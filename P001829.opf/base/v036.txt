༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup:
ISBN:
13CN4425
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
Date:
n/a
bod jongs bod yig dpe raying dpe skrun khang /
n/a
I
Volume:
II
80
Total Volumes:
TBRC Pages:
II
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



ཅད་
འཕགས་ཡུལ་རྒྱན་དྲུག་མཐོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་སོ་ལྔ།
༡ - (༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།།
་་་་
།



འཕགས་ཡུལ་རྒྱན་དྲུག་མཆོག་གཉིས་ཀྱི་རྣལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་སོ་ལྔ།
༡ - (༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
ཉིད
27 ཀTu
༼d=FE



། དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤུར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། ། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྒོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང༌། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང་། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས། །
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
། བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང་། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



51 ]
གN
ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་དྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང༌། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྨྲ་ཏི་ཛ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང་། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང་། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང་། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང༌། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་
2



ལས་རིམ་གླེང་སློང་གཏམ།
མགང་རན་
ཚོགས་ལྔ་དང་། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང་། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང་།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང༌། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱོང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་༼བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལདར་རོ།། དེ་དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང༌། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང་། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲྭ་བསྐོར་ཕེབས་པའི་



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང་། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང༌། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲོཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།



ལས་རིམ་གླེང་སློང་གཏམ།
ནE
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང་། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་(སྤྱི་ལོ་༡༥༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་
(སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང༌། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང༌། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་
ར



མIL 26
ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་
ནས་
ན་



ལས་རིམ་གླེང་སློང་གཏམ།
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་(ཚན་པ་ཆུང་ངུ་ཞིག་ཁ་བསྐང་ཡོད།)དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང་། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང་། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། （༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་
པར་དུ།



ལས་རིམ་གླེང་སློང་གཏམ།
སལ་
ཐུགས་ རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ༤
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། ༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། (སྤྱི་ལོ་༢༠༡)ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང༌། དེ་བས་ན་ལས་གཞི་འདི་ནི་(སྤྱི་ལོ་༢༠༠༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་(སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣(༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང༌། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་(སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་



ལས་རིམ་གླེང་སློང་གཏམ།།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །། །
གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།༽
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤྱད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
༼སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།༽
1
]



དཀར་ཆག
དཀར་ཆག
...
• • • • • • • • • •(9)
༈ ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བའི་འགྲེལ་
བཤད་ལུང་རིགས་ཀྱི་འབྲུག་སྒྲ། ........……….......…... དྭགས་པོ་བཀྲ་ཤིས་རྣམ་རྒྱལ།
གཞུང་ལ་འཇུག་པའི་ཡན་ལག །...…................…..…....• •(1)
འགྲེལ་པ་དོན་གསལ་གྱི་མཆོད་བརྗོད་སོགས། ..............….….... •(4）
སློབ་དཔོན་གཞན་གྱིས་ཕྱེ་ཚུལ། .…..….…………………..….............• •(6）
མཆོད་པར་བརྗོད་པ། -• • • •
ཆོས་འཁོར་བཤད་པ། • • •
•。。。。 • •(24)
བརྒལ་ལན་བཤད་པ། • • •
......• •(30)
ཐེག་གསུམ་ལམ་གྱི་རྟོགས་རིས་ནི། ….......…..................• •(42)
དགོས་འབྲེལ་འགོད་པ་ནི། ........….་
བསྡུས་དོན་ལུས་རྣམ་གཞག ། .......
•.........• • •(48)
སེམས་བསྐྱེད་བསྟན་པ། ..............
• • • • • •(54)
གངས་ངག་བསར་པ། • • • • • • • • • • • • • • • • • • • • • • • • • • • • • • • • •(67)
བདེན་གཉིས་ཀྱི་མཚན་ཉིད།
སྒྲུབ་པའི་རྟེན་ལ་འདོམས་པ་ནི། …...…...….……………............• •(81)
མངོན་ཤེས་ལ་འདོམས་པ། ….........
•............• • •(89)
རྟོགས་དཀའ་བ་དགེ་འདུན་དཀོན་མཆོག་ནི། ............………………………………. བ(94)
གཞུང་དོན་ནི། .............
...... .• • • • • •(104)
འབྲས་བུ་ངེས་འབྱེད་ལ་སྤྱིར་བསྟན་པ། ……………….......…......…..…..(107)
གཞུག་དོན་ནི། -
• •... • •(110)
- 1 -



དཀར་ཆག
རྟོག་པ་རྒྱས་པར་བཤད་པ། ....…….........
...• • • •(121）
ཡོངས་འཛིན་ནི། ....…..........• • •
........ བ(129)
རིགས་ལ་རྩོད་པ་སྤོང་བ། ................ • • • • • • • • • •......• •(141)
ཆེད་དུ་བྱ་བ་བཤད་པ། .........
......• •(152)
སྒྲུབ་པ་སྤྱིར་བསྟན་པ། ......• • • • • • • • • • • • • • • • • • • • • • •• • •(154)
གོ་སྒྲུབ་བསྟན་པ། ...........
•..... • •(157）
འཇུག་སྒྲུབ་བསྟན་པ། • •
•.....• • • •(162)
ཚོགས་སྒྲུབ་བསྟན་པ། .......• • • • • • • • • • • • • • • • • • • • • • •(172)
སའི་ཚོགས་བསྟན་པ། .....…........
•• • ••• • • • • • • • • • • • • • •(179)
འབྲས་བུའི་ས་བ
•......• •(191）
༈ ལམ་ཤེས་ཀྱི་མཚམས་སྦྱོར། •
• • • • • • •(196）
བྱང་སེམས་ཀྱི་རྣམ་གཞག་ནི། ....... • •... • • • • •... • •(202)
ཡན་ལག་ཅན་གྱི་ལམ་ཤེས་ནི། • •..........
•....• • •(205）
ངེས་བྱེད་ཆ་མཐུན་བསྟན་པ་ནི། …....
.....................• •(210)
ཁྱད་པར་ཅན་གྱི་ལམ་ཤེས་ནི། ............
• ....• •(215)
ཐེག་ཆེན་མཐོང་ལམ་ནི། ........….….…............…....….. བ(222)
སྒོམ་ལམ་ནི། • •...........• • • • • • • •
•...• •(230)
ཞར་བྱུང་སངས་རྒྱས་ཀྱི་རྣམ་དག ..........
•......• •(243)
༈ གཞི་ཤེས་ཀྱི་མཚམས་སྦྱོར་ནི། ..…........
•... • •(245)
སོ་སོར་བཤད་པ། .……......….
•.....• •(253)
རང་བཞིན་གསུམ་བཤད་པ། ..........................…...... བ(258)
སྒོམ་ལམ་མི་འཆད་པའི་རྒྱུ་མཚན། ..........
.....• བ(264)
༈ རྣམ་ཀུན་སྦྱོར་བའི་མཚམས་སྦྱོར། ...........
•........................(266)
......• •(272)
སྤང་གཉེན་བསྟན་པ། ...…............
- 2 -



དཀར་ཆག
..• • • • • •(286）
རྟེན་བསྟན་པ་ནི། •。。。。。。。。。。。
.......• •(287）
རྣམ་པ་བསྟན་པ་ནི། .................…............…..
•..• • • • •(293）
ཡུལ་ཅན་སྦྱོར་བའི་རྣལ་འབྱོར་བཤད་པ། ...…..................• •(297)
བྱེད་སྒྲུབ་དང་ལས་སྒྲུབ་ནི། …………………….
• • • • • • • • •(304）
ཤེས་མཚན་བཤད་པ། .....
• • • • • • • • •(313)
ཐར་པ་ཆ་མཐུན་ནི། ..........
ཕྱིར་མི་ལྡོག་པའི་དགེ་འདུན་ནི། .….….…….…................... • • •(331)
མཐོང་ལམ་གྱི་གཏན་ཚིགས། ....…….…….
• • • • • (339)
སྒོམ་ལམ་གྱི་གཏན་ཚིགས། • • • • • • • • • • • • • • • • • • •..........•(343)
སྲིད་ཞི་མཉམ་ཉིད་བཤད་པ། .....
•......• •(352)
ཞིང་ཡོངས་དག་བསྟན་པ། ......
........• • • •(358）
༈ རྩེ་སྦྱོར་གྱི་མཚམས་སྦྱོར། ..............་
•.....•(362)
མཐོང་ལམ་རྩེ་སྦྱོར་གཏན་ལ་དབབ་པ། .............. • • • • • • • • • • • • • •(368)
རྟོག་པ་བཤད་པ། …...........
......• • • • • • • • • • •(370)
བྱང་ཆུབ་ཆེན་པོའི་རྒྱུ་ཚོགས་བཤད་པ། .........…….………………..…………....(377）
རྣལ་མ་རྩེ་སྦྱོར་བསྟན་པ། ......….... •.......... བ(388)
བསམ་གཟུགས་སྦྱོར་བ་བསྟན་པ། .....................…...... བ(398）
བར་ཆད་མེད་པའི་རྩེ་སྦྱོར། ....…......................…..... བ(406）
ལོག་རྟོག་སེམས་ཚུལ། .............................….• •(409)
༈ མཐར་གྱིས་པའི་སྦྱོར་བ་བསྟན་པ། ……..
.......• •(415）
༈ སྐད་ཅིག་མའི་སྦྱོར་བ་འཆད་པ། ...…..
• • • • • •(417）
༈ འབྲས་བུ་ཆོས་སྐུའི་མཚམས་སྦྱོར། ……………....... • • • • • • • • • • • • • •(423)
སྐུ་གསུམ་དང་བཞིའི་རྩོད་པ། ....
• • • • •(425)
བ་
- 3 -



དཀར་ཆག
• • • • • • • •(430)
ལོངས་སྐུ་བསྟན་པ། • • •
...• • • •(444)
སྤྲུལ་སྐུ་བསྟན་པ། • • • • • • • • • • • • • • • • • • • • • • • • • • • • • • • • • • •(451）
བརྟེན་པ་ཕྲིན་ལས་བསྟན་པ། • • • • • •• • • • • • • • • • • • • • • • • • • • •(452)
བར་བསྡུས་བསྟན་པ། ……........་
• • • •(459)
མཇུག་དོན་བསྟན་པ།
•.. • • • •(461）
• 4
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
༄༅། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོགས་པའི་རྒྱན་ཞེས་བྱ་བའི་འགྲེལ་བཤད་ལུང་
རིགས་ཀྱི་འབྲུག་སྒྲ་(མ་དཔེའི་ཤོག་གྲངས་༤༢དེ་ཆད།།
བཞུགས་སོ། །
དྭགས་པོ་པཎ་ཆེན་བཀྲ་ཤིས་རྣམ་རྒྱལ་གྱིས་མཛད།
༄༅། །མངོན་པར་རྟོགས་པའི་རྒྱན་གྱི་འགྲེལ་བཤད་ལུང་རིགས་ཀྱི་འབྲུག་སྒྲ་
ཞེས་བྱ་བ། རྗེ་བཙུན་མཁྱེན་པའི་གཏེར་ལ་ཕྱག་འཚལ་ལོ། །ཕུན་ཚོགས་མཁྱེན་པའི་ལོ་
འདབ་རབ་འཁྲིགས་ཤིང་། །སྦྱོར་བཞིའི་མེ་ཏོག་དཀར་པོས་གཞན་ཡིད་འཕྲོག །རྣམ་གྲོལ་
འབྲས་བུའི་གཡུ་ཟ་ལྡེམ་པ་ཅན། །རྒྱལ་ཡུམ་དཔག་བསམ་དབང་པོས་བདེ་ལེགས་མཛོད།།
གྲངས་མེད་མཁྱེན་བརྩེའི་འོད་དཀར་ཕྲེང་བ་ཡིས། །ཕན་བདེའི་ནོར་འཛིན་མཐའ་དག་
གསལ་མཛད་ཀྱང༌། །བདུད་གནས་མུན་པའི་གླིང་དུ་ལྟུང་བྱེད་པ། །ཐུབ་དབང་སྔོན་མེད་ཉི་
མ་དེ་ལ་འདུད། །བྱམས་པའི་དཔུང་གིས་དུད་སྤྲིན་ཆེར་གཡོ་བས། །ལྷར་བཅས་འཇིག་རྟེན་
ཀུན་གྱི་གཙུག་རྒྱན་དུ། །ཕན་བདེའི་བཀའ་ལུང་གྲངས་མེད་ངལ་བསོ་བ། །རྒྱལ་ཚབ་མི་
ཕམ་མགོན་པོས་རྟག་ཏུ་སྐྱོངས། །མཚན་དཔེའི་འཇའ་ཚོན་རི་མོ་བྲིས་པའི་སྐུ། །མཚམས་
སྤྲིན་གཞོན་ནུའི་ཁེངས་པ་འཕྲོག་བྱེད་ཅིང་། །སྟོབས་བཅུའི་དབང་ཕྱུག་རྣམས་ཀྱི་མཁྱེན་པའི་
གཏེར། །འཇམ་མགོན་ལྷག་པའི་ལྷ་དེ་གུས་པས་མཆོད། །ཐོགས་མེད་ཐུགས་ རྗེ་ཀུན་གྱི་
གཏེར་མཛོད་དང༌། །མང་ཐོས་རྒྱ་མཚོའི་མཐར་ཕྱིན་དབྱིག་གི་གཉེན། །རྣམ་གྲོལ་འཆི་
- ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་སྡེ་བཞིའི་འབྱོར་ལྡན་སོགས། །མཁྱེན་པའི་སྤྱན་ལྡན་རྣམས་ལ་ཕྱག་འཚལ་ལོ། །དཔག་
ཡས་ལུང་རིགས་སེང་གེའི་ང་རོ་ཡིས། །ཕས་རྒོལ་གླང་པོའི་ཚོགས་རྣམས་འདར་བྱེད་ཀྱང་།།
ཕྲིན་ལས་བཟང་པོས་མཐའ་དག་འགྲོ་བ་ལ། །མི་འཇིགས་སྦྱིན་པའི་དཔལ་སྟེར་གང་དེ་
རྒྱལ། །རྣམ་དཔྱོད་ཡངས་པའི་གཙུག་ལག་ཁང་ཆེན་དུ། །རྒྱལ་བའི་གསུང་རབ་ཀུན་གྱི་རི་
མོའི་གཟུགས། །རྣམ་དག་ བརྩོན་པའི་ པིར་གྱིས་ བྲིས་གྱུར་པ། །བློ་ལྡན་ཤེས་རབ་ཞབས་
རྡུལ་སྤྱི་བོས་ལེན། །བློ་བཟང་མཁྱེན་པའི་ ཕ་མཐའ་མི་མངོན་ཞིང༌། །ཀུན་ཁྱབ་གྲགས་
པའི་འོད་དཀར་ཕྲེང་བས་འགེངས། །ཐུབ་བསྟན་ཀུན་ད་བཞད་པའི་གཉེན་གཅིག་པོ།།
ཡོངས་འཛིན་རྒྱུ་སྐར་བདག་པོས་འགྲོ་ཀུན་སྐྱོངས། །ཤཱཀྱའི་རིང་ལུགས་དབང་གི་རྒྱལ་པོ་
གང་། །འཆད་རྩོད་རྩོམ་པའི་རྒྱལ་མཚན་རྩེར་མཆོད་ནས། །ས་གསུམ་འགྲོ་བའི་ཕན་བདེ་
བསྐྱེད་མཛད་པ། །མཚུངས་མེད་ཆོས་རྗེ་དད་པའི་རྒྱན་དུ་བསྟེན། །བསླུ་མེད་དཀོན་མཆོག་
གསུམ་དང་དབྱེར་མེད་ཅིང༌། །རྨད་བྱུང་བཟང་པོའི་མཛད་པ་མཐར་ཕྱིན་དང༌། །རིགས་པའི་
དབང་ཕྱུག་ཤེས་རབ་སེང་གེ་སོགས། །ཡོངས་འཛིན་བླ་མའི་ཞབས་ལ་གུས་བཏུད་དེ། །མང་
ཐོས་གློག་གི་ལུང་འགོད་མངོན་མཐོ་བ། །རྣམ་དཔྱོད་བློ་ཡི་ཆུ་འཛིན་འཁྲིགས་པ་ལས། །
ལེགས་བཤད་ཟབ་མོའི་འབྲུག་སྒྲ་ཀུན་ནས་སྒྲོག །བློ་གསལ་གཙུག་ཕུད་ལྡན་རྣམས་དགའ་
བས་ཉོན། །མང་ཐོས་སྦྱངས་པའི་གཟིངས་དང་མི་ལྡན་པར། །འཁོར་བའི་ཆུ་གཏེར་དག་
ལས་ རྒལ་འདོད་རྣམས། །འདབ་གཤོག་ཟུང་གིས་དབེན་པའི་གཉིས་སྐྱེས་ཀྱིས། །ཕྲུ་གུ་
འཕུར་བའི་རྩོམ་པ་བྱེད་དང་མཚུངས། །ལུང་གི་རླབས་ཕྲེང་སྒྲོག་པ་མ་ཐོས་ནས། །དགག་
སྒྲུབ་སྨིག་རྒྱུའི་ཆུ་ལ་ཞེན་བྱས་ཀྱང་། །ཉོན་མོངས་ཚ་གདུང་སེལ་བར་མི་ནུས་ཤིང་། །རིགས་
ཚུལ་གསལ་བའི་ལུང་ཡང་མུན་རྡོ་ཡིན། །ཚུལ་དེ་ལེགས་པར་བསམས་ནས་འབད་པ་ཡིས།།
རྒྱ་བོད་མཁས་པའི་གསུང་ལ་འདྲིས་བྱས་ཤིང་། །ལྷག་པའི་ལྷ་དང་བླ་མས་རྗེས་གཟུང་བས།།
- 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼ ༣༥
ལུང་རིགས་རིན་ཆེན་གཏེར་མཛོད་ཁོ་བོས་རྙེད། །འོན་ཀྱང་སྙིགས་དུས་སྐྱེ་བོ་ཕལ་པོ་ཆེ།།
ལེགས་ཉེས་གནས་ཚུལ་དཔྱོད་པའི་མཐུ་ཞན་ཅིང་། །ཕྲག་དོག་མུན་པའི་གོས་ཀྱིས་བསྒྲིབས་
གྱུར་པས། །ཀུན་གྱི་ཡིད་ལ་འབབ་པར་དཀའ་ན་ཡང་། །དངོས་བརྒྱད་ལང་ཚོ་རྒྱས་པའི་
སེམས་བསྐྱེད་ཅན། །རྒྱལ་ཡུམ་ཟབ་མོའི་བཞིན་ལ་བལྟ་འདོད་རྣམས། །རྣམ་དཔྱོད་བློ་ཡི་
བཟོ་བོས་ལེགས་བསྒྲུབས་པ། །ལེགས་བཤད་མང་པོ་འདི་དག་ལེན་པར་རིགས། །
དེ་ཡང་དལ་འབྱོར་རྙེད་དཀའ་ཞིང་འཇིགས་པར་སླ་བ་དང་། འཁོར་བའི་སྡུག་
བསྔལ་བཟོད་པར་དཀའ་བར་རིག་ནས། དེ་ལས་ཐར་འདོད་ཀྱི་བློ་སྐྱེ་ཞིང་། རང་ཉིད་སྲིད་
པའི་ཆུ་གཏེར་དུ་ལྟུང་བ་བཞིན་དུ་དྲིན་ཅན་གྱི་མར་གྱུར་པའི་འགྲོ་བ་ཐམས་ཅད་ཀྱང་སྡུག་
བསྔལ་གྱི་རླབས་ཕྲེང་རྣམ་པར་འཁྲུག་པའི་སྲིད་མཚོ་གཏིང་མཐའ་མེད་པ་འདིར། སྐྱེ་རྒ་ན་
འཆིའི་ཆུ་སྲིན་གྱིས་ཡང་ནས་ཡང་དུ་ཟིན་པ་དང༌། ངན་སོང་གསུམ་གྱི་ཀློང་དུ་སྡུག་བསྔལ་
གྲངས་མེད་དུ་མས་གཟིར་བ་ལ་དམིགས་ཏེ། ཐར་པ་དང་ཐམས་ཅད་མཁྱེན་པའི་གླིང་དུ་
བསྒྲལ་བར་འདོད་པའི་བློ་སྐྱེས་པ་རྣམས་ཀྱིས་རྒྱལ་བའི་གསུང་རབ་ལ་ཐོས་བསམ་བྱ་
དགོས་ཏེ། ཆོས་ཐམས་ཅད་ཀྱི་གནས་ཚུལ་ཕྱིན་ཅི་མ་ལོག་པར་མཁྱེན་པས་གཞན་ལ་སྟོན་པ་
ནི་རྒྱལ་བ་ཁོ་ནར་ངེས་པའི་ཕྱིར། དེ་ལ་རྒྱལ་བའི་གསུང་རབ་ཐམས་ཅད་ཀྱི་སྙིང་པོར་གྱུར་པ་
ནི་ཤེས་རབ་ཀྱི་ཕ་རོལ་ཏུ་ཕྱིན་པ་རྒྱས་འབྲིང་བསྡུས་གསུམ་ཡིན་ལ། དེ་དག་ཀྱང་གདུལ་བྱ་
བློ་དམན་པ་རྣམས་ཀྱིས་ཇི་ལྟ་བ་བཞིན་རྟོགས་པར་དཀའ་བས། དེ་རྟོགས་པར་སླ་བའི་ཕྱིར་
དུ་རྒྱལ་བ་ཉིད་ཀྱིས་ཟབ་དོན་འགྲེལ་བར་ལུང་བསྟན་པའི་ཕྱིར་སྐྱེས་ཆེན་འཕགས་པ་ཀླུ་སྒྲུབ་
ཀྱིས་དངོས་བསྟན་སྟོང་པ་ཉིད་ཀྱི་རིམ་པ་གསལ་བར་བྱེད་པ་དབུ་མ་རིགས་པའི་ཚོགས་དྲུག་
དང༌། སླར་ཡང་རྒྱལ་ཚབ་དམ་པ་བྱམས་པ་མགོན་པོས་སྦས་དོན་མངོན་པར་རྟོགས་པའི་
རིམ་པ་གསལ་བར་བྱེད་པ་མངོན་པར་རྟོགས་པའི་རྒྱན་ལ་སོགས་པ་མཛད་ཅིང་། དེ་དག་གི་
- 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚིག་དོན་འགྲེལ་པ་ལ་མཁས་པ་རྣམས་ཀྱིས་འགྲེལ་པ་དུ་མ་ཡོད་པ་ལས། རྫོགས་པའི་
སངས་རྒྱས་ཀྱི་བྱིན་རླབས་ཞུགས་པའི་རྒྱལ་སྲས་སེང་གེ་བཟང་པོས་མངོན་པར་རྟོགས་པའི་
རྒྱན་ལ་བརྒྱད་སྟོང་པ་དང་སྦྱར་བ་བརྒྱད་སྟོང་འགྲེལ་ཆེན་དང་། བསྡུད་པ་དང་སྦྱར་བ་སྡུད་
འགྲེལ་རྟོགས་པར་སླ་བ་དང༌། ཡུམ་གསུམ་ཆར་གྱི་རྒྱན་དུ་སྒྲུབ་པ་འགྲེལ་པ་དོན་གསལ་
རྣམས་མཛད་དོ། ། །
འདིར་མངོན་པར་རྟོགས་པའི་རྒྱན་འགྲེལ་ལ་དོན་གསལ་དང་སྦྱར་ནས་འཆད་
པ་ལ། བསྟན་བཅོས་ཀྱི་ཡན་ལག །ཡན་ལག་ཅན་གྱི་བསྟན་བཅོས། བསྟན་བཅོས་ཇི་ལྟར་
བརྒྱུད་པའི་ཚུལ་དང་གསུམ། དང་པོ་ལ་ཐ་སྙད་རྟོགས་ཕྱིར་མཚན་གྱི་དོན། གཞུང་ཚད་
རྟོགས་ཕྱིར་བམ་པོའི་གྲངས། བསོད་ནམས་བསྐྱེད་ཕྱིར་མཆོད་པར་བརྗོད་པ་དང་གསུམ།
དང་པོ་ལ་མཚན་བསྒྱུར་བ་ནི། རྒྱ་གར་ན་སྐད་རིགས་བཞི་ཡོད་པ་ལས། ལེགས་པར་སྦྱར་
བའི་སྐད་དུ་བསྟན་བཅོས་འདིའི་མིང་ཨ་བྷི་ས་མ་ཡ་ཞེས་སོགས་སོ། །དེ་བོད་སྐད་དུ་བསྒྱུར་
ན༑ ཨ་བྷི་ས་མ་ཡ་ནི་མངོན་པར་རྟོགས་པ། ཨ་ལཾ་ཀཱ་ར་ནི་རྒྱན། ནཱ་མ་ནི་ཞེས་བྱ་བ། པྲཛྙཱ་
པ་རཱ་མི་ཏ་ནི་ཤེས་རབ་ཀྱི་ཕ་རོལ་ཏུ་ཕྱིན་པ། ཨུ་པ་དེ་ཤ་ནི་མན་ངག །ཤཱསྐུ་ནི་བསྟན་བཅོས།
བྲྀཏྟི་ནི་འགྲེལ་པའོ། །མདོར་ན་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་སོགས་སོ། །མཚན་
བཤད་ན། ཤེས་རབ་ཀྱི་ཕ་རོལ་ཏུ་ཕྱིན་པ་ནི་གཞུང་ལམ་འབྲས་བུའི་ཤེར་ཕྱིན་གསུམ་གྱི་
ནང་ནས་གཞུང་ཤེར་ཕྱིན་ཏེ། རྒྱས་འབྲིང་བསྡུས་གསུམ་ཡིན་ལ། མན་ངག་ནི་ཚིག་ཉུང་ངུས་
རྒྱས་འབྲིང་བསྡུས་གསུམ་གྱི་དོན་རྒྱ་ཆེན་པོ་སྟོན་ཞིང༌། སྦས་དོན་མངོན་པར་རྟོགས་པའི་
རིམ་པ་གསལ་བར་བྱེད་པས་ན་མན་ངག་གོ །བསྟན་བཅོས་ལ་མཚན་ཉིད། སྒྲ་བཤད།
དབྱེ་བ། མཚན་གཞི་དང་བཞི་ལས་དང་པོ་ནི། རྩོམ་པ་པོ་རྣམ་གཡེང་མེད་པའི་ཡིད་ཅན་
གྱིས་བཀའི་དོན་བཤད་པ་གང་ཞིག་ཐར་པ་ཐོབ་པའི་ཐབས་སུ་གྱུར་པའི་ངག་ནི་བསྟན་
- 4



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བཅོས་རྣམ་དག་གི་མཚན་ཉིད། དེ་སྐད་དུ་ཡང་རྒྱུད་བླ་མར། གང་ཞིག་རྒྱལ་བའི་བསྟནཔ་
འབའ་ཞིག་གི །དབང་བྱས་རྣམ་གཡེང་མེད་ཡིད་ཅན་གྱིས་བཤད། །ཐར་པ་ཐོབ་པའི་ལམ་
དང་རྗེས་མཐུན་པ། །དེ་ཡང་དྲང་སྲོང་བཀའ་བཞིན་སྤྱི་བོས་བླངས། །ཞེས་གསུངས་སོ། །
གཉིས་པ་ནི། ཤཱསྩའི་ཤཱ་ས་དང་ཏ་ར་ཕྲལ་ན། ཤཱ་ས་ནི་འཆོས་པ་སྟེ། གདུལ་བྱའི་སེམས་རྒྱུད་
བསླབ་པ་གསུམ་ལྡན་དུ་འཆོས་པའོ། །ཏ་ར་ནི་སྒྲོལ་བའམ་སྐྱོབ་པ་སྟེ། ངན་འགྲོ་དང་སྲིད་པ་
ལས་སྐྱོབ་པའོ། །མདོར་ན་འཆོས་སྐྱོབ་ཀྱི་ཡོན་ཏན་གཉིས་དང་ལྡན་པས་ན་བསྟན་འཆོས་ཏེ།
དབྱིག་གཉེན་གྱིས། ཉོན་མོངས་དགྲ་རྣམས་མ་ལུས་འཆོས་པ་དང་། །ངན་འགྲོ་སྲིད་ལས་
སྐྱོབ་བྱེད་གང་ཡིན་པ། །འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། །གཉིས་པོ་འདི་དག་
གཞན་གྱི་ལུགས་ལ་མེད། །ཅེས་གསུངས་སོ། །གསུམ་པ་ནི། བྱེད་ལས་ཀྱི་སྒོ་ནས། འཐོར་
བ་བསྡུད་པར་བྱེད་པ། འཁྲུགས་པ་གོ་རིམ་སྡེབས་པ། རྒྱ་ཆེན་པོ་བསྡུད་པར་བྱེད་པའོ། །
དགོས་པའི་སྒོ་ནས། དོན་དང་ལྡན་པའི་བསྟན་བཅོས། སྡུག་བསྔལ་སྤོང་བའི་བསྟན་བཅོས།
སྒྲུབ་པ་ལྷུར་ལེན་གྱི་བསྟན་བཅོས་ཏེ། དབྱིག་གཉེན་གྱིས། དོན་མེད་དོན་ལོག་དོན་དང་
ལྡན། །ངན་ གཡོ་བརྩེ་ བྲལ་སྡུག་བསྔལ་སྤོང་། །ཐོས་རྩོད་སྒྲུབ་པ་ལྷུར་ལེན་པ། །བསྟན་
བཅོས་དྲུག་བྲལ་གསུམ་དུ་འདོད། །ཅེས་གསུངས་སོ། །ཞེས་སློབ་དཔོན་རྣམས་འཆད།
བཞི་པ་ནི། ཨ་སོགས་དབྱངས་དང་། ཀ་སོགས་གསལ་བྱེད་རྣམས་ཡི་གེ་དང་། དོན་གྱི་ངོ་བོ་
ཙམ་སྟོན་པ་བུམ་པ་ཞེས་སོགས་མིང་དང་། དོན་གྱི་ངོ་བོ་དང་ཁྱད་པར་སྦྱར་ཏེ་སྟོན་པ་བུམ་པ་
མི་རྟག་ཞེས་སོགས་ཚིག་ཡིན་ལ། ཐར་པ་དང་ཐམས་ཅད་མཁྱེན་པ་སྒྲུབ་པའི་ཐབས་སྟོན་
པའི་མིང་ཚིག་ཡི་གེ་འདུས་པ་མདོ་ལས་གཞན་པ་ནི་བསྟན་བཅོས་སོ། །མངོན་པར་རྟོགས་པ་
ནི༑ ཚོགས་སྦྱོར་ནི་གནས་ཚུལ་མཐོང་བ་ལ་མངོན་པར་ཕྱོགས་པས་མངོན་པར་རྟོགས་པ་
དང༌། མཐོང་སྒོམ་མི་སློབ་པའི་ལམ་ནི་གནས་ཚུལ་མངོན་སུམ་དུ་མཐོང་བས་མངོན་པར་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་པའོ། །རྒྱན་ནི། གསལ་བྱེད་དང༌། མཛེས་བྱེད་གཉིས་ལས། འདིར་གསལ་བྱེད་དེ།
སྦས་དོན་མངོན་པར་རྟོགས་པའི་རིམ་པ་གསལ་བར་བྱེད་པའི་ཕྱིར། འགྲེལ་པ་ནི། ཚིག་དོན་
ཅི་ རིགས་པ་འགྲེལ་པར་བྱེད་པས་འགྲེལ་པ་སྟེ། མདོ་སྦྱོར་གྱི་འགྲེལ་པ། བསྡུས་དོན་གྱི་
འགྲེལ་པ། རྒྱ་ཆེར་འགྲེལ། ཚིག་འགྲེལ། དོན་ཙམ་འགྲེལ་པ། དཀའ་འགྲེལ་རྣམས་ལས།
དོན་ཙམ་འགྲེལ་པའོ། ། །
གཉིས་པ་ནི། བམ་པོ་ལྔ་ཡོད་པ་ལས་དང་པོའོ། །བམ་ཚད་ནི་ཤོ་ལོ་ཀ་སུམ་
བརྒྱ་རེ་ལ་བམ་པོར་བྱས་སོ། །གསུམ་པ་ནི་ཕྱག་འཚལ་ལོ། །གང་ལ་ན། མ་རིག་པའི་གཉིད་
ལས་སངས་ཤིང་། ཤེས་བྱ་ལ་བློ་གྲོས་རྒྱས་པས་སངས་རྒྱས་དང་། རྫོགས་པའི་བྱང་ཆུབ་ལ་
སེམས་ཤིང་། འཁོར་བའི་གཡུལ་ངོ་བཟློག་པ་ལ་མཐུ་དང་ལྡན་པས་དཔའ་བོར་གྱུར་པ་བྱང་
ཆུབ་སེམས་དཔའ་ཐམས་ཅད་ལའོ། །གང་གིས་ན། འགྲེལ་པ་དོན་གསལ་བསྒྱུར་མཁན་
གྱི་ལོ་ཙཱ་བས་སོ། །དགོས་པ་རང་ཉིད་དམ་པའི་སྤྱོད་པ་དང་མཐུན་ཞིང་། འགྱུར་མཐར་ཕྱིན་
པའི་ཆེད་དུའོ། །རྒྱུ་མཚན་ནི་སྔོན་གྱི་བཀས་བཅད་དང་མཐུན་པར་རོ། །
གཉིས་པ་ཡན་ལག་ཅན་གྱི་བསྟན་བཅོས་ལ། བཤད་པ་ལ་འཇུག་པ། བཤད་
པ་ཉེ་བར་དགོད་པ། བཤད་པ་རྫོགས་པའི་བྱ་བ་དང་གསུམ་ལས། དང་པོ་ལ། ཐོག་མར་
མཆོད་པར་བརྗོད་པ་བཤད། སློབ་དཔོན་གཞན་གྱིས་ཕྱེ་བའི་ཚུལ། རང་ཉིད་མཁས་པའི་
ཁྱད་པར་སྒྲུབ། དེ་ལས་འགྲེལ་པ་རྩོམ་པར་རིགས་པ་དང་བཞི། དང་པོ་ནི། ཕྱག་འཚལ་ལོ།།
ཞེས་དྲང་ངོ༌། །གང་ལ་ན། ཤེས་རབ་ཀྱི་ཕ་རོལ་ཏུ་ཕྱིན་པ་ལའོ། །དགོས་པ་ནི་ཤེར་ཕྱིན་གྱི་
དེའི་རྒྱན་གྱི་ཚིག་ལེའུར་བྱས་པ་མངོན་པར་རྟོགས་པའི་རྒྱན་དག་རྒྱས་འབྲིང་བསྡུས་པ་ཀུན་
གྱི་རྒྱན་དུ་འགྱུར་བར་ནི་རྣམ་པར་དབྱེ་བའི་ཕྱིར་དུའོ། །གང་གིས་ན། སློབ་དཔོན་སེང་གེ་
བཟང་པོས་སོ། །ཚུལ་ནི། གུས་པས་སོ། །འདིར་འགྲེལ་པ་དོན་གསལ་གྱི་དགོས་སོགས་
-
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཆོས་བཞི་ལ། མངོན་རྟོགས་རྒྱན་མདོ་དོན་དང་བཅས་པ་ནི་བརྗོད་བྱ་ཡིན་ལ། དེ་ཕྱིན་ཅི་མ་
ལོག་པར་རྟོགས་པ་དགོས་པ། དེ་ལས་རྣམ་མཁྱེན་ཐོབ་པ་ཉིང་དགོས། ཉིང་དགོས་དགོས་
པ་དང༌། དགོས་པ་འགྲེལ་པ་ལ་རག་ལས་པ་ནི་འབྲེལ་བ་ཡིན་ལ། བརྗོད་བྱ་དང་དགོས་པ་
དངོས་སུ་བསྟན་ཅིང༌། ཉིང་དགོས་དང་འབྲེལ་བ་ཤུགས་ལ་བསྟན་ཏེ། དང༌པོ་ནི། སློབ་
དཔོན་སེང་གེ་བཟང་པོ་ཆོས་ཅན། འགྲེལ་པ་རྩོམ་པའི་ཐོག་མར་ཡུམ་ལ་ཕྱག་འཚལ་བ་ལ་
དགོས་པ་ཡོད་དེ། མངོན་རྟོགས་རྒྱན་རྒྱས་འབྲིང་བསྡུས་པ་ཀུན་གྱི་རྒྱན་དུ་སྒྲུབ་པའི་ཆེད་དུ་
ཡུམ་ལ་ཕྱག་འཚལ་བའི་ཕྱིར། གཉིས་པ་ནི། ཁ་ཅིག་ན་རེ། སློབ་དཔོན་སེང་གེ་བཟང་པོ་
ཆོས་ཅན། ཁྱོད་ཀྱིས་ཡུམ་དོན་དབྱེ་བ་མི་འཐད་པར་ཐལ། ཡུམ་དོན་ཁྱོད་ཀྱིས་མངོན་སུམ་
དུ་མ་རྟོགས་པའི་ཕྱིར། ཞེས་ཟེར་ན། མངོན་སུམ་དུ་མ་རྟོགས་ཀྱང་སློབ་དཔོན་སྔ་མའི་ལུང་
ལ་བརྟེན་ནས་འཆད་ཅེས་ སྟོན་པ་ལ། སློབ་དཔོན་སྔ་མས་ཕྱེ་བའི་ཚུལ་ནི། འཕགས་པ་
ཐོགས་མེད་སྐྱོབ་ཉིད་ཆོས་ཅན། བསྟན་བཅོས་ཆེན་པོ་མངོན་རྟོགས་རྒྱན་གྱི་རྣམ་བཤད་
མཛད་དེ། མི་ཕམ་མགོན་ལ་མདོ་དང་ཆོས་ལྔ་དངོས་སུ་གསན་པ་ལ་བརྟེན་ནས་དེ་ཉིད་རྣམ་
ངེས་བརྩམས་པའི་ཕྱིར། འདི་ནི་བསམ་པའི་ཁྱད་པར་འགྲོ་ལ་ཆགས་པས་ཀུན་ཏུ་ཆགས་
པར་མཛད་པའི་བརྩེ་བ་དང་། སྦྱོར་བ་སེམས་ཅན་སྐྱོབ་པའི་ཡོན་ཏན་དང་ལྡན་ནོ། །བསྟན་
བཅོས་ཆེན་པོ་མདོ་ལ་འཆད་པ་ནི་མི་འཐད་དེ། ཚིག་དོན་གཉིས་ཀ་མི་འགྲིག་པའི་ཕྱིར།
འདིར་སྙིང་རྗེ་ལ་ཆགས་པར་འདོགས་པའི་ རྒྱུ་མཚན་ཡོད་དེ། བརྩེ་ཡུལ་སེམས་ཅན་མི་
འདོར་བར་མཚུངས་པའི་ཕྱིར། དགོས་པ་ཡང་། དེར་རྟོགས་པའི་ཆེད་ཡིན་པའི་ཕྱིར། དངོས་
ལ་གནོད་བྱེད་ནི་སེམས་ཅན་གྱི་སྡུག་བསྔལ་གྱི་རྒྱུན་རིག་པ་ཙམ་ལས་བྱུང་བའི་ཕྱིར་རོ།།
འགྲོ་བའི་དོན་ཕན་བདེའི་རྩ་ ལག་དབྱིག་གཉེན་ཆོས་ཅན། མངོན་རྟོགས་རྒྱན་རྣམ་པར་
དཀྲོལ་ཏེ། ཤེས་བྱ་ཐམས་ཅད་ནང་ཤེས་པའི་བདག་ཉིད་ཡིན་པའི་གྲུབ་མཐའ་ལ་ཡང་དག་
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བརྟེན་ནས་ཉི་ཁྲི་གཞུང་འགྲེལ་བརྩམས་པའི་ཕྱིར། སེམས་ཙམ་དུ་འཐད་ནས་བཀྲོལ་
བ་མ་ཡིན་ཏེ། རང་གི་མོས་པ་གཙོར་བྱེད་པས་སེམས་ཙམ་དུ་བཀྲོལ་བ་ཙམ་ཡིན་པའི་ཕྱིར།
འགྲེལ་ཚུལ་ཀུན་བཏགས་རང་བཞིན་མེད་པ་དང་། གཞན་དབང་གཟུང་འཛིན་རྫས་ཐ་དད་
པར་སྣང་ཡང་དེར་མ་གྲུབ་པས་སྒྱུ་མ་ལྟ་བུ་དང་། ཡོངས་གྲུབ་བདེན་པར་བསྟན་ཏེ། ཇི་སྐད་
དུ༑ ཕྱོགས་ཀྱི་གླང་པོས། མེད་ཅེས་བྱ་བའི་ཚིག་གིས་ནི། །བཏགས་པ་ཐམས་ཅད་འགོག་པ་
ཡིན། །སྒྱུ་མ་ལ་སོགས་དཔེ་ཡིས་ནི། །གཞན་གྱི་དབང་ནི་ཡོངས་སུ་བསྟན། །རྣམ་པར་དག་
པ་བཞིར་བརྟེན་ནས། །ཡོངས་སུ་གྲུབ་པ་བསྟན་པ་ཡིན། །ཞེས་གསུངས་པ་ལྟར་རོ། །རྣམ་
དག་བཞི་ནི། རང་བཞིན་རྣམ་དག །དྲི་མས་རྣམ་དག །སྒྲུབ་པ་རྣམ་དག །དམིགས་པ་
རྣམ་དག་གོ །འཕགས་པའི་ཁོངས་སུ་གཏོགས་པ་ཡི་རྣམ་པར་གྲོལ་བའི་སྡེ་ཞེས་བྱ་བ་ཆོས་
ཅན། མངོན་རྟོགས་རྒྱན་རྣམ་པར་ཕྱེ་སྟེ། དབྱིག་གཉེན་དེས་སེམས་ཙམ་དུ་རྣམ་བཤད་བྱས་
པ་ཇི་ལྟ་བ་བཞིན་བྱས་པ་མིན་པར་མཐོང་ནས་ཡུམ་དོན་དབུ་མར་གནས་པ་རྟོགས་པའི་བློས་
ཉི་ཁྲི་སྣང་བ་བརྩམས་པའི་ཕྱིར། གཟུ་བོར་གནས་པའི་བློས་རྣམ་དབྱེ་ཞེས་བསྒྱུར་བ་ལྟར་ན། །
རང་གི་མོས་པ་གཙོར་བྱེད་ལ་ཟུར་ཟ། དད་པའི་ས་ལ་གནས། བཙུན་པ་རྣམ་སྒྲོལ་སྡེ་ཆོས་
ཅན། འཕགས་པས་ཕྱེ་བ་དེའི་འོག་ཏུ་མངོན་རྟོགས་རྒྱན་གྱི་རྣམ་བཤད་བྱས་ཏེ། བསྟན་
བཅོས་ཀྱི་དོན་མཐའ་དག་མ་རྙེད་པར་རང་གི་རྟོགས་པ་ཙམ་དང་རྗེས་སུ་མཐུན་པར་ཉི་ཁྲི་
རྣམ་འགྲེལ་ བརྩམས་པའི་ཕྱིར། གཉིས་པ་གསུམ་པ་ཡིན་ནོ་ནི། འོ་ན་སློབ་དཔོན་སྔ་མས་རྣམ་
བཤད་བྱས་པ་དང་ཟློས་པར་འགྱུར་རོ་ཞེ་ན། ཁྱད་ཡོད་པར་སྒྲུབ་པ་ནི། སློབ་དཔོན་སེང་གེ་
བཟང་པོ་ཆོས་ཅན། ཡུམ་དོན་རྙེད་པ་གང་ཡིན་པ་དེ་ཡང་ཡ་མཚན་ཆེ་སྟེ། གོང་དུ་བསྟན་པ་
དེ་ལྟར་མཁས་པ་སྔ་མ་བཞིའི་ལེགས་བཤད་ཀྱིས་བློ་གྲོས་སྣང་བར་བྱས་པས་གནས་སྐབས་
དབྱིག་གཉེན་ལ་སོགས་པ་འགའ་ཞིག་ཁོ་ནས་མ་བརྙེས་པའི་བསྟན་བཅོས་མངོན་རྟོགས་
-
8-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼ ༣༥་
རྒྱན་གྱི་དོན་མཐའ་དག་འདི་དབུ་མར་གནས་པ་དེ་ལྟར་རྙེད་པའི་ཕྱིར། ཡུམ་དོན་ཆོས་ཅན།
ཤིན་ཏུ་རྙེད་པར་དཀའ་སྟེ། ཤེས་རབ་ཅན་དབྱིག་གཉེན་དང་། དད་པ་ཅན་གྲོལ་སྡེས་ཀྱང་
མ་བརྙེས་པ་དེ་ལྟ་བས་ན་དེའི་ཕྱིར། སློབ་དཔོན་སེང་གེ་བཟང་པོ་ཆོས་ཅན། ཁྱོད་ཀྱི་རྣམ་
བཤད་བྱེད་པ་ལྟར་ རྗེས་འཇུག་གི་མཁས་པ་རྣམས་ཀྱིས་ཀྱང་ཡུམ་དོན་དབྱེ་བ་རིགས་ཏེ།
རྙེད་པར་དཀའ་བའི་ཟབ་མོའི་ལམ་འདི་ཇི་ཞིག་ལྟར་ཏེ། རིང་མོ་ཞིག་ནས་སངས་རྒྱས་
ཀྱི་དབང་གིས་བརྙེས་ནས་ནི་ཡུམ་གྱི་འགྲེལ་པ་རྩོམ་པའི་ཕྱིར། གཞན་གྱིས་སྦྱར་བའི་ཚིག་
ལ་མི་འགྲིག་གོ །བཞི་པ་ནི། སློབ་དཔོན་སེང་གེ་བཟང་པོ་ཆོས་ཅན། ཡུམ་དོན་རྣམ་པ་ཀུན་
ཏུ་བདག་གི་མངོན་སུམ་གྱིས་ཡུམ་དོན་མ་མཁྱེན་ཡང་འགྲེལ་པ་རྩོམ་པ་ལ་སྤྲོ་བ་སྐྱེས་ཏེ།
རང་གཞན་ལ་ཕན་གདགས་པར་འདོད་པའི་ཕྱིར། ཤེས་བྱ་ཆོས་ཅན། ཡུམ་གྱི་འགྲེལ་པ་
བརྩམས་པས་རང་གཞན་ལ་ཕན་པ་འབྱུང་སྟེ། གཞན་དོན་དུ་མེ་ཏོག་ལ་སོགས་པས་སངས་
རྒྱས་མཆོད་པའི་བསོད་ནམས་དག་དང་ཡུམ་འགྲེལ་རྩོམ་པ་གཉིས་སངས་རྒྱས་བསྒྲུབ་པའི་
རྒྱུར་མཐུན་པའི་ཕྱིར། །
གསུམ་པ་བཤད་པ་ཉེ་བར་དགོད་པ་ལ། གུས་པ་བསྐྱེད་ཕྱིར་མཆོད་པར་
བརྗོད། གདུལ་ བྱ་ འཇུག་ ཕྱིར་ དགོས་འབྲེལ་དགོད། དགོས་ ལྡན་མངོན་པར་རྟོགས་པ་
བཤད་ པ་ གསུམ་ལས། དང་པོ་ལ། སྤྱི་དོན་དང༌། གཞུང་དོན་གཉིས་ལས། དང༌པོ་ལ།
དགོས་པ་དང་བསྟོད་ཡུལ་དཔྱད་པ་གཉིས་ལས། དང་པོ་ནི། སྤྱིར་བསྟན་བཅོས་རྩོམ་པའི་
ཐོག་མར་མཆོད་བསྟོད་སྨོས་པ་ལ། རང་དོན་གྱི་དགོས་པ་ཡོད་དེ། ཞིང་ཁྱད་པར་ཅན་
ལ་བསྟོད་པའི་བསོད་ནམས་ཀྱིས་རྩོམ་པ་མཐར་ཕྱིན་པར་འགྱུར་བའི་ཕྱིར། དེ་སྐད་དུ་ཡང་།
རྒྱ་ཆེར་རོལ་པ་ལས། བསོད་ནམས་ལྡན་པའི་མི་ཡི་བསམ་པ་རྣམས་ཀྱང་འགྲུབ། །ཅེས་དང༌
།
ཆེད་དུ་བརྗོད་པའི་ཚོམས་ལས་ཀྱང་། བསོད་ནམས་ལྡན་པའི་མི་དག་ལ། །གཞན་ལས་བྱུང་
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་གནོད་པའམ། །ལྷ་དང་བདུད་ཀྱི་རིགས་རྣམས་ཀྱིས། །གནོད་པ་བྱ་བར་མི་ནུས་སོ།།
གཞན་ཡང་སྐྱེས་བུ་དམ་པ་རྣམས་བྱ་བ་ལ་འཇུག་པའི་ཐོག་མར་ཞིང་ཁྱད་པར་ཅན་ལ་ཕྱག་
འཚལ་བས་དམ་པའི་སྤྱོད་པ་དང་མཐུན་པའི་དགོས་པ་ཡང་ཡོད་དོ། །གཞན་དོན་གྱི་དགོས་
པ་ཡང་ཡོད་དེ། ཞིང་ཁྱད་པར་ཅན་ལ་བསྟོད་པས་དེ་ལ་གདུལ་བྱ་དང་བར་འགྱུར་བ་དང་།
སྐྱབས་འགྲོ་ལམ་ལ་འཇུག་པའི་སྔོན་དུ་འགྲོ་དགོས་པར་རྟོགས་པའི་ཆེད་ཡིན་པའི་ཕྱིར།
གདུལ་བྱ་ཞིང་ཁྱད་པར་ཅན་ལ་དད་པ་བསྐྱེད་པ་ལ་དགོས་པ་ཡོད་དེ། དད་པ་ནི་དཀར་པོའི་
ཆོས་ཐམས་ཅད་བསྐྱེད་པའི་རྩ་བ་ཡིན་པའི་ཕྱིར། དེ་སྐད་དུ་ཡང་། དད་པ་སྔོན་འགྲོ་མ་ལྟར་
བསྐྱེད་པ་སྟེ། །ཡོན་ཏན་ཐམས་ཅད་བསྲུང་ཞིང་འཕེལ་བར་བྱེད། །ཅེས་དང༌། མ་དད་པའི་
མི་དག་ལ། །དཀར་པོའི་ཆོས་རྣམས་མི་སྐྱེ་སྟེ། །ས་བོན་མེ་ཡིས་ཚིག་པ་ལ། །མྱུ་གུ་སྔོན་པོ་ཇི་
བཞིན་ནོ། །ཞེས་གསུངས་སོ། །འདིར་མཆོད་པར་བརྗོད་པ་ལ་ནི། གཞན་དོན་གྱི་དགོས་པ་
ཁོ་ན་གཟུང་གི །རང་དོན་ནི་མ་ཡིན་ཏེ། བྱམས་པ་ལ་རང་དོན་དོན་གཉེར་ཅུང་ཟད་ཀྱང་མེད་
པའི་ཕྱིར། འོ་ན་རང་ཉིད་དམ་པའི་སྤྱོད་པ་དང་མཐུན་པར་སྟོན་ཅེས་པ་དང་འགལ་ཞེ་ན། མི་
འགལ་ཏེ། དེ་ ཡང་ ། གཞན་ངོར་དམ་པའི་སྤྱོད་པ་དང་མཐུན་པར་བསྟན་པས། གཞན་
བསྟན་བཅོས་ལ་ཞུགས་ཏེ་ཡང་དག་པའི་ལམ་ལ་དཀྲི་བའི་ཐབས་ཁོ་ན་ཡིན་པའི་ཕྱིར་རོ། །
འོ་ན། བྱམས་པ་སངས་རྒྱས་སུ་ཁས་ལེན་ན། ཐུན་མོང་དང་ཐུན་མོང་མ་ཡིན་པའི་སྐབས་མ་
ཕྱེད་པར་འགྱུར་ཞིང་། བྱང་སེམས་སུ་ཁས་ལེན་ན་རང་དོན་དོན་གཉེར་ཡོད་དེ། ཆོས་སྐུ་དོན་
གཉེར་ཡོད་པའི་ཕྱིར་ཞེས་ཟེར་ན། ཤེས་བྱ་ཆོས་ཅན། མཚན་ཉིད་ཐེག་པའི་སྐབས་སུ་
བྱམས་པ་སངས་རྒྱས་ཡིན་པར་ཁས་ལེན་མི་ནུས་པར་ཐལ། ཐེག་ཆེན་ཐུན་མོང་མ་ཡིན་པའི་
ལུགས་འཆད་པའི་སྐབས་སུ་ཡང་སངས་རྒྱས་སུ་ཁས་ལེན་མི་ནུས། ཐུན་མོང་བའི་མདོ་དོན་
འཆད་པའི་སྐབས་སུ་སངས་རྒྱས་སུ་ཁས་ལེན་མི་ནུས་པའི་ཕྱིར། རྟགས་སྔ་མ་ཁས་བླངས་
- } {] .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སོ༑ །དེས་ན་ཁྱེད་རང་གིས་ཐུན་མོང་ཡིན་མིན་གྱི་སྐབས་མ་ཕྱེད་པ་ཡིན་ནོ། །བྱམས་པ་ས་
བཅུ་པར་བཤད་པ་དང་འགལ་ཞེ་ན། སངས་རྒྱས་ཀྱང་ས་བཅུ་པའི་ཚུལ་སྟོན་པར་འཆད་
པའོ། ། །
གཉིས་པ་ལ། གཞན་ལུགས་དགག །རང་ལུགས་བཞག །རྩོད་པ་སྤང་བའོ།།
དང་པོ་ནི། ཁ་ཅིག་ན་རེ། འདིར་མཆོད་བརྗོད་ཡུལ་དུ་གྱུར་པའི་ཡུམ་ནི་འབྲས་ཡུམ་ཁོ་ན་
ཡིན་ཏེ། ཡོན་ཏན་རིན་པོ་ཆེ་ཕུལ་དུ་དབྱུང་དུ་མེད་པར་བཤད་པའི་ཕྱིར་དང་། སློབ་ལམ་
རྣམས་བྱམས་པའི་བསྟོད་ཕྱག་གི་ཡུལ་དུ་མི་རུང་བའི་ཕྱིར་ཞེས་ཟེར་ན། ཤེས་བྱ་ཆོས་ཅན།
གཞི་ ཤེས་ ཀྱིས་ ཉན་ རང་ གི་ བཞེད་དོན་སྒྲུབ་ པ་དང༌། ལམ་ཤེས་ ཀྱིས་བྱང་སེམས་ ཀྱི་
བཞེད་དོན་སྒྲུབ་པ་དང་། རྣམ་མཁྱེན་གྱིས་སངས་རྒྱས་ཀྱི་བཞེད་དོན་སྒྲུབ་པའི་ཁྱད་པར་ཐ་
དད་དུ་སྟོན་པ་མི་འཐད་པར་ཐལ། འདིར་བསྟན་མཁྱེན་པ་གསུམ་གར་འབྲས་ཡུམ་ཁོ་ན་
ཡིན་པའི་ཕྱིར། འདིར་བསྟན་ཡུམ་གྱིས་ཉན་རང་གི་བཞེད་དོན་དངོས་སུ་བསྒྲུབ་པ་ཡང་མེད་
པར་ཐལ། འདིར་བསྟན་འབྲས་ཡུམ་ཁོ་ན་ཡིན་པའི་ཕྱིར། ཁྱབ་སྟེ། འབྲས་ཡུམ་ཡིན་ན་ཉན་
རང་གིས་དངོས་སུ་རྟོགས་པ་མེད་པས་སོ། །ཕུལ་དུ་དབྱུང་དུ་མེད་ཅེས་པ་ཡང་དེའི་འབྱུང་
གནས་ཡིན་པར་སྟོན་པ་ཡིན་གྱི། དངོས་ཡིན་པར་སྟོན་པ་མ་ཡིན་ནོ། །བྱམས་པའི་བསྟོད་
ཕྱག་གི་ཡུལ་དུ་བྱེད་པ་ཡང་མི་འགལ་ཏེ། གཞན་དག་ཡུམ་གསུམ་གར་ལ་དང་བ་བསྐྱེད་
པའི་ཆེད་ཡིན་པའི་ཕྱིར། གཞན་དུ་ན་མདོ་རྣམས་སུ་སངས་རྒྱས་རང་ཉིད་ཀྱིས་དཀོན་མཆོག་
གསུམ་ལ་ཕྱག་འཚལ་ལོ་ཞེས་པ་དང༌། འཕགས་པ་ཉན་ཐོས་དང་རང་སངས་རྒྱས་ཐམས་
ཅད་ལ་ཕྱག་འཚལ་ལོ། །ཞེས་པ་ཡང་དགག་རིགས་པར་འགྱུར་རོ། ཁ་ཅིག་གཞི་ཤེས་ཡིན་
ན་ཉན་རང་གི་མངོན་རྟོགས་དང་། ལམ་ཤེས་ཡིན་ན་བྱང་སེམས་ཀྱི་མངོན་རྟོགས་ཡིན་པས་
ཁྱབ་པའི་ཕྱིར། མཁྱེན་པ་གཞན་གཉིས་སངས་རྒྱས་ཀྱི་ས་ན་མེད་ཅེས་ཟེར་རོ། །འོ་ན་ཤེས་
བ 1
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱ་ཆོས་ཅན། སངས་རྒྱས་ཀྱི་སར་མཁྱེན་གསུམ་ལ་དབང་ཐོབ་པའི་ཕྱིར་དུ་སློབ་ལམ་དུ་སྦྱོར་
བཞི་བསྒོམ་པ་དོན་མེད་པར་ཐལ། སངས་རྒྱས་ ཀྱི་ས་ན་མཁྱེན་གསུམ་མེད་པའི་ཕྱིར།
འདོད་ན། ཐམས་ཅད་མཁྱེན་པ་ཉིད་གསུམ་ཡོངས་སུ་ཤེས་པ་ནི་དབང་དུ་བྱ་བའི་ཕྱིར་ཞེས་
སོགས་དང་འགལ། གཞན་ཡང་སྲིད་ཞི་ལ་མི་གནས་པའི་གཞི་ཤེས་དང་། གཉེན་པོ་གཞི་
ཤེས་གཞི་ཤེས་ཀྱི་གཙོ་བོ་མ་ཡིན་པར་ཐལ། གཞི་ཤེས་ཡིན་ན་ཉན་རང་གི་མངོན་རྟོགས་
ཡིན་པས་ཁྱབ་པའི་ཕྱིར། འོ་ན། ལམ་ཤེར་ཕྱིན་ཤེར་ཕྱིན་དུ་ཐལ། སྲིད་ཞི་ལ་མི་གནས་པའི་
གཞི་ཤེས་གཞི་ཤེས་ཡིན་པའི་ཕྱིར། ཞེས་ཟེར་ན། ཤེས་བྱ་ཆོས་ཅན། གཞུང་ཤེར་ཕྱིན་ཡང་
ཤེར་ཕྱིན་དུ་ཐལ། མི་མཐུན་ཕྱོགས་ཀྱི་གཞི་ཤེས་གཞི་ཤེས་ཡིན་པའི་ཕྱིར། ཞེས་འཁོར་
གསུམ། ཐམས་ཅད་ཤེས་པ་ཉིད་ནི་ཉན་ཐོས་དང་རང་སངས་རྒྱས་རྣམས་ཀྱི་ཡིན་ནོ། །ཞེས་
སོགས་དང་འགལ་ཞེ་ན། མི་འགལ་ཏེ། དེ་ནི་གཞི་ཤེས་ཉན་རང་གི་མངོན་རྟོགས་སྡུད་བྱེད་
དུ་སྟོན་པ་ཡིན་གྱི། གཞན་དུ་ན་ལུང་དེ་མཁྱེན་གསུམ་གྱིས་འཕགས་བཞིའི་མངོན་རྟོགས་
བསྡུས་པའི་ཤེས་བྱེད་དུ་དྲངས་པ་འབྲེལ་མེད་དུ་འགྱུར་ཞིང་། ཉན་ཐོས་དང་རང་སངས་རྒྱས་
རྣམས་ཀྱིས་ནི་ཐམས་ཅད་ཤེས་པ་ཉིད་ཅེས་བྱའོ། །ཞེས་པ་དང་། མདོར་བསྟན་རྒྱས་བཤད་
མི་འགྲིག་པར་འགྱུར་བའི་ཕྱིར། ཁ་ཅིག །སངས་རྒྱས་སའི་གཞི་ཤེས་ཀྱིས་གཞི་བདག་མེད་
པ་ཁོ་ན་དང༌། ལམ་ཤེས་ཀྱིས་ལམ་ཙམ་དང་། རྣམ་མཁྱེན་གྱིས་རྣམ་པ་མ་ལུས་པ་རྟོགས་
པས་སྦྲུལ་མགོའི་གདེངས་ཀ་ལྟར་རྫས་ཐ་དད་དུ་འདོད་ཟེར་བ་ཡང་མི་འཐད་དེ། ཆོས་
ཐམས་ཅད་ཀྱི་གནས་ཚུལ་མི་མཁྱེན་ན་སངས་རྒྱས་ཀྱི་ཡེ་ཤེས་ཡིན་པར་འགལ་བའི་ཕྱིར།
གཉིས་པ་ནི། ཡུམ་ལ་བཞེད་དོན་སྒྲུབ་བྱེད་དང༌། ཟག་མེད་ཀྱི་ཕུང་པོ་སྒྲུབ་བྱེད་ཀྱི་ཡུམ་
གཉིས་ལས། མཁྱེན་གསུམ་ནི་བཞེད་དོན་སྒྲུབ་བྱེད་ཀྱི་ཡུམ་ཡིན་ཏེ། གཞི་ཤེས་ཀྱིས་ཉན་
རང་དང༌། ལམ་ཤེས་ཀྱིས་བྱང་སེམས་དང་། རྣམ་མཁྱེན་གྱིས་སངས་རྒྱས་ཀྱི་བཞེད་དོན་
- 1
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སྒྲུབ་པའི་ཕྱིར་རོ། །ཤེས་བྱ་ཆོས་ཅན། གཞི་ཤེས་ཀྱིས་ཉན་རང་གི་བཞེད་དོན་སྒྲུབ་སྟེ། ཉན་
རང་རྣམས་སྡུག་བསྔལ་གྱི་ཕུང་པོ་མ་ལུས་པ་སྤངས་པའི་མྱང་འདས་ཐོབ་པར་འདོད་ཅིང་།
དེ་ཐོབ་པ་ལ་འཁོར་བར་འཆིང་བྱེད་ཀྱི་ལས་ཉོན་མ་ལུས་པར་སྤོང་དགོས། དེ་སྤོང་བ་ཡང་
བདག་མེད་མངོན་སུམ་དུ་རྟོགས་པའི་ཤེས་རབ་ལ་རག་ལས་པའི་ཕྱིར། ཁྱབ་སྟེ། བདག་
མེད་མངོན་སུམ་དུ་རྟོགས་པའི་ཤེས་རབ་ནི་གཞི་ཤེས་ཀྱི་གཙོ་བོ་ཡིན་པའི་ཕྱིར། ལམ་ཤེས་
ཀྱིས་བྱང་སེམས་ཀྱི་བཞེད་དོན་སྒྲུབ་སྟེ། བྱང་སེམས་རྣམས་སེམས་ཅན་ཐམས་ཅད་ཀྱི་དོན་
སྒྲུབ་པར་བཞེད་ལ། དེ་སྒྲུབ་པ་ལ་ཐེག་པ་གསུམ་གྱི་ལམ་ལ་འགོད་དགོས། འགོད་པ་ལ་
ཐེག་པ་གསུམ་གྱི་ལམ་སྟོན་དགོས། སྟོན་པ་ལ་རང་ཉིད་ཀྱིས་མངོན་སུམ་དུ་ཤེས་དགོས། །
ཤེས་པ་དེ་ཡང་ལམ་ཤེས་པ་ལ་རག་ལས་པའི་ཕྱིར། རྣམ་མཁྱེན་གྱིས་སངས་རྒྱས་ཀྱི་བཞེད་
དོན་སྒྲུབ་སྟེ། སངས་རྒྱས་ནི་ཆོས་འཁོར་མ་ལུས་པ་བསྐོར་བར་བཞེད་ལ། ཆོས་ཀྱི་འཁོར་ལོ་
བསྐོར་བ་ལ་ཆོས་མ་ལུས་པ་མཁྱེན་དགོས། དེ་ཡང་རྣམ་མཁྱེན་ལ་རག་ལས་པའི་ཕྱིར།
མཁྱེན་གསུམ་འཕགས་བཞིའི་བཞེད་དོན་སྒྲུབ་པའི་ཡུམ་དུ་མི་འཐད་དེ། མཁྱེན་གསུམ་ཐོབ་
པ་དང་འཕགས་པ་ཐོབ་པ་ལ་སྔ་ཕྱི་མེད་པའི་ཕྱིར་ཞེ་ན། སྐྱོན་མེད་དེ། འཕགས་པ་སྐད་ཅིག་
སྔ་མའི་རྒྱུར་མཁྱེན་པ་རྗེས་མཐུན་པ་རྣམས་འགྲོ་ཞིང་། ཕྱིས་མཁྱེན་པ་སྔ་མ་སྔ་མས་ཕྱི་མ་ཕྱི་
མའི་རྒྱུ་བྱེད་པའི་ཕྱིར། ཟག་མེད་ཀྱི་ཕུང་པོ་སྒྲུབ་བྱེད་ནི། ཐེག་པ་མཆོག་ལ་མོས་པ། བདག་
མེད་རྟོགས་པའི་ཤེས་རབ། བསམ་གཏན། སྙིང་རྗེ་རྣམས་ཡིན་ཏེ། ཐེག་པ་མཆོག་ལ་མོས་
པས་བདག་མེད་རྟོགས་པའི་ཤེས་རབ་ལ་འཇུག་ཅིང་། བསམ་གཏན་གྱིས་བརྟན་པར་བྱས་
ནས་སྙིང་རྗེའི་གྲོགས་ཀྱིས་བསྐྱངས་པ་ལས། ཟག་མེད་ཀྱི་ཕུང་པོ་སྐྱེ་བའི་ཕྱིར། གསུམ་པ་
ནི༑ ཁ་ཅིག་ན་རེ། གཞི་ཤེས་དང་ལམ་ཤེས་གཉིས་ཡུམ་དུ་མི་འཐད་པར་ཐལ། དེ་གཉིས་
འབྲས་བུའི་ཤེར་ཕྱིན་མ་ཡིན་པའི་ཕྱིར་ཞེ་ན། སྐྱོན་མེད་དེ། འབྲས་ཡུམ་མིན་ཡང་རང་སྲས་
- 1 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཕགས་པའི་བཞེད་དོན་དངོས་སུ་སྒྲུབ་བྱེད་ཀྱི་མཁྱེན་པ་ཡིན་པའི་ཕྱིར། དག་ལྡན་ལས་
ཀྱང་། འདི་ཇི་ལྟར་དེ་རྣམས་ཀྱི་ཡུམ་དུ་འགྱུར་ཞེ་ན། ཇི་སྐད་བཤད་པའི་དོན་ཆེན་པོ་གསུམ་
ཐོབ་པའི་ཕྱིར། གང་ཡང་སྐྱེ་བོ་རྣམས་ལ་ཕན་པ་ཆེན་པོ་འདོགས་པ་དེ་ནི་འཇིག་རྟེན་ན་མ་
ཞེས་བྱའོ། །ཡང་ཁ་ཅིག་ན་རེ། མཆོད་བསྟོད་དུ་གཞི་ཤེས་ལ་དང་པོ་བསྟོད། དེ་ནས་ལམ་
ཤེས་དང་རྣམ་མཁྱེན་ལ་བསྟོད་པ་མི་འཐད་པར་ཐལ། བསྟན་བཅོས་ཀྱི་ལུས་དང་མི་མཐུན་
པའི་ཕྱིར། ཞེ་ན། འདི་ལ་མཁས་པ་འགའ་ཞིག་མདོའི་གླེང་གཞིའི་རིམ་པ་དང་མཐུན་པར་
བསྟོད་པ་ཡིན་གསུངས་ལ། འཕགས་སེང་སོགས་ཀྱིས་མདོའི་གླེང་གཞི་དང་སྦྱར་བ་མེད་
ཅིང་། འདི་དག་གཞན་དུ་བཤད་པར་བྱའོ། །འོན་ཀྱང་བསྟོད་པའི་རིམ་པ་ནི། སྐྱེ་བའི་རིམ་
པའི་དབང་དུ་བྱས་པ་སྟེ། གཞིའི་གནས་ཚུལ་ཤེས་པ་ལས་ལམ་གྱི་གནས་ཚུལ་ཤེས་པ་དང་།
ལམ་གྱི་གནས་ཚུལ་ཤེས་པ་ལས་རྣམ་པ་མ་ལུས་པ་མཁྱེན་པ་འབྱུང་བའི་ཕྱིར། ལུས་ཀྱི་རིམ་
པ་ནི། མདོའི་གོ་རིམ་གི་དབང་དུ་བྱས་པ་ཡིན་ནོ། །རྣམ་དཔྱོད་འོད་སྟོང་ལྡན་པའི་དཔལ།།
གསུང་རབ་མཁའ་ལ་རབ་རྒྱུས་ཏེ། །ལེགས་པར་བཤད་པའི་འོད་ཟེར་གྱིས། །ལོག་སྨྲའི་
མུན་པ་རིང་དུ་བསྲིངས། །སྤྲོས་པས་ཆོག་གོ །
གཉིས་པ་ལ་མཚམས་སྦྱར། རྩ་བ། འགྲེལ་པ་གསུམ་ལས། དང་པོ་ནི། ཕྱག་
འཚལ་ལོ། །གང་ལ་ཕྱག་འཚལ་ན། ཡུམ་ལའོ། །འཕགས་པ་བྱམས་པས་སོ། །དུས་རེ་ཤིག་
བསྟན་བཅོས་རྩོམ་པའི་དང་པོར་རོ། །ཚུལ་ནི། ཡོན་ཏན་ཇི་ལྟ་བ་བཞིན་དུ་བརྗོད་པ་སྔོན་དུ་
འགྲོ་བ་ཅན་གྱིས་སོ། །དགོས་པ་ནི། རང་ཉིད་གཞན་ངོར་དམ་པའི་སྤྱོད་པ་དང་མཐུན་པར་
རབ་ཏུ་སྟོན་པ་དང༌། གཞན་དག་ཡུམ་ལ་རབ་ཏུ་དང་བ་བསྐྱེད་པའི་ཆེད་དུའོ། །དང་བ་ཡང་
བཅོམ་ལྡན་འདས་མ་ཡོན་ཏན་རིན་པོ་ཆེ་ཕུལ་དུ་དབྱུང་དུ་མེད་ཅིང་དཔག་ཏུ་མེད་པའི་འབྱུང་
གནས་ལ་དོན་གྱིས་འཇུག་པར་བྱ་བའི་ཕྱིར་དུའོ། །རྒྱུ་མཚན་བྱམས་པའི་སོ་སོ་རང་གི་རིག་
- ]
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
པའི་ཡེ་ཤེས་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པའི་ཡུལ་ཅན་གྱི་རབ་ཏུ་དང་བ་ནི་ལེགས་པ་
ཐམས་ཅད་ཐོབ་པའི་རྒྱུའི་གཙོ་བོ་ཡིན་ནོ་ཞེས་ངེས་པར་བཟུང་ནས་སོ། །ངག་དོན་ནི། རྗེ་
བཙུན་བྱམས་མགོན་ཆོས་ཅན། བསྟན་བཅོས་རྩོམ་པའི་ཐོག་མར་ཡུམ་ལ་ཕྱག་འཚལ་བ་ལ་
དགོས་པ་ཡོད་དེ། རང་ཉིད་གཞན་ངོར་དམ་པའི་སྤྱོད་པ་དང་མཐུན་པར་རབ་ཏུ་སྟོན་པ་དང་།
གདུལ་བྱ་ཡུམ་ལ་དང་བ་བསྐྱེད་པའི་ཆེད་ཡིན་པའི་ཕྱིར། །
གཉིས་པ་ནི། ཉན་ཐོས་ཞི་བ་ཚོལ་རྣམས་ཀུན་ཤེས་ཉིད་ཀྱིས་ཉེར་ཞིར་ཁྲིད་
མཛད་གང་ཡིན་དང༌། །ཞེས་པས་གཞི་ཤེས་ལ་བསྟོད། འགྲོ་ལ་ཕན་པར་བྱེད་རྣམས་ལམ་
ཤེས་ཉིད་ཀྱིས་འཇིག་རྟེན་དོན་སྒྲུབ་མཛད་པ་གང་། །ཞེས་པས་ལམ་ཤེས་ལ་བསྟོད། གང་
དང་ཡང་དག་ལྡན་པས་ཐུབ་རྣམས་རྣམ་པ་ཀུན་ལྡན་སྣ་ཚོགས་འདི་གསུང་པ། །ཞེས་པས་
རྣམ་མཁྱེན་ལ་བསྟོད། ཉན་ཐོས་བྱང་ཆུབ་སེམས་དཔའི་ཚོགས་བཅས་སངས་རྒྱས་ཀྱིས་ནི་
ཡུམ་དེ་ལ་ཕྱག་འཚལ་ལོ། །ཞེས་པས་ཐུན་མོང་དུ་ཕྱག་འཚལ་བའོ། །
གསུམ་པ་ལ་དགོས་དོན། བསྡུས་དོན། ཚིག་དོན། བརྒལ་ལན་དང་བཞི་ལས།
དང་པོ་ལ་དངོས་ཀྱི་དགོས་པ་དང༌། བརྒྱུད་པའི་དགོས་པ་གཉིས། དང་པོ་ལ། དབང་རྟུལ་
དང་བའི་ཚུལ་ནི། ཉན་ཐོས་ཞི་ཚོལ་གྱི་ཚིགས་སུ་བཅད་པ་འདིས་ནི་ཡུམ་འདིའི་ཆེ་བའི་
བདག་ཉིད་ཕུལ་དུ་བྱུང་བ་དང་ལྡན་པར་བརྗོད་དེ། དེ་ཐོས་པས་རྐྱེན་བྱས་ནས་རེ་ཤིག་
གདུལ་བྱ་དད་པའི་རྗེས་སུ་འབྲང་བ་རྣམས་ནི་ཡུམ་འདི་ལ་ཐེ་ཚོམ་མེད་པར་དུས་མྱུར་དུ་རབ་
ཏུ་སྟེ་དང་བ་ཆེན་པོ་སྐྱེའོ། །ངག་དོན། ཉན་ཐོས་ཞི་ཚོལ་གྱི་མཚན་ཉིད་ཆོས་ཅན། ཁྱོད་སྨོས་
པ་ལ་དགོས་པ་ཡོད་དེ། ཁྱོད་ཐོས་པས་རྐྱེན་བྱས་ནས་ཡུམ་གྱི་གདུལ་བྱ་དབང་རྟུལ་རྣམས་
ཡུམ་ལ་དང་བ་སྐྱེ་བའི་ཕྱིར། དབང་རྣོན་དང་བའི་ཚུལ་ནི། ཡུམ་དེ་ལ་རབ་ཏུ་དང་བ་སྐྱེད་
པར་བྱེད་པ་ཉིད་དོ། །གང་ན། ཡུམ་གྱི་གདུལ་བྱ་དབང་རྟུལ་དུ་མ་ཟད། དབང་རྣོན་ཆོས་ཀྱི་
- ，
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྗེས་སུ་འབྲང་བ་རྣམས་ཀྱང་ངོ༌། །རྒྱུ་མཚན་ནི། གཞི་དང་། ལམ་དང༌། རྣམ་པ་བདེན་པའི་
སྐྱེ་བ་མེད་པར་ཡོངས་སུ་ཤེས་པ་ཉན་ཐོས་ཞི་ཚོལ་གྱི་ཚིགས་སུ་བཅད་པའི་དོན་འཕགས་
བཞིའི་བཞེད་དོན་བསྒྲུབ་ནུས་ཀྱི་མཚན་ཉིད་ཅན་གྱི་ཡུམ་ལ་གནོད་པ་མ་མཐོང་ནས་སོ།།
ཚུལ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཐམས་ཅད་མཁྱེན་པ་ཉིད་གསུམ་གྱི་བདག་ཉིད་ཚུལ་
གསུམ་པ་ཅན་སངས་རྒྱས་ལ་སོགས་པ་བསྐྲུན་པར་མཛད་པ་ནི་གདོན་མི་ཟ་བར་སྲིད་པ་ཉིད་
དོ་ཞེས་ངེས་པར་གཟུང་སྟེའོ། །གཞི་ལམ་རྣམ་གསུམ་བདེན་པའི་སྐྱེ་མེད་དུ་གང་གིས་འགྲུབ་
ཅེ་ན། བདེན་པའི་ གཅིག་དང་དུ་མའི་ངོ་བོ་ཉིད་བྲལ་བའི་ཕྱིར་ཞེས་གསུངས། སོགས་
ཀྱིས་རྟགས་ལ་བརྟེན་པའི་ཚད་མས་གྲུབ་བོ། །འདིར་གཅིག་དུ་བྲལ་གྱི་རྟགས་ལ། གཞན་
ལུགས་དགག །རང་ལུགས་བཞག །རྩོད་པ་སྤངས་པ་དང་གསུམ་མོ། །དང་པོ་ནི། སྣང་བ་
ཆོས་ཅན། བདེན་པར་མེད་དེ། གཅིག་དང་དུ་མའི་ངོ་བོ་ཉིད་བྲལ་བའི་ཕྱིར་ཞེས་ཟེར། ཤེས་
བྱ་ཆོས་ཅན། གཅིག་དུ་བྲལ་དེ་སྣང་བ་བདེན་མེད་དུ་སྒྲུབ་པའི་རྟགས་མ་ཡིན་པར་ཐལ།
ཕྱོགས་ཆོས་མ་གྲུབ་པའི་ཕྱིར་ཏེ། གཞི་གྲུབ་ན་གཅིག་དང་དུ་མ་གང་རུང་ཡིན་པས་ཁྱབ་པའི་
ཕྱིར། །
གཉིས་པ་ལ་རྟགས་དགོད་པ་དང༌། ཚུལ་སྒྲུབ། དཔེ་ཆོས་ལྷན་དུ་སྒྲུབ་པ་དང་
གསུམ། དང་པོ་ནི། སྤྱིར་ཆོས་ཅན་ནི། ཕྱི་རྒོལ་གང་ལ་བདེན་ཞེན་སྐྱེས་པའམ། བདེན་མི་
བདེན་ཐེ་ཚོམ་ཟ་བའི་དོན་དེ་ཆོས་ཅན་དུ་གཟུང་ཞིང་། འདིར་གཞི་ལམ་རྣམ་གསུམ་གཟུང་
ངོ་༑ ༑དེ་ཡང་རྒོལ་ཕྱིར་རྒོལ་གཉིས་ཀའི་ཐུན་སྣང་དུ་གྲུབ་པ་གཅིག་དགོས་ཏེ། སྔ་རྒོལ་གྱིས་
མ་གྲུབ་ན་ཁྱད་ཆོས་ལ་དཔག་འདོད་མི་འབྱུང་ཞིང༌། ཕྱི་རྒོལ་གྱིས་མ་གྲུབ་ན་ཤེས་འདོད་མི་
སྐྱེ་བའི་ཕྱིར། བསྒྲུབ་བྱའི་ཆོས་ལ། ཁ་ཅིག་བདེན་བྲལ་སྒྱུ་མ་ལྟ་བུ་གཟུང་ཞེས་ཟེར། དེ་ལྟར་
ན༑ ཤེས་བྱ་ཆོས་ཅན། སྣང་བ་བདེན་བྲལ་སྒྱུ་མ་ལྟ་བུ་བདེན་པའི་གཅིག་དུ་བྲལ་གྱི་རྟགས་
- ] {j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཀྱིས་སྣང་བ་བདེན་མེད་དུ་སྒྲུབ་པའི་བསྒྲུབ་བྱར་ཐལ། བདེན་བྲལ་སྒྱུ་མ་ལྟ་བུ་དེ་དེ་སྒྲུབ་ཀྱི་
བསྒྲུབ་བྱའི་ཆོས་ཡིན་པའི་ཕྱིར། འདོད་ན་སྣང་བ་བདེན་བྲལ་སྒྱུ་མ་ལྟ་བུ་ཆོས་ཅན། བདེན་
པའི་གཅིག་དུ་བྲལ་གྱི་རྟགས་ལས་སྣང་བ་བདེན་མེད་དུ་འཇལ་བའི་རིགས་ཤེས་དེ་ཁྱོད་ལ་
རིགས་ཤེས་སུ་སོང་བར་ཐལ། བདེན་པའི་གཅིག་དུ་བྲལ་གྱི་རྟགས་ལས་སྣང་བ་བདེན་མེད་
དུ་སྒྲུབ་པའི་བསྒྲུབ་ བྱ་ ཡིན་པའི་ཕྱིར། འདོད་ན། ཀུན་རྫོབ་བདེན་པ་མ་ཡིན་པར་ཐལ།
འདོད་པ་དེའི་ཕྱིར། གཞན་དག་བདེན་བྲལ་སྒྱུ་མ་ལྟ་བུ་བསྒྲུབ་བྱའི་ཆོས་ཡིན་ན། དགག་
སྒྲུབ་ཚོགས་པ་བསྒྲུབ་བྱའི་ཆོས་སུ་འགྱུར་ལ། དེ་ལྟར་ན། བསྒྲུབ་བྱ་དང་། བསྒྲུབ་བྱའི་ཆོས་
ཁྱད་མེད་དུ་ཐལ། གཉིས་ཀ་ཡང་དགག་སྒྲུབ་ཚོགས་པར་མཚུངས་པའི་ཕྱིར། ཟེར་བ་མི་
འཐད་དེ། འོ་ན་དེ་སྒྲུབ་ཀྱི། བསྒྲུབ་བྱ་དང་བསྒྲུབ་བྱའི་ཆོས་ཁྱད་མེད་པར་ཐལ། གཉིས་ཀ་
མེད་དགག་ཏུ་མཚུངས་པའི་ཕྱིར། རང་ལུགས་ལ། བདེན་མེད་བསྒྲུབ་བྱའི་ཆོས་སུ་གཟུང་ངོ༌།།
གཏན་ཚིགས་ནི་བདེན་པའི་གཅིག་དང་དུ་མ་དང་བྲལ་བའོ། །ཞར་ལ་དགག་བྱ་ངོས་འཛིན་
ན༔ ཁ་ཅིག་སྣང་བ་ཡང་དགག་བྱ་ཡིན་ཏེ། མ་བཀག་ན་སྣང་བའི་མཚན་མ་ཟིལ་གྱིས་མི་
ནོན་པའི་ཕྱིར་ཟེར་བ་མི་འཐད་དེ། སྣང་བ་མངོན་སུམ་གྱིས་དགག་མི་ནུས་ཤིང་། རྗེས་
དཔག་གིས་དགག་ན་རྟགས་ཁས་ལེན་དགོས་པས་སྣང་བ་བཀག་པར་འགལ་བའི་ཕྱིར། དེ་
སྐད་དུ་ཡང་། བདེན་གཉིས་ལས། སྣང་བའི་ངོ་བོ་གང་ཡིན་པ། །དེ་ནི་འགོག་པ་མ་ཡིན་ནོ།།
ཉམས་སུ་མྱོང་བ་གང་ཡང་ནི། །དགག་པར་རིགས་པ་མ་ཡིན་ནོ། །ཞེས་སོ། །རང་ལུགས་ལ།
རྟགས་ཀྱི་དགག་བྱ་དང༌། ལམ་གྱི་སྤང་བྱ་ལ་ཁྱད་པར་ཡོད་དེ། རྟགས་ཀྱི་དགག་བྱ་གཞི་མ་
གྲུབ་ཅིང་། ལམ་གྱི་སྤང་བྱ་ཡིན་ན་གྲུབ་དགོས་པའི་ཕྱིར། དེས་ན་གང་ཟག་དང་ཆོས་ཀྱི་
བདག་འཛིན་བདག་དང་བཅས་པ་ནི་ལམ་གྱི་སྤང་བྱ་ཡིན་ལ། སྣང་བ་བདེན་གྲུབ་ནི།
བདེན་པའི་གཅིག་དུ་བྲལ་གྱི་རྟགས་ཀྱི་དགག་བྱ་དང་། བདེན་གྲུབ་ནི། དགག་བྱའི་ཆོས་སུ་
1
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཟུང་ངོ༌། །མདོར་ན། གང་བདེན་པའི་ གཅིག་དང་དུ་མ་དང་ བྲལ་ན། བདེན་པར་མེད་
པས་ཁྱབ། དཔེར་ན་མེ་ལོང་ནང་གི་གཟུགས་བརྙན་བཞིན། གཞི་ལམ་རྣམ་གསུམ་ཡང་
བདེན་པའི་གཅིག་དང་དུ་མ་དང་བྲལ་བ་ཡིན་ནོ། །
གཉིས་པ་ལ་ཕྱོགས་ཆོས་སྒྲུབ་པ་དང་། ཁྱབ་པ་སྒྲུབ་པ་གཉིས། དང་པོ་ནི།
གཞི་ལམ་རྣམ་གསུམ་ཆོས་ཅན། བདེན་པའི་གཅིག་ཏུ་མ་གྲུབ་སྟེ། སྣ་ཚོགས་སུ་སྣང་བའི་
ཕྱིར། ཁོ་ན་རེ། གནས་ཚུལ་ལ་གཅིག་ཡིན་ཀྱང་སྣང་ཚུལ་ལ་དུ་མར་གྲུབ་ཅེ་ན། བརྫུན་པར་
ཐལ། གནས་ཚུལ་དང་སྣང་ཚུལ་མི་མཐུན་པའི་ཕྱིར་ཏེ། གནས་ཚུལ་ལ་གཅིག་ཏུ་གནས་
ཤིང་། སྣང་ཚུལ་ལ་དུ་མར་སྣང་བའི་ཕྱིར་རོ། །མདོར་ན། ཤེས་བྱ་ཆོས་ཅན། དངོས་པོ་ཡིན་
ན་བདེན་པའི་གཅིག་ཏུ་མ་གྲུབ་པས་ཁྱབ་སྟེ། དངོས་པོ་ཡིན་ན་ཆ་བཅས་ཡིན་པས་ཁྱབ་པ་
གང་ཞིག་ཆ་བཅས་ཡིན་ན་བདེན་པའི་གཅིག་ཏུ་མ་གྲུབ་པར་དགོས་པའི་ཕྱིར་ཏེ། ཆ་བཅས་
ཡིན་ན་ཆ་དང་ཆ་ཅན་ཐ་དད་དུ་སྣང་དགོས་ཤིང་། བདེན་པའི་གཅིག་ཡིན་ན་ཐ་དད་དུ་སྣང་
བར་འགལ་བའི་ཕྱིར་ཏེ། བདེན་པའི་གཅིག་ཡིན་ན་སྣང་ཚུལ་དང་གནས་ཚུལ་མཐུན་དགོས་
པས། གནས་ཚུལ་ལ་གཅིག་ཏུ་གནས་པ་ལྟར། སྣང་ཚུལ་ལ་ཡང་གཅིག་ཁོ་ནར་སྣང་དགོས་
པའི་ཕྱིར། ཁོ་ན་རེ། དངོས་པོ་ཡིན་ན་ཆ་བཅས་ཡིན་པས་མ་ཁྱབ་སྟེ། རྡུལ་ཕྲན་སྐད་ཅིག་ཆ་
མེད་དང༌། ཤེས་པ་སྐད་ཅིག་ཆ་མེད་གྲུབ་པའི་ཕྱིར་ཞེ་ན། མ་གྲུབ་སྟེ། རྡུལ་ཕྲན་ཡིན་ན་
ཕྱོགས་ཀྱི་ཆ་དང་བཅས་དགོས་ཤིང་། ཤེས་པ་སྐད་ཅིག་མ་རེ་རེ་ལ་ཡང་སྔ་ཕྱི་ལ་ཉེ་མི་ཉེའི་
ཆ་དང་བཅས་དགོས་པའི་ཕྱིར། དེས་ན་དངོས་པོ་རྣམས་ལ་བདེན་པའི་དུ་མ་མེད་དེ། བདེན་
པའི་གཅིག་མི་སྲིད་པའི་ཕྱིར་རོ། ཁྱབ་སྟེ། དུ་མ་ནི་གཅིག་བསགས་པ་ལས་འབྱུང་དགོས་
པའི་ཕྱིར། དེ་སྐད་དུ་ཡང་། དབུ་མ་རྒྱན་ལས། དངོས་པོ་གང་གང་རྣམ་དཔྱད་ན། །དེ་དང་དེ་
ལ་གཅིག་ཉིད་མེད། །གང་ལ་གཅིག་ཉིད་ཡོད་མིན་པ། །དེ་ལ་དུ་མ་ཉིད་ཀྱང་མེད། །ཅེས་
-1
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གསུངས་སོ། །
གཉིས་པ་ནི། བདེན་པའི་གཅིག་དང་དུ་མ་དང་བྲལ་ན་བདེན་པར་མ་གྲུབ་
པས་ཁྱབ་སྟེ། བདེན་ན་བདེན་པའི་གཅིག་དང་དུ་མ་གང་རུང་དུ་གྲུབ་དགོས་པའི་ཕྱིར་ཏེ།
གཞི་གྲུབ་ན་གཅིག་དང་དུ་མ་གང་རུང་དུ་གྲུབ་དགོས་པའི་ཕྱིར་ཏེ། གཅིག་དང་དུ་མ་གཉིས་
ཕན་ཚུན་སྤངས་ཏེ་གནས་པའི་དངོས་འགལ་ཡིན་པའི་ཕྱིར་ཏེ། དབུ་མ་རྒྱན་ལས། གཅིག་
དང་དུ་མ་མ་གཏོགས་པར། །རྣམ་པ་གཞན་དང་ལྡན་པ་ཡི། །དངོས་པོ་མི་རུང་འདི་གཉིས་ནི།།
ཕན་ཚུན་སྤངས་ཏེ་གནས་ཕྱིར་རོ། །ཞེས་སོ། །གསུམ་པ་དཔེ་ཆོས་ལྡན་དུ་བསྒྲུབ་པ་ནི། ཁ་
ཅིག་ན་རེ། མེ་ལོང་ནང་གི་གཟུགས་བརྙན་དེ། དེ་སྒྲུབ་ཀྱི་མཐུན་དཔེར་མི་རུང་བར་ཐལ། དེ་
ཕྱིར་རྒོལ་གྱིས་བདེན་མེད་དུ་མ་རྟོགས་པའི་ཕྱིར་ཏེ། བདེན་མེད་དུ་ཕྱིར་རྒོལ་གྱིས་མངོན་
སུམ་གྱིས་ཀྱང་མ་རྟོགས། རྗེས་དཔག་གིས་ཀྱང་མ་རྟོགས་པའི་ཕྱིར། དེ་ཕྱི་རྒོལ་གྱིས་མངོན་
སུམ་གྱིས་བདེན་མེད་དུ་རྟོགས་ན་ཆོས་ཅན་གཞན་ཡང་བདེན་མེད་དུ་མངོན་སུམ་གྱིས་
རྟོགས་དགོས་ཏེ། གང་གིས་དངོས་གཅིག་དེ་བཞིན་ཉིད་མཐོང་བ། །དེ་ཡིས་དངོས་ཀུན་དེ་
བཞིན་ཉིད་དུ་མཐོང་། །ཞེས་གསུངས་པའི་ཕྱིར། རྗེས་དཔག་གིས་བདེན་མེད་དུ་རྟོགས་ན་
དེ་ལ་དཔེ་གཞན་བཙལ་དགོས་པས་ཐུག་མེད་དུ་འགྱུར་ཞེ་ན། སྐྱོན་མེད་དེ། མེ་ལོང་གི་
གཟུགས་བརྙན་བྱད་བཞིན་སོགས་སུ་སྣང་ཡང་དེར་མ་གྲུབ་པར་ཡང་འཛིན་པའི་ཕྱིར། །
གསུམ་པ་རྩོད་པ་སྤང་བ་ནི། བདེན་པའི་གཅིག་དང་དུ་བྲལ་ཆོས་ཅན། སྣང་
བ་བདེན་མེད་དུ་སྒྲུབ་པའི་རྟགས་མ་ཡིན་པར་ཐལ། མི་མཐུན་ཕྱོགས་བདེན་གྲུབ་ལ་ཞུགས་
པའི་ཕྱིར་ཏེ། བདེན་གྲུབ་དེ་ཁྱོད་ཡིན་པའི་ཕྱིར། ཞེ་ན། སྐྱོན་མེད་དེ། བདེན་པའི་གཅིག་དུ་
བྲལ་ཆོས་ཅན། ཁྱོད་སྣང་བ་བདེན་མེད་དུ་སྒྲུབ་པའི་མི་མཐུན་ཕྱོགས་ལ་ཞུགས་པའི་སྐྱོན་
མེད་དེ། ཁྱོད་ཀྱང་ཡིན་བདེན་གྲུབ་ཀྱང་ཡིན་པའི་གཞི་མཐུན་མེད་པའི་ཕྱིར། སོགས་པས་
- 1 （–



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི༑ རྡོ་རྗེ་གཟེགས་མ་དང༌། ཡོད་མེད་སྐྱེ་འགོག་དང༌། མུ་བཞི་སྐྱེ་འགོག་དང་། རྟེན་འབྲེལ་
གྱི་རིགས་པ་རྣམས་གཟུང་ངོ༌། །དང་པོ་ནི། གཞི་ལམ་རྣམ་གསུམ་ཆོས་ཅན། དོན་དམ་སྐྱེ་བ་
མེད་དེ། དོན་དམ་པར་བདག་ལས་ཀྱང་མི་སྐྱེ། གཞན་ལས་ཀྱང་མི་སྐྱེ། གཉིས་ཀ་ལས་ཀྱང་
མི་སྐྱེ། རྒྱུ་མེད་པར་ཡང་མི་སྐྱེ་བའི་ཕྱིར། གཉིས་པ་ནི། དེ་ཆོས་ཅན། དོན་དམ་པར་སྐྱེ་བ་
མེད་དེ། དོན་དམ་པར་ཡོད་པ་ཡང་མི་སྐྱེ། མེད་པ་ཡང་མི་སྐྱེ། གཉིས་ཀདང་། གཉིས་ཀ་མ་
ཡིན་པ་ཡང་མི་སྐྱེ་བའི་ཕྱིར། གསུམ་པ་ནི། དེ་ཆོས་ཅན། དོན་དམ་པར་སྐྱེ་བ་མེད་དེ། དོན་
དམ་པར་རྒྱུ་གཅིག་གིས་འབྲས་བུ་གཅིག་དང་། དུ་མ་དང་། རྒྱུ་དུ་མས་འབྲས་བུ་གཅིག་དང་
དུ་མ་མི་བསྐྱེད་པའི་ཕྱིར། བཞི་པ་ནི། དོན་དམ་པར་སྐྱེ་བ་མེད་དེ། རྟེན་འབྲེལ་ཡིན་པའི་
ཕྱིར་རོ། །རྒྱས་པར་གཞན་དུ་བརྗོད་པར་བྱའོ། །མང་ཐོས་གདོང་ལྔའི་རྩལ་ལྡན་པས། །སྟོང་
ཉིད་ང་རོ་བསྒྲགས་པའི་ཚེ། །ལོག་སྨྲ་ལག་ལྡན་འབུམ་གྱི་སྙིང་། །ལྐོག་མར་ཕྱིན་པར་མི་བྱེད་
དམ། ། །
ཁ་ཅིག་གནོད་པ་མེད་པའི་དོན་གཅིག་དུ་བྲལ་གྱི་རྟགས་ལ་བརྟེན་པའི་
ཚད་མས་གནོད་པ་མེད་པ་ལ་སྦྱོར་བ་མི་འཐད་དེ། གཅིག་དུ་བྲལ་གྱི་རྟགས་ལ་བརྟེན་པའི་
ཚད་མས་གཞི་ལམ་རྣམ་གསུམ་བདེན་པའི་སྐྱེ་མེད་དུ་ཤེས་པའི་ཡུམ་ལ་གནོད་དམ་སྙམ་པའི་
དོགས་པ་སྐྱེ་མི་སྲིད་པའི་ཕྱིར། གཅིག་དུ་བྲལ་གྱི་རྟགས་ལས་གཞི་ལམ་རྣམ་གསུམ་སྐྱེ་མེད་
དུ་ཡོངས་སུ་ཤེས་པས་ཡུམ་གྱི་འཕགས་བཞིའི་བཞེད་དོན་སྒྲུབ་པ་ལ་གནོད་པ་མེད་ཅེས་
འཆད་དོ་ཞེ་ན། དེ་ནི་བབ་ཅོལ་འབའ་ཞིག་སྟེ། གཞུང་གི་གཅོད་མཚམས་ལ་ཡང་བློ་ཁ་མ་
ཕྱོགས་པའི་ཕྱིར་རོ། །འདིར་དེ་ལ་སྨོས་ཤིང༌། གོང་དུ་འདི་ལ་ཞེས་སྨོས་པའི་རྒྱུ་མཚན། ཁ་
ཅིག་མཆོད་བསྟོད་ལ་ཉེ་རིང་ཡིན་ཟེར་བ་མི་འཐད་དེ། མཆོད་བསྟོད་ལ་ཤིན་ཏུ་ཉེ་བའི་
སྐབས་སུ་ཡང་དེ་ཐོས་ནས་ཞེས་སྨོས་པའི་ཕྱིར། རང་ལུགས་ལ། དབང་རྣོན་དང་བ་སྐྱེ་བ་
- 2
0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
དཀའ་བས་དེའི་སྐབས་སུ་དེ་ཞེས་རིང་ཚིག་དང་། དབང་རྟུལ་དང་བ་སྐྱེ་སླ་བས་འདི་ལ་ཞེས་
ཉེ་ཚིག་སྨོས་སོ། །ངག་དོན། ཉན་ཐོས་ཞི་ཚོལ་གྱི་མཚན་ཉིད་ཆོས་ཅན། ཁྱོད་སྨོས་པ་ལ་
དགོས་པ་ཡོད་དེ། ཁྱོད་ཐོས་པས་རྐྱེན་བྱས་ནས་ཡུམ་གྱི་གདུལ་བྱ་དབང་རྣོན་རྣམས་ཀྱང་
ཡུམ་ལ་དང་བ་སྐྱེ་བའི་ཕྱིར། ཡུམ་གྱི། གདུལ་བྱ་དབང་རྣོན་ཆོས་ཅན། ཡུམ་ལ་དང་བ་ལ་རྒྱུ་
མཚན་ཡོད་དེ། ཡུམ་གྱིས་རང་སྲས་འཕགས་བཞིའི་བཞེད་དོན་སྒྲུབ་པ་ལ་གནོད་བྱེད་མ་
མཐོང་ཞིང་སྒྲུབ་བྱེད་གཟུང་བའི་གདུལ་བྱ་ཡིན་པའི་ཕྱིར།
གཉིས་པ་བརྒྱུད་པའི་དགོས་པ་ནི། ཡུམ་དེའི་ཡོན་ཏན་མངོན་པར་འདོད་
པའི་གང་ཟག་དབང་པོ་རྣོ་རྟུལ་གཉིས་ཀ་ཡང་ཆོས་ཅན། ཡུམ་ལ་དང་བ་ལ་དགོས་པ་ཡོད་དེ།
ཡུམ་དེ་ལ་རབ་ཏུ་དང་བས་ཀྱང་ཡུམ་དེ་དང་དེ་ལ་བརྟེན་པའི་གསུང་རབ་ལ་རྣམ་པ་ཐམས་
ཅད་དུ་གཟུང་བ་ལ་སོགས་པའི་དོན་དུ་ཤིན་ཏུ་གུས་པར་བྱེད་པའི་ཕྱིར། དེ་ཆོས་ཅན། ཡུམ་
ལ་གུས་པ་ལ་དགོས་པ་ཡོད་དེ། གུས་པས་དེ་ནས་ཐོས་པ་ལས་བྱུང་བ་ལ་སོགས་པའི་
ཤེས་པར་སྐྱེ་བའི་རིམ་གྱིས་ལེགས་པའི་མཆོག་བྱང་ཆུབ་ཐོབ་པར་འགྱུར་བའི་ཕྱིར། ཤེས་བྱ་
ཆོས་ཅན། བཅོམ་ལྡན་འདས་ལ་རབ་ཏུ་དང་བ་ལ་ནི་ལེགས་པ་ཐམས་ཅད་ཐོབ་པའི་རྒྱུའི་
གཙོ་ བོ་ ཡིན་ཏེ། ཡུམ་ ལ་ དང་ བ་ལས་ གུས། གུས་ པ་ ལས་ཞུགས། ཞུགས་ པ་ ལས་ བྱང་
ཆུབ་ཐོབ་པའི་ཕྱིར། གཉིས་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསྟོད་དོ། །གང་གི་སྒོ་
ནས་ན། ཐམས་ཅད་མཁྱེན་པ་ཉིད་གསུམ་གྱི་ཡོན་ཏན་བརྗོད་པའི་སྒོ་ནས་སོ། །དེའི་རྒྱུ་
མཚན་བསྟོད་པ་དེ་ལ་མཐོང་ལམ་མཁྱེན་པ་ཉིད་གསུམ་གྱིས་ནི་དོན་མངོན་པར་རྟོགས་པ་
བརྒྱད་བསྡུས་ལ། དེར་མ་ཟད་མཁྱེན་གསུམ་དེ་དག་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་
ཞེས་པའི་སྒྲས་བརྗོད་པར་བྱ་བ་ཡིན་ཞིང༌། དེ་ཙམ་དུ་མ་ཟད་མཁྱེན་གསུམ་དེས་ཀྱང་
འོག་ཚིག་དོན་ནས་འཆད་པར་འགྱུར་བའི་ཚུལ་གྱིས་འཕགས་བཞིའི་བཞེད་དོན་ཐམས་
- 2 | -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་ཕུན་སུམ་ཚོགས་པར་དངོས་སུ་སྒྲུབ་ནུས་པ་ཡིན་ནོ་ཞེས་དེ་ལྟར་ཐུགས་ལ་བཞག་ནས་
སོ༑ ༑མཁྱེན་གསུམ་གྱིས་མངོན་རྟོགས་བརྒྱད་བསྡུས་ཅེས་བརྗོད་པས་བསྟོད་ཡུལ་གྲངས་
ཉུང་ངམ་སྙམ་པའི་དོགས་པ་སེལ་ཞིང་། ཤེར་ཕྱིན་ཡིན་ཅེས་པས། མངོན་རྟོགས་བརྒྱད་
བསྡུས་པ་ཙམ་གྱིས་བསྟོད་ན་གཞི་ལམ་རྣམ་གསུམ་སོགས་ལའང་བསྟོད་རིགས་པར་འགྱུར་
རམ་ སྙམ་ པའི་ དོགས་ པ་ སེལ་ ལ། འཕགས་ བཞིའི་ བཞེད་ དོན་ དངོས་ སུ་ སྒྲུབ་ ནུས་
པར་བསྟན་པས་རྣམ་མཁྱེན་ཁོ་ན་ལ་བསྟོད་རིགས་སྙམ་པའི་དོགས་པ་སེལ་ཏེ། རྣམ་མཁྱེན་
དེ་ཉན་རང་གི་བཞེད་དོན་དངོས་སུ་སྒྲུབ་པ་མ་ཡིན་པའི་ཕྱིར། གཞན་དག་མངོན་པར་རྟོགས་
པ་བརྒྱད་པོ་དེ་དག་ཀྱང་ཤེར་ཕྱིན་ཡིན་ཞིང་། བརྒྱད་པོ་དེས་ཀྱང་བཞེད་དོན་སྒྲུབ་ནུས་པས་
ཞེས་སོགས་སྦྱོར་བ་མི་རིགས་ཏེ། འདི་མཁྱེན་གསུམ་གྱི་སྒོ་ནས་ཡུམ་ལ་བསྟོད་པའི་རྒྱུ་
མཚན་ཡིན་གྱི། མངོན་རྟོགས་བརྒྱད་ཀྱི་སྒོ་ནས་ཡུམ་ལ་བསྟོད་པའི་རྒྱུ་མཚན་མ་ཡིན་པའི་
ཕྱིར་ རོ། །བསྡུས་ཚུལ་མཁྱེན་གསུམ་གྱིས་མངོན་རྟོགས་བརྒྱད་བསྡུས་ཏེ། མཁྱེན་གསུམ་
རྫོགས་པར་ཉམས་སུ་བླངས་ན་མངོན་རྟོགས་བརྒྱད་ཉམས་སུ་བླངས་པར་འགྱུར་བའི་ཕྱིར་
དང༌། གཞི་ཤེས་ཀྱིས་ཉན་རང་དང༌། ལམ་ཤེས་ཀྱིས་བྱང་སེམས་དང༌། རྣམ་མཁྱེན་གྱིས་
སངས་རྒྱས་ཀྱི་མངོན་རྟོགས་མཐའ་དག་བསྡུས་ཤིང༌། སྦྱོར་བཞི་ལམ་ཤེས་དང་། ཆོས་སྐུ་
རྣམ་མཁྱེན་གྱིས་བསྡུས་པའི་ཕྱིར་རོ། །མཁྱེན་གསུམ་གྱིས་མཁྱེན་གསུམ་བསྡུས་པ་མི་འཐད་
དེ༑ དེ་གཉིས་ཐ་དད་མེད་པའི་ཕྱིར་ཞེ་ན། གཞི་ལམ་རྣམ་གསུམ་གྱིས་གཞི་ལམ་རྣམ་གསུམ་
མ་བསྡུས་པར་ཐལ། དེ་གཉིས་ཐ་དད་མ་ཡིན་པའི་ཕྱིར། འདོད་ན། གཞི་ལམ་རྣམ་གསུམ་
གྱིས་ཆོས་ཐམས་ཅད་མ་བསྡུས་པར་ཐལ་ལོ། །ཡང་ན་མཚན་ཉིད་དེའི་སྦྱོར་བ་དང༌། །ཞེས་
སོགས་ ལྟར་ བྱས་ ཀྱང་ འགྲིག་གོ ། ངག་དོན། རྗེ་བཙུན་བྱམས་མགོན་ཆོས་ཅན། མཁྱེན་
གསུམ་གྱི་ཡོན་ཏན་བརྗོད་པའི་སྒོ་ནས་ཡུམ་ལ་བསྟོད་པའི་རྒྱུ་མཚན་ཡོད་དེ། མཁྱེན་གསུམ་
- 22,



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིསརྣམ་རྒྱལ་འགྲེལ་པ་བཞུགས། ༼༣༥
གྱིས་མངོན་རྟོགས་བརྒྱད་བསྡུས་ཤིང་། འཕགས་བཞིའི་བཞེད་དོན་དངོས་སུ་སྒྲུབ་ནུས་པར་
ཐུགས་ལ་བཞག་ནས་བསྟོད་པའི་ཕྱིར།
གསུམ་པ་ལ། བསྟོད་པ་དང༌། ཕྱག་འཚལ་བ་གཉིས། བསྟོད་པ་ལ་གཞི་ཤེས་
ལ་བསྟོད། ལམ་ཤེས་ལ་བསྟོད། རྣམ་མཁྱེན་ལ་བསྟོད་པ་དང་གསུམ་གྱི་དང་པོ་ནི། ཐོབ་
པར་མཛད་དོ་གང་ན། ཕུང་པོ་ལྷག་མ་དང་བཅས་པ་དང་། ཕུང་པོ་ལྷག་མ་མེད་པའི་མཚན་
ཉིད་ཀྱི་མྱ་ངན་ལས་འདས་པ་རྣམ་པ་གཉིས་ཐོབ་པར་མཛད་དོ། །གང་ལ་བརྟེན་ནས་ན།
གཞི་ཐམས་ཅད་གང་ཟག་གི་བདག་གི་སྐྱེ་བ་མེད་དང་ཡོངས་སུ་ཤེས་པའི་གཞི་ཤེས་པ་ཉིད་
ལ་བརྟེན་ནས་སོ། །གང་གིས་ན། ཉོན་མོངས་དང་དེའི་ཕྱོགས་སུ་བསླབ་པ་ཞི་བ་ཚོལ་རྣམས་
ཞེས་པའི་ཚིག་གི་རིམ་པ་གཅིག་གིས་བསྟན་པ་རང་སངས་རྒྱས་ཀྱི་རིགས་ཅན་ཀྱང་སྟེ། མྱ་
ངན་ལས་འདའ་བར་འདོད་པ་རྣམས་ཀྱིའོ། །འོ་ན་ཉན་རང་ཁྱད་པར་གཏན་མེད་ཡིན་ནམ་
ཞེ་ན། རང་སངས་རྒྱས་ནི་སྒྲ་མེད་ལུས་ཀྱི་ཆོས་སྟོན་པ་སོགས། རྣམ་པར་ཐར་པ་ཅུང་ཟད་
ཙམ་ཞིག་གིས་ཉན་ཐོས་ལས་ལྷག་པ་ཡིན་ནོ། །ལྷག་བཅས་ལྷག་མེད་ཀྱི་ཁྱད་པར་ཕུང་པོའི་
རྒྱུན་ མ་ལུས་ པ་ འཆད་ པའི་མྱང་འདས་ལྷག་མེད་དང༌། ཕུང་པོ་དང་ བཅས་ པའི་མྱང་
འདས་ལྷག་བཅས་ཡིན་ཟེར་བ་མི་འཐད་དེ། ལྷག་མེད་ཀྱི་སྐབས་སུ་མ་རིག་པ་རྒྱུན་མི་ཆད་
པའི་ཕྱིར། རྒྱས་པར་ལམ་ཤེས་སུ་འཆད། རང་ལུགས་ལ་འཁོར་བར་འཆིང་བྱེད་ཀྱི་ལས་
ཉོན་གྱིས་འཕངས་པའི་སྡུག་བསྔལ་གྱི་ཕུང་པོ་དང་བཅས་པའི་མྱང་འདས་ལ་ལྷག་བཅས་
དང༌ ། དེ་ སྤངས་པའི་མྱང་འདས་ལ་ལྷག་མེད་དུ་འདོད་དོ། །ངག་དོན། རྗེ་ བཙུན་བྱམས་
མགོན་ཆོས་ཅན། གཞི་ཤེས་ལ་བསྟོད་དེ། གཞི་ཤེས་ཀྱིས་ཉན་རང་གི་བཞེད་དོན་སྒྲུབ་པའི་
ཡོན་ཏན་བརྗོད་པའི་ཕྱིར། གཉིས་པ་ནི། འགྲོ་བ་མཐའ་དག་གི་དོན་སྒྲུབ་པར་མཛད་དོ།།
གང་གིས་ན། བྱང་ཆུབ་སེམས་དཔའ་འཁོར་བ་ཇི་སྲིད་པར་འགྲོ་བའི་དོན་བྱེད་པ་རྣམས་
- 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་སོ། །གང་ལ་བརྟེན་ནས་ན། ལམ་ཐམས་ཅད་བདེན་པའི་སྐྱེ་བ་མེད་པར་རྟོགས་པའི་ངོ་
བོ་ཉིད་ལམ་ཤེས་ལ་བརྟེན་ནས་སོ། །ངག་དོན་ནི། བྱམས་མགོན་ཆོས་ཅན། ལམ་ཤེས་ལ་
བསྟོད་དེ། ལམ་ཤེས་ཀྱིས་བྱང་སེམས་ཀྱི་བཞེད་དོན་སྒྲུབ་པའི་ཡོན་ཏན་བརྗོད་པའི་ཕྱིར།
གསུམ་པ་ནི། བསྐོར་བར་མཛད་དོ། །གང་ན། ཆོས་ཀྱི་འཁོར་ལོ་རིམ་པ་མ་ལུས་པ་བརྗོད་
བྱ་ཀུན་རྫོབ་དང་། དོན་དམ་པའི་རྣམ་པ་ཐམས་ཅད་དང་ལྡན་པའོ། །གང་གིས་ན། སངས་
རྒྱས་ཉེས་སྤྱོད་ལས་ཡང་དག་པར་བསྡམས་པའི་སྐུ་ཅན་ཞི་ལྷག་ཟུང་དུ་འབྲེལ་བའི་རྣལ་
འབྱོར་ཅན་གྱི་དབང་ཕྱུག་གི་གཙོ་བོ་མཆོག་གི་སྤྲུལ་སྐུ་རྣམས་ཀྱིས་སོ། །གང་ལ་བརྟེན་ནས་
ན༑ རྣམ་པ་ཐམས་ཅད་བདེན་པའི་སྐྱེ་བ་མེད་པར་ཐུགས་སུ་ཆུད་པ་རྣམ་མཁྱེན་གང་དང་
ཡང་དག་པར་ལྡན་པ་ལ་བརྟེན་ནས་སོ། །དགོས་པ་ཉོན་མོངས་པ་བརྒྱད་ཁྲི་བཞི་སྟོང་ལ་
སྤྱོད་པའི་གཉེན་པོར་རོ། །
འདིར་ ཆོས་ འཁོར་ ལ་ མཚན་ཉིད། སྒྲ་བཤད། དབྱེ་བ་དང་གསུམ་ལས།
དང་པོ་ནི། སྟོན་པས་ གསུངས་པའི་དམ་ཆོས་གང་ཞིག་མི་མཐུན་ཕྱོགས་འཇོམས་ནུས།
གཉིས་པ་ནི། འཁོར་ལོ་རིན་པོ་ཆེ་དང་ཆོས་མཚུངས་པས་ཆོས་འཁོར་ཞེས་བྱ་སྟེ། འཁོར་ལོ་
རིན་པོ་ཆེ་ཡུལ་གཞན་དང་གཞན་དུ་རིམ་པར་འཕོ་ཞིང་མི་མཐུན་ཕྱོགས་ལས་རྒྱལ་བར་བྱེད་
པ་ལྟར། འདི་ཡང་བཤད་པས་གདུལ་བྱའི་རྒྱུད་ལ་འཕོ་བར་སྣང་ཞིང་། ཆགས་སོགས་མི་
མཐུན་ཕྱོགས་ ལས་ རྒྱལ་ བར་ བྱེད་ པའི་ ཕྱིར། གསུམ་པ་ནི། ལུང་གི་ཆོས་འཁོར་དང༌།
རྟོགས་པའི་ཆོས་འཁོར་གཉིས་ཏེ། མཛོད་ལས། སྟོན་པའི་དམ་ཆོས་རྣམ་གཉིས་ཏེ། །ལུང་
དང་རྟོགས་པའི་བདག་ཉིད་དོ། །ཞེས་གསུངས་པ་ལྟར་རོ། །ལུང་གི་ཆོས་འཁོར་ལ་ཡང་
མཚན་ཉིད། དབྱེ་བ། གོ་རིམ། དྲང་ངེས་སོ། །དང་པོ་ནི། སྟོན་པས་གསུངས་པའི་དམ་ཆོས་
གང་ཞིག་རྟོགས་པའི་ཆོས་བརྗོད་བྱར་བྱེད་པའི་ངག །གཉིས་པ་ནི། ཆོས་ཀྱི་འཁོར་ལོ་འཐོར་
- 2 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བུར་གསུངས་པ་རྣམས་ཀྱི་མིང་ཕྱོགས་གཅིག་ཏུ་གོ་སླ་བར་བསྡུས་པ་ཆོས་ཀྱི་འཁོར་ལོ་རིམ་
པ་གསུམ་གྱི་ཐ་སྙད་མདོ་སྡེ་དགོངས་པ་ངེས་འགྲེལ་སོགས་སུ་འབྱུང་ཞིང་། དོན་དེ་རྒྱུད་བླར་
ཡང་། མི་རྟག་སྡུག་བསྔལ་བདག་མེད་དང༌། །ཞེས་སོགས་ཀྱིས་བསྟན་པས། བདེན་བཞིའི་
ཆོས་འཁོར། མཚན་ཉིད་མེད་པའི་ཆོས་འཁོར། ལེགས་པར་རྣམ་པར་ཕྱེ་བའི་ཆོས་འཁོར་རོ།
ཁ་ཅིག་བདེན་བཞིའི་རྣམ་པ་སྨོས་པའི་ཆོས་འཁོར་ཞེས་བྱའི། བདེན་བཞིའི་ཆོས་འཁོར་ནི་
ལུང་གི་ཆོས་འཁོར་དུ་འགལ་ཏེ། བདེན་བཞི་རྟོགས་པའི་རྟོགས་པ་འཁོར་བཅས་ཁོ་ན་ལ་
འདོད་དགོས་པའི་ཕྱིར། ཟེར་བ་ནི་མི་འཐད་དེ། ཤེར་ཕྱིན་གྱི་མདོ་ཞེས་པའི་ཐ་སྙད་ཀྱང་
དགག་རིགས་པར་འགྱུར་བའི་ཕྱིར་རོ། །དེ་ལ་བདེན་བཞིའི་ཆོས་འཁོར་ནི། ཡུལ་ཝཱ་རཱ་ཎ་སཱི་
སོགས་སུ་གཙོ་བོར་ཉན་རང་གི་རིགས་ཅན་དང༌། དགོས་པ་འཁོར་བ་ལ་སྐྱོ་བ་བསྐྱེད་དེ་མྱང་
འདས་ལ་འཇུག་པའི་ཕྱིར་དུ་བསྐོར་རོ། །ངོ་བོ་བདེན་བཞིའི་ཆོས་གཙོ་བོར་སྟོན་པའི་དེ་
བཞིན་གཤེགས་པའི་གསུང་རབ་དང༌། མཚན་ཉིད་མེད་པའི་ཆོས་འཁོར་ནི། ཡུལ་བྱ་རྒོད་
ཕུང་པོའི་རི་ལ་སོགས་པར་གང་ཟག་གཙོ་བོ་ཐེག་ཆེན་གྱི་རིགས་ཅན་དང་། དགོས་པ་ཐེག་
ཆེན་དུ་རྗེས་སུ་གཟུང་བའི་དོན་དུ་བསྐོར། ངོ་བོ་རྣམ་ཐར་སྒོ་གསུམ་གཙོ་བོར་སྟོན་པའི་དེ་
བཞིན་གཤེགས་པའི་གསུང་རབ་ལེགས་པར་རྣམ་པར་ཕྱེ་བའི་ཆོས་འཁོར་ནི། ཡུལ་ཡངས་
པ་ཅན་ལ་སོགས་པར། གང་ཟག་ཐེག་པ་སྣ་ཚོགས་ལ་ཞུགས་པ་རྣམས་ལ། གདུལ་བྱའི་
དབྱེ་བས། སྨིན་པ་དང་། གྲོལ་བ་དང་། གྲོལ་བ་མཐར་ཕྱིན་པའམ། བྱང་ཆུབ་མཆོག་ཏུ་ལུང་
སྟོན་པའི་ཆེད་དུ་བསྐོར་རོ། །ངོ་བོ་འཁོར་གསུམ་རྣམ་དག་གི་གཏམ་གཙོ་བོར་སྟོན་པའི་དེ་
བཞིན་གཤེགས་པའི་གསུང་རབ་བོ། །
གསུམ་པ་ནི། ཁ་ཅིག་སྟོན་པ་སངས་རྒྱས་ནས་སྐུ་ཚེའི་སྟོད་ལ་བདེན་བཞིའི་
ཆོས་འཁོར་དང་བར་ལ་མཚན་ཉིད་མེད་པ་དང་། མཐར་ལེགས་པར་རྣམ་པར་ཕྱེ་བའི་ཆོས་
- 2 ;j



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཁོར་ཁོ་ན་གསུངས་ཀྱི། གཞན་མ་ཡིན་ཏེ། དང་པོ་དང༌། བར་པ་དང༌། ཐ་མ་ཞེས་ངེས་པ་
ཅན་དུ་གསུངས་པའི་ཕྱིར་ཞེ་ན། ཤེས་བྱ་ཆོས་ཅན། སྟོན་པ་སངས་རྒྱས་ནས་སྐུ་ཚེའི་སྟོད་ལ་
བདེན་བཞིའི་ཆོས་འཁོར་ཁོ་ན་བསྐོར་ཞིང་། གཞན་མ་གསུངས་པ་མི་འཐད་པར་ཐལ། སྟོན་
པས་ སངས་ རྒྱས་མ་ཐག །ཟབ་ཞི་སྤྲོས་བྲལ་འོད་གསལ་འདུས་མ་བྱས། །ཞེས་སོགས་
མཚན་ཉིད་མེད་པའི་ཆོས་འཁོར་དང༌། སངས་རྒྱས་ནས་ལོ་བཅུ་བཞི་དང་། བཅུ་དྲུག་བཞེས་
པའི་ཚེ་དེ་བཞིན་གཤེགས་པའི་སྙིང་རྗེ་དང༌། སྙིང་རྗེ་ཆེན་པོ་བསྟན་པའི་མདོ་གསུངས་པར་
བཤད་པའི་ཕྱིར་དང་། སྐུ་ཚེའི་སྟོད་ལ་ཡང་ཐེག་ཆེན་གྱི་རིགས་ཅན་རྣམས་ལ་ཐེག་ཆེན་ཐུན་
མོང་མ་ཡིན་པའི་ཆོས་བསྟན་པས་སྨིན་གྲོལ་ལ་བཀོད་པའི་ཕྱིར། ཡང་ཤེས་བྱ་ཆོས་ཅན།
སྟོན་པའི་སྐུ་ཚེའི་སྨད་ལ་ལེགས་པར་རྣམ་པར་ཕྱེ་བའི་ཆོས་འཁོར་ཁོ་ན་བསྐོར་གཞན་མ་
གསུངས་པ་མི་འཐད་པར་ཐལ། སྐུ་མྱ་ངན་ལས་འདའ་ཚུལ་སྟོན་ཁར་དྲི་ཟའི་རྒྱལ་པོ་རབ་
དགའ་དང༌། ཀུན་ཏུ་རྒྱུ་རབ་བཟང་སོགས་ལ་བདེན་བཞི་བསྟན་པས་རྣམ་གྲོལ་ལ་བཀོད་
པར་བཤད་པའི་ཕྱིར་དང༌། སྐུ་ཚེའི་སྨད་ལ་ཉན་རང་གི་རིགས་ཅན་གཞན་ཡང་སྨིན་གྲོལ་ལ་
བཀོད་ པའི་ ཕྱིར་དང༌། ཁ་ཅིག་ཆོས་འཁོར་གཅིག་ཅར་ཁོ་ནར་བསྐོར་ཏེ། མདོ་ལས། དེ་
བཞིན་གཤེགས་པས་གསུང་གཅིག་ཆོས་བསྟན་པས། །དཔག་མེད་མདོ་སྡེ་རྒྱ་མཚོ་རབ་ཏུ་
གསུངས། །ཞེས་དང་། སངས་རྒྱས་གསུང་གཅིག་ཏུ་ནི་ཆོས་སྟོན་ཀྱང་། །སེམས་ཅན་མོས་
པས་ཇི་བཞིན་ སོ་ སོར་ གོ །ཞེས་ གསུངས་པའི་ཕྱིར་ཞེ་ན། ཤེས་བྱ་ཆོས་ཅན། སྟོན་པས་
སངས་རྒྱས་ནས་མྱ་ངན་ལས་འདས་ཚུལ་མ་བསྟན་བར་དུ་ཆོས་རིམ་ཅན་དུ་མ་གསུངས་པར་
ཐལ། སྟོན་པས་ཆོས་འཁོར་གཅིག་ཅར་ཁོ་ནར་བསྐོར་བའི་ཕྱིར། འདོད་ན། སྟོན་པ་སངས་
རྒྱས་ནས་མྱ་ངན་ལས་འདས་ཚུལ་མ་བསྟན་བར་དུ་གདུལ་བྱ་རིམ་ཅན་དུ་སྨིན་གྲོལ་ལ་མ་
བཀོད་པར་ཐལ་ལོ། ཁ་ཅིག་ཆོས་འཁོར་རིམ་ཅན་དུ་བསྐོར་བ་དྲང་དོན་དང་། གཅིག་ཅར་དུ་
- 2
j



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བསྐོར་བ་ གནས་སྐབས་ཀྱི་ངེས་དོན། ངེས་དོན་མཐར་ཐུག་པར་འཁོར་ལོ་གཅིག་ཀྱང་
བསྐོར་བ་མེད་ལ། དེའི་དོན་ཡང་། དབང་རྟུལ་གྱིས་འཁོར་ལོ་རིམ་ཅན་དང་། དབང་འབྲིང་
གིས་གཅིག་ཅར་དང་། དབང་རྣོན་གྱིས་གནས་ཚུལ་ལ་ཅིར་ཡང་མ་བསྐོར་བར་རྟོགས་སོ་ཞེ་
ན༑ ཤེས་བྱ་ཆོས་ཅན། དབང་འབྲིང་ལས་དབང་རྟུལ་དབང་པོ་རྣོ་བར་ཐལ། བཅོམ་ལྡན་
འདས་ཀྱིས་ཆོས་འཁོར་རིམ་ཅན་དུ་བསྐོར་བ་གང་ཞིག །དབང་རྟུལ་གྱིས་རིམ་ཅན་དུ་
བསྐོར་བར་རྟོགས་པར་དབང་འབྲིང་གིས་གཅིག་ཅར་དུ་བསྐོར་བར་རྟོགས་པའི་ཕྱིར། ཤེས་
བྱ་ཆོས་ཅན། སྟོན་པས་ཆོས་འཁོར་རིམ་ཅན་དུ་བསྐོར་བར་ཐལ། སྟོན་པས་ཝཱ་རཱ་ཎ་སཱིར་
བདེན་བཞིའི་ཆོས་འཁོར་གསུངས། དེ་ནས་བྱ་རྒོད་ཕུང་པོར་མཚན་ཉིད་མེད་པའི་ཆོས་
གསུངས། དེ་ནས་ཡངས་པ་ཅན་དུ་ལེགས་པར་རྣམ་པར་ཕྱེ་བའི་ཆོས་གསུངས་པའི་ཕྱིར། །
རྟགས་ཀྱང་ཁྱེད་རང་གིས་ཁས་བླངས་པས་སོ། །རང་ལུགས་ལ་ཆོས་འཁོར་རིམ་ཅན་དུ་
བསྐོར་རོ། །སངས་རྒྱས་གསུང་གཅིག་ཏུ་ནི་ཆོས་སྟོན་ཀྱང་། །ཞེས་སོགས་ཇི་ལྟར་དྲངས་ཞེ་
ན༑ སངས་རྒྱས་ཀྱིས་ཆོས་གཅིག་གསུངས་པ་ལ་ཡང་གདུལ་བྱའི་མོས་པས་དྲང་ངེས་སྣ་
ཚོགས་སུ་གོ་ཞེས་པའོ། ། །
བཞི་པ་ནི། ཁ་ཅིག་འཁོར་ལོ་དང་པོ་དང་། བར་པ་དྲང་དོན་དང་། ཐ་མ་ངེས་
དོན་ཡིན་ཏེ། དེ་ལྟར་དུ་དགོངས་པ་ངེས་འགྲེལ་ལས་བཤད་པའི་ཕྱིར་ཟེར། ཤེས་བྱ་ཆོས་
ཅན། གཞན་དབང་དང་ཡོངས་གྲུབ་བདེན་པར་ཐལ། དེ་བདེན་པར་དགོངས་པ་ངེས་འགྲེལ་
ལས་བཤད་པའི་ཕྱིར། རྟགས་ཁྱབ་སྒྲིག །གཞན་ཡང་། ཤེས་བྱ་ཆོས་ཅན། གཟུགས་ནས་
རྣམ་མཁྱེན་གྱི་བར་གྱི་ཆོས་ཐམས་ཅད་དེ་ཁོ་ནར་བདེན་མེད་ཡིན་པ་ལ་རིགས་པས་གནོད་
པར་ཐལ། མཚན་ཉིད་མེད་པའི་ཆོས་འཁོར་དྲང་དོན་ཡིན་པའི་ཕྱིར། འདོད་པར་མི་ནུས་ཏེ།
ཆོས་ཐམས་ཅད་རྟེན་འབྲེལ་ཡིན་པའི་ཕྱིར། རྒྱས་པར་གདམས་ངག་གི་སྐབས་སུ་འཆད་དོ།།
-2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེས་ན་འཁོར་ལོ་བར་པ་དྲང་དོན་དུ་མི་རིགས་ཏེ། བར་པའི་བརྗོད་བྱ་ཇི་ལྟར་བཤད་པ་ལྟར་
རིགས་པས་ལེགས་པར་གྲུབ་པའི་ཕྱིར། ཆོས་ཀྱི་བཤེས་གཉེན་གྱིས་ཀྱང་རིགས་པས་ལེགས་
པར་གྲུབ་པའི་དོན་དྲང་དོན་དང་། རིགས་པས་གནོད་པ་འབབ་པ་ངེས་དོན་དུ་ཅི་ལས་འགྱུར་
ཞེས་བཤད་པ་ལྟར་རོ། །རང་ལུགས་ལ་འཁོར་ལོ་དང་པོ་དྲང་དོན་གཙོ་ཆེ། བར་པ་ངེས་དོན།
ཐ་མ་དྲང་ངེས་ཅི་རིགས་པའོ། ཁ་ཅིག་རྒྱས་འབྲིང་བསྡུས་གསུམ་བར་པའི་མཚན་གཞིར་
འཛིན་མི་ནུས་ཏེ། དེ་ན་ཡང་བདེན་བཞི་སྟོན་པའི་ལུང་ཡོད་པའི་ཕྱིར་ཟེར། འོ་ན་དམ་ཆོས་
པད་མ་དཀར་པོ་ཡང་འཁོར་ལོ་བར་པའི་མཚན་གཞིར་འཛིན་མི་ནུས་པར་ཐལ། དེ་ན་ཡང་
བདེན་བཞི་སྟོན་པའི་ལུང་ཡོད་པའི་ཕྱིར། འདོད་ན། རྒྱུད་བླ་ལས། དམ་ཆོག་པད་མ་དཀར་
པོ་སོགས། །ཞེས་སོགས་དང་འགལ། དེས་ན་བདེན་བཞི་སྟོན་པ་ཙམ་གྱིས་བདེན་བཞིའི་
ཆོས་འཁོར་ཡིན་ཟེར་བ་ནི་གསུང་རབ་ཀྱི་གནད་མི་ཤེས་པའི་བབ་ཅོལ་ལོ། །
གཉིས་པ་རྟོགས་པའི་ཆོས་འཁོར་ལ། བྱེ་བྲག་སྨྲ་བ་རྣམས་ན་རེ། མཐོང་ལམ་
ཉིད་རྟོགས་པའི་ཆོས་འཁོར་དུ་རིགས་ཏེ། ལྔ་སྡེ་བཟང་པོ་ལ་མཐོང་ལམ་སྐྱེས་པའི་ཚེ་ལྷ་
རྣམས་ཀྱིས་བཅོམ་ལྡན་འདས་ཀྱི་ཆོས་འཁོར་བསྐོར་རོ་ཞེས་བསྒྲགས་པའི་ཕྱིར་དང་། མཐོང་
ལམ་འཁོར་ལོ་རིན་པོ་ཆེ་དང་ཆོས་མཚུངས་པའི་ཕྱིར་རོ། །ཇི་ལྟར་མཚུངས་ན། མཐོང་ལམ་
སྐད་ཅིག་བཅོ་ལྔ་སེམས་གཞན་གྱིས་བར་མ་ཆོད་པར་སྐྱེ་བས། མྱུར་བར་འགྲོ་བ་དང་། བར་
ཆད་མེད་ལམ་གྱི་སྤང་བྱའི་ཐོབ་པ་གཅོད་པས་མ་རྒྱལ་བ་ལས་རྒྱལ་བར་བྱེད། རྣམ་གྲོལ་
ལམ་གྱི་བྲལ་ཐོབ་འཛིན་པས་རྒྱལ་བ་རྣལ་དུ་འགོད། ཁམས་གོང་མའི་བདེན་པ་ལ་འཕར།
འོག་མའི་བདེན་པ་ལ་འབབ་པར་བྱེད་དོ། །མཛོད་ལས། ཆོས་ཀྱི་འཁོར་ལོ་མཐོང་བའི་ལམ།།
མྱུར་བར་འགྲོ་སོགས་རྩིབས་སོགས་ཕྱིར། །ཞེས་སོ། །བཙུན་པ་དབྱངས་སྒྲོག་ནི། མཐོང་
ལམ་ནི་འཕགས་ལམ་ཡན་ལག་བརྒྱད་ཀྱི་བདག་ཉིད་ཡིན་ལ། དེ་ལ་ལྟ་བ་དང་། རྟོག་པ་
བ 28 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། དོ ༣༥
དང༌། དྲན་པ་དང༌། རྩོལ་བ་རྣམས་ཤེས་རབ་ཀྱི་ངོ་བོ་རྩིབས་ལྟ་བུ་ཡིན་ཏེ། མཐོང་སྤང་གི་
རྟོག་པ་གཅོད་པའི་ཕྱིར། ངག་དང༌། ལས་ཀྱི་མཐའ་དང༌། འཚོ་བ་རྣམས་ཚུལ་ཁྲིམས་ཀྱི་
རང་བཞིན་ལྟེ་བ་ལྟ་བུ་ཡིན་ཏེ། ཏིང་ངེ་འཛིན་དང་། ཤེས་རབ་ཀྱི་རྟེན་བྱེད་པའི་ཕྱིར། ཏིང་ངེ་
འཛིན་ནི་མུ་ཁྱུད་ལྟ་བུ་ཡིན་ཏེ། དམིགས་པ་ལ་སེམས་རྩེ་གཅིག་ཏུ་འཛིན་པའི་ཕྱིར། དེས་ན་
འཁོར་ལོ་དང་འདྲ་བར་འདོད་ལ། སྡུག་བསྔལ་ཤེས་པར་བྱའོ། །ཞེས་སོགས་ ཀྱིས་ཀྱང་
མཐོང་ལམ་ཉིད་ཟློས་པ་ལན་གསུམ་གྱིས་བསྟན་ཟེར་རོ། །མདོ་སྡེ་པ་སྡུག་བསྔལ་ཤེས་པར་
བྱ༑ ཞེས་སོགས་ཀྱིས་མཐོང་ལམ་དང༌། སྡུག་བསྔལ་ཤེས་སོ། །ཞེས་སོགས་ཀྱིས་སྒོམ་ལམ་
དང༌། སྡུག་བསྔལ་སླར་ཤེས་པར་བྱར་མེད། ཞེས་སོགས་ཀྱིས་མི་སློབ་ལམ་བསྟན་པར་སྨྲ་
ཞིང་། རང་ལུགས་ལ་ལམ་ལྔ་ཆར་རྟོགས་པའི་ཆོས་འཁོར་དུ་འདོད་དོ། །ཆོས་ཀྱི་ཕུང་པོ་
ནི་ལུང་གི་ཆོས་འཁོར་དང་དོན་འདྲ་ལ། སྒྲ་བཤད། རྟོགས་པའི་ཆོས་རྒྱ་ཆེན་པོ་སྟོན་པའི་
བསྟན་པའི་ཆོས་དུ་མ་སྤུངས་པས་ཕུང་པོ་ཞེས་བྱའོ། །ངོ་བོ་བྱེ་བྲག་སྨྲ་བའི་ལྟར་ན། མིང་ཡིན་
པའི་ཕྱིར་ལྡན་མིན་འདུ་བྱེད་ཀྱི་ཕུང་པོར་འདུས་པར་འདོད་ལ། རང་ལུགས་ནི། མདོ་སྡེ་པ་
དང༌ མཐུན་ པར་ གཟུགས་ ཕུང་ དུ་ འདུས་ པར་ འདོད་དེ། ཆོས་ ཀྱི་ ཕུང་ པོའི་ ཚད་ལ། ཁ་
ཅིག་བློ་ཀ་དྲུག་སྟོང་དང༌། ཁ་ཅིག་ཕུང་ཁམས་སྐྱེ་མཆེད་གང་རུང་གི་གཏམ་རྫོགས་པར་
བསྟན་པ་ལ་འདོད་ཀྱང་། རང་ལུགས། ཉོན་མོངས་པ་བརྒྱད་ཁྲི་བཞི་སྟོང་གི་ནང་ཚན་གང་
རུང་རེ་སྤོང་ནུས་པའི་ཚད་ལ་འདོད་པར་རིགས་ཏེ། ཉོན་མོངས་པ་བརྒྱད་ཁྲི་བཞི་སྟོང་གི་
གཉེན་པོར་བཅོམ་ལྡན་འདས་ཀྱིས་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གསུངས་པའི་ཕྱིར།
དེ་སྐད་དུ་ཡང་། སྤྱོད་པ་རྣམས་ཀྱི་གཉེན་པོར་ནི། །ཆོས་ཀྱི་ཕུང་པོ་མཐུན་པར་གསུངས།།
ཞེས་སོ། །རྒྱས་པར་གཞན་དུ་བརྗོད་པར་བྱའོ། །ངག་དོན། བྱམས་མགོན་ཆོས་ཅན། རྣམ་
མཁྱེན་ལ་བསྟོད་དེ། རྣམ་མཁྱེན་གྱིས་སངས་རྒྱས་ཀྱི་བཞེད་དོན་སྒྲུབ་པའི་ཡོན་ཏན་བརྗོད་
- ?
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར། ཐུབ་པས་རྣམ་སྨིན་ལ་བརྟེན་ནས་ཆོས་འཁོར་བསྐོར་བ་ཆོས་ཅན། དགོས་པ་ཡོད་
དེ༑ ཉོན་མོངས་པ་བརྒྱད་ཁྲི་བཞི་སྟོང་ལ་སྤྱོད་པའི་གཉེན་པོར་ཡིན་པའི་ཕྱིར། གསུམ་པ་
ཕྱག་ འཚལ་ བ་ནི། ཕྱག་ འཚལ་ ལོ། །གང་ལ་ན། སངས་རྒྱས་ཉན་ཐོས་ལ་སོགས་ པས་
ཡོངས་སུ་བསྐོར་བའི་བཞེད་དོན་སྒྲུབ་པར་བྱེད་པ་ཉིད་ཀྱི་ཡུམ་དེ་ལའོ། །ངག་དོན་ནི།
མཁྱེན་གསུམ་ཆོས་ཅན། ཡུམ་ཡིན་ཏེ། རང་སྲས་འཕགས་པའི་བཞེད་དོན་དངོས་སུ་སྒྲུབ་
བྱེད་ཀྱི་མཁྱེན་པ་ཡིན་པའི་ཕྱིར། །
བཞི་པ་རྒལ་ལན་ལ་སྤྱིའི་དོན་དང་། གཞུང་གི་དོན་གཉིས་ལས། དང་པོ་ནི།
ཁ་ཅིག་རྒལ་ལན་འདི་དག་མཆོད་བརྗོད་ཀྱི་རྒལ་ལན་དུ་སྦྱོར་བ་མི་འཐད་དེ། ཉི་ཁྲི་སྣང་བ་
དང་བརྒྱད་སྟོང་འགྲེལ་ཆེན་གཉིས་ཅར་དུ་དགོས་འབྲེལ་ལ་འཕྲོས་པའི་རྒལ་ལན་དུ་སྦྱར་
བའི་ཕྱིར། དེས་ན་དགོས་འབྲེལ་གྱི་མཚམས་སྦྱོར་དུ་རིགས་སོ་ཞེ་ན། ཤེས་བྱ་ཆོས་ཅན།
རྒལ་བ་འདི་དག་མཆོད་བརྗོད་ནས་འཕྲོས་པའི་རྒལ་བར་མི་རིགས་པར་ཐལ། ཉིར་སྣང་
དང༌། བརྒྱད་སྟོང་འགྲེལ་ཆེན་གཉིས་ཅར་དུ་དགོས་འབྲེལ་ལས་འཕྲོས་པའི་རྒལ་བར་སྦྱར་
བའི་ཕྱིར། འདོད་ན། དེ་ལྟར་ཕྱག་འཚལ་བ་དང་། བསྟོད་པ་སྔོན་དུ་འགྲོ་ཞེས་སོགས་མི་
འཐད་པར་འགྱུར་རོ། །འདི་དགོས་འགྲེལ་གྱི་མཚམས་སྦྱོར་དུ་ཡང་སྦྱོར་བ་མི་འཐད་པར་
ཐལ། ཉིར་སྣང་དང་བརྒྱད་སྟོང་འགྲེལ་ཆེན་གཉིས་སུ་དགོས་འབྲེལ་གྱི་མིང་འགྲེལ་དུ་སྦྱར་
བའི་ཕྱིར། རང་ལུགས་ལ་འདིར་མཆོད་བརྗོད་ལ་འཕྲོས་པའི་རྒལ་ལན་དང༌། འགྲེལ་པ་
གཞན་གཉིས་སུ་དགོས་འབྲེལ་ལས་འཕྲོས་པའི་རྒལ་ལན་དུ་བྱེད་པ་ནི་མི་འགལ་ཏེ།
གཉིས་ཀ་ལ་དོགས་པ་སྐྱེ་བའི་གཞི་ཡོད་པ་དོགས་པ་གཅོད་པའི་ཆེད་ཡིན་པའི་ཕྱིར། ཁ་ཅིག་
འདི་ལྟ་བུའི་རྒལ་ལན་སྦྱོར་བ་མི་འཐད་དེ། འདི་འདྲའི་རྩོད་པ་ཁས་ལེན་པ་སུ་ཡང་མེད་པའི་
ཕྱིར་ཏེ། རྗེ་བཙུན་གྱིས་མཆོད་བརྗོད་བརྩམས་ཤིང་། གཞན་དག་མ་བརྩམས་པའི་བར་དུ་
- 3 ] -



ནིབ
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༣༥
རྩོད་པ་དེ་ལྟ་བུ་སྨྲ་བའི་ཕྱི་རྒོལ་མེད་པའི་ཕྱིར་དང་། བསྟན་བཅོས་མཐའ་དག་མཐོང་ན་ནི་
གང་བསྟན་ཤེས་པས་དོགས་པ་འབྱུང་བའི་གཞི་མེད་ལ། མ་མཐོང་ན་ནི་དེ་ལྟར་ཕྱག་འཚལ་
བ་དང་ཞེས་སོགས་འབྲེལ་མེད་དུ་འགྱུར་བའི་ཕྱིར་ཞེ་ན། འདི་ནི་རྩོད་པ་དངོས་སུ་སྨྲ་བ་མེད་
ཀྱང་འདི་ལྟ་བུའི་དོགས་པ་འབྱུང་བ་བཟློག་པའི་ཆེད་ཡིན་ནོ། །དོགས་པ་སློང་ཚུལ་ཡང་ཁ་
ཅིག་ན་རེ། མཁྱེན་གསུམ་ལ་ཕྱག་འཚལ་བ་ལ་དཔགས་ནས་ཁྱོད་ཀྱིས་མཁྱེན་གསུམ་བརྗོད་
བྱར་ སྟོན་ པའི་ བསྟན་ བཅོས་རྩོམ་ པར་ ཁས་ བླངས་ པས། དེ་ ལྟ་ན་གཞི་ གཉེན་རྣམ་
གསུམ་གང་རྩོམ་ཞེས་རྩོད་པ་ཡིན་ཞེས་ཟེར་བ་མི་རིགས་ཏེ། བསྟོད་ཕྱག་གི་ཡུལ་བརྗོད་བྱར་
བྱེད་པའི་ངེས་པ་མེད་པའི་ཕྱིར་དང་། མཁྱེན་གསུམ་བརྗོད་བྱར་སྟོན་པར་ངེས་བཞིན་དུ་གཞི་
ཙམ་སྟོན་ནམ་ཞེས་སོགས་ཀྱི་དོགས་པ་བླུན་པོ་ལ་ཡང་མི་སྐྱེ་བའི་ཕྱིར། འོ་ན་གང་ཡིན་ཞེ་ན།
དོགས་པ་ནི་མཁྱེན་གསུམ་ལ་བསྟོད་པའི་སྒོ་ནས་བསྟན་བཅོས་བརྩམས་ན། གཞི་གཉེན་
རྣམ་གསུམ་གང་རུང་བརྗོད་བྱར་སྟོན་དགོས་ཏེ། གཞི་གཉེན་རྣམ་གསུམ་གང་རུང་བརྗོད་
བྱར་མི་སྟོན་པའི་བསྟན་བཅོས་མེད་པའི་ཕྱིར། དེ་བས་ན་གཞི་གཉེན་རྣམ་གསུམ་གང་རུང་
རེ་རེ་སྟོན་ན་མངོན་པ་དང་འགལ་བ་སོགས་ཀྱི་ཉེས་པར་འགྱུར་ཞེས་འདིར་དོགས་པ་བསུ་
ཞིང་། གསུམ་ཆར་སྟོན་ན་མདོ་དང་ཟློས་པའི་སྐྱོན་དུ་འགྱུར་ཞེས་དགོས་འབྲེལ་གྱི་མཚམས་
སྦྱོར་དུ་དོགས་པ་བསུའོ། ། །
གཉིས་པ་ལ་རྒལ་བ་དང་ལན་གཉིས་ལས། དང་པོ་ནི། དེ་ལྟར་ཕྱག་འཚལ་
བ་དང་བསྟོད་པ་སྔོན་ཏུ་འགྲོ་བའི་བསྟན་བཅོས་མངོན་པར་རྟོགས་པའི་རྒྱན་ནི་གཞི་དང་།
གཉེན་པོ་དང༌། རྣམ་པ་རྣམས་ལས་གང་ཡང་རུང་བ་ཞིག་བསྡུས་པ་མཛད་ན། གཞི་ཁོ་ན་
བརྗོད་བྱར་སྟོན་ནམ། གཉེན་པོ་ཁོ་ན་བརྗོད་བྱར་སྟོན་ནམ། རྣམ་པ་ཁོ་ནར་བརྗོད་བྱར་སྟོན།
ཕྱོགས་དང་པོ་ལྟར་ན་ནི། བསྟན་བཅོས་མངོན་པར་རྟོགས་པའི་རྒྱན་རྩོམ་པའི་འབད་པ་དོན་
- 3 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པ་ཡིན་ཏེ། ཤེས་བྱའི་ཕ་རོལ་ཏུ་ཕྱིན་པ་མངོན་རྟོགས་རྒྱན་འདི་ལས་ནི་མཚན་ཉིད་
ཀྱི་བསྟན་བཅོས་མངོན་པ་དག་ལས་མིང་སྨོས་པའི་གཞི་གང་ཡིན་པ་དེ་བརྗོད་བྱར་འབྱུང་བ་
མེད་པའི་ཕྱིར། གཉིས་པ་གཉེན་པོ་ཙམ་བརྗོད་བྱར་སྟོན་པ་ལྟར་ན་ཡང་གཉེན་པོ་འདི་སྤང་
བྱ་གང་གི་གཉེན་པོ་ཡིན་པ་ཁོང་དུ་ཆུད་པར་མི་འགྱུར་ཏེ། སྤང་བྱ་ཀུན་ནས་ཉོན་མོངས་པའི་
དངོས་པོ་བརྗོད་བྱར་མ་བསྡུས་པའི་ཕྱིར་ཏེ། གཉེན་པོ་རྣམ་པར་བྱང་བའི་དངོས་པོ་ཙམ་
བསྡུས་པའི་ཕྱིར། གསུམ་པ་རྣམ་པ་ཙམ་བསྡུས་པ་ལྟར་ན་ཡང་། མངོན་རྟོགས་རྒྱན་ཆོས་
ཅན། ཁྱོད་ལས་མངོན་མཐོ་དང་ངེས་ལེགས་ཀྱི་དོན་རྟོགས་པ་མེད་པར་ཐལ། རྣམ་པ་གཞི་
མེད་པ་ཙམ་ཞིག་བརྗོད་བྱར་བསྡུས་པའི་ཕྱིར། འདོད་ན། ཐར་པ་དོན་གཉེར་ལ་ཉེ་བར་མཁོ་
བ་ཅུང་ཟད་ཀྱང་མ་བཤད་པར་ཐལ། འདོད་པ་དེའི་ཕྱིར། འདོད་ན། ཁྱོད་རྩོམ་པའི་འབད་
པ་དོན་མེད་པར་ཐལ། ཐར་པ་དོན་གཉེར་ལ་ཉེ་བར་མཁོ་བ་ཅུང་ཟད་ཀྱང་མ་བཤད་པའི་
ཕྱིར། རྣམ་པ་གཞི་བཅས་དང་གཞི་མེད་བརྟག་པ་བྱེད་དགོས་ན་ལམ་ལ་ཡང་སྤང་བྱ་དང་
བཅས་མ་བཅས་ཀྱི་བརྟག་པ་བྱེད་དགོས་པར་མཚུངས་སོ། །དེ་བས་ན་བསྟན་བཅོས་མངོན་
པར་རྟོགས་པའི་རྒྱན་རྩོམ་པ་དོན་མེད་པ་ཡིན་ནོ་སྙམ་དུ་གཞན་དག་སེམས་པར་འགྱུར་བ་མ་
ཡིན་ནམ་ཞེ་ན།
གཉིས་པ་ལ། སྐྱོན་དེ་མེད་པའི་རྒྱུ་མཚན་བསྟན། རྒྱུ་མཚན་དེའི་ཤེས་བྱེད་
དགོད། ཤེས་ བྱེད་དེའི་ལུང་ དོན་ བཤད་ པ་ དང་ གསུམ་ ལས། དང༌ པོ་ནི། བསྟན་བཅོས་
མངོན་རྟོགས་རྒྱན་ཆོས་ཅན། གཞི་གཉེན་རྣམ་གསུམ་གང་རུང་རེ་རེ་ཁོ་ན་བརྗོད་བྱར་བསྡུས་
པའི་སྐྱོན་དེ་ནི་ཡོད་པ་མ་ཡིན་ཏེ། གཞི་གཉེན་རྣམ་པའི་ཕྱོགས་གསུམ་གར་བརྗོད་བྱར་
བསྡུས་པའི་ཕྱིར། དེ་བས་ན་མངོན་རྟོགས་རྒྱན་ཆོས་ཅན། མངོན་པར་རྟོགས་པ་རྫོགས་པར་
བསྟན་ཏེ། མཁྱེན་གསུམ་རྫོགས་པར་བསྟན་པའི་ཕྱིར་ཏེ། གཞི་གཉེན་རྣམ་པ་གསུམ་གར་
-3
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རྫོགས་པར་བསྟན་པའི་ཕྱིར། ཁྱབ་སྟེ། གང་གི་ཕྱིར་གོ་རིམ་ཇི་ལྟ་བ་བཞིན་དུ་ཐམས་ཅད་
མཁྱེན་པ་ཉིད་གསུམ་གྱི་ནང་ནས་གཞི་ཤེས་ཀྱིས་ཉན་ཐོས་དང༌། རང་སངས་རྒྱས་དང༌།
ལམ་ཤེས་ཀྱིས་བྱང་ཆུབ་སེམས་དཔའ་དང་། རྣམ་མཁྱེན་གྱིས་བླ་ན་མེད་པའི་སངས་རྒྱས་ཀྱི་
མངོན་པར་རྟོགས་པ་མཐའ་དག་བསྡུས་པས་ན་མཁྱེན་གསུམ་གྱིས་འཕགས་བཞིའི་མངོན་
རྟོགས་མཐའ་དག་བསྡུས་ཤིང་། དེར་མ་ཟད་གཞི་གཉེན་རྣམ་པ་ཕྱོགས་གསུམ་གར་གྱིས་
ཀྱང་མཁྱེན་གསུམ་བསྡུས་པའི་ཕྱིར་རོ། །གཉིས་པ་ལ་ཡུམ་བར་མའི་ལུང་དྲང་པ་དང་། རྒྱས་
བསྡུས་གཉིས་ཀྱི་ལུང་དྲང་པ་གཉིས། དང་པོ་ལ་མདོར་བསྟན་རྒྱས་བཤད་གཉིས་ལས། དང་
པོ་ནི། ཤེས་བྱ་ཆོས་ཅན། མཁྱེན་གསུམ་གྱིས་འཕགས་བཞིའི་མངོན་རྟོགས་བསྡུས་ཏེ། འདི་
ལྟར་རྒྱལ་བའི་ཡུམ་བར་མ་ལས་རབ་འབྱོར་ཐམས་ཅད་ཤེས་པ་ཉིད་ནི་ཉན་ཐོས་དང་རང་
སངས་རྒྱས་རྣམས་ཀྱི་ཡིན་ནོ། །ལམ་ཤེས་པ་ཉིད་ནི་བྱང་ཆུབ་སེམས་དཔའ་རྣམས་ཀྱི་ཡིན་
ནོ༑ ༑རྣམ་པ་ཐམས་ཅད་མཁྱེན་པ་ཉིད་ནི་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་རྣམས་ཀྱི་ཡིན་ནོ། །ཞེས་གསུངས་པའི་ཕྱིར།
གཉིས་པ་ལ་གཞི་ཤེས་ཀྱིས་ཉན་རང་གི་མངོན་རྟོགས་བསྡུས་ཚུལ། ལམ་ཤེས་
ཀྱིས་ བྱང་ སེམས་ཀྱི་མངོན་རྟོགས་ བསྡུས་ཚུལ། རྣམ་ མཁྱེན་ གྱིས་སངས་རྒྱས་ཀྱི་མངོན་
རྟོགས་བསྡུས་ཚུལ་དང་གསུམ་ལས་དང་པོ་ནི། བཅོམ་ལྡན་འདས་ཅིའི་སླད་དུ་ཐམས་ཅད་
འཚལ་བ་ཉིད་ཉན་ཐོས་དང་རང་སངས་རྒྱས་རྣམས་ཀྱི་མངོན་རྟོགས་བསྡུད་བྱེད་པར། ཞུས་
པའི་ལན་དུ། རབ་འབྱོར་ཉན་ཐོས་དང་རང་སངས་རྒྱས་རྣམས་ཀྱི་མངོན་རྟོགས་ནི་ཐམས་
ཅད་ཤེས་པ་ཉིད་ཀྱིས་བསྡུས་ཞེས་བྱའོ། །དེའི་རྒྱུ་མཚན། ཐམས་ཅད་ནི་ཕྱི་གཟུགས་སོགས་
དང༌། ནང་མིག་སོགས་ཀྱི་ཆོས་རྣམས་ཇི་སྙེད་པ་འདི་ཙམ་ཡིན་ལ་དེ་དག་ཀྱང་ཉན་ཐོས་དང་
རང་སངས་རྒྱས་རྣམས་ ཀྱིས་བདག་མེད་པར་ཤེས་ཀྱི། ལམ་ཐམས་ཅད་བསྐྱེད་པ་དང་
- 3
3 -



བརྩེ་ཆེན་འོད་སྣང་ལས༔ པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྫོགས་པར་བྱེད་པའི་ཚུལ་གྱིས་ཀྱང་ཤེས་པ་མིན། རྣམ་པ་ཐམས་ཅད་མངོན་སུམ་དུ་རྟོགས་
པའི་ཚུལ་གྱིས་ཀྱང་ཤེས་པ་མ་ཡིན་པས་སོ། ཁ་ཅིག་གཞི་ཤེས་ཀྱི་མཚན་ཉིད་གཞི་བདག་
མེད་པར་རྟོགས་པའི་མཁྱེན་པ་གང་ཞིག །སྤངས་རྟོགས་ཉི་ཚེ་བར་གྱུར་པ། སྤང་བྱའི་ལྷག་
མ་ལུས་པ་ཙམ་དང་། ཡུལ་ལ་མཁྱེན་མི་མཁྱེན་གྱི་ཆ་ཤས་ཡོད་པ་ཙམ་གྱིས་སྤངས་རྟོགས་ཉི་
ཚེ་བར་མི་འགྲུབ་སྟེ། བྱང་སེམས་འཕགས་པ་ལ་ཡང་སྤང་བྱའི་ལྷག་མ་ཡོད་པའི་ཕྱིར་དང་།
ཡུལ་ལ་མཁྱེན་མི་མཁྱེན་གྱི་ཆ་ཤས་དང་བཅས་པའི་ཕྱིར། སྤངས་པ་ཉི་ཚེ་བ་ནི། གང་ཟག་
གི་བདག་འཛིན་སྤངས་ཤིང་། འཛིན་པ་ཆོས་ཀྱི་བདག་འཛིན་མ་སྤངས་པ་དང་། རྟོགས་པ་
ཉི་ཚེ་བ་ནི། གང་ཟག་གི་བདག་མེད་མངོན་སུམ་དུ་རྟོགས་ཤིང་། འཛིན་པ་བདག་མེད་མ་
རྟོགས་པ་ལ་འདོད་ཅེས་ཟེར་རོ། །འོ་ན། སངས་རྒྱས་ཀྱི་མཁྱེན་གསུམ་དེ་རྟོགས་པ་ཡེ་ཤེས་
ཆོས་སྐུ་མ་ཡིན་པར་ཐལ། སངས་རྒྱས་ཀྱི་ས་ན་གཞི་ཤེས་མེད་པའི་ཕྱིར། འདོད་ན། རྣམ་པ་
ཐམས་ཅད་མཁྱེན་པ་ཉིད་དང་ཞེས་པ་དང་འགལ། གཞན་ཡང་གང་ཟག་གི་བདག་མེད་
རྟོགས་པའི་སངས་རྒྱས་ཀྱི་མཁྱེན་པ་ཆོས་ཅན། སྤངས་རྟོགས་ཉི་ཚེ་བར་ཐལ། གཞི་ཤེས་
ཡིན་པའི་ཕྱིར་ཏེ། གཞི་བདག་མེད་པར་རྟོགས་པའི་ཡེ་ཤེས་མཐར་ཐུག་ཡིན་པའི་ཕྱིར་དང་།
གང་ཟག་གི་བདག་མེད་མངོན་སུམ་དུ་རྟོགས་པའི་འཇིག་རྟེན་ལས་འདས་ལམ་ཡིན་པའི་
ཕྱིར། ཁོ་ན་རེ། ཕྱི་མ་ལ་ཁྱབ་པ་མེད་དེ། ཉན་ཐོས་ཀྱི་མཐོང་ལམ་ཆོས་ཅན། རྣམ་མཁྱེན་དུ་
ཐལ། རྣམ་པ་བདག་མེད་པར་མངོན་སུམ་གྱིས་རྟོགས་པའི་འཇིག་རྟེན་ལས་འདས་ལམ་
ཡིན་པའི་ཕྱིར་ཟེར་ན། ཤེས་བྱ་ཆོས་ཅན། རྣམ་པ་བདག་མེད་དུ་མངོན་སུམ་དུ་རྟོགས་ཤིང་།
སྤངས་རྟོགས་ཉི་ཚེ་བར་གྱུར་པའི་ཡེ་ཤེས་ཡིན་ན་རྣམ་མཁྱེན་ཡིན་པས་ཁྱབ་པར་ཐལ། གཞི་
བདག་མེད་པར་མངོན་སུམ་དུ་རྟོགས་ཤིང་སྤངས་རྟོགས་ཉི་ཚེ་བར་གྱུར་པའི་ཡེ་ཤེས་ཡིན་ན་
གཞི་ཤེས་ཡིན་པས་ཁྱབ་པའི་ཕྱིར། རྟགས་ཁྱབ་ཁས་བླངས། འདོད་ན། ཉན་ཐོས་ཀྱི་མཐོང་
- 3
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ལམ་ཆོས་ཅན། རྣམ་མཁྱེན་དུ་ཐལ། རྣམ་པ་བདག་མེད་པར་མངོན་སུམ་དུ་རྟོགས་ཤིང་
སྤངས་རྟོགས་ཉི་ཚེ་བར་གྱུར་པའི་ཡེ་ཤེས་ཡིན་པའི་ཕྱིར། འཁོར་གསུམ། ཁོ་ན་རེ། ལམ་
ཐམས་ཅད་ཀྱི་ཡང་མ་ཡིན་རྣམ་པ་ཐམས་ཅད་དུ་ཡང་མ་ཡིན་ཅེས་པས། གཞི་ཤེས་ཡིན་ན་
སྤངས་རྟོགས་ཉི་ཚེ་བ་ཡིན་པས་ཁྱབ་པར་བསྟན་ཏོ་སྙམ་ན། མིན་ཏེ། དེ་ནི་ཉན་རང་གི་ཡེ་
ཤེས་དེ་ལམ་ཐམས་ཅད་སྐྱེ་རྫོགས་པར་བྱེད་པ་ཡང་མ་ཡིན། རྣམ་པ་ཐམས་ཅད་མངོན་སུམ་
དུ་རྟོགས་པ་ཡང་མ་ཡིན་པས། ལམ་ཤེས་དང་། རྣམ་མཁྱེན་གྱིས་བསྡུས་པ་མ་ཡིན་གྱི། གཞི་
ཤེས་ཁོ་ནས་བསྡུས་ཞེས་པའོ། །གཞན་ཡང་ཤེས་བྱ་ཆོས་ཅན། སངས་རྒྱས་ཀྱི་ས་ན་བྱང་
ཕྱོགས་སོ་བདུན་རྫོགས་པ་མེད་པར་ཐལ། སངས་རྒྱས་ཀྱི་ས་ན་གཞི་ཤེས་མེད་པའི་ཕྱིར།
བྱང་སེམས་ཆེན་པོ་རྣམས་གཞི་ཤེས་ཀྱི་སྦྱོར་བ་བསྒོམ་པ་ཡང་མི་འཐད་པར་ཐལ། བྱང་
སེམས་རྣམས་གཞི་ཤེས་སྔར་མ་ཐོབ་པ་འཐོབ་ཕྱིར་དུ་ཡང་གཞི་ཤེས་ཀྱི་སྦྱོར་བ་མི་བསྒོམ།
གཞི་ཤེས་ཐོབ་ཟིན་གོང་དུ་འཕེལ་ཕྱིར་དུ་ཡང་གཞི་ཤེས་ཀྱི་སྦྱོར་བ་མི་བསྒོམ་པའི་ཕྱིར།
རྟགས་མ་གྲུབ་ན། གཞི་ཤེས་ཡིན་ནི་ཉན་རང་གི་མངོན་རྟོགས་ཡིན་པས་ཁྱབ་པ་འགལ་ལོ།།
འོ་ན། བྱང་སེམས་རྣམས་རྣམ་མཁྱེན་གྱི་སྦྱོར་བ་བསྒོམ་པ་མི་འཐད་པར་ཐལ། བྱང་སེམས་
ཀྱི་རྒྱུད་ལ་རྣམ་མཁྱེན་མེད་པའི་ཕྱིར་ཞེ་ན། མི་མཚུངས་ཏེ། བྱང་སེམས་རྣམས་རྣམ་མཁྱེན་
སྔར་མ་ཐོབ་པ་འཐོབ་པའི་ཆེད་དུ་བསྒོམ་པའི་ཕྱིར། ཁྱེད་ལྟར་ན། ཉན་ཐོས་དགྲ་བཅོམ་
ཆོས་ཅན། སྤངས་རྟོགས་ཉི་ཚེ་བ་མ་ཡིན་པར་ཐལ། བདག་མེད་གསུམ་གར་མངོན་སུམ་དུ་
རྟོགས་ པའི་ ཕྱིར། ཞེས་ པ་ ཡང་ འཁོར་ གསུམ་མོ། །ཉན་ རང་གིས་འཛིན་པ་བདག་ མེད་
མངོན་སུམ་དུ་རྟོགས་པར་ཁས་མ་བླངས་སོ། །ཞེ་ན། མ་ཡིན་ཏེ། སྐབས་གསུམ་པར་ཐེག་
ཆེན་འཕགས་པ་དང་ལྟ་བ་ཁྱད་མེད་ཀྱང་སྤྱོད་པས་ཁྱད་པར་འབྱེད་ཅེས་པ་བྲིས་སྣང་བའི་
ཕྱིར་རོ། །གཞན་ཡང་སྡུག་བསྔལ་བདེན་པ་མི་རྟག་པར་མངོན་སུམ་དུ་རྟོགས་ཤིང་དེ་ལ་རྩེ་
- 3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅིག་ཏུ་མཉམ་པར་བཞག་པའི་ཉན་ཐོས་ ཀྱི་སྒོམ་ལམ་ཆོས་ཅན། གཞི་ཕྱི་ནང་གི་ཆོས་
རྣམས་བདེན་མེད་དུ་མངོན་སུམ་དུ་མཁྱེན་པར་ཐལ། གཞི་ཤེས་ཡིན་པའི་ཕྱིར་ཏེ། བདེན་
བཞིའི་ཁྱད་ཆོས་མངོན་སུམ་དུ་རྟོགས་པའི་འཇིག་རྟེན་ལས་འདས་ལམ་ཡིན་པའི་ཕྱིར། རྩ་
བར་འདོད་ན། མ་ཡིན་པར་ཐལ། མི་རྟག་ པའི་རྣམ་པ་ཅན་གྱི་དམན་ལམ་གང་ཟག་གི་
ཁྱོད་ཡིན་སྲིད་ཁྱོད་ཡིན་ན་མི་རྟག་པའི་རྣམ་པ་ཅན་ཡིན་པས་ཁྱབ་པའི་ཕྱིར། རང་ལུགས་
བདེན་བཞིའི་ཁྱད་ཆོས་མི་རྟག་སོགས་བཅུ་དྲུག་གང་རུང་མངོན་སུམ་དུ་རྟོགས་པའི་འཇིག་
རྟེན་ལས་འདས་ལམ་དེ། གཞི་ཤེས་ཀྱི་མཚན་ཉིད་དོ། །སྤྲོས་པས་ཆོག་གོ །ངག་དོན་ཉན་
ཐོས་མཐོང་ལམ་པའི་མཉམ་ཉིད་ཡེ་ཤེས་ཆོས་ཅན། གཞི་ཤེས་ཡིན་ཏེ། གཞི་བདག་མེད་
པར་མངོན་སུམ་དུ་རྟོགས་པའི་འཇིག་རྟེན་ལས་འདས་ལམ་ཡིན་པའི་ཕྱིར། །
གཉིས་པ་ནི། བཅོམ་ལྡན་འདས་ཅིའི་སླད་དུ་ལམ་གྱི་རྣམ་པ་འཚོལ་བ་ཉིད་
བྱང་ཆུབ་སེམས་དཔའ་རྣམས་ཀྱི་མངོན་རྟོགས་སྡུད་བྱེད་ལ། ཞེས་པའི་ལན་དུ། རབ་འབྱོར་
བྱང་ཆུབ་སེམས་དཔའ་རྣམས་ཀྱི་ནི་ཉན་ཐོས་ཀྱི་ལམ་གྱི་རྟོགས་རིགས་གང་ཡིན་པ་གང་ཟག་
གི་བདག་མེད་རྟོགས་པ་དང་། རང་སངས་རྒྱས་ཀྱི་ལམ་གྱི་རྟོགས་རིགས་གང་ཡིན་པ་གཟུང་
བ་ཆོས་ཀྱི་བདག་མེད་རྟོགས་པ་དང༌། སངས་རྒྱས་ཀྱི་ལམ་གང་ཡིན་པ་འཛིན་པ་ཆོས་ཀྱི་
བདག་མེད་རྟོགས་པའི་ལམ་ཐམས་ཅད་བསྐྱེད་པར་བྱ་ཞིང་། ལམ་ཐམས་ཅད་ཤེས་པར་
བྱའོ། །དེ་དག་གི་སྤངས་རྟོགས་ཀྱང་ཡོངས་སུ་རྫོགས་པར་བྱ་ཞིང་། དེ་དག་གི་ལམ་གྱི་བྱ་བ་
མཉམ་གཞག་ཏུ་སྒྲིབ་པ་སྤོང་བ་དང་། རྗེས་ཐོབ་ཏུ་སེམས་ཅན་གྱི་དོན་བྱེད་པ་སྤང་བྱ་ལ། དེ་
ལྟར་བྱས་ཀྱང་སྨོན་ལམ་ཡོངས་སུ་རྫོགས་པར་མ་བྱས་པ་དང་། སེམས་ཅན་རྣམས་ཡོངས་སུ་
སྨིན་པར་མ་བྱས་པ་དང་། སངས་རྒྱས་ཀྱི་ཞིང་ཡོངས་སུ་མ་སྦྱངས་པར་དེ་དག་གིས་ཡང་དག་
པའི་མཐའ་མངོན་སུམ་དུ་མི་བྱའོ། །རྒྱུ་མཚན། དེའི་ཕྱིར་བྱང་ཆུབ་སེམས་དཔའ་རྣམས་ཀྱི་
- 3
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
མངོན་རྟོགས་ནི་ལམ་ཤེས་པ་ཉིད་ཀྱིས་བསྡུས་ཞེས་བྱའོ། །འདིར་སྤངས་རྟོགས་གང་ནས་
རྫོགས་པའི་ཚད། དམིགས་བསལ་གསུམ་ངོས་གཟུང་བ། ཡང་དག་མཐའ་མངོན་དུ་བྱས་
པའི་དོན་ནོ། །དང་པོ་ལ། གཞན་ལུགས་དགག་པ་དང༌། རང་ལུགས་བཞག་པ་གཉིས་ལས།
དང་པོ་ནི། ཁ་ཅིག་ན་རེ། ས་དང་པོར་ཉན་རང་གི་རྟོགས་པ་རྫོགས་ཤིང༌། སྤངས་པ་ས་
བརྒྱད་པར་རྫོགས་ཀྱི། སྔ་རོལ་དུ་མ་ཡིན་ཏེ། ཉོན་སྒྲིབ་མ་ལུས་པ་མ་སྤངས་པའི་ཕྱིར་ཏེ།
ཉོན་མོངས་པའི་བག་ཆགས་མ་སྤངས་པའི་ཕྱིར་ཞེ་ན། ཤེས་བྱ་ཆོས་ཅན། ས་བརྒྱད་པར་
ཉན་རང་གི་སྤངས་པ་མ་རྫོགས་པར་ཐལ། ས་བརྒྱད་པར་ཉོན་མོངས་པའི་བག་ཆགས་མ་
ལུས་པར་མ་སྤངས་པའི་ཕྱིར། ཁོ་ན་རེ། རྟགས་མ་གྲུབ། མི་རྟོག་ཡེ་ཤེས་ལ་དབང་ཐོབ་པའི་
ཕྱིར་ཟེར་ན། ས་བརྒྱད་ པ་ ལ་ གནས་ པའི་བྱང་སེམས་ཆོས་ཅན། ཉོན་མོངས་པའི་བག་
ཆགས་ཀྱི་དབང་གིས་འཁོར་བར་ཡིད་ཀྱི་རང་བཞིན་གྱི་སྐྱེ་བ་མི་འཛིན་པར་ཐལ། ཉོན་
མོངས་པའི་བག་ཆགས་མ་ལུས་པ་སྤངས་པའི་ཕྱིར། འདོད་ན། མ་རིག་བག་ཆགས་ཀྱི་སས་
གཞན་དོན་དུ་སྐྱེ་བ་མི་འཛིན་པར་ཐལ། འདོད་པ་དེའི་ཕྱིར། ཁོ་ན་རེ། ས་དང་པོར་ཉན་རང་
གི་སྤངས་པ་མ་རྫོགས་ཏེ། ཉོན་སྒྲིབ་ཀྱི་ས་བོན་མ་ལུས་པ་མ་སྤངས་པའི་ཕྱིར། ཁྱབ་སྟེ།
ཉོན་སྒྲིབ་ཀྱི་ས་བོན་མ་ལུས་པར་མ་སྤངས་པའི་དགྲ་བཅོམ་པ་མ་གྲུབ་བོ་ཞེ་ན། རྟགས་མ་
གྲུབ་སྟེ། ས་དང་པོར་ལས་ཉོན་གྱི་དབང་གིས་སྐྱེ་རྒ་ན་འཆི་མ་ལུས་པ་སྤངས་པའི་ཕྱིར་ཏེ།
རྒྱུད་བླ་མ་ལས། འཕགས་པས་འཆི་དང་ན་བ་དང་། །རྒ་བའི་སྡུག་བསྔལ་རྩད་ནས་སྤངས།།
ལས་དང་ཉོན་མོངས་དབང་གིས་སྐྱེ། །དེ་ལ་དེ་མེད་ཕྱིར་དེ་མེད། །ཅེས་གསུངས་པའི་ཕྱིར།
ས་དང་པོ་ཆོས་ཅན། ཐེག་ཆེན་གྱི་སྒོམ་སྤང་ཉོན་མོངས་བརྒྱ་རྩ་བརྒྱད་སྤངས་པར་ཐལ། ཉོན་
སྒྲིབ་ཀྱི་ས་བོན་མ་ལུས་པ་སྤངས་པའི་ཕྱིར་ཞེ་ན། ཉན་ཐོས་དགྲ་བཅོམ་པ་ཡང་ཆོས་ཅན།
ཐེག་ཆེན་གྱི་སྒོམ་སྤང་དུ་གྱུར་པའི་ཉོན་མོངས་པ་བརྒྱ་རྩ་བརྒྱད་སྤངས་པར་ཐལ། ཉོན་སྒྲིབ་
མ 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་ས་བོན་མ་ལུས་པར་སྤངས་པའི་ཕྱིར། འདོད་ན། གཉེན་པོ་མ་ཐོབ་པར་སྤང་བྱ་མ་ལུས་པ་
སྤོང་ནུས་དང༌། སྤང་བྱ་སྤོང་བ་གཉེན་པོ་ལ་རག་མ་ལས་པར་ཐལ། འདོད་པ་དེའི་ཕྱིར།
གཞན་ཡང་རྣམ་རྟོག་བརྒྱ་རྩ་བརྒྱད་སྤོང་བ་དང་། ཉོན་མོངས་པ་བརྒྱ་རྩ་བརྒྱད་སྤོང་བ་དུས་
མཉམ་དུ་བཤད་པ་དང༌། བྱང་ཆུབ་སེམས་དཔའི་ཉོན་མོངས་པ་ནི་རྣམ་པར་རྟོག་པའོ། །
ཞེས་སོགས་ཇི་ལྟར་འཆད། །
གཉིས་པ་ནི། དེས་ན་ས་དང་པོར་ཉན་རང་གི་རྟོགས་པ་རྫོགས་ཏེ། ཉན་རང་གི་
ཇི་ཙམ་རྟོགས་པའི་གང་ཟག་གི་བདག་མེད་རྟོགས་པའི་སྟེང་དུ་འཛིན་པ་ཆོས་ཀྱི་བདག་མེད་
ཀྱང་མངོན་སུམ་དུ་རྟོགས་པའི་ཕྱིར། ཉན་རང་གི་སྤངས་པ་ཡང་རྫོགས་ཏེ། འཁོར་བར་
འཆིང་བྱེད་ཀྱི་ཉོན་མོངས་མ་ལུས་པ་སྤངས་པའི་ཕྱིར། དེ་སྐད་དུ་ཡང་། མདོ་ལས། རྒྱུན་དུ་
ཞུགས་པ་ནས་རང་སངས་རྒྱས་ཀྱི་བར་གྱི་ཤེས་པ་དང་སྤོང་བ་གང་ཡིན་པ་དེ་ནི་མི་སྐྱེ་བའི་
ཆོས་ལ་བཟོད་པ་ཐོབ་པའི་བྱང་ཆུབ་སེམས་དཔའི་བཟོད་པ་ཡིན་ནོ། །དེའི་འགྲེལ་པར། ཉི་
ཁྲི་སྣང་བ་ལས། བཟོད་པ་གང་ཞེ་ན། སྡུག་བསྔལ་ལ་ཆོས་ཤེས་པའི་བཟོད་པའོ། །འདི་དག་
གང་ལས་ཤེས་ཞེ་ན། ལམ་གཞན་ཁྱད་པར་ཡོད་པ་ཡིན་ན། རིགས་དང༌། དབང་པོ་དང༌།
ཚོགས་ཁྱད་ཞུགས་པར་འགྱུར་བའི་ཕྱིར་བྱང་ཆུབ་སེམས་དཔའི་བཟོད་པའི་བྱེད་པར་གཞན་
རྣམས་ཀྱིས་རྟོགས་པའི་བྱེད་པ་མ་ལུས་པ་འདུས་པར་འགྱུར་བའི་ཕྱིར། དེ་དག་གི་ཤེས་པ་
དང་སྤངས་པ་གང་ཡིན་པ་དེ་དེའི་བཟོད་པ་ཡིན་གྱི་རྟོགས་པའི་ཚད་ནི་འདི་ཙམ་མ་ཡིན་ནོ།།
ཞེས་གསུངས་སོ། །འདི་ལ་ཁ་ཅིག་ན་རེ། བྱེད་པ་ཞེས་སོགས་གསུངས་པས་བྱང་སེམས་ཀྱི་
མཐོང་ལམ་དུ་ཉན་རང་གི་སྤངས་རྟོགས་ཀྱི་བྱེད་པ་འདུས་ཀྱི། རྟོགས་པའི་ཚད་འདི་ཙམ་མ་
ཡིན་ནོ། །ཞེས་གསུངས་པས་སྤངས་རྟོགས་རྫོགས་པ་མ་ཡིན་པར་བསྟན་ལ། བྱེད་པ་འདུས་
པའི་དོན་ཡང་ཉན་རང་ལྟར་ཉོན་སྒྲིབ་དང་ཤེས་སྒྲིབ་གཟུང་རྟོག་ཟད་པར་སྤོང་འདོད་ན།
-3
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
མཐོང་ལམ་གྱི་སྐབས་སུ་ཟད་པར་སྤོང་ནུས་པའོ། །ཞེས་པ་དང་། བྱང་སེམས་སྦྱོར་ལམ་པས་
ཉོན་སྒྲིབ་ཀྱི་ས་བོན་སྤོང་བ་ལ་གཙོ་བོར་འབད་ན་མཐོང་ལམ་ཐོབ་པའི་ཚོད་དུ་ཉོན་སྒྲིབ་ཟད་
པར་སྤོང་ནུས་པ་ལ་འདོད་ཅེས་སྨྲ་བ་ནི། ཤིན་ཏུ་ཡང་མི་རིགས་ཏེ། ཚིག་དོན་གང་ལ་ཡང་མི་
འགྲིག་ཅིང་། གནོད་བྱེད་ཡོད་པའི་ཕྱིར། ཇི་ལྟར་ན། དམན་ལམ་སྔོན་དུ་མ་སོང་བའི་བྱང་
སེམས་སྦྱོར་ལམ་པ་ཆོས་ཅན། མཐོང་ལམ་གྱི་སྐབས་སུ་ཉོན་སྒྲིབ་དང་ཤེས་སྒྲིབ་གཟུང་རྟོག་
ཟད་པར་སྤོང་ནུས་པར་ཐལ། དེ་གཉིས་ཟད་པར་སྤོང་འདོད་པའི་ཕྱིར་ཏེ། སངས་རྒྱས་ཐོབ་
པར་འདོད་པའི་སོ་སྐྱེ་ཡིན་པའི་ཕྱིར། རྩ་བའི་ཁྱབ་བསལ་ཁས་བླངས། གཞན་ཡང་བྱང་
སེམས་ཀྱི་སྦྱོར་ལམ་དུ་ཡང་ཉན་རང་གི་སྤངས་རྟོགས་ཀྱི་བྱེད་པ་འདུས་ཞེས་འཆད་རིགས་
པར་ཐལ། བྱང་སེམས་ཚོགས་ལམ་པས་ཉོན་སྒྲིབ་སྤོང་བ་ལ་གཙོ་བོར་འབད་ན་སྦྱོར་ལམ་
ཐོབ་པའི་ཚོད་དུ་ཉོན་སྒྲིབ་ཟད་པར་སྤོང་ནུས་པའི་ཕྱིར། རྟགས་ཁྱབ་ཁས་བླངས་སོ། །རང་
ལུགས་ལ། ལུང་དེའི་དོན་ཐེག་ཆེན་གྱི་མཐོང་ལམ་དུ་ཉན་རང་གི་སྤངས་རྟོགས་ཀྱི་བྱེད་པ་མ་
ལུས་པ་འདུས་ཏེ། ཐེག་ཆེན་མཐོང་ལམ་དེ་ཉན་རང་ལས་འཛིན་པ་བདེན་སྟོང་མངོན་སུམ་དུ་
རྟོགས་པས་ཁྱད་པར་དུ་འཕགས་པ་གང་ཞིག །དེའི་སྟེང་དུ་ཐེག་ཆེན་དུ་རིགས་ངེས་པའི་
རིགས་དང་། རང་བཞིན་གྱིས་དབང་པོ་རྣོ་བ་དང་། བསོད་ནམས་ཀྱི་ཚོགས་ཁྱད་ཞུགས་པའི་
ཕྱིར། དེ་ལྟར་ན་ཡང་རྟོགས་པ་མཉམ་པ་མ་ཡིན་ཏེ། ཐེག་ཆེན་མཐོང་ལམ་ལྷག་པའི་ཕྱིར།
འགྲེལ་ཆེན་ལས་ཀྱང་། གཞན་དག་ཆོས་དབྱིངས་ཀུན་ཏུ་འགྲོ་བར་རྟོགས་པས་མི་སྐྱེ་བའི་
ཆོས་ལ་བཟོད་པ་རྟོགས་པ་ཡིན་ནོ། །ཞེས་གསུངས་སོ། །
གཉིས་ པ་ ལ་ སྨོན་ལམ་ཡོངས་སུ་རྫོགས་ པའི་ ཚད། སེམས་ཅན་རྣམས་
ཡོངས་སུ་སྨིན་པའི་ཚད། སངས་རྒྱས་ཀྱི་ཞིང་ཡོངས་སུ་སྦྱངས་པའི་ཚད་དོ། །དང་པོ་ནི། ཁ་
ཅིག་སྨོན་བྱའི་དོན་མཐའ་དག་གྲུབ་པ་ལ་བྱེད་ཟེར། འོ་ན་ཤཱཀྱ་ཐུབ་པ་ཆོས་ཅན། སྨོན་ལམ་
-3 9 -



བརྩེ་ཆེན་འོད་སྣང་མས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོངས་སུ་མ་རྫོགས་པར་ཐལ། སྨོན་བྱའི་དོན་ཐམས་ཅད་མ་གྲུབ་པའི་ཕྱིར་ཏེ། སེམས་ཅན་
ཐམས་ཅད་སངས་རྒྱས་པར་སྨོན་པ་གང་ཞིག །སེམས་ཅན་ཐམས་ཅད་སངས་རྒྱས་པ་མ་
ཡིན་པའི་ཕྱིར། རང་ལུགས་ལ་སྨོན་བྱའི་གཙོ་བོ་གྲུབ་པ་ལ་བྱེད་དོ། །གཉིས་པ་ནི། ཁ་ཅིག་
རང་ཉིད་ཀྱི་སྐུ་དངོས་སུ་བསྟན་ནས། འདུལ་བའི་གདུལ་བྱ་ཐམས་ཅད་སྦྱོར་ལམ་ལ་བཀོད་
ཟིན་པ་ལ་བྱེད་ཟེར། ཤཱཀྱ་ཐུབ་པ་ཆོས་ཅན། ཁྱོད་ཀྱིས་སེམས་ཅན་སྨིན་པར་མ་བྱས་པར་
ཐལ། ཁྱོད་ཀྱིས་སྐུ་དངོས་སུ་བསྟན་ནས་འདུལ་བའི་གདུལ་བྱ་ཐམས་ཅད་སྦྱོར་ལམ་ལ་
བཀོད་མ་ཟིན་པའི་ཕྱིར་ཏེ། ལམ་ཤེས་འཆད་པའི་འཁོར་དུ་ལྷགས་པ་འགའ་ཞིག་གི་གེགས་
ང་རྒྱལ་མངོན་གྱུར་བ་དང་བཅས་པའི་ཕྱིར། རང་ལུགས་ལ། སྐུ་དངོས་སུ་བསྟན་ནས་འདུལ་
བའི་གདུལ་བྱ་རྣམས་གཉེན་པོ་ལམ་ལྔ་གང་རུང་དངོས་སུ་སྐྱེ་རུང་དང༌། སྒྲིབ་པ་སྤང་རུང་དུ་
བྱས་པ་ལ་འདོད། དེ་བཞིན་གཤེགས་པ་དངོས་སུ་མཐོང་ནས་ཕྲག་དོག་སོགས་ཀྱིས་ངན་
འགྲོར་ལྟུང་བ་ནི་གདུལ་བྱ་མ་ཡིན་ནོ། །
གསུམ་པ་ནི། ཁ་ཅིག །སངས་རྒྱས་རང་སྣང་ལ་དག་པ་རབ་འབྱམས་འབའ་
ཞིག་སྣང་བ་ལ་བྱེད་ཟེར། སངས་རྒྱས་ལ་མ་དག་པ་མི་སྣང་བར་ཐལ། སངས་རྒྱས་ལ་དག་
པ་རབ་འབྱམས་འབའ་ཞིག་སྣང་བའི་ཕྱིར། འདོད་ན། སངས་རྒྱས་ལ་མ་དག་པའི་ཞིང་སྣ་
ཚོགས་དང༌། ལས་དང་ཉོན་མོངས་ པ་སྣ་ཚོགས་མི་སྣང་བར་ཐལ། འདོད་པ་དེའི་ཕྱིར།
འདོད་ན། སངས་རྒྱས་རྣམས་ལ་ཀུན་ནས་ཉོན་མོངས་པ་དང༌། རྣམ་པར་བྱང་བ་མཁྱེན་པའི་
སྟོབས་ མི་ མངའ་ བར་ ཐལ། འདོད་པ་དེའི་ ཕྱིར། རང་ ལུགས་ ལ། དང་པོར་ལོངས་སྐུར་
སངས་རྒྱས་པའི་ཞིང་དེ་གསེར་གྱི་ས་ཕྱོགས་སུ་སྣང་བ་ལ་བྱེད།
གསུམ་པ་ལ་ཡང་དག་མཐའི་ངོས་འཛིན་དང་། དེ་མངོན་དུ་བྱེད་པའི་ཚད་དོ།།
དང་པོ་ནི། གཞུང་འགྲེལ་རྣམས་ལས། དམན་པའི་མྱང་འདས་དང་། ངོ་བོ་ཉིད་སྐུ་དང་། གློ་
བ 4 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བུར་གྱི་དྲི་མ་ཐམས་ཅད་དང་བྲལ་བའི་འགོག་བདེན་དང་། དེ་བཞིན་ཉིད་རྣམས་ལ་བཤད་
པ་ ལས། འདིར་ དམན་ པའི་མྱང་འདས་ ལ་ མི་ གཟུང་སྟེ། འདིར་བསྟན་ཡང་དག་མཐའ་
རྫོགས་སྨིན་སྦྱང་བ་གསུམ་བྱས་ནས་མངོན་དུ་བྱེད་པ་གང་ཞིག །དམན་པའི་མྱང་འདས་
རྫོགས་སྨིན་སྦྱང་བ་གསུམ་བྱས་ནས་ཀྱང་མངོན་དུ་མི་བྱེད་པའི་ཕྱིར། ངོ་བོ་ཉིད་ཀྱི་སྐུ་དང་།
གློ་བུར་གྱི་དྲི་མ་ཐམས་ཅད་དང་བྲལ་བའི་འགོག་བདེན་ལ་ཡང་འདོད་པར་མི་རིགས་ཏེ། དེ་
གཉིས་རྫོགས་སྨིན་སྦྱང་བ་གསུམ་མ་བྱས་པར་མངོན་དུ་བྱེད་མི་ནུས་པས་རྫོགས་སྨིན་སྦྱང་
བ་གསུམ་མ་བྱས་པར་མངོན་དུ་མི་བྱའོ། །ཞེས་གདམས་པ་དོན་མེད་དུ་འགྱུར་བའི་ཕྱིར།
རང་ལུགས་ལ། དབུས་མཐའ་ལས། སྟོང་པ་ཉིད་དེ་མདོར་བསྡུས་ན། །དེ་བཞིན་ཉིད་དང་
ཡང་དག་མཐའ། །མཚན་མ་མེད་དང་དོན་དམ་དང་། །ཆོས་ཀྱི་དབྱིངས་ནི་རྣམ་གྲངས་སོ།།
ཞེས་གསུངས་པ་ལྟར། དེ་བཞིན་ཉིད་ལ་གཟུང་བར་བྱ་སྟེ། འདིའི་འགྲེལ་པར་སློབ་དཔོན་
རང་ཉིད་ཀྱིས་དེ་ཁོ་ན་ཉིད་མངོན་དུ་མི་བྱེད་པའི་རྟེན་ཅན་ཞེས་གསུངས་པའི་ཕྱིར་དང༌།
སྐབས་བཞི་པར་ཡང་། གནས་སྐབས་ཐམས་ཅད་དུ་དེ་བཞིན་ཉིད་གོམས་པར་བྱེད་ཀྱང་།
དེ་མངོན་དུ་མི་བྱེད་ཞེས་སོགས་གསུངས་པའི་ཕྱིར། གཉིས་པ་ནི། བསྐལ་པའམ་བསྐལ་པ་
ལས་ལྷག་པར་དེ་བཞིན་ཉིད་ལ་རྩེ་གཅིག་ཏུ་མཉམ་པར་བཞག་པ་ལ་གཟུང་ངོ༌། །བྱང་
སེམས་ཀྱི་བསྐལ་པའམ་བསྐལ་པ་ལས་ལྷག་པར་སྟོང་ཉིད་ལ་རྩེ་གཅིག་ཏུ་མཉམ་པར་
བཞག་ན་སྐྱོན་ཅི་ཡོད་ཅེ་ན། གཞན་དོན་རྒྱུན་ཆད་པར་འགྱུར་བའི་སྐྱོན་ཡོད་དོ། །སངས་
རྒྱས་ཆོས་ཅན། གཞན་དོན་རྒྱུན་ཆད་པར་ཐལ། སྟོང་ཉིད་ལ་བསྐལ་པའམ་བསྐལ་པ་ལས་
ལྷག་པར་མཉམ་པར་བཞག་པའི་ཕྱིར་ཏེ། རྟག་ཏུ་ཆོས་དབྱིངས་ལ་མཉམ་པར་བཞག་པའི་
ཕྱིར། ཟེར་ན་མི་མཚུངས་ཏེ། སངས་རྒྱས་ནི་སྒྲིབ་པ་བག་ཆགས་དང་བཅས་པ་སྤངས་པས་
ཆོས་དབྱིངས་ལ་རྩེ་གཅིག་ཏུ་མཉམ་པར་བཞག་བཞིན་དུ་གཞན་དོན་སྒྲུབ་པའི་ཕྱིར། དེ་སྐད་
བ 4 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་ཡང་རྒྱུད་བླ་མར། ཐུགས་ནི་ཆོས་རྣམས་ཐམས་ཅད་ལ། །རྩེ་གཅིག་ཕྱིར་ན་བསྟན་པ་ཉིད།།
ཅེས་གསུངས་སོ། །མངོན་དུ་མི་བྱའོ། །ཞེས་གདམས་པ་དོན་མེད་པར་འགྱུར་རོ་ཞེ་ན། ས་
བརྒྱད་པ་མ་ཐོབ་པ་རྣམས་ལ་ས་བརྒྱད་པ་ཐོབ་དུས་སུ་འདི་ལྟ་བུ་མངོན་དུ་མི་བྱའོ། །ཞེས་
རྗེས་བསྟན་གྱི་ཚུལ་དང་། ས་བརྒྱད་པ་ཐོབ་པ་རྣམས་ལ་དེ་མངོན་དུ་བྱེད་པའི་ནུས་པ་ཡོད་
པས་མི་བྱའོ། །ཞེས་གདམས་པ་ཡིན་ནོ། །དེ་སྐད་དུ་ཡང་། རྒྱལ་བ་རྣམས་ཀྱིས་འགོག་ལས་
སློང་བར་མཛད། །ཅེས་པ་དང་མཐུན་ནོ། །མཁས་རློམ་འགའ་ཞིག་ཁྲོན་པ་ཡི། །རུས་སྦལ་
བཞིན་དུ་ཆུང་ངུས་ཁེངས། །བདག་གི་རྣམ་དཔྱོད་རྒྱ་མཚོ་ལྟར། །གཞན་གྱི་ཕ་མཐའ་རྙེད་
པར་དཀའ། ། །
ཐེག་པ་གསུམ་གྱི་ལམ་གྱི་རྟོགས་རིས་སྐྱེ་རྫོགས་བྱེད་པ་ལ་མཁས་པའི་འཇིག་
རྟེན་ལས་འདས་ལམ་ནི། ལམ་ཤེས་ཀྱི་མཚན་ཉིད་དོ། །ངག་དོན། བྱང་སེམས་ཀྱི་མཐོང་
ལམ་མཉམ་གཞག་ཡེ་ཤེས་ཆོས་ཅན། ལམ་ཤེས་ཡིན་ཏེ། ལམ་གྱི་གནས་ཚུལ་མངོན་སུམ་
དུ་རྟོགས་ཤིང་། རྫོགས་སྨིན་སྦྱང་གསུམ་མ་བྱས་པར་ཡང་དག་མཐའ་མངོན་དུ་མི་བྱེད་པའི་
མཁྱེན་པ་ཡིན་པའི་ཕྱིར། གསུམ་པ་ནི། བཅོམ་ལྡན་འདས་ཅིའི་སླད་དུ་རྣམ་པ་ཐམས་ཅད་
མཁྱེན་པ་ཉིད་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་
མངོན་རྟོགས་སྡུད་བྱེད་ལ། ཞེས་པའི་ལན་དུ། རབ་འབྱོར་རྣམ་པ་གང་དག་དང༌། རྟགས་
གང་དག་དང་། མཚན་མ་གང་དག་གིས་ཆོས་རྣམས་རབ་ཏུ་བརྗོད་པའི་རྣམ་པ་དེ་དག་དང་།
རྟགས་དེ་དག་དང༌། མཚན་མ་དེ་དག་དེ་བཞིན་གཤེགས་པས་ཐུགས་སུ་ཆུད་དེ། དེའི་ཕྱིར་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་མངོན་རྟོགས་
ནི་རྣམ་པ་ཐམས་ཅད་མཁྱེན་པ་ཉིད་ཀྱི་རབ་བསྡུས་པ་ཞེས་བྱའོ། །རྣམ་པ་ངོ་བོ་དང༌། རྟགས་
འབྲས་བུ་དང༌། མཚན་མ་རྒྱུའོ། །རྣམ་རྟགས་མཚན་མ་མ་ལུས་པར་མཁྱེན་པའི་ཡེ་ཤེས་
- 4
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
མཐར་ཐུག་ནི་རྣམ་མཁྱེན་གྱི་མཚན་ཉིད་ཡིན་ལ། དབྱེ་ན་ཇི་ལྟ་བ་མཁྱེན་པའི་རྣམ་མཁྱེན་
དང༌། ཇི་སྙེད་པ་མཁྱེན་པའི་རྣམ་མཁྱེན་གཉིས་སོ། །འདི་ལ་ཁ་ཅིག་ན་རེ། འདི་གཉིས་
འགལ་ཏེ། ཇི་ལྟ་བ་མཁྱེན་པས་ཇི་སྙེད་པ་མི་མཁྱེན། ཇི་སྙེད་པ་མཁྱེན་པས་ཇི་ལྟ་བ་མི་
མཁྱེན་པའི་ཕྱིར། གལ་ཏེ་མཁྱེན་ན། རྫོགས་པའི་སངས་རྒྱས་ཀྱི་ཇི་ལྟ་བ་མཁྱེན་པའི་ཡེ་ཤེས་
ཆོས་ཅན། གཉིས་སྣང་དང་བཅས་པར་ཐལ། ཇི་སྙེད་པ་མཁྱེན་པའི་ཕྱིར། འདོད་ན། །
གཉིས་སྣང་དང་བྲལ་བར་ཐལ། ཇི་ལྟ་བ་མཁྱེན་པའི་ཕྱིར། དེ་སྐད་དུ་ཡང་། མཁྱེན་པའི་
སྐད་ཅིག་གཅིག་གིས་ནི། །ཤེས་བྱའི་དཀྱིལ་འཁོར་ཀུན་ཁྱབ་ཅན། །ཞེས་གསུངས་སོ། །ཡེ་
ཤེས་གཉིས་པོ་ཡང་ལྡོག་པ་ཐ་དད་པས་སོ་སོར་ཕྱེ་བ་ཡིན་གྱི། ངོ་བོ་ལ་དབྱེ་བ་མེད་དོ། ཁ་
ཅིག་རྫོགས་པའི་སངས་རྒྱས་ཀྱི་མཉམ་གཞག་མཁྱེན་པ་མ་ཡིན་པར་འདོད་པ་མི་འཐད་དེ།
རྫོགས་པའི་སངས་རྒྱས་ལ་ཆོས་ཉིད་འཇལ་བའི་ཡེ་ཤེས་ཡོད་པའི་ཕྱིར། རྗེས་ཐོབ་མེད་པར་
ཡང་མི་འཐད་དེ། སེམས་ཅན་གྱི་དོན་སྣ་ཚོགས་པ་སྒྲུབ་པའི་ཕྱིར་དང་། མཉམ་རྗེས་བགྲོད་
པ་གཅིག་པའི་ལམ་མངའ་བའི་ཕྱིར་རོ། །མདོར་ན། སངས་རྒྱས་ཀྱི་སར་མཉམ་རྗེས་ཡོད་
ཅིང་། དེ་གཉིས་མི་འགལ་ཏེ། ཆོས་དབྱིངས་ལ་མཉམ་པར་བཞག་བཞིན་དུ་སེམས་ཅན་གྱི་
དོན་བསྒྲུབ་པར་ནུས་པའི་ཕྱིར་དང༌། མཉམ་རྗེས་གཉིས་ཀས་དེ་ཁོ་ན་ཉིད་འཇལ་བར་
མཚུངས་པའི་ཕྱིར། རྒྱུད་བླ་མ་ལས་ཀྱང༌། ཐ་དད་མེད་ཕྱིར་འོད་དང་ཟེར། །ཉི་མའི་དཀྱིལ་
འཁོར་དག་དང་མཚུངས། །ཞེས་གསུངས་སོ། །འགའ་ཞིག་སངས་རྒྱས་ཀྱི་ས་ན་མཁྱེན་པ་
མེད་པར་སྨྲ་བ་ནི། ཤིན་ཏུ་ཡང་མི་འཐད་དེ། ལུང་དང་རིགས་པ་གཉིས་ཀ་དང་འགལ་བའི་
ཕྱིར། ཇི་ལྟར་འགལ་ན། རྫོགས་པའི་སངས་རྒྱས་ཆོས་ཅན། ཆོས་རྣམས་ཀྱི་གནས་ཚུལ་མི་
མཁྱེན་པར་ཐལ། ཁྱོད་ལ་མཁྱེན་པ་མེད་པའི་ཕྱིར། འདོད་ན། ཁྱོད་ཀྱི་ཆོས་ཀྱི་འཁོར་ལོ་
རིམ་པ་གསུམ་དུ་བསྐོར་བ་མི་འཐད་པར་ཐལ། ཆོས་རྣམས་ཀྱི་གནས་ཚུལ་མི་མཁྱེན་པའི་
- 43 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར། གཞན་ཡང་སངས་རྒྱས་ཆོས་ཅན། དུས་ཐམས་ཅད་དུ་གཞན་དོན་སྒྲུབ་པ་མི་འཐད་
པར་ཐལ། ཐུགས་རྗེ་ཆེན་པོ་དང་མི་ལྡན་པའི་ཕྱིར། ལྡན་ན་མཁྱེན་པ་མེད་པར་འགལ་ལོ།།
ལུང་དང་ཡང་འགལ་ཏེ། མདོ་ལས། སངས་རྒྱས་བཅོམ་ལྡན་འདས་བགྲོད་པ་གཅིག་པའི་
ལམ་སྟོན་པ་རྣམ་པ་གཉིས་ཏེ། ཤེས་བྱ་དང་ཡེ་ཤེས་ལ་མངའ་བརྙེས་པ། མ་འདྲེས་པའི་དྲན་
པ་ཉེ་བར་བཞག་པ། གསུམ་ལ་མཁས་པ་ཞེས་སོགས་གསུངས་ཤིང༌། འདིར་ཡང་། བྱང་
ཆུབ་ཕྱོགས་མཐུན་ཚད་མེད་དང་། །ཞེས་པ་ནས། ཆོས་ཀྱི་སྐུ་ཞེས་བརྗོད་པ་ཡིན། །ཞེས་པའི་
བར་གྱི་ཡེ་ཤེས་སྡེ་ཚན་ཉེར་གཅིག་བཤད་པའི་ཕྱིར་རོ། །ངག་དོན། རྫོགས་པའི་སངས་རྒྱས་
ཀྱི་ཡེ་ཤེས་ཆོས་ཅན། རྣམ་མཁྱེན་ཡིན་ཏེ། རྣམ་རྟགས་མཚན་མ་མ་ལུས་པར་མཁྱེན་པའི་ཡེ་
ཤེས་ཡིན་པའི་ཕྱིར། །
གཉིས་པ་ནི། མཁྱེན་གསུམ་གྱིས་འཕགས་བཞིའི་མངོན་རྟོགས་བསྡུས་ཏེ།
ཡུམ་བར་མ་དེ་བཞིན་དུ་མདོར་བསྡུས་པ་ལས་ཀྱང༌། ཉན་ཐོས་ཀྱི་ས་ལ་སློབ་པར་འདོད་
པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་གཟུང་བར་བྱ། ཞེས་བྱ་བ་ལ་སོགས་པ་གསུངས་ལ།
རྒྱས་པ་ལས་ཀྱང་རྒྱུན་དུ་ཞུགས་པའི་ས་ལ་སློབ་པར་འདོད་པས་ཀྱང་། ཞེས་སོགས་རྒྱ་ཆེར་
གསུངས་པའི་ཕྱིར། གསུམ་པ་ཤེས་བྱེད་དེའི་ལུང་དོན་བཤད་པ་ནི། དེ་ལ་ཐམས་ཅད་ཤེས་
པ་ ཉིད་ནི་ཆོས་ཅན། ཁྱད་ པར་ གསུམ་ དང་ ལྡན་ཏེ། གཟུགས་ལ་ སོགས་པའི་ ཆོས་ ལ་
དམིགས་ནས་རྣམ་པ་མི་རྟག་པ་ལ་སོགས་པའི་རྟེན་ཅན། འབྲས་བུ་བདག་ཏུ་རྨོངས་པ་ཅི་
རིགས་པ་སྤངས་པ་ཅན་ཡིན་པའི་ཕྱིར། ལམ་ཤེས་པ་ཉིད་ནི་ཆོས་ཅན། ཁྱད་པར་གསུམ་
དང་ལྡན་ཏེ། ཐེག་པ་ཐམས་ཅད་ཀྱི་ངེས་པར་འབྱུང་བ་དང་། རྫོགས་སྨིན་སྦྱང་བ་གསུམ་མ་
བྱས་པར་དེ་ཁོ་ན་ཉིད་མངོན་སུམ་དུ་མི་བྱེད་པའི་རྟེན་ཅན། འབྲས་བུ་སེམས་ཅན་མ་བསྡུས་
པ་སྡུད་པ་ལ་སོགས་པར་བྱེད་པ་ཅན་ཡིན་པའི་ཕྱིར། རྣམ་པ་ཐམས་ཅད་མཁྱེན་པ་ཉིད་ནི་
- 4
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཆོས་ཅན། ཁྱད་པར་བཞི་དང་ལྡན་ཏེ། ཆོས་ཐམས་ཅད་བདེན་པའི་སྐྱེ་བ་མེད་པའི་རྟེན་ཅན།
འབྲས་བུ་ནམ་མཁའི་ཁམས་ཀྱི་མཐས་གཏུགས་པར་སེམས་ཅན་གྱི་དོན་རྒྱུན་མི་ཆད་པ་དང་།
ཡང་དག་པ་ཉིད་ཀྱི་མཐའ་རྟོགས་པ་དང་། བག་ཆགས་ཀྱི་མཚམས་སྦྱོར་བ་ཉིད་སྤངས་པ་
ཅན་ཡིན་པའི་ཕྱིར། དེ་ལྟ་བས་ན། མངོན་པར་རྟོགས་པའི་རྒྱན་ནི་ཆོས་ཅན། མངོན་པར་
རྟོགས་པ་རིལ་རྫོགས་པར་བསྟན་པ་ཡིན་ཏེ། གཞི་དང༌། གཉེན་པོ་དང༌། རྣམ་པ་ཐམས་
ཅད་རྫོགས་པར་བརྗོད་བྱར་བསྡུས་པ་ཡིན་པའི་ཕྱིར་རོ། །
གཉིས་ པ་ གདུལ་ བྱ་ འཇུག་ ཕྱིར་དགོས་འབྲེལ་དགོད་པ་ལ། སྤྱི་དོན་དང༌།
གཞུང་ གི་ དོན་ གཉིས་ལས། དང་པོ་ནི། མཆོད་བརྗོད་ཀྱི་སྐབས་ སུ། གཞི་གཉེན་རྣམ་པ་
གསུམ་གང་རུང་རེ་རེ་བརྗོད་པ་ལ་རྩོད་པ་སྤངས་ནས། གསུམ་ཆར་བསྟན་ན་མདོ་དང་
བཟློས་ཞེ་ན། མི་བཟློས་ཏེ་མདོ་དོན་གོ་སླ་བའི་ཕྱིར་དུ་བསྟན་བཅོས་རྩོམ་པའི་ཕྱིར། དགོས་
འབྲེལ་ཆོས་ཅན། ཁྱོད་སྨོས་པ་ལ་དགོས་པ་ཡོད་དེ། བརྗོད་བྱ་མེད་ན་རྟོགས་ལྡན་ཉན་པ་
ཙམ་དུའང་མི་འགྱུར་ལ། དགོས་པ་མེད་ན་མི་འཇུག །ཉིང་དགོས་མེད་ན་སྤྲོ་བས་དོན་དུ་མི་
གཉེར། བརྗོད་བྱ་སོགས་ཡོད་ཀྱང་འབྲེལ་བ་མེད་དམ་སྙམ་པའི་ཕྱིར། དོགས་པ་སེལ་བའི་
ཆེད་ཡིན་པའི་ཕྱིར། འདི་ལ་ཡང་དགོས་འབྲེལ་ངག་ལ་ཡོད་པའི་དགོས་སོགས་ཆོས་བཞི་
དང༌། བསྟན་བཅོས་ ལུས་ ལ་ ཡོད་ པའི་ དགོས་ སོགས་ཆོས་བཞིའོ། །དང༌ པོ་ནི། བསྟན་
བཅོས་ལུས་ཀྱི་དགོས་སོགས་ཆོས་བཞི་ནི་དགོས་འབྲེལ་ངག་གི་བརྗོད་བྱ་ཡིན་ཏེ། བཤད་བྱ་
ཡིན་ པའི་ཕྱིར། དགོས་འབྲེལ་ ངག་ལས་ བསྟན་བཅོས་རྩ་བའི་དགོས་སོགས་ཆོས་བཞི་
རྟོགས་པ་ནི། དགོས་འབྲེལ་ངག་གི་དགོས་པ་ཡིན་ཏེ། ཆེད་དུ་བྱ་བ་ཡིན་པའི་ཕྱིར། དགོས་
འབྲེལ་ངག་ལས་མངོན་རྟོགས་རྒྱན་ལ་ཞུགས་པ་ནི། ཉིང་དགོས་ཡིན་ཏེ། དགོས་པའི་ཡང་
དགོས་པ་ཡིན་པའི་ཕྱིར། ཉིང་དགོས་དགོས་པ་དང༌། དགོས་པ་དགོས་འབྲེལ་ངག་ལ་རག་
མ 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་པ་ནི་འབྲེལ་བའོ། །
གཉིས་པ་ནི། རྒྱས་འབྲིང་བསྡུས་གསུམ་མངོན་རྟོགས་བརྒྱད་དང་བཅས་པ་ནི།
བསྟན་བཅོས་མངོན་རྟོགས་རྒྱན་གྱི་བརྗོད་བྱ་ཡིན་ཞིང་། མངོན་རྟོགས་རྒྱན་ལས་མདོ་དོན་
བདེ་བླག་ཏུ་རྟོགས་པ། མངོན་རྟོགས་རྒྱན་གྱི་དགོས་པ་ཡིན་ལ། མངོན་རྟོགས་རྒྱན་ལ་
བརྟེན་ནས་མདོ་དོན་ཉམས་སུ་བླངས་ཏེ་རྣམ་མཁྱེན་ཐོབ་པ་མངོན་རྟོགས་རྒྱན་གྱི་ཉིང་དགོས་
དང༌། ཉིང་དགོས་དགོས་པ་དང༌། དགོས་པ་བསྟན་བཅོས་ལ་རག་ལས་པ་ནི་འབྲེལ་བའོ། །
རྩ་བར་བརྗོད་བྱ་སོགས་གསུམ་དངོས་སུ་བསྟན་ཞིང་། འབྲེལ་བ་ཤུགས་ལ་བསྟན། འགྲེལ་
པར་དགོས་སོགས་ཆོས་བཞི་ག་དངོས་སུ་བསྟན་ནོ། ། །
གཉིས་པ་ལ་མཚམས་སྦྱར་བ་དང༌། ཚིག་དོན་འགྲེལ་པ་གཉིས་ཀྱི་དང་པོ་ནི།
གསུངས་སོ། །གང་ན། བྱམས་པ་རང་གི་བསྟན་བཅོས་ཀྱི་བརྗོད་པར་བྱ་བ་དང༌། དགོས་པ་
དང༌། དགོས་པའི་ཡང་དགོས་པ་དང༌། ཁོང་ན་འབྲེལ་བ་ཡོད་པ་རྣམས་སོ། །གང་གི་ཆེད་དུ་
ན༑ མདོ་དང་བསྟན་བཅོས་ཀྱི་དགོས་པའི་ཁྱད་པར་མི་ཤེས་པའི་སྐྱེ་བོ་བློ་གྲོས་དམན་པ་དག།
བཅོམ་ལྡན་འདས་རྒྱས་པ་དང་། འབྲིང་དང་། མདོར་བསྡུས་པ་ལ་དད་པའི་སེམས་ཅན་ལ་
ཕན་འདོགས་པར་བཞེད་པའི་ཐུགས་རྗེ་ཅན་ཉིད་ཀྱིས་རྒྱལ་བའི་ཡུམ་རྒྱས་འབྲིང་བསྡུས་པ་
དེ་དང་དེ་ལས་མངོན་པར་རྟོགས་པ་བརྒྱད་ཀྱི་རིམ་པ་ཤེས་བྱའི་ཕ་རོལ་ཏུ་ཕྱིན་པའི་དོན་
མཐའ་དག་གསལ་བར་མཛད་ཟིན་པ་མ་ཡིན་ནམ། བཅོམ་ལྡན་འདས་འཕགས་པ་མ་རྒྱལ་
བ་ལས་རྒྱལ་བས་ཡང་མངོན་རྟོགས་རྒྱན་འདི་བསྟན་པ་ལ་དོན་ཅི་ཞིག་ཡོད་སྙམ་དུ་དོགས་
པ་བསལ་བའི་ཕྱིར། དོན་འགྱུར་གྱི་ཐེ་ཚོམ་བསྐྱེད་པ་ཉིད་ཀྱི་སྒོ་ནས་འཇུག་པའི་ཡན་ལག་
ཏུའོ། །ངག་དོན། རྣམ་པ་ཐམས་ཅད་མཁྱེན་ཉིད་ལམ་ཞེས་སོགས་དགོས་འབྲེལ་གྱི་མཚན་
ཉིད་ཆོས་ཅན། ཁྱོད་སྨོས་པ་ལ་དགོས་པ་ཡོད་དེ། གདུལ་བྱ་བསྟན་བཅོས་མངོན་རྟོགས་
- 4
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རྒྱན་ལ་འཇུག་པའི་ཆེད་དུ་ཁྱོད་སྨོས་པའི་ཕྱིར། གཉིས་པ་ནི། རྣམ་པ་ཐམས་ཅད་མཁྱེན་ཉིད་
ལམ། །སྟོན་པས་འདི་ལས་བཤད་པ་གང་། །ཞེས་པས་བརྗོད་བྱ། གཞན་གྱིས་མྱོང་བ་མ་
ཡིན་ཏེ། །ཆོས་སྤྱོད་བཅུའི་བདག་ཉིད་ཀྱི། །མདོ་དོན་དྲན་པ་ལ་བཞག་ནས། །བློ་དང་ལྡན་
པས་མཐོང་བར་འགྱུར་ཞེས་པས་ཉིང་དགོས་ཕྱིར། བདེ་བླག་ཏུ་ནི་རྟོགས་པ་ཞེས། །བྱ་བ་
རྩོམ་པའི་དགོས་པ་ཡིན། །ཞེས་པས་དགོས་པ་བསྟན་ནོ། །ཇི་ལྟར་ན། རྒྱལ་བའི་ཡུམ་རྣམ་
པ་གསུམ་ཆར་ལས་བརྗོད་པར་བྱ་བ་ཉིད་དུ་བསྟན་པ་གང་ཡིན་པ་དེ་མངོན་རྟོགས་རྒྱན་གྱི་
བརྗོད་བྱ་ཡིན་ནོ། །གང་གིས་བསྟན་ན། བཅོམ་ལྡན་འདས་ཆོ་འཕྲུལ་རྣམ་པ་གསུམ་གྱིས་
འགྲོ་བ་མཐའ་དག་ལ་རྗེས་སུ་བསྟན་པར་མཛད་པ་དེ་ཉིད་དོ། །ཆོ་འཕྲུལ་རྣམ་པ་གསུམ་ནི།
སྐུ་རྫུ་འཕྲུལ་གྱི་ཆོ་འཕྲུལ། གསུང་རྗེས་སུ་བསྟན་པའི་ཆོ་འཕྲུལ། ཐུགས་ཀུན་ཆུབ་པའི་ཆོ་
འཕྲུལ་ལོ། །གང་བསྟན་ན། རྣམ་པ་ཐམས་ཅད་མཁྱེན་པ་ཉིད་ནི་སངས་རྒྱས་ཉིད་ཀྱི་ལམ་སྟེ།
མངོན་རྟོགས་དེ་དང་དེས་ཉེ་བར་མཚོན་པ་ལྷུར་ལེན་པའི་མངོན་པར་རྟོགས་པ་ཐམས་ཅད་
དོ༑ །ངག་དོན། རྒྱས་འབྲིང་བསྡུས་གསུམ་བརྗོད་བྱ་དང་བཅས་པ་ཆོས་ཅན། མངོན་རྟོགས་
རྒྱན་གྱི་བརྗོད་བྱ་ཡིན་ཏེ། མངོན་རྟོགས་རྒྱན་གྱི་བཤད་བྱ་ཡིན་པའི་ཕྱིར། བརྗོད་པར་བྱེད་པ་
མངོན་རྟོགས་རྒྱན་ཆོས་ཅན། བརྗོད་པར་བྱ་བ་མངོན་རྟོགས་བརྒྱད་དང་ཐར་པ་དང་ཐབས་
ལས་བྱུང་བའི་ཚུལ་གྱིས་འབྲེལ་བ་གྲུབ་སྟེ། ཁྱོད་མངོན་རྟོགས་བརྒྱད་སྒྲུབ་བྱེད་ཀྱི་གཞུང་
དང༌། དེ་ཁྱོད་ཀྱི་བརྗོད་བྱ་རྣམ་དག་ཡིན་པའི་ཕྱིར། མངོན་དུ་བྱེད་པར་འགྱུར་རོ། །གང་ན།
ཕྱི་རོལ་པ་དང་གཅིག་ཤོས་ཀྱི་འདོད་ཆགས་དང་བྲལ་བ་ཉན་རང་དགྲ་བཅོམ་ལ་སོགས་པ་
ཆོས་ཐམས་ཅད་འཛིན་པ་ཆོས་ཀྱི་བདག་མེད་པ་ལ་གོམས་པར་མ་བྱས་པ་རྣམས་ཀྱི་ཐོས་པ་
ལས་བྱུང་པ་ལ་སོགས་པའི་ཤེས་རབ་སྐྱེ་བའི་རིམ་གྱིས་མ་མྱོང་པའི་རྣམ་མཁྱེན་དེའོ། །གང་
གིས་ན། བྱང་ཆུབ་སེམས་དཔའ་དང་གཞན་གྱི་དོན་ཕུན་སུམ་ཚོགས་པ་སྒྲུབ་པ་ཅི་ལ་ཡང་མ་
- 4 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རག་པར་ཆས་པ་དག་ཁོ་ནའོ། །གང་ལ་བརྟེན་ནས་ན། ཉམས་སུ་མྱོང་བ་ཤིན་ཏུ་གསལ་
བས་བཞག་པའི་བག་ཆགས་ལ་རུང་བའི་དྲན་པའི་ཤེས་པ་ལ། ཤེས་རབ་ཀྱི་ཕ་རོལ་ཏུ་ཕྱིན་
པའི་མདོའི་དོན་མ་ལུས་པ་མངོན་པར་རྟོགས་པ་བརྒྱད་ཀྱི་བདག་ཉིད་བྱང་ཆུབ་ཀྱི་སེམས་
དང༌། སྦྱིན་པ་ལ་སོགས་པ་སྒྲུབ་པའི་སྤྱོད་པ་ལེགས་པར་བཞག་པ་ལ་བརྟེན་ནས་སོ། །ཇི་
ལྟར་ན། ཆོས་ཀྱི་དབྱིངས་ཀུན་ཏུ་འགྲོ་བར་རྟོགས་པའི་མཚན་ཉིད་ས་རབ་ཏུ་དགའ་བ་ལ་
སོགས་པ་རྟོགས་པའི་རིམ་པས་སྤངས་རྟོགས་རྣམ་པ་ཐམས་ཅད་རྫོགས་པའི་ཚུལ་གྱིས་སོ།།
ངག་དོན་ནི། མངོན་རྟོགས་རྒྱན་ལ་བརྟེན་ནས་མདོ་དོན་ཉམས་སུ་བླངས་ཏེ་རྣམ་མཁྱེན་
མངོན་སུམ་དུ་བྱས་པ་ཆོས་ཅན། མངོན་རྟོགས་རྒྱན་གྱི་ཉིང་དགོས་ཡིན་ཏེ། མངོན་རྟོགས་
རྒྱན་གྱི་དགོས་པའི་ཡང་དགོས་པ་ཡིན་པའི་ཕྱིར། བདེ་བླག་ཏུ་རྟོགས་པར་འགྱུར་རོ། །གང་
གི་ཆེད་དུ་ན། དགོས་པའི་ཡང་དགོས་པའི་ཆེད་དུའོ། །གང་ན། མངོན་པར་འདོད་པ་ཤེས་
རབ་ཀྱི་ཕ་རོལ་ཏུ་ཕྱིན་པའི་དོན་བྱང་ཆུབ་ཀྱི་སེམས་དང༌། སྒྲུབ་པ་ལ་སོགས་པའི་མཚན་ཉིད་
ནིའོ། །གང་གིས་ན། གདུལ་བྱ་རྣམས་ཀྱིས་སོ། །ངག་དོན། མངོན་རྟོགས་རྒྱན་ལས་མདོ་
དོན་བདེ་བླག་ཏུ་རྟོགས་པ་ཆོས་ཅན། ཁྱོད་མངོན་རྟོགས་རྒྱན་གྱི་དགོས་པ་ཡིན་ཏེ། ཁྱོད་
མངོན་རྟོགས་རྒྱན་གྱི་ཆེད་དུ་བྱ་བ་ཡིན་པའི་ཕྱིར།
གསུམ་པ་དགོས་ལྡན་མངོན་པར་རྟོགས་པ་བཤད་པ་ལ། འཕྲོས་ཏེ་མངོན་
རྟོགས་བརྒྱད་དུ་བཤད། ཅུང་ཟད་བསྡུས་ཏེ་དྲུག་ཏུ་བཤད། ཤིན་ཏུ་བསྡུས་ནས་གསུམ་དུ་
བཤད་པའོ། །དང་པོ་ལ། བསྡུས་དོན་ལུས་ཀྱི་དབྱེ་བ་བཤད། ཚིག་དོན་ཡན་ལག་རྒྱས་པར་
བཤད་པ་དང་གཉིས་ལས། དང་པོ་ལ། མཚམས་སྦྱར། རྩ་བ། འགྲེལ་པ་དང་གསུམ་ལས།
དང་པོ་ནི། རྗེ་བཙུན་བྱམས་མགོན་ཆོས་ཅན། དེ་ལྟར་འབྲེལ་བ་ལ་སོགས་པ་བསྙད་ནས་
ཚིག་ལེའུར་བྱས་པ་བཅོ་ལྔས་མདོར་བསྟན་རྒྱས་བཤད་གཉིས་ཀྱི་སྒོ་ནས་ཤེས་རབ་ཀྱི་ཕ་
ཐ
8 -



A
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རོལ་ཏུ་ཕྱིན་པ་ལུས་རྣམ་པར་བཞག་པ་གསུངས་པ་ལ་དགོས་པ་ཡོད་དེ། གདུལ་བྱ་ཉན་པ་
པོ་རྣམས་ཀྱིས་བདེ་བླག་ཏུ་རྟོགས་པར་བྱ་བའི་ཕྱིར་དང་། འཆད་པ་པོ་རྣམས་ཀྱིས་བཤད་པ་
བྱ་སླ་བར་གཟིགས་པའི་ཕྱིར། འཆད་པ་པོ་རྣམས་ཀྱིས་བཤད་པ་བྱ་སླ་བ་ཡིན་ཏེ། འཆད་པ་
པོ་རྣམས་ཀྱིས་བསྟན་བཅོས་ཀྱི་རྣམ་པར་དབྱེ་བ་བྱས་པ་ཡང་མ་འཛིངས་པར་རྟོགས་པར་
འགྱུར་བ་ཉིད་ཀྱི་ཕྱིར་རོ། ། །
གཉིས་པ་ལ་མདོ་བསྟན། རྒྱས་བཤད་གཉིས་ལས། དང་པོ་ནི། ཡང་དག་པར་
བཤད་དོ། །གང་ན། ཤེས་རབ་ཀྱི་ཕ་རོལ་ཏུ་ཕྱིན་པ་ནིའོ། །གང་གི་སྒོ་ནས་ན། དངོས་པོ་
བརྒྱད་ཀྱི་སྒོ་ནས་སོ། །དངོས་པོ་བརྒྱད་གང་ཞེ་ན། རྣམ་ཀུན་མཁྱེན་པ་ཉིད་དང་། ལམ་ཤེས་
པ་ཉིད་དང་། དེ་ནས་ཐམས་ཅད་ཤེས་པ་ཉིད་དང་། རྣམ་པ་ཀུན་མངོན་པར་རྟོགས་པའི་སྦྱོར་
བ་དང་། རྩེ་མོར་ཕྱིན་པའི་སྦྱོར་བ་དང༌། མཐར་གྱིས་པའི་སྦྱོར་བ་དང༌། སྐད་ཅིག་གཅིག་ལ་
མངོན་པར་རྫོགས་པ་བྱང་ཆུབ་པའི་སྦྱོར་བ་དང་། ཆོས་ཀྱི་སྐུ་རྣམས་སོ། །འདིར་ཆོས་རབ་ཏུ་
རྣམ་འབྱེད་ཀྱི་བློ་གང་ཞིག་སྲིད་ཞིའི་ཕ་རོལ་ཏུ་ཕྱིན་པ་ནི་ཤེར་ཕྱིན་གྱི་མཚན་ཉིད་ཡིན་ལ། དེ་
ལ་དངོས་བཏགས་མ་ཕྱེ་བའི་སྒོ་ནས་དབྱེ་ན། གཞུང་ལམ་འབྲས་བུའི་ཤེར་ཕྱིན་གསུམ་མོ།།
བཀའ་རྒྱས་འབྲིང་བསྡུས་གསུམ་ལྟ་བུ་ཤེར་ཕྱིན་བརྗོད་བྱར་སྟོན་པའི་གསུང་རབ་རྣམས་
གཞུང་ཤེར་ཕྱིན་ཡིན་ལ། དེ་ཡང་ཤེར་ཕྱིན་བཏགས་པ་བ་ཡིན་ཏེ། ཤེར་ཕྱིན་དུ་འདོགས་
པའི་ཆོས་གསུམ་ཚང་བའི་ཕྱིར། འདོགས་པའི་རྒྱུ་མཚན་ཡོད་དེ། ཤེར་ཕྱིན་བརྗོད་བྱར་སྟོན་
པའི་གསུང་རབ་ཡིན་པའི་ཕྱིར། དགོས་པ་ཡོད་དེ། འབྲས་བུ་ཤེར་ཕྱིན་ཐོབ་ཕྱིར་དུ་གཞུང་
ལ་ཐོས་སོགས་ཀྱི་འཇུག་པའི་ཆེད་ཡིན་པའི་ཕྱིར། དངོས་ལ་གནོད་བྱེད་ཡོད་དེ། ཚིག་གི་
ཚོགས་ཡིན་པའི་ཕྱིར། ཐེག་པ་ཆེན་པོའི་མཐོང་ལམ་སོགས་ནི་ལམ་ཤེར་ཕྱིན་ཡིན་ལ། དེ་
ཡང་ཤེར་ཕྱིན་བཏགས་པ་བ་ཡིན་ཏེ། འདོགས་པའི་ཆོས་གསུམ་ཚང་བའི་ཕྱིར། འདོགས་
- 4
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་རྒྱུ་མཚན་ཡོད་དེ། འབྲས་བུ་ཤེར་ཕྱིན་གྱི་རྒྱུ་བྱེད་པས་བཏགས་པའི་ཕྱིར། དགོས་
པ་ཡོད་དེ། འབྲས་བུ་ཤེར་ཕྱིན་གྱི་རྒྱུ་བྱེད་པར་རྟོགས་པའི་ཕྱིར། དངོས་ལ་གནོད་བྱེད་ཡོད་
དེ༑ སྲིད་ཞིའི་ཕ་རོལ་ཏུ་མ་ཕྱིན་པའི་ཕྱིར། རང་ལུགས་ལ། འབྲས་བུ་ཤེར་ཕྱིན་ཁོ་ན་ཤེར་
ཕྱིན་མཚན་ཉིད་པར་གཟུང་སྟེ། མདོ་ལས། བཅོམ་ལྡན་འདས་ཤེས་རབ་ཀྱི་ཕ་རོལ་ཏུ་ཕྱིན་
པ་ཞེས་བགྱི་བ་ཅིའི་སླད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བགྱི། བཅོམ་ལྡན་འདས་
ཀྱིས་བཀའ་སྩལ་པ། རབ་འབྱོར་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་ཆོས་ཐམས་ཅད་ཀྱི་
ཕ་རོལ་ཏུ་ཕྱིན་པའི་དམ་པ་ཐོབ་པ་ཡིན་ནོ། །དེའི་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱའོ།།
ཞེས་དང་། བརྒྱད་སྟོང་དོན་བསྡུ་ལས། ཤེས་རབ་ཕ་རོལ་ཕྱིན་གཉིས་མེད། །ཡེ་ཤེས་དེ་ནི་དེ་
བཞིན་ གཤེགས། །བསྒྲུབ་ བྱའི་ ཆོས་ དེ་ དང༌ ལྡན་ པས། །གཞུང་ལམ་དག་ལ་དེའི་སྒྲས་
གདགས། །ཞེས་དང༌། འགྲེལ་ཆེན་ལས། སངས་རྒྱས་བཅོམ་ལྡན་འདས་ཀྱིས་གཉིས་སུ་
མེད་པའི་ཡེ་ཤེས་སྒྱུ་མ་ལྟ་བུ་ནི་དངོས་པོ་ཡིན་ལ། དེ་ཐོབ་པ་དང་རྗེས་སུ་མཐུན་པ་ཉིད་ཀྱིས་
ན༑ ཚིག་དང༌། ངག་གི་ཚོགས་ཀྱི་གཞུང་དང་། མཐོང་བ་ལ་སོགས་པའི་ལམ་ལ་ཡང་ཤེར་
ཕྱིན་ཞེས་བྱ་བ་བཏགས་པའོ། །ཞེས་དང༌། འཇུག་འགྲེལ་ལས། ཕ་རོལ་ནི་ཉོན་མོངས་པ་
དང་ཤེས་བྱའི་སྒྲིབ་པ་མ་ལུས་པར་སྤངས་པ་མངའ་བའི་རང་བཞིན་སངས་རྒྱས་ཉིད་དོ།།
ཕྱིན་པ་ནི་དེར་སོན་པའོ། །ཞེས་གསུངས་པའི་ཕྱིར། རིགས་པས་ཀྱང་གྲུབ་སྟེ། ཤེས་རབ་
ཀྱིས་མཐར་ཕྱིན་པ་མ་ཐོབ་པར་ཤེར་ཕྱིན་དུ་འགལ་བའི་ཕྱིར་ཏེ། ཕ་རོལ་ཏུ་ཕྱིན་པ་ནི་རབ་
ཀྱི་མཐར་ཕྱིན་པའི་དོན་ཡིན་པའི་ཕྱིར། ཁ་ཅིག་དྲུག་པ་ཤེར་ཕྱིན་ལ་བརྟེན་ནས་འཁོར་
འདས་གཉིས་མངོན་དུ་འགྱུར་ཞེས་བཤད་པ་མི་འཐད་པར་ཐལ། ས་དྲུག་པ་ན་ཤེར་ཕྱིན་
མེད་པའི་ཕྱིར་ཞེ་ན། ཤེས་བྱ་ཆོས་ཅན། ཤེར་ཕྱིན་འཛིན་འཆང་ཀླག་པ་གསུམ་བྱེད་ཅེས་
བཤད་པ་མི་འཐད་པར་ཐལ། གཞུང་ཤེར་ཕྱིན་ཤེར་ཕྱིན་མ་ཡིན་པའི་ཕྱིར། གཞུང་ཤེར་ཕྱིན་
- 5 [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཤེས་པ་མ་ཡིན་པའི་ཕྱིར། རྩ་བའི་ཁྱབ་པ་ཁས་བླངས། ཤེས་བྱ་ཆོས་ཅན། ས་དྲུག་པར་ཡེ་
ཤེས་ཀྱི་ཕར་ཕྱིན་ཐོབ་པར་ཐལ། ས་དྲུག་པར་ཤེས་ཕྱིན་ཐོབ་པའི་ཕྱིར། འདོད་ན། ས་དྲུག་
པར་མི་རྟོག་ཡེ་ཤེས་ལ་དབང་ཐོབ་པར་ཐལ། འདོད་པ་དེའི་ཕྱིར། ཁ་ཅིག །ཐེག་ཆེན་མཐོང་
ལམ་ཆོས་ཅན། ཤེས་ཕྱིན་ཡིན་པར་ཐལ། ཡུམ་ཤེར་ཕྱིན་ཡིན་པའི་ཕྱིར་ཞེ་ན། ཉན་ཐོས་
མཐོང་ལམ་ཡང་ཆོས་ཅན། ཤེར་ཕྱིན་དུ་ཐལ། ཡུམ་ཤེར་ཕྱིན་ཡིན་པའི་ཕྱིར། གཞི་ཤེས་
ཡིན་པའི་ཕྱིར། འདོད་ན། ཤེས་བྱ་ཆོས་ཅན། ཉན་ཐོས་ཀྱི་རྒྱུད་ལ་ཤེར་ཕྱིན་མེད་པར་ཐལ།
ཉན་ཐོས་ཀྱི་རྒྱུད་ལ་སྲིད་ཞི་ལ་མི་གནས་པའི་གཞི་ཤེས་མེད་པའི་ཕྱིར་རོ། །སྤྲོས་པས་ཆོག་གོ།
མདོ་དང་སྦྱར་བ་ནི། ལེ་བརྒྱད་མ་ལྟར་ན། རབ་འབྱོར་གྱི་ལེའུས་རྣམ་མཁྱེན།
མཐའ་གཉིས་རྣམ་དག་གི་ལེའུས་ལམ་ཤེས། སྤྱོད་པ་ཁྱད་པར་ཅན་གྱི་ལེའུས་གཞི་ཤེས། དེ་
བཞིན་ཉིད་ཀྱི་ལེའུས་རྣམ་ཀུན། བསླབ་པ་ཡོངས་སུ་དག་པའི་ལེའུས་རྩེ་སྦྱོར། རིམ་གྱིས་
འཇུག་པ་ལ་བསླབ་པའི་ལེའུས་མཐར་གྱིས་པ། བསླབ་པ་ཡོངས་སུ་རྫོགས་པའི་ལེའུས་སྐད་
ཅིག་མ། བསླབ་ པ་ འབྲས་ བུའི་ ལེའུས་ ཆོས་ སྐུ་ བཤད་དོ། །ངག་དོན། རྗེ་ བཙུན་ བྱམས་
མགོན་ཆོས་ཅན། ཤེར་ཕྱིན་མཚོན་བྱེད་ཀྱི་ཆོས་བརྒྱད་ཀྱི་སྒོ་ནས་བཤད་དེ། སྐབས་བརྒྱད་
ཀྱི་སྒོ་ནས་བཤད་པའི་ཕྱིར། གཉིས་པ་ནི། ཐུབ་པའི་རྣམ་ཀུན་མཁྱེན་པ་ཉིད་དེ། མཚོན་བྱེད་
ཀྱི་ཆོས་བཅུའི་སྒོ་ནས་བཤད་དེ། སེམས་བསྐྱེད་པ་དང༌། གདམས་ངག་དང༌། ངེས་འབྱེད་
ཡན་ལག་རྣམ་བཞི་དང་། སྒྲུབ་པ་ཡི་ནི་རྟེན་དུ་གྱུར་པ་ཆོས་ཀྱི་དབྱིངས་ཀྱི་རང་བཞིན་དང་།
དམིགས་པ་དག་དང༌། ཆེད་དུ་བྱ་བ་དང༌། གོ་ཆའི་སྒྲུབ་པ་དང༌། འཇུག་པའི་བྱ་བ་དང༌།
ཚོགས་སྒྲུབ་དང་ངེས་པར་འབྱུང་བའི་སྒྲུབ་པ་དང་བཅས་པ་རྣམས་སོ། །བྱང་ཆུབ་སེམས་
དཔའ་མཁས་པ་རྣམས་ཀྱི་ལམ་ཤེས་ཉིད་ནི་མཚོན་བྱེད་ཀྱི་ཆོས་བཅུ་གཅིག་དང་ལྡན་པ་དེ་
འདྲར་བཤད་དོ། །མོག་མོག་པོར་བྱེད་པ་ལ་སོགས་པ་ལམ་ཤེས་ཀྱི་ཡན་ལག །སློབ་མ་ཉན་
- 5 } -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐོས་ཀྱི་ལམ་ཤེས་པའི་ལམ་ཤེས་བསེ་རུ་རང་རྒྱལ་གྱི་ལམ་ཤེས་པའི་ལམ་ཤེས། འདི་དང་
གཞན་པའི་ཡོན་ཏན་དང་ལྡན་པ་ཕན་ཡོན་ཆེན་པོ་དང་ལྡན་པའི་མཐོང་ལམ། སྒོམ་ལམ་གྱི་
བྱེད་པ། མོས་པ་སྒོམ་ལམ། མོས་པ་སྒོམ་ལམ་གྱི་ཕན་ཡོན་བསྟོད་བཀུར་བསྔགས་པ་དང་།
བསྔོ་བ་སྒོམ་ལམ། རྗེས་སུ་ཡིད་རང་བ་ཡིད་ལ་བྱེད་པ་བླ་ན་མེད་པའི་སྒོམ་ལམ། སྒྲུབ་པ་
སྒོམ་ལམ་ཤིན་ཏུ་རྣམ་པར་དག་པ་ཞེས་བྱ་བའི་སྒོམ་ལམ་མོ། །མཚོན་བྱེད་ཀྱི་ཆོས་བརྒྱད་
༼དགུ་༽དང་ལྡན་པ་དེ་འདྲ་ཀུན་ཤེས་ཉིད་དུ་འདོད། ཤེས་པས་སྲིད་ལ་མི་གནས་ཤིང༌། སྙིང་
རྗེས་ཞི་ལ་མི་གནས་པ་སྲིད་ཞི་ལ་མི་གནས་པའི་གཞི་ཤེས་དང་ཐབས་མ་ཡིན་པས་རིང་བ་
ཐབས་ཀྱིས་རིང་བ་མ་ཡིན་པ་ཉིད་དང་། མི་མཐུན་ཕྱོགས་ཀྱི་གཞི་ཤེས་དང་། གཉེན་པོའི་
ཕྱོགས་ཀྱི་གཞི་ཤེས་དང་། གཞི་ཤེས་ཀྱི་སྦྱོར་བ། སྦྱོར་བའི་མཉམ་ཉིད་དང༌། མཐོང་བའི་
ལམ་མོ། །ཉན་ཐོས་ལ་སོགས་ཞེས་པས་ནི་རྟེན་གཟུང་ངོ༌། །རྣམ་པ་ཀུན་མངོན་པར་རྫོགས་
པ་རྟོགས་པའི་སྦྱོར་བ་མཚོན་བྱེད་ཀྱི་ཆོས་བཅུ་གཅིག་གི་སྒོ་ནས་བསྟན་ནོ། །བཅུ་གཅིག་གང་
ཞེ་ན། བསྒོམ་བྱ་རྣམ་པ། སྒོམ་སྦྱོར་བ། སྦྱོར་བ་སྒོམ་པ་པོའི་གང་ཟག་དང་བཅས་པ་རྣམས་
དང༌། སྦྱོར་བའི་ཡོན་ཏན་སྦྱོར་བའི་སྐྱོན། སྦྱོར་བའི་མཚན་གཞི་དང་བཅས་པ། ཐར་པ་ཆ་
མཐུན། ངེས་འབྱེད་ཆ་མཐུན། སློབ་པ་ཕྱིར་མི་ལྡོག་པའི་ཚོགས། སྲིད་ཞི་མཉམ་ཉིད་ཀྱི་སྦྱོར་
བ༑ ཞིང་དག་པ་བླ་ན་མེད་པའི་སྦྱོར་བ། ཐབས་མཁས་པའི་སྦྱོར་བ་དང་བཅས་པ་རྣམས་སོ།།
རྩེ་མོ་མངོན་པ་རྟོགས་པ་མཚོན་བྱེད་ཀྱི་ཆོས་བདུན་གྱི་སྒོ་ནས་བཤད་དོ། །བདུན་གང་ཞེ་ན།
རྩེ་སྦྱོར་དེའི་རྟགས་དང་། རྣམ་པར་འཕེལ་བ་དང་། བརྟན་པ་དང་
། སེམས་ཀུན་ཏུ་གནས་པ་
དང༌། མཐོང་ཞེས་བྱ་བ་དང་། སྒོམ་པ་ཞེས་བྱ་བའི་ལམ་ནི་སོ་སོ་ལ་རྣམ་པར་རྟོག་པ་རྣམ་པ་
བཞིའི་གཉེན་པོ་རྣམ་པ་བཞི་དང་བཅས་པ། བར་ཆད་མེད་པའི་ཏིང་ངེ་འཛིན་ལོག་པར་སྒྲུབ་
པ་དང་བཅས་པའོ། །མཐར་གྱིས་པའི་སྦྱོར་བ་རྣམ་གསུམ་རྣམ་བཅུ་སྟེ། མཚོན་བྱེད་བཅུ་
-5
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གསུམ་ གྱི་ སྒོ་ནས་ བསྟན་ནོ། །བཅུ་གསུམ་གང་ཞེ་ ན། ཕར་ ཕྱིན་དྲུག །རྗེས་དྲན་དྲུག །
དངོས་མེད་ངོ་བོ་ཉིད་ཀྱིས་མཐར་གྱིས་པའོ། །སྐད་ཅིག་མ་གཅིག་གིས་མངོན་པར་རྫོགས་
པར་བྱང་ཆུབ་པའི་སྦྱོར་བ་ལྡོག་པ་ཐ་དད་པའི་མཚན་ཉིད་ཀྱིས་ནི་རྣམ་པ་བཞིའོ། །བཞི་གང་
ཞེ་ན། རྣམ་པར་སྨིན་པ་མ་ཡིན་པ། རྣམ་པར་སྨིན་པའི་སྦྱོར་བ། མཚན་ཉིད་མེད་པ། གཉིས་
སུ་མེད་པའི་སྦྱོར་བའོ། །ཆོས་ཀྱི་སྐུ་མཚོན་བྱེད་རྣམ་པ་བཞིར་ནི་ཡང་དག་པར་བརྗོད་དོ།།
བཞི་གང་ཞེ་ན། ངོ་བོ་ཉིད་ཀྱི་སྐུ་དང་། ལོངས་སྤྱོད་རྫོགས་པའི་སྐུ་དང་། དེ་བཞིན་དུ་གཞན་
པ་སྤྲུལ་པའི་སྐུ་དང་། རྟོགས་ཡེས་ཆོས་སྐུ་མཛད་པ་དང་བཅས་པ་རྣམས་སོ། །
གསུམ་པ་ནི། དེ་ལ་ཤེས་རབ་ཕ་རོལ་ཕྱིན་པ་ནི་ཞེས་སོགས། ཚིག་ལེའུར་བྱས་
པ་དང་པོ་གཉིས་ནི་ཆོས་ཅན། ཡུམ་གྱི་ལུས་མདོར་བསྟན་ཏེ། ཡུམ་གྱི་ལུས་དངོས་པོ་བརྒྱད་
དུ་བསྡུས་པའི་ཕྱིར། སེམས་བསྐྱེད་པ་དང་། གདམས་ངག་དང་ཞེས་སོགས་ཚིག་ལེའུར་བྱས་
པ་བཅུ་གསུམ་གྱིས་ནི་ཆོས་ཅན། ཡུམ་དོན་རྒྱས་པར་བཤད་དེ། ཤེར་ཕྱིན་དེ་དག་ཉིད་ཀྱི་
དོན་བདུན་ཅུར་བསྡུས་ནས་རྣམ་པར་བཤད་པའི་ཕྱིར། ཤེས་རབ་ཕ་རོལ་ཕྱིན་པ་ནི། །ཞེས་
སོགས་བར་སྐབས་ཀྱི་མཚན་ཉིད་ཆོས་ཅན། ཡུམ་གྱི་ལུས་ལེགས་པར་བཤད་པ་ཡིན་ཏེ།
བསྡུས་པ་དང་། རྒྱས་པར་བཤད་པ་གཉིས་ཀྱི་སྒོ་ནས་བསྟན་པའི་ཕྱིར། རྣམ་པར་མ་དཀྲོལ་
ལོ་གང་ན་བསྡུས་པའི་དོན་གྱིས་ཚིག་ལེའུར་བྱས་པ་རྣམས་ནིའོ། །གང་གིས་ན། སློབ་དཔོན་
སེང་གེ་བཟང་པོས། རྒྱུ་མཚན་ནི། བསྟན་བཅོས་མཛད་པ་བྱམས་པ་ཉིད་ཀྱིས། སེམས་
བསྐྱེད་པ་ནི་གཞན་དོན་ཕྱིར། །ཞེས་བྱ་བ་ལ་སོགས་པ་འཆད་པར་འགྱུར་བའི་བསྟན་བཅོས་
མཐའ་དག་གིས་འཆད་པས། དེ་དག་རྣམ་པར་བཤད་པས་བཤད་པར་བསམས་ཏེ། བཟློས་
པའི་ཉེས་པར་གྱུར་དུ་དོགས་པས་སོ། །ངག་དོན་ནི། སློབ་དཔོན་སེང་གེ་བཟང་པོ་ཆོས་ཅན།
ཚིག་དོན་ཡན་ལག་རྒྱས་བཤད་ཀྱི་གོང་དུ་ལུས་རྣམ་གཞག་རྒྱས་པར་མི་འཆད་པ་ལ་རྒྱུ་
- 5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་ཡོད་དེ། རྒྱས་པར་བཤད་ན། ཚིག་དོན་ཡན་ལག་རྒྱས་བཤད་དང་བཟློས་པའི་ཉེས་
པར་གྱུར་དུ་དོགས་པའི་ཕྱིར། །
གཉིས་པ་ལ། གཏན་ལ་དབབ་བྱ་མཁྱེན་གསུམ་བཤད། ཉམས་ལེན་སྦྱོར་བ་
རྣམ་བཞི་བཤད། འབྲས་བུ་རྣམ་ གྲོལ་ཆོས་སྐུ་བཤད་པ་དང་ གསུམ། དང་པོ་ལ། རྣམ་
མཁྱེན། ལམ་ཤེས། གཞི་ཤེས་གསུམ། དང་པོ་ལ་འབྲེལ་དགོད་པས་མཚམས་སྦྱར། མཚོན་
བྱེད་ཀྱི་ཆོས་རྒྱས་པར་བཤད། སྐབས་ཀྱི་སྒོ་ནས་མཇུག་བསྡུ་བའོ། །དང་པོ་ནི། བཤད་པར་
བཞེད་དོ། །གང་ན། རྣམ་པ་ཐམས་ཅད་མཁྱེན་པ་ཉིད་དོ། །གང་གི་སྒོ་ནས་ན། རྣམ་པ་
ཐམས་ཅད་མཁྱེན་པ་ཉིད་དེ་བརྗོད་བྱར་བསྡུད་པའི་ཚིག་ལེའུར་བྱས་པ་སེམས་བསྐྱེད་པ་དང་།
གདམས་ངག་དང༌། ཞེས་ སོགས་རྣམ་པར་བཤད་པའི་སྒོ་ནས་སོ། །གང་དུ་ན། དེ་ལྟར་
བསྡུས་པའི་དོན་ཀུན་བསྟན་ནས་སྐབས་བརྒྱད་ཀྱི་དང་པོར་རོ། །རྒྱུ་མཚན་ནི། བྱང་ཆུབ་
སེམས་དཔའ་བྱང་ཆུབ་རྗེས་སུ་ཐོབ་པར་འདོད་པས་འཐོབ་བྱའི་འབྲས་བུ་མཐར་ཐུག་ཡིན་
ཕྱིར་རྣམ་པ་ཐམས་ཅད་མཁྱེན་པ་ཉིད་ཐོབ་པ་དང་བྱ་དགོས་པས་སོ། །ངག་དོན་ནི། རྗེ་
བཙུན་བྱམས་མགོན་ཆོས་ཅན། སྐབས་བརྒྱད་ཀྱི་དང་པོར་རྣམ་མཁྱེན་འཆད་པའི་རྒྱུ་མཚན་
ཡོད་དེ། རྣམ་མཁྱེན་དེ་བྱང་སེམས་ཀྱི་འཐོབ་བྱ་མཐར་ཐུག་ཡིན་པའི་རྒྱུ་མཚན་གྱིས་དང་
པོར་བསྟན་པའི་ཕྱིར། །
གཉིས་ པ་ ལ། བསམ་ པ་ ཐེག་ཆེན་སེམས་བསྐྱེད་བཤད། སྦྱོར་བ་ལམ་ལ་
འཇུག་ཚུལ་བཤད་པ་དང་གཉིས། དང་པོ་ལ་སྤྱི་གཞུང་གཉིས་ལས། དང་པོ་ལ་རྟེན་དང༌།
བརྟེན་པ་གཉིས་ལས། དང་པོ་ནི། ལུས་ཀྱི་རྟེན་ནི། ཁམས་གསུམ་གྱི་ནང་ནས་གཟུགས་
མེད་ཁམས་པ་རྣམས་སེམས་བསྐྱེད་ཀྱི་རྟེན་དུ་མི་རུང་སྟེ། གཟུགས་མེད་ཁམས་པ་རྣམས་
གཞན་དོན་དུ་རྫོགས་པའི་བྱང་ཆུབ་ལ་དམིགས་པ་མི་རུང་བའི་ཕྱིར་ཏེ། གང་ཟག་ཕན་ཚུན་
- 5
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གཅིག་གིས་གཅིག་ཡུལ་དུ་དམིགས་པར་མི་རུང་བའི་ཕྱིར། གཟུགས་ཁམས་ཀྱི་ནང་ནས་
འདུ་ཤེས་མེད་པའི་སེམས་ཅན་ཡང་སེམས་བསྐྱེད་ཀྱི་རྟེན་དུ་མི་རུང་སྟེ། དེ་ལ་འདུ་ཤེས་མེད་
པའི་ཕྱིར། དེ་ལས་གཞན་དུ་གྱུར་པའི་འདོད་གཟུགས་ཀྱི་སེམས་ཅན་རྣམས་སེམས་བསྐྱེད་
ཀྱི་རྟེན་དུ་རུང་ངོ༌། །བསམ་པའི་རྟེན་ནི་སྐྱབས་འགྲོ་ཁྱད་པར་ཅན་ཏེ། སློབ་དཔོན་ཛེ་ཏ་རིས།
སྐྱབས་གསུམ་སྔོན་དུ་འགྲོ་བ་ཅན་གྱི་བྱང་ཆུབ་མཆོག་ཏུ་སེམས་བསྐྱེད་པ་ཞེས་གསུངས་པའི་
ཕྱིར། གཉིས་པ་ལ། ཐོབ་བྱེད་ ཀྱི་ རྒྱུ། འཐོབ་བྱའི་ངོ་བོ། ཐོབ་ འབྲས་ ཀྱི་ཕན་ཡོན་དང་
གསུམ། དང་པོ་ལ། ཉེར་ལེན་གྱི་རྒྱུ་ནི། རྐྱེན་གྱིས་སད་པར་བྱས་པའི་རིགས་ཀྱིས་ནུས་པ་
ཡིན་ལ། ལྷན་ཅིག་བྱེད་པའི་རྐྱེན། སྙིང་རྗེ་དང་དད་པ་གཉིས་ཡིན་ཏེ། སེམས་ཅན་གྱི་སྡུག་
བསྔལ་ལ་དམིགས་པའི་སྙིང་རྗེ་དང༌། རྫོགས་པའི་སངས་རྒྱས་ལ་དམིགས་པའི་དད་པ་
གཉིས་ལས་གཞན་དོན་དུ་རྫོགས་པའི་བྱང་ཆུབ་ཐོབ་འདོད་ཀྱི་བློ་སྐྱེ་བའི་ཕྱིར། བསླབ་
བཏུས་ལས། སངས་རྒྱས་ཀྱི་སྐུ་མཐོང་ན་འདི་ལྟ་བུ་ཐོབ་ན་སྙམ་པ་དང་། སངས་རྒྱས་དང་
བྱང་སེམས་ཀྱི་མཐུ་བསམ་གྱིས་མི་ཁྱབ་པ་མཐོང་ཐོས་སོགས་དང་། ཐེག་ཆེན་གྱི་བསྟན་པ་
ནུབ་པ་མ་བཟོད་པ་དང་། སེམས་ཅན་སྡུག་བསྔལ་གྱིས་གཟིར་བ་མ་བཟོད་པ་སོགས་ལས་
སྐྱེ་བའི་ཚུལ་དུ་མ་བཤད་དོ། །
གཉིས་པ་ལ། མཚན་ཉིད། སྒྲ་བཤད། དབྱེ་བ། ས་མཚམས་དང་བཞི་ལས།
དང་པོ་ནི། འཕགས་སེང་ལྟར་ན། སེམས་བྱུང་ལ་སེམས་བསྐྱེད་དུ་མི་འདོད་དེ། སེམས་ཀྱི་
སྒྲ་དོན་མ་ཚང་བའི་ཕྱིར། རྣམ་ཤེས་ཚོགས་བརྒྱད་ཀྱི་ནང་ནས་སྒོ་ལྔའི་རྣམ་ཤེས་ལ་སེམས་
བསྐྱེད་དུ་མི་གཟུང་སྟེ། གཞན་དོན་དུ་རྫོགས་པའི་བྱང་ཆུབ་ལ་དམིགས་མི་ནུས་པའི་ཕྱིར།
ཉོན་ཡིད་དང་ཀུན་གཞིའི་རྣམ་ཤེས་ལ་མི་བཟུང་སྟེ། དེ་གཉིས་ཀྱང་དཀར་པོའི་ཆོས་ལ་
དམིགས་པ་མེད་པའི་ཕྱིར། དེས་ན་ཡིད་ཀྱི་རྣམ་ཤེས་ལ་གཟུང་སྟེ། སེམས་ནི་རྣམ་པར་ཤེས་
-y 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་སྟེ། རྣམ་པར་རིག་པའོ། །རྣམ་པར་རིག་པ་དེ་ཡང་གང་ཞེ་ན། ཡིད་ཀྱི་རྣམ་པར་ཤེས་པ་
སྟེ༑ དཀར་པོའི་ཆོས་ཐམས་ཅད་ལ་དམིགས་པ་ནི་དེ་ལ་སྲིད་པའི་ཕྱིར་རོ། །ཞེས་གསུངས་
སོ༑ ༑ཐོགས་མེད་སྐུ་མཆེད་ལྟར་ན་སེམས་བྱུང་ལ་གཟུང་སྟེ། ཐོགས་མེད་ཀྱིས། བྱང་ཆུབ་
སེམས་དཔའི་སྨོན་ལམ་གྱི་མཆོག་ནི་སེམས་བསྐྱེད་དོ་ཞེས་བཤད་ཅིང་། དབྱིག་གཉེན་གྱིས་
དོན་གཉིས་ལ་དམིགས་པའི་སེམས་དཔའ་ནི་སེམས་བསྐྱེད་པའོ། །ཞེས་གསུངས་པའི་ཕྱིར་
རོ༑ ༑མདོར་ན། གཞན་དོན་དུ་རྫོགས་པའི་བྱང་ཆུབ་ལ་དམིགས་པའི་འདོད་པ་དང་མཚུངས་
ལྡན་གྱི་གཙོ་བོ་རྣམ་རིག་ནི། ཐེག་པ་ཆེན་པོའི་སེམས་བསྐྱེད་ཀྱི་མཚན་ཉིད་དོ། །གཉིས་པ་
ནི༑ གཞན་དོན་དུ་རྫོགས་པའི་བྱང་ཆུབ་ལ་དམིགས་པའི་སེམས་བསྐྱེད་པར་གྱུར་པས་ན་
སེམས་བསྐྱེད་དོ། །གསུམ་པ་ནི། སྨོན་པ་སེམས་བསྐྱེད་དང༌། འཇུག་པ་སེམས་བསྐྱེད་དེ།
སྤྱོད་འཇུག་ལས་ཀྱང་། བྱང་ཆུབ་སེམས་ནི་མདོར་བསྡུ་ན། །རྣམ་པ་གཉིས་སུ་ཤེས་བྱ་སྟེ།།
བྱང་ཆུབ་སྨོན་པའི་སེམས་དང་ནི། །བྱང་ཆུབ་འཇུག་པ་ཉིད་ཡིན་ནོ། །ཞེས་གསུངས་པས་སོ།།
འདི་གཉིས་ཀྱི་ཁྱད་པར་ལ། ཁ་ཅིག །གཞན་དོན་དུ་བྱང་ཆུབ་ལ་དམིགས་པ་ཡིན་ན་སྨོན་
སེམས་དང་། གཞན་དོན་དུ་རྫོགས་པའི་བྱང་ཆུབ་ཀྱི་རྒྱུ་ལ་དམིགས་པ་ཡིན་ན་འཇུག་སེམས་
སོ་ཞེས་ཟེར་རོ། །དེ་ལྟར་ན། ཤེས་བྱ་ཆོས་ཅན། འཇུག་སེམས་ཡིན་ན་སྨོན་སེམས་ཡིན་
པས་ཁྱབ་པར་ཐལ། འཇུག་སེམས་ཡིན་ན་གཞན་དོན་དུ་བྱང་ཆུབ་ལ་དམིགས་པས་ཁྱབ་
པའི་ཕྱིར། ཁ་ཅིག་སྨོན་འཇུག་གི་ཁྱད་པར་སེམས་བསྐྱེད་སྤྱིའི་མཚན་ཉིད་ཞུགས་པར་འདྲ་
བ་ལ། སྤྱོད་པ་ཉམས་ལེན་གྱི་བྱ་བས་དངོས་སུ་ཟིན་མ་ཟིན་ལ་བྱེད་ཅིང་། དེའི་དོན་ཡང་།
གཏོང་སེམས་སྤེལ་བའི་རྣམ་པ་ཤར་བའི་དུས་ན་རྣམ་མཁྱེན་ཡིད་བྱེད་ཀྱི་དྲན་འདུན་ཡོད་པ་
ནི་བྱ་བས་ཟིན་པ་དང༌། མེད་པ་ནི་བྱ་བས་མ་ཟིན་པ་ཡིན་ནོ། །ཞེ་ན། ཤེས་བྱ་ཆོས་ཅན།
བྱང་སེམས་གཉིད་མཐུག་པོ་ལོག་པ་དང༌། རྣམ་གཡེང་གི་བྱ་བ་གཞན་སྤྱོད་པའི་ཚེ། འཇུག་
- 5
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སེམས་མེད་པས་ཁྱབ་པར་ཐལ། དེའི་ཚེ་སྤྱོད་པ་ཉམས་ལེན་གྱི་བྱ་བ་རྣམ་མཁྱེན་ཡིད་བྱེད་
ཀྱི་དྲན་འདུན་གྱིས་དངོས་སུ་ཟིན་པ་མེད་པའི་ཕྱིར། འདོད་ན། སྤྱོད་འཇུག་ལས། དེང་ནས་
གཟུང་སྟེ་གཉིད་ལོག་གམ། །བག་མེད་གྱུར་ཀྱང་བསོད་ནམས་ཤུགས། །རྒྱུན་མི་ཆད་པར་དུ་
མ་ཞིག །ནམ་མཁའ་མཉམ་པར་རབ་ཏུ་འབྱུང་། །ཞེས་པ་དང་འགལ། ཁ་ཅིག་སྨོན་སེམས་
ཀྱང་བསླབ་པ་ལ་ངེས་པར་ལྟོས་དགོས་ཞེ་ན། ཤེས་བྱ་ཆོས་ཅན། སྨོན་སེམས་སྐྱེ་བ་སེམས་
བསྐྱེད་ཀྱི་བསླབ་པ་ལེན་པ་ལ་ངེས་པར་ལྟོས་མི་དགོས་པར་ཐལ། སྟོན་པ་དམྱལ་བའི་ཤིང་
རྟ་འདྲེན་པའི་གྱད་དུ་འཁྲུངས་པའི་ཚེ། གྲོགས་ལ་སྙིང་རྗེའི་སྟོབས་ཀྱིས་སྨོན་སེམས་སྐྱེས་
པར་བཤད་པའི་ཕྱིར། གཞན་དོན་དུ་རྫོགས་པའི་བྱང་ཆུབ་ཐོབ་འདོད་ཡོད་ན་བསླབ་པ་མེད་
ཀྱང་སྨོན་སེམས་སྐྱེ་བའི་ཕྱིར། གཞན་ ཡང་ཤེས་བྱ་ཆོས་ཅན། སྨོན་སེམས་དང་འཇུག་
སེམས་ལ་བསོད་ནམས་རྒྱུན་ཆགས་སུ་འབྱུང་མི་འབྱུང་གི་ཁྱད་པར་མེད་པར་ཐལ། དེ་
གཉིས་ཀ་བསླབ་པས་ཟིན་པའི་སེམས་བསྐྱེད་དུ་མཚུངས་པའི་ཕྱིར། འདོད་ན། སྤྱོད་འཇུག་
ལས། བྱང་ཆུབ་སྨོན་པའི་སེམས་ལ་ནི། །འཁོར་ཚེ་འབྲས་བུ་ཆེར་འབྱུང་ཡང་། །ཇི་ལྟར་
འཇུག་པའི་སེམས་བཞིན་དུ། །བསོད་ནམས་ རྒྱུན་ཆགས་འབྱུང་བ་མིན། །ཞེས་པ་དང་
འགལ་ལོ། །གཞན་ཡང་སྨོན་སེམས་ལ་བསླབ་པས་ཟིན་མི་དགོས་པར་ལུང་ལས་ཀྱང་
འགྲུབ་སྟེ། དགེ་བའི་ལྷས་སྨོན་པ་ནི། འགྲོ་བར་འདོད་པ་ཉིད་ཡིན་གྱི། །འགྲོ་བ་ཉིད་ནི་མ་
ཡིན་ནོ། །ཞེས་དང༌། ཆོས་ཀྱི་བཤེས་གཉེན་གྱིས་ཀྱང་། སྨོན་པ་ནི་སྨོན་པ་ཙམ་སྟེ། སེམས་
བསྐྱེད་པའི་ཆོ་ག་ཙམ་ཡང་བླང་བར་མ་བྱས་པའོ། །ཞེས་གསུངས་པའི་ཕྱིར། རང་ལུགས་ལ།
གཞན་དོན་དུ་བྱང་ཆུབ་ཐོབ་པར་འདོད་ཀྱང་སེམས་བསྐྱེད་ཀྱི་བསླབ་པ་དང་ལྷན་ཅིག་མི་
འཇུག་པའི་སེམས་བསྐྱེད་ནི་སྨོན་སེམས་དང༌། བསླབ་པ་དང་ལྷན་ཅིག་འཇུག་པའི་སེམས་
བསྐྱེད་ནི་འཇུག་སེམས་ཏེ། སྒོམ་རིམ་ལས། དང་པོར་འགྲོ་བ་མཐའ་དག་ལ་ཕན་པའི་ཆེད་
- 5
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་སངས་རྒྱས་སུ་གྱུར་ཅིག་ཅེས་གང་ཐོག་མར་དོན་དུ་གཉེར་བ་དེ་ནི་སྨོན་པའི་སེམས་སོ།།
གང་ཕན་ཆད་སྡོམ་པ་གཟུང་སྟེ། ཚོགས་རྣམས་ལ་ཞུགས་པ་དེ་ནི་འཇུག་སེམས་སོ། །ཞེས་
གསུངས་ཤིང་། སྤྱོད་འཇུག་ལས་ཀྱང་། འགྲོ་བར་འདོད་དང་འགྲོ་བ་ཡི། །བྱེ་བྲག་ཇི་ལྟར་
ཤེས་པ་ལྟར། །དེ་བཞིན་མཁས་པས་འདི་གཉིས་ཀྱི། །བྱེ་བྲག་རིམ་པ་ཤེས་པར་བྱ། །ཞེས་
གསུངས་པའི་ཕྱིར། ངོ་བོའི་སྒོ་ནས་དབྱེ་ན། ཀུན་རྫོབ་སེམས་བསྐྱེད་དང་། དོན་དམ་སེམས་
བསྐྱེད་གཉིས། དང་པོ་ནི། གཙོ་བོར་གཞན་གྱི་མཐུ་ལས་ཐོབ་པའི་སེམས་བསྐྱེད་དེ། རྒྱན་
ལས། གྲོགས་སྟོབས་རྒྱུ་སྟོབས་རྩ་བའི་སྟོབས། །ཐོས་སྟོབས་དགེ་བ་གོམས་པ་ལས། །མི་
བརྟན་པ་དང་བརྟན་འབྱུང་བ། །གཞན་གྱིས་བསྟན་པའི་སེམས་བསྐྱེད་བཤད། །ཞེས་སོ། །
གཉིས་པ་ནི། གཙོ་བོར་ཆོས་དབྱིངས་བསྒོམས་པའི་སྟོབས་ལས་ཐོབ་པའི་སེམས་བསྐྱེད་དེ།
རྒྱན་ལས། རྫོགས་པའི་སངས་རྒྱས་རབ་མཉེས་བྱས། །བསོད་ནམས་ཡེ་ཤེས་ཚོགས་རབ་
བསགས། །ཆོས་ལ་མི་རྟོག་ཏིང་འཛིན་ནི། །སྐྱེས་ཕྱིར་དེ་ནི་དམ་པར་འདོད། །ཅེས་གསུངས་
སོ༑ ༑
ས་མཚམས་ཀྱི་སྒོ་ནས་དབྱེ་ན། མོས་པས་སྤྱོད་པའི་སེམས་བསྐྱེད། ལྷག་
བསམ་ དག་ པའི་ སེམས་ བསྐྱེད། རྣམ་ པར་ སྨིན་ པའི་ སེམས་ བསྐྱེད། སྒྲིབ་ པ་ སྤངས་
པའི་སེམས་བསྐྱེད་རྣམས་སོ། །དེ་སྐད་དུ་ཡང་། རྒྱན་ལས། སེམས་བསྐྱེད་དེ་ནི་ས་རྣམས་
ལ༑ ༑མོས་དང་ལྷག་བསམ་དག་པ་དང༌། །རྣམ་པར་སྨིན་པ་གཞན་དུ་འདོད། །དེ་བཞིན་
སྒྲིབ་པ་སྤངས་པའོ། །ཞེས་གསུངས་སོ། །བཞི་པ་ནི། ཁ་ཅིག་སེམས་བསྐྱེད་ཀྱི་མ་མཐའི་ས་
མཚམས་ཚོགས་སྦྱོར་ནས་གཟུང་བའི་ཕྱིར་ཏེ། ལས་དང་པོ་པའི་ས་ནས་གཟུང་སྟེ། ཞེས་
བཤད་པའི་ཕྱིར་ཞེ་ན། ཤེས་བྱ་ཆོས་ཅན། སྟོང་ཉིད་རྟོགས་པའི་ལྟ་བ་དང་མི་ལྡན་ཞིང༌།
ཐེག་ཆེན་སེམས་བསྐྱེད་དང་ལྡན་པ་མི་སྲིད་པར་ཐལ། ཐེག་ཆེན་སེམས་བསྐྱེད་ཀྱི་མ་མཐའི་
5
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ས་མཚམས་ཚོགས་ལམ་ནས་འཇོག་རིགས་པའི་ཕྱིར། ཁྱབ་སྟེ། ཐེག་ཆེན་ཚོགས་ལམ་པ་
ཡིན་ན་སྟོང་ཉིད་རྟོགས་པའི་ལྟ་བ་རྒྱུད་ལ་ལྡན་དགོས་པའི་ཕྱིར་ཏེ། མཚན་མེད་རབ་ཏུ་
སྦྱིན་ལ་སོགས། །ཡང་དག་སྒྲུབ་ལ་མཁས་པ་ནི། །རྣམ་པ་ཐམས་ཅད་རྟོགས་འདི་ལ། །ཐར་
པའི་ ཆ་ དང་མཐུན་ པར་ བཞེད། །ཅེས་ གསུངས་ པས་ སོ། །འདོད་ན། ཤེས་བྱ་ཆོས་ཅན།
སེམས་བསྐྱེད་ནས་སླར་ལྟ་བ་གཏན་ལ་འབེབས་དགོས་པས་མི་སྲིད་པར་ཐལ། འདོད་པ་
དེའི་ཕྱིར། ལས་དང་པོའི་ས་ནས་གཟུང་སྟེ། ཞེས་པ་ནི། ཁྱད་པར་ཅན་གྱི་དབང་དུ་བྱས་སོ།
ཁ་ཅིག །ཡ་མཐའི་ས་མཚམས་རྒྱུན་མཐའི་བར་གཟུང་གི །སངས་རྒྱས་ལ་སེམས་བསྐྱེད་
མེད་དེ། རྒྱུ་རིགས་ལོག །ཁས་བླངས་པ་དུས་ལ་ཡོལ། སེམས་སེམས་བྱུང་གནས་གྱུར་པའི་
ཕྱིར་ཞེ་ན། ཤེས་བྱ་ཆོས་ཅན། སངས་རྒྱས་ལ་ཆེན་པོ་གསུམ་མེད་པར་ཐལ། སངས་རྒྱས་ལ་
སེམས་བསྐྱེད་མེད་པའི་ཕྱིར། འདོད་ན། ཐེག་ཆེན་སྒྲུབ་པའི་ཆེད་དུ་བྱ་བ་མཐར་ཐུག་མི་སྲིད་
པར་ཐལ། སངས་རྒྱས་ལ་ཆེན་པོ་གསུམ་མེད་པའི་ཕྱིར། གཞན་ཡང་སངས་རྒྱས་ལ་ཚུལ་
ཁྲིམས་མེད་པར་ཐལ། ཁས་ བླངས་པ་དུས་ལ་ཡོལ་བའི་ཕྱིར། རྟགས་ཁྱབ་ཁས་བླངས།
འདོད་ན། སངས་ རྒྱས་ལ་བསླབ་པ་མེད་པར་ཐལ། འདོད་པ་དེའི་ཕྱིར། རང་ལུགས་ལ།
སངས་རྒྱས་ལ་སེམས་བསྐྱེད་ཡོད་དེ། སྒྲིབ་པ་སྤངས་པའི་སེམས་བསྐྱེད་ཡོད་པའི་ཕྱིར་རོ། །
གསུམ་པ་ལ་གནས་སྐབས་ཀྱི་ཕན་ཡོན་དང༌། མཐར་ཐུག་གི་ཕན་ཡོན་གཉིས་
ལས། དང༌ པོ་ ནི། སེམས་བསྐྱེད་ལ་བརྟེན་ནས་ སྡིག་ པ་ སྟོབས་ཆེན་ཟད་པར་ནུས་ཏེ།
སེམས་བསྐྱེད་ནི་སེམས་ཅན་ཐམས་ཅད་ཀྱི་དོན་དུ་སངས་རྒྱས་ལ་དམིགས་པའི་ཕྱིར། དེ་
སྐད་དུ་ཡང་། སྤྱོད་འཇུག་ལས། སྡིག་པ་སྟོབས་ཆེན་མི་ཟད་བྱས་ན་ཡང་། །དཔའ་ལ་བརྟེན་
ནས་འཇིགས་པ་ཆེན་པོ་ལྟར། །གང་ལ་བརྟེན་ན་ཡུད་ཀྱིས་སྒྲོལ་འགྱུར་བ། །དེ་ལ་བག་ཡོད་
རྣམས་ཀྱིས་ཅིས་མི་བསྟེན། །ཞེས་ སོ། །བསོད་ནམས་སྟོབས་ཆེན་བསོག་པར་འགྱུར་ཏེ།
-5
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲས་བུ་ཕྱུང་ ཡང་མི་ཟད་པའི་བསོད་ནམས་སྐྱེ་བའི་ཕྱིར། སྤྱོད་འཇུག་ལས། བྱང་ཆུབ་
སེམས་ཀྱི་ལྗོན་ཤིང་རྟག་པར་ཡང་། །འབྲས་བུ་འབྱིན་པས་མི་ཟད་འཕེལ་བར་འགྱུར།།
ཞེས་དང༌། དཔལ་བྱིན་གྱིས་ཞུས་པ་ལས། བྱང་ཆུབ་སེམས་ཀྱི་བསོད་ནམས་གང་། །གལ་
ཏེ་དེ་ལ་གཟུགས་མཆིས་ན། །ནམ་མཁའི་ཁམས་ནི་ཀུན་བཀང་ནས། །དེ་ནི་དེ་ལས་ལྷག་
པར་འགྱུར། །གཉིས་པ་ནི། ཐེག་ཆེན་སེམས་བསྐྱེད་ཆོས་ཅན། མཐར་ཐུག་གི་འབྲས་བུ་
ཕུན་ཚོགས་དང་ལྡན་ཏེ། རྣམ་མཁྱེན་གྱི་རྩ་བ་ཡིན་པའི་ཕྱིར། དེ་སྐད་དུ་ཡང་མདོ་ལས། རྣམ་
པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་ནི་བྱང་ཆུབ་ཀྱི་སེམས་ཀྱི་རྒྱུ་ལས་བྱུང་བ་སྙིང་རྗེའི་རྩ་
བ་ཅན། ཐབས་ཀྱི་མཐར་ཕྱིན་པ་ཡིན་ནོ། །ཞེས་དང་། རིན་ཆེན་ཕྲེང་བ་ལས་ཀྱང་། བདག་
ཉིད་དང་ནི་འཇིག་རྟེན་འདིས། །བླ་མེད་བྱང་ཆུབ་ཐོབ་འདོད་ན། །དེའི་རྩ་བ་བྱང་ཆུབ་
སེམས། །རི་དབང་རྒྱལ་པོ་ལྟར་བརྟན་དང་། །ཞེས་དང་། རྒྱན་ལས་ཀྱང་། ཆོས་ལ་མོས་པ་
ས་བོན་དང༌། །ཞེས་སོགས་གསུངས་སོ། །རྒྱས་པར་གཞན་དུ་བརྗོད་པར་བྱའོ། །འགའ་
ཞིག་ཡུར་བའི་ཆུ་བཞིན་དུ། །བཤོང་བུ་དམའ་བར་དབང་མེད་རྒྱུ། །བདག་བློ་རྒྱ་མཚོ་ཇི་
བཞིན་དུ། །ལམ་ངན་དག་ལ་དཀྲི་མི་ནུས། །གཉིས་པ་ལ། མཚན་ཉིད། དམིགས་ཡུལ།
དབྱེ་བ། ས་མཚམས་དང་བཞི་ལས། དང་པོ་ལ་མཚམས་སྦྱར་བ་དང༌། ཚིག་དོན་འགྲེལ་པ་
གཉིས་ལས། དང་པོ་ནི། བྱམས་མགོན་ཆོས་ཅན། རྣམ་མཁྱེན་མཚོན་བྱེད་ཀྱི་ཆོས་བཅུའི་
ནང་ནས་སེམས་བསྐྱེད་པ་རང་གི་ངོ་བོ་དམིགས་པ་དང་བཅས་པ་དང་པོར་འཆད་པ་ལ་རྒྱུ་
མཚན་ཡོད་དེ། སེམས་བསྐྱེད་དེ་རྣམ་མཁྱེན་གྱི་རྒྱུའི་གཙོ་བོ་ཡིན་པའི་ཕྱིར། གཉིས་པ་ལ་
དངོས་དང༌། རྩོད་སྤང་གཉིས་ལས། དང་པོ་ནི། འདོད་དོ། །གང་ན། ཡང་དག་པར་རྫོགས་
པའི་བྱང་ཆུབ་བོ། །གང་གི་ཆེད་དུ་ན། སངས་རྒྱས་སུ་གྲུབ་ནས་གཞན་གྱི་དོན་གྱི་ཕྱིར་སྐལ་
བ་ཇི་ལྟ་བ་བཞིན་དུ་འབད་པར་བྱའོ་ཞེས་སེམས་བསྐྱེད་པ་གཞན་གྱི་དོན་དུའོ། །མདོར་ན།
• 6
} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གཞན་དོན་དུ་རྫོགས་པའི་བྱང་ཆུབ་ལ་དམིགས་པའི་མཚན་ཉིད་ཅན་གྱི་ཐེག་ཆེན་སེམས་
བསྐྱེད་དབྱེ་གཞི། དབྱེ་བའི་ངོ་བོ་སྨོན་པ་དང༌། འཇུག་པའི་ངོ་བོ་ཉིད་རྣམ་པ་གཉིས་སོ།།
འབྱེད་པའི་རྒྱུ་མཚན། གྲོགས་བསླབ་པས་ཟིན་མ་ཟིན་གཉིས་ཡོད་པས་སོ། །བྱང་སེམས་
ཚོགས་ལམ་པའི་རྒྱུད་ཀྱི་གཞན་དོན་དུ་བྱང་ཆུབ་དོན་གཉེར་གྱི་འདུན་པ་དང་མཚུངས་ལྡན་
གྱི་དཀར་པོ་ཡིད་བྱེད་ཆོས་ཅན། ཐེག་ཆེན་སེམས་བསྐྱེད་ཡིན་ཏེ། གཞན་དོན་དུ་རྫོགས་པའི་
བྱང་ཆུབ་ལ་དམིགས་པའི་གཙོ་བོ་རྣམ་རིག་ཡིན་པའི་ཕྱིར། གཉིས་པ་ལ་རྩོད་ལན་གྱི་དང་པོ་
ནི༔ ཁ་ཅིག །ཤེས་བྱ་ཆོས་ཅན། གཞན་དོན་དུ་བྱང་ཆུབ་འདོད་པ་དེ་ཇི་ལྟར་སེམས་བསྐྱེད་
ཀྱི་མཚན་ཉིད་ཡིན་པར་འགྱུར་ཏེ། མ་ཡིན་པར་ཐལ། ཡང་དག་པར་རྫོགས་པའི་བྱང་ཆུབ་
འདོད་པ་ཉིད་ནི་བྱང་ཆུབ་དེ་དོན་དུ་གཉེར་བ་དགེ་བའི་ཆོས་ལ་འདུན་པ་སེམས་ལས་བྱུང་བ་
ཡིན་ལ་སེམས་བསྐྱེད་པ་ནི་སེམས་ཡུལ་ཁྱད་པར་དུ་འཕགས་པ་སྣང་བ་ཅན་འབྱུང་བ་གཙོ་
བོ་སེམས་མ་ཡིན་ནམ་ཏེ་ཡིན་པའི་ཕྱིར། ཞེ་ན། །
གཉིས་པ་ནི། འདོད་པ་མཚན་ཉིད་དུ་བཞག་ན་སྐྱོན་དེར་འགྱུར་བ་བདེན་
མོད་ཀྱི་འོན་ཀྱང་སེམས་བསྐྱེད་ལ་འདོད་པའི་མིང་གིས་ཉེ་བར་བཏགས་པ་ལ་བརྟེན་པ་ཡིན་
པས་ཉེས་པ་མེད་དོ། །འདི་ལ་ཡང་། རྒྱུ་མིང་གིས་འབྲས་བུ་ལ་བཏགས་པ་དང༌། གྲོགས་
མིང་གིས་གྲོགས་ཅན་ལ་བཏགས་པ་གཉིས་ལས། དང་པོ་ནི། རྒྱུ་གཞན་དོན་དོན་གཉེར་གྱི་
འདོད་པའི་མིང་གིས་འབྲས་བུ་སེམས་བསྐྱེད་ལ་བསྟན་པ་ཡིན་ནོ། །དེའི་རྒྱུ་མཚན། དགེ་
བའི་ཆོས་ལ་འདུན་པའི་མཚན་ཉིད་གཞན་དོན་དོན་དུ་གཉེར་བ་ཡོད་ན་བྱང་ཆུབ་ཏུ་སེམས་
བསྐྱེད་པས་སོ། །དགོས་པ་ནི། དེ་ལྟར་གཞན་དོན་དོན་དུ་གཉེར་བ་བྱང་ཆུབ་སེམས་དཔའི་
དགེ་བའི་ཆོས་ཐམས་ཅད་འཕེལ་བར་འགྱུར་རོ་ཞེས་ཤེས་པར་བྱ་བའི་ཕྱིར་དུའོ། །དངོས་ལ་
གནོད་བྱེད་ནི། སེམས་བྱུང་མ་ཡིན་པས་སོ། །ངག་དོན། ཐེག་ཆེན་སེམས་བསྐྱེད་ཆོས་ཅན།
- 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱོད་ལ་རང་རྒྱུ་གཞན་དོན་དོན་གཉེར་གྱི་འདོད་པའི་མིང་གིས་འདོགས་པའི་རྒྱུ་མཚན་ཡོད་
དེ༑ རང་རྒྱུ་གཞན་དོན་དོན་གཉེར་གྱི་འདོད་པ་ཡོད་ན་ཁྱོད་སྐྱེ་བའི་རྒྱུ་མཚན་གྱིས་ཁྱོད་ལ་
དེའི་མིང་གིས་བཏགས་པའི་ཕྱིར། ཆོས་ཅན། ཁྱོད་ལ་དེའི་མིང་གིས་བཏགས་པའི་དགོས་པ་
ཡོད་དེ། བྱང་ཆུབ་སེམས་དཔའི་དགེ་བའི་ཆོས་ཐམས་ཅད་རྣམ་པར་འཕེལ་བར་འགྱུར་རོ་
ཞེས་ཤེས་པར་བྱ་བའི་ཆེད་ཡིན་པའི་ཕྱིར། ཆོས་ཅན། ཁྱོད་དེ་དངོས་མ་ཡིན་ཏེ། སེམས་བྱུང་
མ་ཡིན་པས་སོ། །
གཉིས་པ་ནི། མིང་གིས་འདོགས་ཚུལ་རྣམ་པ་གཅིག་ཏུ་ན། གྲོགས་བྱང་ཆུབ་
དོན་གཉེར་གྱི་འདོད་པའི་སྒྲས་ཐེག་ཆེན་སེམས་བསྐྱེད་ལ་བསྟན་པ་ཡིན་ནོ། །དེའི་རྒྱུ་མཚན།
གཞན་དོན་དུ་བྱང་ཆུབ་ལ་སྨོན་པའི་སྨོན་ལམ་ནི་བྱང་ཆུབ་དོན་དུ་གཉེར་བ་སྟེ། ཡང་དག་
པར་རྫོགས་པའི་བྱང་ཆུབ་འདོད་པ་ཉིད་ཡིན་ལ་ཐེག་ཆེན་སེམས་བསྐྱེད་ནི་དེ་དང་ལྷན་
ཅིག་སྤྱོད་པ་སྟེ་མཚུངས་ལྡན་ཡིན་པས་སོ། །གང་གི་སྒོ་ནས་མཚུངས་ན། གཞན་དོན་དུ་བྱང་
ཆུབ་ལ་དམིགས་པས་དམིགས་པ་དང༌། དེའི་རྣམ་པ་ཤར་བ་དང༌། སྙིང་རྗེའི་ཚོགས་པ་
གཅིག་ལ་སྐྱེ་བ་དང༌། རྫས་རེ་རེ་བ་དང་། དུས་གཅིག་གྲུབ་དུས་གཅིག་གྲུབ་པར་མཚུངས་
སོ༑ ༑དགོས་པ་ནི། དེ་ལྟར་ན་བྱང་ཆུབ་སེམས་དཔའ་རྣམས་ལ་སྨོན་པ་དང་ལྡན་པའི་སེམས་
བསྐྱེད་དེ་སྐྱེའོ་ཞེས་ཤེས་པར་བྱ་བའི་ཕྱིར་ཡིན་ནོ། །དངོས་ལ་གནོད་བྱེད་འདྲ། ངག་དོན།
ཐེག་ཆེན་སེམས་བསྐྱེད་ཆོས་ཅན། གྲོགས་གཞན་དོན་དུ་བྱང་ཆུབ་དོན་གཉེར་གྱི་འདོད་པའི་
མིང་གིས་འདོགས་ པའི་ རྒྱུ་མཚན་ཡོད་དེ། དེར་མཚུངས་ལྡན་ཡིན་པའི་རྒྱུ་མཚན་གྱིས་
བཏགས་པའི་ཕྱིར། ཆོས་ཅན། དེའི་མིང་གིས་བཏགས་པ་ལ་དགོས་པ་ཡོད་དེ། བྱང་སེམས་
རྣམས་ལ་སྨོན་ལམ་དང་ལྡན་པའི་སེམས་ཁྱོད་སྐྱེའོ་ཞེས་ཤེས་པའི་ཆེད་ཡིན་པའི་ཕྱིར། །
གཉིས་པ་ལ་མཚམས་སྦྱར་བ་དང་། ཚིག་དོན་འགྲེལ་བ་གཉིས། དང་པོ་ནི།
བ 6 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཡང་དག་པར་འདོད་པའི་བདག་ཉིད་ཀྱི་དངོས་ཀྱི་དམིགས་པ་ཡང་དག་པར་རྫོགས་པའི་བྱང་
ཆུབ་དེ་ནི་གང་ཡིན། གང་གི་དོན་དུ་སེམས་བསྐྱེད་པའི་ཆེད་དུ་བྱ་བའི་དམིགས་པ་གཞན་གྱི་
དོན་ནི་གང་ཡིན་ཞེ་ན། གཉིས་པ་ལ། དངོས་དང༌། འཕྲོས་དོན་གཉིས། དང་པོ་ནི། ཡང་
དག་པར་རྫོགས་པའི་བྱང་ཆུབ་དང་། གཞན་གྱི་དོན་བསྟན་ནོ། །གང་གིས་ན། མདོའི་དོན་
རབ་ཏུ་སྟོན་པ་ལྟ་བུར་བྱེད་པའི་ངག་གིས་བསྟན། ཇི་ལྟར་ན། མདོ་དོན་དང་མི་འགལ་བར་
ཏེ་མཐུན་པར་རོ། །གང་གི་སྒོ་ནས་ན། བསྡུས་པ་དང་། རྒྱས་པའི་སྒོ་ནས་སོ། །མདོ་ལས་ཇི་
ལྟར་བསྟན་ན། རྒྱལ་བའི་ཡུམ་རྣམ་པ་གསུམ་ཆར་ལས་ཀྱང་གསུངས་ལ། བྱང་ཆུབ་སེམས་
དཔའ་སེམས་དཔའ་ཆེན་པོ་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་
འཚང་རྒྱ་བར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྩོན་པར་བྱའོ། །ཞེས་པའི་
མདོ་ཆོས་ཅན། བྱང་ཆུབ་མདོར་བསྡུས་ནས་བསྟན་ཏེ། བྱང་ཆུབ་ཀྱི་མིང་ཙམ་བསྟན་པའི་
ཕྱིར། སྦྱིན་པ་ལ་སོགས་པ་ཐམས་ཅད་ལ་སྦྱིན་པར་བྱ་བ་དང༌། སྦྱིན་པ་པོ་དང༌། ལེན་པ་པོ་
ལ་སོགས་པ་མི་དམིགས་པའི་ཕྱིར། སྦྱིན་པའི་ཕ་རོལ་ཏུ་ཕྱིན་པ་བསྒྲུབ་པར་བྱའོ་ཞེས་སོགས་
ཀྱི་མདོ་ཆོས་ཅན། བྱང་ཆུབ་རྒྱས་པར་བསྟན་ཏེ། བྱང་ཆུབ་ཀྱི་ངོ་བོ་ཕར་ཕྱིན་དྲུག་ཏུ་ཕྱེ་ནས་
བསྟན་པའི་ཕྱིར། སེམས་ཅན་ཐམས་ཅད་སྐལ་བ་ཇི་ལྟ་བ་བཞིན་དུ་མྱ་ངན་ལས་འདས་པ་ལ་
འགོད་པར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ་ཞེས་སོགས་ཀྱི་
མདོ་ཆོས་ཅན། གཞན་དོན་བསྡུས་ནས་བསྟན་ཏེ། གཞན་དོན་གྱི་མིང་ཙམ་བསྟན་པའི་ཕྱིར།
སེར་སྣ་ཅན་ལ་སོགས་པ་རྣམས་སྦྱིན་པ་ལ་སོགས་པ་ལ་འགོད་པར་འདོད་པས་ཤེས་རབ་
ཀྱི་ཕ་རོལ་ཏུ་ཕྱིན་པ་འདི་ཉིད་ལ་བསྒྲུབ་པར་བྱའོ་ཞེས་སོགས་ཀྱི་མདོ་ཚིག་ཆོས་ཅན། གཞན་
དོན་རྒྱས་པར་བཤད་དེ། གཞན་དོན་བྱེད་ཚུལ་སྤང་གཉེན་དང་བཅས་པར་བསྟན་པའི་ཕྱིར།
དེ་ལྟར་ན་སེམས་བསྐྱེད་པ་ནི་གཞན་གྱི་དོན་གྱི་ཕྱིར་ཡང་དག་པར་རྫོགས་པའི་བྱང་ཆུབ་
- 6
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་པ་སྟེ་དམིགས་པའི་བདག་ཉིད་ཡིན་པར་ཤེས་པར་བྱའོ། ཁ་ཅིག་མདོའི་དོན་དང་མི་
འགལ་ཞེས་པ་ཡུམ་གྱི་མདོ་སྡོང་པོ་བཀོད་པ་སོགས་དང་མི་འགལ་བར་ཤེས་པར་བྱ། ཞེས་
སྦྱོར་བ་མི་འཐད་དེ། སློབ་དཔོན་གྱིས་སྟོང་ཕྲག་ཉི་ཤུ་ལྔ་པའི་མདོ་ཇི་ལྟ་བ་བཞིན་དུ་བརྗོད་
པར་བྱའོ་ཞེས་བཤད་པའི་ཕྱིར། ཁ་ཅིག་ཡུམ་རྒྱས་བསྡུས་གཉིས་པོ་འབྲིང་པོ་དང་མི་འགལ་
བར་ཤེས་པར་བྱ་ཞེས་བརྗོད་པ་ཡང་མི་འཐད་དེ། འདིར་བསྟན་བཅོས་མདོ་དང་སྦར་བའི་
སྐབས་ཡིན་གྱི། མདོ་དང་མདོ་སྦྱོར་གྱི་སྐབས་མ་ཡིན་པའི་ཕྱིར། ངག་དོན་ནི། མངོན་རྟོགས་
རྒྱན་ཆོས་ཅན། གཞན་དོན་དང་བྱང་ཆུབ་ཡང་དག་པར་བཤད་དེ། གཞན་དོན་དང་བྱང་ཆུབ་
བསྡུས་པ་དང་རྒྱས་པའི་སྒོ་ནས་མདོ་ཇི་ལྟ་བ་བཞིན་དུ་བརྗོད་པའི་ཕྱིར། །
གཉིས་པ་ནི། སེམས་བསྐྱེད་ཀྱི་དམིགས་པ་རྒྱས་འབྲིང་བསྡུས་པ་གསུམ་ཆར་
ལས་བཤད་ན། འདིར་འབྲིང་པོའི་ལུང་དྲངས་ནས་རྒྱས་པའི་ལུང་མི་འདྲེན་པའི་རྒྱུ་མཚན་ཅི་
ཡིན་ཞེ་ན། གཙུག་ལག་གི་གཞུང་སེམས་བསྐྱེད་ཀྱི་སྐབས་ཀྱི་དོན་སྟོན་པ་ལྷུར་ལེན་པ་ནི།
ཡུམ་རྒྱས་འབྲིང་བསྡུས་པ་ཐམས་ཅད་ལས་ཀྱང་གསུངས་མོད་ཀྱི་ཚིག་མང་དུ་དོགས་ནས་
འགྲེལ་ཆུང་འདིར་ཁུངས་ཉིད་དུ་མ་བྲིས་སོ། །ངག་དོན། སློབ་དཔོན་སེང་གེ་བཟང་པོ་ཆོས་
ཅན། འགྲེལ་ཆུང་འདིར་ཡུམ་གསུམ་ཆར་ཁུངས་སུ་མ་བྲིས་པའི་རྒྱུ་མཚན་ཡོད་དེ། ཚིག་
མང་དུ་དོགས་པའི་ཕྱིར། གསུམ་པ་ལ། མཚམས་སྦྱར་བ་དང༌། ཚིག་དོན་འགྲེལ་པ་གཉིས།
དང་པོ་ནི། བྱམས་མགོན་ཆོས་ཅན། དེ་ལྟར་སེམས་བསྐྱེད་པ་དམིགས་པ་དང་། རང་གི་ངོ་བོ་
དང་བཅས་པ་བརྗོད་ནས། ད་ནི་དེའི་རབ་ཏུ་དབྱེ་བ་རྣམ་པ་ཉི་ཤུ་རྩ་གཉིས་བར་སྐབས་ཀྱི་
ཚིགས་སུ་བཅད་པས་གསུངས་པ་ལ་དགོས་པ་ཡོད་དེ། དེའི་རབ་དབྱེ་རྟོགས་པའི་ཆེད་ཡིན་
པའི་ཕྱིར། བར་སྐབས་ཀྱི་ཚིགས་སུ་བཅད་པ་ཞེས་བྱ་བ་ནི་ལུས་རྣམ་དག་གི་རྩ་ཚིག་གིས་མ་
ཟིན་པ་རྣམས་སོ། །
- 6 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གཉིས་པ་ལ། ཕྱེ་སྟེ་བཤད་པ་དང༌། བསྡུས་ཏེ་བཤད་པ་གཉིས། དང་པོ་ནི།
གཞན་དོན་དོན་གཉེར་གྱི་འདུན་པ་དང་མཚུངས་ལྡན་གྱི་སེམས་བསྐྱེད་ཆོས་ཅན། ས་ལྟ་བུ་
ཡིན་ཏེ། ཆོས་དཀར་པོ་ཐམས་ཅད་ཀྱི་གཞིའི་དངོས་པོ་ཡིན་པའི་ཕྱིར། ཕར་ཕྱིན་དྲུག་གི་
བསམ་པ་དང་མཚུངས་ལྡན་གྱི་སེམས་བསྐྱེད་ཆོས་ཅན། གསེར་བཟང་པོ་ལྟ་བུ་ཡིན་ཏེ། བྱང་
ཆུབ་ཀྱི་བར་དུ་མི་འགྱུར་བའི་ཕྱིར། བྱང་ཕྱོགས་སོ་བདུན་གྱི་ལྷག་པའི་བསམ་པ་དང་
མཚུངས་ལྡན་གྱི་སེམས་བསྐྱེད་ནི་ཆོས་ཅན། ཟླ་བ་ཚེས་པ་ལྟ་བུ་ཡིན་ཏེ། དགེ་བའི་ཆོས་
ཐམས་ཅད་རྣམ་པར་འཕེལ་བར་འགྱུར་བའི་ཕྱིར། མཁྱེན་གསུམ་གྱི་སྦྱོར་བ་དང་མཚུངས་
ལྡན་གྱི་སེམས་བསྐྱེད་ཆོས་ཅན། མེ་ལྟ་བུ་ཡིན་ཏེ། ཐམས་ཅད་མཁྱེན་པ་ཉིད་གསུམ་གྱི་
གེགས་བྱེད་པའི་སྒྲིབ་པའི་བུད་ཤིང་བསྲེག་པའི་ཕྱིར། སྦྱིན་པའི་ཕར་ཕྱིན་དང་མཚུངས་ལྡན་
གྱི་སེམས་བསྐྱེད་ཆོས་ཅན། གཏེར་ཆེན་པོ་ལྟ་བུ་ཡིན་ཏེ། སེམས་ཅན་ཐམས་ཅད་ཚིམ་པར་
བྱེད་པའི་ཕྱིར། ཚུལ་ཁྲིམས་ཀྱི་ཕར་ཕྱིན་དང་མཚུངས་ལྡན་གྱི་སེམས་བསྐྱེད་ཆོས་ཅན། རིན་
པོ་ཆེའི་འབྱུང་ཁུངས་ཀྱི་གནས་ལྟ་བུ་ཡིན་ཏེ། ཡོན་ཏན་རིན་པོ་ཆེའི་རྟེན་གྱི་དངོས་པོ་ཡིན་
པའི་ཕྱིར། བཟོད་པའི་ཕར་ཕྱིན་དང་མཚུངས་ལྡན་གྱི་སེམས་བསྐྱེད་ཆོས་ཅན། རྒྱ་མཚོ་ལྟ་བུ་
ཡིན་ཏེ། མི་འདོད་པ་ཐམས་ཅད་ཐོག་ཏུ་བབ་པས་མི་འཁྲུགས་པ་ཡིན་པའི་ཕྱིར། བརྩོན་
འགྲུས་ཀྱི་ཕར་ཕྱིན་དང་མཚུངས་ལྡན་གྱི་སེམས་བསྐྱེད་ཆོས་ཅན། རྡོ་རྗེ་ལྟ་བུ་ཡིན་ཏེ། ཡིད་
ཆེས་པ་བརྟན་པས་མི་ཕྱེད་པ་ཡིན་པའི་ཕྱིར། བསམ་གཏན་གྱི་ཕར་ཕྱིན་དང་མཚུངས་ལྡན་
གྱི་སེམས་བསྐྱེད་ཆོས་ཅན། རིའི་རྒྱལ་པོ་ལྟ་བུ་ཡིན་ཏེ། དམིགས་པའི་རྣམ་པར་གཡེང་བས་
མི་བསྐྱོད་པའི་ཕྱིར། ཤེས་རབ་ཀྱི་ཕར་ཕྱིན་དང་མཚུངས་ལྡན་གྱི་སེམས་བསྐྱེད་ཆོས་ཅན།
སྨན་ལྟ་བུ་ཡིན་ཏེ། ཉོན་མོངས་པ་དང་ཤེས་བྱའི་སྒྲིབ་པའི་ནད་ཐམས་ཅད་རབ་ཏུ་ཞི་བར་
བྱེད་པའི་ཕྱིར། ཐབས་མཁས་པ་དང་མཚུངས་ལྡན་གྱི་སེམས་བསྐྱེད་ཆོས་ཅན། དགེ་བའི་
- 6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤེས་གཉེན་ལྟ་བུ་ཡིན་ཏེ། གནས་སྐབས་ཐམས་ཅད་དུ་སེམས་ཅན་གྱི་དོན་ཡོངས་སུ་མི་
གཏོང་བའི་ཕྱིར། སྨོན་ལམ་དང་མཚུངས་ལྡན་གྱི་སེམས་བསྐྱེད་ཆོས་ཅན། ཡིད་བཞིན་གྱི་
ནོར་བུ་ལྟ་བུ་ཡིན་ཏེ། ཇི་ལྟར་སྨོན་པའི་འབྲས་བུ་འགྲུབ་པའི་ཕྱིར། སྟོབས་ཀྱི་ཕར་ཕྱིན་དང་
མཚུངས་ལྡན་གྱི་སེམས་བསྐྱེད་ཆོས་ཅན། ཉི་མ་ལྟ་བུ་ཡིན་ཏེ། གདུལ་བྱ་ཡོངས་སུ་སྨིན་པར་
བྱེད་པའི་ཕྱིར། ཡེ་ཤེས་ཀྱི་ཕ་རོལ་ཏུ་ཕྱིན་པ་དང་མཚུངས་ལྡན་གྱི་སེམས་བསྐྱེད་ཆོས་ཅན།
ཆོས་ཀྱི་སྒྲ་དབྱངས་སྙན་པ་ལྟ་བུ་ཡིན་ཏེ། གདུལ་བྱ་འདུན་པར་བྱེད་པའི་ཆོས་སྟོན་པའི་ཕྱིར།
མངོན་པར་ཤེས་པ་དང་མཚུངས་ལྡན་གྱི་སེམས་བསྐྱེད་ཆོས་ཅན། རྒྱལ་པོ་ཆེན་པོ་ལྟ་བུ་ཡིན་
ཏེ༑ མཐུ་ཐོགས་པ་མེད་པས་གཞན་གྱི་དོན་སྒྲུབ་པའི་ཕྱིར། བསོད་ནམས་དང་ཡེ་ཤེས་དང་
མཚུངས་ལྡན་གྱི་སེམས་བསྐྱེད་ཆོས་ཅན། བང་མཛོད་ལྟ་བུ་ཡིན་ཏེ། བསོད་ནམས་དང་ཡེ་
ཤེས་ཀྱི་ཚོགས་མང་པོའི་མཛོད་ལྟ་བུར་གྱུར་པའི་ཕྱིར། བྱང་ཆུབ་ཀྱི་ཕྱོགས་དང་མཐུན་པའི་
ཆོས་དང་མཚུངས་ལྡན་གྱི་སེམས་བསྐྱེད་ཆོས་ཅན། ལམ་པོ་ཆེ་ལྟ་བུ་ཡིན་ཏེ། འདས་པ་དང་
ད་ལྟར་གྱི་འཕགས་པ་ཐམས་ཅད་གཤེགས་ཤིང་མ་འོངས་པའི་འཕགས་པ་ཐམས་ཅད་རྗེས་
སུ་གཤེགས་པའི་ཕྱིར། སྙིང་རྗེ་དང་ལྷག་མཐོང་དང་མཚུངས་ལྡན་གྱི་སེམས་བསྐྱེད་ཆོས་
ཅན། བཞོན་པ་ལྟ་བུ་ཡིན་ཏེ། འཁོར་བ་དང་མྱ་ངན་ལས་འདས་པའི་ས་གང་ཏུའང་མི་ལྟུང་
བས་བདེ་བླག་ཏུ་འགྲོ་བའི་ཕྱིར། གཟུངས་དང་སྤོབས་པ་དང་མཚུངས་ལྡན་གྱི་སེམས་བསྐྱེད་
ཆོས་ཅན། བཀོད་མའི་ཆུ་ལྟ་བུ་ཡིན་ཏེ། ཐོས་པ་དང་མ་ཐོས་པའི་ཆོས་འཛིན་པས་མི་ཟད་
པའི་ཕྱིར། ཆོས་ཀྱི་དགའ་སྟོན་དང་མཚུངས་ལྡན་གྱི་སེམས་བསྐྱེད་ཆོས་ཅན། སྒྲ་སྙན་ལྟ་བུ་
ཡིན་ཏེ། ཐར་པ་འདོད་པའི་གདུལ་བྱ་ལ་སྙན་པར་སྒྲོག་པའི་ཕྱིར། བགྲོད་པ་གཅིག་པའི་
ལམ་དང་མཚུངས་ལྡན་གྱི་སེམས་བསྐྱེད་ཆོས་ཅན། ཆུ་བོའི་རྒྱུན་ལྟ་བུ་ཡིན་ཏེ། གཞན་གྱི་
དོན་བྱ་བ་ཐ་མི་དད་པའི་ཕྱིར། ཆོས་ཀྱི་སྐུ་དང་མཚུངས་ལྡན་གྱི་སེམས་བསྐྱེད་ཆོས་ཅན།
- 6
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སྤྲིན་ལྟ་བུ་ཡིན་ཏེ། དགའ་ལྡན་གྱི་གནས་ན་བཞུགས་པ་ལ་སོགས་པ་ཀུན་ཏུ་སྟོན་པར་རུང་
བ་ཉིད་ཀྱི་ཕྱིར་རོ། །གཉིས་པ་ནི། དེ་ལྟ་ན་དེ་ཡང་ས་གསེར་ཟླ་བ་མེ་ཞེས་བྱ་བ་ལ་སོགས་པ་
ཆོས་ཅན། སེམས་བསྐྱེད་པ་ཉི་ཤུ་རྩ་གཉིས་བཤད་པ་ཡིན་ཏེ། སེམས་བསྐྱེད་ཀྱི་དཔེ་ཉེར་
གཉིས། གྲོགས་ཉེར་གཉིས། ཆོས་མཐུན་ཉེར་གཉིས་བཤད་པའི་ཕྱིར། །
བཞི་པ་ནི། དེ་ལ་འདུན་ལྡན་སེམས་བསྐྱེད་སོགས། དང་པོ་གསུམ་ནི་ཆོས་
ཅན། ལས་དང་པོ་པའི་སས་བསྡུས་ཏེ། ཚོགས་ལམ་ཆུང་འབྲིང་ཆེན་པོ་ཉིད་ཀྱིས་བསྡུས་
པའི་ཕྱིར། དེའི་འོག་ཏུ་གཅིག་སྦྱོར་བ་མཚུངས་ལྡན་ནི་ཆོས་ཅན། ས་དང་པོ་ལ་འཇུག་པའི་
ལམ་གྱིས་བསྡུས་ཏེ། སྦྱོར་ལམ་གྱིས་བསྡུས་པའི་ཕྱིར། དེའི་འོག་ཏུ་སྦྱིན་པའི་ཕར་ཕྱིན་དང་
མཚུངས་ལྡན་སོགས་བཅུ་ནི་ཆོས་ཅན། རབ་ཏུ་དགའ་བ་ལ་སོགས་པ་ས་བཅུས་བསྡུས་ཏེ།
ཐེག་ཆེན་གྱི་མཐོང་བ་དང་སྒོམ་པའི་ལམ་གྱིས་ཉམས་སུ་མྱོང་བའི་སྤྱོད་ཡུལ་ཡིན་པའི་ཕྱིར།
དེའི་འོག་ཏུ་མངོན་པར་ཤེས་དང་མཚུངས་ལྡན་སོགས་ལྔ་ནི་ཆོས་ཅན། ཁྱད་པར་གྱི་ལམ་
གྱིས་བསྡུས་ཏེ། ཐེག་ཆེན་གྱི་སྒོམ་ལམ་ཆེན་པོའི་ཆུང་ངུ་འབྲིང་ཆེན་པོ་གསུམ་གྱིས་བསྡུས་
པའི་ཕྱིར། དེའི་འོག་ཏུ་ཆོས་ཀྱི་དགའ་སྟོན་དང་མཚུངས་ལྡན་སོགས་སེམས་བསྐྱེད་གསུམ་ནི་
ཆོས་ཅན། སངས་རྒྱས་ཀྱི་སས་བསྡུས་ཏེ། སངས་རྒྱས་ཀྱི་སྦྱོར་བ་དང་། དངོས་གཞི་དང༌།
མཇུག་གི་སྒོ་ནས་བསྡུས་པའི་ཕྱིར། དེ་ལྟར་ན་སེམས་བསྐྱེད་པའི་རབ་ཏུ་དབྱེ་བ་ཉེར་གཉིས་
ནི་ཆོས་ཅན། ལས་དང་པོ་པའི་ས་ནས་གཟུང་སྟེ་སངས་རྒྱས་ཀྱི་སའི་བར་གྱིས་བསྡུས་པ་ཡིན་
ཏེ༑ ཚོགས་ལམ་ཆུང་ངུ་ནས་སངས་རྒྱས་ཀྱི་རྗེས་ཐོབ་ཀྱི་བར་གྱིས་བསྡུས་པའི་ཕྱིར་རོ། །
གཉིས་པ་སྦྱོར་བ་ལམ་ལ་འཇུག་ཚུལ་བཤད་པ་ལ། མཉན་པར་བྱ་བ་གདམས་
ངག་བཤད། འབྲས་བུ་ངེས་བྱེད་ཆ་མཐུན་བཤད། འཇུག་བྱ་བསྒྲུབ་པའི་ཡན་ལག་བཤད།
བསྒྲུབ་པ་རང་གི་ངོ་བོ་བཤད་པ་དང་བཞི་ལས། དང་པོ་ལ། གདམས་ངག་བཅུ་སྤྱིར་བསྟན་
- 6
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དང་། རྟོགས་པར་དཀའ་བ་བྱེ་བྲག་ཏུ་བཤད་པ་གཉིས། དང་པོ་ལ་སྤྱིའི་དོན་དང་། གཞུང་
གི་དོན་གཉིས་ལས། དང་པོ་ལ། ཉན་པའི་ཡུལ། ཉན་པ་པོའི་གང་ཟག །མཉན་བྱ་གདམས་
ངག་དང་གསུམ་ལས། དང་པོ་ནི། ཁ་ཅིག །ཐེག་ཆེན་གྱི་གདམས་ངག་ཉན་པའི་ཡུལ་ནི་
སངས་རྒྱས་ཁོ་ན་ཡིན་ཏེ། སངས་རྒྱས་མིན་པས་ཆོས་ཀྱི་འཁོར་ལོ་བསྐོར་མི་ནུས་པའི་ཕྱིར།
ཞེ་ན། མ་ཡིན་ཏེ། བྱང་ཆུབ་སེམས་དཔའ་རྣམས་དང༌། དགེ་བའི་བཤེས་གཉེན་ཕལ་པ་
རྣམས་ཀྱིས་ཀྱང་ཐེག་ཆེན་གྱི་མདོ་སྡེ་དང༌། དེ་ལ་བརྟེན་པའི་བསྟན་བཅོས་སོགས་སྟོན་པ་
ཡོད་པའི་ཕྱིར་དང་། སྟོན་པ་མྱ་ངན་ལས་འདའ་ཚུལ་བསྟན་ནས་ཀྱང་སྟོན་པའི་གསུང་རབ་
ལ་འཆད་ཉན་ཡོད་པའི་ ཕྱིར། རང་ལུགས་ལ། ཐ་མལ་པ་རྣམས་ཀྱིས་དགེ་བའི་བཤེས་
གཉེན་ཙམ་དང༌། ཉན་རང་དང་། བྱང་སེམས་སོ་སྐྱེས་མཆོག་གི་སྤྲུལ་སྐུ་དང་། བྱང་སེམས་
འཕགས་པ་རྣམས་ཀྱིས་ལོངས་སྤྱོད་རྫོགས་སྐུ་ལ་ཉན་ནོ། །འདི་ཡང་གཙོ་ཆེ་བའི་དབང་དུ་
བྱས་ཀྱི། སོ་སོར་ངེས་པ་མ་ཡིན་ཏེ། ཐ་མལ་པས་མཆོག་གི་སྤྲུལ་སྐུ་ལ་གདམས་ངག་ཉན་པ་
ཡོད་པའི་ཕྱིར། གཉིས་པ་ནི། ཁ་ཅིག་ཐེག་ཆེན་ཐུན་མོང་མ་ཡིན་པའི་གདམས་ངག་ཉན་པ་
ལ་ཚོགས་ལམ་ཆེན་པོ་ཐོབ་དགོས་ཏེ། ཆོས་རྒྱུན་གྱི་ཏིང་ངེ་འཛིན་ཐོབ་དགོས་པའི་ཕྱིར་ཏེ།
རྒྱན་ལས། དེ་ཚེ་ཆོས་ཀྱི་རྒྱུན་ལས་ནི། །སངས་རྒྱས་རྣམས་ལ་ཞི་གནས་དང༌། །ཡེ་ཤེས་
ཡངས་པ་ཐོབ་བྱའི་ཕྱིར། །གདམས་ངག་རྒྱ་ཆེན་རྙེད་པར་འགྱུར། །ཞེས་གསུངས་པས་སོ་ཞེ་
ན༑ ཤེས་བྱ་ཆོས་ཅན། ཐེག་ཆེན་ཐུན་མོང་མ་ཡིན་པའི་གདམས་ངག་ཉན་པ་ལ་ཚོགས་ལམ་
ཆེན་པོ་ཐོབ་མི་དགོས་པར་ཐལ། སངས་རྒྱས་མ་ཡིན་པ་ལ་ཐེག་ཆེན་གྱི་གདམས་ངག་ཉན་
པ་ལ་ཡང་ཚོགས་ལམ་ཆེན་པོ་ཐོབ་མི་དགོས། དེས་བཞུགས་དུས་སུ་དེ་བཞིན་གཤེགས་པ་
ལ་ཐེག་ཆེན་གྱི་གདམས་ངག་ཉན་པ་ལ་ཡང་ཚོགས་ལམ་ཆེན་པོ་ཐོབ་མི་དགོས་པའི་ཕྱིར།
ལམ་ཤེས་ཀྱི་མདོར་ལྷའི་བུ་རྣམས་གསར་དུ་སེམས་བསྐྱེད་ནས་གདམས་ངག་ཉན་པར་
- 6 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བཤད་པའི་ཕྱིར། དེ་དག་གིས་ཀྱང་ཚོགས་ལམ་ཆེན་པོ་ཐོབ་ཟིན་ཞེ་ན། གེགས་ང་རྒྱལ་
མངོན་འགྱུར་བ་བསལ་མི་དགོས་པར་འགྱུར་རོ། །རང་ལུགས་ལ། ཁྱད་པར་ཅན་གྱི་དབང་
དུ་བྱས་ན་བྱང་ཆུབ་ཀྱི་སེམས་དང་པོ་ལ་སོགས་པ་བསྐྱེད་པ་རྣམས་ཡིན་ལ། སྤྱིར་བྱང་ཆུབ་ཏུ་
སེམས་མ་བསྐྱེད་པས་ཀྱང་ཐེག་ཆེན་གྱི་གདམས་ངག་ཉན་པ་ཡོད་དེ། སེམས་བསྐྱེད་མ་
བསྐྱེད་པ་བསྐྱེད་པའི་ཕྱིར་དུ་གདམས་ངག་ཉན་པ་ཡོད་པའི་ཕྱིར། །
གསུམ་པ་ནི། ཁ་ཅིག་གདམས་པ་ལྟར་ཉམས་སུ་ལེན་པ་གདམས་ངག་ཡིན་
པས། གདམས་ངག་ ཡིན་ན་ངག་ཡིན་པས་མ་ཁྱབ་ལ། གལ་ཏེ་ཁྱབ་ན་རང་རྒྱལ་གྱིས་
གདུལ་བྱ་ལ་གདམས་ངག་སྟོན་པ་མེད་པར་ཐལ། ངག་སྨྲ་བ་མེད་པའི་ཕྱིར། འདོད་ན། གང་
གང་དོན་ནི་གང་གང་ལ། །ཞེས་སོགས་དང་འགལ་ཞེ་ན། ཉམས་ལེན་ཆོས་ཅན། གདམས་
ངག་མ་ཡིན་པར་ཐལ། བརྗོད་བྱའི་དོན་སྟོན་བྱེད་མ་ཡིན་པའི་ཕྱིར། ཉམས་ལེན་གདམས་
ངག་ཡིན་ཏེ། སངས་རྒྱས་ཐོབ་བྱེད་ཀྱི་རྒྱུ་ཡིན་པའི་ཕྱིར་ཞེ་ན། ཐེག་ཆེན་སེམས་བསྐྱེད་ཀྱང་
གདམས་ངག་ཏུ་ཐལ། སངས་རྒྱས་ཐོབ་བྱེད་ཀྱི་རྒྱུ་ཡིན་པའི་ཕྱིར། གང་གང་དོན་ནི་གང་གང་
ལ༑ ༑ཞེས་སོགས་ཀྱིས་རང་རྒྱལ་གྱི་སྒྲ་མེད་པར་ཆོས་སྟོན་ཅེས་བསྟན་གྱི། གདམས་ངག་
སྟོན་པར་བསྟན་པ་མ་ཡིན་ནོ། །རང་ལུགས་ལ། གདམས་ངག་ཡིན་ན་ངག་ཡིན་དགོས་ཏེ།
གདམས་ངག་ཡིན་ན་བརྗོད་བྱའི་དོན་གཞན་ལ་སྟོན་པར་བྱེད་པའི་བརྗོད་བྱེད་ཁྱད་པར་ཅན་
ཡིན་དགོས་པའི་ཕྱིར། ཇོ་བོ་རྗེས་ཀྱང་། ངོ་བོ་ངག་གི་འཁོར་ལོ་བཞེད། །ཅེས་གསུངས་སོ། །
གཉིས་པ་ལ་མཚམས་སྦྱར། རྩ་བ། འགྲེལ་པ་དང་གསུམ་ལས། དང་པོ་ནི།
འདོམས་སོ། །གང་ལ་ན། དེ་ལྟར་བྱང་ཆུབ་ཀྱི་སེམས་དང་པོ་ལ་སོགས་པ་བསྐྱེད་པའི་བྱང་
ཆུབ་སེམས་དཔའ་རྣམས་ལའོ། །དུས་འདོམས་པ་ཇི་ལྟ་བ་བཞིན་དོན་དུ་གཉེར་བར་བྱེད་
པའི་ཚེ་ནའོ། །དགོས་པ་ནི། བྱང་ཆུབ་ཀྱི་སེམས་བསྐྱེད་པ་དང་། དེས་ཡང་དག་པའི་ཆོས་
- t
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསར་དུ་འགྲུབ་པར་བྱ་བའི་ཕྱིར། ཡོན་ཏན་ཐོབ་ཟིན་པ་ཡོངས་སུ་བསྲུང་བའི་དོན་གྱིས་
མངོན་པར་འཕེལ་བར་བྱ་བའི་ཕྱིར་དུའོ། །མདོར་ན་ཐེག་ཆེན་སེམས་བསྐྱེད་ཀྱི་ཆེད་དུ་
གཉེར་བྱའི་དོན་ཐོབ་རུང་འགྲུབ་པའམ། ཐོབ་ཟིན་འཕེལ་བའི་ཐབས་སྟོན་པའི་ངག་ནི།
ཐེག་ཆེན་ གདམས་ངག་གི་མཚན་ཉིད་ཡིན་ནོ། །ངག་དོན་ནི། བྱམས་མགོན་ཆོས་ཅན།
སེམས་བསྐྱེད་ཀྱི་ངོ་བོའི་ཞར་ལ་དབྱེ་བ་བརྗོད་ནས་གདམས་ངག་འཆད་པ་ལ་རྒྱུ་མཚན་ཡོད་
དེ༑ བྱང་ཆུབ་ཏུ་སེམས་བསྐྱེད་པ་རྣམས་གདམས་ངག་ཚོལ་བ་ལ་འཇུག་པའི་ཕྱིར། བཀའ་
རྒྱས་འབྲིང་བསྡུས་གསུམ་ཆོས་ཅན། ཐེག་ཆེན་གྱི་གདམས་ངག་ཡིན་ཏེ། ཐེག་ཆེན་སེམས་
བསྐྱེད་ཀྱི་ཆེད་དུ་གཉེར་བྱའི་དོན་ཐོབ་རུང་འགྲུབ་པའམ་ཐོབ་ཟིན་འཕེལ་བའི་ཐབས་སྟོན་
པའི་ངག་ ཡིན་ པའི་ཕྱིར། གཉིས་པ་ནི། ཐེག་ཆེན་གྱི་གདམས་ངག་ནི་ཆོས་ཅན། བཅུའི་
བདག་ཉིད་དུ་ཤེས་པར་བྱ་སྟེ། སྒྲུབ་པ་རང་གི་ངོ་བོ་དང༌། བདེན་པ་རྣམས་དང་། སངས་
རྒྱས་ལ་སོགས་དཀོན་མཆོག་གསུམ་དང༌། མ་ཞེན་པའི་བརྩོན་འགྲུས་དང༌། ཡོངས་སུ་མི་
ངལ་བའི་བརྩོན་འགྲུས་དང་། ལམ་ཡོངས་སུ་འཛིན་པའི་བརྩོན་འགྲུས་དང་། སྤྱན་ལྔ་དང་།
མངོན་པར་ཤེས་པ་དྲུག་དང༌། མཐོང་ལམ་དང་། སྒོམ་པ་ཞེས་བྱ་བའི་ལམ་ལ་འདོམས་པ་
རྣམས་སུ་ཡོད་པའི་ཕྱིར། །
གསུམ་པ་ལ། ཕྱེ་སྟེ་བཤད་པ་དང༌། བསྡུས་ཏེ་བསྟན་པ་གཉིས། དང་པོ་ལ་
སྒྲུབ་པ་རང་གི་ངོ་བོ་དང༌། དམིགས་པ་དང་། རྟེན་དང༌། ཁྱད་པར་དུ་འགྲོ་བའི་རྒྱུ་དང་།
ཡོན་ཏན་དང༌། མཐར་ཕྱིན་པའི་རྒྱུ་ལ་འདོམས་པ་དང་དྲུག །དང་པོ་ནི་འདོམས་སོ། །གང་
ལ་ན། སྒྲུབ་པ་རང་གི་ངོ་བོ་ལའོ། །དགོས་པ་བྱང་ཆུབ་ཀྱི་སེམས་ཀྱི་རབ་ཏུ་དབྱེ་བ་ཇི་སྐད་
བཤད་པ་སྒྲུབ་པའི་ཕྱིར་དུའོ། །ཇི་ལྟར་ན། རྣམ་གཡེང་གི་རྟོག་པ་བཅུའི་གཉེན་པོར་ཡུལ་
ཀུན་རྫོབ་དང་དོན་དམ་པའི་བདེན་པ་ལ་མི་འདའ་བར། ཡུལ་ཅན་ཉན་ཐོས་ལ་སོགས་པ་
- 7 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
དང་ཐུན་མོང་མ་ཡིན་པའི་ཐབས་དང༌། མི་དམིགས་པའི་ཤེས་རབ་ཟུང་དུ་འབྲེལ་བའི་ཚུལ་
གྱིས་འཇུག་པར་བྱའོ། །ཞེས་སྟོན་པས་སོ། །རྣམ་གཡེང་གི་རྟོག་པ་བཅུ་ནི། དངོས་པོ་མེད་
པར་རྟོག་པ། དངོས་པོར་རྟོག་པ། སྒྲོ་འདོགས་པའི་རྟོག་པ། སྐུར་པ་འདེབས་པའི་རྟོག་པ།
གཅིག་ཏུ་རྟོག་པ། ཐ་དད་དུ་རྟོག་པ། ངོ་བོ་ཉིད་ཀྱི་རྟོག་པ། ཁྱད་པར་ལ་རྟོག་པ། མིང་ཇི་ལྟ་
བ་བཞིན་དུ་དོན་ལ་རྟོག་པ། དོན་ཇི་ལྟ་བ་བཞིན་དུ་མིང་ལ་རྟོག་པའོ། །
འདིར་བདེན་གཉིས་ཀྱི་རྣམ་བཞག །དེ་ལས་མི་འདའ་བའི་ཚུལ། ཐུན་མོང་མ་
ཡིན་ པའི་ དོན་ནོ། །དང་ པོ་ ལ་ གཞན་ལུགས་དགག །རང་ལུགས་ བཞག །དབྱེ་བ་དང་
གསུམ་མོ། །དང་པོ་ནི། ཁ་ཅིག་ན་རེ། སྤྱོད་འཇུག་ལས། དོན་དམ་བློའི་སྤྱོད་ཡུལ་མིན།།
ཞེས་གསུངས་པས། དོན་དམ་བདེན་པ་ཤེས་བྱ་མ་ཡིན་ཞེས་ཟེར་རོ། །འོ་ན། ཤེས་བྱ་ཆོས་
ཅན། ཚོགས་ལམ་གྱི་གནས་སྐབས་སུ་དེ་ཁོ་ན་ཉིད་ཐོས་བསམ་གྱིས་གཏན་ལ་འབེབ་པ་དང་།
སྦྱོར་ལམ་དུ་དོན་སྤྱིའི་ཚུལ་གྱིས་རྟོགས་པ་དང་། མཐོང་སྒོམ་དུ་དེ་ཁོ་ན་ཉིད་མངོན་སུམ་དུ་
རྟོགས་པའི་ཁྱད་པར་མི་འཐད་པར་ཐལ། དེ་ཁོ་ན་ཉིད་ཤེས་བྱ་མ་ཡིན་པའི་ཕྱིར། ཤེས་བྱ་
ཆོས་ཅན། དེ་ཁོ་ཉིད་གཏན་ལ་འབེབ་པའི་ལུང་རིགས་རྣམས་ཀྱང་དོན་མེད་པར་ཐལ། དེ་ཁོ་
ན་ཉིད་རྟོགས་མི་ནུས་པའི་ཕྱིར། རྟོགས་ནུསན་ནི་ཤེས་བྱ་མ་ཡིན་པར་འགལ་ལོ། །ཤེས་བྱ་
ཆོས་ཅན། སངས་རྒྱས་ཀྱི་དེ་ཁོ་ན་ཉིད་ཐུགས་སུ་ཆུད་པ་ཡང་མི་འཐད་པར་ཐལ། དོན་དམ་
ཤེས་བྱ་མ་ཡིན་པའི་ཕྱིར། འདོད་པར་མི་ནུས་ཏེ། ཐུབ་པས་དེ་བཞིན་ཉིད་རྟོགས་ཏེ། ཞེས་
པ་དང་འགལ་བས་སོ། །དེས་ན་དོན་དམ་ཤེས་བྱར་འཐད་དེ། ཡབ་སྲས་འཇལ་བའི་མདོ་
ལས་ཀྱང་། ཇི་ལྟར་དེ་བཞིན་གཤེགས་པས་ཀུན་རྫོབ་དང་དོན་དམ་པ་གཉིས་ཐུགས་སུ་
ཆུད་དེ། ཤེས་པར་བྱ་བ་ཡང་ཀུན་རྫོབ་དང་དོན་དམ་པའི་བདེན་པ་འདིར་ཟད་དོ། །དེ་ཡང་
བཅོམ་ ལྡན་ འདས་ ཀྱིས། སྟོང་པ་ཉིད་དུ་རབ་ཏུ་གཟིགས། རབ་ཏུ་མཁྱེན། ལེགས་པར་
-7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མངོན་དུ་བྱས་པ་དེའི་ཕྱིར་ཐམས་ཅད་མཁྱེན་པ་ཞེས་བྱའོ། །ཞེས་གསུངས་པས་སོ། ཁ་ཅིག།
རིགས་པས་དཔྱད་པའི་དཔུང་མི་བཟོད་པ་ཀུན་རྫོབ་དང་། རིགས་པས་དཔྱད་པའི་དཔུང་
བཟོད་པ་དོན་དམ་བདེན་པ་ཡིན་ཞེས་ཟེར། དེ་ལྟར་ཡིན་ན། བུམ་པའི་ཆོས་ཉིད་ཆོས་ཅན།
བདེན་གྲུབ་ཏུ་ཐལ། རིགས་པས་དཔྱད་བཟོད་པའི་ཕྱིར། རྟགས་ཁས་བླངས། དེ་ལ་ཁོ་ན་
རེ༑ འདོད་དེ། བཅོམ་ལྡན་འདས་ཀྱིས། བདེན་པ་དམ་པ་ནི་གཅིག་ཏེ། ཞེས་བཤད་པས་སོ་
ཞེ་ན། བུམ་པའི་ཚོན་རྩི་བདེན་པར་མ་གྲུབ་པར་ཐལ། ཁྱོད་ཀྱི་རྟེན་བུམ་པ་བདེན་པར་མ་
གྲུབ་པའི་ཕྱིར། དཔེར་ན། རྨི་ལམ་གྱི་གྲོང་ཁྱེར་མ་གྲུབ་པས་ཞིག་པའི་ཞིག་པ་མ་གྲུབ་པ་
བཞིན་ནོ། །གཞན་ཡང་བུམ་པའི་ཆོས་ཉིད་ཆོས་ཅན། བདེན་པར་མ་གྲུབ་པར་ཐལ། ཁྱོད་
བདེན་པར་སྒྲུབ་བྱེད་ཀྱི་ཚད་མ་མ་གྲུབ་པའི་ཕྱིར་ཏེ། ཚད་མ་མ་ཡིན་ན་བརྫུན་པ་ཡིན་
པའི་ཕྱིར། ཁྱབ་སྟེ། བརྫུན་པས་བདེན་པ་བསྒྲུབ་པར་མི་ནུས་པས་སོ། །འགའ་ཞིག་ཁྱོད་
དངོས་ཡུལ་དུ་བྱེད་པའི་བློས་གཉིས་སྣང་དང་བཅས་པའི་ཚུལ་གྱིས་རྟོགས་པ་ཀུན་རྫོབ་
བདེན་པ་དང༌། ཁྱོད་དངོས་ཡུལ་དུ་བྱེད་པའི་བློས་གཉིས་སྣང་དང་བྲལ་བའི་ཚུལ་གྱིས་
རྟོགས་པ་དོན་དམ་བདེན་པའི་མཚན་ཉིད་ཡིན་ནོ་ཞེས་ཟེར། དེ་ཡང་མི་འཐད་དེ། རྫོགས་
པའི་སངས་རྒྱས་ཀྱི་ཡེ་ཤེས་ཆོས་ཅན། དོན་དམ་བདེན་པར་ཐལ། ཁྱོད་དངོས་ཡུལ་དུ་བྱེད་
པའི་བློས་གཉིས་སྣང་དང་བྲལ་བའི་ཚུལ་གྱིས་རྟོགས་བྱ་ཡིན་པའི་ཕྱིར་ཏེ། ཁྱོད་སངས་རྒྱས་
ནང་ཕན་ཚུན་ཁོ་ནའི་མངོན་སུམ་གྱི་སྤྱོད་ཡུལ་གང་ཞིག་རྫོགས་པའི་སངས་རྒྱས་ཀྱི་ཡེ་ཤེས་
དེས་ཐ་དད་མེད་པའི་ཚུལ་གྱིས་མཁྱེན་པའི་ཕྱིར། ཁོ་ན་རེ། སངས་རྒྱས་ཀྱི་ཡེ་ཤེས་དེས་
ཤུགས་ལ་མཁྱེན་པ་ཡིན་ནོ་ཞེ་ན། མ་ཡིན་ཏེ། སངས་རྒྱས་ལ་ཤུགས་རྟོགས་མི་རུང་བའི་ཕྱིར་
གཉིས་པ་ལ་བདེན་གཉིས་ཀྱི་མཚན་ཉིད་དང༌། སྒྲ་བཤད་པ་གཉིས། དང་པོ་ནི་
/
ཐ7
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཀུན་རྫོབ་བདེན་པའི་མཚན་ཉིད་ནི། ཐ་སྙད་པའི་ཚད་མས་རྙེད་པའི་རྙེད་དོན་གང་ཞིག དོན་
དམ་དཔྱོད་བྱེད་ཀྱི་རིགས་ཤེས་དེ་ཁྱོད་ལ་རིགས་ཤེས་སུ་མ་སོང་བ། དོན་དམ་བདེན་པའི་
མཚན་ཉིད། རིགས་ཤེས་ཚད་མས་རྙེད་པའི་རྙེད་དོན་གང་ཞིག་དེ་དོན་དམ་དཔྱོད་བྱེད་ཀྱི་
རིགས་ཤེས་དེ་ཁྱོད་ལ་རིགས་ཤེས་སུ་སོང་བ། དེ་ལ་ཁ་ཅིག་ན་རེ། བུམ་པའི་ཆོས་ཉིད་ཆོས་
ཅན། ཁྱོད་རིགས་ཤེས་ཚད་མས་རྙེད་པའི་རྙེད་དོན་དུ་ཐལ། དོན་དམ་བདེན་པ་ཡིན་པའི་
ཕྱིར། འདོད་ན། རིགས་པས་དཔྱད་བཟོད་དུ་ཐལ། དེའི་ཕྱིར། འདོད་ན། བདེན་གྲུབ་ཏུ་
ཐལ་ལོ་ཞེས་ཟེར་རོ། །དེ་ལ་ཁ་ཅིག་བུམ་པ་བདེན་མེད་དུ་འཇལ་བའི་རྗེས་དཔག་ལ་རིགས་
ཤེས་དང༌། རྗེས་དཔག་གི་ལྡོག་པ་གཉིས་ཡོད་པ་ལས། རིགས་ཤེས་ཀྱི་ལྡོག་པ་ནས་ཡུལ་
མེད་པ་ཡིན་ལ། རྗེས་དཔག་གི་ལྡོག་པ་ནས་ཆོས་ཉིད་ཡུལ་དུ་བྱེད་པའི་ཕྱིར། བདེན་གྲུབ་དུ་
ཐལ་བ་དང་། ཤེས་བྱ་མ་ཡིན་པར་ཐལ་བའི་སྐྱོན་ཡོད་པ་མ་ཡིན་ནོ་ཞེ་ན། བུམ་པ་བདེན་
མེད་དུ་འཇལ་བའི་རྗེས་དཔག་ཆོས་ཅན། རིགས་ཤེས་ཀྱི་ལྡོག་པ་ནས་ཡུལ་མེད་པ་མ་ཡིན་
པར་ཐལ། རིགས་ཤེས་ཀྱི་ལྡོག་པ་ནས་བུམ་པ་བདེན་མེད་ཡུལ་དུ་བྱེད་པའི་ཕྱིར་ཏེ། བུམ་པ་
བདེན་མེད་དེ་ཁྱོད་ཀྱི་ཡུལ་གང་ཞིག །ཁྱོད་དེ་ལ་ཐ་སྙད་པ་མ་ཡིན་པའི་ཕྱིར། རང་ལུགས་
ལ༑ རིགས་ཤེས་ཚད་མས་རྙེད་པའི་རྙེད་དོན་ཡིན་ཀྱང་བདེན་གྲུབ་དུ་མི་འགྱུར་ཏེ། བུམ་པ་
བདེན་མེད་བདེན་མི་བདེན་དཔྱད་ནས་བུམ་པ་བདེན་མེད་རྙེད་པ་མ་ཡིན་པའི་ཕྱིར་ཏེ། བུམ་
པ་བདེན་མི་བདེན་དཔྱད་ནས་བུམ་པ་བདེན་མེད་རྙེད་པ་ཙམ་ཡིན་པའི་ཕྱིར། གཉིས་པ་ནི།
ཀུན་རྫོབ་བདེན་པའི་སྒྲ་བཤད་ནི། ཀུན་རྫོབ་ནི་བློ་འཁྲུལ་པ་ཡིན་ལ། དེའི་ངོར་བདེན་པས་
ན་བདེན་པ་ཞེས་བྱའོ། ཁ་ཅིག་ན་རེ། སྒྲ་རྟག་པ་ཀུན་རྫོབ་ཀྱི་བདེན་པར་འགྱུར་ཏེ། བློ་
འཁྲུལ་པའི་ངོར་བདེན་པའི་ཕྱིར་ཏེ། སྒྲ་རྟག་འཛིན་གྱི་བློའི་ངོར་བདེན་པའི་ཕྱིར་ཞེ་ན། སྐྱོན་
མེད་དེ། སྒྲ་བཤད་ལ་ཁྱབ་པ་མི་བརྩི་བའི་ཕྱིར་ཏེ། པདྨོ་མཚོ་ལས་སྐྱེས་པ་མཚོ་སྐྱེས་ཞེས་
- 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྗོད་ ཀྱང་། མཚོ་ལས་སྐྱེས་ན་པདྨོ་ཡིན་མི་དགོས་པའི་ཕྱིར། དོན་དམ་བདེན་པའི་ སྒྲ་
བཤད་ནི། དོན་དམ་ནི་འཕགས་པའི་མཉམ་གཞག་ཡེ་ཤེས་ཡིན་ལ། བདེན་པ་ནི་དེའི་ངོར་
མི་བསླུ་བའོ། །མི་བསླུ་བའི་དོན་ཡང་། སྣང་ཚུལ་དང་གནས་ཚུལ་མཐུན་པ་ཡིན་ནོ། །བདེན་
གཉིས་ངོ་བོ་གཅིག་གམ་ཐ་དད་ཅེ་ན། ངོ་བོ་གཅིག་སྟེ། ཀུན་རྫོབ་རྣམས་བདེན་པ་སྟོང་པ་དེ་
ཉིད་དོན་དམ་བདེན་པ་ཡིན་ལ། བདེན་སྟོང་དེ་ཡང་གཞི་ཀུན་རྫོབ་ལ་འཇོག་པའི་ཕྱིར། དེས་
ན་དོན་དམ་དང་ཀུན་རྫོབ་གཉིས་པོ་མེད་ན་མི་རུང་བའི་འབྲེལ་བ་གྲུབ་ལ། འབྲེལ་བ་དེ་ཡང་
བདག་གཅིག་ཏུ་འབྲེལ་བ་ཡིན་པས་བྱས་མི་རྟག་བཞིན་དུ་ངོ་བོ་གཅིག་གོ །དེ་སྐད་དུ་ཡང་།
བྱང་ཆུབ་སེམས་འགྲེལ་ལས། ཀུན་རྫོབ་ལས་ནི་ཐ་དད་པར། །དེ་ཉིད་དམིགས་པ་མ་ཡིན་
ཏེ༑ ༑ཀུན་རྫོབ་སྟོང་པ་ཉིད་དུ་བཤད། །སྟོང་ཉིད་ཁོ་ན་ཀུན་རྫོབ་ཡིན། །མེད་ན་མི་འབྱུང་
ངེས་པའི་ཕྱིར། །བྱས་དང་མི་རྟག་པ་བཞིན་ནོ། །ཞེས་པ་དང་མཐུན་ནོ། །ཀུན་རྫོབ་ལས་ཐ་
དད་པར་དོན་དམ་པ་མ་དམིགས་ཞེས་པ་ཡང་ངོ་བོ་ཐ་དད་པ་མ་དམིགས་ཀྱི། ལྡོག་པ་ཐ་དད་
པ་མ་དམིགས་པ་ནི་མ་ཡིན་ཏེ། བདེན་གཉིས་ལྡོག་པ་ཐ་དད་དུ་གྲུབ་པའི་ཕྱིར།
གསུམ་པ་དབྱེ་བ་ནི། དོན་དམ་བདེན་པ་ལ་དབྱེ་ན། སྟོང་ཉིད་བཅུ་དྲུག་གམ་
ཉི་ཤུ། ཀུན་རྫོབ་བདེན་པ་ལ་དབྱེ་ན། ཡང་དག་ཀུན་རྫོབ་དང་། ལོག་པའི་ཀུན་རྫོབ་གཉིས་
ཡིན་ལ། ཀུན་རྫོབ་བདེན་པ་གང་ཞིག་དོན་བྱེད་ནུས་པ་ཡང་དག་ཀུན་རྫོབ་ཀྱི་མཚན་ཉིད་
དང་། ཀུན་རྫོབ་བདེན་པ་གང་ཞིག་དོན་བྱེད་མི་ནུས་པ་ནི་ལོག་པའི་ཀུན་རྫོབ་ཀྱི་མཚན་ཉིད་
དེ༈ བདེན་གཉིས་ལས། སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་དང་མི་ནུས་ཕྱིར།།
ཡང་དག་ཡང་དག་མ་ཡིན་པའི། །ཀུན་རྫོབ་ཀྱི་ནི་དབྱེ་བ་བྱས། །ཞེས་གསུངས་སོ། །གཉིས་
པ་མི་འདའ་བའི་ཚུལ་ལ། ཁ་ཅིག་ཆོས་ཐམས་ཅད་མེད་པ་མ་ཡིན་པས་ཀུན་རྫོབ་བདེན་པ་
ལས་མི་འདའ། ཡོད་པ་མ་ཡིན་པས་དོན་དམ་བདེན་པ་ལས་མི་འདའ་ཞེས་ཟེར། དེ་ལྟ་ན།
- 7
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཤེས་བྱ་ཆོས་ཅན། བདེན་གཉིས་ལས་མི་འདའ་བར་ཡོད་པ་མ་ཡིན་པར་ཐལ། ཆོས་ཐམས་
ཅད་ཡོད་པ་མ་ཡིན་པའི་ཕྱིར། རང་ལུགས། ཀུན་རྫོབ་ཏུ་ཐབས་ཤེས་ཟུང་འབྲེལ་གྱིས་ཉན་
རང་ལས་ཐུན་མོང་མ་ཡིན་པར་བྱེད་པས་ཀུན་རྫོབ་བདེན་པ་ལས་མི་འདའ། དོན་དམ་པར་
ཆོས་ཐམས་ཅད་མི་དམིགས་པས་དོན་དམ་བདེན་པ་ལས་མི་འདའ་བའམ། ཡང་ན་ཀུན་
རྫོབ་སྣང་ཙམ་ལ་བརྟེན་ནས་བསོད་ནམས་ཀྱི་ཚོགས་སོགས་པས་ཀུན་རྫོབ་བདེན་པ་ལས་
མི་འདའ་ཞིང་། དོན་དམ་སྤྲོས་བྲལ་ལ་བརྟེན་ནས་ཡེ་ཤེས་ཀྱི་ཚོགས་སོགས་པས་དོན་དམ་
བདེན་པ་ལས་མི་འདའོ། །
གསུམ་པ་ཐུན་མོང་མ་ཡིན་པའི་དོན་ནི། མདོ་ལས་བཤད་པ་ལྟར་འཇིག་རྟེན་
གྱི་ཁམས་འདི་ཉན་ཐོས་རྣམས་ཀྱིས། འདམ་བུའི་ཚལ་ལམ། འོད་མའི་ཚལ་ལམ། བུ་རམ་
ཤིང་གི་ཚལ་ལམ། སྨིན་མའི་ཚལ་ལམ། འབྲས་ཀྱི་ཚལ་ལམ། ཏིལ་གྱི་ཚལ་ལྟར་གང་བར་
གྱུར་པའི་ཤེས་རབ་ཀྱིས་བྱང་ཆུབ་སེམས་དཔའ་ཡུམ་ལ་སྤྱོད་པའི་ཤེས་རབ་སྐད་ཅིག་བསྒོམ་
པ་སོགས་ཀྱི་བརྒྱའི་ཆ་ལ་སོགས་པར་ཉེ་བར་མི་འགྲོ་བ་ཡིན་ནོ། །འདམ་བུ་ཚལ་གྱིས་དྲོད་
མཚོན་ཏེ། དྲོད་ནི། འདམ་བུ་ལྟར་གནོད་པ་ཆུང་ངུ་ཡང་མི་བཟོད་པའི་ཕྱིར། འོད་མའི་ཚལ་
གྱིས་རྩེ་མོ་མཚོན་ཏེ། མེས་བསྲེག་པ་སོགས་ཀྱིས་འོད་མའི་རྩ་བ་མི་ཆད་པ་ལྟར། དགེ་རྩ་
མི་ཆད་པའི་ཕྱིར། བུ་རམ་ཤིང་གི་ཚལ་གྱིས་བཟོད་པ་མཚོན་ཏེ། བུ་རམ་མངར་བ་མི་འདོར་
བ་ལྟར། བདེ་འགྲོ་མི་འདོར་བའི་ཕྱིར། སྨིག་མའི་ཚལ་གྱིས་ཆོས་མཆོག་མཚོན་ཏེ། སྨིག་
མས་འབྲས་ལྤགས་གཅོད་པ་ལྟར། མཐོང་སྤངས་མྱུར་དུ་གཅོད་པའི་ཕྱིར། འབྲས་ཀྱི་ཚལ་
གྱིས་མཐོང་ལམ་མཚོན་ཏེ། འབྲས་འབྲུ་རྣམས་ཀྱི་ཐོག་མ་ཡིན་པ་ལྟར། མཐོང་ལམ་ཡང་
འཕགས་པའི་ཆོས་རྣམས་ཀྱི་ཐོག་མ་ཡིན་པའི་ཕྱིར། ཏིལ་གྱི་ཚལ་གྱིས་སྒོམ་ལམ་མཚོན་ཏེ།
ཏིལ་གྱི་མེ་ཏོག་འདྲ་ཡང་འབྲས་བུ་སྣ་ཚོགས་པ་ཡོད་པ་བཞིན་དུ། སྒོམ་ལམ་རྣམས་སྒོམ་
-7
y-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ལམ་དུ་མཚུངས་ཀྱང་། འབྲས་བུ་སྣ་ཚོགས་པ་ཡོད་པའི་ཕྱིར་རོ། །བློ་གྲོས་ཟླ་བའི་འོད་ཟེར་
གྱིས། །བདེན་གཉིས་ཀུན་ད་ཕྱེ་བའི་མཐུས། །ལོག་སྨྲའི་སྲིན་བུ་མེ་ཁྱེར་ཚོགས། །སྤོབས་པ་
ཞུམ་པར་མ་བྱས་སམ། །ངག་དོན་ནི། བྱང་ཆུབ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་སྤྱོད་པའི་ཚེ་བྱང་ཆུབ་སེམས་དཔའ་ཡོད་བཞིན་དུ་བྱང་ཆུབ་སེམས་དཔའ་ཡང་
དག་པར་རྗེས་སུ་མི་མཐོང་ཞེས་སོགས་ཀྱི་མདོ་ཚིག་ཆོས་ཅན། སྒྲུབ་པ་རང་གི་ངོ་བོ་ལ་
འདོམས་པའི་གདམས་ངག་ཡིན་ཏེ། རྣམ་གཡེང་གི་རྟོག་པ་བཅུའི་གཉེན་པོར་ཡུལ་བདེན་
གཉིས་ལས་མི་འདའ་བར་ཡུལ་ཅན་ཐབས་ཤེས་ཟུང་འབྲེལ་གྱི་ཚུལ་གྱིས་སྒྲུབ་པ་ཉམས་
ལེན་ལ་འཇུག་པར་བྱའོ་ཞེས་སྟོན་པའི་དེ་བཞིན་གཤེགས་པའི་གསུང་ཡིན་པའི་ཕྱིར།
གཉིས་པ་སྒྲུབ་པའི་དམིགས་པ་ལ་འདོམས་པ་ལ་སྤྱིའི་དོན་དང༌། གཞུང་གི་
དོན་གཉིས་ལས། དང་པོ་ལ། བདེན་བཞིའི་རང་བཞིན། གོ་རིམ། གྲངས་ངེས་དང་གསུམ།
དང་པོ་ལ་སྡུག་བདེན་གྱི་རང་བཞིན། ཀུན་འབྱུང་གི་རང་བཞིན། འགོག་པའི་རང་བཞིན།
ལམ་གྱི་རང་བཞིན་བཞི། དང་པོ་ལ། མཚན་གཞི་དང་། མཚན་ཉིད་གཉིས་ལས། དང་པོ་ནི།
ལས་ཉོན་གྱི་རྣམ་སྨིན་གྱི་འབྲས་བུ་ཕུང་པོ་ལྔ་དང༌། བདག་པོའི་འབྲས་བུ་སྣོད་ཀྱི་འཇིག་
རྟེན་རྣམས་སྡུག་བདེན་གྱི་མཚན་གཞི་ཡིན་ཏེ། རང་རྒྱུ་ཀུན་འབྱུང་གི་འབྲས་བུར་གྱུར་པའི་
ཟག་བཅས་ཡིན་པའི་ཕྱིར། གཉིས་པ་ནི། མི་རྟག་པ་སོགས་བཞི་སྟེ། འཇིག་ཅིང་རབ་ཏུ་
འཇིག་པས་ན་མི་རྟག་པ་སྟེ། དེ་ཡང་སྐད་ཅིག་དང་རྒྱུན་གྱིས་མི་རྟག་པའོ། །གནོད་པ་འབབ་
པའི་གནས་སུ་གྱུར་པས་ན་སྡུག་བསྔལ། དེ་ལ་བརྒྱད་དུ་ཕྱེ་ན། སྐྱེ་བ་དོག་པའི་སྡུག་བསྔལ།
རྒ་བ་ན་ཚོད་འགྱུར་བའི་སྡུག་བསྔལ། ན་བ་ཁམས་འགྱུར་བའི་སྡུག་བསྔལ། འཆི་བ་སྲོག་
འགྱུར་བའི་སྡུག་བསྔལ། མི་སྡུག་པ་དང་ཕྲད་པ་ཕྲད་པ་སྡུག་བསྔལ། སྡུག་པ་དང་བྲལ་བ་
བྲལ་བ་སྡུག་བསྔལ། འདོད་པ་བཙལ་ཏེ་མ་རྙེད་པ་རེ་བ་འབྲས་བུ་མེད་པའི་སྡུག་བསྔལ།
- 7
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཉེར་ལེན་གྱི་ཕུང་པོ་ལྔ་གནས་ངན་ལེན་གྱི་སྡུག་བསྔལ་ལོ། །དེ་དྲུག་ཏུ་བསྡུ་ན། དོག་པའི་
སྡུག་བསྔལ། འགྱུར་བའི་སྡུག་བསྔལ། ཕྲད་པའི་སྡུག་བསྔལ། བྲལ་བའི་སྡུག་བསྔལ། རེ་
བ་འབྲས་བུ་མེད་པའི་སྡུག་བསྔལ། གནས་ངན་ལེན་གྱི་སྡུག་བསྔལ་ལོ། །གསུམ་དུ་བསྡུ་ན།
སྡུག་བསྔལ་གྱི་སྡུག་བསྔལ། འགྱུར་བའི་སྡུག་བསྔལ། འདུ་བྱེད་ཀྱི་སྡུག་བསྔལ་ལོ། །དོན་
གཞན་གྱིས་སྟོང་པས་ན་སྟོང་པ། ངོ་བོར་གྱུར་པའི་བདག་མེད་པས་ན་བདག་མེད་དོ། །སྡུག་
བདེན་མཚན་ཉིད་བཞིའི་སྒོ་ནས་བསྟན་པ་ལ་དགོས་པ་ཡོད་དེ། སྡུག་བསྔལ་ལ་ལོག་ཞུགས་
སྤོང་ཞིང་། སྡུག་བདེན་ཤེས་བྱར་རྟོགས་པའི་ཆེད་ཡིན་པའི་ཕྱིར། དེ་ཡང་སྡུག་བསྔལ་རྟག་
པར་འཛིན་པའི་གཉེན་པོར་མི་རྟག་པ་དང་། གཙང་བ་དང་བདེ་བར་འཛིན་པའི་གཉེན་པོར་
སྡུག་བསྔལ་དང་། བདག་དང་བདག་གི་བར་འཛིན་པའི་གཉེན་པོར་སྟོང་བདག་མེད་བསྟན་
ནོ༑ ་བདེན་པ་གཞན་གསུམ་ཤེས་བྱ་ཡིན་ཀྱང་སྡུག་བདེན་ཁོ་ན་ཤེས་བྱར་སྟོན་པའི་རྒྱུ་
མཚན་ཡོད་དེ། སྡུག་བསྔལ་ཤེས་པ་ནི་བདེན་པ་གཞན་གསུམ་ལ་བླང་དོར་བྱ་བའི་སྒོ་ཡིན་
པའི་ཕྱིར།
གཉིས་པ་ལ་མཚན་གཞི་དང་། མཚན་ཉིད་གཉིས་ལས། དང་པོ་ནི། ལས་དང་
ཉོན་མོངས་པ་ནི་ཀུན་འབྱུང་གི་མཚན་གཞི་ཡིན་ཏེ། ལས་ཀྱིས་སྡུག་བསྔལ་གྱི་རྒྱུ་དང་། ཉོན་
མོངས་པས་རྐྱེན་བྱེད་པའི་ཕྱིར། གཉིས་པ་ནི། རྒྱུ་སོགས་བཞི་སྟེ། ཡང་སྲིད་དུ་བག་ཆགས་
འཇོག་པས་ན་རྒྱུ་དང་། བཞག་པ་དང་མཐུན་པར་སྡུག་བསྔལ་ཀུན་འབྱུང་བས་ན་ཀུན་འབྱུང་།
སྡུག་བསྔལ་དྲག་ཏུ་རབ་ཏུ་བསྐྱེད་པས་ན་རབ་སྐྱེ། སྡུག་བསྔལ་རྐྱེན་གྱི་རྣམ་པ་དུ་མའི་
སྒོ་ནས་བསྐྱེད་པས་ན་རྐྱེན་གྱི་རྣམ་པའོ། །ཀུན་འབྱུང་མཚན་ཉིད་རྣམ་བཞིའི་སྒོ་ནས་བསྟན་
པ་ལ་དགོས་པ་ཡོད་དེ། ཀུན་འབྱུང་ལ་ལོག་ཞུགས་སྤོང་ཞིང་ཀུན་འབྱུང་སྤང་བྱར་རྟོགས་
པའི་ཆེད་ཡིན་པའི་ཕྱིར། ལོག་ཞུགས་ནི། སྡུག་བསྔལ་རྒྱུ་མེད་དུ་འཛིན་པ། མི་མཐུན་པ་
- 7
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུར་འཛིན་པ། དེ་ལ་ཡང་རྒྱུ་གཅིག་ཁོ་ནར་འཛིན་པ། དབང་ཕྱུག་སོགས་རྒྱུར་འཛིན་པ།།
རང་བཞིན་རྟག་ལ་གནས་སྐབས་འགྱུར་བར་འཛིན་པའོ། །སྡུག་བསྔལ་སྤང་བྱ་ཡིན་ཀྱང་
ཀུན་འབྱུང་ཁོ་ན་སྤང་བྱར་སྟོན་པའི་རྒྱུ་མཚན་ཡོད་དེ། རྒྱུ་ཀུན་འབྱུང་ཡོད་ན་འབྲས་བུ་སྡུག་
བསྔལ་སླར་ཡང་འབྱུང་བས་སྡུག་བསྔལ་སྤོང་བ་ཀུན་འབྱུང་སྤོང་བ་ལ་རག་ལས་པར་ཤེས་
པར་བྱ་བའི་ཆེད་ཡིན་པའི་ཕྱིར། གསུམ་པ་ལ་མཚན་གཞི་དང་མཚན་ཉིད་གཉིས་ལས། དང༌
པོ་ནི། ཤེས་རབ་ཀྱིས་དྲི་མའི་ས་བོན་ཅི་རིགས་པ་སྤངས་པའི་སྤངས་པ་དེ་འགོག་བདེན་གྱི་
མཚན་གཞི་ཡིན་ཏེ། ལམ་བདེན་གྱི་སོ་སོར་ཐོབ་པའི་རྟགས་འགོག་པའི་ཕྱིར། དེ་ལ་ཡང་
སེམས་ཀྱི་སྟེང་གི་གློ་བུར་དྲི་བྲལ་གྱི་འགོག་པ་དང༌། སེམས་ཀྱི་ཆོས་ཉིད་གློ་བུར་དྲི་བྲལ་གྱི་
འགོག་པ་གཉིས་ཡོད་ལ། དེ་གཉིས་ངོ་བོ་གཅིག་ཅིང༌། ལྡོག་པས་སོ་སོར་ཕྱེ་བའོ། །དྲི་མ་
སྤངས་པའི་སྤངས་པ་ཆོས་ཅན། འགོག་བདེན་མ་ཡིན་པར་ཐལ། ལམ་བདེན་གྱིས་བྱས་པ་
མ་ཡིན་པའི་ཕྱིར་ཏེ། འདུས་མ་བྱས་ཡིན་པའི་ཕྱིར་ཞེ་ན། སྐྱོན་མེད་དེ། ལམ་བདེན་གྱིས་
སེམས་ཕྱི་མ་དྲི་བྲལ་དུ་བྱས་པ་ལ། ལམ་བདེན་གྱིས་འགོག་བདེན་བྱས་པར་བརྗོད་པ་ཙམ་
ཡིན་པའི་ཕྱིར། དཔེར་ན། ཐོ་བས་གྱོ་དུམ་བསྐྱེད་པ་ལ་བུམ་པ་མེད་པར་བྱས་ཞེས་བརྗོད་པ་
བཞིན་ནོ། །གཉིས་པ་ལ། འགོག་པ་སོགས་བཞི་སྟེ། ཉོན་མོངས་པ་འགགས་པས་ན་འགོག་
པ༑ སྡུག་བསྔལ་ཞི་བས་ན་ཞི་བ། དེ་བས་ལྷག་པའི་འདོད་བྱ་མེད་པས་ན་གྱ་ནོམ། སླར་མི་
ལྡོག་པར་ངེས་པར་འབྱུང་བས་ན་ངེས་འབྱུང་ངོ༌། །འགོག་བདེན་མཚན་ཉིད་བཞིའི་སྒོ་ནས་
བསྟན་པ་ལ་དགོས་པ་ཡོད་དེ། འགོག་པ་ལ་ལོག་ཞུགས་སྤོང་ཞིང་འགོག་བདེན་འཐོབ་བྱར་
རྟོགས་པའི་ཆེད་ཡིན་པའི་ཕྱིར། ལོག་ཞུགས་བཞི་ནི། ཐར་པ་ཡེ་མེད་དུ་འཛིན་པ། གཟུགས་
ཀྱི་ཁྱད་པར་འགའ་ཞིག་ཐར་པར་འཛིན་པ། ཚོར་བ་སྡུག་བསྔལ་གྱི་ཁྱད་པར་འགའ་ཞིག་
ཐར་པར་འཛིན་པ། སྡུལ་བསྔལ་ཟད་པ་ཡོད་ཀྱང་སྤངས་པ་སླར་ལྡོག་པར་འཛིན་པའོ། །
- 7 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བཞི་ པ་ ལ་ མཚན་གཞི་ དང་ མཚན་ཉིད་གཉིས་ལས། དང་པོ་ནི། འཁོར་
བཅས་ཀྱི་དབང་དུ་བྱས་ནས་ལམ་ལྔ་ཆར་ལ་བཤད་ཀྱང་། གཙོ་བོ་ནི་བདག་མེད་མངོན་སུམ་
དུ་རྟོགས་པའི་ཤེས་རབ་མཚུངས་ལྡན་དང་བཅས་པ་ནི། ལམ་བདེན་གྱི་མཚན་གཞི་ཡིན་ཏེ།
འགོག་བདེན་ཐོབ་བྱེད་ཀྱི་ཐབས་སུ་གྱུར་པའི་ཟག་མེད་ཡིན་པའི་ཕྱིར། གཉིས་པ་ལ། ལམ་
སོགས་བཞི་སྟེ། ཐར་པའི་གྲོང་དུ་བགྲོད་པར་བྱེད་པས་ན་ལམ་དང་། མི་རིགས་པ་སུན་
འབྱིན་པར་བྱེད་པས་ན་རིགས་པ། སེམས་རྒྱུད་ཕྱིན་ཅི་མ་ལོག་པར་བསྒྲུབས་པས་ན་སྒྲུབ་པ།
ཐར་པའི་གནས་སུ་ངེས་པར་འབྱིན་པས་ན་ངེས་འབྱིན་ནོ། །ལམ་བདེན་མཚན་ཉིད་བཞིའི་
སྒོ་ནས་བསྟན་པ་ལ་དགོས་པ་ཡོད་དེ། ལམ་ལ་ལོག་ཞུགས་སྤོང་ཞིང་
། ལམ་རྒྱུད་ལ་བརྟེན་
བྱར་རྟོགས་པའི་ཆེད་ཡིན་པའི་ཕྱིར། ལོག་ཞུགས་བཞི་ནི། ཐར་ལམ་ཡེ་མེད་དུ་འཛིན་པ།
བདག་མེད་གོམས་པ་ལམ་དུ་མི་རིགས་པར་འཛིན་པ། བསམ་གཏན་ཙམ་ཐར་ལམ་དུ་
འཛིན་པ། སྡུག་བསྔལ་ མི་ ལྡོག་པར་ སྤོང་བའི་ལམ་མེད་པར་འཛིན་པའོ། །གཉིས་པ་ནི།
འདི་དག་རྟོགས་པའི་གོ་རིམ་ཡིན་ཏེ། དང་པོར་སྡུག་བསྔལ་གང་ཡང་རུང་བས་ཟིན་པ་ན།
དེའི་ངོ་བོ་ལ་རྟོག་པར་བྱེད། དེ་ནས་སྡུག་བསྔལ་ལས་ཐར་བ་ལ་རྟོག་པར་བྱེད། དེ་ནས་སྡུག་
བསྔལ་ལས་ཐར་བའི་ཐབས་ལ་རྟོག་པར་བྱེད་པའི་ཕྱིར་དང༌། ཐར་པ་དོན་གཉེར་རྣམས་
ཀྱིས་དང་པོ་སྡུག་བསྔལ་སྤང་བྱར་ཤེས་དགོས་པས་སྡུག་བདེན་དང་པོར་བསྟན། དེ་སྤོང་བ་
ཀུན་འབྱུང་སྤོང་བ་ལ་རག་ལས་པས། དེ་ནས་ཀུན་འབྱུང་བསྟན། ཀུན་འབྱུང་སྤོང་བ་
ཡང་འཐོབ་ བྱ་ཡོད་པར་ཤེས་ པ་ ལ་ རག་ ལས་པས། དེ་ནས་འགོག་བདེན་བསྟན། ཀུན་
འབྱུང་སྤོང་བ་དང༌། འགོག་པ་ཐོབ་པ་ལམ་བདེན་ལ་རག་ལས་པས་དེ་ནས་ལམ་བདེན་
བསྟན་པའི་ཕྱིར། གསུམ་པ་ནི། ཐར་པ་དོན་གཉེར་གྱི་འཇུག་ཡུལ་ནི་བླང་བྱ་དང་དོར་བྱ་
གཉིས་སུ་ངེས་ལ། དེ་ལ་ཡང་རྒྱུ་འབྲས་གཉིས་སུ་ངེས་པས་བཞིར་བསྟན་ནོ། །འདི་ནི་བླང་
- 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོར་གྱི་ཡུལ་གྱི་གྲངས་ངེས་ཀྱི་དབང་དུ་བྱས་ཀྱི་ཤེས་བྱ་ཐམས་ཅད་འདིར་འདུས་པའི་གྲངས་
ངེས་མ་ཡིན་ནོ། །སྤྲོས་པས་ཆོག་གོ །
གཉིས་པ་ནི། གཟུགས་སྟོང་པ་ཉིད་ལ་བརྩོན་ན་བརྩོན་ཞེས་བྱའོ། །ཞེས་
སོགས་ཀྱི་མདོ་ཆོས་ཅན། སྡུག་བསྔལ་བདེན་པ་ལ་འདོམས་པའི་གདམས་ངག་ཡིན་ཏེ།
སྡུག་བསྔལ་ལ་ཤེས་བྱར་བདེན་ཞེན་གྱི་གཉེན་པོར་གཟུགས་ལ་སོགས་པ་འབྲས་བུར་གྱུར་
པའི་སྟོང་པའི་ཕྱིར་དང་། ཤེས་རབ་ཀྱི་ཕ་རོལ་ཏུ་ཕྱིན་པ་དག་དོན་དམ་པར་དེ་བཞིན་ཉིད་ཀྱི་
ངོ་བོར་རང་བཞིན་གཅིག་གོ་ཞེས་སྟོན་པའི་དེ་བཞིན་གཤེགས་པའི་གསུང་ཡིན་པའི་ཕྱིར།
གཟུགས་སྐྱེ་བའི་ཆོས་ཅན་ནམ། འགག་པའི་ཆོས་ཅན་དུ་ཡང་དག་པར་རྗེས་སུ་མི་མཐོང་
ཞེས་སོགས་ཀྱི་མདོ་ཆོས་ཅན། ཀུན་འབྱུང་བདེན་པ་ལ་འདོམས་པའི་གདམས་ངག་ཡིན་ཏེ།
གཟུགས་ལ་སོགས་པ་ནི་དོན་དམ་པར་ཀུན་འབྱུང་བ་དང༌། འགོག་པ་དང་། ཀུན་ནས་ཉོན་
མོངས་པ་དང༌། རྣམ་པར་བྱང་བའི་ཆོས་ཅན་མ་ཡིན་ནོ་ཞེས་སྟོན་པའི་དེ་བཞིན་གཤེགས་
པའི་གསུང་ཡིན་པའི་ཕྱིར། གཟུགས་ལ་སོགས་པ་རྒྱུར་གྱུར་པ་དག་ཆོས་ཅན། དོན་དམ་
པར་ཀུན་འབྱུང་བ་སོགས་མ་ཡིན་ཏེ། དོན་དམ་པར་སྟོང་པ་ཉིད་དང་ཐ་མི་དད་པའི་ཕྱིར།
སྟོང་པ་ཉིད་གང་ཡིན་པ་དེ་ནི་མི་སྐྱེ། མི་འགག་ཞེས་སོགས་ཀྱི་མདོ་ཆོས་ཅན། འགོག་བདེན་
ལ་འདོམས་པའི་གདམས་ངག་ཡིན་ཏེ། དག་པ་གཉིས་ལྡན་གྱི་སྟོང་ཉིད་ལ་དོན་དམ་པར་
གཟུགས་མེད་པ་ནས་མ་རིག་པ་སྐྱེ་བ་ཡང་མེད། མ་རིག་པ་འགག་པ་ཡང་མེད། སངས་རྒྱས་
ཀྱང་མེད། བྱང་ཆུབ་ཀྱི་བར་དུ་ཡང་མེད་ཞེས་སྟོན་པའི་དེ་བཞིན་གཤེགས་པའི་གསུང་ཡིན་
པའི་ཕྱིར། དག་པ་གཉིས་ལྡན་གྱི་སྟོང་པའི་ཆོས་ཅན། དོན་དམ་པར་གཟུགས་མེད་པ་ནས་
བྱང་ཆུབ་ཀྱི་བར་དུ་ཡང་མེད་དེ། དོན་དམ་པར་སྐྱེ་བ་དང༌། འགག་པ་དང༌། ཀུན་ནས་ཉོན་
མོངས་པ་དང༌། རྣམ་པར་བྱང་བ་དང༌། ཉམས་པ་དང༌། འཕེལ་བ་ལ་སོགས་པ་དང་བྲལ་
- 8 [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བའི་ཕྱིར། འདོམས་པོ་གང་ལ་ན། ལམ་བདེན་ལ། ཇི་ལྟར་ན། སྤྱད་བྱ་སྦྱིན་པ་ལ་སོགས་
པའི་ཕ་རོལ་ཏུ་ཕྱིན་པ་དང་། སྤྱོད་བྱེད་བྱང་སེམས་བདག་ཉིད་དོན་དམ་པར་སྤྱད་བྱ་སྤྱོད་
བྱེད་ཡིན་པ་དང༌། ཀུན་རྫོབ་དུ་མ་ཡིན་པའི་སྤྲོས་པ་དང་བྲལ་བའི་ཚུལ་གྱིས་འཇུག་པར་
བྱའོ། །ཞེས་ལམ་བདེན་གྱི་ཁྱད་ཆོས་ལམ་ལ་འདོམས། མདོ་ནི་སྦྱིན་པའི་ཕ་རོལ་ཏུ་ཕྱིན་པ་
ལ་བརྩོན་ཞེས་བྱ་བའམ། མི་བརྩོན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ་ཞེས་
སོགས་སོ། །ནང་སྟོང་ཉིད་སྨོན་མེད་མཚན་མེད་བསྒོམ་པའི་ཏིང་ངེ་འཛིན་དང་། ཕྱི་བསྒོམ་བྱ་
སྟོང་ཉིད་སྨོན་མེད་མཚན་མེད་གཉིས་དོན་དམ་པར་བསྒོམ་བྱ་སྒོམ་བྱེད་ཡིན་པ་དང༌། ཀུན་
རྫོབ་ཏུ་མ་ཡིན་པའི་སྤྲོས་པ་དང་བྲལ་བའི་ཚུལ་གྱིས་འཇུག་པར་བྱའོ་ཞེས་ལམ་བདེན་གྱི་
ཁྱད་ཆོས་རིགས་པས་སྒྲུབ་པ་ལ་འདོམས། མདོ་ནི། སྟོང་པ་ཉིད་ལ་སྟོང་པ་ཉིད་ཀྱིས་སྦྱོར་
བར་མི་བྱེད་དེ། སྟོང་པ་ཉིད་ཀྱི་རྣལ་འབྱོར་ལ་ཡང་མ་ཡིན། ཞེས་སོགས། སྔོན་གྱི་མཐའ་
འཁོར་བ་དང༌། ཕྱི་མའི་མཐའ་མྱང་འདས་དག་དོན་དམ་པར་ཕན་ཚུན་ལྡན་པ་སྟེ། ངེས་པར་
འབྱིན་བྱ་འབྱིན་བྱེད་ཡིན་པ་དང་། ཀུན་རྫོབ་ཏུ་མི་ལྡན་པ་སྟེ། ངེས་པར་འབྱིན་བྱ་འབྱིན་བྱེད་
མ་ཡིན་པའི་སྤྲོས་པ་དང་བྲལ་བའི་ཚུལ་གྱིས་འཇུག་པར་བྱའོ། །ཞེས་ལམ་བདེན་གྱི་ཁྱད་
ཆོས་ངེས་འབྱིན་ལ་འདོམས། མདོ་ནི། གཟུགས་ལ་སྔོན་གྱི་མཐའ་སྦྱོར་བར་མི་བྱ། འབྱེད་
པར་མི་བྱེད་དེ། དེ་ཅིའི་ཕྱིར་ཞེ་ན། སྔོན་གྱི་མཐའ་ཉིད་ཀྱང་ཡང་དག་པར་རྗེས་སུ་མི་མཐོང་།།
ཞེས་ སོགས་ སོ། །ངག་དོན། སྦྱིན་པའི་ ཕ་རོལ་ཏུ་ཕྱིན་པ་ལ་བརྩོན་ཞེས་བྱ་བའམ། མི་
བརྩོན་ཞེས་བྱ་བར་ཡང་རྗེས་སུ་མི་མཐོང་ཞེས་སོགས་ཀྱི་མདོ་ཆོས་ཅན། ལམ་བདེན་ལ་
འདོམས་པའི་གདམས་ངག་ཡིན་ཏེ། ལམ་ལ་བརྟེན་བྱར་བདེན་ཞེན་གྱི་གཉེན་པོར་ལམ་
བདེན་མེད་དུ་ཉམས་སུ་བླང་བར་སྟོན་པའི་དེ་བཞིན་གཤེགས་པའི་གསུང་ཡིན་པའི་ཕྱིར།
གསུམ་པ་སྒྲུབ་པའི་རྟེན་ལ་འདོམས་པ་ལ་སྤྱིའི་དོན་དང་གཞུང་གི་དོན་གཉིས་
-8 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས། དང་པོ་ནི། དཀོན་མཆོག་གི་ངོ་བོ། སྐྱབས་ཀྱི་ཚུལ། དེའི་སྒྲ་དོན་དང་གསུམ་ལས།
དང་པོ་ལ་ཐུན་མོང་གི་སྐྱབས་དང༌། ཐུན་མོང་མ་ཡིན་པའི་སྐྱབས་གཉིས་ལས། དང་པོ་ནི།
སངས་རྒྱས་ནི། ཐུབ་པ་ནི་ སྐུ་ གསུམ་ དང༌ ། ཆོས་ནི་ལྷག་བཅས་དང་ལྷག་མེད་ཀྱི་མྱང་
འདས་དང་། དགེ་འདུན་ནི་གང་ཟག་ཟུང་བཞི་ཡ་བརྒྱད་དོ། །སྐྱབས་གསུམ་བདུན་ཅུ་པ་
ལས། ཐུབ་དབང་གི་ནི་སྐུ་གསུམ་དང༌། །མྱ་ངན་འདས་དང་གང་ཟག་བརྒྱད། །ཅེས་སོ།།
བྱང་སེམས་ནི། སངས་རྒྱས་ཀྱི་ཁོངས་སུ་གཏོགས་ཏེ། དེ་ཉིད་ལས། ཤཱ་རིའི་ལུང་ལས་དགྲ་
བཅོམ་གྱིས། །བྱང་ ཆུབ་ སེམས་ དཔའ་ ཕྱག་ བྱས་ ཕྱིར། །འདི་དག་ དཀོན་མཆོག་གསུམ་
གཞན་ མིན། །སངས་ རྒྱས་ ཁོངས་ སུ་ གཏོགས་ པར་ འདོད། །གཉིས་པ་ལ། སངས་ རྒྱས་
དཀོན་མཆོག་གི་མཚན་ཉིད། ཡོན་ཏན་དྲུག་ལྡན་གྱི་དོན་གཉིས་མཐར་ཐུག །ཡོན་ཏན་དྲུག་
ནི་འདུས་མ་བྱས་པ་དང༌། ལྷུན་གྱིས་གྲུབ་པ་དང་། གཞན་གྱི་རྐྱེན་གྱིས་རྟོགས་པ་མ་ཡིན་པ་
གསུམ། རང་དོན་གྱི་ཡོན་ཏན། མཁྱེན་བརྩེ་ནུས་པ་དང་ལྡན་པ་གསུམ། གཞན་དོན་གྱི་ཡོན་
ཏན་ནོ། །ཐེག་ཆེན་ཆོས་དཀོན་མཆོག་གི་མཚན་ཉིད། ཡོན་ཏན་དྲུག་ལྡན་གྱི་རྣམ་བྱང་བདེན་
པ༑ ཡོན་ཏན་དྲུག་པོ་ནི། བསམ་མེད། གཉིས་མེད། རྟོག་མེད་གསུམ་འགོག་བདེན་གྱི་ཡོན་
ཏན། དག །གསལ། གཉེན་པོའི་ཕྱོགས་ སུ་གྱུར་པ་ གསུམ་ ལམ་བདེན་གྱི་ཡོན་ཏན་ནོ།།
ཐེག་ཆེན་དགེ་འདུན་དཀོན་མཆོག་གི་མཚན་ཉིད། རིག་གྲོལ་གཉིས་ལྡན་གྱི་རྒྱལ་སྲས་
འཕགས་པ། རིག་པ་ནི་ཇི་ལྟ་བ་དང་ཇི་སྙེད་པ་རིག་པ། ནང་རིག་པའོ། །གྲོལ་བ་ནི་ཆགས་
ཐོགས་དམན་པའི་སྒྲིབ་པ་ལས་གྲོལ་བའོ། །གཉིས་པ་ལ། མཐར་ཐུག་སྐྱབས་གཅིག་ཏུ་
སྒྲུབ་པ་དང་། གནས་སྐབས་སྐྱབས་གསུམ་དུ་བཞག་པ་གཉིས། དང་པོ་ནི། སངས་རྒྱས་ཁོ་
ན་མཐར་ཐུག་གི་སྐྱབས་ཡིན་གྱི། གཞན་རྣམས་མཐར་ཐུག་གི་སྐྱབས་མ་ཡིན་པར་བསྒྲུབ་པ་
ནི༑ ཆོས་ ལ་ ལུང་རྟོགས་ གཉིས་ལས། ལུང་གི་ཆོས་རྣམས་ཆོས་ཅན། མཐར་ཐུག་གི་
- 8
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སྐྱབས་མ་ཡིན་ཏེ། མཐར་ཐུག་གཟིངས་ལྟར་སྤང་བར་བྱ་བ་ཡིན་པའི་ཕྱིར་རོ། །རྟོགས་པ་ལ་
འགོག་ལམ་གཉིས་ལས། སློབ་པའི་ལམ་བདེན་ཆོས་ཅན། མཐར་ཐུག་གི་སྐྱབས་མ་ཡིན་ཏེ།
མཐར་ཐུག་ལ་ལྟོས་ཏེ་བསླུ་བའི་ཕྱིར་ཏེ། གཟུགས་ཀྱི་ངོར་དྲི་མ་མཐའ་དག་མེད་པར་སྣང་
ཡང་དྲི་མ་དང་བཅས་པའི་ཕྱིར། ཁ་ཅིག་མཐར་ཐུག་གི་སྐྱབས་མ་ཡིན་ཏེ། བསླུ་བའི་ཕྱིར་
འདུས་བྱས་ཡིན་པའི་ཕྱིར། ཞེ་ན། རྫོགས་པའི་སངས་རྒྱས་ཀྱི་ཡེ་ཤེས་ཆོས་ཅན། བསླུ་བར་
ཐལ། འདུས་བྱས་ཡིན་པའི་ཕྱིར། ཁྱབ་པ་ཁས་བླངས། འདོད་ན་མཐར་ཐུག་གི་སྐྱབས་མ་
ཡིན་པར་ཐལ། བསླུ་བའི་ཕྱིར། འདོད་ན། མཐར་ཐུག་གི་སྐྱབས་ཡིན་པར་ཐལ། རྫོགས་
པའི་སངས་རྒྱས་ཀྱི་ཆོས་སྐུ་ཡིན་པའི་ཕྱིར། ཁ་ཅིག་ན་རེ། བརྟན་པའི་སྐྱབས་མ་ཡིན་ཏེ།
ཞེས་པ་ཡང་མི་འཐད་དེ། འདིར་སློབ་པའི་ལམ་བདེན་མཐར་ཐུག་གི་སྐྱབས་མ་ཡིན་པར་
བསྒྲུབ་པར་བྱ་བ་ཡིན་གྱི། བརྟན་པའི་སྐྱབས་མ་ཡིན་པར་བསྒྲུབ་པ་ལ་ཤེས་འདོད་མེད་པའི་
ཕྱིར། སློབ་ པའི་འགོག་བདེན་ཆོས་ཅན། མཐར་ཐུག་གི་ སྐྱབས་མ་ཡིན་ཏེ། སྡུག་བསྔལ་
སྤངས་པས་རབ་ཏུ་ཕྱེ་བ་ཙམ་ཡིན་གྱི། ཤེས་སྒྲིབ་མ་ལུས་པར་སྤངས་པ་དེར་མེད་པའི་ཕྱིར།
ཁ་ཅིག་ལྷག་མེད་ཀྱི་མྱང་འདས་ཆོས་ཅན། མཐར་ཐུག་གི་སྐྱབས་མ་ཡིན་ཏེ། མར་མེ་ཤི་བ་
ལྟར་མེད་པའི་ཕྱིར་དང༌། ཉན་ཐོས་པ་འདོད་པ་ལྟར་རིག་པ་རྒྱུན་ཆད་པའི་ཕྱིར། ཞེས་ཟེར་
བ་གཉིས་ཀ་ཡང་མི་འཐད་དེ། གཏན་ཚིགས་མ་གྲུབ་པའི་ཕྱིར། དགེ་འདུན་ལ། ཉན་རང་
སློབ་པ་རྣམས་མཐར་ཐུག་གི་སྐྱབས་མ་ཡིན་ཏེ། འཁོར་བའི་འཇིགས་པ་དང་བཅས་པའི་
ཕྱིར། ཕུང་པོ་ལྷག་བཅས་ཀྱི་མྱང་འདས་ཀྱང་མཐར་ཐུག་གི་སྐྱབས་མ་ཡིན་ཏེ། ཕུང་པོ་ལ་
འཇིགས་པ་དང་བཅས་པའི་ཕྱིར། ལྷག་མེད་ཀྱི་མྱང་འདས་དང་ཐེག་ཆེན་སློབ་པ་རྣམས་
མཐར་ཐུག་གི་སྐྱབས་འགྲོ་མ་ཡིན་ཏེ། ཤེས་སྒྲིབ་ཀྱི་འཇིགས་ པ་དང་བཅས་པའི་ཕྱིར།
གཉིས་པ་ནི། མཐར་ཐུག་གི་སྐྱབས་གཅིག་ཡིན་པ་དེ་ལྟ་ན་ཡང་གནས་སྐབས་གསུམ་དུ་
བ 8
3 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞག་གོ །དེ་ཡང་ཐེག་པ་ཆེན་པོ་པ་དང༌། སངས་རྒྱས་ལ་བྱ་བ་བྱེད་པར་མོས་པ་རྣམས་ཀྱི་
ངོར་སངས་རྒྱས་དཀོན་མཆོག་སྐྱབས་སུ་བཞག་སྟེ། དེ་ལ་དེའི་ཡོན་ཏན་བསྟན་པའི་ཆེད་
ཡིན་པའི་ཕྱིར། རང་རྒྱལ་གྱི་ཐེག་པ་པ་དང་། ཆོས་ལ་བྱ་བ་བྱེད་པར་མོས་པ་རྣམས་ཀྱི་ངོར།
ཆོས་དཀོན་མཆོག་སྐྱབས་སུ་བཞག་ཏེ། དེ་ལ་དེའི་ཡོན་ཏན་བསྟན་པའི་ཆེད་ཡིན་པའི་ཕྱིར།
ཉན་ཐོས་ཀྱི་ཐེག་པ་པ་དང་། དགེ་འདུན་ལ་བྱ་བ་བྱེད་པར་མོས་པ་རྣམས་ཀྱི་ངོར་དགེ་འདུན་
དཀོན་མཆོག་སྐྱབས་སུ་བཞག་ཏེ། དེ་ལ་དེའི་ཡོན་ཏན་བསྟན་པའི་ཆེད་ཡིན་པའི་ཕྱིར།
གསུམ་པ་ནི། འབྱུང་བ་དཀོན་ཕྱིར་དྲི་མེད་ཕྱིར། །མཐུ་ལྡན་ཕྱིར་དང་འཇིག་
རྟེན་གྱི། །རྒྱན་གྱུར་ཕྱིར་དང་མཆོག་ཉིད་ཕྱིར། །འགྱུར་བ་མེད་ཕྱིར་དཀོན་མཆོག་ཉིད།།
ཅེས་པའོ། །གཉིས་པ་ནི། འདོམས་སོ། །གང་ལ་ན། སངས་རྒྱས་དཀོན་མཆོག་ལ། ཇི་ལྟར་
ན༑ དམིགས་ པར་ བྱ་བ་དང༌། དམིགས་ པར་ བྱེད་པ། མཚན་ཉིད་དང༌། མཚོན་བྱ། རྒྱུ་
མཚན་དང་། རྒྱུ་མཚན་ཅན་རྣམས་བདེན་མེད་མཉམ་པ་ཉིད་དུ་ཤེས་པར་བྱའོ་ཞེས་སྟོན་པའི་
ཚུལ་གྱིས་སོ། །དོན་དམ་པར། གཟུགས་དང་། རྣམ་མཁྱེན་དམིགས་བྱ་དམིགས་བྱེད་དུ་མི་
སྦྱོར་ཏེ། དོན་དམ་པར་གཟུགས་མ་དམིགས་པའི་ཕྱིར་ཏེ། དེ་གཉིས་དོན་དམ་པར་སྟོང་ཉིད་
དུ་དབྱེར་མེད་པའི་ཕྱིར། མདོ་ལས། གཟུགས་ལ་རྣམ་པ་ཐམས་ཅད་མཁྱེན་པ་ཉིད་སྦྱོར་བར་
མི་བྱེད། འདི་ལྟར་གཟུགས་ཉིད་ཡང་དག་པར་རྗེས་སུ་མི་མཐོང་ངོ༌། །ཞེས་གསུངས་སོ།།
དོན་དམ་པར་ སངས་རྒྱས་དང༌། རྣམ་མཁྱེན་མི་སྦྱོར་ཏེ། དོན་དམ་པར་སངས་རྒྱས་སུ་
བྱེད་པའི་ཆོས་ཀྱི་མཚན་ཉིད་རྣམ་པ་ཐམས་ཅད་མཁྱེན་པ་ཉིད་མི་དམིགས་པའི་ཕྱིར་ཏེ།
སངས་རྒྱས་དང་རྣམ་མཁྱེན་དོན་དམ་པར་སྟོང་པ་ཉིད་དུ་དབྱེར་མེད་པའི་ཕྱིར། མདོ་ནི་
སངས་རྒྱས་ལ་རྣམ་པ་ཐམས་ཅད་མཁྱེན་པ་ཉིད་དང་སྦྱོར་བར་མི་བྱེད་དེ། འདི་ལྟར་སངས་
རྒྱས་ཉིད་ཡང་དག་པར་རྗེས་སུ་མི་མཐོང་ངོ༌། །ཞེས་སོ། །དོན་དམ་པར་བྱང་ཆུབ་དང་རྣམ་
- 8 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
མཁྱེན་རྒྱུ་མཚན་དང་། རྒྱུ་མཚན་ཅན་དུ་མི་སྦྱོར་ཏེ། དོན་དམ་པར་བྱང་ཆུབ་དང་རྣམ་མཁྱེན་
མ་དམིགས་པའི་ཕྱིར་ཏེ། བྱང་ཆུབ་དང་སངས་རྒྱས་ཏེ་རྣམ་མཁྱེན་དག་དོན་དམ་པར་སྟོང་པ་
ཉིད་ཀྱི་མཚན་ཉིད་དུ་གཅིག་པའི་ཕྱིར། མདོ་ནི། བྱང་ཆུབ་ལ་རྣམ་པ་ཐམས་ཅད་མཁྱེན་པ་
ཉིད་སྦྱོར་བར་མི་བྱེད་དེ། འདི་ལྟར་བྱང་ཆུབ་ཉིད་ཡང་དག་པར་རྗེས་སུ་མི་མཐོང་ངོ༌།།
ཞེས་སོ། །ངག་དོན་ནི། གཟུགས་ལ་རྣམ་ མཁྱེན་མི་སྦྱོར་ཞེས་ སོགས་ཀྱི་མདོ་ཆོས་ཅན།
སངས་རྒྱས་དཀོན་མཆོག་ལ་འདོམས་པའི་གདམས་ངག་ཡིན་ཏེ། སངས་རྒྱས་ལ་སྟོན་པར་
བདེན་ཞེན་གྱི་གཉེན་པོར་སངས་རྒྱས་དཀོན་མཆོག་བདེན་མེད་དུ་ཉམས་སུ་བླང་བར་སྟོན་
པའི་དེ་བཞིན་གཤེགས་པའི་གསུང་ཡིན་པའི་ཕྱིར། ཆོས་ལ་འདོམས་པ་ནི། འདོམས་སོ།།
གང་ལ་ན། ཆོས་དཀོན་མཆོག་ལའོ། །ཇི་ལྟར་ན། ཐམས་ཅད་མཁྱེན་པ་ཉིད་གསུམ་གྱིས་
བསྡུས་པའི་གཞི་དང་གཉེན་པོ་དང་རྣམ་པ་མཐའ་དག་བསྡུས་པ་ཤེས་བྱ་ལ་སོགས་པ་དག་
གིས་བསྡུས་པའི་ཆོས་ཐམས་ཅད་བདེན་པའི་ངོ་བོ་མེད་དོ་ཞེས་སྟོན་པའི་ཚུལ་གྱིས་སོ། ཁ་
ཅིག །བསྡུས་དང་པོས་ནི་མཁྱེན་གསུམ་གྱིས། གཞི་གཉེན་རྣམ་པ་ཡུལ་དུ་བསྡུས། གཉིས་
པས་ནི། གཞི་གཉེན་རྣམ་པ་གསུམ་གྱི་ཡན་ལག་གཟུགས་སོགས་བསྡུས། གསུམ་པས་ནི།
ཡན་ལག་གཟུགས་སོགས་ཀྱིས་ཉིང་ལག་སྔོ་སོགས་བསྡུས་པར་བསྟན་ནོ་ཞེ་ན། མ་ཡིན་ཏེ།
བསྡུས་པ་དག་གིས་ཞེས་པའི་ཚིག་དང་མི་འགྲིག་པའི་ཕྱིར། ངག་དོན། གཟུགས་དངོས་པོ་
ཡོད་ཅེས་བྱ་བར་མི་སྦྱོར། མེད་ཅེས་བྱ་བར་མི་སྦྱོར་ཞེས་སོགས་ཀྱི་མདོ་ཚིག་ཆོས་ཅན། ཆོས་
དཀོན་མཆོག་ལ་འདོམས་པའི་གདམས་ངག་ཡིན་ཏེ། ཆོས་ལ་ལམ་དུ་བདེན་ཞེན་གྱི་གཉེན་
པོ་ཆོས་དཀོན་མཆོག་བདེན་མེད་དུ་ཉམས་སུ་བླང་བྱར་སྟོན་པའི་དེ་བཞིན་གཤེགས་པའི་
གསུང་ཡིན་པའི་ཕྱིར། དགེ་འདུན་དཀོན་མཆོག་ལ་འདོམས་པ་ནི། འདོམས་སོ། །གང་ལ་
ན༑ དགེ་འདུན་དཀོན་མཆོག་ལའོ། །ཇི་ལྟར་ན། བྱང་ཆུབ་སེམས་དཔའ་འཕགས་པ་སློབ་
-85-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཕྱིར་མི་ལྡོག་པ་རྣམས་བདེན་པའི་སྐྱེ་བ་མེད་པ་ཉིད་དུ་འཇུག་པར་བྱའོ་ཞེས་ལུང་འབོགས་
པའི་ཚུལ་གྱིས་སོ། །འདོམས་ཡུལ་དགེ་འདུན་དཀོན་མཆོག་ལ། འབྲས་བུ་ལ་གནས་པ་དང་།
ཞུགས་པའི་མིང་ཅན་གྱི་བྱེ་བྲག་གིས་སྐྱེས་བུ་ཆེན་པོ་བདུན་པོ། རང་སངས་རྒྱས་ཀྱི་མིང་ཅན་
དང་ལྷན་ཅིག་བརྒྱད་པོ་ཡན་ལག་གི་དབྱེ་བས་དབང་པོ་རྟུལ་པོ་ལ་སོགས་པའི་མིང་ཅན་གྱི་
བྱེ་བྲག་གིས་གྲངས་ཉི་ཤུར་ཆད་པ་རྣམས་སོ། །དགྲ་བཅོམ་པའི་མིང་ཅན་མི་འཆད་པ་ཅི་ཞེ་
ན༑ དགྲ་བཅོམ་གྱིས་མིང་ཅན་མི་འཆད་པའི་རྒྱུ་མཚན་ཡོད་དེ། དགྲ་བཅོམ་པའི་མིང་ཅན་
འཆད་ན། ཐེག་ཆེན་དགྲ་བཅོམ་ལ་འཆད་རིགས་པ་ལས། ཐེག་ཆེན་དགྲ་བཅོམ་དགེ་འདུན་
དཀོན་མཆོག་གི་ཁོངས་སུ་མ་གཏོགས་པའི་ཕྱིར། སངས་རྒྱས་དཀོན་མཆོག་གི་ཁོངས་སུ་
གཏོགས་པ་ཉིད་ཀྱིས་སོ། །ངག་དོན་ནི། བྱང་ཆུབ་སེམས་དཔའ་ཆེན་པོ་གང་ནས་ཤི་འཕོས་
ནས་འདིར་སྐྱེས་པ་ལགས། ཞེས་སོགས་ ཀྱི་མདོ་ཆོས་ཅན། དགེ་འདུན་དཀོན་མཆོག་ལ་
འདོམས་པའི་གདམས་ངག་ཡིན་ཏེ། དགེ་འདུན་ལ་གྲོགས་སུ་བདེན་ཞེན་གྱི་གཉེན་པོར་བྱང་
སེམས་རྣམས་བདེན་མེད་དུ་ཉམས་སུ་བླང་བྱར་སྟོན་པའི་དེ་བཞིན་གཤེགས་པའི་གསུང་
ཡིན་པའི་ཕྱིར། །
བཞི་པ་ཁྱད་པར་དུ་འགྲོ་བའི་རྒྱུ་ལ་འདོམས་པ་ནི། ལུས་དང་ངག་དང་ཡིད་
མ་དམིགས་པ་དེའི་ཚེ་ལུས་དང་ངག་དང་ཡིད་ཀྱི་གནས་ངན་ལེན་ཡོངས་སུ་སྦྱོང་བའོ། །ཞེས་
སོགས་ཀྱི་མདོ་ཆོས་ཅན། མ་ཞེན་པའི་བརྩོན་འགྲུས་ལ་འདོམས་པའི་གདམས་ངག་ཡིན་ཏེ།
བརྩོན་འགྲུས་བརྩམས་པ་ཉིད་ཀྱིས་ཇི་སྐད་བཤད་པའི་དོན་ལ་ནན་ཏན་བྱེད་པ་ལ་སྒྲུབ་པ་པོ་
དབང་རྟུལ་ལ་ལ་ལུས་འདོད་པ་བསོད་ཉམས་པ་ཉིད་ཀྱི་རྒྱུ་བྱ་བ་བཟང་ངན་ལ་མངོན་པར་
ཞེན་པར་འགྱུར་བས། མ་ཞེན་པ་ལ་ལུས་ལ་སོགས་པ་བདེན་པའི་ངོ་བོ་ཉིད་མེད་པར་སྟོན་
པའི་དེ་བཞིན་གཤེགས་པའི་གསུང་ཡིན་པའི་ཕྱིར། གཟུགས་སུ་མི་རློམ་ཞེས་པ་ནས། བྱང་
- 8
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཆུབ་ཀྱི་བར་དུ་ཡང་རློམ་པ་མེད་པ་དེའི་ཚེ་སུས་ཀྱང་ཐུབ་པ་མེད་པར་ངས་བཤད་དོ། །ཞེས་
སོགས་ཀྱི་མདོ་ཆོས་ཅན། མི་ངལ་བའི་བརྩོན་འགྲུས་ལ་འདོམས་པའི་གདམས་ངག་ཡིན་ཏེ།
སྒྲུབ་པ་པོ་དབང་རྟུལ་ལ་ལ་དུས་ཡུན་རིང་མོ་ཞིག་ཏུ་གོམས་པར་བྱས་ཀྱང་འདོད་པའི་དོན་མ་
གྲུབ་ན་དངངས་པའི་རང་བཞིན་ཅན་ཡོངས་སུ་སྐྱོ་བར་འགྱུར་བས་ཡོངས་སུ་ངལ་བ་མེད་པ་
ལ་གཟུགས་ལ་སོགས་པ་ནས་ཡང་དག་པར་རྫོགས་པའི་བྱང་ཆུབ་ཀྱི་བར་ལ་རློམ་པ་མེད་པ་
ཉིད་དུ་བསྟན་པའི་དེ་བཞིན་གཤེགས་པའི་གསུང་ཡིན་པའི་ཕྱིར། ཡེ་ཤེས་གང་དང་ལྡན་
ན་ཤར་ཕྱོགས་ཀྱི་དེ་བཞིན་གཤེགས་པ་རྣམས་མཐོང་ཞེས་སོགས་ཀྱི་མདོ་ཆོས་ཅན། ལམ་
ཡོངས་སུ་འཛིན་པའི་བརྩོན་འགྲུས་ལ་འདོམས་པའི་གདམས་ངག་ཡིན་ཏེ། ཕྱོགས་བཅུ་ན་
བཞུགས་པའི་སངས་རྒྱས་ལ་སོགས་པ་ལ་དོན་རེ་རེའི་ཕྱིར་ལམ་གྱི་ལུང་ནོད་པར་བྱ་དགོས་
ན་དེ་ལྟར་མི་ནུས་སོ་སྙམ་དུ་སེམས་ཞུམ་པར་འགྱུར་བས་ལམ་ཡོངས་སུ་གཟུང་བ་ལ་ཆོས་
རྣམས་རང་བཞིན་གྱིས་སྐྱེ་བ་མེད་པ་ཉིད་དུ་བསླབ་པའི་དེ་བཞིན་གཤེགས་པའི་གསུང་ཡིན་
པའི་ཕྱིར། །
ལྔ་པ་ སྒྲུབ་པའི་ ཡོན་ཏན་ལ་འདོམས་པ་ལ། སྤྱན་ལྔ་ལ་འདོམས་པ་དང༌།
མངོན་ཤེས་དྲུག་ལ་འདོམས་པ་གཉིས་ལས། དང་པོ་ནི་འདོམས་སོ། །གང་ལ་ན། སྤྱན་ལྔ་
ལའོ། །ཇི་ལྟར་ན། སྤྱན་ལྔ་ཡུམ་དང་བཅས་པ་དོན་དམ་པར་དེ་བཞིན་ཉིད་དུ་གཅིག་པ་ཉིད་
དུ་སྒྲུབ་བོ་ཞེས་སློབ་པའི་ཚུལ་གྱིས་སོ། །སྤྱན་ལྔ་ནི་གང་ཞེ་ན། གྲངས་ཇི་ལྟ་བ་བཞིན་དུ་ཤའི་
སྤྱན་ནི་དངོས་པོ་སོ་སོར་ངེས་པ་དཔག་ཚད་བརྒྱ་ནས་སྟོང་གསུམ་གྱི་བར་གྱི་ཡུལ་ཅན་རྣམ་
པར་སྨིན་པ་ལས་བྱུང་བའི། ལྷའི་སྤྱན་ནི་སེམས་ཅན་ཐམས་ཅད་ཀྱི་འཆི་འཕོ་བ་དང་། སྐྱེ་བ་
རིག་པའི་ཡུལ་ཅན། ཤེས་རབ་ཀྱི་སྤྱན་ནི་ཆོས་ཐམས་ཅད་རྣམ་པར་མི་རྟོག་པའི་ཡུལ་ཅན།
ཆོས་ཀྱི་སྤྱན་ནི་རང་དང་མཉམ་པ་དང་། རང་ལས་དམན་པའི་འཕགས་པའི་གང་ཟག་ཐམས་
- 8
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་ཀྱི་རྟོགས་པའི་ཡུལ་ཅན། སངས་རྒྱས་ཀྱི་སྤྱན་ནི་ཆོས་ཐམས་ཅད་རྣམ་པ་ཐམས་ཅད་དུ་
མངོན་པར་རྫོགས་པར་བྱང་ཆུབ་པའི་ཡུལ་ཅན་ནོ། །འདི་ལ་ཐུན་མོང་གི་རྒྱུ་ནི་ཕར་ཕྱིན་དྲུག་
ཏེ༑ མདོ་ལས། མིག་ལྔ་སྦྱང་བར་འདོད་པ་དང༌། ཐོབ་པར་འདོད་པས་ཕ་རོལ་ཏུ་ཕྱིན་པ་
དྲུག་ལ་བརྩོན་པར་བྱའོ། །ཞེས་སོ། །སོ་སོའི་རྒྱུ་ལ། ཤའི་སྤྱན་ནི་བསམ་གཏན་གྱིས་སྦྱངས་
པའི་དབང་པོ་གཟུགས་ཅན་ལས་བྱུང་ཞིང་། ཤའི་སྤྱན་ཙམ་གྱིས་ནི་སྟོང་གསུམ་ལས་ལྷག་
པར་མཐོང་བར་མི་ནུས་ཏེ། དེའི་རྒྱུ་བདག་རྐྱེན་དབང་པོ་གཟུགས་ཅན་ལ་དེ་ལས་ལྷག་པ་
མཐོང་བར་བསྐྱེད་པའི་ནུས་པ་མེད་པའི་ཕྱིར་དང༌། ལུང་མ་བསྟན་རྣམ་སྨིན་སྐྱེས་ཀྱི་ངོ་བོ་
ཡིན་པས་མཐུ་ཞན་པའི་ཕྱིར། སངས་རྒྱས་ཀྱི་ཤའི་སྤྱན་ལ་མི་མཚུངས་ཏེ། དགེ་བ་ཁོ་ན་ཡིན་
པའི་ཕྱིར། ལྷའི་སྤྱན་ནི། མར་མེ་ལ་སོགས་བྱིན་པ་ལས་འབྱུང་ཞིང་། ངོ་བོ་ཏིང་ངེ་འཛིན་གྱི་
སྟོབས་ཀྱིས་བསམ་གཏན་སས་བསྡུས་ཀྱི། རྡུལ་ཕྲན་དྭངས་པའི་བདག་ཉིད་དུ་བསྐྱེད་པའོ།།
ཤེས་རབ་དང་། ཆོས་དང་། སངས་རྒྱས་ཀྱི་སྤྱན་ནི། རང་བཞིན་མེད་རྟོགས་ཀྱི་ཐོས་བསམ་
སྒོམ་གསུམ་ལས་བྱུང་ཞིང་། ཤེས་རབ་ཀྱི་སྤྱན་ནི་བདག་མེད་གཉིས་རྟོགས་པའི་མཉམ་
གཞག་ཡེ་ཤེས་དང༌། ཆོས་ཀྱི་སྤྱན་ནི། ལུང་དང་རྟོགས་པའི་ཆོས་མཁྱེན་པའི་རྗེས་ཐོབ་ཡེ་
ཤེས་ སོ། །སངས་ རྒྱས་ ཀྱི་ སྤྱན་ ནི། ཆོས་ ཐམས་ ཅད་ ཐོགས་མེད་ དུ་ མཁྱེན་ པའོ། །ས་
མཚམས་དང་པོ་ཐེག་ཆེན་གྱི་ཚོགས་ལམ་ནས། གཉིས་པ་སྦྱོར་ལམ་ནས། གསུམ་པ་ས་བཅུ་
གཅིག་གི་མཉམ་གཞག་དང༌། བཞི་པ་བཅུ་གཅིག་གི་རྗེས་ཐོབ་ན་ཡོད། ལྔ་པ་མཚན་ཉིད་པ་
སངས་རྒྱས་ ཀྱི་ས་དང༌། རྗེས་མཐུན་པ་ས་དང་པོ་ནས་ཡོད་དོ། །ངག་དོན། མིག་ལྔ་པོ་དེ་
དག་ལ་བསླབས་ན་བྱང་ཆུབ་སེམས་དཔའ་སེམས་དཔའ་ཆེན་པོ་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱའོ། །ཞེས་སོགས་ཀྱི་མདོ་ཆོས་ཅན།
སྤྱན་ལྔ་ལ་འདོམས་པའི་གདམས་ངག་ཡིན་ཏེ། སྤྱན་ལྔ་ལ་ཡོན་ཏན་དུ་བདེན་ཞེན་གྱི་གཉེན་
• 8 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
པོར་སྤྱན་ལྔ་བདེན་མེད་དུ་ཉམས་སུ་བླང་བྱར་སྟོན་པའི་དེ་ཡིས་ལམ་ཡིན་པའི་ཕྱིར།
མངོན་ཤེས་དྲུག་ལ་འདོམས་པ་ལ་སྤྱི་གཞུང་གཉིས་ལས། དང་པོ་ལ། རྒྱུ།
དབྱེ་བ། ས་མཚམས་དང་ གསུམ་ ལས། དང་པོ་ནི། འཕེན་བྱེད་དང༌། འགྲུབ་བྱེད་ ཀྱི་ རྒྱུ་
གཉིས་ ལས། དང་ པོ། ལུས་ ཀྱི་ རྟེན་ དང༌ པོ་ ལྔ་ འདོད་ པའི་ རྟེན་ དང༌ ། ཐ་ མ་ ཁམས་
གསུམ་གའི་རྟེན་ཅན་ཡིན་ནོ། །འཕེན་བྱེད་ཀྱི་རྒྱུ་ནི། རིམ་པ་ལྟར། གཞན་ལ་སྟན་དང༌།
བཞོན་པ་སོགས་སྟེར་བ། དྲིལ་བུ་སོགས་འབུལ་བ། གཞན་སེམས་བསྲུང་བ། ཆོས་ཀྱི་སྦྱིན་
པ་གཏོང་བ། མར་མེ་སོགས་འབུལ་བ། ཆོས་ཐམས་ཅད་བདག་མེད་པར་རྟོགས་པ་རྣམས་
སོ༑ ༑འགྲུབ་བྱེད་ཀྱི་རྒྱུ་ནི། རྟེན་དང་སེམས་དང༌། ཡིད་ལ་བྱེད་པ་གསུམ་གྱིས་འགྲུབ་སྟེ།
རྒྱན་ལས། བསམ་གཏན་བཞི་པ་ཤིན་ཏུ་དག་ཐོབ་ནས། །མི་རྟག་ཡེ་ཤེས་ཡོངས་སུ་བཟུང་
བ་དང༌། །ཇི་ལྟར་རྣམ་གནས་ཡིད་ལ་བྱེད་པ་ལས། །མཐུ་གྲུབ་པའི་དམ་པ་ཐོབ་པར་འགྱུར།།
ཞེས་སོ། །འདིའི་རྐང་པ་དང་པོས་ཐུན་མོང་གི་རྟེན་དང་། གཉིས་པས་ཟག་ཟད་མངོན་ཤེས་
ཀྱི་རྒྱུ། གསུམ་པས་ལྷག་མ་རྣམས་ཀྱི་རྒྱུ་བསྟན་ནོ། །དེ་ལ་དང་པོ་ལྔ་ནི། བསམ་གཏན་གྱི་
དངོས་གཞི་ལ་བརྟེན་གྱི། ཉེར་བསྡོགས་སོགས་ལ་མ་ཡིན་ཏེ། འདི་དག་ཞི་ལྷག་ཆ་མཉམ་དུ་
འཇུག་ པ་ཐོབ་ དགོས་ ཤིང༌ ། ཉེར་ བསྡོགས་ཞི་ གནས་ཤས་ཆུང་། གཟུགས་ མེད་ ལྷག་
མཐོང་ཤས་ཆུང་བའི་ཕྱིར། ཐ་མ་བསམ་གཏན་ས་དྲུག་ལ་བརྟེན་ཏེ། དེ་དྲུག་ཆར་ཟག་མེད་
ཀྱི་རྟེན་དུ་རུང་བའི་ཕྱིར། གཉིས་པ་ནི། རྫུ་འཕྲུལ་གྱི་མངོན་ཤེས་སོགས་དྲུག་གོ །རྫུ་འཕྲུལ་
ལ་ཡང་བཞི་སྟེ། སྐྱེས་ཐོབ་ནི་འདོད་གཟུགས་ཀྱི་ལྷ་དང་། ཡི་དྭགས་དང་། ཤ་ཟ་དག་གི་རྫུ་
འཕྲུལ་ལྟ་བུའོ། །ལས་ལས་སྐྱེས་པ་ནི། སྲིད་པ་བར་དོའི་སེམས་ཅན་གྱི་རྫུ་འཕྲུལ་ལྟ་བུའོ།།
སྔགས་དང་སྨན་ལས་སྐྱེས་པ་ནི། སྔགས་ཀྱི་མཐུས་ནམ་མཁའ་ལ་འགྲོ་བ་དང༌། སྨན་འགའ་
ཞིག་བཟུང་བ་ལས་མི་སྣང་བར་བྱེད་པ་ལྟ་བུའོ། །འདི་དག་རྫུ་འཕྲུལ་གྱི་མངོན་ཤེས་མ་
- 8
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ཏེ། ཏིང་ངེ་འཛིན་ལས་མ་བྱུང་བའི་ཕྱིར། དེས་ན། ཏིང་ངེ་འཛིན་ལས་སྐྱེས་པ་ཁོ་ན་
མངོན་ཤེས་སུ་འདོད་དོ། །བྱེད་པ་ལས་གཞན་མ་དད་པ་དད་པར་བྱེད་དོ། །ལྷའི་རྣ་བ་ལ་
ཡང་གསུམ་སྟེ། སྐྱེས་སྟོབས་ནི། གཟུགས་ཀྱི་ལྷ་རྣམས་ཀྱི་རྣ་བ་ལྟ་བུ་དང་། ལས་ལས་སྐྱེས་
པ་ནི་འཁོར་ལོས་བསྒྱུར་རྒྱལ་གྱི་རྣ་བ་ལྟ་བུ་དང་། བསྒོམ་བྱུང་གི་མངོན་ཤེས་སུ་གཏོགས་པ་
རྣམས་སོ། །དེ་ཡང་ལྷའི་རྣ་བ་ནི། བསམ་གཏན་སས་བསྡུས་ཀྱི་གཟུགས་ཅན་དང་བ་ཡིན་
ལ༑ དེ་ ལ་ བརྟེན་ པའི་ དབང་ཤེས་ འཁོར་ དུ་བྱུང་ བའི་ ཤེས་ རབ་ བམ་ མངོན་ཤེས་སོ།།
བྱེད་ལས་གཞན་གྱི་ངག་གི་སྤྱོད་པ་ཤེས་པར་བྱེད་དོ། །གཞན་སེམས་ཤེས་པ་ཡང་བཞི་སྟེ།
ལྷ་ཀླུ་སྐྱེས་ཐོབ་ལས་རིག་པ་དང༌། རྟོག་གེ་པས་ལུས་ངག་གི་རྣམ་པར་རིག་བྱེད་ལས་རིག་པ་
དང༌། འགའ་ཞིག་གིས་གསང་སྔགས་ལས་རིག་པ་དང་། བསྒོམ་བྱུང་མངོན་ཤེས་སུ་བགྲང་
བ་རྣམས་སོ། །བྱེད་ལས་གཞན་གྱི་སེམས་ཁོང་དུ་ཆུད་པར་བྱེད་དོ། །སྔོན་གྱི་གནས་རྗེས་སུ་
དྲན་པར་བྱེད་པ་ལའང་གསུམ་སྟེ། ལྷ་ལ་སོགས་ ཁ་ཅིག་ནི་སྐྱེས་ཐོབ་ཀྱིས་དྲན་ལ། མི་
འགའ་ཞིག་གིས་ལས་སྟོབས་དང༌། བསྒོམ་བྱུང་མངོན་ཤེས་སུ་བགྲང་བ་རྣམས་སོ། །ལྷའི་
མིག་ ལ་ གསུམ་ སྟེ། ལྷའི་ རྣ་ བ་ དང་ མཚུངས་ ལ། འདིར་ མངོན་ པར་ འདུ་ བྱེད་ པ་ལས་
བྱུང་ཞེས་སྨོས་པས་ནི་ལྷའི་སྤྱན་དང་ཁྱད་པར་ཡོད་པར་བསྟན་ཏེ། ལྷའི་སྤྱན་ནི། སྔོན་གྱི་
རྣམ་སྨིན་གྱིས་འབད་མེད་དུ་འགྲུབ་ལ། འདི་ནི་ཚེ་འདིར་བསམ་གཏན་མངོན་པར་འདུ་བྱེད་
པ་ལས་འགྱུར་དགོས་པའི་ཕྱིར། ཟག་ཟད་ཀྱི་མངོན་ཤེས་ལ་ཐེག་པ་གསུམ་གྱི་དབྱེ་བས་
རྣམ་པ་གསུམ་མོ། །བྱེད་ལས་མངོན་ཤེས་ཐ་མ་གསུམ་གྱིས་ཐོག་མཐའ་བར་གསུམ་ལ་
རྨོངས་པའི་རྟག་ཆད་དུ་ལྟ་བ་བསལ་བ་ལས། ངེས་ལེགས་འདོམས་པར་བྱེད་དོ། །དྲུག་ཏུ་
འབྱེད་པའི་རྒྱུ་མཚན་ནི། ལུས་རྣམ་པར་དག་པའི་འབྲས་བུ་གཅིག་དང་། ངག་རྣམ་དག་གི་
འབྲས་བུ་གཅིག་དང་། ཡིད་རྣམ་པར་དག་པའི་འབྲས་བུ་བཞི་ཡོད་པས་ཕྱེའོ། །གསུམ་པ་ནི།
- ] [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
དང་པོ་ལྔ་བསམ་གཏན་གྱི་དངོས་གཞི་ཐོབ་པའི་སྐྱེ་འཕགས་ཀུན་ལ་ཡོད་ཅིང་། ཟག་ཟད་
མངོན་ཤེས་ནི་འཕགས་པ་ཀུན་ལ་ཡོད་དོ། ཁ་ཅིག་བྱང་སེམས་ཀྱི་དག་པ་ཡན། ཉན་རང་གི་
མི་སློབ་པ་ཁོ་ན་ལ་ཡོད་ཟེར་བ་མི་འཐད་དེ། གཅིག་ལ་གཞན་ཡང་སྒྲིབ་གཉིས་གང་རུང་
སྤོང་བྱེད་ཀྱི་ཟག་མེད་ཀྱི་ཤེས་རབ་ཡོད་པའི་ཕྱིར། དེས་ན་ཟག་ཟད་དང་། ཟག་ཟད་མངོན་
ཤེས་ཀྱི་ཁྱད་པར་མ་ཕྱེད་པར་ཟད་དོ། ། །
གཉིས་པ་ནི། འདོམས་སོ། །གང་ལ་ན། མངོན་ཤེས་དྲུག་ལའོ། །ཇི་ལྟར་ན།
མངོན་ཤེས་དྲུག་བྱེད་ལས་དང་བཅས་པ་གཟོད་མ་ནས་རང་བཞིན་གྱིས་ཞི་བ་ཉིད་དུ་རྟོགས་
པར་བྱའོ་ཞེས་ སྟོན་ པའི་ཚུལ་ གྱིས་སོ། །དེ་ལ་རྫུ་འཕྲུལ་གྱི་མངོན་ཤེས་ནི། བདག་རྐྱེན་
བསམ་གཏན་དངོས་གཞི་ལ་བརྟེན་ནས་ས་གཡོ་བ་ལ་སོགས་པ་ཡང་དག་པར་འབྱོར་པའི་ཡེ་
ཤེས་སོ། །ལྷའི་རྣ་བའི་མངོན་ཤེས་ནི། བདེན་སོགས་འདྲ། འཇིག་རྟེན་གྱི་ཁམས་ཐམས་
ཅད་ན་གནས་པའི་སྒྲ་ཆུང་ངུ་དང་གཅིག་ཤོས་ཐོས་པའི་ཡེ་ཤེས། གཞན་གྱི་སེམས་ཤེས་པའི་
མངོན་ཤེས་ནི། གཞན་གྱི་སེམས་འདོད་དང་བཅས་པ་ལ་སོགས་པ་ཡོངས་སུ་ཤེས་པའི་ཡེ་
ཤེས། སྔོན་གྱི་གནས་རྗེས་སུ་དྲན་པའི་མངོན་ཤེས་ནི། རང་དང་གཞན་གྱི་ཚེ་རབས་སྔ་མ་དུ་
མ་རྗེས་སུ་དྲན་པའི་ཡེ་ཤེས། མངོན་པར་འདུ་བྱེད་པ་ལས་བྱུང་བའི་ལྷའི་མིག་གི་མངོན་ཤེས་
ནི༑ གཟུགས་ཐམས་ཅད་མཐོང་བའི་ཡེ་ཤེས། ཟག་པ་ཟད་པ་ཤེས་པའི་མངོན་ཤེས་ནི།
ཉོན་མོངས་པ་དང༌། ཤེས་བྱའི་སྒྲིབ་པ་སྤོང་བར་བྱེད་པའི་ཡེ་ཤེས་སོ། །ངག་དོན། མངོན་
པར་ཤེས་པ་ཡོངས་སུ་རྫོགས་ཤིང་དག་པས་ནི། རྣམ་པ་ཐམས་ཅད་མཁྱེན་པ་ཉིད་གཏོང་
བར་བྱེད་དོ། །ཞེས་སོགས་ ཀྱི་མདོ་ཆོས་ཅན། མངོན་པར་ཤེས་པ་དྲུག་ལ་འདོམས་པའི་
གདམས་ངག་ཡིན་ཏེ། མངོན་ཤེས་ལ་ཡོན་ཏན་དུ་བདེན་ཞེན་གྱི་གཉེན་པོར་མངོན་ཤེས་
དྲུག་བདེན་མེད་དུ་ཉམས་སུ་བླང་བྱར་སྟོན་པའི་ དེ་བཞིན་གཤེགས་ པའི་ གསུང་ ཡིན་
- 9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར།
དྲུག་པ་སྒྲུབ་པ་མཐར་ཕྱིན་པའི་རྒྱུ་ལ་འདོམས་པ་ནི། འདོམས་སོ། །གང་ལ་ན།
མཐོང་ལམ་ལ་འདོམས་སོ། །ཇི་ལྟར་ན། རྣལ་འབྱོར་པ་ཆོས་ཐམས་ཅད་ངོ་བོ་ཉིད་མེད་པར་
རྟོགས་པས་སྒྱུ་མ་མཁན་བཞིན་དུ་ཐམས་ཅད་ལ་མངོན་པར་ཞེན་པ་མེད་པའི་ལུས་ཅན་དེས་
ཆོས་ཐམས་ཅད་བདེན་མེད་དུ་རྣམ་པར་སྒོམ་པར་བྱེད་དོ་ཞེས་སྟོན་པའི་ཚུལ་གྱིས་སོ།།
དགོས་པ། མཐོང་ལམ་དེས་སྤང་བར་བྱ་བ་ཀུན་བཏགས་ཀྱི་དངོས་པོའི་གཉེན་པོ་ཉིད་དུའོ།།
མཐོང་ལམ་ལ་ཡུལ་བདེན་པ་བཞིས་བསྡུས་པ་ལྡོག་པའི་སྒོ་ནས་སྐད་ཅིག་མ་བཅུ་དྲུག་གི་ངོ་
བོ་ཉིད། ཆོས་དང་རྗེས་སུ་ཤེས་པའི་བཟོད་པ་དང་། ཆོས་དང་རྗེས་སུ་ཤེས་པའི་བདག་ཉིད་
དོ༑ མཐོང་ལམ་ལ་འདོམས་པའི་གདམས་ངག་ཉན་ཐོས་དགྲ་བཅོམ་གྱིས་སྨྲ་བར་བྱིན་
གྱིས་རློབས་པ་ནི། ཉན་ཐོས་དགྲ་བཅོམ་དང་། ཐེག་ཆེན་མཐོང་ལམ་པ་གསུམ་ཉོན་མོངས་
མེད་པར་མཚུངས་པར་བསྟན་པའི་ཆེད་ཡིན་ལ། རབ་འབྱོར་གྱིས་སྨྲ་བར་བྱིན་གྱིས་རློབས་
པ་ནི། ཉན་ཐོས་ཉོན་མོངས་མེད་པ་རྣམས་ཀྱི་མཆོག་ཡིན་པས་སོ། །ངག་དོན། མིང་གི་
བརྡར་བཏགས་པ་དང༌། གདམས་ངག་ཏུ་བཏགས་པ་དང༌། ཆོས་སུ་བཏགས་པ་ལ་བསླབ་
པར་བྱའོ་ཞེས་སོགས་ཀྱི་མདོ་ཆོས་ཅན། མཐོང་ལམ་ལ་འདོམས་པའི་གདམས་ངག་ཡིན་ཏེ།
མཐོང་ལམ་ཡང་ཀུན་བཏགས་ཀྱི་གཉེན་པོར་བདེན་མེད་བསྒོམ་བྱར་སྟོན་པའི་དེ་བཞིན་
གཤེགས་པའི་གསུང་ཡིན་པའི་ཕྱིར། །
གཉིས་པ་ནི། འདོམས་ སོ། །གང་ལ་ན། སྒོམ་ ལམ་ ལའོ། །ཇི་ ལྟར་ན་ཆོས་
ཐམས་ཅད་བདེན་མེད་དུ་རྣམ་པར་ སྒོམ་ པར་ བྱེད་དོ་ཞེས། བསྟེན་པའི་ཚུལ་གྱིས་སོ།།
དགོས་པ་ནི། བསྒོམ་པ་དེས་ཡང་དག་པར་བྱ་བ་ལྷན་སྐྱེས་ཀྱི་དངོས་པོའི་གཉེན་པོ་ཉིད་དུའོ།།
ཤེས་བྱ་ཆོས་ཅན། མཐོང་ལམ་གྱིས་མ་མཐོང་བའི་ཆོས་དབྱིངས་རྣམ་དག་གི་ཆ་མངོན་སུམ་
-g 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
དུ་མཐོང་བའི་སྒོམ་ལམ་མཚན་ཉིད་པ་བཞུགས་ཏུ་མེད། ཐེག་ཆེན་གྱི་མཐོང་ལམ་པ་དང་
སྒོམ་པའི་ལམ་དག་ཆོས་དབྱིངས་རང་བཞིན་རྣམ་དག་གི་ཆ་མངོན་སུམ་དུ་མཐོང་བ་ལ་ཐ་
དད་དུ་གྱུར་པ་མེད་པའི་ཕྱིར་ཏེ། ཐེག་ཆེན་གྱི་བསྒོམ་པ་དེས་ཇི་སྐད་དུ་བཤད་པའི་ཐེག་ཆེན་
གྱི་མཐོང་བའི་ལམ་གྱིས་མངོན་སུམ་དུ་བྱས་པའི་ཆོས་དབྱིངས་ལས་ཐ་མི་དད་པའི་ཆོས་
དབྱིངས་ལ་དམིགས་པའི་ཕྱིར། དཔེར་ན། འདུས་བྱས་ལམ་དང་འདུས་མ་བྱས་འགོག་པ་
དག་ངོ་བོ་གཅིག་པ་ཉིད་ཀྱིས་ཕན་ཚུན་ངོ་བོ་ཐ་དད་པར་གདགས་པར་མི་ནུས་པ་བཞིན་ནོ།།
འོ་ན་སྒོམ་སྤང་སྤོང་མི་ནུས་པར་འགྱུར་རོ་ཞེ་ན། ཐེག་ཆེན་གྱི་སྒོམ་ལམ་ཆོས་ཅན། ཐེག་ཆེན་
མཐོང་ལམ་གྱི་དམིགས་པའི་ཆོས་དབྱིངས་ལ་དམིགས་ན་བསྒོམ་སྤང་སྤོང་མི་ནུས་མི་དགོས་
ཏེ༑ དེ་ལ་དམིགས་ཀྱང་སྒོམ་སྤང་སྤོང་བ་དེ་ནི་ཆོས་ཉིད་མངོན་སུམ་དུ་མཐོང་ཟིན་རྒྱུན་ལྡན་
དུ་གོམས་པའི་རྟེན་ཅིང་འབྲེལ་བར་འབྱུང་བའི་ཆོས་ཉིད་ཀྱིས་ཐོབ་པའི་ཕྱིར། འདུས་བྱས་ཀྱི་
དབྱིངས་མེད་པར་འདུས་མ་བྱས་ཀྱི་དབྱིངས་སུ་གདགས་པར་མི་ནུས་སོ་ཞེས་སོགས་ཀྱི་མདོ་
ཆོས་ཅན། སྒོམ་ལམ་ལ་འདོམས་པའི་གདམས་ངག་ཡིན་ཏེ། སྒོམ་སྤང་ལྷན་སྐྱེས་ཀྱི་གཉེན་
པོར་ཆོས་ཐམས་ཅད་བདེན་མེད་དུ་བསྒོམ་བྱར་སྟོན་པའི་དེ་བཞིན་གཤེགས་པའི་གསུང་ཡིན་
པའི་ཕྱིར། །
གཉིས་པ་བསྡུས་ཏེ་བསྟན་པ་ནི། ཐེག་པ་ཆེན་པོའི་གདམས་ངག་ནི་རྣམ་པ་
བཅུར་ངེས་སོ། །དེའི་རྒྱུ་མཚན། འདོམས་ཡུལ་བཅུ་པོ་དེ་དག་ཐམས་ཅད་གདམས་ངག་གི་
སྐབས་སུ་བསྟན་ཏེ། བཅུ་པོ་འདི་ཙམ་ཁོ་ནས་རྫོགས་པའི་བྱང་ཆུབ་དོན་གཉེར་གྱི་དོན་
ཐམས་ཅད་ཕུན་སུམ་ཚོགས་པར་འགྱུར་བས་སོ། །འདོམས་ཡུལ་བཅུ་གང་ཞེ་ན། གོང་དུ་
བསྟན་པ་དེ་ལྟར་ན། བྱང་ཆུབ་ཀྱི་སེམས་དང་། དེས་འཕངས་པའི་ཆོས་ཀྱི་ངོ་བོ་ཉིད་ཀྱི་ཤེས་
རབ་ཀྱི་ཕ་རོལ་ཏུ་ཕྱིན་པ་ལ་སྒྲུབ་པའི་རྣམ་པ་གང་ཡིན་པ་བདེན་པར་མི་དམིགས་པའི་རྣམ་
-9
3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཅན་དང༌། སྒྲུབ་པ་དེའི་དམིགས་པ་གང་ཡིན་པ། འཕགས་པའི་བདེན་པ་བཞི་དང་སྒྲུབ་
པའི་རྟེན་གང་ཡིན་པ་སྐྱབས་གསུམ་དང་སྒྲུབ་པ་ཁྱད་པར་དུ་འགྲོ་བའི་རྒྱུ་གང་ཡིན་པ་མ་
ཆགས་པའི་བརྩོན་འགྲུས་དང༌། སྒྲུབ་པ་མི་ལྡོག་པར་འགྲོ་བའི་རྒྱུ་གང་ཡིན་པ་ཡོངས་སུ་མི་
ངལ་བའི་བརྩོན་འགྲུས་དང༌། སྒྲུབ་པ་ཐེག་པ་གཞན་གྱིས་མི་འགྲོ་བའི་རྒྱུ་གང་ཡིན་པ་
ལམ་ཡོངས་སུ་འཛིན་པའི་བརྩོན་འགྲུས་དང་། སྒྲུབ་པ་གཞན་གྱི་དྲིང་མི་འཇོག་པར་འགྲོ་བ་
ཉིད་ཀྱི་རྒྱུ་གང་ཡིན་པ་སྤྱན་ལྔ་དང༌། སྒྲུབ་པས་རྣམ་པར་ཐམས་ཅད་མཁྱེན་པ་ཉིད་ཡོངས་སུ་
རྫོགས་པའི་རྒྱུ་གང་ཡིན་པ་མངོན་ཤེས་དྲུག་དང༌། སྒྲུབ་པ་མཐར་ཐུག་པའི་རྒྱུ་གང་ཡིན་པ་
མཐོང་བ་དང་སྒོམ་པའི་ལམ་དག་གོ །ངག་དོན། ཐེག་ཆེན་གདམས་ངག་ཆོས་ཅན། བཅུར་
གྲངས་ངེས་ཏེ། བཅུ་ལས་མང་མི་དགོས་ཤིང་ཉུང་ན་མི་འདུ་བའི་ཕྱིར། །
གཉིས་པ་རྟོགས་པར་དཀའ་བ་བྱེ་བྲག་ཏུ་བཤད་པ་ལ། སྤྱིའི་དོན་དང༌།
གཞུང་གི་དོན་གཉིས། དང༌ པོ་ ལ་ མཚོན་བྱེད་དཔེའི་དགེ་འདུན། མཚོན་བྱ་དོན་གྱི་དགེ་
འདུན་གཉིས། དང་པོ་ལ་གང་ལ་གནས་པའི་འབྲས་བུ། དེ་ལ་གནས་པའི་གང་ཟག་གཉིས།
དང་པོ་ནི། དགེ་སྦྱོང་གི་ཚུལ་གྱི་འབྲས་བུ་ཡིན་ལ། དགེ་སྦྱོང་གི་ཚུལ་ནི་ཟག་མེད་བར་ཆད་
མེད་ལམ་སྟེ། འདིས་འཆལ་བའི་ཚུལ་ཁྲིམས་ཀྱི་རྒྱུ་ཉོན་མོངས་སྤངས་པའི་སྒོ་ནས་དོན་དམ་
པའི་དགེ་སྦྱོང་དུ་བྱེད་པའི་ཕྱིར། དབྱེ་ན། རྒྱུད་ཀྱི་འབྲས་བུ། ཕྱིར་འོང་གི་འབྲས་བུ། ཕྱིར་མི་
འོང་གི་འབྲས་བུ། དགྲ་བཅོམ་གྱི་འབྲས་བུ་རྣམས་ཏེ་བཞིའོ། །དེར་འབྱེད་པའི་རྒྱུ་མཚན།
སྤང་བྱ་ལ་མཐོང་སྤང་དང༌། སྒོམ་སྤང་གཉིས་སུ་ངེས་ཤིང་། མཐོང་སྤང་སྤངས་པས་རབ་ཏུ་
ཕྱེ་བ་ལ་རྒྱུན་ཞུགས་ཀྱི་འབྲས་བུ། སྒོམ་སྤང་ལ་འདོད་པའི་སྒོམ་སྤང་དང༌། ཁམས་གོང་གི་
སྒོམ་སྤང་གཉིས་ལས། འདོད་པའི་སྒོམ་སྤང་ཕལ་ཆེར་སྤངས་པ་ལས། ཕྱིར་འོང་དང་། མ་
ལུས་པ་སྤངས་པ་ལས་ཕྱིར་མི་འོང་དང༌། ཁམས་གོང་གི་སྒོམ་སྤང་སྤངས་པ་ལས་དགྲ་
-3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བཅོམ་གྱི་འབྲས་བུ་བཞག་གོ །ཅིའི་ཕྱིར་འདོད་ཉོན་སྤངས་པ་ལ་འབྲས་བུ་གཉིས་བཞག་ལ།
གཞན་ལ་མིན་ཞེ་ན། འདོད་པ་ནི། ཉེས་དམིགས་ཆེ་བས་མྱུར་དུ་འདའ་དགོས་པར་རྟོགས་
པའི་ཆེད་ཡིན་པའི་ཕྱིར། འདོད་པའི་སྒོམ་སྤངས་ཕལ་ཆེར་ཟད་པ་ལ་འབྲས་བུར་བཞག་པ་
ལ༑ འབྲས་བུ་གསར་ཐོབ་ཡོད་པར་ཤེས་ནས་ཉོན་མོངས་སྤོང་བ་ལ་མྱུར་དུ་འཇུག་པའི་ཕྱིར།
ཐོབ་ཚུལ་ཡང་འབྲས་བུ་དང་པོ་གསུམ་འདོད་ཁམས་སུ་ཐོབ་སྟེ། རྒྱུན་ཞུགས་དང་ཕྱིར་འོང་
འདོད་པ་ལ་འདོད་ཆགས་དང་བྲལ་བས་ཐོབ་ཅིང་། ཕྱིར་མི་འོང་ཆགས་བྲལ་སྔོན་སོང་
མཐོང་ལམ་དང་། མཐར་གྱིས་པ་འདོད་ཉོན་དགུ་པ་སྤོང་བའི་བར་ཆད་མེད་ལམ་གྱིས་ཐོབ་
ལ༑ དེ་གཉིས་ཀ་ཡང་འདོད་པའི་རྟེན་དུ་ངེས་པའི་ཕྱིར། དགྲ་བཅོམ་ནི་ཁམས་གསུམ་ཆར་
དུ་ཐོབ་སྟེ། སྲིད་རྩེའི་གཉེན་པོས་ཐོབ་ཅིང་། དེ་ནི་ཁམས་གསུམ་ཆར་ལ་རྟེན་དུ་རུང་བའི་
ཕྱིར། མཛོད་ལས། འདོད་པར་གསུམ་ཐོབ་ཐ་མར་ནི། །གསུམ་དུའོ་གོང་ན་མཐོང་ལམ་
མེད། །ཅེས་སོ། །ལམ་གང་གིས་ཐོབ་ན། འབྲས་བུ་ཐོག་མཐའ་གཉིས་ཟག་མེད་ཀྱི་ལམ་
གྱིས་ཐོབ་སྟེ། མཐོང་ལམ་མཉམ་གཞག་དང་སྲིད་རྩེའི་གཉེན་པོས་ཐོབ་ཅིང་། དེ་ནི་ཟག་
མེད་ཁོ་ནར་ངེས་པའི་ཕྱིར། འབྲས་བུ་བར་པ་གཉིས་ལྷག་མཐོང་ལ་སྤྱོད་པས་ཟག་མེད་ཞི་
གནས་ལ་སྤྱོད་པས་ཞི་རགས་ཀྱི་རྣམ་པ་ཅན་གྱིས་ཐོབ་བོ། །ཟག་བཅས་ཀྱི་ཐོབ་འབྲས་ཆོས་
ཅན། དགེ་སྦྱོང་གི་ཚུལ་གྱིས་འབྲས་བུ་མ་ཡིན་པར་ཐལ། ཟག་མེད་ཀྱི་ཐོབ་འབྲས་མ་ཡིན་
པའི་ཕྱིར། ཞེ་ན། སྐྱོན་མེད་དེ། སྔར་གྱི་ཟག་མེད་ཀྱི་འབྲས་བུ་དང་བསྲེས་ནས་དགེ་སྦྱོང་གི་
ཚུལ་གྱི་འབྲས་བུར་འཇོག་པའི་ཕྱིར། དེ་སྐད་དུ། འཇིག་རྟེན་པ་ཡི་ཐོབ་འབྲས་ནི། །བསྲེས་
ནས་ཟག་མེད་ཐོབ་འཛིན་ཕྱིར། །ཞེས་སོ། ། །
གཉིས་པ་དེ་ལ་གནས་པའི་གང་ཟག་ལ། སྤང་བྱ་མཐར་གྱིས་སྤོང་བ་དང༌།
གཅིག་ཅར་སྤོང་བ་གཉིས། དང་པོ་ལ། རྒྱུན་ཞུགས། ཕྱིར་འོང་། ཕྱིར་མི་འོང༌། དགྲ་བཅོམ་
- 9
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དང་བཞི། དང་པོ་ལ། ཞུགས་གནས་གཉིས་ཀྱི་དང་པོ་ལ། སྤངས་པའི་ཁྱད་པར་མཐོང་
ལམ་གྱི་སྔོན་དུ་འདོད་ཉོན་ཅུང་ཟད་མ་སྤངས་པའམ། ལྔ་པའི་བར་སྤངས་ཀྱང་རུང་། དྲུག་པ་
མ་སྤངས་པ། རྟོགས་པའི་ཁྱད་པར་ཀུན་ལས་བཏུས་ལྟར་ན། སྦྱོར་ལམ་སྟན་གཅིག་པ་ནས་
མཐོང་ལམ་སྐད་ཅིག་དང་པོ་བཅོ་ལྔ་གང་རུང་ལ་གནས་པ་གཅིག་དང་། མཛོད་ལྟར་ན།
མཐོང་ལམ་སྐད་ཅིག་དང་པོ་བཅོ་ལྔ་གང་རུང་ལ་གནས་པ་ལ་བྱེད་ཀྱང་། འདིར་སྦྱོར་ལམ་
སྟན་གཅིག་པ་ལ་གནས་པ་མི་བཟུང་སྟེ། རིགས་ཀྱིས་ཞེས་ལོགས་སུ་བཤད་པའི་ཕྱིར་དང་།
སོ་སྐྱེ་པ་ཡིན་པའི་ཕྱིར། དེས་ན་མཐོང་ལམ་སྡུག་བསྔལ་ལ་ཆོས་བཟོད་ཐོབ་ཅིང་ལམ་རྗེས་
ཤེས་མ་ཐོབ་པ། མཚན་ཉིད་འདོད་ཉོན་དྲུག་པ་རྒྱུད་ལ་ལྡན་ཞིང་། དགེ་སྦྱོང་ཚུལ་གྱི་འབྲས་
བུ་ལ་ཞུགས་པ་གང་ཞིག །ཁྱོད་ཀྱི་ནང་ཚན་དུ་གྱུར་པའི་ལམ་རྗེས་ཤེས་ཐོབ་པ་མེད་པ།
དབྱེ་ན། དབང་རྟུལ་དད་པའི་རྗེས་འབྲང་དང་། དབང་རྣོན་ཆོས་ཀྱི་རྗེས་འབྲང་གཉིས་སོ། །
གཉིས་པ་ལ་སྤོང་བའི་ཁྱད་པར་འདྲ་ལ། རྟོགས་པའི་ཁྱད་པར་ལམ་རྗེས་
ཤེས་ཐོབ་ཅིང་འདོད་ཉོན་དྲུག་པ་སྤངས་པའི་རྣམ་གྲོལ་ལམ་མ་ཐོབ་པ། མཚན་ཉིད། འདོད་
ཉོན་དྲུག་པ་རྒྱུད་ལ་ལྡན་པ་གང་ཞིག །ལམ་རྗེས་ཤེས་ཐོབ་པ། དབྱེ་ན། འབྲས་གནས་ཙམ་
པོ་ དང༌ ། ཁྱད་པར་ཅན། རིགས་ནས་རིགས་ སྐྱེ་ གཉིས། དང༌པོ་ལ། སྤངས་རྟོགས་རྒྱུན་
ཞུགས་སྤྱི་དང་འདྲ་ལ། མཚན་ཉིད་འདོད་ཉོན་དྲུག་པ་རྒྱུད་ལ་ལྡན་ཞིང་ལམ་རྗེས་ཤེས་ཐོབ་
པ་གང་ཞིག །ཁྱོད་ཀྱི་ནང་ཚན་དུ་གྱུར་པའི་ཞུགས་པ་མེད་པ། དེའི་ནང་ཚན་སྲིད་པ་ལན་
བདུན་པ་ལ། སྐྱེ་བ་ལེན་ཚུལ་གྱི་ཁྱད་པར། མདོ་སྡེ་པ་རྣམས་སྐྱེ་བ་ལན་བདུན་ཁོ་ན་ལེན་
པར་འདོད་ཅིང་། བྱེ་བྲག་སྨྲ་བ་ལྷ་མི་གཉིས་སུ་བདུན་བདུན་རེ་བཅུ་བཞི་ལེན་པར་འདོད་ལ།
དེ་ལྟ་ན་ཡང་། སྲིད་པ་ལན་བདུན་པར་མི་འགལ་ཏེ། བདུན་ཚན་དུ་འདྲ་བའི་ཕྱིར། གནས་
བདུན་ལ་མཁས་པའི་དགེ་སློང་དང༌། ཤིང་འདབ་མ་བདུན་པ་བཞིན། གནས་བདུན་ནི།
- 9 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གཟུགས་ཀྱི་ཕུང་པོ་ ཡང་དག་པ། ཀུན་འབྱུང་། འགོག་པ། འགོག་པར་འགྲོ་བའི་ལམ།
རོ་མྱོང་། ཉེས་དམིགས། ངེས་པར་འབྱུང་བ། ཇི་ལྟ་བ་བཞིན་དུ་ཕུང་པོ་གཞན་བཞི་ལ་ཡང་
ཤེས་པར་བྱའོ། །འདི་ནི་འཕགས་པ་རྣམས་ཀྱི་ཐ་ཤལ་ལོ། །མཚན་ཉིད། དགེ་སྦྱོང་ཚུལ་གྱི་
འབྲས་བུ་ལ་གནས་པ་གང་ཞིག །འདོད་པར་རིགས་མཐུན་གྱི་སྐྱེ་བ་བདུན་ངེས་པར་ལེན་པ།
གཉིས་པ་ལ། སྤངས་པའི་ཁྱད་པར། འདོད་ཉོན་གསུམ་པ་སྤངས། བཞི་པ་སྤངས་ཀྱང་རུང་
མ་སྤངས་ཀྱང་རུང་། ལྔ་པ་མ་སྤངས་ཤིང་ཚེ་དེ་ལ་མི་སྤོང་བ་བྱ་དགོས་ཏེ། ལྔ་པ་སྤངས་ན་
ཁམས་ལས་འདའ་མི་དགོས་ཤིང་། འབྲས་བུ་གསར་ཐོབ་ཡོད་པར་ཤེས་ནས་དྲུག་ག་སྤོང་བ་
ལ་འཇུག་པའི་ཕྱིར། མཐོང་ལམ་གྱི་གོང་དུ་ལྔ་པ་སྤངས་ན་དྲུག་པ་སྤོང་བར་མི་མཚུངས་ཏེ།
དེར་འབྲས་བུ་ཐོབ་པ་མེད་པའི་ཕྱིར། རྟོགས་པའི་ཁྱད་པར་རྒྱུན་ཞུགས་སྤྱི་དང་འདྲ་ལ།
གཉེན་པོའི་ཁྱད་པར་གཟུགས་མེད་ཀྱི་དབང་པོ་ཐོབ་པ། རྒྱལ་པོ་སྲས་ཀྱིས་སྒོམ་སྤང་གཅིག་
དང་གཉིས་ལས་འདས་པས་སྐྱེ་བ་ལྔའམ་བཞི་ལེན་པའི་རིགས་ནས་རིགས་སྐྱེ་འདོད་ཀྱང་།
རང་ལུགས་ཚེ་གཉིས་གསུམ་དུ་རིགས་ནས་ རིགས་སྐྱེ། ཞེས་བཤད་པ་ལྟར་བཟུང་ངོ༌།།
མཚན་ཉིད་གསུམ་འབྲས་གནས་ཁྱད་པར་ཅན་གང་ཞིག །འདོད་པར་རིགས་མཐུན་གྱི་སྐྱེ་བ་
གཉིས་ལེན་ཅིང་། བཞི་པ་མི་ལེན་པ། དབྱེ་ན་ལྷའི་རིགས་ནས་རིགས་སྐྱེ་དང་། མིའི་རིགས་
ནས་ རིགས་སྐྱེ་གཉིས། དང་པོའི་མཚན་ཉིད། གང་ཞིག་འདྲ། འདོད་ལྷར་སྐྱེ་བ་ རིགས་
མཐུན་གཉིས་ལེན་ཅིང་། འདོད་པར་སྐྱེ་བ་བཞི་པ་མི་ལེན་པ། གཉིས་པའི་མཚན་ཉིད། གང་
ཞིག་འདྲ། མིར་སྐྱེ་བ་རིགས་མཐུན་གཉིས་ལེན་ཅིང་། འདོད་པར་སྐྱེ་བ་བཞི་པ་མི་ལེན་པ།
གཉིས་པ་ལ་འབྲས་བུ་ཐོད་རྒལ་བ་དང༌། མཐར་གྱིས་པ་གཉིས། དང་པོ་ལ་ཞུགས་གནས་
གཉིས་ཀྱི། དང་པོ་ལ། སྤངས་པ་ཁྱད་པར་གཅིག་མཐོང་ལམ་གྱི་སྔོན་དུ་འདོད་ཉོན་དྲུག་པ་
སྤངས་དགུ་པ་རྒྱུད་ལ་ལྡན་པ། རྟོགས་པའི་ཁྱད་པར་མཐོང་ལམ་སྡུག་བསྔལ་ཆོས་བཟོད་
- 9
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐོབ་ཅིང་ལམ་རྗེས་ཤེས་མ་ཐོབ་པ། མཚན་ཉིད། མཐོང་ལམ་གྱི་སྔོན་དུ་འདོད་ཉོན་དྲུག་པ་
སྤངས་ཤིང་འདོད་ཉོན་དགུ་པ་རྒྱུད་ལ་ལྡན། དགེ་སྦྱོང་གི་ཚུལ་གྱི་འབྲས་བུ་ལ་ཞུགས་པ་གང་
ཞིག །ཁྱོད་ཀྱི་ནང་ཚན་དུ་གྱུར་པའི་ལམ་རྗེས་ཤེས་ཐོབ་པ་མེད་པ། གཉིས་པ། སྤངས་པའི་
ཁྱད་པར་འདྲ་ལ། རྟོགས་པའི་ཁྱད་པར་ལམ་རྗེས་ཤེས་ཐོབ་པ། མཚན་ཉིད། མཐོང་ལམ་
གྱི་སྔོན་དུ་འདོད་ཉོན་དྲུག་པ་སྤངས། འདོད་ཉོན་དགུ་པ་རྒྱུད་ལ་ལྡན་པ་གང་ཞིག་ལམ་རྗེས་
ཤེས་ ཐོབ་ པ། གཉིས་ པ་ ལ་ ཞུགས་ གནས་ གཉིས་ ཀྱི་ དང་ པོ་ ལ། སྤངས་རྟོགས་ རྒྱུན་
ཞུགས་འབྲས་གནས་དང་འདྲ་ལ། མཚན་ཉིད། འདོད་ཉོན་དྲུག་པ་རྒྱུད་ལ་ལྡན་ཞིང་ལམ་
རྗེས་ཤེས་ཀྱི་རྟོགས་པ་ཐོབ་པ་གང་ཞིག་དགེ་སྦྱོང་ཚུལ་གྱི་འབྲས་བུ་ཐོབ་ཕྱིར་ཞུགས་པ།
འདི་ལ་དད་མོས་མཐོང་ཐོབ་གཉིས་ཡོད་ཀྱང་སོ་སོར་མི་བགྲང་སྟེ་དབང་པོ་འཕོ་བ་ཡོད་པའི་
ཕྱིར། །
པའE
གཉིས་པ་ལ་སྤངས་པའི་ཁྱད་པར། མཐོང་ལམ་གྱི་རྗེས་སུ་འདོད་ཉོན་དྲུག་
པ་སྤངས་ཤིང་འདོད་ཉོན་དགུ་པ་རྒྱུད་ལ་ལྡན། རྟོགས་པའི་ཁྱད་པར་འདོད་ཉོན་དྲུག་པ་
སྤངས་པའི་རྣམ་གྲོལ་ལམ་ཐོབ་ཅིང་། དགུ་པ་སྤངས་པའི་རྣམ་གྲོལ་ལམ་མ་ཐོབ་པ། མཚན་
ཉིད་མཐོང་ལམ་གྱི་རྗེས་སུ་འདོད་ཉོན་དྲུག་པ་སྤངས། འདོད་ཉོན་དགུ་པ་རྒྱུད་ལ་ལྡན་པ།
དབྱེ་ན་འབྲས་གནས་ཙམ་པོ་དང་ཁྱད་པར་ཅན་བར་ཆད་གཅིག་པ་གཉིས། དང་པོ་ལ་
སྤངས་རྟོགས་སྤྱི་དང་འདྲ་ལ། མཚན་ཉིད་མཐོང་ལམ་གྱི་རྗེས་སུ་འདོད་ཉོན་དྲུག་པ་སྤངས།
འདོད་ཉོན་དགུ་པ་རྒྱུད་ལ་ལྡན་པ་གང་ཞིག །ཁྱོད་ཀྱི་ནང་ཚན་དུ་གྱུར་པའི་ཞུགས་པ་མེད་པ།
གཉིས་པ་ལ། སྤངས་པའི་ཁྱད་པར། སྒོམ་སྤངས་བདུན་ནམ་བརྒྱད་ཟད་ཅིང་། གཉེན་པོའི་
ཁྱད་པར་ཟག་མེད་ཀྱི་དབང་པོ་ཐོབ་པ། འདིར་ཁམས་ལས་འདའ་དགོས་པས་བརྒྱད་པ་
སྤངས་ན་དགུ་པ་སྤོང་བར་མི་མཚུངས་སོ། །མཚན་ཉིད་འདོད་ཉོན་དྲུག་པ་སྤངས་པ་གང་
-9
9 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཞིག་འདོད་པར་སྐྱེ་བ་གཅིག་བླངས་ནས་མྱང་འདས་མངོན་དུ་བྱེད་པ། གསུམ་པ་ལ། འབྲས་
བུ་ཐོད་རྒལ་བ་དང་། མཐར་གྱིས་པ་གཉིས། དང་པོ་ལ་ཞུགས་གནས་གཉིས་ལས་དང་པོ་
ནི༑ སྤངས་པའི་ཁྱད་པར་མཐོང་ལམ་གྱི་སྔོན་དུ་འདོད་ཉོན་དགུ་པ་སྤངས་ཤིང་སྲིད་རྩེའི་
སྒོམ་སྤངས་རྒྱུད་ལ་ལྡན་པ། རྟོགས་པའི་ཁྱད་པར་མཐོང་ལམ་སྡུག་བསྔལ་ཆོས་བཟོད་ཐོབ་
ཅིང་ལམ་རྗེས་ཤེས་མ་ཐོབ་པ་མཚན་ཉིད། མཐོང་ལམ་གྱི་སྔོན་དུ་འདོད་ཉོན་དགུ་པ་སྤངས།
དགེ་སྦྱོང་ཚུལ་གྱི་འབྲས་བུ་ལ་ཞུགས་པ་གང་ཞིག །ཁྱོད་ཀྱི་ནང་ཚན་དུ་གྱུར་པའི་ལམ་རྗེས་
ཤེས་ཐོབ་པ་མེད་པ། གཉིས་པ་ལ། སྤངས་པའི་ཁྱད་པར་འདྲ་ལ། རྟོགས་པའི་ཁྱད་པར་
ལམ་རྗེས་ཤེས་ཐོབ་པ། མཚན་ཉིད་མཐོང་ལམ་གྱི་སྔོན་དུ་འདོད་ཉོན་དགུ་པ་སྤངས་ཤིང་།
སྲིད་རྩེའི་ཉོན་མོངས་རྒྱུད་ལ་ལྡན་པ་གང་ཞིག །ལམ་རྗེས་ཤེས་ཐོབ་པ། གཉིས་པ་ལ་ཡང་།
ཞུགས་ གནས་ གཉིས་ལས་དང་པོ་ལ། སྤངས་རྟོགས་མཐར་ གྱིས་ པའི་ ཕྱིར་འོང་འབྲས་
གནས་དང་འདྲ་ལ། མཚན་ཉིད་འདོད་ཉོན་དྲུག་པ་སྤངས་པའི་རྣམ་གྲོལ་ལམ་ཐོབ། འདོད་
ཉོན་དགུ་པ་རྒྱུད་ལ་ལྡན་པ་གང་ཞིག་དགེ་སྦྱོང་ཚུལ་གྱི་འབྲས་བུ་ཐོབ་ཕྱིར་ཞུགས་པ། གཉིས་
པ་ལ་སྤངས་པའི་ཁྱད་པར་མཐོང་ལམ་གྱི་རྗེས་སུ་འདོད་ཉོན་དགུ་པ་སྤངས་ཤིང༌། སྲིད་
རྩེའི་ཉོན་མོངས་རྒྱུད་ལ་ལྡན་པ། རྟོགས་པའི་ཁྱད་པར། འདོད་ཉོན་དགུ་པ་སྤངས་པའི་རྣམ་
གྲོལ་ལམ་ཐོབ་ཅིང་། སྲིད་རྩེའི་ཉོན་མོངས་དགུ་པ་སྤངས་པའི་རྣམ་གྲོལ་ལམ་ཐ་མ་ཐོབ་པ།
མཚན་ཉིད་མཐོང་ལམ་གྱི་རྗེས་སུ་འདོད་ཉོན་དགུ་པ་སྤངས་ཤིང་སྲིད་རྩེའི་ཉོན་མོངས་རྒྱུད་
ལ་ལྡན་པ། དབྱེ་ན། གཟུགས་སུ་ཉེར་འགྲོ། གཟུགས་མེད་ཉེར་འགྲོ། མཐོང་ཆོས་ཞི། ལུས་
མངོན་བྱེད། ཚེ་ཡོངས་སུ་གྱུར་པ་དང་ལྔ། དང་པོའི་མཚན་ཉིད། འདོད་པའི་རྟེན་ཅན་གྱི་ཕྱིར་
མི་འོང་གང་ཞིག །གཟུགས་སུ་ཕྱིན་ནས་མྱང་འདས་མངོན་དུ་བྱེད་པ། དབྱེ་ན། བར་དོར་
འདའ་བ། སྐྱེས་ནས་འདའ་བ། གོང་འཕོ་དང་གསུམ། དང་པོའི་མཚན་ཉིད། འདོད་པའི་
-
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟེན་ཅན་གྱི་ཕྱིར་མི་འོང་གང་ཞིག །གཟུགས་ཀྱི་སྐྱེ་བའི་ཀུན་སྦྱོར་སྤངས་ཤིང་། མངོན་པར་
འགྲུབ་པའི་ཀུན་སྦྱོར་མ་སྤངས་པས། གཟུགས་ཀྱི་བར་སྲིད་དུ་མྱ་ངན་ལས་འདའ་བ། འདི་
ལྷག་མེད་དུ་མྱ་ངན་ལས་འདའ་བར་བཤད་པ་ནི། བར་དོ་སྲིད་པ་ཚོལ་བའི་ངང་ཚུལ་ཅན་
ཡིན་པས་སྐྱེ་སྲིད་ལན་འདུན་པ་དང་བྲལ་བ་ན་ལུས་འཇིག་པས་སོ། ། །
གཉིས་ པའི་ མཚན་ ཉིད། འདོད་ པའི་ རྟེན་ ཅན་ གྱི་ ཕྱིར་ མི་འོང་ གང་ ཞིག།
གཟུགས་ཀྱི་སྐྱེ་གནས་མྱོང་འགྱུར་ཁོ་ནའི་ལས་ཅན། དབྱེ་ན། སྐྱེས་ཙམ་ལས་འདའ་བ་དང་།
འདུ་བྱེད་དང་བཅས་ཏེ་འདའ་བ། འདུ་བྱེད་མེད་པར་འདའ་བ་དང་གསུམ། དང་པོའི་མཚན་
ཉིད། འདོད་པའི་རྟེན་ཅན་གྱི་ཕྱིར་མི་འོང་གང་ཞིག །གཟུགས་སུ་སྐྱེས་མ་ཐག་མྱ་ངན་ལས་
འདའ་བ། གཉིས་པའི་མཚན་ཉིད། གང་ཞིག་འདྲ། གཟུགས་སུ་སྐྱེས་ནས་འབད་རྩོལ་ཆེན་
པོས་ སྐྱེ་བ་དེ་ཉིད་ ལ་ མྱ་ ངན་ལས་འདའ་བ། གསུམ་པའི་མཚན་ཉིད། གང་ཞིག་འདྲ།
གཟུགས་སུ་སྐྱེས་ནས་འབད་རྩོལ་ཆུང་དུས་སྐྱེ་བ་དེ་ཉིད་ལ་མྱ་ངན་ལས་འདའ་བ། གསུམ་པ་
གོང་འཕོ་ལ། གོང་ནི་འོག་མིན་དང༌། སྲིད་རྩེ་གཉིས་ཏེ། གཟུགས་ཅན་གྱི་མཐའ་དང༌།
འཁོར་བའི་མཐའ་ཡིན་པའི་ཕྱིར། འཕོ་བ་ནི་དེར་འགྲོ་བའོ། །ཕྱིར་མི་འོང་འོག་མིན་འགྲོ་
བའི་མཚན་ཉིད། འདོད་པའི་རྟེན་ཅན་གྱི་ཕྱིར་མི་འོང་གཟུགས་ཀྱི་ལན་གྲངས་གཞན་ལ་མྱོང་
འགྱུར་གྱི་ལས་ཅན་གང་ཞིག །འོག་མིན་དུ་མྱ་ངན་ལས་འདའ་བ། དབྱེ་ན། འཕར་བ་དང༌།
ཕྱེད་དུ་འཕར་བ་དང་། གནས་ཐམས་ཅད་དུ་འཆི་འཕོ་ཞིང་འཕར་བ་དང་གསུམ། དང་པོའི་
མཚན་ཉིད། འདོད་པའི་རྟེན་ཅན་གྱི་ཕྱིར་མི་འོང་གང་ཞིག །ཕྱི་མ་ཚངས་རིགས་སུ་སྐྱེས། དེ་
ནས་འོག་མིན་དུ་ སྐྱེས་ནས་མྱ་ངན་ལས་འདའ་བ། གཉིས་པ་ནི། གང་ཞིག་འདྲ། ཕྱི་མ་
ཚངས་རིས་དང་དེའི་ཕྱི་མ་གནས་གཙང་མའི་འོག་མ་གསུམ་གང་རུང་དུ་སྐྱེས་དེ་ནས་འོག་
མིན་དུ་མྱ་ངན་ལས་འདའ་བ། གསུམ་པའི་མཚན་ཉིད། གང་ཞིག་འདྲ། ཚངས་རིས་ནས་
- 1 (y {] -



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
འོག་མིན་གྱི་བར་དུ་རིམ་གྱིས་སྐྱེས་ནས་འོག་མིན་དུ་མྱ་ངན་ལས་འདའ་བ། དེ་ཡང་གང་གི་
དབང་གིས་སྐྱེ་ན། བསམ་གཏན་སྤེལ་མ་བསྒོམས་པའི་དབང་གིས་སྐྱེ། སྤེལ་ཚུལ་ནི་ཟག་
མེད་གཉིས་ཀྱི་བར་དུ་ཟག་བཅས་གཅིག་སྤེལ་བ་ཡིན་ལ། དེ་ཡང་ཆུང་ངུ་གསུམ་སྤེལ།
འབྲིང་དྲུག་སྤེལ། ཆེན་པོ་དགུ་སྤེལ། ཤིན་ཏུ་ཆེན་པོ་བཅུ་གཉིས་སྤེལ། ཆེས་ཤིན་ཏུ་ཆེ་བ་
བཅོ་ལྔ་སྤེལ་ལོ། །སྤེལ་བའི་དགོས་པ་ཕྱིར་མི་འོང་གནས་གཙང་མར་སྐྱེ་བར་བྱ་བ་དང་།
དགྲ་བཅོམ་དབང་རྣོན་མཐོང་ཆོས་ལ་བདེ་བར་གནས་པ་དང་། དབང་རྟུལ་ཉོན་མོངས་པ་
ཐག་བསྲིང་བའི་ཆེད་ཡིན་ནོ། །དེ་སྐད་དུ་ཡང་། སྐྱེ་དང་གནས་པར་བྱ་བ་དང༌། །ཉོན་མོངས་
པས་ནི་འཇིགས་ཕྱིར་སྤང་། །ཞེས་སོ། །
གཉིས་པ་སྲིད་རྩེའི་མཐར་ཐུག་འགྲོ་བའི་མཚན་ཉིད། འདོད་པའི་རྟེན་ཅན་གྱི་
ཕྱིར་མི་འོང་གཟུགས་ཀྱི་ལན་གྲངས་གཞན་ལ་མྱོང་འགྱུར་གྱི་ལས་ཅན་གང་ཞིག །མཐར་
སྲིད་རྩེར་མྱ་ངན་ལས་འདའ་བ། གཉིས་པ་གཟུགས་མེད་ཉེར་འགྲོའི་མཚན་ཉིད། འདོད་
པའི་རྟེན་ཅན་གྱི་ཕྱིར་མི་འོང་གང་ཞིག །གཟུགས་སུ་མ་སྐྱེས་པར་གཟུགས་མེད་དུ་མྱ་ངན་
ལས་འདའ་བ། གསུམ་པ་མཐོང་ཆོས་ཞི་བའི་མཚན་ཉིད། བདེན་པ་མཐོང་བའི་རྟེན་ལ་མྱང་
འདས་མངོན་དུ་བྱེད་པའི་ཕྱིར་མི་འོང་། ལུས་མངོན་བྱེད་ཀྱི་མཚན་ཉིད། རྣམ་ཐར་བརྒྱད་
ཐོབ་པས་འགོག་པ་མངོན་དུ་བྱེད་ནུས་པའི་ཕྱིར་མི་འོང༌། ཚེ་ཡོངས་སུ་གྱུར་པའི་འཕགས་
པའི་མཚན་ཉིད། སྐྱེ་བ་རྒྱུད་མར་འཕགས་པའི་རྟོགས་པ་ལ་གནས་པར་བྱས་པའི་ཕྱིར་མི་
འོང༌། སློབ་དཔོན་གྱིས་མཐོང་ཆོས་ཞི་སྲིད་རྩེར་འགྲོ་དབྱེ་བར་བྱས་པ་ནི། ཅུང་ཟད་མི་བདེ་
སྙམ་མོ། ། །
བཞི་པ་དགྲ་བཅོམ་པ་ལ། ཞུགས་གནས་གཉིས་ལས། དང་པོ་ནི། འདོད་ཉོན་
དགུ་པ་སྤངས་པའི་རྣམ་གྲོལ་ལམ་ཐོབ་ཅིང་། དགེ་སྦྱོང་ཚུལ་གྱི་འབྲས་བུ་ལ་ཞུགས་པ།
-1) ].



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གཉིས་པའི་མཚན་ཉིད། ཁམས་གསུམ་གྱི་ཉོན་མོངས་པ་མ་ལུས་པར་སྤངས་པས་རབ་ཏུ་ཕྱེ་
བའི་དགེ་སྦྱོང་ཚུལ་གྱི་འབྲས་བུ་ལ་གནས་པ། དབྱེ་ན་དྲུག་སྟེ། དེ་ལ་ཡོངས་སུ་ཉམས་པའི་
ཆོས་ཅན་ནི། དབང་པོ་རྟུལ་པོ་སྦྱོར་བ་གཉིས་དང་མི་ལྡན་པས་རང་གི་ངང་གིས་མཐོང་
ཆོས་བདེར་གནས་ལས་ཉམས་པ། བདག་གསོད་པའི་ཆོས་ཅན་ནི། དབང་པོ་རྟུལ་པོ་སྦྱོར་
བ་གཉིས་དང་མི་ལྡན་པས་སྐུ་ཚེའི་འདུ་བྱེད་གཏོང་ན་མཐོང་ཆོས་བདག་མེད་པར་གནས་
ལས་མི་ཉམས་ཤིང་། མི་གཏོང་ན་ཉམས་པའོ། །རྗེས་སུ་བསྲུང་བ་པ་ནི། སྔོན་རྒྱུན་དུ་སྦྱོར་
བ་དང་ལྡན་པས་འདོད་ཡོན་ལ་སེམས་བསྲུངས་ནས་མཐོང་ཆོས་བདེ་བར་གནས་ལས་
ཉམས་པར་མི་འགྱུར་བའོ། །གནས་པ་ལས་མི་བསྐྱོད་པ་ནི། སྔོན་གུས་སྦྱོར་དང་ལྡན་པས་
འདོད་ཡོན་ལ་སེམས་བསྲུངས་ན་མཐོང་ཆོས་བདེ་བར་གནས་ལས་ཉམས་པར་མི་འགྱུར་
ཞིང་། དབང་རྣོན་དུ་སྦྱང་མི་ནུས་པ། རྟོགས་པའི་འོས་སུ་གྱུར་པ་ནི། སྔོན་སྦྱོར་བ་གཉིས་དང་
ལྡན་པས་མཐོང་ཆོས་ལ་བདེན་པར་གནས་ལས་མི་ཉམས་ཤིང་། དབང་རྣོན་དུ་སྦྱང་ནུས་པ།
མི་གཡོ་བའི་ཆོས་ཅན་ནི། དབང་པོ་རྣོན་པོ་སྦྱོར་བ་གཉིས་ཀ་དང་ལྡན་པས་མཐོང་ཆོས་བདེ་
གནས་ལས་ཉམས་པར་མི་འགྱུར་ཞིང་དབང་རྣོན་དུ་སྦྱང་མི་དགོས་པ། གཉིས་པ་སྤང་བྱ་
གཅིག་ཅར་བའི་མཚན་ཉིད། མཐོང་སྤངས་སྤངས་པའི་ཕྱིར་རབ་ཏུ་ཕྱེ་བའི་དགེ་སྦྱོང་གི་ཚུལ་
གྱི་འབྲས་བུ་ལ་གནས་པའི་དམན་པའི་གང་ཟག་གང་ཞིག །འདོད་པའི་སྒོམ་སྤང་དང་པོ་
སྤོང་བའི་དུས་སུ་ཁམས་གོང་གི་སྒོམ་སྤང་དང་པོ་རྣམས་ཀྱང་སྤོང་བ། དབྱེ་ན། རྒྱུན་ཞུགས་
དང༌། དགྲ་བཅོམ་གཉིས། འབྲས་བུ་བར་པ་ལ་གནས་པ་གཉིས་མི་གཟུང་སྟེ། འདོད་པའི་
སྒོམ་སྤང་དྲུག་པ་སྤངས་པའི་དུས་སུ་ཁམས་གོང་གི་སྒོམ་སྤང་དྲུག་པ་སྤངས་ལ། དགུ་པ་
སྤངས་ན་དགྲ་བཅོམ་དུ་འགྱུར་བའི་ཕྱིར། དེ་དག་འདོད་ཁམས་ན་དྲུག་ཆར་ཡོད་ལ། ཁམས་
གོང་ན་གནས་པ་ལས་མི་བསྐྱོད་པ་དང༌། མི་གཡོ་བའི་ཆོས་ཅན་ཡོད། གཞན་མེད་དེ། དེ་
- ]
j 2 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
དག་གོང་མར་སྐྱེས་པ་ནི། །སྤོངས་ཉམས་དབང་པོ་འཕོ་མི་བསྟེན། །ཞེས་པས་སོ། །
གཉིས་པ་མཚོན་བྱ་དོན་གྱི་དགེ་འདུན་ལ། ཁ་ཅིག་བྱང་སེམས་ལ་རྒྱུན་
ཞུགས་སོགས་མཚན་ཉིད་པ་གཟུང་བར་བྱ་སྟེ། མྱང་འདས་ཀྱི་རྒྱུན་ལ་ཞུགས་པ་མཚན་ཉིད་
པ་བྱང་སེམས་ཁོ་ན་ཡིན་ཞེ་ན། ཤེས་བྱ་ཆོས་ཅན། བྱང་སེམས་ལ་ཕྱིར་མི་འོང་གཟུགས་མེད་
ཉེར་འགྲོ་མཚན་ཉིད་པ་ཡོད་པར་ཐལ། རྒྱུན་ཞུགས་སོགས་བྱང་སེམས་ལ་མཚན་ཉིད་པ་
གཟུང་བར་བྱ་བའི་ཕྱིར། འདོད་ན། མ་ཡིན་པར་ཐལ། བྱང་འཕགས་གཟུགས་མེད་ཁམས་
སུ་སྐྱེ་མི་སྲིད་པའི་ཕྱིར། བྱང་སེམས་ལ་ཕྱིར་མི་འོང་མཐོང་ཆོས་ཞི་མཚན་ཉིད་པ་ཡང་ཡོད་
པར་ཐལ། རྒྱུན་ཞུགས་སོགས་ཉི་ཤུ་བྱང་སེམས་ལ་མཚན་ཉིད་པ་འདོད་རིགས་པའི་ཕྱིར།
འདོད་ན་མེད་པར་ཐལ། བྱང་སེམས་ལ་བདེན་པ་མཐོང་བའི་རྟེན་ལ་མྱང་འདས་མངོན་དུ་
བྱེད་པ་མེད་པའི་ཕྱིར་ཏེ། བྱང་སེམས་ལ་བདེན་པ་མཐོང་བའི་རྟེན་ལ། ཐེག་ཆེན་དང༌། ཐེག་
དམན་གང་གི་ཡང་མྱང་འདས་མངོན་དུ་བྱེད་པ་མེད་པའི་ཕྱིར་ཏེ། ཐེག་ཆེན་གྱི་མྱངའདས་
བདེན་པ་མཐོང་བའི་རྟེན་ལ་མངོན་དུ་བྱེད་མི་ནུས་ཤིང་། བྱང་འཕགས་ཐེག་དམན་གྱི་མྱང་
འདས་མངོན་དུ་བྱེད་མི་སྲིད་པའི་ཕྱིར། གཞན་ཡང་བྱང་སེམས་ལ་རང་རྒྱལ་མཚན་ཉིད་
པ་ཡང་འདོད་ རིགས་པར་འགྱུར་ཏེ། བྱང་ སེམས་ ལ་རྒྱུན་ཞུགས་སོགས་མཚན་ཉིད་པ་
གཟུང་བར་བྱ་བའི་ཕྱིར། འདོད་མི་ནུས་ཏེ། རང་རྒྱལ་རྣམས་ཐེག་འབྲིང་ཁོ་ན་ཡིན་པས་སོ།།
རང་ལུགས་ལ། བྱང་སེམས་ལ་རྒྱུན་ཞུགས་སོགས་སུ་བཏགས་པ་ཡིན་ཏེ། འདོགས་པའི་
ཆོས་གསུམ་ཚང་བའི་ཕྱིར། རྒྱུ་མཚན། མི་མཐུན་ཕྱོགས་སྤོང་བའི་ལམ་ལ་ཞུགས་པ་དང་།
འབྲས་བུ་ལ་གནས་པ་སོགས་སུ་མཚུངས་པ་ཡིན་ནོ། །དགོས་པ། གདུལ་བྱ་འགའ་ཞིག་
རྒྱུན་ཞུགས་སོགས་ལ་ལྷག་པར་དད་པ་རྣམས་ཀྱི་དོན་དུ་བཏགས་ལ། དངོས་ལ་གནོད་བྱེད།
དམན་པའི་གང་ཟག་མ་ཡིན་པས་སོ། །ཕྱིར་མི་ལྡོག་པའི་འཁོར་ལོའི་མདོ་ལས་ཀྱང་། དེ་
- ] 03 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་གཞན་ལ་གང་སྒྲོགས་པ། །དེ་ནི་ཉན་ཐོས་ཤེས་པར་གྱིས། །དེ་སྐད་བརྗོད་པས་ཉན་
ཐོས་མིན། །ཉན་ཐོས་སུ་ནི་ཡོངས་སུ་བསྟན། །ཞེས་སོ། །བྱང་སེམས་ལ་དགེ་སྦྱོང་གི་ཚུལ་གྱི་
འབྲས་བུ་ལ་གནས་པ་ཡང་མེད། ཅེས་སྨྲ་བས་ནི། འབྲས་བུ་དག་པས་གཟུགས་ལ་སོགས།།
ཞེས་སོགས་མ་མཐོང་བར་ཟད་དོ། །རྣམ་དཔྱོད་རྟ་བདུན་གྱིས་དྲངས་པའི། །ལེགས་བཤད་
ཉི་མ་ཤར་བའི་ཚེ། །སྒོས་ངན་འབྱུང་པོའི་བྱ་ཚོགས་ཀུན། །སྨྲ་བ་བཅད་དེ་དབེན་པར་གནས།།
གཉིས་པ་གཞུང་དོན་ལ་མཚམས་སྦྱར། རྩ་བ། འགྲེལ་པ་གསུམ་ལས། དང༌
པོ་ནི། དབང་པོ་རྟུལ་དང་རྣོན་པོ་དག །ཞེས་སོགས་བར་སྐབས་ཀྱི་ཚིགས་སུ་བཅད་པ་ཆོས་
ཅན། ཁྱོད་སྨོས་པ་ལ་དགོས་པ་ཡོད་དེ། དགེ་འདུན་དཀོན་མཆོག་གི་སྐབས་སུ་དེའི་དབྱེ་བ་
བདེ་བླག་ཏུ་རྟོགས་པར་བྱ་བའི་ཆེད་ཡིན་པའི་ཕྱིར། གཉིས་པ་ནི། མཚོན་བྱ་དོན་གྱི་དགེ་
འདུན་དབྱེ་གཞི། དབྱེ་བའི་ངོ་བོ་རྣམ་པ་ཉི་ཤུའོ། །ཇི་ལྟར་ཉི་ཤུ་ཡིན་ན། རྒྱུན་ཞུགས་ཞུགས་
པ་དབང་པོ་རྟུལ་དང་རྣོན་པོ་གཉིས་དང༌། འབྲས་གནས་ཙམ་པོ་ཁྱད་པར་ཅན་ལྷའི་རིགས་
ནས་རིགས་སྐྱེ་དང་། ཕྱིར་འོང་ཞུགས་པ་དད་མོས་མཐོང་ཐོབ། ཕྱིར་འོང་བར་ཆད་གཅིག་པ།
ཕྱིར་མི་འོང་ཞུགས་པ་དད་མོས་མཐོང་ཐོབ། ཕྱིར་མི་འོང་བར་དོར་འདའ་བ། སྐྱེས་ནས་
འདའ་བ། འདུ་བྱེད་དང་བཅས་ཏེ་འདའ་བ། འདུ་བྱེད་མ་ ཡིན་པར་འདའ་བ། འོག་མིན་
འགྲོ་ལ་འཕར་བ་གསུམ། སྲིད་རྩེའི་མཐར་ཐུག་འགྲོ། གཟུགས་ཀྱི་ཆགས་བཅོམ་ལ་མཐོང་
ཆོས་ཞི་དང༌། ལུས་མངོན་བྱེད། དགྲ་བཅོམ་ཞུགས་པ་བསེ་རུའི་མིང་ཅན་རྣམས་ཡོད་པས་
སོ༑ ༑ངག་དོན། མཚོན་བྱ་དོན་གྱི་དགེ་འདུན་ཆོས་ཅན། རྣམ་པ་ཉི་ཤུར་འབྱེད་པའི་རྒྱུ་
མཚན་ཡོད་དེ། ཁྱོད་ལ་མཚན་ཉིད་དཔེའི་དགེ་འདུན་ཉི་ཤུར་ཡོད་པའི་ཕྱིར། གཉིས་པ་ནི།
འཆད་པར་འགྱུར་བའི་ལམ་ཤེས་པ་ཉིད་ཀྱིས་བསྡུས་པ་མཐོང་བའི་ལམ་སྐད་ཅིག་མ་བཅུ་
དྲུག་ལ་བརྟེན་ནས་རྒྱུན་ཞུགས་ཞུགས་ གནས་ ཀྱི་མིང་ཅན་འཆད་དོ། །མཐོང་ལམ་སྡུག་
- | [] 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བསྔལ་ཆོས་བཟོད་ལ་གནས་པའི་བྱང་སེམས་ཆོས་ཅན། འབྲས་བུ་དང་པོ་ལ་ཞུགས་པའི་
མིང་གིས་འཆད་པ་ལ་རྒྱུ་མཚན་ཡོད་དེ། མཐོང་སྤང་སྤོང་བ་ལ་བརྩོན་བཞིན་པའི་བྱང་
སེམས་ཡིན་པའི་ཕྱིར། དབྱེ་ན། དད་པ་དང་ཆོས་ཀྱི་རྗེས་སུ་འབྲང་བའི་མིང་ཅན་གྱི་བྱེ་བྲག་
གིས་རྣམ་པ་གཉིས་སོ། །དེའི་འོག་ཏུ་རྒྱུན་དུ་ཞུགས་པ་འབྲས་གནས་ཙམ་པོའི་མིང་ཅན་
འཆད་དོ། །ལམ་ཤེས་ལ་གནས་པའི་བྱང་སེམས་ཆོས་ཅན། རྒྱུན་ཞུགས་འབྲས་གནས་ཀྱི་
མིང་གིས་འཆད་པའི་རྒྱུ་མཚན་ཡོད་དེ། མཐོང་སྤང་སྤངས་པའི་འབྲས་བུ་ལ་གནས་པའི་བྱང་
སེམས་ཡིན་པའི་ཕྱིར། དེའི་འོག་ཏུ་རྒྱུན་ཞུགས་འབྲས་གནས་ཁྱད་པར་ཅན་གྱི་མིང་ཅན་དེ་
ཉིད། ལྷ་དང་མིའི་རིགས་ནས་རིགས་སུ་སྐྱེ་བ་ཉིད་ཀྱིས་འབྲས་གནས་ཙམ་པོ་ལས་གཞན་
རྣམ་པ་གཉིས་སོ། །འདོད་ལྷར་གཞན་དོན་དུ་སྐྱེ་བ་གཉིས་བླངས་ནས་མྱ་ངན་ལས་འདའ་
ཚུལ་སྟོན་པའི་བྱང་སེམས་ཆོས་ཅན། རྒྱུན་ཞུགས་རིགས་ནས་རིགས་སྐྱེའི་མིང་གིས་འཆད་
པའི་ རྒྱུ་ མཚན་ ཡོད་ དེ། འདོད་ པར་ རིགས་ མཐུན་གྱི་སྐྱེ་ བ་ གཉིས་བླངས་ ནས་མྱ་ ངན་
འདའ་ཚུལ་སྟོན་པའི་བྱང་སེམས་ཡིན་པའི་ཕྱིར། དེའི་འོག་ཏུ་འབྲས་བུ་གཉིས་པ་ལ་ཞུགས་
པའི་མིང་ཅན་འཆད་དོ། །འདོད་ཉོན་དྲུག་པ་སྤོང་བ་ལ་བརྩོན་བཞིན་པའི་བྱང་སེམས་ཆོས་
ཅན། ཕྱིར་ འོང་ཞུགས་ པའི་ མིང་ གིས་འདོགས་ པའི་རྒྱུ་ མཚན་ ཡོད་ དེ། འདོད་ ཉོན་དྲུག་
པ་སྤངས་པའི་འབྲས་བུ་ཐོབ་ཕྱིར་ཞུགས་པའི་བྱང་སེམས་ཡིན་པའི་ཕྱིར། དབང་པོ་རྟུལ་པོ་
དང་རྣོན་པོ་དད་པས་མོས་པ་དང༌། མཐོང་བས་ཐོབ་པ་གཉིས་ཡོད་ཀྱང་དགེ་འདུན་ཉི་ཤུར་
འདྲེན་པ་ན་གཅིག་ཁོ་ནའོ། །དེའི་འོག་ཏུ་ཕྱིར་འོང་འབྲས་གནས་ཙམ་པོའི་མིང་ཅན་འཆད་
དོ༑ །འདོད་ཉོན་དྲུག་པ་སྤངས་པའི་བྱང་སེམས་ཆོས་ཅན། ལན་ཅིག་ཕྱིར་འོང་གི་མིང་གིས་
འདོགས་པའི་རྒྱུ་མཚན་ཡོད་དེ། འདོད་ཉོན་དྲུག་པ་སྤངས་པའི་འབྲས་བུ་ལ་གནས་པའི་བྱུང་
སེམས་ཡིན་པའི་ཕྱིར། དེའི་འོག་ཏུ་ཕྱིར་འོང་འབྲས་གནས་ཁྱད་པར་ཅན་དེ་ཉིད་འབྲས་
• ༑ (] 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་ཙམ་པོ་ལས་གཞན་བར་ཆད་གཅིག་པ་ཡིན་ནོ། །གཞན་དོན་དུ་འདོད་པར་སྐྱེ་བ་
གཅིག་བླངས་ནས་མྱ་ངན་ལས་འདའ་ཚུལ་སྟོན་པའི་བྱང་སེམས་ཆོས་ཅན། ཕྱིར་འོང་བར་
ཆད་གཅིག་པའི་མིང་གིས་འདོགས་པའི་རྒྱུ་མཚན་ཡོད་དེ། སྐྱེ་བ་ཕྱི་མར་འདོད་པའི་རྟེན་ལ་
མྱ་ངན་ལས་འདའ་ཚུལ་སྟོན་པའི་བྱང་སེམས་ཡིན་པའི་ཕྱིར། དེའི་འོག་ཏུ་འབྲས་བུ་གསུམ་
པ་ལ་ཞུགས་པའི་མིང་ཅན་འཆད་དོ། །འདོད་ཉོན་དགུ་པ་སྤོང་བ་ལ་བརྩོན་བཞིན་པའི་བྱང་
སེམས་ཆོས་ཅན། ཕྱིར་མི་འོང་ཞུགས་པའི་མིང་གིས་འདོགས་པའི་རྒྱུ་མཚན་ཡོད་དེ། འདོད་
ཉོན་དགུ་པ་སྤངས་པའི་འབྲས་བུ་ཐོབ་ཕྱིར་ཞུགས་པའི་བྱང་སེམས་ཡིན་པའི་ཕྱིར། སྔ་མ་
བཞིན་དུ་དད་པས་མོས་པ་དང་མཐོང་བས་ཐོབ་པ་གཉིས་ཡོད་ཀྱང་གཅིག་ཏུ་བགྲང་ངོ༌།།
དེའི་འོག་ཏུ་ཕྱིར་མི་འོང་འབྲས་བུ་ལ་གནས་པའི་མིང་ཅན་དེ་རྣམ་པ་བཅུའོ། །དེ་ལ་འདའ་
བའི་མིང་ཅན་གྱི་ཕྱིར་མི་འོང་ཆོས་ཅན། རྣམ་པ་བཞིར་ཡོད་དེ། བར་དོར་འདའ་བ། སྐྱེས་
ནས་འདའ་བ། མངོན་པར་འདུ་བྱེད་དང་བཅས་པ་དང༌། མངོན་པར་འདུ་བྱེད་མེད་པར་
ཡོངས་སུ་མྱ་ངན་ལས་འདའ་བ་ཞེས་བྱ་བའི་མིང་ཅན་རྣམས་སུ་ཡོད་པའི་ཕྱིར། གཞན་
དོན་དུ་བར་དོར་མྱ་ངན་ལས་འདའ་ཚུལ་སྟོན་པའི་བྱང་སེམས་ལ་བར་དོར་འདའ་བ་དང༌།
སྐྱེས་ཙམ་ནས་མྱ་ངན་ལས་འདས་ཚུལ་སྟོན་པའི་བྱང་སེམས་ལ་སྐྱེས་ནས་འདའ་བ་དང༌།
འབད་རྩོལ་ཆེན་པོས་མྱ་ངན་ལས་འདའ་ཚུལ་སྟོན་པའི་བྱང་སེམས་ལ་འདུ་བྱེད་དང་བཅས་
ནས་འདའ་བ་དང༌། འབད་རྩོལ་ཆུང་ངུས་མྱ་ངན་ལས་འདའ་ཚུལ་སྟོན་པའི་བྱང་སེམས་ལ་
འདུ་བྱེད་མེད་པར་འདའ་བའི་མིང་གིས་བཏགས་སོ། །དེའི་འོག་ཏུ་འོག་མིན་གྱི་མཐར་ཐུག་
པར་འགྲོ་བའི་མིང་ཅན་ཏེ་སྔར་བསྟན་པ་ལས་གཞན་ཡིན་ནོ། །གོང་དུ་འཕོ་བའི་མིང་ཅན་
ཆོས་ཅན། རྣམ་པ་གསུམ་དུ་ཡོད་དེ། འཕར་པ་དང༌། ཕྱེད་དུ་འཕར་བ་དང༌། གནས་ཐམས་
ཅད་དུ་འཆི་འཕོ་ཞིང་འཕར་བ་ཉིད་ཀྱི་མིང་ཅན་རྣམས་སུ་ཡོད་པའི་ཕྱིར། ཕྱི་མ་གཞན་དོན་དུ་
- 1
]
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཚངས་རིས་སུ་སྐྱེས་དེ་ནས་འོག་མིན་དུ་མྱ་ངན་ལས་འདའ་ཚུལ་སྟོན་པ་ལ་འཕར་བ་དང་།
གཞན་དོན་དུ་ཕྱི་མ་ཚངས་རིས་དེ་ནས་གཙང་གནས་དང་པོ་གསུམ་གང་རུང་དང་། དེ་ནས་
འོག་མིན་དུ་མྱ་ངན་ལས་འདའ་ཚུལ་སྟོན་པ་ལ་ཕྱེད་དུ་འཕར་བ་དང༌། གཞན་དོན་དུ་
གཟུགས་ཀྱི་གནས་ཀུན་ཏུ་རིམ་གྱིས་སྐྱེས་ཏེ། འོག་མིན་དུ་མྱ་ངན་ལས་འདའ་ཚུལ་སྟོན་པ་
ལ་གནས་ཐམས་ཅད་དུ་འཆི་འཕོ་ཞིང་འཕར་བའི་མིང་གིས་བཏགས་སོ། །དེའི་འོག་ཏུ་དེ་
ཉིད་སྲིད་པའི་རྩེ་མོའི་མཐར་ཐུག་པར་འགྲོ་བའི་མིང་ཅན་ནི། གཟུགས་ཀྱི་འདོད་ཆགས་དང་
བྲལ་བ་སྟེ་སྔར་བཤད་པ་ལས་གཞན་ཡིན་ནོ། །སྲིད་རྩེར་འགྲོ་བའི་མིང་ཅན་ཆོས་ཅན། རྣམ་
པ་གཉིས་སུ་ཡོད་དེ། མཐོང་བའི་ཆོས་ལ་ཞི་བ་དང་། ལུས་ཀྱིས་མངོན་དུ་བྱེད་པའི་མིང་ཅན་
དུ་དབྱེར་ཡོད་པའི་ཕྱིར། དེའི་འོག་ཏུ་དགྲ་བཅོམ་པ་ཉིད་ཀྱི་འབྲས་བུ་ལ་ཞུགས་པའི་མིང་
ཅན་ཡིན་ནོ། །ས་བཅུ་པ་ལ་གནས་པའི་བྱང་སེམས་ཆོས་ཅན། དགྲ་བཅོམ་ཞུགས་པའི་མིང་
གིས་འདོགས་པའི་རྒྱུ་མཚན་ཡོད་དེ། སྒྲིབ་པ་མ་ལུས་པ་སྤངས་པའི་འབྲས་བུ་ཐོབ་ཕྱིར་དུ་
ཞུགས་པའི་བྱང་སེམས་ཡིན་པའི་ཕྱིར། དེའི་འོག་ཏུ་རང་སངས་རྒྱས་ཀྱི་མིང་ཅན་ཏེ་ཉི་ཤུའོ།།
ལུས་ཀྱི་རྣམ་འགྱུར་གྱིས་ཆོས་སྟོན་པའི་བྱང་སེམས་ཆོས་ཅན། རང་སངས་རྒྱས་ཀྱི་མིང་གིས་
འདོགས་པའི་རྒྱུ་མཚན་ཡོད་དེ། སྒྲ་མེད་ལུས་ཀྱིས་ཆོས་སྟོན་པའི་བྱང་སེམས་ཡིན་པའི་ཕྱིར།
མཚུངས་མེད་ཁོ་བོའི་རྣམ་དཔྱོད་ཀྱི། །ཟུར་མིག་རོལ་པ་ཙམ་གྱིས་ཀྱང་། །གཞན་ལ་སྨྲ་
བ་སྤངས་པའི་གཞུང། །གནས་ཚུལ་སྟོན་པའི་གླེང་མོས་བྲེལ། །
གཉིས་པ་འབྲས་ བུ་ ངེས་ འབྱེད་ཆ་ མཐུན་བཤད་ པ་ ལ། སྤྱིའི་དོན་དང༌། །
གཞུང་གི་དོན་གཉིས་ལས། དང་པོ་ལ་རྟེན་དང་བརྟེན་པ་གཉིས་ལས། དང་པོ་ལ། ལུས་ཀྱི་
རྟེན་དང༌། བསམ་པའི་རྟེན་གཉིས་ལས་དང་པོ་ནི། རང་སྟོབས་ཀྱིས་སྐྱེ་བའི་དབང་དུ་བྱས་
ན༑ ཁམས་གོང་མའི་རྟེན་ལ་མི་སྐྱེ་སྟེ། སྙོམས་འཇུག་གི་བདེ་བ་ལ་ཆགས་པས་འཁོར་བར་
- 1
7 མ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱོ་ཤས་མེད་པའི་ཕྱིར། སྒྲ་མི་སྙན་དང་ངན་སོང་གི་སེམས་ཅན་ལ་མི་བརྟེན་ཏེ། རྣམ་སྨིན་གྱི་
སྒྲིབ་པས་བསྒྲིབས་པའི་ཕྱིར། ཟ་མ་དང་མ་ནིང་ལ་ཡང་མ་ཡིན་ཏེ། ཉོན་མོངས་ཤས་ཆེན་
པོས་སྒྲིབ་པའི་ཕྱིར་རོ། །གཞན་སྟོབས་ཀྱིས་སྐྱེ་བའི་དབང་དུ་བྱས་ན་ངེས་པ་མེད་དེ། ཟ་མ་
ཏོག་བཀོད་པའི་མདོར། ཝཱ་རཱ་ཎ་སཱིར་འཕགས་པ་འཇིག་རྟེན་དབང་ཕྱུག་གིས་ཡི་དྭགས་དུ་
མ་བདེན་པ་མཐོང་བ་ལ་བཀོད་པར་གསུངས་ཤིང༌། ལྷའི་བུ་རབ་གནས་ཀྱིས་ཞུས་པའི་
མདོར། འདོད་གཟུགས་ཀྱི་ལྷ་མང་པོ་ལ་མཐོང་ལམ་སྐྱེ་བར་བཤད་པའི་ཕྱིར། གཉིས་པ་ནི།
བསམ་གཏན་ས་དྲུག་གོ །གཟུགས་མེད་ལ་མི་བརྟེན་ཏེ། ལྷག་མཐོང་ཤས་ཆུང་བའི་ཕྱིར།
ཉེར་བསྡོགས་ཕྱི་མ་རྣམས་ལ་མི་བརྟེན་ཏེ། དང་པོའི་དངོས་གཞི་མ་ཐོབ་པར་ཕྱི་མའི་ཉེར་
བསྡོགས་མི་ཐོབ་ལ། དང་པོའི་དངོས་གཞི་ཐོབ་ནས་ཕྱི་མའི་ཉེར་སྡོགས་ལ་མི་བརྟེན་པའི་
ཕྱིར། ཉེར་བསྡོགས་རྣམས་ནི་ཞི་གནས་ཤས་ཆུང་བས་ལམ་བསྒྲུབ་པར་དཀའ་ལ། དངོས་
གཞི་ནི་ཞི་ལྷག་ཟུང་དུ་འཇུག་པས་ལམ་སྒྲུབ་པར་སླ་བའི་ཕྱིར། དེ་སྐད་དུ་ཡང་། བསམ་
གཏན་དག་གི་ས་རྣམས་སླ། །ས་གཞན་དག་གིས་དཀའ་བ་ཡིན། །ཞེས་གསུངས་སོ། །དང་
པོའི་ཉེར་བསྡོགས་ལ་མི་མཚུངས་ཏེ། དེ་མ་ཐོབ་པར་བསམ་གཏན་གང་ཡང་ཐོབ་པ་མེད་
པའི་ཕྱིར། །
གཉིས་པ་ལ་ངོ་བོ་དང༌། བློ་རིས་དཔྱད་པ་གཉིས་ལས། དང་པོ་ནི། ཐེག་
ཆེན་གྱི་ཐར་པ་ཆ་མཐུན་རྫོགས་རྗེས་སུ་བྱུང་ཞིང་འཇིག་རྟེན་པའི་སྒོམ་བྱུང་གཙོ་བོར་གྱུར་
པའི་མངོན་རྟོགས་ནི་ཐེག་ཆེན་གྱི་ངེས་འབྱེད་ཆ་མཐུན། དྲོད། རྩེ་མོ། བཟོད་པ། ཆོས་
མཆོག་སྟེ་བཞི། དང་པོ་ནི། ཀུན་ནས་ཉོན་མོངས་པའི་གཟུང་བ་བདེན་མེད་ལ་དོན་སྤྱིའི་ཚུལ་
གྱིས་གསལ་སྣང་ཐོབ་ཅིང༌། ཀུན་ནས་ཉོན་མོངས་གཟུང་རྟོག་མགོ་གནོན། གཉིས་པ་ནི།
རྣམ་བྱང་གི་གཟུང་བ་བདེན་མེད་ལ་དོན་སྤྱིའི་ཚུལ་གྱིས་གསལ་སྣང་ཐོབ་ཅིང་། རྣམ་བྱང་
- 1
]
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གཟུང་རྟོག་ མགོ་གནོན། གསུམ་པ་ནི། རྫས་འཛིན་བདེན་མེད་ལ་དོན་སྤྱིའི་ཚུལ་གྱིས་
གསལ་སྣང་ཐོབ་ཅིང་། རྫས་འཛིན་རྟོག་པ་མགོ་གནོན། བཞི་པ་ནི། བཏགས་འཛིན་བདེན་
མེད་ལ་དོན་སྤྱིའི་ཚུལ་གྱིས་གསལ་སྣང་ཐོབ་ཅིང་། བཏགས་འཛིན་རྟོག་པ་མགོ་གནོན། ཁ་
ཅིག །གཟུང་བ་དང་འཛིན་པ་བདེན་མེད་ལ་དོན་སྤྱིའི་ཚུལ་གྱིས་གསལ་སྣང་ཐོབ་མ་ཐོབ་ཀྱི་
ཁྱད་པར་མི་འཐད་དེ། བདེན་མེད་གཉིས་པ་རྣམ་པ་མི་འདྲ་བའི་དབྱེ་བ་མེད་པའི་ཕྱིར་ཞེ་ན།
སྐྱོན་མེད་དེ། རྟོག་པ་ཡུལ་ལ་སེལ་འཇུག་ཡིན་པའི་ཕྱིར། ངེས་འབྱེད་ཆ་མཐུན་ཞེས་སྟོན་
པའི་རྒྱུ་མཚན་ཡོད་དེ། ངེས་མེད་དངོས་མཐོང་ལམ་ཡིན་ལ་དེའི་ཆ་དང་མཐུན་པའི་ཕྱིར། །
མོས་སྤྱོད་ཀྱི་ས་ཞེས་བརྗོད་པའི་རྒྱུ་མཚན་ཡང་ཡོད་དེ། ཆོས་ཉིད་ལ་མོས་པས་སྤྱོད་པའི་
ཕྱིར།
གཉིས་པ་ནི། ཁ་ཅིག །ངེས་འབྱེད་ཆ་མཐུན་ཆོས་ཅན། རྣལ་འབྱོར་མངོན་
སུམ་ཡིན་ཏེ། ཆོས་ཉིད་ལ་རྟོག་བྲལ་མ་འཁྲུལ་བའི་ཤེས་པ་ཡིན་པའི་ཕྱིར། རྟོག་པ་དང་བྲལ་
ཏེ༑ རང་ཡུལ་གསལ་བར་སྣང་བའི་ཕྱིར། མ་འཁྲུལ་ཏེ། ཆོས་ཉིད་ལ་མི་བསླུ་བའི་ཕྱིར་ཞེ་ན།
ངེས་འབྱེད་ཆ་མཐུན་ཆོས་ཅན། ཆོས་ཉིད་མངོན་སུམ་དུ་རྟོགས་པར་ཐལ། ཆོས་ཉིད་རྟོགས་
པའི་རྣལ་འབྱོར་མངོན་སུམ་ཡིན་པའི་ཕྱིར། རྟགས་ཁས་བླངས། འདོད་ན། ཆོས་ཅན། ཆོས་
ཉིད་མངོན་སུམ་དུ་གསར་དུ་རྟོགས་པར་ཐལ། ཆོས་ཉིད་མངོན་སུམ་དུ་རྟོགས་པ་གང་ཞིག།
ཁྱོད་ཉིད་སྔར་ཆོས་ཉིད་མངོན་སུམ་དུ་རྟོགས་པའི་བློ་མ་སྤོང་བའི་ཕྱིར། འདོད་ན། མཐོང་
སྤང་གི་ས་བོན་སྤོང་ནུས་པར་ཐལ། འདོད་པ་དེའི་ཕྱིར། ཐེག་ཆེན་གྱི་ངེས་འབྱེད་ཆ་མཐུན་
ཆོས་ཅན། འཇིག་རྟེན་པའི་ལམ་མ་ཡིན་པར་ཐལ། ཆོས་ཉིད་མངོན་སུམ་དུ་རྟོགས་པའི་
ཕྱིར། མོས་སྤྱོད་ས་ཡང་མ་ཡིན་པར་ཐལ། ཆོས་ཉིད་མངོན་སུམ་དུ་རྟོགས་པའི་ཕྱིར། གཞན་
ཡང་ཤེས་བྱ་ཆོས་ཅན། མཐོང་ལམ་དེ་ཆོས་ཉིད་མངོན་སུམ་དུ་མཐོང་ཟིན་རྒྱུན་ལྡན་དུ་
- {]
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གོམས་པའི་བློར་ཐལ། ངེས་འབྱེད་ཆ་མཐུན་དེ་ཆོས་ཉིད་མངོན་སུམ་དུ་གསར་དུ་རྟོགས་པའི་
བློ་ཡིན་པའི་ཕྱིར། རང་ལུགས་ལ། ཐེག་ཆེན་གྱི་ངེས་འབྱེད་ཆ་མཐུན་ཆོས་ཅན། རྟོག་པ་ཡིན་
ཏེ༑ དོན་སྤྱི་སྣང་བའི་སྒོ་ནས་ཡུལ་ངེས་པའི་ངེས་ཤེས་ཡིན་པའི་ཕྱིར། འོ་ན་ཡུལ་གསལ་བར་
སྣང་བ་བཤད་པ་འགལ་ཞེ་ན། དོན་སྤྱིའི་ཚུལ་གྱིས་གསལ་བར་སྣང་ཞེས་འདོད་ཀྱི་མངོན་
སུམ་དུ་གསལ་བར་སྣང་བ་མ་ཡིན་ཏེ། ལྐོག་ཏུ་གྱུར་པའི་ཡུལ་ངེས་པའི་ཕྱིར། དོན་སྤྱིའི་ཚུལ་
གྱིས་གསལ་མི་གསལ་མི་འཐད་དེ། དོན་སྤྱིའི་ཚུལ་གྱིས་སྣང་ན་མི་གསལ་བ་ཁོ་ནར་སྣང་
བའི་ཕྱིར་ཞེ་ན་སྐྱོན་མེད་དེ། ད་ལྟར་བའི་ཡུལ་ལ་རྟོག་པ་དང་། འདས་མ་འོངས་སོགས་ལ་
རྟོག་པ་རྣམས་དོན་སྤྱི་སྣང་བར་མཚུངས་ཀྱང་གསལ་མི་གསལ་གྱི་ཁྱད་པར་ཡོད་པའི་ཕྱིར་རོ།།
གཉིས་པ་ལ་མདོར་བསྟན་རྒྱས་བཤད་གཉིས། དང་པོ་ལ། མཚམས་སྦྱར་བ་
དང༌། རྩ་བའི་ཚིག་དོན་འགྲེལ་པ་གཉིས། དང་པོ་ནི། བྱམས་མགོན་ཆོས་ཅན། གདམས་
ངག་བསྟན་ནས་ངེས་པར་འབྱེད་པའི་ཡན་ལག་འཆད་པ་ལ་རྒྱུ་མཚན་ཡོད་དེ། ལས་དང་པོ་
པ་དེ་ལྟར་གདམས་ངག་ཐོབ་པ་ལ་ངེས་པར་འབྱེད་པའི་ཡན་ལག་འབྱུང་བའི་ཕྱིར། གཉིས་
པ་ལ་དངོས་དང་། ཞར་བྱུང་གཉིས་ལས་དང་པོ་ནི། ཉན་ཐོས་ལ་སོགས་པའི་དྲི་བ་ལ་སོགས་
པ་ལས་ཁྱད་པར་དུ་འཕགས་པ་ཡིན་ནོ། །གང་ན། ཐེག་ཆེན་གྱི་ངེས་པར་འབྱེད་པའི་ཆ་དང་
མཐུན་པ་བཞི་པའོ། །ཐེག་ཆེན་གྱི་ངེས་འབྱེད་ཆ་མཐུན་དེ་གང་ཞེ་ན། བྱང་ཆུབ་སེམས་
དཔའ་རྣམས་ཀྱི་ཐོས་པ་ལ་སོགས་པ་རབ་ཀྱི་མཐར་ཕྱིན་པ་ཐོབ་པ། ཐར་པའི་ཆ་དང་མཐུན་
པ་དད་པ་ལ་སོགས་པའི་མཚན་ཉིད་ཀྱི་དགེ་བ་རྩ་བའི་འོག་ཏུ་བྱུང་ཞིང་། བདེན་པ་བཞི་
རྟོགས་པ་དང་རྗེས་སུ་མཐུན་པ་འཇིག་རྟེན་པའི་བསྒོམ་པ་ལས་བྱུང་བའོ། །དེ་ལ་དབྱེ་ན། དྲོ་
བར་གྱུར་པ་ཞེས་བྱའི་དགེ་བའི་རྩ་བ་དང་དེའི་འོག་ཏུ་རྩེ་མོར་གྱུར་པ་དང༌། དེའི་འོག་ཏུ་
བཟོད་པར་གྱུར་པ་དང༌། དེའི་འོག་ཏུ་ཆོས་ཀྱི་མཆོག་ཅེས་བྱ་བ་ཆུང་ངུ་དང་། འབྲིང་དང་།
- } 1 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཆེན་པོ་གསུམ་དུ་འབྱེད་པའི་རྒྱུ་མཚན་རིམ་གྱིས་སྐྱེ་བས་དང་པོར་སྐྱེ་བ་ཆུང་ངུ་། བར་དུ་སྐྱེ་བ་
འབྲིང༌། ཐ་མར་སྐྱེ་བ་ཆེན་པོའམ། ཡང་ན། བྱང་ཆུབ་སེམས་དཔའ་དང་འབྲེལ་བའི་དབང་
པོ་རྟུལ་པོ་ལ་སོགས་པ་གང་ཟག་གི་བྱེ་བྲག་གིས་ཆུང་འབྲིང་ཆེན་པོའོ། །གང་གིས་ན།
འཆད་པར་འགྱུར་བའི་དམིགས་པའི་ཁྱད་པར་གྱི་ངོ་བོ་ཉིད་བདེན་པ་བཞིའི་དངོས་པོ་སྟེ།
ཁྱད་ཆོས་ལ་དམིགས་པ་དང་། ཆོས་སུ་ལྟ་བའི་གཉེན་པོ་ཉིད་ཀྱིས་མངོན་པར་ཞེན་པ་མེད་པ་
ལ་སོགས་པའི་རྣམ་པར་ཞུགས་པ་དང་། ཐེག་པ་གསུམ་ཆར་གྱི་རྒྱུའི་ངོ་བོ་བྱེད་པ་དང་། དགེ་
བའི་བཤེས་གཉེན་ཐབས་ལ་མཁས་པའི་མཚན་ཉིད་ཀྱིས་ཐེག་ཆེན་དུ་ཡོངས་སུ་འཛིན་པ་
དང་ལྡན་པ་དང༌། མཐོང་བ་དང་སྒོམ་པས་སྤང་བར་བྱ་བའི་གཟུང་བ་དང་འཛིན་པའི་
རྣམ་པར་རྟོག་པ་རྣམ་པ་བཞི་པོ་འཆད་པར་འགྱུར་བའི་ཚུལ་དང་། སྤང་གཉེན་དུ་འབྲེལ་བར་
འབྱུང་བས་སོ། ཁྱབ་སྟེ། ཉན་རང་དེ་དག་གི་དྲོ་བར་གྱུར་པ་ལ་སོགས་པའི་དགེ་བའི་རྩ་བ་ནི་
ལུགས་ལས་གཟུགས་སུ་རུང་བ་ལ་སོགས་པའི་མཚན་ཉིད་ཀྱི་དངོས་པོའི་བདག་ཉིད་ཀྱི་
བདེན་པ་བཞིའི་དངོས་པོ་ལ་དམིགས་པ་དང༌། གང་ཟག་གི་བདག་ཏུ་ལྟ་བའི་གཉེན་པོ་ཉིད་
ཀྱིས་མི་རྟག་པ་ལ་སོགས་པའི་རྣམ་པར་ཞུགས་པ་དང༌། ཐེག་དམན་རང་གི་ཐེག་པ་རྟོགས་
པ་ཁོ་ནའི་ཆེད་དུ་དང་། ཐེག་ཆེན་དུ་ཡོངས་སུ་འཛིན་པ་དང་བྲལ་བ་དང༌། རྣམ་པར་རྟོག་པ་
རྣམ་པ་བཞི་དང༌། སྤང་གཉེན་དུ་མི་ལྡན་པར་འབྱུང་ངོ་ཞེས་འབྱུང་བའི་ཕྱིར་རོ། །ངག་དོན་
ནི༑ བྱང་སེམས་ཀྱི་ངེས་འབྱེད་ཆ་མཐུན་ཆོས་ཅན། ཉན་རང་གི་ངེས་འབྱེད་ཆ་མཐུན་ལས་
ཁྱད་པར་དུ་འཕགས་ཏེ། དེ་ལས་དམིགས་པ་དང་། རྣམ་པ་དང༌། ཐེག་པ་གསུམ་གྱི་རྟོགས་
རིས་ཚང་བར་ཐོབ་པའི་རྒྱུ་བྱེད་པ་དང་། ཐེག་ཆེན་དུ་ཡོངས་སུ་འཛིན་པ་དང་ལྡན་པ་དང་།
རྟོག་པ་བཞི་དང་སྤང་གཉེན་དུ་ལྡན་པའི་སྒོ་ནས་ཁྱད་ཞུགས་ཡིན་པའི་ཕྱིར། །
གཉིས་པ་ནི། བྱང་ཆུབ་སེམས་དཔའ་རྣམས་ཀྱི་ངེས་པར་འབྱེད་པའི་ཆ་དང་
- ，
， 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐུན་པ་རྣམས་ནི། དམིགས་རྣམ་སྣ་ཚོགས་པ་ཡིན་པས་ཉན་རང་གི་ངེས་འབྱེད་ཆ་མཐུན་
ལས་ཁྱད་པར་དུ་འཕགས་སོ། །ཇི་ལྟར་ན། བདེན་གཉིས་རྣམ་འབྱེད་ཀྱི་ཐབས་ལ་མཁས་
པའི་སྟོབས་ཀྱིས་བཟོད་པ་འབྲིང་གི་གནས་སྐབས་ཁ་ཅིག་ཏུ་ནི། ལུས་ལ་སོགས་པ་རྣམ་པར་
དག་པ་ཐོབ་པར་བྱེད་པའི་རྒྱུའི་རྣམ་པའི་སྒོ་ནས་དང༌། ཆོས་མཆོག་ཆུང་ངུའི་གནས་སྐབས་
ཁ་ཅིག་ཏུ་ནི་ཏིང་ངེ་འཛིན་གྱི་བྱེད་པ་འཇུག་པ་འབྲས་བུའི་རྣམ་པའི་སྒོ་ནས་དང་། བཟོད་པ་
ཆུང་ངུའི་གནས་སྐབས་ཁ་ཅིག་ཏུ་ནི་གཟུགས་སོགས་ངོ་བོ་ཉིད་མེད་པ་ངོ་བོ་ཉིད་ཡིན་པ་ངོ་བོ་
ཉིད་ཀྱི་རྣམ་པའི་སྒོ་ནས་དང༌། ལྷག་མ་དགུའི་གནས་སྐབས་ཁ་ཅིག་ཏུ་ནི་ཆོས་ཉིད་ཀྱི་རྣམ་
པའི་སྒོ་ནས་ཇི་ལྟར་སྲིད་པ་བཞིན་བདེན་པ་བཞིའི་དངོས་པོ་ལ་དམིགས་པ་ཡིན་ལ། སྔ་མ་
ཉན་རང་ལ་བཤད་པ་བཞིན་དུ་མི་རྟག་པ་ལ་སོགས་པ་རྣམ་པ་གཞན་དག་གིས་ཀྱང་བདེན་
པ་བཞི་ལ་ཀུན་ཏུ་དམིགས་སོ་ཞེས་བྱ་བར་ཤེས་པར་བྱའོ། །བྱང་སེམས་ཀྱི་ངེས་འབྱེད་ཆ་
མཐུན་ཆོས་ཅན། ཉན་རང་གི་ངེས་འབྱེད་ཆ་མཐུན་ལས་ཁྱད་པར་དུ་འཕགས་ཏེ། རྒྱུ་འབྲས་
ངོ་བོ་ཆོས་ཉིད་ཀྱི་རྣམ་པའི་སྒོ་ནས་བདེན་བཞིའི་ཁྱད་ཆོས་ལ་ཇི་ལྟར་སྲིད་པ་ལྟར་དམིགས་
པའི་ཕྱིར། དམིགས་རྣམ་སྣ་ཚོགས་པ་ཡིན་ན། རྒྱས་པར་མི་འཆད་པ་ཅི་ཡིན་ཞེ་ན། སློབ་
དཔོན་སེང་གེ་བཟང་པོ་ཆོས་ཅན། མདོར་བསྟན་གྱི་སྐབས་འདིར་དམིགས་རྣམ་སྣ་ཚོགས་པ་
རྒྱས་པར་མ་སྤྲོས་ཏེ། དམིགས་རྣམ་མདོར་བསྡུས་ཏེ་རྣམ་པར་དཀྲོལ་བ་ཙམ་དུ་བརྗོད་པར་
འདོད་ པས་ སོ། །སྣ་ཚོགས་པ་ཡོད་ན། མཛོད་ལས། དྲི་མེད་བཅུ་དྲུག་གཞན་རྣམ་མེད།།
ཅེས་པ་དང་འགལ་ཞེ་ན། ཐེག་ཆེན་གྱི་ངེས་འབྱེད་ཆ་མཐུན་གྱི་དམིགས་རྣམ་སྣ་ཚོགས་པའི་
ཚུལ་འདི་ནི་ཆོས་ཅན། ཐེག་པ་གཞན་ཐེག་དམན་གྱི་ལུང་ལ་བརྟེན་ནས་གང་དུ་ཡང་སུན་
འབྱིན་པ་བརྗོད་པར་མི་བྱ་སྟེ། གང་གི་ཕྱིར་ཐེག་དམན་ལས་རྣམ་པར་བཞག་པ་གཞན་ཐེག་
ཆེན་ཐུན་མོང་མ་ཡིན་པའི་ལུགས་ཁོ་ན་ཡིན་པ་དེའི་ཕྱིར། །
-1
1
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གཉིས་པ་རྒྱས་པར་བཤད་པ་ལ། དམིགས་རྣམ་རྒྱུ་གསུམ་རྒྱས་པར་བཤད།
མཚུངས་ལྡན་རྟོག་པ་རྒྱས་པར་བཤད། ཡོངས་འཛིན་དགེ་བཤེས་རྒྱས་པར་བཤད་པ་དང་
གསུམ། དང་པོ་ལ་དངོས་དང་རྩོད་སྤོང་གཉིས། དང་པོ་ལ་མཚམས་སྦྱར་བ་དང་། སོ་སོར་
བཤད་པ་གཉིས་ལས་དང་པོ་ནི། བྱམས་མགོན་ཆོས་ཅན། དམིགས་པ་དང་རྣམ་པ་དག་
བར་སྐབས་ཀྱི་ཚིགས་སུ་བཅད་པ་བདུན་གྱིས་བཤད་པ་ལ་དགོས་པ་ཡོད་དེ། དམིགས་པ་
དང་རྣམ་པའི་ཁྱད་པར་ཇི་ལྟ་བུ་ཞེ་ན། དེའི་ལན་བསྟན་པའི་ཆེད་ཡིན་པའི་ཕྱིར། གཉིས་པ་
ལ༑ དྲོད་ཀྱི་དམིགས་རྣམ་བཤད། རྩེ་མོའི་དམིགས་རྣམ་བཤད། བཟོད་པའི་དམིགས་རྣམ་
བཤད། ཆོས་མཆོག་གི་དམིགས་རྣམ་བཤད་པ་དང་བཞི། དང་པོ་ནི། དམིགས་པ་མི་རྟག་ལ་
སོགས་པ། །བདེན་པའི་རྟེན་ཅན་དེ་ཡི་ནི། །རྣམ་པ་མངོན་ཞེན་ལ་སོགས་འགོག །ཅེས་པས་
ཆུང་ངུའི་དམིགས་རྣམ་བསྟན། ཐེག་པ་གསུམ་ཆར་ཐོབ་པའི་རྒྱུ། །ཞེས་པས་ཐུན་མོང་གི་རྒྱུ་
བྱེད་ཚུལ་བསྟན། གཟུགས་སོགས་འདུ་འགོད་གནས་བྲལ་དང་། །གནས་དང་ཞེས་པ་ལ་
མེད་ཅེས་སྦྱར་བས་འབྲིང་གི་དམིགས་རྣམ་བསྟན། བཏགས་དང་བརྗོད་དུ་མེད་ཅེས་པས་
ཆེན་པོའི་དམིགས་རྣམ་བསྟན། དེ་ལྟར་དྲོ་བར་གྱུར་པ་ནི། །ཆུང་དང་འབྲིང་དང་ཆེན་པོ་ཡིན།།
ཞེས་ཀུན་ལ་སྦྱར། མདོ་ནི། ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་
གཟུགས་མི་རྟག་ཅེས་པ་ནས། ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་
མཐུན་པའི་ཆོས་ལ་སྲེད་པ་སྟེ་སྐྱོན་དུ་འགྱུར་ཅེས་པའི་བར་རོ། །དེ་ལ་སྡུག་བསྔལ་ལ་སོགས་
པའི་བདེན་པ་བཞི་པོ་ལ་བརྟེན་པའི་མི་རྟག་པ་ལ་སོགས་པའི་རྣམ་པ་བཅུ་དྲུག་ཆོས་ཅན། དྲོ་
བ་ཆུང་ངུའི་དམིགས་པ་ཡིན་ཏེ། དྲོ་བ་ཆུང་ངུས་སྒྲོ་འདོགས་གཅོད་པའི་གཞིར་གྱུར་པའི་ཕྱིར།
དྲོ་བ་ཆུང་དུས་སྡུག་བསྔལ་ལ་སོགས་པའི་བདེན་པ་ལ་དོན་དམ་པར་མངོན་པར་ཞེན་པ་དང་།
དམིགས་པ་ལ་སོགས་པ་འགོག་པར་རྟོགས་པ་ཆོས་ཅན། དྲོ་བ་ཆུང་ངུའི་རྣམ་པ་ཡིན་ཏེ། དྲོ་
-1 ]
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ཆུང་ངུས་ཡུལ་རྟོགས་པའི་འཛིན་སྟངས་ཡིན་པའི་ཕྱིར། ཐེག་ཆེན་གྱི་ངེས་འབྱེད་ཆ་མཐུན་
དྲོ་བ་ལ་སོགས་པ་ཐམས་ཅད་ཀྱང་ཆོས་ཅན། ཉན་རང་གི་ངེས་འབྱེད་ཆ་མཐུན་ལས་ཁྱད་
པར་དུ་འཕགས་ཏེ། ཐེག་པ་གསུམ་ཆར་དུ་རྟོགས་པ་ཐོབ་པའི་རྒྱུའི་ངོ་བོ་ཡིན་པའི་ཕྱིར། །
ཞེས་ཁོང་དུ་ཆུད་པར་བྱའོ། །མོས་པ་དང་དེ་ཁོ་ན་ཉིད་ཡིད་ལ་བྱེད་པ་དག་གིས་གྲངས་བཞིན་
དུ་གཟུགས་ལ་སོགས་པ་སྒྲུབ་པ་དང་དགག་པ་དག་དེ་ཁོ་ནར་མི་དམིགས་ཤིང་མ་མཐོང་བ་
ཆོས་ཅན། དྲོ་བ་འབྲིང་གི་དམིགས་པ་ཡིན་ཏེ། དྲོ་བ་འབྲིང་གིས་སྒྲོ་འདོགས་གཅོད་པའི་གཞི་
ཡིན་པའི་ཕྱིར། ཞེས་བྱ་བ་ཡིན་ནོ། །དྲོ་བ་འབྲིང་གིས་རྒྱུན་མི་འདྲ་བ་དང་འདྲ་བར་འཇུག་
པའི་མཚན་ཉིད་དག་དོན་དམ་པར་མེད་པར་རྟོགས་པ་ཆོས་ཅན། དྲོ་བ་འབྲིང་གི་རྣམ་པ་ཡིན་
ཏེ༑ འབྲིང་གིས་ཡུལ་རྟོགས་པའི་འཛིན་སྟངས་ཡིན་པའི་ཕྱིར། ཞེས་བྱ་བ་ཡིན་ནོ། །རྒྱུན་
འདྲ་མི་འདྲ་དོན་དམ་པར་མེད་དེ། མཚན་ཉིད་ཐམས་ཅད་དོན་དམ་པར་མེད་པ་ཉིད་ཀྱིས།
གཟུགས་ནས་སངས་རྒྱས་ཞེས་བྱ་བའི་བར་ཆོས་ཐམས་ཅད་བརྡར་བཏགས་པའི་ཆོས་ཐ་
སྙད་པ་ཆོས་ཅན། དྲོ་བ་ཆེན་པོའི་དམིགས་པ་ཡིན་ཏེ། དྲོ་བ་ཆེན་པོའི་སྒྲོ་འདོགས་གཅོད་པའི་
གཞི་ཡིན་པའི་ཕྱིར། ཞེས་བྱ་བ་ཡིན་ནོ། །དྲོ་བ་ཆེན་པོས་དོན་དམ་པར་དགེ་བ་ལ་སོགས་པ་
ཉིད་ཀྱི་ཆོས་གང་དུ་ཡང་བརྗོད་དུ་མེད་པར་རྟོགས་པ་ཆོས་ཅན། དྲོ་བ་ཆེན་པོའི་རྣམ་པ་ཡིན་
ཏེ༑ དྲོ་བ་ཆེན་པོས་ཡུལ་རྟོགས་པའི་འཛིན་སྟངས་ཡིན་པའི་ཕྱིར་ཞེས་བྱ་བ་ཡིན་ནོ། །དེ་ལྟར་
ན་ཐེག་ཆེན་གྱི་ངེས་འབྱེད་ཆ་མཐུན་དང་པོ་ཆོས་ཅན། དྲོ་བར་གྱུར་པ་ཞེས་བྱ་སྟེ། མཐོང་
ལམ་དོན་དམ་པར་མི་རྟོག་པའི་ཡེ་ཤེས་ཀྱི་མེའི་སྔ་ལྟས་ཡིན་པའི་ཕྱིར། ཐེག་ཆེན་གྱི་ངེས་
བྱེད་ཆ་མཐུན་དྲོ་བར་གྱུར་པ་ཆོས་ཅན། དམིགས་པ་དང་རྣམ་པ་དང་ལྡན་པ་རྣམ་པ་གསུམ་
དུ་འབྱེད་པའི་རྒྱུ་མཚན་ཡོད་དེ། རིམ་གྱིས་སྐྱེ་བས་དང་པོར་སྐྱེ་བ་ཆུང་ངུ་དང་། བར་དུ་སྐྱེ་བ་
འབྲིང་། ཐ་མར་སྐྱེ་བ་ཆེན་པོ་ཡིན་པའི་ཕྱིར། །
- 1 ，
༣ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གཉིས་པ་ནི། གཟུགས་སོགས་མི་གནས་དེ་དག་ནི། །དེའི་ངོ་བོར་རང་བཞིན་
མེད། །ཅེས་པས་ཆུང་ངུའི་དམིགས་པ་བསྟན། དེ་དག་གཅིག་གི་རང་བཞིན་གཅིག །དེ་མི་
རྟག་སོགས་པར་མི་གནས། །ཞེས་པས་རྣམ་པ་བསྟན། དེ་རྣམས་དེའི་ངོ་བོས་སྟོང་། །དེ་དག་
གཅིག་གི་རང་བཞིན་གཅིག །ཅེས་པས་འབྲིང་གི་དམིགས་པ་བསྟན། ཆོས་རྣམས་མི་འཛིན་
གང་ཡིན་དང༌། །ཞེས་པས་རྣམ་པ་བསྟན། དེ་དག་མཚན་མར་མི་མཐོང་ཕྱིར། །ཞེས་པས་
ཆེན་པོའི་དམིགས་པ་བསྟན། ཤེས་རབ་ཀྱིས་ནི་ཡོངས་རྟོག་པས། །ཐམས་ཅད་དམིགས་སུ་
མེད་པར་རོ། །ཞེས་པས་རྣམ་པ་བསྟན། མདོ་ནི། བྱང་ཆུབ་སེམས་དཔའ་སེམས་དཔའ་ཆེན་
པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་དེས་ཀྱང་གཟུགས་ལ་གནས་པར་མི་བགྱིའོ།།
ཞེས་སོགས་སོ། །དོན་དམ་པར་གཟུགས་ལ་སོགས་པ་ལ་མི་གནས་པ་ཆོས་ཅན། རྩེ་མོ་ཆུང་
ངུའི་ དམིགས་ པ་ཡིན་ཏེ། དེས་ སྒྲོ་འདོགས་གཅོད་པའི་གཞི་ཡིན་པའི་ཕྱིར། གཟུགས་ལ་
སོགས་པ་ནི་ཆོས་ཅན། དོན་དམ་པར་མི་གནས་ཏེ། དོན་དམ་པར་རང་གི་ངོ་བོ་སྟོང་པ་ཉིད་
ཡིན་པའི་ཕྱིར་ཏེ། དོན་དམ་པར་གཟུགས་ལ་སོགས་པ་རང་གི་ངོ་བོ་དང་བྲལ་བའི་ངོ་བོ་ཉིད་
ཡིན་པས་སོ། །ཞེས་བྱ་བ་ཡིན་ནོ། །རྩེ་མོ་ཆུང་ངུས་དོན་དམ་པར་གཟུགས་ལ་སོགས་པ་དེ་
དག་ལ་རྟག་པ་དང་མི་རྟག་པ་ལ་སོགས་པ་ཉིད་དུ་མི་གནས་པར་རྟོགས་པ་ཆོས་ཅན། རྩེ་མོ་
ཆུང་ངུའི་རྣམ་པ་ཡིན་ཏེ། དེས་ཡུལ་རྟོགས་པའི་འཛིན་སྟངས་ཡིན་པའི་ཕྱིར། ཤེས་བྱ་ཆོས་
ཅན། གཟུགས་ལ་སོགས་པ་ལ་དོན་དམ་པར་མི་རྟག་པ་སོགས་མི་གནས་ཏེ། དོན་དམ་པར་
གཟུགས་ལ་སོགས་པའི་ཆོས་ཐམས་ཅད་དང་། སྟོང་པ་ཉིད་དག་ཕན་ཚུན་ངོ་བོ་གཅིག་པས་
སོ༑ ཁྱབ་སྟེ། སྟོང་པ་ཉིད་ལ་མི་རྟག་པ་ལ་སོགས་པ་མེད་པ་ཉིད་ཀྱིས་ཞེས་བྱ་བ་ཡིན་ནོ།།
མི་རྟག་པ་ཉིད་ལ་སོགས་པ་དང༌། སྟོང་པ་ཉིད་དག་ཕན་ཚུན་དོན་དམ་པར་བདག་ཉིད་
གཅིག་པ་ཆོས་ཅན། རྩེ་མོ་འབྲིང་གི་དམིགས་པ་ཡིན་ཏེ། དེས་སྒྲོ་འདོགས་གཅོད་པའི་གཞི་
- ， ， 5 བ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པའི་ཕྱིར། ཤེས་བྱ་ཆོས་ཅན། མི་རྟག་པ་དང་། སྟོང་པ་ཉིད་དོན་དམ་པར་དབྱེར་མེད་དེ།
མི་རྟག་པ་ལ་སོགས་པ་དང་སྟོང་པ་ཉིད་རྣམས་ནི་དོན་དམ་པར་རང་གི་ངོ་བོ་ཉིད་མེད་པའི་
ཕྱིར་ཏེ། དོན་དམ་པར། ཆོས་ཀྱི་དབྱིངས་ཀྱི་ངོ་བོ་ཉིད་ཡིན་པའི་ཕྱིར། ཞེས་བྱ་བ་ཡིན་ནོ།།
རྩེ་ མོ་ འབྲིང་ གི་ དོན་ དམ་ པར་ གཟུགས་ ལ་ སོགས་ པ་ ལ་ རང་གིར་མི་བྱེད་ཞེས་བྱ་བ་
དང་རྟོགས་པ་གང་ཡིན་པ་དེ་ཆོས་ཅན། རྩེ་མོ་འབྲིང་གི་རྣམ་པ་ཡིན་ཏེ། དེས་ཡུལ་རྟོགས་
པའི་འཛིན་སྟངས་ཡིན་པའི་ཕྱིར། གཟུགས་སོགས་དོན་དམ་པར་རང་གིར་མི་བྱེད་དེ། དོན་
དམ་པར་ངོ་བོ་ཉིད་བཀག་པས་སོ། །དོན་དམ་པར་ངོ་བོ་ཉིད་མེད་པ་ཉིད་ཀྱིས་གཟུགས་ལ་
སོགས་པ་དེ་དག་ལ་སྔོན་པོ་ལ་སོགས་པའི་མཚན་མར་མི་མཐོང་བ་ཆོས་ཅན། རྩེ་མོ་ཆེན་
པོའི་དམིགས་པ་ཡིན་ཏེ། དེས་སྒྲོ་འདོགས་གཅོད་པའི་གཞི་ཡིན་པའི་ཕྱིར། ཞེས་བྱ་བ་ཡིན་
ནོ༑ ༑རྩེ་མོ་ཆེན་པོས་ཤེས་རབ་ཀྱིས་ཡང་དག་པར་ཆོས་རབ་ཏུ་རྣམ་པར་འབྱེད་པས་དངོས་
པོ་ཐམས་ཅད་དོན་དམ་པར་མི་དམིགས་པར་ངེས་པར་རྟོག་པ་ཆོས་ཅན། རྩེ་མོའི་ཆེན་པོའི་
རྣམ་པ་ཡིན་ཏེ། དེས་ཡུལ་རྟོགས་པའི་འཛིན་སྟངས་ཡིན་པའི་ཕྱིར། དེ་ལྟར་ན། ངེས་འབྱེད་
ཆ་མཐུན་བཞི་ཡོད་པའི་གཉིས་པ་ཆོས་ཅན། རྩེ་མོ་ཞེས་བྱ་སྟེ། དགེ་བའི་རྩ་བ་མི་མཐུན་
ཕྱོགས་ཀྱིས་གཡོ་བའི་རྩེ་མོ་ཡིན་པའི་ཕྱིར། ཐེག་ཆེན་གྱི་ངེས་བྱེད་ཆ་མཐུན་རྩེ་མོར་གྱུར་པ་
ཆོས་ཅན། དམིགས་པ་དང་རྣམ་པ་དང་ལྡན་པ་རྣམ་པ་གསུམ་དུ་ཡོད་དེ། རིམ་གྱིས་སྐྱེ་བས་
དང་པོར་སྐྱེས་པ་ཆུང་ངུ་། བར་དུ་སྐྱེས་པ་འབྲིང་དང་། ཐ་མར་སྐྱེས་པ་ཆེན་པོ་ཡིན་པའི་ཕྱིར།
གསུམ་པ་ནི། གཟུགས་སོགས་ ངོ་བོ་ཉིད་མེད་ཉིད། །ཅེས་པས་ཆུང་ངུའི་དམིགས་པ། དེ་
དག་སྐྱེ་མེད་ངེས་འབྱུང་མེད། །ཅེས་པས་འབྲིང་གི་དམིགས་པ། དག་དང༌། ཞེས་པས་རྣམ་
པ་དེ་དག་མཚན་མ་མེད་ཅེས་པས་ཆེན་པོའི་དམིགས་པ། དེའི་མཚན་མར་མི་བརྟེན་པས།།
མོས་ མིན་འདུ་ཤེས་མེད་ པ་ ཡིན། །ཞེས་པས་རྣམ་པ་བསྟན་ནོ། །མདོ་ནི། གཟུགས་ནི་
- 1 ] f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གཟུགས་ཀྱི་རང་བཞིན་དང་བྲལ་བའོ། །ཞེས་སོགས་སོ། །མཚན་ཉིད་ཀྱི་ངོ་བོ་ཉིད་དང་། ངོ་
བོ་ཉིད་ཀྱི་མཚན་ཉིད་དག་དོན་དམ་པར་སྟོང་པ་ཉིད་དུ་གཅིག་པ་ཉིད་ཀྱིས་གཟུགས་ལ་
སོགས་པ་དོན་དམ་པར་ངོ་བོ་ཉིད་མེད་པ་ཉིད་ཆོས་ཅན། བཟོད་པ་ཆུང་ངུའི་དམིགས་པ་ཡིན་
ཏེ༑ དེས་སྒྲོ་འདོགས་གཅོད་པའི་གཞི་ཡིན་པའི་ཕྱིར། ཞེས་བྱ་བ་ཡིན་ནོ། །བཟོད་པ་ཆུང་
དུས་གཟུགས་སོགས་བདེན་པའི་དངོས་པོ་མེད་པ་ཉིད་སྐྱེ་བོ་དམིགས་པ་ཅན་གྱི་ངོ་བོར་
གཟུགས་སོགས་ཀྱི་ངོ་བོ་ཉིད་དུ་རྟོགས་པ་ཆོས་ཅན། བཟོད་པ་ཆུང་ངུའི་རྣམ་པ་ཡིན་ཏེ།
དེས་ཡུལ་རྟོགས་པའི་འཛིན་སྟངས་ཡིན་པའི་ཕྱིར། ཞེས་བྱ་བ་ཡིན་ནོ། །རང་བཞིན་གྱིས་མ་
སྐྱེས་པ་ཉིད་ཀྱིས་གཟུགས་ལ་སོགས་པ་དོན་དམ་པར་སྐྱེ་བ་ཡང་མེད། མྱ་ངན་ལས་འདས་
པ་ཡང་མེད་པ་ཆོས་ཅན། བཟོད་པ་འབྲིང་གི་དམིགས་པ་ཡིན་ཏེ། དེས་སྒྲོ་འདོགས་གཅོད་
པའི་གཞི་ཡིན་པའི་ཕྱིར། ཞེས་བྱ་བ་ཡིན་ནོ། །བཟོད་པ་འབྲིང་གིས་ཆོས་ཐམས་ཅད་ཀྱི་རང་
གི་ངོ་བོ་རྟོགས་པ་ཁོ་ནས་ལུས་ལ་སོགས་པ་རྣམ་པ་ཐམས་ཅད་དུ་རྣམ་པར་དག་པ་ཐོབ་པའི་
རྒྱུར་རྟོགས་པ་ཆོས་ཅན། བཟོད་པ་འབྲིང་གི་རྣམ་པ་ཡིན་ཏེ། བཟོད་པ་འབྲིང་གི་ཡུལ་རྟོགས་
པའི་འཛིན་སྟངས་ཡིན་པའི་ཕྱིར་ཞེས་བྱ་བ་ཡིན་ནོ། །རང་དང་སྤྱིའི་མཚན་ཉིད་དོན་དམ་པར་
མི་འཐད་པས་ཆོས་ཐམས་ཅད་མཚན་མ་མེད་པ་ཉིད་ཆོས་ཅན། བཟོད་པ་ཆེན་པོའི་དམིགས་
པ་ཡིན་ཏེ། དེས་སྒྲོ་འདོགས་གཅོད་པའི་གཞི་ཡིན་པའི་ཕྱིར། ཞེས་བྱ་བ་ཡིན་ནོ། །བཟོད་པ་
ཆེན་པོས་རང་བཞིན་ཁོ་ནས་གཟུགས་ལ་སོགས་པ་མཚན་མ་རྣམས་ཀྱི་བརྟེན་པ་དང་བྲལ་བ་
ཉིད་ཀྱིས་མོས་པ་ཡིད་ལ་བྱེད་པས་དོན་དམ་པར་མི་མོས་ཤིང་། དེ་ཁོ་ན་ཉིད་ཡིད་ལ་བྱེད་
པས་ཡོངས་སུ་ཤེས་པ་མེད་པར་རྟོགས་པ་ཆོས་ཅན། བཟོད་པ་ཆེན་པོའི་རྣམ་པ་ཡིན་ཏེ།
དེས་ཡུལ་རྟོགས་པའི་འཛིན་སྟངས་ཡིན་པའི་ཕྱིར། ཞེས་བྱ་བ་ཡིན་ནོ། །དེ་ལྟར་ན། ཐེག་
ཆེན་གྱི་ངེས་འབྱེད་ཆ་མཐུན་གསུམ་པ་ཆོས་ཅན། བཟོད་པ་ཞེས་བྱ་སྟེ། ངན་འགྲོ་མེད་ཅིང་
1 | 7 –



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ཆེན་པོ་མཐའ་བྲལ་ལ་བཟོད་པའི་ཕྱིར། ཐེག་ཆེན་གྱི་ངེས་འབྱེད་ཆ་མཐུན་བཟོད་པར་
གྱུར་པ་ཆོས་ཅན། དམིགས་པ་དང་རྣམ་པ་དང་ལྡན་པ་རྣམ་པ་གསུམ་དུ་འབྱེད་པའི་རྒྱུ་མཚན་
ཡོད་དེ། རིམ་གྱིས་སྐྱེ་བས་དང་པོར་སྐྱེ་བ་ཆུང་ངུ་བར་དུ་སྐྱེ་བ་འབྲིང་པོ། མཐར་སྐྱེ་བ་ཆེན་པོ་
ཡིན་པའི་ཕྱིར། བཞི་པ་ནི། ཏིང་འཛིན་དེའི་བྱེད་པ་ཉིད། །ཅེས་པས་ཆོས་མཆོག་ཆུང་ངུའི་
དམིགས་རྣམ་བསྟན། ལུང་སྟོན་པ་དང་རློམ་པ་ཟད། །ཅེས་པས་འབྲིང་གི་དམིགས་རྣམ་
བསྟན། གསུམ་པོ་ཕན་ཚུན་ངོ་བོ་གཅིག །ཏིང་འཛིན་རྣམ་པར་མི་རྟོག་པ། །ཞེས་པས་ཆེན་
པོའི་དམིགས་རྣམ་བསྟན། དེ་ལྟར་ངེས་འབྱེད་ཆ་མཐུན་ནི། །ཆུང་དང་འབྲིང་དང་ཆེན་པོ་
ཡིན། །ཞེས་ཐུན་མོང་དུ་བསྟན་ནོ། །མདོ་ནི་རྣམ་མཁྱེན་དེ་ཡང་དངོས་པོ་མེད་པའི་ངོ་བོ་ཉིད་
ཀྱི་ཕྱིར་གཉིས་སུ་བྱར་མེད་པའོ། །ཞེས་སོ། །ཆོས་ཐམས་ཅད་སྐྱེ་བ་མེད་པ་དང་དཔའ་བར་
འགྲོ་བ་ལ་སོགས་པའི་ཏིང་ངེ་འཛིན་བསྒོམ་པར་བྱ་བ་ཆོས་ཅན། ཆོས་མཆོག་ཆུང་ངུའི་
དམིགས་པ་ཡིན་ཏེ། དེས་སྒྲོ་འདོགས་གཅོད་པའི་གཞི་ཡིན་པའི་ཕྱིར། ཞེས་བྱ་བ་ཡིན་ནོ།།
ཆོས་མཆོག་ཆུང་ངུས་རང་གི་སྨོན་ལམ་དང༌། བསོད་ནམས་དང་། ཡེ་ཤེས་དང༌། ཆོས་ཀྱི་
དབྱིངས་ཀྱི་སྟོབས་ཀྱིས་ལྷུན་གྱིས་གྲུབ་པར་འཇིག་རྟེན་གྱི་ཁམས་ཐམས་ཅད་དུ་སྐལ་པ་ཇི་
ལྟ་བ་བཞིན་དུ་ཏིང་ངེ་འཛིན་གྱི་བྱེད་པ་འཇུག་པར་རྟོགས་པ་ཆོས་ཅན། ཆོས་མཆོག་ཆུང་ངུའི་
རྣམ་པ་ཡིན་ཏེ། དེས་ཡུལ་རྟོགས་པའི་འཛིན་སྟངས་ཡིན་པའི་ཕྱིར། ཞེས་བྱ་བ་ཡིན་ནོ།།
ཡུལ་གྱི་གནས་ཚུལ་ལ། ཡང་དག་པར་ཞུགས་པའི་ཆོས་མཆོག་འབྲིང་གི་ཏིང་ངེ་འཛིན་ཆོས་
ཅན། ཆོས་མཆོག་འབྲིང་གི་དམིགས་ པ་ཡིན་ཏེ། དེས་སྒྲོ་འདོགས་གཅོད་པའི་གཞི་ཡིན་
པའི་ཕྱིར། ཆོས་མཆོག་འབྲིང་གི་ཏིང་ངེ་འཛིན་ཆོས་ཅན། ཁྱོད་དང་ལྡན་པའི་རྣལ་འབྱོར་པ་
ལ་སངས་རྒྱས་རྣམས་ལུང་སྟོན་པ་དགག་ཏུ་མེད་དེ། ཁྱོད་དང་ལྡན་པའི་རྣལ་འབྱོར་པ་ལ་
སངས་རྒྱས་རྣམས་ལུང་སྟོན་པར་མཛད་པ་འདི་ནི་རྟེན་འབྲེལ་གྱི་ཆོས་ཉིད་ཡིན་པའི་ཕྱིར།
-
1
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
འདིར་ནི་དུས་ངེས་པ་མེད་པར་ལྐོག་ཏུ་ལུང་སྟོན་ནོ་ཞེས་བྱ་བ་ཡིན་ནོ། །ཆོས་མཆོག་འབྲིང་
གི་རྣམ་པར་རྟོག་པ་ཐམས་ཅད་མི་འཐད་པས་བྱང་ཆུབ་སེམས་དཔའ་ཏིང་ངེ་འཛིན་གྱིས་
རང་གི་ངོ་བོ་རྟོགས་པ་ལ་བདག་ནི་མཉམ་པར་བཞག་པའོ་སྙམ་པ་ལ་སོགས་པའི་ཤེས་པ་མི་
འབྱུང་བར་རྟོགས་པ་ཆོས་ཅན། ཆོས་མཆོག་འབྲིང་གི་རྣམ་པ་ཡིན་ཏེ། དེས་ཡུལ་རྟོག་པའི་
འཛིན་སྟངས་ཡིན་པའི་ཕྱིར། ཞེས་བྱ་བ་ཡིན་ནོ། །ཆོས་ཉིད་ཀྱི་ཏིང་ངེ་འཛིན་དང་། བྱང་ཆུབ་
སེམས་དཔའ་དང༌། ཤེས་རབ་ཀྱི་ཕ་རོལ་ཏུ་ ཕྱིན་པ་དང༌། དོན་གསུམ་པོ་ཕན་ཚུན་ངོ་
བོ་གཅིག་པ་ཆོས་ཅན། ཆོས་མཆོག་ཆེན་པོའི་དམིགས་པ་ཡིན་ཏེ། དེས་སྒྲོ་འདོགས་གཅོད་
པའི་གཞི་ཡིན་པའི་ཕྱིར། ཞེས་བྱ་བ་ཡིན་ནོ། །ཆོས་མཆོག་ཆེན་པོས་ཆོས་ཐམས་ཅད་དོན་
དམ་པར་ཡོད་པ་མ་ཡིན་པ་ཉིད་ཀྱིས་ཏིང་ངེ་འཛིན་ཉིད་དུ་རྣམ་པར་མི་རྟོག་པ་ནི་ཐབས་དམ་
པར་རྟོགས་པ་ཆོས་ཅན། ཆོས་མཆོག་ཆེན་པོའི་རྣམ་པ་ཡིན་ཏེ། དེས་ཡུལ་རྟོགས་པའི་འཛིན་
སྟངས་ཡིན་པའི་ཕྱིར། ཞེས་བྱ་བ་ཡིན་ནོ། །དེ་ལྟར་ན། ཐེག་ཆེན་གྱི་ངེས་འབྱེད་ཆ་མཐུན་
བཞི་པ་ཆོས་ཅན། ཆོས་མཆོག་ཅེས་བྱ་སྟེ། འཇིག་རྟེན་པའི་ཆོས་ཐམས་ཅད་ཀྱི་མཆོག་
ཡིན་པའི་ ཕྱིར། ཐེག་ཆེན་གྱི་ངེས་འབྱེད་ཆ་མཐུན་ཆོས་ཀྱི་ མཆོག་ཅེས་བྱ་བ་ཆོས་ཅན།
དམིགས་པ་དང་རྣམ་པ་དང་ལྡན་པ་རྣམ་པ་གསུམ་དུ་འབྱེད་པའི་རྒྱུ་མཚན་ཡོད་དེ། རིམ་
གྱིས་སྐྱེ་བས་དང་པོར་སྐྱེ་བ་ཆུང་ངུ་། བར་དུ་སྐྱེ་བ་འབྲིང་། ཐ་མར་སྐྱེ་བ་ཆེན་པོ་ཡིན་
པའི་ཕྱིར། །
གཉིས་པ་རྩོད་པ་སྤོང་བ་ལ། ཁ་ཅིག་བ་ལང་རྟ་མ་ཡིན་པ་ཉིད་ཞེས་པ་ལྟ་བུ་
ངེས་བཟུང་དངོས་སུ་སྦྱར་བ་ཆོས་བརྗོད་ཀྱི་སྒྲ་དང༌། བ་ལང་རྟ་མ་ཡིན་པ་ཞེས་པ་ལྟ་བུ་ངེས་
བཟུང་དངོས་སུ་མེད་པ་ཆོས་ཅན་བརྗོད་པའི་སྒྲ་ཡིན་ལ། འདིར་རྩོད་པའི་གཞི་ནི། དྲོ་བ་ཆུང་
ངུའི་དམིགས་པ་སྟོན་པའི་གཞུང་ཆོས་དང་ཆོས་ཅན་བརྗོད་པའི་སྒྲ་གཉིས་ཀས་བརྗོད་ཅིང་།
-1 19 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་རྣམས་ཆོས་བརྗོད་ཀྱི་སྒྲ་ཁོ་ནས་བརྗོད་པ་ལ་རྩོད་ཅེས་ཟེར། དེ་ནི་མི་འཐད་དེ།
དམིགས་རྣམ་ལྷག་མ་སྟོན་པའི་གཞུང་ལ་ངོས་བཟུང་དངོས་སུ་སྦྱར་བ་མེད་པའི་ཕྱིར། ཁ་
ཅིག་ན་རེ། ལེགས་སྦྱར་ལ་དམིགས་རྣམ་ལྷག་མ་སྟོན་པའི་གཞུང་ཆོས་བརྗོད་ཁོ་ནས་བརྗོད་
པ་ལ་རྩོད་ཀྱི། བོད་སྐད་ལ་མ་ཡིན་ཏེ། བོད་སྐད་ལ་སྡེབ་སྦྱོར་ཞིག་པས་ཐམས་ཅད་ཀྱང་
ཆོས་ཅན་བརྗོད་པའི་སྒྲ་ཁོ་ནས་བརྗོད་པའི་ཕྱིར་ཟེར་ན། ཤེས་བྱ་ཆོས་ཅན། དམིགས་རྣམ་
ལྷག་མ་སྟོན་པའི་གཞུང་རྣམས་ཀྱི་འགྱུར་ཕྱིན་ཅི་ལོག་ཏུ་ཐལ། ལེགས་སྦྱར་ལ་ཆོས་བརྗོད་
ཁོ་ན་ཡོད་ཀྱང་། བོད་སྐད་ལ་ཆོས་ཅན་བརྗོད་པའི་སྒྲར་བསྒྱུར་བའི་ཕྱིར། ཤེས་བྱ་ཆོས་ཅན།
བོད་སྐད་ལ་འདི་ལྟ་བུའི་རྩོད་པ་འབྱུང་བའི་གཞི་མེད་པར་ཐལ། བོད་སྐད་ལ་དམིགས་རྣམ་
ལྷག་མ་སྟོན་པའི་སྒྲ་ཡང་ཆོས་ཅན་བརྗོད་པའི་སྒྲས་བསྟན་པའི་ཕྱིར། རྟགས་ཁས་བླངས།
འདོད་ན། བོད་སྐད་ལ་འདི་ལྟ་བུའི་རྩོད་ལན་འབྲེལ་མེད་དུ་ཐལ། བོད་སྐད་ལ་རྩོད་པ་
འབྱུང་བའི་གཞི་མེད་པའི་ཕྱིར། རང་ལུགས་ལ་རྩོད་པའི་གཞི་ནི། དྲོ་བ་ཆུང་ངུའི་དམིགས་པ་
འཆད་པའི་སྐབས་སུ་བདེན་པའི་རྟེན་ཅན་ཞེས་ཆོས་ཅན་བདེན་བཞི་དངོས་སུ་བསྟན།
དམིགས་རྣམ་ལྷག་མ་སྟོན་པའི་གཞུང་གིས་ཆོས་ཅན་བདེན་བཞི་དངོས་སུ་མ་བསྟན་པ་ལ་
རྩོད། ཆོས་ཅན་བདེན་བཞི་དངོས་སུ་སྟོན་དགོས་སྙམ་པའི་དོགས་པ་འབྱུང་བའི་རྒྱུ་མཚན་
ཡོད་དེ། ལམ་བཞི་པོ་བདེན་པ་མངོན་རྟོགས་དང་མཐུན་པ་ཡིན་པས་སོ། །རྩོད་པའི་ཚུལ་ནི།
ཤེས་བྱ་ཆོས་ཅན། དྲོ་བ་ཆུང་ངུའི་དམིགས་པ་མ་གཏོགས་པའི་དམིགས་རྣམ་ལྷག་མ་སྟོན་
པའི་གཞུང་ལས་བདེན་བཞི་མི་རྟོགས་པར་ཐལ། དེས་བདེན་བཞི་དངོས་སུ་མ་བསྟན་པའི་
ཕྱིར། ཞེས་ཡང་སྒྲས་རྩོད་པ་སློང་ངོ་། །ལན་ནི། དམིགས་པ་མི་རྟག་ལ་སོགས་པ་བདེན་པའི་
རྟེན་ཅན་ཞེས་བྱ་བ་མ་གཏོགས་པར་དམིགས་པ་དང་རྣམ་པ་ཁྱད་པར་ཅན་ལྷག་མ་སྟོན་པའི་
གཞུང་གིས་ཆོས་ཅན་དང་ཆོས་བརྗོད་པར་བྱ་བ་གཉིས་ཀས་བརྗོད་པར་བྱ་བ་ཡིན་ན་ཡང་
- 1 2 [) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གཉིས་ཀས་མ་བརྗོད་པར་དམིགས་པ་དང་རྣམ་པ་ཁྱད་པར་ཅན་ལྷག་མ་སྟོན་པའི་གཞུང་
གིས་ཆོས་བརྗོད་པ་ཐམས་ཅད་དུ་བརྗོད་པས་ནི་བདེན་བཞི་མི་རྟོགས་པའི་སྐྱོན་མེད་དེ།
གཞི་གཅིག་གི་ཆོས་བརྗོད་ཀྱི་སྒྲ་དང་ཆོས་ཅན་བརྗོད་པའི་སྒྲ་གཉིས་ཀ་ཁྱད་པར་གཞན་སྤོང་
བ་དང་མི་སྤོང་བ་མ་གཏོགས་པར་དོན་གྱི་ཁྱད་པར་ནི་འགའ་ཡང་མེད་དོ་ཞེས་རིགས་པའི་
གཞུང་ལུགས་ལས་འབྱུང་བའི་ཕྱིར། ངག་དོན། དམིགས་རྣམ་ལྷག་མ་སྟོན་པའི་གཞུང་ཆོས་
ཅན། བདེན་བཞི་དངོས་སུ་མ་བརྗོད་ན་ཁྱོད་ལས་བདེན་བཞི་མི་རྟོགས་པའི་སྐྱོན་ཡོད་པ་མ་
ཡིན་པར་ཐལ། ཁྱོད་ཀྱིས་བདེན་བཞིའི་ཁྱད་ཆོས་བརྗོད་པའི་ཤུགས་ཀྱིས་བདེན་བཞི་བརྗོད་
པའི་ཕྱིར། ལན་གྱི་འདེབས་ཚུལ་རྣམ་པ་གཅིག་ཏུ་ན་ཚིག་ལེའུར་བྱས་པ་སྡེབས་པའི་ངོར་
དམིགས་རྣམ་ལྷག་མ་སྟོན་པའི་གཞུང་བདེན་བཞི་བརྗོད་པའི་སྒྲ་ལས་ཐ་དད་པར་བརྗོད་
ཀྱང་། ཤེས་བྱ་ཆོས་ཅན། དམིགས་རྣམ་ལྷག་མ་སྟོན་པའི་གཞུང་གིས་བདེན་བཞི་དངོས་སུ་
མ་བརྗོད་ན་དེ་ལས་བདེན་བཞི་མི་རྟོགས་མི་དགོས་པར་ཐལ། སྡུག་བསྔལ་ལ་སོགས་པའི་
བདེན་པར་རྟོགས་པ་ཁོ་ན་ངེས་འབྱེད་ཆ་མཐུན་གྱི་དམིགས་པ་དང་རྣམ་པར་བྱ་བ་ཡིན་པའི་
ཕྱིར་ཏེ། དྲོ་བ་ཆུང་ངུའི་རྣམ་པ་མངོན་པར་ཞེན་པ་ལ་སོགས་པ་བཀག་པ་དང་ལྡན་པ་དག་དྲོ་
བ་འབྲིང་གི་དམིགས་པ་དེ་ཁོ་ན་སྒྲུབ་པ་དང་དགག་པ་དང་བྲལ་བ་དེར་འགྱུར་བའི་ཕྱིར།
འོག་མ་དྲོ་བ་འབྲིང་གི་རྣམ་པ་ཆེན་པོའི་དམིགས་པར་འགྱུར་བ་དག་ལ་ཡང་སྔ་མ་དེ་བཞིན་དུ་
ཤེས་པར་བྱའོ། །
གཉིས་པ་མཚུངས་ལྡན་རྟོག་པ་རྒྱས་པར་བཤད་པ་ལ་སྤྱིའི་དོན་དང་། གཞུང་
གི་དོན་གཉིས། དང་པོ་ལ་རྟོག་པའི་ངོ་བོ། དབྱེ་བ། ལྡན་ཚུལ་དང་གསུམ། དང་པོ་ནི། སྤྱིར་
བསྟན་བཅོས་རྣམས་ལས་རྟོག་པ་ནི་རྣམ་པ་གསུམ་དུ་བཤད་དེ། ཡང་དག་པ་མ་ཡིན་པའི་
ཀུན་ཏུ་རྟོག་པ། སེམས་རྩིང་པའི་རྣམ་པ་ཅན་དུ་འཇུག་པའི་རྟོག་པ། སྒྲ་དོན་འདྲེས་འཛིན་གྱི་
- 1
2 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོག་པའོ། །དང་པོ་ནི། བག་ཆགས་ཀྱི་དབང་གིས་གཟུང་འཛིན་གཉིས་སུ་སྣང་བ་ཁམས་
གསུམ་པའི་རྣམ་པ་ཅན་གྱི་སེམས་དང་སེམས་བྱུང་རྣམས་ཡིན་ཏེ། དབུས་མཐར། ཡང་དག་
མ་ཡིན་ཀུན་རྟོག་ནི། །སེམས་དང་སེམས་བྱུང་ཁམས་གསུམ་པ། །ཞེས་བཤད་དོ། །གཉིས་
པ་ནི། སེམས་དང་ཤེས་རབ་ཀྱི་ཆར་གཏོགས་པ་ཀུན་ཏུ་ཚོལ་བའི་ཡིད་ཀྱི་བརྗོད་པའོ།།
གསུམ་པ་ནི། མིང་གི་རྗེས་སུ་འབྲངས་ནས་དོན་ལ་མངོན་པར་ཞེན་པའོ། །དེ་ལ་ཡང་དག་པ་
མ་ཡིན་པའི་ཀུན་ཏུ་རྟོག་པ་ཡིན་པ་ཙམ་གྱིས་འདིར་བསྟན་རྟོག་པར་མི་འགྲུབ་སྟེ། མངོན་
པར་མ་ཞེན་པའི་གཟུང་འཛིན་དུ་སྣང་བ་ཙམ་གྱིས་ཉེས་པ་མི་བསྐྱེད་པའི་ཕྱིར། སེམས་རྩིང་
བའི་རྣམ་པ་ཅན་དུ་འཇུག་པའི་རྟོག་པ་ཡིན་པ་ཙམ་གྱིས་ཀྱང་འདིར་བསྟན་རྟོག་པར་མི་
འགྲུབ་སྟེ། སློབ་པའི་ཡང་དག་པའི་རྟོག་པ་ཡང་སེམས་རྩིང་བའི་རྣམ་པ་ཅན་དུ་འཇུག་པ་
ཡིན་པའི་ཕྱིར། ཁ་ཅིག་སེམས་རྩིང་བའི་རྣམ་པ་ཅན་དུ་འཇུག་པ་འདིར་བསྟན་རྟོག་པ་མ་
ཡིན་པར་ཐལ། དབྱིག་གཉེན་གྱིས་ཡང་དག་པའི་རྟོག་པ་ཡང་སེམས་རྩིང་བའི་རྣམ་པར་
བཤད་པའི་ཕྱིར་ཟེར་བའི་དགག་པ་ཁས་བླངས་ནས། སྒྲ་དོན་འདྲེས་འཛིན་འདིར་བསྟན་
རྟོག་པར་གཟུང་ངོ་ཞེས་ཟེར་བ་གྱི་ན་སྟེ། ཤེས་བྱ་ཆོས་ཅན། སྒྲ་དོན་འདྲེས་འཛིན་འདིར་
བསྟན་རྟོག་པ་མ་ཡིན་པར་ཐལ། མོས་བསྔོ་ཡི་རང་ཡང་སྒྲ་དོན་འཛིན་པའི་རྟོག་པར་བཤད་
པའི་ཕྱིར། ཞེས་འཁོར་གསུམ། དེས་ན་སྒྲ་དོན་འཛིན་པའི་རྟོག་པ་ཡིན་པ་ཙམ་གྱིས་ཀྱང་
འདིར་བསྟན་རྟོག་པར་མི་འགྲུབ་སྟེ། མོས་པ་སྒོམ་ལམ་ཡང་སྒྲ་དོན་འཛིན་པའི་རྟོག་པ་
ཡིན་པའི་ཕྱིར། རང་ལུགས་ལ་འདིར་བསྟན་རྟོག་པ་བདེན་འཛིན་ཡིན་པས་ཡང་དག་པ་མ་
ཡིན་པའི་ཀུན་ཏུ་རྟོག་པ་དང་། སྒྲ་དོན་འཛིན་པའི་རྟོག་པ་གཉིས་ཀའི་ནང་དུ་འདུས་ལ། དེ་
གཉིས་འདིར་བསྟན་རྟོག་པར་མ་འདུས་ཏེ། དཔེར་ན་མིག་ཤེས་ཤེས་པར་འདུས་ཀྱང་།
ཤེས་པ་མི་ཤེས་སུ་མ་འདུས་པ་བཞིན་ནོ། ཁོ་ན་རེ། སྒྲ་དོན་འཛིན་པའི་རྟོག་པ་ཡང་དག་པ་
- 1 2 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
མ་ཡིན་པའི་ཀུན་རྟོག་ལས་ལོགས་སུ་བྱས་པ་མི་འཐད་པར་ཐལ། དེ་གཉིས་མི་འགལ་བའི་
ཕྱིར་ཞེ་ན། སྐྱོན་མེད་དེ། རྟོག་པ་གཞན་བསྡུ་བའི་ཆེད་དུ་ལོགས་སུ་བྱས་པའི་ཕྱིར། ཉོན་
སྒྲིབ་ཀྱང་འདིར་བསྟན་རྟོག་པར་མི་བཟུང་སྟེ། བྱང་སེམས་ལམ་གྱི་སྤང་བྱའི་གཙོ་བོ་མ་ཡིན་
པའི་ཕྱིར། དེས་ན་འདིར་བསྟན་རྟོག་པ་ཤེས་སྒྲིབ་ཡིན་ཏེ། འཁོར་གསུམ་དུ་བདེན་པར་རྟོག་
པའི་རྟོག་པ་ཡིན་པའི་ཕྱིར། ཁྱབ་སྟེ། རྒྱུད་བླ་ལས། འཁོར་གསུམ་རྣམ་པར་རྟོག་པ་གང་།།
དེ་ནི་ཤེས་བྱའི་སྒྲིབ་པར་འདོད། །ཅེས་གསུངས་པས་སོ། །
གཉིས་པ་ནི། གཟུང་རྟོག་དང་འཛིན་རྟོག་གཉིས་པོ་དེ་ཡང་། ལོངས་སྤྱད་བྱ་ལ་
བདེན་པར་འཛིན་པ་ནི་གཟུང་རྟོག་དང་། ལོངས་སྤྱོད་པ་པོ་ལ་བདེན་པར་འཛིན་པ་ནི་འཛིན་
རྟོག་ཡིན་ལ། འདི་གཉིས་མི་འགལ་ཏེ། འཕགས་པས་མུ་བཞིར་གསུངས་པའི་ཕྱིར། ཇི་ལྟར་
མུ་བཞིར་ཡོད་ན། གཟུང་རྟོག་ཡིན་ལ་འཛིན་རྟོག་མ་ཡིན་པ་ནི། གཟུགས་སོགས་ལ་ལོངས་
སྤྱད་བྱར་བདེན་པར་ཞེན་པ་ལྟ་བུའོ། །འཛིན་རྟོག་ཡིན་ལ་གཟུང་རྟོག་མ་ཡིན་པ་ནི། རང་
རྒྱུད་ཀྱི་ཤེས་པ་སྐད་ཅིག་མ་ལོངས་སྤྱོད་པ་པོར་བདེན་པར་ཞེན་པ་ལྟ་བུའོ། །གཉིས་ཀ་ཡིན་
པ་ནི། གཞན་རྒྱུད་ཀྱི་ཤེས་པ་རྒྱུན་ལྡན་ལ་བདེན་པར་ཞེན་པ་ལྟ་བུ། གཉིས་ཀ་མ་ཡིན་པ་ནི་
མི་རྟོག་ཡེ་ཤེས་ལྟ་བུའོ། །གཟུང་འཛིན་ཡང་ལོངས་སྤྱད་བྱ་ལ་གཟུང་བ་དང་། ལོངས་སྤྱོད་པ་
པོ་ལ་འཛིན་པར་འདོད་དོ། །འདི་ལ་ཡང་། ལོ་ཙཱ་བ་ཆེན་པོས་སྐྱེ་མཆེད་ཀྱི་དབང་དུ་བྱས་
ནས། གཟུགས་སོགས་ཕྱིའི་སྐྱེ་མཆེད་གཟུང་བ་དང་། མིག་སོགས་ནང་གི་སྐྱེ་མཆེད་འཛིན་
པ༑ ཡུལ་ཡུལ་ཅན་གྱི་དབང་དུ་བྱས་ནས། བེམས་པོ་གཟུང་བ་དང༌། རིག་པ་འཛིན་པ།
བདག་དང་བདག་གི་བའི་དབང་དུ་བྱས་ན་བདག་གི་བ་གཟུང་བ་དང་། བདག་འཛིན་པའོ།།
ཞེས་གསུངས་སོ། །གཟུང་རྟོག་ལ་ཡང་གཉིས་ཏེ། ཀུན་ནས་ཉོན་མོངས་གཟུང་རྟོག་དང་།
རྣམ་བྱང་གཟུང་རྟོག་གོ །དང་པོ་ནི། ལོངས་སྤྱད་བྱ་ཀུན་ནས་ཉོན་མོངས་ལ་བདེན་པར་ཞེན་
• 1 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པ་དང༌། གཉིས་པ་ནི། ལོངས་སྤྱད་བྱ་རྣམ་བྱང་ལ་བདེན་པར་ཞེན་པ་ཡིན་ལ། དེ་རེ་རེ་ལ་
ཡང་ཡུལ་གྱི་དབྱེ་བས་དགུ་དགུ་ཡོད་དོ། །འཛིན་རྟོག་ལ་ཡང་གཉིས་ཏེ། རྫ་ས་འཛིན་རྟོག་པ་
དང༌། བཏགས་འཛིན་རྟོག་པའོ། །འདི་གཉིས་ཀྱི་ཁྱད་པར་ལ་ཁ་ཅིག་གང་ཟག་རང་རྐྱ་ཐུབ་
པའི་རྫས་ཡོད་དུ་འཛིན་པ་རྫས་འཛིན་རྟོག་པ་དང༌། སྐྱེས་བུ་བཏགས་ཡོད་དུ་འཛིན་པ་
བཏགས་འཛིན་རྟོག་པར་འདོད། དེ་མི་འཐད་དེ། གང་ཟག་རང་རྐྱ་ཐུབ་པའི་རྫས་ཡོད་དུ་
འཛིན་པ་ཉོན་སྒྲིབ་ཡིན་ཞིང་། སྐྱེས་བུ་བཏགས་ཡོད་དུ་འཛིན་པ་ཡང་སྤང་བྱའི་གཙོ་བོ་མ་
ཡིན་པའི་ཕྱིར། ཁ་ཅིག་རྟགས་མ་གྲུབ་སྟེ། འཛིན་པ་ཐམས་ཅད་སྤང་བྱ་ཡིན་ནོ་ཞེ་ན།
སངས་རྒྱས་ཡོན་ཏན་ཅན་དུ་འཛིན་པ་ཡང་སྤང་བྱར་ཐལ། འཛིན་པ་ཡིན་པའི་ཕྱིར། སེམས་
ཅན་ཐམས་ཅད་དྲིན་ཅན་དུ་འཛིན་པ་ ཡང་ སྤང་བྱར་ཐལ། འཛིན་པ་ཡིན་པའི་ཕྱིར། དེ་
གཉིས་ལ་འདོད་ན། སོ་སྐྱེའི་ཐེག་ཆེན་སེམས་བསྐྱེད་ཐམས་ཅད་སྤང་བྱར་ཐལ། འདོད་པ་
དེའི་ ཕྱིར། ཁོ་ ན་ རེ། དེ་ བཞིན་ གཤེགས་ པ་ ལ་ ཕྱག་ འཚལ་ བ་ ལ་ སོགས་ པ་ནི་ཞེས་
སོགས་ཀྱིས་སངས་རྒྱས་ཡོན་ཏན་ཅན་དུ་འཛིན་པ་སྤང་བྱར་བསྟན་ནོ་སྙམ་ན། མ་ཡིན་ཏེ།
འདིར་ནི་བདེན་པར་གཟུང་བའི་སྒོ་ནས་ཕྱག་འཚལ་བ་མི་མཐུན་ཕྱོགས་སུ་བསྟན་པ་ཙམ་
ཡིན་པའི་ཕྱིར། རང་ལུགས་ལ། ལོངས་སྤྱོད་པ་པོ་རྫས་ཡོད་དུ་བདེན་པར་ཞེན་པ་ནི། རྫས་
འཛིན་རྟོག་པ། བཏགས་ཡོད་དུ་བདེན་པར་ཞེན་པ་ནི་བཏགས་འཛིན་རྟོག་པའོ། །འཕགས་
པའི་ལུགས་ནི། སོ་སྐྱེའི་འཛིན་པ་ལ་དམིགས་ནས་རྫས་འཛིན་ཅན་གྱི་འཛིན་པར་བདེན་
པར་ཞེན་པའི་བློ་ནི་རྫས་འཛིན་རྟོག་པ་དང༌། འཕགས་པའི་འཛིན་པ་ལ་དམིགས་ནས་
བཏགས་འཛིན་ཅན་གྱི་འཛིན་པར་བདེན་པར་ཞེན་པའི་བློ་ནི་བཏགས་འཛིན་རྟོག་པ་ཡིན་ནོ།།
འཕགས་པས་རྫས་འཛིན་སོ་སྐྱེ་དང་། བཏགས་འཛིན་འཕགས་པའི་ཡིན་ཞེས་གསུང་པ་ཡང་།
ཡུལ་རྫས་འཛིན་དང་། བཏགས་འཛིན་གཉིས་ལ་འདོད་པར་བྱའོ། རྫས་འཛིན་རྟོག་པ་དང་
བ 1 2 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བཏགས་འཛིན་རྟོག་པ་གཉིས་ནི་མ་ཡིན་ཏེ། སོ་སྐྱེའི་རྒྱུད་ལ་གཉིས་ཀར་ལྡན་ཞིང་། སྒོམ་
སྤངས་ སུ་ གྱུར་ པའི་ རྫས་འཛིན་རྟོག་པ་དང་བཏགས་འཛིན་རྟོག་པ་གཉིས་ ཀྱང་ཐེག་
ཆེན་འཕགས་ པའི་ རྒྱུད་ ལ་ ལྡན་ པའི་ ཕྱིར། གཙོ་ཆེ་བའི་དབང་གིས་འཇོག་ཟེར་ བ་ནི།
འཕགས་པའི་ལན་འདེབས་ཚུལ་ཁོང་དུ་མ་ཆུད་པའི་བབ་ཅོལ་ལོ། །རྟོག་པ་གཉིས་པོ་རེ་རེ་
ལ་ཡང་དགུ་དགུར་འབྱེད་པ་གཟུང་རྟོག་དང་འདྲའོ། ། །
གསུམ་པ་ནི། ཁ་ཅིག་སྦྱོར་ལམ་རྟོག་པའི་ངོ་བོར་ལྡན་ཏེ། ཐེག་ཆེན་གྱི་སྦྱོར་
ལམ་དྲོད་རྩེ་གཟུང་རྟོག་ཡིན་ཞིང་། བཟོད་མཆོག་གཉིས་འཛིན་རྟོག་ཡིན་པའི་ཕྱིར། ཉི་ཁྲི་
སྣང་བ་ལས། ངེས་པར་འབྱེད་པའི་ཆ་དང་མཐུན་པ་དང་པོ་དང་གཉིས་པ་དག་ནི་གོ་
རིམ་བཞིན་དུ་གཟུང་བའི་རྣམ་པར་རྟོག་པ་གཉིས་སུ་གྱུར་པ་ཡིན་ལ། གསུམ་པ་དང་བཞི་པ་
དག་ཀྱང་འཛིན་པའི་རྣམ་པར་རྟོག་པ་གཉིས་ཡིན་ནོ། །ཞེས་བཤད་པའི་ཕྱིར་ཞེ་ན། ཐེག་
ཆེན་གྱི་ངེས་འབྱེད་ཆ་མཐུན་ཆོས་ཅན། ཤེས་སྒྲིབ་ཏུ་ཐལ། འདིར་བསྟན་རྟོག་ པ་ ཡིན་
པའི་ཕྱིར། འདོད་ན། ཉན་རང་གི་ངེས་འབྱེད་ཆ་མཐུན་ལས་ཁྱད་པར་དུ་མི་འཕགས་པར་
ཐལ། ཤེས་སྒྲིབ་ཡིན་པའི་ཕྱིར། རྫོགས་པའི་བྱང་ཆུབ་ཏུ་བགྲོད་པའི་ལམ་ཡང་མ་ཡིན་པར་
ཐལ། ཤེས་སྒྲིབ་ཡིན་པའི་ཕྱིར། གཞན་ཡང་ཐེག་ཆེན་གྱི་ངེས་འབྱེད་ཆ་མཐུན་ཆོས་ཅན། །
ཐེག་ཆེན་གྱི་མཐོང་སྒོམ་ལམ་གྱི་སྤང་བྱའི་གཙོ་བོ་ཡིན་པར་ཐལ། འདིར་བསྟན་རྟོག་པ་ཡིན་
པའི་ཕྱིར། ཁོ་ན་རེ། འདོད་དེ། མཐོང་ལམ་ཐོབ་པའི་ཚེ་ངེས་འབྱེད་ཆ་མཐུན་འགགས་པའི་
ཕྱིར་ཞེ་ན། ཐེག་ཆེན་གྱི་མཐོང་ལམ་ཡང་། ཐེག་ཆེན་གྱི་སྒོམ་ལམ་གྱི་སྤང་བྱར་ཐལ། དེའི་ཚེ་
འགགས་པའི་ཕྱིར་རོ། །ཤེས་བྱ་ཆོས་ཅན། ཐེག་ཆེན་གྱི་ངེས་འབྱེད་ཆ་མཐུན་དེ་ཐེག་ཆེན་
མཐོང་ལམ་གྱི་རྒྱུའི་གཙོ་བོ་མ་ཡིན་པར་ཐལ། དེ་འདིར་བསྟན་རྟོག་པ་ཡིན་པའི་ཕྱིར། ཐེག་
ཆེན་འཕགས་པ་རྣམས་རྟོག་པ་སྤོང་བའི་ཕྱིར་འབད་པ་དེ་རང་གི་ངེས་འབྱེད་ཆ་མཐུན་སྤོང་
- 1
2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་ཆེད་དུ་འབད་པར་ཐལ། ཐེག་ཆེན་གྱི་ངེས་འབྱེད་ཆ་མཐུན་དེ་འདིར་བསྟན་རྟོག་པ་ཡིན་
པའི་ཕྱིར། གཞན་ཡང་འདིར་བསྟན་རྟོག་པ་ངོ་བོར་ལྡན་པས་ཁྱད་པར་འཕགས་ན། ལམ་མ་
ཞུགས་ཀྱི་སོ་སྐྱེའི་འཛིན་པ་ཆོས་ཅན། ཉན་རང་གི་ངེས་འབྱེད་ཆ་མཐུན་ལས་ཁྱད་པར་དུ་
འཕགས་པར་ཐལ། འདིར་བསྟན་རྟོག་ པའི་ ངོ་བོར་ལྡན་པའི་ཕྱིར་ཏེ། གཟུང་བ་བདེན་
འཛིན་དང་། འཛིན་པ་བདེན་འཛིན་ངོ་བོར་ལྡན་པའི་ཕྱིར། འོ་ན་འཕགས་པས་བཤད་པ་ཇི་
ལྟར་དྲང་ཞེ་ན། དེ་ནི་རྟོག་པ་དང་ལྡན་པར་སྟོན་གྱི། དངོས་པོ་ཡིན་པར་སྟོན་པ་མ་ཡིན་ཏེ།
བཙུན་པས་འཕགས་པའི་དགོངས་པ་འཆད་པ་ན། ངེས་པར་འབྱེད་པའི་ཆ་དང་མཐུན་པ་
དང་པོ་དང་གཉིས་པ་ནི་གཟུང་བའི་རྣམ་པར་རྟོག་པ་གཉིས་དང་ངོ་། །གསུམ་པ་དང་བཞི་པ་
ནི་འཛིན་པའི་རྣམ་པར་རྟོག་པ་གཉིས་དང་ངོ༌། །ཞེས་བཤད་པའི་ཕྱིར། ཁ་ཅིག་འདིར་བསྟན་
རྟོག་པ་སྒྲུབ་རྟོག་ཡིན་ན་ཁྱད་པར་འཕགས་ཆོས་སུ་མི་རུང་ཡང་། དགག་རྟོག་ཡིན་པས་ཁྱད་
པར་འཕགས་ཆོས་ཡིན་ཟེར་བ་ཡང་མི་འཐད་དེ། རྩ་འགྲེལ་གཉིས་ཀས་སྒྲུབ་རྟོག་ཏུ་བཤད་
པའི་ཕྱིར། གཞན་ཡང་དགག་རྟོག་ཏུ་འདོད་ན། བདེན་མེད་བདེན་པར་ཞེན་པ་ལ་འདོད་
དམ། བདེན་མེད་དུ་ཞེན་པ་ལ་འདོད། དང་པོ་ལྟར་ན། བདེན་མེད་བདེན་པར་ཞེན་པ་ཆོས་
ཅན། ཁྱོད་དང་ལྡན་པས་ཉན་རང་གི་ངེས་འབྱེད་ཆ་མཐུན་ལས་ཁྱད་པར་དུ་འཕགས་པར་མི་
འགྲུབ་པར་ཐལ། ཁྱོད་ཤེས་སྒྲིབ་ཡིན་པའི་ཕྱིར། གཉིས་པ་ལྟར་ན། བདེན་མེད་དུ་ཞེན་པའི་
བློ་ཆོས་ཅན། འདིར་བསྟན་རྟོག་པ་མ་ཡིན་པར་ཐལ། ཤེས་སྒྲིབ་མ་ཡིན་པའི་ཕྱིར། རང་
ལུགས་ལ་བྱང་སེམས་སྦྱོར་ལམ་པའི་མཉམ་གཞག་གི་སྐབས་སུ་རྟོག་པ་བཞིའི་ས་བོན་ལྡན་
གྱི༑ མངོན་གྱུར་བ་མི་ལྡན། རྗེས་ཐོབ་ཏུ་གཉིས་ཀ་དང་ལྡན་ལ། འདིར་ཁྱད་པར་འཕགས་
ཆོས་ སུ་འགྱུར་བ་ནི། གཉེན་པོར་ལྡན་པས་ཡིན་ནོ། །མདོ་ལས་ནི། གཉེན་པོ་དངོས་སུ་
བསྟན་པའི་ཤུགས་ལས་སྤང་བྱ་བསྟན་ནོ། །མདོ་ནི། ཤཱ་རིའི་བུ་ཆོས་འདི་དག་ནི་བྱིས་པ་སོ་
བ 1 2 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས།༼༣༥
སོའི་སྐྱེ་བོ་རྣམས་ཀྱིས་མངོན་པར་ཞེན་པ་དེ་ལྟར་ཡོད་པ་མ་ཡིན་ནོ། །ཞེས་སོགས་སོ། །ཤིན་
ཏུ་དཀའ་བའི་གཞུང་ལུགས་ཀྱི། །ཀུན་ཏའི་ཕྲེང་བ་ཟུམ་པ་རྣམས། །ལེགས་བཤད་ཟླ་བའི་
འོད་ཟེར་གྱིས། །ཟེ་འབྲུ་རྒོད་པར་བྱས་པ་མཚར། །
གཉིས་པ་ལ་མཚམས་སྦྱར། མདོར་བསྟན། རྒྱས་པར་བཤད། མཇུག་བསྡུ་བ་
དང་བཞི། དང་པོ་ནི། གཞི་དང་དེའི་གཉེན་པོ་ཡིས་ཞེས་སོགས། བར་སྐབས་ཀྱི་ཚིགས་སུ་
བཅད་པ་ཆོས་ཅན། དགོས་པ་ཡོད་དེ། རྣམ་པར་རྟོག་པ་རྣམ་པ་བཞི་དང་ལྡན་པ་ཡང་དོན་
གསལ་བར་བྱ་བའི་ཆེད་ཡིན་པའི་ཕྱིར། གཉིས་པ་ནི། གཟུང་བར་རྣམ་པར་རྟོག་པ་ཀུན་
ནས་ཉོན་མོངས་པའི་གཞིའི་རྟེན་ཅན་དང་། གཉེན་པོའི་རྟེན་ཅན་ཉིད་ཀྱི་དབྱེ་བས་རྣམ་པར་
རྟོག་པ་གཉིས་ཡིན་ལ་དེ་རེ་རེ་ལ་ཡང་རྣམ་པ་དགུ་དགུ། དེར་འབྱེད་པའི་རྒྱུ་མཚན་ཡུལ་མ་
རིག་པ་དང་། རྣམ་པར་བྱང་བའི་ཕུང་པོ་ལ་སོགས་པ་རབ་ཏུ་དབྱེ་བས་རྣམ་པ་དགུ་དགུ་ཡོད་
པས་ སོ། །གཟུང་རྟོག་ཆོས་ཅན། རྣམ་པ་གཉིས་སུ་ཡོད་དེ། ཀུན་ནས་ཉོན་མོངས་གཟུང་
རྟོག་དང་། རྣམ་བྱང་གཟུང་རྟོག་ཏུ་དབྱེར་ཡོད་པའི་ཕྱིར། གཟུང་རྟོག་གཉིས་པོ་ཆོས་ཅན།
རེ་རེ་ལ་དགུ་དགུ་དབྱེར་ཡོད་དེ། རེ་རེ་ལ་ཡུལ་དགུ་དགུར་དབྱེར་ཡོད་པའི་ཕྱིར། གང་ཟག་
རྫས་སུ་ཡོད་པ་དང་སྐྱེས་བུ་བཏགས་པར་ཡོད་པ་ལ་དམིགས་པ་འཛིན་པར་རྣམ་པར་རྟོག་པ་
ཡང་རྣམ་པ་གཉིས་ཡིན་ལ་དེ་རེ་རེ་ལ་ཡང་སོ་སོར་དེ་ལྟར་རྣམ་པ་དགུ་དགུ། དེར་འབྱེད་པའི་
རྒྱུ་མཚན་བདག་རང་དབང་ཅན་དང་ཕུང་པོ་ལ་སོགས་པ་ལ་དམིགས་པ་དགུ་དགུར་ཡོད་པ་
ཉིད་ཀྱིས་སོ། །ངག་དོན། འཛིན་རྟོག་ཆོས་ཅན། རྣམ་པ་གཉིས་སུ་ཡོད་དེ། རྫས་འཛིན་རྟོག་
པ་དང་བཏགས་འཛིན་རྟོག་པར་དབྱེར་ཡོད་པའི་ཕྱིར། འཛིན་རྟོག་གཉིས་ཆོས་ཅན། རེ་རེ་
ལ་དགུ་དགུར་དབྱེར་ཡོད་དེ། རེ་རེ་ལ་ཡུལ་དགུ་དགུར་དབྱེར་ཡོད་པའི་ཕྱིར། གསུམ་པ་ནི།
དེ་ལ་མདོར་བསྡུས་པའི་དོན་གྱིས་རྒྱས་པར་བཤད་ན་འདི་ཡིན་ཏེ། ཀུན་ནས་ཉོན་མོངས་
- 1
2
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་གཞིའི་རྟེན་ཅན་གྱི་གཟུང་བར་རྣམ་པར་རྟོག་པ་དབྱེ་གཞི། དབྱེ་བའི་ངོ་བོ་རྣམ་པ་དགུ།
འབྱེད་པའི་རྒྱུ་མཚན་ཡུལ་དགུ་ཡོད་པས་སོ། །ཡུལ་དགུ་ནི། ཀུན་ནས་ཉོན་མོངས་ཀྱི་ངོ་བོ་
མ་རིག་པ་དང༌། འབྲས་བུ་གཟུགས་ལ་སོགས་པའི་ཕུང་པོ་དང་། དེ་ལས་མིང་དང་གཟུགས་
ལ་མངོན་པར་ཞེན་པ་དང་། དེ་ལས་མཐའ་གཉིས་ལ་ཆགས་པ་དང་། དེ་ལས་ཀུན་ནས་ཉོན་
མོངས་པ་དང་རྣམ་པར་བྱང་བ་ལ་མི་ཤེས་པ་དང༌། ཉེས་དམིགས་འཕགས་པའི་ལམ་ལ་
མི་གནས་པ་དང་། དམིགས་པ་ཉོན་མོངས་སྐྱེ་བའི་དམིགས་པ་ཙམ་དང་། བྱེ་བྲག་ཏུ་བདག་
ལ་སོགས་པ་དང༌། ལྡན་པ་རྣམ་པར་དག་པ་བསྐྱེད་པ་དྲི་བཅས་ཀྱི་དེ་བཞིན་ཉིད་ལ་སོགས་
པའོ། །གཉེན་པོའི་རྟེན་ཅན་གྱི་གཟུང་བར་རྣམ་པར་རྟོག་པ་དབྱེ་གཞི། དབྱེ་བའི་ངོ་བོ་ནི་རྣམ་
པ་དགུ། འབྱེད་པའི་རྒྱུ་མཚན་ཡུལ་དགུ་ཡོད་པས་སོ། །ཡུལ་དགུ་གང་ཞེ་ན། རྣམ་པར་བྱང་
བའི་ངོ་བོ་རྣམ་བྱང་གི་ཕུང་པོ། རྒྱུ་རྐྱེན་སྐྱེ་བའི་སྒོ་དང༌། རིགས་དང༌། རྟེན་འབྲེལ་མ་རིག་པ་
འགག་པའི་ཡེ་ཤེས་སྐྱེ་བ་དང༌། སྤྱོད་པ་སྟོང་པ་ཉིད་དང་། ཕ་རོལ་ཏུ་ཕྱིན་པའི་དོན་དང་།
རབ་དབྱེ་མཐོང་བ་དང༌། སྒོམ་པ་དང༌། མི་སློབ་པའི་ལམ་རྣམས་སོ། །གང་ཟག་རྫས་སུ་
ཡོད་པའི་རྟེན་ཅན་གྱི་འཛིན་པར་རྣམ་པར་རྟོག་པ་དབྱེ་གཞི། དབྱེ་བའི་ངོ་བོ་རྣམ་པ་དགུ།
འབྱེད་པའི་རྒྱུ་མཚན་ཡུལ་དགུ་ཡོད་པས་སོ། །ཡུལ་དགུ་གང་ཞེ་ན། བདག་གི་ངོ་བོ་བདག་
རང་དབང་ཅན་དང་། གཅིག་པུ་དང་། རྒྱུ་དང༌། ལྟ་བ་པོ་ལ་སོགས་པའི་བདག་དང་། བྱེད་
ལས་ཀུན་ནས་ཉོན་མོངས་པ་དང་། འདོད་ཆགས་དང་བྲལ་བ་དང༌། མཐོང་བ་དང་། སྒོམ་
པ་དང༌། དོན་བྱས་པའི་རྟེན་བྱེད་པ་ལ་རྫས་ཡོད་དུ་འཛིན་པ་རྣམས་སོ། །སྐྱེས་བུ་བཏགས་
པར་ཡོད་པའི་རྟེན་ཅན་གྱི་འཛིན་པར་རྣམ་པར་རྟོག་པ་དབྱེ་གཞི། དབྱེ་བའི་ངོ་བོ་རྣམ་པ་
དགུ། འབྱེད་པའི་རྒྱུ་མཚན་ཡུལ་དགུ་ཡོད་པས་སོ། །ཡུལ་དགུ་གང་ཞེ་ན། སོ་སྐྱེས་གདགས་
པའི་གཞི་ཕུང་པོ་དང༌། སྐྱེ་མཆེད་དང་། ཁམས་དང༌། རྟེན་ཅིང་འབྲེལ་བར་འབྱུང་བ་དང༌། །
-
2
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
འཕགས་པའི་གདགས་གཞི་རྣམ་པར་བྱང་བ་དང་། མཐོང་བ་དང༌། སྒོམ་པ་དང་། ཁྱད་པར་
དང༌། མི་སློབ་པའི་ལམ་ལ་བཏགས་ཡོད་དུ་འཛིན་པ་རྣམས་སོ། །བཞི་པ་ནི། གོང་དུ་བསྟན་
པ་དེ་ལྟ་བུའི་རྣམ་པར་རྟོག་པ་བཞི་དང་། ཐེག་ཆེན་གྱི་ངེས་པར་འབྱེད་པའི་ཆ་དང་མཐུན་པ་
དྲོད་སོགས་བཞི་པོ་གྲངས་བཞིན་དུ་སྤང་གཉེན་དུ་ལྡན་པ་ཡིན་ནོ། །ཐེག་ཆེན་གྱི་ངེས་བྱེད་ཆ་
མཐུན་བཞི་པོ་ཆོས་ཅན། ཉན་རང་གི་ངེས་འབྱེད་ཆ་མཐུན་ལས་ཁྱད་པར་དུ་འཕགས་ཏེ། །
རྟོག་པ་བཞིའི་གཉེན་པོར་ལྡན་པའི་ཕྱིར། །
གསུམ་པ་ཡོངས་འཛིན་དགེ་བཤེས་བཤད་པ་ལ། སྤྱིའི་དོན་དང་གཞུང་གི་དོན་
གཉིས། དང་པོ་ནི། སྤྱིར་ཡོངས་འཛིན་ནི་ རང་ལས་ལྷག་པ་གཅིག་དགོས་ཏེ། རང་དང་
མཉམ་ པ་ དང༌ ། དམན་པ་བསྟེན་ ཀྱང་ དགོས་ པ་ མི་ འགྲུབ་པའི་ཕྱིར་དང༌། དེ་སྐད་དུ་
ཡང་ཚོམས་ ལས། དམན་ པ་ བསྟེན་ པའི་ མི་ དག་ ཉམས་ འགྱུར་ ཞིང༌ ། །ཐད་ ཀར་ བབ་
པ་བསྟེན་པས་སོ་ན་གནས། །གཙོ་བོ་བསྟེན་པས་དམ་པ་ཐོབ་པར་འགྱུར། །དེ་ཕྱིར་བདག་
པས་གཙོར་གྱུར་བསྟེན་པར་བྱ། །ཞེས་གསུངས། དེ་ཡང་གང་གི་སྒོ་ནས་ལྷག་པ་གཅིག་
དགོས་ཞེ་ན། ཚུལ་ཁྲིམས་དང༌། ཉེ་བར་ཞི་བ་དང༌། ཤེས་རབ་ལྷག་པ་གཅིག་དགོས་ཏེ། །
ཚུལ་ཁྲིམས་ཉེ་བར་ཞི་བ་དང༌། །ཤེས་རབ་ཆེས་མཆོག་ལྡན་པ་ཡི། །གཙོ་བོ་གང་ཡིན་དེ་
བསྟེན་ན། །གཙོ་བོ་ལས་ཀྱང་ཆེས་གཙོར་འགྱུར། །ཞེས་གསུངས་སོ། །ཐེག་ཆེན་དགེ་བའི་
བཤེས་གཉེན་གྱི་ཁྱད་པར་ནི། བསླབ་པ་གསུམ་དང་ལྡན་པ་གཅིག་དགོས་ཏེ། ལྷག་པ་ཚུལ་
ཁྲིམས་ཀྱི་བསླབ་པས་རང་དུལ་བར་བྱེད། སེམས་ཀྱི་བསླབ་པས་གཞན་ལ་ཕན་འདོགས་
པའི་བསམ་པ་དང་ལྡན་པར་བྱེད། ཤེས་རབ་ཀྱི་བསླབ་པས་གཞན་དོན་གྱི་ཐབས་ཤེས་པར་
བྱེད་པའི་ཕྱིར། དེ་སྐད་དུ་ཡང་རྒྱན་ལས། བཤེས་གཉེན་དུལ་བ་ཞི་བ་ཉེར་ཞི་བ། །ཡོན་ཏན་
ལྷག་པར་བརྩོན་བྱས་ལུང་གིས་ཕྱུག །དེ་ཉིད་རབ་ཏུ་རྟོགས་པ་སྨྲ་མཁས་ལྡན། །བརྩེ་བའི་
- ། 2
བ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདག་ཉིད་སྐྱོ་བ་སྤངས་ལ་བསྟེན། །ཞེས་བཤད་པས་སོ། །འདིར་བསྟན་ལ་ཡང་། འཕགས་
པས་ནང་གི་ཡོངས་འཛིན་ཐབས་མཁས་དང༌། དེའི་མི་མཐུན་ཕྱོགས་བོར་བ། ཕྱིའི་ཡོངས་
འཛིན་དགེ་བཤེས་དང་། དེའི་མི་མཐུན་ཕྱོགས་བོར་བ་ལ་བཤད་དོ། །མདོ་ནི། མི་སྐྲག་པའི་
རྒྱུ་ཐབས་མཁས་པ་གང་ལགས། ཞེས་ཞུས་པའི་ལན་དུ། བྱང་ཆུབ་སེམས་དཔའ་ཆེན་པོ་
ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། རྣམ་པ་ཐམས་ཅད་མཁྱེན་པ་ཉིད་དང་ལྡན་
པའི་སེམས་ཀྱིས་གཟུགས་མི་རྟག་ཅེས་བྱ་བར་སོ་སོར་རྟོག་ཀྱང་། དེ་ནི་མི་དམིགས་སོ།།
ཞེས་སོགས་སོ། །
གཉིས་པ་ལ་མཚམས་སྦྱར་བ་དང༌། ཚིག་དོན་འགྲེལ་བ་གཉིས། དང་པོ་ནི། ཤེས་
བྱ་ཆོས་ཅན། མདོར་བསྟན་དུ་ཡོངས་འཛིན་རྟོག་པའི་སྔར་གསུངས་པ་ལ་དགོས་པ་ཡོད་དེ།
ཚིགས་སུ་བཅད་པ་སྦྱར་བདེ་བ་དང་མཐུན་པར་བྱ་བའི་ཆེད་ཡིན་པའི་ཕྱིར། ཤེས་བྱ་ཆོས་
ཅན། རྒྱས་བཤད་དུ་རྟོག་པའི་མཇུག་ཐོགས་སུ་བར་སྐབས་ཀྱི་ཚིགས་སུ་བཅད་པས་ཡོངས་
འཛིན་བཤད་པ་ལ་དགོས་པ་ཡོད་དེ། ཡོངས་འཛིན་དེའི་སྟོབས་ཀྱིས་ཇི་སྐད་བཤད་པའི་
རྟོགས་པ་ཁྱད་དུ་འགྱུར་ཞེས་བསྟན་པའི་ཆེད་ཡིན་པའི་ཕྱིར། གསུམ་པ་ནི། ཁྱད་པར་གསུམ་
ལྡན་གྱི་མཆོག་གི་སྤྲུལ་སྐུ་ཆོས་ཅན། བྱང་སེམས་སྦྱོར་བའི་ཡོངས་སུ་འཛིན་པ་ཡིན་ཏེ་བྱང་
སེམས་སྦྱོར་ལམ་པའི་དགེ་བའི་བཤེས་གཉེན་ཡིན་པའི་ཕྱིར། ཁྱད་པར་གསུམ་ནི། ཐབས་
མཁས་པའི་ཁྱད་པར་སེམས་མི་འགོང་ཞིང་མི་སྐག་པ་ལ་སོགས་པ་དང་། ཆོས་སྟོན་པའི་ཁྱད་
པར་བསམ་པ་ཇི་ལྟ་བ་བཞིན་དུ་དངོས་པོ་མཐའ་དག་བདག་མེད་པ་དང་། བྱང་ཆུབ་མཆོག་
ཏུ་སེམས་བསྐྱེད་པ་ལ་སོགས་པ་སྟོན་པར་བྱེད་པའི་ཕྱིར། སོགས་པས་གང་ཟག་བདག་
གི་མེད་སྟོན་པས་ནོར་རོ། །མི་མཐུན་ཕྱོགས་སྤངས་པའི་ཁྱད་པར་སེར་སྣ་ལ་སོགས་པ་དང་
མི་ལྡན་པའོ། །
- 1
3
0 ,



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གསུམ་པ་འཇུག་བྱ་སྒྲུབ་པའི་ཡན་ལག་ཏུ་འཆད་པ་ལ། ཉེར་ལེན་རང་བཞིན་
གནས་རིགས་འཆད། ཡུལ་དུ་གྱུར་པའི་དམིགས་པ་འཆད། མཐར་ཐུག་ཆེད་དུ་བྱ་བ་འཆད་
པ་དང་གསུམ་ལས། དང་པོ་ལ་སྤྱི་གཞུང་གཉིས། དང་པོ་ལ་གཞན་གྱི་འདོད་པ་བཤད་པ་
དང༌། རང་གི་ལུགས་བཞག་པ་གཉིས། དང་པོ་ནི། བྱེ་བྲག་སྨྲ་བ་རྣམས་ན་རེ། སེམས་བྱུང་
མ་ཆགས་པའི་རང་བཞིན་འདོད་པ་ཆུང་ཞིང་ཆོག་ཤེས་པ་ལ་རིགས་ཞེས་བྱ་སྟེ། ཟག་པ་མེད་
པའི་ཡེ་ཤེས་བསྐྱེད་པར་བྱེད་པའི་ཕྱིར། དབྱེ་ན་ལྷུང་བཟེད་དང༌། ཆོས་གོས་ངན་ངོན་ཙམ་
གྱིས་ཆོག་ཤེས་པ། བསོད་སྙོམས་ངན་ངོན་ཙམ་གྱིས་ཆོག་ཤེས་པ། གནས་མལ་ངན་ངོན་
ཙམ་གྱིས་ཆོག་ཤེས་པ། ཐོས་པ་དང་ སྤོང་བ་ལ་དགའ་བའོ། །དང་པོ་གསུམ་གྱིས་ཚུལ་
བསྟན་ཞིང་། ཐ་མས་ལས་བསྟན་ཏེ། ཚུལ་འདི་ལ་གནས་ནས་ལས་འདི་བྱས་ན་འཕགས་པ་
ཐོབ་ཅེས་པའོ། །དེ་སྐད་དུ་ཡང་། མ་ཆགས་འཕགས་རིགས་དེ་དག་ལས། །གསུམ་ནི་ཆོག་
ཤེས་བདག་ཉིད་དོ། །གསུམ་གྱིས་ཚུལ་བསྟན་ཐ་མས་ལས། །སྲེད་པ་སྐྱེ་བའི་གཉེན་པོའི་
ཕྱིར། །ཞེས་བཤད་དོ། །མདོ་སྡེ་པའི་ལུགས་ལ། སེམས་ཀྱི་སྟེང་གི་ཟག་པ་མེད་པའི་ས་བོན་
ལ་འདོད་དེ། རྒྱལ་པོ་སྲས་ཀྱིས། མདོ་སྡེ་པ་དག་གི་རིགས་ཞེས་བྱ་བ་ནི་སེམས་ཀྱི་ས་བོན་
ཞེས་བཤད་པའི་ཕྱིར། རྣམ་རིག་པའི་ལུགས་ལ། ཕྱོགས་གླང་གི་བཞེད་པ་དང་། ཐོགས་
མེད་ཀྱི་བཞེད་པ་གཉིས་ལས་དང་པོ་ནི། བརྩེ་བ་སྙིང་རྗེ་ཆེན་པོ་དང་། བདག་མེད་རྟོགས་
པའི་ཤེས་རབ་ལ་ཐེག་ཆེན་གྱི་རིགས་སུ་བཞེད་དེ། བརྒྱད་སྟོང་དོན་བསྡུས་ལས། འདི་ལྟར་
རྣམ་ཤེས་རང་བཞིན་རིགས། །བརྩེ་དང་ཤེས་རབ་བདག་ཉིད་དོ། །ཞེས་བཤད་པའི་ཕྱིར།
ཚུལ་དེས་ཉན་རང་གི་རྒྱུད་ཀྱི་དགེ་རྩ་ཡང་ཉན་རང་གི་རིགས་ཡིན་པར་འགྲུབ་བོ། །དབུས་
མཐའི་འགྲེལ་བཤད་ལས། དགེ་བའི་རྩ་བ་ཉིད་ལ་ཁ་ཅིག་ཉན་ཐོས་ཀྱི་རིགས་ཞེས་པ་ནས།
དེ་བཞིན་དུ་བྱང་སེམས་ཀྱི་བར་དུའོ། །ཞེས་པ་དང་དོན་གཅིག་གོ །ཁ་ཅིག་ཕྱོགས་གླང་གི་
- 1
3 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལུགས་ལ། སེམས་རིག་ཅིང་གསལ་ཙམ་རིགས་སུ་བཞེད་ཟེར་བ་མི་འཐད་དེ། དེའི་ལུགས་
ལ་རིགས་ཆད་ཀྱི་སྐྱེས་བུ་གྲུབ་ཅིང་སེམས་རིག་ཅིང་གསལ་ཙམ་དང་མི་ལྡན་པའི་སྐྱེས་བུ་མ་
གྲུབ་པའི་ཕྱིར། གཉིས་པ་ལ་རང་བཞིན་གནས་རིགས་དང་། རྒྱས་འགྱུར་གྱི་རིགས་གཉིས་
ལས། དང་པོ་ནི། ཀུན་གཞིའི་སྟེང་ན་ཡོད་པའི་ཟག་མེད་ཀྱི་ས་བོན་ཐོག་མ་མེད་པ་ནས་ཆོས་
ཉིད་ཀྱིས་ཐོབ་པ་སྟེ། དེ་སྐད་དུ་ཡང་། ཐོགས་མེད་ཀྱིས། དེ་ལ་རང་བཞིན་དུ་གནས་པའི་
རིགས་ནི། སྐྱེ་མཆེད་དྲུག་གི་ཁྱད་པར་གཅིག་ནས་གཅིག་ཏུ་རྒྱུད་དེ་འོངས་པ། ཐོག་མ་མེད་
པའི་དུས་ཅན་ཆོས་ཉིད་ཀྱིས་ཐོབ་པ་དེ་ལྟ་བུ་ཡིན་ནོ། །ཞེས་གསུངས་ཤིང་། རྒྱ་མཚོ་སྤྲིན་
གྱིས། སྐྱེ་མཆེད་དྲུག་གི་ཁྱད་པར་ནི། ཀུན་གཞིའི་རྣམ་པར་ཤེས་པ་ལ་གནས་པའི་ས་བོན་
ཟག་པ་མེད་པའི་ཆོས་སྐྱེད་པར་བྱེད་པའི་ནུས་པའོ། །ཞེས་གསུངས་སོ། །དབྱེ་ན། ངེས་པའི་
རིགས་དང་མ་ངེས་པའི་རིགས་གཉིས། དང་པོ་ནི། ཐོག་མ་མེད་པ་ནས་ཐེག་པ་གསུམ་གྱི་
བྱང་ཆུབ་སོ་སོའི་རྒྱུར་ངེས་པ་རྐྱེན་དབང་གིས་བྱང་ཆུབ་གཞན་དུ་མི་འགྱུར་བ་སྟེ། དཔེར་ན་
རིའི་ངོས་འགའ་ཞིག་ལ་གསེར་དང་། འགའ་ཞིག་ལ་དངུལ་དང་། འགའ་ཞིག་ལ་ཟངས་ཁོ་
ན་འབྱུང་བ་བཞིན། ཇི་སྐད་དུ། སློབ་དཔོན་བློ་གྲོས་བརྟན་པས། ཇི་ལྟར་ཐོག་མ་མེད་པའི་
དུས་ཅན་གྱི་འཁོར་བ་ན། ལ་ལ་ནི་སེམས་དང་བཅས། ལ་ལ་ནི་སེམས་མེད་པ་དེ་བཞིན་དུ།
འདིར་ཡང་སྐྱེ་མཆེད་དྲུག་པོ། ཁ་ཅིག་ནི་སངས་རྒྱས་ཀྱི་རིགས། ཁ་ཅིག་ནི་ཉན་ཐོས་ལ་
སོགས་པའི་རིགས་ཞེས་བྱའོ། །ཞེས་གསུངས་སོ། །གཉིས་པ་ནི། རྐྱེན་གྱི་དབང་གིས་ཐེག་
པ་གསུམ་གའི་བྱང་ཆུབ་ཀྱི་རྒྱུར་རུང་བ་ནི་མ་ངེས་པའི་རིགས་ཞེས་བྱ་སྟེ། རིའི་ངོས་འགའ་
ཞིག་ལ་རེས་འགའ་གསེར་འབྱུང་། རེས་འགའ་དངུལ་འབྱུང་། རེས་འགའ་ཟངས་འབྱུང་བ་
བཞིན། སྒྲིབ་པ་ཤས་ཆེ་བས་ཟག་མེད་ཀྱི་ས་བོན་དང་མི་ལྡན་པ་ནི་རིགས་ཆད་པ་ཞེས་བྱའོ།།
རྒྱན་ལས། དཀར་པོ་དམན་པ་ཡོད་པ་རྒྱུ་དང་བྲལ། །ཞེས་པའི་འགྲེལ་པ་གཏན་ཡོངས་སུ་མྱ་
-
3 2 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ངན་ལས་མི་འདའ་བའི་ཆོས་ཅན་ནི། རྒྱུ་དང་བྲལ་བ་སྟེ། གང་ལ་ཡང་ཡོངས་སུ་མྱ་ངན་ལས་
འདའ་བའི་རིགས་ཉིད་མེད་པའོ། །ཞེས་གསུངས་པ་ལྟ་བུའོ། །འདི་སྒྲུབ་པའི་རིགས་ཆད་པ་
ལ་དགོངས་ཞེ་ན། མ་ཡིན་ཏེ། ལ་ལ་ཐར་པ་ཆ་མཐུན་དགེ་བ་མེད། །ཅེས་པས་སྒྲུབ་པའི་
རིགས་ཆད་ལོགས་ སུ་བཤད་པའི་ ཕྱིར། གཉིས་པ་ནི། ཐོས་པའི་རྐྱེན་གྱིས་ བག་ཆགས་
བཞག་ཅིང་ཐོས་པའི་རྐྱེན་གྱིས་གསོ་བར་བྱ་བ་ལ་རྒྱས་འགྱུར་གྱི་རིགས་ཞེས་བྱ་སྟེ། ཐེག་
བསྡུས་ལས། ཐོས་པའི་བག་ཆགས་ཆུང་ངུ་དང༌། འབྲིང་དང་། ཆེན་པོ་གང་ཡིན་པ་དེ་ཡང་
ཆོས་ཀྱི་སྐུའི་ས་བོན་ཞེས་དང༌། བྱང་སར། ཡང་དག་པར་སྒྲུབ་པའི་རིགས་ནི་སྔོན་དགེ་བའི་
རྩ་བ་གོམས་པར་བྱས་པ་ལས་ཐོབ་པ་གང་ཡིན་པ་སྟེ། ཞེས་གསུངས་སོ། །དེ་ལ་ཐོས་པའི་
བག་ཆགས་ཆུང་ངུ་ནི་དབང་པོ་རྟུལ་པོས་གང་ཟག་གི་བདག་མེད་རྟོགས་པའི་རྐྱེན་གྱིས་གསོ་
བར་བྱ་བ། འབྲིང་པོ་ནི། དབང་པོ་འབྲིང་པོས་གང་ཞིག་བདག་མེད་ཐོས་པའི་རྐྱེན་གྱིས་
གསོ་བར་བྱ་བ། ཆེན་པོ་ནི། ཐེག་ཆེན་གྱི་སྡེ་སྣོད་ཐོས་པའི་རྐྱེན་གྱིས་གསོ་བར་བྱ་བ། ཆོས་
སྐུའི་ས་བོན་དུ་བཤད་པ་ནི་ཕྱི་མའོ། །
གཉིས་པ་རང་ལུགས་བཞག་པ་ལ་རང་བཞིན་གནས་རིགས་དང་། རྒྱས་འགྱུར་
གྱི་རིགས་ གཉིས། དང་པོ་ནི། གནས་གྱུར་ན་ཆོས་སྐུར་འགྱུར་ཞིང་ཐོག་མ་མེད་པ་ནས་
སེམས་ཀྱི་རང་བཞིན་དུ་གནས་པ་ལ་འདོད་ལ། དེ་ཡང་དྲི་བཅས་ཀྱི་སེམས་ཀྱི་ཆོས་དབྱིངས་
གནས་གྱུར་ན། ངོ་བོ་ཉིད་ཀྱི་སྐུ་འབྱུང་ཞིང་། དྲི་བཅས་ཀྱི་དེ་བཞིན་ཉིད་ཡིན་པས། རང་
བཞིན་གནས་རིགས་ཡིན་པ་ལྟར། དྲི་བཅས་ཀྱི་སེམས་རིག་ཅིང་གསལ་ཙམ་ཡང་ཆོས་ཅན།
རང་བཞིན་གནས་རིགས་ཡིན་ཏེ། གནས་གྱུར་ན་རྟོགས་པ་ཡེ་ཤེས་ཆོས་སྐུར་འགྱུར། ཐོག་
མ་མེད་པ་ནས་དྲི་བཅས་ཀྱི་རང་བཞིན་དུ་གནས་པའི་ཕྱིར། གལ་ཏེ་སེམས་རིག་ཅིང་གསལ་
ཙམ་རིགས་མ་ཡིན་ན། རྒྱས་འགྱུར་གྱི་རིགས་ཆད་པའི་སེམས་ཅན་གྱི་རིགས་ལ་ནུས་པ་ཐ་
-，
3
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དད་དུ་མ་མེད་པར་ཐལ། སེམས་ཅན་གྱི་སེམས་རིག་ཅིང་གསལ་ཙམ་རིགས་མ་ཡིན་ཞིང༌།
ཆོས་དབྱིངས་ལ་ནུས་པ་དུ་མ་དབྱེར་མི་རུང་བའི་ཕྱིར། འདུས་མ་བྱས་ཡིན་པའི་ཕྱིར། འདོད་
ན༑ རྒྱུད་བླའི་དཔེ་དགུ་དོན་དགུ་ཇི་ལྟར་འཆད། འདི་ནི་ལུང་གིས་ཀྱང་འགྲུབ། རྒྱུད་བླ་
ལས། རིགས་ཁམས་སྦྲང་རྩི་དང་འདྲ་འདི་གཟིགས་ནས། །ཞེས་པ་དང་། དེའི་རྒྱས་བཤད་
དུ༑ ལུས་ཅན་ལ་ཡོད་ཟག་པ་མེད་པའི་ཤེས་པ་སྦྲང་མའི་རྩི་དང་འདྲ། །ཞེས་གསུངས་ཤིང༌།
ཀླུ་སྒྲུབ་ཀྱིས་ ཀྱང༌། བདེ་ལེགས་སེམས་ལ་སངས་རྒྱས་འབྱུང༌། །རང་སེམས་དེ་ལ་ཕྱག་
འཚལ་ ལོ། །ཞེས་དང་། ཉོན་མོངས་ནང་ནས་ཡེ་ཤེས་ཀྱང་། །དེ་བཞིན་དྲི་མ་མེད་པར་
གནས། །ཞེས་གསུངས་སོ། ཁོ་ན་རེ། སེམས་རིག་ཅིང་གསལ་ཙམ་ཆོས་ཅན། རང་བཞིན་
གནས་རིགས་མ་ཡིན་པར་ཐལ། འགྱུར་བ་དང་བཅས་པའི་ཕྱིར་ཟེར་ན། སྐྱོན་མེད་དེ། རིག་
ཅིང་གསལ་ཙམ་གྱི་ངོ་བོ་སངས་རྒྱས་དང་། སེམས་ཅན་གྱི་གནས་སྐབས་གཉིས་ཀར་གནས་
ཤིང་། སེམས་ཀྱི་རང་བཞིན་ཡིན་ཕྱིར། དཔེར་ན། ཚ་བ་མེའི་རང་བཞིན་དུ་འཇོག་པ་བཞིན།
སེམས་ རིག་ཅིང་གསལ་ཙམ་རང་བཞིན་གནས་རིགས་མ་ཡིན་པར་ཐལ། སྒྲུབ་པ་བཅུ་
གསུམ་པོའི་རྟེན་དུ་གྱུར་པའི་ཆོས་དབྱིངས་ཁོ་ན་ལ་རིགས་ཞེས་བརྗོད་པའི་ཕྱིར་ཟེར་ན།
ཤེས་བྱ་ཆོས་ཅན། ལམ་མ་ཞུགས་ཀྱི་སེམས་ཅན་གྱི་སེམས་ཀྱི་ཆོས་ཉིད་དེ་རང་བཞིན་
གནས་རིགས་མ་ཡིན་པར་ཐལ། སྒྲུབ་པ་བཅུ་གསུམ་གྱི་རྟེན་དུ་གྱུར་པའི་ཆོས་དབྱིངས་ཁོ་ན་
ལ་རང་བཞིན་གནས་རིགས་སུ་བརྗོད་པའི་ཕྱིར། ཞེས་པ་ཡང་མཚུངས་སོ། ཁོ་ནའི་ཚིག་
ཀྱང་བྱེ་བྲག་སྨྲ་བ་སོགས་འདོད་པའི་རིགས་དེ། རང་བཞིན་གནས་རིགས་ཡིན་པ་སེལ་བའི་
ཆེད་དུ་གསུངས་པ་དང་འགལ་བ་མེད་དོ། །དེས་ན་སེམས་རིག་ཅིང་གསལ་ཙམ་རིགས་མ་
ཡིན་པར་སྨྲ་བ་ནི། བྱང་ཆུབ་ཀྱི་རྒྱུ་དང་། བྱང་ཆུབ་ཀྱི་རིགས་དོན་གཅིག་ཏུ་མ་ཤེས་པའི་ལོག་
རྟོག་འབའ་ཞིག་གོ །ཁ་ཅིག་རི་བོང་ཅལ་བཞིན་དུ། །ལེགས་ཉེས་རྒྱུ་མཚན་མ་མཐོང་ཡང་།།
- 2 3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གཞན་ཟེར་ཁོ་ནའི་རྗེས་སུ་འབྲང་། ཁོ་བོའི་རིགས་ཚུལ་སྐྱབས་སུ་བསྟེན། །
ཁ་ཅིག་དྲི་བཅས་ཀྱི་སེམས་ཀྱི་ཆོས་དབྱིངས་ཆོས་ཅན། རིགས་མ་ཡིན་པར་
ཐལ། རྒྱུ་ མ་ ཡིན་ པའི་ ཕྱིར་ ཏེ། འདུས་མ་བྱས་ཡིན་པའི་ཕྱིར། སྔ་མ་ལ་ཁྱབ་པ་ཡོད་དེ།
ཐོགས་མེད་ཀྱིས། རིགས་ཀྱི་དོན་ནི་རྒྱུའི་དོན་ནོ། །ཞེས་གསུངས་པའི་ཕྱིར་ཞེ་ན། སྐྱོན་མེད་
དེ༔ སེམས་ཀྱི་ཆོས་དབྱིངས་གནས་གྱུར་ན་ངོ་བོ་ཉིད་ཀྱི་སྐུར་འགྱུར་བའི་ཆ་ནས་རྒྱུར་འདོད་
ཀྱི༔ བྱང་ཆུབ་བསྐྱེད་པའི་བྱེད་རྒྱུར་མི་འདོད་པའི་ཕྱིར། དེས་ན་རིགས་ཆད་ཀྱི་སེམས་ཅན་
མེད་དེ། སེམས་ཀྱི་ཆོས་དབྱིངས་དང་མི་ལྡན་པའི་སེམས་ཅན་མེད་པའི་ཕྱིར། གསུམ་པ་ནི།
ཐོས་པའི་རྐྱེན་གྱིས་སད་པའི་འདུས་བྱས་ཀྱི་དགེ་རྩ་རྣམས་སོ། །རིགས་སུ་འགྱུར་ཚུལ་ཡང་།
རང་བཞིན་གནས་རིགས་ནི་ཆོས་སྐུའི་ཉེར་ལེན་བྱེད་པའི་སྒོ་ནས་རིགས་སུ་འཇོག་ཅིང་།
རྒྱས་འགྱུར་གྱི་རིགས་ཀྱིས་གཟུགས་སྐུའི་ཉེར་ལེན་བྱེད་པ་ཡང་ཡོད་མོད་ཀྱི། གཙོ་བོ་ཆོས་
སྐུའི་ལྷན་ཅིག་བྱེད་རྐྱེན་གྱི་སྒོ་ནས་རིགས་སུ་འཇོག་གོ །དེ་སྐད་དུ་ཡང་རྒྱུད་བླར། ཚུལ་
བཞིན་མ་ཡིན་ཡིད་བྱེད་ནི། །སེམས་ཀྱི་དག་པ་ལ་རབ་གནས། །ཞེས་གསུངས་པ་ལྟར་རོ།
ཁ་ཅིག་སེམས་ཀྱི་ཆོས་དབྱིངས་དམིགས་པའི་སྒོ་ནས་རང་བཞིན་གནས་རིགས་སུ་འཇོག་སྟེ།
སེམས་ཀྱི་ཆོས་དབྱིངས་ལ་དམིགས་ཏེ་བསྒོམ་པའི་བྱང་ཆུབ་ཐོབ་པའི་ཕྱིར་ཞེ་ན། ཤེས་བྱ་
ཆོས་ཅན། ཕ་རོལ་གྱི་ཆོས་དབྱིངས་ཀྱང་རང་བཞིན་གནས་རིགས་སུ་ཐལ། ཕྱི་རོལ་གྱི་ཆོས་
དབྱིངས་ལ་དམིགས་ཏེ་བསྒོམས་པས་ཀྱང་བྱང་ཆུབ་ཐོབ་པའི་ཕྱིར། ཁ་ཅིག་སེམས་ཅན་
ཐམས་ཅད་ལ་སངས་རྒྱས་ཀྱི་རིགས་ཡོད་པར་མི་འཐད་དེ། སངས་རྒྱས་དཔག་ཏུ་མེད་པས་
སེམས་ཅན་གྱི་དོན་བྱས་ཀྱང་སེམས་ཅན་ཟད་པ་མེད་པའི་ཕྱིར་ཞེ་ན། སྐྱོན་མེད་དེ། སེམས་
ཅན་རྣམས་ཉེས་པ་བཞི་དང་ལྡན་པའི་ཕྱིར། ཉེས་པ་བཞི་ནི། རྒྱན་ལས། ཉོན་མོངས་གོམས་
དང་གྲོགས་ངན་དང༌། །ཕོངས་དང་གཞན་གྱི་དབང་ཉིད་དང༌། །མདོར་ན་རིགས་ཀྱི་ཉེས་
- 1 3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་ ནི། །རྣམ་པ་བཞིར་ནི་ཡང་དག་བརྗོད། །ཅེས་ གསུངས་ སོ། །ཡང་ཁ་ཅིག །
ངེས་བྱེད་ཆ་མཐུན་དང་རིགས་ཀྱི་གོ་རིམ་མི་འཐད་དེ། རིགས་ལས་སེམས་བསྐྱེད། དེ་ནས་
གདམས་ངག་ཚོལ། དེ་ནས་ངེས་འབྱེད་ཆ་མཐུན་འབྱུང་བའི་ཕྱིར་ཞེ་ན། སྐྱོན་མེད་དེ། སྐྱེ་
བའི་རིམ་པ་ལྟར་བྱས་ན་དེ་ལྟར་ཡིན་ཀྱང་། འདི་བཤད་པའི་རིམ་པ་ཡིན་པའི་ཕྱིར། སྒྲུབ་པ་
བཅུ་གསུམ་གྱི་རྟེན་ཁོ་ན་ལ་རིགས་སུ་འཇོག་པ་ཡང་མི་འཐད་དེ། སེམས་ཅན་ཐམས་ཅད་ལ་
རིགས་ཡོད་པའི་ཕྱིར་ཞེ་ན། སྐྱོན་མེད་དེ། འདིར་སྒྲུབ་པ་བཅུ་གསུམ་གྱི་རྟེན་ལ་ཐེག་ཆེན་གྱི་
རིགས་སུ་འཇོག་པ་ནི། རིགས་སད་ཅིང་ངེས་པའི་དབང་དུ་བྱས་པའི་ཕྱིར། མདོ་ནི། རབ་
འབྱོར་ནམ་མཁའ་ལ་ནི་བྱའི་རྗེས་མེད་ཅིང་མི་དམིགས་སོ། །དེ་བཞིན་དུ་བྱང་ཆུབ་སེམས་
དཔའི་ཚིག་གི་དོན་མེད་ཅིང་མི་དམིགས་སོ། །ཞེས་སོགས་སོ། །
གཉིས་པ་ལ་དངོས་དང་རྩོད་པ་སྤོང་བ་གཉིས། དང་པོ་ལ། མཚམས་སྦྱར་བ་དང་
ཚིག་དོན་འགྲེལ་པ་གཉིས་ལས། དང་པོ་ནི། བྱམས་མགོན་ཆོས་ཅན། ངེས་འབྱེད་ཆ་མཐུན་
བཤད་ནས་སྒྲུབ་པའི་རྟེན་དུ་གྱུར་པ་འཆད་པའི་རྒྱུ་མཚན་ཡོད་དེ། སྒྲུབ་པ་དང་ལྡན་པ་ལ་
ངེས་པར་འབྱེད་པའི་ཆ་དང་མཐུན་པ་ཇི་སྐད་བཤད་པ་དང་། མཐོང་བའི་ལམ་ལ་སོགས་པ་
གཞན་ཡང་འབྱུང་བས་སོ། །གཉིས་པ་ལ་ཕྱེ་སྟེ་བཤད་པ་དང་། བསྡུས་ཏེ་བསྟན་པ་གཉིས།
དང་པོ་ནི། སྒྲུབ་པ་བཅུ་གསུམ་གྱི་རྟེན་ཆོས་དབྱིངས་ལ་རིགས་ཞེས་བྱའོ། །བཅུ་གསུམ་གང་
ཞེ་ན། རྟོགས་པ་ཡི་ནི་ཆོས་དྲུག་དང་། གཉེན་པོའི་སྒྲུབ་པ་དང༌། སྤོང་བའི་སྒྲུབ་པ་དང་། དེ་
དག་ཡོངས་སུ་གཏུགས་པའི་སྒྲུབ་པ་དང༌། ཤེས་རབ་སྙིང་རྗེར་བཅས་པའི་སྒྲུབ་པ་དང་།
སློབ་མ་ཐུན་མོང་མ་ཡིན་པའི་སྒྲུབ་པ་དང༌། གཞན་གྱི་དོན་གྱི་གོ་རིམ་གྱི་སྒྲུབ་པ་དང་། ཡེ་
ཤེས་རྩོལ་བ་མི་མངའ་བ་ལ་འཇུག་པའི་སྒྲུབ་པའོ། །སྒྲུབ་པ་བཅུ་གསུམ་ཡོད་པ་ལས་རེ་ཞིག་
དང་པོར་འཇིག་རྟེན་པའི་ངེས་པར་འབྱེད་པའི་ཆ་དང་མཐུན་པ་འཆད་པ་ལ་རྒྱུ་མཚན་ཡོད་དེ།
- 】 36 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སྒྲུབ་པ་བཅུ་གསུམ་གྱི་དང་པོར་འབྱུང་བའི་ཕྱིར། དེའི་རྟེན་ཆོས་དབྱིངས་ལ་རིགས་ཞེས་བྱ་
ཞེས་པ་ཀུན་ལ་སྦྱར་རོ། །ཤེས་བྱ་ཆོས་ཅན། ངེས་འབྱེད་ཆ་མཐུན་བཤད་པ་དེའི་འོག་ཏུ།
འཇིག་རྟེན་ལས་འདས་པ་མཐོང་བའི་ལམ་དང་སྒོམ་པའི་ལམ་དག་འཆད་པ་ལ་རྒྱུ་མཚན་
ཡོད་དེ། ངེས་འབྱེད་ཆ་མཐུན་ལས་མཐོང་སྒོམ་གྱི་ལམ་འབྱུང་བའི་ཕྱིར། དེའི་འོག་ཏུ་ཐེག་
ཆེན་གྱི་བར་ཆད་མེད་ལམ་དེ་དག་སྐྱེས་པའི་སྟོབས་ཀྱིས་དུས་མཉམ་དུ་གཉེན་པོ་དང་མི་
མཐུན་པའི་ཕྱོགས་སྐྱེ་བ་དང་འགག་པ་དང་ལྡན་པའི་སྒྲུབ་པ་དག་གོ །དཔེར་ན། རྐུན་པོ་
ཕྱིར་ཕྱུང་བ་དང༌། སྒོ་འཕར་བཅད་པ་དུས་མཉམ་པ་བཞིན་ནོ། ཁ་ཅིག་མཐོང་སྒོམ་ལམ་གྱི་
བར་ཆད་མེད་ལམ་གྱི་སྐབས་སུ་རང་གི་ངོ་སྐལ་གྱི་སྤང་བྱ་འགགས་ཟིན་པར་སྨྲ་བ་ནི་མི་
འཐད་དེ། བར་ཆད་མེད་ལམ་དང་རྣམ་ གྲོལ་ལམ་ཁྱད་མེད་དུ་འགྱུར་བའི་ཕྱིར། ཁ་ཅིག་
མཐོང་སྒོམ་ལམ་གྱི་བར་ཆད་མེད་ལམ་སྐྱེས་པ་ན་རང་གི་ངོ་སྐལ་གྱི་སྤང་བྱ་སྤངས་མ་ཟིན་
ཀྱང་མེད་པར་འདོད་ཅེས་ཟེར་ན། ཤེས་བྱ་ཆོས་ཅན་རྒྱུན་མཐའི་གནས་སྐབས་ན་གནས་ངན་
ལེན་གྱི་དྲི་མ་ཕྲ་མོ་མེད་པར་ཐལ། དེའི་དངོས་གཉེན་བར་ཆད་མེད་ལམ་སྐྱེས་པའི་ཕྱིར། ཁོ་
ན་རེ། འདོད་དེ། རྒྱུན་མཐའི་གནས་སྐབས་ན་དྲི་མ་རྡུལ་ཙམ་ཡང་མེད་དོ་ཞེ་ན། རྒྱུན་མཐའི་
བར་ཆད་མེད་ལམ་ཆོས་ཅན། རྣམ་མཁྱེན་དུ་ཐལ། དྲི་མ་རྡུལ་ཙམ་ཡང་མེད་པའི་ཡེ་ཤེས་
ཡིན་པའི་ཕྱིར། ས་བཅུ་རྒྱུན་མཐའ་ལ་གནས་པའི་བྱང་སེམས་ཆོས་ཅན། རྫོགས་པའི་སངས་
རྒྱས་སུ་ཐལ། དྲི་མ་རྡུལ་ཙམ་ཡང་མེད་པའི་ཐེག་ཆེན་གྱི་སྐྱེས་བུ་ཡིན་པའི་ཕྱིར། བར་ཆད་
མེད་ལམ་སྐྱེས་པ་ན་ངོ་སྐལ་གྱི་སྤང་བྱ་མེད་དེ། སྤང་བྱའི་དངོས་གཉེན་ཡིན་པའི་ཕྱིར། ཞེ་ན།
ཁོ་བོས་བཟློག་སྟེ་སྨྲས་ན་སྐྱོན་ཅི་ཡོད། འོ་ན་སྣང་མུན་ལྷན་ཅིག་ཏུ་གནས་པ་ཡོད་པར་ཐལ།
བར་ཆད་མེད་ལམ་དང་ངོ་སྐལ་གྱི་སྤང་བྱ་ལྷན་ཅིག་ཏུ་འཇུག་པ་ཡོད་པའི་ཕྱིར་ཞེ་ན། འདོད་
དེ༑ སྣང་བ་ཆུང་ངུ་དང་མུན་པ་ལྷན་ཅིག་ཏུ་འཇུག་པ་ཡོད་པའི་ཕྱིར། ཀུན་ལས་བཏུས་ལས།
- ] 3 7,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ད་ལྟར་བ་ལམ་དང་ལྷན་ཅིག་ཏུ་འཇུག་པ་མེད་པར་བཤད་པ་དང་འགལ་ལོ་ཞེ་ན། དེ་ནི་
མངོན་འགྱུར་བ་དང་ལྷན་ཅིག་ཏུ་འཇུག་པ་མེད་པར་བཤད་པ་ཡིན་པའི་ཕྱིར། སྤྱིར་ལྷན་ཅིག་
ཏུ་འཇུག་པ་མེད་པར་བཤད་པ་ནི་མ་ཡིན་ནོ། །རང་ལུགས་ལ་བར་ཆད་མེད་ལམ་སྐྱེ་བ་ལ་
མངོན་དུ་ཕྱོགས་པ་དང༌། ངོ་སྐལ་གྱི་སྤང་བྱ་འགག་པ་ལ་མངོན་དུ་ཕྱོགས་པ་དུས་མཉམ།
བར་ཆད་མེད་ལམ་སྐྱེ་བ་དང་། ངོ་སྐལ་གྱི་སྤང་བྱ་འགག་པ་དུས་མཉམ། བར་ཆད་མེད་ལམ་
སྐྱེ་བ་དང་། སྤང་བྱ་འགགས་ཟིན་པ་དང་རྣམ་གྲོལ་ལམ་སྐྱེས་པ་དུས་མཉམ་མོ། །སྤོང་ཚུལ་
ཡང་བར་ཆད་མེད་ལམ་སྐྱེས་པས་ངོ་སྐལ་གྱི་སྤང་བྱའི་ནུས་པ་བཅོམ་ནས་རྒྱུན་ཆད་པར་བྱས་
པའོ། །བརྒྱ་ཕྲག་འབད་པས་བསྒྲུབས་པ་ཡི། །ལོག་པར་རྟོག་པའི་ས་འཛིན་དག །ཁོ་བོའི་
རིགས་ཚུལ་རྡོ་རྗེ་ཡིས། །སྐད་ཅིག་ཙམ་གྱིས་གཞོམ་པར་བྱས། །
ངག་དོན། ས་བརྒྱད་པའི་བར་ཆད་མེད་ལམ་ཆོས་ཅན། གཉེན་པོ་སྐྱེ་བ་དང་
སྤང་བྱ་འགག་པ་དང་ལྡན་པའི་སྒྲུབ་པ་ཡིན་ཏེ། རང་གི་ངོ་སྐལ་གྱི་སྤང་བྱའི་དངོས་གཉེན་དུ་
གྱུར་པའི་བྱང་སེམས་ཀྱི་བར་ཆད་མེད་ལམ་ཡིན་པའི་ཕྱིར། དེའི་འོག་ཏུ་ས་བརྒྱད་པའི་རྣམ་
གྲོལ་ལམ་ཆོས་ཅན། སྤང་གཉེན་དེ་དག་སྐྱེ་བ་དང་འགག་པ་དང་ལྡན་པར་བདེན་པར་རྟོག་
པའི་རྣམ་པར་རྟོག་པ་སྤངས་པ་ཡིན་ཏེ། སྤང་གཉེན་དེ་དག་བདེན་པར་མི་དམིགས་པར་
མངོན་སུམ་དུ་རྟོགས་པའི་རྣམ་གྲོལ་ལམ་ཡིན་པའི་ཕྱིར། དེའི་འོག་ཏུ་ས་བརྒྱད་པའི་རྗེས་
ཐོབ་ཡེ་ཤེས་ཆོས་ཅན། འཁོར་བ་དང་མྱ་ངན་ལས་འདས་པ་ལ་མི་གནས་པའི་མཚན་ཉིད་ཀྱི་
ཤེས་རབ་དང་ཐབས་ལ་མཁས་པའི་སྒྲུབ་པ་ཡིན་ཏེ། གཞན་དོན་འབད་མེད་དུ་བྱེད་པར་
གྱུར་ཅིག་པའི་སྔོན་གྱི་སྨོན་ལམ་དང༌། སྦྱིན་པ་ལ་སོགས་པ་ཐབས་ལ་མཁས་པའི་སྟོབས་
ཀྱིས་ཡེ་ཤེས་ཡིན་པའི་ཕྱིར། དེའི་འོག་ཏུ་ས་དགུ་པའི་ཡེ་ཤེས་ཆོས་ཅན། ཉན་ཐོས་ལ་
སོགས་པ་དང་ཐུན་མོང་མ་ཡིན་པའི་ཆོས་སུ་གྱུར་པའི་སྒྲུབ་པ་ཡིན་ཏེ། ཐབས་ཤེས་ཁྱད་པར་
- |
3
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཅན་ཟུང་སྦྲེལ་དེ་དག་སྐྱེས་པའི་ཡེ་ཤེས་ཡིན་པའི་ཕྱིར། དེའི་འོག་ཏུ་གཞན་གྱི་དོན་གོ་རིམ་
གྱིས་སྒྲུབ་པའི་སྒྲུབ་པ་འཆད་དོ། །ཇི་ལྟར་ན། འགོད་དོ། །གང་ལ་ན། ཐེག་པ་གསུམ་གྱི་
ལམ་ལའོ། །གང་གིས་ན། ས་བཅུ་པ་ལ་གནས་པའི་བྱང་སེམས་ཀྱིས་སོ། །གང་གི་སྒོ་ནས་
ན༑ བསམ་པ་ཇི་ལྟ་བ་བཞིན་དུ་བཞུགས་པ་ལ་ལྡེམ་པོར་དགོངས་པ་ལ་སོགས་པ་ལྡེམ་པོར་
དགོངས་པ་བཞི་དང་། དགོངས་པ་ཅན་བཞི་སྟེ། དགོངས་ལྡེམ་དགོངས་བརྒྱད་ཀྱི་སྒོ་ནས་སོ།།
ལྡེམ་པོར་དགོངས་པ་བཞི་ནི། གཞུག་པ་ལ་ལྡེམ་པོར་དགོངས་པ། མཚན་ཉིད་ལ་ལྡེམ་པོར་
དགོངས་པ། གཉེན་པོ་ལ་ལྡེམ་པོར་དགོངས་པ། བསྒྱུར་བ་ལ་ལྡེམ་པོར་དགོངས་པ་སྟེ།
རྒྱན་ལས། བཞུགས་པར་ལྡེམ་པོར་དགོངས་པ་དང༌། །མཚན་ཉིད་ལྡེམ་པོར་དགོངས་པ་
གཞན། །གཉེན་པོ་ལྡེམ་པོར་དགོངས་པ་དང༌། །བསྒྱུར་བ་ལྡེམ་པོར་དགོངས་པ་སྟེ། །ཉན་
ཐོས་དང་ནི་ངོ་བོ་ཉིད། །དེ་བཞིན་ཉེས་པ་འདུལ་བ་དང་། །བརྗོད་པ་ཟབ་པ་ཉིད་ལ་ནི།།
ལྡེམ་པོར་དགོངས་པ་འདི་རྣམས་བཞི། །ཞེས་བཤད་དོ། །གཞག་པ་ལ་ལྡེམ་པོར་དགོངས་པ་
ནི༑ ཕྱི་རོལ་པ་འགའ་ཞིག་བསྟན་པ་ལ་གཞུག་པའི་ཆེད་དུ་བརྫུས་ཏེ་སྐྱེ་བའི་བདག་ཡོད་
པར་བསྟན་པ་ལྟ་བུ་སྟེ། ཉི་ཤུ་པར། གཟུགས་སོགས་སྐྱེ་མཆེད་ཡོད་པར་ནི། །དེས་འདུལ་
བའི་སྐྱེ་བོ་ལ། །དགོངས་པའི་དབང་གིས་གསུངས་པ་སྟེ། །བརྫུས་ཏེ་སྐྱེ་བའི་སེམས་ཅན་
བཞིན། །ཞེས་སོ། །མཚན་ཉིད་ལ་ལྡེམ་པོར་དགོངས་པ་ནི། ཀུན་རྫོབ་ཏུ་ཆོས་རྣམས་ཀྱི་རང་
སྤྱིའི་མཚན་ཉིད་འཛིན་པ་ལ་དགོངས་ནས་མངོན་པ་ལས་རང་སྤྱིའི་མཚན་ཉིད་རང་བཞིན་
གྱིས་གྲུབ་པར་བཤད་པ་ལྟ་བུའོ། །སེམས་ཙམ་པ་ནི་ཀུན་བཏགས་གཞན་དབང་ཡོངས་གྲུབ་
གསུམ་ལ་དགོངས་ནས་ཆོས་ཐམས་ཅད་མེད་དོ། །ཡོད་དོ། །རང་བཞིན་གྱིས་མྱ་ངན་ལས་
འདས་པའོ། །ཞེས་བཤད་པ་ལྟ་བུའོ། །ཞེས་ཟེར་རོ། །གཉེན་པོ་ལ་ལྡེམ་པོར་དགོངས་པ་ནི།
སངས་རྒྱས་ལ་བརྙས་པའི་གཉེན་པོར་ང་ཉིད་སངས་རྒྱས་རྣམ་གཟིགས་སོ་ཞེས་བཤད་པ་ལྟ་
1 39 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུའོ། །བསྒྱུར་བ་ལ་ལྡེམ་པོར་དགོངས་པ་ནི། སྙིང་པོ་མེད་ལ་སྙིང་པོར་ཤེས། །ཕྱིན་ཅི་ལོག་
ལ་ལེགས་པར་གནས། །ཉོན་མོངས་པས་ནི་རབ་ཉོན་མོངས། །བྱང་ཆུབ་དམ་པ་ཐོབ་པར་
འགྱུར། །ཞེས་པ་ལྟ་བུའོ། །སྙིང་པོ་ནི་རྣམ་གཡེང་ངོ༌། །དེ་མེད་པ་ནི། ལྷག་པ་ཏིང་ངེ་འཛིན་
གྱི་བསླབ་པའོ། །ཕྱིན་ཅི་ལོག་ནི་རྟག་སོགས་སུ་འཛིན་པ་ལས་ཕྱིན་ཅི་ལོག་མི་རྟག་པར་
རྟོགས་པ་སྟེ། ལྷག་པ་ཤེས་རབ་ཀྱི་བསླབ་པའོ། །དཀའ་སྤྱད་ཀྱི་ཉོན་མོངས་པས་རབ་ཏུ་ཉོན་
མོངས་པ་ལྷག་པའི་ཚུལ་ཁྲིམས་ཀྱི་བསླབ་པའོ། །དགོངས་པ་ཅན་བཞི་ནི། མཉམ་པ་ཉིད་ལ་
དགོངས་པ། དོན་གཞན་ལ་དགོངས་པ། དུས་གཞན་ལ་དགོངས་པ། གང་ཟག་གི་བསམ་པ་
ལ་དགོངས་པ་སྟེ། རྒྱན་ལས། མཉམ་པ་ཉིད་དང་དོན་གཞན་དང༌། །དེ་བཞིན་དུ་ནི་དུས་
གཞན་དང༌། །གང་ཟག་ གི་ནི་བསམ་པ་ལ། །དགོངས་པ་རྣམ་པ་བཞིར་ཤེས་བྱ། །ཞེས་
གསུངས་སོ། །མཉམ་པ་ ཉིད་ལ་ དགོངས་ པ་ ནི། སངས་རྒྱས་རྣམ་གཟིགས་དང་ཚོགས་
གཉིས་སོགས་མཉམ་པ་ལ་དགོངས་ནས་ང་ཉིད་སངས་རྒྱས་རྣམ་གཟིགས་སོ། །ཞེས་བཤད་
པ་ལྟ་བུ་སྟེ། མཛོད་ལས། སངས་རྒྱས་ཐམས་ཅད་ཚོགས་དང་ནི། །ཆོས་སྐུ་འགྲོ་བའི་དོན་
སྤྱོད་ པས། །མཉམ་པ་ཉིད་དེ་ སྐུ་ཚེ་དང་། །རིགས་དང་སྐུ་བོངས་ཚོད་ཀྱིས་མིན། །ཞེས་
གསུངས་སོ། །དོན་གཞན་ལ་དགོངས་པ་ནི། ཕ་དང་མ་ནི་བསད་བྱ་ཞིང༌། །རྒྱལ་པོ་གཙང་
སྦྲ་ཅན་གཉིས་དང་། །ཡུལ་འཁོར་འཁོར་དང་བཅས་བཅོམ་ན། །མི་དེ་དག་པ་ཉིད་དུ་འགྱུར།།
ཞེས་གསུངས་པ་ལྟ་བུའོ། །བསྒྱུར་ན། ལས་དང་སྲེད་པ་སྤང་བྱ་ཞིང་། །སྦྱོར་བའི་རྣམ་ཤེས་
མཆོག་འཛིན་གཉིས། །སྐྱེ་མཆེད་སྤྱོད་ཡུལ་བཅས་བཅོམ་ན། །མི་དེ་དག་པ་ཉིད་དུ་འགྱུར།།
ཞེས་པའོ། །དུས་གཞན་ལ་དགོངས་པ་ནི། དུས་ཡུན་རིང་མོ་ཞིག་ནས་སྐྱེ་བ་ལ་དགོངས་ནས་
བདེ་བ་ཅན་དུ་སྐྱེ་བའི་སྨོན་ལམ་བཏབ་ན་དེར་སྐྱེ་ཞེས་བཤད་པ་ལྟ་བུ། གང་ཟག་གི་བསམ་
པ་ལ་དགོངས་པ་ནི། སྦྱིན་པ་ལ་མཆོག་འཛིན་གྱི་གཉེན་པོར་ཚུལ་ཁྲིམས་ནི་མཆོག་གོ །སྦྱིན་
- 1 སུ (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
པ་ནི་དམན་པོ་ཞེས་པ་ལྟ་བུའོ། །དགོངས་ལྡེམ་དགོངས་ཀྱི་ཁྱད་པར་ཡང་དགོངས་གཞིའི་
ལྡོག་པ་ཉེ་བར་བཟུང་ནས་དགོངས་པ་ཅན་དང༌། དགོས་པའི་ལྡོག་པ་ཉེ་བར་བཟུང་ནས་
ལྡེམ་པོར་དགོངས་པ་བཞག་གིས། དེ་གཉིས་འགལ་བ་མ་ཡིན་ཏེ། དགོངས་པ་ཅན་བཞི་
གཉེན་པོ་ལ་ལྡེམ་པོར་དགོངས་པ་ཡིན་པའི་ཕྱིར། གསུང་རབ་ཐམས་ཅད་འདིར་འདུས་པ་
མ་ཡིན་ཏེ། འདི་དག་དྲང་དོན་གྱི་གསུང་རབ་ཀྱི་དབྱེ་བ་ཡིན་པའི་ཕྱིར་རོ། །ངག་དོན། ས་
བཅུ་པའི་དབྱིངས་ཀྱི་ཡེ་ཤེས་ཆོས་ཅན། གཞན་དོན་གོ་རིམ་དུ་སྒྲུབ་པའི་སྒྲུབ་པ་ཡིན་ཏེ།
གདུལ་བྱ་ཐེག་པ་གསུམ་གྱི་ལམ་ལ་འགོད་པའི་མཚན་ཉིད་ཅན་གྱི་བྱང་སེམས་ཀྱི་ཡེ་ཤེས་
ཡིན་པའི་ཕྱིར། དེའི་འོག་ཏུ་རྒྱུན་མཐའི་ཡེ་ཤེས་ཆོས་ཅན། ཡེ་ཤེས་རྩོལ་བ་མི་མངའ་བའི་
སྒྲུབ་པ་ཡིན་ཏེ། འཁོར་བ་ཇི་སྲིད་དུ་མཚན་མ་མེད་ཅིང་ལྷུན་གྱིས་གྲུབ་པར་གཞན་དོན་གྱི་ཡེ་
ཤེས་འབྱུང་བའི་བྱང་སེམས་ཀྱི་རྣམ་པ་ཡིན་པའི་ཕྱིར། འདི་དག་ནི་གཙོ་ཆེར་བཤད་པའི་གོ་
རིམ་ཡིན་ནོ། །ཤེས་བྱ་ཆོས་ཅན། སྒྲུབ་པ་བཅུ་གསུམ་དུ་གྲངས་ངེས། སྒྲུབ་པ་བཅུ་གསུམ་པོ་
འདིས་ཀྱང་སྐྱེས་བུའི་དོན་ཐམས་ཅད་ཕུན་སུམ་ཚོགས་པར་འགྱུར་བའི་ཕྱིར། གཉིས་པ་ནི།
རིགས་ཞེས་བསྟན་ཏོ་གང་ལ་ན། བྱང་ཆུབ་སེམས་དཔའ་རྣམ་པ་བཅུ་གསུམ་པོའི་རྒྱུད་ཀྱི་
ཆོས་ཀྱི་དབྱིངས་ཀྱི་ངོ་བོ་ཉིད་ལའོ། །དེའི་རྒྱུ་མཚན། ཇི་སྐད་བཤད་པའི་སྒྲུབ་པའི་ཆོས་ཀྱི་
རྟེན་གཞིར་གྱུར་པས་སོ། །བྱང་ཆུབ་སེམས་དཔའ་བཅུ་གསུམ་དུ་འབྱེད་པའི་རྒྱུ་མཚན་ཡང་།
སྒྲུབ་པའི་ཆོས་ཀྱི་གནས་སྐབས་ཐ་དད་པའི་བྱེ་བྲག་ཡོད་པས་སོ། ཁོ་ནས་གཞན་གྱི་འདོད་པ་
སེལ་ལོ། །ངག་དོན། བྱང་སེམས་བཅུ་གསུམ་གྱི་སེམས་ཀྱི་རང་བཞིན་རྣམ་དག་ཆོས་ཅན།
རང་བཞིན་གནས་རིགས་ཡིན་ཏེ། ཐེག་ཆེན་སྒྲུབ་པའི་རྟེན་གཞིར་གྱུར་པའི་སེམས་ཀྱི་ཆོས་
དབྱིངས་ཡིན་པའི་ཕྱིར།
གཉིས་པ་རྩོད་པ་སྤོང་པ་ལ། སྤྱི་གཞུང་གཉིས་ལས། དང་པོ་ནི། གང་ལ་རྩོད་
- ]
4 [ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཡུལ་སེམས་ཀྱི་ཆོས་དབྱིངས་རང་བཞིན་གནས་རིགས་སུ་ཁས་བླངས་པ་ལ་རྩོད། ཇི་
ལྟར་རྩོད་ན། ཤེས་བྱ་ཆོས་ཅན། སེམས་ཅན་ཐམས་ཅད་ཐེག་ཆེན་གྱི་རིགས་ཅན་དུ་ཐལ།
སེམས་ཀྱི་ཆོས་དབྱིངས་ཐེག་ཆེན་གྱི་རིགས་ཡིན་པ་གང་ཞིག །དེ་སེམས་ཅན་ཐམས་ཅད་ལ་
ཡོད་པའི་ཕྱིར། འདོད་ན། རང་བཞིན་གསུམ་དུ་དབྱེ་བ་མི་འཐད་པར་ཐལ། འདོད་པ་དེའི་
ཕྱིར། ཞེས་ཤུགས་བསྟན་འགྲེལ་པས་བསླང་བའི་རྩོད་པ་དང༌། ཡང་ཤེས་བྱ་ཆོས་ཅན།
རིགས་ཐ་དད་པ་གསུམ་དུ་དབྱེ་བར་མི་རུང་པར་ཐལ། ཆོས་དབྱིངས་རིགས་ཡིན་པ་གང་
ཞིག་དེ་ལ་དབྱེ་བ་མེད་པའི་ཕྱིར། ཞེས་རྩ་བའི་དངོས་བསྟན་གྱི་རྩོད་པ་གཉིས་སློང་པའམ།
ཕྱོགས་གཅིག་ཏུ་འགྲེལ་པ་ལྟར་བྱས་ཀྱང་རུང་ངོ༌། །ལན་ལ། གཞན་ལུགས་དགག །རང་
ལུགས་གཞག་པ་གཉིས་ལས། དང་པོ་ནི། ཁ་ཅིག་རིགས་ལ་གསུམ་དུ་དབྱེ་བར་མི་རུང་བའི་
སྐྱོན་མེད་དེ། ཐེག་པ་གསུམ་གྱི་རྟོགས་པ་རིམ་གྱིས་ཆོས་དབྱིངས་ལ་དམིགས་པ་བཞིན་དུ་
བྱང་ཆུབ་གསུམ་ཐ་དད་དུ་ཐོབ་པར་བྱེད་པའི་ཕྱིར། ཁྱབ་སྟེ། སེམས་ཀྱི་ཆོས་དབྱིངས་ལ་
དམིགས་ཏེ་བསྒོམ་པས་ཉན་ཐོས་ཀྱི་བྱང་ཆུབ་ཐོབ་པའི་ཆ་ནས་ཉན་ཐོས་ཀྱི་རིགས་དང༌།
རང་རྒྱལ་གྱི་བྱང་ཆུབ་ཐོབ་པའི་ཆ་ནས་རང་རྒྱལ་གྱི་རིགས་དང་། ཐེག་ཆེན་གྱི་བྱང་ཆུབ་ཐོབ་
པའི་ཆ་ནས་ཐེག་ཆེན་གྱི་རིགས་སུ་བཞག་པའི་ཕྱིར། ཞེ་ན། ཤེས་བྱ་ཆོས་ཅན། ཕྱི་རོལ་གྱི་
ཆོས་ཉིད་ལ་ཡང་ཉན་ཐོས་ཀྱི་རིགས་དང་། རང་རྒྱལ་གྱི་རིགས་དང་། ཐེག་ཆེན་གྱི་རིགས་
གསུམ་དུ་དབྱེ་བར་རུང་བར་ཐལ། ཐེག་པ་གསུམ་གྱི་རྟོགས་པའི་རིམ་གྱིས་ཕྱི་རོལ་གྱི་ཆོས་
དབྱིངས་ལ་དམིགས་ཏེ་བསྒོམས་པས་ཀྱང་བྱང་ཆུབ་གསུམ་ཐོབ་པའི་ཕྱིར། སེམས་ཀྱི་ཆོས་
དབྱིངས་དམིགས་པའི་སྒོ་ནས་རིགས་སུ་འཇོག་ན་ནི། སེམས་ཀྱི་ཆོས་དབྱིངས་མ་རྟོགས་
པའི་ཉན་རང་འཕགས་པ་ཆོས་ཅན། རིགས་སད་པའི་སྐྱེས་བུ་མ་ཡིན་པར་ཐལ། སེམས་ཀྱི་
ཆོས་དབྱིངས་ལ་དམིགས་པ་མེད་པའི་ཕྱིར། བྱས་པ་ལ་ཁ་ཅིག་ན་རེ། རྟགས་མ་གྲུབ་སྟེ།
- ，
4
? -



གལ
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
འཕགས་པ་ཡིན་ན། ཆོས་དབྱིངས་མངོན་སུམ་དུ་རྟོགས་པས་ཁྱབ་པའི་ཕྱིར་ཏེ། འཕགས་པ་
ཡིན་ན་བདག་མེད་གསུམ་གར་མངོན་སུམ་དུ་རྟོགས་པས་ཁྱབ་པའི་ཕྱིར་ཏེ། འཕགས་པ་
ཡིན་ན་གང་ཟག་གི་བདག་མེད་མངོན་སུམ་དུ་རྟོགས་པས་ཁྱབ་པ་གང་ཞིག །ཆོས་གཅིག་གི་
དེ་བཞིན་ཉིད་མངོན་སུམ་དུ་རྟོགས་ན་ཆོས་ཀུན་གྱི་དེ་བཞིན་ཉིད་མངོན་སུམ་དུ་རྟོགས་
དགོས་པའི་ཕྱིར་ཏེ། གང་གིས་དངོས་ གཅིག་དེ་བཞིན་ཉིད་མཐོང་བ། །དེའི་དངོས་ཀུན་དེ་
བཞིན་ཉིད་དུ་མཐོང་། །ཞེས་བཤད་པའི་ཕྱིར་ཞེ་ན། ཉན་ཐོས་འཕགས་པ་ཆོས་ཅན། ཁྱོད་
ཀྱི་རྒྱུད་ལ་དུས་གསུམ་བདེན་མེད་དུ་མཉམ་པར་མངོན་སུམ་དུ་རྟོགས་པའི་ཡེ་ཤེས་ཡོད་པར་
ཐལ། ཁྱོད་ཀྱི་རྒྱུད་ལ་བདག་མེད་གསུམ་གར་མངོན་སུམ་དུ་རྟོགས་པའི་ཡེ་ཤེས་ཡོད་པའི་
ཕྱིར། ཡང་དེ་ཆོས་ཅན། ཁྱོད་ཀྱི་རྒྱུད་ལ་འཁོར་འདས་བར་གསུམ་བདེན་མེད་དུ་མངོན་སུམ་
དུ་རྟོགས་པའི་ཡེ་ཤེས་ཡོད་པར་ཐལ། བདག་མེད་གསུམ་གར་མངོན་སུམ་དུ་རྟོགས་པའི་ཡེ་
ཤེས་ཡོད་པའི་ཕྱིར། འདོད་ན། ཁྱོད་ཀྱི་རྒྱུད་ལ་སྲིད་ཞི་ལ་མི་གནས་པའི་གཞི་ཤེས་ཡོད་པར་
ཐལ། འདོད་པ་དེའི་ཕྱིར། དེ་རྣམས་ལ་འདོད་ན། མཉམ་པ་ཉིད་ཀྱི་ཡེ་ཤེས་དེ་མེད་དེ། ཞེས་
སོགས་དང་འགལ། གཅིག་ཤོས་ཀྱི་འདོད་ཆགས་དང་བྲལ་བ་སོགས་ཆོས་ཐམས་ཅད་ཀྱི་
བདག་མེད་ལ་གོམས་པར་མ་བྱས་པ་རྣམས་ཀྱི་ཞེས་དང༌། ཉན་ཐོས་རྣམས་ཀྱིས་དེ་ལས་
བཟློག་པ་མི་རྟག་པ་ལ་སོགས་པའི་རྣམ་པ་དག་ཏུ་ཤེས་པར་བྱའོ། །ཞེས་དང་། ཇི་སྐད་
བཤད་པའི་ཁྱད་པར་དང་བྲལ་བས་མངོན་པར་ཞེན་པ་ལ་སོགས་པ་སྐྱེ་བའི་མཚན་ཉིད་ཀྱིས་
གོ་སླ་བའི་ཕྱིར་མ་བཤད་ཅེས་པ་དང་འགལ། རྣམ་མཁྱེན་ཡིད་བྱེད་དང་ལྡན་པའི་སྒོ་ནས་མ་
རྟོགས་ཞེས་སྨྲ་བ་ཡང་མ་བརྟགས་པའི་གཏམ་སྟེ། དེ་ནི་མཚན་མར་དམིགས་སྒོ་ནས། །ཞེས་
མཚན་མར་དམིགས་པའི་སྒོ་ནས་དེ་ཁོ་ན་ཉིད་མ་རྟོགས་པར་བཤད་པའི་ཕྱིར་དང༌། ཉན་
རང་གིས་བདག་མེད་དང༌། སྦྱིན་སོགས་དུས་གསུམ་ཐ་དད་པ་རྣམས་ལ་བདེན་པར་ཞེན་
- I |
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་དེའི་རྒྱུད་ཀྱི་གཞི་ཤེས་མི་མཐུན་ཕྱོགས་ཀྱི་གཞི་ཤེས་སུ་བསྟན་གྱི་ཐབས་དང་བྲལ་བ་ཁོ་
ནའི་སྒོ་ནས་མི་མཐུན་ཕྱོགས་སུ་བསྟན་པ་མ་ཡིན་པའི་ཕྱིར། དེས་ན་རྣམ་མཁྱེན་ཡིད་བྱེད་
དང་ལྡན་པའི་སྒོ་ནས་ཆོས་ཉིད་མ་རྟོགས་པས་ཆོས་ཉིད་མ་རྟོགས་པའི་གོ་མི་ཆོད་ཀྱང་། རྣམ་
མཁྱེན་ཡིད་བྱེད་དང་མི་ལྡན་པའི་སྒོ་ནས་མཚན་མར་གཟུང་བས་མཚན་མར་གཟུང་བའི་གོ་
ཆོད་མི་ཆོད་ལེགས་པར་སོམས་ཤིག །ཁོ་ན་རེ། ཉན་རང་གི་ཕྲ་བའི་ཆོས་ཀྱི་བདག་མེད་
རྟོགས་པ་ལ་དེར་ཀླུ་སྒྲུབ་དང་ཟླ་གྲགས་སོགས་ཀྱིས་བཤད་པའི་ཕྱིར། འདོད་ན་བྱམས་པས་
ཕྱིན་ཅི་ལོག་ཏུ་བཤད་པར་ཐལ། ཉན་རང་གིས་ཕྲ་བའི་ཆོས་ཀྱི་བདག་མེད་རྟོགས་པ་ལ་མ་
རྟོགས་པར་བཤད་པའི་ཕྱིར། ཞེ་ན། ཤེས་བྱ་ཆོས་ཅན། རིགས་ཆད་ཀྱི་སྐྱེས་བུ་སྒྲུབ་པར་
ཐལ། བྱམས་པས་མདོ་སྡེ་རྒྱན་ལས་རིགས་ཆད་ཀྱི་སྐྱེས་བུ་བཤད་པའི་ཕྱིར། རྟགས་ཁྱབ་
བསྒྲིག །འདོད་ན་བྱམས་པས་རྒྱུད་བླར་ཕྱིན་ཅི་ལོག་ཏུ་བཤད་པར་ཐལ། རིགས་ཆད་ཀྱི་
སྐྱེས་བུ་གྲུབ་པ་གང་ཞིག །བྱམས་པས་རྒྱུད་བླར་རིགས་ཆད་ཀྱི་སྐྱེས་བུ་མ་གྲུབ་པར་བཤད་
པའི་ཕྱིར། ཁ་ཅིག་ན་རེ། ཉན་རང་འཕགས་པ་ལ་ཕྲ་བའི་ཆོས་ཀྱི་བདག་མེད་མངོན་སུམ་དུ་
རྟོགས་པ་དང༌། མ་རྟོགས་པ་གཉིས་སུ་བྱས་ནས་འདིར་ཕྲ་བའི་ཆོས་ཀྱི་བདག་མེད་ཉན་རང་
འཕགས་པ་འགའ་ཞིག་གིས་མངོན་སུམ་དུ་རྟོགས་པ་ཡོད་པར་བསྟན་ལ། སྐབས་གསུམ་
པར་ཕྲ་བའི་ཆོས་ཀྱི་བདག་མེད་མ་རྟོགས་པའི་ཉན་རང་བསྟན་ཞེས་ཟེར་རོ། །ཤེས་བྱ་ཆོས་
ཅན། རང་ལམ་དུ་འཛིན་པ་བདེན་འཛིན་སྤོང་བའི་ཉང་རང་ཡོད་པར་ཐལ། རང་ལམ་དུ་
འཛིན་པ་བདེན་མེད་མངོན་སུམ་དུ་རྟོགས་ཤིང་གོམས་པར་བྱེད་པའི་ཉན་རང་ཡིན་པའི་ཕྱིར།
འདོད་ན། གཟུང་དོན་རྟོག་པ་སྤོང་ཕྱིར་དང་། །འཛིན་པ་མི་སྤོང་ཕྱིར་དང་ནི། །ཞེས་པ་དང་
འགལ། ཤེས་བྱ་ཆོས་ཅན། རང་ལམ་དུ་ཤེས་སྒྲིབ་མངོན་གྱུར་པ་སྤོང་བའི་ཉན་ཐོས་ཡོད་
པར་ཐལ། རང་ལམ་དུ་བདེན་འཛིན་སྤོང་བའི་ཉན་ཐོས་ཡོད་པའི་ཕྱིར། རྟགས་མ་གྲུབ་ན།
- 1
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཉན་ཐོས་ཀྱི་རྒྱུད་ལ་འཛིན་པ་བདེན་མེད་མངོན་སུམ་དུ་རྟོགས་པའི་ཤེས་རབ་ཡོད་པར་
འགལ། ཁོ་ན་རེ། ཉན་ཐོས་ཀྱི་འཛིན་པ་བདེན་མེད་མངོན་སུམ་དུ་རྟོགས་ཀྱང་འཛིན་པ་
བདེན་འཛིན་མི་སྤོང་སྟེ། ཐེག་ཆེན་སེམས་བསྐྱེད་མེད་པའི་ཕྱིར་དང་། འཛིན་པ་བདེན་
འཛིན་སྤོང་བའི་ཕྱིར་དུ་བདེན་བཞི་མ་བསྒོམས་པའི་ཕྱིར་ཞེ་ན། ཤེས་བྱ་ཆོས་ཅན། ངེས་པ་
དང་སྒྲོ་འདོགས་གནོད་བྱ་གནོད་བྱེད་དུ་མི་འཐད་པར་ཐལ། བདེན་མེད་མངོན་སུམ་དུ་
རྟོགས་ཀྱང་། བདེན་འཛིན་ཅུང་ཟད་ཀྱང་མི་སྤོང་བའི་ཉན་ཐོས་ཡོད་པའི་ཕྱིར། གཞན་ཡང་
འཛིན་པ་བདེན་མེད་མངོན་སུམ་དུ་རྟོགས་ཤིང་། གོམས་པར་བྱས་ཟེར་བ་དང་། འཛིན་པ་
བདེན་འཛིན་སྤོང་བའི་ཕྱིར་བདེན་བཞི་མ་བསྒོམས་ཟེར་བ་འགལ་ལོ། །དེས་ན་འདི་པའི་
ལུགས་ཀྱིས། ཉན་ཐོས་ཀྱིས་གང་ཟག་བདག་གི་མེད་ཙམ་རྟོགས་པ་དང་། རང་རྒྱལ་གྱིས་
གཟུང་བ་ཆོས་ཀྱི་བདག་མེད། ཐེག་ཆེན་གྱིས་འཛིན་པ་ཆོས་ཀྱི་བདག་མེད་རྟོགས་པར་
གསུངས་པ་ལ་སྐུར་པ་མ་གདབ་ཅིག་ཤེས་ལྡན་དག །ལུང་དང་རིགས་པ་མེད་བཞིན་དུ།།
སྤོབ་རྡོལ་ ཙམ་ གྱིས་གྲུབ་པའི་མཐའ། །འཛིན་པར་ཤེས་པ་རབ་སྤོངས་ལ། ཁོ་བོའི་རིང་
ལུགས་བསྟེན་ན་ལེགས། །གང་གིས་དངོས་གཅིག་དེ་བཞིན་ཉིད་མཐོང་བ། །ཞེས་སོགས་
དང་ཡང་མི་འགལ་ཏེ། ཉན་ཐོས་ཀྱི་ཆོས་ཐམས་ཅད་གང་ཟག་རང་རྐྱ་ཐུབ་པའི་རྫས་ཡོད་
ཀྱིས་སྟོང་པར་རྟོགས། རང་རྒྱལ་གྱིས་གཟུང་བ་ཕྱི་རོལ་དུ་བདེན་མེད་དུ་རྟོགས། ཐེག་ཆེན་
གྱིས་འཛིན་པ་བདེན་མེད་དུ་རྟོགས་པའི་ཕྱིར།
གཉིས་པ་རང་ལུགས་ཀྱི་ལན་ནི། ཐེག་པ་གསུམ་གྱི་རྟོགས་པའི་རིམ་གྱིས་
བྱང་ཆུབ་གསུམ་ལ་དམིགས་པ་ལྟར། གནས་སྐབས་སུ་བྱང་ཆུབ་གསུམ་ཐོབ་པའི་རྟེན་དེ་དྲི་
བཅས་ཀྱི་སེམས་ཀྱི་ཆོས་དབྱིངས་ཀྱིས་བྱེད་ཅིང་། སེམས་ཀྱི་ཆོས་དབྱིངས་དེ་ཉོན་སྒྲིབ་མ་
ལུས་པར་སྤངས་ཤིང་། ཤེས་སྒྲིབ་གཟུང་རྟོག་མ་སྤངས་པའི་གནས་སྐབས་སུ་ཉན་ཐོས་ཀྱི་
-1 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མྱང་འདས། སེམས་ཀྱི་ཆོས་དབྱིངས་དེ་ཉོན་སྒྲིབ་མ་ལུས་པ་དང་། ཤེས་སྒྲིབ་ཀྱི་གཟུང་རྟོག་
སྤྱངས་ཤིང་འཛིན་པ་བདེན་འཛིན་གྱི་ས་བོན་ཅུང་ཟད་ཀྱང་མ་སྤངས་པའི་གནས་སྐབས་སུ་
རང་རྒྱལ་གྱི་མྱང་འདས། སེམས་ཀྱི་ཆོས་དབྱིངས་དེ་སྒྲིབ་གཉིས་བག་ཆགས་དང་བཅས་པ་
མ་ལུས་པ་སྤངས་པའི་གནས་སྐབས་སུ་ཐེག་ཆེན་གྱི་མྱང་འདས་སུ་འཇོག་པའི་ཕྱིར། དྲི་
བཅས་ཀྱི་སེམས་ཀྱི་ཆོས་དབྱིངས་ལ་གནས་སྐབས་སུ་ཐེག་པ་གསུམ་གྱི་རིགས་ཐ་དད་པ་
གསུམ་དུ་དབྱེ་བ་བྱེད་དོ། །རྟེན་བྱེད་ཚུལ་ཡང་། རྒྱུད་བླ་མ་ལས། ས་ནི་ཆུ་ལ་ཆུ་རླུང་ལ།།
རླུང་ནི་མཁའ་ལ་རབ་ཏུ་གནས། །མཁའ་ནི་རླུང་དང་ཆུ་དག་དང་། །སའི་ཁམས་ལ་གནས་
མ་ཡིན། །དེ་བཞིན་ཕུང་པོ་ ཁམས་དབང་རྣམས། །ལས་དང་ཉོན་མོངས་དག་ལ་གནས།།
ལས་དངཉོན་མོངས་ཚུལ་བཞིན་མིན། །ཡིད་ལ་བྱེད་ལ་རྟག་ཏུ་གནས། །ཚུལ་བཞིན་མ་ཡིན་
ཡིད་བྱེད་ནི། །སེམས་ཀྱི་དག་པ་ལ་རབ་གནས། །ཞེས་དང་ཀླུ་སྒྲུབ་ཀྱིས་ཀྱང༌། དེ་བཞིན་ས་
བོན་ཐམས་ཅད་ལས། །རྒྱུ་དང་འདྲ་བའི་འབྲས་བུ་འབྱུང༌། །ས་བོན་མེད་པར་འབྲས་ཡོད་
པར། །ཤེས་ལྡན་གང་གིས་བསྒྲུབ་པར་ནུས། །ས་བོན་གྱུར་པ་ཁམས་དེ་ཉིད། །ཆོས་རྣམས་
ཀུན་གྱི་རྟེན་དུ་འདོད། །རིམ་གྱིས་སྦྱངས་པར་གྱུར་པ་ལས། །སངས་རྒྱས་གོ་འཕང་ཐོབ་པར་
འགྱུར། །ཞེས་གསུངས་པ་ལྟར་ཡིན་གྱི། དམིགས་པ་བྱས་པའི་སྒོ་ནས་བརྟེན་པ་ཙམ་མ་ཡིན་
ནོ༑ ༑ཉིར་སྣང་ལས། ཇི་ལྟར་དམིགས་པ་ན་འཕགས་པའི་ཆོས་རྣམས་ཀྱི་རྒྱུར་འགྱུར་བ་དེ་
ལྟར་རིགས་ཡིན་པར་བརྗོད་དོ། །ཞེས་པ་དང་འགལ་ཞེ་ན། དེ་ཡང་སྔར་བཤད་པ་ལྟར་ཡིན་
གྱི༑ ཆོས་དབྱིངས་དམིགས་པའི་སྒོ་ནས་རིགས་སུ་སྟོན་པ་མ་ཡིན་ནོ། །ཆོས་དབྱིངས་རང་
བཞིན་རྣམ་དག་གི་ཆ་ལ་དབྱེ་བ་མེད་དེ། ཆོས་ཐམས་ཅད་དོན་དམ་པར་དབྱེར་མེད་ཡིན་
པའི་ཕྱིར་རོ། །འཕགས་པའི་གང་ཟག་ཐམས་ཅད་འདུས་མ་བྱས་ཀྱི་བར་དུ་ཕྱེ། ཞེས་པས་ཕྲ་
བའི་ཆོས་ཀྱི་བདག་མེད་རྟོགས་པར་བསྟན་ཟེར་བ་ནི། ཟེར་རྒྱུས་ཕོངས་པའོ། །
- 1
4
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གཉིས་པ་ལ་རྩོད་པ་དང་ལན་གཉིས་ལས། དང་པོ་ནི། ཁ་ཅིག་ན་རེ། གལ་ཏེ་
ཆོས་ཀྱི་དབྱིངས་ཁོ་ན་འཕགས་པའི་ཆོས་རྟོགས་པར་འགྱུར་བའི་རྒྱུ་ཡིན་པའི་ཕྱིར། དེའི་
བདག་ཉིད་ཅན་གྱི་བྱང་ཆུབ་སེམས་དཔའ་བླ་ན་མེད་པའི་སངས་རྒྱས་ཀྱི་ཆོས་རྣམས་ཀྱི་རང་
བཞིན་དུ་གནས་པའི་ རིགས་ཅན་ཡིན་ན། འོ་ན་ནི་དེའི་ཚེ། ཤེས་བྱ་ཆོས་ཅན། བྱང་ཆུབ་
སེམས་དཔའ་ཁོ་ན་ཐེག་ཆེན་གྱི་རིགས་ཅན་མ་ཡིན་པར་ཉན་རང་ཡང་ཐེག་ཆེན་གྱི་རིགས་
ཅན་དུ་ཐལ། ཆོས་ཀྱི་དབྱིངས་དེ་ནི་ཉན་རང་བྱང་སེམས་ཀུན་ལ་སྤྱིར་གནས་པ་ཡིན་པའི་
ཕྱིར། སྙམ་པའི་སྐྱེ་བོ་བློ་དམན་པའི་ངོར་དོགས་པ་བསུ་བར་ཞེས་ཤུགས་བསྟན་གྱི་རྩོད་པ་
དང༌། རྩ་ བའི་དངོས་བསྟན། ཤེས་བྱ་ཆོས་ཅན། ཐེག་ པ་གསུམ་གྱི་རིགས་ནི་ཐ་དད་དུ་
དབྱེར་རུང་བ་མ་ཡིན་པར་ཐལ། ཆོས་དབྱིངས་ཉན་རང་བྱང་སེམས་ཀུན་ལ་གནས་ཤིང་ཆོས་
དབྱིངས་ཀྱི་རང་བཞིན་ལ་དབྱེ་བ་མེད་པའི་ཕྱིར་ཞེ་ན། གཉིས་པ་ནི། དྲི་བཅས་ཀྱི་སེམས་ཀྱི་
ཆོས་དབྱིངས་ལ་རང་བཞིན་རྣམ་དག་གི་ཆ་ནས་དབྱེ་བ་མེད་ཀྱང་། བྱང་ཆུབ་གསུམ་གྱི་རྒྱུའི་
ངོ་བོར་རྣམ་པར་འཇོག་པའི་སྒོ་ནས་རིགས་ཐ་དད་པ་ཉིད་དུ་ཐ་སྙད་འདོགས་སོ། །དེའི་རྒྱུ་
མཚན། ཇི་ལྟར་ཉན་ཐོས་ཀྱི་ཐེག་པ་ལ་སོགས་པ་རྟོགས་པའི་རིམ་གྱིས་བྱང་ཆུབ་གསུམ་ལ་
དམིགས་པ་དེ་བཞིན་དུ་འཕགས་པའི་ཆོས་བྱང་ཆུབ་གསུམ་པོ་རྟོགས་ཤིང་ཐོབ་པའི་ཉེར་
ལེན་གྱི་རྒྱུ་སེམས་ཀྱི་ཆོས་དབྱིངས་ཀྱིས་བྱེད་པའི་ཕྱིར། ངག་དོན། དྲི་བཅས་ཀྱི་སེམས་ཀྱི་
ཆོས་དབྱིངས་ཆོས་ཅན། ཐེག་པ་གསུམ་གྱི་རིགས་ཐ་དད་པ་གསུམ་དུ་དབྱེར་རུང་སྟེ། བྱང་
ཆུབ་གསུམ་ལ་དམིགས་པ་ལྟར་བྱང་ཆུབ་ཐ་དད་དུ་ཐོབ་པའི་རྟེན་བྱེད་པའི་སེམས་ཀྱི་དེ་
བཞིན་ཉིད་ཡིན་པའི་ཕྱིར། ཞེས་བྱ་བའི་ལན་ཞིག་ཀྱང་གཟིགས་མོད་ཀྱི་སླ་ཆོས་ཉིད་དུ་
འཇིག་རྟེན་པའི་བསྔགས་ཉིད་ཀྱི་ལན་གཞན་དུ་ཤེས་བྱ་ཆོས་ཅན། ཆོས་དབྱིངས་རང་བཞིན་
རྣམ་དག་གི་ཆ་ནས་དབྱེ་བ་མེད་ཀྱང་རྟེན་རིགས་ཐ་དད་པ་ཉིད་དུ་དབྱེ་བར་ཡོད་དེ། བརྟེན་
- ] 4 7 •



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཆོས་ཐེག་པ་གསུམ་གྱིས་བསྡུས་པའི་རྟོགས་པར་བྱ་བ་བྱང་ཆུབ་ཐ་དད་པ་གསུམ་དུ་ཡོད་
པའི་ཕྱིར། དཔེར་ན། ཉེར་ལེན་འཇིམ་པ་གཅིག་ལས་མངོན་པར་གྲུབ་ཅིང་མེ་ལྕེ་གཅིག་
གིས་སོ་བཏང་བའི་རྟེན་བུམ་པ་རྣམས་རྫ་བུམ་དུ་མཚུངས་ཀྱང་རྟེན་པ་སྦྲང་རྩི་དང་ལི་ཁ་ར་ལ་
སོགས་པའི་སྣོད་ཉིད་ཀྱིས་ཐ་དད་པར་འཇོག་པ་བཞིན་ནོ། །
གཉིས་པ་ཡུལ་དུ་གྱུར་པའི་དམིགས་པ་འཆད་པ་ལ། སྤྱི་གཞུང་གཉིས་ལས།
དང་པོ་ལ་རྣམ་རིག་པའི་ལུགས་དགག་པ་དང་། རང་ལུགས་བཞག་པ་གཉིས། དང་པོ་ལ།
གཞན་གྱི་དགག་པ་མི་འཇུག་པར་བསྟན་པ་དང་། རང་ལུགས་ཀྱི་དགག་པ་བཞག་པ་གཉིས།
དང་པོ་ནི། ཁ་ཅིག །ཐེག་ཆེན་སྒྲུབ་པས་གཟུང་འཛིན་རྫས་གཞན་གྱིས་སྟོང་པའི་མེད་དགག་
ལ་དམིགས་ན། ཐེག་ཆེན་སྒྲུབ་པ་ཆོས་ཅན། དམིགས་པ་དག་པ་གོང་ནས་གོང་དུ་ཁྱད་པར་
དུ་མི་འགྱུར་བར་ཐལ། སྟོང་ཉིད་མེད་དགག་ལ་དམིགས་པའི་ཕྱིར་ཟེར། དེ་ལྟར་ན། ཐེག་
ཆེན་སྒྲུབ་པ་ཆོས་ཅན། དམིགས་པ་དག་པ་གོང་ནས་གོང་དུ་ཁྱད་པར་དུ་མི་འགྱུར་བར་ཐལ།
སྟོང་ཉིད་མེད་དགག་ ལ་དམིགས་ པའི་ ཕྱིར་ཏེ། ཆོས་ཐམས་ཅད་ལ་དམིགས་པའི་ཕྱིར།
རྟགས་མ་གྲུབ་ན། དམིགས་པ་ཆོས་རྣམས་ཐ་དད་དེ། །ཞེས་གསུངས་པ་དང་འགལ་ལོ། ཁ་
ཅིག་ཐེག་ཆེན་སྒྲུབ་པས་གཟུང་འཛིན་རྫས་གཞན་གྱིས་སྟོང་པའི་ཡེ་ཤེས་དྲི་བྲལ་ལ་དམིགས་
ནས་དམིགས་པ་དག་པ་གོང་ནས་གོང་དུ་ཁྱད་པར་དུ་མི་འགྱུར་ཏེ། དམིགས་པ་ལ་དྲི་མ་མེད་
པའི་ཕྱིར། ཞེ་ན། སྔར་གྱི་སྐྱོན་དེར་འགྱུར་ཞིང་། གཞན་ཡང་རྫོགས་པའི་སངས་རྒྱས་ཀྱི་ཡེ་
ཤེས་ལ་དམིགས་ནས་བདེན་མེད་དུ་བསྒོམས་པའི་བྱང་འཕགས་ཀྱི་མངོན་རྟོགས་ཆོས་ཅན།
དམིགས་པ་དག་པ་གོང་ནས་གོང་དུ་ཁྱད་པར་དུ་མི་འགྱུར་བར་ཐལ། དམིགས་པ་ལ་དྲི་མ་
མེད་པའི་ཕྱིར། རྟགས་ཁྱབ་ཁས་བླངས། འདོད་ན། དེ་ཆོས་ཅན། དམིགས་པ་དག་པ་གོང་
ནས་གོང་དུ་ཁྱད་པར་དུ་འགྱུར་བར་ཐལ། དེ་ཁོ་ན་ཉིད་སྒོམ་པར་བྱེད་པའི་སློབ་མ་ཡིན་
- |
4
3 -



གྲུགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱ་ལ་འགྲེལ་པ་བཞུགས། ༼༣༥
པའི་ཕྱིར། ཁ་ཅིག་དྲི་བྲལ་གྱི་ཡེ་ཤེས་ཁོ་ན་ལ་དམིགས་ན་དམིགས་པ་དག་པ་གོང་ནས་གོང་
དུ་ཁྱད་པར་དུ་མི་འགྱུར་ཏེ། དྲི་མེད་ཁོ་ན་ལ་དམིགས་པའི་ཕྱིར་ཞེ་ན། དེ་ཡང་མི་འཐད་པར་
ཐལ། སེམས་ཙམ་པས་དྲི་མེད་ཀྱི་ཡེ་ཤེས་ཁོ་ན་ལ་དམིགས་པར་ཁས་མ་བླངས་པའི་ཕྱིར།
དྲི་བཅས་ཀྱི་སེམས་གཟུང་འཛིན་རྫས་གཞན་གྱིས་སྟོངས་པ་ཡང་སྒྲུབ་པའི་དམིགས་པར་
ཁས་ལེན་པའི་ཕྱིར། ཁ་ཅིག །མཉམ་གཞག་སྣང་མེད་ཡིན་པ་བཀག་ནས། མཉམ་གཞག་
སྣང་བཅས་སུ་སྒྲུབ་པ་ཡིན་ཏེ། སྒྱུ་མ་ལྟ་བུ་དམིགས་པར་བཤད་པའི་ཕྱིར། དེས་ན། སློབ་
དཔོན་སེང་གེ་བཟང་པོའི་ལུགས་ལ་མཉམ་གཞག་སྣང་བཅས་ཡིན་ལ། ཡེ་ཤེས་སྙིང་པོ་ལ་
སོགས་པའི་ལུགས་ལ་མཉམ་གཞག་སྣང་མེད་ཡིན་ནོ། །ཞེ་ན། མཉམ་གཞག་སྣང་བཅས་ཀྱི་
དོན་གང་ཡིན། སྒྱུ་མ་ལྟ་བུ་དམིགས་པར་བྱས་ནས་བདེན་མེད་དུ་རྟོགས་པ་ལ་བྱེད་དམ།
མཉམ་གཞག་གིས་སྣང་བ་སྒྱུ་མ་ལྟ་བུར་རྟོགས་པ་ལ་བྱེད། དང་པོ་ལྟར་ན། ཤེས་བྱ་ཆོས་
ཅན། ཡེ་ཤེས་སྙིང་པོ་ལ་སོགས་པ་ཡང་དབུ་མ་སྣང་བཅས་པར་ཐལ། དེའི་ལུགས་ལ་ཡང་
མཉམ་གཞག་གིས་སྒྱུ་མ་ལྟ་བུ་བདེན་མེད་དུ་རྟོགས་པ་ཁས་ལེན་པའི་ཕྱིར། ཕྱི་མ་ལྟར་ན།
སྣང་བ་བདེན་མེད་ལ་མཉམ་པར་བཞག་པའི་སློབ་ལམ་པའི་མཉམ་གཞག་ཡེ་ཤེས་ཆོས་
ཅན། གཉིས་སྣང་དང་བཅས་པར་ཐལ། སྣང་བ་སྒྱུ་མ་ལྟ་བུར་མངོན་སུམ་དུ་རྟོགས་པའི་བློ་
ཡིན་པའི་ཕྱིར། རྟགས་ཁྱབ་ཁས་བླངས། འདོད་ན། ཟག་བཅས་སུ་ཐལ། གཉིས་སྣང་དང་
བཅས་པའི་སློབ་ལམ་ཡིན་པའི་ཕྱིར། དེ་ཆོས་ཅན་གཉིས་སྣང་ནུབ་པར་ཐལ། སྣང་བ་བདེན་
མེད་ལ་རྩེ་གཅིག་ཏུ་མཉམ་པར་བཞག་པའི་སློབ་ལམ་པའི་མཉམ་གཞག་ཡིན་པའི་ཕྱིར། ཁོ་
ན་རེ། སློབ་ལམ་གྱིས་སྣང་བ་བདེན་མེད་དུ་འཇལ་བ་མ་ཡིན་གྱི། བདེན་བྲལ་སྒྱུ་མ་ལྟ་བུ་ཁོ་
ནར་རྟོགས་པའོ་ཞེ་ན། ཤེས་བྱ་ཆོས་ཅན། བདེན་པའི་གཅིག་དང་དུ་བྲལ་གྱི་རྟགས་ཀྱིས་
ཀྱང་སྣང་བ་བདེན་མེད་དུ་མི་སྒྲུབ་པར་བདེན་བྲལ་སྒྱུ་མ་ལྟ་བུ་ཁོ་ན་སྒྲུབ་པར་ཐལ། མཉམ་
བ | 4] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞག་རྣམས་ཀྱིས་སྣང་བ་བདེན་མེད་དུ་མི་འཇལ་བར་བདེན་བྲལ་སྒྱུ་མ་ལྟ་བུ་ཁོ་ན་འཇལ་
བའི་ཕྱིར། འདོད་ན། གནོད་པ་བརྗོད་ཟིན་ཏོ། །ཤེས་བྱ་ཆོས་ཅན། ཐེག་ཆེན་གྱི་མཐོང་ལམ་
དང་སྒོམ་ལམ་གཉིས་རང་བཞིན་རྣམ་དག་གི་ཆོས་དབྱིངས་མཐོང་བ་ལ་ཐ་དད་མེད་པ་མ་
ཡིན་པར་ཐལ། མཉམ་གཞག་ཡེ་ཤེས་རྣམས་ཀྱིས་སྣང་བ་བདེན་མེད་མི་འཇལ་བར་སྒྱུ་མ་
ལྟ་བུ་ཁོ་ན་འཇལ་བའི་ཕྱིར། སྒྱུ་མ་ལྟ་བུའི་བདག་ཉིད་དུ་སྣང་བའི་བློ་ཞེས་སོགས་དང་
འགལ་ཞེ་ན། མི་འགལ་ཏེ། དེ་ནི་སྒྱུ་མ་ལྟར་བདེན་མེད་དུ་སྣང་ཞེས་པའི་དོན་ཡིན་པའི་ཕྱིར།
སྒྱུ་མ་ལྟ་བུ་དམིགས་པར་བཤད་པས་ཀྱང་མཉམ་གཞག་སྣང་བཅས་སུ་མི་འགྲུབ་སྟེ། སྒྱུ་མ་
ལྟ་བུ་ལ་དམིགས་ཏེ་བདེན་མེད་དུ་སྒོམ་ཞེས་སྟོན་པའི་ཕྱིར་དང་། དབུ་མ་སྣང་མེད་པས་ཀྱང་
སྒྱུ་མ་ལྟ་བུ་དམིགས་པར་འདོད་པའི་ཕྱིར། དེས་ན་དེ་ཁོ་ན་ཉིད་ལ་མཉམ་པར་བཞག་པའི་
མཉམ་གཞག་ཡེ་ཤེས་ཀྱིས་སྒྱུ་མ་ལྟ་བུ་རྟོགས་ཀྱི་བདེན་མེད་དུ་མ་རྟོགས་ཟེར་བ་ནི། དབུ་མ་
མི་ཤེས་སོ་ཞེས་གཞན་ལ་སྒྲོག་པར་ཟད་དོ། །
གཉིས་ པ་ ནི། རྣམ་ རིག་ པ་ ན་ རེ། དེ་ ཁོ་ ན་ ཉིད་ ལ་ མཉམ་ པར་ བཞག་
པའི་མཉམ་གཞག་ ཡེ་ ཤེས་ ཀྱིས་ གཟུང་འཛིན་ གཉིས་ སྟོང་ འབའ་ཞིག་ལ་དམིགས་ཏེ།
མཉམ་བཞག་ལ་གཉིས་སྣང་མཐའ་དག་ལོག་པའི་ཕྱིར། དེས་ན་གཟུང་འཛིན་གཉིས་ཀྱིས་
སྟོང་པའི་སྟོང་ཉིད་དང་། གཟུང་འཛིན་གཉིས་སྟོང་གི་སེམས་འབའ་ཞིག་སྒྲུབ་པའི་དམིགས་
པ་ཡིན་ལ། དེ་དག་བདེན་པར་གྲུབ་སྟེ། རྣམ་པར་དག་པའི་དམིགས་པ་ཡིན་པའི་ཕྱིར། དེ་
ཆོས་ཅན། རང་བཞིན་གྱི་དྲི་མས་རྣམ་པར་དག་སྟེ། གཟུང་འཛིན་གྱི་སྤྲོས་པས་རང་བཞིན་
གྱིས་དབེན་པའི་ཕྱིར་ཞེ་ན། ཐེག་ཆེན་གྱི་སྒྲུབ་པ་ཆོས་ཅན། དམིགས་པ་དག་པ་གོང་ནས་
གོང་དུ་ཁྱད་པར་དུ་མི་འགྱུར་བར་ཐལ། གཟུང་འཛིན་རྫས་གཞན་གྱིས་སྟོང་པའི་རང་བཞིན་
དྲི་ བྲལ་ གྱི་སྟོང་ཉིད་བདེན་པ་བ་ཁོ་ན་ལ་དམིགས་པའི་ ཕྱིར། བྱས་པ་ལ། ཁོ་ན་རེ། ཆུ་
- 1
5 （ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཁམས་གསེར་དང་ནམ་མཁའ་རྣམས། །དག་པ་བཞིན་དུ་དག་པར་འདོད། །ཅེས་གསུངས་
པ་ལྟར། རང་བཞིན་གྱིས་རྣམ་པར་དག་ན་ཡང་གློ་བུར་གྱི་དྲི་མ་དང་རིམ་གྱིས་བྲལ་བར་
འདོད་དོ་ཞེ་ན། རྣམ་རིག་པ་ཆོས་ཅན། ཁྱོད་ལྟར་ན། གློ་བུར་གྱི་དྲི་མ་སྤང་དུ་མི་རུང་བར་
ཐལ། ཁྱོད་ལྟར་ན་དྲི་མ་བདེན་པར་གྲུབ་པའི་ཕྱིར་ཏེ། གཉེན་པོ་བདེན་པར་གྲུབ་པའི་ཕྱིར།
རྟགས་ཁས་བླངས་སོ། ཁོ་ན་རེ། ཁྱོད་རང་གིས་ཀྱང་རྣམ་མཁྱེན་གྱི་དམིགས་པ་དངོས་མེད་
དུ་བཤད་པ་དང་འགལ་ཞེ་ན། སྐྱོན་མེད་དེ། བདེན་པའི་དངོས་པོ་མེད་པའི་ཆོས་ཐམས་ཅད་
ལ་དམིགས་ནས་སྒྲོ་འདོགས་རིམ་གྱིས་གཅོད་པའི་ཕྱིར། རང་ལུགས་ལ། ཆོས་ཐམས་ཅད་
ཐེག་ཆེན་སྒྲུབ་པའི་དམིགས་པ་ཡིན་ཏེ། ཐེག་ཆེན་སྒྲུབ་པས་སྒྲོ་འདོགས་མི་གཅོད་པའི་གཞི་
གང་ཡང་མེད་པའི་ཕྱིར། དེ་ལ་རྩ་བའི་དབྱེ་བ་གསུམ་དང༌། ཡན་ལག་གི་དབྱེ་བ་བརྒྱད་དེ།
མདོར་ན་བཅུ་གཅིག་གོ །
གཉིས་པ་ལ། མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་
ནི༑ དམིགས་པ་ཆོས་རྣམས་ཐམས་ཅད་བདེ། །ཞེས་སོགས་ཆོས་ཅན། དགོས་པ་ཡོད་དེ།
ཇི་ལྟར་བཤད་པའི་སྒྲུབ་པའི་དམིགས་པའི་རྟེན་གྱི་ཆོས་གང་ཡིན་ཞེ་ན། དེའི་ལན་བསྟན་
པའི་ཆེད་ཡིན་པའི་ཕྱིར། གཉིས་པ་ནི། ཆོས་རྣམས་ཐམས་ཅད་ཆོས་ཅན། ཐེག་ཆེན་སྒྲུབ་
པའི་དམིགས་པ་ཡིན་ཏེ། ཐེག་ཆེན་སྒྲུབ་པའི་སྒྲོ་འདོགས་གཅད་བྱའི་གཞིར་གྱུར་པའི་ཕྱིར།
དེ་ལ་དམིགས་པ་བཅུ་གཅིག་གི་ནང་ནས་རེ་ཤིག་དང་པོར་སྤྱིར་དགེ་མི་དགེ་ལུང་མ་བསྟན་
འཆད་དོ། །གོ་རིམ་བཞིན་དུ་དགེ་སྦྱོང་གི་ཚུལ་ཟག་མེད་བར་ཆད་མེད་ལམ་ཆོས་ཅན། དགེ་
བ་ཡིན་ཏེ། འབྲས་བུ་ཡིད་དུ་འོང་བར་བྱིན་བྱེད་ཡིན་པའི་ཕྱིར། ཚུལ་མིན་ཡིད་བྱེད་ཀྱིས་
ཀུན་ནས་བསླང་བའི་སྲོག་གཅོད་པ་ལ་སོགས་པ་ཆོས་ཅན། མི་དགེ་བ་ཡིན་ཏེ། འབྲས་བུ་
ཡིད་དུ་མི་འོང་བ་འབྱིན་བྱེད་ཡིན་པའི་ཕྱིར། བཟོ་བྱེད་པའི་ལུས་ཀྱི་ལ་སོགས་པ་ཆོས་ཅན།
མ ༑
5 1 མ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལུང་དུ་མ་བསྟན་པ་ཡིན་ཏེ། དགེ་མི་དགེ་གང་དུ་ཡང་བརྗོད་དུ་མེད་པའི་ཕྱིར། དེའི་འོག་ཏུ་
དེ་དག་ཉིད་ལ་འཇིག་རྟེན་པ་ལ་སོགས་པ་རྣམ་པ་གཉིས་པོའི་དབྱེ་བ། ཟུང་བཞི་ཉིད་ཀྱིས་
ལྷག་མ་བརྒྱད་པོ་རྣམས་ཏེ། གྲངས་བཞིན་དུ་བྱིས་པའི་སྐྱེ་བོ་ཐམས་ཅད་དང་འབྲེལ་བའི་
ཕུང་པོ་ལྔ་ཆོས་ཅན། འཇིག་རྟེན་པ་ཡིན་ཏེ། ཁམས་གསུམ་པའི་སྲེད་པས་འཕངས་པའི་ཆོས་
ཡིན་པའི་ཕྱིར། འཕགས་པའི་སྐྱེ་བོ་ཐམས་ཅད་ཀྱིས་བསྡུས་པའི་ཟག་མེད་ཀྱི་བསམ་གཏན་
བཞི་ཆོས་ཅན། འཇིག་རྟེན་ལས་འདས་པ་ཡིན་ཏེ། ཟག་མེད་ཀྱི་ཡོན་ཏན་ཡིན་པའི་ཕྱིར། ཉེ་
བར་ལེན་པའི་ཕུང་པོ་ལྔ་ཆོས་ཅན། ཟག་བཅས་ཡིན་ཏེ། ཟག་པའི་རྟེན་བྱེད་པས་བདག་ཏུ་
ལྟ་བའི་གཉེན་པོ་མ་ཡིན་པའི་ཕྱིར། འཇིག་རྟེན་ལས་འདས་པའི་དྲན་པ་ཉེ་བར་བཞག་པ་
བཞི་ཆོས་ཅན། ཟག་མེད་ཡིན་ཏེ། བདག་དེར་ལྟ་བའི་དངོས་གཉེན་བྱེད་པའི་ཕྱིར། འདོད་
པ་ཁམས་ལ་སོགས་པ་ཆོས་ཅན། འདུས་བྱས་ཡིན་ཏེ། རྒྱུ་དང་རྐྱེན་ལ་རག་ལས་པའི་ཕྱིར།
དེ་བཞིན་ཉིད་ཆོས་ཅན། འདུས་མ་བྱས་ཡིན་ཏེ། རྒྱུ་ལ་མ་ལྟོས་པ་ཡིན་པའི་ཕྱིར། བསམ་
གཏན་བཞི་ཆོས་ཅན། ཐུན་མོང་བ་ཡིན་ཏེ། འཕགས་པའི་སྐྱེ་བོ་ཐམས་ཅད་ཀྱི་རྒྱུ་ལས་བྱུང་
བའི་ཕྱིར། སྟོབས་བཅུ་ཆོས་ཅན། ཐུན་མོང་མ་ཡིན་པ་ཡིན་ཏེ། ཡང་དག་པར་རྫོགས་པའི་
སངས་རྒྱས་ཀྱི་ཐུགས་རྒྱུད་ཁོ་ན་ལས་འབྱུང་བའི་ཆོས་ཅན་ཡིན་པའི་ཕྱིར། དེས་ན་ཐེག་ཆེན་
སྒྲུབ་པའི་དམིགས་པ་རྣམ་པ་བཅུ་གཅིག་གོ །དེའི་རྒྱུ་མཚན་ཐེག་ཆེན་སྒྲུབ་པས་གོང་དུ་
བསྟན་པ་དེ་ལྟ་བུ་ལ་སོགས་པའི་ཆོས་ཐམས་ཅད་ཇི་ལྟ་བ་བཞིན་དུ་རྟོགས་པའི་རིམ་གྱིས་
དམིགས་ པས་སོ། །ངག་དོན། ཤེས་བྱ་ཆོས་ཅན། ཐེག་ཆེན་སྒྲུབ་པའི་དམིགས་པ་རྣམ་པ་
བཅུ་གཅིག་ཡོད་དེ། དགེ་མི་དགེ་སོགས་ཆོས་བཅུ་གཅིག་ལ་དམིགས་ནས་ཐེག་ཆེན་སྒྲུབ་
པས་སྒྲོ་འདོགས་གཅོད་པའི་ཕྱིར།
གསུམ་པ་ཆེད་དུ་བྱ་བ་མཐར་ཐུག་བཤད་པ་ལ། སྤྱི་གཞུང་གཉིས་ཀྱི་དང་པོ་ནི།
- 1 5 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཐེག་ཆེན་སྒྲུབ་པའི་འཐོབ་བྱ་མཐར་ཐུག་ནི་ཆེད་དུ་བྱ་བ་ཡིན་ལ། དེ་ཡང་སེམས་ཆེན་པོ།
སྤོང་པ་ཆེན་པོ། རྟོགས་པ་ཆེན་པོ་གསུམ། དེར་འབྱེད་པའི་རྒྱུ་མཚན། སྒྲུབ་པའི་ཆེད་དུ་བྱ་བ་
ལ་རང་དོན་དང་གཞན་དོན་གཉིས་ཡིན་ལ། གཞན་དོན་མཐར་ཐུག་པ་སེམས་ཆེན་པོ་དང༌།
རང་དོན་མཐར་ཐུག་པ་སྤོང་བ་དང་རྟོགས་པ་ཡིན་པའི་ཕྱིར། དེ་ལ་སེམས་ཆེན་པོ་ནི། རང་
རྒྱུད་ལྡན་གྱི་སྐྱེས་བུ་སེམས་ཅན་ཀུན་གྱི་ནང་ནས་མཆོག་ཉིད་དུ་བྱེད་པའི་སེམས་ཡིན་ལ།
དབྱེ་ན། མི་ཕྱེད་པ་རྡོ་རྗེ་ལྟ་བུའི་སེམས། རྒྱུན་མི་ཆད་པ་རླབས་པོ་ཆེའི་སེམས་སོ། །མདོ་
ལས། སེམས་ཅན་གྱི་ཕུང་པོ་ཆེན་པོ་དང་། སེམས་ཅན་གྱི་སྡེ་ཆེན་པོ་ཀུན་གྱི་མཆོག་ཉིད་དུ་
བྱེད་པར་འགྱུར་བ་དེའི་ཕྱིར་སེམས་ཆེན་པོ་ཞེས་བྱའོ། །འཕགས་པས་རྗེས་མཐུན་པ་ཚོགས་
ལམ་ནས་ཀྱང་བཤད་ལ། མཚན་ཉིད་པ་སངས་རྒྱས་ཀྱི་ས་ཁོ་ན་ན་ཡོད་དེ། གཞན་དོན་
མཐར་ཐུག་ནི་སངས་རྒྱས་ཁོ་ནར་ངེས་པའི་ཕྱིར། སྒྲིབ་གཉིས་བག་ཆགས་དང་བཅས་པ་མ་
ལུས་པར་སྤངས་པའི་སྤངས་པ་ནི་སྤོང་བ་ཆེན་པོ་ཡིན་ལ། དབྱེ་ན། ཉོན་སྒྲིབ་བག་ཆགས་
དང་བཅས་པ་སྤངས་པའི་སྤངས་པ་དང་། ཤེས་སྒྲིབ་བག་ཆགས་དང་བཅས་པ་སྤངས་པའི་
སྤངས་པ། མདོ་ནི། བདག་ཏུ་ལྟ་བ་དང་། ཞེས་པ་ནས་ལྟ་བའི་རྣམ་པ་དེ་དག་སྤང་བའི་ཕྱིར་
མི་དམིགས་པའི་ཚུལ་གྱིས་ཆོས་སྟོན་ནོ། །ཞེས་སོགས་སོ། །བདག་མེད་གཉིས་རྟོགས་པའི་
རྟོགས་པ་མཐར་ཐུག་ནི། རྟོགས་པ་ཆེན་པོ་ཡིན་ལ། དབྱེ་བ་ནི། བརྒྱད་སྟོང་པ་ལྟར་ན། བྱང་
ཆུབ་ཀྱི་སེམས། ཐམས་ཅད་མཁྱེན་པའི་སེམས། ཟག་པ་མེད་པའི་སེམས། མཉམ་པ་མེད་
པའི་སེམས། མི་མཉམ་པ་དང་མཉམ་པའི་སེམས། ཉན་རང་དང་ཐུན་མོང་མ་ཡིན་པའི་
སེམས་སོ། །སེམས་ཆེན་པོ་དང་རྟོགས་པ་ཆེན་པོ་མི་འགལ་ཏེ། བདག་མེད་རྟོགས་པ་མཐར་
ཐུག་མ་ཡིན་པའི་སེམས་ཆེན་པོ་མེད་པའི་ཕྱིར། ཆེད་དུ་བྱ་བ་གསུམ་གྱི་རྣམ་གཞག་འདི་ཡང་
མཐར་ཐུག་གི་ཆེད་དུ་བྱ་བའི་དབང་དུ་བྱས་པ་ཡིན་གྱི། གནས་སྐབས་ཀྱི་ཆེད་དུ་བྱ་བ་སྣ་
- ]
5
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚོགས་པ་ཡིན་ནོ། །གོ་རིམ་ནི། བྱང་ཆུབ་སེམས་དཔའ་རྣམས་གཙོ་བོར་གཞན་དོན་དོན་དུ་
གཉེར་བས་སེམས་ཆེན་པོ་ཆེད་དུ་གཉེར་བྱའི་གཙོ་བོ་ཡིན་པའི་ཕྱིར་དང་པོར་བསྟན། དེ་
ནས་གཞན་དོན་མཐར་ཕྱིན་པ་མི་མཐུན་ཕྱོགས་སྤངས་པ་ལ་རག་ལས་པས་དེ་ནས་སྤོང་བ་
ཆེན་པོ་བསྟན། མི་མཐུན་ཕྱོགས་སྤངས་པ་རྟོགས་པ་མེད་ན་མི་འབྱུང་བས་རྟོགས་པ་ཆེན་པོ་
བསྟན་ནོ། །
གཉིས་པ་ལ། མཚམས་སྦྱར་བ་དང༌། ཚིག་དོན་འགྲེལ་པ་གཉིས་ལས། དང་
པོ་ནི། རྗེ་བཙུན་བྱམས་པ་ཆོས་ཅན། དམིགས་པའི་འོག་ཏུ་ཆེད་དུ་བྱ་བ་བཤད་པ་ལ་དགོས་
པ་ཡོད་དེ། དམིགས་པ་དེ་ལྟ་བུ་སྒྲུབ་པའི་ཆེད་དུ་བྱ་བ་གང་ཡིན་ཞེ་ན། ལན་བསྟན་པའི་ཆེད་
ཡིན་པའི་ཕྱིར། གཉིས་པ་ནི། ཆེན་པོ་ཉིད་གསུམ་དང་ལྡན་པས་ཆེད་དུ་བྱ་བ་ཡང་གསུམ་དུ་
ཤེས་པར་བྱའོ། །གང་གིས་ཞེ་ན། སངས་རྒྱས་ཀྱི་མིང་གིས་བཏགས་པའི་བྱང་ཆུབ་སེམས་
དཔའ་རྣམས་ ཀྱིས་སོ། །དེའི་རྒྱུ་མཚན། སེམས་ཅན་ཐམས་ཅད་སེམས་ཅན་ཀུན་གྱི་ནང་
ནས་མཆོག་ཉིད་དུ་བྱེད་པའི་སེམས་ཆེན་པོ་ཉིད་དང་། སྤོང་བ་ཆེན་པོ་ཉིད་དང་། རྟོགས་པ་
ཆེན་པོ་ཉིད་ཀྱི་དབང་དུ་བྱས་ཏེ་སྒྲུབ་པ་ལ་འཇུག་པ་དེའི་ཕྱིར་རོ། །བྱང་སེམས་ལ་སངས་
རྒྱས་ཀྱི་མིང་གིས་འདོགས་པའི་རྒྱུ་མཚན་ཡོད་དེ། རྣམ་པ་ཐམས་ཅད་དུ་རྣམ་པ་ཐམས་ཅད་
མཁྱེན་པ་ཉིད་ཡོངས་སུ་ཤེས་པའི་སྒོ་ནས་རྣམ་མཁྱེན་འབྱུང་བར་འགྱུར་བའི་ཕྱིར། ངག་དོན།
ཤེས་བྱ་ཆོས་ཅན། ཐེག་ཆེན་སྒྲུབ་པའི་ཆེད་དུ་བྱ་བ་གསུམ་ཡོད་དེ། ཆེན་པོ་གསུམ་གྱི་དབང་
དུ་བྱས་ནས་བྱང་སེམས་རྣམས་སྒྲུབ་པ་ཉམས་ལེན་ལ་འཇུག་པའི་ཕྱིར།
བཞི་པ་སྒྲུབ་པ་རང་གི་ངོ་བོ་འཆད་པ་ལ། སྤྱི་གཞུང་གཉིས་ལས། དང་པོ་ནི།
ཐེག་ཆེན་སེམས་བསྐྱེད་ལ་གནས་ནས་རང་གཞན་གྱི་དོན་རྩོམ་ཞིང་། བྱང་ཆུབ་ཆེན་པོ་
འབྱིན་པའི་རྣལ་ འབྱོར་ནི། ཐེག་ཆེན་སྒྲུབ་ པའི་མཚན་ཉིད་དེ། རྒྱན་ལས། གནས་རྩོམ་
- 1 5 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
འབྲས་བུ་འབྱུང་བ་ཆེ་བདག་ཉིད། །རྒྱལ་སྲས་རྣམས་ཀྱི་སྒྲུབ་པ་ཡིན་པར་འདོད། །ཅེས་
གསུངས་སོ། །དབྱེ་ན། སྤྱོད་པ་རྗེས་སུ་སྒྲུབ་པ་དང་། འཐོབ་བྱ་འབྲས་བུ་རྗེས་སུ་སྒྲུབ་པ་
གཉིས་ཡིན་ལ། དང་པོ་ལ། བསམ་པ་རྗེས་སུ་སྒྲུབ་པ། གོ་ཆ་དང་སྦྱོར་བ་རྗེས་སུ་སྒྲུབ་པ་
འཇུག་པ་སྟེ། དམག་དཔོན་ཕ་རོལ་གྱི་གནོད་པས་མི་ཚུགས་པའི་དོན་དུ་ཐོག་མར་གོ་གྱོན་
ཞིང་། དེ་ནས་གཡུལ་དུ་འཇུག་པ་ལྟར། བྱང་སེམས་རྣམས་མི་མཐུན་ཕྱོགས་སྤོང་བའི་དོན་
དུ་ཕྱིན་དྲུག་གིས་བགོས་ནས་རྒྱུ་འབྲས་ཀྱི་ཐེག་ཆེན་ལ་འཇུག་པའི་ཕྱིར། གཉིས་པ་ལ།
གནས་སྐབས་ཀྱི་འབྲས་བུ་སྒྲུབ་པ་ཚོགས་དང་། མཐར་ཐུག་གི་འབྲས་བུ་སྒྲུབ་པ་ངེས་འབྱུང་
སྒྲུབ་པ་གཉིས་ཏེ། དམག་དཔོན་དཔུང་གི་ཚོགས་ཀྱིས་ཕ་རོལ་ཕམ་པར་བྱས་ནས་གཡུལ་ལ་
དབང་བྱེད་པ་བཞིན་དུ་ཚོགས་ཀྱི་དཔུང་གིས་མི་མཐུན་ཕྱོགས་སྤངས་ནས་རང་གི་སེམས་ལ་
དབང་བྱེད་པའི་ཕྱིར། དེས་ན་གཞན་དོན་དུ་བྱང་ཆུབ་ཐོབ་པར་འདོད་པའི་གོ་ཆའི་བརྩོན་
འགྲུས་གཙོ་བོར་གྱུར་པའི་རྣལ་འབྱོར་དང་། གཞན་དོན་དུ་ཕ་རོལ་ཏུ་ཕྱིན་པ་དྲུག་ལ་སྤྱོད་
པའི་འཇུག་པའི་བརྩོན་འགྲུས་གཙོ་བོར་གྱུར་པའི་རྣལ་འབྱོར་ནི། རིམ་པ་ལྟར། གོ་སྒྲུབ་དང་
འཇུག་སྒྲུབ་གཉིས་ཀྱི་མཚན་ཉིད་ཡིན་ལ། སྒྲུབ་པ་ཁྱད་པར་གསུམ་ལྡན་གང་ཞིག །གནས་
སྐབས་དང་མཐར་ཐུག་གི་བྱང་ཆུབ་ཆེན་པོ་གང་རུང་དངོས་སུ་འབྱིན་པ་དང་། སྒྲུབ་པ་ཁྱད་
པར་གསུམ་ལྡན་གང་ཞིག་འབྱུང་ས་བརྒྱད་པོ་གང་རུང་དུ་དངོས་སུ་འབྱུང་བ་ནི། རིམ་པ་
ལྟར་ཚོགས་སྒྲུབ་དང་ངེས་འབྱུང་སྒྲུབ་པའི་མཚན་ཉིད་ཡིན་ནོ། །ས་མཚམས་ལ་ཁ་ཅིག་གོ་
སྒྲུབ་སྦྱོར་ལམ་དང་། འཇུག་སྒྲུབ་མཐོང་ལམ་དང་། ཚོགས་སྒྲུབ་སྒོམ་ལམ་དང་། ངེས་འབྱུང་
སྒྲུབ་པ་ཁྱད་པར་གྱི་ལམ་ནས་འཇོག་གི །སྔ་རོལ་དུ་མ་ཡིན་ཏེ། སྦྱོར་བ་དང་། མཐོང་བ་དང༌།
སྒོམ་པ་དང༌། ཁྱད་པར་གྱི་ལམ་གྱི་ངོ་བོ་ཉིད་ཀྱི་སྒྲུབ་པའི་བདག་ཉིད་ཅེས་བཤད་པའི་ཕྱིར་
ཞེ་ན། ཤེས་བྱ་ཆོས་ཅན། ཚོགས་ན་བསམ་པ་དང་། ལྷག་པའི་བསམ་པ་དང་མཚུངས་ལྡན་
- 1 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གྱི་སེམས་བསྐྱེད་མེད་པར་ཐལ། ཚོགས་ན་གོ་སྒྲུབ་མེད་པའི་ཕྱིར། རང་ལུགས་ལ་གོ་སྒྲུབ་
ཚོགས་ལམ་དང༌། འཇུག་སྒྲུབ་སྦྱོར་ལམ་ནས་ཡོད་དེ། ཚོགས་གྱི་གནས་སྐབས་སུ་ཐེག་ཆེན་
གྱི་གོ་ཆའི་བརྩོན་འགྲུས་གཙོ་བོར་གྱུར་ཅིང་སྦྱོར་ལམ་དུ་འཇུག་པའི་བརྩོན་འགྲུས་གཙོ་བོར་
གྱུར་པའི་ཕྱིར། འགྲེལ་ཆེན་ལུང་ལས། དེ་ལ་འཕགས་པ་ཐོགས་མེད་ཀྱིས་གོ་ཆ་དང་འཇུག་
པའི་སྒྲུབ་པ་དག་ནི་གོ་རིམ་བཞིན་དུ་རྒྱུད་པ་དང་དངོས་སུ་སྦྱོར་བའི་རང་བཞིན་ཚོགས་དང་
མོས་པས་སྤྱོད་པའི་སས་བསྡུས་པ་ཡིན་ནོ། །ཞེས་ལུང་ཁུངས་སུ་མཛད་དོ། །ཚོགས་སྒྲུབ་ནི།
སྦྱོར་ལམ་ཆོས་མཆོག་ཆེན་པོ་དང་། ངེས་འབྱུང་སྒྲུབ་པ་ས་དང་པོ་ནས་ཡོད་ཅིང་། གཙོ་ཆེར་
དག་ས་ནས་ཡོད་དེ། འགྲེལ་ཆེན་ལུང་ལས། ཐོགས་མེད་ཀྱིས་ལུང་དྲངས་པ་ལས། ཚོགས་
ཀྱི་སྒྲུབ་པ་ནི་བརྩེ་བ་ནས་བརྩམས་ཏེ་གཟུངས་ཀྱི་བར་ནི་མངོན་སུམ་དུ་སྦྱོར་བའི་ལམ་གྱི་
རང་བཞིན་ཆོས་མཆོག་ཆེན་པོས་བསྡུས་པ་ཡིན་ནོ། །ཞེས་པ་ནས། ངེས་པར་འབྱུང་བའི་
སྒྲུབ་པ་ནི་སྒོམ་པའི་ལམ་ལ་བརྟེན་པ་ཡིན་ནོ། །ཞེས་པའི་བར་འབྱུང་བའི་ཕྱིར་ཏེ། མདོར་ན་
བྱང་ཆུབ་ཏུ་སེམས་བསྐྱེད་ནས་ལམ་ཉམས་སུ་ལེན་པའི་ཉམས་ལེན་ཐམས་ཅད་འདིར་
བསྟན་སྒྲུབ་པར་འདོད་དེ། ཐེག་ཆེན་གྱི་བསམ་སྦྱོར་གཉིས་དང་རྒྱུ་འབྲས་ཀྱི་ཉམས་ལེན་
ཐམས་ཅད་འདིར་འདུས་པའི་ཕྱིར་རོ། ། །
གཉིས་པ་ལ། མཚམས་སྦྱར་བ་དང༌། སོ་སོར་བཤད་པ་གཉིས། དང་པོ་
ནི༑ རྗེ་བཙུན་བྱམས་མགོན་ཆོས་ཅན། དེ་ལྟར་སྒྲུབ་པའི་རྟེན་དུ་གྱུར་པ་ལ་སོགས་པ་བརྗོད་
ནས་སྒྲུབ་པའི་ངོ་བོ་འཆད་པ་ལ་དགོས་པ་ཡོད་དེ། སྒྲུབ་པ་དེའི་རང་གི་ངོ་བོ་གང་ཡིན་ཞེ་ན།
དེའི་ལན་བསྟན་པའི་ཆེད་ཡིན་པའི་ཕྱིར། གཉིས་པ་ལ་སྤྱིའི་རྣམ་གཞག་བསྡུས་ཏེ་བསྟན།
སོ་སོའི་རང་བཞིན་རྒྱས་པར་བཤད་པ་དང་གཉིས། དང་པོ་ནི། སྒྲུབ་བོ། གང་ན། ཐམས་
ཅད་མཁྱེན་པ་ཉིད་གསུམ་གྱི་ཡུལ་ལོ། །གང་གི་སྒོ་ནས་ནི། སྤྱིར་དགེ་བའི་ཆོས་ཀྱི་རྟེན་དུ་
- 1
5 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གྱུར་པའི་སྒོ་ནས་སོ། །ཡང་སྒྲུབ་བོ། །གང་ན། རྣམ་པ་ཀུན་མངོན་པར་རྫོགས་པར་རྟོགས་པ་
ལ་སོགས་པ་མངོན་པར་རྟོགས་པ་རྣམ་པ་བཞི་ལའོ། །ཇི་ལྟར་ན། མངོན་པར་རྟོགས་པ་རེ་རེ་
ཞིང་ཕ་རོལ་ཏུ་ཕྱིན་པ་དྲུག་གི་རྟེན་དུའོ། །འདི་གཉིས་ཀྱི་ཁྱད་པར་ལྟ་བའི་རང་བཞིན་མཁྱེན་
གསུམ་སྤྱིར་སྒྲུབ་པ་ལ། མཁྱེན་གསུམ་གྱི་སྒྲུབ་པ་དང་། སྤྱོད་པའི་རང་བཞིན་ཕར་ཕྱིན་དྲུག་
ལྡན་དུ་ཉམས་སུ་ལེན་པ་ལ་སྦྱོར་བཞིའི་སྒྲུབ་པར་འདོད་དོ། །ཆོས་སྐུའི་སྒྲུབ་པ་མི་སྟོན་པའི་
རྒྱུ་མཚན་ཅི་ཡིན་ཞེ་ན། ཆོས་སྐུ་ནི་འབྲས་བུའི་ལྡོག་པ་ནས་བསྟན་པའི་ཕྱིར། རྣམ་མཁྱེན་ལ་
མི་མཚུངས་ཏེ། རྣམ་མཁྱེན་གཏན་ལ་དབབ་བྱའི་ལྡོག་པ་ནས་བསྟན་པའི་ཕྱིར། ངག་དོན།
མཁྱེན་གསུམ་ཐོས་བསམ་གྱིས་སྒྲོ་འདོགས་བཅད་ནས་བསྒོམ་པའི་ཚོགས་ལམ་པའི་ལྟ་བ་
ཆོས་ཅན། མཁྱེན་གསུམ་གྱི་སྒྲུབ་པ་ཡིན་ཏེ། ཐོས་བསམ་གཙོ་བོར་གྱུར་པའི་སྒོ་ནས་མཁྱེན་
གསུམ་ཉམས་སུ་ལེན་པའི་རྣལ་འབྱོར་ཡིན་པའི་ཕྱིར། སྦྱིན་པ་འཁོར་གསུམ་མ་དམིགས་
པར་ཉམས་སུ་ལེན་པའི་ཐེག་ཆེན་གྱི་སྦྱོར་ལམ་དྲོད་ཆོས་ཅན། སྦྱོར་བཞི་ཉམས་ལེན་གྱི་སྒྲུབ་
པ་ཡིན་ཏེ། སྦྱིན་སོགས་ཕར་ཕྱིན་དྲུག་ལྡན་དུ་ཉམས་སུ་ལེན་པའི་སྒོམ་བྱུང་གཙོ་བོར་གྱུར་
པའི་རྣལ་འབྱོར་ཡིན་པའི་ཕྱིར།
གཉིས་པ་ལ། བསམ་པ་གོ་ཆའི་སྒྲུབ་པ་བཤད། སྦྱོར་བ་འཇུག་པའི་སྒྲུབ་པ་
བཤད། རིགས་རྒྱུ་ཚོགས་ཀྱི་སྒྲུབ་པ་བཤད། ཉེ་རྒྱུ་ངེས་འབྱུང་སྒྲུབ་པ་བཤད་པ་དང་བཞི།
དང་པོ་ལ། མཚམས་སྦྱར་བ་དང༌། ངོ་བོ་བཤད་པ་གཉིས། དང་པོ་ནི། ཐོགས་མེད་ཀྱིས་
བཤད་པ། དེ་ལྟར། རིམ་པ་ཇི་ལྟ་བ་བཞིན་དུ་ཐེག་ཆེན་གྱི་ཚོགས་ལམ་ཆོས་ཅན། གོ་ཆའི་
སྒྲུབ་པ་ཡིན་ཏེ། ཐེག་ཆེན་སྦྱོར་ལམ་ལ་ལྟོས་ཏེ། མཐོང་ལམ་ལ་རྒྱུད་ནས་སྦྱོར་བའི་ལམ་གྱི་
ངོ་བོ་ཉིད་ཀྱི་སྒྲུབ་པའི་བདག་ཉིད་ཡིན་པའི་ཕྱིར། ཐེག་ཆེན་གྱི་སྦྱོར་ལམ་དྲོད་ཆོས་ཅན།
འཇུག་ པའི་ སྒྲུབ་ པ་ ཡིན་ཏེ། ཐེག་ཆེན་མཐོང་ལམ་ཉེ་བར་སྦྱོར་བའི་རྣལ་འབྱོར་ཡིན་
- ，
5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར། ཐེག་ཆེན་གྱི་སྦྱོར་ལམ་ཆོས་མཆོག་ཆེན་པོའི་སྐད་ཅིག་ཐ་མ་ཆོས་ཅན། ཚོགས་
སྒྲུབ་ཡིན་ཏེ། ཐེག་ཆེན་མཐོང་ལམ་ལ་མངོན་སུམ་དུ་སྦྱོར་བའི་རྣལ་འབྱོར་ཡིན་པའི་ཕྱིར།
ཐེག་ཆེན་གྱི་མཐོང་ལམ་མཉམ་གཞག་ཡེ་ཤེས་ཆོས་ཅན། ཚོགས་ཀྱི་སྒྲུབ་པ་ཡིན་ཏེ། ཐེག་
ཆེན་མཐོང་ལམ་གྱི་ངོ་བོ་ཉིད་དུ་གྱུར་པའི་རྣལ་འབྱོར་ཡིན་པའི་ཕྱིར། ཐེག་ཆེན་གྱི་སྒོམ་ལམ་
མཉམ་གཞག་ཡེ་ཤེས་ཆོས་ཅན། ཚོགས་སྒྲུབ་ཡིན་ཏེ། ཐེག་ཆེན་གྱི་སྒོམ་ལམ་གྱི་ངོ་བོ་ཉིད་
ཀྱི་རྣལ་འབྱོར་ཡིན་ཏེ། ས་བརྒྱད་པའི་ཡེ་ཤེས་ཆོས་ཅན། ངེས་འབྱུང་སྒྲུབ་པ་ཡིན་ཏེ། ཁྱད་
པར་གྱི་ལམ་གྱི་ངོ་བོ་ཉིད་ཀྱི་རྣལ་འབྱོར་ཡིན་པའི་ཕྱིར། དེ་ལྟར་གྱི་སྦྱོར་མཚམས་གཞན་ལ་
བྱེད་པས་ནི་འགྲེལ་ཆེན་མ་མཐོང་བར་ཟད་དོ། །ཤེས་བྱ་ཆོས་ཅན། སྒྲུབ་པ་བཞིའི་ནང་ནས་
གོ་ཆའི་སྒྲུབ་པ་དང་པོར་འཆད་པ་ལ་རྒྱུ་མཚན་ཡོད་དེ། གོ་ཆའི་སྒྲུབ་པ་དེ་གོ་ཆའི་བརྩོན་
འགྲུས་གཙོ་བོར་གྱུར་པའི་ཕྱིར། །
གཉིས་པ་ལ་སྤྱི་གཞུང་གཉིས་ལས་དང་པོ་ནི། སྤྱད་བྱ་ཕ་རོལ་ཏུ་ཕྱིན་པ་དྲུག་
ཡོད་པས་གོ་སྒྲུབ་ལ་ཡང་རྩ་བའི་དབྱེ་བ་རྣམ་པ་དྲུག་གོ །ཕར་ཕྱིན་དྲུག་ལ་ངོ་བོ། གྲངས་
ངེས། གོ་རིམ། འབྲས་བུ་དང་བཞི་ལས། དང་པོ་ནི། གཏོང་བ་དམ་པ་ཆོས་གསུམ་ལྡན།
ཉེས་སྤྱོད་སྤོང་བ་ཆོས་གསུམ་ལྡན། མི་འཁྲུགས་པའི་སེམས་དཔའ་ཆོས་གསུམ་ལྡན། དགེ་
བ་ལ་སྤྲོ་བ་ཆོས་གསུམ་ལྡན། དགེ་བའི་དམིགས་པ་ལ་སེམས་རྩེ་གཅིག་པ་ཆོས་གསུམ་ལྡན།
འཁོར་གསུམ་རྣམ་དག་གི་ཆོས་རབ་ཏུ་རྣམ་འབྱེད་རྣམས་རིམ་པར། འཁོར་གསུམ་ཡོངས་
དག་གི་ཕ་རོལ་ཏུ་ཕྱིན་པ་དྲུག་གི་ངོ་བོ་ཡིན་ལ། སོ་སོའི་སྒྲ་དོན། རྒྱན་ལས། དབུལ་བ་
འདོར་བར་བྱེད་པ་དང༌། །བསིལ་བ་ཐོབ་དང་ཁྲོ་བ་བཟོད། །མཆོག་སྦྱོར་བ་དང་ཡིད་འཛིན་
དང་། །དོན་དམ་ཤེས་པའི་ཕྱིར་བཤད་དོ། །ཞེས་པ་ལྟར་རོ། །དབྱེ་ན། སྦྱིན་པ་ལ་གསུམ་སྟེ།
ཆོས་ཀྱི་སྦྱིན་པ། ཟང་ཟིང་གི་སྦྱིན་པ། མི་འཇིགས་པའི་སྦྱིན་པའོ། །ཚུལ་ཁྲིམས་ལ་གསུམ་
- ，
5 8 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སྟེ༑ དགེ་བའི་ཆོས་སྡུད་དང༌། སེམས་ཅན་དོན་བྱེད་དང༌། ཉེས་སྤྱོད་སྡོམ་པའི་ཚུལ་ཁྲིམས་
སོ༑ ༑བཟོད་པ་ལ་གསུམ་སྟེ། སྡུག་བསྔལ་དང་ལེན་དང༌། ཆོས་ལ་ངེས་རྟོག་དང༌། གནོད་
བྱེད་ ལ་ ཇི་ མི་ སྙམ་ པའོ། །བརྩོན་འགྲུས་ལ་གསུམ་སྟེ། གོ་ཆ། སྦྱོར་བ། མི་ལྡོག་པའོ། །
བསམ་གཏན་ལ་གསུམ་སྟེ། མཐོང་ཆོས་ལ་བདེ་བར་གནས་དང༌། ཡོན་ཏན་ཁྱད་པར་ཅན་
སྒྲུབ་པ་དང་། སེམས་ཅན་དོན་བྱེད་ཀྱི་བསམ་གཏན་ནོ། །ཤེས་རབ་ལ་གསུམ་སྟེ། རྣམ་པར་
མི་རྟོག་པའི་སྦྱོར་བ་དང་། དངོས་དང་། རྗེས་ལས་བྱུང་པའོ། །གཉིས་པ་ནི། མངོན་མཐོ་དང་
ངེས་ལེགས་ལ་ལྟོས་ནས་དྲུག་སྟེ། མངོན་མཐོ་མཐར་ཕྱིན་པར་བྱེད་པ་ལ་ཕར་ཕྱིན་བཞི་དང་།
ངེས་ལེགས་མཐར་ཕྱིན་པར་བྱེད་པ་ལ་ཕར་ཕྱིན་གཉིས་སུ་ཡོད་པའི་ཕྱིར། དེ་ཡང་སྦྱིན་པས་
ལོངས་སྤྱོད། ཚུལ་ཁྲིམས་ཀྱི་ལུས། བཟོད་པས་འཁོར། བརྩོན་འགྲུས་ཀྱིས་ལས་ཀྱི་མཐའ་
ཕུན་སུམ་ཚོགས་པར་འགྱུར་ཞིང་། བསམ་གཏན་གྱིས་ཉོན་མོངས་ཀྱི་དབང་དུ་མི་འགྲོ་བ་
དང༌། ཤེས་རབ་ཀྱིས་བྱ་བ་རྣམས་ལ་ཕྱིན་ཅི་མ་ལོག་པར་བྱེད་པ་ཡིན་ནོ། །དོན་གཉིས་ལ་
ལྟོས་ནས་ཀྱང་དྲུག་སྟེ། གཞན་དོན་སྒྲུབ་པ་ལ་ཕར་ཕྱིན་གསུམ། རང་དོན་སྒྲུབ་པ་ལ་གཉིས།
ཐུན་མོང་དུ་གཅིག་སྟེ། དེ་ཡང་སྦྱིན་པས་ཆོས་དང་ཟང་ཟིང་ལ་སོགས་པ་གཏོང་བར་བྱེད་ཅིང་།
ཚུལ་ཁྲིམས་ཀྱིས་གཞན་ལ་མི་གནོད་པར་བྱེད་པ་དང༌། བཟོད་པས་གཞན་གྱི་གནོད་པ་
བཟོད་པར་བྱེད། བསམ་གཏན་ཤེས་རབ་གཉིས་ཀྱིས་སེམས་གནས་པ་དང་གྲོལ་བར་བྱེད།
བརྩོན་འགྲུས་ཀྱིས་གཉིས་ཀའི་གཞི་བྱེད་དོ། །བསླབ་པ་གསུམ་ལ་ལྟོས་ནས་ཀྱང་དྲུག་སྟེ།
ལྷག་པ་ཚུལ་ཁྲིམས་ཀྱི་བསླབ་པ་སྒྲུབ་པ་ལ་ཕར་ཕྱིན་གསུམ། སེམས་ཀྱི་བསླབ་པ་སྒྲུབ་པ་
ལ་གཅིག །ཤེས་རབ་ཀྱི་བསླབ་པ་སྒྲུབ་པ་ལ་གཅིག །ཐུན་མོང་དུ་གཅིག་རྣམས་ཡོད་པའི་
ཕྱིར། དེ་ཡང་སྦྱིན་པ་དང་། ཚུལ་ཁྲིམས་དང་། བཟོད་པ་གསུམ་གྱིས་ལྷག་པ་ཚུལ་ཁྲིམས་ཀྱི་
བསླབ་པ་སྒྲུབ། བསམ་གཏན་གྱིས་ལྷག་པ་སེམས་ཀྱི་བསླབ་པ་དང༌། ཤེས་རབ་ཀྱིས་ལྷག་
- 1 59 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཤེས་རབ་ཀྱི་བསླབ་པ་གསུམ། བརྩོན་འགྲུས་གསུམ་གར་གྱི་གྲོགས་ཡིན་པའི་ཕྱིར་རོ།།
ཐམས་ཅད་ཀྱང་དམ་པ་དྲུག་ལྡན་དུ་བསྒྲུབ་པར་བྱ་སྟེ། དེ་ཡང་རྟེན་དམ་པ་བྱང་ཆུབ་ཀྱི་
སེམས་དང༌། དངོས་པོ་དམ་པ་དངོས་པོ་ཐམས་ཅད། ཆེད་དུ་བྱ་བ་དམ་པ་སེམས་ཅན་གྱི་
དོན་དང་། ཐབས་དམ་པ་འཁོར་གསུམ་དུ་མི་དམིགས་པ་དང་། བསྔོ་བ་དམ་པ་བྱང་ཆུབ་ཏུ་
བསྔོ་བ་དང་། དག་པ་དམ་པ་སྒྲིབ་པ་གཉིས་སེལ་བའོ། ། །
གསུམ་པ་ནི། རྒྱན་ལས། དམན་དང་མཆོག་ཏུ་གནས་ཕྱིར་དང་
། །རགས་པ་
དང་ནི་ཕྲ་བའི་ཕྱིར། །ཞེས་གསུངས་ཤིང་། དགོངས་འགྲེལ་ལས། ལུས་དང་ལོངས་སྤྱོད་ལ་
མི་ལྟ་ན་ཚུལ་ཁྲིམས་ཡང་དག་པར་ལེན་པར་བྱེད་དོ། །ཚུལ་ཁྲིམས་རྗེས་སུ་བསྲུངས་ན་
བཟོད་པ་དང་ལྡན་པར་འགྱུར་རོ། །བཟོད་པ་དང་ལྡན་ན་བརྩོན་འགྲུས་བརྩམས་པར་འགྱུར་
རོ །བརྩོན་འགྲུས་བརྩམས་ན་བསམ་གཏན་སྒྲུབ་པར་འགྱུར་རོ། །བསམ་གཏན་བསྒྲུབས་
ན་འཇིག་རྟེན་ལས་འདས་པའི་ཤེས་རབ་ཐོབ་བོ། །ཞེས་སོ། །བཞི་པ་ནི། རིན་ཆེན་ཕྲེང་
བར། སྦྱིན་ པས་ལོངས་ སྤྱོད་ ཁྲིམས་ ཀྱིས་བདེ། །བཟོད་པས་གཟུགས་བཟང་བརྩོན་པས་
བརྗིད། །བསམ་གཏན་གྱིས་ཞི་བློ་ཡིས་གྲོལ། །ཞེས་པས་གནས་སྐབས་ཀྱི་འབྲས་བུ་དང༌།
ཡེ་ཤེས་བསམ་མི་ཁྱབ་པའི་ཡུལ། །རྣམ་པ་ཐམས་ཅད་མཁྱེན་ཉིད་ཐོབ། །ཅེས་པས་མཐར་
ཐུག་གི་འབྲས་བུ་བསྟན་ནོ། །མདོ་ནི། བྱང་ཆུབ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་སྤྱོད་ཅིང་། རྣམ་པ་ཐམས་ཅད་མཁྱེན་པའི་འདི་ཡིད་ལ་བྱེད་པས། སྦྱིན་པ་གཏོང་
ཞིང་། ཞེས་ སོགས་སོ། །གཉིས་པ་ནི། བཤད་དོ། །གང་ན། གོ་ཆའི་སྒྲུབ་པ་གང་ཡིན་པ་
དེའོ། །གང་གི་སྒོ་ནས་ན། དྲུག་ཚན་དྲུག་གིས་མདོ་ཇི་ལྟ་བ་བཞིན་དུའོ། །དྲུག་ཚན་དྲུག་ཏུ་
འབྱེད་པའི་རྒྱུ་མཚན། སྤྱད་བྱ་སྦྱིན་སོགས་དེ་དག་སོ་སོར་སྦྱིན་པ་ལ་སོགས་པ་རྣམ་པ་དྲུག་ཏུ་
བསྡུས་པའི་རྒྱུ་མཚན་གྱིས་སོ། །དེ་གང་ཞེ་ན། ཆོས་ཀྱི་སྦྱིན་པ་ལ་སོགས་པ་སྦྱིན་པར་བྱེད་པ་
- 1 (5 (j -



པ
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ན་ཉན་ཐོས་ཀྱི་ཡིད་ལ་བྱེད་པ་ལ་སོགས་པ་སྤོང་བ་སྦྱིན་པའི་ཚུལ་ཁྲིམས་དང་། སྐྱེ་བོ་ཐམས་
ཅད་ཀྱིས་མི་སྙན་པར་སྨྲ་བ་ཉིད་བཟོད་པ་སྦྱིན་པའི་བཟོད་པ་དང༌། སྦྱིན་པ་ལ་འདུན་པ་
བསྐྱེད་པ་སྦྱིན་པའི་བརྩོན་འགྲུས་དང་། དེའི་ཚེ་ཐེག་པ་གཞན་དང་མ་འདྲེས་པ་སེམས་རྩེ་
གཅིག་པ་སྦྱིན་པའི་བསམ་གཏན་དང༌། དེའི་ཚེ་སྦྱིན་སོགས་བདེན་མེད་དུ་རྟོགས་པའི་སྒོ་
ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོ་བ་སྦྱིན་པའི་ཤེས་རབ་བོ།།
ཞེས་གོ་རིམ་བཞིན་དུ་སྦྱར་རོ། །བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོ་བ་
ཞེས་པ་འགྲེལ་ཆེན་དང་ཉིར་སྣང་དུ་བསམ་གཏན་ལ་སྦྱར་བ་བསྔོ་བ་ཐམས་ཅད་ལ་སྦྱར་
བའི་དོན་ནོ། །སྦྱིན་པར་བྱ་བ་ལ་སོགས་པ་མི་དམིགས་པའི་གོ་ཆ་ཉིད་ཀྱིས་བྱེད་པ་དང༌།
ཞེས་པས་ཡུལ་ཅན་གོ་སྒྲུབ་བསྟན་ནོ། །དེ་བཞིན་དུ་ཕར་ཕྱིན་དྲུག་ལྡན་དུ་ཚུལ་ཁྲིམས་སྡུད་
པར་བྱེད། བཟོད་པ་རྫོགས་པར་བྱེད། བརྩོན་འགྲུས་རྩོམ་པར་བྱེད། བསམ་གཏན་སྒྲུབ།
ཤེས་ རབ་ སྒོམ་པར་བྱེད་དོ། ཁོ་ན་རེ། གོ་སྒྲུབ་དྲུག་ཏུ་མ་ངེས་པར་ཐལ། སྤྱད་བྱ་སྦྱིན་
སོགས་སོ་དྲུག་ཏུ་ཡོད་པའི་ཕྱིར་ཞེ་ན། དེ་ལྟར་སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་སོ་སོར་
སྦྱིན་པ་ལ་སོགས་པ་རེ་རེས་ཚང་བའི་ཕྱིར། བསྡུས་པས་ན་དྲུག་ཚན་དྲུག་གིས་རྣམ་པ་སུམ་
ཅུ་རྩ་དྲུག་ཡིན་མོད་ཀྱི། དེ་ལྟ་ན་ཡང་། ཤེས་བྱ་ཆོས་ཅན། གོ་ཆའི་སྒྲུབ་པ་རྣམ་པ་དྲུག་ཏུ་
ངེས་ཏེ། ཕར་ཕྱིན་དྲུག་གི་སྦྱིན་པ་དྲུག་སྦྱིན་པར་ཆོས་མཐུན་པ་ནས་ཤེས་རབ་དྲུག་ཤེས་རབ་
ཏུ་ཆོས་མཐུན་པའི་ཕྱིར། ཁ་ཅིག་སྦྱིན་པ་དྲུག་སྦྱིན་པར་འདུས་ཞེས་སྦྱོར་བ་མི་འཐད་དེ།
སྦྱིན་པའི་ཕར་ཕྱིན་དྲུག་ཆར་སྦྱིན་པ་ཁོ་ན་ཡིན་ན། སྦྱིན་པ་ཕར་ཕྱིན་དྲུག་ལྡན་དུ་ཉམས་སུ་
བླངས་པར་མི་འགྱུར་བའི་ཕྱིར། ངག་དོན། གོ་ཆའི་སྒྲུབ་པ་ཆོས་ཅན། ཁྱོད་ལ་དྲུག་ཚན་དྲུག་
ཏུ་འབྱེད་པའི་རྒྱུ་མཚན་ཡོད་དེ། སྤྱད་བྱ་སྦྱིན་སོགས་དྲུག་ཚན་དྲུག་ཏུ་ཡོད་པའི་རྒྱུ་མཚན་
གྱིས་ཁྱོད་ལ་དེར་ཕྱེ་བའི་ཕྱིར།
- 1
6
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ་མཚམས་སྦྱར་བ་དང༌། ཚིག་དོན་འགྲེལ་པ་གཉིས་ལས། དང་པོ་
ནི༑ ཤེས་བྱ་ཆོས་ཅན། གོ་སྒྲུབ་བསྟན་པས། གཉིས་པ་འཇུག་སྒྲུབ་འཆད་པ་ལ་རྒྱུ་མཚན་
ཡོད་དེ། དེ་ལྟར། ཐེག་ཆེན་དུ་གོ་བགོས་པ་ལས་འཇུག་པ་འབྱུང་བའི་ཕྱིར། གཉིས་པ་ནི།
འཇུག་གོ་གང་ལ་ན། རྒྱུ་དང་འབྲས་བུའི་ཐེག་པ་ལའོ། །གང་གི་སྒོ་ནས་ན་ཐེག་པ་ཆེན་པོའི་
ཆོས་མཐའ་དག་གནོན་པའི་ངོ་བོ་ཉིད་ཀྱི་སྒོ་ནས་སོ། །མདོར་ན། འཇུག་སྒྲུབ་དབྱེ་གཞི།
དབྱེ་བའི་ངོ་བོ་རྣམ་པ་དགུ། འབྱེད་པའི་རྒྱུ་མཚན་འཇུག་ཡུལ་ཐེག་ཆེན་དགུ་ཡོད་པས་སོ།།
དགུ་པོ་གང་ཞེ་ན། འདི་ལ་རྒྱུའི་ཐེག་ཆེན་དང༌། འབྲས་བུའི་ཐེག་ཆེན་གཉིས་ལས། དང་པོ་
ནི༑ འཇིག་རྟེན་པའི་དག་པ་ཐོབ་བྱེད་བསམ་གཏན་དང་གཟུགས་མེད་པའི་སྙོམས་པར་
འཇུག་པ་དང་། འཇིག་རྟེན་ལས་འདས་པའི་དག་པ་ཐོབ་བྱེད་སྦྱིན་པ་ལ་སོགས་པ་ཕ་རོལ་ཏུ་
ཕྱིན་པ་དྲུག་དང་། མཐོང་བ་དང༌། སྒོམ་པ་དང༌། མི་སློབ་པ་དང༌། ཁྱད་པར་གྱི་ལམ་རྣམས་
རང་དོན་དང༌། ཚད་མེད་པ་བཞི་དང༌། མི་དམིགས་པ་དང་ལྡན་པ་གཞན་དོན་ནོ། །གཉིས་
ཀ་ཁྱད་པར་དུ་བྱེད་པ་ནི། རྟོགས་པའི་ཁྱད་པར་དངོས་པོ་ཐམས་ཅད་ལ་འཁོར་གསུམ་རྣམ་
པར་དག་པ་དང༌། ཆེད་དུ་བྱ་བའི་ཁྱད་པར་ཆེད་དུ་བྱ་བ་ཆེན་པོ་གསུམ་དང༌། མཐུའི་ཁྱད་
པར་མངོན་པར་ཤེས་པ་དྲུག་གོ །གཉིས་པ་ནི། རྣམ་པ་ཐམས་ཅད་མཁྱེན་པ་འདི་དག་
ལ་ཡང་དག་པར་གནས་པའི་མཚན་ཉིད་དོ། །
འདི་དག་དཔྱད་པ་ལ་གོ་རིམ། སྤྱིའི་རྣམ་གཞག །རྟོགས་དཀའ་བ་བཤད་པ་
དང་གསུམ། དང་པོ་ནི། བསམ་གཏན་གཟུགས་མེད་དང་པོར་འཆད་པ་ལ་རྒྱུ་མཚན་ཡོད་དེ།
ལམ་ལ་འཇུག་པའི་དང་པོར་སེམས་བརྟན་པར་བྱེད་དགོས་པའི་ཕྱིར་ཏེ། སེམས་ལ་བརྟན་
པ་ཐོབ་ནས་ཚོགས་གཉིས་ལ་སློབ་པས་དེ་ནས་སྦྱིན་སོགས་དང་། ལམ་གྱི་སྒོ་ནས་ཚོགས་
གཉིས་མཐར་ཕྱིན་པར་བྱེད་པས་དེ་ནས་ལམ་དང༌། རང་དོན་གྲུབ་ན་གཞན་དོན་ལ་འཇུག་
- 1
; ?



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
པས་དེ་ནས་ཚད་མེད་པ་བཞི་དང་། གཞན་དོན་བྱེད་པ་ལ་འཆིང་བྱེད་ཀྱི་བདེན་འཛིན་སྤོང་
དགོས་པས་དེ་ནས་མཉམ་གཞག་ཏུ་མི་དམིགས་པ་དང༌། རྗེས་ཐོབ་ཏུ་འཁོར་གསུམ་རྣམ་
དག་དང་། གཞན་དོན་འགྲུབ་པ་བསམ་སྦྱོར་གཉིས་ལ་རག་ལས་པས། དེ་ནས་བསམ་པ་
ཆེད་དུ་བྱ་བ་ལ་བརྩོན་པ་དང༌། སྦྱོར་བ་མངོན་ཤེས་དྲུག་དང་དོན་གཉིས་མཐར་ཐུག་པ་ནི་
རྣམ་མཁྱེན་ཡིན་པས་དེ་ནས་རྣམ་མཁྱེན་བསྟན་ནོ། །
གཉིས་པ་ནི། ཆེན་པོ་བདུན་དང་ལྡན་པ་སྟེ། ཆེན་པོ་བདུན་ནི། གསུང་རབ་
ཡན་ལག་བཅུ་གཉིས་ལ་དམིགས་པས་དམིགས་པ་ཆེ་བ། རང་གཞན་གྱི་དོན་གཉིས་སྒྲུབ་
པས་སྒྲུབ་པ་ཆེ་བ། བདག་མེད་མཐའ་དག་རྟོགས་པས་ཡེ་ཤེས་ཆེ་བ། བསྐལ་པ་གྲངས་མེད་
པ་གསུམ་དུ་གུས་སྦྱོར་དང༌། རྟག་སྦྱོར་གྱི་བརྩོན་འགྲུས་བརྩམས་པས་རྩོམ་པ་ཆེ་བ། གཞན་
དོན་དུ་འཁོར་བར་གནས་ཀྱང་འཁོར་བའི་སྐྱོན་གྱིས་མ་གོས་པས་ཐབས་མཁས་པ་ཆེ་བ།
བྱང་ཆུབ་ཆེན་པོ་འགྲུབ་པས་ཡང་དག་སྒྲུབ་པ་ཆེ་བ། སངས་རྒྱས་ནས་མཛད་པ་བཅུ་གཉིས་
ཀྱི་ཚུལ་སྟོན་པས་ཕྲིན་ལས་ཆེ་བའོ། །གསུམ་པ་ལ། བསམ་གཏན་གཟུགས་མེད་བཤད་པ་
དང༌། ཚད་མེད་བཞི་ བཤད་ པ་གཉིས། དང་པོ་ལ་རྟེན་དང་བརྟེན་པ་གཉིས། དང་པོ་ནི།
ངན་སོང་གསུམ་དང་སྒྲ་མི་སྙན་པ་རྣམས་ལ་བསམ་གཏན་གཟུགས་མེད་མི་སྐྱེ་སྟེ། རྣམ་སྨིན་
གྱི་སྒྲིབ་པ་ཤས་ཆེན་པོ་དང་ལྡན་པའི་ཕྱིར། འདུ་ཤེས་མེད་པ་ལ་ཡང་གསར་དུ་སྐྱེ་བར་མི་
རུང་སྟེ། ཡིད་ཤེས་མངོན་གྱུར་པ་མེད་པའི་ཕྱིར། སྲིད་རྩེའི་རྟེན་ལ་ཡང་ཟག་བཅས་ཀྱི་
སྙོམས་འཇུག་རང་དུ་མི་སྐྱེ་སྟེ། གོང་འོག་ལ་ཞི་རགས་སུ་ལྟ་བ་མེད་པའི་ཕྱིར། ལྷག་མ་འགྲོ་
བ་གཞན་རྣམས་རྟེན་དུ་རུང་ངོ༌། །དེ་ལ་ཡང་། སྲིད་རྩེ་མ་གཏོགས་པ་རྣམས་རང་ས་དང་གོང་
སའི་བསམ་གཏན་གཟུགས་མེད་ཀྱི་སེམས་ཀྱི་རྟེན་དུ་རུང་གི །འོག་སའི་བསམ་གཏན་
གཟུགས་མེད་ཀྱི་སེམས་ཀྱི་རྟེན་བྱེད་པ་མེད་དེ། རང་ས་ན་སྙོམས་འཇུག་མཆོག་ཏུ་གྱུར་པ་
- 1 6 3 བ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོད་བཞིན་དུ་འོག་མའི་སྙོམས་འཇུག་སྔོན་དུ་བྱེད་པ་ལ་དགོས་པ་མེད་པའི་ཕྱིར། སྲིད་རྩེའི་
འཕགས་པས་ནི་འོག་ས་ལ་བརྟེན་ནས་ཟག་མེད་སྐྱེད་དགོས་ཏེ། རང་ས་ན་ཟག་མེད་པ་མེད་
ཅིང་། གོང་ས་ཡང་མེད་པའི་ཕྱིར། དེ་སྐད་དུ་ཡང་། སྲིད་རྩེའི་འཕགས་པས་ཅི་ཡང་མེད།།
མངོན་དུ་བྱས་ནས་ཟག་པ་ཟད། །
གཉིས་པ་ལ། ཐོབ་བྱེད་ཀྱི་རྒྱུ་དང་། འཐོབ་བྱའི་ངོ་བོ་གཉིས། དང་པོ་ལ་རྒྱུའི་
སྟོབས་དང་། ལས་ཀྱི་སྟོབས་དང༌། ཆོས་ཉིད་ཀྱི་སྟོབས་ཀྱིས་སྐྱེ་བ་གསུམ། དང་པོ་ནི། ཐོས་
པ་དང་། མན་ངག་ལ་སོགས་པའི་མཐུས་ཏིང་ངེ་འཛིན་གོམས་པར་བྱས་པའམ། སྔོན་ཏིང་ངེ་
འཛིན་གོམས་པ་ལས་སྐྱེ་བའོ། །གཉིས་པ་ནི། སྔོན་བསམ་གཏན་གཟུགས་མེད་ཀྱི་སེམས་
ཐོབ་པར་འགྱུར་བའི་ལན་གྲངས་གཞན་ལ་མྱོང་འགྱུར་གྱི་ལས་བསགས་པ་ལས་སྐྱེ་བའོ།།
གསུམ་པ་ནི། བསྐལ་པ་འཇིག་པའི་ཚེ་ལྟ་བུ་སྟེ། བསམ་གཏན་སྐྱེ་བ་དང་རྗེས་སུ་མཐུན་པའི་
རང་བཞིན་དུ་གནས་པས། ལུང་དང་སློབ་དཔོན་ལ་ལྟོས་མེད་དུ་སྐྱེ་བའོ། །གཟུགས་མེད་དུ་
ཆོས་དབྱིངས་ཀྱི་སྟོབས་ཀྱིས་སྐྱེ་བ་མེད་དེ། བསྐལ་པ་འཇིག་པའི་སྟོབས་ཀྱིས་གཟུགས་མེད་
དུ་སྐྱེ་བ་མེད་པའི་ཕྱིར། གཉིས་པ་ལ་ཉེར་བསྡོགས་དང༌། དངོས་གཞི་གཉིས་ལས། དང་པོ་ནི།
ཡིད་ལ་བྱེད་པ་བདུན་ཏེ། མཚན་ཉིད་རབ་ཏུ་རིག་པ་ཡིད་ལ་བྱེད་པ་ནི། འདོད་པ་ལ་སྐྱོན་
ཅན་དང༌། གོང་ས་ལ་ཁྱད་པར་ཅན་དུ་ཐོས་བསམ་འདྲེས་མའི་སྒོ་ནས་ལྟ་བའོ། །མོས་པ་
ལས་བྱུང་བ་ནི། ཐོས་བསམ་ལས་འདས་ཏེ། སེམས་རྩེ་གཅིག་པས་ཞི་རགས་ཀྱི་རྣམ་པར་ལྟ་
བའོ། །རབ་ཏུ་དབེན་པ་ཡིད་ལ་བྱེད་པ་ནི། ཞི་གནས་ཀྱི་མཚན་མ་དགོས་པ་ལ་འདོད་ཉོན་
ཆེན་པོ་གསུམ་སྤོང་བ། དགའ་བ་སྡུད་པ་ནི། དེའི་རྗེས་སུ་འདོད་ཉོན་འབྲིང་པོ་གསུམ་སྤངས་
ཤིང་དགའ་བདེ་ཆུང་ངུས་རེག་པ། སྤྱོད་པ་ཡིད་ལ་བྱེད་པ་ནི། ལྷག་མ་སྤངས་མ་སྤངས་ཁོང་
དུ་ཆུད་པར་བྱེད་པ། སྦྱོར་བའི་མཐའ་ཡིད་ལ་བྱེད་པ་ནི། ལྷག་མ་ཅུང་ཟད་ཀྱང་མ་སྤངས་
བ 1 6 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
པར་ ཤེས་ པ་ ལས་ འདོད་ ཉོན་ ཆུང་ དུ་ སྤོང་ བའི་ གཉེན་ པོ་ ཡིད་ ལ་ བྱེད་པ། སྦྱོར་བའི་
མཐའི་འབྲས་བུ་ཡིད་ལ་བྱེད་པ་ནི། བསམ་གཏན་གྱི་དངོས་གཞི་ཐོབ་པའོ། །
གཉིས་པ་ ལ་ངོ༌ བོ་ དང༌ ། འཐོབ་ ཚུལ་དཔྱད་པ་གཉིས། དང་ པོ་ ལ་བསམ་
གཏན་དང༌། གཟུགས་མེད་གཉིས་ལས། དང་པོ་ནི། ཡན་ལག་གི་སྒོ་ནས་འོག་ས་ལ་འདོད་
ཆགས་དང་བྲལ་བར་བྱས་པའི་སེམས་རྩེ་གཅིག་པ་ནི། བསམ་གཏན་གྱི་མཚན་ཉིད་ཡིན་ལ།
དབྱེ་ན། བསམ་གཏན་དང་པོ་སོགས་བཞི། བསམ་གཏན་དང་པོ་ལ་ཡན་ལག་ལྔ་སྟེ། རྟོག་
དཔྱོད་གཉེན་པོའི་ཡན་ལག །དགའ་བདེ་ཕན་ཡོན་གྱི་ཡན་ལག །ཏིང་ངེ་འཛིན་གནས་ཀྱི་
ཡན་ལག་ཡིན་པའི་ཕྱིར། དེ་ལ་རྟོག་པ་ནི། འདོད་པ་ལ་རགས་པ་དང༌། བསམ་གཏན་དང་
པོ་ལ་ཞི་བའོ། །ཞེས་ཀུན་ཏུ་ཚོལ་བའི་རྣམ་པ་ཅན་དང༌། དཔྱོད་པ་ནི། དེའི་འོག་ཏུ་ཉོན་
མོངས་པ་མང་ཉུང་དང་། ཚེ་རིང་ཐུང་ལ་སོགས་པའི་སྒོ་ནས་ཞིབ་མོར་དཔྱོད་པའི་རྣམ་པ་ཅན་
ནོ༑ ༑དེས་ན་རྟོག་དཔྱོད་གཉེན་པོའི་ཡན་ལག་ཡིན་ཏེ། བསམ་གཏན་དང་པོའི་མི་མཐུན་
ཕྱོགས་འདོད་པའི་འདོད་ཆགས་དང༌། ཡིད་མི་བདེ་ལ་སོགས་སྤོང་བའི་ཕྱིར། འདི་ནི་ཐག་
བསྲིང་པར་བྱེད་པའི་གཉེན་པོ་སྟེ། འོག་མ་དག་ལ་ཡང་ཤེས་པར་བྱའོ། །དགའ་བདེ་ཕན་
ཡོན་གྱི་ཡན་ལག་སྟེ། བསམ་གཏན་ལ་གནས་པ་རྣམས་ཀྱི་ལུས་སེམས་ལ་ཕན་འདོགས་
པའི་ཕྱིར། སེམས་རྩེ་གཅིག་པ་གནས་ཀྱི་ཡན་ལག་ཡིན་ཏེ། གཉེན་པོ་དང་ཕན་ཡོན་གྱི་ཡན་
ལག་འདི་ལ་བརྟེན་ནས་འཇུག་པའི་ཕྱིར། བསམ་གཏན་དང་པོའི་དངོས་གཞི་ཙམ་པོ་ན་རྟོག་
དཔྱོད་ཡོད་ཅིང་། ཁྱད་པར་ཅན་ན་དཔྱོད་པ་ཡོད་ཀྱང་རྟོག་པ་མེད་དོ། །མདོར་ན། བསམ་
གཏན་དང་པོའི་མཚན་ཉིད། གཉེན་པོའི་ཡན་ལག་རྟོག་དཔྱོད་གང་རུང་གིས་འོག་ས་ལ་
འདོད་ཆགས་དང་བྲལ་བར་བྱས་པའི་སེམས་རྩེ་གཅིག་པ་གང་ཞིག་དགའ་བདེ་ཕན་ཡོན་གྱི་
ཡན་ལག་ཏུ་ལྡན་པ། བསམ་གཏན་གཉིས་པ་ལ་བཞི་སྟེ། ནང་རབ་ཏུ་དང་བ་གཉེན་པོའི་
-
(6)



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡན་ལག །དགའ་བདེ་ ཕན་ ཡོན་ གྱི་ཡན་ལག །ཏིང་ངེ་འཛིན་གནས་ཀྱི་ཡན་ལག་ཡིན་
པའི་ཕྱིར། དེ་ལ་ནང་རབ་ཏུ་དང་བ་ནི། བྱེ་བྲག་སྨྲ་བས། བསམ་གཏན་གྱི་ས་ལ་ངེས་པར་
འབྱུང་བའི་ཡིད་ཆེས་པའི་དད་པ་དང༌། རྣལ་འབྱོར་དཔྱོད་པས། དྲན་ཤེས་བཏང་སྙོམས་
གསུམ་ལ་འདོད་དོ། །དེས་ན་ནང་རབ་ཏུ་དང་བ་གཉེན་པོའི་ཡན་ལག་ཡིན་ཏེ། བསམ་
གཏན་གཉིས་པའི་མི་མཐུན་ཕྱོགས་དཔྱོད་པ་ལས་འདའ་བར་བྱེད་པའི་ཕྱིར། དགའ་བདེ་
ཕན་ཡོན་གྱི་ཡན་ལག་ཏུ་སྒྲུབ་བྱེད་སྔར་དང་འདྲ། བསམ་གཏན་དང་པོའི་དགའ་བདེ་དང་
ཁྱད་པར་ཡོད་དེ། དང་པོའི་དེ་མི་དགེ་བས་དབེན་པ་ལས་སྐྱེས་པའི་དགའ་བདེ་ཡིན་ལ།
འདི་ཏིང་ངེ་འཛིན་ལས་སྐྱེས་པའི་དགའ་བདེ་ཡིན་པའི་ཕྱིར། གནས་ཀྱི་ཡན་ལག་ཏུ་སྒྲུབ་
བྱེད་སྔར་དང་འདྲའོ། །མདོར་ན་བསམ་གཏན་གཉིས་པའི་མཚན་ཉིད། ནང་རབ་ཏུ་དང་བ་
གཉེན་པོའི་ཡན་ལག་གིས་འོག་ས་ལས་འདོད་ཆགས་དང་བྲལ་བར་བྱས་པའི་སེམས་རྩེ་
གཅིག་པ་གང་ཞིག །དགའ་བདེ་ཕན་ཡོན་གྱི་ཡན་ལག་ཏུ་ལྡན་པ། བསམ་གཏན་གསུམ་པ་
ལ་ཡན་ལག་ལྔ་སྟེ། དྲན་ཤེས་བཞིན་བཏང་སྙོམས་གསུམ། གཉེན་པོའི་ཡན་ལག །དགའ་
བ་སྤངས་པའི་བདེ་བ་ཕན་ཡོན་གྱི་ཡན་ལག །ཏིང་ངེ་འཛིན། གནས་ཀྱི་ཡན་ལག་ཡིན་
པའི་ཕྱིར། དེ་ལ་དྲན་པ་ནི་དགའ་བའི་འདུ་ཤེས་མི་འབྱུང་བར་བྱ་བའི་ཕྱིར་དུ་དམིགས་རྣམ་
མི་བརྗེད་པར་དྲན་པ་དང༌། ཤེས་བཞིན་ནི་དགའ་བའི་འདུ་ཤེས་བྱུང་མ་བྱུང་ཤེས་རབ་ཀྱིས་
སོ་སོར་རྟོག་པ་དང་། བཏང་སྙོམས་ནི་སེམས་མཉམ་པ་ཉིད་དུ་འཇོག་པའི་འདུ་བྱེད་བཏང་
སྙོམས་སོ། །འདི་གསུམ་གཉེན་པོའི་ཡན་ལག་ཡིན་ཏེ། བསམ་གཏན་གསུམ་པའི་མི་མཐུན་
ཕྱོགས་དགའ་བ་ལ་འདོད་ཆགས་དང་བྲལ་བར་བྱེད་པའི་ཕྱིར། བདེ་བ་ཕན་ཡོན་གྱི་ཡན་
ལག་ཏུ་སྒྲུབ་པ་དང་། གནས་ཀྱི་ཡན་ལག་ཏུ་སྒྲུབ་བྱེད་སྔར་དང་འདྲ། བསམ་གཏན་གཉིས་
པའི་བདེ་བ་དང་ཁྱད་པར་ཡོད་དེ། གཉིས་པའི་དེ་དགའ་བ་ཉོན་མོངས་པ་ཅན་དང་མ་བྲལ་
-] 6 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བས་མ་ཞི་ལ། འདི་དེ་དང་བྲལ་བའི་བདེན་པ་ཡིན་པས་ཞི་བའི་ཕྱིར། མདོར་ན་བསམ་
གཏན་གསུམ་པའི་མཚན་ཉིད་གཉེན་པོའི་ཡན་ལག་དྲན་ཤེས་བཞིན་བཏང་སྙོམས་གསུམ་
གྱིས་འོག་ས་ལས་འདོད་ཆགས་དང་བྲལ་བའི་སེམས་རྩེ་གཅིག་པ་གང་ཞིག །དགའ་བ་
སྤངས་པའི་བདེ་བ་ཕན་ཡོན་གྱི་ཡན་ལག་ཏུ་ལྡན་པ། བསམ་གཏན་བཞི་པ་ལ་ཡན་ལག་
བཞི་སྟེ། དྲན་པ་དང་བཏང་སྙོམས་ཡོངས་དག་གཉེན་པོའི་ཡན་ལག །ཚོར་བ་བཏང་སྙོམས་
ཕན་ཡོན་གྱི་ཡན་ལག །ཏིང་ངེ་འཛིན་གནས་ཀྱི་ཡན་ལག་ཡིན་པའི་ཕྱིར། དེ་ལ་དྲན་པ་དང་
བཏང་སྙོམས་ཡོངས་དག་ནི། བསམ་གཏན་གྱི་སྐྱོན་བརྒྱད་དང་བྲལ་བའི་དྲན་པ་དང་ཤེས་
བཞིན་ནོ། །བསམ་གཏན་གྱི་སྐྱོན་བརྒྱད་ནི། བཏང་སྙོམས་མ་གཏོགས་པའི་ཚོར་བ་བཞི་
དང༌། རྟོག་དཔྱོད། དབུགས་ འབྱུང་རྔུབ་བོ། །འདི་གཉིས་གཉེན་པོའི་ཡན་ལག་ཡིན་ཏེ།
བསམ་གཏན་བཞི་པའི་མི་མཐུན་ཕྱོགས་བདེ་བ་ལ་འདོད་ཆགས་དང་བྲལ་བར་བྱེད་པའི་
ཕྱིར། མདོར་ན་བསམ་ གཏན་བཞི་ པའི་ མཚན་ ཉིད། གཉེན་པོའི་ ཡན་ལག་དྲན་པ་དང་
བཏང་སྙོམས་ཡོངས་དག་གིས་འོག་ས་ལས་འདོད་ཆགས་དང་བྲལ་བའི་སེམས་རྩེ་གཅིག་པ་
གང་ཞིག །ཚོར་བ་བཏང་སྙོམས་ཕན་ཡོན་གྱི་ཡན་ལག་ཏུ་ལྡན་པའོ། ། །
གཉིས་པ་ནི། དམིགས་པའི་ སྒོ་ནས་འོག་ ས་ལས་འདའ་བར་བྱས་པའི་
སེམས་རྩེ་གཅིག་པ་མཚུངས་ལྡན་དང་བཅས་པ་ནི་གཟུགས་མེད་ཀྱི་མཚན་ཉིད་ཡིན་ལ།
དབྱེ་ན་བཞི་ལས། ནམ་མཁའ་མཐའ་ཡས་སྐྱེ་མཆེད་ཀྱི་སྙོམས་འཇུག་ནི། སྦྱོར་བའི་དུས་སུ་
གཟུགས་དང་ཐོགས་པའི་འདུ་ཤེས་རྣམ་པར་བཤིག་སྟེ། དངོས་གཞིའི་དུས་སུ་དེ་ཉིད་མངོན་
དུ་གྱུར་པའི་ཏིང་ངེ་འཛིན་མཚུངས་ལྡན་དང་བཅས་པ། དེ་ལ་གཟུགས་ཀྱི་འདུ་ཤེས་ནི། ཁ་
དོག་དང་དབྱིབས་ཀྱི་འདུ་ཤེས། ཐོགས་པའི་འདུ་ཤེས་ནི། རྩིག་པ་དང་ར་བ་ལ་སོགས་པས་
སྒྲིབ་པའི་འདུ་ཤེས་སོ། །རྣམ་ཤེས་མཐའ་ཡས་སྐྱེ་མཆེད་ཀྱི་སྦྱོར་བའི་དུས་སུ་ནམ་མཁའི་
- 1 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡུལ་ཅན་གྱི་རྣམ་ཤེས་དེ་ཉིད་ཀྱང་མཐའ་ཡས་སོ་སྙམ་དུ་ཡིད་ལ་བྱས་པས། དེ་ཉིད་མངོན་དུ་
གྱུར་པ་ཅི་ཡང་མེད་པའི་སྐྱེ་མཆེད་ནི། སྦྱོར་བའི་དུས་སུ་གཟུང་བྱ་ཅི་ཡང་མེད་དོ་སྙམ་དུ་ཡིད་
ལ་བྱས་པས་དེ་ཉིད་མངོན་དུ་གྱུར་པ། འདུ་ཤེས་མེད་འདུ་ཤེས་མེད་མིན་སྐྱེ་མཆེད་ནི་འདུ་
ཤེས་རིགས་པ་ནི་ནད་དང་འབྲས་དང་ཟུག་རྔུའོ། །འདུ་ཤེས་མེད་པ་ནི། ཀུན་ཏུ་རྨོངས་པའི་
འདུ་ཤེས། ཡོད་མིན་མེད་མིན་ནི་ཞི་བའོ་སྙམ་དུ་ཡིད་ལ་བྱས་པས་དེ་ཉིད་མངོན་དུ་གྱུར་པའོ།།
ཅིའི་ཕྱིར་བསམ་གཏན་རྣམས་ཡན་ལག་དང༌། གཟུགས་མེད་རྣམས་དམིགས་པའི་སྒོ་ནས་
འོག་ས་ལས་འདའ་ཞེ་ན། བསམ་གཏན་རྣམས་ཡན་ལག་གིས་འདའ་བ་ཞེས་བྱ་སྟེ། གོང་
འོག་ཀུན་ཏུ་ལྟ་བས་དམིགས་པས་འདའ་བ་མེད་ལ་འོག་མའི་ཡན་ལག་རགས་པ་རྣམས་ལ་
ངེས་པར་འབྱུང་བས་ཡན་ལག་མི་འདྲ་བའི་བྱེ་བྲག་ཡོད་པའི་སྙོམས་འཇུག་ཡིན་པའི་ཕྱིར།
གཟུགས་མེད་རྣམས་དམིགས་པས་འདའ་བ་ཞེས་བྱ་སྟེ། ཞི་གནས་སུ་རོ་གཅིག་པས་ཡན་
ལག་མི་འདྲ་བ་མེད་ལ་དམིགས་པ་མི་འདྲ་བའི་སྒོ་ནས་ངེས་པར་འབྱུང་བའི་སྙོམས་འཇུག་
ཡིན་པའི་ཕྱིར། གཉིས་པ་ནི། བསམ་གཏན་གྱི་མི་མཐུན་ཕྱོགས་ཆེན་པོ་དང༌། འབྲིང་དང༌།
ཆུང་ངུ་གསུམ་ཡིན་ལ། དང་པོ་ནི། འདོད་པ་ལ་འདུན་པ་དང༌། རྣམ་པར་འཚེ་བ་སྟེ། དེས་
བསམ་གཏན་ཐོབ་པ་ལ་གེགས་བྱེད་པའི་ཕྱིར། གཉིས་པ་ནི། རྟོག་པ་དང༌། དཔྱོད་པ་སྟེ།
དེས་ཐོབ་ཟིན་ཁྱད་པར་དུ་འགྱུར་བ་ལ་གེགས་བྱེད་པའི་ཕྱིར། གསུམ་པ་ནི་དགའ་བ་དང་
བདེ་བ་སྟེ། སེམས་ལས་སུ་རུང་བ་མཆོག་ཏུ་ཐོབ་པ་ལ་གེགས་བྱེད་པའི་ཕྱིར། དེ་ལ་ཆེན་པོ་
དང༌། བྲལ་བས་ནི་བསམ་གཏན་དང་པོའོ། །འབྲིང་དང་བྲལ་བས་གཉིས་པ་དང་གསུམ་
པའོ། །ཆུང་ངུ་དང་བྲལ་བས་ནི་བཞི་པ་ཐོབ་པ་ ཡིན་པས་བཞི་པ་ནི་བསམ་གཏན་གྱི་མི་
མཐུན་ཕྱོགས་ཐམས་ཅད་དང་བྲལ་བའི་ཕྱིར། སེམས་ལས་སུ་རུང་བའི་མཆོག་གོ །གཟུགས་
མེད་ཀྱི་མི་མཐུན་ཕྱོགས་ལ་ཡང་། ཐོགས་བཅས་ཐོགས་མེད་ཀྱི་འདུ་ཤེས་གཉིས། ཐོགས་
- ， 68 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
མེད་ལ་ཡང་ཡུལ་ནམ་མཁའ་དང་། ཡུལ་ཅན་རྣམ་ཤེས་ཀྱི་འདུ་ཤེས་གཉིས། ཡུལ་ཅན་གྱི་
འདུ་ཤེས་པ་ལ་ཡང་རགས་པ་དང༌། ཕྲ་བ་གཉིས་ལས། འདུ་ཤེས་དང་པོ་སྤངས་པས་ནི།
ནམ་མཁའ་མཐའ་ཡས་སྐྱེ་མཆེད་དོ། །གཉིས་པ་དང་གསུམ་པ་སྤངས་པས་ནི། རྣམ་ཤེས་
དང༌། ཅི་ཡང་མེད་པའི་སྐྱེ་མཆེད་དོ། །བཞི་པ་སྤངས་པས་ནི་སྲིད་རྩེའོ། །ཐོབ་ཚུལ་རྣལ་
འབྱོར་པས་འདོད་པ་ལ་འདུན་པ་དང་། གནོད་སེམས་གཉིས་སྡུག་བསྔལ་གྱི་རྩ་བར་མཐོང་
ནས་རྟོག་དཔྱོད་ཀྱིས་དེ་གཉིས་སྤོང་བ་ལ་ཞུགས་པས་དབེན་པ་ལས་སྐྱེས་པའི་དགའ་བདེ་
ཅན་བསམ་གཏན་དང་པོ་ཐོབ་བོ། །དེའི་འོག་ཏུ་རྟོག་དཔྱོད་རྒྱུད་འཁྲུག་བྱེད་དུ་མཐོང་ནས་
ནང་རབ་ཏུ་དང་བས་དེ་སྤོང་བར་ཞུགས་པས་ཏིང་ངེ་འཛིན་ལས་སྐྱེས་པའི་དགའ་བདེ་ཅན་
བསམ་གཏན་གཉིས་པ་ཐོབ་བོ། །དེའི་འོག་ཏུ་དགའ་བ་ཡང་ཡིད་གཡོ་བར་བྱེད་པས་ཏིང་ངེ་
འཛིན་གྱི་སྐྱོན་དུ་མཐོང་ནས་དྲན་ཤེས་བཞིན་བཏང་སྙོམས་གསུམ་གྱིས་དེ་སྤོང་བར་ཞུགས་
པས་དགའ་བ་སྤངས་པའི་བདེ་བ་ཅན་བསམ་གཏན་གསུམ་པ་ཐོབ་བོ། །དེའི་འོག་ཏུ་བདེ་བ་
ཡང་སེམས་ལ་འགྱུར་བ་སྐྱེད་བྱེད་ཀྱི་ཏིང་ངེ་འཛིན་གྱི་མི་མཐུན་ཕྱོགས་སུ་མཐོང་ནས་དྲན་པ་
དང་བཏང་སྙོམས་ཡོངས་དག་གིས་དེ་སྤོང་བ་ལ་ཞུགས་པས་ཚོར་བ་བཏང་སྙོམས་ཅན་
བསམ་གཏན་བཞི་པ་ཐོབ་བོ། །དེ་ནས་ཡུལ་མཚན་མར་འཛིན་པ་ཡང་རྒྱུད་འཁྲུག་བྱེད་དུ་
གཏོགས་ནས་འདུ་ཤེས་ལས་ངེས་པར་འབྱུང་བའི་དོན་དུ་གཟུགས་མེད་ཀྱི་སྙོམས་འཇུག་
བསྒོམ་པར་བྱེད་དོ། །དེ་ལ་ཡང་དང་པོར་གཟུགས་དང་ཐོགས་བཅས་ཀྱི་འདུ་ཤེས་རགས་
པར་མཐོང་ནས། གཉེན་པོ་རགས་པའི་འདུ་ཤེས་ཀྱིས་དེ་སྤོང་བ་ལ་ཞུགས་པས་ནམ་མཁའ་
མཐའ་ཡས་སྐྱེ་མཆེད་ཐོབ། དེའི་འོག་ཏུ་ནམ་མཁའི་འདུ་ཤེས་ཀྱང་སྐྱོན་ཅན་དུ་མཐོང་ནས་དེ་
སྤང་བའི་དོན་དུ་རྣམ་ཤེས་མཐའ་ཡས་པ་བསྒོམས་པས་རྣམ་ཤེས་མཐའ་ཡས་སྐྱེ་མཆེད་ཐོབ་
བོ༑ ༑དེའི་འོག་ཏུ་རྣམ་ཤེས་ཀྱི་འདུ་ཤེས་ཀྱང་སྐྱོན་ཅན་དུ་མཐོང་ནས་ཅི་ཡང་མེད་པའི་འདུ་
- ] 69,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་ཀྱིས་དེ་སྤོང་བ་ལ་ཞུགས་པས་ཅི་ཡང་མེད་པའི་སྐྱེ་མཆེད་ཐོབ། དེའི་འོག་ཏུ་ཅི་ཡང་མེད་
པ་ཡང་ཉེས་དམིགས་སུ་མཐོང་ནས་ཡོད་མིན་མེད་མིན་གྱི་འདུ་ཤེས་ཀྱིས་དེ་སྤོང་བ་ལ་
ཞུགས་པས་སྲིད་རྩེ་ཐོབ་བོ། །འདི་ལས་ནི་འཇིག་རྟེན་པའི་ལམ་གྱིས་ངེས་པར་འབྱུང་མི་ནུས་
སོ༑ །དེ་ཡང་རྩོད་པའི་རྩ་བ་ནི། ཚོར་བ་དང་འདུ་ཤེས་གཉིས་ཡིན་པས། ཚོར་བས་ངེས་པར་
འབྱུང་བ་བསམ་གཏན། འདུ་ཤེས་ཀྱིས་ངེས་པར་འབྱུང་བ་གཟུགས་མེད་དོ། །མཛོད་ལས་
ཀྱང་། རྩོད་པའི་རྩ་བར་གྱུར་པ་དང༌། །འཁོར་བའི་རྒྱུ་ཕྱིར་རིམ་ རྒྱུའི་ཕྱིར། །སེམས་བྱུང་
རྣམས་ལས་ཚོར་བ་དང༌། །འདུ་ཤེས་ལོགས་ཤིག་ཕུང་པོར་བཞག །ཅེས་གསུངས་སོ།།
ཤིན་ཏུ་དཀའ་བའི་གནས་རྣམས་ལ། །ཡི་གེ་ཉུང་ངུས་བརྗོད་བྱའི་དོན། །རྒྱ་ཆེན་གསལ་བར་
སྟོན་བྱེད་པ། །འདི་འདྲ་སྔོན་མེད་ལེགས་སྤྱད་ཡིན། །
གཉིས་པ་ཚད་མེད་པ་བཞི་ལ་ཐོབ་བྱེད་ཀྱི་རྒྱུ་དང་། འཐོབ་བྱའི་ངོ་བོ་གཉིས།
དང་པོ་ནི། རྐྱེན་བཞི་ལས་སྐྱེ་སྟེ། རྒྱུའི་རྐྱེན་རིགས་དང༌། བདག་པོའི་རྐྱེན་དགེ་བའི་བཤེས་
གཉེན་དང༌། དེ་མ་ཐག་རྐྱེན་ རིགས་འདྲ་སྔ་མ་དང་། དམིགས་པའི་རྐྱེན་མཐའ་ཡས་པའི་
སེམས་ཅན་ལས་སྐྱེ་བའི་ཕྱིར། གཉིས་པ་ནི། མཐའ་ཡས་པའི་སེམས་ཅན་ལ་དམིགས་ནས་
རྩེ་བའི་རྣམ་པ་ཅན་གྱི་བློ་ནི་ཚད་མེད་པའི་མཚན་ཉིད་ཡིན་ལ། ཅིའི་ཕྱིར་ཚད་མེད་པ་ཞེས་བྱ་
ཞེ་ན། སེམས་ཅན་ཚད་མེད་པ་ལ་དམིགས་པའི་ཕྱིར་དང༌། ཚོགས་ཚད་མེད་པ་ཐོབ་པའི་
རྒྱུར་གྱུར་པའི་ཕྱིར་དང༌། ཡེ་ཤེས་ཚད་མེད་པའི་སྤྱོད་ཡུལ་དུ་གྱུར་པའི་ཕྱིར། ཚད་མེད་པ་
ཞེས་ བྱའོ། །དབྱེ་ན། རྣམ་པ་བཞི། བྱམས་པ་ཚད་མེད་ནི། བསམ་གཏན་ལ་བརྟེན་ནས་
སེམས་ཅན་ཚད་མེད་པ་བདེ་བ་དང་ཕྲད་པར་འདོད་པའི་རྣམ་པ་ཅན་གྱི་བློ། སྙིང་རྗེ་ཚད་མེད་
པ་ནི། བསམ་གཏན་ལ་བརྟེན་ནས་སེམས་ཅན་ཚད་མེད་པ་སྡུག་བསྔལ་དང་བྲལ་བར་
འདོད་པའི་རྣམ་པ་ཅན་གྱི་བློ། སྙིང་རྗེ་དང་སྙིང་རྗེ་ཚད་མེད་ལ་ཁྱད་པར་ཡོད་དེ། སྙིང་རྗེ་
- ] Y ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཚད་མེད་ཡིན་ན་བདག་རྐྱེན་བསམ་གཏན་ལ་བརྟེན་དགོས་ཤིང༌། སེམས་ཅན་ཚད་མེད་པ་
ལ་དམིགས་དགོས་པའི་ཕྱིར། ཁྱབ་སྟེ། སེམས་ཅན་གཅིག་ལ་དམིགས་ནས་སྡུག་བསྔལ་
དང་བྲལ་འདོད་ཀྱི་བློ་ཡིན་པ་ཙམ་གྱིས་ཀྱང་སྙིང་རྗེར་འགྲུབ་པའི་ཕྱིར། སྙིང་རྗེ་ལ་ཡང་
གསུམ་སྟེ། སེམས་ཅན་ལ་དམིགས་པ། ཆོས་ལ་དམིགས་པ། དམིགས་པ་མེད་པའི་སྙིང་
རྗེའོ། །དང་པོ་ནི། སེམས་ཅན་ཙམ་ལ་དམིགས་ནས་སྡུག་བསྔལ་དང་བྲལ་བར་འདོད་པའི་
བློ་༑ གཉིས་པ་ནི། སེམས་ཅན་མི་རྟག་པ་ལ་དམིགས་ནས་སྡུག་བསྔལ་དང་བྲལ་བར་འདོད་
པའི་བློ། གསུམ་པ་ནི། བདེན་པར་མེད་པའི་སེམས་ཅན་ལ་དམིགས་ནས་སྡུག་བསྔལ་དང་
བྲལ་བར་འདོད་པའི་བློ། དང་པོ་ནི། མུ་སྟེགས་པ་དང་ཐུན་མོང་། གཉིས་པ་ནི། ཉན་རང་
དང་ཐུན་མོང་། གསུམ་པ། ཐེག་ཆེན་ཐུན་མོང་མ་ཡིན་པའོ། །དགའ་བ་ཚད་མེད་ནི། བདག་
རྐྱེན་བསམ་གཏན་ལ་བརྟེན་ནས་སེམས་ཅན་ཚད་མེད་པ་བདེ་བ་དང་མི་འབྲལ་བར་འདོད་
པའི་རྣམ་པ་ཅན་གྱི་བློ། བཏང་སྙོམས་ཚད་མེད་ནི། བདག་རྐྱེན་བསམ་གཏན་ལ་བརྟེན་ནས་
སེམས་ཅན་ཚད་མེད་པ་ཉེ་རིང་ཆགས་སྡང་དང་བྲལ་བར་འདོད་པའི་རྣམ་པ་ཅན་གྱི་བློ། ཚད་
མེད་བཞིར་འབྱེད་པའི་རྒྱུ་མཚན་ཡོད་དེ། མི་མཐུན་ཕྱོགས་གནོད་སེམས་དང་། རྣམ་འཚེ་
དང༌། མི་དགའ་བ་དང༌། ཉེ་རིང་དུ་འཛིན་པ་བཞི་ཡོད་པའི་ཕྱིར། འབྲས་བུ་རྒྱ་ཆེན་པོ་དང་
ལྡན་ཏེ། གནས་སྐབས་སུ་ཚངས་པའི་གནས་སུ་སྐྱེ་བ་རྣམ་སྨིན་གྱི་འབྲས་བུ། ཚོགས་རྫོགས་
པར་བྱེད་པ་བདག་འབྲས། སེམས་ཅན་སྨིན་པར་བྱེད་པ་སྐྱེས་བུའི་བྱེད་འབྲས། རྟག་ཏུ་དེ་
དང་མི་འབྲལ་བ་རྒྱུ་མཐུན། གནོད་སེམས་དང་བྲལ་བ་བྲལ་འབྲས་རྣམས་དང༌། མཐར་
ཐུག་གི་འབྲས་བུ་རྣམ་མཁྱེན་རྣམས་དང་ལྡན་པའི་ཕྱིར། སྤྲོས་པས་ཆོག་གོ །ངག་དོན་འཇུག་
སྒྲུབ་ཆོས་ཅན། ཁྱོད་ལ་དགུར་འབྱེད་པའི་རྒྱུ་མཚན་ཡོད་དེ། ཁྱོད་ཀྱི་འཇུག་ཡུལ་ཐེག་ཆེན་
དགུར་ཡོད་པའི་ཕྱིར། །
- 1 ༈ 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་ལ། ཚོགས་སྒྲུབ་སྤྱིའི་རྣམ་གཞག་བསྟན། རྟོགས་པར་དཀའ་བའི་
རང་བཞིན་བཤད་པ་དང་གཉིས། དང་པོ་ལ། མཚམས་སྦྱར་བ་དང་། ཚིག་དོན་འགྲེལ་པ་
གཉིས་ལས། དང་པོ་ནི། ཤེས་བྱ་ཆོས་ཅན། འཇུག་སྒྲུབ་བསྟན་ པས་གསུམ་པ་ཚོགས་ཀྱི་
སྒྲུབ་པ་འཆད་པ་ལ་རྒྱུ་མཚན་ཡོད་དེ། དེ་ལྟར། ཐེག་ཆེན་དུ་འཇུག་པ་བྱས་པ་ལས་ཚོགས་སྐྱེ་
བས་སོ། །གཉིས་པ་ནི། སྒྲུབ་བོ། །གང་ན། ཐེག་པ་ཆེན་པོའི་དོན་མཐའ་དག་པའོ། །གང་
གི་སྒོ་ནས་ན། མི་དམིགས་པའི་ཤེས་རབ་དང་ཀུན་རྫོབ་ཀྱི་བདེན་པ་ལས་མི་འདའ་བའི་
ཐབས་གཉིས་སོ། །ཇི་ལྟར་ན། སྙིང་རྗེ་ལ་སོགས་པ་ཚོགས་བཅུ་བདུན་ཉམས་སུ་བླངས་པའི་
ཚུལ་གྱིས་སོ། །སྙིང་རྗེ་ཆེན་པོ་ལ་སོགས་པ་ནི་ཚོགས་ཡིན་ཏེ། སྙིང་རྗེ་ལ་སོགས་པ་རང་
འབྲས་བྱང་ཆུབ་ཆེན་པོ་འཛིན་པར་བྱེད་པའི་ཕྱིར། བྱང་ཆུབ་ཆེན་པོ་ནི། སྙིང་རྗེ་ལ་སོགས་པ་
འདི་དག་གིས་ཡང་དག་པར་འགྲུབ་པའི་ངོ་བོ་ཡིན་པས་སོ། །དེ་ལྟར་ན། ཚོགས་ཀྱི་སྒྲུབ་པ་
རྣམ་པ་བཅུ་བདུན་ནོ། །དེའི་རྒྱུ་མཚན་སྙིང་རྗེ་ལ་སོགས་པ་ཚོགས་བཅུ་བདུན་ཡོད་པས་སོ།།
བཅུ་བདུན་གང་ཞེ་ན། བསམ་པ་སྙིང་རྗེ་ཆེན་པོ་དང་། སྦྱོར་བ། སྦྱིན་པ་དང་། ཚུལ་ཁྲིམས་
དང་། བཟོད་ པ་ དང༌། བརྩོན་འགྲུས་དང༌། བསམ་ གཏན་དང་། ། ཤེས་ རབ་ བོ། །སྲིད་ཞི་
གཉིས་སུ་མི་ལྟུང་བར་བྱེད་པ་ཞི་གནས་དང་། ལྷག་མཐོང་དང་ཟུང་དུ་འབྲེལ་བའི་ལམ་མོ།།
དེ་ལ་ཞི་གནས་ནི་སེམས་རྩེ་གཅིག་ཏུ་གནས་པ་དང་། ལྷག་མཐོང་ནི་སོ་སོར་རྟོག་པའི་ཤེས་
རབ་ལ་འདོད་ཅིང༌། འདི་གཉིས་མི་འགལ་ཏེ། ལྷག་མཐོང་ཁྱད་པར་ཅན་ལ་སེམས་རྩེ་
གཅིག་ཏུ་གནས་ པ་ ངེས་ པར་ དགོས་ པའི་ ཕྱིར། དཀོན་མཆོག་སྤྲིན་ལས། ཞི་ གནས་ནི་
སེམས་རྩེ་གཅིག་པའོ། །ལྷག་མཐོང་ནི་སོ་སོར་རྟོག་པའོ་ཞེས་དང༌། རྒྱན་ལས། ཡང་དག་
གནས་པ་ལ་བརྟེན་ནས། །སེམས་ལ་སེམས་ནི་འཇོག་ཕྱིར་དང༌། །ཆོས་རྣམས་རྣམ་པར་
འབྱེད་པའི་ཕྱིར། །ཞི་ གནས་དང་ནི་ལྷག་མཐོང་ཡིན། །ཞེས་གསུངས་སོ། །ཞི་གནས་ལ་
བ 1
7
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཡང་དམིགས་པ་དང་། བསྒོམ་ཚུལ། སྐྱེས་པའི་ངོ་བོ་གསུམ་ལས། དང་པོ་ནི། སྤྱིར་དམིགས་
པ་བཞི་སྟེ། མི་དཔྱོད་པ་དང་། དཔྱོད་པ་དང༌། ཇི་ལྟ་བ་དང༌། ཇི་སྙེད་པའོ། །རྣམ་པར་སྦྱོང་
བའི་དམིགས་པ་ནི། འདོད་ཆགས་ཀྱི་གཉེན་པོར་མི་སྡུག་པ། ཞེ་སྡང་གི་གཉེན་པོར་བྱམས་
པ༑ གཏི་མུག་གི་གཉེན་པོར་རྟེན་འབྲེལ། ང་རྒྱལ་གྱི་གཉེན་པོར་ཁམས་ཀྱི་རབ་དབྱེ། རྣམ་
པར་རྟོག་པ་ཤས་ཆེ་བའི་གཉེན་པོར་དབུགས་འབྱུང་རྔུབ་བོ། །མཁས་པའི་དམིགས་པ།
ཕུང་པོ་དང༌། ཁམས་དང༌། སྐྱེ་མཆེད་དང༌། རྟེན་འབྲེལ་དང་། གནས་དང་། གནས་མ་ཡིན་
པའོ། །ཉོན་མོངས་སྦྱོང་པའི་དམིགས་པ་གོང་འོག་ལ་ཞི་རགས་སུ་ལྟ་བ་དང་། བདེན་བཞི་ལ་
མི་རྟག་སོགས་བཅུ་དྲུག་ཏུ་ལྟ་བའོ། །གཉིས་པ་ནི། ཀེང་རུས་ལྟ་བུ་གཅིག་ལ་དམིགས་ཏེ།
མ་ཡེངས་པར་ཡང་ཡང་དུ་བསྒོམ་མོ། །གལ་ཏེ་སེམས་མི་གསལ་བར་གྱུར་ན་བྱིང་རྨུགས་
དང༌། རྣམ་པར་གཡེང་བར་གྱུར་ན། རྒོད་པ་ཡིན་པས། དྲན་ཤེས་བཞིན་གྱིས་དེ་གཉིས་
ལེགས་པར་བརྟགས་ཏེ། བྱུང་མ་ཐག་ཏུ་བཀག་ནས་དམིགས་པ་གསལ་ལ་ངར་ཐོན་པར་
བསྒོམ་པར་བྱའོ། །བྱེ་བྲག་ཏུ་བྱིང་རྨུགས་ཀྱི་གཉེན་པོར་སྣང་བའི་མཚན་མ་ལ་སོགས་ཡིད་
ལ་བྱ་ཞིང་། ཤེས་པ་གཟེངས་བསྟོད། རྒོད་པའི་གཉེན་པོར། འཆི་བ་མི་རྟག་པ། འཁོར་བའི་
ཉེས་དམིགས་བསམ་མོ། །གསུམ་པ་ནི། གང་ལ་དམིགས་པའི་རྟེན་དེ་ལས་སེམས་གཞན་དུ་
མི་ཡེངས་པར་རྒྱུན་ཆགས་སུ་བསྒོམས་པས་སེམས་དམིགས་པ་ལ་རང་གི་ངང་གིས་གནས་
ཏེ༑ ལུས་སེམས་ཤིན་ཏུ་སྦྱངས་པའི་དགའ་བདེ་སྐྱེས་པ་ན་ཏིང་ངེ་འཛིན་དེ་ཞི་གནས་སོ།།
ལྷག་མཐོང་ལ་ཡང་། རྒྱུ་དང་། ངོ་བོ། བསྒོམ་ཚུལ་གསུམ་ལས། དང་པོ་ནི། སྐྱེས་བུ་དམ་པ་
བསྟེན་པ། དེ་ལས་ཐོས་པ་བཙལ་བ། ཚུལ་བཞིན་དུ་སེམས་པ་དང་གསུམ། གཉིས་པ་ནི། །
སྤྱིར་སོ་སོར་རྟོག་པའི་ཤེས་རབ་ཀྱིས་ཆོས་རབ་ཏུ་རྣམ་པར་འབྱེད་པ་ཙམ་ལ་ལྷག་མཐོང་དུ་
བཤད་ཀྱང་། ཁྱད་པར་ནི་བདག་མེད་ཕྱིན་ཅི་མ་ལོག་པར་རྟོགས་པའི་ཤེས་རབ་སྟེ། འདི་
བ| 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ལུགས་ལ་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པར་རྟོགས་པ་ནི་གང་ཟག་གི་
བདག་མེད་རྟོགས་པ་དང༌། ཆོས་ཀྱི་བདག་མེད་ལ་ཡང་ཕྲ་རགས་གཉིས་སུ་བྱས་ནས།
གཟུང་བ་ཕྱི་རོལ་གྱི་དོན་དུ་བདེན་པ་མེད་པར་རྟོགས་པ་ནི་རགས་པའི་ཆོས་ཀྱི་བདག་མེད་
རྟོགས་པ་དང༌། ཤེས་པའི་བདག་ཉིད་དུ་བདེན་མེད་དུ་རྟོགས་པ་ནི། ཕྲ་བའི་ཆོས་ཀྱི་བདག་
མེད་རྟོགས་པའོ། །གསུམ་པ་ནི། བདག་གི་ངོ་བོ་ལ་བརྟགས་ཏེ་ཕུང་པོའི་ཚོགས་པ་དང་། རེ་
རེ་བ་གང་ཡང་བདག་མ་ཡིན་ཞིང་། དེ་ལས་གཞན་ན་ཡང་བདག་མེད་པས་དེ་ལྟར་དཔྱད་
པའི་ཚེ་བདག་མེད་པར་རྟོགས་པའི་བློ་གོམས་པར་བྱེད་པ་དང༌། ཕྱིའི་བུམ་པ་ལྟ་བུ་ལ་
དམིགས་ཏེ། ལྟོ་བ་དང༌། མཆུ་དང་། ཞབས་ལ་སོགས་པ་བུམ་པ་མ་ཡིན་ཞིང་། དེ་རྣམས་
ལས་གཞན་ན་ཡང་བུམ་པ་མེད་པས་རིགས་ཤེས་དེས་དཔྱད་པའི་ཚེ་བུམ་པ་མ་རྙེད་པ་
དེ་བུམ་པ་བདེན་མེད་དུ་རྟོགས་པ་ཡིན་ལ། དེའི་རིགས་རྒྱུན་གོམས་པར་བྱེད་པ་ལྟ་བུའོ། །དེ་
ཡང་སྤྱིར་ལྟ་བའི་གོ་བ་སྐྱེ་བ་ཙམ་ལ་ཞི་གནས་སྔོན་དུ་འགྲོ་མི་དགོས་ཀྱང་། ལྷག་མཐོང་ཁྱད་
པར་ཅན་ལ་ཞི་གནས་སྔོན་དུ་འགྲོ་དགོས་ཏེ། སེམས་རྩེ་གཅིག་ཏུ་མི་གནས་ན་གནས་ཚུལ་
ཕྱིན་ཅི་མ་ལོག་པར་རྟོགས་པའི་ཏིང་ངེ་འཛིན་མི་རུང་བའི་ཕྱིར། སྤྱོད་འཇུག་ལས། ཞི་གནས་
རབ་ཏུ་ལྡན་པའི་ལྷག་མཐོང་གིས། །ཉོན་མོངས་རྣམ་པར་འཇོམས་པར་ཤེས་བྱ་སྟེ། །ཐོག་མ་
ཉིད་ནས་ཞི་གནས་བཙལ་བར་བྱ། །ཞེས་གསུངས་སོ། །ལམ་ཐམས་ཅད་ཀྱི་རྩ་བར་ཞི་ལྷག་
གཉིས་དགོས་ཏེ། ཞི་གནས་མེད་ན་རྣམ་གཡེང་གི་དབང་གིས་ཉོན་མོངས་པ་བསྐྱེད་ལ།
ལྷག་མཐོང་མེད་ན་གནས་ཚུལ་མི་རྟོགས་པའི་ཕྱིར། འདི་གཉིས་ཀྱང་ཟུང་དུ་འབྲེལ་དགོས་
ཏེ༑ ཞི་གནས་མེད་ན་གནས་ཚུལ་གསལ་བར་མཐོང་མི་སྲིད་ལ། གནས་ཚུལ་མཐོང་བའི་
ཤེས་རབ་མེད་ན་ཏིང་ངེ་འཛིན་ཇི་ཙམ་བསྒོམས་ཀྱང་འཁོར་བའི་རྩ་བ་གཅོད་པའི་ལམ་དུ་མི་
འགྱུར་བའི་ཕྱིར། ཚིག་ཕྲེང་ཙམ་གྱིས་ཚིམ་པའི་མིས། །ངེས་དོན་རིན་ཆེན་ག་ལ་རྙེད།།
- 1
7
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གནས་ལུགས་མཐོང་བའི་བློ་ལྡན་དག །རིན་ཆེན་ལེན་པའི་དེད་དཔོན་ཡིན། །
ཐེག་ པའི་ ངོ་བོ་ལ། སྤྱིར་ ཐབས་ལ་མཁས་པ་དང༌། ཡེ་ཤེས་དང༌། བསོད་
ནམས་དང་། ཁྱད་པར་མཐོང་བའི་ལ་སོགས་པའི་ལམ་དང་། ཡོན་ཏན་ཚིག་ལ་སོགས་པའི་
གཟུངས་སོ། །འདི་ལ་ཐོབ་བྱེད་ཀྱི་རྒྱུ་དང་། འཐོབ་བྱའི་ངོ་བོ་གཉིས། དང་པོ་ནི། ཚེ་སྔོན་གྱི་
དགེ་བའི་རྩ་བ་དང་། ཚེ་འདིར་ཐོས་པ་གོམས་པས་ནི་ཚིག་དང་དོན་གྱི་གཟུངས་ཀྱི་རྒྱུ་བྱེད་
ལ༑ ཏིང་ངེ་འཛིན་གྱིས་ཐམས་ཅད་ཀྱི་རྒྱུ་བྱེད་དེ། རྒྱན་ལས། རྣམ་མཁྱེན་ཐོས་ལ་གོམས་པ་
དང༌། །ཏིང་ངེ་འཛིན་གྱི་གཟུངས་དག་ནི། །ཞེས་གསུངས་པས་སོ། །གཉིས་པ་ལ་སྒྲ་བཤད་
པ་ནི། འཛིན་པར་བྱེད་པས་ན་གཟུངས་སོ། །དབྱེ་ན་རྣམ་པ་བཞིའོ། །དེ་ལ་ཚིག་གི་གཟུངས་
ནི༑ སངས་རྒྱས་ཀྱིས་གསུངས་པའི་ཚིག་གི་ཚོགས་མ་བརྗེད་པར་འཛིན་ནུས་པའི་དྲན་པ་
ཤེས་རབ་མཚུངས་ལྡན་གྱི་ཡེ་ཤེས་སོ། །དོན་གྱི་གཟུངས་ནི་སངས་རྒྱས་ཀྱི་གསུང་རབ་ཀྱི་
དོན་མ་བརྗེད་པར་འཛིན་ནུས་པའི་དྲན་པ་ཤེས་རབ་མཚུངས་ལྡན་གྱི་ཡེ་ཤེས། བཟོད་པའི་
གཟུངས་ནི་བདེན་མེད་ཀྱི་དོན་མི་བརྗེད་པར་འཛིན་ནུས་པའི་དྲན་པ་ཤེས་རབ་མཚུངས་ལྡན་
གྱི་ཡེ་ཤེས། འདི་ལ་རྒྱུའི་གཟུངས་ནི། སྦྱོར་ལམ་དང༌། དངོས་ནི་མཐོང་ལམ་ན་ཡོད་དོ།།
གསང་སྔགས་ཀྱི་གཟུངས་ནི། གསང་སྔགས་ཀྱི་ཡི་གེ་རྣམས་འདོད་འབྲས་སྒྲུབ་བྱེད་དུ་བྱིན་
གྱིས་བརློབ་པར་ནུས་པའི་ཡེ་ཤེས་སོ། །ཚིག་ལ་སྔགས་ཞེས་པ་ནི་རྒྱུ་མིང་འབྲས་བུ་ལ་
བཏགས་པའོ། །བཞིར་ངེས་པའི་རྒྱུ་མཚན། གཟུང་བྱ་ལ་ཚིག་དོན་དང་། ཡུལ་ཅན་རྟོགས་
པ་གསུམ་དུ་ངེས་ལ། རྟོགས་པ་ལ་རང་དོན་དང་གཞན་དོན་གཉིས་སུ་ངེས་པའི་ཕྱིར།
གཟུངས་ཀྱི་ཚོགས་རང་བཞིན་མེད་པར་ཉམས་སུ་བླངས་པའི་སྒོ་ནས་རང་འབྲས་གནས་
སྐབས་དང་མཐར་ཐུག་གི་བྱང་ཆུབ་ཆེན་པོ་དངོས་སུ་འབྱིན་པའི་རྣལ་འབྱོར་ནི། གཟུངས་ཀྱི་
ཚོགས་སྒྲུབ་ཀྱི་མཚན་ཉིད་ཡིན་ནོ། །ངག་དོན། གཟུངས་ཀྱི་ཚོགས་སྒྲུབ་ཆོས་ཅན། བཞིར་
- ]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྱེད་པའི་རྒྱུ་མཚན་ཡོད་དེ། ཁྱོད་ཀྱི་ཉམས་སུ་བླང་བྱ་གཟུངས་དེ་ལ་བཞིར་ཡོད་པའི་ཕྱིར།
མཐར་ཕྱིན་བྱེད་པ་དང་གཉེན་པོ་རྣམས་སོ། །ངག་དོན། ཚོགས་སྒྲུབ་ཆོས་ཅན། བཅུ་བདུན་
དུ་འབྱེད་པའི་རྒྱུ་མཚན་ཡོད་དེ། ཉམས་སུ་བླང་བྱ་ཚོགས་བཅུ་བདུན་ཡོད་པའི་ཕྱིར། །
གཉིས་པ་ལ། ཡེ་ཤེས་ཀྱི་ཚོགས་བྱེ་བྲག་ཏུ་བཤད་པ། སའི་ཚོགས་བྱེ་བྲག་ཏུ་
བཤད་པ། གཉེན་པོའི་ཚོགས་བྱེ་བྲག་ཏུ་བཤད་པའོ། །དང་པོ་ནི། བདེན་མེད་རྟོགས་པའི་
སྒོམ་བྱུང་གཙོ་བོར་གྱུར་པའི་ཡེ་ཤེས་ནི་ཡེ་ཤེས་ཀྱི་ཚོགས་ཡིན་པས་དབྱེ་གཞི། དབྱེ་བའི་ངོ་
བོ་རྣམ་པ་ཉི་ཤུའོ། །འབྱེད་པའི་རྒྱུ་མཚན་ཡུལ་སྟོང་ཉིད་ཉི་ཤུ་ཡོད་པའི་བྱེ་བྲག་གིས་སོ། །ཉི་
ཤུ་པོ་གང་ཞེ་ན། ནང་དང་། ཕྱི་དང༌། དེ་གཉིས་ཀ་དང༌། སྟོང་པ་དང་། ཆེན་པོ་དང་། དོན་
དམ་པ་དང་། འདུས་བྱས་དང་། འདུས་མ་བྱས་དང་། མཐའ་ལས་འདས་པ་དང༌། ཐོག་མ་
དང་ ཐ་མ་མེད་པ་དང༌། དོར་བ་མེད་པ་དང༌། རང་བཞིན་དང༌། ཆོས་ཐམས་ཅད་དང༌།
མཚན་ཉིད་དང༌། མི་དམིགས་པ་དང༌། དངོས་པོ་མེད་པའི་ངོ་བོ་ཉིད་དང་། དངོས་པོ་དང་།
དངོས་པོ་མེད་པ་དང་། རང་གི་ངོ་བོ་དང་། གཞན་གྱི་ངོ་བོ་སྟོང་པ་ཉིད་དོ། །སྟོང་པ་ཉིད་ཅེས་
པ་ཀུན་ལ་སྦྱོར། དེ་ཡང་། འདིར་སྨྲས་པ། ཤེས་བྱ་ཆོས་ཅན། སྟོང་ཉིད་ཉི་ཤུར་འབྱེད་པའི་
རྒྱུ་མཚན་ཡོད་དེ། ནང་ནས་གཞན་གྱི་ངོ་བོ་ཉིད་ཀྱི་བར་ཉི་ཤུ་པོ་དོན་དམ་པར་རང་རང་གི་ངོ་
བོ་ཉིད་ཀྱིས་སྟོང་པའི་ཕྱིར། མིག་སོགས་ཆོས་ཅན། ནང་ཡིན་ཏེ། དབང་པོས་བསྡུས་པའི་
ཕྱིར། གཟུགས་སོགས་ཆོས་ཅན། ཕྱི་རོལ་ཡིན་ཏེ། ཕྱིའི་སྐྱེ་མཆེད་ཡིན་ཕྱིར། དབང་རྟེན་
ཆོས་ཅན་གཉིས་ཀ་ཞེས་བརྗོད་དེ། སེམས་ཀྱིས་ཟིན་ཅིང་དབང་པོས་མ་བསྡུས་པའི་ཕྱིར།
མིག་སོགས་བདེན་པས་སྟོང་པ་ཆོས་ཅན། སྟོང་པ་ཉིད་ཡིན་ཏེ། དེ་བཞིན་ཉིད་ཡིན་པའི་ཕྱིར།
ཕྱོགས་བཅུ་ཆོས་ཅན། ཆེན་པོ་ཡིན་ཏེ། སེམས་ཅན་དང་སྣོད་ཀྱི་འཇིག་རྟེན་མ་ལུས་པ་ཁྱབ་
པའི་ཕྱིར། མྱ་ངན་ལས་འདས་པ་ཆོས་ཅན། དོན་དམ་པ་ཡིན་ཏེ། དགོས་པ་མཆོག་ཡིན་
- ! 7 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
པའི་ཕྱིར། ཁམས་གསུམ་པོ་ཆོས་ཅན། འདུས་བྱས་ཡིན་ཏེ། རང་གི་རྐྱེན་ལས་སྐྱེས་པའི་ཕྱིར།
ནམ་མཁའ་ཆོས་ཅན། འདུས་མ་བྱས་ཡིན་ཏེ། སྐྱེས་པ་ལས་གཅིག་ཤོས་མ་སྐྱེས་པ་ཡིན་
པའི་ཕྱིར། རྟེན་འབྲེལ་ ཆོས་ཅན། མཐའ་ ལས་ འདས་ཏེ། རྟག་ཆད་དང་ བྲལ་ བའི་ ཕྱིར།
འཁོར་བ་ཆོས་ཅན། ཐོག་མཐའ་མེད་དེ། ཐོག་མཐའ་མ་དམིགས་པའི་ཕྱིར། བྱང་ཆུབ་ཀྱི་
ཕྱོགས་ཆོས་ཅན། དོར་བ་མེད་དེ། དགེ་བའི་ཕྱོགས་མི་ཟད་པའི་ཕྱིར། དེ་བཞིན་ཉིད་ཆོས་
ཅན། རང་ བཞིན་ ཡིན་ ཏེ། འཕགས་ པས་ ཀྱང་ མ་ མཛད་ པའི་ ཆོས་ ཉིད་ཡིན་པའི་ ཕྱིར།
འདུས་བྱས་དང་། འདུས་མ་བྱས་ཆོས་ཅན། ཆོས་ཀུན་ཞེས་བྱ་སྟེ། ཁྱོད་དུ་མ་འདུས་པ་མེད་
པའི་ཕྱིར། སྐྱེ་བ་ལ་སོགས་པ་ཆོས་ཅན། རང་གི་མཚན་ཉིད་ཞེས་བྱ་སྟེ། འདུས་བྱས་མཚོན་
བྱེད་ཡིན་པའི་ཕྱིར། འདས་མ་འོངས་སོགས་ཆོས་ཅན། མ་དམིགས་པ་ཞེས་བྱ་སྟེ། གཅིག་
དུས་ན་གཅིག་མ་དམིགས་པའི་ཕྱིར། འདུས་བྱས་ཆོས་ཅན། བདེན་པའི་དངོས་པོ་མེད་དེ།
རྒྱུ་རྐྱེན་ལྡན་པ་ལས་བསྒྲུབས་པའི་ཕྱིར། བུམ་པ་ཆོས་ཅན། གཅིག་ཤོས་ཀྱི་ངོ་བོ་དངོས་པོ་
ཡིན་ཏེ། དོན་བྱེད་ནུས་པའི་ཕྱིར། ནམ་མཁའ་ཆོས་ཅན། དངོས་མེད་ཡིན་ཏེ། དོན་བྱེད་ནུས་
སྟོང་ཡིན་པའི་ཕྱིར། སྟོང་ཉིད་ཆོས་ཅན། རང་གི་ངོ་བོ་ཡིན་ཏེ། རང་གི་གནས་ཚུལ་ཡིན་པའི་
ཕྱིར། ཡང་དག་མཐའ་ཆོས་ཅན། ཆོས་ཀྱི་གཞན་གྱི་ངོ་བོ་ཉིད་ཡིན་ཏེ། སུས་ཀྱང་མ་བྱས་
ཤིང་གཞན་གྱི་གནས་ཚུལ་ཡིན་ཕྱིར་རོ། ཁ་ཅིག་ཡེ་ཤེས་ཀྱི་དམིགས་པ་བདེན་གྲུབ་དུ་འདོད་
དེ༑ དེ་མི་འཐད་པར་སྒྲུབ་པ་ནི། གང་ཤེས་པ་ཡིན་ན་དེའི་དམིགས་པ་བདེན་པར་མེད་
པས་ཁྱབ། དཔེར་ན། རྨི་ལམ་གྱི་ཤེས་པ་བཞིན། དེ་ཁོ་ན་ཉིད་རྟོགས་པའི་ཡེ་ཤེས་ཀྱང་ཤེས་
པ་ཡིན་ནོ། །རྟགས་གྲུབ་སྟེ། ཡེ་ཤེས་ཤེས་པ་མ་ཡིན་ན། སྟོང་ཉིད་ཤེས་བྱ་མ་ཡིན་པར་
འགྱུར་བའི་ཕྱིར། མཐུན་ཕྱོགས་ལ་མཐོང་བས་འགལ་བ་མ་ཡིན་ལ། ཤེས་པ་ཡང་ཡིན།
དམིགས་པ་བདེན་གྲུབ་ཀྱང་ཡིན་པའི་གཞུང་བཞིན་ཁེགས་པས་མ་ངེས་པ་མ་ཡིན་ནོ། །ཤེས་
- 1 ？ 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་དམིགས་པ་ཡིན་ན། བདེན་མེད་ཡིན་པས་ཁྱབ་སྟེ། ཤེས་པའི་དམིགས་པ་ཡིན་ན་ཆ་
བཅས་ཡིན་པས་ཁྱབ་པའི་ཕྱིར། འདིའི་ཁྱབ་པ་བསྒྲུབས་ཟིན་ནོ། །སྟོང་པ་ཉིད་ཀྱི་འདོད་
ཚུལ་ལ་ཡང་། ཁ་ཅིག་ན་རེ། འདུས་བྱས་རྣམས་རང་སྟོང་ཡིན་ཏེ། རང་གི་ངོ་བོས་སྟོང་པའི་
ཕྱིར། ཆོས་དབྱིངས་གཞན་སྟོང་ཡིན་གྱི་རང་སྟོང་མ་ཡིན་ཏེ། ཆོས་དབྱིངས་རྣམས་ཀུན་རྫོབ་
གློ་བུར་བས་སྟོང་ཡང་། རང་གི་ངོ་བོ་བདེན་གྲུབ་ཡིན་པའི་ཕྱིར། དེས་ན་ཀུན་རྫོབ་གློ་བུར་
བས་སྟོང་པའི་ཆོས་དབྱིངས་བདེན་གྲུབ་དེ་སྟོང་ཉིད་དུ་འདོད་དེ། དེ་དེ་བཞིན་ཉིད་ཡིན་
པའི་ཕྱིར། རྒྱུད་ བླ་ ལས། རྣམ་ དབྱེར་ བཅས་ པའི་ མཚན་ ཉིད་ཅན། །གློ་ བུར་ དག་ གིས་
ཁམས་སྟོང་གི །རྣམ་དབྱེར་མེད་པའི་མཚན་ཉིད་ཅན། །བླ་མེད་ཆོས་ཀྱིས་སྟོང་མ་ཡིན།།
ཞེས་པ་དང༌། ཡང་དག་མཐའ་ནི་འདུས་བྱས་ཀྱི། །རྣམ་པ་ཐམས་ཅད་དབེན་པ་སྟེ། །ཞེས་
གསུངས་པའི་ཕྱིར། ཞེ་ན། ཤེས་བྱ་ཆོས་ཅན། དོན་དམ་པར་ཆོས་ཉིད་མ་གྲུབ་པར་ཐལ།
དོན་དམ་པར་ཆོས་ཉིད་ཚད་མས་མ་གྲུབ་པའི་ཕྱིར་ཏེ། དོན་དམ་པར་འདུས་བྱས་མ་གྲུབ་
པའི་ ཕྱིར། རྩ་བར་འདོད་ན། ཆོས་ཉིད་བདེན་པར་གྲུབ་པ་འགལ་ལོ། །གཞན་ཡང་ཆོས་
ཉིད་བདེན་གྲུབ་མེད་པར་ཐལ། འདུས་མ་བྱས་བདེན་གྲུབ་མེད་པའི་ཕྱིར་ཏེ། འདུས་བྱས་
བདེན་གྲུབ་ མེད་ པའི་ ཕྱིར། ཁྱབ་སྟེ། ཀླུ་ སྒྲུབ་ ཀྱིས། འདུས་ བྱས་ རབ་ཏུ་མ་གྲུབ་པས།།
འདུས་མ་བྱས་པ་ཇི་ལྟར་འགྲུབ། །ཅེས་གསུངས་སོ། །རྣམ་དབྱེར་མེད་པའི་མཚན་ཉིད་ཅན།།
ཞེས་སོགས་ཀྱིས་ཀྱང་བདེ་བར་གཤེགས་པའི་སྙིང་པོ་དེ་བླ་ན་མེད་པའི་ཆོས་རང་བཞིན་རྣམ་
དག་གིས་སྟོང་པ་མ་ཡིན་ཞེས་བསྟན་པ་ལ་རང་བཞིན་རྣམ་དག་ཀྱང་རང་བཞིན་གྱིས་སྟོང་པ་
དང་དོན་གཅིག་གོ །ཁ་ཅིག་ཆོས་ཐམས་ཅད་ཡོད་པ་མ་ཡིན་པ་སྟོང་ཉིད་ཀྱི་དོན་ཡིན་ཟེར་བ་
ཡང་མི་འཐད་དེ། ཆོས་ཐམས་ཅད་ཡོད་པ་མ་ཡིན་ན། སྟོང་ཉིད་ཀྱི་དོན་ཡང་ཡོད་པ་མ་ཡིན་
དགོས་པའི་ ཕྱིར། རང་ལུགས་ལ། ཆོས་རྣམས་དོན་དམ་པར་བདེན་པས་སྟོང་པའི་སྟོང་
-]
？
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཉིད་ནི་སྟོང་པ་ཉིད་ཀྱི་དོན་ནོ། ཁོ་ན་རེ། ཆོས་རྣམས་བདེན་པས་སྟོང་པའི་སྟོང་ཉིད་ཆོས་ཅན།
དོན་དམ་བདེན་པར་ཐལ། སྟོང་པ་ཉིད་ཡིན་པའི་ཕྱིར། འདོད་ན། མ་ཡིན་པར་ཐལ། ཆད་
སྟོང་ཡིན་པའི་ཕྱིར། ཞེས་རྨོངས་པ་དག་སྨྲའོ། །ཤེས་བྱ་ཆོས་ཅན། ཆོས་རྣམས་བདེན་མེད་དུ་
མངོན་སུམ་དུ་རྟོགས་པས་སྟོང་ཉིད་རྟོགས་པའི་གོ་མི་ཆོད་པར་ཐལ། ཆོས་རྣམས་བདེན་པས་
སྟོང་པའི་སྟོང་ཉིད་དེ་སྟོང་ཉིད་མ་ཡིན་པའི་ཕྱིར་རོ། ། །
གཉིས་པ་སའི་ཚོགས་བྱེ་བྲག་ཏུ་བཤད་པ་ལ། སྤྱི་གཞུང་གཉིས་ལས། དང་པོ་
ནི༑ ས་བཅུའི་རྣམ་གཞག །ཁྱད་ཆོས། ཡོངས་སྦྱོང་ངོ༌། །དང་པོ་ནི། བདེན་མེད་མངོན་སུམ་
དུ་རྟོགས་པའི་ཡེ་ཤེས་སྙིང་རྗེ་ཆེན་པོས་ཟིན་པ་ལ། ས་ཞེས་བརྗོད་དེ། སས་རྒྱུ་མི་རྒྱུ་ཀུན་གྱི་
རྟེན་བྱེད་པ་བཞིན་དུ་ཡོན་ཏན་གྱི་རྟེན་བྱེད་པའི་ཕྱིར། འགྲེལ་ཆེན་ལས། དེ་ལ་བརྟེན་པའི་
ཡོན་ཏན་གྱི་གཞི་ཡིན་པའི་ཚུལ་གྱིས་ས་ཡིན་ནོ་ཞེས་དང་། འཇུག་འགྲེལ་ལས། བྱང་ཆུབ་
སེམས་དཔའ་རྣམས་ཀྱི་ཟག་པ་མེད་པའི་ཡེ་ཤེས་སྙིང་རྗེ་ལ་སོགས་པས་ཟིན་པ་ཉིད་ཆར་
རྣམ་པར་ཕྱེ་ན་ས་ཞེས་བྱ་བའི་མིང་ཐོབ་སྟེ། ཡོན་ཏན་གྱི་གནས་སུ་གྱུར་པའི་ཕྱིར་རོ། །ཞེས་
སོ༑ ༑དབྱེ་ན། རིན་ཆེན་ཕྲེང་བ་ལས། ཇི་ལྟར་ཉན་ཐོས་ཐེག་པ་ལས། །ཉན་ཐོས་ས་ནི་
བརྒྱད་བཤད་པ། །དེ་བཞིན་ཐེག་པ་ཆེན་པོ་ལ། །བྱང་ཆུབ་སེམས་དཔའི་ས་བཅུའོ། །ཞེས་
གསུངས་པས། ཉན་ཐོས་ཀྱི་ཐེག་པ་ལ། རིགས་ལ་སོགས་པའི་ས་བརྒྱད་ཡོད་པ་བཞིན་དུ།
བྱང་ཆུབ་སེམས་དཔའི་ས་ལ་ཡང་། རབ་ཏུ་དགའ་བ་ལ་སོགས་པ་བཅུའོ། །དེ་ཡང་ཆོས་
དབྱིངས་མངོན་སུམ་དུ་གསར་དུ་རྟོགས་པའི་ཡེ་ཤེས་ལ་ ས་དང་པོ་དང་། ཆོས་དབྱིངས་
མངོན་སུམ་དུ་མཐོང་ཟིན་རྒྱུན་ལྡན་དུ་གོམས་པའི་ཡེ་ཤེས་ལ་རྩ་བའི་དབྱེ་བ་ཆུང་ངུ་འབྲིང་
ཆེན་པོ་གསུམ་དང་། ཡན་ལག་གི་དབྱེ་བ་ཆུང་ངུའི་ཆུང་ངུ་སོགས་དགུར་བྱས་པ་ལས་ལྷག་མ་
དགུར་འཇོག་གོ །ས་བཅུར་འབྱེད་པའི་རྒྱུ་མཚན་ཡོད་དེ། བསླབ་པའི་རྒྱུ་དང་ངོ་བོ་དང༌།
- ] 7 ） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲས་བུ་ས་བཅུར་དབྱེར་ཡོད་པའི་ཕྱིར། དེ་ཡང་ས་དང་པོ་ནི། རྒྱུས་རབ་ཏུ་ཕྱེ་སྟེ། བསླབ་
པའི་རྒྱུ་སྦྱིན་པའི་ཕར་ཕྱིན་ལ་གཙོ་བོར་སྤྱོད་པའི་ཕྱིར། ས་གཉིས་པ་ནས་དྲུག་པའི་བར་
རྣམས་ངོ་བོས་རབ་ཏུ་ཕྱེ་སྟེ། གཉིས་པ་དང་གསུམ་པ་ཚུལ་ཁྲིམས་དང་། སེམས་ཀྱི་བསླབ་པ་
དང༌། ཕྱི་མ་གསུམ་དུ་རིམ་པ་ལྟར་བྱང་ཆུབ་ཀྱི་ཕྱོགས་དང་། བདེན་པ་དང་། རྟེན་འབྲེལ་
རྟོགས་པས་ཤེས་རབ་ཀྱི་བསླབ་པས་ཕྱེ་བའི་ཕྱིར། བདུན་པ་ནས་བཅུ་པའི་བར་ནི། འབྲས་
བུས་རབ་ཏུ་ཕྱེ་སྟེ། མཚན་འཛིན་མེད་པ་དང༌། འབད་རྩོལ་ཞི་བ་དང་། སོ་སོ་ཡང་དག་པར་
རིག་པ་བཞི་དང༌། ཏིང་ངེ་འཛིན་དང༌། གཟུངས་ཀྱི་ཡོན་ཏན་གཙོ་བོར་གྱུར་པའི་ཕྱིར། ས་
བཅུར་འབྱེད་པའི་རྒྱུ་མཚན་གཞན་ཡང་ཡོད་དེ། ཡོངས་སུ་སྦྱོང་བའི་དབྱེ་བས་བཅུར་ཡོད་
པའི་ཕྱིར་དང༌། ཕར་ཕྱིན་བཅུའི་དབྱེ་བས་བཅུར་ཡོད་པའི་ཕྱིར། དེ་སྐད་དུ་ཡང་། འགྲེལ་
ཆེན་ལས། མཐོང་བ་དང་སྒོམ་པའི་ལམ་ལ་ཡོངས་སུ་སྦྱོང་བའི་ཆོས་ཀྱི་དབྱེ་བས་རབ་ཏུ་
དགའ་བ་ལ་སོགས་པའི་ས་བཅུར་རྣམ་པར་བཞག་གོ །ཞེས་དང༌། དབུས་མཐར། སྦྱིན་དང་
ཚུལ་ ཁྲིམས་ བཟོད་ བརྩོན་ འགྲུས། །བསམ་གཏན་དང་ནི་ ཤེས་ རབ་ ཐབས། །སྨོན་ལམ་
སྟོབས་དང་ཡེ་ཤེས་ཀྱི། །འདི་རྣམས་ཕ་རོལ་ཕྱིན་བཅུའོ། ཁྱད་པར་ཅན་དང་ཁྱད་མེད་ནི།།
ས་བཅུ་རྣམས་སུ་ཤེས་པར་བྱ། །ཞེས་གསུངས་སོ། །
གཉིས་པ་ལ། སྤངས་པའི་ཁྱད་པར་ཡོད་དེ། ས་དང་པོར་མཐོང་སྤང་དང༌།
ལྷག་མ་དགུར་སྒོམ་སྤང་ཆེན་པོའི་ཆེན་པོ་སོགས་དགུ་སྤོང་བའི་ཕྱིར་དང་། མཐོང་ཚུལ་བཅུ་
ལ་སྒྲིབ་པའི་ཉོན་མོངས་པ་ཅན་མ་ཡིན་པའི་མི་ཤེས་པ་བཅུ་སྤོང་བའི་ཕྱིར། དེ་སྐད་དུ་ཡང་།
ཆོས་ཀྱི་དབྱིངས་ལ་མ་རིག་པ། །ཉོན་མོངས་ཅན་མིན་སྒྲིབ་པ་བཅུ། །ཞེས་གསུངས་སོ།།
རྟོགས་པའི་ཁྱད་པར་ནི། ས་བཅུར་རང་བཞིན་རྣམ་དག་གི་ཆོས་དབྱིངས་མཐོང་ཚུལ་ལ་ཐ་
དད་མེད་དེ། ས་དང་པོ་ནས་ཆོས་དབྱིངས་ཀུན་ཏུ་འགྲོ་བའི་ཚུལ་གྱིས་རྟོགས་པའི་ཕྱིར།
.! 8 0 བ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
འགྲེལ་ཆེན་ལས། གང་གི་ཚེ་ཆོས་ཐམས་ཅད་བདག་མེད་པའོ་ཞེས་བསྒོམས་པས་ཆ་མེད་པ་
ཉིད་ཀྱིས་ཆོས་ཀྱི་དབྱིངས་བདག་ཉིད་ཐམས་ཅད་ཀྱིས་རྟོགས་སུ་ཟིན་ཡང་ངེས་པ་བསྐྱེད་པ་
ལ་ལྟོས་ནས་ཀུན་ཏུ་འགྲོ་བའི་དོན་གྱིས་སོ་སོར་རྟོགས་པའི་ཕྱིར། ཞེས་གསུངས་སོ། །གློ་
བུར་དྲི་བྲལ་གྱི་ཆོས་དབྱིངས་མཐོང་ཚུལ་ལ་ཁྱད་པར་ཡོད་དེ། རང་གི་སྤང་བྱ་ཇི་ལྟར་སྤངས་
པ་ལྟར་མཐོང་བའི་ཕྱིར། དེ་སྐད་དུ་ཡང་མདོ་ལས། སྤྲིན་མཐོང་མཁའ་ལ་ཉི་བཞིན་འདིར་
ཁྱོད་ཕྱོགས་གཅིག་བློ་གྲོས་ཅན། །བློ་གྲོས་དག་པའི་འཕགས་མཆོག་གིས་ཀྱང་ཐམས་ཅད་
མཐོང་མ་ཡིན། །ཞེས་དང༌། ཀླུ་སྒྲུབ་ཀྱིས་ཀྱང་། ཇི་ལྟར་ཚེས་པའི་ཟླ་བ་ལ། །སྐད་ཅིག་སྐད་
ཅིག་རྒྱས་པར་མཐོང་། །དེ་བཞིན་ས་ལ་ཞུགས་རྣམས་ཀྱང་། །རིམ་གྱིས་རིམ་གྱིས་འཕེལ་
བར་མཐོང་། །ཞེས་གསུངས་སོ། །དེས་ན་ས་བཅུའི་མཉམ་གཞག་ཏུ་ཆོས་དབྱིངས་གཉིས་
སྣང་མཐའ་དག་དང་བྲལ་བའི་ཚུལ་གྱིས་རྟོགས་ལ། རྗེས་ཐོབ་ཏུ་སྒྱུ་མ་ལྟ་བུ་འཇལ་བར་བྱེད་
དོ༑ ༑འོ་ན་འགྲེལ་ཆེན་ལས། ཡེ་ཤེས་ཀྱི་དམིགས་པ་སྒྱུ་མ་ལྟ་བུ་བཤད་པ་དང་འགལ་ཞེ་ན།
མི་འགལ་ཏེ། སྒྱུ་མ་ལྟ་བུ་ལ་དང་པོར་དམིགས་ནས་བདེན་མེད་དུ་རྩེ་གཅིག་ཏུ་མཉམ་པར་
འཇོག་པའི་ཕྱིར། མཉམ་གཞག་ཏུ་སྒྱུ་མ་ལྟ་བུ་བསྒོམ་ཟེར་བ་ནི་དམིགས་པ་དང་རྣམ་པ་ཁྱད་
མ་ཕྱེད་པའི་བབ་ཅོལ་འབའ་ཞིག་ཏུ་རིག་པར་བྱའོ། །སྐྱེ་བ་ལེན་ཚུལ་གྱི་ཁྱད་པར་ས་བཅུ་ལ་
རིམ་པ་ལྟར་འཛམ་གླིང་གི་རྒྱལ་པོ་དང༌། འཁོར་ལོས་སྒྱུར་རྒྱལ་དང༌། བརྒྱ་བྱིན་དང༌།
མཐབ་བྲལ་དང༌། དགའ་ལྡན་དང༌། འཕྲུལ་དགའ་དང༌། གཞན་འཕྲུལ་དབང་བྱེད་ཀྱི་
བདག་པོ་དང་། སྟོང་གི་བདག་པོ་ཚངས་པ་དང་། སྟོང་གསུམ་གྱི་བདག་པོ་ཚངས་པ་ཆེན་པོ་
དང༌། འོག་མིན་ཏུ་ལྷའི་བུ་དབང་ཕྱུག་ཆེན་པོར་སྐྱེ་བ་འཛིན་ནོ། །ཡོན་ཏན་གྱི་ཁྱད་པར། ས་
དང་པོར་ཡོན་ཏན་བརྒྱ་ཕྲག་བཅུ་གཉིས་དང༌། གཉིས་པར་སྟོང་ཕྲག་བཅུ་གཉིས་དང༌།
གསུམ་པར་འབུམ་ཕྲག་བཅུ་གཉིས་དང་། བཞི་པར་བྱེ་བ་ཕྲག་བརྒྱ་པ་བཅུ་གཉིས་དང་། ལྔ་
- ]
8 { .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བྱེ་བ་ཕྲག་སྟོང་པ་བཅུ་གཉིས་དང༌། དྲུག་པར་བྱེ་བ་ཕྲག་འབུམ་པ་བཅུ་གཉིས་དང༌།
བདུན་པར་ཕྲག་ཁྲིག་འབུམ་ཕྲག་བཅུ་གཉིས་དང༌། བརྒྱད་པར་སྟོང་གསུམ་འབུམ་ཕྲག་
བཅུའི་རྡུལ་སྙེད་དང་། དགུ་པར་སངས་རྒྱས་ཀྱི་ཞིང་གྲངས་མེད་འབུམ་ཕྲག་བཅུའི་རྡུལ་སྙེད་
དང༌། བཅུ་པ་ལ་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་སྙེད་ཐོབ་བོ། །ངེས་ཚིག་ཐུན་
མོང་བ་ནི། རྒྱན་ལས། འབྱུང་པོ་དཔག་མེད་འཇིགས་མེད་ཕྱིར། །དཔག་ཏུ་མེད་པའི་དེ་
རྣམས་ལ། །ཕྱི་ཕྱིར་གོང་དུ་འགྲོ་ལྡན་ཕྱིར། །དེ་རྣམས་ཉིད་ནི་སར་འདོད་དོ། །ཞེས་དང་། བྱེ་
བྲག་གི་ངེས་ཚིག་རྒྱན་ལས། བྱང་ཆུབ་དང་ནི་ཉེ་བ་དང༌། །སེམས་ཅན་དོན་སྒྲུབ་མཐོང་བ་
ལ༑ ༑རབ་ཏུ་དགའ་བ་སྐྱེ་འགྱུར་ཏེ། །དེ་ཕྱིར་རབ་དགའ་ཞེས་བརྗོད་དོ། །འཆལ་ཚུལ་རྩོལ་
བའི་དྲི་བྲལ་ཕྱིར། །དྲི་མ་མེད་པའི་ས་ཞེས་བྱ། །ཆོས་ཀྱི་སྣང་བ་ཆེན་པོ་ནི། །བྱེད་པའི་ཕྱིར་ན་
འོད་བྱེད་པ། །འདི་ལྟར་བྱང་ཆུབ་ཕྱོགས་མཐུན་ཆོས། །རབ་ཏུ་བསྲེག་བྱེད་འོད་ལྟ་བུ། །དེ་
དང་ལྡན་ཕྱིར་ས་དེ་ནི། །གཉིས་པོ་བསྲེགས་པས་འོད་འཕྲོ་ཅན། །སེམས་ཅན་རྣམས་ཡོངས་
སྨིན་བྱེད་ཅིང་། །རང་གི་སེམས་ཀྱང་བསྲུང་བའི་ཕྱིར། །བློ་ལྡན་རྣམས་ཀྱིས་སྦྱང་དཀའ་བ།།
དེའི་ཕྱིར་སྦྱང་དཀའ་ཞེས་བྱའོ། །ཤེས་རབ་ཕ་རོལ་ཕྱིན་བརྟེན་ནས། །འཁོར་བ་དང་ནི་མྱ་
ངན་འདས། །གཉིས་ པོ་ མངོན་ དུ་ གྱུར་ པའི་ཕྱིར། །མངོན་དུ་གྱུར་པའི་ ས་ ཞེས་བཤད།།
བགྲོད་གཅིག་ལམ་དང་འབྲེལ་བའི་ ཕྱིར། །རིང་དུ་སོང་བའི་སར་འདོད་དོ། །འདུ་ཤེས་
གཉིས་ཀྱིས་མི་གཡོའི་ཕྱིར། །མི་གཡོ་བ་ཞེས་ངེས་པར་བརྗོད། །སོ་སོ་ཡང་དག་རིག་བློ་
བཟང་། །ས་དེ་ལེགས་པའི་བློ་གྲོས་ཡིན། །སྤྲིན་བཞིན་གཉིས་ཀྱི་ནམ་མཁའི་ཆོས། ཁྱབ་
པའི་ཕྱིར་ན་ཆོས་ཀྱི་སྤྲིན། །ཞེས་གསུངས་སོ། ཁ་ཅིག་ས་མ་ཐོབ་པ་ཐོབ་པའི་དོན་དུ་ཡོངས་
སུ་སྦྱོང་བ་ཡིན་ཏེ། བྱང་ཆུབ་ཀྱི་ཤིང་གི་ཡོངས་སྦྱོང་ས་དགུ་པར་བྱེད་པའི་ཕྱིར། ཞེ་ན།
ཤེས་བྱ་ཆོས་ཅན། ས་དང་པོའི་ཡོངས་སྦྱོང་སྦྱོར་ལམ་དུ་བྱེད་པར་ཐལ། ས་དེ་མ་ཐོབ་པ་ཐོབ་
- 1
8 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
པའི་དོན་དུ་ཡོངས་སྦྱོང་བྱེད་པའི་ཕྱིར། རང་ལུགས་ལ། ས་དེ་ཐོབ་མ་ཐག་ནས་ཡོངས་སྦྱོང་
བྱེད་པར་ལ། ཡོངས་སྦྱོང་རྫོགས་ནས་ས་ཕྱི་མར་འགྱུར་ཏེ། འགྲེལ་ཆེན་ལས། ས་གང་གིས་
ཡོངས་སུ་སྦྱོང་བར་གྱུར་པའི་ཆོས་གང་ཡིན་པ་རྣམས་ཇི་སྲིད་མ་རྫོགས་པ་དེ་སྲིད་ནི་ས་དེ་
ཡིན་ལ། ཡོངས་སུ་རྫོགས་ནས་ནི་ས་གཞན་ཡིན་པར་ཤེས་པར་བྱའོ། །ཞེས་གསུངས་སོ།།
གཞན་ཚིག་སྨིག་རྒྱུའི་ཆུ་དག་གིས། །འདོད་དོན་སྟེར་བར་མ་མཐོང་ནས། །ལེགས་སྤྱད་ཡན་
ལག་བརྒྱད་ལྡན་ཆུ། །དོན་གཉེར་སྐྱེ་བོའི་ཚོགས་ལ་སྦྱིན། །
གཉིས་པ་ལ། མཚམས་སྦྱར་བ་དང༌། སོ་སོར་བཤད་པ་གཉིས། དང་པོ་ནི།
རྗེ་བཙུན་བྱམས་པ་ཆོས་ཅན། སའི་ཚོགས་ལ་བར་སྐབས་ཀྱི་ཚིགས་སུ་བཅད་པ་ཉི་ཤུ་རྩ་
གསུམ་གསུངས་པ་ལ་དགོས་པ་ཡོད་དེ། སའི་ཚོགས་ལ་ས་གང་གིས་ཡོངས་སུ་སྦྱོང་བར་
འགྱུར་བའི་ཆོས་གང་དག་ཡིན་པ་དེ་དག་བསྟན་པའི་ཆེད་ཡིན་པའི་ཕྱིར། གཉིས་པ་ལ། རྒྱུ་
ས་དགུའི་ཡོངས་སྦྱོང་དང༌། འབྲས་བུ་ས་བཅུ་པའི་མཚན་ཉིད་གཉིས། དང་པོ་ལ། ས་དང་
པོའི་ཡོངས་སྦྱོང་སོགས་དགུ་ལས། དང་པོ་ནི། ཡོངས་སུ་སྦྱོང་བ་རྣམ་བཅུ་ཡིས། །ས་ནི་དང་
པོ་ཐོབ་འགྱུར་ཏེ། །ཞེས་པས་མདོར་བསྟན། བསམ་དང་ཕན་པའི་དངོས་ཉིད་དང༌། །ཞེས་
སོགས་ཀྱིས་ཆོས་བཅུ་ངོས་གཟུང་། འདི་དག་རང་བཞིན་མི་དམིགས་པས། །ཡོངས་སུ་སྦྱོང་
བར་ཤེས་པར་བྱ། །ཞེས་སྦྱར་རོ། །མདོར་བསྟན་གྱི་ཚིག་རྐང་གཉིས་དང་། མཐའི་ཚིག་རྐང་
བཞི་འདོན་པ་བསྒྱུར་ནས་ཡོངས་སྦྱོང་ཀུན་ལ་སྦྱར་རོ། །མདོ་ནི། ས་དང་པོ་ལ་གནས་པའི་
བྱང་སེམས་ཀྱིས་ཡོངས་སུ་སྦྱོང་བ་བཅུ་པོ་འདི་དག་ཀྱང་བྱ་སྟེ། ཞེས་སོགས་སོ། །དེ་ཡང་།
ས་དང་པོ་རབ་ཏུ་དགའ་བ་རྫོགས་པར་ཐོབ་པ་ཡིན་ནོ། །གང་ལ་བརྟེན་ནས་ན། ཡོངས་སུ་
སྦྱོང་བ་རྒྱུའི་ཁྱད་པར་རྣམ་པ་བཅུ་བདེན་པའི་ངོ་བོ་ཉིད་མི་དམིགས་པས་ཁྱད་པར་དུ་བྱས་
པའི་མཚན་ཉིད་ཀྱིས་ཡོངས་སུ་སྦྱོང་བ་དག་ཁོ་ནས་སོ། །དེའི་རྒྱུ་མཚན། དེ་ལྟ་བུའི་མཚན་
- 183 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཀྱི་ཆོས་བཅུས་ས་དང་པོའི་ཡོན་ཏན་ཐམས་ཅད་རྣམ་པ་ཐམས་ཅད་དུ་བསྐྱེད་པར་བྱ་བ་
ཡིན་པའི་ཕྱིར་རོ། །བཅུ་པོ་གང་ཞེ་ན། བསམ་པ་ཕུན་སུམ་ཚོགས་པ་ཇི་ལྟ་བ་བཞིན་གཞི་
ཐམས་ཅད་ལ་རང་དོན་ཡིད་བྱེད་ཀྱི་གྱ་གྱུ་མེད་པའི་བསམ་པ་དང་། རང་དང་གཞན་གྱི་
དགོས་པ་ལ་ཕན་པ་ཚོགས་གཉིས་གསོག་པ་ཉིད་དང་། སེམས་ཅན་ཐམས་ཅད་ལ་སེམས་
རྩེ་གཅིག་པའི་བྱམས་པ་ཉིད་དང་། སྦྱོར་བ་ཕུན་སུམ་ཚོགས་པ་བདོག་པ་ཐམས་ཅད་ཡོངས་
སུ་གཏོང་བ་དང༌། དགེ་བའི་བཤེས་གཉེན་མགུ་བར་བྱེད་པ་དང་། ཐེག་པ་གསུམ་དུ་རྟོགས་
པའི་དམ་པའི་ཆོས་ཀྱི་དམིགས་པ་འདོད་པ་དང་། ཁྱིམ་ན་གནས་པ་ལ་མངོན་པར་མི་དགའ་
བ་དང༌། བསྔོ་བ་ཕུན་སུམ་ཚོགས་པ་བླ་ན་མེད་པའི་སངས་རྒྱས་ཀྱི་སྐུ་འདོད་པ་དང་། དམ་
པའི་ཆོས་རབ་ཏུ་སྟོན་པ་དང་། བདེན་པར་སྨྲ་བ་ཉིད་ཅེས་བྱ་བའོ། །ངག་དོན། ས་དང་པོ་
ཡོངས་སུ་སྦྱོང་བྱེད་བཅུ་ཆོས་ཅན། བདེན་མེད་དུ་རྟོགས་པའི་སྒོ་ནས་ཡོངས་སྦྱོང་བྱས་པ་ལ་
དགོས་པ་ཡོད་དེ། དེ་ལས་ས་དང་པོའི་ཡོན་ཏན་རྫོགས་པར་སྐྱེ་བའི་ཕྱིར། ས་གཉིས་པའི་
ཡོངས་སྦྱོང་ནི། ས་གཉིས་པ་དྲི་མ་མེད་པ་རྫོགས་པར་ཐོབ་པ་ཡིན་ནོ། །གང་ལ་བརྟེན་ནས་
ན༑ དེ་ལྟ་བུའི་ཡོངས་སུ་སྦྱོང་བ་སྔ་མ་ས་དང་པོར་བཤད་པ་བཞིན་དུ། ངོ་བོ་ཉིད་མི་དམིགས་
པའི་སྒོ་ནས་ཡོངས་སུ་སྦྱང་བ་བྱས་པའི་ཁྱད་པར་རྣམ་པ་བརྒྱད་ཀྱིས་སོ། །བརྒྱད་གང་ཞེ་ན།
གཞི་དགེ་བའི་ཆོས་སྡུད་པའི་ཚུལ་ཁྲིམས་དང་། སེམས་ཅན་གྱི་དོན་བྱ་བའི་ཚུལ་ཁྲིམས་དང་།
ཉེས་སྤྱོད་སྡོམ་པའི་ཚུལ་ཁྲིམས་དང༌། བསམ་པ་གཞན་གྱིས་ཕན་པ་བྱས་པ་དྲན་པ་དང་།
གཞན་གྱིས་གནོད་པ་བྱས་པ་བཟོད་པ་དང་། དགེ་བའི་ཆོས་སྒྲུབ་པ་ལ་འགྱོད་པ་མེད་པ་དང་།
སྐྱེ་བོ་ཐམས་ཅད་ལ་བྱམས་པ་དང༌། སྦྱོར་བ་མཁན་པོ་ལ་སོགས་པ་ལ་འདུད་པ་དང་། དགེ་
བའི་བཤེས་གཉེན་གྱིས་བསྟན་པའི་ཆོས་སྒྲུབ་པ་དང༌། སྦྱིན་པ་ལ་སོགས་པའི་ཕ་རོལ་ཏུ་
ཕྱིན་པ་དྲུག་ལ་སྤྲོ་བའོ། །ཞེས་བྱ་བའོ། །ངག་དོན། ས་གཉིས་པའི་ཡོངས་སུ་སྦྱོང་བྱེད་བརྒྱད་
- 1 8 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཆོས་ཅན། ཁྱོད་བདེན་མེད་དུ་རྟོགས་པའི་སྒོ་ནས་ཡོངས་སྦྱོང་བྱས་པ་ལ་དགོས་པ་ཡོད་དེ།
དེ་ལས་ས་གཉིས་པའི་ཡོན་ཏན་རྫོགས་པར་སྐྱེ་བའི་ཕྱིར། ས་གསུམ་པའི་ཡོངས་སྦྱོང་ནི། ས་
གསུམ་པ་འོད་བྱེད་པ་རྟོགས་པར་འགྱུར་བ་ཡིན་ནོ། །གང་ལ་བརྟེན་ནས་ན། དེ་ལྟ་བུའི་
ཡོངས་སུ་སྦྱོང་བ་རྣམ་པ་ལྔ་པོ་སྔ་མ་བཞིན་དུ་ངོ་བོ་ཉིད་དུ་མི་རྟོག་པའི་སྒོ་ནས་ཡོངས་སུ་སྦྱོང་
བ་བྱས་པས་སོ། །ལྔ་གང་ཞེ་ན། དམ་པའི་ཆོས་ཉན་པས་ངོམ་མི་ཤེས་པ་དང་། རྙེད་པ་དང་
བཀུར་བསྟི་ལ་སོགས་པ་ལ་མི་བལྟ་བའི་སེམས་ཀྱིས་དམ་པའི་ཆོས་རབ་ཏུ་སྟོན་པ་དང༌།
རང་གི་སངས་རྒྱས་ཀྱི་ཞིང་རྟེན་དང་བརྟེན་པ་ཀུན་ཏུ་སྦྱོང་བ་དང་། ཕན་བཏགས་པའི་སེམས་
ཅན་མི་མཐུན་པ་ལ་སོགས་པ་མཐོང་བས་ཡོངས་སུ་མི་སྐྱོ་བ་དང་། རང་དང་གཞན་ལ་ལྟོས་
ནས་མི་དགེ་བའི་ཆོས་མི་བྱེད་པ་ངོ་ཚ་ཤེས་པ་དང་ཁྲེལ་ཡོད་པ་ཞེས་བྱ་བའོ། །ངག་དོན། ས་
གསུམ་པའི་ཡོངས་སུ་སྦྱོང་བྱེད་ལྔ་ཆོས་ཅན། ཁྱོད་བདེན་མེད་དུ་རྟོགས་པའི་སྒོ་ནས་ཡོངས་
སློང་བྱས་པ་ལ་དགོས་པ་ཡོད་དེ། དེ་ལས་ས་གསུམ་པའི་ཡོན་ཏན་རྫོགས་པར་སྐྱེ་བའི་ཕྱིར།
ས་བཞི་པའི་ཡོངས་སྦྱོང་ནི། ས་བཞི་པ་འོད་འཕྲོ་བ་ཅན་རྫོགས་པར་གནོན་པ་ཡིན་ནོ། །གང་
ལ་བརྟེན་ནས་ན། དེ་ལྟ་བུའི་ཡོངས་སུ་སྦྱོང་བ་སྔ་མ་ལྟ་བུ་རྣམ་པ་བཅུས་སོ། །བཅུ་གང་ཞེ་ན།
སེམས་རྣམ་དག་ནི། རང་དོན་ཡིད་བྱེད་ཀྱིས་དབེན་པའི་དགོན་པར་གནས་པ་དང་། རྙེད་པ་
མ་ཐོབ་པ་ལ་མངོན་པར་འདོད་པ་མེད་པ་དང་། ཐོབ་པ་ལ་ལྷག་པར་དོན་དུ་གཉེར་བ་མེད་
པས་སོ། །སྤྱོད་པ་རྣམ་དག་ནི། སྦྱངས་པའི་ཡོན་ཏན་བཅུ་གཉིས་ཡང་དག་པར་སྡོམ་པ་དང་།
ཡོན་ཏན་བཅུ་གཉིས་ནི། ཟས་བཟང་པོ་དང༌། ཡང་ཡང་ཟ་བ་དང༌། ཡང་ཡང་ལེན་པ་ལ་
ཞེན་པ་དགག་པའི་ཕྱིར་ཟས་ཀྱི་དབང་དུ་བྱས་པ་གསུམ་སྟེ། བསོད་སྙོམས་པ་དང་སོགས་པ་
སྟན་གཅིག་པ་དང༌། ཕྱིས་མི་ལེན་པའོ། །གོས་བཟང་པོ་དང་། འཇམ་པོ་དང་། མང་པོ་ལ་
ཞེན་པ་དགག་པའི་ཕྱིར། གོས་ཀྱི་དབང་དུ་བྱས་པ་གསུམ་སྟེ། ཕྱག་དར་ཁྲོད་པ་དང་། ཕྱིང་
-1 8 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་བ་དང༌། ཆོས་གོས་གསུམ་པའོ། །གནས་འདུ་འཛི་ཅན་དང༌། སྟེང་གཡོགས་ཅན་དང༌།
བསྐོར་བ་དང༌། གནས་ཀྱི་སྦྱོར་བ་ལ་ཞེན་པ་དགག་པའི་ཕྱིར། གནས་ཀྱི་དབང་དུ་བྱས་པ་
བཞི་སྟེ། དགོན་པ་དང༌། བླ་གབ་མེད་པ་དང༌། ཤིང་དྲུང་པ་དང༌། དུར་ཁྲོད་པའོ། །ཉལ་བ་
དང༌། འགྲོ་བ་ལ་ཞེན་པ་དགག་པའི་ཕྱིར། སྤྱོད་ལམ་གྱི་དབང་དུ་བྱས་པ་གཉིས་ནི། ཙོག་པུ་
དང༌། གཞི་ཇི་བཞིན་པའོ། །བསླབ་པ་བླངས་པ་སྲོག་ལ་སོགས་པའི་ཕྱིར་ཡང་ཡོངས་སུ་མི་
གཏོང་བ་དང༌། འདོད་པའི་ཡོན་ཏན་ལ་ཉེས་དམིགས་སུ་བལྟ་བས་དམོད་པའོ། །བྱ་བ་རྣམ་
དག་ནི། གདུལ་ བྱ་དང་འཚམ་པར་མྱ་ངན་ལས་འདའ་བ་ལ་གཞོལ་བར་བྱེད་པ་དང༌།
བདོག་པ་ཐམས་ཅད་ཡོངས་སུ་གཏོང་བ་དང༌། དགེ་བ་སྒྲུབ་པ་ལ་སེམས་མི་ཞུམ་པ་དང་།
དངོས་པོ་ཐམས་ཅད་ལ་མི་བལྟ་བ་ཞེས་བྱ་བའོ། །ངག་དོན། ས་བཞི་པའི་ཡོངས་སུ་སྦྱོང་བྱེད་
བཅུ་ཆོས་ཅན། ཁྱོད་བདེན་མེད་དུ་རྟོགས་པའི་སྒོ་ནས་ཡོངས་སུ་སྦྱོང་བ་ལ་དགོས་པ་ཡོད་དེ།
དེ་ལས་ས་བཞི་པའི་ཡོན་ཏན་རྫོགས་པར་སྐྱེ་བའི་ཕྱིར། ས་ལྔ་པའི་ཡོངས་སྦྱོང་ནི། ས་ལྔ་པ་
སྦྱང་དཀའ་བ་རྫོགས་པར་ཐོབ་པ་ཡིན་ནོ། །གང་ལ་བརྟེན་ནས་ན། དེ་ལྟ་བུའི་མཚན་ཉིད་ཀྱི་
ཆོས་བཅུ་རྣམ་པར་སྤོང་ཞིང་བཟློག་པའི་ཆོས་དོན་གྱིས་འཕངས་པ་ཡོངས་སུ་སྦྱོང་བ་རྣམ་
བཅུས་ སྔ་མ་བཞིན་དུའོ། །སྤང་བྱ་བཅུ་གང་ཞེ་ན། བསམ་སྦྱོར་མ་དག་པ་ནི། རྙེད་པ་ལ་
སོགས་པའི་དོན་དུ་རབ་ཏུ་བྱུང་བ་ལ་སོགས་པ་དང་འགྲོགས་པ་དང་། དད་པ་ཅན་གྱི་ཁྱིམ་ཉེ་
བར་མི་སྟོན་པའོ། །རྣམ་པར་གཡེང་བ་ནི། སྐྱེ་བོ་མང་པོའི་གྲོང་ལ་སོགས་པ་དང་། བདག་
ལ་བསྔགས་པ་དང་། གཞན་ལ་སྨོད་པའོ། །ཕྱིན་ཅི་ལོག་ནི། མི་དགེ་བའི་ལས་ཀྱི་ལམ་བཅུ་
དང༌། ཐོས་པ་ལ་སོགས་པས་རློམ་ཞིང་གཞན་ལ་མི་འདུད་པ་དང་། དགེ་བ་དང་མི་དགེ་བ་
ལ་སོགས་པ་ལས་བཟློག་སྟེ། བླང་དོར་ལོག་པར་མངོན་པར་ཞེན་པ་དང༌། ལོག་པར་བལྟ་
བ་ལ་སོགས་པ་བློ་གྲོས་ངན་པ་དང་། འདོད་ཆགས་ལ་སོགས་པ་ཉོན་མོངས་པ་ཐམས་ཅད་
- 1 8
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ལ་ཕྱོགས་པར་བྱེད་པ་ཞེས་བྱ་བའོ། །ངག་དོན། ས་ལྔ་པའི་སྤང་བྱ་བཅུ་སྤོང་ཞིང་ཡོངས་སུ་
སྦྱོང་བྱེད་བཅུ་ཆོས་ཅན། ཁྱོད་བདེན་མེད་དུ་རྟོགས་པའི་སྒོ་ནས་ཡོངས་སྦྱོང་བྱས་པ་ལ་
དགོས་པ་ཡོད་དེ། དེ་ལས་ས་ལྔ་པའི་ཡོན་ཏན་རྫོགས་པར་སྐྱེ་བའི་ཕྱིར། །
ས་དྲུག་པའི་ཡོངས་སྦྱོང་ནི། ས་དྲུག་པ་མངོན་དུ་གྱུར་པ་ཀུན་ཤེས་པར་འགྱུར་
བ་ཡིན་ནོ། །གང་ལ་བརྟེན་ནས་ན། གོང་དུ་བཤད་པ་དེ་ལྟ་བུའི་ཡོངས་སུ་སྦྱོང་བ་བཅུ་གཉིས་
སྔ་མ་ས་དང་པོར་བསྟན་པ་བཞིན་དུ་ངོ་བོ་ཉིད་མ་དམིགས་པའི་སྒོ་ནས་ཡོངས་སྦྱོང་བྱས་པ་
ལ་བརྟེན་ནས་སོ། །བཅུ་གཉིས་པོ་གང་ཞེ་ན། སྤང་བྱ་དྲུག་སྤོང་བ་དང་། གཉེན་པོ་དྲུག་
བསྟེན་པའོ། །སྤང་བྱ་དྲུག་ནི། གཉིས་སུ་འདུས་ཏེ། བྱང་ཆུབ་ཀྱི་གེགས་དང་། ས་བརྒྱད་པོ་
ཡོངས་སུ་སྒྲུབ་པའི་གེགས་སོ། །དང་པོ་ནི། ཉན་ཐོས་དང་རང་རྒྱལ་ལ་འདོད་པའི་སེམས་སོ།།
གཉིས་པ་ལ་དང་པོར་འཇུག་པའི་གེགས། བར་དུ་སྒྲུབ་པའི་གེགས། ཐ་མར་མཐར་ཕྱིན་
པའི་གེགས་སོ། །དང་པོ་ནི། ངོ་བོ་ཉིད་མི་དམིགས་པ་ལ་སྐྲག་པ་དང་། སློང་བ་པོའི་སྐྱེ་བོས་
བླངས་ན་ཞུམ་པའོ། །གཉིས་པ་ནི། བདོག་པ་ཐམས་ཅད་ རང་གི་ངང་གིས་གཏོང་བར་
ཞུགས་པ་ལ་མི་དགའ་བའོ། །གསུམ་པ་ནི། བཀྲེན་ཡང་སློང་བའི་སྐྱེ་བོ་སྤོང་བའི་སེམས་
སྤོང་བ་སྟེ། དྲུག་པོ་འདི་དག་སྤོང་ངོ༌། །ས་འདིར་གོང་དུ་བཤད་པའི་སྤང་བྱ་དྲུག་སྤོང་སྟེ།
གཉེན་པོ་ལམ་ཤེར་ཕྱིན་གྱི་དབང་དུ་བྱས་པའི་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པས་
སོ༑ ༑ཕར་ཕྱིན་དྲུག་ནི། སྦྱིན་པ་དང་། ཚུལ་ཁྲིམས་དང༌། བཟོད་པ་དང༌། བརྩོན་འགྲུས་
དང༌། བསམ་གཏན་དང༌། ཤེས་རབ་རྣམས་སོ། །ས་དྲུག་པ་མངོན་དུ་གྱུར་པ་ཞེས་བརྗོད་
པའི་རྒྱུ་མཚན། ས་དྲུག་པར་ལམ་ཤེར་ཕྱིན་ལྷག་པར་གྱུར་པས་འཁོར་འདས་བདེན་མེད་
མཉམ་པ་ཉིད་ཆེས་གསལ་བར་མངོན་དུ་གྱུར་པས་སོ། །ས་དྲུག་པ་མན་དུ་ནི། ཆོས་དབྱིངས་
ཉི་མས་མ་རེག་པའི་གཟུགས་རྟོགས་པར་ལྟར་གསལ་བར་སྣང་ལ། ས་དྲུག་པར་ནི། ཆོས་
-1
8 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབྱིངས་ཉི་མས་གསལ་པོར་བྱས་པའི་གཟུགས་ལྟར་གསལ་སྣང་ལྷག་པར་གྱུར་པའོ། །ངག་
དོན། ས་དྲུག་པ་ཡོངས་སུ་སྦྱོང་བྱེད་བཅུ་གཉིས་ཆོས་ཅན། ཁྱོད་བདེན་མེད་དུ་རྟོགས་པའི་སྒོ་
ནས་ཡོངས་སྦྱོང་བྱས་པ་ལ་དགོས་པ་ཡོད་དེ། དེ་ལས་ས་དྲུག་པའི་ཡོན་ཏན་རྫོགས་པར་སྐྱེ་
བའི་ཕྱིར། ས་བདུན་པའི་ཡོངས་སྦྱོང་ནི། ས་བདུན་པ་རིང་དུ་སོང་བ་ཀུན་ཤེས་པར་འགྱུར་
བ་ཡིན་ནོ། །གང་ལ་བརྟེན་ནས་ན། ཉེས་པ་དེ་ལྟ་བུ་ཉི་ཤུ་དང་བྲལ་ནས་བཟློག་པའི་ཆོས་
དོན་གྱིས་འཕངས་པ་ཡོངས་སུ་སྦྱོང་བ་རྣམ་པ་ཉི་ཤུས་སྔ་མ་བཞིན་ནོ། །ཉི་ཤུ་གང་ཞེ་ན། སོ་
སྐྱེ་དང་ཐུན་མོང་བ་བདག་དང་། སེམས་ཅན་དང༌། སྲོག་དང་། གང་ཟག་ཏུ་འཛིན་པ་དང༌།
ཆད་པ་དང་། རྟག་པར་འཛིན་པའོ། །ཉན་རང་དང་ཐུན་མོང་བ་ནི། མཚན་མ་དང་། རྒྱུ་དང་།
ཕུང་པོ་དང་། ཁམས་དང༌། སྐྱེ་མཆེད་དུ་བདེན་འཛིན་དང༌། ཁམས་གསུམ་པོ་ལ་གནས་པ་
དང༌། ཆགས་པ་དང༌། སེམས་ཀུན་ཏུ་ཞུམ་ པ་དང༌། སངས་རྒྱས་དང༌། ཆོས་དང༌། དགེ་
འདུན་དུ་འཛིན་པ་དང༌། ཚུལ་ཁྲིམས་སུ་ལྟ་བའི་མངོན་པར་ཞེན་པའོ། །བྱང་སེམས་ལས་
དང་པོ་པ་དང་ཐུན་མོང་བ་ནི། སྟོང་པ་ཉིད་ལ་ཐེ་ཚོམ་ཟ་བས་རྩོད་པ་དང་། འགལ་བ་བརྗོད་
པ་འཛིན་པ་རྣམས་ཡོངས་སུ་སྤངས་པའོ། །དོན་གྱིས་འཕངས་པ་ཆོས་གང་ཞེ་ན། དོན་གྱིས་
འཕངས་པ་ཆོས་ཉིད་བསྟན་པའི་ཕྱིར་རྣམ་ཐར་སྒོ་གསུམ་ཤེས་པ་དང་། ཞེས་སོགས་འཆད་
དོ༑ །ཇི་ལྟར་ན། རྣམ་པར་ཐར་པའི་སྒོ་སྟོང་པ་ཉིད་དང༌། མཚན་མ་མེད་པ་དང༌། སྨོན་པ་
མེད་པ་ཡང་དག་པར་ཤེས་པས་བདག་ཏུ་འཛིན་པ་སོགས་གསུམ་སྤོང་། དགེ་བ་བཅུའི་ལས་
ཀྱི་ལམ་ལ་གསད་པར་བྱ་བ་དང་། གསོད་པ་པོ་དང་། བསད་པ་བདེན་པར་མི་དམིགས་པ་
ལ་སོགས་པ་གང་ཟག་ཏུ་འཛིན་པ་སྤོང་། སྐྱེ་བོ་ཐམས་ཅད་ལ་དམིགས་པའི་སྙིང་རྗེ་བ་དང༌།
བདེན་པའི་དངོས་པོར་དམིགས་པ་མེད་པས་ཆད་པ་དང་རྟག་པར་འཛིན་པ་སྤོང་། ཆོས་
ཐམས་ཅད་མཉམ་པ་ཉིད་དུ་རྟོགས་པ་དང༌། མཐར་ཐུག་ཐེག་པ་ཆེན་པོ་གཅིག་ཏུ་རྟོགས་
- I 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
པས་མཚན་མར་འཛིན་པ་དང༌། རྒྱུ་རིགས་ཐ་དད་དུ་འཛིན་པ་སྤོང་། དེ་ཁོ་ནར་མི་སྐྱེ་བ་
ཡོངས་སུ་ཤེས་པ་དང༌། ཆོས་ཟབ་མོ་ལ་ངེས་པར་རྟོགས་པའི་བཟོད་པ་ཁོང་དུ་ཆུད་པ་དང་།
ཤེས་བྱ་ཐམས་ཅད་ཐེག་པ་ཆེན་པོའི་ཐབས་ཀྱི་སྒོ་ནས་རབ་ཏུ་སྟོན་པས་ཕུང་ཁམས་སྐྱེ་མཆེད་
དུ་བདེན་འཛིན་སྤོང་། རྟོག་པ་ཐམས་ཅད་གཅོད་པས་ཁམས་གསུམ་ལ་གནས་པ་སྤོང་།
མཚན་མར་འཛིན་པའི་རྟོག་པ་མེད་པ་དང་། འཇིག་ཚོགས་ལ་ལྟ་བ་ལ་སོགས་པ་ལྔ་འདོར་
བ་དང༌། འདོད་ཆགས་ལ་སོགས་པའི་ཉོན་མོངས་པ་སྤོང་བ་གསུམ་ཆར་གྱི་ཆགས་པར་
འཛིན་པ་སྤོང་། ཞི་གནས་སྒོམ་པ་དང་། ཤེས་རབ་དང་ཐབས་ལ་མཁས་པར་བྱེད་པ་དང་།
སེམས་ཉེ་བར་ཞི་བ་དང་། གཟུགས་ལ་སོགས་པ་ལ་ཐོགས་པ་མེད་པའི་ཡེ་ཤེས་ཀྱིས་སེམས་
ཞུམ་པ་དང༌། དཀོན་མཆོག་གསུམ་ལ་བདེན་འཛིན་སྤོང་། མངོན་པར་ཞེན་པའི་གནས་མ་
ཡིན་པར་རྟོགས་པ་དང༌། ཇི་ལྟར་འདོད་པ་བཞིན་དུ་དུས་མཉམ་དུ་སངས་རྒྱས་ཀྱི་ཞིང་
ཐམས་ཅད་དུ་འགྲོ་བ་དང༌། གདུལ་བྱ་དང་མཐུན་པར་ཐམས་ཅད་དུ་བདག་གི་ལུས་རབ་ཏུ་
སྟོན་པ་ཞེས་བྱ་བས་ཚུལ་ཁྲིམས་སུ་ལྟ་བ་དང༌། སྟོང་པ་ཉིད་ལ་རྩོད་པ་དང༌། འགལ་བ་
བརྗོད་པར་འཛིན་པ་སྤོང༌། མདོར་ན། ཡོངས་སུ་སྦྱོང་བ་རྣམ་པ་ཉི་ཤུ་པོ་འདིས་ཀྱང་སྔ་མ་
བཞིན་དུ་ས་བདུན་པ་རྟོགས་པར་འགྱུར་བ་ཡིན་ནོ། །ངག་དོན། ས་བདུན་པའི་ཡོངས་སུ་
སྦྱོང་བྱེད་ཉི་ཤུ་ཆོས་ཅན། ཁྱོད་བདེན་མེད་དུ་རྟོགས་པའི་སྒོ་ནས་ཡོངས་སྦྱོང་བྱས་པ་ལ་
དགོས་པ་ཡོད་དེ། དེ་ལས་ས་བདུན་པའི་ཡོན་ཏན་རྫོགས་པར་སྐྱེ་བའི་ཕྱིར། ས་བརྒྱད་པའི་
ཡོངས་སྦྱོང་ནི། ས་བརྒྱད་པ་མི་གཡོ་བ་རྫོགས་པར་ཉམས་སུ་མྱོང་བར་འགྱུར་བ་ཡིན་ནོ།།
གང་ལ་བརྟེན་ནས་ན། ཡོངས་སུ་སྦྱོང་བའི་ཆོས་དེ་ལྟ་བུ་རྣམ་པ་བརྒྱད་ཀྱིས་སྔ་མ་བཞིན་དུའོ།།
བརྒྱད་གང་ཞེ་ན། སེམས་ཅན་ཐམས་ཅད་ཀྱི་སེམས་ཀྱི་སྤྱོད་པ་ཇི་ལྟ་བ་བཞིན་དུ་ཤེས་པ་
དང༌། འཇིག་རྟེན་གྱི་ཁམས་ཐམས་ཅད་དུ་རྫུ་འཕྲུལ་གྱི་མངོན་པར་ཤེས་པས་རྩེ་བ་དང་།
- L 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སངས་རྒྱས་ཀྱི་ཞིང་རྟེན་གསེར་ལ་སོགས་པའི་ངོ་བོར་ཡོངས་སུ་བསྒྱུར་བ་དང༌། རྣམ་པ་
ཐམས་ཅད་དུ་ཆོས་ཡོངས་སུ་བརྟགས་པས་སངས་རྒྱས་མཉེས་པར་བྱེད་པ་དང་། ལྷའི་མིག་
བསྐྱེད་པ་དང༌། སངས་རྒྱས་ཀྱི་ཞིང་བརྟེན་པ་སེམས་ཅན་གྱི་སྐྱོན་ཡོངས་སུ་སྦྱོང་བ་དང་།
ཐམས་ཅད་དུ་སྒྱུ་མ་ལྟ་བུར་རྟོགས་པ་ལ་གནས་པ་དང༌། སེམས་ཅན་ཐམས་ཅད་ཀྱི་དོན་
མཐོང་ནས་བློ་སྔོན་དུ་བཏང་བའི་སྐྱེ་བ་ཡོངས་སུ་འཛིན་པ་ཞེས་བྱའོ། །ངག་དོན། ས་བརྒྱད་
པའི་ཡོངས་སུ་སྦྱོང་བྱེད་བརྒྱད་ཆོས་ཅན། ཁྱོད་བདེན་མེད་དུ་རྟོགས་པའི་སྒོ་ནས་ཡོངས་སྦྱོང་
བྱས་པ་ལ་དགོས་པ་ཡོད་དེ། དེ་ལ་ས་བརྒྱད་པའི་ཡོན་ཏན་རྫོགས་པར་སྐྱེ་བའི་ཕྱིར། ས་
དགུ་པའི་ཡོངས་སྦྱོང་ནི། ས་དགུ་པ་ལེགས་པའི་བློ་གྲོས་རྫོགས་པར་མངོན་དུ་བྱེད་པ་ཡིན་
ནོ༑ ༑གང་ལ་བརྟེན་ནས་ན། དེ་ལྟ་བུའི་ཕུན་སུམ་ཚོགས་པའི་མཚན་ཉིད་ཀྱིས་ཡོངས་སུ་སྦྱོང་
བ་རྣམ་པ་བཅུ་གཉིས་པོ་སྔ་མ་བཞིན་དུ་ཡོངས་སུ་སྦྱོང་བ་བྱས་པའི་ཁྱད་པར་དག་གིས་སོ།།
བཅུ་གཉིས་པོ་གང་ཞེ་ན། སྨོན་ལམ་མཐའ་ཡས་པ་དང་། ལྷ་ལ་སོགས་པའི་སེམས་ཅན་
ཐམས་ཅད་ཀྱི་སྐད་ཤེས་པ་དང༌། སྤོབས་པ་ཆུ་བོ་ལྟར་མི་ཟད་པ་དང༌། སྐྱེ་བོ་ཐམས་ཅད་
ཀྱིས་བསྔགས་པའི་མངལ་དུ་འཇུག་པ་དང༌། རྒྱལ་པོ་ལ་སོགས་པར་གནས་པ་རིགས་ཕུན་
སུམ་ཚོགས་པ་དང་། ཉི་མ་ལ་སོགས་པ་ལས་སྐྱེ་བ་དུས་ཕུན་སུམ་ཚོགས་པ་དང་། མ་ལ་
སོགས་པ་ལ་ལེགས་པར་འབྲེལ་བའི་གཉེན་ཆོ་འབྲང་ཕུན་སུམ་ཚོགས་པ་དང་། རང་དབང་
བའི་འཁོར་དང་ལྡན་པས་འཁོར་ཕུན་སུམ་ཚོགས་པ་དང༌། བརྒྱ་བྱིན་ལ་སོགས་པས་མངོན་
པར་བསྟོད་པར་སྐྱེ་བ་སྐྱེ་བ་ཕུན་སུམ་ཚོགས་པ་དང་། སངས་རྒྱས་ལ་སོགས་པས་བསྐུལ་ཏེ་
ངེས་པར་འབྱུང་བ་དང་
། ཡིད་བཞིན་གྱི་ནོར་བུ་དང་འདྲ་བ་ཤིང་ཨ་ཤུད་ཐ་ལ་སོགས་པ་དང་།
སངས་རྒྱས་དང་སངས་རྒྱས་ཀྱི་ཆོས་ཀྱི་ངོ་བོར་གྱུར་པའི་ཡོན་ཏན་ཐམས་ཅད་ཡོངས་སུ་
རྫོགས་པར་བྱེད་པ་ཞེས་བྱ་བའོ། །ངག་དོན། ས་དགུ་པ་ཡོངས་སུ་སྦྱོང་བྱེད་བཅུ་གཉིས་ཆོས་
- 1
9 ) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཅན། ཁྱོད་བདེན་མེད་དུ་རྟོགས་པའི་སྒོ་ནས་ཡོངས་སྦྱོང་བྱས་པ་ལ་དགོས་པ་ཡོད་དེ། དེ་
ལས་ས་དགུ་པའི་ཡོན་ཏན་རྫོགས་པར་སྐྱེ་བའི་ཕྱིར། །
གཉིས་པ་ལ། མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་ནི།
འབྲས་བུའི་ས་བཅུ་པ་ཉིད་དུ་ཡོངས་སྦྱོང་དེ་དག་མ་བཤད་པར་མཚན་ཉིད་འཆད་དོ།།
སྐབས་གང་དུ་ན། རྒྱུའི་ས་རྣམས་ཀྱི་ཡོངས་སུ་སྦྱོང་བ་དེ་ལྟར་ངེས་པར་བསྟན་པས་སོ། །དེའི་
རྒྱུ་མཚན་ས་བཅུ་པར་བྱང་ཆུབ་སེམས་དཔའི་ས་ཐམས་ཅད་ཀྱི་ཡོན་ཏན་བསྡུ་བའི་སྒོ་ནས་སོ།།
ལོཙྪ་བས་སྔ་མ་སྔ་མ་བས་ཕྱི་མ་ཕྱི་མ་ཁྱད་པར་དུ་བྱ་བའི་ཕྱིར་ཡོངས་སྦྱོང་བསྟན་པ་ཡིན་ན།
འདི་ནི་འབྲས་བུའི་ས་ཉིད་དུ་བསྟན་པས་ཁྱད་པར་དུ་གྲུབ་ཟིན་པའི་ཕྱིར། ཡོངས་སྦྱོང་མ་
བཤད་ཅེས་གསུངས་ལ། ཁ་ཅིག་རྟེན་བྱང་ཆུབ་ཀྱི་ཤིང་གི་ཡོངས་སྦྱོང་ལ་སོགས་པ་ལས་
རིགས་གཞན་མེད་པའི་ཕྱིར་མ་བཤད་ཀྱི། ཡོངས་སྦྱོང་མི་དགོས་པ་མ་ཡིན་ཏེ། ཡེ་ཤེས་དག་
ནི་མཐའ་ཡས་དང་། །ཞེས་ས་དགུ་པའི་ཡོངས་སྦྱོང་འདོན་པ་བསྒྱུར་པ་ཙམ་གྱིས་ས་བཅུ་པའི་
ཡོངས་སྦྱོང་འགྲུབ་པའི་ཕྱིར་ཟེར་རོ། །ཕྱི་མ་མི་འཐད་དེ། བྱང་ཆུབ་ཀྱི་ཤིང་ལ་སོགས་པའི་
ཡོངས་སྦྱོང་ས་དགུ་པར་བྱས་ཟིན་པས་ས་བཅུ་པར་དེའི་ཡོངས་སྦྱོང་བྱེད་མི་དགོས་པའི་ཕྱིར་
དང༌། གཞུང་འགྲེལ་མདོ་དང་བཅས་པ་ཐམས་ཅད་དུ་དེ་ལྟར་བཤད་པ་མེད་པའི་ཕྱིར་རོ།།
དེས་ན་ལོཙྪ་བའི་ལུགས་ཉིད་ལེགས་སོ། ཁ་ཅིག་འདས་པ་ནི་བྲལ་བའི་སྒྲ་ཡིན་ལ། བསྡུ་བ་
ནི་ལྡན་པའི་སྒྲ་ཡིན་པས་མཚམས་སྦྱོར་འདི་མི་འཐད་དོ་ཞེ་ན། རྫོགས་པའི་སངས་རྒྱས་ཀྱི་ཡེ་
ཤེས་ཆོས་ཅན། ཐེག་པ་གསུམ་གྱི་རྟོགས་པ་མ་བསྡུས་པར་ཐལ། ཉན་རང་གི་ས་ལས་འདས་
པའི་ཕྱིར། ཁྱབ་པ་ཁས་བླངས། འདོད་ན། ལམ་ཐམས་ཅད་མ་བསྡུས་པར་ཐལ། འདོད་པ་
དེའི་ཕྱིར། གཞན་ཡང་། ཐེག་པ་གསུམ་ཆར་ཐོབ་པའི་རྒྱུ། །ཞེས་སོགས་ཀྱང་དགག་རིགས་
པར་འགྱུར་རོ། །ངག་དོན། ཤེས་བྱ་ཆོས་ཅན། ས་བཅུ་པའི་ཡོངས་ སྦྱོང་མི་འཆད་པ་ལ་
- 1 9
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགོས་པ་ཡོད་དེ། ས་བཅུ་པར་བྱང་སེམས་ཀྱི་སའི་ཡོན་ཏན་ཐམས་ཅད་བསྡུས་པའི་ཕྱིར། །
གཉིས་པ་ནི། འདས་པ་ས་དགུ་འདས་ནས་སངས་རྒྱས་ཀྱི་ས་དེ་ལ་སྨོན་ལམ་
ཤེས་པ་གང་གིས་གནས་པའི་བྱང་སེམས་ཀྱི་ཡེ་ཤེས་དེ་ནི་བྱང་ཆུབ་སེམས་དཔའི་ས་བཅུ་པ་
ཡིན་པར་ཤེས་པར་བྱའོ། །ཤེས་བྱ་ཆོས་ཅན། ས་བཅུ་པ་ལ་གནས་པ་ལ་སངས་རྒྱས་ཀྱི་ས་
ཞེས་བརྗོད་པའི་རྒྱུ་མཚན་ཡོད་དེ། ས་བཅུ་པ་ལ་ནི་བྱང་ཆུབ་སེམས་དཔའ་སངས་རྒྱས་ཁོ་
ནར་བརྗོད་པར་བྱ་བའི་ཡང་དག་པར་རྫོགས་པའི་སངས་རྒྱས་ནི་མ་ཡིན་ནོ་ཞེས་མདོ་ལས་
འབྱུང་བའི་ཕྱིར། འདས་པ་ས་དགུ་གང་ཞེ་ན། གོ་རིམ་ཇི་ལྟ་བ་བཞིན་དུ་ཉན་ཐོས་ལ་སོགས་
སུ་རིགས་ངེས་པའི་སྦྱོར་ལམ་ཆོས་ཅན། རིགས་ཀྱི་ས་ཡིན་ཏེ། གནས་སྐབས་ཐེག་དམན་དུ་
རིགས་ངེས་པའི་སོ་སྐྱེའི་ལམ་ཡིན་པའི་ཕྱིར། དེ་ཡང་ཁ་ཆེ་བ་རྣམས་བྱང་སེམས་དང་། རང་
རྒྱལ་བསེ་རུ་ལྟ་བུ་ནི་དྲོད་ནས་རིགས་ངེས་པར་འདོད་དེ། མཛོད་ལས། སྟོན་དང་བསེ་རུ་
བྱང་ཆུབ་བར། །བསམ་གཏན་མཐར་རྟེན་གཅིག་ལ་ཀུན། །ཞེས་འབྱུང་བས་སོ། །ཉན་ཐོས་
རྣམས་བཟོད་ཆེན་ནས་རིགས་ངེས་ཏེ། བཟོད་ཆེན་དང་ཆོས་མཆོག་སྐད་ཅིག་རེ་རེ་ལས་མེད་
པས། དེ་མ་ཐག་ཏུ་འཕགས་ལམ་སྐྱེ་བའི་ཕྱིར། དེའི་སྔ་རོལ་དུ་མ་ངེས་ཏེ། དྲོད་རྩེ་ཐོབ་པ་
ཐེག་ཆེན་དང་། བཟོད་འབྲིང་ཐོབ་པ་རང་རྒྱལ་དུ་འགྱུར་སྲིད་པའི་ཕྱིར། དེ་སྐད་དུ་ཡང་།
གཉིས་སློབ་རིགས་ལས་བཟློག་ནས་ནི། །སངས་རྒྱས་སུ་འགྱུར་གཞན་གསུམ་ཡང་། །ཞེས་
གསུངས་སོ། །ཉི་འོག་པ་རྣམས་ཉན་ཐོས་ཀྱི་འཕགས་ལམ་ཐོབ་ནས་ཀྱང་རང་རྒྱལ་དུ་འགྱུར་
བ་ཡོད་པར་འདོད་དོ། །སེམས་ཙམ་པ་རྣམས་ནི། ཉན་ཐོས་མ་ངེས་པ་ལྷག་མེད་མ་ཐོབ་བར་
དུ་ཐེག་ཆེན་དུ་འགྱུར་བ་ཡོད་ལ། ལྷག་མེད་ཐོབ་ནས་ཐེག་ཆེན་དུ་མི་འཇུག་སྟེ། རིག་པ་རྒྱུན་
ཆད་པའི་ཕྱིར་རོ། །ཞེས་གསུངས་སོ། །རང་ལུགས་ལ་ཡང་། གནས་སྐབས་རིགས་ངེས་པ་
སྦྱོར་ལམ་ནས་ཀྱང་ཡོད་པས་རིགས་ཀྱི་ས་ལོགས་སུ་བཞག་ལ། མ་ངེས་པའི་རིགས་ཅན་ནི་
- 1
9 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼ ༣༥
འཕགས་པ་ཐོབ་ནས་ཀྱང་ཐེག་ཆེན་དུ་འཇུག་པ་ཡོད་དོ། །མཐར་ཐུག་ནི། ཐམས་ཅད་ཀྱང་
ཐེག་ཆེན་དུ་འཇུག་སྟེ། མཐར་ཐུག་གི་ཐེག་པ་གཅིག་ཏུ་ངེས་པའི་ཕྱིར། ཁོ་ན་རེ། ཚོགས་
ལམ་ནས་རིགས་ཀྱི་ས་བཞག་རིགས་པར་ཐལ། ཚོགས་ལམ་ནས་ཀྱང་གནས་སྐབས་ཀྱི་
རིགས་ངེས་པ་ཡོད་པའི་ཕྱིར་ཞེ་ན། སྐྱོན་མེད་དེ། ཚོགས་ལམ་ནས་སྒོམ་བྱུང་གཙོ་བོར་མ་
གྱུར་པས་སར་མ་བཞག་པའི་ཕྱིར་རོ། །འབྲས་བུ་དང་པོ་ལ་ཞུགས་པའི་མངོན་རྟོགས་ཆོས་
ཅན། བརྒྱད་པའི་ས་ ཡིན་ཏེ། ཟུང་བཞིའི་དང་པོའི་མངོན་རྟོགས་ཡིན་པའི་ཕྱིར། རྒྱུན་དུ་
ཞུགས་པའི་མངོན་རྟོགས་ཆོས་ཅན། མཐོང་བའི་ས་ཡིན་ཏེ། འབྲས་བུ་བཞིའི་ནང་ནས་དང་
པོའི་མངོན་རྟོགས་ཡིན་པའི་ཕྱིར། ལན་ཅིག་ཕྱིར་འོང་བའི་མངོན་རྟོགས་ཆོས་ཅན། སྲབས་
པའི་ས་ཡིན་ཏེ། འབྲས་བུ་བཞིའི་ནང་ནས་གཉིས་པའི་མངོན་རྟོགས་ཡིན་པའི་ཕྱིར། ཕྱིར་མི་
འོང་བའི་མངོན་རྟོགས་ཆོས་ཅན། འདོད་ཆགས་དང་བྲལ་བའི་ས་ཡིན་ཏེ། འབྲས་བུ་བཞིའི་
ནང་ནས་གསུམ་པའི་མངོན་རྟོགས་ཡིན་པའི་ཕྱིར། དགྲ་བཅོམ་པའི་མངོན་རྟོགས་ཆོས་ཅན།
བྱས་པ་རྟོགས་པའི་ས་ཡིན་ཏེ། ཐེག་པ་ཆུང་ངུའི་དགྲ་བཅོམ་གྱི་མངོན་རྟོགས་ཡིན་པའི་ཕྱིར།
ལྷག་མ་ཞུགས་པ་གསུམ་གྱི་མངོན་རྟོགས་ཆོས་ཅན། ཉན་ཐོས་ཀྱི་ས་ཡིན་ཏེ། ཐེག་པ་གསུམ་
གྱི་ནང་ནས་ཐེག་པ་ཆུང་ངུའི་མངོན་རྟོགས་ཡིན་པའི་ཕྱིར། འདི་གསུམ་ཉན་ཐོས་ཀྱི་སར་
ལོགས་སུ་འཇོག་པའི་རྒྱུ་མཚན་ནི། གནས་སྐབས་ཐེག་པའི་ཚུལ་གསུམ་རྣམ་པར་དག་པར་
དགོངས་པས་བསྡུས་པའོ། །རང་སངས་རྒྱས་ཀྱི་མངོན་རྟོགས་ཆོས་ཅན། རང་སངས་རྒྱས་ཀྱི་
ས་ཡིན་ཏེ། ཐེག་འབྲིང་དགྲ་བཅོམ་གྱི་མངོན་རྟོགས་ཡིན་པའི་ཕྱིར། ཇི་སྐད་བཤད་པའི་བྱང་
ཆུབ་སེམས་དཔའི་ས་རྣམ་པ་དགུ་པོ་ཆོས་ཅན། བྱང་ཆུབ་སེམས་དཔའི་ས་ཡིན་ཏེ། བྱང་
སེམས་ཀྱི་རྒྱུའི་ས་ཡིན་པའི་ཕྱིར། མདོ་ནི། རིགས་ཀྱི་ས་དང་། བརྒྱད་པའི་ས་དང་། མཐོང་
བའི་ས་དང༌། སྲབས་པའི་ས་དང༌། འདོད་ཆགས་དང་བྲལ་བའི་ས་དང་། བྱས་པ་རྟོགས་
1
] 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ས་དང་། ཉན་ཐོས་ཀྱི་ས་དང་། རང་སངས་རྒྱས་ཀྱི་ས་དང་། བྱང་ཆུབ་སེམས་དཔའི་ས་
ལས་ཡང་དག་པར་འདས་ཏེ། རབ་འབྱོར་དེ་ལྟར་བྱང་ཆུབ་སེམས་དཔའ་ཆེན་པོ་ས་དགུ་
ལས་ཡོངས་སུ་འདས་ནས་སངས་རྒྱས་ཀྱི་ས་ལ་གནས་པ་སྟེ། རབ་འབྱོར་འདི་ནི་བྱང་ཆུབ་
སེམས་དཔའ་ཆེན་པོའི་ས་བཅུ་པའོ། །ཞེས་སོ། །ངག་དོན། འདས་པ་ས་དགུ་ལས་འདས་
པའི་བྱང་སེམས་ཀྱི་ཡེ་ཤེས་ཆོས་ཅན། བྱང་སེམས་ཀྱི་ས་བཅུ་པ་ཡིན་ཏེ། བྱང་སེམས་ཀྱི་
འབྲས་བུའི་ས་ཡིན་པའི་ཕྱིར། །
གསུམ་པ་གཉེན་པོའི་ཚོགས་བྱེ་བྲག་ཏུ་བཤད་པ་ལ། མཚམས་སྦྱར་བ་དང༌།
ཚིག་དོན་འགྲེལ་པ་གཉིས་ལས་དང་པོ་ནི། མཐོང་དང་སྒོམ་པའི་ལམ་དག་ལ་ཞེས་སོགས་
བར་སྐབས་ཀྱི་ཚིགས་སུ་བཅད་པ་ཆོས་ཅན། ཁྱོད་སྨོས་པ་ལ་དགོས་པ་ཡོད་དེ། གཉེན་པོའི་
ཚོགས་བདེ་བླག་ཏུ་རྟོགས་པའི་ཆེད་ཡིན་པའི་ཕྱིར། གཉིས་པ་ནི། མངོན་དུ་བྱའོ། །གང་ན།
གཉེན་པོའི་ཚོགས་སྒྲུབ་རྣམ་པ་བརྒྱད་པོ་ནིའོ། །གང་ལ་བརྟེན་ནས་ན། བདེན་པ་གཉིས་
ཀའི་རྣམ་པ་ལ་བརྟེན་ནས་སོ། །དགོས་པ་ནི། གཟུང་བ་དང་འཛིན་པའི་རྣམ་པར་རྟོག་པ་
བརྒྱད་ཉེ་བར་ཞི་བར་བྱ་བའི་ཕྱིར་དུའོ། །རྟོག་པ་བརྒྱད་ནི། གཟུང་བའི་རྣམ་པར་རྟོག་པ་
ཀུན་ནས་ཉོན་མོངས་པའི་དངོས་པོ་ཙམ་དང་། གཉེན་པོའི་རྟེན་ཅན་གཉིས་དང༌། འཛིན་
པར་རྣམ་པར་རྟོག་པ་གང་ཟག་རྫས་སུ་ཡོད་པ་དང༌། སྐྱེས་བུ་བཏགས་པར་ཡོད་པའི་རྟེན་
ཅན་གཉིས་ལ་སོ་སོར་མཐོང་བ་དང་སྒོམ་པའི་ལམ་ལ་སྤོང་བའི་སྤང་བྱའི་དབྱེ་བས་ཕྱེ་བའོ།།
ལམ་གཉིས་པ་ཁོ་ནའི་གནས་སྐབས་ཀྱི་ཁྱད་པར་ཞེས་པས། མཐོང་སྒོམ་གྱི་བར་ཆད་མེད་
ལམ་ གཟུང་ངོ༌། །མདོ་ནི། ཐེག་པ་དེ་དག་གང་དུ་ཡང་གནས་པར་འགྱུར་བ་མེད། ཞེས་
སོགས་སོ། །ངག་དོན། བྱང་སེམས་ཀྱི་གཉེན་པོའི་ཚོགས་སྒྲུབ་མངོན་དུ་བྱས་པ་ཆོས་ཅན།
དགོས་པ་ཡོད་དེ། གཟུང་འཛིན་གྱི་རྣམ་རྟོག་བརྒྱད་ཞི་བའི་ཆེད་ཡིན་པའི་ཕྱིར།
- 1
] 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བཞི་པ་ཉེ་རྒྱུ་ངེས་འབྱུང་སྒྲུབ་པ་བཤད་པ་ལ། མཚམས་སྦྱར་བ་དང༌། ཚིག་
དོན་འགྲེལ་པ་གཉིས་ལས། དང་པོ་ནི། ཤེས་བྱ་ཆོས་ཅན། ཚོགས་སྒྲུབ་བསྟན་ནས་བཞི་པ་
ངེས་འབྱུང་སྒྲུབ་པ་འཆད་པ་ལ་རྒྱུ་མཚན་ཡོད་དེ། དེ་ལྟར་ཚོགས་བསགས་པ་ལས་ས་བརྒྱད་
དུ་ངེས་པར་འབྱུང་བའི་ཕྱིར། གཉིས་པ་ནི། ངེས་པར་འབྱུང་བའི་སྒྲུབ་པ་རྣམ་པ་བརྒྱད་ཡིན་
ནོ༑ ༑དེའི་རྒྱུ་མཚན། ཐམས་ཅད་བདེན་པར་མི་དམིགས་པ་ཉིད་ཀྱིས་ངེས་པར་འབྱུང་བའི་
འབྱུང་ས་རྣམ་པ་བརྒྱད་ཡིན་པས་སོ། །ངེས་པར་འབྱུང་ས་བརྒྱད་ལས་ཁྱད་པར་དུ་འཕགས་
པའི་ཆོས་གཞན་ཡོད་པའི་ཕྱིར་བརྒྱད་དུ་མ་ངེས་སོ་ཞེ་ན། མ་ཡིན་ཏེ། ངེས་པར་འབྱུང་བའི་
གཞི་བརྒྱད་པོ་དེ་ལྟ་བུ་དག་ལས་ཁྱད་པར་དུ་འཕགས་པའི་ཆོས་གཞན་མེད་པའི་ཕྱིར་རོ།།
འབྱུང་ས་བརྒྱད་པོ་གང་ཞེ་ན། ཆེད་དུ་བྱ་བ་ཇི་སྐད་བཤད་པའི་ཆེན་པོ་གསུམ་དང་། ཆོས་
ཐམས་ཅད་བདེན་མེད་མཉམ་པ་ཉིད་དུ་རྟོགས་པ་མཐར་ཕྱིན་པ་དང༌། སེམས་ཅན་ཐམས་
ཅད་ཀྱི་དོན་ཁྱད་པར་བྱེད་པ་དང་། འབད་རྩོལ་གྱི་མཚན་མ་མེད་པར་གཞན་དོན་ཐམས་
ཅད་བྱེད་པ་ཉིད་ཀྱི་ལྷུན་གྱིས་གྲུབ་པ་དང༌། རྟག་པ་དང་། ཆད་པ་དང་བྲལ་བའི་ངོ་བོའི་
གནས་སྐབས་ཀྱི་ཁྱད་པར་མི་གནས་པའི་མྱང་འདས་དང༌། ཐེག་པ་གསུམ་གྱི་དོན་ཐམས་
ཅད་ཐོབ་པ་དང་། སྔར་ཇི་སྐད་བཤད་པའི་རྣམ་པ་ཐམས་ཅད་མཁྱེན་པ་ཉིད་དང་། དེའི་རྒྱུ་
ཁྱད་པར་གྱི་ལམ་མོ། ཁ་ཅིག་ངེས་འབྱུང་སྒྲུབ་པའི་ས་མཚམས་རྒྱུན་མཐའ་ཁོ་ན་ན་ཡོད་ཟེར་
བ་མི་འཐད་དེ། ས་བདུན་པ་དང་། བརྒྱད་པ་ནས་ཀྱང་འབྱུང་ས་བརྒྱད་པོ་གང་རུང་དངོས་སུ་
འབྱུང་བའི་སྒྲུབ་པ་ཡོད་པའི་ཕྱིར་ཏེ། ཁྱད་པར་གྱི་ལམ་དུ་ངེས་པར་འབྱུང་བའི་སྒྲུབ་པ་ཡོད་
པའི་ཕྱིར་དང་། འཕགས་པས་གཞན་གྱི་དོན་གྱི་ངེས་འབྱུང་སྒྲུབ་པ་ས་དང་པོ་ནས་ཡོད་པར་
བཤད་པའི་ཕྱིར་རོ། །སྐད་ཅིག་མའི་སྦྱོར་བ་ནི། ངེས་འབྱུང་སྒྲུབ་པ་རྣམས་ཀྱི་མཐར་ཐུག་
ཡིན་ལ། ངེས་འབྱུང་སྒྲུབ་པའི་མཐར་ཐུག་ནས་རྣམ་མཁྱེན་དུ་འགྱུར་བ་ཡིན་ནོ། །མདོ་ནི།
- 1 ] 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐེག་པ་ཆེན་པོ་འདིས་ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན་ཏེ་
འབྱུང་བ་ཡིན་ནོ། །ཞེས་སོགས་སོ། །ངག་དོན། ངེས་འབྱུང་སྒྲུབ་པ་ཆོས་ཅན། ཁྱོད་ལ་རྣམ་
པ་བརྒྱད་དུ་འབྱེད་པའི་རྒྱུ་མཚན་ཡོད་དེ། ཁྱོད་ཀྱི་འབྱུང་ས་རྣམ་པ་བརྒྱད་དུ་ཡོད་པའི་ཕྱིར།
དང་པོར་བྱང་ཆུབ་སེམས་བསྐྱེད་ནས། །ཐེག་པ་ཆེན་པོའི་གདམས་ངག་བཙལ། །དེ་ལས་
ངེས་འབྱེད་ཆ་མཐུན་འབྱུང་། །ངེས་པའི་རིགས་ཅན་དེ་ཡིས་ནི། །རྟེན་དང་དམིགས་པ་ཕུན་
ཚོགས་དང༌། །ཆེད་དུ་བྱ་བ་ལྡན་པ་ཡི། །སྒྲུབ་པ་བཞི་པོ་ཉམས་བླངས་པས། །རྣམ་པ་ཐམས་
ཅད་མཁྱེན་ཉིད་ཐོབ། །བསྡུ་བའི་ཚིགས་སུ་བཅད་པའོ། །
གསུམ་པ་སྐབས་ཀྱི་སྒོ་ནས་མཇུག་བསྡུ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་
པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས་སྐབས་དང་པོའི་
འགྲེལ་བཤད་ལུང་རིགས་ཀྱི་འབྲུག་སྒྲའོ། །ལོག་སྨྲའི་ སྲིན་བྱ་རྒྱུ་བའི་མུན་གླིང་འདིར།།
མཚོན་བྱེད་བཅུ་པའི་རྒྱན་གྱིས་མཛེས་པ་ཅན། །རྣམ་ཀུན་མཁྱེན་པའི་ཡུམ་ལ་བལྟ་འདོད་
ན༑ ༑ལེགས་བཤད་སྒྲོན་མེ་འདི་དག་བསྟེན་པར་རིགས།། །།
༈ འོད་འབར་ལི་ཁྲིའི་རི་དབང་ལྟ་བུའི་སྐུ། །མཚན་དཔེའི་འཇའ་ཚོན་རི་མོས་
རྣམ་བཀྲ་ཞིང༌། །མཐོང་བ་ཙམ་གྱིས་བློ་གྲོས་མཆོག་སྩོལ་བ། །རྗེ་བཙུན་མཁྱེན་པའི་གཏེར་
གྱི་ཞབས་ལ་འདུད། །གཉིས་པ་ལམ་ཤེས་འཆད་པ་ལ་འབྲེལ་དགོད་པས་མཚམས་སྦྱར།
འབྲེལ་བ་ཅན་གྱི་ཆོས་རྒྱས་པར་བཤད། སྐབས་ཀྱི་སྒོ་ནས་མཇུག་བསྡུ་བ་དང་གསུམ། དང༌
པོ་ནི། ཤེས་བྱ་ཆོས་ཅན། རྣམ་མཁྱེན་བསྟན་པས་ལམ་ཤེས་པ་ཉིད་འཆད་པ་ལ་རྒྱུ་མཚན་
ཡོད་དེ། རྣམ་པ་ཐམས་ཅད་མཁྱེན་པ་ཉིད་རྟོགས་པ་ནི་ལམ་ཤེས་པ་ཉིད་ཡོངས་སུ་ཤེས་པ་
མེད་ན་མེད་པའི་ཕྱིར། གཉིས་པ་ལ། ལམ་ཤེས་སྤྱིའི་ཡན་ལག་བཤད། ཡན་ལག་ཅན་གྱི་
ལམ་ཤེས་བཤད་པ་གཉིས། དང་པོ་ལ་རྩ་འགྲེལ་གཉིས་ལས། དང་པོ་ནི། ལམ་ཤེས་ཀྱི་་་་
A
+
- 1 9 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཡན་ལག་རྣམ་པ་ལྔའོ། །དེ་གང་ཞེ་ན། ལྷ་རྣམས་ལམ་ཤེས་སྐྱེ་རུང་དུ་བྱ་བའི་ཕྱིར། དེ་བཞིན་
གཤེགས་པའི་འོད་ཀྱིས་མོག་མོག་པོར་མཛད་པ་ལུས་ཀྱི་རྟེན་དང་། གནས་སྐབས་ཡུལ་ངེས་
པ་དང་། མཐར་ཐུག་སེམས་ཅན་ཐམས་ཅད་ལ་ལམ་ཤེས་སྐྱེ་བས་ཁྱབ་པ་དང་། ལམ་ཤེས་
དེའི་བྱེད་ལས་སོ། །ངག་དོན། ལམ་ཤེས་ཀྱི་ཡན་ལག་ཆོས་ཅན། རྣམ་པ་ལྔར་ཡོད་དེ། རྟེན་
དང་། ཡུལ་ངེས་པ། ཁྱབ་པ། རང་བཞིན། བྱེད་ལས་རྣམས་ སུ་ཡོད་པའི་ཕྱིར། གཉིས་པ་
ལ༑ རྟེན་དང་། ཡུལ་ངེས་ པ། ཁྱབ་པ། རང་བཞིན། བྱེད་ལས་དང་ལྔ་ལས། དང་པོ་ནི།
མཛད་དོ། །གང་ན། ལྷ་ལ་སོགས་པའི་རྣམ་པར་སྨིན་པའི་འོད་མོག་མོག་པོར་མཛད་དོ།།
གང་གིས་ན། དེ་བཞིན་གཤེགས་པའི་ཡེ་ཤེས་ལས་བྱུང་བའི་རང་བཞིན་གྱི་འོད་དག་གིས་
སོ༑ ༑དགོས་པ་ལམ་ཤེས་པ་ཉིད་སྐྱེ་བར་རུང་བ་ཉིད་དུ་སྒྲུབ་པའི་ཕྱིར་དུའོ། །དེ་ལྟར་མཛད་
དོ་ཞེས་མདོ་ལས་བསྟན་པའི་དགོས་པ་ནི། ང་རྒྱལ་བཅོམ་པའི་རྒྱུད་ཁོ་ན་ལ་རྟོགས་པ་ལམ་
ཤེས་སྐྱེའོ་ཞེས་རྗེས་འཇུག་གི་གདུལ་བྱ་རྣམས་ཀྱི་ཤེས་པར་བྱ་བའི་ཕྱིར་ཡིན་ནོ། །དེའི་ཕྱིར་
དེ་བཞིན་གཤེགས་པའི་འོད་ཀྱི་ཆེ་བ་བརྗོད་པའི་ཚིག་ཟུར་གྱིས་ལམ་ཤེས་ཀྱི་རྟེན་བརྗོད་པ་
ཡིན་ནོ། །མདོ་ནི། དེ་བཞིན་གཤེགས་པའི་རང་བཞིན་གྱི་འོད་ཀྱི་དྲུང་ན་ལྷ་དེ་རྣམས་ཀྱི་ལས་
ཀྱི་རྣམ་པར་སྨིན་པ་ལས་སྐྱེས་པའི་འོད་དེ་ནི། ལྷམ་མེ་མ་ཡིན། ལྷན་ནེ་མ་ཡིན། ལྷང་ངེ་མ་
ཡིན་ཏེ། དེ་བཞིན་གཤེགས་པའི་འོད་འབའ་ཞིག་རབ་ཅེས་བྱའོ། །ཞེས་སོགས་སོ། །ངག་
དོན། དེ་བཞིན་གཤེགས་པའི་འོད་ཀྱིས་ལྷ་ལ་སོགས་པའི་འོད་མོག་མོག་པོར་མཛད་པ་ཆོས་
ཅན། དགོས་པ་ཡོད་དེ། ལམ་ཤེས་སྐྱེ་རུང་དུ་སྒྲུབ་པའི་ཆེད་ཡིན་པའི་ཕྱིར།
གཉིས་པ་ནི། གནས་སྐབས་ཡུལ་སོ་སོར་ངེས་པ་ཡིན་ནོ། །གང་གིས་ན།
ལམ་ཤེས་དངོས་སུ་སྐྱེ་བའིའོ། །དེའི་རྒྱུ་མཚན། ལམ་ཤེས་ཀྱི་དངོས་རྟེན་དེ་ཡང་བྱང་ཆུབ་ཏུ་
སེམས་བསྐྱེད་པ་ཁོ་ན་ཡིན་པས་སོ། །འདིས་ནི་ལམ་ཤེས་སྐྱེ་བའི་བསམ་པའི་རྟེན་ངོས་
- 1
9 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟུང་སྟེ། བསམ་པ་སེམས་བསྐྱེད་དང་ལྡན་པ་ཁོ་ན་ལ་ལམ་ཤེས་སྐྱེ་བར་སྒྲུབ་པའི་ཕྱིར།
ངག་དོན། ལམ་ཤེས་ཆོས་ཅན། ཁྱོད་དངོས་སུ་སྐྱེ་བའི་ཡུལ་སོ་སོར་ངེས་ཏེ། ཁྱོད་ཐེག་ཆེན་
སེམས་བསྐྱེད་དང་ལྡན་པ་ཁོ་ནའི་རྒྱུད་ལ་དངོས་སུ་སྐྱེ་བའི་མི་ལྡན་པ་ལ་དངོས་སུ་སྐྱེ་བ་མེད་
པའི་ཕྱིར། གསུམ་པ་ནི། སངས་རྒྱས་ཉིད་ཐོབ་པར་བྱ་བའི་ཕྱིར་དུ་ལམ་ཤེས་པ་ཉིད་སྒོམ་
པར་བྱ་བ་ཡིན་པས་ཁྱབ་པ་ཡིན་ནོ། །གང་གིས་ན། ཁམས་གསུམ་ལ་འདོད་ཆགས་དང་
བྲལ་བ་ཉན་རང་དགྲ་བཅོམ་པ་དང༌། གཅིག་ཤོས་འདོད་ཆགས་དང་མ་བྲལ་བའི་རྣལ་
འབྱོར་པས་ཀྱང་ངོ༌། །རྒྱུ་མཚན། སྐྱེ་བོ་ཐམས་ཅད་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཀྱི་མཐར་ཐུག་པ་ཅན་ཡིན་པ་དེའི་ཕྱིར། ཐེག་པ་གསུམ་རྣམ་པར་བཞག་པ་ནི་
མཐར་ཐུག་ལ་ལྟོས་ཏེ་དྲང་དོན་དགོངས་པ་ཅན་ཡིན་གྱི། ངེས་དོན་མཚན་ཉིད་པ་ནི་མ་ཡིན་
ནོ་ཞེས་ངེས་དོན་གྱི་ལུགས་ལས་འབྱུང་བས་སོ། །འདིར་ཐེག་པའི་རྣམ་གཞག་ལ། གཞན་
ལུགས་དགག །རང་ལུགས་བཞག །རྩོད་པ་སྤང་བ་དང་གསུམ་མོ། །དང་པོ་ལ། འདོད་པ་
བརྗོད་པ་དང༌། དེ་དགག་པ་གཉིས་ལས་དང་པོ་ནི། རྣམ་རིག་པ་ན་རེ། ཐེག་པ་གཅིག་ཏུ་
བཤད་པ་དྲང་དོན་དགོངས་པ་ཅན་ཡིན་ལ། དེ་ཡང་དགོངས་གཞི་ཐེག་པ་གསུམ་གྱི་ཆོས་
དབྱིངས་གཟུང་འཛིན་རྫས་ཐ་དད་ཀྱིས་སྟོང་པར་ཐ་དད་མེད་པ་དང་། ཐེག་པ་གསུམ་ཆར་
གྱི་གང་ཟག་གི་བདག་མེད་རྟོགས་པ་དང༌། འཁོར་བ་ལས་གྲོལ་ནུས་པར་མཚུངས་པ་ལ་
དགོངས་ནས་བསྟན་ཏེ། རྒྱན་ལས། ཆོས་དང་བདག་མེད་རྣམ་གྲོལ་དག །མཚུངས་ཕྱིར།
ཞེས་བཤད་པས་སོ། །དགོས་པ། ཉན་ཐོས་རིགས་མ་ངེས་པ་ཁ་ཅིག །ཐེག་ཆེན་དུ་དྲང་བའི་
ཕྱིར་དང༌། ཐེག་ཆེན་རིགས་ངེས་པ་ཁ་ཅིག་ཐེག་ཆེན་དུ་གཟུང་བར་བྱ་བའི་ཕྱིར་དུ་ཡིན་ཏེ།
རྒྱན་ལས། ཁ་ཅིག་དག་ན་དྲང་ཕྱིར་དང༌། །གཞན་ཡང་ཀུན་ཏུ་གཟུང་བའི་ཕྱིར། །རྫོགས་
པའི་སངས་རྒྱས་རྣམས་འདིའི་བར་དུ་མ་དཔེའི་ཤོག་གྲངས་ཞེ་ལྔ་ཆད།གཞན་གྱི་དབང་གིས་ངེས་འབྱུང་
- ； 9 3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
དང༌། །བདག་དང་སེམས་ཅན་མཚུངས་གཟིགས་དང་། །མཛད་པ་ཡོངས་སུ་མ་རྫོགས་ཕྱིར།།
འཁོར་བ་སྲིད་དུ་མཛད་མི་ཆད། །ཅེས་གསུངས་སོ། །སེམས་ཅན་ཐམས་ཅད་སངས་རྒྱས་
ཟིན་པའི་དུས་སྲིད་པར་འདོད་པ་ཡང་མི་འཐད་དེ། སེམས་ཅན་གྱི་ཁམས་ལ་ཟད་པ་མེད་
པའི་ཕྱིར། དེ་སྐད་དུ། རྒྱུད་བླ་ལས། རྒྱུ་མཐའ་ཡས་དང་སེམས་ཅན་ཟད་མེད་དང༌། །ཞེས་
གསུངས་སོ། །དེས་ན་སེམས་ཅན་ཐམས་ཅད་འཚང་རྒྱ་ཞིང་འཁོར་བ་ལ་མཐའ་མེད་དོ། ཁ་
ཅིག་འཁོར་བ་ལ་མཐའ་ཡོད་དེ། སེམས་ཅན་ཐམས་ཅད་སངས་རྒྱ་བའི་ཕྱིར། འཁོར་བ་ལ་
སྤྱི་མཐའ་མེད་ཅིང་དགོས་མཐའ་ཡོད་པར་འདོད་པ་འགལ་ཏེ། དངོས་པོ་ལ་མི་སྲིད་པ་བུམ་
པ་ཡོད་པར་འགལ་བའི་ཕྱིར་ཞེས་ཟེར་རོ། །ཤེས་བྱ་ཆོས་ཅན། འཁོར་བ་སྟོང་སྲིད་པར་
ཐལ། འཁོར་བ་ལ་ཕྱི་མཐའ་ཡོད་པའི་ཕྱིར། རྟགས་ཁྱབ་ཁས་བླངས། འདོད་ན་འཇིག་རྟེན་
གྱི་ ཁམས་ ཀྱི་སེམས་ཅན་ཟད་སྲིད་པར་ཐལ། འཁོར་བ་སྟོང་སྲིད་པའི་ཕྱིར། འདོད་ན།
མཆོག་གི་སྤྲུལ་སྐུའི་གདུལ་བྱ་ཟད་པ་དེ་འདྲ་སྲིད་པར་ཐལ། འདོད་པ་དེའི་ཕྱིར། མ་ཁྱབ་སྟེ།
སངས་རྒྱས་ཀྱིས་སངས་རྒྱས་ཀྱི་འཁོར་བྱེད་པ་སྲིད་པས་སོ། །ཞེ་ན། མ་ཡིན་ཏེ། སེམས་ཅན་
མེད་ན་སངས་རྒྱས་ཀྱིས་སངས་རྒྱས་ཀྱི་འཁོར་བྱེད་པ་ལ་དགོས་པ་མེད་པའི་ཕྱིར། སངས་
རྒྱས་ཀྱིས་སངས་རྒྱས་ཀྱི་འཁོར་བྱེད་པ་ནི། སེམས་ཅན་འདུལ་བའི་ཆེད་ཁོ་ན་ཡིན་པའི་ཕྱིར།
གཞན་ཡང་། ཤེས་བྱ་ཆོས་ཅན། དངོས་པོ་ལ་ཟད་མཐའ་ཡོད་པར་ཐལ། དངོས་པོའི་བྱེ་
བྲག་འགའ་ཞིག་ལ་ཟད་མཐའ་ཡོད་པའི་ཕྱིར་རོ། ཁྱབ་པ་ཁས་བླངས། རྟགས་ཀྱང་ཁས་
བླངས་ཏེ། འཁོར་བ་ལ་མཐའ་ཡོད་པར་ཁས་བླངས་པའི་ཕྱིར། འདོད་ན། ཤེས་བྱ་ཆོས་ཅན།
དངོས་པོ་མེད་པའི་དུས་སྲིད་པར་ཐལ། དངོས་པོ་ལ་ཟད་མཐའ་ཡོད་པའི་ཕྱིར། འདོད་མི་
ནུས་ཏེ། དུས་ཡིན་ན་དངོས་པོ་ཡིན་པས་ཁྱབ་པའི་ཕྱིར་རོ། ཁོ་ན་རེ། དངོས་པོ་ཟད་པའི་
དུས་སྲིད་པར་ཐལ། དངོས་པོ་ཐམས་ཅད་རང་གྲུབ་དུས་ཀྱི་སྐད་ཅིག་གཉིས་པར་ཟད་པའི་
- ] j
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཕྱིར་ཏེ། རང་གྲུབ་དུས་ཀྱི་སྐད་ཅིག་གཉིས་པར་འགགས་ཟིན་པའི་ཕྱིར། རྟགས་མ་གྲུབ་ན།
རྟགས་དངོས་སུ་འགྱུར་རོ་ཞེ་ན། རྫོགས་པའི་སངས་རྒྱས་ཀྱི་ཡེ་ཤེས་ཆོས་ཅན། ཟད་པའི་
དུས་སྲིད་པར་ཐལ། རང་གྲུབ་དུས་ཀྱི་སྐད་ཅིག་གཉིས་པར་འགགས་ཟིན་པའི་ཕྱིར། རྟགས་
ཁྱབ་ཁས་ བླངས། འདོད་ན། དེ་ཉིད་ཟད་པ་མེད་པའི་ཕྱིར། །རྟག་པ་ཞེས་ཀྱང་བརྗོད་པ་
ཡིན། །ཞེས་གསུངས་པ་དང་འགལ་ལོ། །སེམས་ཅན་ཐམས་ཅད་སངས་རྒྱ་ན་ཉན་རང་དགྲ་
བཅོམ་ཐེག་ཆེན་གྱི་ལམ་དུ་འཇུག་པའི་ཚེ། གང་ནས་འཇུག་ཅེ་ན། ཁ་ཅིག་ས་བདུན་པ་ནས་
འཇུག་སྟེ། ས་དྲུག་པ་མན་དང་རྟོགས་པ་མཉམ་པའི་ཕྱིར་ཟེར་བ་དང་། ཁ་ཅིག་ཐེག་ཆེན་
མཐོང་ལམ་ནས་འཇུག་པའི་སྔ་རོལ་དུ་མ་ཡིན་ཏེ། འཕགས་པའི་སྤངས་རྟོགས་ལྡོག་སྲིད་
པའི་ཕྱིར་ཞེ་ན། ཤེས་བྱ་ཆོས་ཅན། ཐེག་ཆེན་ཚོགས་ལམ་པས་ཉན་ཐོས་ཚོགས་ལམ་པ་
སངས་རྒྱས་ཐོབ་པ་མ་གྱུར་པར་ཐལ། ཐེག་ཆེན་ཚོགས་ལམ་ནས་མཐོང་ལམ་གྱི་བར་ལ་
བསྐལ་པ་གྲངས་མེད་གཅིག་ཏུ་ཚོགས་གསོག་དགོས་ཤིང་། ཉན་ཐོས་དགྲ་བཅོམ་མྱུར་བ་
ཚེ་གསུམ་གྱིས་ཐོབ་པ་གང་ཞིག་ཉན་ཐོས་དགྲ་བཅོམ་ཐེག་ཆེན་དུ་འཇུག་པའི་ཚེ་ཐེག་ཆེན་གྱི་
མཐོང་ལམ་ནས་འཇུག་པའི་ཕྱིར། ཤེས་བྱ་ཆོས་ཅན། ཐེག་ཆེན་མཐོང་ལམ་ཐོབ་པ་ལ་ཐེག་
ཆེན་སེམས་བསྐྱེད་ལྡན་པའི་སྒོ་ནས་ཚོགས་དུ་མ་གསོག་མི་དགོས་པར་ཐལ། ཉན་ཐོས་དགྲ་
བཅོམ་ཐེག་ཆེན་ལམ་དུ་འཇུག་པའི་ཚེ་ཐེག་ཆེན་གྱི་མཐོང་ལམ་ནས་འཇུག་པའི་ཕྱིར། ཐེག་
ཆེན་མཐོང་ལམ་དངོས་སུ་སྐྱེ་བ་ལ་ཐེག་ཆེན་སེམས་བསྐྱེད་དང་ལྡན་མི་དགོས་པར་ཐལ།
ཉན་ཐོས་དགྲ་བཅོམ་ཐེག་ཆེན་ལམ་དུ་འཇུག་པའི་ཚེ་ཐེག་ཆེན་མཐོང་ལམ་ནས་འཇུག་པའི་
ཕྱིར། གཞན་ཡང་། ཤེས་བྱ་ཆོས་ཅན། དགྲ་བཅོམ་གྱི་སྤངས་རྟོགས་ཉམས་སྲིད་པར་ཐལ།
ཉན་ཐོས་དགྲ་བཅོམ་ཐེག་ཆེན་ལམ་དུ་འཇུག་པའི་ཚེ་ཐེག་ཆེན་མཐོང་ལམ་ནས་འཇུག་པའི་
ཕྱིར། ཞེས་པའི་འཁོར་གསུམ་ཡང་མཚུངས་སོ། །ས་དྲུག་པ་མན་དུ་ཉན་རང་དང་སྤངས་
-2 {1 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རྟོགས་མཉམ་པར་འདོད་པས་ནི། ཐུན་མོང་མ་ཡིན་པའི་མདོ་མ་མཐོང་བར་ཟད་དོ། །རང་
ལུགས་ལ། ཉན་ཐོས་དགྲ་བཅོམ་ཐེག་ཆེན་ལམ་དུ་འཇུག་པའི་ཚེ། ཐེག་ཆེན་གྱི་ཚོགས་ལམ་
ནས་འཇུག་སྟེ། ཐེག་ཆེན་གྱི་ལམ་ལ་དང་པོར་འཇུག་པའི་སྒོ་འདུན་ལྡན་སེམས་བསྐྱེད་པའི་
ཕྱིར་དང༌། ཐེག་ཆེན་གྱི་ལམ་ལྔ་རིམ་གྱིས་བགྲོད་དགོས་པའི་ཕྱིར། ཁ་ཅིག །ཉན་ཐོས་དགྲ་
བཅོམ་ཐེག་ཆེན་ལམ་དུ་ཞུགས་པའི་ཐེག་ཆེན་ཚོགས་ལམ་པ་དེ་སོ་སྐྱེ་ཡིན་ནམ། འཕགས་པ་
ཡིན། དང་པོ་མི་འཐད་དེ། བདག་མེད་མངོན་སུམ་དུ་རྟོགས་པའི་ཕྱིར། ཕྱི་མ་མི་འཐད་དེ།
ཐེག་ཆེན་དང་ཐེག་དམན་གྱི་འཕགས་པ་གང་ཡང་མ་ཡིན་པའི་ཕྱིར། ཞེས་ཟེར་རོ། །འོ་ན།
ཁྱོད་རང་གི་ལུགས་ལ་ཡང་། ཉན་ཐོས་དགྲ་བཅོམ་ཐེག་ཆེན་ལམ་དུ་ཞུགས་པའི་མཐོང་ལམ་
པ་དེ་མཐོང་ལམ་པ་ཡིན་ནམ། སྒོམ་ལམ་པ་ཡིན། དང་པོ་ལྟར་ན། མཐོང་ལམ་པ་མ་ཡིན་
པར་ཐལ། བདག་མེད་མངོན་སུམ་དུ་མཐོང་ཟིན་རྒྱུན་ལྡན་དུ་གོམས་པར་བྱས་པའི་ཕྱིར།
ཞེས་འཁོར་གསུམ། ཕྱི་མ་ལྟར་ན་ཡང་། མི་འཐད་པར་ཐལ། ཐེག་ཆེན་སྒོམ་ལམ་པ་ཡང་མ་
ཡིན། ཐེག་དམན་སྒོམ་ལམ་པ་ཡང་མ་ཡིན་པའི་ཕྱིར། ཞེས་པ་ཡང་མཚུངས་སོ། །སྣ་ཚོགས་
གྲུབ་མཐའ་ངན་པ་ཡི། །མུན་པའི་ཕྲེང་བ་འཁྲིགས་པ་རྣམས། །བདག་གི་རིགས་ཚུལ་ཉི་མའི་
འོད། །ཉེ་བ་ཙམ་གྱིས་ཞི་བར་བྱས། །ངག་དོན། ཉན་རང་དགྲ་བཅོམ་དང་ཕྱི་རོལ་པ་རྣམས་
ཆོས་ཅན། མཐར་ཐུག་སངས་རྒྱས་ཐོབ་དོན་དུ་ལམ་ཤེས་བསྒོམ་པས་ཁྱབ་སྟེ། ཁྱོད་སོགས་
སྐྱེ་བོ་ཐམས་ཅད་སངས་རྒྱ་བའི་ཕྱིར། བཞི་པ་ནི། རང་བཞིན་ཡིན་ནོ། །གང་ན། གཞན་དོན་
དུ་འཁོར་བར་སྐྱེ་བ་འཛིན་པའི་རྒྱུ་དགེ་རྩ་དང་མཚུངས་ལྡན་གྱི་ཉོན་མོངས་པ་རྣམ་པ་ཐམས་
ཅད་དུ་སྤངས་པ་མ་ཡིན་པ་ཞེས་བྱ་བ་ནིའོ། །གང་གིས་ན་བྱང་ཆུབ་ཏུ་སེམས་བསྐྱེད་པའི་
སློབ་པའི་ལམ་ཤེས་ཀྱིའོ། །རྒྱུ་མཚན། འཁོར་བ་ཇི་སྲིད་པར་སེམས་ཅན་གྱི་དོན་བྱེད་པར་
ཞུགས་པ་ཉིད་ཀྱིས་སོ། །
-
(] ། -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདི་ལ་ཡང་གཞན་ལུགས་དགག །རང་ལུགས་བཞག །རྩོད་པ་སྤང་བ་དང་
གསུམ་མོ། །དང་པོ་ནི། ཁ་ཅིག་ན་རེ། བྱང་ཆུབ་སེམས་དཔའ་རྣམས་སྤྱིར་ཉོན་མོངས་པ་
ཆེད་དུ་གཉེར་ནས་མི་སྤོང་སྟེ། རང་དོན་ཆེད་དུ་གཉེར་ནས་མི་བྱེད་པའི་ཕྱིར་དང༌། བྱང་
སེམས་ཀྱི་སྤང་བྱའི་གཙོ་བོ་ཤེས་སྒྲིབ་ཡིན་པའི་ཕྱིར། ཞེས་ཟེར་རོ། །དེ་ནི་གཉིས་ཀ་ཡང་མི་
འཐད་དེ། བྱང་སེམས་སོ་སྐྱེ་ཉོན་མོངས་སྤོང་བ་ལ་ཉན་ རང་ལས་ཀྱང་བརྒྱ་འགྱུར་གྱིས་
བརྩོན་པར་བཤད་པའི་ཕྱིར་དང༌། བྱང་སེམས་རྣམས་གཞན་དོན་དོན་དུ་གཉེར་བ་གང་ཞིག།
རང་ཉིད་ཉོན་མོངས་པའི་དབང་དུ་གྱུར་བཞིན་དུ་གཞན་དོན་རྒྱ་ཆེན་པོ་མི་འགྲུབ་པའི་ཕྱིར།
གཉིས་པ་ནི། སྤྱིར་ཉོན་མོངས་པ་ལ་འཁོར་བར་འཆིང་བྱེད་ཀྱི་ཉོན་མོངས་པ་དང༌། ཉོན་
མོངས་པའི་བག་ཆགས་གཉིས་ལས། སོ་སྐྱེ་དང༌། ཉན་རང་སློབ་པ་རྣམས་ནི་འཁོར་བར་
འཆིང་བྱེད་ཀྱི་ཉོན་མོངས་པའི་དབང་གིས་འཁོར་བར་སྐྱེ་སྟེ། མི་འདོད་བཞིན་དུ་རང་དབང་
མེད་པར་སྐྱེ་བ་ལེན་པའི་ཕྱིར། ཉན་རང་དགྲ་བཅོམ་པ་དང་བྱང་སེམས་འཕགས་པ་རྣམས་
འཁོར་བར་འཆིང་བྱེད་ཀྱི་ཉོན་མོངས་པའི་དབང་གིས་སྐྱེ་བ་ལེན་པ་མ་ཡིན་ཏེ། འཁོར་བར་
འཆིང་བྱེད་ཀྱི་ཉོན་མོངས་པ་སྤངས་ཟིན་པའི་ཕྱིར། དེ་སྐད་དུ། རྒྱུད་བླར། འཕགས་པས་
འཆི་དང་ན་བ་དང་། །རྒ་བའི་སྡུག་བསྔལ་རྩད་ནས་སྤངས། །ལས་དང་ཉོན་མོངས་དབང་
གིས་སྐྱེ། །དེ་ལ་དེ་མེད་ཕྱིར་དེ་མེད། །ཅེས་གསུངས་སོ། །དེ་ལྟ་ན་ཡང་བྱང་སེམས་འཕགས་
པ་རྣམས་བག་ཆགས་ཀྱི་དབང་གིས་འཁོར་བར་སྐྱེ་བ་འཛིན་ཏེ། གཞན་དོན་དུ་ཡིད་ཀྱི་རང་
བཞིན་དུ་གྱུར་པའི་སྐྱེ་བ་ལེན་པའི་ཕྱིར། ཉན་ཐོས་དགྲ་བཅོམ་རྣམས་ནི་རེ་ཞིག་འཁོར་བར་
སྐྱེ་བ་དོན་དུ་མི་གཉེར་དེ། རང་དབང་མེད་པར་སྐྱེ་མི་དགོས་ཤིང༌། གཞན་དོན་དུ་སྐྱེ་བ་
འཛིན་པའི་བསམ་པ་དང་མི་ལྡན་པའི་ཕྱིར་ཏེ། ཐེག་ཆེན་སེམས་བསྐྱེད་དང་མི་ལྡན་པའི་
ཕྱིར། དེས་ན་འདིར་བསྟན་གྱི་ཉོན་མོངས་པ་ཡང་བྱང་འཕགས་རྣམས་གཞན་དོན་དུ་ཡིད་ཀྱི་
- 2 （]
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རང་བཞིན་གྱིས་སྐྱེ་བ་འཛིན་པའི་རྒྱུ་བྱེད་པའི་བདག་ཉིད་ལ་གཟུང་ངོ༌། །འདི་ཉོན་མོངས་
བཏགས་པ་བ་ཡིན་ཏེ། ཉོན་མོངས་སུ་འདོགས་པའི་ཆོས་གསུམ་ཚང་བའི་ཕྱིར། འདོགས་
པའི་རྒྱུ་མཚན་ཡོད་དེ། ཉོན་མོངས་པ་དང་འཁོར་བར་སྐྱེ་བའི་རྒྱུ་བྱེད་པ་ཙམ་དུ་འདྲ་བའི་
ཕྱིར། དགོས་པ་ཡོད་དེ། དེར་རྟོགས་པར་བྱ་བའི་ཆེད་ཡིན་པའི་ཕྱིར། དངོས་ལ་གནོད་བྱེད་
ནི༑ ཉོན་མོངས་མཚན་ཉིད་པ་མ་ཡིན་ཏེ། བྱང་སེམས་ཀྱི་གཞན་དོན་བྱེད་པའི་ཡན་ལག་ཏུ་
དགོས་པའི་ཕྱིར། དེ་སྐད་དུ་ཡང་མདོ་ལས། ཇི་ལྟར་གྲོང་ཁྱེར་སྐྱེ་བོའི་མི་གཙང་ལུད། །དེ་ནི་
བུ་རམ་ཤིང་པའི་ཞིང་ལ་ཕན། །དེ་བཞིན་བྱང་ཆུབ་སེམས་ཀྱི་ཉོན་མོངས་ལུད། །དེ་ནི་སངས་
རྒྱས་ཆོས་རྣམས་བསྐྱེད་ལ་ཕན། །ཞེས་དང༌། གཞན་ཡང་། མདོ་ལས། འཁོར་བའི་རྒྱུ་བྱེད་
ལ་དགེ་བའི་རྩ་བ་དང་མཚུངས་པར་ལྡན་པའི་ཉོན་མོངས་པ་དེ་གང་ཞེ་ན། འདི་ལྟ་སྟེ་བསོད་
ནམས་ཀྱི་ཚོགས་ཡོངས་སུ་ཚོལ་བས་མི་ངོམས་པ་དང་། བསམ་བཞིན་དུ་སྲིད་པར་སྐྱེ་བ་
འཛིན་པ་དང་། སངས་རྒྱས་དང་ཕྲད་པ་དོན་དུ་གཉེར་བ་དང༌། སེམས་ཅན་ཡོངས་སུ་སྨིན་
པའི་ཕྱིར་མི་སྐྱོ་བ་དང་། དམ་པའི་ཆོས་འཛིན་པ་ལ་བརྩོན་པ་དང་། སེམས་ཅན་གྱི་བྱ་བ་ཅི་
ཡོད་པ་ལ་འགྲུས་པ་དང་། ཆོས་ལ་ཆགས་པའི་བསམ་པ་དང་མ་བྲལ་བ་དང་། ཕ་རོལ་ཏུ་
ཕྱིན་པའི་ཀུན་ཏུ་སྦྱོར་བ་རྣམས་མི་འདོར་བ་སྟེ། བློ་གྲོས་རྒྱ་མཚོ་གང་གི་བྱང་ཆུབ་སེམས་
དཔའ་ཀུན་ཏུ་སྦྱོར་བ་བྱེད་ཀྱང་། ཉོན་མོངས་པའི་སྐྱོན་གྱིས་མི་གོས་པ་དགེ་བའི་རྩ་བ་དང་
མཚུངས་པར་ལྡན་པའི་ཉོན་མོངས་པ་ནི་འདི་དག་གོ །གསོལ་པ་བཅོམ་ལྡན་འདས་གང་གི་
ཚེ་དགེ་བའི་རྩ་བ་ལགས་ན་དེ་རྒྱུ་ཅིའི་སླད་དུ་ཉོན་མོངས་པ་ཞེས་བགྱི། བཀའ་སྩལ་པ། བློ་
གྲོས་རྒྱ་མཚོ་འདི་ལྟར་དེ་ལྟ་བུའི་རང་བཞིན་གྱི་ཉོན་མོངས་པ་འདི་དག་གིས་བྱང་ཆུབ་སེམས་
དཔའ་ཁམས་གསུམ་ཆར་ཀུན་ཏུ་སྦྱོར་ལ། ཁམས་གསུམ་པ་ལ་ཉོན་མོངས་པ་ལས་བྱུང་བ་
ཡིན་ནོ། །ཞེས་ གསུངས་སོ། །འགྲེལ་ཆེན་ དང་། ཉིར་སྣང་ལས། བསམ་བཞིན་དུ་ སྲིད་
- ? {]
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པར་སྐྱེ་བ་ལེན་པ་རྒྱུ་མཚན་དུ་བཀོད་ནས་འདོད་པ་དང་སྲིད་པས་བསྡུས་པའི་ཟག་པ་མ་
སྤངས་པར་གསུངས་པ་ཡང་སྔར་བཤད་པ་དེ་ཉིད་དོ། །གཙུག་ན་རིན་པོ་ཆེས་ཞུས་པ་ལས།
ཉོན་མོངས་པ་རྣམས་ལ་སྡུག་བསྔལ་བསྐྱེད་པ་དང་། གཉེན་པོའི་གེགས་བྱེད་པ་དང་། སྐྱེ་བ་
ལེན་པ་དང་། རིགས་འདྲ་བསྐྱེད་པའི་ནུས་པ་བཞི་ལས་དང་པོ་གཉིས་སྤོང་ལ་ཕྱི་མ་གཉིས་
མི་སྤོང་བར་བཤད་པ་ཡང་དེ་ཉིད་དོ། །སངས་རྒྱས་ནི་གཞན་དོན་དུ་འཁོར་བར་གནས་ཀྱང་
བག་ཆགས་ཀྱི་དབང་གིས་ཡིད་ཀྱི་རང་བཞིན་གྱིས་སྐྱེ་བ་འཛིན་པ་མེད་དེ། སྒྲིབ་གཉིས་བག་
ཆགས་དང་བཅས་པ་མ་ལུས་པར་སྤངས་ཟིན་པའི་ཕྱིར། དེ་སྐད་དུ་ཡང་རྒྱུད་བླར། ཡིད་ཀྱི་
རང་བཞིན་ཕུང་པོ་དང་། །དེ་རྒྱུ་ལོག་ཕྱིར་བདེ་བ་ཉིད། །ཅེས་དང་། དེ་ནི་ཡིད་ཀྱི་རང་བཞིན་
གྱི༑ ༑ལུས་ཀྱི་སྐྱེ་མེད་རྟག་པའི་ཕྱིར། །ཞེས་གསུངས་སོ། །
གསུམ་པ་ནི། ཁ་ཅིག་བྱང་སེམས་འཕགས་པ་རྣམས་ཉོན་མོངས་པའི་དབང་
གིས་སྐྱེ་རྒ་ན་འཆི་བྱེད་པར་ཐལ། བྱང་འཕགས་རྣམས་ཉོན་མོངས་པའི་བག་ཆགས་ཀྱི་
དབང་གིས་སྐྱེ་བ་འཛིན་པའི་ཕྱིར། ཞེ་ན། སྐྱོན་མེད་དེ། ཉོན་མོངས་པའི་བག་ཆགས་ཉོན་
མོངས་མཚན་ཉིད་པ་མ་ཡིན་པའི་ཕྱིར། ཁ་ཅིག་ན་རེ། བྱང་སེམས་སྐྱེ་བ་ལེན་པའི་རྒྱུར་ཉོན་
མོངས་པ་དགོས་ན། ལས་ཉོན་གྱི་དབང་གིས་མི་སྐྱེ་བ་དང་འགལ་བས་མི་རིགས་ལ། བྱང་
འཕགས་རྣམས་སྙིང་རྗེ་ཆེན་པོ་དང་། སྨོན་ལམ་གྱི་དབང་གིས་འཁོར་ལོས་སྒྱུར་བའི་རྒྱལ་པོ་
སོགས་སུ་སྐྱེ་བ་གཟུང་ནས་བུ་སྟོང་སྐྱེ་བ་སོགས་ཀྱི་ཡན་ལག་ཏུ་ཉོན་མོངས་དགོས་ཟེར་བ་ནི།
གོ་ཆ་མེད་པར་མིག་བཙུམ་ནས་གཡུལ་ངོར་འཇུག་པ་དང་འདྲའོ། །ཇི་ལྟར་ན། ཤེས་བྱ་ཆོས་
ཅན། བྱང་འཕགས་རྣམས་ལས་ཉོན་གྱི་དབང་གིས་བུ་སྐྱེས་པར་ཐལ། བྱང་འཕགས་རྣམས་
འཁོར་ལོས་སྒྱུར་རྒྱལ་དུ་སྐྱེ་བ་གཟུང་ནས་བུ་སྟོང་ལ་སོགས་པ་སྐྱེས་པའི་ཡན་ལག་ཏུ་ཉོན་
མོངས་པ་དགོས་པའི་ཕྱིར། འཁོར་གསུམ་ལན་མེད་དོ། །གཞན་ཟེར་ཆུ་ཤིང་ཇི་བཞིན་དུ།།
- 2
j 4 -



གྲོགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བརྟགས་ན་སྙིང་པོས་དབེན་པར་མཐོང་། ཁོ་བོའི་རིགས་ཚུལ་ཕ་ལམ་ལྟར། །གཞན་གྱིས་
འབད་ཀྱང་གཞོམ་མི་ནུས། །ངག་དོན། སློབ་པའི་ལམ་ཤེས་ཆོས་ཅན། གཞན་དོན་དུ་སྐྱེ་བ་
འཛིན་པའི་རྒྱུ་དགེ་བའི་རྩ་བ་དང་མཚུངས་ལྡན་གྱི་ཉོན་མོངས་པ་མ་སྤངས་པའི་རང་བཞིན་
ཡིན་ཏེ། འཁོར་བ་ཇི་སྲིད་པར་གཞན་དོན་བྱེད་པ་ལ་ཞུགས་པའི་སློབ་ལམ་ཡིན་པའི་ཕྱིར།
ལྔ་པ་ནི། དེའི་འོག་ཏུ་གོང་དུ་བཤད་པ་དེ་ལྟ་བུའི་རང་བཞིན་ཅན་གྱི་ལམ་ཤེས་ཆོས་ཅན།
བྱེད་ལས་ཕུན་སུམ་ཚོགས་པ་དང་ལྡན་ཏེ། རྫོགས་སྨིན་སྦྱང་གསུམ་མ་བྱས་པར་ཡང་དག་
པའི་མཐའ་མངོན་དུ་མི་བྱེད་པ་དང༌། ཤེས་རབ་དང་ཐབས་ལ་མཁས་པས་སེམས་ཅན་
ཡོངས་སུ་མ་བསྡུས་པ་ཡོངས་སུ་སྡུད་པ་ལ་སོགས་པ་བྱེད་པ་ཅན་ཡིན་པའི་ཕྱིར། །
གཉིས་པ། ཡན་ལག་ཅན་གྱི་ལམ་ཤེས་འཆད་པ་ལ། ཉན་ཐོས་ལམ་གྱི་ཡུལ་
ཅན་བཤད། རང་རྒྱལ་ལམ་གྱི་ཡུལ་ཅན་བཤད། ཐེག་པ་ཆེན་པོའི་ལམ་ཤེས་བཤད་པ་དང་
གསུམ། དང་པོ་ལ་དངོས་དང་། དེའི་རྒྱུ་སྦྱོར་ལམ་གཉིས། དང་པོ་ལ་སྤྱི་གཞུང་གཉིས་ལས།
དང་པོ་ནི། ཁ་ཅིག་ན་རེ། འདིར་ཤེས་བྱ་ཉན་ཐོས་ཀྱི་ལམ་ནི། ཉན་ཐོས་ཀྱི་ལམ་མཚན་ཉིད་
པ་ཡིན་ཏེ། གང་ཞིག་བདག་མེད་རྟོགས་པའི་ཤེས་རབ་ཡིན་པའི་ཕྱིར། ཁྱབ་སྟེ། གང་ཞིག་
བདག་མེད་རྟོགས་པའི་ཤེས་རབ་ནི། གང་ཞིག་གང་གི་རྒྱུད་ལ་ཡོད་ཀྱང་ཉན་ཐོས་ཀྱི་ལམ་
དང༌། གཟུང་བ་ཆོས་ཀྱི་བདག་མེད་རྟོགས་པའི་ཤེས་རབ་དེ་གང་ཟག་གང་གི་རྒྱུད་ལ་ཡོད་
ཀྱང་རང་རྒྱལ་གྱི་ལམ་དང་། འཛིན་པ་ཆོས་ཀྱི་བདག་མེད་རྟོགས་པའི་ཤེས་རབ་དེ་གང་ཟག་
གང་གི་རྒྱུད་ལ་ཡོད་ཀྱང་སངས་རྒྱས་ཀྱི་ལམ་ཡིན་པའི་ཕྱིར། ཤེས་ཚུལ་ཡང་རང་རྒྱུད་ལ་
བསྐྱེད་ནས་ཤེས་པར་བྱ་དགོས་ཏེ། ལམ་ཐམས་ཅད་སྐྱེད་པར་བྱ་ཞིང་། ལམ་ཐམས་ཅད་
ཡོངས་སུ་ཤེས་པར་བྱའོ། །ཞེས་གསུངས་པའི་ ཕྱིར་རོ། །ཞེ་ན། ཤེས་བྱ་ཆོས་ཅན། བྱང་
འཕགས་ཀྱི་རྒྱུད་ལ་ཉན་ཐོས་ཀྱི་ལམ་མཚན་ཉིད་པ་སྐྱེ་བ་མེད་པར་ཐལ། བྱང་འཕགས་ཀྱི་
- 2 {） 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུད་ལ་ཉན་ཐོས་ཀྱི་བགྲོད་བྱའི་ལམ་མཚན་ཉིད་པ་ཡང་སྐྱེ་བ་མེད། བགྲོད་བྱེད་ཀྱི་ལམ་
མཚན་ཉིད་པ་ཡང་སྐྱེ་བ་མེད་པའི་ཕྱིར། ཤེས་བྱ་ཆོས་ཅན། བྱང་འཕགས་ཀྱི་རྒྱུད་ལ་ཉན་
ཐོས་ཀྱི་བགྲོད་བྱེད་ཀྱི་ལམ་མཚན་ཉིད་པ་སྐྱེ་བ་མེད་པར་ཐལ། བྱང་འཕགས་ལ་ཉན་ཐོས་
ཀྱི་བྱང་ཆུབ་དོན་གཉེར་གྱི་བློ་སྐྱེ་བ་མེད་པའི་ཕྱིར། ཤེས་བྱ་ཆོས་ཅན། བྱང་འཕགས་ཀྱི་རྒྱུད་
ལ་ཉན་ཐོས་ཀྱི་བགྲོད་བྱའི་ལམ་མཚན་ཉིད་པ་སྐྱེ་བ་མེད་པར་ཐལ། བྱང་འཕགས་རྣམས་
ཉན་ཐོས་ཀྱི་འབྲས་བུ་མངོན་དུ་བྱེད་པ་མེད་པའི་ཕྱིར། གཞན་ཡང་། ཤེས་བྱ་ཆོས་ཅན།
སངས་རྒྱས་ཀྱི་ཡེ་ཤེས་ཡིན་ན་ཉན་ཐོས་ཀྱི་ལམ་ཡིན་པས་ཁྱབ་པར་ཐལ། སངས་རྒྱས་ཀྱི་ཡེ་
ཤེས་ཡིན་ན་བདག་མེད་རྟོགས་པའི་ཤེས་རབ་ཡིན་པས་ཁྱབ་པའི་ཕྱིར། ཁྱབ་པ་ཁས་བླངས།
འདོད་ན། སངས་རྒྱས་ཀྱི་ཡེ་ཤེས་ཡིན་ན་ཐེག་ཆེན་གྱི་ལམ་ཡིན་པས་ཁྱབ་པར་ཐལ། འདོད་
པ་དེའི་ཕྱིར། བྱང་འཕགས་ཆོས་ཅན། ཉན་ཐོས་སུ་ཐལ། བདག་མེད་རྟོགས་པའི་གང་ཟག་
ཡིན་པའི་ཕྱིར། རྟགས་ཁྱབ་ཁས་བླངས་སོ། ཁོ་ན་རེ། གང་ཞིག་བདག་མེད་ཙམ་རྟོགས་པའི་
ཤེས་རབ་ཡིན་ན་ཉན་ཐོས་ཀྱི་ལམ་ཡིན་པས་ཁྱབ་ལ། སངས་རྒྱས་ཀྱི་རྒྱུད་ལ་ཡང་ཉན་ཐོས་
ཀྱི་ལམ་མཚན་ཉིད་པ་ཡོད་དེ། གང་ཞིག་བདག་མེད་ཙམ་རྟོགས་པའི་ཤེས་རབ་ཡོད་པའི་
ཕྱིར། ཞེ་ན། གང་ཞིག་བདག་མེད་ཙམ་རྟོགས་ཞེས་པས་ཆོས་ཀྱི་བདག་མེད་རྟོགས་པ་སེལ་
ལམ་མི་སེལ། སེལ་ན། ཤེས་བྱ་ཆོས་ཅན། སངས་རྒྱས་ཀྱི་རྒྱུད་ལ་གང་ཞིག་བདག་མེད་
ཙམ་རྟོགས་ལ། ཆོས་ཀྱི་བདག་མེད་མ་རྟོགས་པའི་ཡེ་ཤེས་མེད་པར་ཐལ། སངས་རྒྱས་ཀྱི་
ཡེ་ཤེས་ཡིན་ན་ཆོས་ཀྱི་བདག་མེད་རྟོགས་པས་ཁྱབ་པའི་ཕྱིར་ཏེ། སངས་རྒྱས་ཀྱི་ཡེ་ཤེས་
ཡིན་ན། ཆོས་ཐམས་ཅད་ཀྱི་གནས་ཚུལ་རྟོགས་པས་ཁྱབ་པའི་ཕྱིར། རྩ་བའི་བསལ་བ་ཁས་
བླངས་སོ། །མི་སེལ་ན་ནི། སྔར་གྱི་སྐྱོན་དེ་ཉིད་དུ་འགྱུར་རོ། ཁ་ཅིག་ཤེས་བྱ་ཉན་ཐོས་ཀྱི་
ལམ་ཡིན་ན། ཉན་ཐོས་ཀྱི་ལམ་མཚན་ཉིད་པ་མ་ཡིན་པས་ཁྱབ་སྟེ། བྱང་སེམས་ཀྱི་རྒྱུད་ལ་
- 2 ] 6 ,



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཉན་ཐོས་ཀྱི་ལམ་མཚན་ཉིད་པ་སྐྱེ་བ་མེད་པ་གང་ཞིག །ཤེས་བྱ་ཡིན་ན། རྒྱུད་ལ་བསྐྱེད་
དགོས་པའི་ཕྱིར་ཞེ་ན། བྱང་སེམས་མཐོང་ལམ་པ་ཆོས་ཅན། ཁྱོད་ཀྱིས་ཉན་ཐོས་ཀྱི་མཐོང་
ལམ་མི་ཤེས་པར་ཐལ། ཁྱོད་ཀྱི་རྒྱུད་ལ་ཉན་ཐོས་ཀྱི་མཐོང་ལམ་སྐྱེ་བ་མེད་པའི་ཕྱིར། ཁྱབ་
པ་ཁས་བླངས། འདོད་ན། ཐེག་ཆེན་མཐོང་ལམ་པ་ཆོས་ཅན། ཁྱོད་ཀྱི་ཐེག་པ་གསུམ་གྱི་
ལམ་ཐམས་ཅད་ཕྱིན་ཅི་མ་ལོག་པར་ཤེས་པ་མ་ཡིན་པར་ཐལ། ཁྱོད་ཀྱིས་ཉན་ཐོས་ཀྱི་
མཐོང་ལམ་མི་ཤེས་པའི་ཕྱིར། རང་ལུགས་འདིར་ཤེས་བྱ་ཉན་ཐོས་ཀྱི་ལམ་ལ་ཉན་ཐོས་ཀྱི་
ལམ་མཚན་ཉིད་པ་དང་། ཉན་ཐོས་ཀྱི་ལམ་གྱི་རྟོགས་རིགས་གཉིས་ཡོད་ལ། ཤེས་པའི་ཚུལ་
ཡང་བྱང་སེམས་འཕགས་པས་མཉམ་གཞག་ཏུ་ཉན་ཐོས་ཀྱི་ལམ་བདེན་མེད་དུ་མངོན་སུམ་
དུ་རྟོགས་པའི་ཚུལ་གྱིས་ཤེས་ཤིང་། རྗེས་ཐོབ་ཏུ་ཆོས་ཀྱི་སྤྱན་གྱིས་ཇི་ལྟ་བ་བཞིན་དུ་རིག་སྟེ།
མཛོད་ལས། ཉན་ཐོས་མཐོང་བའི་སྐད་ཅིག་གཉིས། །བསེ་རུ་ལྟ་བུ་གསུམ་རིག་པ། །སངས་
རྒྱས་སྦྱོར་བ་མེད་པར་ཀུན། །ཞེས་གསུངས་པ་ལྟར་རོ། །བྱང་སེམས་རང་རྒྱུད་ལ་ཡོད་པའི་
ཉན་ཐོས་ཀྱི་ལམ་གྱི་རྟོགས་རིགས་ནི། ཉམས་སུ་མྱོང་བའི་ཚུལ་གྱིས་ཤེས་ཏེ། རྒྱུད་བླ་ལས།
དེ་ལྟར་རྟོགས་པ་གང་ཡིན་དེ། །སོ་སོར་རང་ཤེས་མཐོང་བ་ཉིད། །ཞེས་གསུངས་པ་ལྟར་རོ།།
དེས་ན། ལམ་ཤེས་ནི། འཕགས་རྒྱུད་ཁོ་ན་ལ་ཡོད་ཀྱི། སོ་སྐྱེའི་རྒྱུད་ལ་མེད་དེ། ལམ་ཤེས་
ཀྱི་ཐོག་མ་ཉན་ཐོས་ཀྱི་ལམ་ཤེས་པའི་ལམ་ཤེས་ཡིན་པ་གང་ཞིག་དེའི་སྔོན་དུ་ཡང་ངེས་
འབྱེད་ཆ་མཐུན་འགྲོ་དགོས་པར་བཤད་པའི་ཕྱིར། ཇི་སྐད་དུ། བདེན་པ་བཞི་ཡོངས་སུ་ཤེས་
པ་ནི་ངེས་པར་འབྱེད་པའི་ཆ་དང་མཐུན་པ་སྔོན་དུ་འགྲོ་བ་ཅན་ཡིན་པས་ཞེས་སོགས་སོ། ཁོ་
ན་རེ། བྱང་སེམས་སོ་སྐྱེའི་རྒྱུད་ལ་ལམ་ཤེས་པའི་ཡེ་ཤེས་མེད་པར་ཐལ། ལམ་ཤེས་མེད་
པའི་ཕྱིར། ཞེ་ན། ཉན་ཐོས་ཆོས་ཅན། ཁྱོད་ཀྱི་རྒྱུད་ལ་ལམ་ཤེས་པའི་ཡེ་ཤེས་མེད་པར་
ཐལ། ཁྱོད་ཀྱི་རྒྱུད་ལ་ལམ་ཤེས་མེད་པའི་ཕྱིར། ཁྱབ་པ་ཁས་བླངས། འདོད་ན། ཁྱོད་ཀྱི་
- ? () 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུད་ལ་ལམ་ཤེས་པའི་ཡེ་ཤེས་ཡོད་པར་ཐལ། ཁྱོད་ཀྱི་རྒྱུད་ལ་ཉན་ཐོས་ཀྱི་ལམ་ཤེས་པའི་
ཡེ་ཤེས་ཡོད་པའི་ཕྱིར།
གཉིས་པ་ལ་མཚམས་སྦྱར་བ་དང་ཚིག་དོན་འགྲེལ་པ་གཉིས་ལས། དང་པོ་ནི།
ཤེས་བྱ་ཆོས་ཅན། དེ་ལྟར་ལམ་ཤེས་ཀྱི་རྟེན་ལ་སོགས་པ་བརྗོད་ནས་ཉན་ཐོས་ཀྱི་ལམ་ཤེས་
པའི་ལམ་ཤེས་འཆད་པ་ལ་རྒྱུ་མཚན་ཡོད་དེ། ལམ་ཤེས་པ་ཉིད་ཀྱི་སྐབས་སུ་ལམ་ཐམས་
ཅད་ཀྱི་རྟོགས་རིས་རྫོགས་པར་བྱ་དགོས་པའི་ཕྱིར། གཉིས་པ་ནི། ཡོངས་སུ་ཤེས་པར་བྱའོ།།
གང་ན། ཉན་ཐོས་ཀྱི་ལམ་མོ། །གང་གི་སྒོ་ནས་ན། འཕགས་པའི་བདེན་པ་བཞི་དག་གི་རྣམ་
པ་དོན་དམ་ངོ་བོ་ཉིད་མི་དམིགས་པར་རྟོགས་པའི་སྒོ་ནས་སོ། །སྐབས་གང་དུ་ན། ལམ་
ཤེས་པ་ཉིད་ཀྱི་སྐབས་སུའོ། །གང་གིས་ན། བྱང་ཆུབ་སེམས་དཔས་སོ། །བདེན་པ་བཞིའི་
རྣམ་པ་གང་ཞེ་ན། སྡུག་ཀུན་གྱི་རྣམ་པ་དང་། འགོག་ལམ་གྱི་རྣམ་པ་གཉིས། དང་པོ་ལ། སོ་
སོའི་རྣམ་པ་དང་། ཐུན་མོང་གི་རྣམ་པ་གཉིས་ལས། དང་པོ་ནི། དེ་ལ་སྡུག་བསྔལ་གྱི་བདེན་
པའི་ངོ་བོ་ཉིད་ཀྱི་རྣམ་པ་མི་རྟག་པ་དང༌། སྡུག་བསྔལ་བ་དང༌། རྣམ་གྲངས་ཀྱི་རྣམ་པ་སྟོང་
པའི་མཚན་ཉིད་བདག་མེད་པ་དང༌། བདག་མེད་དེ་དག་གི་མཚན་ཉིད་ཞི་བའི་རྣམ་པ་སྟེ་
བཞི་དག་དང༌། ཀུན་འབྱུང་བའི་བདེན་པའི་རྒྱུ་དང་། ཀུན་འབྱུང་བ་དང་། རབ་ཏུ་སྐྱེ་བ་དང་།
རྐྱེན་གྱི་ངོ་བོ་ཉིད་ཀྱི་རྣམ་གྲངས་ཀྱི་རྣམ་པ་ནད་དང་
། འབྲས་དང༌། ཟུག་རྔུ་དང་། སྡིག་པའི་
རྣམ་པ་རྣམས་ཏེ། ནད་ལྟར་སྡུག་བསྔལ་གྱི་རྒྱུ་བྱེད་པ་དང༌། འབྲས་ལྟར་སྡུག་བསྔལ་ཀུན་
འབྱུང་བ་དང་། ཟུག་རྔུ་ལྟར་སྡུག་བསྔལ་དྲག་ཏུ་རབ་ཏུ་བསྐྱེད་པ་དང༌། སྡིག་པའི་རྣམ་པ་
ལྟར་སྡུག་བསྔལ་རྒྱུད་མར་བསྐྱེད་པའི་ཕྱིར། གཉིས་པ་ནི། སྡུག་བསྔལ་དང་། ཀུན་འབྱུང་
གི་བདེན་པ་དེ་དག་ཉིད་ཆོས་ཅན། ཡིད་འབྱུང་བའི་མཚན་ཉིད་དག་གི་ངོ་བོ་ཕྱིར་རྒོལ་བས་
ཕ་རོལ་དང་། རྒྱུན་གྱིས་འཇིག་པའི་ཆོས་ཅན་གྱི་རྣམ་པའི་ངོ་བོ་ཉིད་དག་ཏུ་བསྒོམ་པར་བྱ་བ་
- 2 (y 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཡིན་ཏེ། མཐོང་ལམ་དུ་ཁྱོད་ལ་ཡིད་འབྱུང་བའི་ཕྱིར་དུ་སྦྱོར་ལམ་དུ་བཞུག་པ་ཡིན་ནོ་ཞེས་
འབྱུང་བའི་ཕྱིར། འདོད་ཆགས་དང་བྲལ་བ་དག་གི་ངོ་བོ་གཡོ་བ་དང༌། སྐད་ཅིག་གིས་རབ་
ཏུ་འཇིག་པའི་རྣམ་པ་དག་ཏུ་བསྒོམ་པར་བྱ་བ་ཡིན་ཏེ། སྒོམ་ལམ་ཐ་མར་ཁྱོད་ལ་འདོད་
ཆགས་དང་བྲལ་བའི་ཕྱིར་དུ་སྒོམ་ལམ་དང་པོར་ཞུགས་པ་ཡིན་ནོ་ཞེས་འབྱུང་བའི་ཕྱིར།
འགོག་པའི་རང་གི་ངོ་བོ་འདི་ཕྱིའི་གནོད་པས་འཇིགས་པ་དང༌། མི་མ་ཡིན་གྱིས་གླགས་རྙེད་
པས་ནད་འགོ་བ་དང༌། འབྱུང་བ་འཁྲུགས་པས་འཚེ་བའི་རྣམ་པར་སྒོམ་པར་བྱ་བ་ཡིན་ཏེ།
ལྷག་མེད་དུ་ཁྱོད་འགོག་པའི་ཕྱིར་དུ་མི་སློབ་ལམ་དུ་ཞུགས་པ་ཡིན་ནོ་ཞེས་འབྱུང་བའི་ཕྱིར།
དེ་ཡང་རྣམ་ གྲངས་བསྡུ་བ་ལས། ཡིད་འབྱུང་བ་ནི་མཐོང་ལམ་པའོ། །འདོད་ཆགས་དང་
བྲལ་བ་ནི་སྒོམ་ལམ་རྫོགས་པ་ལའོ། །འགོག་པ་ནི་ཕུང་པོ་ཐམས་ཅད་འགོག་པ་ལའོ། །ཡིད་
འབྱུང་བ་དང་འདོད་ཆགས་དང་བྲལ་བ་ལ་ཞུགས་པ་ནི་དེ་གཉིས་ཀྱི་སྦྱོར་བ་ལ་གནས་པ་
རྣམས་ཡིན་ནོ། །ཞེས་སོ། །
གཉིས་པ་ནི། འགོག་པའི་བདེན་པའི་འགོག་པའི་རང་གི་ངོ་བོ་བདག་མེད་པ་
དང༌། གྱ་ནོམ་པའི་རྣམ་པ་བདག་ཉིད་དབེན་པ་དང་། ཇི་ལྟར་ངེས་པར་འབྱུང་བའི་མཚན་
ཉིད་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་དང་། གང་ངེས་པར་འབྱུང་བ་
མངོན་པར་འདུ་བྱེད་པ་མེད་པ་རྣམ་པ་རྣམ་གྲངས་ཀྱི་རྣམ་པའོ། །ལམ་གྱི་བདེན་པའི་ངོ་
བོ་ཉིད་ཀྱི་རྣམ་པ་ལམ་དང༌། རིགས་པ་དང༌། སྒྲུབ་པ་དང༌། ངེས་པར་འབྱིན་པའི་རྣམ་པ་
རྣམས་སོ། །རྣམ་ གྲངས་ཀྱི་རྣམ་པ་ནི། ཡུམ་གྱི་མདོ་ནས་བཤད་པ་དང༌། མངོན་པ་ནས་
བཤད་པ་མིང་མི་མཐུན་པ་རྣམས་སོ། །མིང་མཐུན་པ་ནི། ངོ་བོ་ཉིད་ཀྱི་རྣམ་པའོ། །ངག་དོན།
བྱང་སེམས་མཐོང་ལམ་པའི་མཉམ་གཞག་ཡེ་ཤེས་ཆོས་ཅན། ཉན་ཐོས་ཀྱི་ལམ་ཤེས་པའི་
ལམ་ཤེས་ཡིན་ཏེ། ཉན་ཐོས་ཀྱི་ལམ་བདག་མེད་མངོན་སུམ་དུ་རྟོགས་ཤིང་། ཉན་ཐོས་ཀྱི་
- 2 (] 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་གྱི་རྟོགས་རིས་བསྐྱེད་རྫོགས་བྱེད་པ་ལ་མཁས་པའི་འཇིག་རྟེན་ལས་འདས་ལམ་
ཡིན་པའི་ཕྱིར།
གཉིས་ པ་ ལ་ སྤྱི་ གཞུང་ གཉིས་ལས། དང་པོ་ནི། ཁ་ཅིག་ན་རེ། འདིའི་ངེས་
འབྱེད་ཆ་མཐུན་ནི་ཉན་ཐོས་ཀྱི་ངེས་འབྱེད་ཆ་མཐུན་ཡིན་ཏེ། འཕགས་པ་ཉན་ཐོས་ལམ་ལ་
ནི༑ ༑ཞེས་བཤད་པའི་ཕྱིར་དང༌། ཐེག་ཆེན་གྱི་ངེས་འབྱེད་ཆ་མཐུན་ཡིན་ན་རང་རྒྱལ་གྱི་
ལམ་གྱི་སྐབས་སུ་བསྟན་པ་ཡང་ཐེག་ཆེན་གྱི་ངེས་འབྱེད་ཆ་མཐུན་དུ་འདོད་དགོས་པས།
བཟློས་པར་འགྱུར་བའི་ཕྱིར་ཞེ་ན། ཤེས་བྱ་ཆོས་ཅན། ལམ་ཤེས་ཀྱང་བཟློས་པར་ཐལ།
འདིར་བསྟན་པའི་ལམ་ཤེས་ཀྱང་ཐེག་ཆེན་གྱི་ལམ་ཤེས་ཡིན། རང་རྒྱལ་གྱི་ལམ་ཤེས་ཀྱི་
སྐབས་སུ་བསྟན་པའི་ལམ་ཤེས་ཀྱང་ཐེག་ཆེན་གྱི་ལམ་ཤེས་ཡིན་པའི་ཕྱིར། ཁྱབ་པ་ཁས་
བླངས། ཁོ་ན་རེ། ལམ་ཤེས་བཟློས་སྐྱོན་མེད་དེ། འདིར་ཉན་ཐོས་ཀྱི་ལམ་ཤེས་པའི་ལྡོག་པ་
ནས་བསྟན། རང་རྒྱལ་གྱི་སྐབས་སུ་རང་རྒྱལ་གྱི་ལམ་ཤེས་པའི་ལྡོག་པ་ནས་བསྟན་པའི་
ཕྱིར་ཞེ་ན། ངེས་འབྱེད་ཆ་མཐུན་ལ་ཡང་མཚུངས་ཏེ། འདིར་ཉན་ཐོས་ཀྱི་ལམ་ཤེས་སྐྱེད་བྱེད་
ཀྱི་ངེས་འབྱེད་ཆ་མཐུན་གྱི་ལྡོག་པ་ནས་བསྟན། རང་རྒྱལ་གྱི་སྐབས་སུ་རང་རྒྱལ་གྱི་ལམ་
ཤེས་སྐྱེད་བྱེད་ཀྱི་ངེས་འབྱེད་ཆ་མཐུན་གྱི་ལྡོག་པ་ནས་བསྟན་པའི་ཕྱིར། དེས་ན་འདིར་
བསྟན་ངེས་འབྱེད་ཆ་མཐུན་ཐེག་ཆེན་གྱི་ངེས་འབྱེད་ཆ་མཐུན་ལ་འདོད་རིགས་ཏེ། འདིར་
བསྟན་གྱི་བདེན་བཞི་ཡོངས་ སུ་ཤེས་པ་དང༌། རྒྱུ་འབྲས་སུ་བཤད་ཅིང་། འདིར་བསྟན་
བདེན་བཞི་ཡོངས་སུ་ཤེས་པ་ཡང་བྱང་སེམས་ཀྱི་ལམ་དུ་བཤད་པའི་ཕྱིར། ཇི་ལྟར་ན། ངོ་བོ་
ཉིད་མི་དམིགས་པའི་སྒོ་ནས་ཉན་ཐོས་རྣམས་ཀྱི་ལམ་ཡིན་པར་བྱང་ཆུབ་སེམས་དཔས་དེ་
ལྟར་ཡོངས་སུ་ཤེས་པར་བྱའོ། །ཞེས་གསུངས་པས་སོ། །མདོ་ལས་ཀྱང༌། ཤེར་ཕྱིན་ངེས་
འབྱེད་ཆ་མཐུན་ལ་སྦྱོར་ཏེ། འདིའི་ངེས་འབྱེད་ཆ་མཐུན་གྱི་མདོར། བྱང་ཆུབ་སེམས་དཔའ་
-2 1 ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཆེན་པོ་ཡུམ་ལ་དེ་ལྟར་གནས་པར་བྱའོ། །ཞེས་དང༌། བྱང་ཆུབ་སེམས་དཔའ་ཆེན་པོ་ས་དང་
པོ་ལ་དམིགས་པའི་ཚུལ་གྱིས་གནས་པར་མི་བྱའོ་ཞེས་སོགས་གསུངས་སོ། ཁོ་ན་རེ། མདོའི་
དངོས་བསྟན་གྱིས་བྱང་སེམས་ལ་བསྟན་ལ། ཤུགས་བསྟན་གྱིས་ཉན་ཐོས་བསྟན་ནོ་ཞེ་ན།
ཤེས་བྱ་ཆོས་ཅན། ས་རབ་ཏུ་དགའ་བ་ལ་སོགས་པ་ལ་མི་གནས། ཞེས་སོགས་ཀྱིས་ཀྱང་།
དངོས་བསྟན་བྱང་སེམས་ལ་བསྟན་པར་ཐལ། མདོ་དེས་དངོས་བསྟན་བྱང་སེམས་ལ་བསྟན་
པའི་ཕྱིར། འདོད་ན། འདིར་བསྟན་ཉན་ཐོས་ལ་འདོད་རིགས་པ་འགལ་ལོ། །རང་ལུགས་
འདིར་ཉན་ཐོས་ཀྱི་དེ་ལྟ་ཡང་། ཤེས་བྱ་ཆོས་ཅན། རེ་ཞིག་རང་རྒྱལ་གྱི་ལམ་ཉན་ཐོས་ཀྱི་
ལམ་ལས་ཁྱད་ཞུགས་པ་ཉིད་དུ་སྒྲུབ་པ་ལ་དགོས་པ་ཡོད་དེ། ཉན་ཐོས་རྣམས་ལས་རང་
རྒྱལ་དེ་དག་ཇི་ལྟར་ཁྱད་པར་དུ་འཕགས་ན་ཁྱད་པར་དུ་འཕགས་ཆོས་གང་གིས་ན་རང་རྒྱལ་
དེ་དག་གི་ལམ་གཞན་ཡིན་ནམ་སྙམ་པའི་དགོས་པ་བསུ་བའི་ཆེད་ཡིན་ཕྱིར།
གཉིས་པ་ནི། རང་སངས་རྒྱས་རྣམས་ནི་སྔོན་སྐྱེ་བ་གཅིག་གིས་ཐོགས་པ་
མང་དུ་ཐོས་པ་ལ་སོགས་པ་མངོན་པར་འདུ་བྱས་པས་འདོད་ཁམས་སུ་ཡང་སྲིད་པ་ཐ་མའི་ཚེ་
གཞན་གྱིས་བསྟན་པ་ལ་མི་ལྟོས་པར། བདག་ཉིད་ཀྱིས་རང་གི་བྱང་ཆུབ་མངོན་པར་རྟོགས་
པར་འགྱུར་ཏེ། དེའི་ཕྱིར་རང་རྒྱལ་དེ་དག་ལ་སྲིད་པ་ཐ་མའི་ཚེ་སངས་རྒྱས་ལ་སོགས་པས་
ཆོས་བསྟན་མི་དགོས་སོ་ཞེས་བྱ་བ་ནི་ཉན་ཐོས་ལས་ཁྱད་ཞུགས་པ་ཉིད་གཅིག་ཡིན་ནོ་ཁྱབ་
སྟེ༑ ལུང་ལས། ཉན་ཐོས་རྣམས་ནི་འདོད་ཁམས་སུ་གཞན་གྱིས་བསྟན་པ་ལ་ལྟོས་ནས་རང་
གི་བྱང་ཆུབ་རྟོགས་པར་འགྱུར་བ་ལ་གཞན་དག་ཀྱང་བརྗོད་པ་དང་བཅས་པའི་ཆོས་བསྟན་
པས་དགེ་བ་ལ་འཇུག་པར་བྱེད་དོ། །ཞེས་འབྱུང་ངོ༌། །རང་རྒྱལ་དེ་དག་ནི། རང་གིས་ཐོབ་
པའི་ཡེ་ཤེས་ལ་སོགས་པའི་མཐུས་སྒྲ་མེད་པར་ཆོས་བསྟན་པས་གཞན་དག་དགེ་བ་བཅུ་ལ་
སོགས་པ་ལ་འཇུག་པར་བྱེད་དེ། དེའི་ཕྱིར་རང་རྒྱལ་དེ་དག་གི་ཡེ་ཤེས་ཆོས་བསྟན་པའི་སྒོ་
- 2 1
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་གདུལ་བྱས་མི་རྟོགས་པ་ནི། ཉན་ཐོས་ལས་ཁྱད་ཞུགས་པ་གཉིས་པ་ཡིན་ནོ། ཁྱབ་སྟེ།
སྒྲར་བརྗོད་པའི་ཆོས་བསྟན་པའི་སྒོ་ནས་ཉན་པ་པོ་རྣམས་ཀྱིས་འཆད་པ་པོའི་ཤེས་པའི་རྩལ་
རྟོགས་པར་བྱེད་པས་སོ། །རང་རྒྱལ་དགྲ་བཅོམ་ཆོས་ཅན། ཉན་ཐོས་ལས་ཁྱད་ཞུགས་པ་
ཡིན་ཏེ། འདོད་ཁམས་སུ་ཡང་སྲིད་པ་ཐ་མའི་ཚེ་སློབ་དཔོན་གཞན་ལ་མ་ལྟོས་པར་རང་གིས་
བྱང་ཆུབ་མངོན་དུ་བྱེད་ནུས་ཤིང་སྒྲ་མེད་ལུས་ཀྱི་ཆོས་སྟོན་པའི་དགྲ་བཅོམ་ཡིན་པའི་ཕྱིར།
གཉིས་པ་ལ་མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་ནི།
ཡང་སྒྲ་མེད་པར་ཆོས་སྟོན་སྙམ་པའི་དོགས་པ་བསུ་བར་བར་སྐབས་ཀྱི་ཚིགས་སུ་བཅད་པས་
འཆད་དོ། །གཉིས་པ་ནི། རང་སངས་རྒྱས་ཉིད་ཀྱི་གནས་སྐབས་ན་ཡང་སྒྲ་མེད་པའི་ཆོས་
སྟོན་པ་ཞེས་བྱ་སྟེ། དེའི་རྒྱུ་མཚན། སྨོན་ལམ་ལ་སོགས་པའི་མཐུས་སྒྲ་མེད་ཀྱང་གང་
ཞིག་བདེན་བཞིའི་དོན་གང་ལ་མི་རྟག་པ་ལ་སོགས་པའི་རྣམ་པ་ཇི་ལྟར་ཉན་པར་འདོད་པ་
དེའི་རྣམ་པར་ཤེས་པ་ལ་དོན་དེའི་རྣམ་པ་དེ་ཁོ་ན་ལྟར་སྣང་བར་འགྱུར་བས་སོ། ཁྱབ་སྟེ།
ཆོས་སྟོན་པའི་སྒྲའི་དོན་ནི་འདི་ལྟར་བརྗོད་པར་བྱ་བའི་ཆོས་ཉན་པ་པོའི་རྣམ་པར་ཤེས་པ་ལ་
ཤིན་ཏུ་བསྐྲུན་ཅིང་བསྐྱེད་པ་ཞེས་བྱ་བ་འདི་ཡིན་ནོ། །བྱང་ཆུབ་སེམས་དཔའ་འདི་ལྟར་
སངས་རྒྱས་སུ་གྱུར་ནས་བརྗོད་པ་མེད་པར་ཆོས་སྟོན་པར་གྱུར་ཅིག་ཅེས་སྨོན་ལམ་བཏབ་
བོ༑ ༑དེ་བས་ན་སངས་རྒྱས་ནས་སྒྲ་མེད་ལུས་ཀྱིས་ཆོས་བསྟན་པ་དང་འདྲའོ། །བྱང་སེམས་
ཆོས་ཅན། སྒྲ་མེད་ལུས་ཀྱིས་ཆོས་སྟོན་པའི་སྨོན་ལམ་འདེབས་པའི་རྒྱུ་མཚན་ཡོད་དེ། རྣམ་
པར་མ་བརྟགས་རྣམ་པར་མ་དཔྱད་པར་ཚིག་ཏུ་མི་སྨྲ་བ་བརྗོད་པ་ནི་རྣམ་པར་གཡེང་བ་ཡིན་
ལ་དེ་ཡང་རྒྱུད་འཁྲུག་པར་བྱེད་པ་ཡིན་པས་སོ། །ངག་དོན། རང་རྒྱལ་དགྲ་བཅོམ་ཆོས་ཅན།
སྒྲ་མེད་པར་ཆོས་སྟོན་ནུས་ཏེ། སྒྲ་མེད་ལུས་ཀྱི་རྣམ་འགྱུར་གྱི་སྒོ་ནས་གདུལ་བྱས་ཉན་པར་
འདོད་པའི་ཆོས་རྟོགས་པར་བྱེད་པའི་ཕྱིར།
-2 1 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གཉིས་པ་ལ། དངོས་དང༌། དེའི་རྒྱུ་ངེས་འབྱེད་ཆ་མཐུན་བཤད་པ་གཉིས།
དང་པོ་ལ། མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་ནི། ཤེས་བྱ་ཆོས་
ཅན། དེ་ལྟར་རང་རྒྱལ་གྱི་ལམ་ཁྱད་ཞུགས་པ་ལ་སོགས་པ་བརྗོད་ནས་ཁྱད་པར་ཅན་རང་
སངས་རྒྱས་ཀྱི་ལམ་ཤེས་པའི་ལམ་ཤེས་འཆད་པ་ལ་རྒྱུ་མཚན་ཡོད་དེ། ཁྱད་ཞུགས་པ་
རྣམས་ཀྱི་ལམ་ནི་ཁྱད་པར་དུ་འཕགས་པ་ཁོ་ནར་ཤེས་པར་བྱ་བ་ཡིན་པའི་ཕྱིར། གཉིས་པ་
ནི༑ ཤེས་པར་བྱའོ། །གང་ན། ཁྱད་ཆོས་གསུམ་གྱིས་ཁྱད་པར་དུ་འཕགས་པ་དང་ལྡན་པའི་
རང་རྒྱལ་གྱི་ལམ་མོ། ཁྱད་ཆོས་གསུམ་ནི། གོ་རིམ་བཞིན་དུ་གཟུང་བ་ཕྱི་རོལ་གྱི་དོན་དུ་
བདེན་འཛིན་གྱི་རྟོག་པ་སྤངས་པ་དང་། འཛིན་པ་བདེན་འཛིན་གྱི་རྟོག་པ་མ་སྤངས་པ་དང་།
རང་སངས་རྒྱས་ཀྱི་ཐེག་པས་བསྡུས་པའི་བརྟེན་པའི་ཆོས་ཀྱི་གཞིའི་ཁྱད་པར་གྱིས་སོ། །རང་
རྒྱལ་དགྲ་བཅོམ་ཆོས་ཅན། རང་ལམ་དུ་ཕྱི་རོལ་བདེན་འཛིན་གྱི་རྟོག་པ་སྤངས་ཏེ། དེ་སྤོང་
བའི་ཕྱིར་དུ་ཇི་སྐད་བཤད་པའི་བདེན་བཞི་བསྒོམ་པ་དང་། དངོས་པོ་ཇི་ལྟ་བ་བཞིན་དུ་རྟེན་
ཅིང་འབྲེལ་བར་འབྱུང་བ་གཟུང་འཛིན་རྫས་གཞན་གྱིས་སྟོང་པར་བསྒོམ་པའི་ཕྱིར། རྣམ་པ་
ཐམས་ཅད་ཤེས་པར་ནི་མ་ཡིན་ནོ་ཞེས་པས་ནི། བྱང་འཕགས་ཀྱི་གཞན་རྗེས་སུ་འཛིན་པའི་
ཕྱིར་རང་རྒྱལ་གྱི་ལམ་ཤེས་པར་བྱ་བའི་རྣམ་པར་འབྲས་བུ་ཐོབ་པར་བྱ་བའི་ཕྱིར་དུ་ཕུང་པོ་
ལ་སོགས་དྲུག་ལ་མཁས་པར་བྱེད་པ་ནི་ལམ་གཉིས་པའོ། །ཡང་ལ་ལ་འདི་ན་བསྐལ་པ་བརྒྱར་
སངས་རྒྱས་འབྱུང་བ་རྣམས་མཉེས་པ་ལ་སོགས་པ་བྱས་ནས་ཚེ་འདིར་རྒྱུན་ཞུགས་སམ་ཕྱིར་
འོང་གི་འབྲས་བུ་ཐོབ་ནས་ཚེ་དེ་ཉིད་ལ་དགྲ་བཅོམ་པའི་འབྲས་བུ་ཐོབ་པར་མ་ནུས་པས། ཕྱི་
མ་ལ་ཕྱིར་མི་འོང་དང་དགྲ་བཅོམ་པའི་འབྲས་བུ་ཐོབ་ཕྱིར་དུ་ཕུང་པོ་ལ་སོགས་དྲུག་ལ་
མཁས་པར་བྱེད་པ་ནི་ལམ་གསུམ་པའོ། །འབྲས་བུ་ཐོབ་ཚུལ་ནི། སྔར་གྱི་རྒྱུ་དང་རྐྱེན་དེ་ལ་
བརྟེན་ནས་སྲིད་པ་ཐ་མའི་དུས་སུ་སངས་རྒྱས་འབྱུང་བ་མེད་པ་ན་སློབ་དཔོན་ལ་མ་ལྟོས་པར་
- 2 །
3 ,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་ཆུབ་ཀྱི་ཕྱོགས་ཀྱི་ཆོས་ལྷག་མ་རྣམས་བསྒོམས་ནས་དགྲ་བཅོམ་པ་སྔོན་དུ་བྱེད་དོ།།
ཡང་ཁ་ཅིག་ནི། ལམ་གཉིས་པ་དང་གསུམ་པའི་རྒྱུ་དེ་དང༌། རྐྱེན་དེས་སངས་རྒྱས་འབྱུང་བ་
མེད་པ་ན། སློབ་དཔོན་མེད་པར་བྱང་ཆུབ་ཀྱི་ཕྱོགས་ལྷག་མ་རྣམས་བསྒོམས་པས་ཆོས་
མངོན་པར་རྟོགས་པར་བྱེད་ཅིང་དགྲ་བཅོམ་པའི་འབྲས་བུ་ཐོབ་བོ། །དེ་ཡང་། དང་པོ་ནི་
བསེ་རུ་ལྟ་བུར་འགྱུར་ལ། གཉིས་པ་དང་གསུམ་པ་ནི་ཚོགས་སྤྱོད་ཆེན་པོར་འགྱུར་རོ།།
སྤངས་རྟོགས་ནི་ཉན་ཐོས་དང་འདྲ་བར་བཞེད་དེ། རང་རྒྱལ་ གྱི་ ས་ལས་ཉོན་མོངས་པ་
ཐམས་ཅད་སྤངས་པའི་དགྲ་བཅོམ་པ་ཉིད་མངོན་དུ་བྱེད་དོ། །ཞེས་དང་། བྱང་ས་ལས། རང་
སངས་རྒྱས་ཀྱི་ཉན་ཐོས་ཇི་ལྟ་བ་བཞིན་རིག་པར་བྱ་སྟེ། ཉན་ཐོས་རྣམས་དང་ལམ་གྱི་རང་
བཞིན་མཚུངས་པའི་ཕྱིར། ཞེས་གསུངས། །
གསུམ་པ་ནི། རྟེན་གྱི་ཁྱད་པར། ཉོན་མོངས་ཤས་ཆུང་བའི་རིགས་ཅན་ཡིན་
པས་དབེན་པ་ལ་སྤྲོ་བ་དང་། ང་རྒྱལ་ཤས་ཆེ་བའི་རིགས་ཅན་ཡིན་པས་སློབ་དཔོན་གཞན་
ལ་མ་ལྟོས་པར་བྱང་ཆུབ་ཐོབ་པར་འདོད། ཐེག་ཆེན་ལ་ལྟོས་ཏེ། སྙིང་རྗེ་ ཤས་ཆུང་བའི་
རིགས་ཅན་ཡིན་པས་གཞན་དོན་རྒྱ་ཆེན་པོ་ལ་མི་འཇུག་པའོ། །ལམ་ཉམས་སུ་ལེན་ཚུལ་གྱི་
ཁྱད་པར་གཞི་ངེས་འབྱུང་གི་ཚུལ་ཁྲིམས་ལ་བརྟེན་ནས་གང་ཟག་དང་། ཆོས་ཀྱི་བདག་མེད་
བསྐལ་པ་བརྒྱར་གོམས་པར་བྱེད་པའོ། །
འབྲས་བུའི་ཁྱད་པར་ལ། གནས་པ་དང༌། སྤངས་རྟོགས་དང༌། སྤྱོད་པ་དང་
གསུམ་ལས། དང་པོ་བསེ་རུ་ལྟ་བུ་ནི། སྐུའི་གནས་པ་ཟླ་མེད་གཅིག་པུ་དང༌། གསུང་གི་
གནས་པ་སྨྲ་བཅད་དམ་པོ་དང་། ཐུགས་ཀྱི་གནས་པ་རྟེན་འབྲེལ་ཟབ་མོ་རྟོགས་པ་ལ་གནས་
ལ༑ ཚོགས་སྤྱོད་ཆེན་པོ་ནི་གཞན་རྣམས་འདྲ་ཞིང་། སྐུའི་གནས་པ་དུ་མ་དང་ལྷན་ཅིག་ཏུ་
གནས་སོ། །གཉིས་པ་ནི། སྤངས་པའི་ཁྱད་པར་གང་ཞིག་བདག་འཛིན་དང་། གཟུང་བ་ཆོས་
- 2
1
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཀྱི་བདག་འཛིན་སྤངས་ཤིང༌། འཛིན་པ་ཆོས་ཀྱི་བདག་འཛིན་མ་སྤངས་པའོ། །གཟུང་བ་
ཆོས་ཀྱི་བདག་འཛིན་ནི། གཟུང་འཛིན་རྫས་ཐ་དད་དུ་འཛིན་པ་ལ་གཟུང་ངོ༌། །རང་རྒྱལ་
གྱིས་གཟུང་རྟོག་ཐམས་ཅད་སྤངས་ཟིན་པ་མ་ཡིན་ཏེ། ཐེག་ཆེན་གྱི་མཐོང་སྤང་དང༌། སྒོམ་
སྤང་དུ་གྱུར་པའི་གཟུང་རྟོག་རྣམས་མ་སྤངས་པའི་ཕྱིར། རྟོགས་པའི་ཁྱད་པར་གང་ཟག་གི་
བདག་མེད་དང་། གཟུང་བ་བདག་མེད་རྟོགས་པའོ། །གཟུང་བ་བདག་མེད་རྟོགས་པའི་དོན་
ཡང་། གཟུང་བ་ཕྱི་རོལ་གྱི་དོན་དུ་བདེན་པར་མེད་པར་རྟོགས་པ་ལ་འདོད་ཀྱི། གཟུང་བ་
ཐམས་ཅད་བདག་མེད་དུ་རྟོགས་པ་མ་ཡིན་ཏེ། གཟུང་བ་ཤེས་པའི་བདག་ཉིད་དུ་བདག་
མེད་དུ་མ་རྟོགས་པའོ། །གཉིས་པ་ནི། གྲོང་དང་གྲོང་བརྡལ་སོགས་གང་དུ་གནས་ཀྱང་དྲན་
ཤེས་བཞིན་གྱི་སྒོ་ནས་བསོད་སྙོམས་ལ་འཇུག་ཅིང་། ཕ་རོལ་རྣམས་ལ་ལུས་ཀྱི་སྒོ་ནས་
ཆོས་སྟོན་པ་དང་། རྫུ་འཕྲུལ་གྱི་རྣམ་འཕྲུལ་གྱིས་གཞན་མངོན་མཐོ་དང་ངེས་ལེགས་ཀྱི་ལམ་
ལ་འགོད་པར་མཛད་དོ། །ལུས་ཀྱི་སྒོ་ནས་ཆོས་བསྟན་པས་ཀྱང་གདུལ་བྱས་གོ་བར་ནུས་ཏེ།
དེ་ལྟར་ནུས་པའི་སྔོན་གྱི་སྨོན་ལམ་གྲུབ་པའི་ཕྱིར། རྟོག་གེ་འབར་བ་ལས་ནི། སྤངས་རྟོགས་
ཉན་ཐོས་དང་འདྲ་བར་བཤད་དེ། ཇི་སྐད་དུ་གང་ཟག་ལ་བདག་མེད་པ་ཙམ་གོམས་པར་
བྱས་ནས་འབྲས་བུ་དམན་པ་འདོད་པ་དམན་པའི་ཁྱད་པར་ཐོབ་པ་ཡོད་དེ། ཉན་ཐོས་དང་
རང་སངས་རྒྱས་བཞིན་ནོ། །ཞེས་དང༌། ཉན་ཐོས་དང་རང་སངས་རྒྱས་དག་གིས་ནི་ཉོན་
མོངས་པའི་འཆིང་བ་ཙམ་སྤངས་ཀྱང་ཉོན་མོངས་པའི་བག་ཆགས་ཀྱང་མ་ཡིན་ལ། ཤེས་
བྱའི་སྒྲིབ་པ་གཉིས་ཀའི་ངོ་བོ་ཉིད་ཀྱང་མ་ཡིན་པས་ཞེས་སོ། །
གཉིས་པ་ལ། ལམ་དེ་ཁྱད་པར་ཅན་དུ་སྒྲུབ། ཁྱད་པར་ཅན་གྱི་ལམ་ཤེས་
བཤད་པ་གཉིས། དང་པོ་ལ་དངོས་དང་འཕྲོས་དོན་གཉིས། དང་པོ་ལ་མཚམས་སྦྱར་བ་དང་།
ཚིག་དོན་འགྲེལ་པ་གཉིས་ལས་དང་པོ་ནི། གོ་རིམ་ཇི་ལྟ་བའི་དབང་དུ་བྱས་ན་ཉན་ཐོས་ཀྱི་
- 2 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་ཤེས་ཀྱི་མཇུག་ཐོགས་སུ་རང་སངས་རྒྱས་ཀྱི་ལམ་ཤེས་བརྗོད་པར་རིགས་མོད། ལམ་
ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་བསྟན་ནོ། །འགྲེལ་ཆེན་ལས། ཐེག་ཆེན་གྱི་
ངེས་འབྱེད་ཆ་མཐུན་སྐབས་རང་དུ་བཤད་ཟིན་པས་མ་བསྟན་པར་བཤད་པ་དང་འགལ། ཞེ་
ན༑ དེ་ནི་ཐེག་ཆེན་གྱི་ལམ་ཤེས་པའི་ལམ་ཤེས་ཀྱི་རྒྱུར་གྱུར་པའི་ལྡོག་པ་ལ་དགོངས་ཏེ།
སྐབས་ལས་ཤེས་སོ། ། །
གཉིས་པ་ལ་མཚམས་སྦྱར་བ་དང་། ཚིག་དོན་འགྲེལ་པ་གཉིས་ལས། དང་པོ་
ནི༑ ཤེས་བྱ་ཆོས་ཅན། ཉན་ཐོས་ཀྱི་ལམ་ཤེས་པའི་ལམ་ཤེས་བརྗོད་ནས། དེའི་རྒྱུ་ངེས་པར་
འབྱེད་པའི་ཆ་དང་མཐུན་པ་འཆད་པ་ལ་རྒྱུ་མཚན་ཡོད་དེ། བདེན་པ་བཞི་རང་བཞིན་མེད་
པར་མངོན་སུམ་དུ་ཡོངས་སུ་ཤེས་པ་ནི་ངེས་པར་འབྱེད་པའི་ཆ་དང་མཐུན་པ་རྟོགས་པ་སྔོན་
དུ་འགྲོ་བ་ཅན་ཡིན་པའི་ཕྱིར། གཉིས་པ་ནི། བདེན་པ་བཞི་ལ་དམིགས་པ་ལས་ངེས་པར་
འབྱེད་ པའི་ ཆ་དང་མཐུན་པ་སྐྱེའོ་ཞེས་ཤེས་པར་བྱ་བ་ཡིན་ནོ། །རྣམ་པ་གང་གིས་ན།
གཟུགས་ལ་སོགས་པའི་ཕུང་པོ་རྣམས་ཆོས་ཅན། དེ་ཁོ་ནར་སྟོང་པའི་རྣམ་པ་ཐམས་ཅད་
ཕན་ཚུན་ཐ་དད་པ་མེད་དེ་དེ་ཁོ་ནར་རང་རང་གི་ངོ་བོ་ཉིད་ཀྱིས་སྟོང་པའི་ཕྱིར། རྣམ་པ་དེ་
ལས་དྲོ་བ་སྐྱེ། གཟུགས་ལ་སོགས་པ་ཆོས་ཅན། དོན་དམ་པར་མི་དམིགས་ཏེ། སྔ་མ་བཞིན་
དུ་དོན་དམ་པར་རང་རང་གི་ངོ་བོས་སྟོང་པའི་ཕྱིར། རྣམ་པ་དེ་ལས་རྩེ་མོ་སྐྱེ། གཟུགས་ལ་
སོགས་པ་ཆོས་ཅན། དོན་དམ་པར་རྟག་པའང་མ་ཡིན་ནོ། །མི་རྟག་པའང་མ་ཡིན་ནོ་ཞེས་
དམིགས་པའི་ཚུལ་གྱིས་གནས་པ་བཀག་སྟེ། དོན་དམ་པར་རང་རང་གི་ངོ་བོས་སྟོང་པའི་
ཕྱིར། རྣམ་པ་དེ་ལས་བཟོད་པ་སྐྱེ། ཤེས་བྱ་ཆོས་ཅན། ས་རབ་ཏུ་དགའ་བ་ལ་སོགས་པར་
དོན་དམ་པར་མི་གནས་པར་རྒྱས་པར་མདོ་ལས་ཇི་སྐད་དུ་བསྟན་པ་འཐད་དེ། གང་གི་ཕྱིར་
དེ་བཞིན་གཤེགས་པས་བྱང་ཆུབ་མངོན་པར་རྫོགས་པར་སངས་རྒྱས་ནས་ཆོས་རྣམས་དོན་
• 2 16 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
དམ་པར་གྲུབ་པ་མ་གཟིགས་པ་ཞེས་བྱ་བ་ཚད་མའི་སྐྱེས་བུས་མ་དམིགས་པའི་གཏན་
ཚིགས་ཀྱི་འཐད་པས་དེར་གྲུབ་པའི་ཕྱིར། །
གསུམ་པ་རང་རྒྱལ་ལམ་གྱི་ཡུལ་ཅན་བཤད་པ་ལ། རང་རྒྱལ་སྤྱིའི་རྣམ་བཞག་
བསྟན། སྐབས་སུ་བབ་པའི་གཞུང་དོན་བཤད་པ་གཉིས། དང་པོ་ནི། ཉན་ཐོས་པ་དང༌།
སེམས་ཙམ་པ་དང༌། རང་ལུགས་ཀྱི་རྣམ་གཞག་གསུམ། དང་པོ་ལ། བསེ་རུ་ལྟ་བུ་དང༌།
ཚོགས་སྤྱོད་ཆེན་པོ་གཉིས་ལས། དང་པོ་ནི། སྐྱེ་བ་གཅིག་གིས་ཐོགས་པ་མན་ཆད་བསྐལ་པ་
བརྒྱར་རྒྱུད་ཡོངས་སུ་སྨིན་པར་བྱེད་པའི་ཚོགས་བསགས་ཤིང་སྲིད་པ་ཐ་མའི་དུས་སུ་བསམ་
གཏན་བཞི་རིམ་གྱིས་ཐོབ་པར་བྱ་སྟེ། བསམ་གཏན་བཞི་པའི་རབ་མཐའ་ལ་བརྟེན་ནས་
དྲོད་ནས་ཟད་མི་སྐྱེ་ཤེས་པའི་བར་སྟན་ཐོག་གཅིག་ལ་མངོན་དུ་བྱེད་དོ། །གཉིས་པ་ལ། སོ་
སྐྱེ་སྔོན་འགྲོ་དང༌། ཉན་ཐོས་སྔོན་འགྲོ་གཉིས་ལས། དང་པོ་ནི། ཚེ་རབས་གཞན་དུ་སྦྱོར་
ལམ་དང་པོ་གཉིས་གང་རུང་ཙམ་རྒྱུད་ལ་བསྐྱེད་ནས། ཚེ་འདིར་དུ་མ་ཚོགས་ཏེ་རང་བྱང་
ཆུབ་མངོན་དུ་བྱས་པ་སྟེ། སྔོན་བསམ་གཏན་པ་ལྔ་བརྒྱ་དཀའ་ཐུབ་དྲག་པོས་གདུང་པ་ན།
རང་རྒྱལ་དང་འགྲོགས་པའི་སྤྲེའུ་ཞིག་གིས་སྤྱོད་ལམ་བསྟན་པས། རང་བྱང་ཆུབ་ཐོབ་པ་
ཞེས་མདོ་ལས་བཤད་པ་ལྟར་རོ། །འདི་རྣམས་མི་ཤེས་བཞིན་དུ་དཀའ་ཐུབ་ཀྱིས་གདུང་བ་
དྲག་པོ་སྤྱོད་ཅིང་དུ་མ་ལྷན་ཅིག་ཏུ་ཚོགས་པས་སོ་སྐྱེ་སྔོན་འགྲོའི་ཚོགས་སྤྱོད་དུ་འགྲུབ་བོ།།
གཉིས་པ་ནི། སྲིད་པ་ཐ་མ་པའི་སྔ་རོལ་དུ་རྒྱུན་ཞུགས་དང་ཕྱིར་འོང་གི་འབྲས་བུ་གང་རུང་
བསྐྱེད་པ་དུ་མ་བསྟན་པ་ནུབ་པའི་རྐྱེན་གྱིས་རང་རྒྱལ་ཐོབ་པ་ལྟ་བུའོ། །ཕྱིར་མི་འོང་སྔོན་
འགྲོ་ནི་མི་སྲིད་དེ། རང་རྒྱལ་ནི་འདོད་པའི་རྟེན་ཅན་དུ་ངེས་ཤིང་ཕྱིར་མི་འོང་ཐོབ་པ་ཕྱི་མར་
འདོད་ཁམས་སུ་སྐྱེ་མི་སྲིད་པའི་ཕྱིར། ཁ་ཆེ་བ་ནི། ཚོགས་སྤྱོད་ཀྱི་རང་རྒྱལ་མི་བཞེད་དོ། །
གཉིས་པ་ནི། རང་རྒྱལ་ལ་སྔོན་ངེས་འབྱེད་ཆ་མཐུན་མ་ཐོབ་པ་དང་ཐོབ་པ་
- 2 1 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ཡིན་ལ། ཐོབ་པ་ལ་ཡང་དགེ་སྦྱོང་གི་འབྲས་བུ་སྔོན་དུ་མ་སོང་བ་དང༌། སོང་བ་
གཉིས་ཏེ། འདི་ལྟར། ལ་ལ་རང་སངས་རྒྱས་ཀྱི་རིགས་ལ་གནས་ནས་བསྐལ་པ་བརྒྱར་
སངས་རྒྱས་འབྱུང་བ་མཉེས་པར་བྱེད་ཅིང་རང་བྱང་ཆུབ་ཏུ་རྒྱུད་ཡོངས་སུ་སྨིན་པར་བྱས་ནས་
ཕྱི་མ་ལ་རང་བྱང་ཆུབ་པར་བྱ་བའི་ཕྱིར། ཕུང་པོ་ལ་སོགས་པ་མཁས་པར་བྱ་བའི་དངོས་པོ་
དྲུག་ལ་མཁས་པར་བྱེད་པ་ནི། རང་སངས་རྒྱས་ཀྱི་ལམ་དང་པོའོ། །ཡང་ལ་ལ་བསྐལ་པ་
བརྒྱར་སངས་རྒྱས་འབྱུང་བ་མཉེས་པར་བྱས་ནས་སྐྱེས་བུ་དམ་པ་ལ་དམ་པའི་ཆོས་མཉན་པ་
དང༌། ཚུལ་བཞིན་ཡིད་ལ་བྱེད་པ་ལ་བརྟེན་ནས་བཟོད་འབྲིང་མན་ཆད་སློབ་དཔོན་གྱི་དྲུང་དུ་
བསྐྱེད་ཅིང་། ཚེ་འདི་ཉིད་ལ་བདེན་པ་མཐོང་བར་མ་ནུས་པས། ཕྱི་མ་ལ་བདེན་པ་རྟོགས་
པར་བྱེད་པ་དང༌། དགེ་སྦྱོང་གི་ཐམས་ཅད་དུ་མངོན་དུ་བྱ་བའི་ཚུལ་གྱིས་ཤེས་པ་ནི་མ་ཡིན་
ནོ༑ ༑མདོ་ནི། གཟུགས་ནི་ཟབ་པ་མ་ཡིན་ཕྲ་བ་མ་ཡིན། ཞེས་སོགས་སོ། །ངག་དོན། བསེ་
རུ་ལྟ་བུའི་རང་རྒྱལ་གྱི་ཡེ་ཤེས་ཆོས་ཅན། ཉན་ཐོས་ཀྱི་ལམ་ལས་ཁྱད་དུ་འཕགས་ཤིང༌།
ཐེག་ཆེན་གྱི་ལམ་ལས་དམན་ཏེ། གཟུང་བ་ཕྱི་རོལ་དུ་བདེན་འཛིན་སྤངས་ཤིང་། འཛིན་པ་
བདེན་འཛིན་མ་སྤངས་པ་གང་ཞིག །ཐེག་པ་འབྲིང་པོ་ཡིན་པའི་ཕྱིར།
གཉིས་པ་ལ། མཚམས་སྦྱར་བ་དང་། ཚིག་དོན་འགྲེལ་པ་གཉིས་ལས། དང་
པོ་ནི། ཤེས་བྱ་ཆོས་ཅན། རང་རྒྱལ་གྱི་ལམ་བཤད་ནས་དེའི་རྒྱུ་ངེས་པར་འབྱེད་པའི་ཆ་དང་
མཐུན་པ་འཆད་པ་ལ་རྒྱུ་མཚན་ཡོད་དེ། ངེས་པར་འབྱེད་པའི་ཆ་དང་མཐུན་པ་ཐོབ་ནས་ཇི་
སྐད་བཤད་པའི་ལམ་སྐྱེ་བས་སོ། །གཉིས་པ་ནི། བདེན་པ་བཞིའི་དམིགས་པ་ལ་ངེས་པར་
འབྱེད་པའི་ཆ་དང་མཐུན་པ་སྐྱེ་བ་ཡིན་ནོ་རྣམ་པ་གང་གིས་ན། གཟུགས་ལ་སོགས་པའི་ཆོས་
ཀྱི་ངོ་བོ་ཀུན་རྫོབ་ཏུ་བརྡ་ལས་བྱུང་བའི་བཏགས་པ་ཙམ་དང༌། དོན་དམ་པར་ཆོས་ཉིད་སྟོང་
པ་ཉིད་མི་འགལ་བར་རབ་ཏུ་སྟོན་པའི་རྣམ་པའི་སྒོ་ནས་དྲོད་དང་། གཟུགས་ལ་སོགས་པ་ལ་
-2 7 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
དོན་དམ་པར་འགྲིབ་པ་དང་། འཕེལ་བ་མེད་པ་ལ་སོགས་པའི་དོན་དུ་སློབ་པའི་རྣམ་པའི་སྒོ་
ནས་རྩེ་མོ་དང་། ངོ་བོ་ཉིད་སྟོང་པ་ཉིད་ཀྱི་ཕྱིར་གཟུགས་ལ་སོགས་པ་དོན་དམ་པར་ནང་དང་
ཕྱི་ལ་སོགས་པ་སྟོང་པ་ཉིད་ཀྱིས་ཡོངས་སུ་མི་འཛིན་པའི་རྣམ་པའི་སྒོ་ནས་བཟོད་པ་དང་།
གཟུགས་ལ་སོགས་པ་ལ་དོན་དམ་པར་སྐྱེ་བ་དང་འགག་པ་ལ་སོགས་པ་མེད་པ་ཞེས་བྱ་བའི་
རྣམ་པའི་སྒོ་ནས་ཆོས་མཆོག་སྐྱེའོ་ཞེས་གོ་རིམ་བཞིན་དུའོ། ། །
གསུམ་པ་ཐེག་པ་ཆེན་པོའི་ལམ་ཤེས་བཤད་པ་ལ། སྔ་ཕྱིའི་འབྲེལ་གྱི་མཚམས་
སྦྱོར་བཤད། སོ་སོའི་རང་བཞིན་གཏན་ལ་དབབ་པ་གཉིས། དང་པོ་ནི། ཤེས་བྱ་ཆོས་ཅན།
རང་སངས་རྒྱས་ཀྱི་ལམ་གྱི་མཇུག་ཐོགས་སུ་བྱང་ཆུབ་སེམས་དཔའི་ལམ་འཆད་པ་ལ་རྒྱུ་
མཚན་ཡོད་དེ། རང་རྒྱལ་གྱི་ལམ་ལས་བྱང་སེམས་ཀྱི་ལམ་མཆོག་ཏུ་གྱུར་པའི་ཕྱིར། ཤེས་
བྱའི་དབང་དུ་བྱས་སོ། །གཉིས་པ་ལ། གནས་ཚུལ་རྟོགས་པའི་མཐོང་ལམ་བཤད། གོམས་
པར་བྱེད་པའི་སྒོམ་ལམ་བཤད་པ་གཉིས་ལས། དང་པོ་ལ། སྤྱི་གཞུང་གཉིས་ཀྱི་དང་པོ་ལ་
རྟེན་དང་བརྟེན་པ་གཉིས་ལས། དང་པོ་ངེས་འབྱེད་ཆ་མཐུན་ལ་བཤད་པ་དང་འདྲའོ།།
གཉིས་པ་ལ་གྲུབ་མཐའ་མཁན་སྤྱིའི་འདོད་ཚུལ། འདིར་བསྟན་གྱི་རྣམ་གཞག་གོ །དང་པོ་
ནི༑ ཉན་ཐོས་པའི་ལུགས་ལ། བཟོད་ཤེས་སྐད་ཅིག་བཅུ་དྲུག་རིམ་ཅན་དུ་འབྱུང་ཞིང་། དང་
པོ་བཅོ་ལྔ་ལ་གནས་པ་ཞུགས་པ་དང༌། ལམ་རྗེས་ཤེས་ལ་གནས་པའི་ཚེ་འབྲས་གནས་སུ་
འདོད་དེ། མཛོད་ལས། བཅུ་དྲུག་པ་ལ་དེ་འབྲས་གནས། །ཞེས་གསུངས་སོ། །ཐོགས་མེད་
ཀྱིས་ཆོས་ཤེས་པའི་ཕྱོགས་དང་མཐུན་པ་བཞི། རྗེས་སུ་རྟོགས་པའི་ཕྱོགས་དང་མཐུན་པ་
བཞི། མཇུག་ཏུ་ཞི་གནས་འབའ་ཞིག་པའི་སེམས་གཅིག་སྟེ། སེམས་དགུས་མཐོང་ལམ་
རྫོགས་པར་འགྱུར་ལ། དང་པོ་ལ་བར་ཆད་མེད་ལམ་དང༌། རྣམ་གྲོལ་ལམ་གཉིས་སུ་ཕྱེ་
བས་བཅུ་དྲུག་ཏུ་བཞེད་དོ། །ཀླུ་སྒྲུབ་ནི། སྐད་ཅིག་མ་གཅིག་ལ་ལྡོག་པས་ཕྱེ་བས་བཅུ་དྲུག་
- 2 1 g-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏུ་བཞེད་དེ། རིགས་པ་དྲུག་ཅུ་པ་ལས། ཆོས་ཤེས་པ་ཡི་འོག་ཏུ་ནི། །འདི་ལ་བྱེ་བྲག་དབྱེར་
ཡོད་ན། །ཤིན་ཏུ་ཕྲ་བའི་དངོས་རྣམས་ལ། །གང་གིས་སྐྱེ་བར་རྣམ་བརྟག་པ། །རྣམ་པར་མི་
མཁས་དེ་ཡིས་ནི། །རྐྱེན་ལས་བྱུང་པའི་དོན་མ་མཐོང༌། །ཞེས་དང༌། དེའི་འགྲེལ་པར། ཟླ་
བས། མངོན་པར་རྟོགས་ པ་ གཅིག་ཏུ་ཟད་དོ། །ཞེས་གསུངས་སོ། །ལྡོག་པ་བཅུ་དྲུག་ཏུ་
འབྱེད་པ་ཡང་། སྤྲོས་པ་ལ་དགའ་བའི་དབང་དུ་བྱས་པ་ཡིན་ལ། འབྱེད་ཚུལ་འདོད་པ་ན་
སྤྱོད་པའི་བདེན་བཞི་རང་བཞིན་མེད་པར་རྟོགས་པའི་ལྡོག་པ་ནས་ཆོས་ཤེས་བཞི། རང་
བཞིན་མེད་པ་ལ་མི་སྐྲག་པའི་ལྡོག་པ་ནས་ཆོས་བཟོད་བཞི། ཁམས་གོང་མའི་བདེན་བཞི་
རང་བཞིན་མེད་རྟོགས་ཀྱི་ལྡོག་པ་ནས་རྗེས་ཤེས་བཞི། རང་བཞིན་མེད་པ་ལ་མི་སྐྲག་པའི་
ལྡོག་པ་ནས་རྗེས་བཟོད་བཞིར་ཕྱེའོ། །
གཉིས་པ་ལ། གཞན་ལུགས་དགག །རང་ལུགས་བཞག །རྩོད་པ་སྤང་བ་དང་
གསུམ། དང་པོ་ནི། ཁ་ཅིག་ན་རེ། འདི་པའི་ལུགས་ཀྱི་མཐོང་ལམ་སྐད་ཅིག་བཅུ་དྲུག་ངོ་བོ་
ཐ་དད་པ་ཡིན་གྱི། ལྡོག་པས་ཕྱེ་བ་ཙམ་མ་ཡིན་ཏེ། སྐད་ཅིག་མ་བཅུ་དྲུག་རིམ་ཅན་དུ་སྐྱེ་
བའི་ཕྱིར། དེ་སྐད་དུ་ཡང་། རྒྱལ་བའི་སྲས་ཀྱི་སྐད་ཅིག་མ་བཅུ་དྲུག་བར་མ་ཆད་དུ་འབྱུང་ངོ་།
ཞེས་གསུངས་པས་སོ། །བཅུ་དྲུག་པོ་གང་ཞེ་ན། སྡུག་བསྔལ་ལ་ཆོས་བཟོད་ནི་སྡུག་བསྔལ་
བདེན་པའི་མཚན་ཉིད་མཐོང་བས་སྡུག་བསྔལ་མཐོང་སྤང་སྤོང་བའི་བར་ཆད་མེད་ལམ་གྱིས་
བསྡུས་པའི་ཡེ་ཤེས་སོ། །ཆོས་ཤེས་ནི། བཟོད་པ་དང་དམིགས་རྣམ་མཚུངས་པ་ཅན་སྡུག་
བསྔལ་མཐོང་སྤང་སྤངས་པའི་རྣམ་གྲོལ་མངོན་དུ་བྱེད་པའི་ཡེ་ཤེས་སོ། །སྡུག་བསྔལ་ལ་
རྗེས་བཟོད་ནི། ཡེ་ཤེས་སྔ་མ་གཉིས་འཕགས་པའི་ཆོས་རྣམས་ཀྱི་རྒྱུར་ངེས་པར་འདྲེན་པའི་
ཡེ་ཤེས་སོ། །རྗེས་ཤེས་ནི། རྗེས་བཟོད་ཀྱི་ཡེ་ཤེས་ཡོངས་སུ་དཔྱོད་པར་བྱེད་པའི་ཡེ་ཤེས་
སོ༑ ༑བདེན་པ་ལྷག་མ་རྣམས་ལ་སྐད་ཅིག་མ་གཞན་རྣམས་ཀྱང་སྔ་མའི་རིགས་པས་ཤེས་
-2 2 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
པར་བྱའོ་ཞེ་ན། ཤེས་བྱ་ཆོས་ཅན། སྡུག་བསྔལ་ལ་ལོག་ཞུགས་སྤོང་བ་ཀུན་འབྱུང་ལ་ལོག་
ཞུགས་སྤོང་བ་ལ་རག་མ་ལས་པར་ཐལ། ཐེག་ཆེན་མཐོང་ལམ་གྱི་སྐབས་སུ་སྡུག་བསྔལ་ལ་
ལོག་ཞུགས་སྤངས་ཟིན་ནས་སླར་ཀུན་འབྱུང་ལ་ལོག་ཞུགས་སྤོང་དགོས་པའི་ཕྱིར། རྟགས་
ཁས་བླངས། འདོད་ན། ཤེས་བྱ་ཆོས་ཅན། སྡུག་བསྔལ་སྤོང་བ་ཀུན་འབྱུང་སྤོང་བ་ལ་རག་
མ་ལས་པར་ཐལ། སྡུག་བསྔལ་ལ་ལོག་ཞུགས་སྤོང་བ་ཀུན་འབྱུང་ལ་ལོག་ཞུགས་སྤོང་བ་ལ་
རག་མ་ལས་པའི་ཕྱིར། ཤེས་བྱ་ཆོས་ཅན། མཐོང་ལམ་གྱི་གནས་སྐབས་སུ་ཞུགས་པ་དང་
གནས་པ་སྤེལ་མར་རིམ་ཅན་དུ་འབྱུང་བར་ཐལ། མཐོང་ལམ་བར་ཆད་མེད་ལམ་དང་རྣམ་
གྲོལ་ལམ་སྤེལ་མ་རིམ་ཅན་དུ་འབྱུང་བའི་ཕྱིར། རྟགས་མ་གྲུབ་ན། བཟོད་ཤེས་སྐད་ཅིག་
བཅུ་དྲུག་སྤེལ་ནས་རིམ་ཅན་དུ་འབྱུང་ཞིང་ཆོས་བཟོད་རྣམས་བར་ཆད་མེད་ལམ་དང་། ཆོས་
ཤེས་རྣམས་རྣམ་གྲོལ་ལམ་ཡིན་པ་འགལ་ལོ། །གཞན་ཡང་། ཤེས་བྱ་ཆོས་ཅན། ཐེག་ཆེན་
མཐོང་ལམ་པས་སྡུག་བསྔལ་གྱི་ཆོས་ཉིད་མངོན་སུམ་དུ་རྟོགས་པའི་ཚེ་བདེན་པ་གཞན་
གསུམ་གྱི་ཆོས་ཉིད་ཀྱང་མངོན་སུམ་དུ་རྟོགས་པ་མི་འཐད་པར་ཐལ། ཐེག་ཆེན་གྱི་མཐོང་
ལམ་བཟོད་ཤེས་བཅུ་དྲུག་རིམ་ཅན་དུ་སྐྱེ་དགོས་པའི་ཕྱིར། འདོད་ན། ཐེག་ཆེན་གྱི་མཐོང་
ལམ་ཐོབ་མ་ཐག་ཆོས་དབྱིངས་ཀུན་ཏུ་འགྲོ་བའི་ཚུལ་གྱིས་མ་རྟོགས་པར་ཐལ། འདོད་པ་
དེའི་ཕྱིར། ཁ་ཅིག་ན་རེ། ཐེག་ཆེན་གྱི་མཐོང་ལམ་དེས་སྡུག་བསྔལ་གྱི་ཆོས་ཉིད་མཐོང་བ་ན་
བདེན་པ་གཞན་གསུམ་གྱི་ཆོས་ཉིད་མཐོང་ན་ཡང་བདེན་པ་གཞན་གསུམ་གྱི་ཆོས་ཉིད་མ་
རྟོགས་པས་སྐྱོན་མེད་དོ་ཞེས་ཟེར། མ་རྟོགས་པའི་རྒྱུ་མཚན་ཅི་ཡིན་ཞེས་དྲིས་པས། སྡུག་
བསྔལ་ ལ་ཆོས་བཟོད་སོགས་བཞི་ཆོས་ཅན། ཀུན་འབྱུང་སོགས་གསུམ་གྱི་ཆོས་ཉིད་མ་
རྟོགས་པ་ཡིན་ཏེ། དེ་ལ་སྒྲོ་འདོགས་མ་བཅད་པའི་ཕྱིར་ཏེ། ལོག་ཞུགས་མ་སྤངས་པའི་ཕྱིར་
ཞེ་ན། ཐེག་ཆེན་གྱི་མཐོང་ལམ་སྡུག་བསྔལ་ལ་ཆོས་བཟོད་ཆོས་ཅན། སྡུག་བདེན་གྱི་ཆོས་
-2 2 [ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཉིད་མ་རྟོགས་པར་ཐལ། སྡུག་བསྔལ་ལ་ལོག་ཞུགས་མ་སྤངས་པའི་ཕྱིར། མཐོང་ལམ་རྣམ་
གྲོལ་ལམ་མ་སྐྱེས་པའི་མཐོང་ལམ་ཡིན་པའི་ཕྱིར། རྩ་བའི་ཁྱབ་པ་ཁས་བླངས། འདོད་ན།།
ཐེག་ཆེན་གྱི་མཐོང་ལམ་མཉམ་གཞག་མ་ཡིན་པར་ཐལ། སྡུག་བདེན་གྱི་ཆོས་ཉིད་ཀྱང་མ་
རྟོགས་པའི་ཕྱིར། འདོད་ན། ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་མ་ཡིན་པར་
འགྱུར་རོ། །གཞན་ཡང་ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་ཆོས་ཅན། ཆོས་
དབྱིངས་ཀུན་ཏུ་འགྲོ་བའི་ཚུལ་གྱིས་མ་རྟོགས་པར་ཐལ། ཀུན་འབྱུང་སོགས་གསུམ་གྱི་ཆོས་
ཉིད་མ་རྟོགས་པའི་ཕྱིར།
གཉིས་པ་ནི། ཐེག་ཆེན་མཐོང་ལམ་གྱི་མཚན་ཉིད། ཐེག་ཆེན་གྱི་སེམས་བསྐྱེད་
དང་སྟོང་ཉིད་མངོན་སུམ་དུ་གསར་རྟོགས་ཀྱི་ཤེས་རབ་ཀྱིས་ཟིན་པའི་བདེན་པ་མངོན་
རྟོགས། དབྱེ་ན། བདེན་བཞིའི་ཆོས་ཉིད་ལ་དམིགས་པའི་བར་ཆད་མེད་ལམ་གྱིས་བསྡུས་
པའི་བཟོད་པ་བརྒྱད་དང༌། རྣམ་གྲོལ་གྱིས་བསྡུས་པའི་ཤེས་པ་བརྒྱད་དེ། མངོན་རྟོགས་པ་
བྱ་རྫོགས་ཀྱི་སྐད་ཅིག་མ་གཅིག་ལ་ལྡོག་པའི་སྒོ་ནས་མངོན་པར་རྟོགས་པ་བཅུ་དྲུག་ཏུ་ཕྱེའོ།།
ཇི་ལྟར་ན། བདེན་པ་བཞིའི་ཆོས་ཉིད་གཉིས་སྣང་དང་བྲལ་བའི་ཚུལ་གྱིས་གསར་དུ་རྟོགས་
པ་ལ་སྐྱག་པ་སྐྱེ་རིགས་པ་ལས། མི་སྐྲག་པའི་ལྡོག་པ་ནས་ཆོས་བཟོད་བཞི་དང༌། ཡུལ་ཅན་
ཆོས་བཟོད་བཞི་མི་སྐྲག་པར་རྟོགས་པའི་ལྡོག་པ་ནས་རྗེས་བཟོད་བཞིའོ། །དེའི་དུས་སུ་གློ་
བུར་དྲི་བྲལ་གྱི་འགོག་བདེན་མ་ཐོབ་སྟེ། མཐོང་སྤང་གི་ས་བོན་ཅུང་ཟད་ཙམ་མ་སྤངས་པའི་
ཕྱིར་རོ། །མཉམ་གཞག་ཐུན་གཅིག་པོ་དེ་ལས་མ་ལངས་པར་བདེན་པ་བཞི་ལ་ལོག་ཞུགས་
སྤངས་པ་ན་བདེན་པ་བཞིའི་ཆོས་ཉིད་རྟོགས་པའི་ཆོས་ཤེས་བཞི་དང་། ཡུལ་ཅན་རྟོགས་
པའི་རྗེས་ཤེས་བཞིའོ། །ཡུལ་ཅན་རྟོགས་པའི་ཚུལ་ཡང་སོ་སོ་རང་རིག་པའི་སྒོ་ནས་རྟོགས་
པ་ཡིན་གྱི་གཉིས་སྣང་དང་བཅས་པའི་སྒོ་ནས་རྟོགས་པ་མ་ཡིན་ནོ། །བོད་སྔ་རབས་པ་
-2
2 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
འགའ་ཞིག་གི་མཐོང་ལམ་སྡུག་བསྔལ་ཆོས་བཟོད་ཉམས་སུ་མྱོང་བའི་རང་རིག་མངོན་སུམ་
ཉིད་ སྡུག་བསྔལ་ རྗེས་བཟོད་དུ་བཞེད་དོ། །ཞུགས་ གནས་ ཀྱི་ཁྱད་པར་ཡང་འཐད་དེ།
བཟོད་པ་བརྒྱད་ལ་གནས་པ་ཞུགས་པ་དང་། ཤེས་པ་བརྒྱད་ལ་གནས་པ་འབྲས་གནས་ཡིན་
པའི་ཕྱིར། འགྲེལ་ཆེན་ གྱི་དགོངས་པ་འདི་ཉིད་ཡིན་ཏེ། མཐོང་ལམ་གྱི་སྐབས་སུ་དགག་
སྒྲུབ་བྱས་པའི་མཐར་རང་ལུགས་འཇོག་པ་ན། དགོངས་པ་འདི་ཉིད་ཀྱིས་ན་རིགས་པའི་
སྟོབས་ཀྱིས་མཐོང་ལམ་གྱི་མངོན་པར་རྟོགས་པ་སྐད་ཅིག་མ་གཅིག་ཡིན་ཡང་། མངོན་པར་
རྟོགས་པ་སྐད་ཅིག་མ་བཅུ་དྲུག་ཉིད་དུ་བཤད་པ་ཡིན་ནོ། །ཞེས་གསུངས་སོ། །
གསུམ་ པ་ ནི། ཁ་ཅིག་ན་རེ། ཤེས་བྱ་ཆོས་ཅན། ཐེག་ཆེན་གྱི་མཐོང་ལམ་
བཟོད་ཤེས་སྐད་ཅིག་མ་བཅུ་དྲུག་ཏུ་དབྱེ་བ་བྱས་པ་དོན་མེད་པར་ཐལ། བཟོད་པ་བརྒྱད་
དང་ངོ་བོ་གཅིག་པའི་ཕྱིར། ཤེས་པ་བརྒྱད་དང་ངོ་བོ་གཅིག་པའི་ཕྱིར། ཞེ་ན། ཤེས་བྱ་ཆོས་
ཅན། སངས་རྒྱས་ཀྱི་ཡེ་ཤེས་ལ་སྡེ་ཚན་ཉེར་གཅིག་ཏུ་ཕྱེ་བ་མི་འཐད་པར་ཐལ། སངས་རྒྱས་
ཀྱི་ཐུགས་རྒྱུད་ཀྱི་ཡེ་ཤེས་སྡེ་ཚན་ཉེར་གཅིག་པོ་ངོ་བོ་གཅིག་ཡིན་པའི་ཕྱིར་རོ། །ཡང་ཁོ་ན་
རེ༑ དེ་བཞིན་ཉིད་དང་སངས་རྒྱས་དག །ཞེས་སོགས་ཀྱིས་མཐོང་ལམ་སྐད་ཅིག་མ་བཅུ་
དྲུག་པོ་རྣམ་པ་སྣ་ཚོགས་པར་བསྟན་པ་དེ་མི་འཐད་པར་ཐལ། མཐོང་ལམ་སྐད་ཅིག་མ་བཅུ་
དྲུག་པོ་ལྡོག་པས་ཕྱེ་བ་ཙམ་ཡིན་གྱི་དོན་ལ་བཟོད་པ་བརྒྱད་ངོ་བོ་གཅིག །ཤེས་པ་བརྒྱད་ངོ་
བོ་གཅིག་པའི་ཕྱིར། ཞེ་ན། སྐྱོན་མེད་དེ། དེ་བཞིན་ཉིད་དང་སངས་རྒྱས་དག །ཅེས་སོགས་
ཀྱིས། རྗེས་ཐོབ་མི་འདྲ་བ་བཅུ་དྲུག་འདྲེན་པར་བསྟན་པ་ཙམ་ཡིན་པའི་ཕྱིར་དང༌། ལྡོག་
པའི་སྒོ་ནས་ཀྱང་རྣམ་པ་བཅུ་དྲུག་ཏུ་དབྱེ་བ་ལ་འགལ་བ་མེད་པའི་ཕྱིར། མདོ་ནི། ཤེས་རབ་
ཀྱི་ཕ་རོལ་ཏུ་ཕྱིན་པ་ནི་རབ་འབྱོར་གྱི་ལེའུ་ལས་བཙལ་བར་བྱའོ། །ཞེས་སོགས་སོ། །
གཉིས་པ་ལ་ངོ་བོ་མདོར་བསྟན་པ་དང་། རྣམ་པ་རྒྱས་པར་བཤད་པ་གཉིས།
- 2 2 3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་ནི། མཐོང་བའི་ལམ་ཕན་ཡོན་ཆེན་པོ་ཞེས་བརྗོད་དོ། །གང་ལ་ན། བྱང་ཆུབ་སེམས་
དཔའི་ཆོས་ཤེས་པའི་བཟོད་པ་དང་། ཆོས་ཤེས་པ་དང་། རྗེས་སུ་ཤེས་པའི་བཟོད་པ་དང་།
རྗེས་སུ་ཤེས་པ་ཞེས་བྱ་བའི་བཟོད་པ་དང་
། ཤེས་པ་སྐད་ཅིག་མ་བཞི་པོ་སོ་སོར་སྡུག་བསྔལ་
ལ་སོགས་པའི་བདེན་པ་དང་ཡུལ་དང་ཡུལ་ཅན་དུ་འབྲེལ་བ་དག་དང་ལྡན་པར་བསྒོམ་པ་
ནིའོ། །དེའི་རྒྱུ་མཚན་དེའི་ཡོན་ཏན་ཐོས་བསམ་སྒོམ་གསུམ་དང་། ཚེ་རབས་གཞན་གྱི་ཡོན་
ཏན་ཚེ་རབས་དྲན་པ་སོགས་སོ། །གང་དུ་ན། ལམ་ཤེས་པ་ཉིད་ཀྱི་སྐབས་སུའོ། །ངག་དོན།
བྱང་སེམས་ཀྱི་བཟོད་ཤེས་བཅུ་དྲུག་པོ་ཆོས་ཅན། ཕན་ཡོན་ཆེན་པོ་དང་བཅས་པའི་མཐོང་
ལམ་ཡིན་ཏེ། ཐེག་ཆེན་གྱི་བདེན་པ་མངོན་རྟོགས་གང་ཞིག་འདི་ཕྱི་གཉིས་ཀྱི་ཕན་ཡོན་ཆེན་
པོ་དང་བཅས་པའི་ཕྱིར།
གཉིས་པ་ལ། དངོས་དང་། རྩོད་པ་སྤང་བ་གཉིས། དང་པོ་ལ་མཚམས་སྦྱར་བ་
དང༌། ཚིག་དོན་འགྲེལ་ པ་ གཉིས། དང་པོ་ནི། རྣམ་པ་ཇི་ལྟ་བུས་བསྒོམ་པར་བྱ་ཞེ་ན།
གཉིས་པ་ནི། དེ་བཞིན་ཉིད་དང་སངས་རྒྱས་དག །ཞེས་པའི་ཚིག་རྐང་གསུམ་གྱིས་སྡུག་
བསྔལ་ཆོས་བཟོད་ཀྱི་རྣམ་པ་བསྟན་ནོ། །ཇི་ལྟར་ན། ཤེས་བྱ་ཆོས་ཅན། དོན་དམ་པར་དེ་
བཞིན་ཉིད་དང་སངས་རྒྱས་དག་ཕན་ཚུན་རྣམ་གྲངས་ཀྱིས་གནས་པར་ཁས་མི་ལེན་ཏེ། དོན་
དམ་པའི་ཚུལ་ཉིད་ཀྱིས་དེ་བཞིན་ཉིད་དང་སངས་རྒྱས་དག་ལ་རྟེན་དང་བརྟེན་པའི་དངོས་པོ་
མེད་པ་དེའི་ཕྱིར། མདོ་ནི། གཟུགས་ཀྱི་དེ་བཞིན་ཉིད་ལ་དེ་བཞིན་གཤེགས་པ་མི་དམིགས་
སོ༑ ༑ཞེས་སོགས་སོ། །གཟུགས་ལ་སོགས་པ་ཆོས་ཅན། གནས་ཚུལ་ལ་ཆེན་པོ་ཉིད་ཅེས་
བྱ་སྟེ། དོན་དམ་པར་ཆོས་ཀྱི་དབྱིངས་ཀྱི་ངོ་བོ་ཉིད་ཡིན་པའི་ཕྱིར། གཟུགས་སོགས་དེ་དག་
ཆོས་ཅན། དོན་དམ་པར་ཚད་མ་མེད་པ་ཉིད་ཡིན་ཏེ། སྔ་མ་དེ་བཞིན་དུ་དོན་དམ་པར་ཆོས་
དབྱིངས་ཀྱི་ངོ་བོ་ཉིད་ཡིན་པའི་ཕྱིར། གཟུགས་སོགས་ཆོས་ཅན། དོན་དམ་པར་ཚད་མ་དེ་དེ་
- 2
2 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སྔ་མ་བཞིན་དོན་དམ་པར་ཆོས་དབྱིངས་ཀྱི་ངོ་བོ་ཡིན་པའི་ཕྱིར། དཔེར་ན། ནམ་མཁའ་ཚད་
མེད་པ་བཞིན་ནོ། །བཞི་པོ་དེ་ལྟ་བུ་ནི་སྡུག་བསྔལ་གྱི་བདེན་པའི་རྣམ་པ་དག་ཡིན་ནོ།།
གཟུགས་ལ་སོགས་པ་ཆོས་ཅན། དོན་དམ་པར་རྟག་པ་དང་ཆད་པའི་མཐའ་ཉིད་ལ་སོགས་
པ་མེད་དེ། དོན་དམ་པར་ངོ་བོ་ཉིད་མེད་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཀུན་
འབྱུང་ལ་ཆོས་ཤེས་ལ་གནས་པ་ནི་ཆོས་ཅན། གཟུགས་ལ་སོགས་པ་ལ་དེ་བཞིན་གཤེགས་
པ་སྟེ་རང་བཞིན་རྣམ་དག་ཉིད་དུ་ངེས་པར་འཛིན་ཏེ། གཟུགས་སོགས་དོན་དམ་པར་ཆོས་ཀྱི་
དབྱིངས་ཀྱི་ངོ་བོ་ཉིད་དུ་རྟོགས་པའི་ཕྱིར། དེ་བཞིན་དུ་ཀུན་འབྱུང་རྗེས་བཟོད་དེ་ལ་གནས་
པ་ནི་ཆོས་ཅན། ཆོས་ཐམས་ཅད་ལ་དོན་དམ་པར་བླང་བ་དང་དོར་བ་མེད་པར་བསྒོམ་སྟེ།
རང་བཞིན་མེད་པར་བསྒོམ་པའི་ཕྱིར། ཀུན་འབྱུང་རྗེས་ཤེས་ཆོས་ཅན། ངོ་བོ་ནི་བདེན་པར་
མོས་པ་སྔོན་དུ་འགྲོ་བའི་ཚད་མེད་པ་བཞི་བསྒོམ་པའི་བློ་འདྲེན་ཏེ། མ་དྲངས་ན་འགོག་པར་
ལྟུང་བའི་བྱང་འཕགས་ཀྱི་མཁྱེན་པ་ཡིན་པའི་ཕྱིར། དེ་ལྟ་བུ་ནི་ཀུན་འབྱུང་གི་བདེན་པའི་
རྣམ་པ་དག་ཡིན་ནོ། །གཟུགས་ལ་སོགས་པ་ཆོས་ཅན། ངོ་བོ་གཉག་མ་རང་བཞིན་ཁོ་ནས་
སྟོང་པ་ཉིད་ཡིན་ཏེ། རྟེན་འབྲེལ་ཡིན་པའི་ཕྱིར། འགོག་པ་ལ་ཆོས་ཤེས་ཆོས་ཅན། ཆོས་ཀྱི་
དབྱིངས་དང་མཉམ་པའི་དགེ་བའི་རྩ་བ་རྣམས་ཀྱི་འབྲས་བུ་དེ་བཞིན་གཤེགས་པ་ཉིད་ཐོབ་
སྟེ༑ ཚད་མེད་པའི་དགེ་རྩའི་འབྲས་བུ་དེ་བཞིན་གཤེགས་པ་ཐོབ་པའི་ཕྱིར། ཤེས་རབ་ཀྱི་ཕ་
རོལ་ཏུ་ཕྱིན་པ་འགོག་པ་ལ་རྗེས་བཟོད་ཆོས་ཅན། གཉེན་པོ་རྣམས་རྣམ་པ་ཐམས་ཅད་དུ་
བསྡུས་ཏེ། ཐེག་པ་གསུམ་གྱི་རྟོགས་རིས་བསྡུས་པའི་ཕྱིར། འགོག་པ་ལ་རྗེས་ཤེས་དེ་ཉིད་
ཆོས་ཅན། ཕྱི་ནང་གི་འཚེ་བ་རབ་ཏུ་ཞི་སྟེ། མཚན་འཛིན་ཞི་བའི་ཕྱིར། དེ་ལྟ་བུ་ནི་འགོག་
པའི་བདེན་པའི་རྣམ་པ་དག་ཡིན་ནོ། །ལམ་ལ་ཆོས་བཟོད་ཆོས་ཅན། གཟུགས་ལ་སོགས་པ་
དང་མྱ་ངན་ལས་འདས་པ་ལ་མངོན་པར་ཞེན་པ་ཞི་བར་བྱེད་དེ། གཟུགས་སོགས་བདེན་
- 2 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པའི་ངོ་བོ་ཉིད་མེད་པར་བསྒོམ་པ་ཁོ་ནས་སོ། །ལམ་ལ་ཆོས་ཤེས་ལ་གནས་པའི་བྱང་སེམས་
ཆོས་ཅན། སངས་རྒྱས་རྣམས་ཀྱིས་མི་མ་ཡིན་གྱིས་བྱས་པའི་གནོད་པ་ལས་བསྲུང་བ་དང་།
འབྱུང་བས་བྱས་པའི་གནོད་པ་ལས་བསྐྱབ་པ་དང༌། ནང་གི་གནོད་པ་ལས་སྦ་བ་དག་མཛད་
དེ༑ ཤེས་རབ་དང་ཐབས་ལ་མཁས་པ་ལ་ཞུགས་པའི་བྱང་འཕགས་ཡིན་པའི་ཕྱིར། ལམ་
རྗེས་བཟོད་ལ་གནས་པའི་བྱང་སེམས་ཆོས་ཅན། བདག་ཉིད་སྲོག་མི་གཅོད་པ་ལ་སོགས་པ་
ཐམས་ཅད་མཁྱེན་པ་ཉིད་ཀྱི་ལམ་ལ་གནས་ནས་དེ་ཉིད་ལ་གཞན་དག་འགོད་དེ། སངས་
རྒྱས་ཉིད་མངོན་པར་འདོད་པས་སོ། །ལམ་ལ་རྗེས་ཤེས་ལ་གནས་པའི་བྱང་སེམས་ཆོས་
ཅན། སྦྱིན་སོགས་ཡང་དག་པར་རྫོགས་པའི་བྱང་ཆུབ་ཏུ་བསྔོ་བར་བྱེད་དེ། སྦྱིན་པ་ལ་
སོགས་པ་མི་ཟད་པར་བྱེད་འདོད་པས་སོ། །དེ་ལྟ་བུ་ནི་ལམ་གྱི་བདེན་པའི་རྣམ་པ་དག་ཡིན་
ཏེ༑ དེ་ལྟ་བུ་ནི་ལམ་ཤེས་ཀྱི་སྐད་ཅིག་མ་དག་ཡིན་ནོ།།
གཉིས་པ་ལ། རྩོད་ལན་གཉིས་ཀྱི་རྩོད་པ་ནི། ཁ་ཅིག་ནི་འདིར་བདེན་དང་
བདེན་ལ་བཟོད་པ་དང༌། །ཞེས་སོགས་ཚིག་ལེའུར་བྱས་པ་དོན་ཉེ་བར་མཚོན་པ་ལྷུར་ལེན་
པའི་དེ་བཞིན་ཉིད་དང་སངས་རྒྱས་དག །ཞེས་ སོགས་ ཀྱི་གཞུང་གིས་རྣམ་པའི་དོན་མ་
བཤད་པར་མཐོང་བའི་ལམ་གྱི་སྐད་ཅིག་མ་བཅུ་དྲུག་ཉེ་བར་མཚོན་པའི་ཉི་ཚེ་མཛད་པར་
ཟད་དེ། སྔར་བཤད་པ་དང་མ་བཤད་པའི་ངེས་པར་འབྱེད་པའི་ཆ་དང་མཐུན་པ་ལ་སོགས་
པའི་དོན་གྱི་ཚིག་ལེའུར་བྱས་པ་རྣམས་སུའང་རྣམ་པའི་དོན་མ་བཤད་པ་དེ་བཞིན་དུ་ལྟ་བར་
བྱའོ། །ཞེས་ཟེར་རོ། །གཉིས་པ་ནི། གཞན་དག་ན་རེ། དེ་བཞིན་ཉིད་དང་སངས་རྒྱས་དག་
ཞེས་སོགས། དེ་དག་གིས་ནི་རྣམ་པ་མ་བསྟན་ན་མཉམ་གཞག་ཏུ་སྒོམ་པའི་རིམ་པ་དང༌།
རྗེས་ཐོབ་ཏུ་ཡིད་ལ་བྱ་བའི་རིམ་པ་ལ་སོགས་པ་མ་བསྟན་པའི་ཕྱིར། མངོན་པར་རྟོགས་པའི་
རིམ་པ་ཅུང་ཟད་ཀྱང་མ་བསྟན་པར་འགྱུར་རོ་ཞེས་རིགས་པའི་གནོད་བྱེད་དང་། གཞན་ཡང་།
- 2 2 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
དམིགས་པ་དང་ནི་རྣམ་པ་དག་ཞེས་བྱ་བ་ལ་སོགས་པའི་ཚིགས་སུ་བཅད་པའི་དོན་ཀྱང་ཇི་
ལྟར་དྲང་སྟེ་འཆད་མི་ནུས་པར་འགྱུར་རོ། །ཞེས་ལུང་དང་འགལ་བ་བརྗོད་དོ། །ངག་དོན།
དེ་བཞིན་ཉིད་དང་སངས་རྒྱས་དག །ཞེས་སོགས་ཆོས་ཅན། སྒོམ་རིམ་མ་བསྟན་པར་ཐལ།
རྣམ་པ་མ་བསྟན་པའི་ཕྱིར། རྟགས་ཁས་བླངས། འདོད་ན། མངོན་པར་རྟོགས་པའི་རིམ་པ་
མ་བསྟན་ཐལ། སྒོམ་རིམ་མ་བསྟན་པའི་ཕྱིར། ཤེས་བྱ་ཆོས་ཅན། ངེས་འབྱེད་ཆ་མཐུན་གྱི་
གནས་སྐབས་སུ་རྣམ་པ་མ་བསྟན་པ་མི་འཐད་པར་ཐལ། དམིགས་པ་དང་ནི་རྣམ་པ་དང་།།
ཞེས་གསུངས་པའི་ཕྱིར། བསལ་བ་ཁས་བླངས་སོ། །
གོམས་པར་བྱེད་ པའི་སྒོམ་ལམ་བཤད་པ་ལ། སྒོམ་ལམ་སྤྱིའི་རྣམ་གཞག་
བསྟན། གཞུང་གི་བསྟན་ཚུལ་སོ་སོར་བཤད་པ་གཉིས། དང་པོ་ལ་ཐོབ་བྱེད་ཀྱི་རྟེན་དང༌།
འཐོབ་བྱའི་ངོ་བོ་གཉིས། དང་པོ་ནི། ཉན་ཐོས་ཀྱི་སྒོམ་ལམ་ནི་ཁམས་གསུམ་ཆར་དང༌།
རང་རྒྱལ་འདོད་པའི་རྟེན་ཅན་ཡིན་ལ། ཐེག་ཆེན་གྱི་སྒོམ་ལམ་ཡང་འདོད་གཟུགས་ཀྱི་རྟེན་
ཅན་དུ་ངེས་ཀྱིས་གཟུགས་མེད་ལ་མི་བསྟེན་ཏེ། གཟུགས་མེད་ཁམས་སུ་གཞན་དོན་མི་
འགྲུབ་པའི་ཕྱིར་ཏེ། གང་ཟག་ཕན་ཚུན་གཅིག་གིས་གཅིག་གི་ཡུལ་དུ་མི་རུང་བའི་ཕྱིར།
བསམ་པའི་རྟེན་མངོན་པ་ནས་ཟག་མེད་ས་དགུ་ཁོ་ན་ལ་བཤད་ཀྱང༌། དེར་མ་ངེས་ཏེ།
འདོད་པ་དང་སྲིད་རྩེ་ཡང་སྒོམ་ལམ་གྱི་རྟེན་དུ་རུང་བའི་ཕྱིར། གཉིས་པ་ལ་ངོ་བོ་དཔྱད་པ་
དང༌། སྤང་བྱ་སྤོང་ཚུལ་གཉིས། དང་པོ་ནི། བདག་མེད་རྟོགས་པའི་ཤེས་རབ་ཀྱིས་ཟིན་པའི་
རྗེས་ལ་མངོན་རྟོགས་ནི་སྒོམ་ལམ་ཙམ་གྱི་མཚན་ཉིད་ཡིན་ལ། ཐེག་ཆེན་སེམས་བསྐྱེད་དང་།
སྟོང་ཉིད་རྟོགས་པའི་ཤེས་རབ་ཀྱིས་ཟིན་པའི་རྗེས་ལ་མངོན་རྟོགས་ནི། ཐེག་ཆེན་སྒོམ་ལམ་
གྱི་མཚན་ཉིད་དོ། །དབྱེ་ན། རྗེས་ཐོབ་ཟག་བཅས་དང༌། མཉམ་གཞག་ཟག་མེད་གཉིས།
ཟག་བཅས་ཟག་མེད་ཀྱི་ཁྱད་པར་ལ། བོད་སྔ་རབས་པས་རྗེས་ཐོབ་ཏུ་གཉིས་སྣང་དང་
- 2
2
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅས་པ་ལ་ཟག་བཅས་དང་། མཉམ་གཞག་ཏུ་གཉིས་སྣང་ནུབ་པ་ལ་ཟག་མེད་དུ་བཞེད་དོ།
ཁ་ཅིག་ན་རེ། དེ་མི་འཐད་པར་ཐལ། སྒོམ་ལམ་མཉམ་གཞག་ཏུ་ཡང་གཉིས་སྣང་ཡོད་པའི་
ཕྱིར་ཏེ། མཉམ་ གཞག་ཐམས་ཅད་སྣང་ བཅས་ ཡིན་པའི་ཕྱིར། ཞེས་ཟེར་རོ། །དེ་ དག་མི་
འཐད་པར་སྔར་ཡང་བཤད་ཟིན་ལ། གཞན་ཡང་ལུས་མི་གཙང་བ་ལ་མཉམ་པར་བཞག་
པའི་སྒོམ་ལམ་ལྟ་བུ་སྣང་བཅས་ཡིན་ཡང་། ཤེས་བྱ་ཆོས་ཅན། སྒོམ་ལམ་མཉམ་གཞག་
ཐམས་ཅད་སྣང་བཅས་སུ་མི་འཐད་པར་ཐལ། བདེན་མེད་ལ་རྩེ་གཅིག་ཏུ་མཉམ་པར་
བཞག་པའི་སྒོམ་ལམ་མཉམ་གཞག་སྣང་མེད་ཡིན་པའི་ཕྱིར། བྱས་པ་ལ་ཁོ་ན་རེ། རྟགས་མ་
གྲུབ་སྟེ། མཉམ་གཞག་གི་སྣང་བ་བདེན་བྲལ་སྒྱུ་མ་ལྟ་བུ་བསྒོམ་མོ་ཞེ་ན། སྣང་བ་བདེན་
བྲལ་སྒྱུ་མ་ལྟ་བུ་ཆོས་ཅན། དེ་དོན་དམ་པར་ཐལ། བདེན་མེད་ལ་རྩེ་གཅིག་ཏུ་མཉམ་པར་
བཞག་ པའི་སློབ་ལམ་ གྱི་ འཛིན་སྟངས་ ཀྱི་གཟུང་ བྱ་ཡིན་པའི་ཕྱིར། རྟགས་ ཁས་བླངས་
འདོད་ན། སྣང་བ་བདེན་བྲལ་སྒྱུ་མ་ལྟ་བུ་ཆོས་ཅན། དེ་དོན་དམ་པ་མ་ཡིན་པར་ཐལ།
དངོས་པོ་ཡིན་པའི་ཕྱིར། རང་ལུགས་ལ་གཉིས་སྣང་དང་བཅས་པ་ཙམ་གྱིས་ཟག་བཅས་སུ་
མི་འགྲུབ་སྟེ། རྫོགས་པའི་སངས་རྒྱས་ ཀྱི་ཡེ་ཤེས་ལ་ཡང་གཉིས་སྣང་ཡོད་པའི་ཕྱིར་ཏེ།
ཡུལ་ཡུལ་ཅན་ཐ་དད་དུ་སྣང་བ་ཡོད་པའི་ཕྱིར་དང་། ཀུན་རྫོབ་སྣ་ཚོགས་པ་སྣང་བ་ཡོད་པའི་
ཕྱིར། སངས་རྒྱས་ལ་འཁྲུལ་པའི་གཉིས་སྣང་མེད་དེ། སངས་རྒྱས་ལ་འཁྲུལ་སྣང་མེད་པའི་
ཕྱིར། དེས་ན་རྟོག་པ་དང་མ་བྲལ་ཞིང་། གཉིས་སྣང་དང་བཅས་པའི་སྒོམ་ལམ་ལ་ཟག་
བཅས་སྒོམ་ལམ་དང༌། རྟོག་པ་དང་བྲལ་ཞིང་གཉིས་སྣང་ནུབ་པའི་སྒོམ་ལམ་ལ་ཟག་མེད་
སྒོམ་ལམ་དུ་འདོད་དེ། ཆོས་ཀྱི་བཤེས་གཉེན་གྱིས་ཀྱང་། ཟག་བཅས་ཟག་མེད་ཀྱི་ཁྱད་པར་
རྟོག་པ་དང་བཅས་པ་དང་། རྟོག་པ་མེད་པ་ལ་བཤད་པའི་ཕྱིར། ཁ་ཅིག་ན་རེ། ས་བརྒྱད་པ་
ནས་ཟག་བཅས་སྒོམ་ལམ་མེད་པར་ཐལ། ས་བརྒྱད་པ་ནས་རྟོག་པ་མེད་པའི་ཕྱིར་ཏེ། མི་
-2 ? 8



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ལྡོག་ཡེ་ཤེས་ལ་དབང་ཐོབ་པའི་ཕྱིར། ཞེ་ན། ཤེས་བྱ་ཆོས་ཅན། ས་བརྒྱད་པ་ན་རྟོག་པ་ཡོད་
པར་ཐལ། ས་བརྒྱད་པ་ན་རང་ཡུལ་ལྐོག་གྱུར་དོན་སྤྱིའི་ཚུལ་གྱིས་འཇལ་བའི་བློ་ཡོད་པའི་
ཕྱིར་ཏེ། ས་བརྒྱད་པ་ན་རང་ལ་ལྐོག་ཏུ་གྱུར་པའི་སངས་རྒྱས་ཀྱི་ཡེ་ཤེས་འཇལ་བ་ཡོད་པའི་
ཕྱིར། གལ་ཏེ་སངས་ རྒྱས་ ཀྱི་ཡེ་ཤེས་དེ་ས་བརྒྱད་པས་མངོན་སུམ་དུ་རྟོགས་སོ་ཞེ་ན།
སངས་རྒྱས་ཀྱི་ཡེ་ཤེས་ཆོས་ཅན། སངས་རྒྱས་ནང་ཕན་ཚུན་ཁོ་ནའི་མངོན་སུམ་གྱི་སྤྱོད་ཡུལ་
མ་ ཡིན་པར་ཐལ། ས་བརྒྱད་ པའི་ མངོན་སུམ་གྱི་སྤྱོད་ཡུལ་ཡིན་པའི་ཕྱིར། རྟགས་ཁས་
བླངས། འདོད་ན། རྟོགས་པའི་ཆོས་སྐུ་མ་ཡིན་པར་ཐལ་ལོ། །
གཉིས་པ་ནི། སྒྲིབ་པ་ཀུན་བཏགས་མཐོང་ལམ་གྱི་སྐབས་སུ་སྤངས་ནས་ལྷན་
སྐྱེས་ཀྱི་གཉེན་པོར་སྒོམ་ལམ་བསྒོམ་ཞིང་གཉེན་པོ་ཡང་རྣམ་པ་བཞི་སྟེ། སུན་འབྱིན་པའི་
གཉེན་པོ། སྤོང་བའི་གཉེན་པོ། གཞིའི་གཉེན་པོ། ཐག་སྲིང་བའི་གཉེན་པོའོ། །དང་པོ་ནི།
ཟག་བཅས་རྣམས་ལ་ཉེས་དམིགས་སུ་བལྟ་བའོ། །གཉིས་པ་ནི། སྦྱོར་བ་དང༌། བར་ཆད་
མེད་ལམ་མོ། །གསུམ་པ་ནི། རྣམ་གྲོལ་ལམ་མོ། །བཞི་པ་ནི། ཁྱད་པར་གྱི་ལམ་མོ། །སྤོང་
ཚུལ་ལ་ཡང་། ཁ་ཅིག་ན་རེ། མངོན་པ་གོང་མ་ལྟར་ན། བསྐྱེད་འགྱུར་གྱི་དངོས་སུ་སྤོང་ཞིང་
འོག་མ་ལྟར་ན་འགག་འགྱུར་གྱིས་སྤོང་ལ། རང་ལུགས་ལ་ཡང་། སྔ་མ་ལྟར་བཟུང་སྟེ་བར་
ཆད་མེད་ལམ་སྐྱེད་པ་དང་སྤྱང་ བྱ་འགག་པ་དུས་མཉམ་པའི་ཕྱིར། ཤེས་བྱ་ཆོས་ཅན།
གཉེན་པོ་སྐྱེ་འགྱུར་གྱིས་སྤངས་བྱ་དངོས་སུ་སྤོང་བར་མི་འཐད་པར་ཐལ། སྐྱེ་འགྱུར་ལ་སྤང་
བྱ་སྤོང་བའི་བྱེད་པ་ཉེ་བར་མི་གནས་པའི་ཕྱིར། དེ་སྐད་དུ་ཡང་གཏན་ལ་དབབ་པ་བསྡུ་བ་
ལས། སྤོང་བའི་གཉེན་པོ་དེ་ཅི་སྐྱེས་ནས་སྤོང་ངམ། མ་སྐྱེས་ནས་སྤོང་ཞེ་ན། མ་སྐྱེས་པས་མ་
ཡིན་ནོ་ཞེས་གསུངས་པའི་ཕྱིར། རང་ལུགས་སྐྱེས་ཟིན་གྱིས་སྤོང་ཞིང་། སྤོང་ཚུལ་ངོ་སྐལ་གྱི་
སྒྲིབ་པའི་རིགས་རྒྱུན་མི་སྐྱེ་བར་བྱེད་པ་ཡིན་ནོ། །ཞེས་བརྗོད་ཟིན་ཏོ། །ཀུན་ལས་བཏུས་
• 2 2 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་ཀྱང་། ཕྱི་མ་མི་སྐྱེ་བའི་ཆོས་ཅན་དུ་འཇོག་པ་ནི་སྤོང་བའོ། །ཞེས་གསུངས་སོ། །ཕྲད་
ནས་སྤོང་ངམ། མ་ཕྲད་པར་སྤོང་ཞེ་ན། ཁ་ཅིག་ན་རེ། མ་ཕྲད་པར་སྤོང་སྟེ། སྤང་གཉེན་ཕྲད་
པ་མི་སྲིད་པའི་ཕྱིར་ཏེ། ཀུན་ལས་བཏུས་ལས། འདས་པ་འགགས། མ་འོངས་པ་མ་སྐྱེས།
ད་ལྟར་བ་ལམ་དང་ལྷན་ཅིག་ཏུ་འཇུག་པ་མེད་པར་བཤད་པའི་ཕྱིར། ཞེ་ན། འོ་ན། སྣང་བ་
དང་མུན་པ་ཕྲད་པ་མེད་པར་ཐལ། འདས་པ་འགགས། མ་འོངས་པ་མ་སྐྱེས། ད་ལྟ་བ་མུན་
པ་དང་ལྷན་ཅིག་ཏུ་འཇུག་པ་མེད་པའི་ཕྱིར། རྟགས་ཁྱབ་ཁས་བླངས། འདོད་མི་ནུས་ཏེ།
སྣང་བ་ཕྲ་མོ་དང་མུན་པ་ཕྲད་པ་ཡོད་པའི་ཕྱིར། སྤང་གཉེན་ལྷན་ཅིག་མི་གནས་འགལ་མ་
ཡིན་པར་ཐལ། སྤང་གཉེན་ཕྲད་པ་སྲིད་པའི་ཕྱིར་ཞེ་ན། ཤེས་བྱ་ཆོས་ཅན། ཚ་རེག་དང༌།
གྲང་རེག་ཕྲད་པ་མི་སྲིད་པར་ཐལ། དེ་གཉིས་ལྷན་ཅིག་མི་གནས་འགལ་བའི་ཕྱིར། འདོད་
ན༑ ཕྲད་པ་སྲིད་པར་ཐལ། ཚ་གྲང་སྐད་ཅིག་དང་པོར་ཕྲད། གཉིས་པར་གཅིག་ཤོས་ནུས་
མེད་དུ་བྱེད། གསུམ་པར་རྒྱུན་གཅོད་པའི་སྒོ་ནས་ལྷན་ཅིག་མི་གནས་འགལ་དུ་འཇོག་པའི་
ཕྱིར། གཞན་གྱི་རྣ་བའི་ལམ་དུ་ཡང་། །ལྷུང་བ་མེད་པའི་རིགས་ཚུལ་འདི། ཁོ་བོའི་རྣམ་
དཔྱོད་བློ་གྲོས་ཀྱིས། །ཀུན་གྱི་དགའ་སྟོན་ཆེད་དུ་བསྒྲུབས། །
གཉིས་པ་ལ་སྒོམ་ལམ་བསྒོམ་པའི་བྱེད་པ་བཤད། བྱེད་པ་ཅན་གྱི་སྒོམ་ལམ་
བཤད་པའོ། །དང་པོ་ལ་མཚམས་སྦྱར་བ་དང་། ཚིག་དོན་འགྲེལ་པ་གཉིས་ལས། དང་པོ་ནི།
གོ་རིམ་ཇི་ལྟ་བའི་དབང་དུ་བྱས་ནས་མཐོང་བའི་ལམ་གྱི་མཇུག་ཐོགས་སུ་སྒོམ་ལམ་བརྗོད་
པར་བྱ་བ་ཡིན་པ་ལས། ཤེས་བྱ་ཆོས་ཅན། སྒོམ་ལམ་གྱི་སྔོན་དུ་རེ་ཤིག་དེའི་བྱེད་པ་འཆད་
པ་ལ་རྒྱུ་མཚན་དང་དགོས་པ་ཡོད་དེ། སྒོམ་ལམ་ལས་སྒོམ་ལམ་གྱི་བྱེད་པ་སྟོན་པའི་མདོ་
བརྗོད་པར་བྱ་བ་ཉུང་བ་ཉིད་དང་། གདུལ་བྱ་སྒོམ་ལམ་གྱི་འབྲས་བུ་ལ་གཞོལ་བ་ཉིད་དུ་
བཞུགས་པའི་ཆེད་ཡིན་པའི་ཕྱིར། གཉིས་པ་ནི། སྒོམ་ལམ་བསྒོམ་པ་ལས་བྱུང་བའི་ཕན་
- 2
3 (] -



བྱ
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཡོན་ནི། སྒོམ་ལམ་གྱི་བྱེད་པ་ཡིན་པས་དབྱེ་གཞི། དབྱེ་ངོ༌། རྣམ་པ་དྲུག་གོ །དྲུག་པོ་གང་ཞེ་
ན༑ ཉོན་མོངས་པའི་ནུས་པ་བཅོམ་པས་རྣམ་པ་ཐམས་ཅད་དུ་སེམས་ལ་རང་དབང་ཉིད་དུ་
བྱེད་པ་དང༌། ང་རྒྱལ་བཅོམ་པས་དགེ་བའི་བཤེས་གཉེན་ལ་སོགས་པ་སྐྱེ་བོ་འདུད་འོས་
ཐམས་ཅད་ལ་འདུད་པ་དང་། འདོད་ཆགས་ལ་སོགས་པ་ཟིལ་གྱིས་གནོན་པ་དང་། ཕ་རོལ་
གྱིས་བྱས་པའི་གནོད་པ་རྗེས་སུ་སྒྲུབ་པའི་ཡུལ་མ་ཡིན་པ་ཉིད། ཡང་དག་པར་རྫོགས་པའི་
བྱང་ཆུབ་སྒྲུབ་པ་དང་། རྟེན་གྱི་ཡུལ་མཆོད་པར་བྱ་བ་ཉིད་དུ་བྱེད་པ་ཞེས་བྱའོ། །ཐེག་ཆེན་གྱི་
སྒོམ་ལམ་བསྒོམས་པས་སེམས་ལ་རང་དབང་དུ་བྱེད་པ་ཆོས་ཅན། སྒོམ་ལམ་གྱི་བྱེད་པ་
ཡིན་ཏེ། སྒོམ་ལམ་བསྒོམ་པ་ལས་བྱུང་བའི་ཕན་ཡོན་ཡིན་པའི་ཕྱིར།
གཉིས་པ་ལ། སྒོམ་ལམ་སྤྱིའི་མཚམས་སྦྱོར་བསྟན། སོ་སོའི་བྱེ་བྲག་རྒྱས་པར་
བཤད་པ་གཉིས། དང་པོ་ནི། བྱེད་པའི་འོག་ཏུ་སྒོམ་པའི་ལམ་ཏེ། དེ་ཡང་ཟག་པ་དང་བཅས་
པ་དང༌། ཟག་པ་མེད་པའི་བྱེ་བྲག་གིས་རྣམ་པ་གཉིས་སོ། །ངག་དོན། ཐེག་ཆེན་སྒོམ་ལམ་
ཆོས་ཅན། ཁྱོད་ལ་ཟག་བཅས་ཟག་མེད་གཉིས་སུ་འབྱེད་པའི་རྒྱུ་མཚན་ཡོད་དེ། ཁྱོད་ལ་
འཁྲུལ་པའི་གཉིས་སྣང་དང་བཅས་པ་དང༌། འཁྲུལ་པའི་གཉིས་སྣང་མེད་པའི་ཡེ་ཤེས་
གཉིས་སུ་དབྱེ་བར་ཡོད་པའི་ཕྱིར། གཉིས་པ་ལ། ཟག་བཅས་སྒོམ་ལམ་རྒྱས་པར་བཤད། །
ཟག་མེད་སྒོམ་ལམ་རྒྱས་པར་བཤད་པ་གཉིས། དང་པོ་ལ་མོས་པ་སྒོམ་ལམ་རྒྱས་པར་
བཤད། བསྔོ་བ་སྒོམ་ལམ་རྒྱས་པར་བཤད། རྗེས་སུ་ཡི་རང་སྒོམ་ལམ་བཤད། གསུམ་པོའི་
མཇུག་བསྡུ་བསྡུས་ཏེ་བསྟན་པའོ། །དང་པོ་ལ། དངོས་དང་ཕན་ཡོན་གཉིས། དང་པོ་ལ་སྤྱི་
གཞུང་གཉིས་ཀྱི་དང་པོ་ལ། མཚན་ཉིད། དབྱེ་བ། ཡུལ་དང་གསུམ། དང་པོ་ནི། ཐེག་ཆེན་
གྱི་ཟག་བཅས་སྒོམ་ལམ་གང་ཞིག །ཡུམ་ཡོན་ཏན་ཅན་དུ་མོས་པ་ནི་མོས་པ་སྒོམ་ལམ་གྱི་
མཚན་ཉིད་ཡིན་ནོ། །གཉིས་པ་ནི། རྩ་བའི་དབྱེ་བ་རང་དོན་མོས་པ་ཡིད་ལ་བྱེད་པ་དང་།
- 2
3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་དོན་མོས་པ་ཡིད་ལ་བྱེད་པ་དང༌། གཞན་དོན་མོས་པ་ཡིད་ལ་བྱེད་པ་གསུམ་མོ།།
འབྱེད་པའི་རྒྱུ་མཚན། ཁ་ཅིག་ན་རེ། རང་དོན་གཙོ་བོར་སྒྲུབ་པ་དང་། གཉིས་དོན་ཆ་མཉམ་
དུ་སྒྲུབ་པ་དང་། གཞན་དོན་གཙོ་བོར་སྒྲུབ་པའི་དབྱེ་བས་ཕྱེ་ཞེས་ཟེར། འོ་ན། ཤེས་བྱ་ཆོས་
ཅན། བྱང་འཕགས་ཀྱི་རྒྱུད་ལ་རང་དོན་མོས་པ་ཡིད་ལ་བྱེད་པའི་སྒོམ་ལམ་མེད་པར་ཐལ།
བྱང་འཕགས་ལ་རང་དོན་གཙོ་བོར་སྒྲུབ་པ་མེད་པའི་ཕྱིར་ཏེ། བྱང་འཕགས་ཡིན་ན་གཞན་
དོན་གཙོ་བོར་སྒྲུབ་པས་ཁྱབ་པའི་ཕྱིར། རང་ལུགས་ལ་བསམ་པས་གཞན་དོན་གཙོ་བོར་
སྒྲུབ་པར་མཚུངས་ཀྱང་། སྦྱོར་བས་རང་དོན་གཙོ་བོར་སྒྲུབ་པ་ལྟར་སྣང་བ་དང་། གཉིས་
དོན་ཆ་མཉམ་དང་། གཞན་དོན་གཙོ་བོར་སྒྲུབ་པ་ལྟར་སྣང་བའི་བྱེ་བྲག་གིས་ཕྱེ། ས་མཚམས་
ནི་དང་པོ་མ་དག་ས་དྲུག་(བདུན་དེ་གི་ རྗེས་ཐོབ་ཀྱིས་བསྡུས་ཏེ། མ་དག་ས་དྲུག་༼བདུན་ གི་
གནས་སྐབས་སུ། བདག་ཏུ་ང་རྒྱལ་བ་ཕྲ་མོ་མ་སྤངས་ཤིང་། ཉོན་ཡིད་གནས་མ་གྱུར་པའི་
ཕྱིར། གཉིས་པ་ནི། ས་བརྒྱད་པ་དང་དགུ་པས་བསྡུས་ཏེ། ས་བརྒྱད་པ་དང་དགུ་པར་ཉོན་
ཡིད་གནས་གྱུར་ཅིང་། བདག་གཞན་མཉམ་པ་ཉིད་དུ་རྟོགས་པར་འབྲས་བུ་མངོན་དུ་གྱུར་
པའི་ཕྱིར། གསུམ་པ་ནི། ས་བཅུ་པས་བསྡུས་ཏེ། ས་བཅུ་པར་གཞན་དོན་བྱེད་ཚུལ་སངས་
རྒྱས་དང་མཉམ་པའི་ཕྱིར། དེ་སྐད་དུ་ཡང་འགྲེལ་ཆེན་ལས། བདག་ཏུ་ང་རྒྱལ་བའི་ས་བོན་
མ་ཟད་པ་ཉིད་ཀྱིས་དང་པོ་ཁོ་ན་རང་གི་དོན་གྱི་མོས་པ་ཞེས་བྱ་བ་དང༌། རང་དང་གཞན་
མཉམ་པ་ཉིད་ཀྱིས་རང་དང་གཞན་གྱི་མོས་པ་ཞེས་པ་དང༌། འདིར་ནི་གཞན་དོན་ལྷུར་ལེན་
པའོ། །ཞེས་གསུངས་པས་སོ། །མོས་པ་སྒོམ་ལམ་གསུམ་པོ་ལ་ཡན་ལག་གི་དབྱེ་བ་རྣམ་པ་
གསུམ་གསུམ་དུ་ཡོད་དེ། ཆུང་ངུ་འབྲིང་ཆེན་པོ་གསུམ་གསུམ་དུ་ཡོད་པའི་ཕྱིར། ཉིང་ལག་
གི་དབྱེ་བ་དགུ་དགུར་ཡོད་དེ། ཆུང་ངུ་འབྲིང་ཆེན་པོ་གསུམ་པོ་ལ་ཡང་། ཆུང་ངུའི་ཆུང་ངུ་
སོགས་གསུམ་གསུམ་དུ་ཡོད་པའི་ཕྱིར། གསུམ་པ་ནི། ཤེར་ཕྱིན་བརྗོད་བྱེད་དང་བཅས་
- 2 3 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼ ༣༥
པའོ། །མདོ་ནི། ལ་ལས་ཤེས་རབ་ཀྱི་ཕ་རོལ་ཏུ་ཕྱིན་པ་བྲིས་ནས་གླེགས་བམ་དུ་བགྱིས་ཏེ།
ཞེས་སོགས་སོ། །
གཉིས་པ་ལ། མཚམས་སྦྱར་བ་དང་། ཚིག་དོན་འགྲེལ་པ་གཉིས་ལས། དང་
པོ་ནི། དེའི་ཕྱིར་སྒོམ་པའི་ལམ་ཟག་པ་དང་བཅས་པ་མོས་པ་དང་། བསྔོ་བ་དང་། རྗེས་སུ་ཡི་
རང་བ་ཡིད་ལ་བྱེད་པ་ཞེས་བྱ་བ་རྣམས་ཀྱི་ནང་ནས་སྒོམ་པའི་ལམ་དང་པོ་མོས་པ་ཡིད་ལ་
བྱེད་པ་ཞེས་བྱ་བ་འཆད་པ་ལ་རྒྱུ་མཚན་ཡོད་དེ། དགེ་བའི་རྩ་བ་མི་ཟད་པ་དང་སྤེལ་བ་ལ་
སོགས་དགོས་པའི་ཕྱིར། གཉིས་པ་ནི། ཟག་བཅས་སྒོམ་ལམ་དབྱེ་བ་ཡོད་པར་མ་ཟད་མོས་
པ་སྒོམ་ལམ་ལ་ཡང་རྣམ་པ་གསུམ་མོ། །ཇི་ལྟར་ན། སྦྱོར་བས་རང་དང་། གཉིས་ཀ་དང༌།
གཞན་གྱི་དོན་ལ་དམིགས་པ་གསུམ་ཡོད་པ་ཉིད་ཀྱིས་སོ། ཁོ་ན་རེ། མོས་པ་སྒོམ་པའི་དང་
པོར་དོན་གསུམ་མངོན་དུ་བྱེད་པར་ཐལ། མོས་པ་སྒོམས་པས་དོན་གསུམ་ཐོབ་པའི་ཕྱིར།
ཞེ་ན། མོས་པ་སྒོམ་ལམ་ཆོས་ཅན། ཇི་ལྟར་མོས་པ་བཞིན་དགེ་བའི་དོན་གསུམ་མཐོང་བ་སྟེ།
ཐོབ་པའི་རྟེན་ཡིན་ན་ཡང་ཁྱོད་སྒོམ་པའི་དང་པོ་དོན་གསུམ་མངོན་དུ་མི་བྱེད་དེ། དེ་ལྟ་ཡིན་
ན་ཡང་ཁྱོད་དོན་གསུམ་མ་ཐོབ་པ་ཐོབ་པའི་ཕྱིར་དུ་སྒོམ་པའི་ལམ་གྱི་དབང་དུ་བྱས་པའི་
ཕྱིར། མོས་པ་སྒོམ་ལམ་གསུམ་པོ་དེ་དག་ཀྱང་རེ་རེ་ཞིང་ཆུང་ངུ་ལ་སོགས་པའི་བྱེ་བྲག་གིས་
རྣམ་པ་གསུམ་གསུམ་མིན་ལ་དེ་ཡང་སོ་སོར་ཆུང་ངུའི་ཆུང་ངུ་ལ་སོགས་པའི་དབྱེ་བས་རྣམ་པ་
གསུམ་གསུམ་ཡིན་ཏེ། དེ་ལྟར་ནི་དགུ་ཚན་གསུམ་གྱི་མོས་པ་རྣམ་པ་ཉི་ཤུ་རྩ་བདུན་ནོ།།
ངག་དོན། མོས་ པ་ སྒོམ་ ལམ་ཆོས་ཅན། ཁྱོད་ལ་རང་དོན་མོས་ པ། གཉིས་དོན་མོས་པ།
གཞན་དོན་མོས་པ་གསུམ་དུ་འབྱེད་པའི་རྒྱུ་མཚན་ཡོད་དེ། ཁྱོད་ལ་སྦྱོར་བས་རང་དོན་གཙོ་
བོར་སྒྲུབ་པ་གཉིས་དོན་ཆ་མཉམ་དུ་སྒྲུབ་པ། གཞན་དོན་གཙོ་བོར་སྒྲུབ་པ་རྣམས་སུ་ཡོད་
པའི་ཕྱིར།
-23 3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ། མཚམས་སྦྱར་བ་དང་། ཚིག་དོན་འགྲེལ་པ་གཉིས་ལས། དང་པོ་
ནི༑ ཤེས་བྱ་ཆོས་ཅན། དེ་ལྟར་མོས་པ་ལ་སངས་རྒྱས་ལ་སོགས་པས་བསྟོད་པ་དང་བཀུར་
བ་དང་བསྔགས་པ་བཤད་པ་ལ་དགོས་པ་ཡོད་དེ། མོས་པ་སྒོམ་ལམ་དེ་བསྒོམ་པའི་བྱང་
ཆུབ་ སེམས་ དཔའ་ སྤྲོ་བ་བསྐྱེད་ པའི་ ཆེད་ ཡིན་ པའི་ཕྱིར། གཉིས་པ་ནི། བསྟོད་བཀུར་
བསྔགས་པར་འདོད་དོ། །གང་ལ་ན་ཇི་ལྟར་མོས་པ་བཞིན་དོན་གསུམ་མཐོང་བའི་ཆོས་ཀྱི་
མཚན་ཉིད་ཅན་གྱི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཞུགས་པའི་མོས་པ་ཡིད་ལ་བྱེད་པ་དང་
པོ་དང་། གཉིས་པ་དང༌། གསུམ་པ་ལའོ། །ཇི་ལྟར་ན་གོ་རིམ་བཞིན་དུ་སོ་སོར་རང་དོན་
མོས་པའི་གནས་སྐབས་དགུ་དག་ཏུ་བསྟོད་པ་ཆུང་ངུ་རྣམ་པ་དགུས་བསྟོད་པ་དང་། གཉིས་
དོན་མོས་པའི་གནས་སྐབས་སུ་བསྟོད་པ་འབྲིང་པོ་དགུས་བཀུར་བ་དང་། གཞན་དོན་མོས་
པའི་གནས་སྐབས་སུ་བསྟོད་པ་ཆེན་པོ་དགུས་བསྔགས་པར་འདོད་དོ། །དགོས་པ། གོང་
ནས་གོང་དུ་འཇུག་ཅིང་མངོན་པར་དགའ་བར་བྱ་བའི་ཆེད་དུའོ། །གང་གིས་ན། སངས་རྒྱས་
དང་བྱང་སེམས་གོང་མ་རྣམས་ཀྱིས་སོ། །དེས་ན་མོས་པ་སྒོམ་ལམ་ལ་བསྟོད་པ་ལ་སོགས་པ་
འདི་དག་ནི་དོན་ཡང་དག་པ་ཇི་ལྟ་བ་བཞིན་རྟོགས་པའི་མཚན་ཉིད་ཅན་ཡིན་གྱི་གཅམ་བུ་ངོ་
བསྟོད་ཀྱི་ངོ་བོ་ནི་མ་ཡིན་ནོ། །ངག་དོན། མོས་པ་སྒོམ་ལམ་བསྒོམ་པའི་བྱང་སེམས་ལ་
སངས་རྒྱས་ལ་སོགས་པས་བསྟོད་པ་ཆོས་ཅན། དགོས་པ་ཡོད་དེ། མོས་པ་སྒོམ་ལམ་བསྒོམ་
པ་ལ་མངོན་པར་དགའ་བའི་ཆེད་ཡིན་པའི་ཕྱིར། །
གཉིས་ པ་ ལ་ སྤྱི་ གཞུང་གཉིས་ ལས། དང༌ པོ་ ལ། བསྔོ་ བའི་ ཡུལ། བསྔོ་ རྒྱུ།
བསྔོ་ ཚུལ། བསྔོ་བ་སྒོམ་ལམ་གྱི་ངོ་བོ་དང་བཞི། དང་པོ་ནི། བསྔོ་བ་སྤྱིར་མངོན་མཐོ་དང་
ངེས་ལེགས་གཉིས་ཡིན། ངེས་ལེགས་ལ་ཡང་བྱང་ཆུབ་གསུམ་གྱི་དབྱེ་བས་རྣམ་པ་གསུམ་དུ་
ཡོད་དོ། །འདིར་རྫོགས་པའི་བྱང་ཆུབ་ཁོ་ན་ལ་གཟུང་སྟེ། མངོན་མཐོ་ནི་གོ་འཕངས་མི་
- 2 3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བརྟན་པའི་རང་བཞིན་ཡིན་པས། མཐར་ཐུག་གི་བསྔོ་བར་མི་རུང་ལ། ཉན་རང་གི་བྱང་ཆུབ་
ཀྱང་གཞན་དོན་རྒྱ་ཆེན་པོ་ལ་མི་འཇུག་པས་མཐར་ཐུག་གི་འཐོབ་བྱ་མ་ཡིན་པའི་ཕྱིར། བསྔོ་
རྒྱུ༑ རང་གཞན་གྱི་བསགས་པའི་དུས་གསུམ་གྱི་དགེ་རྩ་རྣམས་སོ། ཁ་ཅིག །ཆོས་དབྱིངས་
ཀྱང་བསྔོ་རྒྱུའི་དགེ་བ་ཡིན་ཏེ། འགྲོ་ཀུན་དགེ་བ་ཇི་སྙེད་ཡོད་པ་དང་། །བྱས་དང་བྱེད་འགྱུར་
དེ་བཞིན་བྱེད་པ་དང་། །བཟང་པོ་ཇི་བཞིན་དེ་འདྲའི་ས་དག་ལ། །ཀུན་ནས་ཀུན་ཀྱང་བཟང་
པོར་ རེད་ གྱུར་ཅིག །ཞེས་ པའི་ ཚིག་ རྐང་དང༌ པོས་བརྟན་ གཡོ་ཀུན་ལ་ ཡོད་ པའི་ཆོས་
དབྱིངས་དགེ་རྩ་ཡིན་པར་བསྟན་ལ་བྱས་དང་ཞེས་སོགས་ཀྱིས་འདུས་བྱས་ཀྱི་དགེ་རྩ་དུས་
གསུམ་དུ་འབྲེལ་བ་རྣམས་ངོས་འཛིན་པའི་ཕྱིར་ཞེ་ན། མཚམས་མེད་ཀྱི་ལས་དང་མི་དགེ་བ་
བཅུ་ཡང་ཆོས་ཅན། བསྔོ་རྒྱུའི་དགེ་རྩ་དང་ལྡན་པར་ཐལ། ཆོས་དབྱིངས་དང་ལྡན་པའི་ཕྱིར།
གཞན་ཡང་། ཤེས་བྱ་ཆོས་ཅན། གནས་སྐབས་དགེ་རྩ་ ཆད་པ་ མི་ སྲིད་ པར་ཐལ། ཆོས་
དབྱིངས་དང་མི་ལྡན་པའི་སེམས་ཅན་མི་སྲིད་པར་ཐལ། སྔ་ཕྱིའི་ཁྱབ་པ་ཁས་བླངས་སོ།།
ཆོས་ དབྱིངས་ ཆོས་ཅན། བསྔོས་ པས་ འགྱུར་ བ་ སྲིད་པར་ཐལ། དགེ་ རྩ་ ཡིན་པའི་ཕྱིར། །
དངོས་པོ་ཡིན་པར་ཐལ། དགེ་རྩ་ཡིན་པའི་ཕྱིར། བྱས་པས་ཕྱི་མ་ལ་འདོད་དེ། རྟག་དངོས་
ཡིན་པའི་ཕྱིར་ཞེ་ན། ཆོས་དབྱིངས་ཆོས་ཅན། རྟོག་དངོས་མ་ཡིན་པར་ཐལ། གཅིག་ཅར་དུ་
འབྲས་བུ་སྐྱེད་བྱེད་མ་ཡིན་པའི་ཕྱིར། ཁོ་ན་རེ། ཆོས་དབྱིངས་དགེ་བར་བཤད་དེ། དོན་དམ་
པའི་དགེ་བར་བཤད་པས་སོ། །ཞེ་ན། ཀུན་གྱི་གཞིའི་ས་བོན་ཆོས་ཅན། དགེ་བར་ཐལ།
རྗེས་འབྲེལ་གྱི་དགེ་བར་བཤད་པའི་ཕྱིར། ཁྱབ་པ་ཁས་བླངས། འདོད་ན། དགེ་བ་མ་ཡིན་
པར་ཐལ། ལུང་མ་བསྟན་ཡིན་པའི་ཕྱིར། གཞན་ཡང་འཁོར་བ་ཆོས་ཅན། མི་དགེ་བར་
ཐལ། དོན་ དམ་པའི་ མི་དགེ་བར་བཤད་པའི་ཕྱིར། རྟགས་ཁྱབ་ཁས་བླངས། འདོད་ན།
ཁམས་གོང་གཉིས་ན་མི་དགེ་བ་ཡོད་པར་ཐལ། འཁོར་བ་མི་དགེ་བ་ཡིན་པའི་ཕྱིར། དེས་ན་
- 2 35 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་དབྱིངས་དགེ་བ་བཏགས་པ་ བ་ཡིན་ཏེ། འདོགས་པའི་ཆོས་གསུམ་ཚང་བའི་ཕྱིར།
འདོགས་པའི་རྒྱུ་མཚན་ཡོད་དེ། སྡིག་པ་མེད་ཙམ་ཡིན་པ་ལ་དགོངས་ནས་དགེ་བར་
བཏགས་པའི་ཕྱིར། དགོས་པ་ཞུམ་པ་སེལ་བའི་ཆེད་ཡིན་པའི་ཕྱིར། དངོས་ལ་གནོད་བྱེད།
འདུས་བྱས་མ་ཡིན་པས་སོ། །དབུས་མཐའི་འགྲེལ་བཤད་ལས། འདུས་མ་བྱས་ཀྱི་དགེ་བ་
བཤད་པ་དང་འགལ་ཞེ་ན། མི་འགལ་ཏེ། དེ་ཡང་དགེ་བ་བཏགས་པ་བ་ལ་དགོངས་པའི་
ཕྱིར། འགྲོ་ཀུན་དགེ་བ་ཇི་སྙེད་ཡོད་པ་དང་། །ཞེས་སོགས་ཀྱི་དོན་ཡང་། ཚིག་རྐང་དང་པོས་
དགེ་རྩ་མདོར་བསྟན། ཕྱི་མས་བྱས་དང་བྱེད་འགྱུར་སོགས་རྒྱས་པར་བཤད་པའམ། ཡང་ན་
ཚིག་རྐང་དང་པོས་འགྲོ་བ་ཀུན་གྱི་དགེ་རྩ་བསྟན་ནས། ལྷག་མས་དམིགས་ཡུལ་དེས་བྱས་
པ་དང་། བྱེད་པར་འགྱུར་བ་དང་། བྱེད་བཞིན་པ་རྣམས་གཟུང་ངོ༌། །བསྔོ་བའི་དགོས་པ་ནི།
དགེ་བའི་རྩ་བ་མི་ཟད་ཅིང༌། བྱང་ཆུབ་ཏུ་བསྒྱུར་བའི་ཆེད་དུ་བསྔོ་སྟེ། ཇི་ལྟར་ཆུ་ཐིགས་རྒྱ་
མཚོ་ཆེ་ནང་ལྷུང་། །རྒྱ་མཚོ་མ་ཟད་བར་དུ་དེ་མི་ཟད། །དེ་བཞིན་བྱང་ཆུབ་ཡོངས་བསྔོའི་དགེ་
བ་ཡང་། །བྱང་ཆུབ་མ་ཐོབ་བར་དུ་དེ་མི་ཟད། །ཞེས་གསུངས་སོ། །གསུམ་པ་ནི། བདེན་
པར་མི་དམིགས་ པའི་ཚུལ་གྱིས་བསྔོ་བའོ། །བཞི་པ་ནི། ཟག་བཅས་སྒོམ་ལམ་གང་ཞིག་
དགེ་རྩ་རྫོགས་པའི་བྱང་ཆུབ་ཏུ་བསྔོ་བ་ནི་བསྔོ་བ་སྒོམ་ལམ་གྱི་མཚན་ཉིད་ཡིན་ནོ། །མདོ་ནི།
ཉན་ཐོས་དང་རང་སངས་རྒྱས་ཐམས་ཅད་ཀྱི་སྦྱིན་པ་ལ་སོགས་པའི་བསོད་ནམས་བྱ་བའི་
དངོས་པོ་ལས། བྱང་སེམས་ཀྱིས་བླ་མེད་རྫོགས་པའི་བྱང་ཆུབ་ཏུ་མི་དམིགས་པའི་ཚུལ་གྱིས་
ཡོངས་སུ་བསྔོ་བ་འདི་ཉིད་རབ་ཅེས་བྱའོ། །ཞེས་སོགས་སོ། ། །
གཉིས་པ་ལ་མཚམས་སྦྱར་བ་དང༌། ཚིག་དོན་འགྲེལ་པ་གཉིས་ལས། དང་པོ་
ནི༑ ཤེས་བྱ་ཆོས་ཅན། མོས་པ་སྒོམ་ལམ་བསྟན་ནས། གཉིས་པ་བསྔོ་བ་ཡིད་ལ་བྱེད་པ་
ཞེས་བྱ་བ་འཆད་པ་ལ་རྒྱུ་མཚན་ཡོད་དེ། དེ་ལྟར་མོས་པ་ལས་བསྔོ་བ་འབྱུང་བས་སོ།།
- 2 3 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གཉིས་པ་ནི། བསྔོ་བ་རྣམ་པ་བཅུས་བྱེད་དོ། །གང་དུ་ན། བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཏུའོ། །དགོས་པ་སེམས་ཅན་ཐམས་ཅད་ཀྱི་དོན་དུ་མི་ཟད་པར་བྱ་བའི་ཕྱིར་
དུའོ། །གང་གིས་ན། ཐེག་པ་གསུམ་གྱིས་གདུལ་བར་བྱ་བའི་སེམས་ཅན་ལ་ལམ་ཉེ་བར་
བསྟན་པའི་རྒྱུའི་ངོ་བོའི་བྱེད་པ་དང་ལྡན་པ་རྣམས་ཀྱིས་སོ། །བཅུ་གཉིས་པོ་གང་ཞེ་ན། ཇི་
སྐད་བཤད་པའི་མོས་པ་ཁྱད་པར་ཅན་གྱི་མིང་དུ་བཏགས་པའི་བསྔོ་བ་ཡིད་ལ་བྱེད་པ་བླ་ན་
མེད་པའི་སྒོམ་ལམ་ནི་གོ་རིམ་བཞིན་དུ་བླ་ན་མེད་པའི་བྱང་ཆུབ་དོན་དམ་པར་མ་དམིགས་
ཤིང་། ཀུན་རྫོབ་ཏུ་དམིགས་ནས་དགེ་རྩ་རྫོགས་པའི་བྱང་ཆུབ་ཏུ་བསྔོ་བ་མི་དམིགས་པའི་
བསྔོ་བ་སྒོམ་ལམ་ནི། ཚུལ་ཁྲིམས་ལ་སོགས་པའི་ཕུང་པོ་དོན་དམ་པར་མི་དམིགས་ཤིང༌།
ཀུན་རྫོབ་ཏུ་དགེ་རྩ་རྫོགས་བྱང་དུ་བསྔོ་བ་ཕྱིན་ཅི་མ་ལོག་པའི་བསྔོ་བ་སྒོམ་ལམ་ནི། བསྔོ་
བར་བྱེད་པའི་སེམས་དོན་དམ་པར་མི་དམིགས་ཤིང་། ཀུན་རྫོབ་ཏུ་དགེ་རྩ་རྫོགས་བྱང་དུ་
བསྔོ་བ་དབེན་པའི་བསྔོ་བ་སྒོམ་ལམ་ནི། བདག་ལ་སོགས་པ་དང་ལྡན་པའི་དངོས་པོ་དོན་
དམ་ པར་མ་དམིགས་ཤིང༌། ཀུན་རྫོབ་འདྲ། དེ་བཞིན་གཤེགས་པའི་དགེ་བའི་ རྩ་ བའི་
ཚོགས་ཀྱི་རང་བཞིན་དྲན་པའི་བསྔོ་བ་སྒོམ་ལམ་ནི། དུས་གསུམ་གྱི་སངས་རྒྱས་ཀྱི་དགེ་བ་
དོན་དམ་པར་མི་དམིགས་ཤིང་གཞན་འདྲ། ཐབས་མཁས་པ་དང་བཅས་པའི་བསྔོ་བ་སྒོམ་
ལམ་ནི་སྦྱིན་པ་ལ་སོགས་པ་དོན་དམ་པར་ཞེས་སོགས་འདྲ། མཚན་མ་མེད་པའི་བསྔོ་བ་
སྒོམ་ལམ་ནི། མཚན་མ་དོན་དམ་པར་ཞེས་སོགས་འདྲ། སངས་རྒྱས་ཀྱི་སྣང་བའི་བསྔོ་བ་
སྒོམ་ལམ་ནི། ལམ་ ཐམས་ཅད་དོན་དམ་པར་ཞེས་སོགས་འདྲ། ཁམས་གསུམ་པར་མ་
གཏོགས་པའི་བསྔོ་བ་སྒོམ་ལམ་ནི་འདོད་པ་ལ་སོགས་པའི་ཁམས་དོན་དམ་པར་ཞེས་
སོགས་འདྲ། བསོད་ནམས་ཆེན་པོ་འབྱུང་བའི་བསྔོ་བ་སྒོམ་ཆུང་ངུ་ནི་དགེ་བ་བཅུ་ལ་སོགས་
པའི་ལས་ཀྱི་ལམ་དོན་དམ་པར་ཞེས་སོགས་སོ། །བསོད་ནམས་ཆེན་པོ་འབྱུང་བའི་བསྔོ་བ་
- 2 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒོམ་འབྲིང་ནི་རྒྱུན་དུ་ཞུགས་པ་ལ་སོགས་པ་དོན་དམ་པར་ཞེས་སོགས་སོ། །བསོད་ནམས་
ཆེན་པོ་འབྱུང་བའི་བསྔོ་བ་སྒོམ་ལམ་ཆེན་པོ་ནི་བླ་ན་མེད་པའི་བྱང་ཆུབ་དོན་དམ་པར་མ་
དམིགས་ཤིང་ཀུན་རྫོབ་ཏུ་དམིགས་པའི་སྒོ་ནས་དགེ་བ་རྫོགས་བྱང་དུ་བསྔོ་བའོ། །ངག་དོན།
བསྔོ་བ་སྒོམ་ལམ་ཆོས་ཅན། བཅུ་གཉིས་སུ་ཡོད་དེ། མོས་པ་ཁྱད་པར་ཅན་གྱི་བསྔོ་བའི་སྒོམ་
ལམ་ནས། བསོད་ནམས་ཆེན་པོ་འབྱུང་བའི་བསྔོ་བ་སྒོམ་ལམ་ཆེན་པོའི་བར་དུ་དབྱེ་བར་
ཡོད་པའི་ཕྱིར།
གསུམ་པ་ལ་མཚམས་སྦྱར་བ་དང༌། ཚིག་དོན་འགྲེལ་པ་གཉིས་ལས། དང་པོ་
ནི༑ ཤེས་བྱ་ཆོས་ཅན། བསྔོ་བ་སྒོམ་ལམ་བཤད་ནས་གསུམ་པ་རྗེས་སུ་ཡི་རང་བ་ཡིད་ལ་
བྱེད་པ་ཞེས་བྱ་བའི་སྒོམ་ལམ་འཆད་པ་ལ་རྒྱུ་མཚན་ཡོད་དེ། དེ་ལྟར་ལེགས་པར་བསྔོས་
པའི་དངོས་པོ་མངོན་པར་སྤེལ་བར་བྱ་བའི་ཆེད་ཡིན་པས་སོ། །གཉིས་པ་ནི། རྗེས་སུ་ཡི་རང་
བར་བྱ་བ་དག་ཡིན་ནོ། །གང་ལ་ན། རང་གཞན་གྱི་དགེ་རྩ་ལའོ། །གང་གི་སྒོ་ནས་ན། རབ་
ཏུ་དགའ་བའི་སེམས་ཀྱིས་སོ། །ཇི་ལྟར་ན། ཀུན་རྫོབ་ཏུ་ཐབས་ཀྱིས་དགེ་བའི་རྩ་བ་རྣམས་
དམིགས་ནས་དོན་དམ་པར་མ་དམིགས་པ་ཉིད་ཀྱིས་སོ། །མདོ་ནི། ཐབས་ལ་མཁས་པས་
མི་དམིགས་པའི་ཚུལ་གྱིས་དགེ་བ་དེ་དག་ཞེས་སོགས་སོ། །ངག་དོན། དགེ་བ་ལ་ཡི་རང་
བའི་ས་གཉིས་པའི་རྗེས་ཐོབ་ཡེ་ཤེས་ཆོས་ཅན། རྗེས་སུ་ཡི་རང་སྒོམ་ལམ་ཡིན་ཏེ། ཐེག་
ཆེན་གྱི་ཟག་བཅས་སྒོམ་ལམ་གང་ཞིག་དགེ་བ་ལ་ཡི་རང་བར་བྱེད་པའི་ཕྱིར། བཞི་པ་ནི། དེ་
ལ་བསྡུས་པའི་དོན་ནི། མོས་པ་ཡིད་ལ་བྱེད་པའི་སྒོམ་ལམ་ཆོས་ཅན། ཁྱོད་བསྒོམ་པ་ལ་
དགོས་པ་ཡོད་དེ། འབྱུང་ཁུངས་དག་ནས་གསེར་གྱི་གར་བུ་འབྱུང་བ་བཞིན་དུ་བསོད་ནམས་
མངོན་པར་འདུ་བྱེད་པའི་ཕྱིར། བསྔོ་བ་ཡིད་ལ་བྱེད་པའི་སྒོམ་ལམ་ཆོས་ཅན། ཁྱོད་བསྒོམས་
པ་ལ་དགོས་པ་ཡོད་དེ། གསེར་གྱི་གར་བུ་དེ་གསེར་མགར་གྱིས་རྒྱན་དུ་བསྒྲུབས་པ་བཞིན་
- 23 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
དུ་ཡང་དག་པར་རྫོགས་པའི་བྱང་ཆུབ་ཀྱི་ཡན་ལག་ཏུ་བྱེད་པའི་ཕྱིར། རྗེས་སུ་ཡི་རང་བ་ཡིད་
ལ་བྱེད་པའི་སྒོམ་ལམ་ཆོས་ཅན། ཁྱོད་བསྒོམས་པ་ལ་དགོས་པ་ཡོད་དེ། རང་དང་གཞན་
གྱི་བསོད་ནམས་བྱ་བ་ཐོབ་པར་མཉམ་པ་ཉིད་དུ་བྱེད་པའི་ཕྱིར། ཁ་ཅིག །ས་ཐོབ་ནས་དགེ་
བ་གསོག་པ་དང་། རྗེས་སུ་ཡི་རང་ནི་བསོད་ནམས་མཉམ་ཟེར་བ་མི་འཐད་དེ། ས་གཉིས་པ་
ནས། སངས་རྒྱས་ཀྱི་དགེ་རྩ་ལ་རྗེས་སུ་ཡི་རང་བ་ཡོད་པའི་ཕྱིར། །
གཉིས་ པ་ ལ། ཟག་བཅས་ཟག་མེད་གཉིས་ ཀྱི་ མཚམས་སྦྱར་བཤད། ཟག་
བཅས་ཟག་མེད་སོ་སོའི་ངོ་བོ་བཤད་པ་གཉིས། དང་པོ་ནི། དམན་པ་དང་མཆོག་གི་རིམ་
པས་ཟག་པ་དང་བཅས་པའི་འོག་ཏུ་ཟག་པ་མེད་པའི་སྒོམ་པའི་ལམ་སྟེ། དེ་ཡང་སྒྲུབ་པ་སྒོམ་
ལམ་དང༌། རྣམ་དག་སྒོམ་ལམ་གཉིས་སོ། །འདི་གཉིས་ཀྱི་ཁྱད་པར་སྔ་མ་བར་ཆད་མེད་
ལམ་དང༌། ཕྱི་མ་རྣམ་གྲོལ་ལམ་མོ། ཁ་ཅིག་སྤང་བྱ་སོ་སོ་ལ་ལྟོས་ཏེ། འདི་གཉིས་གཞི་
མཐུན་ཡོད་དེ། སྔ་མའི་རྣམ་གྲོལ་ལམ་ཕྱི་མའི་བར་ཆད་མེད་ལམ་ཡིན་པའི་ཕྱིར། ཞེ་ན། མི་
འཐད་དེ། བར་ཆད་མེད་ལམ་སྤོང་གཉེན་དུ་ངེས་ལ། རྣམ་གྲོལ་ལམ་སྤོང་གཉེན་མ་ཡིན་པ་
དང༌། སྤང་བྱ་རེ་རེ་ཡང་གཉེན་པོ་ལམ་བཞི་བཞིར་ཕྱེ་བ་སྔ་ཕྱི་གཉིས་ཀྱི་བར་དུ་སྦྱོར་ལམ་
དང༌། ཁྱད་པར་གྱི་ལམ་གྱིས་ཆོད་པའི་ཕྱིར་དང་། རྗེས་ཐོབ་ཀྱིས་ཀྱང་ཆོད་པ་ཡིན་པའི་ཕྱིར།
ངག་དོན། ཟག་མེད་སྒོམ་ལམ་ཆོས་ཅན། གཉིས་སུ་ཡོད་དེ། སྒྲུབ་པ་སྒོམ་ལམ་དང་རྣམ་
དག་སྒོམ་ལམ་དུ་དབྱེར་རུང་བའི་ཕྱིར།
གཉིས་པ་ལ། ཟག་མེད་སྒྲུབ་པ་སྒོམ་ལམ་བཤད། རྣམ་པར་དག་པའི་སྒོམ་ལམ་
བཤད་པ་གཉིས། དང་པོ་ལ་མཚམས་སྦྱར་བ་དང༌། ཚིག་དོན་འགྲེལ་པ་གཉིས་ལས། དང་
པོ་ནི། དེའི་ཕྱིར་དང་པོར་མངོན་པར་སྒྲུབ་པའི་མཚན་ཉིད་ཀྱི་སྒོམ་པའི་ལམ་འཆད་པ་ལ་རྒྱུ་
མཚན་ཡོད་དེ། རྣམ་དག་སྒྲུབ་བྱེད་ཡིན་པའི་ཕྱིར། གཉིས་པ་ནི། ས་གཉིས་པའི་བར་ཆད་
- 2
3
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་ལམ་ཆོས་ཅན། སྒྲུབ་པ་སྒོམ་ལམ་གྱི་ངོ་བོ་ཉིད་ཡིན་ཏེ། གཟུགས་ལ་སོགས་པ་ཕྱིན་ཅི་
མ་ལོག་པར་མངོན་སུམ་དུ་མཐོང་ཟིན་རྒྱུན་ལྡན་དུ་གོམས་པར་བྱེད་པའི་བར་ཆད་མེད་ལམ་
ཡིན་པའི་ཕྱིར། སྒྲུབ་པ་སྒོམ་ལམ་ཆོས་ཅན། མཆོག་ཉིད་ཡིན་ཏེ། ཁྱོད་ལ་མ་བརྟེན་པར་
གཞན་གྱིས་སངས་རྒྱས་ཉིད་མི་ཐོབ་པའི་ཕྱིར། སྒྲུབ་པ་སྒོམ་ལམ་ཆོས་ཅན། ཀུན་ལ་མངོན་
པར་འདུ་མི་བྱེད་དེ། ཆོས་ཐམས་ཅད་ཀྱི་ཁྱད་པར་བདེན་པའི་སྐྱེ་བ་མེད་པར་རྟོགས་པར་
སྦྱོར་བའི་ཕྱིར། སྒྲུབ་པ་སྒོམ་ལམ་ཆོས་ཅན། གཏོད་པར་བྱེད་པ་ཡིན་ཏེ། གོང་དུ་བསྟན་པ་
དེ་ལྟ་བུའི་ངོ་བོ་ཉིད་ལ་སོགས་པ་དང་ལྡན་པའི་ལམ་ཆོས་རྣམས་མི་དམིགས་པ་ཉིད་དུ་རྣལ་
འབྱོར་པའི་རྒྱུད་ལ་བསྐྱེད་པའི་ཕྱིར། སྒྲུབ་པ་སྒོམ་ལམ་ཆོས་ཅན། དོན་ཆེན་པོ་ཉིད་ཡིན་ཏེ།
དོན་ཆེན་པོ་སངས་རྒྱས་ཉིད་དུ་བྱེད་པའི་ཕྱིར།
གཉིས་པ་ལ། སྒྲུབ་བྱེད་རྒྱུའི་རྣམ་གཞག་བསྟན། རྣམ་པར་དག་པའི་ངོ་བོ་
བསྟན་པ་གཉིས། དང་པོ་ལ་མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་ནི།
དེའི་འོག་ཏུ་གང་ཞིག་ཡོངས་སུ་གཟུང་བས་རྣམ་དག་ཐོབ་པར་འགྱུར་བས་འདིའི་སྐྱེ་བ་དང་
བོར་བས་ཐོབ་པར་འགྱུར་བ་མི་སྐྱེ་བའི་རྒྱུ་གང་ཞིག་ཡིན་སྙམ་པའི་ཐེ་ཚོམ་བསལ་བའི་སྒོ་
ནས་གཉིས་པ་ཤིན་ཏུ་རྣམ་པར་དག་པའི་མཚན་ཉིད་བཤད་པ་ལ་དགོས་པ་ཡོད་དེ། རྣམ་
དག་གི་རྒྱུ་འབྲས་ཕྱིན་ཅི་མ་ལོག་པར་རྟོགས་པའི་ཆེད་ཡིན་པའི་ཕྱིར། གཉིས་པ་ནི། སངས་
རྒྱས་མཉེས་པར་བྱེད་པ་དང་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་རྫོགས་པར་བྱེད་པ་
དང༌། ཞི་གནས་ལ་མཁས་པ་ཞེས་བྱ་བ་ནི་ཆོས་ཅན། རྣམ་དག་སྒོམ་ལམ་སྐྱེ་བའི་རྒྱུ་དག་
ཡིན་ཏེ། དེ་ལ་ཕན་འདོགས་བྱེད་ཡིན་པའི་ཕྱིར། བདུད་ཀྱིས་གནོད་པ་བྱས་པ་དང༌། ཆོས་
ཟབ་མོ་ལ་མ་མོས་པ་དང་། དངོས་པོར་འཛིན་པ་དང་། མི་དགེ་བའི་གྲོགས་པོ་དང་འགྲོགས་
པ་ཞེས་བྱ་བ་ནི་ཆོས་ཅན། རྣམ་དག་མི་སྐྱེ་བའི་རྒྱུ་དག་ཡིན་ཏེ། རྣམ་དག་གི་གེགས་བྱེད་པ་
- 2 4 ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཡིན་པའི་ཕྱིར། །
གཉིས་པ་ལ། སྤྱི་གཞུང་གཉིས་ལས། དང་པོ་ལ། རྣམ་དག་གི་ངོ་བོ་དང༌།
དག་ཚུལ་གཉིས་ལས། དང་པོ་ནི། ཟག་མེད་བར་ཆད་མེད་ལམ་གྱི་དྲི་མ་དང་བྲལ་བར་བྱས་
པའི་རྣམ་གྲོལ་ལམ་གྱིས་བསྡུས་པ། དབྱེ་ན། ཁ་ཅིག །ཉན་ཐོས་ཀྱི་རྣམ་དག་བཞི། རང་
རྒྱལ་གྱི་རྣམ་དག་གཉིས། བྱང་སེམས་ཀྱི་བཅུ། སངས་རྒྱས་ཀྱི་གཅིག་སྟེ་རྣམ་པ་བཅུ་བདུན་
ནོ༑ ༑ཅིའི་ཕྱིར་རང་རྒྱལ་ལ་གཉིས་ཁོ་ན་ཡིན་ཞེ་ན། ཁ་ཅིག་རང་རྒྱལ་གཅིག་ཅར་བ་ཡིན་
པས་འབྲས་བུ་བར་པ་གཉིས་བཞག་མི་རུང་ངོ་ཞེ་ན། རང་རྒྱལ་ལ་གཅིག་ཅར་བ་ཡོད་པ་ལ་
བྱེད་དམ། རང་རྒྱལ་ཡིན་ན་ལྟ་བ་ཡིན་པས་ཁྱབ་པ་ལ་བྱེད། དང་པོ་ལྟར་ན། ཉན་ཐོས་ལ་
ཡང་། འབྲས་བུ་བར་པ་གཉིས་མི་རུང་བར་ཐལ། ཉན་ཐོས་ལ་ཡང་གཅིག་ཅར་བ་ཡོད་པའི་
ཕྱིར། འདོད་ན། ཉན་ཐོས་ཀྱི་རྣམ་དག་བཞིར་མེད་པར་ཐལ། འདོད་པ་དེའི་ཕྱིར། ཁྱབ་པ་
གཉིས་ཀ་ཁས་བླངས་སོ། །ཕྱི་མ་ལྟར་ན་བསེ་རུ་ལྟ་བུ་མཐོང་ལམ་གྱི་སྔོན་དུ་བསམ་གཏན་
བཞི་པ་ཐོབ་པ་དེ་ཆོས་ཅན། གཅིག་ཅར་བར་ཐལ། རང་རྒྱལ་ཡིན་པའི་ཕྱིར། འདོད་ན།
མཐོང་ལམ་གྱི་སྔོན་དུ་སྲིད་རྩེའི་ཉོན་མོངས་སྤངས་པར་ཐལ། གཅིག་ཅར་བ་གང་ཞིག་
མཐོང་ལམ་གྱི་སྔོན་དུ་འདོད་ཉོན་དགུ་པ་སྤངས་པའི་ཕྱིར། རང་ལུགས་ལ། རྣམ་དག་བཅུ་
དྲུག་གོ །གཉིས་པ་ནི། ཁ་ཅིག་རྣམ་གྲོལ་ལམ་དྲི་མས་དག་པ་ན་དེའི་ཡུལ་གཟུགས་སོགས་
དྲི་མས་དག་སྟེ། འབྲས་བུ་རྣམ་པར་དག་པ་ནི། གཟུགས་ལ་སོགས་པ་ལ་དྲི་མ་དང་བྲལ་
བས་རབ་ཏུ་ཕྱེ་བའི་ཕྱིར་ཞེ་ན། སངས་རྒྱས་ཀྱི་ཡེ་ཤེས་ཆོས་ཅན། ཁྱོད་ཀྱི་ཡུལ་གཟུགས་
སོགས་ཐམས་ཅད་དྲི་མས་དག་པར་ཐལ། ཁྱོད་དྲི་མ་ཐམས་ཅད་ཀྱིས་དག་པའི་ཕྱིར། ཁྱབ་
པ་ཁས་བླངས། འདོད་ན། ཁྱོད་ཀྱི་དྲི་མ་མི་མཁྱེན་པར་ཐལ། ཁྱོད་ཀྱི་ཡུལ་གཟུགས་སོགས་
ཐམས་ཅད་དྲི་མས་དག་པའི་ཕྱིར། ཁོ་ན་རེ། སློབ་དཔོན་རྣལ་འབྱོར་དཔྱོད་པའི་དབུ་མ་པ་
- 2
4
༔ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པས། སྣང་བ་ཐམས་ཅད་སེམས་ཀྱི་བདག་ཉིད་དུ་བཞེད་པའི་ཕྱིར། ཡུལ་ཅན་དྲི་མས་
དག་ན། ཡུལ་ཡང་དག་པར་འདོད་དོ་ཞེ་ན། འདི་ལ་ཡང་སྔར་གྱི་སྐྱོན་གནས་ཤིང་། ཤེས་བྱ་
ཆོས་ཅན། རྣམ་གྲོལ་ལམ་གྱི་ཉེས་པ་ཆགས་སོགས་ལ་དམིགས་པ་མི་སྲིད་པར་ཐལ། ཡུལ་
ཅན་དྲི་མས་དག་ན་ཡུལ་དྲི་མས་དག་དགོས་པའི་ཕྱིར། རྟགས་ཁས་བླངས་སོ། །རང་ལུགས་
ལ༑ འབྲས་བུ་རྣམ་གྲོལ་ལམ་དྲི་མས་དག་པ་ན། དེའི་རྒྱུ་བར་ཆད་མེད་ལམ་གྱིས་བསལ་
བའི་དྲི་མ་དེས་ཡུལ་གཟུགས་སོགས་ཀྱང་དག་པས་འབྲས་བུ་རྣམ་པར་དག་པ་གཟུགས་རྣམ་
དག་ཏུ་འདོད་དོ། །མདོ་ནི། རབ་འབྱོར་གཟུགས་རྣམ་པར་དག་པ་གང་ཡིན་པ་དེ་འབྲས་བུ་
རྣམ་པར་དག་པ་ཉིད་དོ། །ཞེས་སོགས་སོ། ཁ་ཅིག་རང་བཞིན་རྣམ་དག་ཁོ་ན་ལ་སྦྱོར་བ་མི་
འཐད་དེ། ཉོན་མོངས་ཤེས་བྱའི་ལམ་གསུམ་གྱི། །ཞེས་སོགས་ཀྱིས་གློ་བུར་དྲི་བྲལ་ལ་
བཤད་པའི་ཕྱིར་རོ། ། །
གཉིས་པ་ལ་རྣམ་དག་སྤྱིའི་ངོ་བོ་བསྟན། བྱེ་བྲག་སོ་སོའི་དག་ཚུལ་བསྟན་པའོ།།
དང་པོ་ལ། མཚམས་སྦྱར་བ་དང༌། ཚིག་དོན་འགྲེལ་པ་གཉིས་ལས། དང་པོ་ནི། ཤེས་བྱ་
ཆོས་ཅན། དེ་ལྟར་ཐོབ་པ་དང་མི་ཐོབ་པའི་རྒྱུ་དག་བཤད་ནས། སྐབས་སུ་བབ་པ་རྣམ་པར་
དག་པ་སྤྱིར་འཆད་པ་ལ་རྒྱུ་མཚན་ཡོད་དེ། རྣམ་དག་གི་རྒྱུ་ལས་རྣམ་དག་འབྱུང་བའི་ཕྱིར།
གཉིས་པ་ནི། འཕགས་པའི་གང་ཟག་གི་དགེ་སྦྱོང་གི་ཚུལ་གྱི་འབྲས་བུ་གང་ཡིན་པ་དེ་ཆོས་
ཅན། རྣམ་པར་དག་པ་ཡིན་ཏེ། རང་རྒྱུ་བར་ཆད་མེད་ལམ་གྱི་ངོ་སྐལ་གྱི་མི་མཐུན་ཕྱོགས་
ཐམས་ཅད་དང་བྲལ་བ་ཉིད་ཀྱིས་སོ། །འབྲས་བུ་རྣམ་པར་དག་པ་གང་ཡིན་པ་དེ་ཉིད་
གཟུགས་ལ་སོགས་པ་རྣམ་པར་དག་པ་ཡིན་ཏེ། གང་གི་ཕྱིར་གཉིས་པོ་དེ་དག་གི་རྣམ་པར་
དག་པ་རང་གི་མཚན་ཉིད་གློ་བུར་དྲི་བྲལ་དུ་ཐ་དད་པ་ཉིད་མིན་པས་ཐ་མི་དད་ཅིང་། སྤྱིའི་
མཚན་ཉིད། རང་བཞིན་རྣམ་དག་ཏུ་ཐ་དད་པ་ཉིད་མ་ཡིན་པས་སོ་སོར་གཅད་དུ་མེད་པ་ཉིད་
- 2
4
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼ ༣༥
ཡིན་པའི་ཕྱིར་ཏེ། འབྲས་བུ་དང་གཟུགས་ལ་སོགས་པ་རྣམ་པར་དག་པ་ནི་གཟུགས་ལ་
སོགས་པ་ལ་བདག་ཏུ་མངོན་པར་ཞེན་པ་ལ་སོགས་པ་དང་བྲལ་བས་རབ་ཏུ་ཕྱེ་བ་ཉིད་ཀྱིས་
སོ༑ །དེའི་ཕྱིར་དེ་ལྟར་རྣམ་པར་དག་པར་བརྗོད་དོ། །ངག་དོན། རྣམ་གྲོལ་ལམ་ཆོས་ཅན།
ཁྱོད་བར་ཆད་མེད་ལམ་གྱི་ངོ་སྐལ་གྱི་དྲི་མས་དག་པ་ན། ཁྱོད་ཀྱི་ཡུལ་ཡང་བར་ཆད་མེད་
ལམ་གྱི་ངོ་སྐལ་གྱི་དྲི་མས་དག་སྟེ་དག་པར་རང་སྤྱི་གཉིས་ཀས་ཐ་དད་མེད་པའི་ཕྱིར། །
གཉིས་པ་ལ། རྣམ་དག་གི་དབྱེ་བ། ཤིན་ཏུ་བའི་སྒྲུབ་བྱེད། སྒྲུབ་བྱེད་ལ་ཀླན་
ཀ་སྤང་བ་གསུམ། དང་པོ་ལ་མཚམས་སྦྱར་བ་དང་། ཚིག་དོན་འགྲེལ་པ་གཉིས། དང་པོ་ནི།
རྣམ་པར་དག་པ་སྤྱིར་བརྗོད་ནས་ཁྱད་པར་རྒྱུ་འཆད་དགོས་ཏེ། སྤྱིར་བསྟན་པ་བྱེ་བྲག་ཏུ་
རྟོགས་དགོས་པའི་ཕྱིར། གཉིས་པ་ནི། ཉན་ཐོས་ཀྱི་རྣམ་གྲོལ་ལམ་ཆོས་ཅན། ཉན་ཐོས་ཀྱི་
རྣམ་དག་ཡིན་ཏེ། འདོད་ཆགས་ལ་སོགས་པའི་ཉོན་མོངས་པ་སྤངས་ཙམ་གྱི་རྣམ་གྲོལ་ལམ་
ཡིན་པའི་ཕྱིར། རང་རྒྱལ་གྱི་རྣམ་གྲོལ་ལམ་ཆོས་ཅན། རང་སངས་རྒྱས་ཀྱི་རྣམ་དག་ཡིན་ཏེ།
དེ་དང་ཤེས་བྱའི་སྒྲིབ་པ་ཕྱོགས་གཅིག་པོ་གཟུང་བའི་དོན་ཕྱི་རོལ་དུ་བདེན་འཛིན་གྱི་རྣམ་
པར་རྟོག་པ་ཙམ་སྤངས་པའི་རྣམ་གྲོལ་ལམ། ས་གཉིས་པའི་རྣམ་གྲོལ་ལམ་ཆོས་ཅན། བྱང་
ཆུབ་སེམས་དཔའི་རྣམ་དག་ཡིན་ཏེ། ཐེག་པ་གསུམ་གྱི་ལམ་གྱི་སྒྲིབ་པ་གསུམ་སྤངས་པའི་
སློབ་པའི་རྣམ་གྲོལ་ལམ་ཡིན་པའི་ཕྱིར། ཞེས་གོ་རིམ་བཞིན་དུའོ། །དྲི་མ་ཐམས་ཅད་ཀྱིས་
ཤིན་ཏུ་རྣམ་པར་དག་པའི་ཆོས་དབྱིངས་བསྒོམས་པ་ལས་བྱུང་བ་ཉིད་ནི་ཆོས་ཅན། བླ་ན་
མེད་པའི་སངས་རྒྱས་ཀྱི་རྣམ་དག་ཡིན་པར་འདོད་དེ། ཉོན་མོངས་པ་དང་ཤེས་བྱའི་སྒྲིབ་པ་
བག་ཆགས་དང་བཅས་པ་རྣམ་པ་ཐམས་ཅད་དུ་སྤངས་པའི་རྣམ་གྲོལ་ལམ་ཡིན་པའི་ཕྱིར། །
གཉིས་པ་ལ་མཚམས་སྦྱར་བ་དང་། ཚིག་དོན་འགྲེལ་པ་གཉིས། དང་པོ་ནི།
ལམ་ཤེས་པ་ཉིད་ཀྱི་སྐབས་སུ་རྣམ་པར་དག་པ་སྨོས་པའི་ཞར་ལ་སངས་རྒྱས་ཀྱི་རྣམ་པར་
- 2 43 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་པ་གོ་རིམ་བཞིན་དུ་ཤིན་ཏུ་བ་དང་། ཉན་ཐོས་ལ་སོགས་པའི་རྣམ་པར་དག་པ་གཅིག་
ཤོས་སུ་བཤད་པ་དེའི་རྒྱུ་མཚན་ཇི་ལྟ་བུ་ཡིན་ཞེ་ན། གཉིས་པ་ནི། ཤེས་བྱ་ཆོས་ཅན། སངས་
རྒྱས་ཀྱི་རྣམ་པར་དག་པ་ཤིན་ཏུ་བ་དང༌། ཉན་རང་གི་རྣམ་དག་ཤིན་ཏུ་བ་ལས་གཅིག་ཤོས་
ཞེས་བྱ་སྟེ། ས་དགུ་ལ་མི་མཐུན་པའི་ཕྱོགས་ཆེན་པོའི་ཆེན་པོ་ལ་སོགས་པ་རྣམ་པ་དགུའི་
གཉེན་པོའི་ངོ་བོར་གོ་རིམ་བཞིན་དུ་ཐེག་ཆེན་གྱི་སྒོམ་ལམ་ཆུང་ངུའི་ཆུང་ངུ་ལ་སོགས་པ་རྣམ་
པ་དགུ་རྣམ་པ་ཐམས་ཅད་དང་། ཉན་རང་གི་སྒོམ་ལམ་དགུ་གཅིག་ཤོས་ཉི་ཚེ་བ་རྣམ་པར་
དག་པའི་རྒྱུ་ཡིན་པའི་ཕྱིར།
གསུམ་པ་ལ། མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་ནི།
སྒྲུབ་བྱེད་ལས་ཇི་ལྟར་སངས་རྒྱས་ཀྱི་རྣམ་པར་དག་པ་ཤིན་ཏུ་བ་ཡིན་ཏེ། དྲི་མ་སེལ་ཚུལ་མི་
འཐད་དོ་ཞེ་ན། གཉིས་པ་ནི། ཁ་ཅིག་ན་རེ། གཉེན་པོ་ནི་ཆེན་པོའི་ཆེན་པོ་ལ་སོགས་པའི་
རིམ་གྱིས་སྐྱེ་བར་རིགས་ཏེ། གཉེན་པོ་དང་པོར་སྐྱེ་བ་རྣམས་འབད་རྩོལ་ཆེན་པོས་སྐྱེད་
དགོས་པའི་ཕྱིར། མི་མཐུན་ཕྱོགས་ཆུང་ངུའི་ཆུང་ངུ་ལ་སོགས་པའི་རིམ་གྱིས་དང་པོར་འགག་
པར་རིགས་ཏེ། མི་མཐུན་ཕྱོགས་དང་པོ་སྤོང་བ་རྣམས་སྤང་སླ་བའི་ཕྱིར། ཞེས་བྱ་བའི་ཀླན་
ཀ་ལ། ལན་ནི། ཤེས་བྱ་ཆོས་ཅན། གཉེན་པོ་ཆེ་རིམ་ནས་སྐྱེད་ནས་སྤང་བྱ་ཆུང་རིམ་ནས་
སྤོང་བར་མི་འཐད་པར་ཐལ། གོས་ལ་ཆགས་པའི་དྲི་མ་ རགས་པ་སེལ་བ་ལ་འབད་མི་
དགོས་ཤིང༌། གོས་ལ་ཆགས་པའི་དྲི་མ་ཕྲ་མོ་སེལ་བ་ལ་བཙོ་ལག་མཁན་ཆེར་ཐང་དུ་འབད་
དགོས་པའི་ཕྱིར། ཞེས་ཀླན་ཀ་སྤངས་པའི་སྒོ་ནས་སངས་རྒྱས་ཀྱི་རྣམ་པར་དག་པ་ཤིན་ཏུ་བ་
ཡིན་པར་རྣམ་པར་བཞག་གོ །རྒྱུ་མཚན་ཤིན་ཏུ་བར་ཇི་སྐད་བསྟན་པའི་ཐེག་པ་ཆེན་པོའི་
བསྒོམ་དེ་སྒོམ་སྤང་མཐའ་དག་གི་གཉེན་པོའི་ངོ་བོ་ཉིད་ཡིན་པའི་ཕྱིར། ཐེག་ཆེན་གྱི་སྒོམ་
ལམ་གང་ཡིན་པ་དེ་ཉིད་ཆོས་ཅན། སྒོམ་སྤང་མཐའ་དག་གི་གཉེན་པོའི་ཕྱོགས་ཡིན་ཏེ།
- 2
4
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཁམས་གསུམ་པའི་རྣམ་པ་ཅན་གྱི་ཤེས་པ་དང་ཤེས་བྱ་དག་དེ་ཁོ་ནར་མི་དམིགས་པ་ཉིད་
ཀྱིས་བདེན་མེད་མཉམ་པ་ཉིད་རྟོགས་པའི་རྗེས་ལ་མངོན་རྟོགས་ཡིན་པའི་ཕྱིར། ངག་དོན།
ཤེས་བྱ་ཆོས་ཅན། སངས་རྒྱས་ཀྱི་རྣམ་དག་ཤིན་ཏུ་བ་ཡིན་ཏེ། ཀླན་ཀ་དཔེས་སྤངས་པའི་སྒོ་
ནས་ཐེག་ཆེན་གྱི་སྒོམ་ལམ་དེ་སྒོམ་སྤང་མ་ལུས་པ་དག་བྱེད་དུ་གྲུབ་པའི་ཕྱིར། ང་རྒྱལ་ལ་
སོགས་རྣམ་སྤངས་ཤིང་། །བསམ་པ་སེམས་བསྐྱེད་ལྡན་པ་ནི། །རང་བཞིན་དང་ནི་བྱེད་ལས་
སོགས། །རྫོགས་པའི་ལམ་ཤེས་བསྒོམ་པའི་རྟེན། །དེ་ནས་ངེས་བྱེད་ཆ་མཐུན་དང༌། །ཐེག་
པ་གསུམ་གྱི་ལམ་ཤེས་པའི། །མཐོང་དང་སྒོམ་ལམ་བསྒོམས་པའི་མཐར། །རྣམ་པ་ཐམས་
ཅད་མཁྱེན་པ་འབྱུང་། །ཅེས་པ་ནི་བསྡུ་བའི་ཚིགས་སུ་བཅད་པའོ། །གསུམ་པ་སྐབས་ཀྱི་སྒོ་
ནས་མཇུག་བསྡུ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོགས་པའི་རྒྱན་ཞེས་བྱ་བ་ལས་སྐབས་གཉིས་པའི་འགྲེལ་བཤད་ལུང་རིགས་ཀྱི་འབྲུག་
སྒྲའོ། །ལམ་ཤེས་ཕན་བདེའི་རིན་ཆེན་གཏེར་མཛོད་ལས། །ཐེག་གསུམ་དགའ་སྟོན་དཔག་
ཡས་སྦྱིན་འདོད་ན། །གསུང་རབ་འཕྲུལ་གྱི་སྒོ་མོ་འབྱེད་བྱེད་པ། །ལེགས་བཤད་ལྡེ་མིག་
འདི་ལ་དགའ་བར་གྱིས།། །།
༈ པད་མོའི་ལྟེ་བར་བུང་བ་གཞོན་ནུའི་སྐད། །སྙན་འགྱུར་ལྡན་པའི་དཔལ་
ཡང་ སྐྱེངས་ བྱེད་ པ། །ཐེག་ གསུམ་ ཡན་ལག་དྲུག་ཅུའི་གསུང་དབྱངས་ཅན། །རྗེ་བཙུན་
མཁྱེན་པའི་གཏེར་གྱི་ཞབས་ལ་འདུད། །གསུམ་པ་གཞི་ཤེས་འཆད་པ་ལ་འབྲེལ་དགོད་པས་
མཚམས་སྦྱར། འབྲེལ་བ་ཅན་གྱི་ཆོས་རྒྱས་པར་བཤད། སྐབས་ཀྱི་སྒོ་ནས་མཇུག་བསྡུ་བ་
དང་གསུམ། དང་པོ་ནི། ཤེས་བྱ་ཆོས་ཅན། ལམ་ཤེས་བསྟན་པས་ཐམས་ཅད་ཤེས་པ་ཉིད་
འཆད་པ་ལ་རྒྱུ་མཚན་ཡོད་དེ། གཞི་ཐམས་ཅད་ཡོངས་སུ་ཤེས་པ་མེད་པར་ལམ་ལེགས་པར་
ཡོངས་སུ་ཤེས་པ་མེད་པའི་ཕྱིར། གཉིས་པ་ལ་འཇུག་ཡུལ་གཞི་ཤེས་རྒྱས་པར་བཤད།
- 2 4 5 -



བརྩེ་ཆེན་འོད་སྣང་མས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇུག་པ་སྦྱོར་བའི་དབྱེ་བ་བཤད། གཞི་འབྲས་ཐེག་ཆེན་མཐོང་ལམ་བཤད། མཁྱེན་པ་
གསུམ་གྱི་དོན་བསྡུ་བཤད་པའོ། །དང་པོ་ལ་སྤྱི་གཞུང་གཉིས་ལས། དང་པོ་ནི། གཞི་ཤེས་
ཀྱི་འདོད་ཚུལ་རྒྱས་པར་སྔར་བཤད་ཟིན་པ་ལྟར་ཡིན་ལ། འདིར་འཇུག་ཡུལ་གཞི་ཤེས་
མཐར་ཐུག་ནི་གཞིའི་གནས་ཚུལ་རྟོགས་པའི་སངས་རྒྱས་ཀྱི་ཐུགས་རྒྱུད་ཀྱི་ཡེ་ཤེས་ལ་འདོད་
པར་བྱ་སྟེ། དེ་ཁོ་ན་སྲིད་ཞི་ལ་མི་གནས་པའི་གཞི་ཤེས་མཐར་ཐུག་པའི་ཕྱིར། སྤྱིར་འཇུག་
ཡུལ་ནི། གཞིའི་གནས་ཚུལ་རྟོགས་པའི་བྱང་འཕགས་ཀྱི་མཁྱེན་པ་ཐམས་ཅད་གཟུང་སྟེ། དེ་
རྣམས་སྲིད་ཞི་ལ་མི་གནས་པའི་གཞི་ཤེས་ཡིན་པའི་ཕྱིར། འོ་ན་སྲིད་ཞི་ལ་མི་གནས་པའི་
དོན་གང་ཡིན་ཞེ་ན། ཁ་ཅིག་སྲིད་ཞིའི་ཕ་རོལ་ཏུ་ཕྱིན་པ་ལ་འདོད། འོ་ན་བྱང་སེམས་མཐོང་
ལམ་པའི་མཉམ་གཞག་ཡེ་ཤེས་ཆོས་ཅན། སྲིད་ཞི་ལ་མི་གནས་པའི་གཞི་ཤེས་མ་ཡིན་པར་
ཐལ། སྲིད་ཞིའི་ཕ་རོལ་ཏུ་ཕྱིན་པ་མ་ཡིན་པའི་ཕྱིར། ཁྱོད་རྒྱུད་ལྡན་གྱི་གང་ཟག་དེ་སེམས་
ཅན་ཡིན་པའི་ཕྱིར། འདོད་མི་ནུས་ཏེ། འཁོར་འདས་བར་གསུམ་བདེན་མེད་དུ་རྟོགས་པའི་
གཞི་ཤེས་ཡིན་པའི་ཕྱིར། རང་ལུགས་ལ། འཁོར་འདས་བར་གསུམ་ལ་མཚན་འཛིན་གྱིས་
བཅིངས་པའི་ཚུལ་གྱིས་མི་གནས་པ་སྟེ། འཁོར་འདས་བར་གསུམ་བདེན་མེད་དུ་མངོན་དུ་
རྟོགས་པའི་ཕྱིར། མདོ་ནི། བྱང་སེམས་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ནི། ཚུ་རོལ་གྱི་
མཐའ་མ་ལགས། ཕ་རོལ་གྱི་མཐའ་མ་ལགས། གཉིས་ཀའི་བར་ན་མི་དམིགས། ཞེས་
སོགས་སོ། ཁ་ཅིག་འདིར་བསྟན་གཞི་ཤེས་ཀྱི་གཙོ་བོ་ཉན་རང་གི་གཞི་ཤེས་ཡིན་ལ། དེ་
བསྟན་པ་ལ་དགོས་པ་ཡོད་དེ། རྣམ་མཁྱེན་དུ་འཇུག་པའི་གོལ་ས་བཅད་པའི་ཆེད་ཡིན་
པའི་ཕྱིར། གལ་ཏེ་བྱང་སེམས་ཀྱི་གཞི་ཤེས་བསྟན་བྱའི་གཙོ་བོ་ཡིན་ན། སྐབས་གཉིས་པ་
དང་བཟློས་སོ་ཞེ་ན་མ་ཡིན་ཏེ། འདིར་ཐེག་ཆེན་གྱི་གཞི་ཤེས་ཀྱི་སྦྱོར་བ་དང་། མཐོང་ལམ་
ལ་སོགས་པ་གཙོ་བོར་བསྟན་ནས། ཉན་རང་གི་སྦྱོར་བ་དང་མཐོང་ལམ་སོགས་ཞར་ལ་
-2 46 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཤུགས་བསྟན་ཙམ་གྱིས་ཤེས་བྱར་བཤད་པའི་ཕྱིར། སྐབས་གཉིས་པ་དང་བཟློས་པའི་སྐྱོན་
ཡང་མེད་དེ། གཞི་བདག་མེད་དུ་རྟོགས་པ་དང་། འདིར་མི་རྟག་སོགས་བཅུ་དྲུག་གི་རྣམ་པ་
ཅན་གྱི་བྱང་སེམས་ཀྱི་ལམ་བྱེ་བྲག་ཏུ་འཆད་པའི་ཕྱིར། འགྲེལ་ཆེན་ལས་ཀྱང༌། དེ་བས་ན་
མི་རྟག་པ་ལ་སོགས་པའི་རྣམ་པས་འཕངས་པ་རྣམས་ཀྱི་གཞི་མ་ལུས་པ་ཡོངས་སུ་ཤེས་པ་
ཡིན་པའི་དོན་དུ་ཐམས་ཅད་ཤེས་པ་ཉིད་ལས་སོགས་ཤིག་ཏུ་བཤད་པར་བཟུང་ངོ༌། །ཞེས་
གསུངས་ཤིང་། འདིར་ཡང་། རྣམ་པ་དང་ལམ་དང་གཞི་ཐམས་ཅད་རྣམ་པར་སྒོམ་པའི་དབྱེ་
བས་ཞེས་གསུངས་སོ། ཁ་ཅིག་བདེན་སྟོང་རྟོགས་པའི་ཡེ་ཤེས་ཡིན་ན། སྲིད་ལ་མི་གནས་
པའི་གཞི་ཤེས་སུ་འགལ་བར་འདོད་པ་མི་འཐད་དེ། བདེན་མེད་མཉམ་པ་ཉིད་དུ་ཤེས་པ་
སྲིད་ཞི་ལ་མི་གནས་པའི་གཙོ་བོ་ཡིན་པའི་ཕྱིར། སྲིད་པའི་སྐྱོན་མཐོང་བས་སྲིད་མཐའ་
འགོག་པ་རྒྱུ་མཚན་དུ་བྱས་ནས་བདེན་སྟོང་སྦྱོར་འདོད་པ་ཡང་ཤིན་ཏུ་མི་རིགས་ཏེ། བྱང་
འཕགས་ཀྱིས་ཀྱང་བདེན་སྟོང་མ་རྟོགས་པར་འགྱུར་བའི་ཕྱིར་རོ། །མཚམས་སྦྱོར་གྱི་དོན་
ཡང་སྔར་བཤད་པ་ལྟར་ཡིན་ཏེ། ལམ་ཤེས་ཀྱི་རྗེས་སུ་གཞི་ཤེས་འཆད་པའི་རྒྱུ་མཚན།
ལམ་གྱི་གནས་ཚུལ་ཤེས་པ་གཞིའི་གནས་ཚུལ་ཤེས་པ་ལ་རག་ལས་པར་སྒྲུབ་ཀྱི། གོལ་
ས་གཅོད་བྱེད་དུ་མ་བཤད་པའི་ཕྱིར། ཉན་རང་གི་གཞི་ཤེས་ནི་འདིར་བསྟན་གཞི་ཤེས་ཀྱི་
གཙོ་བོ་མ་ཡིན་ཏེ། བྱང་སེམས་ཆེན་པོས་ཤེས་པར་བྱ་བ་ཙམ་ཡིན་གྱི། མངོན་དུ་བྱ་བ་མ་
ཡིན་ པའི་ ཕྱིར་ཏེ། བྱང་སེམས་ཆེན་པོས་ རང་ཉིད་གཅིག་པུ་ཞི་བདེ་དོན་གཉེར་གྱི་ལམ་
མངོན་དུ་མི་བྱེད་པའི་ཕྱིར། བྱང་སེམས་ཀྱི་གཞི་ཤེས་དེ་འབྲས་ཡུམ་ལ་ཉེ་བ་ཡིན་ཏེ། ཐབས་
ཤེས་ཁྱད་པར་ཅན་ཟུང་དུ་འབྲེལ་བའི་ཕྱིར། ཐབས་ནི་ཐེག་ཆེན་སེམས་བསྐྱེད་དང༌། ཤེས་
རབ་འཛིན་པ་བདེན་སྟོང་མངོན་སུམ་དུ་རྟོགས་པའི་ཡེ་ཤེས་སོ། །ཉན་རང་གི་གཞི་ཤེས་དེ་
འབྲས་ཡུམ་ལ་རིང་སྟེ། ཐབས་ཐེག་ཆེན་སེམས་བསྐྱེད་དང་། ཤེས་རབ་འཛིན་པ་བདེན་སྟོང་
- 2 4 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མངོན་སུམ་དུ་རྟོགས་པ་གཉིས་ཀ་མེད་པའི་ཕྱིར། དེ་སྐད་དུ་ཡང་། ཐབས་མེད་ཤེས་རབ་
བྲལ་བས་ཉན་ཐོས་ཉིད་དུ་ལྟུང་། །ཞེས་སོ། ཁ་ཅིག་མི་མཐུན་ཕྱོགས་ཀྱི་གཞི་ཤེས་ཀྱི་མཚན་
ཉིད་དུ་འཁོར་འདས་བར་གསུམ་ལ་མཚན་མར་འཛིན་པ་བཞག་ནས། ཉན་རང་འཕགས་པ་
ཡིན་ན་འཛིན་པ་བདེན་སྟོང་མངོན་སུམ་དུ་རྟོགས་པས་ཁྱབ་པར་ཁས་བླངས་པ་ནི། རིགས་
པ་མི་ཤེས་པའི་བབ་ཅོལ་ཏེ། ཉན་རང་འཕགས་པའི་ཡེ་ཤེས་ཆོས་ཅན། འཁོར་འདས་བར་
གསུམ་ལ་མཚན་མར་འཛིན་པར་ཐལ། མི་མཐུན་ཕྱོགས་ཀྱི་གཞི་ཤེས་ཡིན་པའི་ཕྱིར་ཏེ།
ཐེག་དམན་གྱི་གཞི་ཤེས་ཡིན་པའི་ཕྱིར། སྔ་མའི་ཁྱབ་པ་ཁས་བླངས། འདོད་ན། ཤེས་བྱ་
ཆོས་ཅན། ཉན་རང་འཕགས་པའི་ཡེ་ཤེས་ཀྱིས་འཛིན་པ་བདེན་སྟོང་མངོན་སུམ་དུ་མ་རྟོགས་
པར་ཐལ། ཉན་རང་འཕགས་པའི་ཡེ་ཤེས་དེ་འཁོར་འདས་བར་གསུམ་ལ་མཚན་འཛིན་
ཡིན་པའི་ཕྱིར། འདོད་ན། ཉན་རང་འཕགས་པས་འཛིན་པ་བདེན་སྟོང་མངོན་སུམ་དུ་མ་
རྟོགས་པར་ཐལ། ཉན་རང་འཕགས་པའི་ཡེ་ཤེས་ཀྱིས་འཛིན་པ་བདེན་སྟོང་མངོན་སུམ་དུ་
མ་རྟོགས་པའི་ཕྱིར། སུས་ཀྱང་བཟློག་པར་མི་ནུས་སོ། ཁ་ཅིག་ན་རེ། ཉན་རང་ལ་འཛིན་པ་
བདེན་མེད་མངོན་སུམ་དུ་རྟོགས་པ་ཡོད་དེ། ཐེག་ཆེན་ཚོགས་ལམ་གྱི་གནས་སྐབས་སུ་ལྟ་བ་
གཏན་ལ་ཕབ་ཟིན་པ་ཉན་རང་ལམ་དུ་ཞུགས་ནས་འཕགས་པ་ཐོབ་པ་ཡོད་པའི་ཕྱིར། ཟེར་
བ་དང༌། ཁ་ཅིག་རྒྱུད་བླ་ལས། རང་བྱུང་རྣམས་ཀྱི་དོན་དམ་དེ། །དད་པ་ཉིད་ཀྱིས་རྟོགས་བྱ་
ཡིན། །ཞེས་པས། ཆོས་དབྱིངས་རྟོགས་པར་བཤད་དོ་ཞེ་ན། ཤེས་བྱ་ཆོས་ཅན། ཉན་རང་
འཕགས་པ་ཐེག་ཆེན་སེམས་བསྐྱེད་དང་ལྡན་པ་ཡོད་པར་ཐལ། ཐེག་ཆེན་གྱི་ཚོགས་ལམ་དུ་
སེམས་བསྐྱེད་གོམས་པར་བྱས་པ་ཉན་རང་ལམ་དུ་ཞུགས་ནས་འཕགས་པ་ཐོབ་པ་ཡོད་པའི་
ཕྱིར། རྟགས་ཁྱབ་ཁས་བླངས་སོ། ཁོ་ན་རེ། སྐྱོན་མེད་དེ། ཐེག་དམན་གྱི་ལམ་དུ་ཞུགས་
པས་ཐེག་ཆེན་སེམས་བསྐྱེད་ལས་སླར་ལྡོག་གོ་ཞེ་ན། ཐེག་དམན་གྱི་ལམ་དུ་ཞུགས་པས་
བ 2
4
8 ,



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
འཛིན་པ་བདེན་སྟོང་བསྒོམས་པ་ལས་སླར་ལྡོག་སྟེ། ཐེག་དམན་འབྲས་བུ་ཐོབ་པ་ལ་འཛིན་
པ་བདེན་སྟོང་བསྒོམ་མི་དགོས་པའི་ཕྱིར། རང་བྱུང་རྣམས་ཀྱི་དོན་དམ་དེ། །ཞེས་པའི་དོན་
ཉན་རང་རྣམས་ཆོས་དབྱིངས་རྟོགས་པར་དད་པ་ཙམ་དུ་སྟོན་པ་ཡིན་གྱི། མངོན་སུམ་དུ་
རྟོགས་ པར་ སྟོན་ པ་ མ་ ཡིན་ ཏེ། དེའི་ འགྲེལ་པར། གང་ཟག་བཞི་ པོ་ འདི་ནི་དེ་བཞིན་
གཤེགས་པའི་སྙིང་པོ་མཐོང་བ་ལ་མིག་དང་མི་ལྡན་པར་རྣམ་པར་བཞག་པ་ཡིན་ཏེ། ཞེས་
གསུངས་པའི་ཕྱིར། གཞན་ཡང་། ཤེས་བྱ་ཆོས་ཅན། མིག་མེད་པས་ཉི་མའི་དཀྱིལ་འཁོར་
འོད་འབར་བ་མཐོང་བ་ཡོད་པར་ཐལ། ཉན་རང་གིས་ཆོས་དབྱིངས་མངོན་སུམ་དུ་རྟོགས་
པའི་ཕྱིར། མ་ཁྱབ་ན། ཉི་མའི་དཀྱིལ་འཁོར་འོད་འབར་བ་མིག་མེད་པས་ནི་མཐོང་བ་མེད།
ཅེས་པའི་དཔེ་དོན་ཇི་ལྟར་སྒྲིག །གཞན་ཡང་བདེ་བར་གཤེགས་པའི་སྙིང་པོ་རྟག་པ་ཡིན་པ་
ལ༑ ཉན་རང་གིས་དེ་ལས་བཟློག་སྟེ་མི་རྟག་པར་འཛིན་ཞེས་སོགས་མདོ་དྲངས་པ་ལ་ཡང་
ལེགས་པར་སོམས་ཤིག །མཁས་གྲུབ་རྣམས་ཀྱི་བཞེད་པའི་དོན། །མ་འདྲེས་འབྱེད་པའི་
མཐུ་མེད་ཅིང་། །ཞེན་ལྟས་གྲུབ་མཐའ་འཛིན་པ་རྣམས། །རིགས་ཚུལ་རྡོ་རྗེས་ལེགས་པར་
བཅོམ། །སྤྲོས་པས་ཆོག་གོ །
གཉིས་པ་ལ་གཞི་ཤེས་ཀྱི་ངོ་བོ། ཉེ་རིང་གི་རྒྱུ་མཚན། མི་མཐུན་ཕྱོགས་དང་
གཉེན་པོའི་ཁྱད་པར་རོ། །དང་པོ་ནི། བྱང་ཆུབ་སེམས་དཔའ་རྣམས་ཀྱི་ལམ་ཤེས་རབ་ཀྱི་ཕ་
རོལ་ཏུ་ཕྱིན་པ་གང་ཡིན་པ་དེ་ནི་ཆོས་ཅན། སྲིད་པ་དང་ཞི་བ་ལ་མི་གནས་པ་ཡིན་ཏེ། གོ་
རིམ་བཞིན་དུ་བདེན་མེད་རྟོགས་པའི་ཤེས་རབ་ཀྱིས་ཚུལ་རོལ་གྱི་མཐའ་འཁོར་བ་རྒྱུན་གྱི་
རྟག་པའི་མཚན་ཉིད་ཅན་དང་། གཞན་དོན་དུ་འཁོར་བར་དངོས་སུ་འཇུག་ནུས་ཀྱི་སྙིང་རྗེས་
ཕ་རོལ་གྱི་མཐའ་མྱ་ངན་ལས་འདས་པ་ཆད་པའི་མཚན་ཉིད་ཅན་དང༌། དེ་དག་གི་བར་ན་
ཡང་མི་གནས་པས་སོ། །བྱང་སེམས་ཀྱི་ལམ་ཤེར་ཕྱིན་ནི་ཆོས་ཅན། སངས་རྒྱས་རྣམས་ལ་
བ 2 49 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉེ་བར་གྱུར་པར་འདོད་དེ། དུས་གསུམ་པའི་ཆོས་རྣམས་བདེན་པའི་སྐྱེ་བ་མེད་པའི་རྣམ་པར་
མཉམ་པ་ཉིད་དུ་རྟོགས་པས་སོ། །ཡང་དག་པའི་ཤེས་རབ་ཀྱི་ཕ་རོལ་ཏུ་ཕྱིན་པ་དང་རིང་
བར་གྱུར་ལ་རང་གི་རྟོགས་པ་ཙམ་གྱི་ཉན་རང་གི་ཤེས་རབ་ཀྱི་ཕ་རོལ་ཏུ་ཕྱིན་པ་ཆོས་ཅན།
དངོས་པོ་འཁོར་བ་དང་། དངོས་པོ་མེད་པ་མྱང་འདས་ལ་བླང་བྱར་བདེན་པར་དམིགས་པའི་
མཚན་འཛིན་གྱིས་བཅིངས་པ་ཉིད་ཀྱིས་འཁོར་བ་དང་། མྱ་ངན་ལས་འདས་པ་ལ་གནས་པ་
ཡིན་པར་ཤེས་པར་བྱ་སྟེ། གཞན་དོན་དུ་འཁོར་བར་འཇུག་ནུས་ཀྱི་སྙིང་རྗེ་དང་། འཛིན་པ་
བདེན་སྟོང་རྟོགས་པའི་ཤེས་རབ་དང་བྲལ་བའི་ལམ་ཡིན་པའི་ཕྱིར། ཉན་རང་གི་ཡུམ་ཡང་
དག་པའི་ཤེར་ཕྱིན་ལས་རིང་སྟེ། ཉན་ཐོས་ལ་སོགས་པ་ལ་དུས་གསུམ་བདེན་མེད་མཉམ་པ་
ཉིད་དུ་ཤེས་པ་མེད་པའི་ཕྱིར། འདི་མདོ་དང་བསྟན་བཅོས་རྩ་བ་ལས་མ་བཤད་དོ་སྙམ་ན།
སྐྱོན་མེད་དེ། ཀུན་ཤེས་པ་ཉིད་ཀྱི་སྐབས་སུ་ཐེག་ཆེན་ལས་བཟློག་ཏེ་བསྟན་པའི་ཕྱིར།
གཉིས་པ་ལ་རྩོད་ལན་གཉིས་ལས། དང་པོ་ནི། ཤེས་བྱ་ཆོས་ཅན། ཇི་ལྟར་
ན་ཉན་ཐོས་ལ་སོགས་པ་ལ་ཡང་དག་པའི་ཤེས་རབ་ཀྱི་ཕ་རོལ་ཏུ་ཕྱིན་པ་རིང་བ་དང་། བྱང་
ཆུབ་སེམས་དཔའ་ལ་གཅིག་ཤོས་ཉེ་བར་འགྱུར་ཏེ་མི་འགྱུར་བར་ཐལ། དུས་གསུམ་བདེན་
མེད་མཉམ་པ་ཉིད་དུ་ཤེས་པ་ནི་གཞི་རྟོགས་པ་ཁོ་ན་ཡིན་ལ་དེ་ཡང་ཉན་རང་བྱང་ཆུབ་
སེམས་དཔས་ཐམས་ཅད་ལ་ཡོད་པ་མ་ཡིན་ནམ་ཏེ་ཡིན་པའི་ཕྱིར་ཏེ། རྟེན་འབྲེལ་རྟོགས་པ་
ཡོད་པའི་ཕྱིར། ཁྱབ་སྟེ། ཀླུ་སྒྲུབ་ཀྱིས། ལུང་ལས། རྟེན་ཅིང་འབྲེལ་བར་འབྱུང་བ་གང་།།
དེ་ཉིད་ཁྱོད་ཀྱིས་སྟོང་པར་བཞེད། །ཅེས་འབྱུང་བའི་ཕྱིར། ཞེ་ན། གཉིས་པ་ལ། ཉན་རང་
རིང་བའི་རྒྱུ་མཚན། ཐེག་ཆེན་ཉེ་བའི་རྒྱུ་མཚན། ཐུན་མོང་གི་མཇུག་བསྡུའོ། །དང་པོ་ནི།
ཉན་ཐོས་ལ་སོགས་པ་དངོས་པོའི་གནས་ཚུལ་གྱི་ངོ་བོ་མི་ཤེས་པ་རྣམས་དེ་དག་ཆོས་ཅན།
རྒྱལ་བའི་ཡུམ་རིང་བར་འགྱུར་ཏེ། མཉམ་པ་ཉིད་ཀྱི་ཡེ་ཤེས་དེ་མེད་པ་དེའི་ཕྱིར། དངོས་པོ་
- ? 5 (） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
མཚན་མ་དང་ལྡན་པར་རྟོགས་པའི་དམན་པ་ཡིན་པའི་ཕྱིར་ཏེ། ཐེག་ཆེན་དུ་འཛིན་པའི་དགེ་
བའི་བཤེས་གཉེན་ལ་སོགས་པ་ཐབས་མཁས་པ་བྲལ་བའི་དམན་པ་ཡིན་པའི་ཕྱིར། དཔེར་
ན༑ སྒྱུ་མ་མཁན་གྱི་སྤྲུལ་པའི་དངོས་པོ་སྣང་བ་ལ་དེའི་རང་གི་ངོ་བོ་མི་ཤེས་པས་དངོས་པོར་
མངོན་པར་ཞེན་པ་ཉིད་ཀྱིས་རྟ་གླང་ལ་སོགས་པའི་ངོ་བོ་ཉིད་མེད་པས་མི་སྣང་བ་བཞིན་ནོ།།
གཉིས་པ་ནི། བྱང་ཆུབ་སེམས་དཔའ་འཕགས་པ་དེ་དག་རྣམས་ཆོས་ཅན།
རྒྱལ་བའི་ཡུམ་འདི་ཡང་དག་པར་ཉེ་བར་འགྱུར་ཏེ། གཟུགས་ལ་སོགས་པའི་ཆོས་ཡོངས་སུ་
ཤེས་པ་དེ་ཉིད་བདེན་མེད་མཉམ་པ་ཉིད་དུ་ཡོངས་སུ་ཤེས་པ་ཡིན་པ་དེའི་ཕྱིར། དུས་རིང་མོ་
ཞིག་ནས་དགེ་བའི་བཤེས་གཉེན་ཡང་དག་པར་མགུ་བར་བྱས་པའི་མན་ངག་ཕྱིན་ཅི་མ་ལོག་
པ་ཅན་བདེན་པ་གཉིས་ལ་བརྟེན་པའི་ཐོས་པ་ལ་སོགས་པ་ཤེས་པ་སྐྱེ་བའི་ཐབས་ལ་མཁས་
པས་དངོས་པོར་མངོན་པར་ཞེན་པ་འཁྲུལ་པའི་མཚན་མ་བསལ་བའི་ཕྱིར། གསུམ་པ་ནི།
ཉན་རང་གི་ཡུམ་ཆོས་ཅན། འབྲས་ཡུམ་ལ་རིང་བ་ཉིད་ཡིན་ཏེ། ཐབས་ཤེས་ཁྱད་པར་ཅན་
ཟུང་འབྲེལ་དང་ལྡན་པ་མ་ཡིན་པས་སོ། །བྱང་སེམས་ཀྱི་ཡུམ་ཆོས་ཅན། འབྲས་ཡུམ་ལ་མི་
རིང་བ་ཉིད་ཡིན་ཏེ། ཐབས་ཤེས་ཁྱད་པར་ཅན་ཟུང་དུ་འབྲེལ་བ་ཉིད་ཀྱིས་སོ། །
གཉིས་ པ་ ལ། སྤྱི་ གཞུང་ གཉིས་ལས། དང་པོ་ནི། ཁ་ཅིག་ གཉེན་པོ་ གཞི་
ཤེས་ཀྱི་མཚན་ཉིད། བདག་མེད་མངོན་སུམ་དུ་རྟོགས་པའི་མཁྱེན་པ་གང་ཞིག་འཁོར་འདས་
ལ་མཚན་མར་མི་འཛིན་པ། མི་མཐུན་ཕྱོགས་ཀྱི་གཞི་ཤེས་ཀྱི་མཚན་ཉིད། བདག་མེད་
མངོན་སུམ་དུ་རྟོགས་པའི་མཁྱེན་པ་གང་ཞིག །འཁོར་འདས་ལ་མཚན་མར་འཛིན་པ་ཞེ་ན།
ཉན་རང་གི་གཞི་ཤེས་ཆོས་ཅན། ཤེས་སྒྲིབ་ཏུ་ཐལ། འཁོར་འདས་བར་གསུམ་ལ་མཚན་
མར་འཛིན་པའི་མཚན་འཛིན་ཡིན་པའི་ཕྱིར། འདོད་ན། རྣལ་འབྱོར་མངོན་སུམ་མ་ཡིན་པར་
ཐལ། ཤེས་སྒྲིབ་ཡིན་པའི་ཕྱིར། འཕགས་ལམ་མ་ཡིན་པར་ཐལ། ཤེས་སྒྲིབ་ཡིན་པའི་ཕྱིར།
- ? 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་ཡང་། ཉན་རང་གི་གཞི་ཤེས་ཆོས་ཅན། ལོག་ཤེས་སུ་ཐལ། འཁོར་འདས་ལ་མཚན་
མར་འཛིན་པའི་མཚན་འཛིན་ཡིན་པའི་ཕྱིར། ཁོ་ན་རེ། ཉན་རང་གི་གཞི་ཤེས་ཆོས་ཅན།
མཚན་འཛིན་ཡིན་ཏེ། གང་ ཟག་ གི་ བདག་མེད་བདེན་ པར་ འཛིན་ པའི་ ཕྱིར། གལ་ཏེ།
རྟགས་མ་གྲུབ་ན། གཞན་གྱིས་བཏགས་པའི་བདག་ལ་སོགས་པ་སྟོང་པ་ཉིད་དུ་ལྟ་བ་དང་།
ཞེས་སོགས་དང་འགལ་ཞེ་ན། ཉན་རང་གི་གཞི་ཤེས་ཆོས་ཅན། རྟོག་པ་ལོག་ཤེས་སུ་ཐལ།
བདག་མེད་བདེན་པར་མ་གྲུབ་པ་ལ་བདེན་པར་འཛིན་པའི་མཚན་འཛིན་ཡིན་པའི་ཕྱིར།
རྟགས་ཁས་བླངས། འདོད་ན། བདག་མེད་མངོན་སུམ་དུ་མ་རྟོགས་པར་ཐལ། རྟོག་པ་ལོག་
ཤེས་ཡིན་པའི་ཕྱིར། གཞུང་དང་མི་འགལ་ཏེ། གཞུང་དེས་མི་མཐུན་ཕྱོགས་ཀྱི་གཞི་ཤེས་
འཆིང་བྱེད་མཚན་འཛིན་ངོས་གཟུང་བ་ཙམ་ཡིན་པའི་ཕྱིར། འོ་ན་མི་མཐུན་ཕྱོགས་དང༌།
གཉེན་པོའི་གཞི་ཤེས་ཀྱི་ཁྱད་པར་གང་ཞེ་ན། གང་ཟག་གི་བདག་མེད་ཙམ་རྟོགས་པར་འདྲ་
ཡང་། མཚན་འཛིན་གྱིས་བཅིངས་པ་ལ་མི་མཐུན་ཕྱོགས་དང༌། མཚན་འཛིན་གྱིས་མ་
བཅིངས་པ་ལ་གཉེན་པོར་འཇོག་གོ །ཁོ་ན་རེ། བྱང་སེམས་ཀྱི་གཞི་ཤེས་ཀྱང་མི་མཐུན་
ཕྱོགས་ཀྱི་གཞི་ཤེས་སུ་ཐལ། མཚན་འཛིན་གྱིས་བཅིངས་པའི་གཞི་ཤེས་ཡིན་པའི་ཕྱིར་ཏེ།
ཁྱོད་རྒྱུད་ལྡན་གྱི་སྐྱེས་བུ་དེ་མཚན་འཛིན་དང་ལྡན་པ་གང་ཞིག་གཞི་ཤེས་ཡིན་པའི་ཕྱིར། ཞེ་
ན༑ དེ་ཙམ་གྱིས་མཚན་འཛིན་གྱིས་བཅིངས་པར་མི་འཇོག་སྟེ། བྱང་སེམས་ཀྱི་གཞི་ཤེས་དེ་
མཚན་འཛིན་དང་འཛིན་སྟངས་འགལ་ཞིང་། མཚན་འཛིན་གྱི་གཉེན་པོ་བྱེད་པས། དེས་མ་
བཅིངས་པ་དང༌། ཉན་རང་གི་གཞི་ཤེས་དེ་མཚན་འཛིན་གྱི་གཉེན་པོར་མེད་ཅིང་། མཚན་
འཛིན་དང་ལྡན་པས་དེས་བཅིངས་པ་ཞེས་བྱའོ། །སློབ་དཔོན་གྱིས་འདིར་མཚན་འཛིན་ཉན་
རང་གི་རྒྱུད་དང༌། གཉེན་པོ་བྱང་སེམས་ཀྱི་རྒྱུད་ལ་ལྡན་པར་བཤད་པ་ནི། རྣམ་པ་གསལ་
བས་མཚན་གཞི་སོ་སོ་ལ་ངོས་གཟུང་བ་ཡིན་གྱི། བྱང་སེམས་ཀྱི་གཞི་ཤེས་དང་། ཉན་རང་
- 2 5 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གི་མཚན་འཛིན་དངོས་ཀྱི་སྤང་གཉེན་དུ་མི་རུང་སྟེ། བྱང་སེམས་ཀྱི་གཉེན་པོས་ཉན་རང་གི་
མཚན་འཛིན་དངོས་སུ་སྤོང་ན། བྱང་སེམས་འབད་ཀྱང་མི་གྲོལ་བ་དང༌། ཉན་རང་འབད་
མེད་དུ་གྲོལ་བར་འགྱུར་བའི་ཕྱིར། ཁོ་ན་རེ། ཤེས་བྱ་ཆོས་ཅན། སངས་རྒྱས་འབད་ཀྱང་མི་
གྲོལ་བ་དང༌། སེམས་ཅན་འབད་མེད་ དུ་ གྲོལ་བར་ཐལ། སངས་རྒྱས་ཀྱི་ཡེ་ཤེས་ཀྱིས་
སེམས་ཅན་གྱི་སྒྲིབ་པ་སྤོང་བའི་ཕྱིར། དེ་སྐད་དུ་ཡང་། ནུས་པ་ཡེ་ཤེས་ཐུགས་རྗེ་ཡིས།།
སྡུག་བསྔལ་ཉོན་མོངས་སྤོང་ཕྱིར་རོ། །ཞེས་དང་། གྲོང་སོགས་སུ་དེའི་ཉོན་མོངས་རྣམས།།
རྒྱུན་གཅོད་རྒྱལ་བའི་ཉོན་མོངས་མེད། །ཞེས་པས་སོ་ཞེ་ན། སྐྱོན་མེད་དེ། དེ་ནི་ཏིང་ངེ་
འཛིན་ལ་བརྟེན་ནས་ཆོས་བསྟན་པ་གདུལ་བྱས་ཉམས་སུ་བླངས་པས་ཉོན་མོངས་ཞི་བར་
བྱེད་པའི་རྒྱུ་མཚན་གྱིས། རྒྱུད་ནས་ཉོན་མོངས་སྤོང་བའི་རྒྱུར་སྟོན་གྱི། དངོས་སུ་གདུལ་བྱའི་
ཉོན་མོངས་སྤོང་བའི་དངོས་གཉེན་མ་ཡིན་པའི་ཕྱིར། དེས་ན་བྱང་སེམས་ཀྱི་གཞི་ཤེས་དེ་
རང་རྒྱུད་ཀྱི་མཚན་འཛིན་གྱི་གཉེན་པོ་བྱེད་པའོ། །འདིར་བསྟན་པ་ནི་ཉན་རང་གི་གཞི་ཤེས་
འཆིང་བྱེད་ངོས་འཛིན་པ་ཡིན་གྱི། ཉན་རང་གི་གཞི་ཤེས་གཉེན་པོ་ཡིན་ན་ཡང་ཐེག་ཆེན་
ཡུམ་གྱི་མི་མཐུན་ཕྱོགས་ཡིན་ཞེས་སྦྱོར་བ་མི་རིགས་པར་བཤད་ཟིན་ལ། མཁས་པ་ཁ་ཅིག་
ཉན་རང་གི་གཞི་ཤེས་གཉེན་པོ་ཡིན་ཡང་འཆིང་བྱེད་མི་མཐུན་ཕྱོགས་ཡིན་ཞེས་སྦྱོར་བ་མི་
རིགས་ཏེ། གཞུང་དང་མི་འགྲིག་པའི་ཕྱིར། འདིར་གཉེན་པོ་ཡིན་ཞེས་པས་དངོས་གཉེན་
མཚན་ཉིད་པར་སྟོན་པ་མ་ཡིན་གྱི། གཉེན་པོའི་ཕྱོགས་ཙམ་དུ་སྟོན་པའོ། །མདོ་ནི། ཐབས་
ལ་མི་མཁས་པས་གཟུགས་སྟོང་ཞེས་བྱ་བར་འདུ་ཤེས་ན་ཆགས་པའོ། །ཞེས་སོགས་སོ། །
གཉིས་པ་ལ་སོ་སོར་བཤད་པ་དང༌། བསྡུས་ཏེ་བཤད་པ་གཉིས། དང་པོ་ལ་ལྟ་
སྤྱོད་ལ་མཚན་འཛིན་གྱི་སྤང་གཉེན་དང༌། འབྲས་བུ་ལ་མཚན་འཛིན་གྱི་སྤང་གཉེན་གཉིས།
དང་པོ་ནི། གཟུགས་སོགས་ཕུང་པོ་སྟོང་ཉིད་དང་ཞེས་སོགས་ཆོས་ཅན། སྨོས་པ་ལ་དགོས་
- 2 53 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཡོད་དེ། དེ་ལྟར་ཉན་ཐོས་ལ་སོགས་པའི་ཡུམ་རིང་བར་གྱུར་པ་སྒྲུབ་བྱེད་ཉིད་མི་མཐུན་
པའི་ཕྱོགས་ཡིན་པར་བསྟན་པའི་ཆེད་ཡིན་པའི་ཕྱིར། གཟུགས་སོགས་གཞན་གྱིས་ཀུན་
བཏགས་ པའི་ བདག་ ལ་ སོགས་ པས་ སྟོང་པ་ཉིད་དུ་བདེན་ པར་ ལྟ་བ་ཆོས་ཅན། ཀུན་
བཏགས་པའི་བདག་འཛིན་དེ་དག་གི་གཉེན་པོའི་ཕྱོགས་སུ་གཏོགས་པ་ཡིན་ན་ཡང་བྱང་
སེམས་ཡུམ་གྱི་མི་མཐུན་པའི་ཕྱོགས་ཡིན་ཏེ། ཕྱིན་ཅི་ལོག་ཏུ་ཞུགས་པ་ཉིད་ཀྱིས་སྤང་བར་
བྱ་བ་ཡིན་པའི་ཕྱིར་ཏེ། གཟུགས་སོགས་བདེན་མེད་དུ་བདེན་པར་འཛིན་པའི་ཕྱིར། དུས་
གསུམ་ཐ་དད་དུ་བདེན་འཛིན་ཆོས་ཅན། དུས་གསུམ་གཅིག་ཏུ་འཛིན་པའི་གཉེན་པོའི་
ཕྱོགས་སུ་གཏོགས་ན་ཡང་བྱང་སེམས་ཡུམ་གྱི་མི་མཐུན་ཕྱོགས་ཡིན་ཏེ། ཕྱིན་ཅི་ལོག་ཏུ་
ཞུགས་པ་ཉིད་ཀྱིས་སྤང་བྱ་ཡིན་པའི་ཕྱིར་ཏེ། དུས་གསུམ་པའི་ཆོས་ཐ་དད་དུ་བདེན་པར་
འཛིན་པའི་ཕྱིར། སྦྱིན་སོགས་བདེན་པར་བཟུང་ནས་སྒྲུབ་པའི་འདུ་ཤེས་ཆོས་ཅན། སེར་
སྣའི་གཉེན་པོའི་ཕྱོགས་སུ་གཏོགས་པ་ཡིན་ན་ཡང་བྱང་སེམས་ཡུམ་གྱི་མི་མཐུན་ཕྱོགས་ཡིན་
ཏེ༑ ཕྱིན་ཅི་ལོག་ཏུ་ཞུགས་པ་ཉིད་ཀྱིས་སྤང་བྱ་ཡིན་པའི་ཕྱིར་ཏེ། སོ་སྐྱེའི་སྦྱིན་སོགས་ཟག་
པ་དང་བཅས་པ་དང༌། མི་སློབ་པའི་སྦྱིན་སོགས་ཟག་པ་མེད་པ་དང་། སློབ་པའི་སྦྱིན་སོགས་
གཉིས་ཀའི་ངོ་བོ་བདེན་པའི་དངོས་པོར་མ་གྱུར་པ་ཐམས་ཅད་ལ་བདེན་པའི་དངོས་པོར་
དམིགས་པ་ཉིད་ཀྱིས་སོ། །སྦྱིན་སོགས་ལ་ངར་འཛིན་མེད་ཞེས་སོགས་ཆོས་ཅན། ཁྱོད་སྨོས་
པ་ལ་དགོས་པ་ཡོད་དེ། བྱང་ཆུབ་སེམས་དཔའ་རྣམས་ཀྱི་བཟློག་ཏེ་གཉེན་པོ་ཡིན་པར་
བསྟན་པའི་ཆེད་ཡིན་པའི་ཕྱིར། ས་དང་པོའི་བར་ཆད་མེད་ལམ་ཆོས་ཅན། རྣམ་པ་ཐམས་
ཅད་དུ་གཉེན་པོ་ཡིན་ཏེ། ཡུལ་ གྱི་གནས་ཚུལ་ལ་ཡང་དག་པར་ཞུགས་པ་དང་། བདེན་
འཛིན་ཀུན་བཏགས་ཀྱི་ཆགས་པའི་ཚོགས་ཀྱི་གནས་ཐམས་ཅད་བཀག་པས་བླང་བར་བྱ་བ་
ཡིན་པའི་ཕྱིར་ཏེ། འཁོར་གསུམ་རྣམ་པར་དག་པའི་སྦྱིན་པ་ལ་སོགས་པ་ལ་བདག་མེད་པར་
- ? 5 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རྟོགས་པས་རང་དང་གཞན་སྦྱོར་བའི་བར་ཆད་མེད་ལམ་ཡིན་པའི་ཕྱིར།
གཉིས་ པ་ ལ། དངོས་དང༌། འཕྲོས་དོན་གཉིས། དང༌ པོ་ནི། དེ་ བཞིན་
གཤེགས་པ་ལ་སོགས་པ་ལ་བདེན་པར་བཟུང་བའི་སྒོ་ནས་ཕྱག་འཚལ་བ་ལ་སོགས་པ་ནི་
བསོད་ནམས་ཀྱི་ཚོགས་ཀྱི་རྒྱུ་ཡིན་པ་ཉིད་ཀྱི་གཉེན་པོའི་ཕྱོགས་ཡིན་མོད་ཀྱི་དེ་ལྟ་ན་ཡང་དེ་
ཆོས་ཅན། བྱང་སེམས་ཡུམ་གྱི་མི་མཐུན་པའི་ཕྱོགས་ཡིན་ཏེ། བདེན་འཛིན་གྱི་ཆགས་པ་ཕྲ་
མོའི་ངོ་བོ་ཉིད་ཀྱི་རྣམ་པ་ཐམས་ཅད་དུ་གཉེན་པོ་མ་ཡིན་པའི་ཕྱིར། ཡང་ཇི་ལྟར་ཆགས་པ་ཕྲ་
མོ་མི་མཐུན་པའི་ཕྱོགས་ཡིན་ཞེ་ན། ཤེས་བྱ་ཆོས་ཅན། དེ་བཞིན་གཤེགས་པ་ལ་བདེན་པར་
དམིགས་པ་ཡང་མི་མཐུན་པའི་ཕྱོགས་ཡིན་པའི་ཕྱིར་ཏེ། གང་གི་ཕྱིར་ཆོས་ཀྱི་རིགས་རྣམས་
ངོ་བོ་ཉིད་ཁོ་ནས་སྟོང་པས་དེ་དག་ཟབ་པ་ཡིན་པ་དེའི་ཕྱིར། འོ་ན་ཇི་ལྟར་སྤང་ཞེ་ན། ཐེག་
ཆེན་གྱི་མཐོང་ལམ་བར་ཆད་མེད་ལམ་ཆོས་ཅན། བདེན་འཛིན་གྱི་ཆགས་པ་སྤོང་བ་ཡིན་ཏེ།
འདི་ལྟ་སྟེ། ཆོས་ཐམས་ཅད་རང་བཞིན་མེད་པ་ཞེས་ཤེས་པ་དང་ཤེས་བྱ་བདེན་མེད་མཉམ་
པ་ཉིད་དུ་གཅིག་པར་ཡོངས་སུ་ཤེས་པའི་བར་ཆད་མེད་ལམ་ཡིན་པའི་ཕྱིར། ཆོས་ཐམས་
ཅད་ རང་བཞིན་མེད་དེ། དོན་དམ་པར། གཟུགས་ལ་སོགས་པའི་ཆོས་ཐམས་ཅད་རང་
བཞིན་གཅིག་པ་ཁོ་ན་ཡིན་པའི་ཕྱིར། གཉིས་པ་ནི། ཡང་ཇི་ལྟར་ཆོས་རང་བཞིན་གྱིས་ཟབ་
པ་ཡིན་ཞེ་ན། རང་བཞིན་སྟོང་ཉིད་དེ་ཆོས་ཅན། ཟབ་པ་ཡིན་ཏེ། གང་གི་ཕྱིར་མཐར་འཛིན་
གྱི་རྣམ་པར་ཤེས་པ་ཐམས་ཅད་ཀྱིས་ཇི་ལྟ་བ་བཞིན་དམིགས་པའི་དོན་བསལ་བས་རྟོགས་
དཀའ་བ་ཉིད་དུ་བཤད་པ་དེའི་ཕྱིར། ཡང་དེ་ལྟར་རྟོགས་པར་དཀའ་བ་ཉིད་ཅི་ཡིན་ཞེ་ན།
ཤེས་བྱ་ཆོས་ཅན། རང་བཞིན་སྟོང་ཉིད་དེ་ནི་རྟོགས་པར་དཀའ་བ་ཉིད་ཡིན་ཏེ། གང་གི་ཕྱིར་
གཟུགས་ལ་སོགས་པ་ནས་སངས་རྒྱས་ཀྱི་ཆོས་མ་འདྲེས་པ་རྣམ་པའི་བར་གྱི་རང་བཞིན་ཇི་
ལྟ་བ་བཞིན། མཐར་འཛིན་ཅན་གྱིས་ཡོངས་སུ་མི་ཤེས་པས་བསམ་པ་ལས་འདས་པ་ཉིད་དུ་
-25 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་པ་དེའི་ཕྱིར། །
གཉིས་པ་ལ། མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་
ནི༑ དེ་ལྟར་མི་མཐུན་ཕྱོགས་ལ་སོགས་པ་བརྗོད་ནས་མཇུག་བསྡུ་བ་འཆད་དོ། །གཉིས་པ་
ནི༑ ཤེས་པར་བྱའོ། །གང་ན། དེ་ལྟར་བཤད་པའི་ཚུལ་གྱིས་གོ་རིམ་བཞིན་དུ་ཉན་ཐོས་ལ་
སོགས་པའི་ཡུམ་མི་མཐུན་ཕྱོགས་དང་། བྱང་ཆུབ་སེམས་དཔའི་ཡུམ་གཉེན་པོའི་རབ་ཏུ་དབྱེ་
བའོ། །གང་དུ་ན། ཐམས་ཅད་ཤེས་པ་ཉིད་ཀྱི་སྐབས་སུའོ། །ཤེས་བྱ་ཆོས་ཅན། ཉན་རང་གི་
ཡུམ་མི་མཐུན་ཕྱོགས་དང་། བྱང་སེམས་ཀྱི་ཡུམ་གཉེན་པོའི་ཕྱོགས་སུ་ཤེས་པར་བྱ་སྟེ། ཉན་
རང་གི་ཡུམ་མཚན་འཛིན་གྱིས་བཅིངས་ཤིང་། བྱང་སེམས་ཀྱི་ཡུམ་མཚན་འཛིན་དང་བྲལ་
བའི་ཕྱིར། གཉིས་པ་ལ། སྤྱི་གཞུང་གཉིས་ཀྱི་དང་པོ་ནི། གཞི་བདག་མེད་པར་རྟོགས་པའི་
སློབ་ལམ་ནི། གཞི་ཤེས་ཀྱི་སྦྱོར་བ་ཙམ་གྱི་མཚན་ཉིད་ཡིན་ལ། གཞི་བདེན་མེད་དུ་རྟོགས་
པའི་བྱང་སེམས་ཀྱི་རྣལ་འབྱོར་ནི་ཐེག་ཆེན་གྱི་གཞི་ཤེས་སྦྱོར་བའི་མཚན་ཉིད་དོ། །དབྱེ་ན།
རང་བཞིན་གྱི་སྦྱོར་བ་བཞི། གནས་སྐབས་ཀྱི་སྦྱོར་བ་དྲུག་སྟེ་བཅུའོ། །དང་པོ་བཞི་ལ་རང་
བཞིན་གྱི་སྦྱོར་བ་ཞེས་བྱ་སྟེ། གཞི་ལ་མཚན་འཛིན་མ་སྤངས་པ་དེ་སྲིད་དུ་བསྒོམ་དགོས་པའི་
ཕྱིར། ཕྱི་མ་དྲུག་ལ་གནས་སྐབས་ཀྱི་སྦྱོར་བ་ཞེས་བྱ་སྟེ། མི་མཐུན་ཕྱོགས་སྐྱེས་ན་བསྒོམ།
མ་སྐྱེས་ན་མི་བསྒོམ་པའི་ཕྱིར། །དང་པོ་བཞི་གཙོ་བོར་མཉམ་གཞག་དང༌། ཕྱི་མ་དྲུག་གཙོ་
བོར་རྗེས་ཐོབ་ཏུ་བསྒོམ་སྟེ། དེ་ལྟར་དུ་སྙིང་པོ་མཆོག་ཏུ་བཤད་པའི་ཕྱིར། ཐམས་ཅད་ཀྱང་
མཉམ་གཞག་ན་ཡོད་དེ། མཉམ་གཞག་ཏུ་བསྒོམ་པའི་ཕྱིར། ཁ་ཅིག་ཕྱི་མ་དྲུག་ཀྱང་མཉམ་
གཞག་ཏུ་བསྒོམ་སྟེ། མཉམ་གཞག་སྣང་བཅས་ཡིན་པའི་ཕྱིར། ཟེར་བ་མི་འཐད་དེ། མཉམ་
གཞག་སྣང་བཅས་ཡིན་པ་ལུང་རིགས་ཀྱིས་སྔར་བསལ་ཟིན་པའི་ཕྱིར། སྦྱོར་བ་དང་པོ་བཞི་
གཅིག་ཅར་དུ་བསྒོམ་སྟེ། ཏིང་ངེ་འཛིན་གཅིག་ལྡོག་པ་སོ་སོར་ཕྱེ་བའི་ཕྱིར། ཕྱི་མ་དྲུག་རིམ་
- 2 5 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༣༥
ཅན་དང་། གཅིག་ཅར་གཉིས་ཀར་བསྒོམ་མོ། ཁ་ཅིག་འདི་རྣམས་སྦྱོར་ལམ་ཁོ་ནར་བསྒོམ་
སྟེ༑ མཚམས་སྦྱོར་དུ་སྦྱོར་བའི་ལམ་ཞེས་བཤད་པའི་ཕྱིར་ཞེ་ན། མ་ཡིན་ཏེ། ཞི་རགས་ཀྱི་
རྣམ་པ་ཅན་གྱི་སྦྱོར་བའི་ལམ་དང་། བར་ཆད་མེད་ལམ་གྱི་ཟླས་ཕྱེ་བའི་སྦྱོར་ལམ་ལ་སོགས་
པ་དུ་མ་བཤད་པའི་ཕྱིར། དེས་ན་གཞི་ཤེས་ཀྱི་སྦྱོར་བ་ས་བཅུ་པའི་བར་དུ་བསྒོམ་སྟེ། གཞི་
ལ་མཚན་འཛིན་ཕྲ་མོ་དང་མ་བྲལ་བ་དེ་སྲིད་དུ་བསྒོམ་དགོས་ཤིང་མཚན་འཛིན་གྱི་བག་
ཆགས་ཕྲ་མོ་རྒྱུན་མཐའི་བར་དུ་རྗེས་སུ་འགྲོ་བའི་ཕྱིར། འོ་ན་སྡུད་འགྲེལ་ལས། ཐམས་ཅད་
ཤེས་པ་ཉིད་ནི་ས་བདུན་པ་ལ་བཞག་ཅེས་པ་དང་འགལ་ཞེ་ན། མི་འགལ་ཏེ། དེ་ས་བོན་
རགས་པའི་དངོས་གཉེན་ལ་དགོངས་པའི་ཕྱིར། ཁོ་ན་རེ། སྦྱོར་བའི་མཉམ་པ་ཉིད་སོ་སོར་
རྟོགས་ནས་མཐོང་ལམ་འབྱུང་བར་བཤད་པ་མི་འཐད་པར་ཐལ། མཐོང་ལམ་དུ་སྦྱོར་བ་
བསྒོམ་པའི་ཕྱིར། ཞེ་ན། ཤེས་བྱ་ཆོས་ཅན། སྒྲུབ་པ་དང་ལྡན་པ་ལ་ངེས་པར་འབྱེད་པའི་ཆ་
དང་མཐུན་པ་དང༌། མཐོང་སྒོམ་གྱི་ལམ་འབྱུང་བར་བཤད་པ་མི་འཐད་པར་ཐལ། མཐོང་
སྒོམ་ལམ་དུ་ཡང་སྒྲུབ་པ་དང་ལྡན་པའི་ཕྱིར། །
གཉིས་པ་ལ། སྦྱོར་བ་དང་། མཉམ་ཉིད་གཉིས། དང་པོ་ལ། མཚམས་སྦྱར་
བ་དང་། ཚིག་དོན་འགྲེལ་པ་གཉིས་ཀྱི་དང་པོ་ནི། ཤེས་བྱ་ཆོས་ཅན། དེ་ལྟར་མི་མཐུན་པའི་
ཕྱོགས་ལ་སོགས་པ་བརྗོད་ན་སྦྱོར་བའི་ལམ་བཤད་པ་ལ་དགོས་པ་ཡོད་དེ། དེ་དག་རྣམ་
པར་བསྒོམ་པའི་སྦྱོར་བ་གང་ཡིན་ཞེ་ན། ལན་བསྟན་པའི་ཆེད་ཡིན་པའི་ཕྱིར། གཉིས་པ་ནི།
སྦྱོར་རོ། །གང་ལ་ན། ཡུལ་བཅུ་པོ་དེ་དང་དེ་ལའོ། །གང་གིས་ན། བྱང་ཆུབ་སེམས་དཔའ་
རྣམས་ཀྱིས་སོ། །གང་གི་སྒོ་ནས་ན། སྒྲུབ་པའི་ཡོངས་སུ་ཤེས་པ་བསལ་བའི་སྒོ་ནས་སོ།།
བཅུ་གང་ཞེ་ན། བདེན་མེད་ལ་མཉམ་པར་བཞག་པའི་ཐེག་ཆེན་གྱི་སྦྱོར་ལམ་ཆོས་ཅན། ངོ་
བོ་ལ་སྤྱོད་པ་བཀག་པའི་སྦྱོར་བ་ཡིན་ཏེ། གཟུགས་ལ་སོགས་པའི་ཆོས་ཐམས་ཅད་ལ་ཞེན་
-25 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤྱོད་མངོན་གྱུར་པ་བཀག་ནས་བསྒོམ་པའི་ཐེག་ཆེན་གྱི་རྣལ་འབྱོར་ཡིན་པའི་ཕྱིར། དེ་ཆོས་
ཅན། ཁྱད་པར་ལ་སྤྱོད་པ་བཀག་པའི་སྦྱོར་བ་ཡིན་ཏེ། དེ་དག་ཉིད་ལ་མི་རྟག་པ་དང༌། སྟོང་
པ་ཉིད་ལ་སོགས་པ་ལ་ཞེན་སྤྱོད་མངོན་གྱུར་པ་བཀག་ནས་བསྒོམ་པའི་རྣལ་འབྱོར་ཡིན་
པའི་ཕྱིར། སྦྱོར་རོ། །གང་ལ་ན། ཀུན་བཏགས། གཞན་དབང་། ཡོངས་གྲུབ་གསུམ་ལའོ།།
ཀུན་བཏགས་ཆོས་ཅན། སོ་སོར་མ་རྫོགས་པ་ཞེས་བྱ་སྟེ། ཡོན་ཏན་གྱི་རྟེན་དུ་མ་རྫོགས་པའི་
ཕྱིར། ཡོངས་གྲུབ་ཆོས་ཅན། རྫོགས་པ་ཞེས་བྱ་སྟེ། ཡོན་ཏན་གྱི་རྟེན་དུ་རྫོགས་པའི་ཕྱིར།
གཞན་དབང་ནི། ཀུན་བཏགས་ཀྱི་གདགས་གཞི་དང༌། ཡོངས་གྲུབ་ཀྱི་ཆོས་ཅན་ཡིན་པས་
ཤུགས་ལ་བསྟན་ནོ། །
ཀུན་བཏགས། གཞན་དབང་། ཡོངས་གྲུབ་གསུམ་ གྱི་རྣམ་གཞག་ལ། རྣམ་
རིག་པས་གང་ཟག་དང་ཆོས་ཀྱི་རབ་ཏུ་ཕྱེ་བ་གཉིས་ལས། དང་པོ་ནི། ཕུང་པོ་ལ་སོགས་
པ་བདག་ཏུ་བཏགས་ པ་ ཀུན་ གདགས་གཞི་ ཕུང་པོ་གཞན་དབང་། བདག་གིས་སྟོང་པ་
ཡོངས་གྲུབ། གཉིས་པ་ནི། གཟུང་འཛིན་ཐ་དད་དུ་བཏགས་པ་ཀུན་བཏགས། གཟུང་འཛིན་
གཉིས་སུ་སྣང་བའི་བློ་གཞན་དབང་། གཟུང་འཛིན་རྫས་གཞན་གྱིས་སྟོང་པ་ཡོངས་གྲུབ་བོ།།
དེ་སྐད་དུ་ཡང་། ཐེག་བསྡུས་ལས། རྣམ་པར་རྟོག་པས་བཏགས་པའི་དོན། །ཀུན་ཏུ་
བཏགས་པའི་ངོ་བོ་ཉིད། །རྣམ་པར་རྟོག་པ་གཞན་གྱི་དབང་། །དེའི་ཆོས་ཉིད་ཡོངས་སུ་གྲུབ།།
ཅེས་སོ། །གསུམ་དུ་འབྱེད་པའི་རྒྱུ་མཚན་ཡོད་དེ། ཀུན་བཏགས་ཤེས་བྱ་དང་། གཞན་
དབང་སྤང་བྱ་དང་། ཡོངས་གྲུབ་མངོན་དུ་བྱ་བའི་དབང་དུ་བྱས་ནས་གསུམ་དུ་ཕྱེ་བའི་ཕྱིར་
དང་། ཀུན་བཏགས་སོ་སྐྱེའི་ཡུལ་དང་། གཞན་དབང་འཕགས་པའི་རྗེས་ཐོབ་དང༌། ཡོངས་
གྲུབ་མཉམ་གཞག་གི་ཡུལ་དུ་བྱེད་པའི་དབང་གིས་གསུམ་དུ་ཕྱེ་བའི་ཕྱིར། དབུ་མ་པའི་
ལུགས་ལ། དབུ་མ་སྣང་བ་ལས། མིག་སོགས་སུ་བདེན་པར་བཏགས་པ་དང༌། བཏགས་
->
5
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
པར་སྣང་བའི་རྟེན་འབྲེལ་དང་། དོན་དམ་པར་ངོ་བོ་ཉིད་མེད་པ་རྣམས་ལ་འདོད་ལ། འགྲེལ་
ཆེན་ལས། གཟུང་འཛིན་གཉིས་སུ་བཏགས་པ་ཀུན་བཏགས་དང་། གཉིས་སུ་སྣང་བ་གཞན་
དབང་དང༌། གཉིས་སྟོང་ཡོངས་གྲུབ་ཏུ་བཤད་པ་རྣམ་རིག་པ་དང་མཐུན་ལ། ཡང་ན།
བདེན་པར་བཏགས་པ་དང༌། བདེན་པར་འདོགས་པའི་བློ་གཞན་དབང་དང་། བདེན་པས་
སྟོང་པའི་སྟོང་ཉིད་ཡོངས་གྲུབ་ཏུ་འདོད་དོ། །མདོ་ལས། བྱམས་པ་གཟུགས་ཀྱི་རབ་ཏུ་དབྱེ་
བ་གསུམ་གྱི་ཤེས་པར་བྱ་སྟེ། ཡོངས་སུ་བཏགས་པའི་གཟུགས་དང༌། རྣམ་པར་བཏགས་
པའི་གཟུགས་དང་། ཆོས་ཉིད་ཀྱི་གཟུགས་སོ། །ཞེས་སོགས་སོ། །ངག་དོན་ནི། བདེན་མེད་
ལ་མཉམ་པར་བཞག་པའི་སྦྱོར་ལམ་ཆོས་ཅན། དེ་མ་རྫོགས་དང༌། རབ་རྫོགས་ལ་སྤྱོད་པ་
བཀག་པའི་སྦྱོར་བ་ཡིན་ཏེ། ཀུན་བཏགས། གཞན་དབང་། ཡོངས་གྲུབ་གསུམ་ལ་ཞེན་སྤྱོད་
མངོན་གྱུར་པ་བཀག་ནས་བསྒོམ་པའི་ཐེག་ཆེན་གྱི་རྣལ་འབྱོར་ཡིན་པའི་ཕྱིར། དེ་ཆོས་ཅན།
ཆགས་པ་མེད་པ་དང༌། གཞན་དུ་མི་འགྱུར་བ་དང་བྱེད་པ་པོ་མེད་པ་ཉིད་ལ་སྤྱོད་པ་བཀག་
པའི་སྦྱོར་བ་ཡིན་ཏེ། གོ་རིམ་བཞིན་དུ་ཆགས་པ་མེད་པ་དང་། གཞན་དུ་མི་འགྱུར་བ་དང༌།
བྱེད་པ་པོ་མེད་པ་ཉིད་ལ་ཞེན་སྤྱོད་མངོན་གྱུར་པ་སྤངས་ནས་བསྒོམ་པའི་ཐེག་ཆེན་གྱི་རྣལ་
འབྱོར་ཡིན་པའི་ཕྱིར། སྦྱོར་རོ། །གང་ལ་ན། བྱ་དཀའ་རྣམ་གསུམ་ལའོ། །གོ་རིམ་བཞིན་
དུ་ཐམས་ཅད་མཁྱེན་པ་ཉིད་གསུམ་གྱི་ནང་ནས་རྣམ་མཁྱེན་གྱི་བདག་ཉིད་ཆོས་ཅན། ཆེད་དུ་
བྱ་བ་དཀའ་བ་ཉིད་ཡིན་ཏེ། དོན་དམ་པར་མི་དམིགས་ཤིང་བསྐལ་པ་གྲངས་མེད་དུ་ཚོགས་
བསགས་པ་ལས་འབྱུང་དགོས་པའི་ཕྱིར། ལམ་ཤེས་ཆོས་ཅན། སྦྱོར་བ་བྱ་དཀའ་བ་ཡིན་ཏེ།
དོན་དམ་པར་མ་དམིགས་ཤིང་། ལམ་གསུམ་གྱི་སྤང་བྱ་ལས་ངེས་པར་འབྱུང་དགོས་པའི་
ཕྱིར། གཞི་ཤེས་ཆོས་ཅན། བྱེད་པ་བྱ་དཀའ་བ་ཡིན་ཏེ། དོན་དམ་པར་མ་དམིགས་ཤིང༌།
གཞན་དོན་དུ་འབད་ནས་ཤེས་དགོས་པའི་ཕྱིར། མདོ་ནི། སེམས་ཅན་རྣམས་ཀྱི་སླད་དུ་གོ་
. 2 53 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆ་བགོས་པ་དེ་དག་ནི་ནམ་མཁའ་ཡོངས་སུ་བཀྲོལ་བར་འཚལ་བའོ། །ཞེས་སོགས་སོ།།
ངག་དོན་བདེན་མེད་ལ་མཉམ་པར་བཞག་པའི་ཐེག་ཆེན་སྦྱོར་ལམ་ཆོས་ཅན། བྱ་དཀའ་རྣམ་
གསུམ་ལ་སྤྱོད་པ་ཅན་བཀག་པའི་སྦྱོར་བ་ཡིན་ཏེ། བྱ་དཀའ་རྣམ་གསུམ་ལ་ཞེན་སྤྱོད་མངོན་
གྱུར་ པ་ བཀག་ནས་བསྒོམ་པའི་ ཐེག་ ཆེན་གྱི་རྣལ་ འབྱོར་ ཡིན་ པའི་ཕྱིར། དེ་ཆོས་ཅན།
འབྲས་བུ་ཡོད་པ་དང༌། གཞན་ལ་རག་ལས་མེད་པ་ལ་སྤྱོད་པ་བཀག་པའི་སྦྱོར་བ་ཡིན་ཏེ།
སྐལ་པ་ཇི་ལྟ་བ་བཞིན་དུ་འབྲས་བུ་ཐོབ་པས་མི་སྟོང་པ་ཉིད་དང༌། གཞན་གྱི་རྐྱེན་གྱིས་མི་
འགྲོ་བ་ཉིད་ལ་ཞེན་སྤྱོད་མངོན་གྱུར་པ་བཀག་ནས་བསྒོམ་པའི་ཐེག་ཆེན་གྱི་རྣལ་འབྱོར་ཡིན་
པའི་ཕྱིར། སྦྱོར་རོ། །གང་ལ་ན། སྣང་བ་རྣམ་པ་བདུན་ལའོ། །སྣང་རྣམ་བདུན་ནི། ཕྱི་ནང་
གི་དངོས་པོ་རྣམས་ཆོས་ཅན། དོན་དམ་པར་མ་གྲུབ་སྟེ། བག་ཆགས་ཡོངས་སུ་འགྱུར་བའི་
སྣང་བ་ཡིན་པའི་ཕྱིར། དཔེར་ན་རྨི་ལམ་བཞིན། མདོ་ལས། ཇི་ལྟར་རྨི་ལམ་ན་ཡང་འདོད་
བརྟེན་པ། །སྐྱེས་བུ་སད་པར་གྱུར་ན་དེ་མི་མཐོང་། །བྱིས་པ་ཤིན་ཏུ་འདོད་ལ་ཆགས་ཤིང་
ཞེན། །ཆོས་རྣམས་ཐམས་ཅད་དེ་བཞིན་ཤེས་པར་གྱིས། །རྒྱུ་རྐྱེན་མཉམ་ཏུ་ཚོཊ་པའི་སྣང་བ་
ཡིན་པའི་ཕྱིར། སྒྱུ་མ་བཞིན། སྒྱུ་མ་བྱེད་པ་དག་གིས་གཟུགས་སྤྲུལ་ཏེ། །རྟ་དང་གླང་པོ་ཤིང་
རྟ་སྣ་ཚོགས་བྱས། །དེ་ལ་ཇི་བཞིན་སྣང་བ་གང་ཡང་མེད། །ཆོས་རྣམས་ཐམས་ཅད་དེ་བཞིན་
ཤེས་པར་གྱིས། །སྣང་ཚུལ་དང་ གནས་ཚུལ་འགལ་བའི་སྣང་བ་ཡིན་པའི་ཕྱིར། སྨིག་རྒྱུ་
བཞིན། ཇི་ ལྟར་སོས་ཀ་ཉི་མ་ཕྱེད་དུས་སུ། །སྐྱེས་བུ་སྐོམ་པས་གདུངས་ཤིང་འགྲོ་བ་ཡི།།
སྨིག་རྒྱུ་དག་ལ་ཆུ་ཡི་ཕུང་པོར་མཐོང་། །ཆོས་རྣམས་ཐམས་ཅད་དེ་བཞིན་ཤེས་པར་གྱིས།།
རྐྱེན་ལ་རག་ལས་པའི་སྣང་བ་ཡིན་པའི་ཕྱིར། སྒྲ་བརྙན་བཞིན། ཇི་ལྟར་མི་དག་ནགས་རིའི་
ཁྲོད་འདུག་སྟེ། །གླུ་ལེན་སྨྲ་དང་བགོད་དང་ངུ་བ་སོགས། །བྲག་ཆ་ཐོས་ཀྱང་སྣང་བ་གང་
ཡང་མེད། །ཆོས་རྣམས་ཐམས་ཅད་དེ་བཞིན་ཤེས་པར་གྱིས། །གནས་ཚུལ་ལས་མ་འཕོས་
- 2 5 [] ,



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བཞིན་དུ་འཕོས་པར་སྣང་བའི་ཕྱིར། ཆུ་ཟླ་བཞིན། ཇི་ལྟར་ནམ་མཁའ་དྭངས་པར་ཟླ་ཤར་བ།།
དེའི་གཟུགས་བརྙན་དང་བའི་མཚོར་སྣང་ཡང་། །ཟླ་བ་ཆུའི་ནང་དུ་འཕོས་པ་མེད། །ཆོས་
རྣམས་ཐམས་ཅད་དེ་བཞིན་ཤེས་པར་གྱིས། །རྟེན་བདེན་པར་མེད་པའི་སྣང་བ་ཡིན་པའི་
ཕྱིར། དྲི་ཟའི་ གྲོང་ཁྱེར་ བཞིན། བྱེད་པ་པོ་མ་ཡིན་པའི་སྣང་བ་ཡིན་པའི་ཕྱིར། སྤྲུལ་པ་
བཞིན། ཇི་ལྟར་སྤྲུལ་པ་དྲི་ཟའི་གྲོང་ཁྱེར་དང༌། །རྨི་ལམ་ཇི་བཞིན་སྒྱུ་མ་ཇི་བཞིན་དུ།།
མཚན་མ་བསྒོམ་པ་ངོ་བོ་ཉིད་ཀྱིས་སྟོང་། །ཆོས་རྣམས་ཐམས་ཅད་དེ་བཞིན་ཤེས་པར་གྱིས།།
ཞེས་སོ། །བདེན་མེད་ལ་མཉམ་པར་བཞག་པའི་སྦྱོར་ལམ་ཆོས་ཅན། སྣང་བ་རྣམ་བདུན་
སྤྱོད་པ་བཀག་པའི་སྦྱོར་བ་ཡིན་ཏེ། སྣང་བ་རྣམ་བདུན་ལ་ཞེན་སྤྱོད་མངོན་གྱུར་པ་བཀག་
ནས་བསྒོམ་པའི་ཐེག་ཆེན་གྱི་རྣལ་འབྱོར་ཡིན་པའི་ཕྱིར། ཐེག་ཆེན་གྱི་སྦྱོར་བ་རྣམ་པ་བཅུ་
རྗེས་སུ་འགྲོ་བའི་སྒོ་ནས་བསྟན་པས་ཤུགས་ཀྱིས་ནི་ཉན་ཐོས་ལ་སོགས་པ་ཡིས་ནི་ཇི་སྐད་
བཤད་པ་ལས་བཟློག་སྟེ་སྦྱོར་བ་ཡིན་ནོ། །
གཉིས་པ་ལ་མཚམས་སྦྱར་བ་དང་། ཚིག་དོན་འགྲེལ་པ་གཉིས་ལས། དང༌
པོ་ནི། ཤེས་བྱ་ཆོས་ཅན། སྦྱོར་བའི་འོག་ཏུ་མཉམ་པ་ཉིད་འཆད་པ་ལ་རྒྱུ་མཚན་ཡོད་དེ།
མཉམ་པ་ཉིད་ཀྱི་སྒོ་ནས་སྦྱོར་བ་བསྒོམ་དགོས་པས་སོ། །གཉིས་པ་ནི། ཐེག་ཆེན་གྱི་སྦྱོར་
ལམ་མཉམ་གཞག་ཡེ་ཤེས་ཆོས་ཅན། སྦྱོར་བའི་མཉམ་པ་ཉིད་ཡིན་ཏེ། གཟུགས་ལ་སོགས་
པ་ལ་མངོན་པར་ཞེན་པ་དང་། སྔོན་པོ་ལ་སོགས་པའི་མཚན་མ་དང་། གྲངས་ཀྱི་སྤྲོས་པ་དང་།
རྟོགས་པའི་རློམ་པ་རྣམས་རྣམ་པ་ཐམས་ཅད་དུ་བདེན་པར་མི་དམིགས་པའི་རྣལ་འབྱོར་
ཡིན་པའི་ཕྱིར། དེས་ན། མཉམ་པ་ཉིད་དོ། །
གསུམ་ པ་ ལ། མཚམས་ སྦྱར། མདོར་བསྟན། རྒྱས་ པར་ བཤད་ པ་ གསུམ།
དང་པོ་ནི། ཤེས་བྱ་ཆོས་ཅན། སྦྱོར་བའི་མཉམ་པ་ཉིད་བསྟན་པས་མཐོང་བའི་ལམ་འཆད་པ་
- 2
6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་རྒྱུ་མཚན་ཡོད་དེ། སྦྱོར་བའི་མཉམ་པ་ཉིད་སོ་སོར་རྟོགས་ནས་མཐོང་བའི་ལམ་བསྒོམ་
དགོས་པས་སོ། །གཉིས་པ་ནི། མཐོང་བའི་ལམ་ཡིན་ནོ། །གང་ན་བདེན་པ་སོ་སོ་ལ་ཆོས་
ཤེས་པའི་བཟོད་པ་དང༌། ཆོས་ཤེས་པ་དང༌། རྗེས་སུ་ཤེས་པའི་བཟོད་པ་དང་། རྗེས་སུ་
ཤེས་པ་སྟེ། དེ་ལྟར་བྱང་སེམས་ཀྱི་རྒྱུད་ཀྱི་བཟོད་ཤེས་སྐད་ཅིག་མ་བཅུ་དྲུག་གི་བདག་ཉིད་
དང་ནིའོ། །གང་དུ་ན། ཐམས་ཅད་ཤེས་པ་ཉིད་ཀྱི་སྐབས་སུའོ། །ངག་དོན། བྱང་སེམས་ཀྱི་
བཟོད་ཤེས་བཅུ་དྲུག་ཆོས་ཅན། གཞི་ཤེས་ཀྱི་མཐོང་ལམ་ཡིན་ཏེ། གཞིའི་གནས་ཚུལ་
གསར་དུ་རྟོགས་པའི་བདེན་པ་མངོན་རྟོགས་ཡིན་པའི་ཕྱིར། །
གཉིས་པ་ལ། དངོས་བསྟན་བྱང་སེམས་ཀྱི་མཐོང་ལམ། ཤུགས་བསྟན་ཉན་
རང་གི་མཐོང་ལམ་དང༌། སྒོམ་ལམ་མི་སྟོན་པའི་རྒྱུ་མཚན་ནོ། །དང་པོ་ལ་མཚམས་སྦྱར་བ་
དང༌། ཚིག་དོན་འགྲེལ་པ་གཉིས། དང་པོ་ནི། བདེན་པའི་རྣམ་པ་གང་ཡིན་ཞེ་ན། གཉིས་པ་
ནི༑ ལས་ཉོན་གྱི་འབྲས་བུ་གཟུགས་ལ་སོགས་པ་ཆོས་ཅན། དོན་དམ་པར་རྟག་པ་ཡང་མ་
ཡིན། མི་རྟག་པ་ཡང་མ་ཡིན་ཏེ། དོན་དམ་པར་རྟག་པ་དང་མི་རྟག་པ་ཉིད་དང་བྲལ་བའི་
ཕྱིར་ཏེ། དོན་དམ་པར་ངོ་བོ་ཉིད་མེད་པའི་ཕྱིར། མཐོང་ལམ་སྡུག་བསྔལ་ལ་ཆོས་བཟོད་
ཀྱིས་གཟུགས་སོགས་དོན་དམ་པར་རྟག་མི་རྟག་གང་དུ་ཡང་མ་གྲུབ་པར་རྟོགས་པ་དེ་དེའི་
རྣམ་པ་ཡིན་ནོ། །འདི་བཞིན་དུ་ཀུན་ལ་སྦྱར་རོ། །གཟུགས་སོགས་ཆོས་ཅན། དོན་དམ་པར་
རྟག་པ་དང་ཆད་པའི་མཐའ་དང་བྲལ་ཏེ། དོན་དམ་པར་སྡུག་བསྔལ་བ་དང་། སྡུག་བསྔལ་
མ་ཡིན་པ་དང་བྲལ་བ་ཉིད་ཀྱིས་སོ། །ཆོས་ཅན། དོན་དམ་པར་རྣམ་པར་དག་པ་ཡིན་ཏེ།
སྟོང་པ་དང་མི་སྟོང་པ་དང་བྲལ་བའི་ཕྱིར། ཆོས་ཅན། དོན་དམ་པར་མ་སྐྱེས་པ་དང་། མ་
འགགས་པ་དང༌། ཀུན་ནས་ཉོན་མོངས་པ་མ་ཡིན་པ་དང་། རྣམ་པར་བྱང་བ་མ་ཡིན་པ་ཡིན་
ཏེ༑ དོན་དམ་པར་བདག་དང་བདག་མེད་པའི་ངོ་བོ་ཉིད་མ་ཡིན་པས་སོ། །ཞེས་བྱ་བ་ལ་
2 G 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སོགས་པ་ནི་སྡུག་བསྔལ་གྱི་བདེན་པའི་རྣམ་པ་དག་ཡིན་ནོ། །ཀུན་འབྱུང་ཆོས་ཅན། དོན་
དམ་པར་ནམ་མཁའ་དང་འདྲ་སྟེ། རྒྱུ་དང་རྒྱུ་མ་ཡིན་པ་གསོག་ཉིད་ཀྱི་ཕྱིར། ཆོས་ཅན། དོན་
དམ་པར་ཉོན་མོངས་པ་དང༌། ཉེ་བའི་ཉོན་མོངས་པ་ཐམས་ཅད་སྤངས་པ་ཡིན་ཏེ། དོན་དམ་
པར་ཀུན་འབྱུང་བ་དང༌། ཀུན་འབྱུང་བ་མེད་པ་དང་མི་ལྡན་པའི་ཕྱིར། ཆོས་ཅན། དོན་དམ་
པར་ཡོངས་སུ་འཛིན་པ་ལས་གྲོལ་བ་ཡིན་ཏེ། དོན་དམ་པར་རབ་ཏུ་སྐྱེ་བ་དང་། རབ་ཏུ་མི་
སྐྱེ་བ་དང་། མ་འབྲེལ་བས་སོ། །ཆོས་ཅན། དོན་དམ་པར་རང་གི་རྐྱེན་དང་རྐྱེན་མ་ཡིན་པ་
ལས་རྣམ་པར་གྲོལ་བའི་ཕྱིར། ཞེས་བྱ་བ་ནི་ཀུན་འབྱུང་བའི་བདེན་པའི་རྣམ་པ་ཡིན་ནོ།།
འགོག་པའི་བདེན་པའི་དོན་ཆོས་ཅན། དེ་ཉིད་ཚིག་ཏུ་བརྗོད་པས་རྒྱུད་གཞན་ལ་སྦྱིན་དུ་མེད་
དེ༑ གང་གི་ཕྱིར། དོན་དམ་པར་འགོག་པ་དང་འགོག་པ་མེད་པ་དང་མ་འབྲེལ་བ་དེའི་ཕྱིར་
ཆོས་ཅན། དོན་དམ་པར་དམིགས་པ་མེད་པར་བྱེད་དེ། དོན་དམ་པར་ཞི་བ་དང་མ་ཞི་བ་མེད་
པས་སོ། །ཆོས་ཅན། དོན་དམ་པར་མཐའ་གཉིས་ལས་འདས་ཤིང་རྣམ་པར་དག་པ་ཡིན་ཏེ།
དོན་དམ་པར་གྱ་ནོམ་པ་དང༌། གྱ་ནོམ་པ་མ་ཡིན་པ་དང་བྲལ་བའི་ཕྱིར། ཆོས་ཅན། དོན་
དམ་པར་ནད་ཐམས་ཅད་མི་སྐྱེ་བ་ཡིན་ཏེ། དོན་དམ་པར་ངེས་པར་འབྱུང་བ་དང་ངེས་པར་
འབྱུང་བ་མེད་པ་ཡང་མེད་པའི་ཕྱིར། ཞེས་བྱ་བ་ནི་འགོག་པའི་བདེན་པའི་རྣམ་པ་ཡིན་ནོ།།
དེ་ལ་ལམ་བདེན་ཆོས་ཅན། དོན་དམ་པར་ངན་སོང་ཆད་པ་ཡིན་ཏེ། དོན་དམ་པར་ལམ་དང་
ལམ་མ་ཡིན་པ་དང་བྲལ་བའི་ཕྱིར། དོན་དམ་པར་འབྲས་བུ་མངོན་དུ་བྱ་བའི་དོན་གྱིས་
ཐབས་ལ་རྣམ་པར་མི་རྟོག་པ་ཉིད་ཡིན་ཏེ། དོན་དམ་པར་རིགས་པ་དང་རིགས་པ་མ་ཡིན་པ་
དང་འདྲེས་པའི་ཕྱིར་ཆོས་ཅན། དོན་དམ་པར་ཆོས་ཐམས་ཅད་ཀྱི་མཚན་མ་དག་དང་མ་
འབྲེལ་བ་ཡིན་ཏེ། དོན་དམ་པར་སྒྲུབ་པ་དང་སྒྲུབ་པ་མ་ཡིན་པ་ལས་རྣམ་པར་གྲོལ་བ་ཉིད་
ཀྱིས་སོ། །ཆོས་ཅན། དོན་དམ་པར་བརྗོད་པར་བྱ་བ་དང་། བརྗོད་པར་བྱེད་པའི་ངོ་བོ་ཉིད་
- 2 {j
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་མཚན་ཉིད་ཤེས་བྱ་དང་སྒྲ་གཉིས་ལ་ཤེས་པ་སྐྱེ་བ་མེད་དེ། དོན་དམ་པར་ངེས་པར་འབྱིན་
པ་དང་ངེས་པར་འབྱིན་པ་མ་ཡིན་པ་མེད་པ་ཉིད་ཀྱིས་སོ། །ཞེས་བྱ་བ་ནི་ལམ་གྱི་བདེན་པའི་
རྣམ་པ་ཡིན་ནོ། །དེ་ལྟ་བུའི་རྣམ་པ་ཅན་གྱི་ཀུན་ཤེས་པ་ཉིད་ཀྱི་བཟོད་ཤེས་སྐད་ཅིག་མ་དེ་
དག་ནི། བྱང་ཆུབ་ སེམས་དཔའ་རྣམས་ཀྱི་མཐོང་བའི་ལམ་ཡིན་ནོ། །གཉིས་པ་ནི། ཉན་
ཐོས་རྣམས་ཀྱི་མཐོང་བའི་ལམ་ཆོས་ཅན། ཀུན་ཤེས་པ་ཉིད་ལ་ཉན་ཐོས་ཀྱི་མཐོང་བའི་ལམ་
ཡིན་ཏེ། སྤྲོས་བྲལ་དེ་ལས་བཟློག་པ་ལ་སོགས་པའི་རྣམ་པ་དག་ཏུ་བསྒོམ་པར་བྱ་བའི་ཉན་
ཐོས་ཀྱི་བདེན་པ་མངོན་རྟོགས་ཡིན་པའི་ཕྱིར། །
གསུམ་པ་ལ་སྤྱི་གཞུང་གཉིས་ལས་དང་པོ་ནི། ཁ་ཅིག་སྐབས་གསུམ་པ་འདིར།
རྗེ་བཙུན་གྱིས་ཉན་ཐོས་ཀྱི་མཐོང་ལམ་དངོས་སུ་བཤད་ནས། སྒོམ་ལམ་དངོས་སུ་མི་འཆད་
པའི་རྒྱུ་མཚན་ཡོད་དེ། ཞེས་སྦྱོར་བ་མི་འཐད་དེ། འདིར་ཉན་ཐོས་ཀྱི་མཐོང་ལམ་ཡང་དངོས་
སུ་མ་བཤད་པའི་ཕྱིར། ཁོ་ན་རེ། རྟགས་མ་གྲུབ་སྟེ། མི་མཐུན་ཕྱོགས་ཀྱི་གཞི་ཤེས་དངོས་སུ་
བསྟན་ལ་དེས་ཉན་ཐོས་ཀྱི་མཐོང་ལམ་བསྡུས་པས་སོ་ཞེ་ན། ཉན་ཐོས་ཀྱི་སྒོམ་ལམ་ཡང་
དངོས་སུ་བསྟན་པར་ཐལ། དེ་ཡང་མི་མཐུན་ཕྱོགས་ཀྱི་གཞི་ཤེས་ཀྱིས་བསྡུས་པའི་ཕྱིར།
འཁོར་གསུམ། ཁ་ཅིག་འདིར་ཉན་ཐོས་ཀྱི་སྒོམ་ལམ་མི་སྟོན་པ་ལ་རྒྱུ་མཚན་ཡོད་དེ། བྱང་
སེམས་ཀྱི་ཉན་ཐོས་ཀྱི་སྒོམ་ལམ་མངོན་དུ་མི་བྱེད་པའི་ཕྱིར་ཞེ་ན། དེ་ཡང་མི་འཐད་དེ། དེ་
ལྟར་ཡིན་ན་སྒོམ་ལམ་ལ་དམིགས་ཀྱིས་བཀར་བ་དོན་མེད་པར་འགྱུར་བའི་ཕྱིར་རོ། །རང་
ལུགས་ལ་རྩོད་པའི་ཡུལ་ནི། མི་རྟག་སོགས་བཅུ་དྲུག་གི་རྣམ་པ་ཅན་གྱི་ཐེག་ཆེན་མཐོང་
ལམ་དངོས་སུ་བསྟན་ནས། ཐེག་ཆེན་སྒོམ་ལམ་དངོས་སུ་མ་བསྟན་པ་ལ་རྩོད་པས། ལན་ནི།
ཐེག་ཆེན་གྱི་སྒོམ་ལམ་ལ་ཐེག་ཆེན་གྱི་རྟོགས་རིས་གོམས་པའི་སྒོམ་ལམ་དང་། ཐེག་དམན་
གྱི་རྟོགས་རིས་གོམས་པའི་སྒོམ་ལམ་གཉིས་ལས། དང་པོ་ནི། སྐབས་གཉིས་པར་བསྟན་
- 2 6 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼ ༣༥
ཟིན་པས་འདིར་མ་བཤད་ལ། གཉིས་པ་མི་འཆད་པའི་རྒྱུ་མཚན་གཞུང་འདིས་དངོས་སུ་སྟོན་
ནོ༑ ཁ་ཅིག་བྱང་སེམས་ཆེན་པོས་ཉན་རང་གི་ལམ་གྱི་རྟོགས་རིགས་གཏན་ནས་བསྒོམ་པར་
མི་བྱེད་ཞེས་པ་མི་འཐད་དེ། བྱང་སེམས་ཆེན་པོས་བདག་མེད་གསུམ་ཆར་ལ་གོམས་པར་
བྱེད་པའི་ཕྱིར། གཉིས་པ་ནི། འདིར་ཁ་ཅིག་ཉན་ཐོས་ཀྱི་ལམ་གྱི་རྟོགས་རིགས་སུ་གྱུར་པའི་
ཐེག་ཆེན་མཐོང་ལམ་བཤད་ནས་སྒོམ་ལམ་མི་འཆད་པའི་རྒྱུ་མཚན་ཅི་ཡིན་ཞེ་ན། སྐབས་
གསུམ་པ་འདིར་ཉན་ཐོས་ཀྱི་ལམ་གོམས་པར་བྱེད་པའི་ཐེག་ཆེན་གྱི་སྒོམ་པའི་ལམ་མ་
བསྟན་ཏོ། །དེའི་རྒྱུ་མཚན་ཉན་ཐོས་ཀྱི་ལམ་ནི་བྱང་ཆུབ་སེམས་དཔས་ཡོངས་སུ་ཤེས་པར་
བྱ་བ་ཡིན་གྱི་མངོན་དུ་བྱ་བ་ནི་མ་ཡིན་པས་སོ། །ངག་དོན། རྗེ་བཙུན་བྱམས་པ་ཆོས་ཅན།
སྐབས་གསུམ་པ་འདིར་ཉན་ཐོས་ཀྱི་ལམ་གྱི་རྟོགས་རིགས་སུ་གྱུར་པའི་མཐོང་ལམ་བསྟན་
ནས། སྒོམ་ལམ་དངོས་སུ་མི་སྟོན་པའི་རྒྱུ་མཚན་ཡོད་དེ། ཉན་ཐོས་ཀྱི་ལམ་ནི་བྱང་སེམས་ཀྱི་
ཤེས་བྱ་ཡིན་གྱི་མངོན་དུ་བྱ་བ་མ་ཡིན་པའི་ཕྱིར། །
བཞི་པ་ལ་མཚམས་སྦྱར་བ་དང་། ཚིག་དོན་འགྲེལ་པ་གཉིས་ལས། དང་པོ་ནི།
དེ་ལྟར་རྒྱས་པར་བསྟན་ནས་དོན་མཐའ་དག་སྡུད་པར་བྱེད་པ་ཉིད་ཀྱིས་ཐམས་ཅད་མཁྱེན་
པ་ཉིད་གསུམ་མཇུག་བསྡུ་བར་ཚིགས་སུ་བཅད་པ་གཅིག་འཆད་དོ། །གཉིས་པ་ནི། ཡོངས་
སུ་རྫོགས་པར་བསྟན་པར་མཛད་པ་ཡིན་ནོ། །གང་ན། རྣམ་པ་ཐམས་ཅད་མཁྱེན་པ་ཉིད་
འདི་དང༌། ལམ་ཤེས་པ་ཉིད་འདི་དང༌། ཐམས་ཅད་ཤེས་པ་ཉིད་འདི་སྟེ། དེ་ལྟར་ལེའུ་
གསུམ་གྱི་བརྗོད་བྱ་རྣམ་པ་གསུམ་པོའོ། །རྣམ་མཁྱེན་ལ་འདི་དང་སྦྱོར་བ་ཞེས་མི་འཐད་དེ།
བཤད་མ་ཐག་པ་མ་ཡིན་པར་ཞེ་ན། སྐྱོན་མེད་དེ། བཤད་མ་ཐག་པ་དང་ཉེ་བས་བཤད་མ་
ཐག་པའི་ཚུལ་དུའོ། །གང་གིས་ན། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་སངས་རྒྱས་ཀྱི་
ཆོས་རྣམས་སྟེར་བར་བྱེད་པ་མ་ཡིན་ནོ་ཞེས་སོགས་ཀྱིས་སོ། །སྟོན་བྱེད་ལེའུ་གསུམ་ལ་སྦྱོར་
- 2
6
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་མི་འཐད་དེ། ཉིར་སྣང་དང་འགྲེལ་ཆེན་རྣམས་སུ་མཇུག་བསྡུའི་མདོ་ལ་སྦྱར་བའི་ཕྱིར།
ངག་དོན། ཡུམ་འདི་ནི་ཞེས་སོགས་མཇུག་བསྡུའི་མདོ་ཆོས་ཅན། མཁྱེན་གསུམ་བསྟན་ཏེ།
རབ་འབྱོར་གྱི་ལེའུ་སོགས་ཀྱི་བརྗོད་བྱ་བསྟན་པའི་ཕྱིར། ཐབས་དང་ཤེས་རབ་ཟུང་འབྲེལ་
བས། །སྲིད་ཞིའི་མཐའ་ལ་མི་གནས་པའི། །ལམ་དེ་ཉམས་སུ་བླང་བྱ་དང་། །མཚན་འཛིན་
དོར་བྱར་ཤེས་གྱུར་ནས། །གཞིའི་གནས་ཚུལ་རྟོགས་པ་ཡིས། །སྦྱོར་བ་བསྒོམ་པས་མཐོང་
ལམ་འབྱུང་། །དེའི་རིགས་རྒྱུན་གོམས་པའི་མཐར། །རྣམ་པ་ཐམས་ཅད་མཁྱེན་ཉིད་ཐོབ།།
གསུམ་པ་སྐབས་ཀྱི་སྒོ་ནས་མཇུག་བསྡུ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་
བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བ་ལས་སྐབས་གསུམ་པའི་འགྲེལ་བཤད་
ལུང་རིགས་ཀྱི་འབྲུག་སྒྲའོ། །གཞི་ཤེས་ཟབ་མོའི་གཟིངས་ལ་ལེགས་གནས་ནས། །སྲིད་ཞི་
ཆུ་གཏེར་ཆེ་ལས་བརྒལ་ གྱུར་ཅིང་། །རྣམ་མཁྱེན་རིན་ཆེན་གླིང་དུ་ཕྱིན་འདོད་རྣམས།།
ལེགས་བཤད་དེད་དཔོན་འདི་དག་བསྟེན་པར་རིགས།། །།
༈ ཚོགས་གཉིས་རྟ་ལྗང་རོལ་པས་རྣམ་བསྐྱོད་པའི། །གྲངས་མེད་མཁྱེན་
བརྩེའི་ཉིན་བྱེད་ཤར་བའི་མཐུས། །སྲིད་པའི་ཆུ་གཏེར་མ་ལུས་སྐེམ་བྱེད་པ། །རྗེ་བཙུན་
མཁྱེན་པའི་གཏེར་གྱི་ཞབས་ལ་འདུད། །གཉིས་པ་ཉམས་ལེན་སྦྱོར་བ་རྣམ་བཞི་བཤད་པ་
ལ༑ དབང་དུ་བྱེད་པ་རྣམ་ཀུན་བཤད། བརྟན་པ་ཐོབ་པ་རྩེ་སྦྱོར་བཤད། མཐར་གྱིས་སྒོམ་
པའི་སྦྱོར་བ་བཤད། སྐད་ཅིག་མའི་སྦྱོར་བ་བཤད་པ་དང་བཞི། དང་པོ་འབྲེལ་དགོད་པས་
མཚམས་སྦྱར། འབྲེལ་བ་ཅན་གྱི་ཆོས་རྒྱས་པར་བཤད། སྐབས་ཀྱི་སྒོ་ནས་མཇུག་བསྡུ་བ་
དང་གསུམ། དང་པོ་ནི། སྒོམ་པར་བྱེད་དོ། །གང་ན། ཐམས་ཅད་མཁྱེན་པ་ཉིད་གསུམ་མོ།།
དགོས་པ་ཐམས་ཅད་མཁྱེན་པ་ཉིད་གསུམ་ཐོས་བསམ་གྱིས་ཡོངས་སུ་ཤེས་པ་ནི་དབང་དུ་བྱ་
བའི་ཕྱིར་དུའོ། །གང་གི་སྒོ་ནས་ན། ཐོས་བསམ་གྱིས་ཡུལ་དུ་བྱས་པར་མ་ཟད། ཡང་རྣམ་པ་
- 2 6 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཐམས་ཅད་དང༌། ལམ་དང༌། གཞི་ཤེས་པ་བསྡུ་བའི་སྒོ་ནས་སོ། །དེ་ནས་མཁྱེན་གསུམ་
བསྟན་ནས། རྣམ་ པ་ ཀུན་མངོན་པར་རྫོགས་པར་རྟོགས་པ་འཆད་དོ། །ངག་དོན། བྱང་
སེམས་ཚོགས་ལམ་པའི་ཏིང་ངེ་འཛིན་ཆོས་ཅན། རྣམ་རྫོགས་སྦྱོར་བ་ཡིན་ཏེ། མཁྱེན་གསུམ་
ལ་དབང་ཐོབ་པའི་ཕྱིར་དུ་སྒོམ་པའི་རྣལ་འབྱོར་ཡིན་པའི་ཕྱིར། མཚན་ཉིད་ཀྱང་དེ་ཡིན་ལ།
ས་མཚམས་ཐེག་ཆེན་ཚོགས་ལམ་ནས་རྒྱུན་མཐའི་བར་རོ། །གཉིས་པ་ལ། གཏན་ལ་འབེབ་
པའི་རིམ་པ་བཤད། སྦྱོར་བ་སྐྱེ་བའི་རིམ་པ་བཤད་པ་གཉིས། དང་པོ་ལ། སྒོམ་པར་བྱ་བའི་
རྣམ་པ་བཤད། སྦྱོར་བ་སྒོམ་པའི་གང་ཟག་བཤད། ཡུལ་ཅན་སྦྱོར་བའི་དབྱེ་བ་བཤད། སྔོན་
དུ་འགྲོ་བའི་ཆོས་གསུམ་བཤད། ཉེ་རྒྱུ་ཐར་པ་ཆ་མཐུན་བཤད་པ་དང་ལྔ། དང་པོ་ལ། སྤྱི་
གཞུང་གཉིས་ལས། དང་པོ་ལ། རྣམ་པ་ངོས་གཟུང་། ཇི་ལྟར་བསྒོམ་ཚུལ་དཔྱད། དེ་ལ་རྩོད་
པ་སྤང་བ་དང་གསུམ། དང་པོ་ནི། ཁ་ཅིག་ན་རེ། བསྒོམ་བྱ་རྣམ་པ་ཡིན་ན། ཤེས་རྣམ་ཡིན་
པས་ཁྱབ་སྟེ། རྣམ་པ་སྒོམ་པའི་དགོས་པ་ཕུལ་དུ་ཕྱིན་པར་བྱ་བའི་ཆེད་ཡིན་ལ། དོན་རྣམ་ལ་
ཕུལ་དུ་བྱུང་བར་བྱ་བར་མེད་པའི་ཕྱིར་དང་། གཞུང་ལུགས་རྣམས་སུ་དོན་རྣམ་གྱི་ཐ་སྙད་
ཀྱང་མི་བྱུང་བའི་ཕྱིར་ཞེ་ན། མ་ཡིན་ཏེ། རྣམ་པ་གང་དག་དང༌། རྟགས་གང་དག་དང༌།
མཚན་མ་གང་དག་དང་ཞེས་སོགས་ཀྱིས་ངོ་བོ་ལ་རྣམ་པར་བཤད་པའི་ཕྱིར། ཕུལ་དུ་བྱུང་བ་
བྱ་བར་མེད་པས་བསྒོམ་བྱ་མ་ཡིན་ན། བདག་མེད་གཉིས་ཀྱང་བསྒོམ་བྱ་མ་ཡིན་པར་ཐལ།
ཕུལ་དུ་བྱུང་བ་བྱ་བར་མེད་པའི་ཕྱིར་ཏེ། སྔ་ཕྱི་ཁྱད་པར་མེད་པའི་རྟག་པ་ཡིན་པའི་ཕྱིར། ཁ་
ཅིག་བསྒོམ་བྱ་རྣམ་པ་ཡིན་ན། དོན་རྣམ་ཡིན་པས་ཁྱབ་སྟེ། བདེན་བཞིའི་ཆོས་ཡིན་པས་
ཁྱབ་པའི་ཕྱིར། སྒོམ་བྱེད་ཀྱི་རྣམ་པ་ཤེས་རྣམ་ལ་འདོད་དོ། །ཞེ་ན། མི་འཐད་དེ། མཚམས་
སྦྱོར་དུ་མཁྱེན་གསུམ་བསྒོམ་བྱར་བཤད་པའི་ཕྱིར་དང་། བདེན་བཞིའི་ཆོས་སུ་རྟོགས་པ་
ཙམ་གྱིས་དོན་རྣམ་དུ་མི་འགྲུབ་པའི་ཕྱིར་དང༌། བསྒོམ་བྱའི་རྣམ་པ་དང༌
། སྒོམ་བྱེད་ཀྱི་རྣམ་
- 2 6 7,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་གཉིས་མི་འགལ་བའི་ཕྱིར་རོ། །འདིར་བསྟན་ལ་ཡང་ཁ་ཅིག་མདོར་བསྟན་གྱི་ཤེས་རྣམ་
དང༌། རྒྱས་བཤད་ཀྱི་དོན་རྣམ་བསྟན་ཞེས་པའི་སྤྲོས་པ་བྱེད་པ་མི་འཐད་དེ། མདོར་བསྟན་
རྒྱས་བཤད་དོན་གཅིག་པའི་ཕྱིར་ཏེ། རྒྱས་བཤད་ཀྱིས་མདོར་བསྟན་གྱིས་བཤད་པའི་རྣམ་
པ་དེ་ཉིད་རྒྱས་པར་འགྲེལ་བའི་ཕྱིར། ཁ་ཅིག་འདིར་དངོས་སུ་བསྟན་པའི་རྣམ་པ་ལ་དོན་
རྣམ་དང༌། ཤེས་རྣམ་གཉིས་བྱེད་པ་ཡང་མི་འཐད་དེ། འདིར་བསྟན་མི་མཐུན་ཕྱོགས་ཀྱི་
གཉེན་པོར་བཤད་པའི་ཕྱིར་དང་། མདོར་བསྟན་དུ་ཡེ་ཤེས་ཀྱི་བྱེ་བྲག་ཏུ་གསུངས་པའི་ཕྱིར་
དང་། ཁྱབ་སྟེ། དོན་རྣམ་གཉེན་པོར་མི་རུང་བའི་ཕྱིར། འོ་ན། མེད་པ་དང་། མི་སྐྱེ་བ་སོགས་
རྣམ་པར་བཤད་པ་དང་འགལ་ཞེ་ན། དེ་ཡང་། མེད་པ་ལ་སོགས་རྟོག་པའི་འཛིན་སྟངས་ལ་
གཟུང་གི་མེད་པ་སོགས་འདིར་བསྟན་རྣམ་པར་འདོད་པ་མ་ཡིན་ཏེ། དེ་ལྟ་ཡིན་ན་རྨི་ལམ་
སོགས་ཀྱང་འདི་བསྟན་རྣམ་པར་གཟུང་དགོས་པར་འགྱུར་བས་ཤེས་སྒྲིབ་ཀྱི་གཉེན་པོར་
བཤད་པ་དང་མི་འགྲིག་པའི་ཕྱིར། དེ་བཞིན་ཉིད་ཀྱི་རྣམ་པ་བཤད་པ་མ་ཡིན་ཞེ་ན། དེ་ཡང་
དེ་བཞིན་ཉིད་རྟོགས་པའི་ཡེ་ཤེས་མཐར་ཐུག་ལ་གཟུང་སྟེ། རྣམ་མཁྱེན་གྱི་ཐུན་མོང་མ་ཡིན་
པའི་རྣམ་པར་བཤད་པའི་ཕྱིར། རང་ལུགས་ལ་འདིར་བསྟན་རྣམ་པ་ཤེས་རྣམ་ཁོ་ནར་གཟུང་
སྟེ༑ བདེན་བཞིའི་ཁྱད་ཆོས་རྟོགས་པའི་ཡེ་ཤེས་ཀྱི་འཛིན་སྟངས་ཡིན་པའི་ཕྱིར། དབྱེ་ན།
གཞི་ཤེས་ཀྱི་རྣམ་པ། ལམ་ཤེས་ཀྱི་རྣམ་པ། རྣམ་མཁྱེན་གྱི་རྣམ་པ་གསུམ་མོ། །གཉིས་པ་ནི།
བྱང་སེམས་ཀྱི་བསྒོམ་ཚུལ་རྣམ་པ་གཉིས་ཏེ། སྙིང་པོའི་དོན་སྒོམ་པ་དང་། མངོན་པར་རྟོགས་
པའི་དོན་སྒོམ་པ་གཉིས་སུ་ཡོད་པའི་ཕྱིར། དང་པོ་ནི། བདག་མེད་གཉིས་ཡུལ་དུ་བྱས་ནས་
སྒོམ་པར་བྱེད་པ་སྟེ། གང་ཟག་ལ་དམིགས་ནས་རང་རྐྱ་ཐུབ་པའི་རྫས་ཡོད་ཀྱིས་སྟོང་པར་རྩེ་
གཅིག་ཏུ་སྒོམ་པ་ལྟ་བུའོ། །གཉིས་པ་ནི། སྒོམ་བྱེད་ཀྱི་བློའི་རིགས་རྒྱུན་གོམས་པར་བྱེད་པ་
སྟེ༑ དཔེར་ན་ཚད་མེད་བཞི་སྒོམ་པ་ལྟ་བུའོ། །སྙིང་པོའི་དོན་སྒོམ་པ་དང༌། མངོན་པར་
- 2 6 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རྟོགས་པའི་དོན་ཡིད་ལ་བྱེད་པ་མི་འགལ་ཏེ། བྱང་སེམས་ཀྱིས་གཞི་ལམ་རྣམ་གསུམ་བདེན་
མེད་དུ་སྒོམ་པའི་ཚེ་བདེན་མེད་ཡུལ་དུ་བྱས་ནས་སྒོམ་པའི་ལྡོག་པ་ནས་སྙིང་པོའི་དོན་ཡིད་
ལ་བྱེད་པ་དང༌། ཡུལ་ཅན་མཁྱེན་གསུམ་གྱི་རྟོགས་རིགས་གོམས་པར་བྱེད་པའི་ལྡོག་པ་ནས་
མངོན་པར་རྟོགས་པའི་དོན་ཡིད་ལ་བྱེད་པར་འཇོག་པའི་ཕྱིར། ཁ་ཅིག་འདི་པའི་ལུགས་ཀྱི་
མངོན་པར་རྟོགས་པ་ཉིད་བསྒོམ་བྱར་འདོད་ཀྱི། བདེན་མེད་མི་བསྒོམ་ཞེས་སྨྲ་བ་མི་འཐད་
དེ༑ བདེན་མེད་མ་བསྒོམས་པར་རྣམ་མཁྱེན་ཐོབ་པར་འདོད་པའི་དབུ་མ་པ་མེད་པའི་ཕྱིར།
ཀླུ་སྒྲུབ་ཀྱིས་ཀྱང༌། མཚན་མ་མེད་པ་མ་རྟོགས་པར། ཁྱོད་ཀྱིས་ཐར་པ་མེད་པར་གསུངས།།
ཞེས་དང༌། རྒྱུད་བླ་ལས་ཀྱང་། དེས་ན་ཡང་དག་མིན་འཛིན་ཅིང་། །ཡང་དག་དོན་ནི་རིག་མི་
འགྱུར། །ཞེས་ གསུངས་ པའི་ ཕྱིར། གསུམ་པ་ནི། ཁ་ཅིག་རྣམ་པ་འདི་དག་རང་རྒྱུད་ལ་
བསྐྱེད་ནས་སྒོམ་ལམ་མ་བསྐྱེད་པར་བསྒོམ། དང་པོ་ལྟར་ན། ཚོགས་ལམ་ན་ཐུན་མོང་མ་
ཡིན་པའི་རྣམ་པ་སྒོམ་པ་མེད་པར་ཐལ། ཚོགས་ལམ་ན་ཐུན་མོང་མ་ཡིན་པའི་རྣམ་མཁྱེན་གྱི་
རྣམ་པ་མེད་པའི་ཕྱིར། འདོད་ན། ཚོགས་ལམ་ན་རྣམ་རྫོགས་སྦྱོར་བ་སྒོམ་པ་མེད་པར་ཐལ། །
འདོད་པ་དེའི་ ཕྱིར། ཁྱབ་སྟེ། རྣམ་རྫོགས་ སྦྱོར་བའི་དོན་རྣམ་པ་རྫོགས་པར་སྒོམ་པ་ལ་
འདོད་དགོས་པའི་ཕྱིར། གཉིས་པ་ལྟར་ན། ངག་དོན། སྦྱོར་བའི་རྣམ་པ་འཆད་པའི་སྐབས་
སུ་མཁྱེན་གསུམ་གྱི་རྣམ་པ་ཁོ་ན་གཏན་ལ་འབེབ་མི་རིགས་པར་ཐལ། རྒྱུད་ལ་མ་བསྐྱེད་
པར་སྒོམ་ལམ་པའི་དབང་དུ་བྱས་ན་ཆོས་ཐམས་ཅད་བསྒོམ་བྱ་ཡིན་པའི་ཕྱིར། ཞེ་ན། སྐྱོན་
མེད་དེ། བྱང་སེམས་ཀྱི་བསྒོམ་ཚུལ་བཞིས་འདིར་བསྟན་པ་ཐམས་ཅད་ཉམས་སུ་ལེན་པའི་
ཕྱིར། བཞི་ཡང་། ངོ་བོ་ཇི་ལྟ་བ་དང༌། རྗེས་མཐུན་པ་དང༌། མཚན་ཉིད་རྗེས་སུ་དཔྱོད་པ་
དང༌། སྨོན་ལམ་གྱི་རྣམ་པས་སྒོམ་པའོ། །དང་པོ་ནི། བསྒོམ་བྱའི་རྣམ་པ་མཚན་ཉིད་པ་རྒྱུད་
ལ་བསྐྱེད་ནས་སྒོམ་པ་སྟེ། ཚོགས་ལམ་དུ་དྲན་པ་ཉེར་བཞག་སྒོམ་པ་ལྟ་བུའོ། །གཉིས་པ་ནི་
- 2 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྗེས་མཐུན་པ་རྒྱུད་ལ་བསྐྱེད་ནས་སྒོམ་པ་སྟེ། ཚོགས་ལམ་དུ་དབང་པོ་ལྔ་སྒོམ་པ་ལྟ་བུའོ།།
གསུམ་པ་ནི། མཚན་ཉིད་རྗེས་སུ་དཔྱོད་པའི་ཚུལ་གྱིས་སྒོམ་པ་སྟེ། ཚོགས་ལམ་དུ་ལམ་གོང་
མ་རྣམས་ཀྱི་མཚན་ཉིད་དཔྱད་ནས་ཡིད་ལ་བྱེད་པ་ལྟ་བུ། བཞི་པ་ནི། སྨོན་ལམ་གྱི་རྣམ་པས་
ཡིད་ལ་བྱེད་པ་སྟེ། ཚོགས་ལམ་གྱི་གནས་སྐབས་སུ་སྟོབས་བཅུ་ལ་སྨོན་པ་ལྟ་བུའོ། །བསྒོམ་
ཚུལ་བཞི་ལས། ཚོགས་ལམ་ནས་རྣམ་པ་ཐམས་ཅད་ཉམས་སུ་ལེན་ནུས་པ་ཡོད་ཅིང་། ཐུན་
མོང་མ་ཡིན་པའི་རྣམ་པའི་རྗེས་མཐུན་པ་ཡང་སློབ་ལམ་ནས་ཡོད་པའི་ཕྱིར། ཁོ་བོའི་བླ་མའི་
ལེགས་བཤད་དོ། །འོ་ན་མི་འཇིགས་པའི་རྗེས་མཐུན་ཇི་ལྟར་ཡོད་ཅེ་ན། དེ་ཡང་རྒྱུད་བླ་
ལས། བདག་གཞན་ཤེས་བྱའི་དངོས་པོ་རྣམས་ཀུན་ཤེས་དང་ཤེས་མཛད་ཕྱིར། །ཞེས་
སོགས་ཀྱིས་བདེན་བཞིའི་གནས་ཚུལ་རྟོགས་པ་མཐར་ཐུག་ལ་བཤད་ལ། དེའི་རྗེས་མཐུན་
པ་ནི་སློབ་ལམ་ནས་ཀྱང་ཡོད་དོ། །གཞན་ཡང་རྣམ་རྫོགས་སྦྱོར་བ་ཡིན་ན་རྣམ་པ་རྫོགས་
པར་སྒོམ་པས་མ་ཁྱབ་སྟེ། བྱང་སེམས་ཚོགས་ལམ་པས་ལུས་མི་སྡུག་པར་སྒོམ་པའི་རྣལ་
འབྱོར་གཅིག་པོ་ཡང་རྣམ་རྫོགས་སྦྱོར་བ་ཡིན་པའི་ཕྱིར། སྒྲ་བཤད་པ་ནི། རྣམ་པ་རྫོགས་
པར་བྱེད་པ་ཞེས་བཤད་ན་ལེགས་སོ། །ཚིག་ཙམ་སྐྱབས་སུ་གྱུར་པ་ཡི། །སྐྱེ་བོས་འདི་དོན་མ་
རྟོགས་པར། །མཐོང་ནས་བླ་མའི་བཞེད་པ་བཞིན། ཁོ་བོས་སྤེལ་ལེགས་ངག་གིས་བསྒྲུབས།།
གཉིས་པ་ལ་མདོར་བསྟན། རྒྱས་པར་བཤད། མཇུག་བསྡུ་བ་དང་ གསུམ།
དང་པོ་ནི། རྣམ་པ་ཉིད་དུ་རྣམ་པར་བཞག་གོ །གང་ན། བདེན་བཞིའི་ཁྱད་ཆོས་མི་རྟག་པ་ལ་
སོགས་པ་ལ་དམིགས་པའི་ཡེ་ཤེས་ཀྱི་བྱེ་བྲག་རྣམས་སོ། །དེ་ཡང་མི་མཐུན་པའི་ཕྱོགས་རྟག་
པ་ལ་སོགས་པར་འཛིན་པའི་གཉེན་པོའི་ཆོས་ཉིད་ཀྱི་ངོ་བོ་ཉིད་ཡིན་གྱི་ཤེས་པ་ཙམ་གྱིས་
དེར་འགྲུབ་པ་ནི་མ་ཡིན་ནོ། །བདེན་བཞིའི་ཁྱད་ཆོས་རྟོགས་པའི་ཡེ་ཤེས་ཀྱི་འཛིན་སྟངས་ནི།
འདིར་བསྟན་རྣམ་པའི་མཚན་ཉིད་དེ། དེ་དག་ཀྱང་ཐམས་ཅད་མཁྱེན་པ་ཉིད་གསུམ་གྱི་བྱེ་
- 2 7 ) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བྲག་གིས་གཞི་ཤེས་ཀྱི་རྣམ་པ། ལམ་ཤེས་ཀྱི་རྣམ་པ། རྣམ་མཁྱེན་གྱི་རྣམ་པ་སྟེ་རྣམ་པ་
གསུམ་ ཁོ་ནར་བཞེད་དོ། །ངག་དོན། འདིར་བསྟན་རྣམ་པ་ཆོས་ཅན། གསུམ་དུ་ཡོད་དེ། །
གཞི་ཤེས་ཀྱི་རྣམ་པ། ལམ་ཤེས་ཀྱི་རྣམ་པ། རྣམ་མཁྱེན་གྱི་རྣམ་པ་རྣམས་སུ་དབྱེ་བར་ཡོད་
པའི་ཕྱིར། གཉིས་པ་ལ། གཞི་ཤེས་ཀྱི་རྣམ་པ། ལམ་ཤེས་ཀྱི་རྣམ་པ། རྣམ་མཁྱེན་གྱི་རྣམ་
པའོ། །དང་པོ་ལ། མཚམས་སྦྱར། རྩ་བ། འགྲེལ་པ་གསུམ་ལས། དང་པོ་ནི། ཤེས་བྱ་ཆོས་
ཅན། རྣམ་པ་ཐམས་ཅད་སྤྱིར་བསྟན་ནས། ད་ནི་ཁྱད་པར་དུ་འཆད་པ་ལ་རྒྱུ་མཚན་ཡོད་དེ།
སྤྱིར་བསྟན་པ་བྱེ་བྲག་ཏུ་ཤེས་དགོས་པའི་ཕྱིར། གཉིས་པ་ནི། བཤད་དོ། །གང་ན། མེད་
པའི་རྣམ་པ་ནས་གཟུང་སྟེ། མི་གཡོ་བའི་རྣམ་པའི་བར་གཞི་ཤེས་ཀྱི་རྣམ་པ་ནིའོ། །ཇི་ལྟར་
ནི༑ བདེན་པ་དང་པོ་གསུམ་སོ་སོ་ལ་བཞི་བཞི་དང་། ལམ་གྱི་བདེན་པ་ལ་རྣམ་པ་དེ་ནི་བཅུ་
ལྔར་ཕྱེ་བའི་ཚུལ་གྱིས་སོ། །མདོ་ནི། བཅོམ་ལྡན་འདས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་
ནི་མ་མཆིས་པའི་ཕ་རོལ་ཏུ་ཕྱིན་པའོ། །ཞེས་སོགས་སོ། །ངག་དོན། མཆོག་གི་སྤྲུལ་སྐུ་ཆོས་
ཅན། གཞི་ཤེས་ཀྱི་རྣམ་པ་ཉེར་བདུན་བཤད་དེ། གཞི་ཤེས་ཀྱི་དབང་དུ་བྱས་ནས་བདེན་པ་
དང་པོ་གསུམ་རྣམ་པ་བཅུ་གཉིས་དང་། ལམ་བདེན་གྱི་རྣམ་པ་བཅུ་ལྔར་བཤད་པའི་ཕྱིར།
གཉིས་པ་ལ་ཕྱེ་སྟེ་བཤད་པ་དང༌། བསྡུས་ཏེ་བསྟན་པ་གཉིས། དང་པོ་ལ།
བདེན་པ་དང་པོ་གསུམ་གྱི་རྣམ་པ་དང༌། ལམ་བདེན་གྱི་རྣམ་པའོ། །དང་པོ་ནི། གསུམ་ཡོད་
པ་དེ་ལ་ཐམས་ཅད་ཤེས་པ་ཉིད་ཀྱི་དབང་དུ་བྱས་ནས་བདག་གི་རང་བཞིན་གྱིས་མེད་པ་དང་།
མི་སྐྱེ་བ་དང་། དབེན་པ་དང༌། མི་རྫི་བ་རྟོགས་པ་ནི་སྡུག་བདེན་གྱི་མི་རྟག་པ་ལ་སོགས་པའི་
རྣམ་པ་དང༌། བདག་གི་རང་བཞིན་གྱི་སྡུག་བསྔལ་སྐྱེ་བའི་གནས་མེད་པ་དང་། ནམ་མཁའ་
ལྟ་བུ་དང༌། བརྗོད་དུ་མེད་པ་དང༌། མིང་མེད་པར་རྟོགས་པ་ནི་ཀུན་འབྱུང་གི་རྣམ་པ་དང༌།
བདག་གི་རང་བཞིན་གྱིས་དྲི་བྲལ་དུ་འགྲོ་བར་མེད་པ་དང་། མི་འཕྲོགས་པ་དང༌། མི་ཟད་པ་
- 2 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། སྐྱེ་བ་མེད་པར་རྟོགས་པ་ནི་འགོག་པའི་རྣམ་པ་སྟེ། མདོར་ན་ཡུམ་གྱི་མདོ་ལས་ཤེས་
པ་བཅུ་གཉིས་ནི། གོ་རིམ་བཞིན་མངོན་པ་ནས་བཤད་པའི་སྡུག་བསྔལ་ལ་སོགས་པའི་
བདེན་པ་གསུམ་གྱི་མི་རྟག་པ་ལ་སོགས་པའི་མཚན་ཉིད་ལ་སོགས་པ་ཡིན་ནོ། །
གཉིས་ པ་ ལ་ མདོར་ བསྟན། རྒྱས་ པར་ བཤད། མཇུག་བསྡུ། དང༌ པོ་ ལ་སྤྱི་
གཞུང་གཉིས་ལས། དང་པོ་ལ་སྤང་བྱ་དང་གཉེན་པོའོ། །དང་པོ་ནི། ཐར་པ་དང་ཐམས་ཅད་
མཁྱེན་པ་ཐོབ་པའི་གེགས་སུ་གྱུར་པའི་འཆིང་བ་ནི་སྒྲིབ་པ་ཡིན་ལ། དབྱེ་ན། ཉོན་སྒྲིབ།
ཤེས་སྒྲིབ། སྙོམས་འཇུག་གི་སྒྲིབ་པ་དང་གསུམ་སྟེ། རྒྱུད་བླར། ཉོན་མོངས་ཤེས་བྱ་སྙོམས་
འཇུག་གི །སྒྲིབ་གསུམ་ལས་ནི་ངེས་པར་གྲོལ། །ཞེས་སྤང་བྱའི་སྒྲིབ་པའི་དབྱེ་བ་གསུམ་དུ་
མཛད་པའི་ཕྱིར་དང༌། བདག་མེད་གཉིས་རྟོགས་པའི་ལྷག་མཐོང་དང་ཞི་གནས་གསུམ་གྱི་
མི་མཐུན་ཕྱོགས་གསུམ་ཡོད་པའི་དབྱེ་བས་སྒྲིབ་པ་གསུམ་དུ་དབྱེ་བར་ཡོད་པའི་ཕྱིར། དེ་ལ་
ཁ་ཅིག་ཉོན་སྒྲིབ་ཀྱི་མཚན་ཉིད་དུ་ཐར་པའི་གེགས་བྱེད་དང༌། ཤེས་སྒྲིབ་ཀྱི་མཚན་ཉིད་
ཐམས་ཅད་མཁྱེན་པའི་གེགས་བྱེད་ཀྱི་སྒྲིབ་པ་ཞེས་སྨྲ་བ་ནི་མི་འཐད་དེ། ཉོན་སྒྲིབ་ཐམས་
ཅད་ཀྱང་ཐམས་ཅད་མཁྱེན་པའི་གེགས་བྱེད་ཡིན་པའི་ཕྱིར་ཏེ། འཁོར་བར་འཆིང་བྱེད་ཡིན་
པའི་ཕྱིར། ཁྱབ་སྟེ། འཁོར་བར་བཅིངས་བཞིན་དུ་ཐམས་ཅད་མཁྱེན་པའི་ཡེ་ཤེས་རྒྱུད་ལ་
ལྡན་པ་མི་སྲིད་པའི་ ཕྱིར། དབུ་མ་ཐལ་འགྱུར་བས་བདེན་འཛིན་ཐམས་ཅད་ཉོན་སྒྲིབ།
བདེན་སྣང་ཤེས་སྒྲིབ་དུ་མཛད་ནས་ས་བདུན་པ་ཡན་དུ་ཉོན་སྒྲིབ་སྤོང་ཞིང་། བརྒྱད་པ་ནས་
ཤེས་སྒྲིབ་སྤོང་བའི་རྣམ་གཞག་མཛད་ཀྱང་། འདིར་དེ་མི་བཞེད་དེ། ཐེག་ཆེན་མཐོང་སྤང་དུ་
གྱུར་པའི་ཤེས་སྒྲིབ་ཀྱི་རྣམ་གཞག་གསུངས་པའི་ཕྱིར། རང་ལུགས་ལ་གཞི་བདེན་འཛིན་
དང༌། དེས་བསྐྱེད་པའི་ཆགས་སོགས་གཙོ་བོར་ཐར་པའི་གེགས་བྱེད་ནི། ཉོན་སྒྲིབ་དང་།
འཁོར་གསུམ་དུ་བདེན་པར་རྟོག་པ་དང་། དེས་བཞག་པའི་བག་ཆགས་གཙོ་བོར་ཐམས་
-> ？ 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཅད་རིག་པ་ལ་གེགས་བྱེད་ནི། ཤེས་སྒྲིབ་སྟེ། རྒྱུད་བླ་ལས། འཁོར་གསུམ་རྣམ་པར་རྟོག་པ་
གང་། །དེ་ནི་ཤེས་བྱའི་སྒྲིབ་པར་འདོད། །སེར་སྣ་ལ་སོགས་རྣམ་རྟོག་གང་། །དེ་ནི་ཉོན་
མོངས་ སྒྲིབ་པར་འདོད། །ཅེས་གསུངས་སོ། །ཉོན་སྒྲིབ་ལ་འཁོར་བར་འཆིང་བྱེད་དང༌།
བག་ཆགས་གཉིས་ལས། དང་པོ་ནི་ཉོན་མོངས་མཚན་ཉིད་པ་ཡིན་ཞིང་། ཐེག་ཆེན་གྱི་ཐར་
པར་མ་ཟད་ཉན་རང་གི་ཐར་པ་ལ་ཡང་གེགས་བྱེད་པས་ཉན་རང་གིས་རང་ལམ་དུ་ངེས་པར་
སྤོང་དགོས་སོ། །ཕྱི་མ་གཙོ་ཆེ་བ་ཉོན་མོངས་བཏགས་པ་བ་ཡིན་ཞིང་། ཉན་རང་གི་ཐར་
པ་ཐོབ་པ་ལ་གེགས་མི་བྱེད་དེ། དེ་རྒྱུད་ལ་ལྡན་བཞིན་དུ་ཉན་རང་གིས་ལྷག་བཅས་ལྷག་
མེད་ཀྱི་མྱང་འདས་གཉིས་ཀ་ཐོབ་པ་ཡོད་པའི་ཕྱིར། འདི་ནི་རྣམ་མཁྱེན་ཐོབ་པ་ལ་གེགས་
བྱེད་ཅིང་། ཀུན་ལས་བཏུས་ལས། གཅིག་ཅར་ཉོན་མོངས་པ་དང་ཤེས་བྱའི་སྒྲིབ་པ་སྤོང་ངོ་།།
གཅིག་ཅར་དགྲ་བཅོམ་པ་དང་དེ་བཞིན་གཤེགས་པར་འགྱུར་རོ། །ཞེས་གསུངས་པ་ཡང་
འདི་ཡིན་ཞིང་། ཐེག་ཆེན་གྱི་སྒོམ་ལམ་སྤང་བྱ་ཉོན་མོངས་པ་བརྒྱ་རྩ་བརྒྱད་གསུངས་པ་ཡང་
འདི་ཡིན་ཏེ། བྱང་ཆུབ་སེམས་དཔའ་རྣམས་ཀྱི་ཉོན་མོངས་ནི་རྣམ་པར་རྟོག་པའོ་ཞེས་བཤད་
པའི་ཕྱིར་དང༌། མཐོང་སྤང་རྟོག་པའི་སྐབས་སུ་བག་ཆགས་ཀྱི་ཉོན་མོངས་པ་བརྒྱ་རྩ་བརྒྱད་
ཞེས་གསུངས་པའི་ཕྱིར། འདི་ཡི་ལུགས་ཀྱི་ཉོན་སྒྲིབ་སྤོང་བ་བདེན་འཛིན་སྤོང་བ་ལ་རག་
ལས་མི་དགོས་ཏེ། བདེན་འཛིན་ཅུང་ཟད་ཀྱང་མ་སྤངས་པའི་ཉན་ཐོས་དགྲ་བཅོམ་གྱི་ཉོན་
སྒྲིབ་སྤངས་པ་ཡོད་པའི་ཕྱིར། དབུ་མ་ཐལ་འགྱུར་བའི་ལུགས་ལ། ཉོན་སྒྲིབ་སྤོང་བ་བདེན་
འཛིན་སྤོང་བ་ལ་རག་ལས་པར་བཞེད་དེ། སྒྲིབ་པ་གཉིས་ཀ་ཡང་ཆོས་ཀྱི་བདག་འཛིན་
གྱི་རྩ་བ་ཅན་ཡིན་པའི་ཕྱིར་དང་། བདེན་འཛིན་མ་སྤངས་པར་སྒྲིབ་པའི་ས་བོན་སྤྱོང་བ་མེད་
པའི་ཕྱིར། ཞེས་གསུངས་སོ། །དེ་སྐད་དུ་ཡང་། རྩ་ཤེར་ལས། ལས་དང་ཉོན་མོངས་ཟད་
ལས་མཐར། །ལས་དང་ཉོན་མོངས་རྣམ་རྟོག་ལས། །དེ་དག་སྤྲོས་ལས་སྤྲོས་པ་ནི། །སྟོང་པ་
-2 7 3 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཀྱིས་འགགས་པར་འགྱུར། །ཞེས་དང༌། རིན་ཆེན་ཕྲེང་བ་ལས། ཇི་སྲིད་ཕུང་པོར་འཛིན་
ཡོད་པ། །དེ་སྲིད་དེ་ལ་ངར་འཛིན་ཉིད། །ཅེས་དང༌། འཇུག་པ་ལས་ཀྱང་། གཟུགས་ལ་
དམིགས་ནས་འཇུག་ཕྱིར་འདོད་ཆགས་སོགས། །སྐྱེ་འགྱུར་དེའི་ངོ་བོ་རྟོགས་མེད་ཕྱིར།།
ཞེས་སོགས་གསུངས་སོ། །སྙོམས་འཇུག་གི་སྒྲིབ་པ་ནི་ཤེས་སྒྲིབ་མ་ཡིན་ཏེ། ཉན་ཐོས་དགྲ་
བཅོམ་གཉིས་ཀའི་ཆ་ལས་རྣམ་གྲོལ་གྱིས་སྙོམས་འཇུག་གི་སྒྲིབ་པ་སྤངས་ཀྱང་ཤེས་སྒྲིབ་
ཅུང་ཟད་ཙམ་ཡང་མ་སྤངས་པའི་ཕྱིར། ཉོན་སྒྲིབ་ཀྱང་མ་ཡིན་ཏེ། ཤེས་སྒྲིབ་རྐྱང་པའི་ཆ་
ལས་རྣམ་གྲོལ་གྱི་ཉན་ཐོས་དགྲ་བཅོམ་གྱིས་ཉོན་སྒྲིབ་སྤངས་ཀྱང་། སྙོམས་འཇུག་གི་སྒྲིབ་
པ་མ་སྤངས་ཤིང་། ཅི་ཡང་མེད་མན་གྱི་སྙོམས་འཇུག་གི་སྒྲིབ་པ་ལས་གྲོལ་བའི་སོ་སྐྱེས་ཉོན་
སྒྲིབ་ཅུང་ཟད་ཀྱང་མ་སྤངས་པའི་ཕྱིར། དེས་ན་སྙོམས་འཇུག་གི་སྒྲིབ་པ་ནི། ཞི་གནས་ཕུན་
སུམ་ཚོགས་པ་ཐོབ་པ་ལ་གེགས་བྱེད་དོ། །
གཉིས་པ་ནི། ཁ་ཅིག་རྒྱུད་བླ་ལས། སྒྲིབ་པ་གཉིས་དང་བྲལ་བ་ཡི། །རྒྱུ་ནི་
ཡེ་ཤེས་གཉིས་ཡིན་ཏེ། །མི་རྟོག་པ་དང་དེའི་ནི། །རྗེས་ཐོབ་དེ་ནི་ཡེ་ཤེས་འདོད། །ཅེས་
གསུངས་པས་མཉམ་གཞག་གིས་ཉོན་སྒྲིབ་ཁོ་ན་སྤོང་། རྗེས་ཐོབ་ཀྱིས་ཤེས་སྒྲིབ་ཁོ་ན་སྤོང་
ཞེ་ན། མ་ཡིན་ཏེ། འཛིན་པ་བདེན་མེད་ལ་རྩེ་གཅིག་ཏུ་མཉམ་པར་བཞག་པའི་མཉམ་
གཞག་གིས་ཀྱང་ཤེས་སྒྲིབ་སྤོང་བའི་ཕྱིར། ལུང་གི་དོན་གཙོ་ཆེ་བ་ལ་དགོངས་སོ། །རང་
ལུགས་ཉོན་སྒྲིབ་ཀྱི་གཉེན་པོར་གང་ཟག་གི་བདག་མེད་རྟོགས་པའི་མཉམ་གཞག་ཟག་མེད་
དང༌། ཤེས་སྒྲིབ་ཀྱི་གཉེན་པོར་བདེན་སྟོང་ལ་རྩེ་གཅིག་ཏུ་མཉམ་པར་བཞག་པའི་མཉམ་
གཞག་དང༌། སྒྱུ་མ་ལྟ་བུ་གཉིས་རྟོགས་པའི་རྗེས་ཐོབ་གཉིས་ཡིན་ལ། འདིར་གཞི་ཤེས་ཀྱི་
རྣམ་པ་ནི་ཉན་རང་དང་ཐུན་མོང་བའི་དབང་དུ་བྱས་པས་ཤེས་སྒྲིབ་གཟུང་རྟོག་གི་གཉེན་པོར་
གཟུང་གི་འཛིན་རྟོག་གི་གཉེན་པོ་མ་ཡིན་ཏེ། ཉན་རང་ལ་འཛིན་རྟོག་གི་གཉེན་པོ་མེད་པའི་
- 2
7
4.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཕྱིར། ཀུན་ནས་ཉོན་མོངས་པ་སོགས་ཀྱིས་འཛིན་པ་ཆོས་ཀྱི་བདག་འཛིན་གྱི་གཉེན་པོར་
བསྟན་སྙམ་ན། མ་ཡིན་ཏེ། གཟུང་འཛིན་རྫས་ཐ་དད་པའི་རང་བཞིན་དུ་གྱུར་པའི་ཀུན་ནས་
ཉོན་མོངས་པ་མེད་པར་རྟོགས་པ་ལ་གཟུང་བར་བྱ་བ་ཡིན་པའི་ཕྱིར། མཁས་རློམ་གཞན་ལ་
ཐེ་ཚོམ་ཡང་། །ཀུན་ནས་སྐྱེས་པར་མ་གྱུར་པའི། །ཤིན་ཏུ་དཀའ་བ་གཞུང་གི་དོན། ཁོ་བོས་
གནས་ཚུལ་བཞིན་དུ་བཤད། ། །
གཉིས་པ་ནི། གཞི་ཤེས་ཀྱི་དབང་དུ་བྱས་པའི་ལམ་རྣམ་པ་གསུམ་མོ། །དེའི་
རྒྱུ་མཚན། ཉོན་མོངས་པའི་སྒྲིབ་པའི་གཉེན་པོ་ཉིད་དུ་ཟག་པ་མེད་པའི་ལམ་གཅིག་དང་།
དེ་དག་གི་ཤེས་བྱའི་སྒྲིབ་པའི་གཉེན་པོ་ཉིད་དུ་སྒོམ་པའི་ལམ་ཟག་པ་དང་བཅས་པ་དང༌།
ཟག་པ་མེད་པ་གཉིས་ཡིན་པས་སོ། །འདིར་ཤེས་སྒྲིབ་ཀྱི་གཉེན་པོ་མི་རིགས་ཏེ། ཉན་ཐོས་
ལ་ཤེས་སྒྲིབ་ཀྱི་གཉེན་པོ་མེད་པའི་ཕྱིར། ཞེ་ན། སྐྱོན་མེད་དེ། ཐམས་ཅད་ཤེས་པ་ཉིད་ཀྱིས་
རང་སངས་རྒྱས་ཀྱི་མངོན་རྟོགས་རྣམས་ཀྱང་བསྡུས་པ་དེའི་ཕྱིར་རོ། །ངག་དོན། གཞི་ཤེས་
ཀྱི་དབང་དུ་བྱས་པའི་ལམ་བདེན་གྱི་རྣམ་པ་ཆོས་ཅན། རྣམ་པ་གསུམ་དུ་དབྱེར་རུང་སྟེ། ཉོན་
སྒྲིབ་ཀྱི་གཉེན་པོར་ཟག་མེད་གཅིག་དང་། ཤེས་སྒྲིབ་ཀྱི་གཉེན་པོར་ཟག་བཅས་ཟག་མེད་
གཉིས་སུ་ཡོད་པའི་ཕྱིར། གཉིས་པ་ནི། དེ་ལ་དང་པོ་ཉོན་སྒྲིབ་ཀྱི་གཉེན་པོ། བདག་གི་རང་
བཞིན་དུ་གྱུར་པའི་བྱེད་པ་པོ་མེད་པ་དང༌། ཤེས་པ་པོ་མེད་པ་དང་། འཕོ་བ་པོ་མེད་པ་དང་།
འདུལ་བ་མེད་པ་རྟོགས་པའི་རྣམ་པ་སྟེ་བཞི་ནི་ཆོས་ཅན། གོ་རིམ་བཞིན་དུ་ལམ་ལ་སོགས་
པའི་མཚན་ཉིད་དག་པ་ཡིན་ཏེ། བྱེད་པ་པོ་བདག་འཛིན་སོགས་ཀྱི་གཉེན་པོ་ཡིན་པའི་ཕྱིར།
གཉིས་པ་ཤེས་སྒྲིབ་ཀྱི་གཉེན་པོ་ཟག་བཅས་ལ་རྨི་ལམ་ལྟར་གཟུང་འཛིན་རྫས་གཞན་གྱི་ངོ་
བོ་ཉིད་མེད་པ་དང་། སྒྲ་བརྙན་ལྟར་མ་སྐྱེས་པ་དང་། མིག་གཡོར་ལྟར་མ་འགགས་པ་དང་།
སྨིག་རྒྱུ་ལྟར་གཟོད་མ་ནས་ཞི་བ་དང༌། སྒྱུ་མའི་རྣམ་པ་ལྟར་རང་བཞིན་གྱིས་མྱ་ངན་ལས་
- 2 Y 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདས་པའི་མཚན་ཉིད་དུ་རྟོགས་པ་ཆོས་ཅན། སྤྱིར་ཤེས་བྱའི་སྒྲིབ་པ་གཟུང་རྟོག་གི་གཉེན་
པོར་གྱུར་པ་གང་ཡིན་ཏེ། གཟུང་འཛིན་རྫས་གཞན་གྱིས་སྟོང་པར་རྟོགས་པའི་ཡེ་ཤེས་ཡིན་
པའི་ཕྱིར། གསུམ་པ་ཤེས་སྒྲིབ་ཀྱི་གཉེན་པོ་ཟག་མེད་ལ་གཟུང་འཛིན་རྫས་གཞན་གྱི་རང་
བཞིན་དུ་གྱུར་པའི་ཀུན་ནས་ཉོན་མོངས་པ་མེད་པ་དང༌། རྣམ་པར་བྱང་བ་མེད་པ་དང་།
གོས་པ་མེད་པ་དང་། སྤྲོས་པ་མེད་པ་དང་། རློམ་པ་མེད་པ་དང་། མི་གཡོ་བ་རྟོགས་པའི་རྣམ་
པ་སྟེ་དྲུག་ནི་ཆོས་ཅན། གོ་རིམ་བཞིན་དུ་ཤེས་བྱའི་སྒྲིབ་པ་གཟུང་རྟོག་གིས་བསྡུས་པའི་ཉོན་
མོངས་པ་དང༌ ། རྣམ་པར་བྱང་བ་དང༌། ཉོན་མོངས་པའི་བག་ཆགས་དང་། གཟུགས་ལ་
སོགས་པའི་སྤྲོས་པ་དང༌། རང་གིས་རྟོགས་པ་དང་། ཡོངས་སུ་ཉམས་པར་རྣམ་པར་རྟོག་པ་
རྣམས་ཀྱི་སོ་སོར་ངེས་པ་ནི་གཉེན་པོར་གྱུར་པ་དག་ཡིན་ཏེ། དེ་རྣམས་སོ་སོར་འཇོམས་ནུས་
པའི་ཕྱིར། གསུམ་པ་ནི། དེ་ལྟར་ན་ལམ་གྱི་བདེན་པ་ལ་རྣམ་པ་བཅོ་ལྔ་སྟེ། ཉོན་སྒྲིབ་ཀྱི་
གཉེན་པོ་བཞི། ཤེས་སྒྲིབ་ཀྱི་གཉེན་པོ་བཅུ་གཅིག་ཡོད་པའི་ཕྱིར། གཉིས་པ་ནི། སྤྱིར་ན་
ཐམས་ཅད་ཤེས་པ་ཉིད་ཀྱི་རྣམ་པ་ཉི་ཤུ་རྩ་བདུན་ཡིན་ནོ། །
གཉིས་ པ་ ལ། མཚམས་ སྦྱར། མདོར་ བསྟན། རྒྱས་ པར་ བཤད། མཇུག་
བསྡུ་བ་དང་བཞི། དང་པོ་ནི། གཞི་ཤེས་ཀྱི་རྣམ་པ་བཤད་པ་དེའི་འོག་ཏུ་ལམ་ཤེས་པ་ཉིད་
ཀྱི་རྣམ་པ་འཆད་དོ། །གཉིས་པ་ནི། ཁོང་དུ་ཆུད་པར་བྱའོ། །གང་ན་ལམ་ཤེས་ཀྱི་རྣམ་པ་
རྣམས་སོ། །ཇི་ལྟར་ན། གྲངས་བཞིན་དུ་ཀུན་འབྱུང་ལ་རྣམ་པ་བརྒྱད་དང་། ལམ་ལ་བདུན་
དང༌། སྡུག་བསྔལ་ལ་ལྔ་དང་། འགོག་པའི་བདེན་པ་དག་ལ་བཅུ་དྲུག་གོ །ཞེས་བྱ་བའི་བར་
རོ༑ ༑འདིར་བསྟན་པ་དང་གཞན་དུ་བསྟན་པའི་བདེན་བཞིའི་གོ་རིམ་མི་མཐུན་ནོ་ཞེ་ན།
སྐྱོན་མེད་དེ། ཀུན་ནས་ཉོན་མོངས་པའི་ཕྱོགས་ལ་བརྟེན་ནས་ཀུན་འབྱུང་གི་བདེན་པ་དག་ནི་
རྒྱུ་ཡིན་ལ། སྡུག་བསྔལ་གྱི་བདེན་པ་དག་ནི་འབྲས་བུ་དང་། གཅིག་ཤོས་རྣམ་བྱང་གི་ཕྱོགས་
- 2 ༢ f; -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ལ་བརྟེན་ནས་ལམ་གྱི་བདེན་པ་དག་ནི་རྒྱུ་ཡིན་ལ། འགོག་པའི་བདེན་པ་དག་ནི་འབྲས་བུ་
ཡིན་པས། དོན་གྱི་རིམ་པའི་སྒོ་ནས་བསྟན་པའི་ཕྱིར། མདོ་ནི། ཤེས་རབ་ཀྱི་ཕ་རོལ་ཏུ་ཕྱིན་
པ་ནི་འདོད་ཆགས་དང་བྲལ་བའི་ཕ་རོལ་ཏུ་ཕྱིན་པའོ། །ཞེས་སོགས་སོ། །ངག་དོན། ཤེས་
བྱ་ཆོས་ཅན། ལམ་ཤེས་ཀྱི་རྣམ་པ་སོ་དྲུག་ཏུ་ཡོད་དེ། ཀུན་འབྱུང་གི་རྣམ་པ་བརྒྱད། ལམ་
བདེན་གྱི་རྣམ་པ་བདུན། སྡུག་བདེན་གྱི་རྣམ་པ་ལྔ། འགོག་བདེན་གྱི་རྣམ་པ་བཅུ་དྲུག་ཏུ་
ཡོད་པའི་ཕྱིར། །
གཉིས་ པ་ལ། ཀུན་ འབྱུང་ སྤང་ གཉེན། ལམ་ བདེན་ འཐད་ པ། སྡུག་ བདེན་
མཚན་ཉིད། འགོག་བདེན་དྲི་བྲལ་གྱི་སྒོ་ནས་བསྟན་པའོ། །དང་པོ་ནི། ཡང་སྲིད་ལ་འདུན་
པ་དང་། འདོད་ཆགས་དང་། དགའ་བ་གང་ཡིན་པ་རྣམས་ཆོས་ཅན། རྒྱུ་ཡིན་ཏེ། ཡང་སྲིད་
དུ་བག་ཆགས་འཇོག་པའི་ཕྱིར། གཉེན་པོ་ནི། དེ་ལ་དོན་དམ་པར་འདོད་ཆགས་དང་བྲལ་བ་
དང༌། མི་གནས་པ་དང༌། ཞི་བ་རྟོགས་པའི་རྣམ་པ་དག་གོ་རིམ་བཞིན་དུའོ། །འདོད་ཆགས་
དང༌། ཞེ་སྡང་དང་། གཏི་མུག་གང་ཡིན་པ་ཆོས་ཅན། ཀུན་འབྱུང་ཡིན་ཏེ། ཡང་སྲིད་ཀུན་
འབྱུང་བའི་ཕྱིར། གཉེན་པོ་ནི་དོན་དམ་པར་འདོད་ཆགས་མེད་པ་དང་། ཞེ་སྡང་མེད་པ་དང་།
གཏི་མུག་མེད་པར་རྟོགས་པའི་རྣམ་པ་རྣམས་སོ། །ཀུན་ཏུ་རྟོག་པ་གང་ཡིན་པ་ཆོས་ཅན།
རབ་ཏུ་སྐྱེ་བ་ཡིན་ཏེ། སྡུག་བསྔལ་དྲག་ཏུ་བསྐྱེད་པའི་ཕྱིར། གཉེན་པོ་དོན་དམ་པར་ཉོན་
མོངས་པ་མེད་པར་རྟོགས་པའི་རྣམ་པའོ། །སེམས་ཅན་དུ་མངོན་པར་ཞེན་པ་གང་ཡིན་པ་
ཆོས་ཅན། རྐྱེན་ཡིན་ཏེ། སྡུག་བསྔལ་རྐྱེན་དུ་མས་བསྐྱེད་པའི་ཕྱིར། གཉེན་པོ་ནི་དོན་དམ་
པར་སེམས་ཅན་མེད་པའི་རྣམ་པ་དག་གོ །ཤེས་བྱ་ཆོས་ཅན། ཀུན་འབྱུང་གི་བདེན་པའི་རྣམ་
པ་བརྒྱད་ཡིན་ཏེ། གོང་གི་སྤང་བྱ་རྣམས་ཀྱི་གཉེན་པོར་གྱུར་པ་གསུམ་དང་གསུམ། གཅིག་
དང་གཅིག་རྣམས་སུ་ཡོད་ པའི་ ཕྱིར། གཉིས་པ་ནི། སེམས་ཅན་ཐམས་ཅད་ལ་གོ་སྐབས་
- ? Y
： -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྱེད་པའི་ལམ་ གང་ཡིན་ཞེ་ན། སེམས་ཅན་ཚད་མེད་པ་སྒྲོལ་བའི་ལམ་མོ། །ཇི་ལྟར་
སེམས་ཅན་ཐམས་ཅད་ལ་གོ་སྐབས་འབྱེད་པའི་ལམ་ཡིན་ཞེ་ན། མཐའ་གཉིས་དང་མ་
འབྲེལ་བར་བྱང་ཆུབ་ཏུ་འཛིན་པའི་ལམ་ཡིན་པས་སོ། །ཞེས་སོགས་གོ་རིམ་བཞིན་དུ་སྦྱར་
རོ༑ རིགས་པ་གང་ཡིན་ཞེ་ན། དོན་དམ་པར་ཆོས་ཉིད་ཐ་མི་དད་པར་རྟོགས་པའོ། །ཇི་
ལྟར་རིགས་པ་ཡིན་ཞེ་ན། ཉན་རང་ལ་མཆོག་ཏུ་འཛིན་པ་མེད་པའི་ལམ་ཡིན་པས་སོ།།
སྒྲུབ་པ་གང་ཡིན་ཞེ་ན། བདག་གཉིས་སུ་རྣམ་པར་མི་རྟོག་པའི་ཡེ་ཤེས། ཇི་ལྟར་སྒྲུབ་པ་
ཡིན་ཞེ་ན། དོན་དམ་པར་གཞལ་དུ་མེད་པ་རྟོགས་པས་སོ། །ངེས་པར་འབྱིན་པའི་ངོ་བོ་ཉིད་
གང་ཡིན་ཞེ་ན། དོན་དམ་པར་ཆགས་པ་མེད་པར་རྟོགས་པའི་རྣམ་པ་དག་གོ །ལམ་གྱི་
བདེན་པའི་རྣམ་པ་ཆོས་ཅན། བདུན་ཡོད་དེ། ལམ་གྱི་གཉིས་དང་། རིགས་པའི་གཉིས་དང་།
སྒྲུབ་པའི་གཉིས་དང་། ངེས་འབྱིན་གྱི་གཅིག་ཏུ་ཡོད་པ་དེ་ལྟར་ན་སྟེ་དེའི་ཕྱིར། གསུམ་པ་ནི།
སྡུག་བསྔལ་གྱི་བདེན་པའི་རྣམ་པ་ཆོས་ཅན། ལྔར་ཡོད་དེ། རང་གི་མཚན་ཉིད་མི་རྟག་པ་
དང༌། སྡུག་བསྔལ་བ་དང༌། སྟོང་པ་དང༌། བདག་མེད་པ་རྟོགས་པའི་རྣམ་པ་དང༌། སྤྱི་སྒོ་
ནས་ལྔ་པ་བདེན་པའི་མཚན་ཉིད་མེད་པའི་རྣམ་པའི་ངོ་བོ་ཉིད་རྣམས་སུ་ཡོད་པ་དེ་ལྟར་ན་སྟེ་
དེའི་ཕྱིར། བཞི་པ་ནི། འགོག་པའི་རྣམ་པའི་ངོ་བོ་ཉིད་ནི་དབྱེ་གཞི། དབྱེ་བའི་ངོ་བོ་གློ་བུར་དྲི་
བྲལ་གྱི་ནང་དང་ཕྱི་དང༌། གཉིས་ཀའི་སྟོང་པ་ཉིད་ཀྱི་རྣམ་པ་སྟེ་གསུམ་དང༌། དེར་འབྱེད་
པའི་རྒྱུ་མཚན། ནང་དང་། ཕྱི་དང་། གཉིས་ཀའི་དངོས་པོ་རྣམས་ལ་བདེན་ཞེན་བཀག་པས་
རབ་ཏུ་ཕྱེ་བའི་སྟོང་ཉིད་གསུམ་ཡོད་པས་སོ། །གློ་བུར་དྲི་བྲལ་གྱི་སྟོང་ཉིད་གསུམ་འགོག་
པའི་ངོ་བོ་དང༌། དེ་རྟོགས་པ་འགོག་པའི་རྣམ་པའོ། །ངག་དོན། གློ་བུར་དྲི་བྲལ་གྱི་ནང་སྟོང་
ཉིད་སོགས་གསུམ་རྟོགས་པའི་ཡེ་ཤེས་ཆོས་ཅན། འགོག་པའི་རྣམ་པ་ཡིན་ཏེ། ནང་དང༌།
ཕྱི་དང་། གཉིས་ཀ་ལ་བདེན་ཞེན་སྤངས་པས་ཕྱེ་བའི་དེ་བཞིན་ཉིད་རྟོགས་པའི་ཡེ་ཤེས་ཡིན་
-
7
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
པའི་ཕྱིར། གློ་བུར་དྲི་བྲལ་གྱི་སྟོང་པ་དང་། ཆེན་པོ་དང་། དོན་དམ་པ་དང་། འདུས་བྱས་དང་།
འདུས་མ་བྱས་པ་དང་། མཐའ་ལས་འདས་པ་དང༌། ཐོག་མ་དང་ཐ་མ་མེད་པ་དང་། དོར་བ་
མེད་པ་སྟོང་པ་ཉིད་རྟོགས་པའི་རྣམ་པ་སྟེ་བརྒྱད་ཆོས་ཅན། ཞི་བའི་རྣམ་པའི་ངོ་བོ་ཉིད་ཡིན་
ཏེ༑ རིམ་པ་ལྟར་བཏགས་པའི་བདག་སྟོང་པ་དང་། སོགས་ཀྱིས་འཇིག་རྟེན་དང་། དོན་དམ་
པ་དང༌། འདུས་བྱས་དང༌། འདུས་མ་བྱས་པ་དང༌། རྟག་པ་དང༌། ཆད་པའི་མཐའ་དང༌།
འཁོར་བ་ཐོག་མ་དང་ཐ་མ་མེད་པ་དང་། རྟོགས་པའི་ཆོས་དོན་དམ་པར་མེད་པ་ལ་མངོན་
པར་ཞེན་པ་དགག་པས་རབ་ཏུ་ཕྱེ་བའི་དེ་བཞིན་ཉིད་རྟོགས་པའི་རྣམ་པ་ཡིན་པའི་ཕྱིར།
དག་པ་གཉིས་ལྡན་གྱི་རང་བཞིན་སྟོང་པ་ཉིད་རྟོགས་པའི་རྣམ་པ་ཆོས་ཅན། གྱ་ནོམ་པའི་
རྣམ་པ་ཡིན་ཏེ། གཞན་གྱིས་ཀུན་བཏགས་པའི་བྱེད་པ་པོ་དགག་པས་ཕྱེ་བའི་དེ་བཞིན་ཉིད་
རྟོགས་པའི་རྣམ་པ་ཡིན་པའི་ཕྱིར། དག་པ་གཉིས་ལྡན་གྱི་ཆོས་ཐམས་ཅད་དང༌། རང་གི་
མཚན་ཉིད་དང་། མི་དམིགས་པ་སྟོང་པ་ཉིད་རྟོགས་པའི་རྣམ་པ་སྟེ་གསུམ་ཆོས་ཅན། ཇི་
ལྟར་ངེས་པར་འབྱུང་བའི་རྣམ་པ་ཡིན་ཏེ། ཡུལ་དུ་འཁྲུལ་པའི་བདག་ཉིད་བཏགས་པ་དང༌།
མཚན་ཉིད་དང་། དུས་སུ་འཁྲུལ་པ་རྣམས་དགག་པས་ཕྱེ་བའི་དེ་བཞིན་ཉིད་དུ་རྟོགས་པའི་
རྣམ་པ་ཡིན་པའི་ཕྱིར། གློ་བུར་དྲི་བྲལ་གྱི་དངོས་པོ་མེད་པའི་ངོ་བོ་ཉིད་སྟོང་པ་ཉིད་རྟོགས་
པའི་རྣམ་པ་གཅིག་ཆོས་ཅན། གང་ངེས་པར་འབྱུང་བའི་རྣམ་པ་ཡིན་ཏེ། ཁྱོད་ཁོ་ན་ངོ་བོ་ཉིད་
དུ་བདེན་ཞེན་བཀག་པས་ཕྱེ་བའི་དེ་བཞིན་ཉིད་རྟོགས་པའི་རྣམ་པ་ཡིན་པའི་ཕྱིར། འཕགས་
པས་སྟོང་ཉིད་ལྷག་མ་བཞི་འདིར་སྡུད་དོ། །འགོག་པའི་བདེན་པའི་རྣམ་པ་ནི་ཆོས་ཅན།
བཅུ་ དྲུག་ཡིན་ཏེ། འགོག་པའི་རྣམ་པ་གསུམ། ཞི་བའི་བརྒྱད། གྱ་ནོམ་གྱི་གཅིག །ངེས་
འབྱུང་གི་བཞི་ཡོད་པ་དེ་ལྟར་ན་སྟེ་དེའི་ཕྱིར། བཞི་པ་ནི། སྤྱིར་ནི་ལམ་ཤེས་པ་ཉིད་ཀྱི་རྣམ་པ་
སུམ་ཅུ་རྩ་དྲུག་ཡིན་ནོ། །
- 2 ？
g -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་ལ་སྤྱི་གཞུང་གཉིས་ལས། འདིར་རྣམ་མཁྱེན་ལ་མཚན་ཉིད་པ་དང་།
རྗེས་མཐུན་པ་གཉིས་ཡོད་ལ། དེ་ཡང་རྣམ་པའི་གནས་ཚུལ་རྟོགས་པའི་ཡེ་ཤེས་མཐར་ཐུག་
ནི༑ རྣམ་མཁྱེན་མཚན་ཉིད་ པ་ དང༌ ། རྣམ་ པའི་གནས་ཚུལ་ཉམས་སུ་ལེན་པའི་སྦྱོར་བ་
རྣམས་རྣམ་མཁྱེན་རྗེས་མཐུན་པར་འཇོག་གོ །རྣམ་མཁྱེན་གྱི་རྣམ་པ་ནི། རྣམ་མཁྱེན་གྱི་ཡུལ་
རྟོགས་པའི་འཛིན་སྟངས་ལ་གཟུང་བར་བྱ་བ་ཡིན་པས། འདི་ལ་མཁྱེན་པ་གསུམ་གྱི་རྣམ་
པར་དབྱེར་རུང་སྟེ། གཞི་ལམ་རྣམ་པ་ཐམས་ཅད་ཀྱང་རྣམ་མཁྱེན་གྱི་རྟོགས་བྱ་ཡིན་པའི་
ཕྱིར། ཁ་ཅིག་ན་རེ། རྣམ་མཁྱེན་གྱི་རྣམ་པ་ཡང་། རྣམ་མཁྱེན་རྟོགས་པའི་འཛིན་སྟངས་ལ་
གཟུང་བར་རིགས་ཏེ། མི་རྟག་པ་སོགས་ཀྱི་རྣམ་པ་དེ་རྟོགས་པའི་འཛིན་སྟངས་ལ་གཟུང་
བར་བྱ་བའི་ཕྱིར་ཞེ་ན། མ་ཡིན་ཏེ། མི་རྟག་པ་སོགས་ཀྱི་རྣམ་པ་ཡུལ་དུ་བྱས་ནས་རྟོགས་
པའི་ལྡོག་པ་ནས་ངོས་གཟུང་ཞིང་། རྣམ་མཁྱེན་གྱི་རྣམ་པ་ནི། ཡུལ་ཅན་གྱི་ལྡོག་པ་ནས་ངོས་
གཟུང་བའི་ཕྱིར། དཔེར་ན། གཟུགས་རྟོགས་པའི་འཛིན་སྟངས་ལ་གཟུགས་ཀྱི་རྣམ་པ་ཞེས་
བརྗོད་ཀྱང་། གཟུགས་འཛིན་མིག་ཤེས་ཀྱི་རྣམ་པ་གཟུགས་འཛིན་མིག་ཤེས་ཀྱིས་གཟུགས་
རྟོགས་པ་ལ་གཟུང་གི །གཟུགས་འཛིན་རྟོགས་པ་ལ་མི་འདོད་པ་བཞིན་ནོ། །ཐུན་མོང་བའི་
རྣམ་པ་དང་། ཐུན་མོང་མ་ཡིན་པའི་ཁྱད་པར་ལ། ཁ་ཅིག་སངས་རྒྱས་ཀྱི་རྒྱུད་ཁོ་ན་ལ་ཡོད་
པ་ནི་ཐུན་མོང་མ་ཡིན་པ་དང༌། སློབ་ལམ་ན་ཡང་ཡོད་པ་ནི་ཐུན་མོང་བར་འདོད་དེ། རྟོགས་
པ་ཕུལ་དུ་དབྱུང་དུ་མེད་པ་ལ་ཐུན་མོང་མ་ཡིན་པར་བཤད་པའི་ཕྱིར་ཞེ་ན། སངས་རྒྱས་ཀྱི་
ཐུགས་རྒྱུད་ཀྱི་དྲན་པ་ཉེར་བཞག་བཞི་ཆོས་ཅན། ཐུན་མོང་མ་ཡིན་པའི་རྣམ་པར་ཐལ།
སངས་རྒྱས་ཁོ་ནའི་ཐུགས་རྒྱུད་ལ་ཡོད་ཀྱི་སློབ་ལམ་ན་མེད་པའི་རྣམ་པ་ཡིན་པའི་ཕྱིར་ཏེ།
སྒྲིབ་གཉིས་བག་ཆགས་དང་བཅས་པ་སྤངས་པའི་ཡེ་ཤེས་ཡིན་པའི་ཕྱིར། ཁ་ཅིག་རྗེས་
མཐུན་པ་སློབ་ལམ་ན་ཡོད་པ་ཐུན་མོང་བ་དང༌། མེད་པ་ཐུན་མོང་མ་ཡིན་པར་འདོད། འོ་ན་
- 2 9 () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རྫོགས་པའི་སངས་རྒྱས་ཀྱི་སྟོབས་བཅུ་ཆོས་ཅན། ཐུན་མོང་བའི་རྣམ་པར་ཐལ། རིགས་འདྲ་
སློབ་ལམ་ན་བཞག་ཏུ་ཡོད་པའི་རྣམ་པ་ཡིན་པའི་ཕྱིར། ཁྱབ་པ་ཁས་བླངས། ཤེས་བྱ་ཆོས་
ཅན། སློབ་ལམ་ན་སྟོབས་བཅུའི་རིགས་འདྲ་ཡོད་པར་ཐལ། སློབ་ལམ་ན་རྒྱུ་འབྲས་དང༌།
ལས་ཀྱི་རྣམ་མཁྱེན་དང༌། མོས་པ་སྣ་ཚོགས་པ་ཕྱིན་ཅི་མ་ལོག་པར་མཁྱེན་པའི་ཐེག་ཆེན་གྱི་
ཡེ་ཤེས་ཡོད་པའི་ཕྱིར། རང་ལུགས་ལ་ཐུན་མོང་དང་ཐུན་མོང་མ་ཡིན་པའི་ཚུལ་གཉིས་ཏེ།
དྲན་པ་ཉེར་བཞག་ལྟ་བུ་ཐུན་མོང་བའི་རྣམ་པ་ཞེས་བྱ་སྟེ། སློབ་ལམ་ན་ཡང་མཚན་ཉིད་པ་
ཡོད། རྫོགས་པའི་སངས་རྒྱས་ཀྱི་ཐུགས་རྒྱུད་ལ་ཡང་མཚན་ཉིད་པ་ཡོད་པའི་ཕྱིར། འདི་ནི་
འཕགས་པའི་གང་ཟག་ཐམས་ཅད་ཀྱི་རྒྱུད་ལ་འབྱུང་བའི་བསམ་གཏན་བཞི་དང་། ཞེས་པ་
དང་མཐུན་ནོ། །སངས་རྒྱས་ཀྱི་དྲན་པ་ཉེར་བཞག་སོགས་ལ་ཡང་ཐུན་མོང་བ་ཞེས་བྱ་སྟེ། ངོ་
བོ་སློབ་ལམ་ན་མེད་ཀྱང་རིགས་འདྲ་དྲན་པ་ཉེར་བཞག་མཚན་ཉིད་པ་སློབ་ལམ་ན་ཡོད་པའི་
ཕྱིར། རྫོགས་པའི་སངས་རྒྱས་ཀྱི་སྟོབས་བཅུ་ལ་ཐུན་མོང་མ་ཡིན་པ་ཞེས་བྱ་སྟེ། རིགས་འདྲ་
སྟོབས་བཅུ་མཚན་ཉིད་པ་སློབ་ལམ་ན་མེད་པའི་ཕྱིར། འོ་ན། དགུ་པ་ལ་ནི་དེ་སྟོབས་ལྟ་ཞིག་
མཐའ་དག་རྫོགས་པར་དག་འགྱུར་ཞིང་། །ཞེས་དང་། འདིར་ཡང་སངས་རྒྱས་ཀྱི་ཆོས་ཀྱི་ངོ་
བོར་གྱུར་པའི་ཡོན་ཏན་ཐམས་ཅད་ཡོངས་སུ་རྫོགས་པར་བྱེད། ཞེས་པས་ས་དགུ་པ་ནས་
སྟོབས་བཅུ་དང་། དེ་བཞིན་ཡང་དག་རིག་ཆོས་དང༌། རང་གི་ཡོན་ཏན་ཡོངས་སུ་དག་པའང་
ཐོབ། །ཅེས་དང༌། སོ་སོ་ཡང་དག་རིག་བློ་བཟང་། །ས་དེ་ལེགས་པའི་བློ་གྲོས་ཡིན། །ཞེས་
སོགས་ཀྱི་ཡང་དག་པར་རིག་པ་ས་དགུ་པ་ནས་ཡོད་པར་བཤད་པ་དང་འགལ་ཞེ་ན། མི་
འགལ་ཏེ། ས་དགུ་པར་དེ་དག་ཉམས་སུ་ལེན་པ་ལ་མཐུ་ཕུལ་དུ་བྱུང་བ་ཡོད་པར་བཤད་པ་
ཙམ་ཡིན་པའི་ཕྱིར། དེས་ན་ས་དགུ་པར་རྗེས་མཐུན་པ་ཙམ་ཡོད་ཀྱིས་མཚན་ཉིད་པ་མེད་དེ།
ས་དགུ་པར་ལས་རྒྱུ་འབྲས་སོགས་དང༌། འཆད་བྱ་འཆད་བྱེད་སོགས་ཐམས་ཅད་མངོན་
- 2 8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུམ་དུ་མཁྱེན་པ་མེད་པའི་ཕྱིར། བློ་གྲོས་ཆུ་གཏེར་གཏིང་ཟབ་ལས། །ལེགས་བཤད་སྐལ་
ལྡན་ཤིང་རྟའི་རྒྱུན། །ལུང་དང་རིགས་པའི་ལྷུ་ཕྲེང་གིས། །ཀུན་ནས་མཛེས་པ་བབ་པར་གྱུར།།
གཉིས་པ་ལ། མཚམས་སྦྱར། མདོར་བསྟན། རྒྱས་པར་བཤད་པ་དང་གསུམ།
དང་པོ་ནི། ལམ་ཤེས་ཀྱི་རྣམ་པ་བཤད་པ་དེའི་འོག་ཏུ་རྣམ་པ་ཐམས་ཅད་མཁྱེན་པ་ཉིད་ཀྱི་
རྣམ་པ་བཤད་དོ། །གཉིས་པ་ནི། རྣམ་མཁྱེན་གྱི་རྣམ་པར་བཞེད་དོ། །གང་ན། དྲན་པ་ཉེ་
བར་བཞག་པ་ནས་བཟུང་སྟེ་སངས་རྒྱས་ཀྱི་རྣམ་པའི་མཐར་ཐུག་པ་རྣམས་ནིའོ། །ཇི་ལྟར་ན།
གྲངས་བཞིན་དུ་ཉན་ཐོས་ལ་ཡོད་པ་དང་མཐུན་པའི་རྣམ་པ་སུམ་ཅུ་རྩ་བདུན་དང་། བྱང་
ཆུབ་སེམས་དཔའ་རྣམས་ལ་ཡོད་པ་དང་མཐུན་པའི་སུམ་ཅུ་རྩ་བཞི་དང་། སངས་རྒྱས་
རྣམས་ལ་ཐུན་མོང་མ་ཡིན་པའི་རྣམ་པ་སུམ་ཅུ་རྩ་དགུར་བཞེད་དོ། །གསུམ་དུ་འབྱེད་པའི་རྒྱུ་
མཚན་ཡོད་དེ། ཐམས་ཅད་མཁྱེན་པ་ཉིད་གསུམ་གྱིས་བསྡུས་པའི་ལམ་ཡིན་པའི་སྒོ་ནས་
མཁྱེན་གསུམ་དུ་ཕྱེ་བའི་ཕྱིར། དཔེར་ན། ལམ་བདེན་ལ་གསུམ་དུ་ཕྱེ་བ་དང་རྗེས་སུ་མཐུན་
ནོ༑ ༑ཉན་ཐོས་དང་ཐུན་མོང་བ་སོགས་སུ་བྱེད་པ་མི་འཐད་དོ་ཞེ་ན། སྐྱོན་མེད་དེ། རྣམ་པ་
ཐམས་ཅད་མཁྱེན་པ་ཉིད་ཀྱིས་འཕགས་པའི་གང་ཟག་ཐམས་ཅད་ཀྱི་རྟོགས་པ་བསྡུས་
པའི་ཕྱིར་རོ་ཞེས་བྱ་བ་ཡིན་ནོ། །མདོ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་དྲན་པ་ཉེ་
བར་བཞག་པའི་ཕ་རོལ་ཏུ་ཕྱིན་པའོ། །ཞེས་སོགས་སོ། །ངག་དོན། མཆོག་གི་སྤྲུལ་སྐུ་ཆོས་
ཅན། རྣམ་མཁྱེན་གྱི་རྣམ་པ་བརྒྱ་དང་བཅུར་བཞེད་དེ། རྣམ་མཁྱེན་གྱི་རྣམ་པ་ལ་ཉན་ཐོས་
དང་ཐུན་མོང་བ་སོ་བདུན་དང་། བྱང་སེམས་དང་ཐུན་མོང་བ་སོ་བཞི། ཐུན་མོང་མ་ཡིན་པའི་
རྣམ་པ་སོ་དགུར་བཞེད་པའི་ཕྱིར། །
གཉིས་པ་ལ་གཞི་ཤེས་ཀྱི་རྣམ་པ། ལམ་ཤེས་ཀྱི་རྣམ་པ། རྣམ་མཁྱེན་གྱི་རྣམ་པ་
དང་གསུམ། དང་པོ་ལ། དངོས་པོ་ལ་རྟོག་པ། རྩོལ་བ་ལས་བྱུང་བ། ཏིང་ངེ་འཛིན་སྦྱོང་བ།
- 2
$
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
མངོན་པར་རྟོགས་པར་སྦྱོར་བ། མངོན་པར་རྟོགས་པར་འབྲེལ་བ། མངོན་པར་རྟོགས་པ་
རྣམ་གཞག་ངེས་འབྱིན་དང་བདུན་ནོ། །དང་པོ་ནི། དེ་ལ་ཐམས་ཅད་ཤེས་པ་ཉིད་ལ་སྡེ་ཚན་
བདུན་ཡོད་པ་ལས། དང་པོར་དངོས་པོ་ལ་ཡོངས་སུ་རྟོག་པའི་ལམ་བསྟན་ཏེ། ལམ་ལ་
འཇུག་པའི་ཐོག་མ་ཡིན་པའི་ཕྱིར། ཚོགས་ལམ་ཆུང་ངུས་བསྡུས་པའི་དྲན་པ་ཉེ་བར་བཞག་
པའི་རྣམ་པ་བཞི་ཆོས་ཅན། དངོས་པོ་ལ་ཡོངས་སུ་རྟོག་པའི་ལམ་ཡིན་ཏེ། ལུས་ལ་སོགས་པ་
རང་སྤྱིའི་མཚན་ཉིད་ཀྱིས་བརྟགས་ནས་བསྒོམ་པའི་ཚོགས་ལམ་ཆུང་ངུའི་མངོན་རྟོགས་ཡིན་
པའི་ཕྱིར། དེ་ཡང་། བསྒོམ་མོ། །ཇི་ལྟར་ན། ལུས་མི་གཙང་བ་དང་། ཚོར་བ་སྡུག་བསྔལ་བ་
དང༌། སེམས་མི་རྟག་པ་དང༌། ཆོས་བདག་མེད་པར་རང་དང་སྤྱིའི་མཚན་ཉིད་ཀྱིས་ཡོངས་སུ་
བརྟགས་ནས་སོ། །དགོས་པ་བདེན་པ་བཞི་ལ་འཇུག་ཕྱིར་དུའོ། །ལུས་དྲན་པ་ཉེར་བཞག་
གིས་སྡུག་བསྔལ་གྱི་བདེན་པ་ལ་འཇུག་སྟེ། ལུས་སྡུག་བསྔལ་ཏུ་རྟོགས་པའི་ཕྱིར། ཚོར་བ་
དྲན་པ་ཉེར་བཞག་གིས་ཀུན་འབྱུང་ལ་འཇུག་སྟེ། ཀུན་འབྱུང་གི་གཙོ་བོ་ཚོར་བའི་རྒྱུ་ཅན་དུ་
རྟོགས་པའི་ཕྱིར། སེམས་དྲན་པ་ཉེར་བཞག་གིས་འགོག་བདེན་ལ་འཇུག་སྟེ། བདག་དང་
བྲལ་ བའི་ སེམས་སྐད་ ཅིག་ གིས་ འཇིག་ པར་ རྟོགས་ནས་བདག་ཆད་ཀྱིས་དོགས་ པའི་
འཇིགས་པ་མེད་པའི་ཕྱིར། ཆོས་དྲན་པ་ཉེར་བཞག་གིས་ལམ་བདེན་ལ་འཇུག་སྟེ། ཆགས་
སོགས་སྤང་བྱ་དང༌། དད་སོགས་བསྟེན་བྱར་རྟོགས་པའི་ཕྱིར། དེ་སྐད་དུ་ཡང་། དབུས་
མཐའ་ལས། གནས་ངན་ལེན་ཕྱིར་སྲིད་རྒྱུའི་ཕྱིར། །གཞིའི་ཕྱིར་དང་མ་རྨོངས་ཕྱིར། །བདེན་
པ་བཞི་ལ་འཇུག་པའི་ཕྱིར། །དྲན་པ་ཉེ་བར་བཞག་པ་བསྒོམ། །ཞེས་སོ། །
གཉིས་པ་ནི། དངོས་པོ་ལ་ཡོངས་སུ་རྟོག་པའི་ལམ་བཤད་ནས་དེའི་འོག་ཏུ་
རྩོལ་བ་ལས་བྱུང་བའི་ལམ་འཆད་པ་ལ་རྒྱུ་མཚན་ཡོད་དེ། བདེན་བཞི་ལ་ཞུགས་པ་ལས་
བླང་དོར་ལ་སྤྲོ་བའི་བརྩོན་འགྲུས་འབྱུང་བས་སོ། །ཚོགས་ལམ་འབྲིང་གིས་བསྡུས་པའི་ཡང་
- 2 83 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་སྤོང་བ་རྣམ་པ་བཞི་ཆོས་ཅན། རྩོལ་བ་ལས་བྱུང་བའི་ལམ་ཡིན་ཏེ། དགེ་སྡིག་ལ་བླང་
དོར་བྱེད་པའི་ཚོགས་ལམ་འབྲིང་གི་མངོན་རྟོགས་ཡིན་པའི་ཕྱིར། ཡང་དག་པར་སྤོང་བ་བཞི་
གང་ཞེ་ན། གོ་རིམ་བཞིན་དུ་མི་དགེ་བ་སྐྱེས་པ་དག་ཡང་དག་པར་སྤོང་བ་དང་། མ་སྐྱེས་པ་
དག་མ་སྐྱེས་པ་དང༌། དགེ་བ་སྐྱེས་པ་འཕེལ་བ་དང༌། མ་སྐྱེས་པ་བསྐྱེད་པའི་རྒྱུའི་བརྩོན་
འགྲུས་སོ། །གསུམ་པ་ནི། རྩོལ་བ་ལས་བྱུང་བའི་ལམ་བཤད་ནས་ཏིང་ངེ་འཛིན་ཡོངས་སུ་
སྦྱོར་བའི་ལམ་འཆད་པའི་རྒྱུ་མཚན་ཡོད་དེ། བརྩོན་འགྲུས་དང་ལྡན་པ་ནི་སེམས་ལས་སུ་
རུང་བ་ཉིད་དུ་བྱེད་པའི་ཕྱིར། ཚོགས་ལམ་ཆེན་པོའི་རྫུ་འཕྲུལ་གྱི་རྐང་པའི་རྣམ་པ་བཞི་ཆོས་
ཅན། ཏིང་ངེ་འཛིན་ཡོངས་སུ་སྦྱོང་བའི་ལམ་ཡིན་ཏེ། སྤོང་བའི་འདུ་བྱེད་དང་ལྡན་པའི་
ཚོགས་ལམ་ཆེན་པོའི་མངོན་རྟོགས་ཡིན་པའི་ཕྱིར། རྫུ་འཕྲུལ་རྐང་པ་བཞི་གང་ཞེ་ན། གུས་
སྦྱོར་གྱི་འདུན་པ་དང༌། རྟག་སྦྱོར་གྱི་བརྩོན་འགྲུས་དང༌། ཏིང་ངེ་འཛིན་གྱི་བག་ཆགས་དང་
ལྡན་པའི་སེམས་དང་ཡུལ་ལ་དཔྱོད་པའི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའོ།།
གང་གི་གཉེན་པོར་བསྒོམ་ན། ཉེས་པ་ལྔའི་གཉེན་པོར་བསྒོམ་མོ། །ཉེས་པ་ལྔ་ནི། ལེ་ལོ་
དང་ནི་གདམས་ངག་རྣམས། །བརྗེད་དང་བྱིང་དང་རྒོད་པ་དང༌། །འདུ་མི་བྱེད་དང་འདུ་བྱེད་
དེ༑ ༑དེ་དག་ཉེས་པ་ལྔར་འདོད་དོ། །ཞེས་སོ། །བཞི་པ་ནི། ཏིང་ངེ་འཛིན་ཡོངས་སུ་སྦྱོང་
བའི་ལམ་གྱི་རྗེས་སུ་མངོན་པར་རྟོགས་པར་སྦྱོར་བའི་ལམ་འཆད་པ་ལ་རྒྱུ་མཚན་ཡོད་དེ།
སེམས་ཡོངས་སུ་སྦྱོང་པ་བྱས་པ་ལས་དྲོ་བ་དང་། རྩེ་མོའི་སྦྱོར་བ་འབྱུང་བས་སོ། །སྦྱོར་ལམ་
དྲོད་ཀྱི་དབང་པོ་རྣམ་པ་ལྔ་ཆོས་ཅན། མངོན་པར་རྟོགས་པར་སྦྱོར་བའི་ལམ་ཡིན་ཏེ། དྲོད་རྩེ་
གང་རུང་གི་ངོ་བོར་གྱུར་པའི་མངོན་རྟོགས་ཡིན་པའི་ཕྱིར། དབང་པོ་ལྔ་གང་ཞེ་ན། ཡིད་ཆེས་
པའི་དད་པ་དང༌། དགེ་བ་ལ་སྤྲོ་བའི་བརྩོན་འགྲུས་དང་། དམིགས་པ་མི་བརྗེད་པའི་དྲན་པ་
དང་། རྩེ་གཅིག་པའི་ཏིང་ངེ་འཛིན་དང་། རྣམ་པར་འབྱེད་པའི་ཤེས་རབ་བོ། །
- 2
8
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ལྔ་པ་ནི། མངོན་པར་རྟོགས་པར་སྦྱོར་བའི་ལམ་བཤད་ནས་མངོན་པར་རྟོགས་
པ་དང་འབྲེལ་བའི་ལམ་འཆད་པ་ལ་རྒྱུ་མཚན་ཡོད་དེ། དྲོ་བ་ལ་སོགས་པ་ཐོབ་པ་ལ་བཟོད་
པ་དང༌། ཆོས་ཀྱི་མཆོག་འབྱུང་བས་སོ། །སྦྱོར་ལམ་བཟོད་པའི་སྟོབས་ཀྱི་རྣམ་པ་ལྔ་ཆོས་
ཅན། མངོན་པར་རྟོགས་པ་དང་འབྲེལ་བའི་ལམ་ཡིན་ཏེ། བཟོད་མཆོག་གང་རུང་གི་མངོན་
རྟོགས་ཡིན་པའི་ཕྱིར། སྟོབས་ལྔ་གང་ཞེ་ན། དད་པ་དང་། བརྩོན་འགྲུས་དང་། དྲན་པ་དང་།
ཏིང་ངེ་འཛིན་དང༌། ཤེས་རབ་བོ། །དྲུག་པ་ནི། མངོན་པར་རྟོགས་པ་དང་འབྲེལ་བའི་ལམ་
བཤད་ནས་མངོན་པར་རྟོགས་པའི་ལམ་འཆད་པ་ལ་རྒྱུ་མཚན་ཡོད་དེ། དྲོ་བ་ལ་སོགས་པ་
བཞི་རྟོགས་པ་ལས་བདེན་པ་མཐོང་བའི་ལམ་འབྱུང་བས་སོ། །མཐོང་ལམ་གྱི་བྱང་ཆུབ་ཡན་
ལག་རྣམ་པ་བདུན་ཆོས་ཅན། མངོན་པར་རྟོགས་པའི་ལམ་ཡིན་ཏེ། བདེན་པ་མངོན་སུམ་དུ་
གསར་རྟོགས་ཀྱི་མངོན་རྟོགས་ཡིན་པའི་ཕྱིར། བྱང་ཆུབ་ཡན་ལག་བདུན་གང་ཞེ་ན། དྲན་པ་
ནི་གནས་ཀྱི་ཡན་ལག་ཡིན་ཏེ། དགེ་བའི་ཆོས་མི་ཉམས་པར་བྱེད་པའི་ཕྱིར། ཆོས་རབ་ཏུ་
རྣམ་པར་འབྱེད་པ་ནི། རང་བཞིན་གྱི་ཡན་ལག་ཡིན་ཏེ། ཤེས་རབ་ཀྱི་ངོ་བོ་ཡིན་པའི་ཕྱིར།
བརྩོན་འགྲུས་ནི་ངེས་འབྱུང་གི་ཡན་ལག་ཡིན་ཏེ། ལམ་ལ་འཁྲིད་པར་བྱེད་པའི་ཕྱིར། དགའ་
བ་ནི་ཕན་ཡོན་གྱི་ཡན་ལག་ཡིན་ཏེ། སེམས་རྒྱུད་ཚིམ་པར་བྱེད་པའི་ཕྱིར། ཤིན་ཏུ་སྦྱངས་པ་
དང༌། ཏིང་ངེ་འཛིན་དང་། བཏང་སྙོམས་དང་གསུམ་ཉོན་མོངས་པ་མེད་པའི་ཡན་ལག་ཡིན་
ཏེ༑ བྱིང་རྒོད་སོགས་དང་བྲལ་བའི་ཕྱིར། དེ་སྐད་དུ་ཡང་། རང་བཞིན་ཡན་ལག་གནས་
ཡན་ལག །གསུམ་པ་ངེས་འབྱུང་ཡན་ལག་སྟེ། །བཞི་པ་ཕན་ཡོན་ཡན་ལག་ཡིན། །རྣམ་
གསུམ་ཉོན་མོངས་མེད་ཡན་ལག །ཅེས་གསུངས་སོ། །བདུན་པ་ནི། མངོན་པར་རྟོགས་པའི་
ལམ་བཤད་ནས་རྣམ་པར་དག་པར་ངེས་པར་འབྱིན་པའི་ལམ་བཤད་པ་ལ་རྒྱུ་མཚན་ཡོད་དེ།
བདེན་པ་མཐོང་བ་ཡོངས་སུ་ཤེས་པ་ལས་སྒོམ་པའི་ལམ་འབྱུང་བས་སོ། །སྒོམ་ལམ་གྱི་
2 8 j



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཕགས་པའི་ལམ་ཡན་ལག་བརྒྱད་ཀྱི་རྣམ་པ་ཆོས་ཅན། རྣམ་གཞག་ངེས་འབྱིན་གྱི་ལམ་
ཡིན་ཏེ། བདེན་པ་མངོན་སུམ་དུ་མཐོང་ཟིན་གོམས་པར་བྱེད་པའི་རྗེས་ལ་མངོན་རྟོགས་ཡིན་
པའི་ཕྱིར། འཕགས་པའི་ལམ་ཡན་ལག་བརྒྱད་གང་ཞེ་ན། ཡང་དག་པའི་ལྟ་བ་ནི། ཡོངས་
སུ་གཅོད་པའི་ཡན་ལག་ཡིན་ཏེ། བདག་མེད་ངེས་པར་འཛིན་པའི་ཕྱིར། རྟོག་པ་ནི་གོ་བར་
བྱེད་པའི་ཡན་ལག་ཡིན་ཏེ། བརྗོད་བྱ་སྟོན་པའི་ངག་ཀུན་ནས་སློང་བྱེད་ཡིན་པའི་ཕྱིར། ངག་
དང༌། ལས་ཀྱི་མཐའ་དང་འཚོ་བ་གསུམ་གཞན་ཡིད་ཆེས་པའི་ཡན་ལག་ཡིན་ཏེ། སྤྱོད་པ་
རྣམ་པར་དག་པའི་ཕྱིར། རྩོལ་བ་དང༌། དྲན་པ་དང༌། ཏིང་ངེ་འཛིན་ནི་ཉོན་མོངས་སྦྱོང་བའི་
ཡན་ལག་ཡིན་ཏེ། སྒྲིབ་པ་དག་པར་བྱེད་པའི་ཕྱིར། དེ་སྐད་དུ་ཡང་། ཡོངས་སུ་གཅོད་བྱེད་
གོ་བྱེད་དང་། །རྣམ་གསུམ་གཞན་ཡིད་ཆེས་པར་བྱེད། །མི་མཐུན་ཕྱོགས་ཀྱི་གཉེན་པོར་ནི།།
ལམ་གྱི་ཡན་ལག་དེ་བརྒྱད་དོ། །ཞེས་སོ། །
སློབ་པ་རྣམས་ལ་ཀུན་ཤེས་པ་ཉིད་ཀྱི་ལམ་གྱི་རྟེན་ཅན་གྱི་རྣམ་པ་སུམ་ཅུ་རྩ་
བདུན་ཡིན་ཏེ། བྱང་ཕྱོགས་སོ་བདུན་ཡོད་པ་དེ་ལྟར་ན་སྟེ་དེའི་ཕྱིར། གཉིས་པ་ལ་གཉེན་
པོའི་ལམ། སྤྲུལ་ ལམ། བདེར་ གནས་ ཀྱི་ ལམ། འཇིག་རྟེན་ལས་འདས་ ལམ། སྤོང་ལམ།
སངས་རྒྱས་ཀྱི་ལམ་དང་དྲུག །དང་པོ་ནི། ལམ་ཤེས་པ་ཉིད་ལ་གཉེན་པོའི་ལམ། དེ་ལྟ་བུའི་
ངོ་བོ་ཉིད་ལ་གོ་རིམ་བཞིན་དུ་སྟོང་པ་དང་བདག་མེད་པའི་རྣམ་པའི་ངོ་བོ་ཉིད་ནི་རྣམ་པར་
ཐར་པའི་སྒོ་དང་པོའོ། །རྣམ་པར་ཐར་པའི་སྒོ་དང་པོ་སྟོང་པ་ཉིད་རྟོགས་པའི་ཡེ་ཤེས་ཆོས་
ཅན། གཉེན་པོའི་ལམ་ཡིན་ཏེ། བདག་ཏུ་ལྟ་བས་བྱས་པའི་གཉེན་པོ་ཡིན་པའི་ཕྱིར། འགོག་
པ་དང་ལམ་གྱི་བདེན་པའི་རྣམ་པའི་ངོ་བོ་ཉིད་ནི་རྣམ་པར་ཐར་པའི་སྒོ་གཉིས་པའོ། །རྣམ་
པར་ཐར་པའི་སྒོ་མཚན་མ་མེད་པ་རྟོགས་པའི་ཡེ་ཤེས་ཆོས་ཅན། གཉེན་པོའི་ལམ་ཡིན་ཏེ།
བདག་ལྟ་དེའི་རྒྱུ་མཚན་གྱི་རྣམ་པར་རྟོག་པའི་གཉེན་པོ་ཡིན་པའི་ཕྱིར། མི་རྟག་པ་དང་།
- 2 8 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སྡུག་བསྔལ་བ་དང་། ཀུན་འབྱུང་བའི་བདེན་པའི་རྣམ་པའི་ངོ་བོ་ཉིད་ནི་རྣམ་པར་ཐར་པའི་སྒོ་
གསུམ་པ་སྟེ། དེ་ལྟར་ན་རྣམ་པར་ཐར་པའི་སྒོ་གསུམ་གྱི་རྣམ་པ་གསུམ་མོ། །རྣམ་པར་ཐར་
པའི་སྒོ་སྨོན་པ་མེད་པ་རྟོགས་པའི་ཡེ་ཤེས་ཆོས་ཅན། གཉེན་པོའི་ལམ་ཡིན་ཏེ། ཁམས་
གསུམ་ལ་སྨོན་པའི་གཉེན་པོ་ཡིན་པའི་ཕྱིར། ཞེས་བྱ་བའོ། །
གཉིས་པ་ལ། སྤྱི་གཞུང་གཉིས་ལས། དང་པོ་ལ། རྟེན་ནི་འདོད་པའི་རྟེན་ཅན་
ཡིན་གྱི། ཁམས་གོང་གི་རྟེན་ལ་སྐྱེ་བར་མི་རུང་སྟེ། ལུང་གི་མཐུས་བསྐྱེད་པར་བྱ་བ་ཡིན་པའི་
ཕྱིར། མཛོད་ལས། མིའི་རྟེན་ཅན་དུ་བཤད་པ་ནི། གཙོ་ཆེ་བ་ལ་དགོངས་སོ། །བསམ་པའི་
རྟེན་ཡང་མཛོད་ལས། རྣམ་ཐར་དང་པོ་གཉིས་འདོད་པ་དང་། བསམ་གཏན་དང་པོའི་
ཁ་དོག་གི་འདོད་ཆགས་ཀྱི་གཉེན་པོར་བསམ་གཏན་དང་པོ་དང་གཉིས་པ་ལ་རིམ་པ་བཞིན་
བརྟེན་པར་གསུངས་སོ། །ངོ་བོ་ནི་ཐམས་ཅད་ཀྱང་ཏིང་ངེ་འཛིན་དང་ཤེས་རབ་མཚུངས་ལྡན་
དང་བཅས་པའི་རང་བཞིན་ནོ། ཁ་ཅིག་རྣམ་ཐར་གཉིས་པ་བསྒོམས་པས་གཟུགས་མེད་ཀྱི་
སེམས་ཐོབ་བམ་མ་ཐོབ། ཐོབ་ན། ཕྱི་རོལ་གྱི་གཟུགས་ལ་ལྟ་མི་ནུས་པར་ཐལ། གཟུགས་
མེད་ཀྱི་སེམས་ཉེ་བར་གནས་པའི་ཕྱིར། མ་ཐོབ་ན། རང་ལ་གཟུགས་ཀྱི་འདུ་ཤེས་བཤིག་མི་
ནུས་པར་ཐལ། གཟུགས་མེད་ཀྱི་སེམས་དང་མི་ལྡན་པའི་ཕྱིར། ཞེ་ན། སྐྱོན་མེད་དེ། འདི་
ལ་གཟུགས་མེད་ཀྱི་སེམས་མ་ཐོབ་པ་རྣམས་གཟུགས་ཀྱི་འདུ་ཤེས་བཤིག་མི་ནུས་པས་
གཟུགས་མེད་ཀྱི་འདུ་ཤེས་བཞག་པ་ཙམ་ཡིན་ལ། གཟུགས་མེད་ཀྱི་སེམས་ཐོབ་པ་རྣམས་
ཐོག་མར་གཟུགས་མེད་ཀྱི་སེམས་ཀྱིས་གཟུགས་ཀྱི་འདུ་ཤེས་བཤིག་ནས་ཕྱིས་གཟུགས་ཀྱི་
སེམས་མངོན་པར་བྱས་ཏེ་གཟུགས་ལ་ལྟ་བའི་ཕྱིར། དེ་སྐད་དུ་ཡང་། ཀུན་ལས་བཏུས་ལས།
གཟུགས་མེད་པའི་འདུ་ཤེས་བཞག་པས་ཀྱང་རུང་སྟེ། ཞེས་སོགས་སོ། །གཉིས་པ་ནི། རྣམ་
ཐར་དང་པོའི་སྐབས་སུ་བལྟའོ། །གང་ལ་ན། ཕྱི་རོལ་གྱི་གཟུགས་རྣམས་ལའོ། །གང་གི་སྒོ་
- 2 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་ན། གཟུགས་ཀྱི་འདུ་ཤེས་རྣམ་པར་མ་བཤིག་པའི་ཕྱིར་ན་གཟུགས་ཅན་དུ་འདུ་ཤེས་
པའི་སྒོ་ནས་སོ། །ཇི་ལྟར་ན། དབྱིབས་ཀྱི་སྒོ་ནས་ཆེ་ཆུང་དང་། ཁ་དོག་གི་སྒོ་ནས་མཛེས་མི་
མཛེས་སྣ་ཚོགས་སུ་སྤྲུལ་ནས་སོ། །དགོས་པ་སྤྱིར། སྤྲུལ་པའི་སྒྲིབ་པའི་གཉེན་པོ་དང༌།
ཁྱད་པར་དུ་སྤྲུལ་པོ་རང་ཉིད་སྣང་བཞིན་དུ་སྤྲུལ་པ་སྟོན་པའི་རྒྱུ་མཚན་ནོ། །རྣམ་ཐར་གཉིས་
པའི་སྐབས་སུ་བལྟའོ། །གང་ལ་ན། ཕྱི་རོལ་གྱི་གཟུགས་རྣམས་ལའོ། །གང་གི་སྒོ་ནས་ན།།
གཟུགས་ཀྱི་འདུ་ཤེས་རྣམ་པར་བཤིག་པའི་ཕྱིར། ནང་གཟུགས་ཅན་མ་ཡིན་པར་འདུ་ཤེས་
པས་སོ། །ཇི་ལྟར་ན། སྔ་མ་བཞིན་དགོས་པ་སྤྱིར་སྤྲུལ་པའི་སྒྲིབ་པའི་གཉེན་པོ་དང་། ཁྱད་
པར་དུ་སྤྲུལ་པ་པོ་རང་ཉིད་མི་སྣང་བཞིན་དུ་སྤྲུལ་པ་སྟོན་པའི་རྒྱུའོ། །གཟུགས་ཅན་གྱི་རྣམ་
ཐར་དང་པོ་འདི་གཉིས་ཆོས་ཅན། སྤྲུལ་པའི་ལམ་ཡིན་ཏེ། གཞན་དོན་དུ་སྤྲུལ་པ་སྣ་ཚོགས་
ལ་འབྱོར་བར་བྱེད་པའི་ཡེ་ཤེས་ཡིན་པའི་ཕྱིར། མངོན་སུམ་དུ་བྱེད་དོ། །གང་ན། སྡུག་པའི་
རྣམ་པར་ཐར་པའོ། །དགོས་པ་ནི། གོ་རིམ་བཞིན་དུ་གཟུགས་སྡུག་པ་སྤྲུལ་པ་ལ་དགའ་བ་
དང༌། མི་སྡུག་པ་སྤྲུལ་པ་ལ་མི་དགའ་བའི་ཀུན་ནས་ཉོན་མོངས་པ་དེ་དག་གི་གཉེན་པོར་རོ།།
ཇི་ལྟར་ན། སྦྱོར་བའི་དུས་སུ་སྡུག་མི་སྡུག་ཕན་ཚུན་ལྟོས་པ་དང་། རྗེས་སུ་འབྲེལ་བའི་འདུ་
ཤེས་དང་། དངོས་གཞིའི་དུས་སུ་རོ་གཅིག་པའི་འདུ་ཤེས་སོགས་ཀྱིས་སོ། །ལུས་ཀྱིས་མངོན་
སུམ་དུ་བྱས་ནས་རྫོགས་པར་བྱས་ཏེ་གནས་སོ་ཞེས་བྱ་བ་འཕགས་པ་རྣམས་འདི་ལ་ལན་
མང་དུ་གནས་ཞེས་པའི་དོན་ནོ། །ངག་དོན། སྡུག་པའི་རྣམ་ཐར་ཆོས་ཅན། བསྒོམས་པ་ལ་
དགོས་པ་ཡོད་དེ། གཟུགས་སྡུག་པར་སྤྲུལ་འདོད་པ་དང་། མི་སྡུག་པར་སྤྲུལ་མི་འདོད་པའི་
གཉེན་པོར་བསྒོམ་པའི་ཕྱིར། དེ་ལྟར་ན་རྣམ་པར་ཐར་པ་རྣམ་པ་གསུམ་མོ། །གསུམ་པ་ནི།
མཐོང་བའི་ཆོས་ལ་བདེ་བར་གནས་པའི་ལམ་ལ་བྱང་འཕགས་ཀྱི་གཟུགས་མེད་ཀྱི་སྙོམས་
པར་འཇུག་པ་བཞི་ནི་ཆོས་ཅན། ཐར་པ་དང་མཐུན་པར་གནས་པའི་ལམ་གྱི་རང་བཞིན་
- 2
8 $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཡིན་ཏེ། ཞི་བ་རོ་མྱང་གི་སྒྲིབ་པ་ལས་གྲོལ་བའི་གཟུགས་མེད་ཀྱི་རྣམ་ཐར་ཡིན་པའི་ཕྱིར།
འགོག་པའི་རྣམ་ཐར་ཆོས་ཅན། ཞི་བར་གནས་པའི་ལམ་གྱི་རང་བཞིན་ཡིན་ཏེ། འདུ་ཤེས་
དང་ཚོར་བ་འགོག་པའི་རྣམ་ཐར་ཡིན་པའི་ཕྱིར། དེ་ལྟར་ན་རྣམ་པ་ལྔའོ། །
བཞི་པ་ལ་སྤྱིར་བསྟན་པ་དང་། འགོག་སྙོམས་བྱེ་བྲག་ཏུ་བཤད་པ་གཉིས་ལས།
དང་ པོ་ནི། འཇིག་རྟེན་ལས་འདས་པའི་ ལམ་ལ་དབྱེ་ན་དགུའོ། །ཇི་ལྟར་དགུ་ཡིན་ན།
བསམ་གཏན་བཞི་དང་། གཟུགས་མེད་བཞི་དང༌། འགོག་པའི་སྙོམས་པར་འཇུག་པ་དག་
སྟེའོ། །སྔ་མ་དང་ཁྱད་པར་ཅི་ཡོད་ཞེ་ན། སྔ་མ་རྣམ་ཐར་ནི་རྣམ་གྲོལ་ལམ་དང༌། ཕྱི་མ་
སྙོམས་འཇུག་ནི་བར་ཆད་མེད་ལམ་མོ། །གཉིས་པ་ལ་རྣམ་རིག་པའི་ལུགས་དང་། དབུ་མ་
པའི་ལུགས་གཉིས། དང་པོ་ལ། གང་ཟག་གང་གིས་འཇུག་ན། ཉན་ཐོས་ལ་སློབ་པ་ལུས་
མངོན་བྱེད་དང༌། མི་སློབ་པ་གཉིས་ཀའི་ཆ་ལས་རྣམ་གྲོལ་གྱིས་འཇུག་ནུས་ཏེ། ཞི་ལྷག་ཁྱད་
པར་ཅན་སྲིད་རྩེའི་སེམས་དང༌། འཇིག་རྟེན་ལས་འདས་པའི་ལམ་ཐོབ་པའི་ཕྱིར། སོ་སྐྱེས་
མི་ནུས་ཏེ། འཇིག་རྟེན་ལས་འདས་ལམ་མ་ཐོབ་པའི་ཕྱིར། འཕགས་པ་གཞན་གྱིས་ཀྱང་མི་
ནུས་ཏེ། སྲིད་རྩེའི་སེམས་མ་ཐོབ་པའི་ཕྱིར། ཐེག་ཆེན་གྱི་མཐོང་ལམ་ཐོབ་ནས་འཇུག་ནུས་
ཏེ༑ ཐབས་ཤེས་ཁྱད་པར་ཅན་ཟུང་དུ་འབྲེལ་བའི་འཕགས་པ་ཡིན་པའི་ཕྱིར། སངས་རྒྱས་
ནི་གཞན་ངོར་འཇུག་པར་སྣང་བ་ཙམ་མོ། ཁམས་གང་དུ་འཇུག་ན། བྱང་སེམས་དང་རང་
རྒྱལ་རྣམས་ཁམས་འོག་མ་གཉིས་གང་རུང་དུ་འཇུག་སྟེ། བྱང་སེམས་འཕགས་པ་འདོད་
གཟུགས་དང༌། རང་རྒྱལ་འདོད་པའི་རྟེན་དུ་ངེས་པའི་ཕྱིར། ཉན་ཐོས་ཀྱང་ཁམས་འོག་མ་
གཉིས་ཁོ་ནར་འཇུག་སྟེ། ཚོར་འདུ་རགས་པ་ཞི་བའི་དོན་དུ་འཇུག་ཅིང་། གཟུགས་མེད་དུ་
ཚོར་འདུས་ཡིད་སྐྱོ་བ་མེད་པའི་ཕྱིར། འདོད་པར་ཡང་མིའི་རྟེན་ཅན་ཡིན་ཏེ། མིའི་རྟེན་ལ་
ཚོར་འདུས་སྐྱོ་བ་སྐྱེ་སླ་བའི་ཕྱིར། ཁ་ཅིག་ན་རེ། གཟུགས་ཀྱི་རྟེན་ཅན་ལ་མེད་དེ། འགོག་པ་
- 2
8 （ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་མིའི་ནང་དུ། །ཞེས་པས། དང་པོ་མིའི་རྟེན་ཅན་དུ་བཤད་ལ། འགོག་པ་ཐོབ་ནས་
སྲིད་རྩེའི་སེམས་ཐོབ་པས། གཟུགས་སུ་སྐྱེ་མི་སྲིད་པའི་ཕྱིར་ཞེ་ན། འགོག་སྙོམས་ཐོབ་པ་
འགའ་ཞིག་གཟུགས་མེད་ཀྱི་སེམས་ལས་ཉམས་ནས་གཟུགས་སུ་སྐྱེ་སྲིད་པའི་དབང་དུ་བྱས་
སོ༑ ༑འོ་ན། འཕགས་པའི་སྤངས་རྟོགས་ལྡོག་སྲིད་པར་འགྱུར་རོ་ཞེ་ན། སྐྱོན་མེད་དེ། ཞི་
རགས་ཀྱི་རྣམ་པ་ཅན་གྱིས་སྤངས་པའི་སྤངས་པ་ལྡོག་ཀྱང་། ཟག་མེད་ཀྱི་སྤངས་པ་མི་ལྡོག་
པའི་ཕྱིར། གང་གི་ཆེད་དུ་འཇུག་ན། ཉན་རང་ཚོར་འདུ་རགས་པ་ཞི་བའི་ཕྱིར་དང་། བྱང་
སེམས་གཞན་དོན་དུ་ཤེས་པའི་ཕྱིར་འཇུག་གོ །དེ་ཡང་ཚོར་བ་དང་འདུ་ཤེས་ལ་ནད་དང་།
འབྲས་དང་། ཟུག་རྔུའི་རྣམ་པར་བལྟས་ནས་སུན་འབྱིན་པའི་རྣམ་པས་འཇུག་གོ །ངོ་བོ་ནི་
ཚོར་འདུ་རགས་པ་སུན་འབྱིན་པའི་སྲིད་རྩེའི་ཏིང་ངེ་འཛིན་གྱིས་སྙོམས་པར་འཇུག་པ་སོ་
སོའི་རྒྱུད་ལ་རྣམ་ཤེས་ཀྱི་ཚོགས་བདུན་རེ་ཞིག་སྐྱེ་བ་དང༌། མི་མཐུན་པར་བྱས་པའི་ཀུན་
གཞིའི་གནས་སྐབས་ལ་བཏགས་པའི་ལྡན་མིན་འདུ་བྱེད་དོ། །འདི་ནི་འཇིག་རྟེན་ལས་
འདས་ པའི་ ལམ་ ལ་ བརྟེན་དགོས་ཏེ། དེ་ དང༌ མི་ ལྡན་ན་བདག་ ཆད་ ཀྱིས་ དོགས་ པའི་
འཇིགས་པས་ཉོན་ཡིད་དགག་མི་ནུས་ལ། མ་བཀག་ན་འཕགས་པའི་གནས་པ་མཆོག་ཏུ་མི་
འགྱུར་བའི་ཕྱིར། སྲིད་རྩེའི་སེམས་ལ་ཡང་བརྟེན་དགོས་ཏེ། སེམས་ཀྱི་རྒྱུ་བ་མི་གསལ་བས་
ཚོར་འདུ་རྒྱུན་གཅོད་སླ་ཞིང་། ས་གཞན་གྱི་རྒྱུ་བ་གསལ་བས་ཚོར་འདུ་རྒྱུན་གཅོད་མི་ནུས་
པའི་ཕྱིར། ཀུན་གཞིའི་འཁོར་དུ་གྱུར་པ་མི་འགོག་སྟེ། སྐྱོ་བ་སྐྱེ་བའི་རྒྱུ་བདེ་སྡུག་གི་འགྱུར་བ་
མི་བསྐྱེད་པའི་ཕྱིར། མདོ་ལས་ཀྱང་འགོག་པ་ལ་སྙོམས་པར་འཇུག་པ་ཆོས་གཉིས་གཅེས་
སྤྲས་བྱེད་དེ། གཉིས་གང་ཞེ་ན། ཞི་གནས་དང་ལྷག་མཐོང་ངོ༌། །ཞེས་སོ། །ཡུལ་ཅན་ཡང་
ཉན་རང་ནི་བློའི་འཕེན་པས་ཇི་སྲིད་འཕངས་པ་དེ་སྲིད་དུ་འཇུག་ཅིང་། བྱང་སེམས་ནི་ཞག་
བདུན་ལས་ལྷག་པ་མི་འཇུག་སྟེ། དེ་ཙམ་གྱིས་གཞན་དོན་དུ་ཤེས་པར་ནུས་ལ། དེ་ལས་
- 2 9 ] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༩
ལྷག་པར་ཞུགས་ན། ཐེག་ཆེན་གྱི་སྤྱོད་པ་སྤངས་པར་འགྱུར་བའི་ཕྱིར་རོ། །མདོ་སྡེ་ཉི་མའི་
སྙིང་པོ་ལས། ཞག་བདུན་ལས་ལྷག་པར་མི་འཇུག་སྟེ། བྱང་ཆུབ་སེམས་དཔའི་སྤྱོད་པ་དོར་
བར་འགྱུར་བས་སོ། །ཞེས་གསུངས་སོ། །སྙིང་རྗེ་པདྨ་དཀར་པོ་ལས། བར་བསྐལ་ཉི་ཤུ་
འདའ་བར་བཤད་པ་དང་འགལ་ཞེ་ན། དེ་ནི་ནུས་པ་ཡོད་པ་ཙམ་ལ་དགོངས་སོ། །
གཉིས་པ་ནི། འགོག་སྙོམས་ཀྱི་སྐབས་སུ་རྣམ་ཤེས་ཚོགས་བདུན་སྐྱེ་བ་དང་
མི་མཐུན་པར་བྱས་པ་མི་རིགས་ཏེ། དེ་ལ་རིགས་པས་གནོད་པའི་ཕྱིར། ཇི་ལྟར་ན། ཤེས་བྱ་
ཆོས་ཅན། རྫོགས་པའི་ སངས་རྒྱས་ལ་འགོག་སྙོམས་མེད་པར་ཐལ། རྫོགས་པའི་སངས་
རྒྱས་ལ་ཡིད་ཀྱི་རྣམ་ཤེས་རྒྱུན་ཆད་པའི་སྐབས་མེད་པའི་ཕྱིར་ཏེ། ཡེ་ཤེས་རྒྱུན་ཆད་པའི་
སྐབས་མེད་པའི་ཕྱིར། སྔ་མའི་ཁྱབ་པ་ཁས་བླངས། འདོད་ན། རྫོགས་པའི་སངས་རྒྱས་ལ་
སྙོམས་འཇུག་དགུ་མེད་པར་ཐལ། རྫོགས་པའི་སངས་རྒྱས་ལ་འགོག་སྙོམས་མེད་པའི་ཕྱིར།
འདོད་ན། སྙོམས་འཇུག་དགུ་ཡི་བདག་ཉིད་དང༌། །ཞེས་པ་དང་འགལ་ལོ། །ཤེས་བྱ་ཆོས་
ཅན། བྱང་སེམས་ཀྱི་ཐོད་རྒལ་གྱི་སྙོམས་འཇུག་གསུམ་སྒོམ་ལམ་རྩེ་སྦྱོར་དུ་མི་འཐད་པར་
ཐལ། འགོག་སྙོམས་ཀྱི་སྐབས་སུ་ཡེ་ཤེས་རྒྱུན་ཆད་མེད་པའི་ཕྱིར། རྟགས་ཁྱབ་ཁས་བླངས།
འདོད་ན། འགོག་ དང་ བཅས་ པའི་ སྙོམས་ འཇུག་དགུར། །ཞེས་སོགས་དང་འགལ་ལོ།།
དེས་ན་རང་ལུགས་ལ། ཟག་མེད་ཀྱི་ལམ་གྱི་སྤྲོས་པ་ཅི་རིགས་པ་བཀག་པའི་བདག་མེད་ལ་
སྙོམས་པར་འཇུག་པའི་ཡེ་ཤེས་སོ། །དེ་ཡང་། དགག་བྱ་ཐུན་མོང་བ་ནི། ཚོར་བ་གསུམ་དང་
བདག་ཏུ་འཛིན་པའི་འདུ་ཤེས་སོ། །ཐུན་མོང་མ་ཡིན་པ་ནི། དམན་པའི་ཡིད་བྱེད་དང༌།
མཚན་མར་འཛིན་པའི་སྤོས་པའི་ཚོགས་སོ། །དབྱེ་ན། ཚོར་འདུ་འགོག་པའི་སྙོམས་འཇུག་
དང༌། ཡང་དག་མཐའ་ལ་སྙོམས་འཇུག་གཉིས་ལས། དང་པོ་ནི། ཐུན་མོང་བ་སྟེ། ཉན་རང་
ལ་ཡང་ཡོད་པའི་ཕྱིར། གཉིས་པ་ནི། ཐུན་མོང་མ་ཡིན་པ་སྟེ། ཐེག་ཆེན་ཁོ་ན་ལ་ཡོད་པའི་
- !
ཤུ 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར། དང་པོས་ཉོན་མོངས་པའི་རྒྱུར་གྱུར་པའི་ཚོར་འདུ་འགོག་གི་ཟག་མེད་ཀྱི་ཚོར་འདུ་མི་
འགོག་སྟེ། འཕགས་པའི་མཉམ་གཞག་ཡིན་པའི་ཕྱིར། གཉིས་པས་ཐུན་མོང་མ་ཡིན་པའི་
དགག་བྱ་འགོག་གོ །དང་པོ་ནི། ཉན་རང་གི་སྒོམ་ལམ་དང་ཐེག་ཆེན་གྱི་ས་དང་པོར་ཐོབ་སྟེ།
དེར་ཟག་བཅས་ཀྱི་ཚོར་འདུ་རགས་པ་འགོག་ནུས་པའི་ཕྱིར། གཉིས་པ་ནི། ཁྱད་པར་ཅན་
ས་དྲུག་པ་ནས་ཐོབ་ཅིང་། སྔ་རོལ་དུ་མ་ཡིན་ཏེ། ཤེར་ཕྱིན་ལྷག་པར་གྱུར་པ་མེད་པའི་ཕྱིར།
དེ་སྐད་དུ་ཡང་། ཤེས་རབ་གནས་པས་འགོག་པ་ཐོབ་པར་འགྱུར། །ཞེས་དང༌། འགོག་པ་
ཐོབ་པས་རྒྱས་ པའི་ ཕྱིར། །ཞེས་གསུངས་སོ། །ས་བདུན་པ་ནས་སྐད་ཅིག་སྐད་ཅིག་ལ་
འཇུག་ནུས་ཏེ། རིང་དུ་སོང་འདིར་འདི་ནི་སྐད་ཅིག་དང་། །སྐད་ཅིག་ལ་ཡང་འགོག་པར་
འཇུག་འགྱུར་ཞིང་། །ཞེས་གསུངས་པས་སོ། །ས་བརྒྱད་པ་ནས་མངོན་དུ་གྱུར་ཏེ། མཚན་
འཛིན་སྤྲོས་པ་མེད་པས་ཆོས་ཉིད་ལ་རྩོལ་མེད་དུ་འཇོག་ནུས་པའི་ཕྱིར། ཁ་ཅིག་གྲུབ་མཐའ་
ངན་པ་ཡི། །རིམས་ནད་འབར་བས་ཟིན་གྱུར་ཏེ། །འཁྲུལ་པའི་ཚིག་རྣམས་སྨྲ་བར་བྱེད། ཁོ་
བོ་གསུང་རབ་ཇི་བཞིན་འཆད། །ངག་དོན། བྱང་སེམས་འཕགས་པའི་སྙོམས་འཇུག་དགུ་
ཆོས་ཅན། འཇིག་རྟེན་ལས་འདས་པའི་ལམ་ཡིན་ཏེ། འཕགས་པའི་ཟག་མེད་ཀྱི་སྙོམས་
འཇུག་ཡིན་པའི་ཕྱིར། །
ལྔ་པ་ནི། ཡུལ་བདེན་པ་བཞིས་བསྡུས་པའི་ཉོན་མོངས་པ་དང་མི་ལྡན་པའི་
མཚན་ཉིད་བཟོད་པ་བཞི་ཆོས་ཅན། སྤོང་བའི་ལམ་ཡིན་ཏེ། བར་ཆད་མེད་པའི་ལམ་གྱི་རྣམ་
པ་ཡིན་པའི་ཕྱིར། དྲུག་པ་ནི། སྦྱིན་ལ་སོགས་པའི་ཕ་རོལ་ཏུ་ཕྱིན་པ་རྣམ་པ་བཅུ་ཆོས་ཅན།
སངས་རྒྱས་ཉིད་ཀྱི་ལམ་ཡིན་ཏེ། རྫོགས་པའི་བྱང་ཆུབ་ཏུ་བགྲོད་པའི་གོ་སྐབས་ཕྱེ་ཤུལ་ཡིན་
པའི་ཕྱིར། འདིར་བསྟན་པའི་གཞི་ཤེས་དང་། ལམ་ཤེས་ཀྱི་རྣམ་པ་དང་། མེད་པའི་རྣམ་པ་
ནས་བཟུང་སྟེ། ཞེས་སོགས་སུ་བསྟན་པས་བཟློས་སོ་ཞེ་ན། མི་བཟློས་ཏེ། འདིར་ཡུལ་ཅན་
- ?
9 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས༔ ༼༣༥
ཡེ་ཤེས་ཀྱི་རྣམ་པའི་ལྡོག་པ་ནས་བསྟན། གོང་དུ་ཡུལ་བདེན་བཞིའི་རྣམ་པའི་ལྡོག་པ་ནས་
བསྟན་པའི་ཕྱིར་ཏེ། དེ་ལྟར་ན་བྱང་ཆུབ་སེམས་དཔའ་རྣམས་ལ་ལམ་ཤེས་པ་ཉིད་ཀྱི་ལམ་
གྱི་རྟེན་ཅན་གྱི་རྣམ་པ་སུམ་ཅུ་རྩ་བཞིའོ། །
གསུམ་པ་ལ། མདོར་བསྟན། རྒྱས་བཤད། མཇུག་བསྡུ་ དང་གསུམ་ལས།
དང་པོ་ནི། རྣམ་པ་ཐམས་ཅད་མཁྱེན་པ་ཉིད་ཀྱི་རྣམ་པ་སུམ་ཅུ་རྩ་དགུ་པོ་ཆོས་ཅན། ཐུན་
མོང་མ་ཡིན་པའི་ལམ་གཅིག་པུ་ཁོ་ན་ཡིན་ཏེ། ཁྱོད་ཀྱི་རིགས་འདྲ་མཚན་ཉིད་པ་སློབ་ལམ་
ན་མེད་ཅིང་། ཤིན་ཏུ་ཕུལ་དུ་བྱུང་བའི་ལམ་ཡིན་པའི་ཕྱིར། གཉིས་པ་ལ། སྟོབས་བཅུ། མི་
འཇིགས་ པ་བཞི། སོ་སོ་ཡང་དག་ པར་ རིག་པ་བཞི། མ་འདྲེས་པ་བཅོ་ བརྒྱད། ལྷག་མ་
གསུམ་མོ། །དང་པོ་ནི། དེ་ལ་སངས་རྒྱས་ཀྱི་སྟོབས་ཀྱི་རྣམ་པ་ཆོས་ཅན། བཅུར་ཡོད་དེ།
དགེ་བ་དང་སྡིག་པ་ལ་འབྲས་བུ་ཡིད་དུ་འོང་བ་དང༌། མི་འོང་བ་འབྱིན་པ་གནས་དང༌།
ལྡོག་པ་གནས་མ་ཡིན་པ་མཁྱེན་པ་དང་། ལས་ཀྱི་རྣམ་པར་སྨིན་པ་སྣ་ཚོགས་མཁྱེན་པ་དང་།
སེམས་ཅན་གྱི་མོས་པ་སྣ་ཚོགས་མཁྱེན་པ་དང་། འཇིག་རྟེན་གྱི་ཁམས་དང་རིགས་ཀྱི་དབྱེ་བ་
དུ་མ་མཁྱེན་པ་དང༌། དབང་པོ་མཆོག་རྣོན་པོ་དང་། མཆོག་མ་ཡིན་པ་རྟུལ་པོ་མཁྱེན་པ་དང་།
ཐམས་ཅད་དུ་འགྲོ་བའི་ལམ་མཁྱེན་པ་དང་། ཀུན་ནས་ཉོན་མོངས་པ་དང་རྣམ་པར་བྱང་བ་
མཁྱེན་པ་དང༌། སྔོན་གྱི་གནས་རྗེས་སུ་དྲན་པ་མཁྱེན་པ་དང་། འཆི་འཕོ་བ་དང༌། སྐྱེ་བ་
མཁྱེན་པ་དང༌། ཟག་པ་ཟད་པ་མཁྱེན་པའི་སྟོབས་སུ་དབྱེར་ཡོད་པའི་ཕྱིར། གཉིས་པ་ནི།
རྫོགས་པའི་སངས་རྒྱས་ཆོས་ཅན། མི་འཇིགས་པ་བཞི་དང་ལྡན་ཏེ། ང་ནི་སངས་རྒྱས་སོ་
ཞེས་བདག་ཉིད་ཀྱིས་ཞལ་གྱིས་འཆེས་པ་དང༌། འདོད་ཆགས་ལ་སོགས་པ་བར་ཆད་བྱེད་
པ་ཉིད་དུ་བརྗོད་པ་དང༌། ཐམས་ཅད་ཤེས་པ་ཉིད་ལ་སོགས་པའི་ལམ་ངེས་པར་འབྱུང་བ་
ཉིད་དུ་རབ་ཏུ་བསྟན་པ་དང༌། བདག་ཉིད་ཀྱི་ཟག་པ་ཐམས་ཅད་ཟད་པ་ཉིད་དུ་ཞལ་གྱིས་
བ 3 （3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞེས་པ་ལ་ཆོས་མཐུན་གྱི་རྒོལ་བ་པོ་མེད་པས་སོ། །དམ་བཅའ་བཞི་པོའི་རྒྱུ་ཡེ་ཤེས་མཐར་
ཐུག་དེ་མི་འཇིགས་པའི་རྣམ་པའོ། །གསུམ་པ་ནི། བཤད་བྱ་མཁྱེན་པའི་སངས་རྒྱས་ཀྱི་ཡེ་
ཤེས་ཆོས་ཅན། ཆོས་དང་དོན་སོ་སོ་ཡང་དག་པར་རིག་པ་ཡིན་ཏེ། གོ་རིམ་བཞིན་དུ་ཆོས་
ཐམས་ཅད་ཀྱི་མིང་གི་རྣམ་གྲངས་དང་། ཆོས་རྣམས་ཀྱི་རང་སྤྱིའི་མཚན་ཉིད་རྟོགས་པའི་ཡེ་
ཤེས་མཐར་ཐུག་ཡིན་པའི་ཕྱིར། འཆད་བྱེད་མཁྱེན་པའི་སངས་རྒྱས་ཀྱི་ཡེ་ཤེས་ཆོས་ཅན།
ངེས་པའི་ཚིག་དང་སྤོབས་པ་སོ་སོ་ཡང་དག་པར་རིག་པ་ཡིན་ཏེ། ཡུལ་ཐམས་ཅད་ཀྱི་སྐད་
དང༌། ཆོས་ཀྱི་རབ་ཏུ་དབྱེ་བའི་ཡུལ་ཐམས་ཅད་རྟོགས་པའི་ཡེ་ཤེས་མཐར་ཐུག་ཡིན་པའི་
ཕྱིར། དེས་ན་སོ་སོ་ཡང་དག་པར་རིག་པའི་རྣམ་པ་བཞིའོ། །བཞི་པ་ནི། སངས་རྒྱས་ཀྱི་སྐུ་
འཁྲུལ་པ་མི་མངའ། གསུང་ཅ་ཅོ་མི་མངའ། ཐུགས་དྲན་པ་ཉམས་པ་མི་མངའ། མཉམ་པར་
བཞག་པ་མི་མངའ། བློ་ངོར་ཐ་དད་པ་ཉིད་ཀྱི་འདུ་ཤེས་མི་མངའ། སོ་སོར་མ་བརྟགས་པའི་
བཏང་སྙོམས་མི་མངའ་བ་རྣམ་པ་དྲུག་ཆོས་ཅན། སྤྱོད་པ་མ་འདྲེས་པ་ཡིན་ཏེ། སངས་རྒྱས་
ཁོ་ན་ལ་མངའ་བའི་སྤྱོད་པ་ཡིན་པའི་ཕྱིར། འདུན་པ་དང་། བརྩོན་འགྲུས་དང་། དྲན་པ་དང་།
ཏིང་ངེ་འཛིན་དང་། ཤེས་རབ་དང་། རྣམ་པར་གྲོལ་བ་ལས་ཉམས་པ་མི་མངའ་བའི་རྣམ་པ་
དྲུག་ཆོས་ཅན། རྟོགས་པ་མ་འདྲེས་པ་ཡིན་ཏེ། སངས་རྒྱས་ཁོ་ན་ལ་མངའ་བའི་རྟོགས་པ་
ཡིན་པའི་ཕྱིར། སྐུ་དང་གསུང་དང་ཐུགས་ཀྱི་ཕྲིན་ལས་རྣམས་ཡེ་ཤེས་སྔོན་དུ་འགྲོ་ཞིང་། ཡེ་
ཤེས་ཀྱི་རྗེས་སུ་འབྲང་བ་རྣམ་པ་གསུམ་ཆོས་ཅན། ཕྲིན་ལས་མ་འདྲེས་པ་ཡིན་ཏེ། སངས་
རྒྱས་ཁོ་ན་ལ་མངའ་བའི་ཕྲིན་ལས་ཡིན་པའི་ཕྱིར། འདས་པ་དང་མ་འོངས་པ་དང་ད་ལྟར་
བྱུང་བ་ལ་མ་ཆགས་མ་ཐོགས་པའི་ཡེ་ཤེས་ཀྱི་རྣམ་པ་གསུམ་ཆོས་ཅན། ཡེ་ཤེས་མ་འདྲེས་པ་
ཡིན་ཏེ། སངས་རྒྱས་ཁོ་ན་ལ་མངའ་བའི་ཡེ་ཤེས་ཡིན་པའི་ཕྱིར། ཤེས་བྱ་ཆོས་ཅན། སངས་
རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་རྣམ་པ་དག་ཏུ་ཡོད་དེ། སྤྱོད་པ་མ་འདྲེས་པ་དྲུག།
- 2
3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རྟོགས་པ་མ་འདྲེས་པ་དྲུག །ཕྲིན་ལས་མ་འདྲེས་པ་གསུམ། ཡེ་ཤེས་མ་འདྲེས་པ་གསུམ་ཡོད་
པ་དེ་ལྟར་ན་སྟེ་དེའི་ཕྱིར། ལྔ་པ་ནི། བཤད་དོ། །གང་གིས་ན། སངས་རྒྱས་ཐམས་ཅད་ཀྱིས་
སོ༑ །གང་ན་དེ་བཞིན་ཉིད་དྲི་མ་ཐམས་ཅད་དང་བྲལ་བའོ། ཁ་ཅིག་དེ་བཞིན་ཉིད་ཀྱི་ངོ་བོ་
དེ་བཞིན་ཉིད་ཀྱི་རྣམ་པར་འདོད་པ་མི་འཐད་དེ། དེ་ཆོས་ཐམས་ཅད་ལ་ཡོད་པས་རྣམ་
མཁྱེན་གྱི་ཐུན་མོང་མ་ཡིན་པའི་རྣམ་པར་མི་རུང་བའི་ཕྱིར། དྲི་བྲལ་གྱི་དེ་བཞིན་ཉིད་རྟོགས་
པའི་སངས་རྒྱས་ཀྱི་ཡེ་ཤེས་ཆོས་ཅན། དེ་བཞིན་ཉིད་ཀྱི་རྣམ་པ་ཡིན་ཏེ། དེ་བཞིན་ཉིད་དྲི་མ་
ཐམས་ཅད་དང་བྲལ་བ་རྟོགས་པའི་ཡེ་ཤེས་མཐར་ཐུག་ཡིན་པའི་ཕྱིར་མངའ་བསྒྱུར་རོ།།
གང་ལ་ན། ཆོས་ཐམས་ཅད་ལའོ། །མདོ་ལས། ང་ནི་ཉེར་འགྲོ་སངས་རྒྱས་ཏེ། །ང་ལ་སློབ་
དཔོན་གང་ཡང་མེད། །ཅེས་སོ། །ངག་དོན། ཇི་སྙེད་པ་མཁྱེན་པའི་སངས་རྒྱས་ཀྱི་ཡེ་ཤེས་
ཆོས་ཅན། རང་བྱུང་གི་རྣམ་པ་ཡིན་ཏེ། སློབ་དཔོན་གཞན་ལ་རག་མ་ལས་པར་ཆོས་ཐམས་
ཅད་ལ་མངའ་བསྒྱུར་བའི་ཡེ་ཤེས་ཡིན་པའི་ཕྱིར། རྣམ་པ་ཐམས་ཅད་མངོན་པར་རྫོགས་
པར་བྱང་ཆུབ་པ་སྟེ་མཁྱེན་ནོ། །གང་ན། ཇི་ལྟ་ཇི་སྙེད་པའི་རྣམ་པ་ཐམས་ཅད་དོ། །སངས་
རྒྱས་ཀྱི་མེ་ལོང་ལྟ་བུའི་ཡེ་ཤེས་ཆོས་ཅན། སངས་རྒྱས་ཉིད་ཀྱི་རྣམ་པ་ཡིན་ཏེ། ཆོས་ཐམས་
ཅད་མཁྱེན་པའི་ཡེ་ཤེས་མཐར་ཐུག་ཡིན་པའི་ཕྱིར། གསུམ་པ་ནི། དེ་ལྟར་ན་སངས་
རྒྱས་རྣམས་ཀྱི་རྣམ་པ་ཐམས་ཅད་མཁྱེན་པ་ཉིད་ཀྱི་ལམ་གྱི་རྟེན་ཅན་གྱི་རྣམ་པ་ནི་སུམ་ཅུ་རྩ་
དགུའོ། །
གསུམ་པ་མཇུག་བསྡུ་བ་ནི། དེ་ལ་ཐམས་ཅད་ཤེས་པ་ཉིད་ཀྱི་རྣམ་པ་ནི་གོ་རིམ་
བཞིན་དུ་ཉན་ཐོས་ཀྱི་རྒྱུད་ལ་ཡོད་པའི་བྱེ་བྲག་གིས་དགེ་བའི་རྩ་བ་དང་། མཚུངས་ལྡན་གྱི་
ཟག་པ་མེད་པ་དང༌། བྱང་ཆུབ་སེམས་དཔའི་རྒྱུད་ལ་ཡོད་པའི་བྱེ་བྲག་གིས་དགེ་རྩ་དང་
མཚུངས་ལྡན་གྱི་ཟག་པ་དང་བཅས་པ་དག་ཀྱང་ཡིན་ནོ། །སློབ་པའི་ལམ་ཤེས་པ་ཉིད་ཀྱི་
- 2 9 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པ་ནི། བྱང་ཆུབ་སེམས་དཔའ་རྣམས་ཀྱིས་གཞན་དོན་དུ་འཁོར་བར་སྐྱེ་བ་འཛིན་པའི་རྒྱུ་
ཉོན་མོངས་པ་ཤིན་ཏུ་མ་སྤངས་པའི་ཕྱིར། དགེ་རྩ་དང་མཚུངས་ལྡན་གྱི་ཟག་པ་དང་བཅས་
པ་ཁོ་ན་ཡིན་ནོ། ཁ་ཅིག་འདིའི་ཟག་པ་དང་བཅས་པ་དང་། ཟག་པ་མེད་པའི་ལམ་གཅིག་
དང༌། ཞེས་སོགས་ཀྱི་ཟག་པ་དོན་གཅིག་ཏུ་འཆད་པ་མི་འཐད་དེ། འདིར་བསྟན་གྱི་ཟག་
བཅས་ཉན་རང་ལ་མེད་པར་བཤད་ཅིང་། གོང་དུ་བསྟན་པའི་ཟག་བཅས་ཉན་རང་ལ་ཡོད་
པའི་ཕྱིར། གོང་གི་ཟག་བཅས་སྒོམ་ལམ་རྗེས་ཐོབ་ལ་གཟུང་བར་བྱ་བ་ཡིན་པའི་ཕྱིར། འདི་
ནི་སྐབས་གཉིས་པར་བཤད་པའི་ལམ་ཤེས་ཀྱི་རང་བཞིན་དང་གནད་གཅིག་གོ །ངག་དོན།
སྔ་མ་ལ། གཞི་ཤེས་ཀྱི་རྣམ་པ་ཆོས་ཅན། ཁྱོད་ལ་དགེ་རྩ་དང་མཚུངས་ལྡན་གྱི་ཟག་པ་མེད་
པ་དང༌། ཟག་པ་དང་བཅས་པ་གཉིས་སུ་ཡོད་དེ། ཁྱོད་ལ་ཉན་རང་གི་གཞི་ཤེས་དང༌། བྱང་
སེམས་ཀྱི་གཞི་ཤེས་གཉིས་སུ་ཡོད་ པའི་ ཕྱིར། ཕྱི་མ་ལ། སློབ་པའི་ལམ་ཤེས་ཆོས་ཅན།
དགེ་རྩ་དང་མཚུངས་ལྡན་གྱི་ཟག་བཅས་ཁོ་ན་ཡིན་ཏེ། གཞན་དོན་དུ་འཁོར་བར་སྐྱེ་བའི་རྒྱུ་
ཉོན་མོངས་པ་དང་བཅས་ པའི་ ཕྱིར། ཡང་དག་ པར་ རྫོགས་ པའི་ སངས་རྒྱས་ཀྱི་རྣམ་པ་
ཐམས་ཅད་མཁྱེན་པ་ཉིད་ཀྱི་ལམ་གྱི་རྣམ་པ་ནི་ཆོས་ཅན། ཟག་པ་མེད་པ་ཁོ་ན་དག་ཡིན་ཏེ།
ཉོན་མོངས་པ་དང་ཤེས་བྱའི་ སྒྲིབ་པའི་བག་ཆགས་དང་བཅས་ཏེ་རྣམ་པ་ཐམས་ཅད་
དུ་སྤངས་པའི་ཆོས་ ཐམས་ཅད་ལ་མངའ་བསྒྱུར་བའི་ཕྱིར། མདོར་ན། ཤེས་བྱ་ཆོས་ཅན།
རྣམ་པ་རྣམས་གཅིག་ཏུ་བསྡོམས་ན་རྣམ་པ་བརྒྱ་བདུན་ཅུ་རྩ་གསུམ་དུ་ཡོད་དེ། གཞི་ཤེས་ཀྱི་
རྣམ་པ་ཉེར་བདུན། ལམ་ཤེས་ཀྱི་རྣམ་པ་སོ་དྲུག །རྣམ་མཁྱེན་གྱི་རྣམ་པ་བརྒྱད་དང་བཅུར་
ཡོད་པའི་ཕྱིར། །
གཉིས་པ་སྦྱོར་བ་བསྒོམ་པའི་གང་ཟག་བཤད་པ་ལ། མཚམས་སྦྱར་བ་དང་།
ཚིག་དོན་འགྲེལ་པ་གཉིས་ལས། དང་པོ་ནི། ཤེས་བྱ་ཆོས་ཅན། སྦྱོར་བའི་སྔོན་དུ་མཉན་པ་
-29 (G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ལ་སོགས་པའི་སྣོད་སྦྱོར་བ་པོ་བསྟན་པ་ལ་དགོས་པ་ཡོད་དེ། སྦྱོར་བ་ཁྱད་པར་ཅན་དག་
གིས་རྣམ་པ་རྣམས་བསྒོམ་དགོས་ན་དེ་དག་ཀྱང་སྦྱོར་བ་པོ་མེད་པར་བརྗོད་པར་མི་ནུས་པས་
སོ༑ ༑གཉིས་པ་ནི། སངས་རྒྱས་རྣམས་ལ་ལྷག་པར་བྱས། །དེ་ལ་དགེ་བའི་རྩ་བ་བསྐྲུན།།
དགེ་བའི་བཤེས་ཀྱི་མགོན་བཅས་པ། །འདི་མཉན་པའི་སྣོད་ཡིན་ནོ། །ཞེས་པས། ཐོས་བྱུང་
གིས་ཉན་པའི་སྣོད་ངོས་གཟུང་། ལྷག་མ་བསམ་བྱུང་གིས་འཛིན་པ་དང༌། བསྒོམ་བྱུང་གིས་
ཚུལ་བཞིན་དུ་ཡིད་ལ་བྱེད་པར་བསྟན་ནོ། །མདོ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་འདི་
གང་གི་རྣ་ལམ་དུ་གྲག་པར་གྱུར་པ་དེ་དག་ཀྱང་སྔོན་གྱི་རྒྱལ་བ་ལ་བསྙེན་བཀུར་མཛད་པའོ་
ཞེས་སོགས་སོ། །བྱང་སེམས་ཚོགས་ལམ་པ་རྣམས་ནི་ཆོས་ཅན། གོ་རིམ་ཇི་ལྟ་བར་རྣམ་
པའི་མཚན་ཉིད་ཅན་གྱི་ཡུམ་འདིའི་གཞུང་ཉན་པའི་སྣོད་ཡིན་པར་སངས་རྒྱས་ལ་སོགས་པ་
བཞེད་དེ། ནང་གི་རྐྱེན་འདས་པ་དང་། ད་ལྟར་བྱུང་བའི་སངས་རྒྱས་རྣམས་ལ་སྤྱིར་དགེ་བའི་
རྩ་བ་བསྐྲུན་ཅིང་སྦྱངས་པ་དང༌། ཕྱིའི་རྐྱེན། དགེ་བའི་བཤེས་གཉེན་དག་གིས་བྱིན་གྱིས་
བརླབས་པའི་ཕྱིར། བྱང་སེམས་སྦྱོར་ལམ་པ་རྣམས་ཆོས་ཅན། ཡུམ་འདིའི་ཚིག་འཛིན་པ་
དང༌། དོན་མི་བརྗེད་པ་དང༌། བསྒོམ་བྱུང་གིས་ཚུལ་བཞིན་དུ་ཡིད་ལ་བྱེད་པའི་སྣོད་ཉིད་
ཡིན་ཏེ། ནང་གི་རྐྱེན་དེ་བཞིན་གཤེགས་པ་རྣམས་ལ་ལུས་ལ་སོགས་པའི་བསྙེན་བཀུར་གྱིས་
མཉེས་པར་བྱ་བ་དང༌། ཐེ་ཚོམ་གྱི་དོན་ཡོངས་སུ་འདྲི་བ་དང༌། སྦྱིན་པ་ལ་སོགས་པའི་ཕ་
རོལ་ཏུ་ཕྱིན་པ་བཅུ་སྒྲུབ་པ་དང་ལྡན་པ་དང་། ཕྱིའི་རྐྱེན། དགེ་བའི་བཤེས་གཉེན་གྱིས་བྱིན་
གྱིས་བརླབས་པའི་ཕྱིར། །
གསུམ་པ་ཡུལ་ཅན་སྦྱོར་བའི་དབྱེ་བ་བཤད་པ་ལ་སྤྱི་གཞུང་གཉིས་ལས། དང་
པོ་ནི། གོང་དུ་རྣམ་པའི་སྒོ་ནས་གཏན་ལ་ཕབ་པ་རྣམས་སྦྱོར་བས་ཉམས་སུ་ལེན་པར་བྱེད་
ལ༑ སྦྱོར་བ་ལ་ཡང་། ངོ་བོ་དང༌། དབྱེ་བ་གཉིས། སྤྱིར་སྦྱོར་བ་ཙམ་ནི་ཞི་ལྷག་ཟུང་འབྲེལ་
- 2 ：
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་སློབ་པའི་རྣལ་འབྱོར་དང་། ཐེག་ཆེན་གྱི་སྦྱོར་བ་ནི། ཐབས་ཤེས་ཁྱད་པར་ཅན་གྱི་སྒོ་ནས་
གཞི་ལམ་རྣམ་པའི་གནས་ ཚུལ་ ཉམས་སུ་ལེན་པའི་རྣལ་འབྱོར་རོ། །གཉིས་པ་ནི། རང་
བཞིན་གྱི་སྦྱོར་བ་ལྔ། གནས་སྐབས་ཀྱི་སྦྱོར་བ་བཅུ་བཞི། སྒྲུབ་བྱེད་ཐབས་ཀྱི་སྦྱོར་བ་གཅིག་
སྟེ་ཉི་ཤུའོ། །དེ་ཡང་གཟུང་བ་དང་འཛིན་པ་བདེན་མེད་དུ་རྟོགས་པའི་ལྡོག་པ་ནས་མི་གནས་
པའི་སྦྱོར་བ་དང༌། སྤྱོད་པ་བཀག་པའི་སྦྱོར་བ་གཉིས། གཞི་ལམ་རྣམ་གསུམ་བདེན་མེད་དུ་
རྟོགས་པའི་ལྡོག་པ་ནས་ཟབ་པ་དང་། གཏིང་དཔག་དཀའ་བ་དང༌། ཚད་མེད་པའི་སྦྱོར་བ་
གསུམ་བཞག །འདི་རྣམས་ལ་ རང་བཞིན་གྱི་སྦྱོར་བ་ཞེས་བྱ་སྟེ། ཐེག་ཆེན་གྱི་སློབ་ལམ་
ཐམས་ཅད་དུ་གཙོ་བོར་བསྒོམ་དགོས་ཤིང་། ཡུལ་གྱི་གནས་ཚུལ་རྟོགས་པའི་སྦྱོར་བ་ཡིན་
པའི་ཕྱིར། འབྲས་བུ་ཐོབ་ཚུལ་ལ། ཚེགས་ཆེན་ཡུན་རིང་རྟོགས་པ་དང་། ཡོན་ཏན་གྱི་དབྱེ་
བས། ལུང་བསྟན་ཐོབ་པ་སོགས་བདུན། སྤྱོད་ཚུལ་ལ་འཕེལ་འགྲིབ་མེད་པ་སོགས་བཞི།
ཕྲིན་ལས་འབྲས་བུ་རིན་ཆེན་སྦྱིན་པ་དང་། མཐར་ཐུག་པ་རྣམ་པར་དག་པ་རྣམས་སོ། །འདི་
རྣམས་ལ་གནས་སྐབས་ཀྱི་སྦྱོར་བ་ཞེས་བྱ་སྟེ། ཐེག་ཆེན་གྱི་ལམ་འགའ་ཞིག་ཏུ་བསྒོམ།
འགའ་ཞིག་ཏུ་མི་བསྒོམ་པའི་དབྱེ་བ་ཡོད་པའི་ཕྱིར། ས་མཚམས་ཀྱི་སྦྱོར་བ་ལ་སྒྲུབ་བྱེད་
ཐབས་ཀྱི་སྦྱོར་བ་ཞེས་བྱ་སྟེ། ལམ་སྐྱེ་བའི་ཐབས་སུ་གྱུར་པའི་ཕྱིར། མདོ་ནི། བྱང་སེམས་
ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་གཟུགས་ལ་མི་གནས་ཏེ། གང་གི་ཚེ་
གཟུགས་ལ་མི་གནས་པ་དེའི་ཚེ་གཟུགས་ལ་རྣལ་འབྱོར་དུ་བྱེད་དོ། །ཞེས་སོགས་སོ། །
གཉིས་པ་ལ་མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་ནི།
ཤེས་བྱ་ཆོས་ཅན། དེ་ལྟར་སྦྱོར་བ་པོ་བསྟན་ནས་སྦྱོར་བའི་ངོ་བོ་འཆད་དགོས་ཏེ། མ་བཤད་
ན་མི་རྟོགས་པའི་ཕྱིར། གཉིས་པ་ནི། གྲངས་བཞིན་དུ་སྦྱར་བ་ནི། བདེན་མེད་རྟོགས་པའི་
བྱང་སེམས་ཀྱི་མཉམ་གཞག་ཡེ་ཤེས་ཆོས་ཅན། གཟུགས་ལ་སོགས་པ་ལ་མི་གནས་པའི་
- 2
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སྦྱོར་བ་ཡིན་ཏེ། གཟུགས་སོགས་དོན་དམ་པར་མི་གནས་པར་བསྒོམ་པའི་ཐེག་ཆེན་གྱི་རྣལ་
འབྱོར་ཡིན་པའི་ཕྱིར། གཟུགས་ལ་སོགས་པ་ཆོས་ཅན། དོན་དམ་པར་མི་གནས་ཏེ། དོན་
དམ་པར་ངོ་བོ་ཉིད་མེད་པ་ཉིད་ཀྱིས་སོ། །ཆོས་ཅན། མི་སྦྱོར་བའི་སྦྱོར་བ་ཡིན་ཏེ། གཟུགས་
སོགས་དེ་དག་ལ་དོན་དམ་པར་མི་སྦྱོར་བ་ཉིད་སྦྱོར་བ་ཡིན་པར་རྟོགས་ནས་བསྒོམ་པའི་ཐེག་
ཆེན་གྱི་རྣལ་འབྱོར་ཡིན་པའི་ཕྱིར། ཆོས་ཅན། ཟབ་པའི་སྦྱོར་བ་ཡིན་ཏེ། གཟུགས་སོགས་
དོན་དམ་པར་ཟབ་པར་རྟོགས་ནས་བསྒོམ་པའི་ཐེག་ཆེན་གྱི་རྣལ་འབྱོར་ཡིན་པའི་ཕྱིར།
གཟུགས་ལ་སོགས་པ་དེ་དག་ཉིད་ཆོས་ཅན། དོན་དམ་པར་ཟབ་སྟེ། དེ་བཞིན་ཉིད་ཀྱི་ངོ་བོ་
ཉིད་ཀྱིས་སོ། །ཆོས་ཅན། གཏིང་དཔག་དཀའ་བའི་སྦྱོར་བ་ཡིན་ཏེ། གཟུགས་སོགས་དོན་
དམ་པར་གཏིང་དཔག་དཀའ་བར་རྟོགས་ནས་བསྒོམ་པའི་ཐེག་ཆེན་གྱི་རྣལ་འབྱོར་ཡིན་པའི་
ཕྱིར། ཆོས་ཅན། ཚད་མེད་པའི་སྦྱོར་བ་ཡིན་ཏེ། གཟུགས་སོགས་དོན་དམ་པར་ཚད་མེད་པ་
ཞེས་བྱ་བ་དེ་ལྟར་རྟོགས་ནས་བསྒོམ་པའི་ཐེག་ཆེན་གྱི་རྣལ་འབྱོར་ཡིན་པའི་ཕྱིར། ལྷག་མ་
གནས་སྐབས་ཀྱི་སྦྱོར་བ་རྣམས་གོ་རིམ་བཞིན་དུ་སྦྱར་བ་ནི། བྱང་སེམས་ཚོགས་ལམ་པ་
དབང་རྟུལ་གྱི་ཏིང་ངེ་འཛིན་ཆོས་ཅན། ཚེགས་ཆེན་པོས་ཡུན་རིང་མོ་ཞིག་ནས་མངོན་པར་
རྫོགས་པར་འཚང་རྒྱ་བའི་སྦྱོར་བ་ཡིན་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྐྲག་པ་སྐྱེ་སྲིད་
པའི་ཐེག་ཆེན་གྱི་རྣལ་འབྱོར་ཡིན་ པའི་ ཕྱིར། བྱང་ སེམས་ ཀྱི་ སྦྱོར་ལམ་དྲོད་ཀྱི་ཏིང་ངེ་
འཛིན་ཆོས་ཅན། ལུང་བསྟན་པ་ཐོབ་པའི་སྦྱོར་བ་ཡིན་ཏེ། ཤེར་ཕྱིན་ལ་མི་སྐྲག་པའི་ཐེག་
ཆེན་གྱི་རྣལ་འབྱོར་ཡིན་པའི་ཕྱིར། རྩེ་མོའི་ཏིང་ངེ་འཛིན་ཆོས་ཅན། ཕྱིར་མི་ལྡོག་པ་ཉིད་ཀྱི་
སྦྱོར་བ་ཡིན་ཏེ། ཤེར་ཕྱིན་ཡང་དག་པར་འཛིན་པའི་ཐེག་ཆེན་གྱི་རྣལ་འབྱོར་ཡིན་པའི་ཕྱིར།
བཟོད་པའི་ཏིང་ངེ་འཛིན་ཆོས་ཅན། ངེས་པར་འབྱུང་བའི་སྦྱོར་བ་ཡིན་ཏེ། བར་ཆད་ཀྱི་
ཆོས་སྤོང་བའི་ཐེག་ཆེན་གྱི་རྣལ་འབྱོར་ཡིན་པའི་ཕྱིར། ཆོས་མཆོག་གི་ཏིང་ངེ་འཛིན་ཆོས་
- 2 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན། བར་ཆད་མེད་པའི་སྦྱོར་བ་ཡིན་ཏེ། རྟག་ཏུ་ཆོས་ཟབ་མོ་བསྒོམ་པའི་ཐེག་ཆེན་གྱི་རྣལ་
འབྱོར་ཡིན་པའི་ཕྱིར། བྱང་སེམས་མཐོང་ལམ་པའི་ཏིང་ངེ་འཛིན་ཆོས་ཅན། ཡང་དག་པར་
རྫོགས་པའི་བྱང་ཆུབ་ལ་ཉེ་བའི་སྦྱོར་བ་ཡིན་ཏེ། ཟག་པ་མེད་པའི་ཆོས་གསར་གྱི་རྟེན་ཉིད་དུ་
གྱུར་པའི་ཐེག་ཆེན་གྱི་རྣལ་འབྱོར་ཡིན་པའི་ཕྱིར། ས་བདུན་པའི་བར་གྱི་ཏིང་ངེ་འཛིན་ཆོས་
ཅན། མྱུར་དུ་མངོན་པར་རྫོགས་པར་བྱང་ཆུབ་པའི་སྦྱོར་བ་ཡིན་ཏེ། འབྲས་བུ་ཆོས་ཀྱི་སྐུ་
མྱུར་དུ་མངོན་པར་འགྲུབ་པའི་རྣལ་འབྱོར་ཡིན་པའི་ཕྱིར། ས་བརྒྱད་པའི་ཏིང་ངེ་འཛིན་ཆོས་
ཅན། གཞན་གྱི་དོན་དང༌། འཕེལ་བ་དང༌། འགྲིབ་པ་མེད་པ་དང༌། ཆོས་དང་ཆོས་མ་ཡིན་
པ་ལ་སོགས་པར་མི་དམིགས་པ་དང་། གཟུགས་ལ་སོགས་པ་བསམ་གྱིས་མི་ཁྱབ་པའི་རྣམ་
པ་འགོག་པ་དང་། གཟུགས་ལ་སོགས་པའི་དངོས་པོར་རྣམ་པར་མི་རྟོག་པའི་སྦྱོར་བ་ཡིན་ཏེ།
ཆོས་ཀྱི་འཁོར་ལོ་རབ་ཏུ་བསྐོར་བ་དང་། དོན་དམ་པར་འཕེལ་བ་དང་། འགྲིབ་པ་མི་མཐོང་
བ་དང༌། འདོད་པ་ལ་སོགས་པའི་ཁམས་སུ་མི་དམིགས་པ་དང་། གཟུགས་ལ་སོགས་པ་
བསམ་གྱིས་མི་ཁྱབ་པའི་རྣམ་པར་རློམ་པ་མེད་པ་དང༌། གཟུགས་དང་དེའི་མཚན་མ་དང༌།
དེའི་ངོ་བོ་ཉིད་དུ་རྣམ་པར་མི་རྟོག་པའི་ཐེག་ཆེན་གྱི་རྣལ་འབྱོར་ཡིན་པའི་ཕྱིར། ས་དགུ་པའི་
ཏིང་ངེ་འཛིན་ཆོས་ཅན། འབྲས་བུ་རིན་པོ་ཆེ་སྦྱིན་པའི་སྦྱོར་བ་ཡིན་ཏེ། འབྲས་བུ་དང་པོ་
མཐོང་བ་སོགས་སྟེར་བའི་ཐེག་ཆེན་གྱི་རྣལ་འབྱོར་ཡིན་པའི་ཕྱིར། ས་བཅུ་པའི་ཏིང་ངེ་འཛིན་
ཆོས་ཅན། རྣམ་པར་དག་པའི་སྦྱོར་བ་ཡིན་ཏེ། གཟུགས་སོགས་རྣམ་པར་དག་པའི་སྒྲུབ་པ་
དང་ལྡན་པའི་ཐེག་ཆེན་གྱི་རྣལ་འབྱོར་ཡིན་པའི་ཕྱིར། བྱང་སེམས་སོ་སྐྱེའི་ཏིང་ངེ་འཛིན་ཆོས་
ཅན། ས་མཚམས་ཀྱི་སྦྱོར་བ་ཡིན་ཏེ། ལོ་བསྐོར་དུ་མངོན་པར་བརྩོན་པ་མི་འདོར་བ་ཞེས་བྱ་
བའི་སྒྲུབ་པ་དང་ལྡན་པའི་ཐེག་ཆེན་གྱི་རྣལ་འབྱོར་ཡིན་པའི་ཕྱིར། གནས་སྐབས་ཀྱི་སྦྱོར་བ་
རྣམ་པ་བཅོ་ལྔ་སྟེ། སྦྱོར་བ་ཉི་ཤུ་ཡིན་ནོ། །
- } {} () -



གྲུགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བཞི་པ་མངོན་དུ་འགྲོ་བའི་ཆོས་གསུམ་བཤད་པ་ལ། ཐོབ་པར་བྱ་བའི་ཡོན་
ཏན་བཤད། དོར་བྱ་སྐྱོན་གྱི་རང་བཞིན་བཤད། ཤེས་བྱ་སྦྱོར་བའི་མཚན་ཉིད་བཤད་པ་དང་
གསུམ། དང་པོ་ལ་མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་ནི། ཤེས་བྱ་
ཆོས་ཅན། སྦྱོར་བའི་འོག་ཏུ་དེ་དག་གི་ཡོན་ཏན་བསྟན་ཏེ། ཡོན་ཏན་མཐོང་བ་སྔོན་དུ་བཏང་
ནས་སྦྱོར་བ་རྣམས་ལ་ཤིན་ཏུ་གོམས་པར་བྱེད་པས་སོ། །གཉིས་པ་ནི། ཕྱིན་ཅི་མ་ལོག་པའི་
རྣམ་རྫོགས་སྦྱོར་བ་བསྒོམ་པ་ལ་མངོན་པར་དགའ་བའི་བྱང་སེམས་ཆོས་ཅན། བདུད་ཀྱི་
མཐུ་བཅོམ་ པ་ དང༌ ། སངས་ རྒྱས་ ཀྱིས་དགོངས་ཤིང་མཁྱེན་པ་ཉིད་དང༌། སངས་ རྒྱས་
ཀྱིས་མངོན་སུམ་དུ་མཛད་པ་དང་། ཡང་དག་པར་རྫོགས་པའི་བྱང་ཆུབ་ལ་ཉེ་བར་གྱུར་པ་
དང༌། དོན་ཆེན་པོ་ཉིད་ལ་སོགས་པའི་ཡོན་ཏན་འབྱུང་སྟེ། གྲངས་བཞིན་དུ་སངས་རྒྱས་
རྣམས་ཀྱིས་བྱིན་གྱིས་བརླབས་པ་དང༌། དགོངས་པ་དང༌། ཡེ་ཤེས་ཀྱིས་གཟིགས་པ་དང་།
ཉེ་བར་གྱུར་པ་དང་། ཕན་ཡོན་ཆེན་པོའི་ཡོན་ཏན་དང་ལྡན་པའི་ཕྱིར། ཆོས་ཅན། ཤེར་ཕྱིན་
དར་བའི་ཡུལ་དཔྱད་ནས་དེར་སྐྱེ་བ་འཛིན་པའི་ཡོན་ཏན་འབྱུང་སྟེ། སངས་རྒྱས་ཀྱི་བསྟན་པ་
ལ་བྱ་བ་བྱེད་པའི་ཕྱིར། མདོ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་དེ་བཞིན་གཤེགས་
པ་མྱ་ངན་ལས་འདས་ནས་ལྷོ་ཕྱོགས་ཀྱི་རྒྱུད་དུ་དར་བར་འགྱུར་ཞེས་སོགས་སོ། །ཆོས་ཅན།
ཟག་པ་མེད་པའི་ཡོན་ཏན་ཐམས་ཅད་རྫོགས་པ་དང་། སྨྲ་བའི་སྐྱེས་བུ་ཉིད་དང་མི་ཕྱེད་པ་
ཉིད་དང་། དགེ་བའི་རྩ་བ་ཐུན་མོང་མ་ཡིན་པ་སྐྱེ་བ་དང་། དམ་བཅའ་བའི་ཡོན་ཏན་ཇི་ལྟ་བ་
བཞིན་དུ་སྒྲུབ་པ་དང༌། འབྲས་བུ་རྒྱ་ཆེན་པོ་ཡོངས་སུ་འཛིན་པ་དང་། སེམས་ཅན་གྱི་དོན་
སྒྲུབ་པ་དང་། ཤེར་ཕྱིན་ངེས་པར་ཐོབ་པ་ཞེས་བྱ་བའི་ཡོན་ཏན་རྣམས་འབྱུང་སྟེ། གཉེན་པོའི་
ཆོས་ཡོངས་སུ་རྫོགས་པ་དང་། རྣམ་པ་ཐམས་ཅད་མཁྱེན་པ་ཉིད་ཀྱི་གཏམ་བརྗོད་པ་དང་།
གྲོགས་མཛད་པ་དང་། དགའ་བ་རྒྱ་ཆེན་པོ་བསྐྱེད་པ་དང་། དེའི་དམ་བཅའི་དོན་ལ་རྗེས་སུ་
- } {）
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡི་རང་བ་དང༌། ཆོས་ཟབ་མོ་མངོན་པར་འདོད་པ་དང་། སེམས་ཅན་གྱི་དོན་བྱེད་པ་དང་།
ཤེས་རབ་ཀྱི་ཕ་རོལ་ཏུ་ཕྱིན་པ་ཚང་བ་རྙེད་པའི་ཕྱིར། དེས་ན། ཡོན་ཏན་བཅུ་བཞི་ཡིན་ནོ། །
གཉིས་པ་ལ་མཚམས་སྦྱར་བ་དང་། ཚིག་དོན་འགྲེལ་པ་གཉིས། དང་པོ་ནི།
ཤེས་བྱ་ཆོས་ཅན། ཡོན་ཏན་དེའི་འོག་ཏུ་སྦྱོར་བ་དེ་དག་གི་བར་དུ་འགྱུར་བའི་སྐྱོན་བསྟན་ཏེ།
ཡང་གང་ཞིག་ཡོངས་སུ་སྤངས་པས་སྦྱོར་བ་རྣམས་བསྒོམ་པར་བྱ་བ་སྦྱོར་བའི་བར་ཆད་བྱེད་
པའི་སྐྱོན་གང་དག་གཅིག་ཡིན་ཞེ་ན། དེའི་ལན་བསྟན་པའི་ཆེད་ཡིན་པའི་ཕྱིར། གཉིས་པ་
ལ་རང་ལ་བརྟེན་པའི་འགལ་རྐྱེན་ཉི་ཤུ། མཐུན་རྐྱེན་མ་ཚང་བ་ཉེར་གསུམ། གཞན་ལ་
བརྟེན་པའི་འགལ་རྐྱེན་གསུམ་མོ། །དང་པོ་ནི། ཚེགས་ཆེན་པོས་ཐོབ་པ་དང་། སྤོབས་པ་ཧ་
ཅང་མྱུར་བ་དང་། ལུས་ཀྱི་གནས་ངན་ལེན་དང༌། སེམས་ཀྱི་གནས་ངན་ལེན་དང༌། རིགས་
པ་མ་ཡིན་པས་བསྐྱེད་པའི་ཁ་འདོན་བྱེད་པ་ལ་སོགས་པ་དང་། ཐེག་ཆེན་ལས་ཕྱིར་ཕྱོགས་
པའི་རྒྱུ་མཚན་འཛིན་པ་ཉིད་དང༌། ཐེག་ཆེན་བོར་ནས་ཉན་རང་གི་སྡེ་སྣོད་ལེན་པ་རྒྱུ་ལ་
མངོན་པར་ཞེན་པ་ཉམས་པ་དང་། རང་དོན་ཡིད་ལ་བྱེད་པས་གྱ་ནོམ་པའི་རོ་མྱང་བ་ཉམས་
པ་དང་། ཉན་རང་ཁོ་ན་ལ་མཆོག་ཏུ་འཛིན་པ་རྣམ་པ་ཐམས་ཅད་དུ་ཐེག་པ་ཆེན་པའི་མཆོག་
ཀུན་ཏུ་འཛིན་པ་ཉམས་པ་དང༌། རྟག་ཏུ་ཆེད་དུ་བྱ་བ་ཉམས་པ་ཉན་རང་གི་བྱང་ཆུབ་དོན་དུ་
གཉེར་བ་ཞེས་བྱ་བ་ནི་བཅུ་ཚན་དང་པོའོ། །ཉན་རང་གི་སྡེ་སྣོད་ལས་རྣམ་མཁྱེན་ཚོལ་བ་རྒྱུ་
དང་འབྲས་བུ་འབྲེལ་བ་ཉམས་པ་དང་། ཉན་རང་འཐོབ་བྱ་མཐར་ཐུག་ཏུ་འཛིན་པ་གོང་ན་
མེད་པ་ཉམས་པ་དང་། ཡུལ་རྣམ་པ་མང་པོ་ལ་རྣམ་པར་རྟོག་པའི་སྤོབས་པ་འབྱུང་བ་དང༌།
ཡི་གེ་འབྲི་བ་ལ་ཡུམ་དུ་མངོན་པར་ཞེན་པ་དང་། དངོས་པོ་མེད་པ་ལ་ཡུམ་དུ་མངོན་པར་ཞེན་
པ་དང་། ཡི་གེ་ལ་ཡུམ་དུ་མངོན་པར་ཞེན་པ་དང་། ཡི་གེ་མེད་པ་ལ་ཡུམ་དུ་མངོན་པར་ཞེན་
པ་དང་། ཆགས་སྡང་གི་ཡུལ་ལ་སོགས་པ་ཡིད་ལ་བྱེད་པ་དང་། རྙེད་པ་དང་བཀུར་བསྟི་དང་།
- 3 0 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཚིགས་སུ་བཅད་པའི་རོ་མྱང་བ་དང༌། ལམ་མ་ཡིན་པས་ཐབས་ལ་མཁས་པ་ཚོལ་བ་ཞེས་བྱ་
བ་ནི་བཅུ་ཚན་གཉིས་པའོ། །གཉིས་པ་ནི། གྲངས་བཞིན་དུ་ཉན་པ་པོ་སྔ་མ་དང་། འཆད་པ་
པོ་ཕྱི་མ་དང་མངོན་པར་འབྲེལ་བས་སྐྱོན་དུ་འགྱུར་བ་འཆད་དོ། །གང་ཡང་རུང་བ་ཞེས་པས་
བཟློག་ཀྱང་སྐྱོན་དུ་འགྱུར་བ་བསྟན་ནོ། །ཇི་ལྟར་ན་ཉན་པ་པོ་འདུན་པ་དང༌། འཆད་པ་
པོ་སྙོམས་ལས་ཀྱི་ཚོགས་པ་ལ་ཉམས་པ་དང་། འདུན་པའི་ཡུལ་ཐ་དད་པས་ཉམས་པ་དང༌།
ཉན་པ་པོ་འདོད་ཆེན་ཆུང་བ་དང་། འཆད་པ་པོ་འདོད་ཆེན་ཆུང་བ་མ་ཡིན་པ་ཉིད་ཀྱིས་ཉམས་
པ་དང༌། ཉན་པ་པོ་སྦྱངས་པའི་ཡོན་ཏན་དང་ལྡན་པ་དང་འཆད་པ་པོ་མི་ལྡན་པ་དང་། ཉན་
པོ་དགེ་བ་དང་འཆད་པོ་དགེ་བ་མ་ཡིན་པའི་ཆོས་ཉིད་དང༌། ཉན་པོ་གཏོང་བ་དང་འཆད་པོ་
སེར་སྣ་བྱས་པ་དང༌། ཉན་པོ་སྦྱིན་པ་དང་འཆད་པོ་མི་ལེན་པ་དང་། ཉན་པོ་མགོ་སྨོས་པ་གོ་
བ་དང་འཆད་པོ་རྣམ་པར་སྤྲོས་པས་གོ་བ་ཉིད་དང་། ཉན་པོ་མདོ་ལ་སོགས་པའི་ཆོས་མངོན་
པར་ཤེས་པ་ཉིད་དང་། འཆད་པོ་མངོན་པར་མི་ཤེས་པ་ཉིད་དང་། ཉན་པོ་ཕ་རོལ་ཏུ་ཕྱིན་པ་
དྲུག་དང་ལྡན་པ་དང་འཆད་པོ་མི་ལྡན་པ་ཞེས་བྱ་བ་ནི་བཅུ་ཚན་གསུམ་པའོ། །རིམ་པ་དེ་ཁོ་
ན་བཞིན་དུ་ཉན་པོ་ཐབས་མཁས་པ་དང༌། འཆད་པོ་ཐབས་ལ་མཁས་པ་མ་ཡིན་པ་དང་།
ཉན་པོ་གཟུངས་ཐོབ་པ་དང་། འཆད་པོ་མ་ཐོབ་པ་དག་དང༌། ཉན་པོ་ཡི་གེར་འབྲི་འདོད་པ་
དང༌། འཆད་པོ་ཡི་གེར་འབྲིར་མི་འདོད་པ་དག་དང༌། ཉན་པོ་འདོད་པའི་འདུན་པ་དང་བྲལ་
བ་དང་། འཆད་པོ་མ་བྲལ་བ་ཉིད་ཅེས་བྱ་བ་བཞི་དང་། གཞན་དོན་དུ་ངན་སོང་གི་འགྲོ་བ་
ལ་ཕྱིར་ཕྱོགས་པ་དང་། རང་དོན་དུ་བདེ་འགྲོར་འགྲོ་བ་ལ་ཡིད་བདེ་བ་སྟེ་གཉིས་སོ།།
གྲངས་བཞིན་དུ་འཆད་པ་པོ་སྔ་མ་དང་། ཉན་པ་པོ་ཕྱི་མ་དག་དང་འབྲེལ་བའི་སྐྱོན་འཆད་དོ།།
གང་ཡང་རུང་བ་ཞེས་པས་བཟློག་ཀྱང་སྐྱོན་དུ་འགྱུར་ཞེས་པའོ། །འཆད་པོ་གཅིག་པུ་དང་།
ཉན་པོ་འཁོར་ལ་མངོན་པར་དགའ་བ་ཉིད་དང་། འཆད་པོ་གོ་སྐབས་མི་འབྱེད་པ་ཉིད་དང་།
- 3 (] 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉན་པོ་རྗེས་སུ་འབྲེལ་བར་འདོད་པ་ཉིད་དང༌། འཆད་པོ་ཟང་ཟིང་ཅུང་ཟད་ཙམ་འདོད་པ་
ཉིད་དང་། ཉན་པོ་དེ་སྦྱིན་པར་མི་འདོད་པ་དང་། འཆད་པོ་སྲོག་གི་བར་ཆད་དུ་འགྱུར་བའི་
ཕྱོགས་དང་། ཉན་པོ་སྲོག་གི་བར་ཆད་དུ་མི་འགྱུར་བའི་ཕྱོགས་སུ་འགྲོ་བ་ཞེས་བྱ་བ་བཞི་སྟེ་
བཅུ་ཚན་བཞི་པའོ། །རིམ་པ་དེ་བཞིན་དུ། འཆད་པོ་མུ་གེ་བྱུང་བའི་ཕྱོགས་སུ་འགྲོ་བ་དང་།
ཉན་པོ་མི་འགྲོ་བ་དང་། འཆད་པོ་ཆོམ་རྐུན་པ་ལ་སོགས་པས་དཀྲུགས་པའི་ཕྱོགས་སུ་འགྲོ་
བ་དང་། ཉན་པོ་མི་འགྲོ་བ་དང་། འཆད་པོ་འཛའ་བོའི་ཁྱིམ་ལྟ་བས་ཉན་པོ་ཡིད་མི་བདེ་བ་
ཞེས་བྱ་བ་གསུམ་དང༌། གསུམ་པ་ནི། བདུད་ཀྱི་འབྱེད་པའི་སྦྱོར་བ་དང༌། ཡུམ་ལྟར་བཅོས་
པ་ཉེ་བར་སྒྲུབ་པ་དང་། ཡུལ་ཇི་ལྟ་བ་བཞིན་མ་ཡིན་པར་དགའ་བ་བསྐྱེད་པ་ཞེས་བྱ་བ་
གཞན་གསུམ་སྟེ། དེ་ལྟར་ན་སྐྱོན་ལ་བཞི་བཅུ་རྩ་དྲུག་ཡིན་ནོ། །སེལ་བྱེད་ནི། བསྡུ་ན། རྒྱུ་
རྣམ་བཞི་ཡིས་བྱང་ཆུབ་སེམས་དཔའ་མཁས་སྟོབས་ལྡན། །བདུད་བཞིས་ཐུབ་པར་དཀའ་
ཞིང་བསྐྱོད་པར་མི་ནུས་ཏེ། །སྟོང་པར་གནས་དང་སེམས་ཅན་ཡོངས་སུ་མི་གཏོང་དང་། །ཇི་
སྐད་སྨྲས་བཞིན་བྱེད་དང་བདེ་གཤེགས་བྱིན་བརླབས་ཅན། །ཞེས་སོ། །
གསུམ་པ་ལ་སྤྱི་གཞུང་གཉིས་ལས། དང་པོ་ལ། མཚན་ཉིད་སྤྱིའི་རྣམ་
གཞག་དང༌། འདིར་བསྟན་གྱི་འདོད་ཚུལ་གཉིས་ལས། དང་པོ་ནི། སྤྱིར་མཚན་ཉིད་ཀྱི་སྒྲ་
བྱེད་པ་ལ་འཇུག་པའི་ཚེ། མཚོན་པར་བྱེད་པས་མཚན་ཉིད་དང༌། བྱ་བ་ལ་འཇུག་པའི་ཚེ་
མཚོན་པར་བྱ་བའི་ངོ་བོ་ཉིད་ཡིན་པས་མཚན་ཉིད་དུ་འདོད་དོ། །སྔ་མ་ནི་བྱེད་སྒྲུབ་ཏུ་འདོད་
དེ༑ རྟོགས་པར་བྱེད་པའི་ཡན་ལག་ཡིན་པའི་ཕྱིར། ཕྱི་མ་ནི་ལས་སྒྲུབ་ཏུ་འདོད་དེ། མཚོན་
པར་བྱ་བའི་ངོ་བོའི་ཕྱིར། བྱེད་སྒྲུབ་ལ་ཡང་རང་གི་མཚན་ཉིད་དང་། སྤྱིའི་མཚན་ཉིད་རྣམ་པ་
གཉིས་ཏེ། རང་གི་ངོ་བོ་ཐུན་མོང་མ་ ཡིན་པར་མཚོན་བྱེད་དང༌། ཐུན་མོང་དུ་མཚོན་བྱེད་
གཉིས་ཡོད་པའི་སྔ་མ་ནི། དོན་བྱེད་ནུས་པ་དངོས་པོའི་མཚན་ཉིད་དུ་བཞག་པ་ལྟ་བུའོ།།
-
(
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གཉིས་པ་ནི། མི་རྟག་པའི་མཚན་ཉིད་དུ་སྟོང་བདག་མེད་བཞག་པ་ལྟ་བུའོ། །གཉིས་པ་ལ་
གཞན་ལུགས་དགག །རང་ལུགས་བཞག །རྩོད་པ་སྤང་བ་དང་གསུམ། དང་པོ་ནི། ཁ་ཅིག་
ན་རེ། ཤེས་པ་ནི་སངས་རྒྱས་ཀྱི་མཁྱེན་གསུམ་གྱི་རྟོགས་པ་ཡིན་ལ། མཚན་ཉིད་ནི་སྦྱོར་བ་
ལ་ཡོད་པའི་ནུས་པའོ། །ནུས་པ་ལ་ཤེས་མཚན་ཞེས་ཤེས་པའི་མིང་གིས་བཏགས་པ་ལ་
དགོས་པ་ཡོད་དེ། ནུས་པ་ཁྱད་པར་ཅན་དུ་རྟོགས་པའི་ཆེད་ཡིན་པའི་ཕྱིར། དཔེར་ན། གོས་
སྔོན་ཅན་ལ་མི་སྔོན་པོ་ཞེས་བརྗོད་པ་བཞིན་ནོ། ཁྱད་མཚན་ནི། བསམ་གྱིས་མི་ཁྱབ་པ་
སོགས་ཆོས་ཀྱི་བདག་མེད་རྟོགས་པའི་ཤེས་རབ་དང༌། བྱེད་མཚན་ནི་རང་དང་མཐུན་
པའི་རྟོགས་པ་ལ་གཞན་འགོད་ནུས་པའོ། །ངོ་བོ་ཉིད་མཚན་ནི། ནུས་པ་དང་ལྡན་པའི་སྦྱོར་
བའི་ངོ་བོ་ཉིད་དོ། །མཚོན་ཚུལ་ནི། ཤེས་མཚན་གྱིས་སྦྱོར་བ་རྣམས་སངས་རྒྱས་སྐྱེད་བྱེད་དུ་
མི་ལྡན་རྣམ་གཅོད་དང་། ཁྱད་མཚན་གྱིས་འདི་ཁོ་ན་ལ་སངས་རྒྱས་བསྐྱེད་པའི་ནུས་པ་ཡོད་
ཅེས་གཞན་ལྡན་རྣམ་གཅོད་དང་། བྱེད་མཚན་གྱིས་གཞན་དོན་གྱི་ཕྲིན་ལས་དང་ལྡན་པར་
མཚོན་ནོ། །སངས་རྒྱས་སྐྱེད་བྱེད་དུ་གང་ལས་ཤེས་ཞེ་ན། གཞི་ལམ་རྣམ་གསུམ་བདེན་མེད་
དུ་རྟོགས་པའི་སྦྱོར་བ་ཆོས་ཅན། འབྲས་བུ་རབ་ཀྱི་མཐར་ཐུག་པ་འབྱུང་དུ་རུང་སྟེ། རྟེན་
བརྟན་ཞིང་གོམས་པ་རང་གི་ངང་གིས་ཁྱད་པར་དུ་འགྱུར་བའི་སེམས་ཀྱི་ཡོན་ཏན་ཡིན་པའི་
ཕྱིར། དཔེར་ན། འདོད་འཇིགས་སོགས་གོམས་པའི་བློ་བཞིན་མཚན་ཉིད་གསུངས་པའི་
དགོས་པ་ཡང་རྫོགས་པའི་བྱང་ཆུབ་དོན་གཉེར་གྱི་སྐྱེས་བུ་སྦྱོར་བ་བསྒོམ་པ་ལ་གཞུག་པའི་
ཆེད་ཡིན་ལ། སྦྱོར་བ་མ་ནུས་པ་མ་མཐོང་ན་མི་འཇུག་པས་ཤེས་མཚན་གྱིས་མཁྱེན་གསུམ་
གྱི་སྦྱོར་བ་སངས་རྒྱས་བསྐྱེད་པ་ནུས་ལྡན་དང་། ཁྱད་མཚན་གྱིས་གཞན་དམན་ལམ་སོགས་
ལ་སངས་རྒྱས་བསྐྱེད་པའི་ནུས་པ་དང་ལྡན་པ་བཅད་ནས་མཁྱེན་གསུམ་གྱི་སྦྱོར་བ་ཁོ་ན་ལ་
སངས་རྒྱས་སྐྱེས་པའི་ནུས་ལྡན་དང༌། བྱེད་མཚན་གྱིས་ཆེད་དུ་བྱ་བ་གཞན་དོན་དང་ལྡན་
- 3 (} ) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་མཚོན་པའི་ཕྱིར། སྔོན་དུ་འགྲོ་བའི་དོན་ཡང་འདི་ཡིན་ཏེ། སྦྱོར་བ་འདོད་དོན་སྒྲུབ་ནུས་
སུ་མཐོང་ནས་འཇུག་པའི་ཕྱིར་ཞེས་ཟེར། དེ་ནི་མི་འཐད་དེ། དེར་སྦྱོར་བའི་མཚན་ཉིད་སྤྱོད་
པའི་སྐབས་ཡིན་གྱི་སྦྱོར་བས་སངས་རྒྱས་སྐྱེད་པའི་མཚན་ཉིད་སྤྱོད་པའི་སྐབས་མ་ཡིན་པའི་
ཕྱིར་དང་། གཞུང་ལས་ཀྱང་ཐམས་ཅད་ཤེས་པ་ཉིད་ཀྱི་སྦྱོར་བ་དག་ཇི་ལྟ་བ་བཞིན་དུ་མཚོན་
པར་བྱེད་ཅེས་སོགས་ཀྱིས་མཁྱེན་གསུམ་གྱི་སྦྱོར་བ་ཉིད་མཚོན་བྱར་བཤད་པའི་ཕྱིར། ཁ་
ཅིག །མཚན་ཉིད་ནི། སངས་རྒྱས་ཀྱི་མངོན་རྟོགས་ཡིན་ལ། སྦྱོར་བ་ནི། སློབ་ལམ་ཡིན་
པས་འབྲས་བུས་རྒྱུ་མཚོན་ཏེ། མདོ་ལས་ཐུབ་པའི་མངོན་རྟོགས་སུ་གསུངས་ཤིང་། བསྟན་
བཅོས་ལས་སྦྱོར་བའི་མཚན་ཉིད་དུ་བཤད་པའི་ཕྱིར་ཞེ་ན། དེ་ཡང་མི་འཐད་དེ། འབྲས་བུ་
སངས་རྒྱས་ཀྱི་མངོན་རྟོགས་ཀྱིས་སློབ་ལམ་ཇི་ལྟ་བ་བཞིན་མཚོན་ནུས་པ་མེད་པའི་ཕྱིར། ཁོ་
ན་རེ། རྟགས་མ་གྲུབ་སྟེ། བསྐྱེད་བྱ་སྐྱེད་བྱེད་ཡིན་པའི་ཕྱིར་ཞེ་ན། སྨྱུ་གུ་ཡང་ས་བོན་ཇི་ལྟ་བ་
བཞིན་མཚོན་ནུས་ སུ་འགྱུར་ཏེ། བསྐྱེད་ བྱ་ སྐྱེད་ བྱེད་ཡིན་ པའི་ ཕྱིར། ཁྱབ་པ་ མཚུངས།
འདོད་པར་མི་ནུས་ཏེ། ས་སྨྱུག་རྫས་གཞན་ཡིན་པའི་ཕྱིར་དང་། ས་བོན་ཡིན་ན་མྱུ་གུ་མ་ཡིན་
དགོས་པའི་ཕྱིར། མདོ་ལས། ཐུབ་པའི་མངོན་རྟོགས་སུ་བཤད་པས་ཀྱང་འབྲས་བུས་རྒྱུ་
མཚོན་དུ་མི་འགྲུབ་སྟེ། མཁྱེན་གསུམ་མཐར་ཐུག་དངོས་སུ་བསྟན་པའི་ཤུགས་ལ་མཁྱེན་
གསུམ་གྱི་སྦྱོར་བའི་མཚན་ཉིད་བསྟན་པའི་ཕྱིར། གཉིས་པ་ནི། ཤེས་མཚན་ལ་ཡུལ་གཞི་
ལམ་རྣམ་གསུམ་བསྟན་པའི་ལྡོག་པས་གསུམ་ཡིན་ལ། དེ་ཡང་གཞི་ཤེས་ཀྱི་ཤེས་མཚན་ནི།
དེ་བཞིན་གཤེགས་པ་འབྱུང་བ་སོགས་བཞིས་བསྡུས་པའི་ཆོས་རྣམས་ཤེས་པའི་རྣམ་པའི་བྱེ་
བྲག་དང༌། ལམ་ཤེས་ཀྱི་ཤེས་མཚན་ནི། རྣམ་ཐར་སྒོ་གསུམ་སོགས་ལམ་གྱི་ཆོས་རྟོགས་
པའི་རྣམ་པའི་བྱེ་བྲག་དང༌། རྣམ་མཁྱེན་གྱི་ཤེས་མཚན་ནི། སངས་རྒྱས་ཀྱི་ཐུགས་རྒྱུད་ཀྱི་
མཐོང་ཆོས་བདེར་གནས་སོགས་འབྲས་བུའི་ཆོས་ལ་དམིགས་པའི་ཤེས་པའི་རྣམ་པའི་བྱེ་
3 (] 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བྲག་གོ །ཁྱད་མཚན་ནི། བསམ་གྱིས་མི་ཁྱབ་པ་སོགས་ཆོས་ཀྱི་བདག་མེད་རྟོགས་པའི་ཡེ་
ཤེས་ཡིན་ནོ། །གདུལ་བྱ་ཉེ་བའི་བསམ་པ་ལ་ལྟོས་ནས་རེ་རེ་ལ་བཅུ་དྲུག་བཅུ་དྲུག་ཏུ་ཕྱེའོ།།
བྱེད་མཚན་ནི་གདུལ་བྱ་ལ་ཕན་པ་སྒྲུབ་པར་མཛད་པའི་ངོ་བོ་ཉིད་དབྱེ་ན་བཅུ་གཅིག །ངོ་བོ་
ཉིད་མཚན་ནི། མཚོན་བྱ་སྦྱོར་བའི་ངོ་བོ་ཉིད་བཅུ་དྲུག་གོ །འདི་ནི་སྦྱོར་བ་མཚོན་བྱའི་ངོ་བོ་
ཉིད་དུ་མཚོན་པར་བྱེད་དེ། མཚན་ཉིད་དང་ལྡན་པ་ཇི་ལྟ་བ་བཞིན་དུ་མཚོན་པར་བྱེད་ཞེས་
སོགས་གསུངས་པའི་ཕྱིར། མཚོན་ཚུལ་ནི། དེ་བཞིན་གཤེགས་པ་འབྱུང་བ་སོགས་བཞིས་
བསྡུས་པའི་ཆོས་རྟོགས་ཤིང་ཕན་པ་ལ་སོགས་པའི་མཛད་པ་སྒྲུབ་པའི་བྱང་སེམས་ཀྱི་རྣལ་
འབྱོར་གྱིས་ཟབ་པའི་སྦྱོར་བ་ཐེག་ཆེན་གྱི་གཞི་ཤེས་སྦྱོར་བར་མཚོན་པར་བྱེད་ལ། དེ་བཞིན་
གཤེགས་པ་འབྱུང་བ་སོགས་བཞིས་བསྡུས་པའི་ཆོས་རྟོགས་ཤིང༌། ཕན་པ་ལ་སོགས་པའི་
མཛད་པ་ཉེ་བར་སྒྲུབ་པའི་བྱང་སེམས་ཀྱི་རྣལ་འབྱོར་ཆོས་ཅན། ཐེག་ཆེན་གྱི་གཞི་ཤེས་སྦྱོར་
བའི་མ་ཁྱབ་ཁྱབ་ཆེ་མི་སྲིད་གསུམ་གཅོད་ནུས་ཏེ། ཐེག་ཆེན་གྱི་གཞི་ཤེས་སྦྱོར་བ་ཡིན་ན་
ཁྱོད་ཡིན་པས་ཁྱབ། ཁྱོད་གཞི་ཤེས་སྦྱོར་བའི་མཚན་གཞི་ལ་གྲུབ་པའི་ཕྱིར། རྣམ་ཐར་སྒོ་
གསུམ་སོགས་ལམ་གྱི་ཆོས་རྟོགས་ཤིང་སྐྱབས་ལ་སོགས་པའི་མཛད་པ་སྒྲུབ་པའི་བྱང་
སེམས་ཀྱི་རྣལ་འབྱོར་གྱིས། གཏིང་དཔག་དཀའ་བའི་སྦྱོར་བ་ལམ་ཤེས་ཀྱི་སྦྱོར་བ་མཚོན་
པར་བྱེད་དོ། །མཐོང་ཆོས་བདེར་གནས་སོགས་རྣམ་པའི་ཆོས་རྟོགས་ཤིང་ཆོས་སྟོན་པའི་
མཛད་པ་སྒྲུབ་པའི་བྱང་སེམས་ཀྱི་རྣལ་འབྱོར་གྱིས། ཚད་མེད་པའི་སྦྱོར་བ་རྣམ་མཁྱེན་གྱི་
སྦྱོར་བར་མཚོན་པར་བྱེད་དོ། ཁྱད་མཚན་གྱིས་ཁྱད་པར་དུ་འཕགས་པར་མཚོན་པར་བྱེད་དེ།
འོག་ཏུ་འཆད་དོ། །མཚན་ཉིད་བཤད་པ་ལ་དགོས་པ་ཡོད་དེ། མཁྱེན་གསུམ་གྱི་སྦྱོར་བའི་ངོ་
བོ་བདེ་བླག་ཏུ་རྟོགས་པའི་ཆེད་ཡིན་པའི་ཕྱིར། འོ་ན་མཚན་ཉིད་བཞི་བསྟན་པ་ལ་དགོས་པ་
ཅི་ཡོད་ཅེ་ན། བཞིར་བསྟན་པ་ལ་དགོས་པ་ཡོད་དེ། ཤེས་མཚན་དང་བྱེད་མཚན་གཉིས་
- 3 [] 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་སྦྱོར་བ་ལ་རང་དོན་མཁྱེན་པ་དང༌། གཞན་དོན་ཕྲིན་ལས་ལྡན་པར་བསྟན། ཁྱད་
མཚན་གྱིས་དམན་ལམ་ལ་སངས་རྒྱས་སྐྱེད་པའི་ནུས་པ་དང་མི་ལྡན་པར་བསྟན། ངོ་བོ་ཉིད་
མཚན་གྱིས་སྦྱོར་བའི་ཐ་སྙད་འཇུག་པའི་གཞི་བསྟན་པས་རྫོགས་པའི་བྱང་ཆུབ་དོན་གཉེར་
རྣམས་ཐེག་ཆེན་གྱི་སྦྱོར་བ་བསྒོམ་པ་ལ་སྤྲོ་བ་འཇུག་པའི་ཕྱིར། སྔོན་དུ་འགྲོ་བའི་དོན་ཡང་
འདི་ཡིན་ནོ། །ཤིན་ཏུ་རྟོགས་པར་དཀའ་བའི་ཚུལ། །ཉུང་ངུའི་ཚིག་གིས་དོན་གསལ་བར།།
འབྱེད་མཁས་ཁོ་བོའི་ལེགས་བཤད་འདི། །རྒྱལ་མཚན་ཀུན་ལ་གདགས་པར་རིགས། །
གཉིས་པ་ལ། མཚམས་སྦྱར། མདོར་བསྟན། རྒྱས་པར་བཤད། མཇུག་ བསྡུ་
བ་དང་བཞི་ལས་དང་པོ་ནི། ཤེས་བྱ་ཆོས་ཅན། སྐྱོན་གྱི་འོག་ཏུ་སྦྱོར་བ་དེ་དག་གི་མཚན་
ཉིད་འཆད་པ་ལ་རྒྱུ་མཚན་ཡོད་དེ། གོ་རིམ་བཞིན་དུ་ཡོན་ཏན་དང་སྐྱོན་བླང་བ་དང་དོར་
བས་སྦྱོར་བ་རྣམས་སྒོམ་པར་བྱ་བ་ནི་མཚན་ཉིད་ཤེས་པ་སྔོན་དུ་འགྲོ་བ་ཅན་ཡིན་པས་སོ།།
གཉིས་པ་ནི། ཐེག་ཆེན་གྱི་སྦྱོར་བའི་མཚན་ཉིད་ནི་རྣམ་པ་བཞིར་ཤེས་པར་བྱའོ། །ཇི་ལྟར་ཞེ་
ན༑ མཚན་ཉིད་ཀྱི་སྒྲ་བྱེད་པར་སྒྲུབ་པས་འདིས་སྦྱོར་བ་རྣམས་མཚོན་པར་བྱེད་པས་ན་
མཚན་ཉིད་དེ། ཤེས་པའི་མཚན་ཉིད་དང་། ཁྱད་པར་གྱི་མཚན་ཉིད་དང༌། བྱེད་པའི་མཚན་
ཉིད་དང་གསུམ་ཡིན་ལ། མཚན་ཉིད་ཀྱི་སྒྲ་ལས་སུ་སྒྲུབ་པས་སྦྱོར་བ་དེ་རྣམས་མཚོན་པར་བྱ་
བའི་ངོ་བོ་ཉིད་ཡིན་པས། ངོ་བོ་ཉིད་ཀྱི་མཚན་ཉིད་དེ་བཞིའོ། །ངག་དོན། ཐེག་ཆེན་སྦྱོར་
བའི་མཚན་ཉིད་ཆོས་ཅན། ཁྱོད་ལ་རྣམ་པ་བཞིར་ཡོད་དེ། ཁྱོད་ལ་བྱེད་སྒྲུབ་གསུམ། ལས་
སྒྲུབ་གཅིག་ཏུ་ཡོད་པའི་ཕྱིར། །
གཉིས་པ་ལ་ཤེས་པའི་མཚན་ཉིད་རྒྱས་པར་བཤད། ཁྱད་པར་མཚན་ཉིད་
རྒྱས་པར་བཤད། བྱེད་པའི་མཚན་ཉིད་རྒྱས་པར་བཤད། ངོ་བོ་ཉིད་མཚན་རྒྱས་པར་བཤད་
པ་དང་བཞི། དང་པོ་ལ། གཞི་ཤེས་པའི་ཤེས་མཚན་བཤད། ལམ་ཤེས་པའི་ཤེས་མཚན་
- { [） 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བཤད། རྣམ་པ་ཤེས་པའི་ཤེས་མཚན་བཤད་པ་དང་གསུམ། དང་པོ་ལ། མཚམས་སྦྱར་བ་
དང༌། ཚིག་དོན་འགྲེལ་པ་གཉིས་ལས། དང་པོ་ནི། དེ་ལ་ཤེས་པའི་མཚན་ཉིད་ནི། ཐམས་
ཅད་མཁྱེན་པ་ཉིད་གསུམ་གྱི་དབྱེ་བ་ཐ་དད་པ་ལ་རེ་ཤིག་ཐམས་ཅད་ཤེས་པ་ཉིད་ཀྱི་སྒོ་ནས་
ཤེས་མཚན་འཆད་པའི་རྒྱུ་མཚན་ཡོད་དེ། དང་པོར་གཞིའི་གནས་ཚུལ་ཉམས་སུ་ལེན་པའི་
ཕྱིར། གཉིས་པ་ནི། ཤེས་པའི་མཚན་ཉིད་ཐམས་ཅད་ཤེས་པ་ཉིད་ཀྱིས་བསྡུས་པ་ཡིན་ནོ།།
དེའི་རྒྱུ་མཚན། ཤེས་པའི་རྣམ་པའི་བྱེ་བྲག་བཅུ་དྲུག་གང་རུང་གི་ངོ་བོར་གྱུར་པའི་བྱང་
སེམས་ཀྱི་རྣལ་འབྱོར་དག་གི །དོན་བྱེད་ནུས་པས་དངོས་པོ་མཚོན་པའི་ཚུལ་བཞིན་དུ་ཐེག་
ཆེན་གྱི་ཐམས་ཅད་ཤེས་པ་ཉིད་ཀྱི་སྦྱོར་བ་རྣམས་ཇི་ལྟ་བ་བཞིན་མཚོན་པས་སོ། །བཅུ་དྲུག་
པོ་གང་ཞེ་ན། དེ་བཞིན་གཤེགས་པ་འབྱུང་བར་རྟོགས་པ་དང་། འཇིག་རྟེན་འཇིག་པ་མེད་
པར་རྟོགས་པ་དང༌། སེམས་ཅན་གྱི་སེམས་ཀྱི་སྤྱོད་པ་རྟོགས་པ་དང་། སེམས་ནང་དུ་བསྡུས་
པ་རྟོགས་པ་དང་། སེམས་ཕྱིར་རྣམ་པར་གཡེང་བ་རྟོགས་པ་དང་། སེམས་འདོད་ཆགས་དང་
བཅས་པ་ལ་སོགས་པ་རྟོགས་པ་དང་། སོགས་པ་ཞེས་བྱ་བའི་སྒྲས་བསྡུས་པ་སེམས་འདོད་
ཆགས་དང་བྲལ་བ་རྟོགས་པ་དང༌། སེམས་རྒྱ་ཆེན་པོ་རྟོགས་པ་དང་། སེམས་ཆེན་པོར་གྱུར་
པ་རྟོགས་པ་དང་། སེམས་ཚད་མེད་པ་རྟོགས་པ་དང་། སེམས་དོན་དམ་པར་བསྟན་དུ་མེད་
པ་རྟོགས་པ་དང༌། སེམས་དོན་དམ་པར་ལྟར་མེད་པ་རྟོགས་པ་དང༌། སེམས་གཡོ་བ་ལ་
སོགས་པ་འཁྲུལ་གཞི་ཕུང་པོ་ལྔ་ལ་བརྟེན་པར་རྟོགས་པས་སོ། །གཡོ་བ་ལ་སོགས་པ་ལུང་
མ་བསྟན་གྱི་ལྟ་བའི་མིང་ཡིན་པས། ལུང་མ་བསྟན་གྱི་ལྟ་བ་ལ་བསྡུ་ན་རྣམ་པ་བཅུ་བཞི་སྟེ།
རྩ་བ་ཤེས་རབ་ལས། གང་འདས་ཕན་ཆད་འདས་སོགས་དང༌། །རྟག་ལ་སོགས་པར་ལྟ་བ་
དང༌། །མྱ་ངན་འདས་དང་ཕྱི་མཐའ་དང་། །སྔོན་གྱི་མཐའ་ལ་བརྟེན་པ་ཡིན། །ཞེས་གསུངས་
པས། བདག་དང་འཇིག་རྟེན་རྟག་པ་དང༌། མི་རྟག་པ་དང་། གཉིས་ཀ་དང་། གཉིས་ཀ་མ་
-3 {] ༡ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པར་ལྟ་བ་སྟེ། སྔོན་གྱི་མཐའ་ལ་བརྟེན་པ་བཞི། བདག་དང་འཇིག་རྟེན་མཐའ་དང་ལྡན་
པ་དང༌། མི་ལྡན་པ་དང་། གཉིས་ཀ་དང་། གཉིས་ཀ་མ་ཡིན་པར་ལྟ་བ་སྟེ། ཕྱི་མའི་མཐའ་
ལ་བརྟེན་པ་བཞི། དེ་བཞིན་གཤེགས་པ་ གྲོངས་ནས་འབྱུང་བ་དང་། མི་འབྱུང་བ་དང༌།
གཉིས་ཀ་དང༌། གཉིས་ཀ་མ་ཡིན་པར་ལྟ་བ་སྟེ། མྱང་འདས་ལ་བརྟེན་པ་བཞི། ལུས་སྲོག་
གཅིག་དང༌། ཐ་དད་དུ་ལྟ་བ་སྟེ། ལུས་སྲོག་ལ་བརྟེན་པ་གཉིས་སོ། །དེ་དག་ལ་ལུང་མ་
བསྟན་གྱི་ལྟ་བ་ཞེས་བརྗོད་པའི་རྒྱུ་མཚན་ཡོད་དེ། ཕྱི་རོལ་པའི་སྟོན་པ་རྣམས་ཀྱིས་བཅོམ་
ལྡན་འདས་ལ་འཇིག་རྟེན་མཐའ་དང་ལྡན་ནམ་མི་ལྡན་ཞེས་ཞུས་པ་ན། ལན་ལུང་དུ་མ་
བསྟན་པའི་ཕྱིར་ལྟ་བ་དེ་དག་ལ་ལུང་མ་བསྟན་གྱི་ལྟ་བ་ཞེས་བྱའོ། །ལན་ལུང་དུ་མི་སྟོན་པའི་
རྒྱུ་མཚན་ཡོད་དེ། དེ་དག་བདག་ལས་བརྩམས་པའི་དྲི་བ་ཡིན་པས་ཁྱད་གཞི་བདག་མེད་
པའི་ཕྱིར། འོ་ན་བདག་མེད་དུ་བསྟན་པར་རིགས་སོ་ཞེ་ན། མ་ཡིན་ཏེ། ཕྱི་རོལ་པ་དེ་དག་རེ་
ཤིག་བདག་མེད་བསྟན་པའི་སྣོད་མ་ཡིན་པས་བསྟན་ཀྱང་དོན་དུ་མི་འགྱུར་བའི་ཕྱིར། དེ་
སྐད་དུ་ཡང་། རིན་ཆེན་ཕྲེང་བ་ལས། འཇིག་རྟེན་མཐའ་དང་ལྡན་ནམ་ཞེས། །ཞུས་ན་རྒྱལ་
བ་མི་གསུང་བཞུགས། །གང་ཕྱིར་དེ་ལྟར་ཟབ་པའི་ཆོས། །སྣོད་མིན་འགྲོ་ལ་མི་གསུང་བ།།
དེ་ཉིད་ཕྱིར་ན་མཁས་རྣམས་ཀྱིས། །ཀུན་མཁྱེན་ཐམས་ཅད་མཁྱེན་པར་ཤེས། །ཞེས་སོ།།
བཅུ་བཞིའི་སྒོ་ནས་དྲི་བ་བྱེད་པའི་རྒྱུ་མཚན་ཡོད་དེ། དཔྱོད་ལྡན་གྱི་དྲི་བ་ནི། ཀུན་ནས་ཉོན་
མོངས་ཀྱི་ཕྱོགས་དང༌། རྣམ་བྱང་གི་ཕྱོགས་གཉིས་ཡིན་ལ། ཀུན་ནས་ཉོན་མོངས་ཀྱི་ཕྱོགས་
ནས་བདག་དང་འཇིག་རྟེན་རྟག་མི་རྟག་སོགས་བཅུ་དང༌། རྣམ་བྱང་གི་ཕྱོགས་ལ་དེ་བཞིན་
གཤེགས་པ་གྲོངས་ནས་འབྱུང་མི་འབྱུང་སོགས་བཞི་དྲིས་པའི་ཕྱིར། ཀུན་ནས་ཉོན་མོངས་ཀྱི་
ཕྱོགས་ལ་བཅུའི་སྒོ་ནས་དྲི་བའི་རྒྱུ་མཚན་ཡོད་དེ། དེ་ཡང་བདག་གི་ངོ་བོ་དང༌། སྣོད་ཀྱི་
འཇིག་རྟེན་གཉིས་སུ་ངེས་པས་བདག་དང་འཇིག་རྟེན་གཉིས་ལས་བརྩམས་ཏེ་དྲིས་ཤིང་།
- 3
| [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
དེ་དག་གི་སྔོན་གྱི་མཐའ་ཤེས་པར་འདོད་ནས་རྟག་མི་རྟག་སོགས་བཞི་དང་། ཕྱི་མཐའ་ཤེས་
པར་འདོད་ནས་མཐའ་དང་ལྡན་མི་ལྡན་སོགས་བཞི་དང༌། བདག་གི་རང་བཞིན་རྟོགས་པར་
དཀའ་བས་ལུས་སྲོག་ལ་བརྟེན་པ་གཉིས་དྲིས་པའི་ཕྱིར། འཇིག་རྟེན་ལ་ད་ལྟར་བ་ལས་
བརྩམས་པའི་དྲི་བ་མི་དགོས་པའི་རྒྱུ་མཚན་ཡོད་དེ། ད་ལྟར་བའི་འཇིག་རྟེན་མངོན་སུམ་དུ་
དམིགས་པས་རྟོགས་པར་སླ་བའི་ཕྱིར། དེ་བཞིན་གཤེགས་པའི་སྔོན་མཐའ་མི་དཔྱོད་པ་ལ་
རྒྱུ་མཚན་ཡོད་དེ། གྲོལ་བ་པོའི་བདག་གི་སྔོན་མཐའ་དཔྱད་པས་གྲོལ་བའི་སྔོན་མཐའ་
དཔྱད་པར་འགྱུར་བའི་ཕྱིར། གྲོལ་བའི་ཕྱི་མཐའ་དཔྱོད་པ་ལ་རྒྱུ་མཚན་ཡོད་དེ། གྲོལ་བའི་
ཕྱི་མཐར་བདག་འཇུག་མི་འཇུག་མི་མཐུན་པའི་ཕྱིར། དེ་ལ་བདག་དང་འཇིག་རྟེན་རྟག་པར་
ལྟ་བ། བདག་དང་འཇིག་རྟེན་མཐའ་དང་མི་ལྡན་པར་ལྟ་བ། དེ་བཞིན་གཤེགས་པ་གྲོངས་
ནས་འབྱུང་བར་ལྟ་བ་རྣམས་ལ་གཡོ་བ་ཞེས་བྱ་སྟེ། རྟག་པའི་ངོ་བོ་གཅིག་ཞིག་ནས་ཀྱང་མི་
གསལ་བའི་ཚུལ་གྱིས་ཡོད་པས་གཡོ་བར་འདོད་པའི་ཕྱིར། ངོ་བོ་ནི་རྟག་པར་ལྟ་བ་གང་ཟག་
གྲངས་ཅན་ལྟ་བུའི་རྒྱུད་ལ་ཡོད། བདག་དང་འཇིག་རྟེན་མི་རྟག་པར་ལྟ་བ། བདག་དང་
འཇིག་རྟེན་མཐའ་དང་ལྡན་པར་ལྟ་བ་དང་། དེ་བཞིན་གཤེགས་པ་གྲོངས་ནས་མི་འབྱུང་བར་
ལྟ་བ་རྣམས་ལ་འདུ་བ་ཞེས་བྱ་སྟེ། སྐྱིད་སྡུག་ལ་ལེགས་ཉེས་ཐམས་ཅད་ཚེ་འདི་ལ་འདུ་བར་
འདོད་པའི་ཕྱིར། ངོ་བོ་ནི་ཆད་པར་ལྟ་བ། གང་ཟག་རྒྱང་འཕེན་པ་ལྟ་བུའི་རྒྱུད་ལ་ཡོད།
བདག་དང་འཇིག་རྟེན་རྟག་དང་མི་རྟག་གཉིས་ཀར་ལྟ་བ། བདག་དང་འཇིག་རྟེན་མཐའ་
དང་ལྡན་མི་ལྡན་ གཉིས་ཀར་ལྟ་བ། དེ་བཞིན་གཤེགས་པ་གྲོངས་ནས་འབྱུང་མི་འབྱུང་
གཉིས་ཀར་ལྟ་བ་རྣམས་ལ་བཀྲམ་པ་ཞེས་བྱ་སྟེ། རང་བཞིན་དང་གནས་སྐབས་སོ་སོར་
བཀྲམ་ནས་སྨྲ་བའི་ཕྱིར། ངོ་བོ་ནི་སྒྲོ་འདོགས་པའི་ལྟ་བ་ཡིན་ལ། གང་ཟག་གཅེར་བུ་བ་ལྟ་
བུ་ལ་ཡོད། བདག་དང་འཇིག་རྟེན་རྟག་མི་རྟག་གཉིས་ཀར་མ་ཡིན་པར་ལྟ་བ། བདག་དང་
བརང་
-3 |
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇིག་རྟེན་མཐའ་དང་ལྡན་མི་ལྡན་གཉིས་ཀ་མ་ཡིན་པར་ལྟ་བ། དེ་བཞིན་གཤེགས་པ་
གྲོངས་པ་ནས་འབྱུང་མི་འབྱུང་གཉིས་ཀ་མ་ཡིན་པར་ལྟ་བ་རྣམས་ལ་བཅུམ་པ་ཞེས་བྱ་སྟེ། དེ་
ཉིད་དང་གཞན་ཉིད་དུ་བརྗོད་དུ་མེད་པར་འདོད་པའི་ཕྱིར། ངོ་བོ་སྐུར་པ་འདེབས་པའི་ལྟ་
བ༑ གང་ ཟག་ནི་ གནས་མ་བུ་པ་ ལྟ་བུ་ལ་ཡོད། ལུས་སྲོག་གཅིག་ཏུ་ལྟ་བ་ནི། བདག་
གཟུགས་ཅན་དུ་ལྟ་བ་ཡིན་ལ། གང་ཟག་བྱེ་བྲག་པ་ལྟ་བུའི་རྒྱུད་ལ་ཡོད། ཐ་དད་དུ་ལྟ་བ་ནི་
ལུས་ཀྱང་སྲོག་མ་ཡིན། སྲོག་ཀྱང་ལུས་མ་ཡིན་པར་ལྟ་བ་སྟེ། གང་ཟག་གྲངས་ཅན་ལྟ་བུ་ལ་
ཡོད། ལུས་སྲོག་ཐ་དད་དུ་ལྟ་བ་གྲངས་ཅན་ལ་སྦྱོར་བ་མི་འཐད་དེ། གྲངས་ཅན་ཤེས་བྱ་
ཐམས་ཅད་གཙོ་བོའི་ངང་དུ་གཅིག་ཅར་འདོད་པའི་ཕྱིར། ཞེ་ན། མ་ཡིན་ཏེ། ཤེས་རིག་དང་
གཟུགས་ཅན་རྣམས་ཐ་དད་དུ་འདོད་པའི་ཕྱིར་དང༌། ཤེས་རིག་དང་རང་བཞིན་ཐ་དད་དུ་
ཤེས་པ་ལས་གྲོལ་བར་སྨྲ་བའི་ཕྱིར། ཁ་ཅིག་འཇིག་རྟེན་མཐའ་དང་ལྡན་པར་ལྟ་བ་རྟག་ལྟ་
ཡིན་ལ། གྲངས་ཅན་གྱི་རྒྱུད་ལ་ཡོད་ཅེས་སྨྲ་བ་ནི་ཚིག་ཙམ་ལ་འཁྲུལ་པའི་རྨོངས་པ་སྟེ། ཀླུ་
སྒྲུབ་ཀྱིས། གལ་ཏེ་སྔ་མ་འཇིག་འགྱུར་ཞིང་། །ཕུང་པོ་འདི་ལ་བརྟེན་བྱས་ནས། །ཕུང་པོ་དེ་
ནི་མི་འབྱུང་ན། །དེས་ན་འཇིག་རྟེན་མཐའ་ཡོད་འགྱུར། །གལ་ཏེ་སྔ་མ་མི་འཇིག་ཅིང་།།
ཕུང་པོ་འདི་ལ་བརྟེན་བྱས་ནས། །ཕུང་པོ་དེ་ནི་མི་འབྱུང་ན། །དེས་ན་འཇིག་རྟེན་མཐའ་མེད་
འགྱུར། །ཞེས་གསུངས་སོ། །གཡོ་བ་དང་བཀྲམ་པ་དང་། ལུས་སྲོག་གཅིག་ཏུ་ལྟ་བ་རྣམས་
ཡུལ་ལ་སྒྲུབ་པས་འཇུག །འདུ་བ་དང་། བཅུམ་པ་དང༌། ལུས་སྲོག་ཐ་དད་དུ་ལྟ་བ་རྣམས་
དགག་པས་འཇུག་གོ །དེས་ན་བདག་ནི་རྟག་གཅིག་རང་དབང་ཅན་གྱིས་ཁྱད་པར་དུ་བྱས་
པའི་གང་ཟག་གོ །འཇིག་རྟེན་དེ་དང་ལྡན་པའི་ཕུང་པོའོ། །སྲོག་ནི་བདག་གི་མིང་གི་རྣམ་
གྲངས་སོ། །མཐའ་ནི་ཕྱི་མཐའོ། །མཐའ་ཡོད་པ་ནི་ཟད་མཐའ་ཡོད་པ་དང་། མེད་པ་ནི་ཟད་
མཐའ་མེད་པ་སྟེ། འཁོར་བ་ལ་མཐའ་ཡོད་མེད་དང་འདྲའོ། །སྤྲོས་པས་ཆོག་གོ །ངག་དོན།
ཐ3 1 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༩
ལུང་མ་བསྟན་གྱི་ལྟ་བ་བཅུ་བཞི་པོ་འཁྲུལ་གཞི་ཕུང་པོ་ལྔ་ལ་བརྟེན་པར་རྟོགས་པའི་བྱང་
སེམས་ཀྱི་རྣལ་འབྱོར་ཆོས་ཅན། གཞི་ཤེས་ཀྱི་སྦྱོར་བ་ཡིན་ཏེ། གཞིའི་གནས་ཚུལ་རྟོགས་
པའི་བྱང་སེམས་ཀྱི་རྣལ་འབྱོར་ཡིན་པའི་ཕྱིར། གཡོ་བ་ལ་སོགས་པ་དེ་བཞིན་ཉིད་ཀྱི་རྣམ་པ་
ཅན་དང་དེ་བཞིན་གཤེགས་པས་དེ་བཞིན་ཉིད་རྟོགས་པ་དེ་གཞན་ལ་བསྟན་ཅིང་བཏགས་
པ་རྟོགས་པ་ཞེས་བྱ་བ་འདི་རྣམས་སོ། ། །
གཉིས་པ་ལ། མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་
ནི༑ དེའི་འོག་ཏུ་ལམ་ཤེས་པ་ཉིད་ཀྱི་སྒོ་ནས་ཤེས་མཚན་འཆད་དོ། །གཉིས་པ་ནི། ཤེས་
པའི་མཚན་ཉིད་ལམ་ཤེས་པ་ཉིད་ཀྱིས་བསྡུས་པ་ཡིན་ནོ། །དེའི་རྒྱུ་མཚན། ཤེས་པའི་རྣམ་
པའི་ཁྱད་པར་བཅུ་དྲུག་གང་རུང་གི་ངོ་བོར་གྱུར་པའི་བྱང་སེམས་ཀྱི་རྣལ་འབྱོར་དག་གིས་ཇི་
ལྟ་བ་བཞིན་དུ་ལམ་ཤེས་པ་ཉིད་ཀྱི་སྦྱོར་བ་དག་མཚོན་པས་ནའོ། །བཅུ་དྲུག་གང་ཞེ་ན།
རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང༌། སྨོན་པ་མེད་པ་རྟོགས་པ་
དང༌། སྐྱེ་བ་མེད་པ་དང༌། འགག་པ་མེད་པ་རྟོགས་པ་དང༌། སོགས་པ་ཞེས་བྱ་བའི་སྒྲས་
བསྡུས་པ་དོན་དམ་པར་ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པ་དང་།
དངོས་པོ་མེད་པ་དང༌། ངོ་བོ་ཉིད་དང༌། དོན་དམ་པར་རྟེན་མེད་པ་དང་། ནམ་མཁའ་དང་
འདྲ་བའི་མཚན་ཉིད་དེ་དྲུག་དང་། ཆོས་ཉིད་རྣམ་པར་འཁྲུག་པ་མེད་པ་དང་། འདུ་མི་བྱེད་པ་
དང༌། རྣམ་པར་མི་རྟོག་པ་དང་། རབ་ཏུ་དབྱེ་བ་དང་། མཚན་ཉིད་མེད་པ་རྟོགས་པ་ཞེས་བྱ་
བ་འདི་རྣམས་སོ། །
གསུམ་པ་ལ། མཚམས་སྦྱར་བ། ཚིག་དོན་འགྲེལ་པ་གཉིས། དང་པོ་ནི། དེའི་
འོག་ཏུ་རྣམ་པ་ཐམས་ཅད་མཁྱེན་པ་ཉིད་ཀྱི་སྒོ་ནས་ཤེས་མཚན་འཆད་དོ། །གཉིས་པ་ནི།
ཤེས་པའི་མཚན་ཉིད་རྣམ་པ་ཐམས་ཅད་མཁྱེན་པ་ཉིད་ཀྱིས་བསྡུས་པ་ཡིན་ནོ། །དེའི་རྒྱུ་
-3 13 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན། ཤེས་པའི་རྣམ་པའི་བྱེ་བྲག་བཅུ་དྲུག་གི་ངོ་བོར་གྱུར་པའི་བྱང་སེམས་ཀྱི་རྣལ་འབྱོར་
དག་གིས་ཇི་ལྟ་བ་བཞིན་དུ་རྣམ་པ་ཐམས་ཅད་མཁྱེན་པ་ཉིད་ཀྱི་སྦྱོར་བ་དག་མཚོན་པས་
ནའོ། །བཅུ་དྲུག་པོ་གང་ཞེ་ན། དེ་བཞིན་གཤེགས་པ་དེ་ཉིད་ཀྱི་ཆོས་ལ་མངོན་པར་བརྟེན་
ནས་གནས་པ་རྟོགས་པ་དང་། དེ་བཞིན་གཤེགས་པ་ལ་གུས་པར་བྱ་བ་དང་། བླ་མར་བྱ་བ་
དང་། མཉེས་པར་བྱ་བ་དང༌། མཆོད་པ་དང༌། དོན་དམ་པར་བྱེད་པ་མེད་པ་ཉིད་དང༌།
ཐམས་ཅད་དུ་འགྲོ་བ་དང་། མ་མཐོང་བའི་དོན་སྟོན་པར་མཛད་པ་ཤེས་པ་དང་། འཇིག་རྟེན་
སྟོང་པ་ཉིད་ཀྱི་རྣམ་པ་དང་། ཞེས་པས་མདོར་བསྟན་ནས་རྒྱས་པར་བཤད་ནས་བརྗོད་པར་
མཛད་དོ། །གང་ན། འཇིག་རྟེན་སྟོང་པ་ཉིད་དུའོ། །དགོས་པ་སྔར་འཁོར་དུ་མ་བསྡུས་པ་
རྣམས་བསྡུས་ན་ཐོས་བསམ་གྱིས་ཤེས་རབ་བསྐྱེད་པའི་ཕྱིར་དུའོ། །ཤེས་པར་མཛད་དོ།།
གང་ན། འཇིག་རྟེན་སྟོང་པ་ཉིད་དུའོ། །དགོས་པ་ནི། འཁོར་དུ་བསྡུས་པ་རྣམས་ལ་འཇིག་
རྟེན་པའི་བསྒོམ་བྱུང་གི་ཤེས་རབ་བསྐྱེད་དེ་སྨིན་པའི་ཕྱིར་དུའོ། །མཐོང་བར་མཛད་དོ།།
གང་ན། འཇིག་རྟེན་སྟོང་པ་ཉིད་དུའོ། །དགོས་པ་ནི་སྨིན་པ་རྣམས་ལ་འཇིག་རྟེན་ལས་
འདས་པའི་རྟོགས་པ་བསྐྱེད་དེ་རྣམ་པར་གྲོལ་བའི་ཕྱིར་དུའོ། ཁ་ཅིག་ཉན་རང་གི་རིགས་
ཅན་རྣམས་ལ་ཐམས་ཅད་ཤེས་པའི་སྒོ་ནས་འཇིག་རྟེན་སྟོང་པ་ཉིད་དུ་བརྗོད་དོ། །ཆེད་དུ་བྱ་
བ་ལ་ཞུགས་པ་བྱང་སེམས་རྣམས་ལ་ལམ་ཤེས་ཀྱི་སྒོ་ནས་འཇིག་རྟེན་སྟོང་པ་ཉིད་དུ་ཤེས་
པར་མཛད། ཆེད་དུ་བྱ་བ་ཐོབ་པ་སངས་རྒྱས་རྣམས་ལ་རྣམ་མཁྱེན་གྱི་སྒོ་ནས་འཇིག་རྟེན་
སྟོང་པ་ཉིད་དུ་མཐོང་བར་མཛད་དོ། །ཞེས་ཟེར་རོ། །ངག་དོན། འཇིག་རྟེན་སྟོང་པ་ཉིད་དུ་
བརྗོད་ པ་དང༌། ཤེས་ པ་ དང༌། མཐོང་བར་མཛད་པ་ཆོས་ཅན། དགོས་པ་ཡོད་དེ། ཐོས་
བསམ་སྒོམ་གསུམ་གྱི་སྒོ་ནས་གདུལ་ བྱ་རྣམས་སྨིན་གྲོལ་ལ་འགོད་པར་བྱ་བའི་ཕྱིར།
བསམ་གྱིས་མི་ཁྱབ་པ་ཉིད་དུ་སྟོན་པ་དང་། ཞི་བ་ཉིད་དུ་སྟོན་པ་དང་། དོན་དམ་པར་འཇིག་
- 3
| 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རྟེན་འགོག་པ་དང་འདུ་ཤེས་འགོག་པ་རྟོགས་པ་ཞེས་བྱ་བ་འདི་རྣམས་སོ། །
གཉིས་པ་མཚན་ཉིད་རྒྱས་པར་བཤད་པ་ལ། སྤྱི་གཞུང་གཉིས་ལས། དང་པོ་
ནི༑ ཁྱད་མཚན་སྨོས་པ་ལ་དགོས་པ་ཡོད་དེ། ཐེག་ཆེན་གྱི་སྦྱོར་བ་དེ་ཉན་རང་གི་སྦྱོར་བ་
ལས་ཁྱད་པར་དུ་འཕགས་པར་རྟོགས་པའི་ཆེད་ཡིན་པའི་ཕྱིར། མཚོན་ཚུལ་ཁ་ཅིག་ན་རེ།
བསམ་གྱིས་མི་ཁྱབ་པ་སོགས་ཆོས་ཀྱི་བདག་མེད་རྟོགས་པའི་རྣལ་འབྱོར་གྱིས་ལམ་ཤེས་
དང་རྣམ་མཁྱེན་གྱི་སྦྱོར་བ་ཉན་རང་གི་སྦྱོར་བ་ལས་ཁྱད་པར་དུ་འཕགས་པར་མཚོན་པར་
བྱེད་པས་ཁྱད་མཚན་དུ་འཇོག་གོ་ཞེ་ན། དེ་མི་འཐད་དེ། ཉན་རང་གི་སྦྱོར་བ་ལས་ཁྱད་པར་
དུ་འཕགས་ན་བསམ་གྱིས་མི་ཁྱབ་པ་ལ་སོགས་པ་ཆོས་ཀྱི་བདག་མེད་རྟོགས་པའི་རྣལ་
འབྱོར་ཡིན་པས་མ་ཁྱབ་པའི་ཕྱིར། རང་ལུགས་ལ། བསམ་གྱིས་མི་ཁྱབ་པ་སོགས་ཆོས་ཀྱི་
བདག་མེད་རྟོགས་པའི་ཁྱད་པར་དུ་བྱས་པའི་བྱང་སེམས་ཀྱི་རྣལ་འབྱོར་གྱི་ལམ་ཤེས་དང༌།
རྣམ་མཁྱེན་གྱི་སྦྱོར་བ་ཉན་རང་གི་སྦྱོར་བ་ལས་ཁྱད་པར་དུ་འཕགས་པའི་ཐེག་ཆེན་གྱི་སྦྱོར་
བར་མཚོན་ལ། འདི་ཡང་མ་ཁྱབ་ཁྱབ་ཆེས་མི་སྲིད་གསུམ་དང་བྲལ་བའི་མཚན་ཉིད་དོ།།
གཞི་ཤེས་ཀྱི་ཁྱད་མཚན་མི་སྟོན་པའི་རྒྱུ་མཚན་ཅི་ཞེ་ན། ཁ་ཅིག་གཞི་ཤེས་ཀྱི་ཁྱད་མཚན་དུ་
མི་སྟོན་པའི་རྒྱུ་མཚན་ཡོད་དེ། ཉན་རང་གི་གཞི་ཤེས་སྦྱོར་བ་ལ་ཁྱད་མཚན་མེད་ཅིང་ཐེག་
ཆེན་གྱི་གཞི་ཤེས་སྦྱོར་བ་ནི་ལམ་ཤེས་སྦྱོར་བའི་ཁོངས་སུ་འདུས་པའི་ཕྱིར་ཞེ་ན། གཞི་ཤེས་
སྦྱོར་བའི་ཤེས་མཚན་ཡང་སྟོན་མི་རིགས་པར་ཐལ། ཉན་རང་གི་གཞི་ཤེས་སྦྱོར་བ་ལ་ཤེས་
མཚན་མེད་ཅིང་། ཐེག་ཆེན་གྱི་གཞི་ཤེས་སྦྱོར་བ་ལམ་ཤེས་ཀྱི་སྦྱོར་བའི་ཁོངས་སུ་གཏོགས་
པའི་ཕྱིར། སློབ་དཔོན་གྱི་དགོངས་པ་ནི། ཤེས་མཚན་གྱིས་མི་ལྡན་རྣམ་གཅོད་དུ་མཚོན་
ཞིང་། ཁྱད་མཚན་གྱིས་གཞན་ལྡན་རྣམ་གཅོད་ཀྱིས་མཚོན་པས་གཞི་ཤེས་སྦྱོར་བའི་ཁྱད་
མཚན་ལ་མ་བརྟེན་ཏེ། གཞི་ཤེས་ཀྱི་སྦྱོར་བ་ཉན་རང་ལ་ཡང་ཡོད་པའི་ཕྱིར། འཕགས་པས་
-3 ！ 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞི་ཤེས་སྦྱོར་བ་ལ་ཡང་ཁྱད་མཚན་བཤད་དོ། །འདིར་མཐོང་ལམ་གྱི་ཁྱད་མཚན་བཤད་
པས། སྦྱོར་ལམ་དང་སྒོམ་ལམ་གྱི་ཁྱད་མཚན་ཡང་འགྲུབ་སྟེ། ཐེག་ཆེན་མཐོང་ལམ་གྱི་སྦྱོར་
བ་ཉན་རང་གི་སྦྱོར་བ་ལས་ཁྱད་པར་དུ་འཕགས་པར་བསྒྲུབས་པས། དེའི་རྒྱུར་གྱུར་པའི་
སྦྱོར་བ་དང༌། འབྲས་བུའི་སྦྱོར་བ་ཡང་ཉན་རང་གི་སྦྱོར་བ་ལས་ཁྱད་པར་དུ་འཕགས་པར་
འགྲུབ་པའི་ཕྱིར། མདོ་ནི། རབ་འབྱོར་སངས་རྒྱས་ཉིད་དང༌། དེ་བཞིན་གཤེགས་པ་ཉིད་
དང༌། རྣམ་པ་ཐམས་ཅད་མཁྱེན་པ་ཉིད་ནི་བསམ་གྱིས་མི་ཁྱབ་སྟེ། ཞེས་སོགས་སོ། །
གཉིས་པ་ ལ། མཚམས་སྦྱར། མདོར་བསྟན། རྒྱས་པར་བཤད་པ་དང་ གསུམ།
དང་པོ་ནི། ཤེས་བྱ་ཆོས་ཅན། ཤེས་པའི་མཚན་ཉིད་ཀྱི་འོག་ཏུ་བར་སྐབས་ཀྱི་ཚིགས་སུ་
བཅད་པས་ཁྱད་པར་གྱི་མཚན་ཉིད་འཆད་པ་ལ་རྒྱུ་མཚན་ཡོད་དེ། དེ་ལྟ་ན་བར་སྐབས་ཀྱི་
ཚིགས་སུ་བཅད་པ་དགུས་ཤེས་པའི་མཚན་ཉིད་སྤྱིའི་ངོ་བོ་ཉིད་དུ་བརྗོད་ནས། ཤེས་པའི་
རྣམ་པས་ཡོངས་སུ་བཅད་པ་རྣམས་ཀྱི་ཁྱད་པར་ཤེས་པར་བྱ་བ་ཡིན་པའི་ཕྱིར། གཉིས་པ་ནི།
ཁྱད་པར་གྱི་མཚན་ཉིད་ཡིན་ནོ། །གང་ན། བསམ་གྱིས་མི་ཁྱབ་པ་དང་མི་མཉམ་པ་ལ་
སོགས་པ་རྟོགས་པའི་ཁྱད་པར་གྱིས་ཁྱད་པར་དུ་བྱས་པའི་སྡུག་བསྔལ་ལ་སོགས་པའི་བདེན་
པའི་ཡུལ་ཅན་ཆོས་དང་རྗེས་སུ་ཤེས་པའི་བཟོད་པ་དང༌། ཤེས་པའི་མཚན་ཉིད་བཅུ་དྲུག་གི་
ངོ་བོར་གྱུར་པ་ཐེག་ཆེན་གྱི་སྦྱོར་བ་ནིའོ། །དེའི་རྒྱུ་མཚན། མཐོང་ལམ་གྱི་ངོ་བོར་གྱུར་པའི་
ལམ་ཤེས་པ་ཉིད་དང་སོགས་པས་རྣམ་མཁྱེན་གྱི་སྦྱོར་བ་ཉན་རང་གི་ལམ་ལས་ཁྱད་པར་དུ་
འཕགས་ པའི་ མཐོང་ལམ་ པའི་ སྦྱོར་བར་ མཚོན་པར་བྱེད་པས་སོ། །ངག་དོན། ཆོས་ ཀྱི་
བདག་མེད་མངོན་སུམ་དུ་རྟོགས་པས་ཁྱད་པར་དུ་བྱས་པའི་མཐོང་ལམ་པའི་ཡེ་ཤེས་ཆོས་
ཅན། ཁྱད་མཚན་ཡིན་ཏེ། ཉན་རང་གི་ལམ་ལས་ཁྱད་པར་དུ་འཕགས་པའི་མཐོང་ལམ་གྱི་
སྦྱོར་བ་ཇི་ལྟ་བ་བཞིན་མཚོན་བྱེད་ཡིན་པའི་ཕྱིར།
- 3 ] f} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གསུམ་པ་ལ་མཚམས་སྦྱར་བ་དང༌། ཚིག་དོན་འགྲེལ་པ་གཉིས་ལས། དང་པོ་
ནི༔ བསམ་མི་ཁྱབ་དང་ཞེས་སོགས་བར་སྐབས་ཀྱི་ཚིགས་སུ་བཅད་པ་གསུམ་ཆོས་ཅན།
ཁྱོད་སྨོས་པ་ལ་དགོས་པ་ཡོད་དེ། ཡང་བསམ་གྱིས་མི་ཁྱབ་པ་ལ་སོགས་པའི་ཁྱད་པར་གང་
ཡིན་ཞེ་ན། ལན་བསྟན་པའི་ཆེད་ཡིན་པའི་ཕྱིར། གཉིས་པ་ལ། དངོས་བསྟན་དང་། ཤུགས་
བསྟན་གཉིས། དང་པོ་ནི། ཡང་དག་པར་རྫོགས་པའི་སངས་རྒྱས་ལ་སོགས་པས་ལེགས་
པར་ཡོངས་སུ་གཟུང་བའི་ཤེས་རབ་ཀྱི་སྟོབས་ཀྱིས་བསམ་གྱིས་མི་ཁྱབ་པ་རྟོགས་པ་ཉིད་
དང༌། དོན་དམ་པར་མི་མཉམ་པ་ཉིད་དང༌། གཞལ་བ་ལས་ཡང་དག་པར་འདས་པ་དང་།
བགྲང་བ་ལས་ཡང་དག་པར་འདས་པ་རྟོགས་པ་ནི་སྡུག་བསྔལ་གྱི་ཡུལ་ཅན་ནོ། །འཕགས་
པའི་གང་ཟག་ཐམས་ཅད་ཀྱི་རྟོགས་པ་ཐམས་ཅད་བསྡུད་པ་དང༌
། སྐྱེས་བུ་མཁས་པས་སོ་སོ་
རང་གིས་རིག་པར་བྱ་བ་ཉིད་དང༌། ཉན་ཐོས་ལ་སོགས་པའི་སྤྱོད་ཡུལ་མ་ཡིན་པའི་དངོས་པོ་
ཡོངས་སུ་ཤེས་པ་དང༌། ཐེག་ཆེན་རང་གི་ལུགས་ལ་ལྟོས་པའི་མངོན་པར་ཤེས་པ་ཤིན་ཏུ་
མྱུར་བའི་ཤེས་པ་རྣམས་ཀུན་འབྱུང་གི་ཡུལ་ཅན་ནོ། །ཀུན་རྫོབ་ཀྱི་བདེན་པ་ལ་ལྟོས་པའི་
ཆོས་ཐམས་ཅད་བྲི་བ་མེད་པ་དང་། དོན་དམ་པའི་བདེན་པ་ལ་བརྟེན་པའི་ཆོས་ཐམས་ཅད་
གང་བ་མེད་པའི་ངོ་བོ་དང་། འཁོར་གསུམ་རྣམ་པར་དག་པས་སྦྱིན་པ་ལ་སོགས་པའི་ཕ་རོལ་
ཏུ་ཕྱིན་པ་དྲག་ཏུ་རབ་ཏུ་སྒྲུབ་པ་དང་། ཡང་དག་པའི་སྦྱོར་བས་བསྐལ་པ་དུ་མར་བསྒྲུབས་
པའི་བསོད་ནམས་དང་ཡེ་ཤེས་ཡང་དག་པར་འགྲུབ་པ་དང་། རྣམ་པར་མི་རྟོག་པར་ཆོས་
ཐམས་ཅད་ལ་དམིགས་པ་རྣམས་འགོག་པའི་ཡུལ་ཅན་ནོ། །ཆོས་ཀྱི་དབྱིངས་ཀྱི་ངོ་བོ་ཉིད་
བྱང་ཆུབ་སེམས་དཔའ་རྟེན་དང༌། སྨོན་ལམ་ལ་སོགས་པའི་ཕ་རོལ་ཏུ་ཕྱིན་པ་ཡོངས་སུ་
རྫོགས་པའི་རྒྱུའི་ཚོགས་པ་དང༌། དགེ་བའི་བཤེས་གཉེན་གྱི་ཐབས་ཀྱིས་ཡོངས་སུ་གཟུང་
བ་དང་། མངོན་པར་ཞེན་པའི་རོ་མྱང་བ་མེད་པ་དང༌། བཅུ་དྲུག་གི་བདག་ཉིད་ཅེས་བྱ་བ་ནི་
- 3 ]
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གོ་རིམ་བཞིན་དུ་སྡུག་བསྔལ་ལ་སོགས་པའི་བདེན་པའི་སྐད་ཅིག་མ་རྣམས་ཀྱི་ཁྱད་པར་ཡིན་
ཏེ༑ གང་གིས་ཉན་ཐོས་ལ་སོགས་པའི་ལམ་རྣམས་ལས་བྱང་ཆུབ་སེམས་དཔའ་ལ་སོགས་
པའི་ལམ་ཤེས་པ་ཉིད་ལ་སོགས་པ་གཉིས་ནི་ཁྱད་པར་གྱི་ལམ་ཡིན་པར་ཁྱད་ཞུགས་སོ།།
གཉིས་པ་ནི། རྒྱུ་མཚན་དེའི་ཕྱིར། ཉན་རང་དེ་དག་ནི་ཇི་ལྟར་བཤད་པའི་ཁྱད་པར་དང་བྲལ་
བའི་མངོན་པར་ཞེན་པ་ལ་སོགས་པ་སྐྱེ་བའི་མཚན་ཉིད་ཀྱི་གོ་སླ་བའི་ཕྱིར་མ་བཤད་དོ། །
གསུམ་པ་བྱེད་པའི་མཚན་ཉིད་རྒྱས་པར་བཤད་པ་ལ། མཚམས་སྦྱར་བ་དང་།
ཚིག་དོན་འགྲེལ་པ་གཉིས། དང་པོ་ནི། ཕན་དང་བདེ་དང་སྐྱོབ་པ་དང་། །ཞེས་སོགས། བར་
སྐབས་ཀྱི་ཚིགས་སུ་བཅད་པ་གཉིས་ཆོས་ཅན། བྱེད་པའི་མཚན་ཉིད་བཤད་པ་ལ་དགོས་པ་
ཡོད་དེ། ཁྱད་པར་གྱི་མཚན་ཉིད་ཀྱིས་རྣམ་པར་བཅད་པ་རྣམས་ཀྱི་བྱེད་པ་གང་ཡིན་ཞེ་ན།
ལན་བསྟན་པའི་ཆེད་ཡིན་པའི་ཕྱིར། གཉིས་པ་ནི། ཕན་པ་ལ་སོགས་པའི་བྱེད་པ་གསུམ་པོ་
ཆོས་ཅན། ཐམས་ཅད་ཤེས་པ་ཉིད་ཀྱི་བྱེད་པ་ཡིན་ཏེ། གཞི་ཤེས་ཀྱི་སྦྱོར་བ་ལ་བརྟེན་ནས་
གདུལ་བྱའི་དོན་ཉེ་བར་སྒྲུབ་པའི་མཛད་པ་ཡིན་པའི་ཕྱིར། མྱང་འདས་ལ་འགོད་པ་མ་འོངས་
པའི་ཕན་པ་དང་། ཡིད་མི་བདེ་ལས་བཟློག་པ་ཚེ་འདི་ཡི་བདེ་བ་དང༌། ཡང་སྲིད་བཟློག་པ་
སྡུག་བསྔལ་མེད་པའི་རྣམ་པར་སྨིན་པ་མ་ཡིན་པའི་ཆོས་ཉིད་དོ། །སྐྱབས་ལ་སོགས་པའི་
བྱེད་པ་བདུན་ཆོས་ཅན། ལམ་ཤེས་པ་ཉིད་ཀྱི་བྱེད་པ་ཡིན་ཏེ། ལམ་ཤེས་སྦྱོར་བ་ལ་བརྟེན་
ནས་ཇི་ལྟ་བ་བཞིན་དུ་གཞན་དོན་ཡང་དག་པར་ཉེ་བར་སྒྲུབ་པའི་དོན་གྱིས་སོ། །གཏན་དུ་
ཕན་པ་དང་། སྡུག་བསྔལ་གྱི་རྒྱུ་བཟློག་པདང་། འཁོར་བ་དང་མྱ་ངན་ལས་འདས་པ་བདེན་
མེད་མཉམ་པ་ཉིད་དུ་རྟོགས་པ་དང་། རང་དང་གཞན་གྱི་དོན་རྟོགས་པའི་རྟེན་གྱི་ངོ་བོ་མི་
གནས་པ་མྱང་འདས་ལ་འགོད་པ་གླིང་གི་བྱེད་པའོ། །མི་གནས་པའི་མྱང་འདས་ལ་གླིང་ཞེས་
བྱ་སྟེ། མཐའ་ཆུས་བསྐོར་བའི་དབུས་ལ་གླིང་ཞེས་བརྗོད་པ་བཞིན་དུ་སྲིད་ཞིའི་སྐྱོན་གྱིས་མ་
- 3 }
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གོས་པའི་དབུས་ཡིན་པའི་ཕྱིར། ངག་དོན། བྱང་སེམས་ཀྱི་མི་གནས་པའི་མྱང་འདས་ལ་
འགོད་པའི་མཛད་པ་ཆོས་ཅན། ལམ་ཤེས་ཀྱི་བྱེད་པ་ཡིན་ཏེ། ལམ་ཤེས་སྦྱོར་བས་གདུལ་
བྱའི་དོན་བྱེད་པའི་མཛད་པ་ཡིན་པའི་ཕྱིར། གཞན་གྱི་དོན་སྒྲུབ་པ་དང༌། སེམས་ཅན་གྱི་
དོན་ལྷུན་གྱིས་གྲུབ་པར་འཇུག་པ་དང་རྫོགས་སྨིན་སྦྱང་གསུམ་མཐར་མ་ཕྱིན་པར་ཐེག་པ་
གསུམ་གྱི་ངེས་པར་འབྱུང་བའི་འབྲས་བུ་མངོན་དུ་མི་བྱེད་པ་ཞེས་བྱ་བ་འདི་རྣམས་སོ། །རྟེན་
གྱི་མཛད་པ་ཆོས་ཅན། རྣམ་པ་ཐམས་ཅད་མཁྱེན་པ་ཉིད་ཀྱི་བྱེད་པ་ཡིན་ཏེ། རྣམ་པ་ཐམས་
ཅད་མཁྱེན་པ་ཉིད་ཀྱི་སྦྱོར་བ་ལ་བརྟེན་ནས་ཆོས་སྟོན་པ་ཉེ་བར་སྒྲུབ་པའི་དོན་གྱིས་སོ། །དེ་
ལྟར་ན་བྱེད་པའི་རྣམ་གཞག་གིས་ཇི་ལྟ་བ་བཞིན་དུ་ཐམས་ཅད་མཁྱེན་པ་ཉིད་གསུམ་གྱི་སྦྱོར་
བ་དག་མཚོན་པས་ན་བྱེད་པའི་མཚན་ཉིད་ཡིན་ནོ། །
བཞི་པ་ངོ་བོ་ཉིད་མཚན་རྒྱས་པར་བཤད་པ་ལ། མཚམས་སྦྱར་བ་དང༌། ཚིག་
དོན་འགྲེལ་ པ་གཉིས། དང་པོ་ནི། ཉོན་མོངས་རྟགས་དང་མཚན་མ་དང༌། །ཞེས་སོགས་
བར་སྐབས་ཀྱི་ཚིགས་སུ་བཅད་པ་གསུམ་ཆོས་ཅན། ངོ་བོ་ཉིད་ཀྱི་མཚན་ཉིད་བསྟན་པ་ལ་
དགོས་པ་ཡོད་དེ། བྱེད་པའི་མཚན་ཉིད་ཀྱིས་ཤེས་པར་བྱས་པ་རྣམས་ཀྱི་ངོ་བོ་ཉིད་གང་ཡིན་
ཞེ་ན། དེའི་ལན་བསྟན་པའི་ཆེད་ཡིན་པའི་ཕྱིར། གཉིས་པ་ནི། ཐམས་ཅད་ཤེས་པ་ཉིད་ཀྱི་
སྦྱོར་བ་ཆོས་ཅན། ཉོན་སྒྲིབ་ཀྱིས་དབེན་པའི་ངོ་བོ་ཉིད་ཡིན་ཏེ། འདོད་ཆགས་ལ་སོགས་
པའི་ཉོན་མོངས་པ་དང༌། དེའི་རྟགས་ལུས་ཀྱི་གནས་ངན་ལེན་དང་། དེའི་མཚན་མ་ཚུལ་
བཞིན་མ་ཡིན་པ་ཡིད་ལ་བྱེད་པ་ལ་སོགས་པས་སྟོང་བའི་ཕྱིར། ཆོས་ཅན། ཤེས་སྒྲིབ་ཀྱིས་
དབེན་པ་ཡིན་ཏེ། འདོད་ཆགས་དང༌། འདོད་ཆགས་མེད་པ་ལ་སོགས་པ་མི་མཐུན་པའི་
ཕྱོགས་དང་གཉེན་པོ་དག་བདེན་པར་རྟོག་པས་སྟོང་པ་ཉིད་ཀྱི་ཕྱིར་མདོར་ན་བཞིའོ། །ལམ་
ཤེས་པ་ཉིད་ཀྱི་སྦྱོར་བ་ཆོས་ཅན། བྱ་དཀའ་བའི་ངོ་བོ་ཉིད་ཡིན་ཏེ། དོན་དམ་པར་མེད་པའི་
-3 ！
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཅན་མྱ་ངན་ལས་འདའ་བར་བྱེད་པའི་ཕྱིར། རྣམ་མཁྱེན་དུ་མཐའ་གཅིག་ཏུ་ངེས་པ་
ཡིན་ཏེ། ཐེག་པ་གཞན་དུ་མི་ལྟུང་བའི་མཚན་ཉིད་ཅན་ཉིད་ཀྱི་ཕྱིར། ཆེད་དུ་བྱ་བ་མི་འཁྲུལ་
བ་ཡིན་ཏེ། ཡུན་རིང་མོ་ནས་བསྒྲུབ་པར་བྱ་བའི་མཆོག་ཆེན་པོ་གསུམ་ཉིད་ཀྱི་ཕྱིར། མི་
དམིགས་པའི་སྦྱོར་བ་ཉིད་ཡིན་ཏེ། བསྒོམ་པར་བྱ་བ་དང༌། སྒོམ་པའི་ཆོས་བདེན་པར་མི་
དམིགས་པའི་རྣལ་འབྱོར་ཡིན་པའི་ཕྱིར། རྣམ་བྱང་ལ་ཞེན་པ་བཀག་པའི་ངོ་བོ་ཡིན་ཏེ།
དངོས་པོར་མངོན་པར་ཞེན་པ་མཐའ་དག་བཀག་པའི་ཕྱིར། ཞེས་གསུངས་པ་དེ་ལྟ་བུ་དག་
ནི་ལྔའོ། །རྣམ་པ་ཐམས་ཅད་མཁྱེན་པ་ཉིད་ཀྱི་སྦྱོར་བ་ཆོས་ཅན། རྣམ་པ་ཐམས་ཅད་
དམིགས་པའི་ངོ་བོ་ཡིན་ཏེ། ཐམས་ཅད་ཤེས་པ་ཉིད་དང་ལམ་ཤེས་པ་ཉིད་ཀྱིས་བསྡུས་པའི་
དངོས་པོའི་ཁྱད་པར་ལ་དམིགས་པའི་ཕྱིར། འཇིག་རྟེན་དང་མི་མཐུན་པ་ཡིན་ཏེ། འཇིག་
རྟེན་གྱི་སྒྲུབ་པའི་འཛིན་པ་ལ་སོགས་པ་ལས་བཟློག་སྟེ་བསྟན་པའི་ཕྱིར། ཐོགས་པ་མེད་པ་
ཡིན་ཏེ། གཟུགས་ལ་སོགས་པ་མེད་པར་ཤེས་པའི་ཕྱིར། དོན་དམ་པར་གཞི་མེད་པར་རྟོག་
པ་ཡིན་ཏེ། ཤེས་བྱ་དང་ཤེས་པ་མི་དམིགས་པའི་རྣལ་འབྱོར་ཡིན་པའི་ཕྱིར། དོན་དམ་པར་
འགྲོ་བ་མེད་པར་རྟོགས་པ་ཡིན་ཏེ། དེ་བཞིན་ཉིད་ཀྱི་ངོ་བོར་རྟོགས་པའི་ཕྱིར། དོན་དམ་པར་
སྐྱེ་བ་མེད་པར་རྟོགས་པ་ཡིན་ཏེ། གཟུགས་ལ་སོགས་པ་དོན་དམ་པར་ངོ་བོ་ཉིད་མེད་པར་
རྟོགས་ པའི་ ཕྱིར། དོན་དམ་པར་དེ་བཞིན་ཉིད་མི་དམིགས་པ་ཡིན་ཏེ། དངོས་པོ་དང༌།
དངོས་པོ་མེད་པ་དང་། གཉིས་ཀ་མ་ཡིན་པ་གསུམ་གྱི་ངོ་བོ་མི་དམིགས་པའི་རྣལ་འབྱོར་
ཡིན་པའི་ཕྱིར། ཞེས་བྱ་བ་དེ་ལྟ་བུ་དག་ནི་བདུན་ནོ། །དེ་ལྟར་ན་ངོ་བོ་ཉིད་བཅུ་དྲུག་གིས་
ཇི་ལྟ་བ་བཞིན་དུ་ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་དག་མཚན་ཉིད་དང་ལྡན་པ་
བཞིན་དུ་མཚོན་པས་ན་དེ་ལྟར་ན་བཞི་པ་ངོ་བོ་ཉིད་ཀྱི་མཚན་ཉིད་དུ་བཞེད་དོ། །འོ་ན་བྱེད་
སྒྲུབ་དུ་ཐལ། མཚོན་བྱེད་ཡིན་པའི་ཕྱིར་ཞེ་ན། མཚན་ཉིད་དང་ལྡན་པར་མཚོན་བྱེད་ཡིན་
- 3
2 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཡང་མཚོན་པར་བྱ་བའི་ངོ་བོ་ཡིན་པས་ལས་སྒྲུབ་ཏུ་བཞག་གོ །བཞི་པ་མཇུག་བསྡུ་བ་ནི།
ཤེས་བྱ་ཆོས་ཅན། སྤྱིར་གཅིག་ཏུ་བསྡོམས་ན་མཚན་ཉིད་དགུ་བཅུ་རྩ་གཅིག་ཏུ་འགྱུར་ཏེ།
ཤེས་མཚན་ཞེ་བརྒྱད། ཁྱད་མཚན་བཅུ་དྲུག །བྱེད་མཚན་བཅུ་གཅིག །ངོ་བོ་ཉིད་མཚན་
བཅུ་དྲུག་རྣམས་སུ་ཡོད་པ་དེ་ལྟར་ན་སྟེ་དེའི་ཕྱིར།
ཉེ་རྒྱུ་ཐར་པ་ཆ་མཐུན་བཤད་པ་ལ། སྤྱི་གཞུང་གཉིས་ལས། དང་པོ་ནི། རྟེན་
གྱི་གང་ཟག་འདོད་ལྷ་དང༌། གླིང་གསུམ་གྱི་མི་ལ་སྐྱེ་བར་རུང་། ངོ་བོ་ནི་གཞི་ངེས་འབྱུང་གི་
ཚུལ་ཁྲིམས་དང༌། ཚུལ་ཁྲིམས་དག་པའི་ཡན་ལག་ཏུ། དབང་པོའི་སྒོ་སྡོམ་པ། ཟས་ཀྱི་ཚོད་
ཤེས་པ། ནམ་གྱི་ཆ་སྟོད་ཆ་སྨད་ལ་མི་ཉལ་བར་རྣལ་འབྱོར་ལ་བརྩོན་པའོ། །རྒྱུད་ཡོངས་སུ་
སྦྱོང་བའི་ཡན་ལག་ཏུ་གསུང་རབ་ལ་ཐོས་བསམ་བྱེད་པ་སྟེ། བསྟན་པ་ལ། དབང་པོ་འཇུག་
པའི་སྒོ་ནི་ཐོས་བསམ་ཡིན་པའི་ཕྱིར། བསྒོམ་བྱུང་མེད་པ་ཡང་མ་ཡིན་ཏེ། སེམས་གནས་
པའི་ཐབས་དགུས་རྫུ་འཕྲུལ་རྐང་པའི་ཏིང་ངེ་འཛིན་བསྐྱེད་པའི་ཕྱིར། བྱེད་ལས་མངོན་པར་
རྟོགས་པ་མྱུར་དུ་སྐྱེ་བའི་སྣོད་རུང་དུ་བྱེད་དོ། ཁྱད་པར་ཐེག་ཆེན་གྱི་ཐར་པ་ཆ་མཐུན་ནི་ཐེག་
ཆེན་སེམས་བསྐྱེད་དང༌། བདེན་མེད་རྟོགས་པའི་ཤེས་རབ་ཟུང་དུ་འབྲེལ་ཞིང་གསུང་རབ་
ཡན་ལག་བཅུ་གཉིས་ལ་ཐོས་བསམ་གཙོ་བོར་གྱུར་པའོ། །འདི་ཐེག་ཆེན་ལས་དང་པོ་པ་
ཞེས་བྱ་སྟེ། གྲངས་མེད་གསུམ་ལ་སོགས་པར་ཚོགས་གསོག་པའི་མགོ་འཛིན་མཚམས་ཡིན་
པའི་ཕྱིར། འདིར་ནི་ཐུན་མོང་མ་ཡིན་པའི་ལམ་ཉམས་སུ་ལེན་ཚུལ་བརྗོད་པ་ཡིན་ཏེ། རྒྱས་
བཤད་དུ། སངས་རྒྱས་སོགས་དམིགས་དད་པ་དང་། །ཞེས་སོགས་གསུངས་པའི་ཕྱིར། ཇི་
ལྟར་ཉམས་སུ་ལེན་ན། བསྟན་པ་ལ་འཇུག་སྒོ་སྐྱབས་འགྲོ་ཡིན་ཅིང་། ཁྱད་པར་དུ་ཐེག་ཆེན་
གྱི་ལམ་གྱི་རྩ་བ་ཐུན་མོང་མ་ཡིན་པའི་སྐྱབས་འགྲོ་ཡིན་ལ། སྐྱབས་སུ་འགྲོ་བ་ཡང་། དཀོན་
མཆོག་གི་ཡོན་ཏན་དྲན་པའི་དད་པ་དང་། གནད་གཅིག་པས་དང་པོར་རྫོགས་པའི་སངས་
-3 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་སོགས་ཀྱི་ཡོན་ཏན་ལ་དམིགས་པའི་དད་པ་དང༌། དེ་ལ་བརྟེན་ནས་བསམ་པ་ཕུན་
ཚོགས་རྣམ་མཁྱེན་དྲན་པར་ བྱེད་ལ། ཐེག་ཆེན་སེམས་བསྐྱེད་ནི། རྣམ་མཁྱེན་དེའི་བདག་
པོའི་རྐྱེན་དང༌། དེ་ནས་སྦྱིན་སོགས་ཕར་ཕྱིན་དྲུག་སྤྱོད་ཡུལ་དུ་བྱས་པའི་བརྩོན་འགྲུས་ནི།
ཐེག་ཆེན་གྱི་ལམ་སྤྱི་ལ་བསླབ་པ་དང༌། ཁྱད་པར་དུ་རྣམ་པར་མི་རྟོག་པའི་ཏིང་ངེ་འཛིན་ལ་
སློབ་པ་ཞི་གནས་དང་། ཆོས་རྣམས་ཤེས་པའི་ཤེས་རབ་ལ་སློབ་པ་ལྷག་མཐོང་ངོ༌། །དེ་དག་
སྐབས་འདིར་ཐོས་བསམ་གཙོ་བོར་གྱུར་པའི་སྒོ་ནས་དང༌། སྦྱོར་ལམ་དུ་འཇིག་རྟེན་པའི་
བསྒོམ་བྱུང་གཙོ་བོར་གྱུར་པའི་སྒོ་ནས་བསྒོམས་པས་མཐོང་ལམ་དུ་མངོན་དུ་གྱུར་ཞིང་།
སྒོམ་ལམ་དུ་འཇིག་རྟེན་ལས་འདས་པའི་བསྒོམ་བྱུང་གིས་གོམས་པར་བྱས་པས་རྫོགས་པའི་
སངས་རྒྱས་ཐོབ་བོ། །མདོ་ནི། ཐོག་མར་སེམས་བསྐྱེད་པ་ནས་ཉེ་བར་བཟུང་སྟེ། རྣམ་
མཁྱེན་གྱི་སེམས་དང་མ་བྲལ་བར་སྦྱིན་པ་གཏོང་བ་དང་། ཞེས་སོགས་སོ། །
གཉིས་ པ་ ལ། མཚམས་ སྦྱར། མདོར་ བསྟན། རྒྱས་ པར་ བཤད་ པ་ དང་
གསུམ། དང་པོ་ནི། ཤེས་བྱ་ཆོས་ཅན། སྦྱོར་བའི་མཚན་ཉིད་ཀྱི་འོག་ཏུ་ཐར་པའི་ཆ་དང་
མཐུན་པ་འཆད་པ་ལ་དགོས་པ་ཡོད་དེ། ཐར་པའི་ཆ་དང་མཐུན་པའི་དགེ་བའི་རྩ་བ་དང་
ལྡན་པ་ཁོ་ན་ལ་ཇི་སྐད་བཤད་པའི་སྦྱོར་བ་ཡོངས་སུ་ཤེས་པ་འབྱུང་བས་སོ། །གཉིས་པ་ནི།
ཐར་པའི་ཆ་དང་མཐུན་པ་ཡིན་པར་འདོད་དོ། །གང་ན། མཚན་མ་མེད་པར་དམིགས་པའི་
ཤེས་པའི་རྣམ་པས་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་ནས་རྣམ་པ་ཐམས་ཅད་མཁྱེན་
པ་ཉིད་ལ་ཐུག་པ་རྣམས་རང་གི་རྒྱུད་ལ་བསྐྱེད་པར་མཁས་པའི་ཐབས་ཤེས་ཟུང་འབྲེལ་ནིའོ།།
གང་དུ་ན། རྣམ་པ་ཐམས་ཅད་མངོན་པར་རྫོགས་པར་རྟོགས་པ་འདི་ལའོ། །ངག་དོན། བྱང་
སེམས་ཚོགས་ལམ་པའི་ཐབས་ཤེས་ཟུང་འབྲེལ་ཆོས་ཅན། ཐེག་ཆེན་གྱི་ཐར་པ་ཆ་མཐུན་
ཡིན་ཏེ། སྦྱིན་སོགས་རང་རྒྱུད་ལ་བསྐྱེད་པར་མཁས་པའི་ཐེག་ཆེན་ལས་དང་པོ་པའི་མངོན་
- 3 ] 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རྟོགས་ཡིན་པའི་ཕྱིར། །
གསུམ་པ་ལ། མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་
ནི༑ སངས་རྒྱས་སོགས་དམིགས་དད་པ་དང་། །ཞེས་སོགས་བར་སྐབས་ཀྱི་ཚིགས་སུ་བཅད་
པ་ཆོས་ཅན། དགོས་པ་ཡོད་དེ། མཁས་པ་དེ་གང་ཡིན་ཞེ་ན། དེ་བསྟན་པའི་ཆེད་ཡིན་པའི་
ཕྱིར། གཉིས་པ་ནི། ཡུལ་རྣམ་པ་ལྔ་ ལ་ མཁས་པ་ཡིན་ནོ། །ཡུལ་རྣམ་པ་ལྔ་གང་ཞེ་ན།
གྲངས་བཞིན་དུ་སངས་རྒྱས་དང་། སྦྱིན་པ་དང་། བསམ་པ་ཕུན་སུམ་ཚོགས་པ་དང༌། རྣམ་
པར་མི་རྟོག་པ་དང༌། ཆོས་ཐམས་ཅད་ཀྱི་རྣམ་པ་ཐམས་ཅད་ཡོངས་སུ་ཤེས་པ་ལ་སོགས་
པའོ། །གང་མཁས་ན། ཐེག་ཆེན་ཚོགས་ལམ་པའི་དད་པ་དང་། བརྩོན་འགྲུས་དང་། དྲན་པ་
དང༌། ཏིང་ངེ་འཛིན་དང༌། ཤེས་རབ་ཁྱད་པར་ཅན་ནོ། །དབང་པོའི་ངོ་བོ་ཉིད་མ་ཡིན་པ་
ཞེས་བྱ་བ་ནི། བསྒོམ་བྱུང་གཙོ་བོར་མ་གྱུར་པའི་དོན་ནོ། །ཡུལ་རྣམ་པ་ལྔ་ལ་མཁས་པ་དེ་ལྟ་
མོད་ཀྱི། ཤེས་བྱ་ཆོས་ཅན། ཐེག་ཆེན་གྱི་ཐར་པ་ཆ་མཐུན་ལ་གནས་པ་ཐམས་ཅད་ཀྱིས་བླ་
ན་མེད་པའི་བྱང་ཆུབ་བར་མ་ཆད་དུ་ཐོབ་པ་མ་ཡིན་ཏེ། འདི་ལྟར་ཐེག་ཆེན་གྱི་ཐར་པ་ཆ་
མཐུན་གྱི་དད་པ་ལ་སོགས་པ་ཆེན་པོ་རྣོན་པོས་ནི་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་རྟོགས་པར་སླ་ལ་དེ་དག་ཉིད་རྟུལ་པོས་ནི་རྟོགས་པར་དཀའོ་ཞེས་བྱ་བ་འདི་ནི་རྟེན་
འབྲེལ་གྱི་ཆོས་ཉིད་ཡིན་པའི་ཕྱིར། ཤེས་བྱ་ཆོས་ཅན། ཤུགས་ཀྱིས་ན་རང་བཞིན་དད་
སོགས་འབྲིང་པོ་རྣམས་ཀྱིས་ནི་རང་སངས་རྒྱས་ཀྱི་བྱང་ཆུབ་རྟོགས་ལ། ཆུང་ངུ་རྣམས་ཀྱིས་
ནི་ཉན་ཐོས་ཀྱི་བྱང་ཆུབ་རྟོགས་སོ་ཞེས་བྱ་བ་འདི་འཕངས་པ་ཡིན་ཏེ། ཐེག་ཆེན་གྱི་དད་
སོགས་རྣོན་པོས་རྫོགས་པའི་བྱང་ཆུབ་རྟོགས་པར་སླ་ལ། དེ་དག་ཉིད་རྟུལ་པོས་ནི་རྟོགས་
པར་དཀའོ་ཞེས་བྱ་བ་འདི་དངོས་སུ་བསྟན་པའི་ཕྱིར། གོང་དུ་ཐེག་ཆེན་གྱི་སྦྱོར་མཐོང་དངོས་
སུ་བསྟན་པའི་ཤུགས་ལ་ཉན་རང་གི་སྦྱོར་མཐོང་བསྟན་པའི་རིགས་པས་འདིར་ཡང་ཐེག་
- 3 23 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆེན་གྱི་ཚོགས་ལམ་དངོས་སུ་བསྟན་པའི་ཤུགས་ལས་ཉན་རང་གི་ཚོགས་ལམ་བསྟན་པར་
འགྲུབ་བོ། །འབྲེ་ཆེན་པོས། ཐེག་ཆེན་དུ་རིགས་ངེས་པ་རྣོན་པོ་དང༌། མ་ངེས་པ་འབྲིང་པོ་
དང༌། དམན་པའི་རིགས་ཅན་རྟུལ་པོ་གསུམ་དུ་མཛད་ནས། རྩ་བས་རྣོ་རྟུལ་དངོས་སུ་བསྟན་
པས་འབྲིང་པོ་ཤུགས་ལ་འཕངས་པར་བཞེད་པ་མི་འཐད་དེ། ཤུགས་ཀྱིས་ན་འབྲིང་པོ་
རྣམས་ཀྱིས་ནི་རང་སངས་རྒྱས་ཀྱི་བྱང་ཆུབ་རྟོགས་ལ། ཆུང་ངུ་རྣམས་ཀྱིས་ནི་ཉན་ཐོས་ཀྱི་
བྱང་ཆུབ་རྟོགས་སོ། །ཞེས་གཉིས་ཀ་ཡང་ཤུགས་བསྟན་དུ་བཤད་པའི་ཕྱིར། ཨར་གྱིས་ད་ལྟ་
ཐེག་ཆེན་གྱི་ཐར་པ་ཆ་མཐུན་ལ་གནས་པར་མཚུངས་ཀྱང་། རིགས་ཀྱི་དབང་དུ་བྱས་ནས།
ཐེག་ཆེན་གྱི་རིགས་ཅན་དང༌། རང་རྒྱལ་གྱི་རིགས་ཅན་ཉན་ཐོས་ཀྱི་རིགས་ཅན་གསུམ་དུ་
བྱས་ནས་སྔ་མ་ལ་རྣོན་པོའི་སྒྲས་རྫོགས་པའི་བྱང་ཆུབ་རྟོགས་པར་སླ་བ་དང་། ཕྱི་མ་ལ་རྟུལ་
པོའི་སྒྲས་རྫོགས་པའི་བྱང་ཆུབ་རྟོགས་པར་དཀའ་བར་དངོས་སུ་བསྟན་ལ། དེའི་ཤུགས་
ཀྱིས་ཕྱི་མ་གཉིས་ཐེག་ཆེན་གྱི་ལམ་ལས་ལོག་ནས་རང་རྒྱལ་གྱི་རིགས་ཅན་དེས་རང་རྒྱལ་གྱི་
བྱང་ཆུབ་དང་
། ཉན་ཐོས་ཀྱི་རིགས་ཅན་དེས་ཉན་ཐོས་ཀྱི་བྱང་ཆུབ་ཐོབ་བོ་ཞེས་གསུངས་སོ།
ཁ་ཅིག་རྟུལ་པོ་ཉན་རང་གི་ཐར་པ་ཆ་མཐུན་ལ་གནས་པར་འཆད་པ་མི་འཐད་དེ། ཐམས་
ཅད་ཀྱང་ཡུལ་ལྔ་ལ་མཁས་པར་བཤད་པའི་ཕྱིར། གཞན་ཡང་། ཤེས་བྱ་ཆོས་ཅན། མཚན་
མེད་རབ་ཏུ་སྦྱིན་ལ་སོགས། །ཞེས་སོགས་མདོར་བསྟན་གྱིས་ཉན་རང་གི་ཐར་པ་ཆ་མཐུན་
དངོས་སུ་བསྟན་པར་ཐལ། སངས་རྒྱས་སོགས་དམིགས་དད་པ་དང༌། །ཞེས་སོགས་ཀྱིས་
ཉན་རང་གི་ཐར་པ་ཆ་མཐུན་ དངོས་སུ་བསྟན་པའི་ཕྱིར། རྟགས་ཁས་བླངས། འདོད་ན།
མཚན་མེད་རབ་ཏུ་སྦྱིན་པ་ལ་སོགས། །ཞེས་པས་དེར་དངོས་སུ་བསྟན་པའི་ཐར་པ་ཆ་མཐུན་
གྱི་མཚན་ཉིད་བཤད་པ་མ་ཡིན་པར་ཐལ། དེས་ཉན་རང་གི་ཐར་པ་ཆ་མཐུན་དངོས་སུ་
བསྟན་པའི་ཕྱིར། ཁྱབ་སྟེ། ཉན་རང་གི་ཐར་པ་ཆ་མཐུན་ལ་མཚན་མེད་རྟོགས་པའི་ཤེས་
-3 ? 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རབ་ཀྱིས་ཟིན་པའི་སྒོ་ནས། སྦྱིན་སོགས་རང་རྒྱུད་ལ་བསྐྱེད་པར་མཁས་པ་མེད་པའི་ཕྱིར།
ཁ་ཅིག་འདིར་བསྟན་པའི་དད་སོགས་རྟུལ་པོས་བར་མ་ཆད་དུ་རྫོགས་པའི་བྱང་ཆུབ་ཐོབ་པ་
མི་སྲིད་དེ། རྫོགས་པའི་བྱང་ཆུབ་ལས་ཕྱིར་བཟློག་པར་ངེས་པའི་ཕྱིར་ཟེར་བ་ཡང་མི་འཐད་
དེ༑ ཐེག་ཆེན་ཚོགས་ལམ་པ་དབང་རྟུལ་གྱིས་ཀྱང་རྫོགས་པའི་བྱང་ཆུབ་བར་མ་ཆད་དུ་ཐོབ་
པ་ཡོད་པའི་ཕྱིར། གལ་ཏེ། མེད་ན། ཐེག་ཆེན་ཚོགས་ལམ་པ་དབང་རྟུལ་གྱི་སྦྱོར་བ་ལ་
ཚེགས་ཆེན་ཡུན་རིང་རྟོགས་དཀའི་སྦྱོར་བ་བཞག་པ་མི་འཐད་པར་འགྱུར་བའི་ཕྱིར། འདིར་
བསྟན་པའི་དབང་རྣོན་གྱིས་ཀྱང་རྫོགས་པའི་བྱང་ཆུབ་བར་མ་ཆད་དུ་ཐོབ་པས་མ་ཁྱབ་སྟེ།
མ་ངེས་པའི་རིགས་ཅན་རྣོན་པོ་ཕྱིར་བཟློག་པ་སྲིད་པའི་ཕྱིར། དེས་ན་འདི་ནི་རྫོགས་པའི་
བྱང་ཆུབ་ཐོབ་དཀའ་སླའི་དབང་དུ་བྱས་སོ། །མདོ་ནི། རབ་འབྱོར་གྱིས་གསོལ་པ། བཅོམ་
ལྡན་འདས་གང་འདི་སྐད་དུ་བླ་མེད་བྱང་ཆུབ་འབྱུང་བར་དཀའོ་ཞེས་གསུངས་པ། བཅོམ་
ལྡན་འདས་ཀྱིས་ཇི་ལྟར་གསུངས་པའི་དོན་བདག་གིས་འཚལ་བ་ལྟར་ན་ཞེས་སོགས་སོ།།
སྤྲོས་པས་ཆོག་གོ །
གཉིས་པ་སྦྱོར་བ་སྐྱེ་བའི་རིམ་པ་བཤད་པ་ལ། སྦྱོར་བ་སྐྱེས་པའི་གནས་སྐབས་
བཤད། ཕྱིར་མི་ལྡོག་པའི་དགེ་འདུན་བཤད། བསྒོམ་བྱ་སྦྱོར་བའི་དབྱེ་བ་བཤད་པ་དང་
གསུམ། དང་པོ་ལ་དངོས་དང་། འཕྲོས་པའི་དོན་གཉིས། དང་པོ་ལ་མཚམས་སྦྱར་བ་དང༌།
ཚིག་དོན་འགྲེལ་པ་གཉིས། དང་པོ་ནི། ཤེས་བྱ་ཆོས་ཅན། ཐར་པ་ཆ་མཐུན་བཤད་ནས་
ངེས་འབྱེད་ཆ་མཐུན་འཆད་པའི་རྒྱུ་མཚན་ཡོད་དེ། ཐར་པའི་ཆ་དང་མཐུན་པ་སྐྱེས་པའི་སྤྲོ་བ་
ཅན་ལ་ངེས་པར་འབྱེད་པའི་ཆ་དང་མཐུན་པ་འབྱུང་བས་སོ། །གཉིས་པ་ནི། ཐེག་ཆེན་གྱི་
ངེས་འབྱེད་ཆ་མཐུན་དྲོ་བར་གྱུར་པ་ནི་སེམས་ཅན་ལ་དམིགས་པ་ཡིན་པར་བཞེད་དོ། །རྣམ་
པ་གང་གི་སྒོ་ནས་ན་མཉམ་པ་དང༌། བྱམས་པ་དང་། ཕན་པ་དང་། ཁོང་ཁྲོ་བ་མེད་པ་དང་།
-3 2 5-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པར་འཚེ་བ་མེད་པའི་སེམས་ཀྱི་རྣམ་པ་སྟེ་ལྔ་དང༌། རང་ལས་རྒན་པ་ལ་ཕ་དང་མའི་
སེམས་དང༌། མཉམ་པ་ལ་སྤྱན་དང་སྲིང་མོའི་སེམས་དང་། གཞོན་པ་ལ་བུ་དང་བུ་མོའི་
སེམས་དང་། ཕན་འདོགས་པའི་བཤེས་དང་། ཡིད་བརྟན་པའི་གྲོགས་ཀྱི་སེམས་དང་། རུས་
གཅིག་པའི་གཉེན་དང༌། མི་གཅིག་པའི་སྣག་གི་གཉེན་མཚམས་ཀྱི་སེམས་ཀྱི་རྣམ་པ་གཞན་
ལྔས་དམིགས་སོ། །སྐབས་གང་དུ་ན། རྣམ་པ་ཐམས་ཅད་མངོན་པར་རྫོགས་པར་རྟོགས་པ་
འདི་ལའོ། །རྩེ་མོར་གྱུར་པ་ནི་སེམས་ཅན་ལ་དམིགས་པ་ཡིན་ནོ། །རྣམ་པ་གང་གིས་ན།
མདོར་ན་མི་དགེ་བ་ལ་གྲངས་བཞིན་དུ་སྤོང་བའི་སྒོ་ནས་ལྡོག་པའི་བདག་ཉིད་ཅན་དེའི་སྒོ་
ནས་གཞན་རྣམས་སྡིག་པ་ལ་ལྡོག་པ་དང༌། གཞན་བདག་ཉིད་དེ་བཞིན་དུ་ཞུགས་པ་ལ་
བསྔགས་པ་བརྗོད་པ་དང་། མཐུན་པར་བྱེད་པ་དང་། དགེ་བ་ལ་ལེན་པའི་སྒོ་ནས་ཞུགས་
པའི་བདག་ཉིད་ཅན་དེའི་སྒོ་ནས་དགེ་བ་ལ་གནས་པ་དག་ལ་སྦྱོར་བའི་རྣམ་པ་གཉིས་དང་།
གཞན་བདག་ཉིད་དེ་བཞིན་ཉིད་དུ་ཞུགས་པ་ལ་བསྔགས་པ་བརྗོད་པ་དང་། མཐུན་པར་
བྱེད་པ་རྣམ་པ་གཉིས་པོ་བློ་ངར་གྱི་ཆོས་ཀྱི་རབ་ཏུ་དབྱེ་བས་ནི་རྣམ་པ་མཐའ་ཡས་པ་ཞེས་བྱ་
བ་དེ་རྣམས་ཀྱིས་སོ། །རྩེ་མོར་གྱུར་པ་ལ་རང་དང་གཞན་གྱི་རྟེན་གྱི་དབྱེ་བས་དམིགས་པ་
དང་རྣམ་པ་དག་ཇི་ལྟ་བ་དེ་བཞིན་དུ་བཟོད་པ་ཡང་སེམས་ཅན་ལ་དམིགས་པ་ཡིན་ནོ། །རྣམ་
པ་གང་གི་སྒོ་ནས་ན། རང་གི་རྟེན་གྱི་དབྱེ་བས་སྡུག་བསྔལ་ལ་སོགས་པའི་བདེན་པ་ལ་
དམིགས་པ་སྟེ། ཤེས་པ་དང་། གཞན་གྱི་རྟེན་གྱི་དབྱེ་བས་སྦྱོར་བ་དང་། བསྔགས་པ་བརྗོད་
པ་དང་མཐུན་པ་ཉིད་ཀྱི་རྣམ་པ་རྣམས་ཀྱིས་སོ། །བདེན་བཞི་དམིགས་པར་བྱེད་པ་ནི་སློབ་
དཔོན་གྱི་དགོངས་པ་མ་ཡིན་ཏེ། བཟོད་པ་དང་རྩེ་མོ་དམིགས་རྣམ་མཐུན་པར་བཤད་པའི་
ཕྱིར། སྔ་མ་བཞིན་དུ་ཆོས་ཀྱི་མཆོག་ཀྱང་སེམས་ཅན་ལ་དམིགས་པ་ཡིན་ནོ། །རྣམ་པ་གང་
གི་སྒོ་ནས་ན། རང་གི་རྟེན་ཅན་སྨིན་པར་བྱེད་པ་དང་། གྲོལ་བར་བྱེད་པ་དང༌། གཞན་གྱི་
- 3
? ( -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རྟེན་ཅན་ཁོ་ན་སྨིན་གྲོལ་ལ་འགོད་པའི་རྣམ་པ་དག་གིས་སོ། །དེ་ལྟར་ན་ངེས་པར་འབྱེད་
པའི་ཆ་དང་མཐུན་པའི་རྗེས་ཐོབ་ཀྱི་གནས་སྐབས་ཡིན་ནོ། །
གཉིས་པ་ལ་སྤྱི་གཞུང་གཉིས་ལས། དང་པོ་ནི། ཁ་ཅིག་སྦྱོར་བ་དང་པོ་གསུམ་
ལ་ཙམ་པོ་དང༌། ཁྱད་ཅན་གཉིས་སུ་ཕྱེ་ནས་ཙམ་པོ་ཚོགས་ལམ་ནས་ཡོད་ལ། དེ་དག་གི་
ལམ་གསུམ་ཡང་མཚན་ཉིད་པའོ། ཁྱད་པར་ཅན་དག་པ་ས་གསུམ་གྱིས་བསྡུས་ཏེ། བསྡུད་
འགྲེལ་ལས། རྣམ་རྫོགས་སྦྱོར་བ་ས་བརྒྱད་པ་དང་། རྩེ་སྦྱོར་ས་དགུ་པ་དང༌། བཅུ་པ་ལ་ཆ་
གསུམ་དུ་ཕྱེ་བའི་སྔ་མའི་ཆ་དང༌། མཐར་གྱིས་པ་དབུས་ཀྱི་ཆ་དང་། སྐད་ཅིག་མ་ཐ་མས་
བསྡུས་པར་བཤད་པའི་ཕྱིར། དེ་དག་གི་ལམ་གསུམ་བཏགས་པ་བ་ཡིན་ཏེ། རྣམ་ཀུན་ཁྱད་
པར་ཅན་གྱི་སྐབས་སུ་ས་བརྒྱད་པའི་ཡེ་ཤེས་གསུམ་དང༌། རྩེ་སྦྱོར་གྱི་སྐབས་སུ་ས་དགུ་པ་
དང༌། བཅུ་པའི་སྔ་མའི་ཆ་ལ་གཉིས་སུ་ཕྱེ་བ་དང་། མཐར་གྱིས་པའི་སྐབས་སུ་དབུས་ཀྱི་ཆ་
ལ་གསུམ་དུ་ཕྱེ་བ་ལ་སྦྱོར་མཐོང་སྒོམ་གསུམ་གྱི་ཐ་སྙད་ཀྱིས་གསུངས་པའི་ཕྱིར། སྦྱོར་བ་
དང་པོ་གསུམ་དུ་བསྟན་པའི་སྦྱོར་མཐོང་སྒོམ་གསུམ་མཚན་ཉིད་པ་ཡིན་ན། སྐྱོན་ཡོད་དེ།
སྐབས་དང་པོ་གསུམ་དུ་སྦྱོར་མཐོང་སྒོམ་གསུམ་བསྟན་པ་དང་། བཟློས་པར་འགྱུར་བའི་
ཕྱིར་ཞེ་ན། ཤེས་བྱ་ཆོས་ཅན། སྦྱོར་བ་དང་པོ་གསུམ་དུ་བསྟན་པའི་སྒོམ་ལམ་ཡང་མཚན་
ཉིད་པ་མ་ཡིན་པར་ཐལ། སྐབས་དང་པོ་གསུམ་དུ་སྒོམ་ལམ་བསྟན་པ་དང་བཟློས་པར་
འགྱུར་བའི་ཕྱིར། རྟགས་ཁྱབ་ཁས་བླངས། འདོད་ན། སྦྱོར་བ་དང་པོ་གསུམ་གྱི་སྐབས་སུ་
བསྟན་པའི་སྒོམ་ལམ་དག་པའི་ཡེ་ཤེས་ཡིན་པ་འགལ་ལོ། ཁོ་ན་རེ། སྦྱོར་བ་དང་པོ་གསུམ་
དུ་བསྟན་པའི་སྦྱོར་མཐོང་སྒོམ་གསུམ་མཚན་ཉིད་པ་མ་ཡིན་པར་ཐལ། སྐབས་བཞི་པར་
ངེས་འབྱེད་ཆ་མཐུན་གྱི་སྐབས་སུ། བག་ལ་ཉལ་ཀུན་འཇོམས་པ་དང་། །ཞེས་དང༌། སྐབས་
ལྔ་པར་ངེས་འབྱེད་ཆ་མཐུན་གྱི་སྐབས་སུ། ཀུན་མཁྱེན་ཉིད་གསུམ་ཆོས་རྣམས་ཀྱི། །ཡོངས་
-3 2
7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུ་རྫོགས་པ་བླ་མེད་པ། །ཞེས་གསུངས་པ་གང་ཞིག །ངེས་འབྱེད་ཆ་མཐུན་མཚན་ཉིད་པས།
བག་ལ་ཉལ་ཀུན་འཇོམས་པ་དང༌། མཁྱེན་གསུམ་ཡོངས་སུ་རྫོགས་པར་མི་བྱེད་པའི་ཕྱིར།
ཞེ་ན། ཤེས་བྱ་ཆོས་ཅན། སྐབས་དང་པོ་གསུམ་གྱི་སྦྱོར་མཐོང་སྒོམ་གསུམ་ཡང་མཚན་ཉིད་
པ་མ་ཡིན་པར་ཐལ། སྐབས་གང་དུ་སྦྱོར་ལམ་གྱི་སྐབས་སུ། རློམ་པ་ཟད་པ་དང༌། ཏིང་ངེ་
འཛིན་རྣམ་པར་མི་རྟོག་པར་བཤད་པའི་ ཕྱིར། འཁོར་གསུམ། ཁོ་ན་རེ། མི་མཚུངས་ཏེ།
རློམ་པ་ཟད་པ་ནི་རློམ་པ་མངོན་འགྱུར་བ་ཟད་པ་ལ་དགོངས་སོ་ཞེ་ན། བག་ལ་ཉལ་ཀུན་
འཇོམས་པ་དང༌། །ཞེས་པས། བག་ལ་ཉལ་སུན་འབྱིན་པའི་གཉེན་པོ་ཙམ་ཡིན་པ་ལ་
དགོངས་ཤིང་། ཀུན་མཁྱེན་ཉིད་གསུམ་ཆོས་རྣམས་ཀྱི། །ཞེས་པ་ཡང་མཁྱེན་གསུམ་གྱི་ཆོས་
རྫོགས་པར་གྱུར་ཅིག་པའི་རྣམ་པ་ཅན་ལ་སྐབས་དེའི་མདོ་ལས་བཤད་དོ། །དེ་ལྟ་མ་ཡིན་ན་
ས་བརྒྱད་པ་ལ་ཡང་སྦྱོར་བ་མི་རིགས་ཏེ། ས་བརྒྱད་པར་བག་ལ་ཉལ་མ་ལུས་པ་འཇོམས་པ་
དང༌། མཁྱེན་གསུམ་གྱི་ཆོས་ཐམས་ཅད་ཡོངས་སུ་རྫོགས་པ་མེད་པའི་ཕྱིར། གལ་ཏེ་སྦྱོར་བ་
དང་གསུམ་དུ་བསྟན་པའི་སྦྱོར་མཐོང་སྒོམ་གསུམ་བཏགས་པ་བ་ཁོ་ན་ཡིན་ན། ཤེས་བྱ་ཆོས་
ཅན། ཕྱིར་མི་ལྡོག་གི་རྟགས་ཐོབ་པའི་མ་མཐའི་མ་མཚམས་ས་བརྒྱད་པ་ནས་འཇོག་རིགས་
པར་ཐལ། ངེས་འབྱེད་ཡན་ལག་ནས་གཟུང་སྟེ། །ཞེས་པས་ཕྱིར་མི་ལྡོག་པའི་རྟགས་ཐོབ་
པའི་མ་མཐའི་ས་མཚམས་གཟུང་བ་གང་ཞིག་དེའི་ངེས་འབྱེད་ཆ་མཐུན་དེ་ས་བརྒྱད་པའི་ཡེ་
ཤེས་ཆུང་ངུ་ཁོ་ན་ལ་གཟུང་བར་བྱ་བའི་ཕྱིར། རྟགས་ཁས་བླངས། འདོད་ན། འགྲེལ་ཆེན་
ལས། དེ་ཡང་ངེས་པར་འབྱེད་པའི་ཆ་དང་མཐུན་པས་སྦྱོར་བའི་ལམ་ལ་གནས་པ་དང་། དེ་
བཞིན་དུ་བཟོད་པ་དང་ཤེས་པས་བསྡུས་པའི་མཐོང་བའི་ལམ་ལ་གནས་པ་དང་། གཞན་
ཡང་རྒྱུན་དང་ལྡན་པའི་སྒོམ་པའི་ལམ་ལ་གནས་པ་སྟེ་གནས་སྐབས་གསུམ་དུ་འགྱུར་རོ།།
ཞེས་པ་དང་འགལ་ལོ། །ཤེས་བྱ་ཆོས་ཅན། དེ་ནི་རྒྱུན་ཆགས་ཡིན་པའི་ཕྱིར། །ཞེས་སྒོམ་
-3
2
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ལམ་གྱི་དབྱེ་བ་བསྟན་པ་ཡང་ས་བརྒྱད་པའི་ཡེ་ཤེས་ཆོས་ཅན། ཁོ་ནའི་དབྱེ་བར་ཐལ།
སྐབས་བཞི་པར་བཤད་པའི་སྒོམ་ལམ་ས་བརྒྱད་པའི་ཡེ་ཤེས་ཁོ་ན་ལ་འཆད་རིགས་པའི་
ཕྱིར། རྟགས་ཁས་བླངས། འདོད་ན། འདོད་པའི་ཁམས་ལ་སོགས་པ་ས་དགུ་དག་ཏུ་ཞེས་
སོགས་དང༌། འགྲེལ་ཆེན་ལས་ཀྱང་རྣམ་པར་རྟོག་པ་དང་གཉེན་པོ་དག་གིས་དབྱེ་བས་མི་
ལྕོགས་པ་མེད་པ་དང༌། བསམ་གཏན་ཁྱད་པར་ཅན་ལ་སོགས་པ་ས་དགུ་ལའམ། ཐབས་
མཁས་པ་ཆེན་པོ་ལ་སོགས་པའི་སྟོབས་ཀྱིས་གོ་རིམ་དུ་འདོད་པའི་ཁམས་ལ་སོགས་པའི་ས་
དགུ་དག་ཏུ་ཇི་སྐད་བཤད་པའི་རྣམ་པ་དགུ་པོ་རྒྱུན་ཆགས་སུ་འབྱུང་བ་ནི་སྒོམ་པའི་ལམ་ཡིན་
པར་ཤེས་པར་བྱའོ། །ཞེས་གསུངས་པ་དང་འགལ་ལོ། ཁ་ཅིག་སྦྱོར་བ་དང་གསུམ་གྱི་སྦྱོར་
མཐོང་སྒོམ་གསུམ་ལ་ཙམ་པོ་བ་དང་། ཁྱད་པར་ཅན་གཉིས་སུ་འཐད་ཀྱི། མཚན་ཉིད་པ་ཁོ་
ན་ཡིན་ན་བཟློས་སྐྱོན་དུ་འགྱུར་ཏེ། མཚན་ཉིད་པ་ལན་དྲུག་བསྟན་པའི་ཕྱིར་ཞེ་ན། ཤེས་བྱ་
ཆོས་ཅན། སྦྱོར་མཐོང་སྒོམ་གསུམ་ཙམ་པོ་རྣམས་བཟློས་པར་ཐལ། སྦྱོར་མཐོང་སྒོམ་གསུམ་
ཙམ་པོ་རྣམས་མཚན་ཉིད་པ་ཡིན་པ་གང་ཞིག །ཙམ་པོ་ལན་དྲུག་བསྟན་པའི་ཕྱིར། འཁོར་
གསུམ་མོ། །སྦྱོར་བ་དང་གསུམ་གྱི་སྦྱོར་མཐོང་སྒོམ་གསུམ་བཏགས་པ་བ་ཡིན་ཏེ། འགྲེལ་
ཆེན་ལས། རྣམ་པ་དེ་ལྟ་བུའི་རྣམ་པར་རྟོག་པ་རྣམས་ནི་སྔོན་ཉིད་སྤངས་པར་གྱུར་པས་ཇི་
ལྟར་རབ་ཀྱི་མཐར་ཐུག་པ་རྟོགས་པའི་གནས་སྐབས་འདི་ལ་སྤོང་བར་བསྟན་ཞེ་ན། དེ་ནི་
ཉེས་པ་མེད་དེ། ཞེས་སོགས་གསུངས་པའི་ཕྱིར་ཞེ་ན། དེའི་དོན་ནི། ངེས་འབྱེད་ཆ་མཐུན་
རྟོག་པའི་གཉེན་པོ་ཡིན་པས་ངེས་འབྱེད་ཆ་མཐུན་གྱི་སྐབས་སུ་རྟོག་པ་སྤངས་ཟིན་པ་མིན་
ནམ། ཅིའི་ ཕྱིར་འདིར་རྟོག་ པ་ མཐོང་ སྒོམ་ ལམ་ གྱི་ སྤང་བྱར་སྟོན་ཞེ་ན། སྐྱོན་མེད་དེ།
མངོན་འགྱུར་བ་ངེས་འབྱེད་ཆ་མཐུན་གྱི་སྐབས་སུ་སྤངས་ཀྱང་། ས་བོན་མཐོང་སྒོམ་གྱི་ལམ་
དུ་སྤོང་ཞེས་སྟོན་པའི་ཕྱིར། ས་བཅུ་པ་དང་འབྲེལ་བའི་སྤང་བྱར་འཆད་པ་ཡང་དེའི་ལྷག་མ་
-3 23 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་དགོངས་སོ། །རང་ལུགས་སྐབས་དང་པོ་གསུམ་དུ་སྦྱོར་མཐོང་སྒོམ་གསུམ་བསྟན་པ་ལ་
དགོས་པ་ཡོད་དེ། གཞི་ལམ་རྣམ་གསུམ་བདེན་མེད་དུ་རྟོགས་པའི་སྦྱོར་མཐོང་སྒོམ་གསུམ་
སོ་སོར་རྟོགས་པའི་ཆེད་ཡིན་པའི་ཕྱིར། སྦྱོར་བ་དང་ གསུམ་དུ་སྦྱོར་མཐོང་སྒོམ་གསུམ་
བསྟན་པ་ལ་དགོས་པ་ཡོད་དེ། སྦྱོར་བ་གསུམ་པོ་གཅིག་ཅར་དུ་སྐྱེ་བ་དགག་པའི་ཆེད་ཡིན་
པའི་ཕྱིར། ཇི་ལྟར་དགག་པ་ཡིན་ཞེ་ན། སྦྱོར་བ་གསུམ་པོ་རེ་རེ་ལ་སྦྱོར་མཐོང་སྒོམ་གསུམ་
ལན་གསུམ་དུ་བསྟན་པས་སྦྱོར་བ་རེ་རེ་ཡང་སྦྱོར་མཐོང་སྒོམ་གསུམ་གསུམ་ཆར་གྱི་སྐབས་
སུ་བསྒོམ་པ་རྟོགས་པར་འགྱུར་ལ། དེ་ལྟར་རྟོགས་པས་གཅིག་ཅར་སྐྱེ་བའི་དོགས་པ་སེལ་
ལོ༑ ཁྱད་པར་གྱི་ལམ་ཞེས་པས་དག་པའི་ཡེ་ཤེས་སུ་བསྟན་ཞེ་ན། མ་ཡིན་ཏེ། ཁྱད་པར་
འཕགས་པས་ཁྱད་པར་ལམ་ཞེས་ཉན་རང་གི་ལམ་ལས་ཁྱད་ཞུགས་པ་ལ་ཁྱད་པར་གྱི་ལམ་
ཞེས་བཤད་པའི་ཕྱིར། ཟག་པ་མེད་པ་ཡང་འཛིན་སྟངས་ལ་ཉོན་མོངས་པའི་ཟག་པ་མེད་པ་
ལ་དགོངས་ཏེ། རྟོགས་དཀའི་སྣང་བ་ལས། ཡེ་ཤེས་ཟག་པ་མེད་པ་ནི་འདོད་ཆགས་ལ་
སོགས་པས་སྟོང་པའོ། །ཞེས་གསུངས་སོ། །ཤེས་བྱ་ཆོས་ཅན། སྦྱོར་བ་དང་གསུམ་དུ་བསྟན་
པའི་སྦྱོར་མཐོང་སྒོམ་གསུམ་བཟློས་པར་ཐལ། དེར་བསྟན་པའི་སྦྱོར་མཐོང་སྒོམ་གསུམ་
མཚན་ཉིད་པ་ཡིན་པའི་ཕྱིར་ཞེ་ན། ཤེས་བྱ་ཆོས་ཅན། སྐབས་དང་པོ་གསུམ་དུ་བསྟན་པའི་
སྦྱོར་མཐོང་སྒོམ་གསུམ་བཟློས་པར་ཐལ། དེར་བསྟན་པའི་སྦྱོར་མཐོང་སྒོམ་གསུམ་མཚན་
ཉིད་པ་ཡིན་པའི་ཕྱིར། ཁོ་ན་རེ། སྐྱོན་མེད་དེ། གཞི་ལམ་རྣམ་གསུམ་བདེན་མེད་དུ་བསྒོམ་
པའི་དབྱེ་བ་ཡོད་པའི་ཕྱིར། ཞེ་ན། སྦྱོར་བ་དང་གསུམ་དུ་བསྟན་པ་ལ་ཡང་མཁྱེན་གསུམ་ལ་
དབང་དུ་བྱ་བའི་ཕྱིར་དུ་བསྒོམ་པ་སོགས་ཀྱི་དབྱེ་བ་ཡོད་དོ། །གཉིས་པ་ནི། སྐབས་དང་པོ་
དྲུག་ཏུ་སྦྱོར་མཐོང་སྒོམ་གསུམ་ལན་དྲུག་ཏུ་བསྟན་པ་ལ་དགོས་པ་ཅི་ཡོད་ཅེ་ན། རྣམ་པ་
ཐམས་ཅད་མཁྱེན་པ་ཉིད་ལ་སོགས་པ་མངོན་པར་རྟོགས་པ་རྣམ་པ་གསུམ་ལ་སྦྱོར་མཐོང་
- 3
} [） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སྒོམ་གསུམ་བསྟན་པ་ཆོས་ཅན། དགོས་པ་ཡོད་དེ། གོ་རིམ་བཞིན་དུ་གཞི་ལམ་རྣམ་གསུམ་
བདེན་མེད་དུ་རྟོགས་པའི་འཇིག་རྟེན་པའི་ངེས་པར་འབྱེད་པའི་ཆ་དང་མཐུན་པའི་རྟོགས་པ་
སྔོན་དུ་འགྲོ་བས་འཇིག་རྟེན་ལས་འདས་པའི་མཐོང་བ་དང་སྒོམ་པའི་ལམ་རྟོགས་པའི་ཆེད་
ཡིན་པའི་ཕྱིར། དེ་ཡང་སྐབས་དང་པོར་རྣམ་པ་དང་། གཉིས་པར་ལམ་དང་། གསུམ་པར་
གཞི་ཐམས་ཅད་བདེན་མེད་དུ་རྣམ་པར་བསྒོམ་པའི་དབྱེ་བས་སོ། །རྣམ་པ་ཀུན་མངོན་པར་
རྫོགས་པར་རྟོགས་པ་ལ་སོགས་པ་གསུམ་ལ་ནི། ངེས་པར་འབྱེད་པའི་ཆ་དང་མཐུན་པ་ལ་
སོགས་པ་ཐ་སྙད་དུ་གསུངས་པ་ཆོས་ཅན། དགོས་པ་ཡོད་དེ། རྣམ་པ་ཐམས་ཅད་དུ་ཉན་
རང་ལས་ཁྱད་པར་གྱི་ལམ་གྱིས་བསྡུས་པའི་ཡེ་ཤེས་འཛིན་སྟངས་ལ། ཟག་པ་མེད་པ་ཆུང་
ངུ་རྣམ་རྫོགས་སྦྱོར་བ། འབྲིང་རྩེ་སྦྱོར། ཆེན་པོ་མཐར་གྱིས་པ་རྣམས་གཅིག་ཅར་སྐྱེ་བ་
དགག་པར་བྱ་བའི་ཆེད་ཡིན་པའི་ཕྱིར། ཤེས་བྱ་ཆོས་ཅན། སྦྱོར་བ་དང་པོ་གསུམ་གཅིག་
ཅར་སྐྱེ་བ་མ་ཡིན་ཏེ། རིམ་གྱིས་སྐྱེ་བ་ཡིན་པའི་ཕྱིར་ཏེ། སྦྱོར་མཐོང་སྒོམ་གསུམ་གྱི་གནས་
སྐབས་སུ་བསྒོམ་པ་གོང་ནས་གོང་གི་གནས་སྐབས་ཀྱི་ཁྱད་པར་གྱི་ཁྱད་པར་དུ་བྱས་པའི་
ཕྱིར། རང་གིས་ཇི་བཞིན་མ་རྟོགས་པར། །གཞུང་ལུགས་ལོག་པར་འཆད་པ་རྣམས།།
ཕོངས་པའི་རྒྱུ་རུ་ལེགས་མཐོང་ནས། །དགོངས་དོན་ཇི་བཞིན་ཁོ་བོས་བཤད། །
གཉིས་པ་ཕྱིར་མི་ལྡོག་པའི་དགེ་འདུན་བཤད་པ་ལ། སྤྱི་གཞུང་གཉིས་ལས།
དང་པོ་ལ། གང་ལས་ཕྱིར་མི་ལྡོག་པ། གང་ཕྱིར་མི་ལྡོག་པ། ཕྱིར་མི་ལྡོག་པའི་རྟགས་ཀྱི་ངོ་
བོ་བཤད་པའོ། །དང་པོ་ནི། འདིར་རྫོགས་པའི་བྱང་ཆུབ་ལས་ཕྱིར་མི་ལྡོག་པ་གཟུང་གི་བྱང་
ཆུབ་ཙམ་གྱིས་མི་ཆོག་སྟེ། ཐེག་ཆེན་ཐུན་མོང་མ་ཡིན་པའི་ལམ་ཉམས་ལེན་གྱི་དབང་དུ་བྱས་
པའི་ཕྱིར་དང༌། རྩ་འགྲེལ་ཀུན་ལས་རྫོགས་པའི་བྱང་ཆུབ་ལས་ཕྱིར་མི་ལྡོག་པ་ལ་བཤད་
པའི་ཕྱིར། སྐབས་འདིའི་མདོ་ལས་ཀྱང་ཕྱིར་མི་ལྡོག་པ་རྣམས་ཉན་རང་གི་བྱང་ཆུབ་ཏུ་ལྟུང་
-3
3 ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་བཤད་པའི་ཕྱིར། གཉིས་པ་ནི། ཕྱི་ནང་གི་ཡོངས་འཛིན་ཁྱད་པར་ཅན་གཉིས་དང་ལྡན་
པའི་བྱང་སེམས་རྣམས་མི་ལྡོག་པས་དབང་རྣོན་ངེས་འབྱེད་ཆ་མཐུན་པ་ཕྱིར་མི་ལྡོག་སྟེ། ཕྱི་
ནང་གི་ཡོངས་འཛིན་གཉིས་ཀྱིས་ཐེག་ཆེན་ལས་མི་ལྡོག་པར་ངེས་པར་འབྱེད་པའི་ཕྱིར།
འགྲེལ་ཆེན་ལས། ལ་ལ་ རིགས་མ་ངེས་པ་ཡིན་ཡང་། ངེས་པར་འབྱེད་པའི་ཆ་དང་མཐུན་
པའི་གནས་སྐབས་སུ་ཡང་ཐབས་ཀྱི་ཁྱད་པར་བསམ་གྱིས་མི་ཁྱབ་པས་ཕྱིར་མི་ལྡོག་པ་ཉིད་
དུ་ངེས་པ་ཡིན་ནོ། །དབང་རྟུལ་ས་བརྒྱད་པ་ནས་ཕྱིར་མི་ལྡོག་པར་ངེས་ཏེ། དེ་ནས་གཞན་
དོན་འབད་མེད་ལྷུན་གྲུབ་ཏུ་འགྲུབ་པའི་ཕྱིར། དེ་ཉིད་ལས། ས་བརྒྱད་པ་ལ་ནི་ཐམས་ཅད་
དུ་ཕྱིར་མི་ལྡོག་པར་ངེས་པ་ཉིད་དུ་བཞག །ཅེས་སོ། །འབྲིང་པོ་ནི་མཐོང་ལམ་ནས་ངེས་སོ།
ཁ་ཅིག་མི་འཐད་དེ། ཐེག་ཆེན་ཚོགས་ལམ་ནས་ཀྱང་ཕྱིར་མི་ལྡོག་པར་ངེས་པ་ཡོད་པའི་ཕྱིར་
དང༌། ཐར་པ་ཆ་མཐུན་གྱི་དད་སོགས་རྣོན་པོས་རྫོགས་པའི་བྱང་ཆུབ་རྟོགས་སླ་བར་བཤད་
པའི་ཕྱིར་དང་། ཐེག་ཆེན་སྦྱོར་ལམ་ཐོབ་ནས་དབང་པོ་རྣོ་རྟུལ་ཐམས་ཅད་ཕྱིར་མི་ལྡོག་པར་
ངེས་པའི་ཕྱིར་ཞེ་ན། ཕྱིར་མི་ལྡོག་པ་ལ་རིགས་དང་སྦྱོར་བ་དང་བསམ་པའི་སྒོ་ནས་མི་ལྡོག་
པ་སོགས་དུ་མ་ཡོད་པ་ལས། ཐེག་ཆེན་ཚོགས་ལམ་ནས་རིགས་ཀྱི་སྒོ་ནས་ཕྱིར་མི་ལྡོག་
པ་ཡོད་པ་ཉིད་དང༌། ཐེག་ཆེན་སྦྱོར་ལམ་ནས་ཐམས་ཅད་ཀྱང་རིགས་ཀྱི་སྒོ་ནས་ཕྱིར་མི་
ལྡོག་སྟེ། ཐེག་ཆེན་དུ་རིགས་ངེས་པའི་ཕྱིར། འོན་ཀྱང་འདིར་ཕྱིར་མི་ལྡོག་པར་བཤད་པའི་
རིམ་པ་མི་འགལ་ཏེ། འདི་ནི་བསམ་སྦྱོར་ཐམས་ཅད་ཀྱི་སྒོ་ནས་ཕྱིར་མི་ལྡོག་པའི་རིམ་
པའམ། རྟགས་ཐོབ་པའི་རིམ་པའི་དབང་དུ་བྱས་པ་ཡིན་ལ། བྱང་སེམས་དབང་རྟུལ་གྱིས་
ས་བརྒྱད་པ་མ་ཐོབ་བར་དུ་ཕྱིར་མི་ལྡོག་པའི་རྟགས་ཐོབ་པ་མེད་པའི་ཕྱིར། དེ་སྐད་དུ་ཡང་རྡོ་
རྗེ་རྩེ་མོ་ལས། ཇི་སྲིད་ས་བརྒྱད་མ་ཐོབ་བར། །དེ་སྲིད་ཐེག་པ་དམན་པས་འཇིགས། །ཞེས་
གསུངས་སོ། ཁ་ཅིག་སྦྱོར་ལམ་ནས་རིགས་དང༌། མཐོང་ལམ་ནས་སྤྱོད་པ་དང་། ས་བརྒྱད་
བ 3
3 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
པ་ནས་ཡེ་ཤེས་ལས་ཕྱིར་མི་ལྡོག་སྟེ། ཡེ་ཤེས་ཕྱིར་མི་ལྡོག་པའི་ཕྱིར། །ཕྱིར་མི་ལྡོག་པའི་ས་
ཞེས་བརྗོད། །ཅེས་གསུངས་སོ་ཞེ་ན། མ་ཡིན་ཏེ། དབང་པོའི་སྒོ་ནས་ཕྱིར་མི་ལྡོག་པའི་ས་
མཚམས་སུ་བཤད་པའི་ཕྱིར། འགྲེལ་ཆེན་ལས། དབང་པོ་རྣོ་བས་རེས་འགའ་བྱེད་པའི་ཆ་
དང་མཐུན་པའི་གནས་སྐབས་སུ་ཡང་ཞེས་པ་ནས། ཕྱིར་མི་ལྡོག་ཉིད་དུ་ངེས་པ་ཡིན་ནོ་ཞེས་
པའི་བར་གསུངས་སོ། །
གསུམ་པ་ནི། ཕྱིར་མི་ལྡོག་པར་ཡིད་ཆེས་པའི་རྒྱུ་འདི་ནི་གཉིས་ཁོ་ནར་ཟད་
པའི་ཕྱིར། དེ་ཡང་གཞན་ངོར་གཙོ་ཆེར་རྗེས་ཐོབ་རྟགས་སུ་འགྱུར་ཞིང་། རང་ངོར་མཉམ་
གཞག་རྟགས་སུ་འགྱུར་རོ། །གཞན་ངོར་མཉམ་གཞག་རྟགས་སུ་གཏན་མི་འགྱུར་བ་མ་ཡིན་
ཏེ༑ རྗེས་ཐོབ་ལས་མཉམ་གཞག་དང་། མཉམ་གཞག་ལས་ཕྱིར་མི་ལྡོག་པར་ངེས་པ་ཡོད་
པའི་ཕྱིར། ཁོ་ན་རེ། ཇི་ལྟར་གཞན་ཡིད་ཆེས་པར་བྱེད་པའི་མཚན་ཉིད་དག་ཡིན། །ཞེས་པ་
དང་འགལ་ཞེ་ན། མ་ཡིན་ཏེ། དེ་ནི་རྗེས་ཐོབ་རྟགས་སུ་མེད་པར་མཉམ་གཞག་ཁོ་ན་རྟགས་
ཡིན་པ་དག་པ་ཙམ་ཡིན་པའི་ཕྱིར། ཁ་ཅིག །རང་ངོར་ཕྱིར་མི་ལྡོག་པའི་རྟགས་དེ་ནི། མངོན་
ཤེས་མེད་པ་ལ་ཕྱིར་མི་ལྡོག་པའི་རྟགས་མི་སྲིད་ལ། མངོན་ཤེས་དང་ལྡན་པ་རྣམས་ཕྱིར་མི་
ལྡོག་པར་རང་ཉིད་ཀྱིས་མངོན་སུམ་དུ་རྟོགས་པའི་ཕྱིར་ཞེ་ན། མ་ཡིན་ཏེ། སློབ་ལམ་རྣམས་
མངོན་ཤེས་དང་ལྡན་ཡང་རང་གི་མ་འོངས་པའི་སྤངས་རྟོགས་ཐམས་ཅད་མངོན་སུམ་དུ་མི་
རྟོགས་པའི་ཕྱིར་ཏེ། རང་ལས་ལྷག་པའི་སྤངས་རྟོགས་མངོན་སུམ་དུ་རྟོགས་པ་མེད་ཅིང་།
འཕགས་པ་སློབ་པ་རྣམས་ཀྱི་སྤངས་རྟོགས་གོང་ནས་གོང་དུ་ཁྱད་པར་དུ་འགྱུར་བའི་ཕྱིར།
ཕྱིར་མི་ལྡོག་པའི་འབྲས་བུའི་རྟགས་དང༌། རང་བཞིན་གྱི་རྟགས་གཉིས་སུ་གསུངས་ཏེ།
འབྲས་བུ་རྗེས་ཐོབ་ཀྱི་མཚན་མ་ལས་ཕྱིར་མི་ལྡོག་ཏུ་སྒྲུབ་པ་དང་། རྫོགས་པའི་བྱང་ཆུབ་ཀྱི་
རྒྱུ་ཚོགས་གྲངས་ཚང་ལས་རྣམ་མཁྱེན་འབྱུང་རུང་དུ་སྒྲུབ་པའི་ཕྱིར་མི་ལྡོག་རྟགས་གཉིས་སུ་
- 3 } 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྲིད་པའི་ཕྱིར། དང་པོ་ནི། དུ་བ་ལས་ནི་མེར་ཤེས་དང༌། །ཆུ་སྐྱར་ལས་ནི་ཆུར་ཤེས་ལྟར།།
བྱང་ཆུབ་སེམས་དཔའ་བློ་ལྡན་གྱི། །རིགས་ནི་མཚན་མ་དག་ལས་ཤེས། །ཞེས་པས་བསྟན་
གཉིས་པ་ནི། འགྲེལ་ཆེན་ལས། རྒྱུ་ཚོགས་པ་ལས་འབྲས་སྐྱེ་བར། །རྗེས་སུ་
དཔོག་པ་གང་ཡིན་པ། །དོན་གཞན་ལ་ནི་མི་ལྟོས་ཕྱིར། །ཞེས་པའི་ཚུལ་དུ་རུང་བ་ཉིད་ཀྱིས་
རྗེས་སུ་འཇུག་པར་ངེས་པར་གཟུང་བར་བྱའོ། །ཞེས་པས་འགྲུབ་བོ། །རྒྱུ་ཚོགས་གང་ཞེ་ན།
ཀུན་རྫོབ་བྱང་ཆུབ་ཀྱི་སེམས་དང༌། སེམས་ཅན་ཐམས་ཅད་ལ་དམིགས་པའི་སྙིང་རྗེ་དང༌།
སྟོང་ཉིད་རྟོགས་པའི་ཤེས་རབ་བོ། །རིན་ཆེན་ཕྲེང་བ་ལས། བདག་ཉིད་དང་ནི་འཇིག་རྟེན་
འདིས། །བླ་མེད་བྱང་ཆུབ་ཐོབ་འདོད་ན། །དེའི་རྩ་བ་བྱང་ཆུབ་སེམས། །རི་དབང་རྒྱལ་པོ་
ལྟར་བརྟན་དང༌། །ཕྱོགས་མཐས་གཏུགས་པའི་སྙིང་རྗེ་དང་། །གཉིས་ལ་མི་གནས་ཡེ་ཤེས་
ལགས། །ཞེས་གསུངས་སོ། །དེ་ཡང་སོ་སོའི་དབང་དུ་བྱ་སྟེ། ངེས་འབྱེད་ཆ་མཐུན་ལ་གནས་
པ་ཕྱིར་མི་ལྡོག་ཏུ་སྒྲུབ་པའི་རྟགས་ཉི་ཤུ་མཐོང་ལམ་པའི་རྟགས་བཅུ་དྲུག །སྒོམ་ལམ་པའི་
རྟགས་བརྒྱད་དུ་གསུངས་སོ། ཁ་ཅིག་སྦྱོར་ལམ་པའི་རྟགས་ཉི་ཤུ་གང་རུང་རེ་རེས་ཕྱིར་མི་
ལྡོག་ཏུ་སྒྲུབ་ནུས་ཟེར་བ་ཤིན་ཏུ་མ་བརྟགས་པ་སྟེ། ཤེས་བྱ་ཆོས་ཅན། བྱང་སེམས་སྦྱོར་ལམ་
པ་དབང་འབྲིང་གིས་ཀྱང་རྫོགས་པའི་བྱང་ཆུབ་ལས་ཕྱིར་མི་ལྡོག་པའི་རྟགས་ཐོབ་པར་ཐལ།
སྦྱོར་ལམ་པ་དབང་འབྲིང་གིས་ཀྱང་གཟུགས་སོ་སོ་བདག་མེད་ཏུ་རྟོགས་པའི་ཕྱིར་དང་།
བྱམས་པས་ཟིན་པའི་ལུས་ངག་གི་ལས་དང་ལྡན་པའི་ཕྱིར། དེས་ན། རང་ལུགས་ལ། སྤྱོད་
པ་ཐམས་ཅད་ལ་སངས་རྒྱས་དགྱེས་པ་ལྟ་བུ་གཅིག་གི་ཀྱང་ཕྱིར་མི་ལྡོག་ཏུ་སྒྲུབ་ནུས་པ་ཡོད་
ལ༑ གཟུགས་ལ་སོགས་ལས་ལྡོག་པ་སོགས་རྟགས་བཅུ་གཅིག་དང་། ལུས་ལ་སྲིན་བུ་
རིགས་བརྒྱད་ཁྲི་མི་འབྱུང་བ་སོགས་དྲུག་དང་། གཞན་གྱིས་བཀྲི་བར་མི་ནུས་པ་སོགས་
- 3
3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གཉིས་ཀྱིས་སྒྲུབ་ནུས་སོ། ཁ་ཅིག་གཞན་ངོར་རྗེས་ཐོབ་རྟགས་སུ་དགོས་ན། མཐོང་ལམ་པ་
གཞན་ངོར་ཕྱིར་མི་ལྡོག་ཏུ་སྒྲུབ་པའི་རྟགས་མེད་པར་ཐལ། མཐོང་ལམ་རྗེས་ཐོབ་མེད་པའི་
ཕྱིར་ཏེ། ས་དང་པོའི་སྐད་ཅིག་གཉིས་པ་ནས་རྡོ་རྗེ་ལྟ་བུའི་བར་སྒོམ་ལམ་དུ་བཤད་པའི་ཕྱིར། །
ཟེར་ན། མ་ཡིན་ཏེ། མཐོང་ལམ་པས་སྦྱིན་སོགས་ཕ་རོལ་ཏུ་ཕྱིན་པ་དྲུག་ལ་རྫོགས་པར་སྤྱོད་
པ་ཡོད་པའི་ཕྱིར། ཁྱབ་སྟེ། སློབ་པའི་མཉམ་གཞག་ཏུ་ཕྱིན་དྲུག་རྫོགས་པར་སྤྱོད་པ་མེད་
པས་སོ། །མདོ་ནི། རབ་འབྱོར་རྣམ་པ་དེ་དག་དང་། རྟགས་དེ་དག་དང༌། མཚན་མ་དེ་དག་
དང་ལྡན་པའི་བྱང་ཆུབ་སེམས་དཔའ་ཆེན་པོ་ནི་ཕྱིར་མི་ལྡོག་པར་རིག་པར་བྱའོ། །ཞེས་
སོགས་སོ། །གཞན་གྱིས་བརྒྱ་ཕྲག་བསྐལ་པ་རུ། །འབད་ཀྱང་རྟོགས་པར་དཀའ་བའི་གཞུང་།
ཁོ་བོའི་རྣམ་དཔྱོད་བློ་གྲོས་ཀྱིས། །ཇི་བཞིན་རྟོགས་ནས་གསལ་བར་བཀོད། །
གཉིས་ པ་ ལ། འབྲེལ་ བ་ རྟོགས་ ཕྱིར་ མཚམས་ སྦྱོར་ བཤད། རྟགས་ ལ་
གནས་པ་བསྡུས་ཏེ་བཤད། སོ་སོའི་རང་བཞིན་རྒྱས་པར་བཤད། ཐུན་མོང་དག་གི་མཇུག་
བསྡུ་བཤད་པ་དང་བཞི་ལས། དང་པོ་ནི། ཤེས་བྱ་ཆོས་ཅན། ངེས་འབྱེད་ཆ་མཐུན་གྱི་འོག་
ཏུ་ཕྱིར་མི་ལྡོག་པའི་བྱང་ཆུབ་སེམས་དཔའི་དགེ་འདུན་གྱི་མཚན་ཉིད་བཤད་པ་ལ་རྒྱུ་མཚན་
ཡོད་དེ། ཕྱིར་མི་ལྡོག་པའི་བྱང་ཆུབ་སེམས་དཔའི་དགེ་འདུན་གྱི་རྒྱུད་ལ་ཇི་སྐད་བཤད་པའི་
ངེས་པར་འབྱེད་པའི་ཆ་དང་མཐུན་པ་འབྱུང་བས་སོ། །གཉིས་པ་ནི། བྱང་ཆུབ་སེམས་དཔའ་
སློབ་པ་ཕྱིར་མི་ལྡོག་པའི་དགེ་འདུན་ཡིན་ནོ། །གང་ན། དཔའ་བོ་གང་དག་ངེས་པར་འབྱེད་
པའི་ཆ་དང་མཐུན་པ་བཞི་ལ་གནས་པ་དབང་རྣོན་དང༌། ཐེག་ཆེན་མཐོང་བའི་ལམ་ལ་
གནས་པ་དབང་འབྲིང་དང་། ཐེག་ཆེན་གྱི་སྒོམ་པའི་ལམ་འཆད་པར་འགྱུར་བ་ལ་གནས་པ་
དབང་རྟུལ་རྣམས་སོ། །དེའི་རྒྱུ་མཚན་རྟགས་ཉི་ཤུ་དང༌། བཅུ་དྲུག་དང༌། ཟབ་མོ་བརྒྱད་པོ་
དེ་ དང་དེ་རྟོགས་པའི་ ཚུལ་ གྱིས་ གནས་སོ། །ངག་དོན། བྱང་སེམས་སྦྱོར་ལམ་ པ་དབང་
-3
3：j-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣོན་ཆོས་ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་སྟེ། རྫོགས་པའི་བྱང་ཆུབ་ལས་ཕྱིར་
མི་ལྡོག་པའི་རྟགས་ཐོབ་པའི་སེམས་དཔའ་ཡིན་པའི་ཕྱིར། །
བམ་པོ་བཞི་པ། གསུམ་པ་ལ་སྦྱོར་ལམ་པའི་གཏན་ཚིགས་བཤད། མཐོང་
ལམ་པའི་གཏན་ཚིགས་བཤད། སྒོམ་ལམ་པའི་གཏན་ཚིགས་བཤད་པ་དང་གསུམ། དང་པོ་
ལ༑ མདོར་བསྟན། རྒྱས་བཤད་གཉིས། དང་པོ་ལ་མཚམས་སྦྱར་བ་དང་། ཚིག་དོན་འགྲེལ་
པ་གཉིས། དང་པོ་ནི། རེ་ཤིག་བར་སྐབས་ཀྱི་ཚིགས་སུ་བཅད་པ་གཅིག་གིས་ངེས་པར་
འབྱེད་པའི་ཆ་དང་མཐུན་པ་ལ་གནས་པ་རྣམས་ཀྱི་མཚན་ཉིད་བཤད་པ་ལ་དགོས་པ་ཡོད་དེ།
དེ་རྣམས་ཀྱི་མཚན་ཉིད་མ་འདྲེས་པ་གང་ཡིན་ཞེ་ན། ལན་བསྟན་པའི་ཆེད་ཡིན་པའི་ཕྱིར།
གཉིས་པ་ནི། ཐེག་ཆེན་གྱི་ངེས་པར་འབྱེད་པའི་ཆ་དང་མཐུན་པ་ལ་གནས་པ་རྣམས་ཀྱི་ཕྱིར་
མི་ལྡོག་པའི་མཚན་ཉིད་དུ་ཤེས་པར་བྱ་བ་ཡིན་ནོ། །གང་ན། གཟུགས་ལ་སོགས་པ་ལ་
བདེན་ཞེན་མངོན་གྱུར་པ་ལྡོག་པ་དང་། ཐེ་ཚོམ་མེད་པ་ལ་སོགས་པའི་རྣམ་པ་སྟེ། རྣམ་པ་ཉི་
ཤུའོ། །ངག་དོན། སྦྱོར་ལམ་ལ་གནས་པའི་བྱང་སེམས་དབང་རྣོན་ཆོས་ཅན། རྫོགས་པའི་
བྱང་ཆུབ་ལས་ཕྱིར་མི་ལྡོག་སྟེ། རྫོགས་པའི་བྱང་ཆུབ་ལས་ཕྱིར་མི་ལྡོག་པའི་རྟགས་གཟུགས་
སོགས་ལ་བདེན་ཞེན་མངོན་གྱུར་པ་ལྡོག་པ་སོགས་ཉི་ཤུ་ཐོབ་པའི་སེམས་དཔའ་ཡིན་པའི་
སྤྱིར། །
གཉིས་པ་ལ་མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་ནི།
གཟུགས་ལ་སོགས་ལས་ལྡོག་པ་དང་ཞེས་སོགས། བར་སྐབས་ཀྱི་ཚིགས་སུ་བཅད་པ་དྲུག་
ཆོས་ཅན། དགོས་པ་ཡོད་དེ། ཡང་ལྡོག་པ་ལ་སོགས་པའི་མཚན་ཉིད་དེ་དག་གང་ཡིན་ཞེ་ན།
དེ་དག་བསྟན་པའི་ཆེད་ཡིན་པའི་ཕྱིར། གཉིས་པ་ནི། སྦྱོར་ལམ་དྲོད་ལ་གནས་པའི་བྱང་
སེམས་དབང་རྣོན་ཆོས་ཅན། གཟུགས་ལ་སོགས་པ་ཆོས་ལ་བདེན་མེད་མངོན་གྱུར་པ་ལས་
-3 3 G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ལྡོག་པ་ཡིན་ཏེ། གཟུགས་སོགས་དོན་དམ་པར་ངོ་བོ་ཉིད་མེད་པར་རྟོགས་པའི་ཕྱིར། ཆོས་
ཅན། དཀོན་མཆོག་ལ་ཡོན་ཏན་ཡོད་དམ་མེད་སྙམ་པའི་ཐེ་ཚོམ་ཟད་པ་ཡིན་ཏེ། དཀོན་
མཆོག་གི་ཡོན་ཏན་ཤེས་ནས་དད་པ་ཐོབ་པའི་ཕྱིར། མི་ཁོམ་པ་བརྒྱད་ཟད་པ་ཡིན་ཏེ། མི་
ཁོམ་པ་བརྒྱད་ཟད་པར་གྱུར་ཅིག་ཅེས་པའི་སློབ་ལམ་འགྲུབ་པའི་ཕྱིར། བརྒྱད་གང་ཞེ་ན།
ལས་རྒྱུ་འབྲས་མེད་པར་འཛིན་པ་ལོག་པར་ལྟ་བ་དང་། དམྱལ་བ་དང༌། ཡི་དྭགས་དང༌། །
དུད་འགྲོར་སྐྱེ་བ་དང་། རྫོགས་བྱེད་དུས་ཀྱི་གདུལ་བྱ་ལྟ་བུ་སངས་རྒྱས་ཀྱི་བཀའ་མི་ཐོས་པ་
དང༌། འཁོར་རྣམ་བཞི་མེད་པ་ཡུལ་མཐའ་འཁོབ་ཏུ་སྐྱེ་བ་དང་། དབང་པོ་མ་ཚང་བ་སྤྱི་དང་
ཡིད་དབང་ལ་སྐྱོན་ཞུགས་པ་གླེན་པ་དང་། ལྕེ་དབང་ལ་སྐྱོན་ཞུགས་པ་ལྐུགས་པའི་དངོས་པོ་
དང་གསུམ་ཕྱོགས་གཅིག་ཏུ་སྡོམ་པ་དང༌། ལྷ་ཚེ་རིང་པོར་སྐྱེ་བ་ཞེས་བྱ་བའོ། །བདག་ཉིད་
དགེ་བ་ལ་གནས་ནས་གཞན་དགེ་བའི་ཆོས་ལ་སྦྱོར་ཏེ། སེམས་ཅན་ཐམས་ཅད་ལ་དམིགས་
པའི་སྙིང་རྗེ་ཆེན་པོ་ཅན་ཡིན་པའི་ཕྱིར། སྦྱིན་པ་ལ་སོགས་པ་སེམས་ཅན་གཞན་གྱི་ཡུལ་ལ་
ཡོངས་སུ་བསྔོས་པ་ཡིན་ཏེ། བདག་དང་གཞན་དུ་བརྗེ་བའི་ཕྱིར། ཟབ་མོའི་དོན་ལ་ཡང་
སོམ་ཉི་མི་བྱེད་དེ། ཆོས་ཟབ་མོ་ཡང་དག་པར་རྟོགས་པའི་ཕྱིར། བྱམས་པས་ཟིན་པའི་ལུས་
དང་ངག་དང་ཡིད་ཀྱི་ལས་དང་ལྡན་ཏེ། བསམ་སྦྱོར་གཉིས་ཀས་གཞན་ལ་ཕན་པ་ཉིད་དུ་
ཞུགས་པའི་ཕྱིར། སྒྲིབ་པ་ལྔ་པོ་དང་མི་འགྲོགས་ཏེ། བསླབ་པ་གསུམ་གྱི་སྦྱོར་བ་ཕུན་སུམ་
ཚོགས་པ་དང་ལྡན་པའི་ཕྱིར། སྒྲིབ་པ་ལྔ་ནི། ཚུལ་ཁྲིམས་ཀྱི་བསླབ་པའི་གེགས་འདོད་པ་ལ་
འདུན་པ་དང༌། གནོད་སེམས་དང་། ཏིང་ངེ་འཛིན་གྱི་བསླབ་པའི་གེགས་གཉིད་རྨུགས་པ་
ཕྱོགས་གཅིག་ཏུ་བགྲངས་པ་དང༌། རྒོད་པ་དང༌། འགྱོད་པ་ཕྱོགས་གཅིག་ཏུ་བགྲངས་པ་
གཉིས་དང༌། ཤེས་རབ་ཀྱི་བསླབ་པའི་གེགས་ཐེ་ཚོམ་མོ། །མ་རིག་པ་ལ་སོགས་པའི་བག་
ལ་ཉལ་ཐམས་ཅད་འཇོམས་པར་བྱེད་དེ། གཉེན་པོ་སྟོང་ཉིད་རྟོགས་པའི་ཤེས་རབ་རྣམ་པར་
- 3 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྒོམ་པའི་ཕྱིར། དྲན་པ་དང༌། ཤེས་བཞིན་དང་ལྡན་ཏེ། རྟག་ཏུ་བླང་དོར་ལ་མཉམ་པར་
བཞག་པའི་ཕྱིར། གོས་ལ་སོགས་པ་ཡོངས་སུ་སྤྱོད་པ་གཙང་བ་ཞེས་བྱ་བ་ཡིན་ཏེ། གཙང་སྦྲ་
ཀུན་ཏུ་ སྤྱོད་ པའི་ ཕྱིར། སྦྱོར་ལམ་དྲོད་ལ་གནས་པའི་བྱང་སེམས་དབང་རྣོན་ཆོས་ཅན།
རྫོགས་པའི་བྱང་ཆུབ་ལས་མི་ལྡོག་སྟེ། གཟུགས་ལ་སོགས་པ་ལ་བདེན་མེད་མངོན་དུ་འགྱུར་
བ་ལས་ལྡོག་པ་སོགས་རྗེས་ཐོབ་ཀྱི་སྤྱོད་པ་བཅུ་གཅིག་དང་ལྡན་པའི་སེམས་དཔའ་
ཡིན་པའི་ ཕྱིར། སྦྱོར་ལམ་རྩེ་མོ་ལ་ གནས་པའི་བྱང་སེམས་ཆོས་ཅན། ལུས་ལ་སྲིན་བུའི་
རིགས་བརྒྱད་ཁྲི་མི་འབྱུང་སྟེ། དགེ་བའི་རྩ་བ་འཇིག་རྟེན་ཕལ་པ་ལས་མངོན་པར་འཕགས་
པའི་ཕྱིར། སེམས་རང་དོན་ཡིད་བྱེད་ཀྱི་གྱ་གྱུ་མེད་དེ། ཐེག་ཆེན་སེམས་བསྐྱེད་ཀྱིས་ཟིན་
པའི་དགེ་བའི་རྩ་བ་རྣམ་པར་དག་པའི་ཕྱིར། ཕྱག་དར་ཁྲོད་པ་ཉིད་ལ་སོགས་པ་སྦྱངས་པའི་
ཡོན་ཏན་ཡང་དག་པར་ལེན་ཏེ། རྙེད་པ་དང་། བཀུར་བསྟི་ལ་སོགས་པ་ལ་མི་ལྟ་བའི་ཕྱིར།
ཕར་ཕྱིན་དེ་དག་དང་འགལ་བ་སེར་སྣ་དང་འཆལ་བའི་ཚུལ་ཁྲིམས་ལ་སོགས་པ་མེད་དེ།
སྦྱིན་པ་ལ་སོགས་པའི་ཁྱད་པར་ཕར་ཕྱིན་དྲུག་ལྡན་དུ་སྒྲུབ་པའི་ཕྱིར། ཆོས་ཉིད་དང་མི་
འགལ་བར་ཤེས་བྱའི་ཕ་རོལ་ཏུ་ཕྱིན་པ་དང་ལྡན་པར་འགྲོ་བ་ཡིན་ཏེ། ཆོས་ཐམས་ཅད་སྟོང་
ཉིད་དུ་ཡང་དག་པར་བསྡུས་ནས་རྟོགས་པའི་ཕྱིར། གཞན་གྱི་དོན་དུ་དམྱལ་བ་འདོད་དེ།
འགྲོ་བ་ཐམས་ཅད་བདག་གིར་བྱས་པའི་ཕྱིར། ཞེས་བྱ་བ་རྣམ་པ་དྲུག་དང༌། སྦྱོར་ལམ་
བཟོད་པ་ལ་གནས་པའི་བྱང་སེམས་དབང་རྣོན་གཞན་གྱིས་ལམ་ངན་པ་ལ་བཀྲི་བར་མི་
བཏུབ་སྟེ། རང་གི་རྟོགས་པ་ལ་ཡིད་ཆེས་པ་ཆོས་ཉིད་ཐོབ་པའི་ཕྱིར། ལམ་ལྟར་བཅོས་པ་ཉེ་
བར་སྟོན་པ་བདུད་ལ་བདུད་ཉིད་དུ་རྟོགས་ཏེ། སངས་རྒྱས་ཉིད་ཀྱི་ཐབས་ཤེས་པ་ལ་མཁས་
པའི་ཕྱིར། སྦྱོར་ལམ་ཆོས་མཆོག་ལ་གནས་པའི་བྱང་སེམས་དབང་རྣོན་སྤྱོད་པ་ཐམས་ཅད་
ལ་སངས་རྒྱས་དགྱེས་པ་ཡིན་ཏེ། སྤྱོད་པ་ཐམས་ཅད་འཁོར་གསུམ་རྣམ་པར་དག་པ་ཉིད་དུ་
-338 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སྤྱོད་པའི་ཕྱིར། ཞེས་བྱ་བ་རྣམ་པ་གཅིག་གོ །གོ་རིམ་བཞིན་དུ་དྲོ་བ་དང་། རྩེ་མོ་དང་། བཟོད་
པ་དང༌། ཆོས་ཀྱི་མཆོག་རྣམས་ལ་གནས་པ་བྱང་ཆུབ་སེམས་དཔའ་བླ་ན་མེད་པའི་བྱང་ཆུབ་
ལས་ཕྱིར་མི་ལྡོག་པར་རྟགས་ཉི་ཤུ་པོ་འདི་དག་གིས་ཤེས་པར་བྱའོ། །
གཉིས་པ་མཐོང་ལམ་ པའི་གཏན་ཚིགས་བཤད་པ་ལ། མདོར་བསྟན། རྒྱས་
པར་བཤད། མཇུག་བསྡུ་བ་དང་གསུམ། དང་པོ་ལ་མཚམས་སྦྱར་བ་དང་། ཚིག་དོན་འགྲེལ་
པ་གཉིས་ལས་དང་པོ་ནི། ཤེས་བྱ་ཆོས་ཅན། ངེས་པར་འབྱེད་པའི་ཆ་དང་མཐུན་པའི་ཕྱིར་
མི་ལྡོག་པའི་མཚན་ཉིད་ཀྱི་འོག་ཏུ་མཐོང་བའི་ལམ་གྱི་ཕྱིར་མི་ལྡོག་པའི་མཚན་ཉིད་བར་
སྐབས་ཀྱི་ཚིགས་སུ་བཅད་པ་གཅིག་གིས་གསུངས་པའི་རྒྱུ་མཚན་ཡོད་དེ། ངེས་འབྱེད་ཆ་
མཐུན་ལས་མཐོང་ལམ་འབྱུང་བའི་ཕྱིར། གཉིས་པ་ནི། བྱང་ཆུབ་སེམས་དཔའ་མཐོང་བའི་
ལམ་ལ་གནས་པ་རྣམས་ཀྱི་ཕྱིར་མི་ལྡོག་པའི་མཚན་ཉིད་ཡིན་ནོ། །གང་ན། སྡུག་བསྔལ་ལ་
སོགས་པའི་བདེན་པ་ཡུལ་དུ་བྱས་པའི་སྒོ་ནས། ཆོས་དང་། རྗེས་སུ་ཤེས་པ་བཟོད་པ་དང་།
ཤེས་པ་སྐད་ཅིག་མ་བཅུ་དྲུག་གི་མིང་ཅན་གྱི་རྗེས་ཐོབ་ཀྱི་སྤྱོད་པ་ཁྱད་པར་ཅན་བཅུ་དྲུག་
ནིའོ། །ངག་དོན། བྱང་སེམས་མཐོང་ལམ་པ་དབང་འབྲིང་ཆོས་ཅན། རྫོགས་ པའི་སངས་
རྒྱས་ལས་ཕྱིར་མི་ལྡོག་སྟེ། རྫོགས་པའི་བྱང་ཆུབ་ལས་ཕྱིར་མི་ལྡོག་པའི་རྟགས་རྗེས་ཐོབ་ཀྱི་
སྤྱོད་པ་ཁྱད་པར་ཅན་བཅུ་དྲུག་དང་ལྡན་པའི་སེམས་དཔའི་ཕྱིར། གཉིས་པ་ལ། མཚམས་
སྦྱར་བ་དང༌། ཚིག་དོན་འགྲེལ་པ་གཉིས། དང་པོ་ནི། གཟུགས་སོགས་འདུ་ཤེས་ལྡོག་པ་
དང༌། །ཞེས་སོགས། བར་སྐབས་ཀྱི་ཚིགས་སུ་བཅད་པ་ཆོས་ཅན། ཁྱོད་ཀྱི་རྣམ་པ་རྣམས་
གསུངས་པ་ལ་དགོས་པ་ཡོད་དེ། སྐད་ཅིག་མའི་རྣམ་པ་ཅི་འདྲ་བ་ཞིག་མཚན་ཉིད་ཡིན་ཞེ་ན།
དེའི་ལན་བསྟན་པའི་ཆེད་ཡིན་པའི་ཕྱིར། གཉིས་པ་ནི། བྱང་སེམས་མཐོང་ལམ་པ་དབང་
འབྲིང་ཆོས་ཅན། གཟུགས་ལ་སོགས་པའི་ཆོས་སུ་བདེན་པར་རྟོག་པ་ལས་ལྡོག་པ་ཡིན་ཏེ།
- 3：{ （3 …



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་དམ་པར་རང་གི་མཚན་ཉིད་སྟོང་པ་ཉིད་དུ་མངོན་སུམ་དུ་རྟོགས་པའི་ཕྱིར། བླ་ན་མེད་
པའི་བྱང་ཆུབ་ཀྱི་སེམས་བརྟན་པ་ཉིད་ཡིན་ཏེ། བྱང་ཆུབ་ཀྱི་སེམས་བརྟན་པར་སངས་རྒྱས་
ལ་སོགས་པས་བྱིན་གྱིས་བརླབས་པའི་ཕྱིར། ཉན་ཐོས་དང་རང་སངས་རྒྱས་ཀྱི་ཐེག་པ་ལས་
སེམས་རྣམ་ པར་ ལོག་སྟེ། ཐེག་པ་ཆེན་ པོའི་ ཆོས་ཁྱད་པར་ཅན་སྒྲུབ་པའི་ ཕྱིར། བསམ་
གཏན་དང་གཟུགས་མེད་པའི་སྙོམས་པར་འཇུག་པ་ལ་སོགས་པར་སྐྱེ་བའི་ཡན་ལག་ཡང་
དག་པར་ཡོངས་སུ་ཟད་དེ། ཆོས་ཉིད་མངོན་སུམ་དུ་རྟོགས་པས་རབ་ཏུ་རྣམ་པར་འབྱེད་པའི་
མཐུ་དང་ལྡན་པའི་ཕྱིར། ཞེས་བྱ་བ་བཞི་ནི་སྡུག་བསྔལ་གྱི་རྣམ་པ་ཡིན་ནོ། །བྱང་སེམས་
མཐོང་ལམ་པ་དབང་འབྲིང་ཆོས་ཅན། ལུས་དང་སེམས་སྤང་བ་ཡིན་ཏེ། མི་དགེ་བ་དང་བྲལ་
བའི་ཕྱིར། མངོན་པར་ཞེན་པ་མེད་པར་འདོད་པ་ལ་ཉེ་བར་སྤྱོད་པ་ཡིན་ཏེ། སེམས་ཅན་
འདུལ་བའི་ཐབས་ལ་མཁས་པའི་ཕྱིར། རྟག་ཏུ་ཚངས་པར་སྤྱོད་པ་ཡིན་ཏེ། ཡུལ་གྱི་ཉེ་རིང་
མཐོང་བའི་ཕྱིར། འཚོ་བའི་ཡོ་བྱད་ཡང་དག་པར་རྣམ་པར་དག་པ་ཉིད་ཡིན་ཏེ། སྐྱེས་བུ་དམ་
པའི་ཆོས་ཉིད་དང་ལྡན་པའི་སེམས་དཔའ་ཡིན་པའི་ཕྱིར། ཞེས་བྱ་བ་བཞི་ནི་ཀུན་འབྱུང་གི་
རྣམ་པ་ཡིན་ནོ། །ཕུང་པོ་དང་། སྐྱེ་མཆེད་དང་། ཁམས་རྣམས་ལ་སྦྱོར་བ་དང་རྗེས་སུ་སྦྱོར་བ་
དག་ཏུ་མི་བྱའོ་ཞེས་གསུངས་པ་དེ་ལྟར་སྦྱོར་བ་དང་པོ་བདེན་པར་མངོན་པར་ཞེན་པ་དང་།
རྗེས་སུ་སྦྱོར་བ་ཕྱིས་མངོན་པར་ཞེན་པའི་གནས་པ་སོ་སོར་བཀག་པ་ཡིན་ཏེ། སྟོང་པ་ཉིད་
མངོན་སུམ་དུ་རྟོགས་པ་ལ་གནས་པའི་ཕྱིར། རྟོགས་པའི་བར་ཆད་བྱེད་པའི་ཆོས་རྣམས་ལ་
སྔ་མ་བཞིན་དུ་སྦྱོར་བ་དང་། རྗེས་སུ་སྦྱོར་བའི་གནས་པ་སོ་སོར་བཀག་སྟེ། མི་མཐུན་པའི་
ཕྱོགས་བསལ་བའི་ཕྱིར། བྱང་ཆུབ་ཀྱི་ཕྱོགས་སྦྱིན་པ་ལ་སོགས་པ་ལ་སྔ་མ་བཞིན་དུ་སྦྱོར་བ་
དང་རྗེས་སུ་སྦྱོར་བ་གཏམ་ལ་གནས་པ་སོ་སོར་བཀག་པ་ཡིན་ཏེ། རྣམ་པར་རྟོག་པའི་སྐྱོན་
ཡོངས་སུ་ཤེས་པའི་ཕྱིར། དམག་གི་སྒྲས་མང་པོ་མཚོན་ལ་བཏབ་ཞེས་པས་མིང་ཙམ་གྱི་
-3 4
) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གཉེན་པོར་སྟོན་ནོ། །སྦྱོར་བ་དང་པོ་བདེན་པར་མངོན་པར་ཞེན་པ་དང་། རྗེས་སུ་སྦྱོར་བ་
ཕྱིས་བདེན་པར་མངོན་པར་ཞེན་པའི་གནས་པ་རྗེས་སུ་བཀག་གོ །གང་ལ་ན། གྲོང་གིས་
མཚོན་པའི་དབང་པོ་དང༌། གྲོང་ཁྱེར་གྱིས་མཚོན་པའི་དབང་རྟེན་ལ་སོགས་པ་སྤང་གཉེན་
གཡུལ་འགྱེད་ལའོ། །དཔེར་ན་སྔ་མ་འགོག་པ་ལ་ཆོས་བརྗོད་ཀྱི་སྐབས་སུ་བསྟན་པ་བཞིན་
ནོ༑ ༑རྒྱུ་མཚན་གཟུང་བ་དང༌། འཛིན་པའི་གནས་ཚུལ་རྟོགས་ནས་ཡང་དག་པར་བྱ་བ་ཉིད་
ཀྱིས་སོ། །མདོ་ལས། གཡུལ་དང་། གྲོང་དང༌། གྲོང་ཁྱེར་དང༌། གྲོང་བརྡལ་དང༌། དམག་
གི་གཏམ་གྱི་སྦྱོར་བ་དང༌། རྗེས་སུ་སྦྱོར་བ་ལ་བརྩོན་པར་མི་གནས་སོ། །ཞེས་གསུངས་སོ།།
གྲོང་གིས་དབང་པོ་མཚོན་ཏེ། གྲོང་གིས་སྐྱེས་བུའི་རྟེན་བྱེད་པ་ལྟར། དབང་པོས་དབང་ཤེས་
ཀྱི་རྟེན་བྱེད་པའི་ཕྱིར། གྲོང་ཁྱེར་གྱིས་དབང་རྟེན་མཚོན་ཏེ། གྲོང་ཁྱེར་གྲོང་གི་རྟེན་ཡིན་པ་
ལྟར་དབང་རྟེན་འབྱུང་བ་རྣམས་དབང་པོའི་རྟེན་ཡིན་པའི་ཕྱིར། གྲོང་བརྡལ་གྱིས་དབང་
ཡུལ་མཚོན་ཏེ། གྲོང་བརྡལ་སྐྱེ་བོ་རྣམས་ཀྱི་འཇུག་ལྡོག་བྱ་བའི་ཡུལ་ཡིན་པ་བཞིན། དབང་
ཡུལ་ཡང་དབང་པོ་རྣམས་ཀྱི་འཇུག་ལྡོག་བྱ་བའི་ཡུལ་ཡིན་པའི་ཕྱིར། རྒྱལ་པོ་དང་བློན་པོས་
ནི་སེམས་སེམས་བྱུང་མཚོན་ཏེ། རྒྱལ་པོས་བློན་པོ་ལ་དབང་བསྒྱུར་བ་ལྟར་སེམས་ཀྱིས་
སེམས་བྱུང་ལ་དབང་བསྒྱུར་བའི་ཕྱིར། གཡུལ་འགྱེད་པས་ནི་སྤང་གཉེན་མཚོན་ཏེ། དབང་
པོ་ནི་དབང་བསྒྱུར་བྱ་ལ་དབང་བྱེད་པ་ཡིན་ལ། དབྱེ་ན། ཀུན་ནས་ཉོན་མོངས་ཀྱི་དབང་པོ་
བཅུ་བཞི་དང༌། རྣམ་བྱང་གི་དབང་པོ་བརྒྱད་དེ། མདོར་ན་ཉེར་གཉིས་སོ། །ཀུན་ནས་ཉོན་
མོངས་ཀྱི་དབང་པོ་བཅུ་བཞི་ནི། མིག །རྣ་བ། སྣ། ལྕེ། ལུས། ཡིད་ཀྱི་དབང་པོ་སྟེ་དྲུག་དང་།
སྲོག་ གི་དབང་པོ། ཕོ་མོའི་དབང་པོ། ཚོར་བ། བདེ་བ། སྡུག་བསྔལ། ཡིད་བདེ། ཡིད་མི་
བདེ། བཏང་སྙོམས། རྣམ་བྱང་གི་དབང་པོ་བརྒྱད་ནི། དད་སོགས་དབང་པོ་ལྔ། མི་ཤེས་པ་
ཀུན་ཤེས་པའི་དབང་པོ། ཀུན་ཤེས་པའི་དབང་པོ། ཀུན་ཤེས་ལྡན་པའི་དབང་པོའོ། །ངག་
བ 3
4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན། འགོག་པ་རྗེས་ཤེས་ལ་གནས་པའི་བྱང་སེམས་དབང་འབྲིང་ཆོས་ཅན། དབང་སོགས་
ལ་བདེན་པར་ཞེན་པའི་གནས་པ་བཀག་གོ །གཟུང་འཛིན་བདེན་མེད་དུ་རྟོགས་ནས་གཟུང་
འཛིན་དུ་མངོན་ཞེན་སྤངས་པའི་ཕྱིར། ཞེས་བྱ་བ་བཞི་ནི་འགོག་པའི་རྣམ་པ་ཡིན་ནོ། །བྱང་
སེམས་མཐོང་ལམ་ པ་ དབང་འབྲིང་ཆོས་ཅན། སེར་སྣ་དང་ འཆལ་བའི་ཚུལ་ ཁྲིམས་ལ་
སོགས་པ་ལ་སྦྱོར་བ་དང་རྗེས་སུ་སྦྱོར་བའི་གནས་པ་སོ་སོར་བཀག་སྟེ། སྦྱིན་པ་ལ་སོགས་
པའི་ཁྱད་པར་བདེན་མེད་དུ་མངོན་སུམ་དུ་རྟོགས་པའི་ཕྱིར། དོན་དམ་པར་རྟོགས་པའི་
ཆོས་རྡུལ་ཙམ་ཡང་མི་དམིགས་ཏེ། ཆོས་ཐམས་ཅད་རྣམ་པར་ཐར་པའི་སྒོ་གསུམ་གྱི་ངོ་བོ་
ཉིད་དུ་རྟོགས་པ་ཡིན་པའི་ཕྱིར། ཐམས་ཅད་མཁྱེན་པ་ཉིད་གསུམ་གྱི་བདག་ཉིད་ཀྱི་རང་གི་
ས་གསུམ་ལ་ཇི་ལྟ་བ་བཞིན་དུ་ངེས་པ་ཉིད་ཀྱིས་གནས་པ་ཡིན་ཏེ། ཐེག་ཆེན་རང་གི་རྟོགས་
པ་ལ་མངོན་པར་ཡིད་ཆེས་པ་ཐོབ་པའི་ཕྱིར། རྣམ་པ་ཐམས་ཅད་མཁྱེན་པ་ཉིད་ལ་སོགས་
པའི་ཆོས་ཀྱི་དོན་དུ་སྲོག་ཡོངས་སུ་གཏོང་བ་ཡིན་ཏེ། རྫོགས་པའི་བྱང་ཆུབ་ལ་མཐའ་གཅིག་
ཏུ་གཞོལ་བའི་ཕྱིར། ཞེས་བྱ་བ་ནི་ལམ་གྱི་རྣམ་པ་ཡིན་ནོ། ། །
གསུམ་པ་ནི། བྱང་ཆུབ་སེམས་དཔའ་དབང་འབྲིང་མཐོང་བའི་ལམ་ལ་གནས་
པའི་ཕྱིར་མི་ལྡོག་པའི་མཚན་ཉིད་དག་ཡིན་ནོ། །གང་ན། བཟོད་ཤེས་སྐད་ཅིག་མ་བཅུ་དྲུག་
གི་མིང་གིས་བཏགས་པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་བཅུ་དྲུག་ནིའོ། །འདོགས་པའི་
རྒྱུ་མཚན། དེ་ལྟར་བཟོད་པ་དང་ཤེས་པའི་སྐད་ཅིག་མ་བཅུ་དྲུག་གིས་བསྡུས་པ་འདི་རྣམས་
ཡང་དག་པར་ཐོབ་པ་ན་འཇིག་རྟེན་པའི་སེམས་ཀྱི་བསྡུས་པ་མཉམ་གཞག་རང་དང་མཐུན་
པའི་འབྲས་བུ་གཟུགས་ལ་སོགས་པའི་འདུ་ཤེས་ལྡོག་པ་ལ་སོགས་པ་སྐྱེ་བའི་ཕྱིར། མཉམ་
རྗེས་མཐུན་ཏེ། གཟུང་བ་དང་འཛིན་པར་མངོན་པར་མ་ཞེན་པའི་རྣམ་པ་ཅན་དུ་མཚུངས་
པའི་ཕྱིར། དགོས་པ་ནི། རྣལ་འབྱོར་པ་རྣམས་ཀྱི་ཐ་སྙད་ནི་སེམས་ཅན་འདུལ་བའི་དགོས་
- 3
4
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
པའི་དབང་མ་གཏོགས་པ་ཐམས་ཅད་དུ་རྟོགས་པ་དང་མཐུན་པ་ཁོ་ན་ཡིན་ཞེས་ཤེས་པར་བྱ་
བའི་ཕྱིར་ཉེ་བར་བཏགས་ནས་བཤད་དོ། །མཉམ་གཞག་གི་མིང་གིས་བཏགས་པའི་རྗེས་
ཐོབ་ཡོད་པ་དེ་ལྟ་མ་ཡིན་ན་རྣལ་འབྱོར་པའི་རྒྱུད་ལ་ཡོད་པའི་སོ་སོ་རང་གིས་རིག་པའི་
བཟོད་ཤེས་སྐད་ཅིག་མ་བཅུ་དྲུག་གི་མིང་ཅན་རྣམས་ཆོས་ཅན། ཇི་ལྟར་ན་གདུལ་བྱ་གཞན་
ཕྱིར་མི་ལྡོག་པར་ཡིད་ཆེས་པར་བྱེད་པའི་མཚན་ཉིད་དག་ཡིན་ཏེ་མ་ཡིན་པར་ཐལ། རྗེས་
ཐོབ་མེད་པར་མཉམ་གཞག་ཁོ་ན་ཡིནཔའི་ཕྱིར། བཟོད་ཤེས་སྐད་ཅིག་མ་བཅུ་དྲུག་གི་མིང་
ཅན་རྗེས་ཐོབ་ཀྱི་སྤྱོད་པ་ཁྱད་པར་ཅན་བཅུ་དྲུག་ཆོས་ཅན། བྱང་སེམས་མཐོང་ལམ་པ་དབང་
འབྲིང་རྫོགས་པའི་བྱང་ཆུབ་ལས་ཕྱིར་མི་ལྡོག་པར་བསྒྲུབ་ནུས་ཡིན་ཏེ། དེ་ཕྱིར་མི་ལྡོག་པར་
སྒྲུབ་པའི་ཚུལ་གསུམ་ཡིན་པའི་ཕྱིར། བྱང་སེམས་མཐོང་ལམ་པའི་རྗེས་ཐོབ་ཀྱི་སྤྱོད་པ་ཁྱད་
པར་ཅན་བཅུ་དྲུག་ཆོས་ཅན། བཟོད་ཤེས་བཅུ་དྲུག་གིས་མིང་གིས་འདོགས་པའི་རྒྱུ་མཚན་
ཡོད་དེ། དེ་དང་མངོན་པར་མ་ཞེན་པའི་རྣམ་པ་ཅན་དུ་མཚུངས་པའི་རྒྱུ་མཚན་གྱིས་དེའི་མིང་
གིས་བཏགས་པའི་ཕྱིར། དགོས་པ་ཡོད་དེ། དེ་རྟོགས་པའི་ཆེད་ཡིན་པའི་ཕྱིར། བཟོད་ཤེས་
བཅུ་དྲུག་དངོས་མ་ཡིན་ཏེ། རྗེས་ཐོབ་ཡིན་པའི་ཕྱིར།
གསུམ་པ་སྒོམ་པའི་གཏན་ཚིགས་བཤད་པ་ལ། སྒོམ་པའི་ལམ་གྱི་ཁྱད་པར་
བཤད། ཁྱད་པར་ཅན་གྱི་སྒོམ་ལམ་བཤད། སྒོམ་པའི་ལམ་གྱི་དབྱེ་བ་བཤད། ཕྱིར་མི་ལྡོག་
པའི་གཏན་ཚིགས་དངོས་དང་བཞི། དང་པོ་ལ་མཚམས་སྦྱར་བ་དང༌། ཚིག་དོན་འགྲེལ་པ་
གཉིས། དང་པོ་ནི། དེའི་འོག་ཏུ་སྒོམ་པའི་ལམ་ལ་གནས་པའི་ཕྱིར་མི་ལྡོག་པའི་མཚན་ཉིད་
བཤད་པར་བྱ་བ་ཡིན་པ་ལ་ཤེས་བྱ་ཆོས་ཅན། རེ་ཤིག་སྒོམ་པའི་ལམ་གྱི་ཁྱད་པར་འཆད་པ་
ལ་རྒྱུ་མཚན་ཡོད་དེ། རིགས་པའི་གཞུང་ལུགས་ལས་ཁྱད་པར་མ་གཟུང་བར་ཁྱད་པར་ཅན་
གྱི་བློ་མི་སྐྱེ་ཞེས་འབྱུང་བའི་ཕྱིར། གཉིས་པ་ནི། ཐེག་པ་ཆེན་པོའི་སྒོམ་པའི་ལམ་ནི་ཆོས་ཅན།
-3 ཤུ 3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཟབ་པ་ཡིན་ཏེ། ཟབ་མོ་སྟོང་པ་ཉིད་མངོན་སུམ་དུ་མཐོང་ཟིན་གོམས་པ་དང་ལྡན་པའི་ཕྱིར།
ཟབ་མོ་གང་ཞེ་ན། སྟོང་པ་ཉིད་དང་། མཚན་མ་མེད་པ་དང༌། སྨོན་པ་མེད་པ་ལ་སོགས་པ་
ཡིན་ལ། སྟོང་པ་ཉིད་ལ་སོགས་པ་གང་ཡིན་པ་དེ་ནི་ཆོས་ཅན། ཟབ་མོ་ཡིན་ཏེ། སྒྲོ་འདོགས་
པ་དང་སྐུར་པའི་མཐའ་ལས་གྲོལ་བའི་དེ་བཞིན་ཉིད་ཡིན་པའི་ཕྱིར། གོ་རིམ་བཞིན་དུ་སྒྲུབ་
པ་ནི། སྟོང་པ་ཉིད་ལ་སོགས་པ་ཆོས་ཅན། གཟུགས་སུ་མེད་དེ། དངོས་པོའི་མཚན་མར་མེད་
པའི་ཕྱིར། ཁྱོད་ཀྱི་ཁས་བླངས། གཟུགས་ནི་སྟོང་ཉིད་མི་རིགས་ཏེ། །ཕན་ཚུན་དུ་ནི་འགལ་
བ་ཉིད། །སྟོང་ཉིད་ཅེས་བྱ་གཟུགས་བྲལ་བ། །གཟུགས་ནི་རྣམ་པ་དང་འབྲེལ་ཡིན། །ཅེས་
སོ༑ སྟོང་པ་ཉིད་ལ་སོགས་པ་ཆོས་ཅན། དེ་ཁོ་ནར་གཟུགས་ལས་གཞན་པ་ཡང་མ་ཡིན་ཏེ།
གཟུགས་ཀྱི་གནས་ཚུལ་ཡིན་པའི་ཕྱིར། མདོ་ནི། གང་ལ་གནས་ཤིང་དྲན་པ་ཉེ་བར་བཞག་
པ་ནས་རྣམ་མཁྱེན་གྱི་བར་རྫོགས་པར་བགྱིད་པའི་གནས་ཟབ་མོ་རྣམས་བསྟན་དུ་གསོལ།
ཞེས་སོགས་སོ། །
གཉིས་པ་ལ་མཚམས་སྦྱར་བ་དང་ཚིག་དོན་འགྲེལ་ པ་གཉིས། དང་པོ་ནི།
ཤེས་བྱ་ཆོས་ཅན། གོང་དུ་བསྟན་པ་དེ་ལྟར་ཁྱད་པ་ཅན་བསྟན་པས་ཁྱད་པར་ཅན་གྱི་གཞི་
འཆད་པ་ལ་རྒྱུ་མཚན་ཡོད་དེ། ཁྱོད་ཁྱད་གཞི་ལ་བརྟེན་དགོས་པའི་ཕྱིར། གཉིས་པ་ནི། ཡང་
དང་ཡང་དུ་སེམས་པ་དང་། འཇལ་བ་དང་ངེས་པར་རྟོག་པར་བྱེད་དོ། །གང་ལ་ན། ངེས་
པར་འབྱེད་པའི་ཡན་ལག་ལ་སོགས་པ་གསུམ་ལ་ངེས་པར་མཐོང་བའི་དོན་རྣམས་ལའོ།།
གང་གི་སྒོ་ནས་ན། ལུང་ལས་བྱུང་བའི་ཐོས་པ་དང་། རིགས་པ་ལས་བྱུང་བའི་བསམ་པ་དང་།
མྱོང་བ་ལས་བྱུང་བའི་སྒོམ་པ་ལས་བྱུང་བའི་ཤེས་རབ་དག་གམ། ཏིང་ངེ་འཛིན་སྦྱོར་བ་དང་།
དངོས་དང་རྗེས་ལས་བྱུང་བའི་ཤེས་རབ་ཀྱིས་གོ་རིམ་བཞིན་དུའོ། །སྒོམ་ལམ་གྱིས་སྒོམ་
ལམ་ཡུལ་དུ་བྱེད་པ་མི་འཐད་དོ་ཞེ་ན། སྐྱོན་མེད་དེ། རྒྱུན་ཆགས་པ་ཡིན་པས་སྔ་མས་སྔ་མ་
-3 4 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཕྱི་མ་ཡུལ་དུ་བྱེད་དོ། །ངག་དོན། ས་བརྒྱད་པའི་ཡེ་ཤེས་ཆོས་ཅན། ཐེག་ཆེན་གྱི་སྒོམ་པའི་
ལམ་ཡིན་ཏེ། ཐེག་ ཆེན་གྱི་སྦྱོར་མཐོང་སྒོམ་གསུམ་དུ་མཐོང་བའི་དོན། སེམས། འཇལ།
ངེས་པར་རྟོགས་པར་བྱེད་པའི་རྗེས་ལ་མངོན་རྟོགས་ཡིན་པའི་ཕྱིར། །
གསུམ་པ་ལ། དངོས་དང་། རྩོད་པ་སྤང་བ་གཉིས། དང་པོ་ལ་མཚམས་སྦྱར་བ་
དང༌། ཚིག་དོན་འགྲེལ་པ་གཉིས། དང་པོ་ནི། བསམ་བསྒོམ་དེ་རྣམ་པ་དུ་ཞིག་ཅེ་ན། གཉིས་
པ་ནི། སྒོམ་པའི་ལམ་རྣམ་པ་དགུ་ཡིན་ནོ། །དེའི་རྒྱུ་མཚན། དེ་ལྟར་ན་དོན་དམ་པར་སྟོང་པ་
ཉིད་ཀྱི་མཚན་ཉིད་ཀྱིས་དབྱེ་བ་མེད་ཀྱང་ཀུན་རྫོབ་རྣམ་པའི་སྒོ་ནས་རྣམ་པར་རྟོག་པའི་
གཉེན་པོའི་དབྱེ་བ་ལས་གྲངས་བཞིན་དུ་འདོད་པའི་ཁམས་ལ་སོགས་པ་ས་དགུ་དག་ཏུ་རྣམ་
པ་དགུ་རྒྱུན་ཆགས་སུ་འབྱུང་བའི་ཕྱིར། ཇི་ལྟར་རྟོགས་པའི་དབྱེ་བས་རྣམ་པ་དགུ་ཡིན་ཞེ་ན།
སྤང་བྱ་རྟོག་པ་དགུར་ཡོད་དེ། རྣམ་པར་རྟོག་པ་ཆེན་པོ་དང་། འབྲིང་དང༌། ཆུང་ངུ་རྣམས་རེ་
རེ་ཞིང་ཆེན་པོ་དང་འབྲིང་དང་ཆུང་ངུའི་བྱེ་བྲག་གིས་ཐ་དད་པའི་ཕྱིར། གཉེན་པོ་ཡང་རྣམ་པ་
དགུ་ཡོད་དེ། དེ་དག་གི་གཉེན་པོ་ཆུང་ངུ་དང༌། འབྲིང་དང༌། ཆེན་པོ་རྣམས་ཀྱང་རེ་རེ་ཞིང་
ཆུང་ངུ་དང་འབྲིང་དང་ཆེན་པོའི་བྱེ་བྲག་གིས་ཐ་དད་པའི་ཕྱིར། སྤང་བྱ་ཆེ་རིམ་ནས་འགག་པ་
དང༌། གཉེན་པོ་ཆུང་རིམ་ནས་སྐྱེ་བ་མི་འཐད་དོ་ཞེ་ན། མུན་པ་ཤིན་ཏུ་ཆེན་པོ་ནི་སྣང་བ་ཆུང་
ངུས་སེལ་ལ། ཆུང་ངུ་ནི་ཆེན་པོས་སེལ་ལོ་ཞེས་བྱ་བའི་དཔེས་གྲུབ་བོ། ཁོ་ན་རེ། སྒོམ་སྤང་
ཉོན་མོངས་ཀྱང་ཡོད་པས་སྤང་བྱའི་དབྱེ་བ་ལ་དགུར་གྲངས་མ་ངེས་སོ་ཞེ་ན། མ་ཡིན་ཏེ།
བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་ནི་རྣམ་པར་རྟོག་པས་བསྡུས་པའོ་ཞེས་འབྱུང་
བའི་ཕྱིར། མདོ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་ཇི་སྐད་བསྟན་པ་འདི་ལ་བརྩོན་
པར་བྱེད་ན་དེའི་བསོད་ནམས་མང་དུ་འཕེལ་ལོ་ཞེས་སོགས་སོ། །ངག་དོན། ཐེག་ཆེན་གྱི་
སྒོམ་ལམ་ཆོས་ཅན། རྣམ་པ་དགུར་ཡོད་དེ། སྤང་བྱ་རྣམ་པར་རྟོག་པ་དགུའི་དབྱེ་བ་ལས་ས་
.3
༔
5 བ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགུ་དག་ཏུ་རྣམ་པ་དགུ་རྒྱུན་ཆགས་སུ་འབྱུང་བའི་ཕྱིར། །
གཉིས་པ་ལ། གྲངས་ངེས་ལ་རྩོད་པ་སྤང་བ་དང༌། བྱེད་པ་ལ་རྩོད་པ་སྤང་བ་
གཉིས། དང་པོ་ལ། རྩོད་ལན་གཉིས་ལས། དང་པོ་ནི། ཤེས་བྱ་ཆོས་ཅན། ཐེག་ཆེན་གྱི་
སྒོམ་ལམ་ཇི་ལྟར་རྣམ་པ་དགུ་ཞེས་བྱ་སྟེ། དགུར་གྲངས་མ་ངེས་པར་ཐལ། ཐེག་ཆེན་གྱི་སྒོམ་
ལམ་དགུ་ལས་བྱེ་བྲག་རྣམ་པ་མང་བ་མ་ཡིན་ཏེ་ཡིན་པའི་ཕྱིར། རྒྱལ་བའི་ཡུམ་རྒྱས་འབྲིང་
བསྡུས་པ་དེ་དང་དེ་ལས་ཐེག་ཆེན་གྱི་སྒོམ་ལམ་རྣམ་པ་རེ་རེའི་དབང་དུ་མཛད་དེ། བསོད་
ནམས་གྲངས་མེད་པ་དང་། གཞལ་དུ་མེད་པ་དང་། ཚད་མེད་པ་སྐྱེ་བར་གསུངས་པའི་ཕྱིར་
ཞེ་ན། གཉིས་པ་ལ། དོན་དམ་དུ་ནི་རྟགས་མ་གྲུབ་སྟེ། སྒོམ་པའི་ལམ་ཇི་སྐད་བཤད་པའི་
མཚན་ཉིད་ཅན་ནི་བསོད་ནམས་གྲངས་མེད་པ་དང་། གཞལ་དུ་མེད་པ་དང་། ཚད་མེད་པ་
མདོ་ལས་བསྟན་པ་བསྟན་བཅོས་སུ་ཚིག་ཏུ་བརྗོད་པའི་ངོ་བོ་རྣམས་ཀྱིས་ནི་དོན་དམ་པར་
དགུ་ལས་མང་བ་ཉིད་ཀྱི་ངོ་བོར་དབྱེ་བར་བྱ་བ་བཟོད་པ་མ་ཡིན་ནོ། །དེའི་རྒྱུ་མཚན་དོན་
དམ་པར་སྟོང་པ་ཉིད་ཀྱི་དོན་གཅིག་ཏུ་རབ་ཏུ་སྦྱོར་བའི་ཕྱིར་འོ་ན། མདོ་ལས། འབྲས་བུ་
གྲངས་མེད་པ་སོགས་བཤད་པ་དང་འགལ་ཞེ་ན། མི་འགལ་ཏེ། དེ་ནི་ཀུན་རྫོབ་ཏུ་ལྡོག་པ་
ལ་ལྟོས་ནས་ཉེ་བར་བསྐྱེད་པའི་ཐ་དད་པར་དབྱེ་བ་བྱས་པ་ཙམ་ཡིན་པའི་ཕྱིར། ཀུན་རྫོབ་ཏུ་
ཁྱབ་པ་མེད་པའི་ལན་ནི། ཀུན་རྫོབ་ཏུ་འབྲས་བུ་གྲངས་མེད་གཞལ་མེད་སོགས་ཀྱིས་ཐེག་
ཆེན་སྒོམ་ལམ་དགུ་ལས་མང་པོ་ཉིད་དུ་ཐལ་བར་མི་འགྱུར་ཏེ། དེའི་རྒྱུ་མཚན། ཀུན་རྫོབ་ཏུ་
ནི་བཤད་པའི་ཆོས་ཀྱི་ངོ་བོ་ཉིད་བསོད་ནམས་གྲངས་མེད་ལ་སོགས་པ་མདོ་ལས་ཇི་སྐད་
བཤད་ཅིང་བསྟན་བཅོས་ལས་བསྟན་པ་དེ་དག་སྒོམ་ལམ་རེ་རེས་ཆོས་ཀྱི་དབྱིངས་སྒོམ་པའི་
རྒྱུ་མཐུན་པར་དམིགས་པ་མེད་པའི་ཐེག་པ་ཆེན་པོའི་རང་བཞིན་གྱི་དེ་བཞིན་གཤེགས་པ་
བཞེད་པས་སོ། །རེ་རེས་འབྲས་བུ་མང་པོ་བསྐྱེད་པར་བསྟན་པའི་དགོས་པ་བྱིས་པའི་སྐྱེ་བོ་
- 3 ! $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རྣམས་ལ་སྒོམ་ལམ་གྱི་འབྲས་བུ་ཆེན་པོ་སྐྱེ་བར་རབ་ཏུ་སྟོན་པ་ཉིད་ཀྱིས་སྤྲོས་པ་སྐྱེ་བྱེད་སྒོམ་
ལམ་བསྒོམ་པ་ལ་འཇུག་པའི་ཕྱིར་དུའོ། །ངག་དོན། དང་པོ་ལ། ཐེག་ཆེན་སྒོམ་ལམ་ཆོས་
ཅན། དོན་དམ་པར་བསོད་ནམས་གྲངས་མེད་སོགས་ ཀྱིས་ ཁྱོད་དགུ་ལས་མང་བར་མི་
འགྱུར་ཏེ། དོན་དམ་པར་སྟོང་པ་ཉིད་ཡིན་པའི་ཕྱིར། ཕྱི་མ་ལ། ཆོས་ཅན་ཀུན་རྫོབ་ཏུ་བསོད་
ནམས་གྲངས་མེད་གཞལ་མེད་སོགས་ཀྱིས་དགུ་ལས་མང་བར་མི་འགྱུར་ཏེ། ཁྱེད་རྣམས་རེ་
རེས་ཀྱང་འབྲས་བུ་བསོད་ནམས་གྲངས་མེད་གཞལ་མེད་བསྐྱེད་ནུས་པར་ཐུབ་དབང་བཞེད་
པའི་ཕྱིར། །
གཉིས་པ་ལ་གནས་སྐབས་ཀྱི་བྱེད་པ་དང་། མཐར་ཐུག་གི་བྱེད་པ་ལ་རྩོད་པ་སྤང་
བའོ། །དང་པོ་ལ་རྩོད་ལན་གཉིས་ལས། དང༌པོ་ནི། ཐེག་ ཆེན་ གྱི་ སྒོམ་ལམ་ཆོས་ཅན།
ཉམས་འཕེལ་ཅུང་ཟད་ཀྱང་མི་བྱེད་པ་ཁོ་ནར་ཐལ། སྟོང་པ་ཉིད་ཀྱི་མཚན་ཉིད་ཀྱིས་གོམས་
པས་ཕུལ་དུ་བྱུང་བ་བྱར་མེད་པ་མ་ཡིན་ནམ་སྟེ་ཡིན་པའི་ཕྱིར། ཞེས་སྐྱེ་བོ་བློ་དམན་པའི་ངོར་
དོགས་པ་བསུ་བར་ཚིགས་སུ་བཅད་པ་གཅིག་འཆད་དོ། །ཆོས་ཉིད་ཀྱི་རང་གི་ངོ་བོར་འདོད་
པའི་ལམ་གྱི་དངོས་པོ་སྒོམ་ལམ་ཆོས་ཅན། གོ་རིམ་བཞིན་དུ་མི་མཐུན་པའི་ཕྱོགས་འབྲལ་བ་
དང༌། གཉེན་པོ་དག་སྐྱེ་བར་མི་རུང་བར་ཐལ། སྒོམ་པ་ཕུལ་དུ་ཕྱིན་པར་བྱ་བར་མེད་པའི་
ཕྱིར་ཏེ། ཡང་དག་པར་ན་དེ་ཉིད་དང་གཞན་ཉིད་དང༌། གཉིས་ཀ་དང༌། གཉིས་ཀ་མ་ཡིན་
པ་ཉིད་དུ་བརྗོད་དུ་མེད་པའི་ཕྱིར་ཏེ། ངོ་བོ་ཉིད་མེད་པའི་ཕྱིར། དེ་བས་ན་བསྒོམ་པ་ཞེས་བྱ་
བའི་ལམ་གྱི་མི་མཐུན་པའི་ཕྱོགས་ཀྱི་ངོ་བོ་ནི་ཅི་ཞིག་བོར། རྣམ་པར་བྱང་བའི་ངོ་བོ་ནི་ཅི་
ཞིག་ཐོབ་སྟེ། ཉམས་འཕེལ་ཅུང་ཟད་ཀྱང་མི་བྱེད་པ་ཉིད་ལས་སྤང་བྱའི་གཉེན་པོར་ཉེ་བར་
དགོད་པར་མི་བྱ་བ་ཁོ་ནའོ་ཞེ་ན། གཉིས་པ་ནི། དེ་ལྟ་མ་ཡིན་ཏེ། འདི་ལྟར་ཇི་ལྟར་དོན་དམ་
པར་ཁྱད་པར་བྱར་མེད་པའི་དེ་བཞིན་ཉིད་ཀྱི་བྱང་ཆུབ་སྤྲོས་པ་མེད་པའི་ཡེ་ཤེས་ཀྱི་བདག་
-3 4 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཆོས་ཀྱི་སྐུ་ལ་སོགས་པའི་རང་བཞིན་གྱི་སངས་རྒྱས་ཀྱི་བདག་པོ་ཙམ་གྱིས་གདུལ་བྱའི་
སྐྱེ་བོ་རྣམས་ཀྱི་བསོད་ནམས་དང་ཡེ་ཤེས་ཀྱི་རྗེས་སུ་མཐུན་པར་དོན་ཁྱད་པར་ཅན་རྗེས་སུ་
སྣང་བའི་སེམས་བསྐྱེད་པའི་སྒོ་ནས་མངོན་པར་འདོད་པའི་དོན་བྱེད་པ་དེ་བཞིན་དུ་བསྒོམས་
པས་གློ་བུར་གྱི་དྲི་མ་ཅི་རིགས་པ་དང་བྲལ་བའི་སྒོ་ནས་མངོན་དུ་བྱས་པ་ལ་དོན་དམ་པར་དེ་
བཞིན་ཉིད་ཀྱི་མཚན་ཉིད་ཅན་འདི་ཡང་ཀུན་རྫོབ་ཏུ་མངོན་པར་འདོད་པའི་དོན་གྱི་བྱ་བ་སྤང་
བྱ་སྤོང་བ་དང་གཉེན་པོ་འཕེལ་བར་བྱེད་དོ། །དོན་དམ་པར་ཉམས་འཕེལ་མི་བྱེད་དེ། དོན་
དམ་པར་ཉམས་པ་དང་། འཕེལ་བ་དག་གི་ཚུལ་དུ་བཞེད་པའི་ཕྱིར། དོན་དམ་པར་ཉམས་
འཕེལ་མི་བྱེད་ན་ཉམས་འཕེལ་མི་བྱེད་པའི་ཉེས་པ་མེད་དེ། དོན་དམ་པར་ཅི་ལ་ཡང་སྦྱོར་བ་
མེད་པའི་རྣལ་འབྱོར་ཉིད་སྦྱོར་བ་ཡིན་པའི་ཕྱིར། ངག་དོན། ཐེག་ཆེན་གྱི་སྒོམ་ལམ་ཆོས་
ཅན། དོན་དམ་པར་ཉམས་འཕེལ་མི་བྱེད་ན་ཉམས་འཕེལ་མི་བྱེད་མི་དགོས་པར་ཐལ། བྱང་
ཆུབ་དོན་དམ་པར་གཞན་དོན་མི་བྱེད་ཀྱང་། ཀུན་རྫོབ་ཏུ་གཞན་དོན་བྱེད་པ་བཞིན་དུ་ཀུན་
རྫོབ་ཏུ་སྒོམ་སྤང་སྤོང་བའི་ཕྱིར། །
གཉིས་པ་ལ་རྩོད་ལན་གཉིས་ལས་དང་པོ་ནི། དེ་ལྟར་ཡིན་ནའང་ཀུན་རྫོབ་ཏུ་
ཡང་དོན་བྱེད་པར་མི་རུང་ངོ་སྙམ་པའི་དོགས་པ་བསྡུ་བར་མཚན་ཉིད་ཕྱེད་འཆད་དོ། །ཐེག་
པ་ཆེན་པོའི་སྒོམ་ལམ་ཆོས་ཅན། ཇི་ལྟར་དོན་ཁྱད་པར་ཅན་སྣང་བའི་སེམས་བསྐྱེད་པའི་སྒོ་
ནས་བྱང་ཆུབ་སྒྲུབ་པའི་དོན་བྱེད་དེ་མི་བྱེད་པར་ཐལ། རྣམ་པ་གསུམ་ཆར་གྱིས་བརྟགས་ན་
སྐྱོན་ཡོད་པ་དེས་ན་སྟེ་དེའི་ཕྱིར། ཇི་ལྟར་ན། ཤེས་བྱ་ཆོས་ཅན། ཐེག་པ་ཆེན་པོའི་སྒོམ་ལམ་
རེ་རེས་བྱང་ཆུབ་པར་རིགས་པ་མ་ཡིན་པར་ཐལ། སྔ་ཕྱིར་གྱུར་པའི་སེམས་རེ་རེ་ལས་
སངས་རྒྱས་ཀྱི་བྱང་ཆུབ་སྒྲུབ་པར་བྱེད་པ་རྣམ་པ་ཐམས་ཅད་མཁྱེན་པ་ཉིད་ལ་སོགས་པའི་
དོན་མཐའ་དག་མི་སྣང་བའི་ཕྱིར། འདོད་པའི་དོན་སྒྲུབ་པར་བྱེད་པ་སྣང་བའི་སེམས་གཅིག་
- 3 4 3 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཅར་མང་པོ་འབྱུང་བ་ཉིད་ཀྱིས་ཀྱང་མ་ཡིན་ཏེ། སེམས་རྣམས་ནི་རྣམ་པར་ཤེས་པ་རྒྱུད་རེ་རེ་
བའོ་ཞེས་འབྱུང་བས་མི་སྲིད་པའི་ཕྱིར། བླ་ན་མེད་པའི་སངས་རྒྱས་ཀྱི་བྱང་ཆུབ་སྒྲུབ་པར་
བྱེད་པ་དྲན་པ་ཉེ་བར་བཞག་པ་ལ་སོགས་པ་ནས་སངས་རྒྱས་ཀྱི་ཆོས་མ་འདྲེས་པ་བཅོ་
བརྒྱད་ཀྱི་བར་རྟོགས་པར་འགྱུར་བ་རང་གི་ངོ་བོ་རིམ་གྱིས་འབྱུང་བ་སེམས་བྱུང་བའི་སྔ་ཕྱིར་
གྱུར་པ་མང་པོ་ཉིད་ཀྱིས་ཀྱང་མ་ཡིན་ཏེ། དེ་བྱུང་མ་ཐག་ཏུ་རྗེས་སུ་འགྲོ་བ་མེད་པ་ཉིད་དུ་
འཇིག་པས་ན་ཕན་ཚུན་དུས་མཉམ་དུ་འབྲེལ་བ་མེད་པའི་ཕྱིར་ཞེ་ན། གཉིས་པ་ནི། རྩོད་པ་
དེ་ནི་ཡང་དག་པ་མ་ཡིན་པས་མར་མེའི་དཔེའི་སྒོ་ནས་ལན་འདེབས་པར་བྱེད་དོ། །
འདི་ལ་ཡང་དཔེ་བཤད་པ་དང༌། དཔེ་དོན་སྦྱར་བ་གཉིས་ལས། དང་པོ་ནི། ཇི་
ལྟར་མེ་ལྕེ་དང་སྙིང་པོ་འཕྲད་པའི་མར་མེའི་སྐད་ཅིག་མ་དང་པོ་ཆོས་ཅན། མར་མེའི་སྐད་
ཅིག་མ་གཉིས་པ་མེད་པར་རྒྱུའི་མཚན་ཉིད་སྡོང་བུ་རྫོགས་པར་སྲེག་པར་བྱེད་པ་དང༌།
འབྲས་བུའི་མཚན་ཉིད་བསྲེག་བྱ་སྡོང་བུ་རྫོགས་པར་ཚིག་པ་མེད་པ་དང༌། རང་རྒྱུ་སྡོང་བུ་
སྲེག་ནུས་ཁྱད་པར་ཅན་དུ་མ་བྱས་པའི་ཕྱིར་ཏེ། རང་རྒྱུས་ཕན་ཚུན་གྱི་སྒོ་ནས་སྡོང་བུ་དང་མེ་
ལྕེ་དུས་མཉམ་པར་ཕྲད་པ་ཙམ་དུ་སྐྱེད་པའི་ཕྱིར། དེ་བཞིན་དུ་མེ་ལྕེ་དང་སྙིང་པོ་ཁྱད་པར་
ཅན་སྐྱེ་བ་མར་མེའི་སྐད་ཅིག་མ་གཉིས་པ་ལ་སོགས་པ་ཆོས་ཅན། མར་མེའི་སྐད་ཅིག་མ་
དང་པོ་མེད་པར་རྒྱུའི་མཚན་ཉིད་སྲེག་པར་བྱེད་པ་དང་། འབྲས་བུའི་མཚན་ཉིད་བསྲེག་པར་
བྱ་བ་ཚིག་པ་མེད་དེ། མར་མེའི་སྐད་ཅིག་མ་དང་པོ་མེད་པར་ཀུན་རྫོབ་ཏུ་ཡང་འབྱུང་བ་མེད་
པའི་ཕྱིར་ཏེ། དེ་མེད་པར་འབྱུང་ན། རྟག་ཏུ་ཡོད་པ་ལ་སོགས་པར་འགྱུར་བའི་ཕྱིར། དེ་ལྟ་
ནས་སྡོང་བུ་རྫོགས་པར་སྲེག་པར་བྱེད་པ་དང༌། བསྲེག་པར་བྱ་བ་སྡོང་བུ་ཚིག་པ་དག་
ཡོད་དུས་ནམ་གྱི་ཚེ་ན། སྡོང་བུ་དང་མེ་ལྕེ་གཉིས་ཀ་ཕྲད་པའི་ཁྱད་པར་ཅན་གྱི་སྐད་ཅིག་མ་
དང་པོ་ལ་ལྟོས་ནས་དེས་བྱས་པའི་མཐུ་ཕུལ་དུ་ཕྱིན་པ་དང་ལྡན་པའི་ཁྱད་པར་ཅན་མར་མེའི་
-3 4 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐད་ཅིག་མ་གཉིས་པ་ལ་སོགས་པ་ཡོད་ན་དེའི་ཚེའོ། །རྒྱུ་མཚན་ཕྱི་མའི་དུས་སུ་སྔ་མ་རྣམས་
རྒྱུ་དོན་གཞན་མེད་པར་རང་གི་ངང་གིས་ཞིག་ཀྱང་གོ་རིམ་བཞིན་དུ། མར་མེ་རྫོགས་པར་སྐྱེ་
བ་དང༌། སྡོང་བུ་རྫོགས་པར་ཚིག་ནས་འཇིག་པ་དུས་མཉམ་དུ་དམིགས་པས་སོ། །གང་གི་
ཚེ་སྲེག་ན། རྐྱེན་ཉིད་འདི་པ་ཙམ་གྱི་བདག་ཉིད་ཀྱིས་མ་བརྟག་གཅིག་པུར་ཉམས་དགའ་བ་
ཉིད་དུའོ། །དེ་ཡང་རིགས་པ་བཞིས་གྲུབ་སྟེ། མར་མེའི་སྐད་ཅིག་མ་གཉིས་པ་ལ་ལྟོས་ནས་
སྡོང་བུ་སྣུམ་ལྡན་སྲེག་སྟེ། དེ་བསྲེག་པ་གང་ཞིག་གང་འདིར་སྐད་ཅིག་དང་པོ་ལ་ལྟོས་པར་མི་
བསྲེག་པ་དེ་ལྟ་ཡིན་པ་དེའི་ཕྱིར་རང་དེ་ལ་ལྟོས་ནས་བསྲེག་པ་རྟེན་ཅིང་འབྲེལ་བར་འབྱུང་
བའི་ཆོས་ཉིད་ཀྱིས་གྲུབ་པའི་ཕྱིར་དང་། རིགས་པ་གཉིས་པོ་འདི་ལ་བརྟེན་པའི་མཚན་ཉིད་
ལས་གྲུབ་པའི་ཕྱིར། གཉིས་པ་ནི། དེ་བས་ན་སྐད་ཅིག་མ་དང་པོས་ཀྱང་སྐད་ཅིག་མ་གཉིས་
པ་ལ་མ་ལྟོས་པར་སྙིང་པོ་མ་བསྲེག་པར་ཐལ། སྐད་ཅིག་མ་གཉིས་པས་ཀྱང་མེ་ལྕེའི་སྐད་
ཅིག་མ་དང་པོ་ལ་མ་ལྟོས་པར་སྙིང་པོ་མ་བསྲེག་པ་ཞེས་བྱ་མར་མེའི་དཔེའི་ཚུལ་སྐད་ཅིག་སྔ་
ཕྱིར་གྱུར་པ་གཉིས་ཡུལ་གཅིག་ལ་ཉེ་བར་སྦྱོར་བ་ཤེས་པར་བྱེད་པ་ལྷུར་ལེན་པས་སྐད་ཅིག་
སྔ་མ་བཞིན་དུ་བྱང་ཆུབ་སྒྲུབ་པར་བྱེད་པ་དངོས་པོ་ཚད་ཡོད་པ་ཞིག་སྣང་བའི་རྣམ་པར་ཤེས་
པ་ཐེག་ཆེན་གྱི་སྒོམ་ལམ་སྔ་མ་ལ་བརྟེན་ནས། དེ་ལ་སྣང་བའི་དོན་གྱི་དབེན་པ་ཁྱད་པར་དུ་
འཕགས་པའི་དོན་སྣང་བའི་རྣམ་པར་ཤེས་པ་ཐེག་ཆེན་གྱི་སྒོམ་ལམ་ཕྱི་མ་སྐྱེ་བས་བྱང་ཆུབ་
ཐོབ་པར་རིགས་སོ། །ཇི་སྐད་སྨོས་པ་དཔེ་ཁོ་ནས་ཟབ་མོའི་ཆོས་ཉིད་རྣམ་པ་བརྒྱད་ཀ་ཡང་
ཁོང་དུ་ཆུད་པར་བསྟན་པ་ཡིན་པས་ཞེས་པ་འགྱུར་མ་དག་གོ །ངག་དོན། མར་མེའི་དཔེ་
ཚུལ་ཆོས་ཅན། སྨོས་པ་ལ་དགོས་པ་ཡོད་དེ། ཟབ་མོའི་ཆོས་ཉིད་རྣམ་པ་བརྒྱད་ཁོང་དུ་ཆུད་
པའི་ཆེད་ཡིན་པའི་ཕྱིར། ཐེག་ཆེན་གྱི་སྒོམ་ལམ་ཆོས་ཅན། སྐད་ཅིག་རེ་རེ་ཁོ་ནས་རྫོགས་
པའི་བྱང་ཆུབ་མི་སྐྱེད་ན་རྫོགས་པའི་བྱང་ཆུབ་མི་སྐྱེད་མི་དགོས་ཏེ། སྐད་ཅིག་སྔ་ཕྱི་ལྟོས་ནས་
- 3 5 ༡ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རྫོགས་པའི་བྱང་ཆུབ་བསྐྱེད་པའི་ཕྱིར།
བཞི་པ་ལ་མཚམས་སྦྱར་བ་དང་། ཚིག་དོན་འགྲེལ་པ་གཉིས་ལས། དང་པོ་
ནི༑ སྐྱེ་བ་དང་ནི་འགག་པ་དང༌། །ཞེས་སོགས་ཆོས་ཅན། ཟབ་མོ་རྣམ་པ་བརྒྱད་ཡུལ་གང་
ལ་ཡོད་པ་དང་བཅས་པ་བཤད་པ་ལ་དགོས་པ་ཡོད་དེ། སྒོམ་པའི་ལམ་ལ་གནས་པའི་བྱང་
ཆུབ་སེམས་དཔའ་ཕྱིར་མི་ལྡོག་པ་རྣམས་ཀྱི་མཚན་ཉིད་བརྗོད་པའི་ཆེད་ཡིན་པའི་ཕྱིར།
གཉིས་པ་ནི། སྒོམ་ལམ་སྐད་ཅིག་མ་སྔ་མ་དང་ཕྱི་མ་དག་གིས་ཀྱང་བྱང་ཆུབ་བསྐྱེད་པ་མ་
ཡིན། ངོ་བོ་ཉིད་མེད་པས་ཀྱང་མ་ཡིན་ལ་སྒོམ་པས་རྟོགས་པར་བྱ་བའི་དོན་ཁྱད་པར་དུ་
འཕགས་པ་བསྐྱེད་དོ་ཞེས་བྱ་བ་འདི་ཆོས་ཅན། རྟེན་ཅིང་འབྲེལ་བར་འབྱུང་བ་སྐྱེ་བ་ཟབ་པ་
ཡིན་ཏེ། བློ་ངོར་འགལ་བ་ལྟར་སྣང་ཡང་མི་འགལ་བར་སྐྱེ་བའི་ཚུལ་ཡིན་པའི་ཕྱིར། དངོས་
པོ་ཐམས་ཅད་འབྱུང་བའི་ཕྱིར་ནས་རང་བཞིན་གྱིས་ངོ་བོ་ཉིད་མེད་ལ་ཀུན་རྫོབ་ཏུ་ཡང་
འགག་གོ་ཞེས་བྱ་བ་འདི་ཆོས་ཅན། འགག་པ་ཟབ་པ་ཡིན་ཏེ། བློ་ངོར་འགལ་བ་ལྟར་སྣང་
ཡང་མི་འགལ་བའི་འགག་པའི་ཚུལ་ཡིན་པའི་ཕྱིར། གནས་སྐབས་ཐམས་ཅད་དུ་དེ་བཞིན་
གོམས་ཀྱང་རྫོགས་སྨིན་སྦྱང་པ་གསུམ་མ་བྱས་པར་དེ་བཞིན་ཉིད་མངོན་སུམ་དུ་མི་བྱེད་ཅེས་
བྱ་འདི་ཆོས་ཅན། དེ་བཞིན་ཉིད་ཟབ་པ་ཡིན་ཏེ། དེ་བཞིན་ཉིད་ཀྱི་ཚུལ་གཞན་འདྲ། དེ་
བཞིན་ཉིད་ཀྱི་རང་བཞིན་གྱི་ཆོས་རྣམས་ལ་ཀུན་རྫོབ་ཏུ་སྦྱིན་པ་ལ་སོགས་པའི་རྣམ་པ་དུ་མ་
རྗེས་སུ་སྒྲུབ་པ་ཞེས་བྱ་བ་ཆོས་ཅན། ཤེས་བྱ་ཟབ་པ་ཡིན་ཏེ། ཤེས་བྱའི་ཚུལ། དེ་བཞིན་ཉིད་
ཀྱི་ངོ་བོ་ཉིད་ཀྱིས་དོན་དམ་པར་མཐོང་བ་མེད་པར་རྟོགས་པ་ཉིད་མཐོང་བ་ཡིན་ནོ་ཞེས་བྱ་བ་
ཆོས་ཅན། ཤེས་པ་ཟབ་པ་ཡིན་ཏེ། ཤེས་པའི་ཚུལ་ཆོས་ཉིད་ཀྱིས་དོན་དམ་པར་ཐམས་ཅད་
ལ་སྤྱོད་པ་མེད་པ་ཉིད་སྤྱོད་པའོ་ཞེས་བྱ་བ་ཆོས་ཅན། སྤྱོད་པ་ཟབ་པ་ཡིན་ཏེ། སྤྱོད་པའི་ཚུལ་
དོན་དམ་པར་གཉིས་སུ་མེད་པ་ངོ་བོ་ཉིད་ཐམས་ཅད་དུ་སྒྲུབ་བོ་ཞེས་བྱ་བ་ཆོས་ཅན། གཉིས་
- 3 j 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུ་མེད་པ་ཟབ་པ་ཡིན་ཏེ། གཉིས་སུ་མེད་པའི་ཚུལ་ཚོགས་ཐམས་ཅད་ཡོངས་སུ་རྫོགས་པ་
ལ་དོན་དམ་པར་དེའི་འབྲས་བུ་སངས་རྒྱས་ཉིད་མི་ཐོབ་པ་ཞེས་གསུངས་པ་ཆོས་ཅན།
ཐབས་ལ་མཁས་པ་ཟབ་པ་ཡིན་ཏེ། བློ་ངོར་འགལ་བ་ལྟར་སྣང་ཡང་མི་འགལ་བའི་ཐབས་
ལ་མཁས་པའི་ཚུལ་ཡིན་པའི་ཕྱིར། ས་བརྒྱད་པ་ལ་གནས་པའི་བྱང་སེམས་དབང་རྟུལ་ཆོས་
ཅན། རྫོགས་པའི་བྱང་ཆུབ་ལས་ཕྱིར་མི་ལྡོག་ཏེ། དེའི་རྟགས་ཟབ་མོ་བརྒྱད་རྟོགས་པའི་
རྗེས་ཐོབ་ཀྱི་སྤྱོད་པ་ཁྱད་པར་ཅན་དང་ལྡན་པའི་སེམས་དཔའ་ཡིན་པའི་ཕྱིར། ཆོས་ཅན།
ཟབ་མོ་རྟོགས་པ་ཉིད་ཡིན་ཏེ། བསམ་གྱིས་མི་ཁྱབ་པའི་རྣམ་པར་ཐར་པ་ཐོབ་པའི་སྒོ་ནས་
མཐར་འཛིན་ཅན་གྱི་ངོར་ཕན་ཚུན་འགལ་བ་ལྟར་སྣང་བའི་དོན་མི་འགལ་བར་སྒྲུབ་པའི་
རྒྱལ་སྲས་ཡིན་པའི་ཕྱིར། བཞི་པ་ཐུན་མོང་གི་མཇུག་བསྡུ་བ་བཤད་པ་ནི། སློབ་པ་ཕྱིར་མི་
ལྡོག་པའི་ཚོགས་མཚན་ཉིད་དང་བཅས་པ་བཤད་ཟིན་ནོ། ། །
གསུམ་པ་བསྒོམ་བྱ་སྦྱོར་བའི་མཚན་ཉིད་བཤད་པ་ལ། ཆོས་སྐུ་སྒྲུབ་པའི་སྦྱོར་
བ་བཤད། གཟུགས་སྐུ་སྒྲུབ་པའི་སྦྱོར་བ་བཤད། ཕྲིན་ལས་སྒྲུབ་པའི་སྦྱོར་བ་བཤད་པ་དང་
གསུམ། དང་པོ་ལ། མཚམས་སྦྱར་བ་དང་། ཚིག་དོན་འགྲེལ་པ་གཉིས། དང་པོ་ནི། ཤེས་བྱ་
ཆོས་ཅན། ཕྱིར་མི་ལྡོག་པའི་དགེ་འདུན་གྱི་འོག་ཏུ་སངས་རྒྱས་ཉིད་ཐོབ་པའི་རྒྱུ་མཚན་
འཁོར་བ་དང་མྱ་ངན་ལས་འདས་པ་མཉམ་པ་ཉིད་ཀྱི་སྦྱོར་བ་འཆད་པའི་རྒྱུ་མཚན་ཡོད་དེ།
སློབ་པའི་ཚོགས་ཀྱི་ཆོས་ཐོབ་པ་སངས་རྒྱས་ཉིད་ཐོབ་པའི་ཕྱིར་དུ་འབད་པའི་ཕྱིར།
གཉིས་པ་ལ་རྩ་འགྲེལ་གཉིས་ལས། དང་པོ་ནི། བདེན་མེད་ལ་རྩེ་གཅིག་ཏུ་
མཉམ་པར་བཞག་པའི་ས་བརྒྱད་པའི་ཡེ་ཤེས་ཆོས་ཅན། སྲིད་ཞི་མཉམ་ཉིད་ཀྱི་སྦྱོར་བ་ཡིན་
ཏེ༑ འཁོར་འདས་བདེན་མེད་དུ་མཉམ་པར་བསྒོམ་པའི་བྱང་སེམས་ཀྱི་རྣལ་འབྱོར་ཡིན་པའི་
ཕྱིར། འདི་ལ་ཁ་ཅིག་འཁོར་བ་ནི་ཆོས་ཅན་ཀུན་རྫོབ་རྣམས་དང་། མྱང་འདས་ཆོས་ཉིད་ལ་
-3
5 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
འདོད་ཅེ་ན། ཀུན་རྫོབ་རྣམས་འཁོར་བ་མ་ཡིན་ཏེ། རྫོགས་པའི་སངས་རྒྱས་ཀྱི་གཟུགས་སྐུ་
དང་རྟོགས་ཡེས་ཆོས་སྐུ་ཡང་ཀུན་རྫོབ་ཙམ་ཡིན་པའི་ཕྱིར། འོ་ན། མདོ་ལས། འདི་དག་
འཁྲུལ་པའི་སྣང་བ་སྟེ། །རྨི་ལམ་ཉམས་སུ་མྱོང་བ་བཞིན། །མ་རིག་འཁྲུལ་པའི་གཉིད་སད་
ན༔ འཁོར་བ་རྣམས་ནི་དམིགས་སུ་མེད། །དེའི་ཕྱིར་ན་འགའ་ཞིག་ལ། །བློ་སྐྱེ་མེད་ པ་
སངས་རྒྱས་ཡིན། །ཞེས་པ་དང་འགལ་ལོ་ཞེ་ན། དེ་ནི་འཁོར་བ་འཁྲུལ་སྣང་དུ་སྟོན་གྱི།
འཁྲུལ་སྣང་ཐམས་ཅད་འཁོར་བར་སྟོན་པ་མ་ཡིན་པས་སྐྱོན་མེད་དོ། །སྙམ་པའི་དོན་ཡང་
དོན་དམ་པར་གཉིས་ཀ་སྟོང་ཉིད་དུ་མཚུངས་པ་ལ་བྱེད་དོ། །མདོ་ནི། ཤཱ་རིའི་བུས་རབ་
འབྱོར་ལ་སྨྲས་པ། རྨི་ལམ་དུ་སྟོང་པ་ཉིད་དང་མཚན་མ་མེད་པ་དང་། སྨོན་པ་མེད་པའི་ཏིང་
ངེ་འཛིན་ལ་སྙོམས་པར་ཞུགས་ན་ཤེར་ཕྱིན་གྱི་རྣམ་པར་འཕེལ་ལམ། རབ་འབྱོར་གྱིས་སྨྲས་
པ༑ ཉིན་པར་བསྒོམས་པས་རྣམ་པར་འཕེལ་ན་རྨི་ལམ་དུ་བསྒོམས་པས་ཀྱང་རྣམ་པར་
འཕེལ་ཏེ། དེ་ཅིའི་ཕྱིར་ཞེ་ན། རྨི་ལམ་དང་ཉིན་པར་ནི་རྣམ་པར་རྟོག་པ་མེད་པའོ། །ཞེས་
སོགས་སོ། །ཤེས་བྱ་ཆོས་ཅན། ལས་མེད་པར་ཐལ་བའི་ཀླན་ཀ་ལ་སོགས་པའི་ལན་ནི།
མདོ་ལ་ཇི་སྐད་བཤད་པར་ཟད་དེ། རྫོགས་པའི་སངས་རྒྱས་ཀྱི་མཁྱེན་པ་ནི་ཤེས་བྱ་ཐམས་
ཅད་ལ་ཚད་མེད་པའི་ཕྱིར། དེ་ཡང་ལས་མེད་པར་ཐལ་བའི་ཀླན་ཀ་ནི། མདོ་ལས། ཤཱ་རིའི་
བུས་སྨྲས་པ། སྐྱེས་པ་དང་བུད་མེད་གང་ལ་ལ་རྨི་ལམ་དུ་ལས་ཤིག་བྱེད་ན་དེའི་ལས་དེ་ལ་
སོགས་པའམ་ཉེར་སོག་པ་ཡོད་དམ། ཞེས་གསུངས་པས། ཉིན་པར་ལས་སོག་པ་མེད་པར་
ཐལ། ཆོས་རྣམས་རང་བཞིན་མེད་པའི་ཕྱིར། དཔེར་ན་རྨི་ལམ་བཞིན་ཞེ་ན། དོན་དམ་པར་
འདོད་དེ། དོན་དམ་པར་ཆོས་གང་ཡང་མེད་པའི་ཕྱིར། མདོ་ནི། རབ་འབྱོར་གྱིས་སྨྲས་པ།
བཅོམ་ལྡན་འདས་ཀྱི་ཆོས་རྨི་ལམ་ལྟ་བུའོ་ཞེས་གསུངས་པ་ལྟར་ན། ལས་དེ་ལ་སོག་པའམ་
ཉེ་བར་སོག་པ་མེད་དོ། །ཞེས་སོགས་སོ། །ཀུན་རྫོབ་ཏུ་ཟེར་ན་ཁྱབ་པ་མེད་དེ། རང་བཞིན་
- 3
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་ཀྱང་ཀུན་རྫོབ་ཏུ་ལས་སོག་པར་མི་འགལ་བའི་ཕྱིར། མདོ་ནི། ཚེ་དང་ལྡན་པ་ཤཱ་རིའི་བུ་
དེ་སྟེ་སྐྱེས་བུ་དེ་བསད་ནས་རྣམ་པར་རྟོག་ཅིང་བསད་པར་འདུ་ཤེས་བསྐྱེད་དེ། ཨ་ལ་ལ་
བསད་དོ། །ལེགས་པར་བསད་དོ། །ཤིན་ཏུ་བསད་དོ། །ངས་བསད་དོ་སྙམ་དུ་རྟོག་ཅིང་དེ་
ལྟར་འདུ་ཤེས་བསྐྱེད་ན་ལས་དེ་སོག་པའམ་ཉེ་བར་སོག་པ་ཡོད་པར་འགྱུར་རོ། །ཞེས་སོ།།
ཧ་ཅང་ཐལ་བའི་ཀླན་ཀ་ནི། མདོ་ལས། ལས་དེ་སོག་པའམ་ཉེ་བར་སོག་པར་འགྱུར་ནས་
སངས་རྒྱས་བཅོམ་ལྡན་འདས་ཟད་པའི་འདུ་ཤེས་ཀྱིས་རྣམ་པར་རྟོག་པ་བསྐྱེད་པར་མཛད་
པས་དེའི་ཡང་ལས་གསོག་པའམ་ཉེ་བར་གསོག་ པར་འགྱུར་རམ། ཞེས་གསུངས་པས།
རྗེས་ཀྱི་ཤེས་པས་གསོས་བཏབ་པས་ལས་གསོག་ན་དེ་བཞིན་གཤེགས་པས་ཀྱང་གཟུགས་
ཀྱི་ལས་གསོག་པར་ཐལ། ང་ནི་འཁོར་བའི་ཕུང་པོ་ཟད་པའོ་ཞེས་རྗེས་ཀྱི་འདུ་ཤེས་ཀྱིས་
རྣམ་པར་རྟོག་པ་བསྐྱེད་པའི་ཕྱིར་ཞེ་ན། དེ་བཞིན་གཤེགས་པས་གཟུགས་ཀྱི་ལས་གསོག་
པར་ཐལ་བར་མི་འགྱུར་ཏེ། དེ་བཞིན་གཤེགས་པ་ལ་མཚན་འཛིན་གྱི་རྟོག་པ་མེད་པའི་ཕྱིར།
ཁྱབ་སྟེ། མཚན་མར་དམིགས་པ་དང་བཅས་པ་ལས་གཟུགས་ཀྱི་ལས་གསོག་དགོས་པའི་
ཕྱིར། མདོ་ནི། ཚེ་དང་ལྡན་པ་ཤཱ་རིའི་བུ་དམིགས་པ་མེད་པར་ལས་དང་སེམས་པ་མི་སྐྱེ་སྟེ།
ལས་ནི། དམིགས་པ་དང་བཅས་པར་སྐྱེ་བའི་དམིགས་པ་མེད་པར་མ་ཡིན་ནོ། །སེམས་ནི་
དམིགས་པ་དང་བཅས་པར་སྐྱེའི་དམིགས་པ་མེད་པར་མ་ཡིན་ནོ། །ཞེས་གསུངས་སོ། །ལུང་
དང་འགལ་བའི་ཀླན་ཀ་ནི། ཤཱ་རིའི་བུས་སྨྲས་པ། རབ་འབྱོར་ལས་ཐམས་ཅད་དང་སེམས་
ཐམས་ཅད་དབེན་པའོ་ཞེས་བཅོམ་ལྡན་འདས་ཀྱིས་གསུངས་ན་དེ་ཇི་ལྟར་དམིགས་པ་དང་
བཅས་པར་ལས་དང་སེམས་སྐྱེའི་དམིགས་པ་མེད་པར་མ་ཡིན་ཞེས་གསུངས་པས་ལས་
དམིགས་པ་དང་བཅས་པ་ལས་སྐྱེ་ན། བཅོམ་ལྡན་འདས་ཀྱིས་སེམས་དབེན་པར་གསུངས་
པ་དང་འགལ་ཞེ་ན། མི་འགལ་ཏེ། བཅོམ་ལྡན་འདས་ཀྱིས་དོན་དམ་པ་ལ་དགོངས་ནས་
- 3
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ལས་ སེམས་དབེན་ པར་ གསུངས་ པའི་ ཕྱིར། མཚན་མར་དམིགས་པ་དང་བཅས་པ་ལ་
སེམས་བསྐྱེད་པའི་དམིགས་པ་མེད་པར་མ་ཡིན་ནོ། །ཞེས་སོགས་སོ། །སྔ་ཕྱི་འགལ་བའི་
ཀླན་ཀ་ནི། བྱང་ཆུབ་སེམས་དཔའ་ཆེན་པོས་རྨི་ལམ་དུ་སྦྱིན་པ་བྱིན། ཚུལ་ཁྲིམས་བསྲུངས།
བཟོད་པ་བསྒྲུབས། བརྩོན་འགྲུས་བརྩམས། བསམ་གཏན་ལ་མཉམ་པར་བཞག །ཤེས་
རབ་བསྒོམས་ཏེ་དགེ་བའི་རྩ་བ་དེ་ཡང་བླ་མེད་བྱང་ཆུབ་ཏུ་བསྔོས་ན་བླ་མེད་བྱང་ཆུབ་ཏུ་
ཡོངས་སུ་བསྔོས་པར་འགྱུར་རམ་ཞེས་གསུངས་པས། བྱང་འཕགས་ཀྱིས་རྨི་ལམ་དུ་ཕྱིན་
དྲུག་ལ་སྤྱད་དེ་དགེ་བ་རྫོགས་པའི་བྱང་ཆུབ་ཏུ་བསྔོས་ན་བསྔོ་བ་ཡང་དག་ཡིན་ནམ་མིན།
དང་པོ་ལྟར་ན་མངོན་སུམ་དང་བཅས་པར་ཐལ། ལས་སོག་པའི་ཕྱིར། གཉིས་པ་ལྟར་ན།
རྗེས་ཀྱི་ཤེས་པས་གསོས་བཏབ་ན་ལས་གསོག་ཅེས་པ་དང་འགལ་ཞེ་ན། འདིའི་ལན་དངོས་
སུ་མ་བསྟན་ལ། དེའི་རྒྱུ་མཚན་ཡང་ཐུབ་པའི་བསྟན་པ་ལ་གདུལ་བར་བྱ་བ་ཡིན་ན་སྔར་
བསྟན་པའི་ལན་དེ་ཉིད་ཀྱིས་ལན་བཏབ་པར་འགྱུར་ཏེ། རྗེས་ཀྱི་ཤེས་པས་གསོས་བཏབ་ན་
བསྔོ་བར་འགྱུར་ཞེས་བཤད་པའི་ཕྱིར། མདོ་ནི། ཤཱ་རིའི་བུ་བྱང་ཆུབ་སེམས་དཔའ་ཆེན་པོ་
བྱམས་པ་འདི་མངོན་དུ་འདུག་ན། འདི་ནི་བར་དུ་མ་ཆོད་པར་བླ་མེད་བྱང་ཆུབ་ཏུ་དེ་བཞིན་
གཤེགས་པས་ལུང་བསྟན་ཏེ། དོན་འདི་ལ་ལུས་ཀྱི་མངོན་སུམ་དུ་གྱུར་པ་ཡིན་གྱི་འདི་ལ་
དྲིས་ཤིག་དང༌། འདིས་དོན་འདིའི་ལན་ལྡོན་པར་འགྱུར་རོ། །ཤཱ་རིའི་བུས་སྨྲས་པ། ཚེ་དང་
ལྡན་པ་བྱམས་པ་གནས་བརྟན་རབ་འབྱོར་འདི་སྐད་དུ་བྱང་ཆུབ་སེམས་དཔའ་ཆེན་པོ་བྱམས་
པས་འདིའི་ལན་ལྡོན་ནོ་ཟེར་ན། ཚེ་དང་ལྡན་པ་མ་ཕམ་པ་དོན་འདིའི་ལན་ལྡོན་ཅིག །དེས་
ན་བྱང་ཆུབ་སེམས་དཔའ་ཆེན་པོ་བྱམས་པས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་
སྨྲས་སོ། །ཚེ་དང་ལྡན་པར་རབ་འབྱོར་གང་འདི་སྐད་ཅེས་བྱང་ཆུབ་སེམས་དཔའ་ཆེན་པོ་
བྱམས་པ་འདི་དོན་འདིའི་ལན་ལྡོན་ནོ་ཞེས་ཟེར་བ། ཚེ་དང་ལྡན་པ་རབ་འབྱོར་བྱམས་པ་
.35 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདིའི་མིང་བྱམས་པ་ཞེས་བྱ་བ་གང་ཡིན་པ་དེ་དོན་འདིའི་ལན་ལྡོན་ནམ། འོན་ཏེ་གཟུགས་
ལན་ལྡོན་ནམ། ཚོར་བ་དང༌། འདུ་ཤེས་དང༌། འདུ་བྱེད་དང༌། རྣམ་པར་ཤེས་པ་ལྡན་ནམ།
འོན་ཏེ། ཁ་དོག་དང་དབྱིབས་ལན་ལྡོན་ནམ། འོན་ཏེ་གཟུགས་སྟོང་པ་ཉིད་གང་ཡིན་པ་དེ་
ལན་ལྡོན་ནམ། ཚོར་བ་དང༌། འདུ་ཤེས་དང༌། འདུ་བྱེད་དང༌། རྣམ་པར་ཤེས་པའི་སྟོང་
པ་ཉིད་གང་ཡིན་པ་དེ་ལན་ལྡོན་ནམ། ཚེ་དང་ལྡན་པ་རབ་འབྱོར་གཟུགས་ཀྱི་སྟོང་པ་ཉིད་
གང་ཡིན་པ་དེ་ནི་ལན་ལྡོན་མི་ནུས་སོ། །དེ་བཞིན་དུ་ཚོར་བ་དང་། འདུ་ཤེས་དང་། འདུ་བྱེད་
དང༌། རྣམ་པར་ཤེས་པའི་སྟོང་པ་ཉིད་གང་ཡིན་པ་དེ་ནི་ལན་ལྡོན་མི་ནུས་སོ། །ཚེ་དང་ལྡན་
པ་རབ་འབྱོར་ཆོས་གང་ལན་ལྡོན་པར་བྱེད་པའི་ཆོས་དང་། ཆོས་གང་གིས་ལན་གླན་པར་བྱ་
བ་དེ་ཡང་ཁོ་བོས་སྔར་རྗེས་སུ་མ་མཐོང་ངོ་། །ཆོས་གང་བླ་མེད་བྱང་ཆུབ་ཏུ་ལུང་བསྟན་པའི་
ཆོས་དེ་ཡང་ཁོ་བོས་ཡང་དག་པར་རྗེས་སུ་མ་མཐོང་ངོ༌། །ཚེ་དང་ལྡན་པ་ཤཱ་རིའི་བུས་སྨྲས་པ།
ཚེ་དང་ལྡན་པ་བྱམས་པ་ཇི་ལྟར་ཚིག་གིས་སྟོན་པ་དེ་བཞིན་དུ་ཁྱོད་ཀྱིས་ཆོས་འདི་དག་མངོན་
སུམ་དུ་བྱས་སམ། བྱམས་པས་སྨྲས་པ། ཤཱ་རིའི་བུ་ཇི་ལྟར་ཚིག་གིས་སྟོན་པ་དེ་བཞིན་དུ་ཁོ་
བོས་ཆོས་འདི་དག་མངོན་སུམ་དུ་མ་བྱས་ཏེ། ཤཱ་རིའི་བུ་ཇི་ལྟར་ཚིག་གིས་བརྗོད་པའམ།
སེམས་ཀྱིས་བསམས་པའི་ཆོས་དེ་དག་ཀྱང་ཁོ་བོས་མི་ཤེས། མི་དམིགས། ཡང་དག་པར་
རྗེས་སུ་མ་མཐོང་ངོ༌། །ཡང་ཤཱ་རིའི་བུ་ཇི་ལྟར་ལུས་ཀྱིས་རེག་ཏུ་མི་རུང་བ་དང་། ཚིག་གིས་
བརྗོད་དུ་མི་རུང་བ་དང་། ཡིད་ཀྱིས་བསམ་དུ་མི་རུང་བ་དེ་བཞིན་དུ་ཆོས་ཐམས་ཅད་ཀྱང་ངོ་
བོ་ཉིད་མེད་པའི་ཕྱིར་རང་བཞིན་མེད་པའོ། །ཞེས་སོགས་སོ། །
གཉིས་པ་ལ། དངོས་དང་རྩོད་སྤོང་ གཉིས། དང་པོ་ནི། ས་བརྒྱད་པའི་མཉམ་
གཞག་ཡེ་ཤེས་ཆོས་ཅན། སྲིད་ཞི་མཉམ་ཉིད་ཀྱི་སྦྱོར་བ་ཡིན་ཏེ། འཁོར་བ་དང་མྱ་ངན་ལས་
འདས་པ་དག་ལ་ཐ་དད་པ་ཉིད་དུ་རྣམ་པར་མི་རྟོག་པར་བདེན་མེད་དུ་བསྒོམ་པའི་རྣལ་
- 3
j G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼ ༣༥
འབྱོར་ ཡིན་པའི་ཕྱིར། ཆོས་ཅན། འཁོར་འདས་ཐ་དད་དུ་བདེན་པར་མི་རྟོག་སྟེ། འཁོར་
བ་མི་མཐུན་པའི་ཕྱོགས་དང༌། རྣམ་པར་བྱང་བའི་གཉེན་པོ་རྣམས་སྣང་བརྙན་ཙམ་གྱི་ངོ་
བོས་རྨི་ལམ་དང་འདྲ་བ་ཉིད་དུ་རྟོགས་པའི་ཕྱིར། གཉིས་པ་ནི། གཉིད་མ་ལོག་པའི་གནས་
སྐབས་ན་ཡང་གཉིད་ལོག་པའི་གནས་སྐབས་བཞིན་དུ་མི་དགེ་བ་བཅུ་དང་སྦྱིན་སོགས་མེད་
པར་འགྱུར་བ་མ་ཡིན་ཏེ་ཡིན་པར་ཐལ། ཆོས་རྣམས་རྨི་ལམ་དང་འདྲ་བ་ཉིད་ཡིན་པའི་ཕྱིར།
ཁྱབ་སྟེ། རྨི་ལམ་ན་མི་དགེ་བ་བཅུ་དང་སྦྱིན་པ་ལ་སོགས་པ་མེད་པས་སོ། །ཞེས་བྱ་བའི་ཀླན་
ཀ་རྣམས་ཀྱི་ལན་ནི། ཇི་ལྟར་ཕྱི་རོལ་གྱི་དོན་དུ་སྨྲ་བའི་ལུགས་ལ། ཤེས་བྱ་ཆོས་ཅན། སྐད་
ཅིག་མའི་ངོས་ནས་དོན་དམ་པར་སུས་ཀྱང་སུ་ཡང་གསད་པ་ཡང་མེད། མ་གསད་པ་སྲོག་
གཅོད་པ་སྤངས་པ་ཡང་ཡོད་པ་མ་ཡིན། སུས་ཀྱང་སུའི་ནོར་བླངས་པ་ཡང་མེད། མ་བླངས་
པ་མ་བྱིན་པར་ལེན་པ་སྤངས་པ་ཡང་ཡོད་པ་མ་ཡིན་ཏེ། སྐད་ཅིག་མ་ཉིད་ཀྱི་འཇིག་རྒྱུ་དོན་
གཞན་མེད་པར་རང་གི་ངང་གིས་འཇིག་པ་ཡིན་ལ། གྲུབ་པའི་མཐའ་ལས་ཀྱང་འཇིག་རྟེན་
སྣ་ཚོགས་ལས་ལས་སྐྱེས་ཞེས་འབྱུང་བའི་ཕྱིར། ཞེས་བྱ་བ་ལ་སོགས་པའི་ཕྱོགས་ལ་ཀུན་
རྫོབ་ཏུ་སྲོག་གི་རྒྱུན་འཇུག་པ་དང་འགལ་བའི་དངོས་པོ་བསྐྱེད་པ་ལ་གསོད་པ་ལ་སོགས་
པར་རྟོག་པའི་སྒོ་ནས་སྲོག་གཅོད་པ་ལ་སོགས་པར་རྣམ་པར་འཇོག་སྟེ། ཚུལ་བཞིན་མ་ཡིན་
པ་ཡིད་ལ་བྱེད་པ་ལ་སོགས་པ་དང་ལྡན་པའི་ལས་ལ་མི་དགེ་བ་ལ་སོགས་པར་འཇོག་པ་དང་
འདྲའོ། །དེས་ན་དངོས་སྨྲ་བའི་ལུགས་ལ་སྐད་ཅིག་ལ་དགེ་མི་དགེ་མ་གྲུབ་ཀྱང་རྒྱུན་ལ་གྲུབ་
པ་དེ་བཞིན་དུ་དབུ་མ་པའི་ལུགས་ལ་ཡང་དངོས་པོ་རྨི་ལམ་དང་འདྲ་ཡང་ཕྱིན་ཅི་ལོག་གི་
འཆིང་བ་མཐའ་དག་མ་ཉམས་པ་རྣམས་ལ་དེ་དང་མཐུན་པའི་དོན་གྱི་དགེ་སྡིག་གི་དངོས་པོ་
ལ་སོགས་པ་མངོན་པར་ཞེན་པའི་སྒོ་ནས་དགེ་སྡིག་ཏུ་འཇོག་གོ །ཞེས་བྱ་བའི་ལན་དེ་དང་།
སོགས་པས་ཧ་ཅང་ཐལ་བ་སོགས་ཀྱི་ཀླན་ཀའི་ལན་དེ་ཕྱོགས་གཞན་ཉིར་སྣང་སོགས་ནས་
-3
5 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུངས་སོ་ཞེས་བྱ་བར་ཁོང་དུ་ཆུད་པར་བྱའོ། །གཞན་ཡང་། ཤེས་བྱ་ཆོས་ཅན། རྨི་ལམ་ལ་
སོགས་པ་གཏན་མེད་ཀྱི་དེས་མ་གྲུབ་སྟེ། རྨི་ལམ་སེམས་ནི་གཉིད་ཀྱིས་ཉམས། །དེས་ན་
འབྲས་བུ་འདྲ་མ་ཡིན། །ཞེས་བྱ་བ་ལ་སོགས་པ་ཅུང་ཟད་ཡོད་པར་བཤད་པའི་ཕྱིར། དེ་
བཞིན་དུ་ཡུམ་ལས་རྨི་ལམ་ན་ཡང་དགེ་བ་དང་མི་དགེ་བ་སྤྱོད་པ་ནི་སད་པའི་གནས་སྐབས་
ན་ཀྱེ་མ་བྱས་སོ་ལེགས་པར་བྱས་སོ་ཞེས་རྗེས་སུ་ཡི་རང་ན་རྗེས་ཀྱི་གནས་སྐབས་ཀྱི་མངོན་
པར་ཞེན་པ་གསོས་ཀྱིས་ཡོངས་སུ་གསོས་ཏེ། ལས་གསོག་པར་བཤད་པ་དེའི་ཕྱིར་ཡང་དེས་
མ་གྲུབ་བོ། །ཤེས་བྱ་ཆོས་ཅན། འཁོར་བ་དང་མྱ་ངན་ལས་འདས་པ་བདེན་མེད་མཉམ་པ་
ཉིད་ཡིན་ཏེ། དེ་ལ་གནོད་བྱེད་མེད་ཅིང་སྒྲུབ་བྱེད་ཡོད་པས་སོ། ། །
གཉིས་པ་ལ་མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་ནི།
ཤེས་བྱ་ཆོས་ཅན། སྲིད་ཞི་མཉམ་ཉིད་ཀྱི་སྦྱོར་བ་བཤད་པ་དེའི་འོག་ཏུ་སངས་རྒྱས་ཀྱི་ཞིང་
ཡོངས་སུ་དག་པའི་སྦྱོར་བ་བཤད་པ་ལ་རྒྱུ་མཚན་ཡོད་དེ། གཉིས་ཀ་མཉམ་པ་ཉིད་དུ་རྣམ་
པར་བསྒོམ་པ་ནི་རང་གི་སངས་རྒྱས་ཀྱི་ཞིང་དུ་སངས་རྒྱས་སུ་འགྱུར་བས་སོ། །གཉིས་པ་ནི།
སངས་རྒྱས་ཀྱི་ཞིང་རྣམ་པར་དག་པ་སྒྲུབ་བོ། །གང་གི་སྒོ་ནས་ན། སེམས་ཅན་དང་སྣོད་ཀྱི་
འཇིག་རྟེན་གྱི་བྱེ་བྲག་གིས་སངས་རྒྱས་ཀྱི་ཞིང་རྣམ་པར་དག་པ་གཉིས་ལ་གོ་རིམ་བཞིན་དུ་
བཀྲེས་པ་དང་སྐོམ་པ་ལ་སོགས་པ་མ་དག་པའི་གཉེན་པོར་ལྷའི་ཉེ་བར་སྤྱད་པ་ཟས་གོས་
ཕུན་སུམ་ཚོགས་པ་དང་། རྡོ་བ་དང་ཚེར་མ་ལ་སོགས་པ་ཉིད་ཀྱིས་མ་དག་པ་གང་ཡིན་པ་
དེའི་གཉེན་པོ་གསེར་གྱི་ས་ཕྱོགས་ལ་སོགས་པ་དག་པ་བསྐྱེད་པའི་ཕྱིར་དུ་སྦྱིན་པ་ལ་སོགས་
པ་སྒྲུབ་པའི་སྒོ་ནས་སོ། །མདོ་ནི་རབ་འབྱོར་འདི་ལ་བྱང་ཆུབ་སེམས་དཔའ་ཆེན་པོ་སྦྱིན་པའི་
ཕ་རོལ་ཏུ་ཕྱིན་པ་ལ་སྤྱོད་པའི་ཚེ་སེམས་ཅན་བཀྲེས་པ་རྣམས་མཐོང་ཞིང་། སེམས་ཅན་སྐམ་
པ་དང་། གོས་ངན་པ་དང་། ཟས་དང༌། གོས་དང་། མལ་ཆས་ཕོངས་པ་དག་མཐོང་ན་འདི་
-3
5 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ལྟར་ཡོངས་སུ་བརྟག་པར་བྱེད། ཅི་ནས་བདག་བླ་མེད་བྱང་ཆུབ་ཏུ་སངས་རྒྱས་པའི་སངས་
རྒྱས་ཀྱི་ཞིང་དེ་ན་སེམས་ཅན་རྣམས་ཀྱི་ཉེས་པ་འདི་དག་ཐམས་ཅད་དུ་ཐམས་ཅད་མི་རུང་
ཞིང་། མི་སྲིད་པ་དང༌། རྒྱལ་ཆེན་བཞིའི་རིགས་ཀྱི་ལྷ་རྣམས་ནས་འོག་མིན་གྱི་ལྷ་རྣམས་ཀྱི་
ལོངས་སྤྱོད་སྐྱིད་པ་ཇི་ལྟ་བ་དེ་བཞིན་དུ་སངས་རྒྱས་ཀྱི་ཞིང་དེའི་ལོངས་སྤྱོད་དང་སྐྱིད་པར་
འགྱུར་བ་དེ་ལྟ་དེ་ལྟར་ཕ་རོལ་ཏུ་ཕྱིན་པ་ལ་སྤྱད་པར་བྱའོ། །ཞེས་ཡོངས་སུ་བརྟགས་པར་བྱ་
སྟེ༑ རབ་འབྱོར་དེ་ལྟར་སྤྱོད་པའི་བྱང་ཆུབ་སེམས་དཔའ་ཆེན་པོ་ནི་སྦྱིན་པའི་ཕ་རོལ་ཏུ་ཕྱིན་
པ་ཡོངས་སུ་རྫོགས་པར་བྱེད། བླ་མེད་བྱང་ཆུབ་ཏུ་ཡང་ཉེ་བར་གྱུར་པ་ཡིན་ནོ། །ཞེས་སོ།།
ས་བརྒྱད་པའི་རྗེས་ཐོབ་ཆོས་ཅན། སངས་རྒྱས་ཀྱི་ཞིང་རྣམ་པར་དག་པའི་སྦྱོར་བ་ཡིན་ཏེ།
སྣོད་བཅུད་ཀྱི་ཞིང་དག་པའི་ཕྱིར་དུ་ཕར་ཕྱིན་དྲུག་ལ་སྤྱོད་པའི་བྱང་སེམས་ཀྱི་རྣལ་འབྱོར་
ཡིན་པའི་ཕྱིར། ཞིང་དག་པའི་སྦྱོར་བ་ཆོས་ཅན། གཉིས་སུ་ཡོད་དེ། སྣོད་ཀྱི་ཞིང་དག་པའི་
སྦྱོར་བ་དང་། བཅུད་ཀྱི་ཞིང་དག་གི་སྦྱོར་བར་དབྱེར་ཡོད་པའི་ཕྱིར། །
གསུམ་པ་ལ། མཚམས་སྦྱར་བ་དང་། ཚིག་དོན་འགྲེལ་པ་གཉིས། དང་པོ་ནི།
ཤེས་བྱ་ཆོས་ཅན། ཞིང་དག་པའི་སྦྱོར་བའི་འོག་ཏུ་ཐབས་མཁས་པའི་སྦྱོར་བ་འཆད་པའི་རྒྱུ་
མཚན་ཡོད་དེ། རང་གི་སངས་རྒྱས་ཀྱི་ཞིང་རྣམ་པར་དག་པ་བསྒྲུབས་པ་ནི་ཐབས་མཁས་
པས་སྐལ་བ་ཇི་ལྟ་བ་བཞིན་དུ་སངས་རྒྱས་ཀྱི་མཛད་པ་བྱ་དགོས་པས་སོ། །གཉིས་པ་ནི་
ཐབས་ལ་མཁས་པ་ཡིན་ནོ། །གང་ན་ཤེས་རབ་ཀྱི་ཕ་རོལ་ཏུ་ཕྱིན་པའི་ཡུལ་རྣམ་པ་བཅུ་
གཞན་དོན་དུ་མངོན་སུམ་དུ་བྱ་བ་ལ་དུས་དང་དུས་མ་ཡིན་པ་ཤེས་པའི་སྦྱོར་བ་ནིའོ། །ཡུལ་
བཅུ་གང་ཞེ་ན། དག་པའི་ཡེ་ཤེས་ཆོས་ཅན། ལྷའི་བུ་ལ་སོགས་པའི་བདུད་བཞི་ལས་འདས་
ཏེ༑ འཆི་བ་མེད་པའི་གོ་འཕངས་མཆོག་ཐོབ་པས་བར་ཆད་ཀྱི་ཆོས་ལས་ཡང་དག་བརྒལ་
བའི་ཡེ་ཤེས་ཡིན་པའི་ཕྱིར། བདུད་བཞི་ལ། ཕུང་པོའི་བདུད་ནི། གཉེན་པོར་ནི་ཕུང་པོའོ།།
-3 5 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉོན་མོངས་པའི་བདུད་ནི། འཁོར་བར་འཆིང་བྱེད་ཀྱི་ལས་ཉོན་དང༌། འཆི་བདག་གི་བདུད་
ནི༑ རང་དབང་མེད་པར་སྲོག་འགག་པ་དང་། ལྷའི་བུའི་བདུད་ནི་བདུད་གཞན་གསུམ་ལས་
འདའ་བ་ལ་བར་དུ་གཅོད་བྱེད་འདོད་ལྷར་གཏོགས་པའོ། །འཆི་བ་མེད་པའི་གོ་འཕངས་
ཐོབ་པ་ལ་བར་དུ་གཅོད་པས་བདུད་ཡིན་ལ། བཞིར་འབྱེད་པའི་རྒྱུ་མཚན་ཡང་། གང་འཆི་
བ་དང་། གང་གིས་འཆི་བ་དང་། འཆི་བའི་ངོ་བོ་དང༌། འཆི་བ་ལས་འདའ་བ་ལ་གེགས་བྱེད་
པའི་དབང་དུ་བྱས་ནས་བཞིར་བཤད་དེ། སྲོག་ཡུན་དུ་གནས་ཏེ་ཟག་མེད་ཀྱི་ཡོན་ཏན་ཁྱད་
པར་ཅན་བསྒྲུབས་ཏེ། ལྷག་བཅས་དང་ལྷག་མེད་ཀྱི་མྱང་འདས་ཐོབ་པ་ལ་བར་དུ་གཅོད་
བྱེད་ལ་རིམ་པ་ལྟར་འཆི་བདག་དང་། ལྷའི་བུ་དང་། ཉོན་མོངས་པ་དང་། ཕུང་པོའི་བདུད་དུ་
འཇོག་པའི་ཕྱིར། བདུད་བཞི་ལས་འདས་པའི་ས་མཚམས་ནི། ཉན་ཐོས་ཀྱི་རིགས་ཅན་
མཐོང་ལམ་དུ་ལྷའི་བུའི་བདུད་བཅོམ་སྟེ། དཀོན་མཆོག་ལ་ཡིད་ཆེས་པའི་དད་པ་བརྟན་པོ་
ཐོབ་པའི་ ཕྱིར། ལྷག་བཅས་ཀྱི་མྱང་འདས་ཐོབ་ནས་ཉོན་མོངས་པའི་བདུད་བཅོམ་སྟེ།
འཁོར་བར་འཆིང་བྱེད་ཀྱི་ལས་ཉོན་མ་ལུས་པར་སྤངས་པའི་ཕྱིར། བསམ་གཏན་རབ་མཐའ་
ཐོབ་ནས་འཆི་བདག་གི་བདུད་བཅོམ་སྟེ། ཚེ་འདོར་ལེན་ལ་དབང་པའི་ཕྱིར། ལྷག་མེད་དུ་
ཕུང་པོའི་བདུད་བཅོམ་སྟེ། ཉེར་ལེན་གྱི་ཕུང་པོ་སྤངས་པའི་ཕྱིར། བྱང་སེམས་ཀྱིས། སྦྱོར་
ལམ་ནས་ལྷའི་བུའི་བདུད་བཅོམ་སྟེ། དཀོན་མཆོག་གི་ཡོན་ཏན་ཤེས་ནས་དད་པ་ཐོབ་པའི་
ཕྱིར། མཐོང་ལམ་ནས་ཉོན་མོངས་པ་དང་འཆི་བདག་གི་བདུད་བཅོམ་སྟེ། ལས་ཉོན་གྱི་
དབང་གིས་སྐྱེ་རྒ་ན་འཆི་དང་བྲལ་བའི་ཕྱིར། ས་བརྒྱད་པར་ཕུང་པོའི་བདུད་བཅོམ་སྟེ། རྣམ་
གྲོལ་གྱི་སྐུ་མངོན་དུ་བྱེད་ནུས་པའི་ཕྱིར། བག་ཆགས་དང་བཅས་པ་མ་ལུས་པ་ནི་སངས་རྒྱས་
ནས་བཅོམ་མོ། །ཉན་ཐོས་ པ་རྣམས་ ཀྱི་འདོད་པ་ནི། ཐེག་ཆེན་གྱི་འདྲ་ལ། བཅོམ་ལྡན་
འདས་ཀྱིས་བྱང་ཆུབ་ཀྱི་ཤིང་དྲུང་དུ་བདུད་གཉིས་བཅོམ་སྟེ། སྲོད་ལ་ལྷའི་བུའི་བདུད། ཐོ་
- 3 6 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༣༥
རངས་བསམ་གཏན་རབ་མཐའི་ཏིང་ངེ་འཛིན་གྱིས་ཉོན་མོངས་པའི་བདུད་བཅོམ་པའི་ཕྱིར།
ཡངས་པ་ཅན་དུ་འཆི་བདག་གི་བདུད་བཅོམ་སྟེ། ཟླ་བ་གསུམ་དུ་སྐུ་ཚེའི་འདུ་བྱེད་བྱིན་གྱིས་
བརླབས་པའི་ཕྱིར། གྱད་ཡུལ་དུ་ཕུང་པོའི་བདུད་བཅོམ་སྟེ། ལྷག་མེད་ཀྱི་མྱ་འདས་མངོན་དུ་
བྱས་པའི་ཕྱིར། ཞེས་ཟེར་བ་མི་འཐད་དེ། བདུད་བཞི་མ་བཅོམ་པའི་སངས་རྒྱས་མི་སྲིད་
པའི་ཕྱིར། ས་བརྒྱད་པའི་ཡེ་ཤེས་ཆོས་ཅན། མི་གནས་པར་གནས་པའི་ཐབས་ལ་མཁས་པ་
ཡིན་ཏེ། ཆོས་ཐམས་ཅད་བདེན་པར་མཉམ་པ་ཉིད་རྣམ་པར་བསྒོམ་པའི་ཕྱིར། གཞན་གྱི་
སྔོན་གྱི་ཤུགས་ཀྱིས་འཕངས་པ་བྱེད་དེ་གཞན་དོན་འབད་མེད་དུ་ལྷུན་གྲུབ་ཏུ་བྱས་པའི་སྨོན་
ལམ་འགྲུབ་པའི་ཕྱིར། ཉན་རང་དང་ཐུན་མོང་མ་ཡིན་ཏེ། དཀའ་བ་སྤྱོད་པ་ཐམས་ཅད་
གཞན་དོན་དུ་ཤིན་ཏུ་གོམས་པའི་ཕྱིར། ཆོས་ཐམས་ཅད་ལ་འཛིན་པ་མེད་པ་ཡིན་ཏེ། ཆོས་
དཀར་པོ་རྣམས་ལ་འཁོར་གསུམ་དུ་རྣམ་པར་རྟོག་པས་རྣམ་པར་དག་པའི་ཕྱིར། བདག་གི་
ངོ་བོ་མི་དམིགས་པ་ཡིན་ཏེ། རྣམ་པར་ཐར་པའི་སྒོ་སྟོང་པ་ཉིད་མངོན་སུམ་དུ་རྟོགས་པའི་
ཕྱིར། རྒྱུ་ལ་བདེན་འཛིན་གྱི་མཚན་མ་མེད་དེ། རྣམ་པར་ཐར་པའི་སྒོ་མཚན་མ་མེད་པ་མངོན་
སུམ་དུ་རྟོགས་པའི་ཕྱིར། འབྲས་བུ་ལ་སྨོན་པ་མེད་དེ། རྣམ་པར་ཐར་པའི་སྒོ་སྨོན་པ་མེད་པ་
མངོན་སུམ་དུ་རྟོགས་པའི་ཕྱིར། ཕྱིར་མི་ལྡོག་པའི་རྟགས་ཀྱིས་ཐབས་ལ་མཁས་པ་ཡིན་ཏེ།
གཞན་གྱིས་དྲི་བ་སྔོན་དུ་བཏང་བ་ཅན་ཕྱིར་མི་ལྡོག་པའི་ཆོས་བརྗོད་པ་ལ་མཁས་པའི་ཕྱིར།
ཚད་མེད་པའི་ཐབས་ལ་མཁས་པ་ཡིན་ཏེ། རིག་པའི་གནས་ལྔ་ལ་སོགས་པའི་ཡུལ་ཐམས་
ཅད་ཤེས་པའི་ཕྱིར། རིག་པའི་གནས་ལྔ་ནི། བཟོ་གསོ་བ་གཏན་ཚིགས་སྒྲ་ནང་རིག་པའོ།།
རྣམ་པ་སྦྱོར་བ་དང་བཅས་ཤིང་ཡོན་ཏན་སྐྱོན་དང་མཚན་ཉིད་རྣམས་ཤེས་པའི་ཐར་པ་ཆ་
མཐུན་དང༌། ངེས་འབྱེད་ཆ་བདུན་བསྒོམས་པ་ལས། ཕྱིར་མི་ལྡོག་པའི་རིམ་པ་བཞིན། སློབ་
པའི་ཆོས་རྣམས་རྫོགས་པར་འགྱུར། །སྦྱོར་བ་གསུམ་པོ་བསྒོམས་པའི་མཐར། །འབྲས་བུ་
-3 6
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྫོགས་པའི་སངས་རྒྱས་ཐོབ། །ཅེས་བྱ་བ་ནི་བསྡུ་བའི་ཚིགས་སུ་བཅད་པའོ། །གསུམ་པ་
སྐབས་ཀྱི་སྒོ་ནས་མཇུག་བསྡུ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་
བཅོས་མངོན་པར་རྟོགས་པའི་རྒྱན་ཞེས་བྱ་བ་ལས་སྐབས་བཞི་པའི་འགྲེལ་བཤད་ལུང་
རིགས་ཀྱི་འབྲུག་སྒྲའོ།། །། །
༈ ཐོས་བསམ་ལྗོན་པའི་ཕྲེང་བ་རབ་འཁྲིགས་ཤིང༌། །ཉམས་ལེན་མེ་ཏོག་དུ་
མའི་དྲི་བསུང་ཅན། །རྣམ་རྫོགས་སྦྱོར་བའི་སྐྱེད་ཚལ་བལྟ་འདོད་ན། །ལེགས་བཤད་རིན་
ཆེན་ཐེམ་སྐས་འདི་དག་ལོངས། །ཡོན་ཏན་མེ་ཏོག་རྒྱས་པའི་སྐྱེད་ཚལ་ནས། །སྙན་གྲགས་
རྐང་དྲུག་ལྡན་པའི་ཕོ་ཉ་ཡིས། །རྣ་བའི་བཅུད་ལེན་ཀུན་ནས་རྒྱས་བྱེད་པ། །རྗེ་བཙུན་མཁྱེན་
པའི་གཏེར་གྱི་ཞབས་ལ་འདུད། །གཉིས་པ་བརྟན་པ་ཐོབ་པ་རྩེ་སྦྱོར་འཆད་པ་ལ། འབྲེལ་
དགོད་པས་མཚམས་སྦྱར། འབྲེལ་བ་ཅན་གྱི་ཆོས་རྒྱས་པར་བཤད། སྐབས་ཀྱི་སྒོ་ནས་
མཇུག་བསྡུ་བ་དང་གསུམ། དང་པོ་ནི། རྣམ་རྫོགས་སྦྱོར་བ་བཤད་ནས་རྩེ་མོའི་མངོན་པར་
རྟོགས་པ་སྟོན་པར་བཞེད་དོ། །གང་གི་སྒོ་ནས་ན། རྟགས་ལ་སོགས་པ་བསྙད་པ་སྔོན་དུ་
འགྲོ་བའི་སྒོ་ནས་སོ། །རྒྱུ་མཚན། རྣམ་པ་ཐམས་ཅད་མངོན་པར་རྟོགས་པ་ཐོབ་པ་ལས་རབ་
ཀྱི་མཐར་ཕྱིན་པའི་རྟོགས་པ་འབྱུང་བས་སོ། །དགོས་པ་གོ་སླ་བར་བྱ་བའི་ཕྱིར་དུའོ། །ངག་
དོན། ཤེས་བྱ་ཆོས་ཅན། རྣམ་རྫོགས་སྦྱོར་བ་བསྟན་པས་རྩེ་སྦྱོར་འཆད་པའི་རྒྱུ་མཚན་ཡོད་
དེ༑ རྣམ་རྫོགས་སྦྱོར་བ་དེ་ལས་རྩེ་སྦྱོར་འབྱུང་བའི་རྒྱུ་མཚན་གྱིས་བཤད་པའི་ཕྱིར། གཉིས་
པ་ལ་སྤྱི་གཞུང་གཉིས་ལས། དང་པོ་ནི། མཁྱེན་གསུམ་བསྡུས་བསྒོམ་རབ་ཏུ་གྱུར་པའི་རྣལ་
འབྱོར་ནི་རྩེ་ སྦྱོར་གྱི་མཚན་ཉིད་ཡིན་ལ། འདི་ལ་ཡང་འཇིག་རྟེན་དང་འཇིག་རྟེན་ལས་
འདས་པའི་དབྱེ་བ་རྣམ་པ་གཉིས། ཁ་ཅིག་དབང་རྣོན་གྱི་སྦྱོར་བ་དང༌། དབང་འབྲིང་གི་
མཐོང་ལམ། དབང་རྟུལ་གྱིས་སྒོམ་ལམ་ནས་རྩེ་སྦྱོར་ཐོབ་ཀྱི། སྔ་རོལ་དུ་མ་ཡིན་ཏེ། རྟགས་
-3 6 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ལ་སོགས་པ་མ་ཐོབ་པའི་ཕྱིར་ཞེ་ན། བྱང་སེམས་མཐོང་ལམ་པ་དབང་རྟུལ་གྱིས་མཐོང་ལམ་
རྩེ་སྦྱོར་མ་ཐོབ་པར་ཐལ། དེས་རྩེ་སྦྱོར་མ་ཐོབ་པའི་ཕྱིར། རྟགས་ཁས་བླངས། འདོད་ན།
བྱང་སེམས་མཐོང་ལམ་པ་དབང་རྟུལ་ཆོས་ཅན། མཐོང་སྤངས་རྟོག་པ་བརྒྱ་རྩ་བརྒྱད་ཀྱི་
དངོས་གཉེན་མ་ཐོབ་པར་ཐལ། མཐོང་ལམ་རྩེ་སྦྱོར་མ་ཐོབ་པའི་ཕྱིར། འདོད་ན། ཤེས་བྱ་
ཆོས་ཅན། མཐོང་སྤངས་རྟོག་པ་བརྒྱ་རྩ་བརྒྱད་པོ་དེ་བྱང་སེམས་དབང་རྟུལ་གྱིས་ཐེག་ཆེན་
གྱི་མཐོང་ལམ་དུ་མི་སྤོང་བར་ཐལ། དེར་མཐོང་སྤངས་རྟོག་པ་བརྒྱ་རྩ་བརྒྱད་ཀྱི་དངོས་
གཉེན་མེད་པའི་ཕྱིར། ཁོ་ན་རེ། འདོད་དེ། ལམ་གསུམ་བཏགས་པ་བ་ཡིན་པས་མཐོང་སྤང་
རྟོག་པ་བརྒྱ་རྩ་བརྒྱ་པོ་དེ་དག་སར་སྤོང་བར་འདོད་ཅེ་ན། མཐོང་སྤང་རྟོག་པ་བརྒྱ་རྩ་བརྒྱད་
པོ་ཆོས་ཅན། མཐོང་སྤང་མ་ཡིན་པར་ཐལ། མཐོང་ལམ་དུ་སྤོང་བ་མེད་ཅིང་དག་ས་ཁོ་ནར་
སྤོང་བའི་ཕྱིར། རང་ལུགས་ལ། དབང་པོ་རྣོ་རྟུལ་ཀུན་གྱིས་ཀྱང་ཐེག་ཆེན་སྦྱོར་ལམ་དྲོད་
ཐོབ་པའི་ཚེ་རྩེ་སྦྱོར་ཐོབ་ཅིང་སྔ་རོལ་དུ་ནི་མ་ཡིན་ཏེ། སྒོམ་བྱུང་གཙོ་བོར་མ་གྱུར་པའི་ཕྱིར།
དེས་ན་རྩེ་སྦྱོར་ཐོབ་པ་ལ་རྩེ་སྦྱོར་གྱི་རྟགས་ཐོབ་པའི་ངེས་པ་མེད་དེ། ཕྱིར་མི་ལྡོག་པ་ཡིན་ན་
ཕྱིར་མི་ལྡོག་པའི་རྟགས་ཐོབ་པའི་ངེས་པ་མེད་པའི་ཕྱིར་དང་། སྦྱོར་ལམ་པ་དབང་རྟུལ་གྱིས་
རྩེ་སྦྱོར་ཐོབ་ཀྱང་རྩེ་སྦྱོར་གྱི་རྟགས་མ་ཐོབ་པའི་ཕྱིར་ཏེ། རྩེ་སྦྱོར་ཐོབ་ཀྱང་ཕྱིར་མི་ལྡོག་གི་
རྟགས་མ་ཐོབ་པའི་ཕྱིར། འོ་ན། རྟགས་ཀྱི་རྩེ་སྦྱོར་དྲོད་ཀྱི་ངོ་བོར་བཤད་པ་འགལ་ཞེ་ན། མི་
འགལ་ཏེ། དྲོད་དབང་རྣོན་གྱི་ངོ་བོར་བཤད་ཀྱི་དྲོད་ཐམས་ཅད་ཀྱི་ངོ་བོར་བཤད་པ་མ་ཡིན་
པའི་ཕྱིར། ཁ་ཅིག་སྦྱོར་ལམ་ན་རྩེ་སྦྱོར་མེད་དེ། རབ་ཀྱི་མཐར་ཕྱིན་པའི་སྦྱོར་བ་མེད་པའི་
ཕྱིར་ཏེ། སྦྱོར་བའི་མཐར་ཐུག་མེད་པའི་ཕྱིར། དེས་ན་ས་དགུ་པ་ནས་བཞག་པར་རིགས་སོ་
ཞེ་ན། ཤེས་བྱ་ཆོས་ཅན། ས་དགུ་པར་ཡང་རྩེ་སྦྱོར་མེད་པར་ཐལ། སྦྱོར་བ་མཐར་ཐུག་མེད་
པའི་ཕྱིར་ཏེ། སྐད་ཅིག་མའི་སྦྱོར་བ་མ་ཐོབ་པའི་ཕྱིར་རོ། །ཞེས་པའང་མཚུངས་སོ། །
-3 63.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ། སྦྱོར་ལམ་རྩེ་སྦྱོར་གཏན་ལ་དབབ། མཐོང་ལམ་རྩེ་སྦྱོར་གཏན་ལ་
དབབ། སྒོམ་ལམ་རྩེ་སྦྱོར་གཏན་ལ་དབབ། བར་ཆད་མེད་པའི་རྩེ་སྦྱོར་གཏན་ལ་དབབ་པ་
དང་བཞི། དང་པོ་ལ། ཕྱེ་སྟེ་བཤད་པ་དང་། བསྡུས་ཏེ་བསྟན་པ་གཉིས། དང་པོ་ལ་དྲོད་ཀྱི་
རྩེ་སྦྱོར་གཏན་ལ་དབབ། རྩེ་མོའི་རྩེ་སྦྱོར་གཏན་ལ་དབབ། བཟོད་པའི་རྩེ་སྦྱོར་གཏན་ལ་
དབབ། ཆོས་མཆོག་རྩེ་སྦྱོར་གཏན་ལ་དབབ་པ་དང་བཞི། དང་པོ་ནི། རྩེ་མོའི་མངོན་པར་
རྟོགས་པ་ཐོབ་པའི་གནས་སྐབས་ཀྱི་ཁྱད་པར་གྱི་རྟགས་ཡིན་ནོ། །གང་ན། རྣམ་པ་བཅུ་
གཉིས་ཀྱིའོ། །དེ་གང་ཞེ་ན། དྲོད་ལ་གནས་པའི་བྱང་སེམས་དབང་རྣོན་ཆོས་ཅན། རྨི་ལམ་
གྱི་གནས་སྐབས་ན་ཡང་ཆོས་ཐམས་ཅད་རྨི་ལམ་དང་འདྲ་བ་ལ་སོགས་པར་ལྟ་བ་ཡིན་ཏེ།
ཆོས་ཐམས་ཅད་རྨི་ལམ་དང་འདྲ་བར་ལྟ་བ་ལ་ཤིན་ཏུ་གོམས་པའི་ཕྱིར། ཕྱི་མ་རྣམས་ལའང་
སྦྱོར། རྨི་ལམ་ན་ཡང་ཉན་ཐོས་ལ་སོགས་པའི་ས་ལ་དགའ་བའི་སེམས་མི་སྐྱེད་པ་དང་། རྨི་
ལམ་ན་ཡང་དེ་བཞིན་གཤེགས་པ་ལ་སོགས་པ་མཐོང་བ་དང༌། སངས་རྒྱས་ཀྱི་རྫུ་འཕྲུལ་
གྱིས་རྣམ་པར་འཕྲུལ་པ་དམིགས་པ་དང་། ཆོས་སྟོན་པའི་སེམས་སྐྱེ་བ་དང་། དམྱལ་བ་ལ་
སོགས་པའི་སེམས་ཅན་མཐོང་བ་སྔོན་དུ་འགྲོ་བས་རང་གི་སངས་རྒྱས་ཀྱི་ཞིང་དུ་ངན་སོང་
སྤོང་བ་རྗེས་སུ་དྲན་པ་དང༌། ཉིན་པར་གྲོང་ཁྱེར་ལ་སོགས་པ་ཚིག་པ་རབ་ཏུ་ཞི་བར་བྱེད་པ་
བདེན་པའི་བྱིན་བརླབས་གྲུབ་པ་དང༌། གནོད་སྦྱིན་ལ་སོགས་པ་མི་མ་ཡིན་མེད་པར་བྱེད་
པའི་བདེན་པའི་ཚིག་གྲུབ་པ་དང༌། རང་ཉིད་མངོན་པར་ཤེས་པས་ཕ་རོལ་ཟིལ་གྱིས་གནོན་
པའི་དགེ་བའི་བཤེས་གཉེན་བསྟེན་པ་དང༌། རྣམ་པ་ཐམས་ཅད་དུ་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་སློབ་པ་དང༌། ཐམས་ཅད་ལ་བདེན་པར་མངོན་པར་ཞེན་པ་མེད་པ་དང་། སངས་
རྒྱས་ཀྱི་བྱང་ཆུབ་ལ་ཉེ་བར་གྱུར་པ་ཞེས་བྱ་བ་རྣམས་སོ། །མདོ་ནི་ཆོས་ཐམས་ཅད་རྨི་ལམ་
དང་འདྲ་བ་ཉིད་དུ་ལྟ། ཞེས་སོགས་སོ། །གསེར་གླིང་པས་བཅུ་གཉིས་ཆར་རྨི་ལམ་ལ་སྦྱར།
-3 G ༣ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ངག་དོན། སྦྱོར་ལམ་དྲོད་ལ་གནས་པའི་བྱང་སེམས་དབང་རྣོན་ཆོས་ཅན། རྩེ་སྦྱོར་ཁྱད་པར་
ཅན་ཐོབ་སྟེ། རྩེ་སྦྱོར་གྱི་རྟགས་བཅུ་གཉིས་ཐོབ་པའི་བྱང་སེམས་ཡིན་པའི་ཕྱིར། །
གཉིས་ པ་ ལ་མཚམས་སྦྱར་བ་དང་ ཚིག་དོན་འགྲེལ་ པ་གཉིས། དང་པོ་ནི།
ཤེས་བྱ་ཆོས་ཅན། རྟགས་བཤད་ནས་རྣམ་པར་འཕེལ་བ་འཆད་དགོས་ཏེ། དེ་ལྟར་རྟགས་
ཀྱིས་མཚོན་པའི་རྣམ་པར་འཕེལ་བ་དུ་ཞིག་ཡོད་ཅེ་ན། ལན་བསྟན་པའི་ཆེད་ཡིན་པའི་ཕྱིར།
གཉིས་པ་ནི། རྣམ་པར་འཕེལ་བ་ཡིན་ནོ། །རྩེ་མོའི་བསོད་ནམས་ཀྱི་གནས་སྐབས་བཅུ་དྲུག་
གི་ངོ་བོ་ཉིད་ནིའོ། །རྒྱུ་མཚན། མེ་ཏོག་མཆོད་པས་སངས་རྒྱས་མཆོད་པའི་དགེ་བ་ལ་སོགས་
པ་རྣམ་པ་མང་པོ་དཔེར་མཛད་པས་གོང་ནས་གོང་དུ་ཁྱད་པར་དུ་འཕགས་པ་ཉིད་ཀྱིས་སོ།།
བཅུ་དྲུག་པོ་གང་ཞེ་ན། ཕྱི་གཙོ་བོར་གྱུར་པ་འཛམ་བུའི་གླིང་ལ་སོགས་པ་སྟོང་གསུམ་གྱི་
འཇིག་རྟེན་གྱི་ཁམས་ཀྱི་སེམས་ཅན་ཇི་སྙེད་ཀྱིས་དེ་བཞིན་གཤེགས་པ་མཆོད་པ་ལས་ཤེར་
ཕྱིན་ཡིད་ལ་བྱེད་པ་བསོད་ནམས་ལྷག་པ་དང༌། ཁྱད་པར་དུ་ཤེས་རབ་ཀྱི་ཕ་རོལ་ཏུ་ཕྱིན་པ་
རྒྱུན་ལྡན་དུ་ཡིད་ལ་བྱེད་པ་དང༌། མི་སྐྱེ་བའི་ཆོས་ལ་མོས་པའི་བཟོད་པ་ཐོབ་པ་དང་། བྱང་
ཆུབ་པར་བྱ་བ་དང་བྱང་ཆུབ་པར་བྱེད་པའི་ཆོས་རྣམས་བདེན་པར་མི་དམིགས་པ་དང་།
འཇིག་རྟེན་པའི་དགེ་བ་བཅུ་ལ་སོགས་པ་དང༌། གཟུགས་མེད་པའི་སྙོམས་པར་འཇུག་པ་
ཐོབ་པ་ལས་རྩེ་སྦྱོར་ལ་གོང་ནས་གོང་དུ་འཇུག་པ་ཁྱད་པར་དུ་འཕགས་པ་དང་། རྩེ་སྦྱོར་
བསྒོམ་པའི་དྲུང་དུ་ལྷའི་རིགས་ཐམས་ཅད་ཉེ་བར་འོང་བ་དང་། བདུད་ཐམས་ཅད་ཟིལ་གྱིས་
གནོན་པ་དང་། ཐེག་ཆེན་ལ་ཞུགས་པའི་སྐྱེ་བོ་ལ་སྟོན་པ་དང་འདྲ་བར་གུས་ཤིང་བསླབ་པ་
ལ་མཚུངས་པར་གནས་པ་ཞེས་བྱ་བ་བསོད་ནམས་རྣམ་པ་བརྒྱད་དོ། །ཡང་ནང་གཙོ་བོར་
གྱུར་པ་རྣམ་པ་ཐམས་ཅད་དུ་ཐབས་ལ་མཁས་པས་བསླབ་པ་ཡོངས་སུ་དག་པ་དང་། སངས་
རྒྱས་སུ་ངེས་པའི་རིགས་ཅན་དུ་གྱུར་པ་དང༌། འབྲས་བུ་སངས་རྒྱས་ཉིད་ཐོབ་པའི་རྒྱུ་མཚན་
- 3 6 j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་ལས་ལྷག་པ་དང༌། ཕ་རོལ་ཏུ་ཕྱིན་པའི་མི་མཐུན་ཕྱོགས་ཀྱི་སེམས་མི་སྐྱེ་བ་དང་།
གཟུགས་ལ་སོགས་པ་དང་དོན་དམ་པར་ལྡན་པར་རྟོགས་པའི་སེམས་རབ་ཏུ་མི་སྐྱེ་བ་དང་།
ཕ་རོལ་ཏུ་ཕྱིན་པ་ཀུན་བསྡུས་པ་ཤེས་པ་དང་། ཐེག་པ་གསུམ་གྱི་རྟོགས་རིས་ཕུན་སུམ་ཚོགས་
པ་ཐོབ་པར་བྱེད་པ་དང༌། སྟོང་ཉིད་རྟོགས་པས་ཡང་དག་པར་རྫོགས་པའི་བྱང་ཆུབ་ལ་ཉེ་
བར་གྱུར་པ་ཞེས་གསུངས་པ་བསོད་ནམས་གཞན་རྣམ་པ་བརྒྱད་དོ། །མདོ་ནི། འཛམ་བུའི་
གླིང་གི་སྐྱེ་བོ་ཇི་སྙེད་པ་ཞེས་སོགས་སོ། །གཞན་དོན་རྩེ་མོའི་རྩེ་སྦྱོར་ཁྱད་པར་ཅན་ཆོས་ཅན།
བསོད་ནམས་རྣམ་པར་འཕེལ་ཏེ། རྣམ་པར་འཕེལ་བ་བཅུ་དྲུག་གི་ངོ་བོར་གྱུར་པའི་སློབ་
ལམ་ཡིན་པའི་ཕྱིར། །
གསུམ་པ་ལ་མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་ནི།
ཤེས་བྱ་ཆོས་ཅན། རྣམ་འཕེལ་བཤད་ནས་ངེས་པར་བརྟན་པ་འཆད་དེ། དེ་ལྟར་རྣམ་པར་
འཕེལ་བས་རྣམ་པར་སྤེལ་བ་རང་དབང་དུ་གྱུར་པས་མཐར་ཕྱིན་པའི་མཚན་ཉིད་རྣམས་ནི་
ངེས་པར་བརྟན་པ་ཡིན་པའི་ཕྱིར། གཉིས་པ་ལ་གཞན་དོན་ཕྲིན་ལས་དང་། རང་དོན་རྟོགས་
པ་གཉིས་ལས། དང་པོ་ནི། ངེས་པར་བརྟན་པ་ཡིན་ནོ། །གང་ན་གཞན་དོན་ཕྲིན་ལས་སོ།།
དེའི་རྒྱུ་མཚན། དེ་ལྟར་ཡང་དག་པའི་ཐབས་ལ་མཁས་པའི་སྟོབས་ཀྱིས་སྙིང་རྗེ་ཆེན་མོ་
མངོན་དུ་བྱེད་པའི་ངོ་བོས་སེམས་ཅན་གྱི་དོན་ཡོངས་སུ་མི་གཏོང་བའི་མཚན་ཉིད་སྨིན་གྲོལ་
ལ་འགོད་པ་བླ་ན་མེད་པ་ལ་འཇུག་ཅིང་སླར་མི་ལྡོག་པས་སོ། །སྐབས་གང་དུ་ན། རྣམ་པར་
མི་རྟོག་པ་རྟོགས་པའི་རྗེས་ཐོབ་ཀྱི་གནས་སྐབས་ནིའོ། །གཉིས་པ་ནི། ངེས་པར་བརྟན་པ་
ཡིན་ནོ། །གང་ན། རྟོགས་པའོ། །དེའི་རྒྱུ་མཚན། རྣམ་པ་ཐམས་ཅད་མཁྱེན་པ་ཉིད་ལ་
སོགས་པ་ཇི་ལྟར་བཤད་པའི་ཐམས་ཅད་མཁྱེན་པ་ཉིད་གསུམ་གྱི་ཆོས་སེམས་བསྐྱེད་ལ་
སོགས་པ་གོང་དུ་སྨོས་པ་རྣམས་ཡོངས་སུ་རྫོགས་པ་བླ་ན་མེད་པ་ལ་འཇུག་ཅིང་སླར་མི་ལྡོག་
-3
$
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
པས་སོ། །མདོ་ནི། སངས་རྒྱས་ཀྱི་ཆོས་རྣམས་ཡོངས་སུ་རྫོགས་པར་གྱུར་ཅིག །ཞེས་སོགས་
སོ༑ ༑ངག་དོན་ཕྱོགས་གཅིག་ཏུ། སྦྱོར་ལམ་བཟོད་པ་ལ་གནས་པའི་བྱང་སེམས་དབང་
རྣོན་ཆོས་ཅན། རང་དོན་རྟོགས་ པ་ དང་ གཞན་དོན་ཕྲིན་ལས་བརྟན་ པ་ ཡིན་ཏེ། མཉམ་
གཞག་ཏུ་མཁྱེན་གསུམ་རྫོགས་པར་བྱེད་པ་དང་། རྗེས་ཐོབ་ཏུ་གཞན་དོན་བྱེད་པ་ལ་འཇུག་
ཅིང་། དེ་ལས་སླར་མི་ལྡོག་པའི་ཕྱིར། །
བཞི་པ་ལ་མཚམས་སྦྱར་བ་དང་། ཚིག་དོན་འགྲེལ་པ་གཉིས་ལས། དང་པོ་ནི།
ཤེས་བྱ་ཆོས་ཅན། ངེས་པར་བརྟན་པའི་མཇུག་ཏུ་སེམས་ཀུན་ཏུ་གནས་པ་འཆད་པའི་རྒྱུ་
མཚན་ཡོད་དེ། དེ་ལྟར་ངེས་པར་བརྟན་པར་བྱེད་པས་ངེས་པར་བརྟན་པར་འགྱུར་བའི་
མཚན་ཉིད་ནི་སེམས་ཀུན་ཏུ་གནས་པ་ཡིན་པའི་ཕྱིར། གཉིས་པ་ནི། མདོ་ལས། བསོད་
ནམས་མང་པོ་དང་ལྡན་པའི་སྒོ་ནས་བསྒྲགས་པས་མང་ངོ༌། །གང་ན། ཕ་རོལ་ཏུ་ཕྱིན་པ་ལ་
སོགས་པ་ཐམས་ཅད་ཀྱི་ངོ་བོ་ཉིད་ཆོས་མཆོག་རྩེ་སྦྱོར་གྱི་ཏིང་ངེ་འཛིན་གྱི་བསོད་ནམས་དང་
ཡེ་ཤེས་ཀྱི་ཚོགས་ནིའོ། །གང་ལས་མང་ན། གླིང་བཞི་པ་དང་། སོགས་པས་སྟོང་དང་པོ་དང༌།
སྟོང་གཉིས་པ་དང་། སྟོང་གསུམ་གྱི་འཇིག་རྟེན་གྱི་ཁམས་རྣམས་ཀྱི་རི་རབ་སྲང་གྲངས་ལ་
གཞལ་བ་དང་། རྒྱ་མཚོ་ཆུ་ཐིགས་རེ་རེ་ནས་བགྲངས་པ་སོ་སོར་དཔེར་མཛད་ནས་སོ། །དེའི་
རྒྱུ་མཚན། ཚད་སྲིད་པ་ནི་སྲང་ཚད་ཀྱིས་གཞལ་བར་ནུས་སོ་ཞེས་བྱ་བའི་ཚུལ་གྱིས། དེ་དག་
གི་སྲང་གྲངས་སོགས་རྣལ་འབྱོར་པའི་བློས་གཞལ་བར་ནུས་ཤིང༌། ཆོས་མཆོག་རྩེ་སྦྱོར་ནི།
དེ་དག་ལས་ཁྱད་པར་དུ་འཕགས་ཤིང་ཚད་ལས་འདས་པའི་བསོད་ནམས་དང་ལྡན་པ་ཉིད་
ཀྱིས་སོ། །དེས་ན་དེ་ལྟ་བུའི་བསོད་ནམས་དང་ལྡན་པའི་ཏིང་ངེ་འཛིན་གྱི་མཚན་ཉིད་ཅན་དུ་
བརྗོད་པ་ནི་སེམས་ཀུན་ཏུ་གནས་པ་ཡིན་ནོ། །མདོ་ནི། དེ་དག་གི་རྗེས་སུ་ཡི་རང་བ་དང་
ལྡན་པའི་སེམས་བསྐྱེད་པའི་བསོད་ནམས་ལ་ནི་ཚད་མེད་དོ་ཞེས་སོགས་སོ། །ངག་དོན།
- ：
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ མཆོག་རྩེ་སྦྱོར་གྱི་ཏིང་ངེ་འཛིན་ཆོས་ཅན། བསོད་ནམས་མང་པོ་དང་ལྡན་ཏེ། སྟོང་
གསུམ་རི་རབ་སྲང་ལ་གཞལ་བའི་གྲངས་ལས་ཁྱོད་ཀྱི་བསོད་ནམས་མང་བའི་ཕྱིར། གཉིས་
པ་ནི། རྟགས་བཅུ་གཉིས་ལ་སོགས་པ་དེ་དག་ནི་གོ་རིམ་བཞིན་དུ་དྲོ་བ་ལ་སོགས་པ་ངེས་
པར་འབྱེད་པའི་ཆ་དང་མཐུན་པ་དབང་རྣོན་བཞིའི་ངོ་བོ་ཡིན་པར་ཁོང་དུ་ཆུད་པར་བྱའོ། །
གཉིས་པ་མཐོང་ལམ་རྩེ་སྦྱོར་གཏན་ལ་དབབ་པ་ལ། སྔ་ཕྱིའི་གཞུང་གི་
མཚམས་སྦྱོར་བཤད། སྤང་བྱ་རྣམ་པར་རྟོག་པ་བཤད། སྤོང་པར་བྱེད་པའི་གཉེན་པོ་
བཤད་པ་དང་གསུམ། དང་པོ་ནི། ཤེས་བྱ་ཆོས་ཅན། ངེས་པར་འབྱེད་པའི་ཆ་དང་མཐུན་
པའི་འོག་ཏུ་མཐོང་བའི་ལམ་འཆད་པ་ལ་རྒྱུ་མཚན་ཡོད་དེ། ངེས་འབྱེད་ཆ་མཐུན་ལས་མཐོང་
ལམ་འབྱུང་བའི་ཕྱིར། གཉིས་པ་ལ་མདོར་བསྟན། རྒྱས་བཤད། མཇུག་བསྡུ་བ་དང་གསུམ།
དང་པོ་ལ་སྤྱི་གཞུང་གཉིས་ལས། དང་པོ་ནི། རྟོག་པའི་རྣམ་གཞག་རྒྱས་པར་སྐབས་དང་
པོར་བཤད་ཟིན་ལ། གཟུང་རྟོག་ལ་འདིར་བསྟན་གཟུང་རྟོག་ནི་ཀུན་ནས་ཉོན་མོངས་གཟུང་
རྟོག་དང་། རྣམ་བྱང་གཟུང་རྟོག་གཉིས་ཀྱི་ནང་ནས་འདིར་རྣམ་བྱང་གཟུང་རྟོག་བྱེ་བྲག་ཏུ་
འཆད་པ་ཡིན་ལ། རྣམ་བྱང་གཟུང་རྟོག་ལ་ཡང་གཉིས་ཏེ། འཇུག་པ་གཟུང་རྟོག་དང་ལྡོག་པ་
གཟུང་རྟོག་གོ །འདི་གཉིས་སུ་འབྱེད་པའི་རྒྱུ་མཚན་ཡང་རྣམ་བྱང་གི་ཕྱོགས་དེ་ལ་ཡང་བྱང་
སེམས་ཀྱི་བླང་བྱ་དང་དོར་བྱ་གཉིས་སུ་ཡོད་པའི་ཕྱིར། འཇུག་པ་གཟུང་རྟོག་དང་ལྡོག་པ་
གཟུང་རྟོག་གི་ངོ་བོ་ཡང་བྱང་སེམས་ཀྱི་བླང་བྱ་དང་དོར་བྱ་ཐེག་དམན་གྱི་ཆོས་ལ་བླང་བྱ་དང་
དོར་བྱར་བདེན་པར་ཞེན་པ་འཇོག་གི །གཞན་དག་བླང་དོར་དུ་འཛིན་པ་ཙམ་ལ་འདིར་
བསྟན་རྟོག་པར་བྱེད་པ་མི་འཐད་དེ། བླང་དོར་དུ་འཛིན་པ་ཐམས་ཅད་སྤང་བྱ་མ་ཡིན་པའི་
ཕྱིར། དེ་ལ་ཡང་ཀུན་བཏགས་ཀྱི་ས་བོན་དང་ལྷན་སྐྱེས་ཀྱི་ས་བོན་གཉིས་ཡོད་པ་ལས་
འདིར་ཀུན་བཏགས་དང་སྒོམ་སྤང་གི་སྐབས་སུ་ལྷན་སྐྱེས་བསྟན་ནོ། །མདོ་ནི། གཉིས་ཀྱི་
- 3
G 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
འདུ་ཤེས་སུ་མི་འགྱུར་ཞེས་དང་། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་རྣམ་པར་མི་རྟོག་
པའོ་ཞེས་སོགས་སོ། །འཛིན་རྟོག་ལ་རྫས་འཛིན་རྟོག་པ་དང༌། བཏགས་འཛིན་རྟོག་པ་
གཉིས་ཡིན་ལ། དང་པོ་ནི། སོ་སོ་སྐྱེ་བོའི་འཛིན་པ་ནི་རྫས་འཛིན་ཅན་གྱི་འཛིན་པ་ཡིན་ལ།
དེ་ལ་དམིགས་ནས་རྫས་འཛིན་ཅན་གྱི་འཛིན་པར་བདེན་འཛིན་གྱི་བློ་ནི་རྫས་འཛིན་རྟོག་
པའོ། །སོ་སྐྱེའི་འཛིན་པ་རྫས་འཛིན་ཅན་གྱི་འཛིན་པར་མི་འཐད་པར་ཐལ། སོ་སྐྱེ་ལ་ཡང་
བཏགས་འཛིན་ཡོད་པའི་ཕྱིར་ཏེ། སོ་སྐྱེ་ལ་ཡང་བདག་མེད་རྟོགས་པ་ཡོད་པའི་ཕྱིར་ཞེ་ན།
སྐྱོན་མེད་དེ། བདེན་མེད་དོན་སྤྱིའི་ཚུལ་གྱིས་རྟོགས་པ་ཡོད་ཀྱང་། བདག་མེད་མངོན་སུམ་དུ་
རྟོགས་པ་མེད་པའི་ཕྱིར། དེས་ན་སོ་སྐྱེའི་འཛིན་པ་ཡིན་ན་རྫས་འཛིན་ཡིན་པས་མ་ཁྱབ་ཀྱང་
རྗེས་འཛིན་ཅན་གྱི་འཛིན་པ་ཡིན་ཞེས་བརྗོད་པ་མི་འགལ་ཏེ། སོ་སྐྱེ་ཡིན་ན་རྫས་འཛིན་ཅན་
ཡིན་པས་ཁྱབ་པའི་ཕྱིར། མདོ་ནི། བྱང་ཆུབ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་སྤྱོད་པ་ནི་སྙིང་རྗེ་ལ་སྤྱོད་པའོ་ཞེས་སྙིང་རྗེ་དངོས་བསྟན་པའི་ཤུགས་ལ་བསྟན་ནོ།།
གཉིས་པ་ནི། ཐེག་ཆེན་འཕགས་པའི་འཛིན་པ་ནི་བཏགས་འཛིན་ཅན་གྱི་འཛིན་པ་ཡིན་ལ།
དེ་ལ་དམིགས་ནས་བཏགས་འཛིན་ཅན་གྱི་འཛིན་པར་བདེན་ཞེན་གྱི་བློ་ནི་བཏགས་འཛིན་
རྟོག་པའོ། །ཐེག་ཆེན་འཕགས་པའི་འཛིན་པ་བཏགས་འཛིན་ཅན་གྱི་འཛིན་པར་མི་འཐད་
པར་ཐལ། ཐེག་ཆེན་འཕགས་པ་ལ་རྫས་འཛིན་ཡོད་པའི་ཕྱིར་ཞེ་ན། སྐྱོན་མེད་དེ། ཐེག་
ཆེན་འཕགས་པ་ཡིན་ན་ངར་འཛིན་མངོན་གྱུར་པ་དང་། དེའི་ས་བོན་མི་ལྡན་པར་ཁྱབ་པར་
བཤད་པའི་ཕྱིར། མདོ་ནི། བཅོམ་ལྡན་འདས་ཆོས་ཐམས་ཅད་མ་མཆིས་པ་དང་། ཞེས་
སོགས་སོ། །
གཉིས་པ་ལ། གཟུང་རྟོག་གཉིས་མདོར་བསྟན་པ་དང་
། འཛིན་རྟོག་གཉིས་
མདོར་བསྟན་པ་གཉིས་སོ། །དང་པོ་ལ་མཚམས་སྦྱར་བ་དང་། ཚིག་དོན་འགྲེལ་པ་གཉིས།
-3
G
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་ནི། ཤེས་བྱ་ཆོས་ཅན། མཐོང་ལམ་རྩེ་སྦྱོར་དེ་ལ་མི་མཐུན་པའི་ཕྱོགས་གཉེན་པོ་དང་
བཅས་པ་རྣམ་པ་བཞི་ཡོད་པས་རེ་ཤིག་མི་མཐུན་པའི་ཕྱོགས་གཟུང་བར་རྣམ་པར་རྟོག་པ་
གཉིས་པོ་འཆད་པའི་རྒྱུ་མཚན་ཡོད་དེ། རྟོག་པ་བཞིའི་ནང་ནས་གཟུང་རྟོག་གཉིས་རགས་
པའི་ཕྱིར། གཉིས་པ་ནི། མཚན་མར་མི་དམིགས་པ་ཆོས་ཅན། འཇུག་བྱ་ཡིན་ཏེ། བླང་བྱ་
ཡིན་པའི་ཕྱིར། མཚན་མར་དམིགས་པའི་ངོ་བོ་ཉིད་དག་ཆོས་ཅན། བྱང་སེམས་ཀྱི་ལྡོག་བྱ་
ཡིན་ཏེ། དོར་བྱ་ཡིན་པའི་ཕྱིར། བྱང་ཆུབ་སེམས་དཔའ་རྣམས་ཀྱི་ཆོས་ལ་གོ་རིམ་བཞིན་
དུ་ལེན་པར་འདོད་པའི་སྒོ་ནས་འཇུག་བྱའི་གཟུང་བའོ་ཞེས་བདེན་པར་ཞེན་པའི་བློ་ཆོས་
ཅན། འཇུག་པ་ལ་གཟུང་བར་རྣམ་པར་རྟོག་པ་ཡིན་ཏེ། བྱང་སེམས་ཀྱི་བླང་བྱ་ལ་འཇུག་
བྱར་བདེ་ཞེན་གྱི་བློ་ཡིན་པའི་ཕྱིར། ཉོན་མོངས་ལ་སོགས་པའི་ཆོས་འདོར་བར་འདོད་པའི་
སྒོ་ནས་ལྡོག་བྱར་བདེན་ཞེན་ཆོས་ཅན། ལྡོག་པ་གཟུང་རྟོག་ཡིན་ཏེ། བྱང་སེམས་ཀྱི་དོར་བྱ་
ལ་ལྡོག་བྱར་བདེན་ཞེན་གྱི་བློ་ཡིན་པའི་ཕྱིར། འདིར་བསྟན་རྟོག་པ་ཆོས་ཅན། མཐོང་ལམ་
རྩེ་སྦྱོར་གྱི་མི་མཐུན་ཕྱོགས་སུ་གྱུར་པ་ཡིན་ཏེ། དེ་སྐྱེ་བ་ལ་གེགས་བྱེད་པའི་ཕྱིར། དཔེར་ན།
མཐོང་སྤང་ཉོན་མོངས་པ་དང་འདྲའོ། །སོ་སོར་རྣམ་པ་དགུ་དགུ་ཡོད་པ་ཡིན་ཏེ། སོ་སོར་
ཡུལ་དགུར་ཡོད་པའི་དབྱེ་བས་སོ། །ཆོས་ཅན། ཡུལ་ཇི་ལྟ་བ་བཞིན་མ་ཡིན་པའི་རང་གི་ངོ་
བོ་དག་ཏུ་ཤེས་པར་བྱ་སྟེ། ཕྱིན་ཅི་ལོག་ཏུ་སྣང་བའི་ཕྱིར་ཏེ། གནས་ཚུལ་གྱི་དངོས་པོ་དང་མ་
འབྲེལ་བར་འཇུག་པའི་བློ་ཡིན་པའི་ཕྱིར།
གཉིས་པ་ལ་མཚམས་སྦྱར་བ་དང༌
། ཚིག་དོན་འགྲེལ་པ་གཉིས་ལས། དང་པོ་
ནི༑ དེ་ལྟར་གཟུང་བར་རྣམ་པར་རྟོག་པའི་ཕྱོགས་གཉིས་པོ་བསྟན་ནས་འཛིན་པར་རྣམ་པར་
རྟོག་པ་གཉིས་པོ་འཆད་པ་ལ་རྒྱུ་མཚན་ཡོད་དེ། གཟུང་རྟོག་གཉིས་ལས་འཛིན་རྟོག་གཉིས་
ཕྲ་བའི་ཕྱིར། གཉིས་པ་ནི། འཛིན་པ་ཆོས་ཅན། རྣམ་པ་གཉིས་སུ་ཡོད་དེ། གོ་རིམ་བཞིན་དུ་
-3 7 () -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སོ་སྐྱེའི་གང་ཟག་དག་གི་སྐྱེས་བུ་རྫས་སུ་ཡོད་པའི་རྟེན་ཅན་དང༌། འཕགས་པའི་གང་ཟག་
གིས་སྐྱེས་བུ་བཏགས་པར་ཡོད་པའི་རྟེན་ཅན་གྱི་འཛིན་པ་དག་ཏུ་ཡོད་པའི་ཕྱིར། སོ་སྐྱེའི་
རྒྱུད་ཀྱི་གང་ཟག་གི་བདག་འཛིན་ལ་རྫ་ས་འཛིན་ཅན་གྱི་འཛིན་པར་བདེན་ཞེན་གྱི་བློ་ཆོས་
ཅན། རྫས་འཛིན་རྟོག་པ་ཡིན་ཏེ། སོ་སྐྱེའི་འཛིན་པ་ལ་རྫས་འཛིན་ཅན་གྱི་འཛིན་པར་བདེན་
ཞེན་གྱི་བློ་ཡིན་པའི་ཕྱིར། བྱང་སེམས་མཐོང་ལམ་པས་ཕུང་པོ་བཏགས་ཡོད་དུ་འཛིན་པ་ལ་
བཏགས་འཛིན་ཅན་གྱི་འཛིན་པར་བདེན་ཞེན་གྱི་བློ་ཆོས་ཅན། བཏགས་འཛིན་རྟོག་པ་ཡིན་
ཏེ༑ འཕགས་ པའི་ འཛིན་ པ་ལ་བཏགས་འཛིན་ཅན་གྱི་འཛིན་པར་བདེན་འཛིན་གྱི་བློ་
ཡིན་པའི་ཕྱིར། འདིར་བསྟན་རྟོག་པ་ཆོས་ཅན། མཐོང་ལམ་རྩེ་སྦྱོར་གྱི་མི་མཐུན་པའི་ཕྱོགས་
སུ་གྱུར་པ་ཡིན་ཏེ། མཐོང་ལམ་རྩེ་སྦྱོར་སྐྱེ་བ་ལ་གེགས་བྱེད་པ་ཡིན་པའི་ཕྱིར། སོ་སོར་རྣམ་
པ་དགུ་དགུར་ཡོད་དེ། ཡུལ་དགུ་དགུར་ཡོད་པའི་དབྱེ་བས་སོ། །འདིར་བསྟན་རྟོག་པ་དེ་
དག་ནི་ཆོས་ཅན། ཡུལ་ཇི་ལྟ་བ་བཞིན་མ་ཡིན་པའི་རང་གི་ངོ་བོ་དག་ཏུ་ཤེས་པར་བྱ་བ་ཡིན་
ཏེ༑ ཡུལ་ཕྱིན་ཅི་ལོག་ཏུ་སྣང་བའི་ཕྱིར་ཏེ། ཡུལ་གྱི་གནས་ཚུལ་འཛིན་པའི་ངོ་བོས་དབེན་
པའི་ངོ་བོར་གྱུར་པའི་རྟོག་པ་ཡིན་པའི་ཕྱིར། ཡུལ་གྱི་གནས་ཚུལ་གང་གི་ཡང་འཛིན་པ་མ་
ཡིན་པའི་རྟོག་པ་ཡིན་པ་དེའི་ཕྱིར། ཤེས་བྱ་ཆོས་ཅན། འདིར་བསྟན་རྟོག་པས་ཡུལ་གྱི་
གནས་ཚུལ་འཛིན་པ་མ་ཡིན་ཏེ། གང་གི་ཚེ་འདིར་བསྟན་རྟོག་པ་དེ་དག་གི་ཡུལ་གྱི་དངོས་
པོར་གྱུར་པའི་གཟུང་བའི་དོན་དག་འདིར་བསྟན་རྟོག་པས་གཟུང་བ་དེ་བཞིན་དུ་གཟུང་བའི་
ངོ་བོར་ཡོད་པ་མ་ཡིན་པའི་བློ་ཞེས་བྱ་བ་ཡིན་པའི་ཕྱིར།
གཉིས་པ་རྒྱས་པར་བཤད་པ་ལ། འཇུག་པ་གཟུང་རྟོག་རྒྱས་པར་བཤད། ལྡོག་
པ་གཟུང་རྟོག་རྒྱས་པར་བཤད། རྫས་འཛིན་རྟོག་པ་རྒྱས་པར་བཤད། བཏགས་འཛིན་རྟོག་
པ་རྒྱས་པར་བཤད་པ་དང་བཞི། དང་པོ་ལ། མཚམས་སྦྱར་བ་དང་། ཚིག་དོན་འགྲེལ་པ་
• 3 7
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ལས། དང་པོ་ནི། གཟུང་བའི་རྣམ་པར་རྟོག་པ་དང་པོ་འཇུག་པའི་རྟེན་ཅན་ཇི་ལྟར་
རྣམ་པ་དགུ་ཡིན་ཞེ་ན། གཉིས་པ་ནི་གཟུང་བར་བྱ་བ་ཉིད་དུ་འཇུག་པར་བྱའོ་ཞེས་གཟུང་
བའི་རྣམ་པར་རྟོག་པ་དང་པོ་འཇུག་པའི་ཕྱོགས་ཀྱི་རྟེན་ཅན་རྣམ་པ་དགུའོ། །འབྱེད་པའི་རྒྱུ་
མཚན། ཡུལ་དགུ་ ཡོད་ པས་སོ། །དགུ་པོ་གང་ཞེ་ན། དོན་དམ་པར་ ཕར་ ཕྱིན་དྲུག་གིས་
དབེན་པས་དབེན་པ་བྱང་ཆུབ་མ་གཏོགས་པའི་ངོ་བོ་ཉིད་ཡིན་ཀྱང་ཀུན་རྫོབ་ཏུ་ཕར་ཕྱིན་
དྲུག་ལས་བྱང་ཆུབ་ཐོབ་པ་ཆོས་ཅན། བྱང་སེམས་ཀྱི་འཇུག་བྱ་ཡིན་ཏེ། སྐྱོན་མེད་པ་ཉིད་
ཀྱིས་བླང་བྱ་ཡིན་པའི་ཕྱིར། འདི་བཞིན་ཀུན་ལ་སྦྱར། ས་མི་གཡོ་བ་ལ་སོགས་པ་འཇུག་
པས་སངས་རྒྱས་ཀྱི་རིགས་སུ་ངེས་པ་དང༌། སྒྱུ་མ་ལྟ་བུར་རྟོགས་པས་མཐོང་བ་ལ་སོགས་
པའི་ལམ་ཡང་དག་པར་གྲུབ་པ་དང༌། སྣང་བརྙན་ཙམ་དུ་ཟད་པས་ཤེས་པའི་དམིགས་པ་མ་
འཁྲུལ་བ་དང༌། ཡོན་ཏན་མཐོང་བ་སྔོན་དུ་འགྲོ་བའི་བླང་བར་བྱ་བ་ཉིད་ཀྱིས་གཉེན་པོ་
བསྐྱེད་པ་དང༌། སྐྱོན་མཐོང་བ་སྔོན་དུ་འགྲོ་བའི་དོར་བར་བྱ་བ་ཉིད་ཀྱིས་མི་མཐུན་པའི་
ཕྱོགས་སྤོང་བ་དང་། ཐེག་པ་གསུམ་གྱི་དྲི་མ་མཐའ་དག་དང་བྲལ་བ་ཉིད་ཀྱིས་ཐེག་ཆེན་རང་
གི་རྟོགས་པ་དང༌། ཐེག་ཆེན་གྱི་ལམ་རྒྱུ་དམན་ཞིང་འབྲས་བུ་གྱ་ནོམ་པ་མ་ཡིན་པ་ཉིད་ཀྱིས་
ཉན་ཐོས་ལ་སོགས་པའི་ས་ཐག་སྲིང་བར་བྱེད་པ་དང༌། བསམ་པ་ཇི་ལྟ་བ་དང་མཐུན་པར་
སྤྲུལ་པས་སེམས་ཅན་གྱི་དོན་གྱི་ལས་དང་། གཞན་དོན་བྱེད་པའི་ཡང་དག་པའི་ཐབས་ལ་
མཁས་པའི་སྟོབས་ཀྱིས་སྐྱེ་བོ་ཐམས་ཅད་མྱ་ངན་ལས་འདས་པའི་འབྲས་བུ་ལ་འགོད་པར་བྱ་
བ་རྣམས་སོ། །འདིར་བསྟན་རྟོག་པ་ཆོས་ཅན། མཐོང་བའི་ལམ་གྱི་སྦྱོར་བའི་གནས་སྐབས་
ཀྱི་སྤང་བར་བྱ་བར་བཞེད་པ་ཡིན་ཏེ། དེའི་སྐབས་སུ་གཞོམ་བྱ་ཡིན་པའི་ཕྱིར། ཁ་ཅིག།
སྦྱོར་བ་ཉེར་བསྡོགས་ནི་བར་ཆད་མེད་ལམ་དང་། འཇུག་པ་བར་ཆད་མེད་ལམ་ནི་རྣམ་གྲོལ་
ལམ་ལ་འདོད་དོ། །ཞེ་ན། མི་འཐད་དེ། རྣམ་གྲོལ་ལམ་སྤོང་གཉེན་མ་ཡིན་པའི་ཕྱིར་དང་།
-37 2 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བར་ཆད་མེད་ལམ་རྣམ་གྲོལ་ལམ་ལ་འདོད་དོ། །ཞེས་ཟེར་བ་འདི་ནི། ཁོ་བོ་བླུན་པོ་ཡིན་ནོ་
ཞེས་སྒྲོག་པར་ཟད་པ་ཡིན་པའི་ཕྱིར་རོ། །འགའ་ཞིག་བར་ཆད་མེད་ལམ་གྱི་ཆ་སྔ་མ་རྣམས་
སྦྱོར་བ་ཉེར་བསྡོགས་དང༌། ཕྱི་མ་རྣམས་བར་ཆད་མེད་ལམ་ཡིན་པར་འདོད་པ་ཡང་མི་
འཐད་དེ། འཕགས་པས་མཐོང་ལམ་བཟོད་པ་རིལ་པོ་བར་ཆད་མེད་ལམ་དུ་བཤད་པའི་
ཕྱིར་དང་། རྒྱལ་པོ་སྲས་དང་། གང་སྤེལ་གཉིས་ཀྱིས་ཀྱང་སྦྱོར་ལམ་ཆོས་མཆོག་མཐོང་ལམ་
གྱི་སྦྱོར་བ་ཉེར་བསྡོགས་སུ་བཤད་པའི་ཕྱིར། སྦྱོར་ལམ་ཆོས་མཆོག་གི་སྐད་ཅིག་ཐ་མ་སྦྱོར་
བ་ཉེར་བསྡོགས་དང༌། མཐོང་ལམ་བཟོད་པ་རྣམས་བར་ཆད་མེད་ལམ་མོ། ཁ་ཅིག་མི་
འཐད་དེ། སྦྱོར་ལམ་དུ་མཐོང་སྤང་གི་ས་བོན་སྤོང་མི་ནུས་པའི་ཕྱིར། མངོན་འགྱུར་བ་སྤོང་བ་
ཙམ་ལ་འདོད་ན། ལྡོག་པ་གཟུང་རྟོག་དང་བཏགས་འཛིན་རྟོག་པ་ཡང་སྦྱོར་བའི་སྐབས་ཀྱི་
སྤང་བྱར་འགྱུར་རོ་ཞེ་ན། སྐྱོན་མེད་དེ། འཇུག་པ་གཟུང་རྟོག་དང་རྫས་འཛིན་རྟོག་པ་གཉིས་
ཐེག་ཆེན་གྱི་སྦྱོར་ལམ་ཆོས་མཆོག་ཆེན་པོ་ནས་རྒྱུན་ཆད་པའི་ཕྱིར། །
གཉིས་པ་ལ། མཚམས་སྦྱར་བ་དང་། ཚིག་དོན་འགྲེལ་པ་གཉིས་ལས། དང་
པོ་ནི། གཟུང་བའི་རྣམ་པར་རྟོག་པ་གཉིས་པོ་ལྡོག་པའི་རྟེན་ཅན་ཇི་ལྟར་རྣམ་པ་དགུ་ཡིན་ཞེ་
ན༑ གཉིས་པ་ལན་བསྟན་པ་ནི། ཉན་ཐོས་དང་རང་སངས་རྒྱས་ཀྱི་རྒྱུད་ལ་བླང་བར་བྱ་བ་
ཉིད་དུ་འབྱུང་བ་རྣམས་ལ། གཟུང་བར་བྱ་བ་མ་ཡིན་པ་ཉིད་དུ་ལྡོག་པར་བྱའོ། །ཞེས་གཟུང་
བར་རྣམ་པར་རྟོག་པ་གཉིས་པ་ལྡོག་པའི་ཕྱོགས་ཀྱི་རྟེན་ཅན་རྣམ་པ་དགུའོ། །འབྱེད་པའི་རྒྱུ་
མཚན་ཡུལ་དགུ་ཡོད་པས་སོ། །དགུ་པོ་གང་ཞེ་ན། ཉན་ཐོས་ཚོགས་ལམ་པ་ཆོས་ཅན།
རྟོགས་པ་དམན་པ་ཉིད་ཡིན་ཏེ། འཁོར་བ་དང་མྱ་ངན་ལས་འདས་པ་གང་ཡང་རུང་བ་ཞིག་
ཏུ་ལྟུང་བའི་ཕྱིར། ཉན་ཐོས་ཀྱི་སྦྱོར་ལམ་ཆོས་ཅན། ཐེག་ཆེན་དུ་ཡོངས་སུ་འཛིན་པ་མེད་དེ།
ཐེག་ཆེན་དུ་ཡོངས་སུ་འཛིན་པའི་དགེ་བའི་བཤེས་གཉེན་ཐབས་ལ་མཁས་པ་བྲལ་བ་ཉིད་
-3？ 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པའི་ཕྱིར། ཉན་ཐོས་ཀྱི་མཐོང་ལམ་ཆོས་ཅན། སྒྲུབ་པའི་ལམ་མ་ཚང་བ་ཡིན་ཏེ། ཤེས་
བྱའི་སྒྲིབ་པ་མཐའ་དག་གི་གཉེན་པོ་མ་ཡིན་པ་ཉིད་ཡིན་པའི་ཕྱིར། ཉན་ཐོས་ཀྱི་སྒོམ་ལམ་
ཆོས་ཅན། གཞན་གྱི་རྐྱེན་གྱིས་འགྲོ་བ་ཉིད་ཡིན་ཏེ། དེ་བཞིན་གཤེགས་པ་ལ་སོགས་པའི་
གདམས་ངག་ལ་ལྟོས་པ་དང་བཅས་པ་ཉིད་ཀྱི་ཕྱིར། ཉན་ཐོས་ཆོས་ཅན། ཆེད་དུ་བྱ་བ་ལོག་
པ་ཡིན་ཏེ། སེམས་ཅན་ཐམས་ཅད་ཀྱི་མཆོག་ཉིད་ཀྱི་སེམས་ཆེན་པོ་ཉིད་ལ་སོགས་པ་ལ་མི་
འཇུག་པ་ཉིད་ཀྱི་ཕྱིར། ཆོས་ཅན་སྦྱོར་བ་ཉི་ཚེ་བའི་ལམ་གྱི་བྱེད་པ་དང་ལྡན་ཏེ། ཉོན་མོངས་
པའི་སྒྲིབ་པ་ཙམ་གྱི་གཉེན་པོ་བྱེད་པའི་ཕྱིར། འབྲས་བུ་དང་པོ་ལ་སོགས་པ་རྟོགས་པ་ཐ་དད་
པ་ཉིད་ཡིན་ཏེ། བདེན་པར་དམིགས་པ་དང་བཅས་པ་ཉིད་ཀྱི་ཕྱིར། གནས་པ་དང་འགྲོ་བ་
མི་ཤེས་པ་ཡིན་ཏེ། མ་རིག་པའི་བག་ལ་ཉལ་མ་སྤངས་པ་ཉིད་ཀྱི་ཕྱིར། ཤེས་བྱ་ཆོས་ཅན།
རྣམ་པ་ཐམས་ཅད་མཁྱེན་པ་ཉིད་མྱ་ངན་ལས་འདས་པ་ཐམས་ཅད་ཀྱི་མཇུག་ཏུ་འགྲོ་སྟེ།
ཐེག་པ་ཆེན་པོར་ཐེག་པ་གསུམ་གྱི་སྤངས་རྟོགས་ཐམས་ཅད་བསྡུད་པར་བྱེད་པ་ཉིད་ཀྱི་ཕྱིར།
དམན་པའི་མྱང་འདས་ཆོས་ཅན། བྱང་སེམས་ཀྱི་ལྡོག་བྱ་ཡིན་ཏེ། ཉེས་པ་དང་བཅས་པ་ཉིད་
ཀྱིས་དོར་བྱ་ཡིན་པའི་ཕྱིར། འདི་བཞིན་སྦྱར་རོ། །འདིར་བསྟན་རྟོག་པ་ཆོས་ཅན། བྱང་ཆུབ་
སེམས་དཔའ་རྣམས་ཀྱི་མཐོང་བའི་ལམ་གྱི་སེམས་དང་སེམས་ལས་བྱུང་བའི་འཇུག་པའི་
གནས་སྐབས་ཀྱི་སྤང་བར་བྱ་བ་ཡིན་ཏེ། དེར་གཞོམ་བྱ་ཡིན་པའི་ཕྱིར། །
གསུམ་པ་ལ། མཚམས་སྦྱར་བ་དང་ཚིག་དོན་འགྲེལ་པ་གཉིས། དང་པོ་ནི། སོ་
སོ་སྐྱེ་བོའི་འཛིན་པའི་རྣམ་པར་རྟོག་པ་དང་པོ་སྐྱེས་བུ་རྫས་སུ་ཡོད་པ་རྟེན་ཅན་ཇི་ལྟར་རྣམ་
པ་དགུ་ཡིན་ཞེ་ན། དེའི་ལན་བསྟན་པའི་ཆེད་ཡིན་པའི་ཕྱིར། གཉིས་པ་ནི། འཛིན་པར་རྣམ་
པར་རྟོག་པ་དང་པོ་རྣམ་པ་དགུའོ། །རྒྱུ་མཚན་ཡུལ་དགུ་ཡོད་པས་སོ། །དེ་གང་ཞེ་ན། ཀུན་
རྫོབ་ཏུ་ཡང་གཞན་དོན་དུ་ཡོན་ཏན་འཛིན་པ་དང་སྐྱོན་གཏོང་བ་ལ་རྫས་ཡོད་དུ་འཛིན་པ་
-3 7 4.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
དང༌། འདི་བཞིན་ཀུན་ལ་སྦྱར་རོ། །ཡང་དག་པ་ཉིད་དུ་ཡིད་ལ་མི་བྱེད་དེ་ཡིད་ལ་བྱེད་པ་
དང་། མཚན་མར་འཛིན་པའི་ཆོས་ཉིད་ཀྱི་ཁམས་གསུམ་དང་ཉེ་བར་འབྲེལ་བ་དང་། སྟོང་
པ་ཉིད་དུ་མི་གནས་པར་གནས་པ་དང༌། དངོས་པོ་བདེན་པར་མངོན་པར་མ་ཞེན་པས་
ཐམས་ཅད་ལ་བཏགས་པར་མངོན་པར་ཞེན་པ་དང་། རང་རྐྱ་ཐུབ་པའི་རྫས་སུ་ཡོད་པ་མེད་
པས་ཆོས་ཐམས་ཅད་བཏགས་པ་དང་། དེ་ཁོ་ན་ཉིད་ཤེས་པའི་མ་ཆགས་པས་མངོན་པར་མ་
ཞེན་པས་སྔོན་དུ་འགྲོ་བའི་ཆགས་པ་དང་། མཉམ་པ་ཉིད་བསྒོམ་པའི་གཉེན་པོ་ཉིད་ཀྱིས་
བདག་མེད་དོ། །ཤེས་རབ་ཀྱི་ཕ་རོལ་ཏུ་ཕྱིན་པ་ཡུམ་དུ་མ་ཤེས་པ་ཉིད་ཀྱིས་ཇི་ལྟར་འདོད་ན་
འགྲོ་བ་ཐོགས་པ་ལ་དོན་དམ་པའི་དངོས་པོ་རྫས་ཡོད་དུ་མངོན་པར་ཞེན་པའོ། །འདིར་
བསྟན་རྟོག་པ་ཆོས་ཅན། མཐོང་བའི་ལམ་གྱི་སྦྱོར་བའི་གནས་སྐབས་ཀྱིས་སྤང་བར་བྱ་བར་
བཞེད་པ་ཡིན་ཏེ། དེའི་གནས་སྐབས་སུ་གཞོམ་བྱ་ཡིན་པའི་ཕྱིར། །
བཞི་པ་ལ། མཚམས་སྦྱར་བ་དང༌། ཚིག་དོན་འགྲེལ་པ་གཉིས་ལས། དང་
པོ་ནི། འཛིན་པར་རྣམ་པར་རྟོག་པ་གཉིས་པ་སྐྱེས་བུ་བཏགས་པར་ཡོད་པའི་རྟེན་ཅན་ཇི་
ལྟར་རྣམ་པ་དགུ་ཡིན་ཞེ་ན། དེའི་ལན་བསྟན་པའི་ཆེད་ཡིན་པའི་ཕྱིར། གཉིས་པ་ནི། འཛིན་
པར་རྣམ་ པར་རྟོག་པ་གཉིས་པ་རྣམ་པ་དགུའོ། །རྒྱུ་མཚན་ཡུལ་དགུ་ཡོད་པས་སོ། །དེ་
གང་ཞེ་ན། ཉན་ཐོས་ལ་སོགས་པའི་ངེས་པར་འབྱུང་བ་ཉིད་ཀྱིས་ཆེད་དུ་བྱ་བ་ཇི་ལྟ་བ་བཞིན་
ངེས་པར་མི་འབྱུང་བ་ལ་བཏགས་ཡོད་དུ་འཛིན་པ་དང༌། འདི་བཞིན་ཀུན་ལ་སྦྱར་རོ། །ཉན་
རང་གི་མངོན་པར་འདོད་པའི་ལམ་མེད་པས་ལམ་གཞན་ལ་ལམ་མ་ཡིན་པར་ངེས་པར་
འཛིན་པ་དང་། རྒྱུ་དང་འབྲས་བུ་ཀུན་རྫོབ་ཀྱི་ངོ་བོ་སྐྱེ་བ་དང་འགག་པ་དང་དག་པའི་ཡེ་ཤེས་
ཆོས་ཅན། མི་རྟོག་ཡེ་ཤེས་ཀྱི་དངོས་པོ་མཐའ་དག་དང་ལྡན་པ་ཡིན་ཏེ། མཚན་འཛིན་གྱི་
བར་ཆད་མེད་པར་སྣང་བའི་བློ་ཡིན་པའི་ཕྱིར། མ་དག་པའི་ཡེ་ཤེས་ཆོས་ཅན། མི་རྟོག་ཡེ་
- 3
7
) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་ཀྱི་དངོས་པོ་རྒྱུན་ཆགས་སུ་མི་ལྡན་ཏེ། གཅིག་ཤོས་མཚན་འཛིན་གྱི་བར་ཆད་དང་
བཅས་པར་སྣང་བའི་ཕྱིར། ནམ་མཁའ་ལ་མཐོང་བའི་ལམ་གྱི་སེམས་དང་སེམས་ལས་བྱུང་
བའི་འཇུག་པའི་གནས་སྐབས་ཀྱི་སྤང་བར་བྱ་བར་བཞེད་པ་ཡིན་ཏེ། དེར་གཞོམ་བྱ་ཡིན་
པའི་ཕྱིར། གསུམ་པ་མཇུག་བསྡུ་བ་ནི། དེ་ལྟར་ན་བར་སྐབས་ཀྱི་ཚིགས་སུ་བཅད་པ་དགུས་
གཟུང་རྟོག་གཉིས་དང༌། འཛིན་རྟོག་གཉིས་ཏེ། རྣམ་པ་བཞི་ཉིད་ལས་སོ་སོར་མཐོང་བའི་
ལམ་གྱི་མི་མཐུན་པའི་ཕྱོགས་རྣམ་པ་དགུ་ཡིན་ལ། དེ་དག་སྤང་བ་ཉིད་དུ་གཉེན་པོ་སྦྱོར་བ་
ཉེར་བསྡོགས་དང༌། བར་ཆད་མེད་ལམ་རྣམ་པ་བཞི་ཡང་དེ་བཞིན་དུ་སྤང་བྱའི་དབྱེ་བས་
ཐ་དད་དོ་ཞེས་བྱ་བར་ཁོང་དུ་ཆུད་པར་བྱའོ། །ངག་དོན། མཐོང་ལམ་རྩེ་སྦྱོར་ཆོས་ཅན།
ཁྱེད་བཞི་པོ་རེ་རེ་ལ་དགུ་དགུར་འབྱེད་པའི་རྒྱུ་མཚན་ཡོད་དེ། ཁྱོད་ཀྱི་སྤང་བྱ་བཞི་པོ་རེ་རེ་
ལ་དགུ་དགུར་ཡོད་པའི་ཕྱིར།
གསུམ་པ་སྤོང་བར་བྱེད་པའི་གཉེན་པོ་བསྟན་པ་ལ། ཞར་ལ་བྱུང་བའི་འཕྲོས་
དོན་བཤད་ པ་ དང༌ ། རྣལ་ མ་ མཐོང་ལམ་རྩེ་སྦྱོར་བཤད་ པ་ གཉིས་ལས། དང་པོ་ལ། སྤྱི་
གཞུང་གཉིས་ཀྱི་དང་པོ་ལ། བྱང་ཆུབ་ཆེན་པོའི་རྒྱུ་དང་། འབྲས་བུ་བྱང་ཆུབ་ཆེན་པོ་གཉིས།
དང་པོ་ལ་ལྷན་ཅིག་བྱེད་རྐྱེན་དང་། ཉེར་ལེན་གྱི་རྒྱུ་གཉིས་ལས། དང་པོ་ནི། བྱང་ཆུབ་ཆེན་
པོ་ལ་གཞན་མཐོང་ལམ་ལ་སོགས་པ་སྟོན་པའི་སྒོ་ནས་འགོད་པ་དང་། བྱང་ཆུབ་ཀྱི་རྒྱུར་
ཤེར་ཕྱིན་ཚིག་དོན་གྱི་སྒོ་ནས་སོ་སོར་གཏོད་པ་ནི་བྱང་ཆུབ་ཆེན་པོའི་ལྷན་ཅིག་བྱེད་རྐྱེན་ཡིན་
ནོ༑ ༑དེ་རང་རྒྱུད་ལ་བྱང་ཆུབ་ཆེན་པོ་འབྱུང་བའི་ལྷན་ཅིག་བྱེད་རྐྱེན་ཡིན་ནམ། གཞན་རྒྱུད་
ལ་བྱང་ཆུབ་ཆེན་པོ་འབྱུང་བའི་ལྷན་ཅིག་བྱེད་རྐྱེན་ཡིན་ཞེ་ན། ཁ་ཅིག་ན་རེ། རང་རྒྱུད་ཁོ་ན་
ལ་བྱང་ཆུབ་ཆེན་པོ་འབྱུང་བའི་ལྷན་ཅིག་བྱེད་རྐྱེན་ཡིན་ཏེ། རྫོགས་པའི་བྱང་ཆུབ་ཀྱི་རྒྱུར་
གྱུར་པའི་བསོད་ནམས་ཀྱི་ཚོགས་ཡིན་པའི་ཕྱིར་ཞེ་ན། མི་འཐད་དེ། འདིའི་མདོར། སངས་
-37 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རྒྱས་ཀྱི་ཤེར་ཕྱིན་ཀུན་དགའ་བོ་ལ་གཏད་པ་ལ་སྦྱར་ཞིང་། སངས་རྒྱས་ཀྱི་ཤེར་ཕྱིན་ཀུན་
དགའ་བོ་ལ་གཏད་པ་དེ། སངས་རྒྱས་ཀྱི་རྒྱུད་ལ་བྱང་ཆུབ་ཆེན་པོ་འབྱུང་བའི་རྒྱུར་སྦྱར་བ་མི་
རིགས་པའི་ཕྱིར། རང་ལུགས་ལ། གཞན་གྱིས་གཏད་པ་དེ་རང་རྒྱུད་ལ་བྱང་ཆུབ་ཆེན་པོ་
འབྱུང་བའི་ལྷན་ཅིག་བྱེད་རྐྱེན་དུ་གཟུང་ངོ༌། །མདོ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་
འདི་ཁྱོད་ལ་གཏད་དོ། །ཞེས་སོགས་སོ། །ཉེར་ལེན་གྱི་རྒྱུ་ནི། སངས་རྒྱས་ཐོབ་ཕྱིར་དུ་ཤེར་
ཕྱིན་བསྒོམ་པའོ། །མདོ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་དང་ལྡན་པའི་ཆོས་བསྟན་ན།
ཀུན་དགའ་བོ་དེའི་བསོད་ནམས་ཆེས་མང་དུ་འཕེལ་བར་འགྱུར་རོ། །ཞེས་སོགས་སོ།།
གཉིས་པ་ལ། ཁ་ཅིག་ན་རེ། བྱང་ཆུབ་ཆེན་པོ་ཡིན་ན་ཡེ་ཤེས་ཡིན་པས་ཁྱབ་སྟེ། དྲི་མ་ཟད་
དང་མི་སྐྱེ་བའི་ ཕྱིར། །ཡེ་ཤེས་བྱང་ཆུབ་ཅེས་བརྗོད་དེ། །ཞེས་གསུངས་པའི་ཕྱིར་ཅེ་ན།
ལོངས་སྤྱོད་རྫོགས་སྐུ་ཆོས་ཅན། བྱང་ཆུབ་ཆེན་པོ་མ་ཡིན་པར་ཐལ། ཡེ་ཤེས་མ་ཡིན་
པའི་ཕྱིར་ཏེ། གཟུགས་སྐུ་ཡིན་པའི་ཕྱིར། འདོད་ན། བྱང་ཆུབ་ཆེན་པོ་ཡིན་པར་ཐལ།
རྫོགས་པའི་བྱང་ཆུབ་ཡིན་པའི་ཕྱིར། གཞན་ཡང་། ཤེས་བྱ་ཆོས་ཅན། མདོ་སྡེ་རྒྱན་དུ། སྐུ་
གསུམ་དག་གིས་བྱང་ཆུབ་ཆེ། །ཞེས་པ་དང་། རྒྱུད་བླར། དེ་དབྱེ་ཟབ་དང་རྒྱ་ཆེ་དང་། །ཞེས་
སོགས་བཤད་པ་མི་འཐད་པར་ཐལ། བྱང་ཆུབ་ཆེན་པོ་ཡིན་ན་སེམས་ཡིན་དགོས་པའི་ཕྱིར།
འགྲེལ་པར་སོགས་སྒྲ་སྨོས་པ་ཡང་མི་འཐད་པར་འགྱུར་རོ། །འདིར་ཡེ་ཤེས་བྱང་ཆུབ་ཆེན་
པོར་བཤད་པ་ནི་མཚན་གཞི་གཟུང་ངོ༌། །
གཉིས་པ་ལ། བྱང་ཆུབ་ཆེན་པོའི་རྒྱུ་ཚོགས་བཤད་པ་དང༌། འབྲས་བུ་ཆེན་
པོ་བཤད་པ་གཉིས། དང་པོ་ལ། མཚམས་སྦྱར་བ་དང་། ཚིག་དོན་འགྲེལ་པ་གཉིས། དང་པོ་
ནི༑ དེ་ལྟར་མཐོང་བའི་ལམ་མི་མཐུན་པའི་ཕྱོགས་གཉེན་པོ་དང་བཅས་པ་བསྟན་པས་བྱང་
ཆུབ་ཆེན་པོ་འགྲུབ་པར་བྱེད་པའི་མཐོང་བའི་ལམ་རྒྱུ་གང་དང་བཅས་པར་བཞེད་པའི་རྒྱུ་གང་
-3
？
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པ་དེ་བར་སྐབས་ཀྱི་ཚིགས་སུ་བཅད་པས་འཆད་དེ། འབྲས་བུ་རྒྱུ་ལ་རག་ལས་པའི་
ཕྱིར། གཉིས་པ་ནི། འོག་ནས་འཆད་པར་འགྱུར་བའི་མཚན་ཉིད་ཅན་གྱི་བྱང་ཆུབ་ལ་གཞན་
དག་མཐོང་བའི་ལམ་ལ་སོགས་པ་སྟོན་པས་རབ་ཏུ་འགོད་པ་ནི་ལྷན་ཅིག་བྱེད་རྒྱུ་གཅིག་
ཡིན་ནོ། །བྱང་ཆུབ་ཆེན་པོའི་རྒྱུ་མཚན་ཁོ་ནར་དེ་དག་ལ་ཡང་དག་པའི་ཚིག་དང་དོན་ལ་
སོགས་པའི་སྒོ་ནས་ཤེས་རབ་ཀྱི་ཕ་རོལ་ཏུ་ཕྱིན་པ་ཡང་དག་པར་གཏོད་པ་ནི་ལྷན་ཅིག་བྱེད་
རྒྱུ་གཉིས་པ་ཡིན་ནོ། །བྱང་ཆུབ་ཆེན་པོ་ཐོབ་པར་བྱེད་པའི་བར་ཆད་མེད་པའི་རྒྱུ་ཤེས་རབ་
ཀྱི་ཕ་རོལ་ཏུ་ཕྱིན་པ་རང་གིས་བསྒོམ་པ་ལ་སོགས་པའི་བསོད་ནམས་ཆེས་མང་བའི་མཚན་
ཉིད་ཅན་གྱི་ཉེར་ལེན་གྱི་རྒྱུ་ཡིན་པས་བྱང་ཆུབ་ཆེན་པོའི་རྒྱུ་གསུམ་པ་ཡིན་ནོ། །ངག་དོན།
བྱང་ཆུབ་ཀྱི་རྒྱུར་གཞན་མཐོང་ལམ་ལ་འགོད་པ་དང༌། ཤེར་ཕྱིན་ལ་གཏོད་པ་ཆོས་ཅན།
བྱང་ཆུབ་ཆེན་པོའི་ལྷན་ཅིག་བྱེད་རྒྱུ་ཡིན་ཏེ། བྱང་ཆུབ་ཆེན་པོ་ལ་ལྷན་ཅིག་བྱེད་རྐྱེན་གྱི་སྒོ་
ནས་ཕན་འདོགས་བྱེད་པའི་ཕྱིར། བྱང་སེམས་མཐོང་ལམ་པས་ཤེར་ཕྱིན་བསྒོམ་པ་ཆོས་
ཅན། བྱང་ཆུབ་ཆེན་པོའི་ཉེར་ལེན་གྱི་རྒྱུ་ཡིན་ཏེ། བྱང་ཆུབ་ཆེན་པོའི་ཉམས་ལེན་བྱས་པའི་
སྒོ་ནས་ཕན་འདོགས་བྱེད་ཡིན་པའི་ཕྱིར།
གཉིས་པ་ལ། རང་གི་བྱང་ཆུབ་ཆེན་པོ་དགག །གཞན་གྱི་བྱང་ཆུབ་ཆེན་པོ་
དགག །མཐའ་ བྲལ་སྒྲུབ་པའི་ལྟ་བ་བཤད་པ་དང་གསུམ། དང་པོ་ལ། མཚམས་སྦྱར་བ་
དང༌། ཚིག་དོན་འགྲེལ་པ་གཉིས། དང་པོ་ནི། དྲི་མ་ཟད་དང་མི་སྐྱེ་བའི་ཞེས་སོགས་བར་
སྐབས་ཀྱི་ཚིགས་སུ་བཅད་པས་བྱང་ཆུབ་ཆེན་པོ་བསྟན་པ་ཆོས་ཅན། དགོས་པ་ཡོད་དེ།
གང་གི་དོན་དུ་མཐོང་བའི་ལམ་རྒྱུ་དེ་ལྟ་བུ་དང་བཅས་པར་བཞེད་པའི་བྱང་ཆུབ་ཆེན་པོ་དེ་
གང་ཡིན་ཞེ་ན། དེའི་ལན་བསྟན་པའི་ཆེད་ཡིན་པའི་ཕྱིར། གཉིས་པ་ནི། བྱང་ཆུབ་ཆེན་པོ་
ཡིན་པར་བརྗོད་དོ། །གང་ལ་ན། གོ་རིམ་བཞིན་དུ་དྲི་མ་རྣམས་ཟད་དང་མི་སྐྱེ་བ་བདེན་མེད་
-3
7
8-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥༩
དུ་ཤེས་པ་ཆོས་ཐམས་ཅད་ཕྱིན་ཅི་མ་ལོག་པར་རྟོགས་པའི་མཚན་ཉིད་ཅན་ཆོས་ཀྱི་སྐུ་ལ་
སོགས་པ་ཇི་ལྟ་བ་བཞིན་གྱི་བདག་ཉིད་ཀྱི་ཡེ་ཤེས་ནིའོ། །ཉོན་མོངས་པ་དང་ཤེས་བྱའི་སྒྲིབ་
པའི་དྲི་མ་སྐྱེས་པ་དང་མ་སྐྱེས་པ་ཉིད་དུ་བཏགས་པ་རྣམས་ནི་ཆོས་ཅན། འགག་པ་དང་སྐྱེ་བ་
བདེན་པར་མེད་དེ། དོན་དམ་པར་ཆོས་ཀྱི་དབྱིངས་ཀྱི་ངོ་བོ་ཉིད་ཡིན་པའི་ཕྱིར། དཔེར་ན་
ནམ་མཁའ་བཞིན། རྟགས་གྲུབ་སྟེ། དབུས་མཐའ་ལས། ཆོས་ཀྱི་དབྱིངས་ལས་མ་གཏོགས་
པར། །འདི་ལྟར་ཆོས་ཡོད་མ་ཡིན་ཏེ། །ཞེས་འབྱུང་བས་སོ། །རམ་ནི་ཕྱི་མ་བསྡུད། ཆོས་
ཅན་འགག་པ་དང་སྐྱེ་བ་བདེན་པ་བར་མེད་དེ། བདེན་པའི་གཅིག་དང་དུ་མའི་ངོ་བོ་ཉིད་དང་
བྲལ་བའི་ཕྱིར་དང་། རྒྱུ་ལ་དཔྱོད་པ་རྡོ་རྗེ་གཟེགས་མ་དང་འབྲས་བུ་ལ་དཔྱོད་པ་ཡོད་མེད་
སྐྱེ་འགོག་ལ་སོགས་པའི་རྟགས་ལ་བདེན་པའི་ཚད་མས་དོན་དམ་པར་འཐད་པའི་དངོས་པོ་
མེད་པར་གྲུབ་པའི་ཕྱིར། དཔེར་ན་ནམ་མཁའི་པདྨོ་བཞིན། །མདོ་ནི། ཀུན་དགའ་བོ་ཤེས་
རབ་ཀྱི་ཕ་རོལ་ཏུ་ཕྱིན་པ་ཟད་པར་འདོད་པ་དེ་ནི་ནམ་མཁའ་ཟད་པར་འདོད་པ་ཉིད་དུ་ཟད་
དོ༑ ༑ཞེས་སོགས་སོ། །ངག་དོན། རྫོགས་པའི་སངས་རྒྱས་ཀྱི་ཡེ་ཤེས་ཆོས་ཅན། བྱང་ཆུབ་
ཆེན་པོ་ཡིན་ཏེ། དྲི་མ་ཟད་མི་སྐྱེ་བདེན་མེད་དུ་མངོན་སུམ་དུ་རྟོགས་པའི་ཡེ་ཤེས་མཐར་ཐུག་
ཡིན་པའི་ཕྱིར། །
གཉིས་པ་ལ། ཆོས་ཉིད་ ཀྱི་ རིགས་ པས་དགག་ པ་དང༌། ཁས་ བླངས་ནང་
འགལ་བརྗོད་པའི་སྒོ་ནས་དགག་པའོ། །དང་པོ་ལ། མཚམས་སྦྱར་བ་དང་ཚིག་དོན་འགྲེལ་
པ་གཉིས། དང་པོ་ནི། གང་དག་ཀུན་འབྱུང་གི་དངོས་པོ་འཇིག་པའི་བསམ་པས་ཀུན་འབྱུང་
ཟད་པ་ལ་ཟད་དོ་སྙམ་པའི་ཤེས་པ་དང་། སྡུག་བསྔལ་གྱི་དངོས་པོ་མི་སྐྱེ་བའི་བསམ་པས་
སྡུག་བསྔལ་ཕྱིས་མི་སྐྱེ་བ་ལ་མི་སྐྱེའོ་སྙམ་པའི་ཤེས་པ་ནི་ཟད་པ་དང་མི་སྐྱེ་བ་ཤེས་པ་ཡིན་
པར་བརྗོད་ཅིང་། བྱང་ཆུབ་ཟད་པ་དང་མི་སྐྱེ་བ་བདེན་པར་ཤེས་པ་ཡིན་པར་བརྗོད་པ་དེ་
3 79 -



TI
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་ཆོས་ཅན། ཟད་མི་སྐྱེ་བདེན་པར་ཤེས་པའི་བྱང་ཆུབ་དེ་རུང་བ་མ་ཡིན་པར་ཐལ། ཟད་
པ་དང་མི་སྐྱེ་བ་བདེན་མེད་པ་ཁོ་ན་ཡིན་པའི་ཕྱིར་ཏེ། གང་གི་ཕྱིར། འགག་སྐྱེ་བདེན་པར་
མེད་པ་དེ་ལྟར་ཡིན་པ་དེའི་ཕྱིར། ཞེས་བར་སྐབས་ཀྱི་ཚིགས་སུ་བཅད་པས་གསུངས་པ།
གཉིས་པ་ནི། དངོས་པོ་ལ་ལོག་པར་མངོན་པར་ཞེན་པའི་སེམས་ཙམ་པོ་ཆོས་ཅན། ཁྱོད་ཀྱི་
ལུགས་ལ་མཐོང་བའི་ལམ་གྱི་སྟོབས་ཀྱིས་རྣམ་པར་རྟོག་པ་ལ་སོགས་པའི་ངོ་བོ་སྐྱེས་པ་ནི་ཅི་
ཞིག་ཟད་མི་སྐྱེ་བའི་ཆོས་ཅན་མ་སྐྱེས་པ་ནི་ཅི་ཞིག་སྐྱེས་ཏེ། ཉམས་འཕེལ་ཅུང་ཟད་ཀྱང་མེད་
པ་ཁོ་ན་ཡིན་པར་ཐལ། ཉོན་མོངས་དང་སྐྱེས་པ་དག་ལ་གོ་རིམ་བཞིན་དུ་ཟད་པ་དང་། མ་
སྐྱེས་པ་དག་ལ་སྐྱེ་བའི་གེགས་བྱེད་པའི་མཚན་ཉིད་ཀྱི་འགོག་པ་དང་བྲལ་བ་དོན་དམ་པར་
དེ་བཞིན་ཉིད་ཀྱི་ངོ་བོའི་རང་བཞིན་ཡིན་པའི་ཕྱིར། ཁྱབ་པ་ཁས་བླངས་པ་དེའི་ཕྱིར་ཁོ་བོ་
ཅག་གི་གཞུང་ལུགས་ཁོ་ན་ཁས་བླང་བར་བྱའོ་སྙམ་དུ་དགོངས་པ་ཡིན་ནོ། ། །
གཉིས་པ་ལ་སྤྱི་ གཞུང་ གཉིས་ལས། དང་པོ་ལ། རྣལ་འབྱོར་པའི་སའི་རྣམ་
གཞག་དང༌། བསྒོམ་ཚུལ་གཉིས། དང་པོ་ནི། རྣལ་འབྱོར་པའི་ས་བཞི་སྟེ། རྟག་གཅིག་རང་
དབང་ཅན་གྱིས་ཁྱད་པར་དུ་བྱས་པའི་གང་ཟག་གི་བདག་མེད་རྟོགས་པ་དང་། སྔོ་སོགས་ཕྱི་
རོལ་དུ་བདེན་པར་མེད་པར་རྟོགས་པ་དང༌། སྔོ་སོགས་ཤེས་པའི་བདག་ཉིད་དུ་བདེན་པ་
མེད་པར་རྟོགས་པ་དང༌། ཆོས་ཐམས་ཅད་བདེན་མེད་དུ་རྟོགས་པའོ། །རྣལ་འབྱོར་གྱི་ས་
བཞིར་བཞག་པ་ལ་དགོས་པ་ཡོད་དེ། སྒྲིབ་པ་དེ་ལ་ཉོན་སྒྲིབ་དང་། ཤེས་སྒྲིབ་གཉིས་ཡིན་
ལ༑ ཉོན་སྒྲིབ་ཀྱི་གཉེན་པོ་གང་ཟག་གི་བདག་མེད་རྟོགས་པ་དང་། ཤེས་སྒྲིབ་ལ་གཟུང་
རྟོག་དང་། འཛིན་རྟོག་གཉིས་ཀྱིས་གཟུང་རྟོག་ལ་རགས་པ་དང་ཕྲ་བ་གཉིས་ཡོད་པ་ལས།
རགས་པའི་གཉེན་པོར་གཟུང་བ་བདག་མེད་རྟོགས་པ་དང༌། ཕྲ་བའི་གཉེན་པོར་གཉིས་མེད་
རྟོགས་པ། འཛིན་རྟོག་གི་གཉེན་པོར་སྤྲོས་བྲལ་རྟོགས་པར་བཞག་པའི་ཕྱིར། ཁ་ཅིག་རྣལ་
-3
8 { -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
འབྱོར་ས་བཞིར་བྱེད་པ་མི་འཐད་དེ། རྣལ་འབྱོར་གྱི་ས་གཉིས་པ་དང་གསུམ་པ་ཁྱད་མེད་
ཡིན་པའི་ཕྱིར་ཏེ། ལྷན་ཅིག་དམིགས་ངེས་ཀྱི་རྟགས་ལ་སེམས་ཙམ་པའི་ལྟ་བ་ལྷག་མ་མ་
ལུས་པར་རྟོགས་ནུས་ཤིང་། དེའི་གོང་ན་དབུ་མ་པའི་ལྟ་བ་མ་གཏོགས་པ་གཞན་མེད་པའི་
ཕྱིར་ཞེ་ན། མི་འཐད་དེ། སེམས་ཙམ་རྣམ་བདེན་རྫུན་གཉིས་ཀར་གྱི་ལྷན་ཅིག་དམིགས་
ངེས་ཀྱི་རྟགས་ཁས་ལེན་ཀྱང་ལྟ་བ་ལ་ཁྱད་ཡོད་པའི་ཕྱིར། ཤེས་བྱ་ཆོས་ཅན། སྔོ་སོགས་ཕྱི་
རོལ་གྱི་དོན་དུ་བདག་མེད་དུ་རྟོགས་ན་ཤེས་པའི་བདག་ཉིད་དུ་རྟོགས་པས་ཁྱབ་པར་ཐལ།
རྣལ་འབྱོར་གྱི་ས་གཉིས་པ་དང་གསུམ་པ་ལ་ཁྱད་མེད་པའི་ཕྱིར། རྣལ་འབྱོར་གྱི་ས་བཞི་པོ་
རིམ་ཅན་དུ་སྒོམ་པར་བྱེད་དེ། ཡང་དག་པའི་གནས་ཚུལ་ལ་རིམ་གྱིས་འཇུག་ཅིང་། སྒྲིབ་པ་
རགས་པ་དང་ཕྲ་བ་རིམ་གྱིས་སྤོང་བའི་ཕྱིར། རྣལ་འབྱོར་གྱི་ས་དང་པོ་ཉན་ཐོས་སྡེ་གཉིས་
དང༌། གཉིས་པ་སེམས་ཙམ་རྣམ་བདེན་པ། གསུམ་པ་རྣམ་རྫུན་པའི་ལྟ་བ་དང་མཐུན་ཞིང་།
བཞི་པ་དབུ་མ་པའི་ཐུན་མོང་མ་ཡིན་པའི་ལྟ་བ་ཡིན་ནོ། ཁ་ཅིག་རྣལ་འབྱོར་གྱི་ས་དང་པོ་
གསུམ་དངོས་སྨྲ་བ་ཁོ་ན་ལ་སྦྱོར་བ་མི་འཐད་དེ། དབུ་མ་པས་ཀྱང་གང་ཟག་གི་བདག་མེད་
སོགས་རིམ་ཅན་དུ་ཉམས་ལེན་བྱེད་དགོས་པའི་ཕྱིར། དེ་སྐད་དུ་ཡང་ལུང་སིལ་བུ་ལས།
འདི་ན་བདག་གམ་སེམས་ཅན་མེད། །ཆོས་འདི་ཐམས་ཅད་རྒྱུ་དང་བཅས། །ཞེས་སོགས་
དང༌། ལང་གཤེགས་ལས། སེམས་ཙམ་མ་ནི་བརྟེན་ནས་སུ། །ཕྱི་རོལ་དོན་ལ་རྟག་མི་བྱ།།
དེ་བཞིན་ཉིད་ལ་དམིགས་ནས་ནི། །སེམས་ཙམ་ལས་ཀྱང་ཤིན་ཏུ་བཟླ། །སེམས་ཙམ་ལས་
ནི་འདས་ནས་ཀྱང༌། །སྣང་བ་མེད་ལ་གནས་པར་བྱ། །སྣང་མེད་གནས་པའི་རྣལ་འབྱོར་པ།།
དེ་ཡིས་ཐེག་པ་ཆེན་པོ་མཐོང་། །ལྷུན་གྱིས་གྲུབ་པས་ཞི་བར་འཇུག །སྨོན་ལམ་གྱིས་ནི་རྣམ་
པར་སྦྱངས། །ཡེ་ཤེས་དམ་པ་བདག་མེད་པ། །ཐེག་པ་ཆེན་པོ་མཐོང་བར་འགྱུར། །ཞེས་
སོགས། རྨོངས་པ་དག་གཞུང་འདིའི་འགྱུར་སྣང་བ་མེད་ལས་བཟླ་བར་བྱ་ཞེས། བཅོས་
- 3
8 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས། དབུ་མ་ཆེན་པོའི་སྣང་བཅས་པའོ་ཞེས་སྨྲ་བ་མི་འཐད་དེ། སྣང་མེད་གནས་པའི་རྣལ་
འབྱོར་པ། །དེ་ཡིས་ཐེག་པ་ཆེན་པོ་མཐོང་། །ཞེས་གསུངས་ཀྱིས། སྣང་བཅས་གནས་པའི་
རྣལ་འབྱོར་པ། །ཞེས་མ་བཤད་པའི་ཕྱིར། དེ་ཡིས་ཐེག་པ་ཆེ་མི་མཐོང་། །ཞེས་བསྒྱུར་བ་
ཤིན་ཏུ་ཡང་མི་འཐད་དོ། །
གཉིས་པ་ལ་གཞན་ལུགས་དགག་པ་དང་། རང་ལུགས་བཞག་པ་གཉིས། དང་
པོ་ནི། ཁ་ཅིག །དྲན་པ་ཐམས་ཅད་བཀག་ནས་བསྒོམ་པར་བྱ་སྟེ། ཅི་ཡང་ཡིད་ལ་མི་བྱེད་པ་
ལ་མི་རྟོག་ཡེ་ཤེས་སུ་འདོད་རིགས་པའི་ཕྱིར། མདོ་ལས། གང་ཡིད་ལ་བྱེད་པ་དེ་ནི་མི་དགེ་
བའོ། །གང་ཡིད་ལ་མི་བྱེད་པ་དེ་ནི་དགེ་བའོ་ཞེས་གསུངས་པའི་ཕྱིར་ཞེ་ན། ཤེས་བྱ་ཆོས་
ཅན། དྲན་པ་ཐམས་ཅད་བཀག་པ་ཏིང་ངེ་འཛིན་གྱི་མཆོག་ཏུ་མི་རིགས་པར་ཐལ། ཞི་གནས་
ཀྱི་ལམ་ཙམ་སྒྲུབ་པ་ལ་ཡང་དྲན་ཤེས་བཞིན་གྱིས་བྱ་ར་དང་བཅས་དགོས་པའི་ཕྱིར་དང་།
སྟོང་ཉིད་རྟོགས་པའི་ཤེས་རབ་དང་བྲལ་བས་ཤེས་རབ་ཀྱི་ས་བོན་མ་ལུས་པ་སྤོང་མི་ནུས་
པའི་ཕྱིར། དེ་སྐད་དུ་ཡང་། སྟོང་པ་ཉིད་དང་བྲལ་བའི་སེམས། །འགགས་པ་སླར་ཡང་སྐྱེ་
འགྱུར་ཏེ། །འདུ་ཤེས་མེད་པའི་སྙོམས་འཇུག་བཞིན། །ཞེས་གསུངས་སོ། །གཞན་ཡང་ཤེས་
བྱ་ཆོས་ཅན། འདུ་ཤེས་མེད་པའི་སྙོམས་འཇུག་ཏིང་ངེ་འཛིན་རྣམས་ཀྱི་མཆོག་ཏུ་གྱུར་པར་
ཐལ། ཏིང་ངེ་འཛིན་བསྒོམ་པའི་ཚེ་དྲན་པ་ཐམས་ཅད་བཀག་ནས་བསྒོམ་དགོས་པའི་ཕྱིར།
ཅི་ཡང་ཡིད་ལ་མི་བྱེད་པ་མི་རྟོག་ཡེ་ཤེས་མ་ཡིན་པར་ཐལ། མི་རྟོག་ཡེ་ཤེས་ཀྱིས་བདག་མེད་
གཉིས་ཡིད་ལ་བྱེད་དགོས་པའི་ཕྱིར་ཏེ། བདག་མེད་གཉིས་ལ་སེམས་མ་གཟུང་བར་སྒྲིབ་པ་
མ་ལུས་པ་སྤོང་ནུས་པ་མེད་པའི་ཕྱིར། འོ་ན་གང་ཡིད་ལ་མི་བྱེད་པ་ནི་ཡིད་ལ་བྱེད་པའོ།།
ཞེས་བཤད་པ་དང་འགལ་ཞེ་ན། དེ་ནི་བདག་གཉིས་སུ་ཡིད་ལ་བྱེད་པ་མཆོག་ཏུ་སྟོན་པ་ཡིན་
ནོ༑ ༑ཅི་ཡང་ཡིད་ལ་མི་བྱེད་པ།།བསྒོམ་པའི་མཆོག་ཏུ་སྟོན་པ་གང་། །ཐུབ་པའི་རིང་ལུགས་
-3
8
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བཤིག་པ་སྟེ། །ཧཱ་ཤང་གསལ་བར་འོངས་པ་ཡིན། །
གཉིས་པ་ནི། རིམ་གྱིས་ལམ་ལ་འཇུག་པའི་དབང་དུ་བྱས་ན་ཞི་གནས་
ལེགས་པར་གྲུབ་པའི་རྣལ་འབྱོར་པས་དང་པོར་གང་ཞིག་བདག་མེད་པ་ལ་མཉམ་པར་
བཞག་སྟེ། བྱིང་རྒོད་དང་བྲལ་བར་བསྒོམ། དེ་ནས་གཟུགས་སོགས་ཕྱི་རོལ་དོན་དུ་བདེན་
པ་མེད་པ་དང༌། དེ་ནས་ཤེས་པའི་བདག་ཉིད་དུ་བདེན་པ་མེད་པ་དང༌། དེ་ནས་ཤེས་པ་ཡང་
བདེན་མེད་དུ་བསྒོམ་པར་བྱའོ། །དེ་ལྟར་བསྒོམས་པས་དུ་བ་ལ་སོགས་པའི་མཚན་མ་བྱུང་ན་
ཡང་དག་པའི་དོན་མཐོང་བའི་མཚན་མར་ལང་གཤེགས་ལས་བཤད་ཅིང་། འདི་ཁ་ཅིག་
གིས་ཆོས་སྐུར་ངོ་སྤྲོད་པ་ནི་མི་འཐད་དེ། མདོ་དེ་ཉིད་ལས། དེ་ཡང་དག་པའི་དོན་མཐོང་
བའི་རྟགས་ཡིན་གྱི། ཡང་དག་པའི་དོན་དངོས་མ་ཡིན་པར་བཤད་པའི་ཕྱིར་དང་། དུ་བར་
སྣང་ཡང་དུ་བའི་དོན་བྱེད་མི་ནུས་པའི་འཁྲུལ་སྣང་ཁོ་ན་ཡིན་པའི་ཕྱིར། དེ་དག་བདེན་པར་
གྲུབ་ཟེར་བ་ཡང་ཤིན་ཏུ་མི་འཐད་དེ། སྣང་ཚུལ་དང་གནས་ཚུལ་མི་མཐུན་པས་རྫུན་པ་ཡིན་
པའི་ཕྱིར་དང་། དང་པོར་བསྒོམ་པའི་ཚེ་འབྱུང་གི་གོམས་པ་མཐར་ཐུག་པ་ན་འགག་པའི་
སྣང་བ་ཡིན་པའི་ཕྱིར་དང་། མདོ་དེ་ཉིད་ལས། དེ་ལ་བདག་གཉིས་སུ་བཟུང་ན་མུ་སྟེགས་
བྱེད་དང་ཉན་ཐོས་དང་རང་རྒྱལ་སོགས་སུ་ལྷུང་བར་བཤད་པའི་ཕྱིར། ཏིང་ངེ་འཛིན་གྱི་
འཁྲུལ་སྣང་ཀུན། ། ཆོས་སྐུར་སྟོན་པའི་བླ་མ་དེ། །རྨོངས་པའི་ནང་ནས་རྨོངས་ཆེན་ཏེ།།
འཁྲུལ་སྣང་བདེན་པར་གཟུང་ཕྱིར་རོ། །རང་ལུགས་ལ་དུ་བ་ལ་སོགས་པ་སྣང་བའི་རྗེས་སུ་
ཡང་དག་པའི་དོན་སྤྲོས་པའི་མཚན་མ་ཐམས་ཅད་དང་བྲལ་བ་ཇི་ལྟ་བ་བཞིན་རྟོགས་ནས་
གཉིས་སྣང་དང་བྲལ་བ་མཉམ་གཞག་དང་རྗེས་ཐོབ་ཏུ་ཆུ་ནང་གི་ཟླ་གཟུགས་དང་། སྒྱུ་མའི་
རྟ་གླང་ལྟར་སྣང་ལ་རང་བཞིན་མེད་པར་རྟོགས་པའི་བློ་གཉིས་སྣང་དང་བཅས་པ་སྐྱེའོ། །དེ་
ཡང་སྒྱུ་མ་མཁན་གྱིས་སྤྲུལ་པའི་རྟ་གླང་ལ་མཐོང་ཚུལ་གསུམ་སྟེ། ལྟད་མོ་བ་རྣམས་ཀྱིས་རྟ་
- 38 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གླང་མཚན་ཉིད་པར་མངོན་པར་བསྟན། རྫས་སྔགས་སོགས་ཀྱིས་མིག་མ་སླད་པའི་སྐྱེས་
བུས་རྟ་གླང་གི་སྣང་བ་ཙམ་ཡང་མེད་པར་རྟོགས། སྒྱུ་མ་མཁན་རང་གིས་རྟ་གླང་དུ་སྣང་ཡང་།
རྟ་གླང་དུ་མ་གྲུབ་པར་རྟོགས་པ་བཞིན་དུ། སོ་སྐྱེས་དངོས་པོ་བདེན་པར་འཛིན། འཕགས་
པའི་མཉམ་གཞག་གིས་བདེན་མེད་དུ་གཉིས་སྣང་དང་བྲལ་བའི་ཚུལ་གྱིས་འཛིན། རྗེས་
ཐོབ་ཀྱིས་གཉིས་སྣང་དང་བཅས་པའི་ཚུལ་གྱིས་འཛིན་པས། རིམ་པ་བཞིན་དཔེ་དོན་སྦྱར་
རོ༑ ༑སྤྲོས་པས་ཆོས་ཆོག །
གཉིས་པ་ལ། མཚམས་སྦྱར་བ་དང་། ཚིག་དོན་འགྲེལ་པ་གཉིས། དང་པོ་
ནི༑ བདེན་མེད་དེ་ལྟ་མ་ཡིན་ཏེ། ཆོས་ཡང་དག་པར་བདེན་གྲུབ་དུ་ཡོད་པར་ཁས་ལེན་ན།
བཅོམ་ལྡན་འདས་ཀྱིས་ཉོན་མོངས་པ་དང་ཤེས་བྱའི་སྒྲིབ་པ་རྣམ་པར་རྟོག་པ་རྣམ་པ་ཐམས་
ཅད་དུ་སྤངས་པས་ངོ་མཚར་ཆེ་བའི་གནས་ཡིན་ནོ་ཞེས་བར་སྐབས་ཀྱི་ཚིགས་སུ་བཅད་པ་
གསུངས་སོ། །གཉིས་པ་ལ། བསྡུས་དོན་དང༌། ཚིག་དོན་གཉིས། དང་པོ་ནི། ཤེས་བྱ་ཆོས་
ཅན། གཟུགས་སོགས་བདེན་པར་མེད་ལ་སྟོན་པས་ཤེས་སྒྲིབ་སྤངས་པར་བརྗོད་པ་དེ་མི་
རིགས་པར་ཐལ། མཁས་པའི་བཞད་གད་ཀྱི་གནས་ཡིན་པའི་ཕྱིར། གཉིས་པ་ལ་གཞན་
གྱིས་བཏགས་ པའི་བདེན་དངོས་ དགག །བདེན་དངོས་གྲུབ་ན་ གཉེན་པོ་འགལ། ཁས་
བླངས་ནང་འགལ་བརྗོད་པ་དངོས། དང་པོ་ལ་རྣལ་འབྱོར་གྱི་ས་བཞི་སྟེ། བདེན་མེད་ལ་
དམིགས་པ་རྣལ་འབྱོར་གྱི་ས། གཟུང་མེད་ལ་དམིགས་པ་རྣལ་འབྱོར་གྱི་ས། གཉིས་མེད་ལ་
དམིགས་པ་རྣལ་འབྱོར་གྱི་ས། མཐའ་བྲལ་ལ་དམིགས་པ་རྣལ་འབྱོར་གྱི་སའོ། །དང་པོ་ནི།
ཕྱི་རོལ་པ་རྣམས་ན་རེ། རྟག་གཅིག་རང་དབང་ཅན་གྱི་བདག་བདེན་ནོ་ཞེས་ཟེར། དེ་མི་
འཐད་པར་སྒྲུབ་པ་ནི། དེ་ལ་ཉེར་ལེན་གྱི་ཕུང་པོ་ལྔ་ཆོས་ཅན། རྟག་གཅིག་རང་དབང་ཅན་
གྱི་བདག་མེད་དེ། སྐྱེ་འཇིག་བྱེད་པའི་ཕྱིར། ཁྱབ་སྟེ། བདག་དེ་སྐྱེ་བ་དང་འཇིག་པས་སྟོང་
-3
8
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
པའི་ཕྱིར། དེས་ན། ཕུང་པོ་ལ་སོགས་པ་རྟེན་ཅིང་འབྲེལ་བར་འབྱུང་བ་སྐྱེ་བ་དང་འཇིག་པའི་
ཆོས་ཅན་ལ་ཡང་དག་པར་དམིགས་ཏེ། བདག་མེད་དོ་སྙམ་དུ་བསྒོམས་པས་བདག་ཏུ་
མངོན་པར་ཞེན་པ་ཡོངས་སུ་བོར་ནས་བདག་འཛིན་དེས་དབེན་པར་འགྱུར་རོ། ། །
གཉིས་པ་ནི། མདོ་སྡེ་པ་ནི། སྔོ་སོགས་ཕྱི་རོལ་གྱི་དོན་དུ་བདེན་པར་ཡོད་དོ་
ཞེས་ཟེར། དེ་མི་འཐད་པར་སྒྲུབ་པ་ནི། སྔོན་པོ་དང་སྔོན་པོ་རྟོགས་པའི་བློ་དག་ཆོས་ཅན།
རྫས་ཐ་དད་མེད་དེ། ལྷན་ཅིག་དམིགས་པ་ངེས་པ་ཡིན་པའི་ཕྱིར། དེས་ན་སྔོ་སོགས་འདི་ནི་
སེམས་ཙམ་གྱི་བདག་ཉིད་ཁོ་ན་ཡིན་གྱི་ཕྱི་རོལ་གྱི་དོན་མེད་དོ་ཞེས་བྱ་བར་ཡིད་ལ་བྱེད་ཅིང་
འཛིན་པའི་རྣམ་པ་ཅན་གྱི་སེམས་ལ་མངོན་པར་ཞེན་པ་ཡོངས་སུ་མ་བོར་བས་ཕྱི་རོལ་གྱི་
དོན་དུ་མངོན་པར་ཞེན་པ་སྤངས་པའོ། །གསུམ་པ་ནི། རྣམ་བདེན་པ་ནི། སྔོ་སོགས་སེམས་
སུ་བདེན་ནོ་ཞེས་ཟེར། དེ་མི་འཐད་པར་སྒྲུབ་པ་ནི། སྔོ་སོགས་ཆོས་ཅན། འཛིན་པར་བདེན་
པར་མེད་དེ། ཕྱི་རོལ་དུ་སྣང་བ་གང་ཞིག་གཟུང་བར་བདེན་པར་མེད་པའི་ཕྱིར། སྔོ་སོགས་
གཟུང་བར་བདེན་པར་མེད་ན་འཛིན་པར་བདེན་པ་མེད་དོ། །སྙམ་དུ་ངེས་པར་སེམས་པས་
འཛིན་པའི་རྣམ་པའི་མཚན་ཉིད་རྣམ་པར་རིག་པ་ཙམ་དུ་བདེན་པ་དེ་ཡང་བསལ་ཏེ་གཉིས་
སུ་མེད་པའི་ཡེ་ཤེས་འབའ་ཞིག་འདི་ཡང་དག་པར་ཡོད་པའི་ངོ་བོ་ཡིན་ནོ་སྙམ་དུ་ངེས་པར་
བྱས་ནས་གཟུང་འཛིན་གྱི་སྤྲོས་པ་སྤོང་ངོ༌། །བཞི་པ་ནི། རྣམ་རྫུན་པ་ན་རེ། གཟུང་འཛིན་
གཉིས་མེད་ཀྱི་ཤེས་པ་བདེན་པར་འདོད་དེ། དེ་མི་འཐད་པར་སྒྲུབ་པ་ནི། གཟུང་འཛིན་
གཉིས་མེད་ཀྱི་ཤེས་པ་དེ་ཡང་ཆོས་ཅན། དོན་དམ་པར་ངོ་བོ་ཉིད་མེད་པ་ཡིན་ཏེ། རྟེན་ཅིང་
འབྲེལ་བར་འབྱུང་བ་ཡིན་པའི་ཕྱིར། དཔེར་ན། སྒྱུ་མ་བཞིན་དུའོ། །དེས་ན་ཆོས་ཐམས་ཅད་
ཡང་དག་པར་ན་གཅིག་ཏུ་དངོས་པོ་དང་དངོས་པོ་མེད་པ་ལ་སོགས་པར་བརྟགས་པའི་ངོ་བོ་
དང་བྲལ་བ་ཡིན་ནོ་སྙམ་དུ་བསྒོམས་པས་གོམས་པའི་སྟོབས་གྲུབ་པ་ན་ཁ་ཅིག་ལ་ནོར་བུ་
-3
8
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་དངུལ་དང་བཅས་པ་ལ་སོགས་པ་ལ་སྣང་བའི་གཟུགས་ཅན་ལ་བྱེད་བཞིན་གྱིས་སྟོང་
པའི་ཤེས་པ་སྐྱེ་བ་བཞིན་དུ་འཁྲུལ་པའི་མཚན་མ་མཐའ་དག་སྤངས་པ་སྒྱུ་མ་ལྟ་བུའི་བདག་
ཉིད་དུ་བདེན་པར་མེད་པར་སྣང་བའི་བློ་རྣམ་པར་མི་རྟོག་པ་སོ་སོ་རང་གིས་རིག་པར་བྱ་བ་
ཅི་ཞིག་ལྟར་ཡང་དག་པར་སྐྱེས་ན་རྣལ་འབྱོར་པས་ཤེས་བྱའི་སྒྲིབ་པ་ཡང་དག་པར་སྤོང་ངོ༌།།
གཉིས་པ་ནི། བདེན་མེད་དེ་ལྟ་མ་ཡིན་ཏེ། གལ་ཏེ་སྐད་ཅིག་མའི་ཆོས་ཤེས་པ་ཙམ་གྱི་ངོ་བོ་
ཤེས་པ་དང་། ཤེས་བྱའི་མཚན་ཉིད་གཟུང་འཛིན་གཉིས་སྟོང་ཆོས་ཅན། དོན་དམ་པར་ཡོད་
པ་ཉིད་དུ་འགྱུར་ཏེ། བདག་མེད་རྟོགས་པའི་ཡེ་ཤེས་བསྐྱེད་དུ་མེད་པ་དང་བདེན་འཛིན་སྤང་
དུ་མེད་པའི་ངོ་བོ་འཛིན་པའི་ཕྱིར། དཔེར་ན། དུས་ཐམས་ཅད་དུ་ནམ་མཁའི་རྫས་མེད་པ་
ཙམ་གྱི་ངོ་བོ་འཛིན་པ་བཞིན་དུའོ་ཞེ་ན། དེའི་ཚེ་ཤེས་པ་བསྐྱེད་པ་དང་གཟུང་འཛིན་གཉིས་
སྟོང་བདེན་འཛིན་གྱི་བློ་ཆོས་ཅན། གཉེན་པོ་བསྒོམས་པས་ཁྱོད་ལ་གནོད་པ་ཅུང་ཟད་ཀྱང་
མི་བྱེད་པར་ཐལ། གཉེན་པོ་བསྐྱེད་དུ་མེད་པ་དང་། ཁྱོད་རང་སྤང་དུ་མེད་པའི་ངོ་བོ་འཛིན་
པའི་ཕྱིར། དཔེར་ན། ནམ་མཁའ་བཞིན་དུའོ། །གསུམ་པ་ནི་རྒྱུ་མཚན། དེའི་ཕྱིར། ཤེས་བྱ་
ཆོས་ཅན། བཅོམ་ལྡན་འདས་ཀྱིས་ཤེས་བྱའི་སྒྲིབ་པ་རྣམ་པ་ཐམས་ཅད་དུ་སྤངས་པ་གང་
ཡིན་པ་དང༌། བདེན་གྲུབ་ཀྱི་ཆོས་རྣམས་ཀྱང་ཡོད་པར་ཁས་ལེན་པ་གང་ཡིན་པ་དེ་ནི།
བྱམས་པ་ཁོ་བོས་འཚར་དུ་རྩིས་ཏེ་ཕན་ཚུན་འགལ་བའི་དོན་ཁས་ལེན་པའི་ཕྱིར། བདེན་
གྲུབ་ཀྱི་ཆོས་ཡོད་ན། གཞན་དག་གིས་དངོས་པོར་ཞེན་པའི་ཕྱིན་ཅི་ལོག་མི་རྟོག་པའི་ཕྱིར། །
གསུམ་པ་ལ། མཚམས་སྦྱར་དང་ཚིག་དོན་འགྲེལ་པ་གཉིས། དང་པོ་ནི། འདི་
ལ་བསལ་བྱ་ཅི་ཡང་མེད་ཞེས་སོགས་བར་སྐབས་ཀྱི་ཚིགས་སུ་བཅད་པ་གཅིག་ཆོས་ཅན།
ཁྱོད་སྨོས་པ་ལ་དགོས་པ་ཡོད་དེ། དེ་ལྟར་བདེན་པར་ཡོད་པའི་ཕྱོགས་བསལ་ནས། ངོ་བོ་
ཉིད་མེད་པའི་ཕྱོགས་བརྟན་པོར་མཛད་པས། ཐར་པ་འདོད་པ་རྣམས་ཀྱིས་འདི་ཁོ་ན་ཁས་
-3 8 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བླངས་པར་བྱའོ་ཞེས་བསྟན་པའི་ཆེད་ཡིན་པའི་ཕྱིར། གཉིས་པ་ནི། ཤཱནྟི་པའི་ལུགས་ལས།
རྟེན་ཅིང་འབྲེལ་བར་འབྱུང་བ་འདི་ལ་བདག་གཉིས་གསར་དུ་བསལ་བར་བྱ་བ་ཅི་ཡང་མེད་
དེ༑ བདག་གཉིས་དང་པོ་ནས་ཡོད་མ་མྱོང་བའི་ཕྱིར། བདག་མེད་གཉིས་གསར་དུ་བཞག་
པར་བྱ་བ་མེད་དེ། བདག་མེད་གཉིས་ལ་ཐོགས་པ་མེད་པའི་ཕྱིར། དེ་ནས་ཡང་དག་བདག་
མེད་གཉིས་ལ་བལྟའོ། །དེ་ལྟར་བལྟས་པས་གང་ཟག་ལ་བདག་མེད་པའི་ཡང་དག་མཐའ་
མཐོང་བས་ཉོན་སྒྲིབ་དང་། ཆོས་ལ་བདག་མེད་པའི་ཡང་དག་མཐའ་མཐོང་བས་ཤེས་སྒྲིབ་
ལས་ གྲོལ་ལོ། །ཞེས་སོགས་སོ། །སློབ་དཔོན་གྱི་ལུགས་ལ། ཤེས་བྱ་ཆོས་ཅན། ཆོས་གང་
ལ་ཡང་དོན་དམ་པར་སྐུར་པ་འདེབས་པ་དང་སྒྲོ་འདོགས་པའི་ངོ་བོས་བསལ་ལ་བཞག་
པར་མ་བྱས་ཏེ། གང་གི་ཕྱིར། དངོས་པོར་བདེན་པར་མངོན་པར་ཞེན་པ་ལས་གྲོལ་བ་མི་
འཐད་པ་དེའི་ཕྱིར། ཤེས་བྱ་ཆོས་ཅན། དོན་དམ་པར་བསལ་བཞག་མ་གྲུབ་ཀྱང་བསལ་
བཞག་གྲུབ་སྟེ། གཟུགས་ལ་སོགས་པའི་རྟེན་ཅིང་འབྲེལ་བར་འབྱུང་བ་ཀུན་རྫོབ་ཏུ་ཡང་
དག་པར་ཡོད་པའི་ངོ་བོ་འདི་ཉིད་ལ་རང་བཞིན་མེད་པ་ལ་སོགས་པའི་ངོ་བོར་བརྟགས་པར་
བྱ་སྟེ། དེ་ལྟར་བལྟས་ཤིང་བསྒོམས་པས་དེ་ཁོ་ན་ཉིད་མཐོང་ན་ཕྱིན་ཅི་ལོག་ལྡོག་པས་རྣམ་
པར་གྲོལ་བར་འགྱུར་བའི་ཕྱིར། དཔེར་ན། སྒྱུ་མའི་གླང་པོས་སྒྱུ་མའི་གླང་པོ་གཞན་ཞིག་
ཕམ་པར་བྱས་པ་བཞིན་དུའོ། །དེ་སྐད་དུའང་། སྡུད་པར། བྱང་ཆུབ་སེམས་དཔའ་འགའ་
ཞིག་རྟེན་ཅིང་འབྲེལ་འབྱུང་བ། །སྐྱེ་མེད་ཟད་པ་མེད་པར་ཤེས་འདི་ཤེས་རབ་སྟེ། །ཉི་མ་
སྤྲིན་མེད་འོད་ཟེར་འཕྲོས་པས་མུན་པ་ལྟར། །མ་རིག་འཐིབས་པོ་བཅོམ་ནས་རང་བྱུང་ཐོབ་
པར་འགྱུར། །ཞེས་སོགས་སོ། །ངག་དོན། རྟེན་འབྲེལ་ཆོས་ཅན། བསལ་བཞག་བདེན་
པར་མེད་དེ། ཁྱོད་ལ་དམིགས་ཏེ་བསལ་བཞག་བདེན་མེད་དུ་བསྒོམས་པས་གྲོལ་བ་མཐར་
ཐུག་ཐོབ་པའི་ཕྱིར། །
-3 8 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་རྣལ་མ་མཐོང་ལམ་རྩེ་སྦྱོར་བཤད་པ་ལ། དངོས་དང་དབང་དུ་བྱ་
བའི་ཏིང་ངེ་འཛིན་གཉིས་ལས། དང་པོ་ལ་མཚམས་སྦྱར་དང༌། ཚིག་དོན་འགྲེལ་པ་གཉིས།
དང་པོ་ནི། ཤེས་བྱ་ཆོས་ཅན། དེ་ལྟར་ཞར་ལ་འོངས་པ་བརྗོད་ནས་རྣལ་མ་མཐོང་བའི་ལམ་
ཉིད་འཆད་པའི་ རྒྱུ་མཚན་ཡོད་དེ། ཞར་བྱུང་རྟོགས་པ་རྣལ་མ་ལ་རག་ལས་པའི་ཕྱིར།
གཉིས་པ་ནི། རྩེ་མོའི་མངོན་པར་རྟོགས་པ་འདི་མཐོང་བའི་ལམ་ཡིན་ནོ། །གང་ན། སྦྱིན་
སོགས་ཕན་ཚུན་བསྡུས་པ་གང་ཡིན་པ་སྐད་ཅིག་མ་གཅིག་པ་སྡུག་བསྔལ་ལ་ཆོས་ཤེས་པའི་
བཟོད་པས་བསྡུས་པ་འཁོར་གསུམ་རྣམ་པར་དག་པས་རབ་ཏུ་ཕྱེ་བ་རྣམ་པ་སུམ་ཅུ་རྩ་དྲུག་
ཅན་སྐྱེས་པ་གང་ཡིན་པ་དེ་ནིའོ། །ཇི་ལྟར་བསྡུས་ན། སྦྱིན་པ་ལ་སོགས་པའི་ཕ་རོལ་ཏུ་ཕྱིན་
པ་དྲུག་པོ་དག་སོ་སོར་སྦྱིན་པ་ལ་སོགས་པའི་ངོ་བོ་རེ་རེས་སྔ་མ་གོ་སྒྲུབ་བཞིན་དུའོ། །མདོ་
ནི༑ རབ་འབྱོར་འདི་ལ་བྱང་ཆུབ་སེམས་དཔའ་ཆེན་པོ་སྦྱིན་པ་ཡོངས་སུ་གཏོང་བའི་ཚེ་རྣམ་
པ་ཐམས་ཅད་མཁྱེན་པ་ཉིད་དུ་ཡོངས་སུ་བསྔོ་ཞིང་། སྦྱིན་པ་དེ་དག་ཡོངས་སུ་གཏོང་སྟེ།
རབ་འབྱོར་དེ་ལྟར་ན་བྱང་ཆུབ་སེམས་དཔའ་ཆེན་པོ་སྦྱིན་པའི་ཕ་རོལ་ཏུ་ཕྱིན་པ་བསྒོམ་པ་
ཡོངས་སུ་རྫོགས་པར་འགྱུར་རོ། །དེ་བཞིན་དུ་ཚུལ་ཁྲིམས་བསྲུང་བའི་ཚེ། རྣམ་པ་ཐམས་
ཅད་མཁྱེན་པ་ཉིད་དུ་ཡོངས་སུ་བསྔོ་ཞིང་། ཚུལ་ཁྲིམས་དེ་དག་བསྲུངས་ཏེ། དེ་ལྟར་ན་ཚུལ་
ཁྲིམས་ཞེས་སོགས་འདྲ། དེ་བཟོད་པ་ སྒྲུབ་པའི་ཚེ་རྣམ་པ་ཐམས་ཅད་མཁྱེན་པ་ཉིད་དུ་
ཡོངས་སུ་བསྔོ་ཞིང་། བཟོད་པ་དེ་བསྒོམ་སྟེ་དེ་ལྟར་ན་བཟོད་པ་ཞེས་སོགས་འདྲ། དེ་བརྩོན་
འགྲུས་རྩོམ་པའི་ཚེ་རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་བསྔོ་ཞིང་། བརྩོན་འགྲུས་
དེ་དག་རྩོམ་སྟེ། དེ་ལྟར་ན་དེའི་བརྩོན་འགྲུས་ཞེས་སོགས་འདྲ། དེ་བསམ་གཏན་ལ་སྙོམས་
པར་འཇུག་པའི་ཚེ་རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་བསྔོ་ཞིང་། བསམ་གཏན་
དེ་དག་ལ་སྙོམས་པར་འཇུག་སྟེ། དེ་ལྟར་ན་དེའི་བསམ་གཏན་ཞེས་སོགས་འདྲ། དེ་ཤེས་
-3 88 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རབ་ཀྱི་ཕ་རོལ་ཏུ་ཕྱིན་པ་བསྒོམ་པའི་ཚེ། རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་བསྔོ་
ཞིང་། ཤེས་རབ་དེ་དག་བསྒོམ་སྟེ། དེ་ལྟར་ན་དེའི་ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པ་
ཡོངས་སུ་རྫོགས་པར་འགྱུར་རོ། །ངག་དོན་སྡུག་བསྔལ་ཆོས་བཟོད་ཀྱི་སྦྱིན་སོགས་ཕར་ཕྱིན་
དྲུག་ལྡན་དུ་ཉམས་སུ་ལེན་པའི་རྣལ་འབྱོར་ཆོས་ཅན། མཐོང་ལམ་རྩེ་སྦྱོར་ཡིན་ཏེ། ཕར་
ཕྱིན་དྲུག་ལྡན་དུ་ཉམས་སུ་ལེན་པའི་བདེན་པ་མངོན་རྟོགས་ཡིན་པའི་ཕྱིར། མཐོང་ལམ་རྩེ་
སྦྱོར་དེ་ཆོས་ཅན། ཁྱོད་རྫོགས་པར་སྐྱེས་ནས་མཐོང་སྤང་དེ་དག་གིས་བསྡུས་པའི་རྣམ་པར་
རྟོག་པ་བསྐྱེད་པར་བྱེད་པའི་བག་ཆགས་ཀྱི་ཉོན་མོངས་པ་བརྒྱ་རྩ་བརྒྱད་སྤངས་ཏེ། མཐོང་
སྤང་གཟུང་བ་དང་འཛིན་པའི་རྣམ་པར་རྟོག་པ་བརྒྱ་རྩ་བརྒྱད་སྤངས་པའི་ཕྱིར། ཇི་ལྟར་བརྒྱ་
རྩ་བརྒྱད་ཡིན་ཞེ་ན། གཟུང་བ་དང་འཛིན་པའི་རྣམ་པར་རྟོག་པ་བཞི་པོ་སོ་སོར་ཡུལ་གྱི་དབྱེ་
བས་རྣམ་པ་དགུ་ཉིད་ཀྱིས་སུམ་ཅུ་རྩ་དྲུག་ཡིན་ཏེ། དེ་ལ་འདོད་པ་དང༌། གཟུགས་དང་།
གཟུགས་མེད་པའི་ལམ་གྱི་དབྱེ་བས་བརྒྱ་རྩ་བརྒྱད་དོ། ། །
གཉིས་པ་ལ། མཚམས་སྦྱར་བ་དང་། ཚིག་དོན་འགྲེལ་པ་གཉིས། དང་པོ་
ནི༑ དེ་ནས་སེང་གེ་རྣམ་པར་བསྒྱིངས་པའི་ཞེས་སོགས་བར་སྐབས་ཀྱི་ཚིགས་སུ་བཅད་པ་
གསུངས་པ་ཆོས་ཅན། དགོས་པ་ཡོད་དེ། མཐོང་ལམ་རྩེ་སྦྱོར་དེ་ལ་དབང་ཐོབ་པར་བྱ་བའི་
ཕྱིར། དེ་ཉིད་ཡང་དང་ཡང་དུ་སྒོམ་པར་བྱེད་དོ་ཞེས་བསྟན་པའི་ཕྱིར། གཉིས་པ་ལ་མཉམ་
གཞག་དང་ རྗེས་ཐོབ་གཉིས་ལས། དང་པོ་ནི། སྙོམས་པར་ཞུགས་སོ། །གང་ལ། ཏིང་ངེ་
འཛིན་སེང་གེ་རྣམ་པར་བསྒྱིངས་པ་ལའོ། །གང་ཞུགས་ན། མཐོང་ལམ་ཐོབ་པའི་རྣལ་
འབྱོར་པ་དེའོ། །མཐོང་ལམ་རྩེ་སྦྱོར་གྱི་ཏིང་ངེ་འཛིན་ཆོས་ཅན། ཏིང་ངེ་འཛིན་སེང་གེ་རྣམ་
པར་བསྒྱིངས་པ་ལྟ་བུ་ཡིན་ཏེ། ཉོན་མོངས་པ་དང་ཤེས་བྱའི་སྒྲིབ་པའི་འཇིགས་པ་མེད་ཅིང་
འཇོམས་ནུས་པའི་ཏིང་ངེ་འཛིན་ཡིན་པའི་ཕྱིར། མདོ་ནི། དེ་རྣམ་པར་ཐར་པ་བརྒྱད་པོ་དེ་
- 3 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་དང༌། མཐར་གྱིས་གནས་པའི་སྙོམས་པར་འཇུག་པ་དགུ་པོ་དེ་དག་རྣམ་པར་ཕྱེ་ཞིང་
སེང་གེ་རྣམ་པར་བསྒྱིངས་པའི་ཏིང་ངེ་འཛིན་ལ་སྙོམས་པར་འཇུག་གོ་ཞེས་སོགས་སོ།།
གཉིས་པ་ནི། ཡང་དག་པར་རྟོག་གོ །ནམ་གྱི་ཚེ་རྟོག་ན་དུས་ཕྱིས་རྗེས་ཐོབ་ཏུའོ། །གང་ལ་
ན༑ རྟེན་ཅིང་འབྲེལ་བར་འབྱུང་བ་ལའོ། །ཇི་ལྟར་ན། མ་རིག་པའི་རྐྱེན་གྱིས་འདུ་བྱེད་རྣམས་
ཞེས་བྱ་བ་ལ་སོགས་པ་ཀུན་ནས་ཉོན་མོངས་ཀྱི་རྟེན་འབྲེལ་དང་། མ་རིག་པ་འགག་པས་
འདུ་བྱེད་འགག་གོ་ཞེས་བྱ་བ་ལ་སོགས་པ་རྣམ་བྱང་གི་རྟེན་འབྲེལ་ལུགས་དང་མཐུན་པ་དང་།
སྐྱེ་བ་འགག་པས་རྒ་ཤིང་འགག་གོ་ཞེས་བྱ་བ་ལ་སོགས་རྣམ་བྱང་དང་། རྒ་ཤི་སོགས་སྐྱེ་བའི་
རྐྱེན་གྱིས་འབྱུང་ངོ་ཞེས་སོགས་ཀུན་ནས་ཉོན་མོངས་ཀྱི་རྟེན་འབྲེལ་ལུགས་དང་མི་མཐུན་
པར་རྟོག་གོ །དགོས་པ་ནི། རྟེན་འབྲེལ་གྱི་གནས་ཚུལ་ལ་མཁས་པའི་ཕྱིར་དུའོ། ། །
འདིར་རྟེན་འབྲེལ་ལ་བརྟག་པའི་དགོས་པ་དང་། རྟེན་འབྲེལ་གྱི་དབྱེ་བ་གཉིས།
དང་པོ་ནི། རྟེན་འབྲེལ་ལུགས་དང་མཐུན་པ་དང་མི་མཐུན་པ་གཉིས་ཀྱིས། བརྟག་པ་ལ་
དགོས་པ་ཡོད་དེ། བདེན་བཞིའི་གནས་ཚུལ་རྟོགས་པའི་ཆེད་ཡིན་པའི་ཕྱིར། དེ་ཡང་ཀུན་
ནས་ཉོན་མོངས་ལུགས་མཐུན་དུ་བསྒོམས་པས། སྡུག་བདེན་རྟོགས་པར་འགྱུར་ཏེ། རྒྱུ་ལས་
ཉོན་མོངས་ཀྱིས་འབྲས་བུ་རྒ་ཤི་རྟོགས་པའི་ཕྱིར། ཀུན་ནས་ཉོན་མོངས་ལུགས་བཟློག་ཏུ་
བསྒོམས་པས་ཀུན་འབྱུང་རྟོགས་པར་འགྱུར་ཏེ། སྡུག་བསྔལ་གྱི་རྩ་བ་ལས་ཉོན་དུ་རྟོགས་
པའི་ཕྱིར། རྣམ་བྱང་ལུགས་མཐུན་དུ་བསྒོམས་པས་འགོག་བདེན་རྟོགས་པར་འགྱུར་ཏེ། མ་
རིག་པ་སོགས་འགག་པས་རྒ་ཤི་འགག་པར་རྟོགས་པའི་ཕྱིར། རྣམ་བྱང་ལུགས་བཟློག་
བསྒོམ་ལམ་བདེན་པ་རྟོགས་ཏེ། རྒ་ཤི་སོགས་འགག་པ་ནི་ཡན་ལག་སྔ་མ་རྣམས་འགག་པ་
ལ་ལྟོས་ལ། དེ་ ཡང་འགོག་བྱེད་ལམ་ལ་རག་ལས་པར་རྟོགས་པའི་ཕྱིར། གཉིས་པ་ལ།
ཀུན་ནས་ཉོན་མོངས་པའི་རྟེན་འབྲེལ་དང༌། རྣམ་སྣང་གི་རྟེན་འབྲེལ་གཉིས། དང་པོ་ནི། མ་
- 3：
{j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རིག་པ་སོགས་བཅུ་གཉིས་ཡིན་ལ། དེ་ལ་མ་རིག་པ་ནི། རིག་པ་མེད་པ་ཙམ་ལ་མི་བཟུང་སྟེ།
རིག་པ་ཡེ་ཤེས་ཀྱི་མི་མཐུན་ཕྱོགས་སུ་གྱུར་པའི་ཕྱིར། དཔེར་ན། མཛའ་བ་མེད་པ་ཙམ་གྱིས་
མི་མཛའ་བར་མི་གྲུབ་ཅིང་། བདེན་པ་མེད་པ་ཙམ་གྱིས་རྫུན་དུ་མི་གྲུབ་པ་བཞིན་ནོ། །དེ་
སྐད་དུ་ཡང་། དབྱིག་གཉེན་གྱིས། མ་རིག་མི་མཛའ་རྫུན་སོགས་བཞིན། །ཞེས་དང་། རྣམ་
འགྲེལ་ལས་ཀྱང༌། རིག་པའི་མི་མཐུན་ཕྱོགས་ཕྱིར་དང༌། །ཞེས་གསུངས་པ་ལྟར་རོ། །འདི་
ལ་ཡང་ཐོད་ཕྲེང་སྐུ་མཆེད་ཀྱིས་འཇིགས་ལྟ་དང་མཚུངས་པར་ལྡན་པའི་སེམས་བྱུང་རྨོངས་པ་
ཉིད་མ་རིག་པ་ཡིན་པས་མ་རིག་པ་དང་ལྟ་བ་རྫས་ཐ་དད་དོ། །ཞེས་གསུང་ཞིང་། ཟླ་གྲགས་
དང་ཕྱོགས་གླང་ཆོས་གྲགས་ཀྱིས། འཇིགས་ལྟ་ཉིད་མ་རིག་པར་བཞེད་དོ། །འོ་ན་མདོ་
ལས། ལྟ་བ་དང་མཚུངས་པར་ལྡན་པ་མ་རིག་པའོ། །ཞེས་བཤད་པ་དང་འགལ་ལོ་ཞེ་ན་མི་
འགལ་ཏེ། མ་རིག་པ་ཕྱོགས་གཅིག་པ་ཅན་དང་འཇིགས་ལྟ་ཕྱོགས་གཅིག་པ་ཡིན་པའི་ཕྱིར།
དཔེར་ན་པ་ལ་ཤ་དང་ལྡན་པའི་ནགས་ཞེས་བརྗོད་པ་བཞིན་ནོ། །ཞེས་གསུངས་སོ། །རང་
ལུགས་ལ་ཡང་། འཇིག་ལྟ་མ་རིག་པའི་གཙོ་བོར་གཟུང་སྟེ། ཡུལ་ལ་ཕྱིན་ཅི་ལོག་ཏུ་རྨོངས་
པའི་སྒོ་ནས་འཁོར་བའི་རྩ་བར་གྱུར་པའི་ཕྱིར། འདུ་བྱེད་ནི་ཡང་སྲིད་འཕེན་པར་བྱེད་པའི་
ཟག་བཅས་ཀྱི་ལས་སོ། །རྣམ་པར་ཤེས་པ་ནི་ལས་དབང་གིས་སྐྱེས་གནས་དང་པོར་འགྲུབ་
པའི་ཡིད་ཤེས། མིང་དང་གཟུགས་ནི་ཉིང་མཚམས་སྦྱར་བའི་སྐད་ཅིག་གཉིས་པར་ཕུང་པོ་
ལྔ་འགྲུབ་པའོ། །སྐྱེ་མཆེད་དྲུག་ནི་མིང་དང་གཟུགས་སྨིན་པ་ལས་མིག་སོགས་ཚང་བར་དོད་
པ༑ རེག་པ་ནི་སྐྱེ་མཆེད་དྲུག་ཡུལ་དང་འཕྲད་པ་ལས་ཡུལ་ཡོངས་སུ་སྤྱོད་པའོ། །ཚོར་བ་ནི་
རེག་པས་ཡོངས་སུ་སྤྱད་པ་བཞིན་རྣམ་སྨིན་ཉམས་སུ་མྱོང་བའོ། །སྲེད་པ་ནི་ཚོར་བ་བདེ་སྡུག་
ལ་བླང་དོར་དུ་ཆགས་པའོ། །ལེན་པ་ནི་ཚོར་བའི་རྒྱུ་ཡོངས་སུ་ཚོལ་བ་འདུན་པའི་འདོད་
ཆགས་ སོ། །སྔ་མ་དང་ཁྱད་ཅི་ཡོད་ཅེ་ན། བཤད་སྦྱར་ལས། སྤྱིར་ཡང་སྲིད་མངོན་པར་
-3
9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་པ་ནི་སྲིད་པའོ། །ཡང་སྲིད་བྱེ་བྲག་ཅན་མངོན་པར་འདོད་པ་ནི་ལེན་པའོ། །ཞེས་དང་།
འཇུག་འགྲེལ་ལས། ཡང་སྲིད་མངོན་པར་འདོད་པ་ནི་སྲེད་པ་དང༌། དེ་ཉིད་འཕེལ་བ་ནི་
ལེན་པའོ་ཞེས་གསུངས་སོ། །སྲིད་པ་ནི་རྒྱུ་འབྲས་ཚར་གཅིག་པ་ལྟར་ན་སྔར་གྱི་ལས་ལ་སྲེད་
པས་གསོལ་བཏབ་ནས་ལས་ཀྱི་བར་ནུས་པ་མཐུ་ལྡན་དུ་གྱུར་པའོ། །ཚར་གཉིས་པ་ལྟར་ན།
ཡང་སྲིད་འཕེན་བྱེད་ཀྱི་ལས་གསར་དུ་བསགས་པའོ། །སྐྱེ་བ་ནི་མའི་མངལ་དུ་ཞུགས་ནས་
ཕུང་པོ་རིམ་གྱིས་འགྲུབ་པའོ། །རྒ་ཤི་ནི་ན་ཚོད་ཡོངས་སུ་འགྱུར་བའོ། །རྒ་དང་འཆི་བ་ཡན་
ལག་གཅིག་ཏུ་བྱེད་པའི་རྒྱུ་མཚན་ཡོད་དེ། མ་རྒས་པར་འཆི་བ་ཡོད་པའི་ཕྱིར། ཁ་ཅིག་མིང་
དང་གཟུགས་དང་སྐྱེ་མཆེད་དྲུག་ཡན་ལག་སོ་སོར་བྱེད་པ་མི་རིགས་ཏེ། རྫུས་སྐྱེས་ལ་མིང་
དང་གཟུགས་གྲུབ་མ་ཐག་སྐྱེ་མཆེད་དྲུག་ཚང་བར་འགྱུར་བའི་ཕྱིར་ཞེ་ན། སྐྱོན་མེད་དེ་འདི་
ནི་མངལ་སྐྱེས་ཀྱི་དབང་དུ་བྱས་པའི་ཕྱིར། འབྱུང་བའི་ཚུལ་ནི། མ་རིག་པ་ལས་འདུ་བྱེད་
འབྱུང་སྟེ་མ་རིག་པས་ཀུན་ནས་བླངས་ཏེ་ལས་གསོག་པའི་ཕྱིར། ཁོ་ན་རེ། མ་རིག་པ་ཉིད་
ལས་ སོག་བྱེད་དུ་བཤད་ པ་ མི་ འཐད་པར་ཐལ། དུས་ གསུམ་ཆར་ཡང་ལས་སོག་བྱེད་
ཡིན་པའི་ཕྱིར་ཞེ་ན། སྐྱོན་མེད་དེ། ཉེས་པ་ཐམས་ཅད་ཀྱང་མ་རིག་པའི་རྩ་བ་ཅན་ཡིན་
པའི་ཕྱིར། དེ་སྐད་དུ་ཡང་རྣམ་འགྲེལ་ལས། དེ་མ་རིག་དེར་དེ་ལ་ཆགས། །དེ་ལས་ཞེ་སྡང་
ལ་སོགས་འབྱུང་། །དེ་ཉིད་ཀྱིས་ན་ཉེས་རྣམས་ཀྱི། །རྒྱུ་ནི་གཏི་མུག་ཡིན་པར་གསུངས།།
ཞེས་གསུངས་པ་ལྟར་རོ། །འདུ་བྱེད་ལས་ནི་རྣམ་ཤེས་འབྱུང་སྟེ། ལས་རྣམས་རྣམ་པར་ཤེས་
པ་སྐྱེ་གནས་སུ་འཕེན་བྱེད་ཡིན་པའི་ཕྱིར། རྣམ་ཤེས་ལས་ནི་མིང་དང་གཟུགས་འབྱུང་སྟེ།
ལས་ཀྱི་བག་ཆགས་ཀྱིས་མིང་གཟུགས་འགྲུབ་པའི་ཕྱིར། མིང་དང་གཟུགས་ལས་སྐྱེ་མཆེད་
དྲུག་འབྱུང་སྟེ། མིང་གཟུགས་འཕེལ་བ་ལས་སྐྱེ་མཆེད་དྲུག་དོད་ཚང་བར་འགྱུར་བའི་ཕྱིར།
སྐྱེ་མཆེད་དྲུག་ལས་རེག་པ་འབྱུང་སྟེ། ཡུལ་དབང་ཤེས་པ་གསུམ་འདུས་པ་ལས་ཡུལ་ཡོངས་
-39 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༣༥
སུ་སྤྱོད་པའི་ཕྱིར། རེག་པ་ལས་ཚོར་བ་འབྱུང་སྟེ། རེག་པས་སྤྱད་པ་ལྟར་ཚོར་བས་བདེ་སྡུག་
བཏང་སྙོམས་གསུམ་ཉམས་སུ་མྱོང་བའི་ཕྱིར། ཚོར་བ་ལས་སྲེད་པ་འབྱུང་སྟེ། སྐྱེ་བའི་རྐྱེན་
གྱིས་ཕུང་པོའི་གནས་སྐབས་གཞན་དང་གཞན་དུ་འགྱུར་བ་དང་འཇིག་པ་འབྱུང་བའི་ཕྱིར།
མདོར་ན་ཀུན་ནས་ཉོན་མོངས་ཀྱི་རྟེན་འབྲེལ་ནི་ཉེས་དམིགས་ཀྱི་སྒོ་ནས་བསྟན་ཏེ། འཁོར་
བར་འཇུག་པའི་རིམ་པས་བསྟན་པའི་ཕྱིར། དེ་སྐད་དུ་ཡང་རྟེན་འབྲེལ་གྱི་མདོ་འགྲེལ་ལས།
གང་གིས་འཕེན་དང་ཇི་ལྟར་གང་། །དེ་འགྲུབ་བྱེད་པ་དེ་ལ་ཡང་། །ཉེས་དམིགས་བྱེད་པ་དེ་
དག་རྣམས། །ཡན་ལག་བཅུ་གཉིས་རྣམས་ཀྱིས་བསྟན། །ཞེས་སོགས་ཉེས་དམིགས་ཀྱི་སྒོ་
ནས་བསྟན་པ་ལ་དགོས་པ་ཡོད་དེ་འཁོར་བ་ལ་ཡིད་འབྱུང་ནས་ཐར་འདོད་ཀྱི་བློ་བསྐྱེད་
དགོས་པའི་ཕྱིར། གཉིས་པ་ནི། བདག་མེད་པའི་དོན་བསྒོམས་པ་ལས་མ་རིག་པ་འགག་
པར་འགྱུར་ཏེ། མ་རིག་པ་དང་འཛིན་སྟངས་འགལ་བའི་སྒོ་ནས་མ་རིག་པ་སུན་འབྱིན་བྱེད་
གང་ཞིག་ཡུལ་གྱི་གནས་ཚུལ་ལ་ཞུགས་པ་ཡིན་པའི་ཕྱིར། དེས་ན་མ་རིག་པ་འགགས་པ་
ལས་ཡན་ལག་ཕྱི་མ་རྣམས་རིམ་གྱིས་འགོག་མཐར་རྒ་ཤི་འགགས་པའི་རྣམ་གྲོལ་ལམ་
མངོན་དུ་བྱེད་པའོ། །མདོ་ནི། རབ་འབྱོར་འདི་ལ་བྱང་ཆུབ་སེམས་དཔའ་ཆེན་པོ་མ་རིག་
པའི་རྐྱེན་གྱིས་འདུ་བྱེད་ཞེས་སོགས་སོ་སོར་རྟོག་གོ །ཞེས་སོགས་སོ། །ངག་དོན་མཐོང་ལམ་
རྩེ་སྦྱོར་ལ་གནས་པའི་བྱང་སེམས་ཆོས་ཅན། རྗེས་ཐོབ་ཏུ་རྟེན་འབྲེལ་ལུགས་མཐུན་དང་
ལུགས་མི་མཐུན་རྟོགས་པ་ལ་དགོས་པ་ཡོད་དེ་རྟེན་འབྲེལ་གྱི་གནས་ཚུལ་ལ་མཁས་པར་བྱ་
བའི་ཆེད་ཡིན་པའི་ཕྱིར། །
གསུམ་པ། སྒོམ་ལམ་རྩེ་སྦྱོར་གྱི་གཏན་ལ་དབབ་པ། གཉེན་པོ་སྒོམ་ལམ་རྩེ་
སྦྱོར་བཤད། སྤང་བྱ་རྣམ་པར་རྟོག་པ་བཤད། བརྟེན་པ་ཡོན་ཏན་འབྱུང་ཚུལ་བཤད་པ་དང་
གསུམ། དང་པོ་ལ། མཚམས་སྦྱར་བ་དང་ཚིག་དོན་འགྲེལ་པ་གཉིས། དང་པོ་ནི། ཤེས་བྱ་
-3
j 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ཅན། དེ་ལྟར་མཐོང་བའི་ལམ་བརྗོད་ནས་རྟེན་སྒོམ་པའི་ལམ་འཆད་པ་ལ་རྒྱུ་མཚན་
ཡོད་དེ། མི་མཐུན་པའི་ཕྱོགས་སྤངས་པ་ནི་རྟེན་གྲུབ་པ་སྔོན་དུ་འགྲོ་བ་ཡིན་ན་གོ་སླ་བའི་
ཕྱིར། གཉིས་པ་ལ། སྤྱི་གཞུང་གཉིས་ལས་དབུ་མ་པའི་ལུགས་ཀྱི་འགོག་སྙོམས་དང་། ཉན་
ཐོས་པའི་ལུགས་ཀྱི་འགོག་སྙོམས་བཤད་པ་གཉིས། དང་པོ་ལ་འགོག་སྙོམས་རྒྱས་
པར་བཤད་ཟིན་ལ། །
བྱེ་བྲག་ཏུ་གང་ལ་སྙོམས་པར་འཇུག་པའི་ཡུལ། ཇི་ལྟར་སྙོམས་པར་འཇུག་
པའི་ཚུལ། དེ་ལ་རྩོད་པ་གསུམ། དང༌པོ་ནི། མཐར་གནས་ཀྱི་སྙོམས་འཇུག་པ་དགུ་སྟེ།
འཕགས་པ་རྣམས་ཀྱི་སེམས་གནས་པའི་ཐབས་ནི་དེ་ཙམ་དུ་ཟད་པའི་ཕྱིར། མཐར་གནས་
ཀྱི་སྙོམས་འཇུག་དགུ་ནི། བསམ་གཏན་བཞི་དང་། གཟུགས་མེད་པ་བཞི་དང་། འགོག་པའི་
སྙོམས་པར་འཇུག་པ་རྣམས་སོ། །གཉིས་པ་ནི། སྤྱིར་སྙོམས་འཇུག་དང་འདོད་སེམས་སྤེལ་
ནས་སྙོམས་པར་འཇུག་སྟེ། ཞི་བ་དང་མ་ཞི་བའི་སེམས་འདི་གཉིས་སྤེལ་ནས་བསྒོམས་པས་
སྙོམས་འཇུག་ལ་ཇི་ལྟར་འདོད་པ་བཞིན་དུ་མངོན་པར་འགྱུར་བའི་ཕྱིར། བྱེ་བྲག་ཏུ་སྦྱོར་
བར་མཐར་གནས་དགུ་ལ་ལུགས་དང་མཐུན་མི་མཐུན་གཉིས་ཀྱིས་སྙོམས་པར་འཇུག་སྟེ།
མདོ་ལས། རབ་འབྱོར་བྱང་ཆུབ་སེམས་དཔའ་སེམས་དཔའ་ཆེན་པོའི་ཏིང་ངེ་འཛིན་སེང་གེ་
རྣམ་པར་བསྒྱིངས་པ་དེ་གང་ཞེ་ན། རབ་འབྱོར་འདི་ལ་བྱང་ཆུབ་སེམས་དཔའ་ཆེན་པོ་འདོད་
པས་དབེན། སྡིག་ཏོ་མི་དགེ་བའི་བཤེས་ཀྱིས་དབེན་པ་རྟོག་པ་དང་བཅས་པ། དཔྱོད་པ་དང་
བཅས་པ། དབེན་པ་ལས་སྐྱེས་པའི་དགའ་བ་དང་གནས་པ་བསམ་གཏན་དང་པོ་ཉེ་བར་
བསྒྲུབ་སྟེ་གནས་སོ། །དེ་ལས་ལངས་ནས་བསམ་གཏན་གཉིས་པ་ལ་སྙོམས་པར་འཇུག་གོ།
དེ་ལས་ལངས་ནས་བསམ་གཏན་གསུམ་པ་ལ་སྙོམས་པར་འཇུག་གོ །དེ་ལས་ལངས་ནས་
བསམ་གཏན་བཞི་པ་ལ་སྙོམས་པར་འཇུག་གོ །དེ་ལས་ལངས་ནས་ནམ་མཁའ་མཐའ་ཡས་
- 3
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སྐྱེ་མཆེད་ལ་སྙོམས་པར་འཇུག་གོ །ནམ་མཁའ་མཐའ་ཡས་སྐྱེ་མཆེད་ལས་ལངས་ནས་རྣམ་
ཤེས་མཐའ་ཡས་སྐྱེ་མཆེད་ལ་སྙོམས་པར་འཇུག་གོ །དེ་ལས་ལངས་ནས་ཅུང་ཟད་མེད་པའི་
སྐྱེ་མཆེད་ལ་སྙོམས་པར་འཇུག་གོ །དེ་ལས་ལངས་ནས་འདུ་ཤེས་མེད་འདུ་ཤེས་མེད་མིན་
སྐྱེ་མཆེད་ལ་སྙོམས་པར་འཇུག་གོ །དེ་ལས་ལངས་ནས་འདུ་ཤེས་མེད་མིན་སྐྱེ་མཆེད་ལ་
སྙོམས་པར་འཇུག་གོ །དེ་ལས་ལངས་ནས་ཅུང་ཟད་མེད་པའི་སྐྱེ་མཆེད་ལ་སྙོམས་པར་
འཇུག་གོ །དེ་ལས་ལངས་ནས་ནམ་མཁའ་མཐའ་ཡས་སྐྱེ་མཆེད་ལ་སྙོམས་པར་འཇུག་གོ།
དེ་ལས་ལངས་ནས་བསམ་གཏན་བཞི་པ་ལ་སྙོམས་པར་འཇུག་གོ །དེ་ལས་ལངས་ནས་
བསམ་གཏན་གསུམ་པ་ལ་སྙོམས་པར་འཇུག་གོ །དེ་ལས་ལངས་ནས་བསམ་གཏན་གཉིས་
པ་ལ་སྙོམས་པར་འཇུག་གོ །དེ་ལས་ལངས་ནས་བསམ་གཏན་དང་པོ་ལ་སྙོམས་པར་འཇུག་
གོ ༑ཞེས་སོ། །
དངོས་གཞི་ལ་ཐོད་རྒལ་ཆུང་འབྲིང་ཆེན་པོ་གསུམ་ལས། དང་པོ་ནི། མཐར་
གནས་ཀྱི་སྙོམས་འཇུག་དགུ་པ་ལུགས་མཐུན་དུ་སྙོམས་པར་འཇུག་གོ །མདོ་ལས། རབ་
འབྱོར་བྱང་ཆུབ་སེམས་དཔའ་ཆེན་པོའི་ཐོད་རྒལ་གང་ཞེ་ན། རབ་འབྱོར་འདི་ལ་བྱང་ཆུབ་
སེམས་དཔའ་ཆེན་པོ་འདོད་པས་དབེན། སྡིག་ཏོ་མི་དགེ་བའི་ཆོས་ཀྱིས་དབེན་པ། རྟོག་པ་
དང་བཅས་པ། དཔྱོད་པ་དང་བཅས་པ། དབེན་པ་ལས་སྐྱེས་པ་དགའ་བ་དང་བདེ་བ་ཅན་
བསམ་གཏན་དང་པོ་ལ་ཉེ་བར་བསྒྲུབས་ཏེ་གནས། དེ་ལས་ལངས་ཏེ་བསམ་གཏན་གཉིས་
པ་ ལ། དེ་ ལས་ ལངས་ ནས་ བསམ་ གཏན་གསུམ་ པ་ ལ། དེ་ ལས་ ལངས་ ནས་ བསམ་
གཏན་བཞི་པ་ལ། དེ་ལས་ལངས་ནས་ནམ་མཁའ་མཐའ་ཡས་སྐྱེ་མཆེད་ཀྱི་སྙོམས་པར་
འཇུག་པ་ལ། དེ་ལས་ལངས་ནས་རྣམ་ཤེས་མཐའ་ཡས་སྐྱེ་མཆེད་ཀྱི་སྙོམས་པར་འཇུག་པ།
དེ་ལས་ལངས་ནས་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི་སྙོམས་པར་འཇུག་པ། དེ་
-39 5.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་ལངས་ནས་འདུ་ཤེས་དང་ཚོར་བ་འགོག་པ་ཉེ་བར་བསྒྲུབས་ཏེ་གནས་སོ་ཞེས་སོ།།
སློབ་དཔོན་གྱིས་ནི་ལུགས་མི་མཐུན་ཡང་བཞེད་པར་མངོན་ནོ། །ཐོད་རྒལ་འབྲིང་པོའི་
སྙོམས་འཇུག་ནི་སྙོམས་འཇུག་བརྒྱད་དང་། འགོག་པ་སྤེལ་ནས་སྙོམས་པར་འཇུག་ལ། ཁྲི་
བརྒྱད་སྟོང་པའི་ལུགས་ལ་འདིར་ནུད་ཆུང་བཤད་པའི་དགོས་པ་ནི། ཁ་ཅིག་ཤིན་ཏུ་ཞི་བའི་
སེམས་འགོག་པ་ནས་འདོད་སེམས་མི་ནུས་པའི་ཕྱིར་ཞེ་ན། མི་འཐད་དེ། འབུམ་དང་། ཉི་
ཤུ་ལྔ་པ་གཉིས་ཀར་ལས་འགོག་པ་ནས་འདོད་སེམས་སྤེལ་བ་བཤད་པའི་ཕྱིར། ཁ་ཅིག་
རྒྱུན་གཅིག་ནས་གཅིག་གིས་འགོག་པར་འཇུག་མི་ནུས་པས་ནུད་ཆུང་བྱེད་དོ་ཞེས་ཟེར་བ་
ཡང་མི་འཐད་དེ། བར་དུ་འདོད་སེམས་ཀྱིས་ཆོད་ཅིང་། སྟོང་ཉིད་མཉམ་པར་བཞག་པ་ལས་
ལངས་ནས་འདོད་སེམས། དེ་ནས་སྟོང་ཉིད་ལ་སྙོམས་པར་འཇུག་ནུས་པའི་བྱང་སེམས་དུ་
མ་ཡོད་པའི་ཕྱིར། རང་ལུགས་ལ། དང་པོར་སྦྱོར་བའི་གནས་སྐབས་དང་། དབང་རྟུལ་གྱི་
ནུད་ཆུང་བྱེད་པས་ཁྲི་བརྒྱད་སྟོང་པ་དང༌། འདིར་ནུད་ཆུང་བཤད་ལ། ལེགས་པར་བྱང་བ་
དང་དབང་རྣོན་འགས་ནུད་ཆུང་མི་བྱེད་པས། ཉི་ཤུ་ལྔ་པ་ལས་ནུད་ཆུང་མ་བཤད་དོ། །མདོ་
ལས། འགོག་པའི་སྙོམས་པར་འཇུག་པ་ལས་ལངས་ནས་བསམ་གཏན་དང་པོ་ལ་སྙོམས་
པར་འཇུག་གོ །དེ་ལས་ལངས་ནས་འགོག་པའི་སྙོམས་པར་འཇུག་པ་ལ། དེ་ལས་ལངས་
ནས་བསམ་གཏན་གཉིས་པ་ལ། དེ་ལས་ལངས་ནས་འགོག་པའི་སྙོམས་པར་འཇུག་པ་ལ།
དེ་ལས་ལངས་ནས་བསམ་གཏན་གསུམ་པ་ལ། དེ་ལས་ལངས་ནས་འགོག་པའི་སྙོམས་པར་
འཇུག་པ་ལ། དེ་ལས་ལངས་ནས་བསམ་གཏན་བཞི་པ་ལ། དེ་ལས་ལངས་ནས་འགོག་པའི་
སྙོམས་པར་འཇུག་པ་ལ། དེ་ལས་ལངས་ནས་ནམ་མཁའ་མཐའ་ཡས་སྐྱེ་མཆེད་ཀྱི་སྙོམས་
པར་འཇུག་པ་ལ། དེ་ལས་ལངས་ནས་འགོག་པའི་སྙོམས་པར་འཇུག་པ་ལ། དེ་ལས་ལངས་
ནས་རྣམ་ཤེས་མཐའ་ཡས་སྐྱེ་མཆེད་ཀྱི་སྙོམས་པར་འཇུག་པ་ལ། དེ་ལས་ལངས་ནས་འགོག་
- 39 5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼ ༣༩
པའི། དེ་ལས་ལངས་ནས་ཅུང་ཟད་མེད་པའི་སྐྱེ་མཆེད་ཀྱི་སྙོམས་པར་འཇུག་པ་ལ། དེ་ལས་
ལངས་ནས་འགོག་པའི་སྙོམས་པར་འཇུག་པ་ལ། དེ་ལས་ལངས་ནས་འདུ་ཤེས་མེད་འདུ་
ཤེས་མེད་མིན་སྐྱེ་མཆེད་ ཀྱི་ སྙོམས་པར་འཇུག་པ་ལ། དེ་ ལས་ ལངས་ནས་འགོག་པའི་
སྙོམས་པར་འཇུག་པ་ལ། དེ་ལས་ལངས་ནས་མཉམ་པར་མ་བཞག་པའི་སེམས་སུ་བྱེད་དོ།།
ཐོད་རྒལ་ཆེན་པོའི་སྙོམས་འཇུག་དང་འདོད་སེམས་སྤེལ་ནས་འཇུག་པ་སྟེ། མདོ་ལས། དེ་
ནས་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལ་སྙོམས་པར་འཇུག་གོ །དེ་ལས་ལངས་
ནས་མཉམ་པར་མ་བཞག་པའི་སེམས་ལ་གནས་སོ། །དེ་ནས་ཅུང་ཟད་མེད་པའི་སྐྱེ་མཆེད་
ལའོ། །དེ་ནས་མཉམ་པར་མ་བཞག་པའི་སེམས་ལ་གནས་སོ། །དེ་བཞིན་དུ་བསམ་
གཏན་དང་པོ་ལས་ལངས་ནས་མཉམ་པར་མ་བཞག་པའི་སེམས་ལ་གནས་སོ་ཞེས་བྱ་བའི་
བར་དུའོ། ། །
གཉིས་པ་ནི། ས་བརྒྱད་རྣམ་པ་གཉིས་དང་འབྲེལ། །གཅིག་རྒོལ་སོང་ཞིང་
འོངས་ནས་ནི། །རིགས་མི་མཐུན་པར་གསུམ་པར་འགྲོ། །ཐོད་རྒལ་གྱི་ནི་སྙོམས་འཇུག་
ཡིན། །ཞེས་བཤད་པས་ས་བརྒྱད་ནི་བསམ་གཏན་བཞི་དང་། གཟུགས་མེད་བཞིའོ། །རྣམ་
པ་གཉིས་ནི། ཟག་བཅས་ཟག་མེད་གཉིས་སོ། །འབྲེལ་བ་ནི་གོ་རིམ་བཞིན་དུའོ། །གཅིག་
རྒོལ་བ་ནི་རེ་རེ་བོར་ནས་སོ། །སོང་ཞིང་ནི་ལུགས་དང་མཐུན་པར་རོ། །འོངས་ནས་ནི་
ལུགས་དང་མི་མཐུན་པར་རོ། །རིགས་མི་མཐུན་པ་ནི་ཟག་བཅས་ཟག་མེད་སྤེལ་བའོ།།
གསུམ་གར་འགྲོ་བ་ནི་རང་གནས་ནས་རྩིས་པའི་གསུམ་པར་རོ། །བཞི་པར་མི་འགྲོ་སྟེ་ཤིན་
ཏུ་རིང་བའི་ཕྱིར་རོ། །གཉིས་པར་ཡང་མི་འགྲོ་སྟེ་ཤིན་ཏུ་ཉེ་བའི་ཕྱིར་རོ། །སོ་སོར་ཕྱེ་ན་སྦྱོར་
བ་དང་ཐོད་རྒལ་གཉིས། དང་པོ་ནི། ཟག་བཅས་བསམ་གཏན་བཞི་དང༌། གཟུགས་མེད་
བཞི་ལ་རིམ་གྱིས་མཐུན་མི་མཐུན་གཉིས་ཀྱིས་འཇུག་པ་དང༌། སྲིད་རྩེ་དོར་བའི་ཟག་མེད་
- { } 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདུན་ལ་རིམ་གྱིས་ལུགས་དང་མཐུན་མི་མཐུན་གཉིས་ཀྱིས་འཇུག་པ་དང་། རིང་སྦྱོར་རོ།།
དེ་ལ་བྱང་བར་གྱུར་ནས། སྲིད་རྩེ་དོར་བའི་གཟུགས་བདུན་ལ་རེ་རེ་དོར་ནས། ལུགས་དང་
མཐུན་མི་མཐུན་གཉིས་ཀྱིས་འཇུག་པ་དང༌། དེ་ལ་བྱང་བར་བྱས་ནས་ཟག་མེད་བདུན་ལ་རེ་
རེ་དོར་ནས་ལུགས་མཐུན་མི་མཐུན་གཉིས་ཀྱིས་འཇུག་པ་དང༌། དེ་ལ་བྱང་བར་བྱས་ནས་
ཟག་མེད་བདུན་ལ་རེ་རེ་བོར་ནས་ལུགས་དང་མཐུན་མི་མཐུན་གཉིས་ཀྱིས་འཇུག་པ་ནི་ཉེ་
སྦྱར་རོ། །དེ་ལ་བྱང་བར་བྱས་ནས་ཟག་བཅས་བསམ་གཏན་དང་པོ་ནས་ཟག་མེད་གསུམ་
པ་ལ་བཞི་པ་བོར་ནས། བཅས་ནམ་མཁའ་ལ། དེ་ནས་རྣམ་ཤེས་བོར། ཟག་མེད་ཅི་ཡང་
མེད་པ་ལ་ཞུགས། དེ་བཞིན་དུ་ལུགས་དང་མི་མཐུན་པར་སྙོམས་པར་འཇུག་པ་ནི་དངོས་
གཞི་ཐོད་རྒལ་གྱི་སྙོམས་པར་འཇུག་པ་ཞེས་ཟེར་རོ། །
གཉིས་པ་ལ། སྦྱོར་བ་དང༌། དངོས་ཀྱི་གཉིས། དང་པོ་ནི། བསམ་ གཏན་
བཞི་དང༌། གཟུགས་མེད་བཞི་དང་འགོག་པའི་མཚན་ཉིད་ཀྱི་སྙོམས་པར་འཇུག་པ་དགུ་ལ་
སོང་ཞིང་འོངས། ཇི་ལྟར་ན། བསམ་གཏན་དང་པོ་ནས་བཟུང་སྟེ་འགོག་པའི་བར་དུ་སོང་
ནས། དེའི་འོག་ཏུ་འགོག་པ་ནས། དེའི་འོག་ཏུ་འགོག་པ་ནས་བཟུང་སྟེ་བསམ་གཏན་དང་
པོའི་བར་དུ་འོང་སྟེ། དེ་ལྟར་ལུགས་དང་མཐུན་པ་དང་མི་མཐུན་པ་རྣམ་པ་གཉིས་ཀྱིས་སོ།།
གང་འཇུག་ན། བྱང་ཆུབ་སེམས་དཔའ་ལའོ། །དངོས་ཀྱི་ཐོད་རྒལ་གྱི་ཆེད་དུ་མཐར་གནས་
དགུ་ལ་ལུགས་དང་མཐུན་མི་མཐུན་གྱིས་སྙོམས་པར་འཇུག་པའི་ཏིང་ངེ་འཛིན་ཆོས་ཅན།།
སྦྱོར་བ་སེང་གེ་རྣམ་བསྒྱིངས་ཡིན་ཏེ། དངོས་ཀྱི་ཐོད་རྒལ་གྱི་ཏིང་ངེ་འཛིན་གྱིས་ཆེད་དུ་
མཐར་གྱིས་སྙོམས་འཇུག་དགུ་ལ་ལུགས་དང་མཐུན་མི་མཐུན་གཉིས་ཀས་འཇུག་པའི་ཐེག་
ཆེན་གྱི་རྗེས་ལ་མངོན་རྟོགས་ཡིན་པའི་ཕྱིར། གཉིས་པ་ཐོད་རྒལ་འབྲིང་པོའི་ཆེད་དུ་མཐར་
གནས་ཀྱི་སྙོམས་འཇུག་ལ་ལུགས་དང་མཐུན་མི་མཐུན་དུ་འཇུག་པ་ཡིན་ནོ། །ཐོད་རྒལ་
-3 9 ཙུ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
འབྲིང་ པོ་ནི། སྙོམས་ འཇུག་དགུ་ ལ་ སྙོམས་པར་འཇུག་གོ །ཇི་ལྟར་ན་མདོར་བསམ་
གཏན་དང་པོ་ལ་སྙོམས་པར་ཞུགས་ཏེ། དེ་ལས་ལངས་ནས་འགོག་པ་ལའོ། །དེ་བཞིན་དུ་
འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཀྱི་བར་ལས་འགོག་པ་ལ་སྙོམས་པར་ཞུགས་ཏེ།
དེ་ལས་ལངས་ནས་དེ་མ་ཐག་པའི་སྙོམས་པར་འཇུག་པ་སྲིད་རྩེ་ལ་དམིགས་ཏེ། སླར་ཡང་
འདོད་པ་ན་སྤྱོད་པ་རྣམ་པར་ཤེས་པ་མཚམས་ཀྱི་ངོ་བོར་བཞག་ནས་ཐབས་ལ་མཁས་པའི་
སྟོབས་ཀྱིས་ལངས་ཏེ། རྣམ་པར་ཤེས་པ་མཉམ་པར་མ་བཞག་པ་དེ་ལྟ་མངོན་དུ་བྱས་ནས་
དེའི་འོག་ཏུ་འགོག་པ་ལའོ། །དེ་ནས་མཉམ་པར་མ་བཞག་པའོ། །ངག་དོན། ཐོད་རྒལ་ཆུང་
ངུ་སྔོན་དུ་བཏང་བའོ། །ཐོད་རྒལ་ཆེན་པོའི་ཆེད་དུ་སྙོམས་འཇུག་བརྒྱད་དང་འགོག་པ་བརྒྱད་
སྤེལ་ནས་ སྙོམས་པར་འཇུག་ པའི་ ས་བརྒྱད་ པའི་ ཡིད་ཆོས་ཅན། ཐོད་རྒལ་འབྲིང་པོའི་
སྙོམས་འཇུག་ཡིན་ཏེ། ཐོད་རྒལ་ཆེན་པོའི་སྙོམས་འཇུག་གི་ཆེད་དུ་སྙོམས་འཇུག་བརྒྱད་དང་
འགོག་པ་བརྒྱད་པ་སྤེལ་ནས་འཇུག་པའི་ཐེག་ཆེན་གྱི་རྗེས་ལ་མངོན་རྟོགས་ཡིན་པའི་ཕྱིར། །
ཐོད་རྒལ་ཆེན་པོའི་སྙོམས་འཇུག་ནི། སྙོམས་པར་འཇུག་གོ །གང་ལ་ན། མཐར་གནས་ཀྱི་
སྙོམས་འཇུག་ དགུ་ ལའོ། །ཇི་ ལྟར་ན། ཐོད་རྒལ་འབྲིང་པོའི་སྙོམས་འཇུག་དེའི་འོག་ཏུ་
འགོག་པ་གཅིག་པུ་བོར་ནས་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལའོ། །དེ་ནས་
མཉམ་པར་མ་བཞག་པའོ། །དེ་ནས་གཉིས་བོར་བ་སྟེ། རྒལ་ལ། ཅི་ཡང་མེད་པའི་སྐྱེ་མཆེད་
ལའོ། །དེ་ནས་མཉམ་པར་མ་བཞག་པ་ལའོ། །དེ་བཞིན་དུ་བརྒྱད་ཀྱི་བར་དུ་བོར་བ་སྟེ།
རྒལ་ནས་བསམ་ གཏན་དང་པོ་ ལའོ། །དེ་ནས་མཉམ་པར་མ་བཞག་པ་ལའོ། །དེ་ལྟར་
བསམ་གཏན་དང་པོ་ལ་སོགས་པ་བོར་ནས་འགོག་པའི་སྙོམས་པར་འཇུག་པ་ལ་ཐུག་པའི་
བར་དུ་མཉམ་རྗེས་སྤེལ་ནས་མི་འདྲ་བའི་སྒོ་ནས་འགྲོ་བས་མི་འདྲ་བར་འགྲོ་བའི་ཚུལ་གྱིས།
ངག་དོན། ཐོད་རྒལ་འབྲིང་པོ་སྔོན་དུ་བཏང་ནས་སྙོམས་འཇུག་དགུ་དང༌། རྗེས་ཐོབ་སྤེལ་
- 3
4
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་འཇུག་པའི་ས་བརྒྱད་པའི་ཡེ་ཤེས་ཆོས་ཅན། ཐོད་རྒལ་ཆེན་པོའི་སྙོམས་འཇུག་ཡིན་ཏེ།
སྙོམས་འཇུག་དགུ་དང་རྗེས་ཐོབ་སྤེལ་ནས་མཐར་གནས་དགུ་ལ་སྙོམས་པར་འཇུག་པའི་
ཐེག་ཆེན་གྱི་ རྗེས་ལ་མངོན་རྟོགས་ཡིན་པའི་ཕྱིར། ས་བརྒྱད་པའི་ཡེ་ཤེས་ཆོས་ཅན། སྒོམ་
ལམ་རྩེ་སྦྱོར་ཡིན་ཏེ། ཐར་ལམ་སྙོམས་འཇུག་ལ་དབང་བ་ཉིད་ཀྱི་སྙོམས་འཇུག་གི་མཚན་
ཉིད་མངོན་དུ་བྱེད་པའི་ཐེག་ཆེན་གྱི་རྗེས་ལ་མངོན་རྟོགས་ཡིན་པའི་ཕྱིར།
གཉིས་ པ་ ལ་ མཚམས་ སྦྱར། སོ་སོར་བཤད། མཇུག་བསྡུ་བ་དང་གསུམ།
དང་པོ་ནི། ཤེས་བྱ་ཆོས་ཅན། དེ་ལྟར་སྒོམ་པའི་ལམ་བརྗོད་ནས་མི་མཐུན་པའི་ཕྱོགས་རྣམ་
པ་བཞི་བརྗོད་དགོས་ཏེ། སྒོམ་ལམ་རྩེ་སྦྱོར་དེ་ལ་ སྤང་བྱ་སྤོང་བའི་ཆེད་ཡིན་པའི་ཕྱིར།
གཉིས་པ་ལ། འཇུག་པ་གཟུང་ལྡོག །ལྡོག་པ་གཟུང་ལྡོག །རྫས་འཛིན་རྟོག་པ། བཏགས་
འཛིན་རྟོག་པའོ། །དང་པོ་ལ། མཚམས་སྦྱར་བ་དང་། ཚིག་དོན་འགྲེལ་པ་གཉིས། དང་པོ་
ནི༑ ཤེས་བྱ་ཆོས་ཅན། རྟོག་བཞིའི་ནང་ནས་རེ་ཤིག་བཟུང་བར་རྣམ་པར་རྟོག་པ་དང་པོ་
གཟུང་ལྡོག་འཆད་པ་ལ་རྒྱུ་མཚན་ཡོད་དེ། རྟོག་པ་བཞིའི་ནང་ནས་འཇུག་པ་གཟུང་ལྡོག་
རགས་པའི་ཕྱིར། གཉིས་པ་ནི། གཟུང་བའི་རྣམ་པར་རྟོག་པ་དང་སྒོམ་པའི་ལམ་གྱི་སྦྱོར་
བའི་གནས་སྐབས་ཀྱི་ཡུལ་ཅན་གྱི་སྤང་བྱ་ལྷན་སྐྱེས་རྣམ་པ་དགུའོ། །འབྱེད་པའི་རྒྱུ་མཚན།
ཡུལ་དགུ་ ཡོད་པས་སོ། །ཡུལ་དགུ་ པོ་གང་ཡིན་ཞེ་ན། མདོར་བསྡུས་པ་ལ་དགའ་བའི་
སེམས་ཅན་རྗེས་སུ་འཛིན་པས་ཆོས་མདོར་བསྡུས་པ་ཆོས་ཅན། བྱང་སེམས་ཀྱི་འཇུག་ཡིན་
ཏེ༑ བླང་བྱ་ཡིན་པའི་ཕྱིར་རྒྱས་པ་ལ་དགའ་བའི་སེམས་ཅན་རྗེས་སུ་འཛིན་པས་ཆོས་རྒྱས་
པ་དང༌། དོན་དམ་པར། ཇི་སྐད་བཤད་པ་བཞིན་དོན་ལ་ནན་ཏན་མི་བྱེད་པས་སངས་རྒྱས་
ཀྱིས་བཏང་སྟེ་ཡོངས་སུ་མ་བཟུང་ཡང་། སངས་རྒྱས་ཀྱིས་ཡོངས་སུ་བཟུང་བ་དང་། བྱུང་བ་
འགགས་པ་ཉིད་ཀྱིས་དོན་དམ་པར་སྦྱོར་བའི་ལམ་གྱི་ཡོན་ཏན་མེད་ཀྱང་སྦྱོར་ལམ་གྱི་ཡོན་
- 4 【1 [) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཏན་དང༌། ཡང་དག་པར་སྐྱེ་བའི་རྒྱུ་དང་མི་ལྡན་པར་དོན་དམ་པར་མཐོང་བའི་ལམ་གྱི་ཡོན་
ཏན་མེད་ཀྱང༌། མཐོང་ལམ་གྱི་ཡོན་ཏན་དང་མ་འོངས་པ་མེད་པ་ཉིད་ཀྱི་དོན་དམ་པར་
སྒོམ་ལམ་གྱི་ཡོན་ཏན་མེད་ཀྱང༌། སྒོམ་ལམ་གྱི་ཡོན་ཏན་དང༌། ཕྱིན་ཅི་ལོག་ཞི་བ་ཉིད་ལ་
སོགས་པ་མྱ་ངན་ལས་འདས་པར་སྦྱོར་བའི་ལམ་དང་། སྟོང་པ་ཉིད་གསར་དུ་མངོན་པར་
བསྒྲུབ་པ་ཉིད་ཀྱིས་མཐོང་བའི་ལམ་དང༌། རང་བཞིན་མེད་པར་མཐོང་ཟིན་རྒྱུན་དུ་བསྒོམ་
པར་བྱེད་པ་ཉིད་ཀྱིས་སྒོམ་པའི་ལམ་ཆོས་ཅན། བྱང་སེམས་ཀྱི་འཇུག་བྱ་ཡིན་ཏེ། བླང་བྱ་
ཡིན་པའི་ཕྱིར། འདིར་བསྟན་འཇུག་པ་གཟུང་རྟོག་ཆོས་ཅན། ཐེག་ཆེན་གྱི་སྒོམ་ལམ་སྦྱོར་བ་
ཉེར་བསྡོགས་ཀྱིས་གནས་སྐབས་འདིར་སྤང་བར་བྱ་བ་ཡིན་ཏེ་དེར་གཞོམ་བྱ་ཡིན་པའི་ཕྱིར།
གཉིས་པ་ལ། མཚམས་སྦྱར་བ་དང་། ཚིག་དོན་འགྲེལ་བ་གཉིས། དང༌པོ་
ནི༑ ཤེས་བྱ་ཆོས་ཅན། དེ་ལྟར་དང་པོ་བསྟན་ནས། གཟུང་བའི་རྣམ་པར་རྟོག་པ་གཉིས་པ་
འཆད་པའི་རྒྱུ་མཚན་ཡོད་དེ། འཇུག་པ་གཟུང་རྟོག་ལས་ལྡོག་པ་གཟུང་རྟོག་ཕྲ་བའི་ཕྱིར།
གཉིས་པ་ནི། གཟུང་བ་རྣམ་པར་རྟོག་པ་གཉིས་པ་སྒོམ་པའི་ལམ་གྱི་སེམས་དང་སེམས་ལས་
བྱུང་བ་འཇུག་པའི་གནས་སྐབས་ཀྱི་ཡུལ་ཅན་གྱི་སྤང་བྱ་ལྷན་སྐྱེས་རྣམ་པ་དགུའོ། །འབྱེད་
པའི་རྒྱུ་མཚན་ཡུལ་དགུ་ཡོད་པས་སོ། །ཡུལ་དགུ་པོ་གང་ཞེ་ན། ཐེག་ཆེན་དུ་ཡོངས་སུ་འཛིན་
པའི་དགེ་བའི་བཤེས་གཉེན་དང་བྲལ་བས་བྱང་ཆུབ་ཀྱི་སེམས་མི་སྐྱེ་བ་ཆོས་ཅན། བྱང་
སེམས་ཀྱི་ལྡོག་བྱ་ཡིན་ཏེ། དོར་བྱ་ཡིན་པའི་ཕྱིར། འདི་བཞིན་ཀུན་ལ་སྦྱར། སངས་རྒྱས་ལ་
དམིགས་པའི་བསོད་ནམས་ཁྱད་པར་དུ་འཕགས་པ་མེད་པས་བྱང་ཆུབ་ཀྱི་སྙིང་པོ་ཡིད་ལ་མི་
བྱེད་པ་དང་། ཉན་ཐོས་ཀྱི་རིགས་གཞན་ཉིད་ཀྱི་ཕྱིར་དེའི་ཐེག་པ་ཡིད་ལ་བྱེད་པ་དང་། རང་
རྒྱལ་གྱི་རིགས་གཞན་ཉིད་ཀྱི་ཕྱིར་དེའི་ཐེག་པ་མངོན་དུ་བྱེད་པ་དང་། ཤེས་རབ་ཀྱི་ཕ་རོལ་
ཏུ་ཕྱིན་པ་སྒྲུབ་པ་མེད་པས་ཡང་དག་པར་རྫོགས་པའི་བྱང་ཆུབ་ཡིད་ལ་མི་བྱེད་པ་དང་། རང་
- , {] 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་ཡིད་ལ་བྱེད་པས་བདེན་བཞི་ལ་དམིགས་པ་དང་བཅས་པ་ཉིད་ཀྱིས་དམན་ལམ་བསྒོམ་
པ་དང་། སྟོང་ཉིད་ལ་དམིགས་པ་མེད་པ་ཉིད་ཀྱིས་ཐེག་ཆེན་གྱི་ལམ་བསྒོམ་པ་མེད་པ་དང་།
སྟོང་ཉིད་ལ་དམིགས་པ་ཡང་མེད། བདེན་བཞི་ལ་མི་དམིགས་པ་ཡང་མེད་པས་བསྒོམ་པ་
ཡང་མེད། བསྒོམ་པ་མེད་པ་ཡང་མ་ཡིན་པ་དང་། ཁ་ཅིག །རྣམ་མཁྱེན་བདེན་པ་ཐོབ་འདོད་
ཅེས་སྦྱོར་བ་རྨོངས་པ་སྟེ། ཉན་རང་ལ་རྣམ་མཁྱེན་ཐོབ་འདོད་མེད་པའི་ཕྱིར། ཕྱིན་ཅི་ལོག་ཏུ་
མངོན་པར་ཞེན་པས་དོན་ཇི་ལྟ་བ་བཞིན་མ་ཡིན་པ་རྣམས་སོ། །འདིར་བསྟན་ལྡོག་པ་གཟུང་
རྟོག་ཆོས་ཅན། སྒོམ་ལམ་བར་ཆད་མེད་ལམ་གྱི་གནས་སྐབས་དེ་ན་སྤང་བར་བྱ་བ་ཡིན་ཏེ།
དེར་གཞོམ་བྱ་ཡིན་པའི་ཕྱིར། །
གསུམ་པ་ལ། མཚམས་སྦྱར་བ་དང༌། ཚིག་དོན་འགྲེལ་པ་གཉིས་ལས། དང་
པོ་ནི། ཤེས་བྱ་ཆོས་ཅན། དེ་ལྟར་གཉིས་པ་བསྟན་ནས་འཛིན་པའི་རྣམ་པར་རྟོག་པ་དང་པོ་
རྫས་འཛིན་རྟོག་པ་འཆད་པའི་རྒྱུ་མཚན་ཡོད་དེ། ལྡོག་པ་གཟུང་རྟོག་ལས་འཛིན་རྟོག་ཕྲ་
བའི་ཕྱིར། གཉིས་པ་ནི། སྔ་མ་བཞིན་དུ་འཛིན་པ་རྣམ་པར་རྟོག་པ་སྒོམ་པའི་ལམ་གྱི་གནས་
སྐབས་ཀྱི་ཡུལ་ཅན་གྱི་སྤང་བྱ་རྗེས་འཛིན་རྟོག་པ་ལྷན་སྐྱེས་རྣམ་པ་དགུ། འབྱེད་པའི་རྒྱུ་
མཚན་ཡུལ་དགུ་ཡོད་པས་སོ། །ཡུལ་དགུ་པོ་གང་ཞེ་ན། དོན་དམ་པར་རྫས་སུ་ཡོད་པར་མི་
སྐྱེ་བས་སེམས་ཅན་དུ་བཏགས་པ་ལ་སོ་སྐྱེ་འགའ་ཞིག་རྫས་ཡོད་དུ་འཛིན་པ་ཆོས་ཅན།
རྫས་འཛིན་ཅན་གྱི་འཛིན་པ་ཡིན་ཏེ། སོ་སྐྱེའི་འཛིན་པ་ཡིན་པའི་ཕྱིར། འདི་བཞིན་ཀུན་ལ་
སྦྱར། སྣང་བ་ཙམ་དུ་ཟད་པའི་ཕྱིར། ཆོས་སུ་བཏགས་པ་དང༌། ཡུལ་ཐམས་ཅད་དུ་འགྲོ་
བའི་ཕྱིར། རྣམ་པ་ཐམས་ཅད་མཁྱེན་པ་ཉིད་ལ་སོགས་པ་ཆོས་སྟོང་པ་མ་ཡིན་པ་ཉིད་དང་།
རྣམ་པ་ཐམས་ཅད་དུ་མངོན་པར་ཞེན་པ་མ་སྤངས་པས་ཆོས་ལ་ཆགས་པ་དང་། ངོ་བོ་ཉིད་
མེད་པར་རྟོགས་པས་ཆོས་རབ་ཏུ་རྣམ་པར་འབྱེད་པ་དང་ཆེན་པོ་གསུམ་གྱི་ཆེད་དུ་བྱ་བ་མི་
• 0 2 -



...
----
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བྱེད་པས་དམན་པའི་མྱང་འདས་ཀྱི་དངོས་པོའི་ཆེད་དུ་བྱ་བ་བྱེད་པ་དང་། གཟུགས་ལ་སོགས་
པ་ལ་བདེན་པར་མི་དམིགས་པའི་ཕྱིར། ཐེག་པ་གསུམ་གྱི་ངེས་པར་འབྱུང་བ་དང་། གནས་
ཚུལ་ལ་ཡང་དག་པར་རབ་ཏུ་མ་ཞུགས་པ་ཉིད་ཀྱིས་ཡོན་ཏན་མ་དག་པ་དང༌། སྦྱིན་པ་ལ་
སོགས་པ་བདེན་པར་དམིགས་བྱེད་སྒྲུབ་པས་སྤྱོད་པ་རྣམ་པར་འཁྲུག་པ་ལ། སོ་སྐྱེ་འགའ་
ཞིག་གིས་རྫས་ཡོད་དུ་འཛིན་ཞེས་སོགས་འདྲ། །
བམ་པོ་ལྔ་པ། བཞི་པ་ལ་མཚམས་སྦྱར། མདོར་བསྟན། རྒྱས་པར་བཤད་པ་
གསུམ། དང་པོ་ནི། ཤེས་བྱ་ཆོས་ཅན། དེ་ལྟར་དང་པོ་བསྟན་པས་འཛིན་པ་རྣམ་པར་རྟོག་པ་
གཉིས་པ་འཆད་པ་ལ་རྒྱུ་མཚན་ཡོད་དེ། རྫས་འཛིན་རྟོག་པ་ལས་བཏགས་འཛིན་རྟོག་པ་
ཕྲ་བའི་ཕྱིར། འཛིན་པ་རྣམ་པར་རྟོག་པ་གཉིས་པ་སྒོམ་པའི་ལམ་གྱི་བར་ཆད་མེད་ལམ་དང་
སྤང་གཉེན་དུ་འབྲེལ་བ་རྣམ་པ་དགུའོ། །འདིའི་ཡུལ་ནི་སེམས་ཅན་དུ་བཏགས་པ་དང་དེར་
བཞག་པའི་རྒྱུ་སྣང་བ་ཙམ་མོ། །ཡུལ་ཅན་འདིར་བསྟན་རྟོག་པའི་མཚན་ཉིད་འཕགས་པའི་
འཛིན་པ་ལ་དམིགས་ནས་བཏགས་འཛིན་ཅན་གྱི་འཛིན་པར་བདེན་པར་ཞེན་པ་ལྷན་སྐྱེས་
སོ༑ ༑མདོ་སྡེ། རབ་འབྱོར་འདི་ལྟར་བྱང་ཆུབ་སེམས་དཔའ་སེམས་དཔའ་ཆེན་པོས་ཆོས་
རྣམས་ཀྱི་ཆོས་ཉིད་ཁོང་དུ་ཆུད་པར་བྱས་ཤིང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱད་པར་
བྱའོ། །ཆོས་རྣམས་ཀྱི་ཆོས་ཉིད་དེ་ནི་རྣམ་པར་དཀྲུག་པར་མི་བྱ་སྟེ་ཞེས་སོགས་ཀྱི་ཤུགས་ལ་
བསྟན་ནོ། །ངག་དོན། བྱང་སེམས་མཐོང་ལམ་པས་ཕུང་པོར་བཏགས་པ་ལ་འཛིན་པ་ལ་
དམིགས་ནས། བཏགས་འཛིན་ཅན་གྱི་འཛིན་པར་བདེན་ཞེན་གྱི་བློ་ལྷན་སྐྱེས་ཆོས་ཅན།
སྒོམ་སྤངས་སུ་གྱུར་པའི་བཏགས་འཛིན་རྟོག་པ་ཡིན་ཏེ། འཕགས་པའི་འཛིན་པ་ལ་བཏགས་
འཛིན་ཅན་གྱི་འཛིན་པར་བདེན་ཞེན་ལྷན་སྐྱེས་ཡིན་པའི་ཕྱིར། འདིར་བསྟན་བཏགས་འཛིན་
རྟོག་པ་ཆོས་ཅན། སྒོམ་ལམ་རྩེ་སྦྱོར་གྱི་མི་མཐུན་ཕྱོགས་ཡིན་ཏེ། དེས་ཡང་དག་པར་སྤང་
- 4 (] 3 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་བྱ་བ་ཡིན་པའི་ཕྱིར། །
གསུམ་པ་ལ། མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་
ནི༑ ཇི་ལྟར་རྣམ་པ་དགུ་ཡིན་ཞེ་ན། བར་སྐབས་ཀྱི་ཚིགས་སུ་བཅད་པ་རྣམ་པ་གཉིས་ཀྱིས་
གསུང་པ་འཆད་དོ། །གཉིས་པ་ནི། སྔ་མ་བཞིན་དུ་འཛིན་པའི་རྣམ་པར་རྟོག་པ་ཐ་མ་སྒོམ་
པའི་ལམ་གྱི་སེམས་དང་སེམས་ལས་བྱུང་བའི་འཇུག་པའི་གནས་སྐབས་ཀྱི་ཡུལ་ཅན་གྱི་སྤང་
བྱ་རྣམ་པ་དགུར་བཞེད་པ་ཡིན་ནོ། །འབྱེད་པའི་རྒྱུ་མཚན་ཡུལ་དགུར་ཡོད་པས་སོ། །ཡུལ་
དགུ་པོ་གང་ཞེ་ན། རྣམ་པ་ཐམས་ཅད་ཡོངས་སུ་མི་ཤེས་པས་རྣམ་པ་ཐམས་ཅད་མཁྱེན་པ་
ཉིད་ཀྱི་སྒྲིབ་པ་ལ་ཀུན་ཏུ་རྨོངས་པ་ལ་འཕགས་པ་འགའ་ཞིག་གིས་བཏགས་པ་ཙམ་དུ་འཛིན་
ཞེས་ཀུན་ལ་སྦྱར། ལམ་ཐམས་ཅད་ཡོངས་སུ་མ་ཤེས་པས། ལམ་ཤེས་པ་ཉིད་ཀྱི་སྒྲིབ་པ་ལ་
ཀུན་ཏུ་རྨོངས་པ་དང༌། གཞི་ཐམས་ཅད་ཡོངས་སུ་མ་ཤེས་པས་ཐམས་ཅད་ཤེས་པ་ཉིད་ཀྱི་
སྒྲིབ་པ་ལ་ཀུན་ཏུ་རྨོངས་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་མ་ཤེས་པས།
ཐམས་ཅད་ཞི་བའི་ལམ་ལ་ཀུན་ཏུ་རྨོངས་པ་དང་། གཟུགས་ལ་སོགས་པ་ཤེས་བྱ་དང༌། དེ་
བཞིན་ཉིད་དག་ཡོངས་སུ་མ་ཤེས་པས། དེ་བཞིན་ཉིད་ལ་སོགས་པ་དང་མཚུངས་པར་ལྡན་
པ་དང་མི་ལྡན་པ་ལ་ཀུན་ཏུ་རྨོངས་པ་དང༌། བདུད་ལ་སོགས་པ་རང་གི་ངོ་བོ་ཡོངས་སུ་མ་
ཤེས་པས་མཉམ་པ་ཉིད་ལ་ཀུན་ཏུ་རྨོངས་པ་དང༌། དོན་ལ་སྒྲ་ཇི་བཞིན་དུ་འཛིན་པ་ཉིད་ཀྱིས་
སྡུག་བསྔལ་ལ་སོགས་པ་བདེན་པ་ལ་ཀུན་ཏུ་རྨོངས་པ་དང་། འདོད་ཆགས་ལ་སོགས་པ་ངོ་
བོ་ཉིད་ཡོངས་སུ་མ་ཤེས་པས་ཉོན་མོངས་པའི་རང་བཞིན་ལ་ཀུན་ཏུ་རྨོངས་པ་དང་། གཟུང་
བ་དང་འཛིན་པའི་མཚན་ཉིད་ཡོངས་སུ་མ་ཤེས་པས་གཉིས་སུ་མེད་པ་ལ་ཀུན་ཏུ་རྨོངས་པ་
ལ་འཕགས་པ་འགའ་ཞིག་གིས་བཏགས་པ་ཙམ་དུ་འཛིན་པའོ། །གསུམ་པ་ནི། སྒོམ་པའི་
ལམ་གྱི་མི་མཐུན་པའི་ཕྱོགས་དེ་དག་སྤང་བ་ཉིད་དུ་གཉེན་པོ་རྣམ་པ་བཞི་ཡང་སྤང་བྱ་དེའི་
-1 ] 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
དབྱེ་བས་ཐ་དད་ཅེས་བྱ་བར་ཁོང་དུ་ཆུད་པར་བྱའོ། །ངག་དོན། སྒོམ་ལམ་རྩེ་སྦྱོར་གྱི་བར་
ཆད་མེད་ལམ་དང་སྦྱོར་བ་ཉེར་བསྡོགས་བཞི་ཆོས་ཅན། རེ་རེ་ལ་དགུ་དགུར་འབྱེད་པའི་རྒྱུ་
མཚན་ཡོད་དེ། ཁྱོད་ཀྱི་སྤང་བྱ་རྟོག་པ་བཞི་པོ་རེ་རེ་ལ་དགུ་དགུར་དབྱེར་ཡོད་པའི་ཕྱིར།
གསུམ་པ་བརྟེན་པ་ཡོན་ཏན་འབྱུང་ཚུལ་བཤད་པ་ལ་མཚམས་སྦྱར་བ་དང་།
ཚིག་དོན་འགྲེལ་པ་གཉིས། དང་པོ་ནི། བྱང་ཆུབ་སེམས་དཔའ་སྒོམ་པའི་ལམ་ཐ་མལ་
གནས་པ་ཆོས་ཅན། ཡོན་ཏན་ཕུན་སུམ་ཚོགས་པ་ཐམས་ཅད་རྟེན། སྔ་མ་བཞིན་དུ་རྣམ་པར་
རྟོག་པ་བརྒྱ་རྩ་བརྒྱད་སྤངས་པ་དང་དུས་མཉམ་པ་ཁོ་ནར་དེ་དག་གིས་བསྡུས་པའི་ཉོན་
མོངས་པ་བརྒྱ་རྩ་བརྒྱད་སྤངས་པའི་ཕྱིར་ཞེས་བྱ་བ་བར་སྐབས་ཀྱི་ཚིགས་སུ་བཅད་པ་དག་
གིས་གསུངས་པ། གཉིས་པ་ནི། བརྟེན་པར་བྱེད་དོ། །གང་ལ་ན་བྱང་ཆུབ་སེམས་དཔའ་
སྒོམ་པའི་ལམ་ལ་གནས་པ་ངན་འགྲོ་ལས་སྐྱོབ་པའི་ལོ་མ་དང་། བདེ་འགྲོའི་མེ་ཏོག་དང༌།
རྣམ་གྲོལ་གྱི་འབྲས་བུ་རབ་ཀྱི་མི་མཐུན་པ་ཐོབ་པ་དེ་དག་གིས་མཛེས་པར་གྱུར་པ་ལའོ། །ཇི་
ལྟར་ན། རྒྱ་མཚོ་ཆེན་པོ་ལ་ཆུ་བོ་གངྒཱ་དང༌། སི་ཏ་དང༌། པཀྵ་དང༌། སིམ་དག་འབབ་པ་
བཞིན་དུ་རྣམ་པ་ཐམས་ཅད་དུ་མངོན་དུ་འོང་བའི་རྣམ་པས་སོ། །གང་ན། རྣམ་པ་ཐམས་ཅད་
དུ་འགྲོ་བའི་བདེ་བ་བསྐྱེད་པར་མཁས་པའི་ཡོན་ཏན་ཕུན་སུམ་ཚོགས་པ་ཐེག་པ་གསུམ་གྱིས་
བསྡུས་པ་ཐམས་ཅད་དོ། །རྒྱུ་མཚན། སྒོམ་པའི་ལམ་ལ་གོམས་པས་རྣམ་པར་རྟོག་པའི་
རིགས་བཞི་པོ་འཚེ་བར་བྱེད་པ་ཉིད་ཀྱིས་ཡམས་ཀྱི་ནད་དུ་གྱུར་པ་འདི་རྣམས་ཟད་ནས་
གེགས་བྱེད་པ་མེད་ཅིང་སྙིང་རྗེའི་གཞན་དབང་དུ་གྱུར་པའོ། །དཔེར་ན་ནད་དང་བྲལ་ནས་
དགའ་བས་ དབུགས་འབྱིན་པ་ཐོབ་ པ་བཞིན་དུའོ། །མཚན་ཉིད་ རབ་འབྱོར་འདི་ལྟ་སྟེ།
དཔེར་ན། སྐྱེས་བུ་ལ་ལ་ ཞིག་ ལྗང་བུ་བསྐྱེད་པར་འདོད་ན། དེས་ལྗང་བུ་དེའི་རྩ་བ་མ་
དམིགས། ཡལ་ག་དང་། སྡོང་བུ་དང༌། ལོ་མ་དང༌། མེ་ཏོག་དང༌། འབྲས་བུ་མ་དམིགས་
- 1 []
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་ལྗང་བུ་དེའི་སྡོང་བུ་བསྐྱེད་དོ། །དུས་དུས་སུ་ཆུ་བྲན་ཞིང་སྡོང་བུ་དེ་རིམ་གྱིས་ཡལ་ག་
དང༌། ལོ་མ་དང༌། མེ་ཏོག་དང༌། འབྲས་བུ་ཕུན་སུམ་ཚོགས་པར་འགྱུར་བ་དང༌། ཞེས་
སོགས་སོ། །ངག་དོན། སྒོམ་ལམ་ཐ་མ་ལ་གནས་པའི་བྱང་སེམས་ཆོས་ཅན། ཡོན་ཏན་ཕུན་
སུམ་ཚོགས་པ་བརྟེན་ཏེ། སྒོམ་སྤང་རྟོགས་པ་སྤངས་ཤིང་སྙིང་རྗེའི་གཞན་དབང་དུ་གྱུར་པའི་
ཕྱིར། །
བཞི་པ་བར་ཆད་མེད་པའི་རྩེ་སྦྱོར་བསྟན་པ་ལ། ཏིང་ངེ་འཛིན་གྱི་ངོ་བོ་བཤད།
སྐྱེ་མཆེད་རྒྱུའི་ཁྱད་པར་བཤད་པ་གཉིས་ལས། དང་པོ་མཚམས་སྦྱར་བ་དང༌། ཚིག་དོན་
འགྲེལ་པ་གཉིས། དང་པོ་ནི། ཤེས་བྱ་ཆོས་ཅན། སྒོམ་ལམ་རྩེ་སྦྱོར་བཤད་ནས་བར་ཆད་
མེད་པའི་རྩེ་སྦྱོར་བཤད་དེ། སྒོམ་པའི་ལམ་གྱི་རྗེས་ལ་བར་ཆད་མེད་པའི་རྩེ་སྦྱོར་འབྱུང་བ་
ཡིན་པའི་ཕྱིར། སངས་རྒྱས་ཉིད་ཐོབ་པའི་བར་ཆད་མེད་པའི་ཏིང་ངེ་འཛིན་གང་ཡིན་པ་དེ་ནི་
འདིར་བར་ཆད་མེད་པའི་ཏིང་ངེ་འཛིན་ཞེས་བྱའོ། །བསོད་ནམས་མང་བ་ཉིད་ཀྱི་རྣམ་པ་
ཐམས་ཅད་མཁྱེན་པ་ཉིད་གང་ཡིན་པ་དེ་ཆོས་ཅན། སངས་རྒྱས་ཉིད་ཡིན་ཏེ། དོན་གཉིས་
མཐར་ཐུག་པའི་ཡེ་ཤེས་ཡིན་པའི་ཕྱིར། རྣམ་མཁྱེན་ཆོས་ཅན། བསོད་ནམས་མང་པོ་དང་
ལྡན་ཏེ། འགའ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སེམས་ཅན་
རྣམས་ཉན་ཐོས་དང༌། རང་སངས་རྒྱས་དང༌། བྱང་ཆུབ་སེམས་དཔའི་སྐྱོན་མེད་པ་ལ་བཀོད་
ནས་བསོད་ནམས་བསྐྱེད་པ་གང་ཡིན་པ་དེ་དཔེར་མཛད་ནས་དེ་བས་ཁྱད་པར་དུ་འཕགས་
པའི་བསོད་ནམས་དང་ལྡན་པའི་ ཕྱིར། མདོ་ནི། བྱང་ཆུབ་སེམས་དཔའ་སེམས་དང་པོ་
བསྐྱེད་པ་དང་ལྡན་པ། སེམས་ཅན་ཐམས་ཅད་ཀྱི་དོན་དུ་བླ་མེད་བྱང་ཆུབ་ཏུ་མངོན་པར་
རྫོགས་པར་འཚང་རྒྱ་བར་འཚལ་བ་དེའི་བསོད་ནམས་ཅི་ཙམ་ཞིག་ཏུ་འཕེལ་བར་འགྱུར་
བཀའ་སྩལ་པ། རབ་འབྱོར་འདི་ལྟ་སྟེ། སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་
- 4
]
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཀྱི་སེམས་ཅན་ཇི་སྙེད་པ་དེ་དག་ཐམས་ཅད། ཉན་ཐོས་དང་རང་སངས་རྒྱས་ཀྱི་ས་ལ་གནས་
པར་གྱུར་ན། སེམས་ཅན་དེ་དག་གིས་བསོད་ནམས་མང་དུ་འཕེལ་ལམ། གསོལ་པ། བཅོམ་
ལྡན་འདས་མང་ངོ༌། །བདེ་བར་གཤེགས་པ་མང་ངོ༌། །བཀའ་སྩལ་པ་རབ་འབྱོར་སྟོང་གསུམ་
གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སེམས་ཅན་ཐམས་ཅད་ཉན་ཐོས་དང༌། རང་
སངས་རྒྱས་ཀྱི་ཐེག་པ་བར་གྱུར་པའི་བསོད་ནམས་དང༌། བྱང་ཆུབ་སེམས་དཔའ་ཆེན་པོ་
སེམས་དང་པོ་བསྐྱེད་པ་དང་ལྡན་པའི་བསོད་ནམས་ཀྱི་ཚོགས་དེ་ལ་ནི། སྟོང་གསུམ་གྱི་སྟོང་
ཆེན་པོའི་འཇིག་རྟེན་གྱི་ཁམས་ཀྱི་སེམས་ཅན་ཐམས་ཅད་ཉན་ཐོས་དང་། རང་སངས་རྒྱས་
ཀྱི་ཐེག་པ་བར་གྱུར་པ་དེ་དག་གིས་བསོད་ནམས་དེས་བརྒྱའི་ཆར་ཡང་ཉེ་བར་མི་འགྲོ། དེ་
བཞིན་དུ་སྟོང་དང་། བརྒྱ་ཕྲག་སྟོང་དང་། བྱེ་བ་དང༌། བྱེ་བ་བརྒྱ་དང༌། བྱེ་བ་ཕྲག་བརྒྱ་སྟོང་
དང༌། བྱེ་བ་ཕྲག་ཁྲིག་བརྒྱ་ཕྲག་སྟོང་གི་ཆར་ཉེ་བར་མི་འགྲོའོ། །གྲངས་དང༌། ཆ་དང༌།
བགྲང་བ་དང༌། དཔེར་ཡང་། རྒྱུར་ཡང་མི་བཟོད་དོ། །དེ་ཅིའི་ཕྱིར་ཞེ་ན། བྱང་ཆུབ་སེམས་
དཔའ་ལས་བྱུང་བ་ནི་གང་ཟག་ཉན་ཐོས་དང་རང་རྒྱལ་གྱི་ཐེག་པ་བ་རྣམས་ཏེ། ཉན་ཐོས་
དང་རང་སངས་རྒྱས་ལས་བྱུང་བ་ནི་བྱང་ཆུབ་སེམས་དཔའ་རྣམས་མིན་ནོ། །ཞེས་སོགས་སོ།།
ངག་དོན། ས་བཅུ་རྒྱུན་མཐའི་ཡེ་ཤེས་ཆོས་ཅན། བར་ཆད་མེད་པའི་རྩེ་སྦྱོར་ཡིན་ཏེ། རྣམ་
མཁྱེན་ཆོས་གནས་ཀྱི་བར་མ་ཆད་པར་སྐྱེད་བྱེད་ཀྱི་ཆོས་ཡིན་པའི་ཕྱིར། །
གཉིས་པ་ལ། སྤྱི་གཞུང་གཉིས་ལས། དང་པོ་ནི། སློབ་དཔོན་གྱི་བར་ཆད་
མེད་པའི་རྩེ་སྦྱོར་གྱི་རྐྱེན་གསུམ་དངོས་སུ་བསྟན་པར་བཞེད་ལ། མདོ་ཤུགས་བསྟན་ཡིན་ནོ།།
མདོ་དང་ཉིར་ཁྲི་སྣང་བ་ལས་རྣམ་མཁྱེན་གྱི་དམིགས་རྣམ་དངོས་སུ་བཤད་དོ། །འདིའི་ཞེས་
པའི་ ཉག་གསུམ་ག་མཚམས་ ལ་ ཡང་ ཉིར་སྣང་ ལྟར་ན། དེ་ནི་རྣམ་པ་ཀུན་མཁྱེན་ཉིད།།
འདིའི་དམིགས་པ་དངོས་མེད་དེ། །ཞེས་སྦྲེལ་ཞིང་། འགྲེལ་ཆུང་ལྟར་ན། བར་ཆད་མེད་པའི་
-4
]
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏིང་ངེ་འཛིན་ནི། འདིའི་དམིགས་པ་དངོས་མེད་དེ། །ཞེས་སྦྲེལ་ལོ། །འདི་གཉིས་མི་འགལ་
ཏེ༑ འགྲེལ་ཆུང་དུ་རྣམ་མཁྱེན་གྱི་དངོས་རྒྱུ་བར་ཆད་མེད་པའི་རྩེ་སྦྱོར་གྱི་རྐྱེན་གསུམ་དངོས་
སུ་བསྟན་པའི་ཤུགས་ལ་འབྲས་བུ་རྣམ་མཁྱེན་གྱི་རྐྱེན་གསུམ་བསྟན་པའི་ཕྱིར། མདོ་དང་ཉི་
སྣང་དུ་འབྲས་བུ་རྣམ་མཁྱེན་གྱི་རྐྱེན་གསུམ་དངོས་སུ་བསྟན་པའི་ཤུགས་ཀྱིས་བར་ཆད་མེད་
པའི་རྩེ་སྦྱོར་གྱི་རྐྱེན་གསུམ་བསྟན་ཅིང་། མདོ་ནི། བཅོམ་ལྡན་འདས་རྣམ་པ་ཐམས་ཅད་
མཁྱེན་པ་ཉིད་ཀྱི་དངོས་པོ་ཇི་ལྟ་བུ་ཞིག་མཆིས། དབང་བསྒྱུར་བ་ཇི་ལྟ་བུ་ཞིག་མཆིས། རྣམ་
པ་ཇི་ལྟ་བུ་ཞིག་མཆིས། མཚན་ཉིད་ཇི་ལྟ་བུ་ཞིག་མཆིས། བཀའ་སྩལ་པ། རབ་འབྱོར་རྣམ་
པ་ཐམས་ཅད་མཁྱེན་པ་ཉིད་ཅེས་བྱ་བ་ནི། དངོས་པོ་མེད་པ། མཚན་ཉིད་མེད་པ། མཚན་མ་
མེད་པ། བྱེད་པ་མེད་པ། སྐྱེ་བ་མེད་པ། འབྱུང་བ་མེད་པ་སྟེ། རབ་འབྱོར་གང་ཡང་འདི་སྐད་
དུ༑ རྣམ་པ་ཐམས་ཅད་མཁྱེན་པ་ཉིད་ཀྱི་དམིགས་པ་ནི་ཇི་ལྟ་བུ། དབང་བསྒྱུར་བ་ནི་ཇི་ལྟ་
བུ་༣ མཚན་ཉིད་ནི་ཇི་ལྟ་བུ། ཞེས་ཟེར་བ་ནི། རབ་འབྱོར་རྣམ་པ་ཐམས་ཅད་མཁྱེན་པ་ཉིད་
ཀྱི་དམིགས་པ་ནི་དངོས་པོ་མེད་པ། བདག་པོ་ནི་དྲན་པ། རྣམ་པ་ནི་ཞི་བ། མཚན་ཉིད་ནི་
མཚན་ཉིད་མེད་པ་ཡིན་ཏེ། རབ་འབྱོར་འདི་ནི་རྣམ་པ་ཐམས་ཅད་མཁྱེན་པ་ཉིད་ཀྱི་དམིགས་
པའོ། །འདི་ནི་དབང་བསྒྱུར་བའོ། །འདི་ནི་རྣམ་པའོ། །འདི་ནི་མཚན་ཉིད་ཞེས་སོགས་སོ། །
གཉིས་པ་ལ། དངོས་དང་། རྒལ་ལན་གཉིས། དང་པོ་ལ། མཚམས་སྦྱར་བ་
དང༌། ཚིག་དོན་འགྲེལ་པ་གཉིས། དང་པོ་ནི། འདིའི་དམིགས་པ་དངོས་མེད་དེ། །ཞེས་
སོགས་བར་སྐབས་ཀྱི་ཚིགས་སུ་བཅད་པ་དམིགས་པ་ལ་སོགས་པ་ཆོས་ཅན། དགོས་པ་
ཡོད་དེ། བར་ཆད་མེད་ལམ་གྱི་རྩེ་སྦྱོར་དེའི་དམིགས་པ་ལ་སོགས་ཇི་ལྟ་བུ་ཞིག་ཡིན་ཞེ་ན།
དེའི་ལན་བསྟན་པའི་ཆེད་ཡིན་པའི་ཕྱིར། གཉིས་པ་ནི། བར་ཆད་མེད་པའི་ཏིང་ངེ་འཛིན་
འདིའི་དམིགས་པའི་རྐྱེན་ཆོས་ཐམས་ཅད་བདེན་པའི་དངོས་པོ་མེད་པར་དམིགས་པ་ཡིན་ཏེ།
- 4 (0
8 བ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བདག་པོའི་རྐྱེན་དྲན་པར་གྱུར་པ་ཐེག་ཆེན་སེམས་བསྐྱེད་ཡིན་ཏེ། རྣམ་པ་ནི་དབྱིངས་རང་
བཞིན་གྱིས་རྣམ་པར་དག་པ་ལ་སྤང་བྱ་གློ་བུར་གྱི་དྲི་མ་ཞི་བར་རྟོགས་པའི་རྒྱུན་མཐའི་ཡེ་
ཤེས་ཡིན་ནོ། །ངག་དོན། སྒྱུ་མ་ལྟ་བུའི་ཆོས་ཐམས་ཅད་ཆོས་ཅན། བར་ཆད་མེད་པའི་རྩེ་
སྦྱོར་གྱི་དམིགས་པ་ཡིན་ཏེ། བར་ཆད་མེད་པའི་རྩེ་སྦྱོར་གྱི་སྒྲོ་འདོགས་བཅད་པའི་གཞི་ཡིན་
པའི་ཕྱིར། ས་བཅུ་རྒྱུན་མཐའི་སྦྱོར་བས་བསྡུས་པའི་ཐེག་ཆེན་སེམས་བསྐྱེད་ཆོས་ཅན། བར་
ཆད་མེད་པའི་ རྩེ་ སྦྱོར་ གྱི་བདག་རྐྱེན་ཡིན་ཏེ། དེ་ རང་དབང་དུ་སྐྱེད་པའི་བྱེད་རྒྱུ་ཡིན་
པའི་ཕྱིར། བར་ཆད་མེད་པའི་རྩེ་སྦྱོར་ཆོས་ཅན། རང་བཞིན་ཞི་བའི་རྣམ་པ་ཅན་ཡིན་ཏེ།
བདེན་མེད་མངོན་སུམ་དུ་རྟོགས་པའི་ཡེ་ཤེས་ཡིན་པའི་ཕྱིར། །
གཉིས་པ་ལ། སྤྱི་གཞུང་གཉིས། དང་པོ་ལ། བསལ་བྱ། སེལ་བྱེད། ཇི་ལྟར་
སེལ་བའི་ ཡུལ་དང་གསུམ། དང་པོ་ལ། ལོག་སྒྲུབ་དང༌། ལོག་པར་བསྒྲུབ་པའི་ཀླན་ཀ་
གཉིས་ལས། དང་པོ་ནི། བདེན་ པ་ གང་རུང་རེ་རྒྱུ་མཚན་དུ་བྱས་ནས་ གཅིག་ཤོས་སུན་
འབྱིན་པའི་རྣམ་པ་ཅན་གྱི་སྒྲོ་འདོགས་ཡིན་ལ། འདི་ལ་བཅུ་དྲུག་བཤད་དོ། །གཉིས་པ་ནི་
བདེན་པ་གང་རུང་རེ་རྒྱུ་མཚན་དུ་བྱས་ནས་སུན་འབྱིན་པའི་སུན་འབྱིན་ལྟར་སྣང་ངོ༌། །དབྱེ་
ན༑ དོན་དམ་ སྒོ་ཅན་ གྱི་ཀླན་ཀ་དང་། ཀུན་རྫོབ་སྒོ་ཅན་གྱི་ཀླན་ཀ་གཉིས། འདི་ལ་ཁ་
ཅིག་གསུམ་སྟེ། དོན་དམ་རྒྱུ་མཚན་དུ་བྱས་ནས་གཅིག་ཤོས་སུན་འབྱིན་པའི་ཀླན་ཀ་ནི།
དོན་དམ་སྒོ་ཅན་གྱི་ཀླན་ཀའི་མཚན་ཉིད་ཞེས་ཟེར་ན། འོ་ན་དབུ་མ་ལ་དངོས་སྨྲ་བ་འགའ་
ཞིག་གིས་དོན་དམ་པར་ཡུམ་བསྒོམ་པ་མེད་པར་ཐལ། དོན་དམ་པར་བསྒོམ་བྱ་རང་སྤྱིའི་
མཚན་ཉིད་མེད་པའི་ཕྱིར་ཞེས་པའི་ཀླན་ཀ་དེ་དོན་དམ་རྒྱུ་མཚན་དུ་བྱས་པའི་ཀླན་ཀར་ཐལ།
དོན་དམ་སྒོ་ཅན་གྱི་ཀླན་ཀ་ཡིན་པའི་ཕྱིར། འདོད་ན། དོན་དམ་གྱི་གཅིག་ཤོས་སུ་དོན་དམ་
འཛིན་པའི་རིགས་པར་ཐལ། འདོད་པ་དེའི་ཕྱིར། དེ་བཞིན་དུ་ཀུན་རྫོབ་རྒྱུ་མཚན་དུ་བྱས་
- 4
] 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་གཅིག་ཤོས་སུན་འབྱིན་པ་ཀུན་རྫོབ་སྒོ་ཅན་གྱི་ཀླན་ཀའི་མཚན་ཉིད་དུ་འཇོག་པ་ཡང་མི་
འཐད་དེ། དབུ་མ་པ་འགའ་ཞིག་གིས། བྱང་སེམས་ཀྱི་ཉན་རང་གི་ལམ་བསྒོམ་པ་མི་འཐད་
པར་ཐལ། ལམ་བསྒོམ་པའི་འབྲས་བུ་རྒྱུན་ཞུགས་སོགས་མངོན་དུ་མི་བྱེད་པའི་ཕྱིར། ཞེས་
པ་དེ་ཀུན་རྫོབ་སྒོ་ཅན་གྱི་ཀླན་ཀ་ཡིན་ཀྱང༌། ཀུན་རྫོབ་རྒྱུ་མཚན་དུ་བྱས་ནས་གཅིག་ཤོས་
སུན་འབྱིན་པའི་ཀླན་ཀ་མིན་པའི་ཕྱིར་ཏེ། ཀུན་རྫོབ་རྒྱུ་མཚན་དུ་བྱས་ནས་ཀུན་རྫོབ་སུན་
འབྱིན་པའི་ཀླན་ཀ་ཡིན་པའི་ཕྱིར། ཁོ་ན་རེ། ཀུན་རྫོབ་ཀྱི་གཅིག་ཤོས་ཀུན་རྫོབ་བཟུང་ངོ་
ཞེས་ཟེར་ན། ཀུན་རྫོབ་ཆོས་ཅན། ཁྱོད་ཁོ་རང་གི་གཅིག་ཤོས་མ་ཡིན་པར་ཐལ། ཁྱོད་ཁོ་
རང་དང་གཞན་མིན་པའི་ཕྱིར་ཏེ། གཞི་གྲུབ་པའི་ཕྱིར། རང་ལུགས་ལ། ལོག་པར་སྒྲུབ་པའི་
དོན་དམ་སྒོ་ཅན་གྱི་ཀླན་ཀའི་མཚན་ཉིད་དོན་དམ་རྒྱུ་མཚན་དུ་བྱས་ནས་སུན་འབྱིན་བརྗོད་
པའི་སུན་འབྱིན་ལྟར་སྣང་། ཁོ་ན་རེ། དོན་དམ་པར་ཡུམ་བསྒོམ་པ་མི་འཐད་པར་ཐལ། དོན་
དམ་པར་བསྒོམ་བྱ་རང་སྤྱིའི་མཚན་ཉིད་མེད་པའི་ཕྱིར། ཞེས་པའི་ཀླན་ཀ་དེ་སུན་འབྱིན་ལྟར་
སྣང་དུ་ཐལ། ལོག་པར་བསྒྲུབ་པའི་དོན་དམ་སྒོ་ཅན་གྱི་ཀླན་ཀ་ཡིན་པའི་ཕྱིར། འདོད་མི་
ནུས་ཏེ། ཐལ་འགྱུར་ཡང་དག་ཡིན་པའི་ཕྱིར་ཏེ། རྟགས་ཁྱབ་ཚད་མས་གྲུབ་པའི་ཐལ་
འགྱུར་ཡིན་པའི་ཕྱིར་ཞེ་ན། ཐལ་འགྱུར་དེ་དབུ་མ་པའི་ངོར་འཕེན་ན་སུན་འབྱིན་ལྟར་སྣང་
ཡིན་ཏེ། དབུ་ མ་ པས་འདོད་ལན་དོན་མཐུན་དུ་ཐེབས་པའི་ཕྱིར། ཁྱབ་པ་ཡོད་དེ། ཐལ་
འགྱུར་ཡང་དག་ཡིན་ན་དམ་བཅའ་ལ་ཚད་མའམ་ ཁས་ བླངས་ གང་རུང་གི་བསལ་བ་
ཞུགས་དགོས་པའི་ཕྱིར། དོན་དམ་པར་ཡུམ་བསྒོམ་པར་འཐད་པར་འདོད་པའི་གང་ཟག་
འགའ་ཞིག་ལ་འཕེན་ན་ཐལ་འགྱུར་ཡང་དག་ཏུ་འགྱུར་བས། ལོག་པར་སྒྲུབ་པའི་དོན་དམ་
པའི་སྒོ་ཅན་གྱི་ཀླན་ཀ་ཡིན་པ་གཏན་ཚིགས་མ་གྲུབ་བོ། །གཞན་ཡང་སངས་རྒྱས་པའི་ངོར་
སྒྲ་ཆོས་ཅན། མི་རྟག་པར་ཐལ། བྱས་པ་ཡིན་པའི་ཕྱིར། ཞེས་པའི་ཐལ་འགྱུར་ཡང་ཐལ་
- ཤུ 10 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
འགྱུར་ཡང་དག་ཏུ་ཐལ། རྟགས་ཁྱབ་ཚད་མས་གྲུབ་པའི་ཐལ་འགྱུར་ཡིན་པའི་ཕྱིར། ཁྱབ་
པ་ཁས་བླངས། འདོད་མི་ནུས་ཏེ། དམ་བཅའ་ལ་བསལ་བ་མེད་པའི་ཕྱིར། ལོག་པར་སྒྲུབ་
པའི་ཀུན་རྫོབ་སྒོ་ཅན་གྱི་ཀླན་ཀའི་མཚན་ཉིད་ཀུན་རྫོབ་རྒྱུ་མཚན་དུ་བྱས་ནས་སུན་འབྱིན་
བརྗོད་པའི་སུན་འབྱིན་ལྟར་སྣང་། །
གཉིས་པ་ནི། སེལ་བྱེད་ཙམ་ནི་བདེན་གཉིས་མི་འགལ་བར་རྟོགས་པའི་ཐབས་
མཁས་རྣམས་ཡིན་ལ། ཁྱད་པར་ནི་བར་ཆད་མེད་པའི་རྩེ་སྦྱོར། ལོག་སྒྲུབ་མངོན་པར་
འགྱུར་བ་བར་ཆད་མེད་པའི་རྩེ་སྦྱོར་གྱི་གོང་ཉིད་དུ་སྤངས་ཟིན་ཀྱང་འདིར་བར་ཆད་མེད་
པའི་རྩེ་སྦྱོར་གྱི་གོང་ཉིད་དུ་སྤངས་ཟིན་ཀྱང་འདིར་བར་ཆད་མེད་པའི་རྩེ་སྦྱོར་གྱི་བསལ་བྱར་
འཆད་པ་ནི་བར་ཆད་མེད་པའི་རྩེ་སྦྱོར་དུ་ས་བོན་ཐམས་ཅད་མ་ལུས་པར་སྤོང་བ་ལ་དགོངས་
སོ༑ ༑གསུམ་པ་ནི། ཁ་ཅིག་ན་རེ། དོན་དམ་སྒོ་ཅན་གྱི་ཀླན་ཀ་ལ་ཀུན་རྫོབ་ཀྱི་སྒོ་ནས་ལན་
འདེབས་དགོས། ཀུན་རྫོབ་སྒོ་ཅན་གྱི་ཀླན་ཀ་ལ་དོན་དམ་གྱི་སྒོ་ནས་ལན་འདེབས་དགོས་
ཟེར་བ་མི་འཐད་དེ། དོན་དམ་པར་ཡུམ་སྒོམ་པར་མི་འཐད་པར་ཐལ། དོན་དམ་པར་བསྒོམ་
བྱ་རང་སྤྱིའི་མཚན་ཉིད་མི་འཐད་པའི་ཕྱིར་ཞེས་པའི་དོན་དམ་སྒོ་ཅན་གྱི་ཀླན་ཀ་ལ་ཀུན་རྫོབ་
ཀྱི་སྒོ་ནས་ལན་འདེབས་དགོས་པ་དང༌། བྱང་སེམས་ཀྱིས་ཉན་རང་གི་ལམ་བསྒོམ་པ་མི་
འཐད་པར་ཐལ། ཉན་རང་གི་ལམ་བསྒོམ་པའི་འབྲས་བུ་མངོན་དུ་མི་བྱེད་པའི་ཕྱིར་ཞེས་
པའི་ཀུན་རྫོབ་སྒོ་ཅན་གྱི་ཀླན་ཀ་ལ་དོན་དམ་གྱི་སྒོ་ནས་ལན་འདེབས་པར་སུས་ཀྱང་མི་ནུས་
པའི་ཕྱིར། རང་ལུགས་ལ། དོན་དམ་རྒྱུ་མཚན་དུ་བྱས་ནས་ཀུན་རྫོབ་སུན་འབྱིན་པར་བྱེད་
པའི་དོན་དམ་སྒོ་ཅན་གྱི་ཀླན་ཀ་ལ་ཀུན་རྫོབ་ཀྱི་སྒོ་ནས་ལན་འདེབས། ཀུན་རྫོབ་རྒྱུ་མཚན་
དུ་བྱས་ནས་དོན་དམ་སུན་འབྱིན་པར་བྱེད་པའི་ཀུན་རྫོབ་སྒོ་ཅན་གྱི་ཀླན་ཀ་ལ་དོན་དམ་གྱི་
སྒོ་ནས་ལན་འདེབས་སོ། །ཇི་ལྟར་ན། རྣམ་མཁྱེན་གྱི་དམིགས་བསལ་མི་འཐད་པར་ཐལ།
4
1
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
འདུས་བྱས་དང་འདུས་མ་ བྱས་ ཀྱི་ཁམས་དངོས་པོ་མེད་པའི་ཕྱིར། ཞེས་པ་ལ། དོན་དམ་
པར་དེར་ཐལ་ཟེར་བ་ནི། འདོད་དེ། ཆོས་གང་ཡང་མེད་པའི་ཕྱིར། དེ་སྐད་དུ་ཡང་། ལང་
གཤེགས་ལས། དམ་པའི་དོན་དུ་ཡོད་མ་ཡིན་ཞེས་སོ། །དོན་ནི་ཁྱད་པར་མི་སྦྱོར་ན་རྟགས་
མི་གྲུབ་སྟེ། ཆོས་ཐམས་ཅད་ཡོད་པའི་ཕྱིར་ཏེ། ཀུན་རྫོབ་ཏུ་ནི་ཐམས་ཅད་ཡོད་ཅེས་སོ།།
རྣམ་མཁྱེན་གྱི་དམིགས་པ་མི་འཐད་པར་ཐལ། དོན་དམ་པར་འདུས་བྱས་དང་འདུས་མ་བྱས་
ཀྱི་ཁམས་དངོས་པོ་མེད་པའི་ཕྱིར། ཞེས་པ་ལ། ཀུན་རྫོབ་ཀྱི་སྒོ་ནས་ཁྱབ་པ་མེད་པ་དང༌།
དོན་དམ་པར་འདུས་བྱས་དང་འདུས་མ་བྱས་ཀྱི་ཁམས་མ་གྲུབ་པར་ཐལ། རྣམ་མཁྱེན་གྱི་
དམིགས་པ་འཐད་པའི་ཕྱིར། ཞེས་པ་ལ་དོན་དམ་གྱི་སྒོ་ནས་ལན་འདེབས་སོ། །ཇི་ལྟར་ན་
ཀླན་ཀ་དེ་དག་ལ་སྙིང་པོ་མེད་དོ། །དོན་དམ་པར་མེད་ན་ཀུན་རྫོབ་ཏུ་མེད་མི་དགོས་ཤིང༌།
ཀུན་རྫོབ་ཏུ་ཡོད་ན་དོན་དམ་པར་ཡོད་མི་དགོས་པའི་ཕྱིར། དེ་སྐད་དུ་ཡང་ལང་གཤེགས་
ལས། དེས་ན་དངོས་པོ་གཅིག་ཉིད་ལ། །ཡོད་དང་མེད་པར་ཇི་ལྟར་འགལ། །ཞེས་སོ།།
མདོ་ནི། རབ་འབྱོར་འཇིག་རྟེན་གྱི་ཀུན་རྫོབ་ཀྱང་གཞན་ལ། དོན་དམ་པ་ཡང་གཞན་ཞིག་
ཡིན་ཞེས་བྱ་བ་ཡང་མེད་དེ། འཇིག་རྟེན་གྱི་ཀུན་རྫོབ་ཀྱི་དེ་བཞིན་ཉིད་གང་ཡིན་པ་དེ་ཉིད་
དོན་དམ་པའི་དེ་བཞིན་ཉིད། དེ་ཡང་སེམས་ཅན་དེ་དག་ཕྱིན་ཅི་ལོག་ཏུ་གྱུར་པས་དེ་བཞིན་
ཉིད་དེ་མི་ཤེས་མི་མཐོང་སྟེ། དེ་དག་གི་དོན་དུ་བྱང་ཆུབ་སེམས་དཔའ་ཆེན་པོ་འཇིག་རྟེན་གྱི་
ཀུན་རྫོབ་དངོས་པོ་ཡོད་ཅེས་བྱ་བའམ་དངོས་པོ་མེད་ཅེས་བྱ་བར་བརྗོད་དོ། །ཞེས་སོགས་
སོ༑ ༑ །
གཉིས་པ་ལ། མདོར་བསྟན་པ་དང་། རྒྱས་པར་བཤད་པ་གཉིས། དང་པོ་ནི།
བར་ཆད་མེད་པའི་རྩེ་སྦྱོར་གྱི་དམིགས་རྣམ་གྱི་གནས་འདི་ལ་ནི་ཆོས་ཅན། རབ་ཏུ་སྨྲ་བ་
ཐབས་ལ་མཁས་པ་མ་རྟོགས་པ་རྣམས་ཀྱི་ཀླན་ཀའི་རྒོལ་བ་བརྒྱུད་མར་འབྱུང་སྟེ། གཏན་
- 1 1
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཚིགས་དཔག་དཀའ་བའི་རྒྱུ་མཚན་གྱིས་ཁ་ཅིག་ནས་གཅིག་ཏུ་རྒྱུད་དེ་རྩོད་པའི་ཕྱིར། བར་
ཆད་མེད་པའི་རྩེ་སྦྱོར་གྱི་དམིགས་རྣམ་ལ་རྩོད་པའི་ཀླན་ཀ་དག་ཆོས་ཅན། བདེན་གཉིས་
རྣམ་འབྱེད་ཀྱི་ཐབས་ལ་མཁས་པས་བསལ་བར་བྱ་སྟེ། བདེན་གཉིས་ལས་ལོག་པར་རྩོད་
པའི་སུན་འབྱིན་ཡིན་པའི་ཕྱིར། འདིས་ནི་འདིའི་ཟབ་པ་ཉིད་བསྙད་དོ་སྙམ་དུ་དགོངས་པ་
ཡིན་ནོ། ། །
གཉིས་པ་ལ། མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་
ནི༔ ཤེས་བྱ་ཆོས་ཅན། ཏིང་ངེ་འཛིན་གྱི་འོག་ཏུ་ལོག་པར་རྟོག་པ་འཆད་དེ། བློའི་ནོར་ཅན་
རྣམས་ཀྱིས་ལོག་པར་རྟོག་པ་ཇི་ལྟ་བུ་ཞིག་བསལ་བས་ཏིང་ངེ་འཛིན་དེ་བསྐྱེད་པར་བྱ་ཞེ་ན།
ལན་བསྟན་པའི་ཆེད་ཡིན་པའི་ཕྱིར། གཉིས་པ་ལ། བསལ་བྱ་ལོག་སྒྲུབ། སེལ་བྱེད་ཐབས་
མཁས། བསལ་བྱ་བསལ་ནས་ཏིང་ངེ་འཛིན་སྐྱེ་བའི་ཚུལ་དང་གསུམ། དང་པོ་ནི། ལོག་པར་
རྟོག་གོ །གང་གིས་ན། སྐྱེ་བོ་བྱང་ཆུབ་སེམས་དཔའ་ཐབས་ལ་མཁས་པ་མི་ཤེས་པའི་རབ་ཏུ་
སྨྲ་བ་ཉིད་ཐམས་ཅད་ཀྱིས་རྟོག་གོ །འདིར་བསྟན་ལོག་རྟོག་ཆོས་ཅན། སུན་འབྱིན་ཡང་
དག་གི་རྒྱུར་མི་འཐད་དེ། མི་འགལ་བ། ཕན་ཚུན་འགལ་བའི་དོན་ལྟར་བསྒྲུབ་པའི་ཕྱིར་དང་།
དཔྱད་ན། ཐེ་ཚོམ་གྱི་ངོ་བོ་ཡིན་པའི་ཕྱིར། མདོར་ན། ཇི་སྐད་བཤད་པའི་ཡུལ་ཅན་ཉིད་ཀྱིས་
རྣམ་པ་ཐམས་ཅད་མཁྱེན་པ་ཉིད་ཀྱི་རྟེན་ཅན་ལོག་པར་རྟོག་པ་དང་ཀླན་ཀ་བཅུ་དྲུག་གོ།
ཀླན་ཀ་བཅུ་དྲུག་པོ་གང་ཞེ་ན། རྣམ་མཁྱེན་གྱི་དམིགས་པ་མི་འཐད་པར་ཐལ། འདུས་བྱས་
དང་འདུས་མ་བྱས་ཀྱི་ཁམས་དག་དངོས་པོ་མེད་པ་ཉིད་ཀྱི་ཕྱིར། ཞེས་དམིགས་པ་འཐད་པ་
ལ་རྒོལ་འདི་བཞིན་ཀུན་ལ་སྦྱར། རྣམ་པ་ཐམས་ཅད་དུ་རང་བཞིན་མེད་པའི་ཕྱིར་དམིགས་
པ་ངོ་བོ་ཉིད་ངེས་པར་བཟུང་བ་དང་། དངོས་པོ་དང་དངོས་པོ་མེད་པ་མི་དམིགས་པས་རྣམ་
པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་དང་། དེ་བཞིན་ཉིད་ཀྱི་ངོ་བོ་ཉིད་ཀྱིས་ཀུན་རྫོབ་དང་
- 4
]
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་དམ་པའི་བདེན་པ་གཉིས་དང༌། སྦྱིན་པ་ལ་སོགས་པ་མི་དམིགས་པས་སྦྱོར་བ་དང་།
རྟོགས་པར་བྱ་བ་མེད་པས་སངས་རྒྱས་དཀོན་མཆོག་དང་། མང་དུ་བཏགས་པ་ཙམ་དུ་ཟད་
པས་ཆོས་དཀོན་མཆོག་དང་། གཟུགས་ལ་སོགས་པ་དམིགས་པ་བཀག་པས་དགེ་འདུན་
དཀོན་མཆོག་དང༌། སྦྱིན་པ་ལ་སོགས་པར་མི་དམིགས་པས་ཐབས་ལ་མཁས་པ་དང་
།
དངོས་ པོ་ དང་ དངོས་ པོ་ མེད་ པ་ གཉིས་ ཀའི་ ངོ་བོར་རྟོག་ པར་ བཀག་ པས་ དེ་ བཞིན་
གཤེགས་པ་མངོན་པར་རྟོགས་པ་དང་། མི་རྟག་པ་ལ་སོགས་པར་འཛིན་པ་སྤྲོས་པ་རྣམ་པར་
བཞག་པ་སྟེ། ཕྱིན་ཅི་ལོག་ཉིད་ཀྱིས་རྟག་པ་ལ་སོགས་པར་འཛིན་པ་ཕྱིན་ཅི་ལོག་པ་དང་།
ལམ་རྣམ་པར་བསྒོམ་པའི་འབྲས་བུ་མངོན་དུ་མི་བྱེད་པས་ལམ་དང་། དོན་དམ་པར་བླང་བ་
མེད་པས་མི་མཐུན་པའི་ཕྱོགས་དང་གཉེན་པོ་དང་། ཆོས་ཅན་མེད་པས་ཆོས་ཀྱི་མཚན་ཉིད་
དང༌། རང་སྤྱིའི་མཚན་ཉིད་མི་འཐད་པས་བསྒོམ་པ་ལ་ལོག་པར་རྟོག་གོ །ཇི་ལྟར་ན། ལམ་
བསྒོམ་པ་མི་འཐད་པར་ཐལ། བསྒོམ་བྱ་རང་སྤྱིའི་མཚན་ཉིད་དོན་དམ་པར་མི་འཐད་པའི་
ཕྱིར། །ཞེས་པའོ། ། །
གཉིས་པ་ནི། དེ་བས་ན། ཤེས་བྱ་ཆོས་ཅན། ཀུན་རྫོབ་རྒྱུ་མཚན་དུ་བྱས་ནས་
དོན་དམ་སུན་འབྱིན་པའི་ཀུན་རྫོབ་སྒོ་ཅན་དང་། དོན་དམ་རྒྱུ་མཚན་དུ་བྱས་ནས་ཀུན་རྫོབ་
སུན་འབྱིན་པའི་དོན་དམ་སྒོ་ཅན་གྱི་ཀླན་ཀ་ལ་གོ་རིམ་བཞིན་དུ་དོན་དམ་དང་ཀུན་རྫོབ་ཀྱི་
སྒོ་ནས་ལན་གདབ་དགོས་ཏེ། ཀུན་རྫོབ་ཏུ་ཡོད་ན་དོན་དམ་དུ་ཡོད་མི་དགོས་ཤིང་། དོན་
དམ་པར་ མེད་ན་ཀུན་རྫོབ་ཏུ་མེད་མི་དགོས་པའི་ཕྱིར། གསུམ་པ་ནི། བྱང་ཆུབ་སེམས་
དཔའ་དགེ་བ་བར་ཆད་མེད་པའི་རྩེ་སྦྱོར་འདོད་པ་རྣམས་ཆོས་ཅན། ཁྱོད་ཀྱིས་བདེན་པ་
གཉིས་ཀ་ལ་བརྟེན་པ་ཐབས་ལ་མཁས་པས་ལོག་རྟོག་རྣམ་པ་སྟོང་དུ་བསལ་བ་སྔོན་དུ་འགྲོ་
བའི་ངེས་པ་རྣམ་པ་ཐམས་ཅད་དུ་ཡང་དག་པར་བསྐྱེད་ནས་བར་ཆད་མེད་པའི་ཏིང་ངེ་འཛིན་
- 41 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བསྐྱེད་པར་བྱ་དགོས་ཏེ། བར་ཆད་མེད་པའི་རྩེ་སྦྱོར་དོན་གཉེར་ཡིན་པའི་ཕྱིར། རྟགས་དང་
རྣམ་པར་འཕེལ་བ་དང༌། །བརྟན་པ་གཉིས་ཀྱིས་རབ་མཚོན་པའི། །རྩེ་མོའི་སྦྱོར་བ་བསྒོམ་
པ་ནི། །སོ་སོའི་སྐྱེ་བོའི་གནས་སྐབས་ཡིན། །དེ་ནས་སྤང་བྱ་རྟོག་པ་ཡི། །གཉེན་པོ་མཐོང་
ལམ་ སྒོམ་ པའི་མཐར། །རྣམ་པ་ཐམས་ཅད་མཁྱེན་ཉིད་འབྱུང་། །ཞེས་བྱ་བ་ནི་བསྡུ་བའི་
ཚིགས་སུ་བཅད་པའོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོགས་པའི་རྒྱན་ཞེས་བྱ་བ་ལས། སྐབས་ལྔ་པའི་འགྲེལ་བཤད་ལུང་རིགས་ཀྱི་འབྲུག་
སྒྲའོ།། །།
༈ སྒོམ་བྱུང་རླབས་ཀྱི་ཕྲེང་བ་མངོན་མཐོ་བ། །རྩེ་མོའི་སྦྱོར་བའི་ཆུ་གཏེར་
ཆེན་ པོ་ ལས། །རྣམ་ མཁྱེན་ ཡིད་བཞིན་ནོར་ བུ་ ལེན་འདོད་ན། །ལེགས་བཤད་གདེངས་
ཅན་འདི་ལ་དགའ་བར་གྱིས། །གསུམ་པ་ མཐར་གྱིས་པའི་ སྦྱོར་བ་བཤད་པ་ལ་འབྲེལ་
དགོད་ པས་མཚམས་སྦྱར། འབྲེལ་བ་ཅན་ནི་ཆོས་རྒྱས་པར་བཤད། སྐབས་ཀྱི་སྒོ་ནས་
མཇུག་བསྡུ་བ་དང་གསུམ། དང་པོ་ནི། རྣམ་པར་སྒོམ་པར་བྱེད་དོ། །གང་ན། མཐར་གྱིས་
པའི་མངོན་པར་རྟོགས་པའོ། །ཇི་ལྟར་ན། རྩེ་མོའི་མངོན་པར་རྟོགས་པ་ཐོབ་པ་སོ་སོ་བ་
མཁྱེན་གསུམ་དང༌། བསྡུས་པ་རྣམ་ཀུན་ཉིད་དུ་རྟོགས་པ་དོན་རྣམས་གོ་རིམ་བཞིན་དུ་བླང་
ནས་སོ། །དགོས་པ་རྟོགས་པ་བརྟན་པོར་བྱ་བའི་ཕྱིར་དུའོ། ཁ་ཅིག་ཕྱིན་དྲུག་དང་། རྗེས་
དྲན་དྲུག་ལ་སོ་སོ་བ་དང༌། དངོས་མེད་ངོ་བོ་ཉིད་མེད་ལ་བསྡུས་པ་བྱེད་པ་མི་འཐད་དེ། སོ་
སོ་བ་དང་བསྡུས་པ་ཉིད་དུ་རྟོགས་ཞེས་པ་དང་མི་འགྲིག་པའི་ཕྱིར་རོ། །ངག་དོན་གཞི་ལམ་
རྣམ་པ་གསུམ་གྱི་གནས་ཚུལ་གོ་རིམ་བཞིན་དུ་ཉམས་སུ་ལེན་པའི་ཐེག་ཆེན་སྦྱོར་ལམ་ཆོས་
ཅན། མཐར་གྱིས་པའི་སྦྱོར་བ་ཡིན་ཏེ། རྟོགས་པ་བརྟན་པོར་བྱ་བའི་ཕྱིར་དུ་མཁྱེན་གསུམ་
གོ་རིམ་ཀྱིས་བསྒོམ་པའི་རྣལ་འབྱོར་ཡིན་པའི་ཕྱིར། གཉིས་པ་ནི། ཆོས་བཅུ་གསུམ་གྱི་ནང་
- ༔ 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་མཁྱེན་གསུམ་རིམ་ཅན་དུ་བསྒོམ་པ་གང་ཡིན་པ་དེ་ནི་འདིར་མཐར་གྱིས་པའི་སྦྱོར་བར་
བཞེད་པ་ཡིན་ནོ། །བཅུ་གསུམ་པོ་གང་ཞེ་ན། ཕྱིན་དྲུག་ རྗེས་དྲན་དྲུག །དངོས་མེད་ངོ་བོ་
ཉིད་མེད་རྟོགས་པ་རྣམས་ལས། དང་པོ་ནི། སྦྱིན་པའི་ཕ་རོལ་ཏུ་ཕྱིན་པ་ལ་སོགས་པ་འཁོར་
གསུམ་རྣམ་པར་དག་པས་རབ་ཏུ་ཕྱེ་བ་དྲུག་རྣམ་པ་ཐམས་ཅད་དུ་ཡོངས་སུ་རྫོགས་པས་ས་
བཅུ་ཡང་དག་པར་སྒྲུབ་པར་བྱེད་པ་དང༌། ཁ་ཅིག་ཕྱིན་དྲུག་རྫོགས་པས་ས་བཅུ་བསྒྲུབ་པ་མི་
འཐད་དེ། ས་བཅུ་བསྒྲུབ་པ་ལ་ཕར་ཕྱིན་བཅུ་རྫོགས་དགོས་པའི་ཕྱིར་ཞེ་ན་སྐྱོན་མེད་དེ།
ཐབས་སྟོབས་སོགས་ཕར་ཕྱིན་བཞི་ནི་ཤེས་རབ་ཀྱི་ཕ་རོལ་ཏུ་ཕྱིན་པར་འདུས་པའི་ཕྱིར་ཏེ།
མདོར་ན་ཕྱིན་དྲུག་ཆོས་ཅན།/མ་དཔེ་རང་དུ་ཅུང་ཟད་ཆད་དམ་སྙམ། དཔྱད། །གཉིས་པ་ནི། དྲན་པ་ཉེ་
བར་བཞག་པ་ལ་སོགས་པ་དང༌། བྱང་ཆུབ་ཀྱི་ཡན་ལག་གི་རྣམ་པ་དང༌། འཕགས་པའི་
ལམ་ཡན་ལག་བརྒྱད་པ་དོན་དམ་པར་དྲན་པ་མེད་པའི་མཚན་ཉིད་ཀྱི་ཀུན་རྫོབ་ཏུ་སངས་
རྒྱས་རྗེས་སུ་དྲན་པ་རྣམ་པ་གསུམ་པོ་གོ་རིམ་བཞིན་དུ་ངེས་པར་འབྱེད་པའི་ཆ་དང་མཐུན་པ་
དང༌། མཐོང་བ་དང་སྒོམ་པའི་ལམ་བརྗོད་པར་བྱེད་པ་དང་། དེ་བཞིན་དུ་དགེ་བ་དང་མི་དགེ་
བ་དང༌། ལུང་དུ་མ་བསྟན་པའི་ཆོས་རྗེས་སུ་དྲན་པ་དང་། སྔ་མ་བཞིན་དུ་བྱང་ཆུབ་སེམས་
དཔའ་འཕགས་པ་སློབ་པ་ཕྱིར་མི་ལྡོག་པའི་དགེ་འདུན་རྗེས་སུ་དྲན་པ་དང་། དེ་བཞིན་དུ་
ཚུལ་ཁྲིམས་དང་གཏོང་བ་དང་། ལྷ་རྗེས་སུ་དྲན་པ་དང་དྲུག་གོ །གསུམ་པ་ནི། གཟུགས་ལ་
སོགས་པའི་ཆོས་ཐམས་ཅད་བདེན་པའི་དངོས་པོ་མེད་པའི་ངོ་བོ་ཉིད་དུ་ཁོང་དུ་ཆུད་པས་
རྟོགས་པའོ། །མདོ་ལས། བྱང་ཆུབ་སེམས་དཔའ་ཆོས་ཅན། མཐར་གྱིས་པའི་སྤྱོད་པ་དང༌།
མཐར་གྱིས་པ་ཐོབ་པ་དང་། མཐར་གྱིས་པའི་ནན་ཏན་དུ་བགྱི་བ་གང་གིས་བླ་མེད་བྱང་ཆུབ་
ཏུ་མངོན་པར་རྫོགས་པར་འཚང་རྒྱ་བར་འགྱུར་བའི་སྤྱོད་པ་དང་། སློབ་པ་དང་། ནན་ཏན་དུ་
བགྱི་བ་མཆིས་པར་འགྱུར་ཞེས་སོགས་སོ། །ངག་དོན། མཐར་གྱིས་པའི་སྦྱོར་བ་ཆོས་ཅན།
4
1
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བཅུ་གསུམ་དུ་ཡོད་དེ། ཕར་ཕྱིན་དྲུག་རྗེས་དྲན་དྲུག་དངོས་མེད་ངོ་བོ་ཉིད་ཀྱི་མཐར་གྱིས་
སྦྱོར་དུ་བྱེད་པར་ཡོད་པའི་ཕྱིར། སྦྱོར་བ་ཕར་ཕྱིན་དྲུག་དང་ནི། །བསམ་པ་རྗེས་དྲན་དྲུག་པོ་
ཡིས། །མཁྱེན་གསུམ་རིམ་པར་བསྒོམས་པའི་མཐར། །རྣམ་པ་ཐམས་ཅད་མཁྱེན་པ་འབྱུང་།།
ཞེས་བྱ་བ་ནི་བསྡུ་བའི་ཚིགས་སུ་བཅད་པའོ། །གསུམ་པ་ནི། ཤེས་རབ་ཀྱི་ཕ་རོལ་ཏུ་ཕྱིན་
པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བ་ལས་སྐབས་དྲུག་པའི་
འགྲེལ་བཤད་ལུང་རིགས་ཀྱི་འབྲུག་སྒྲའོ།། །། །
༈ བཞི་པ་སྐད་ཅིག་མའི་སྦྱོར་བ་བཤད་པ་ལ། སྤྱི་གཞུང་གཉིས་ལས། དང༌
པོ་ནི། མཁྱེན་གསུམ་སྐད་ཅིག་གིས་ཉམས་སུ་ལེན་པའི་རྒྱུན་མཐའི་རྣལ་འབྱོར་ནི་སྐད་ཅིག་
མའི་སྦྱོར་བའི་མཚན་ཉིད་ཡིན་ལ། དབྱེ་ན་ཡུལ་གྱི་སྒོ་ནས་རྣམ་པར་སྨིན་པ་མིན་པ་དང་རྣམ་
པར་སྨིན་པའི་སྐད་ཅིག་མའི་སྦྱོར་བ་གཉིས་ཡིན་ལ། འཛིན་སྟངས་ཀྱི་སྒོ་ནས། མཚན་ཉིད་
མེད་པ་དང༌། གཉིས་སུ་མེད་པའི་སྐད་ཅིག་སྦྱོར་གཉིས་སོ། །དེ་ཡང་ས་བདུན་པ་མན་གྱི་
ཟག་མེད་ཀྱི་ཡེ་ཤེས་ཆོས་ཅན། རྣམ་པར་སྨིན་པ་མིན་པའི་ཟག་མེད་ཡིན་ཏེ། འབད་རྩོལ་
གྱིས་བསྐྱེད་པ་ལ་ལྟོས་པའི་ཟག་མེད་ཡིན་པའི་ཕྱིར། ས་བརྒྱད་པ་ཡན་གྱི་ཡེ་ཤེས་ཆོས་ཅན།
རྣམ་པར་སྨིན་པའི་ཟག་མེད་ཡིན་ཏེ། འབད་རྩོལ་གྱིས་བསྐྱེད་པ་ལ་མི་ལྟོས་པའི་ཟག་མེད་
ཡིན་པའི་ཕྱིར། དེས་ན་སྔ་མ་གཉིས་ཡུལ་རྣམ་པར་སྨིན་པ་མིན་པ་དང་། རྣམ་པར་སྨིན་པའི་
དབྱེ་བས་འབྱེད་དོ། ཁ་ཅིག་རྣམ་པར་སྨིན་པ་མིན་པའི་སྐད་ཅིག་གཅིག་སྦྱོར་གྱིས་རྣམ་པར་
སྨིན་པ་མིན་པའི་ཟག་མེད་ཐམས་ཅད་བསྡུས་ནས་མངོན་དུ་བྱེད་ཅིང་། རྣམ་པར་སྨིན་པའི་
སྐད་ཅིག་སྦྱོར་གྱིས་རྣམ་པར་སྨིན་པའི་ཟག་མེད་ཐམས་ཅད་བསྡུས་ནས་མངོན་དུ་བྱེད་དོ། །
གཅིག་མངོན་དུ་བྱེད་པའི་ཚེ་གནས་མངོན་དུ་བྱེད་པ་མི་འགལ་ཏེ། སྦྱིན་སོགས་ཟག་མེད་ཀྱི་
ཆོས་རེ་རེས་ཀྱང་སྦྱིན་པ་ལ་སོགས་པ་ནས་དཔེ་བྱད་བཟང་པོ་བརྒྱད་ཅུའི་བར་གྱི་ཆོས་རྣམས་
- 41 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྡུས་ པའི་ ཕྱིར། ཁྱབ་ སྟེ། སྡུད་བྱེད་མངོན་དུ་བྱེད་པ་ན། བསྡུད་ བྱ་མངོན་སུམ་ དུ་བྱེད་
དགོས་པའི་ཕྱིར། འདི་གང་གིས་འགྲུབ་ཅེ་ན། དངོས་པོ་གཅིག་དངོས་ཀུན་གྱི་ངོ་བོ་ཉིད་ཞེས་
སོགས་ཀྱིས་འགྲུབ་བོ་ཞེ་ན། ས་བཅུ་རྒྱུན་མཐའི་ཡེ་ཤེས་ཆོས་ཅན། རྣམ་པར་སྨིན་པའི་སྐད་
ཅིག་སྦྱོར་མིན་པར་ཐལ། རྣམ་པར་སྨིན་པའི་ཟག་མེད་ཐམས་ཅད་བསྡུས་ནས་མངོན་དུ་བྱེད་
པ་མིན་པའི་ཕྱིར་ཏེ། རྫོགས་པའི་སངས་རྒྱས་ཀྱི་ཡེ་ཤེས་མངོན་དུ་མི་བྱེད་པའི་ཕྱིར། སྔ་མའི་
ཁྱབ་པ་ཁས་བླངས། རྟགས་མ་གྲུབ་ན་རྫོགས་པའི་སངས་རྒྱས་ཀྱི་ཡེ་ཤེས་ཆོས་ཅན། སངས་
རྒྱས་ནང་ཕན་ཚུན་ཁོ་ནའི་མངོན་སུམ་གྱི་སྤྱོད་ཡུལ་མིན་པར་ཐལ། ཁོ་ན་རེ། ས་བཅུ་རྒྱུན་
མཐའི་ཡེ་ཤེས་ཀྱི་མངོན་སུམ་དུ་བྱེད་པའི་ཕྱིར། ཁོ་ན་རེ། ས་བཅུ་རྒྱུན་མཐའི་ཡེ་ཤེས་ཆོས་
ཅན། རྣམ་མཁྱེན་མངོན་སུམ་དུ་བྱེད་པར་ཐལ། རྣམ་མཁྱེན་གྱི་དངོས་རྒྱུ་ཡིན་པའི་ཕྱིར་དང་།
རྣམ་མཁྱེན་མངོན་དུ་བྱེད་ནུས་པའི་ཕྱིར་ཏེ། སྐད་ཅིག་གཉིས་པར་རྣམ་མཁྱེན་མངོན་དུ་བྱེད་
ནུས་པའི་ཕྱིར་ཞེ་ན། ས་བཅུ་ རྒྱུན་མཐའི་མིག་སོགས་དབང་པོ་ལྔ་ཡང་ཆོས་ཅན། རྣམ་
མཁྱེན་མངོན་དུ་བྱེད་པར་ཐལ། རྣམ་མཁྱེན་གྱི་དངོས་རྒྱུ་ཡིན་པའི་ཕྱིར། རྟགས་ཁྱབ་སྒྲིག།
འདོད་ན་མིན་པར་ཐལ། སློབ་པའི་རྒྱུད་ལ་ལྡན་པའི་བེམས་པོ་ཡིན་པའི་ཕྱིར། གཞན་ཡང་
རྒྱུན་མཐའི་ཡེ་ཤེས་ཆོས་ཅན། ཡང་དག་མཐའ་མངོན་དུ་བྱེད་པར་ཐལ། ཡང་དག་མཐའ་
མངོན་དུ་བྱེད་ནུས་པའི་ཕྱིར། འདོད་ན། རྫོགས་སྨིན་སྦྱང་བ་གསུམ་བྱས་པར་ཐལ། འདོད་
པ་དེའི་ཕྱིར། རྒྱུན་མཐའི་ཡེ་ཤེས་ཆོས་ཅན། རྣམ་མཁྱེན་མངོན་སུམ་དུ་རྟོགས་པར་ཐལ།
སྐད་ཅིག་གཉིས་པར་རྣམ་མཁྱེན་མངོན་དུ་རྟོགས་པའི་ཕྱིར། རྟགས་ཁྱབ་ཁས་བླངས་སོ།།
རང་ལུགས་ལ་རྣམ་པར་སྨིན་པ་མིན་པའི་སྐད་ཅིག་སྦྱོར་ནི། རྣམ་པར་སྨིན་པ་མ་ཡིན་པའི་
གནས་སྐབས་ཀྱི་ཟག་མེད་ཐམས་ཅད་བསྡུས་ནས་བདེན་མེད་དུ་བསྒོམ་པའི་རྒྱུན་མཐའི་
རྣལ་འབྱོར་དང༌། ཁ་ཅིག་ན་རེ། ཐེག་ཆེན་གྱི་མཐོང་ལམ་ནས་ཀྱང་ཟག་མེད་ཐམས་ཅད་
- ཤུ 1
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བསྡུས་ནས་བདེན་མེད་དུ་བསྒོམ་པ་ཡོད་པའི་ཕྱིར། དེ་དག་སྐད་ཅིག་མའི་སྦྱོར་བ་འཆད་པ་
མི་འཐད་དོ་ཞེ་ན། མཚན་ཉིད་མེད་པ་དང༌། གཉིས་སུ་མེད་པའི་སྐད་ཅིག་མའི་སྦྱོར་བ་ཡང་
འཆད་པ་མི་འཐད་པར་ཐལ། ཐེག་ཆེན་མཐོང་ལམ་ནས་མཚན་ཉིད་མེད་པ་དང་གཉིས་སུ་
མེད་པར་བདེན་མེད་དུ་བསྒོམ་པ་ཡོད་པའི་ཕྱིར། མཚན་ཉིད་མེད་པའི་སྐད་ཅིག་སྦྱོར་ནི།
ཆོས་ཐམས་ཅད་བདེན་པའི་མཚན་ཉིད་མེད་པ་དང་། གཉིས་སུ་མེད་པའི་སྐད་ཅིག་སྦྱོར་ནི་
ཆོས་ཐམས་ཅད་དོན་དམ་པར་གཟུང་འཛིན་གཉིས་སུ་མེད་པར་བསྒོམ་པའི་རྒྱུན་མཐའི་རྣལ་
འབྱོར་རོ། །འོ་ན་སྔ་མ་གཉིས་དང་ཕྱི་མ་བཟློས་ཞེ་ན། སྐྱོན་མེད་དེ། ལྡོག་པའི་སྒོ་ནས་ཕྱེ་བ་
ཙམ་ཡིན་པའི་ཕྱིར། ངོ་བོ་ལ་ཁྱད་པར་མེད་དེ། ས་བཅུ་རྒྱུན་མཐའི་ཡེ་ཤེས་སྐད་ཅིག་མ་ལ་
བཞིར་ཕྱེ་བ་ཙམ་ཡིན་པའི་ཕྱིར། མདོ་ནི། རབ་འབྱོར་བྱང་ཆུབ་སེམས་དཔའ་སེམས་དཔའ་
ཆེན་པོ་སྦྱིན་པ་གང་ཡོངས་སུ་གཏོང་བ་དེ་ཤེས་རབ་ཀྱི་ཕ་རོལ་ཏུ་ཕྱིན་པས་ཡོངས་སུ་ཟིན་པ་
ལས་གཞན་དུ་མིན་ནོ་ཞེས་པ་ནས། དཔེ་བྱད་བཟང་པོ་བརྒྱད་ཅུ་རྣམས་མངོན་པར་བསྒྲུབ་
པ་དེ་ཤེས་རབ་ཀྱི་ཕ་རོལ་ཏུ་ཕྱིན་པས་ཡོངས་སུ་ཟིན་པ་ལས་གཞན་དུ་མིན་ནོ། །རབ་འབྱོར་
བྱང་ཆུབ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དེ་ལྟར་སྤྱོད་པ་ནི།
སེམས་བསྐྱེད་པ་གཅིག་གིས་ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པར་བྱེད་དོ། །ནས་
སངས་ རྒྱས་ ཀྱི་ ཆོས་ མ་ འདྲེས་ པ་ རྣམས་ དང༌ ། མི་ ཆེན་ པོའི་མཚན་རྣམས་ དང༌། དཔེ་
བྱད་བཟང་པོ་རྣམས་ཡོངས་སུ་རྫོགས་པར་བྱའོ། །ཞེས་སོགས་སོ། །
གཉིས་པ་ལ། འབྲེལ་དགོས་པས་མཚམས་སྦྱར། འབྲེལ་བ་ཅན་གྱི་ཆོས་
རྒྱས་པར་བཤད། སྐབས་ཀྱི་སྒོ་ནས་མཇུག་བསྡུ་བའོ། །དང་པོ་ནི། མཁྱེན་གསུམ། དེ་དག་
ཉིད་སྐད་ཅིག་མ་གཅིག་གིས་བསྒོམ་མོ། །གང་གིས་ན། རྒྱུན་མཐའི་སྐད་ཅིག་མ་གཅིག་གིས་
སོ༑ ༑དགོས་པ་མཐར་གྱིས་པའི་མངོན་པར་རྟོགས་པ་རྣམ་པར་བསྒོམ་པ་ནི་ཤིན་ཏུ་གོམས་
- 4 19 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བྱ་བའི་ཕྱིར་དུའོ། །དེ་ནས་མཐར་གྱིས་པའི་སྦྱོར་བ་བཤད་ནས། སྐད་ཅིག་མ་གཅིག་
པའི་མངོན་པར་རྫོགས་པར་བྱང་ཆུབ་པའི་སྦྱོར་བ་འཆད་པ་ལ་རྒྱུ་མཚན་ཡོད་པ་ཡིན་ཏེ།
མཐར་གྱིས་པ་ལས་སྐད་ཅིག་མ་འབྱུང་བས་སོ། །ངག་དོན། ས་བཅུ་རྒྱུན་མཐའི་ཡེ་ཤེས་ཆེན་
པོ་སྐད་ཅིག་མའི་སྦྱོར་བ་ཡིན་ཏེ། མཁྱེན་གསུམ་སྐད་ཅིག་ལ་ཉམས་སུ་ལེན་པའི་རྒྱུན་མཐའི་
ཡེ་ཤེས་ཡིན་པའི་ཕྱིར།
གཉིས་པ་ལ། རྣམ་མཁྱེན་མིན་པའི་སྐད་ཅིག་སྦྱོར། རྣམ་པར་སྨིན་པའི་སྐད་
ཅིག་སྦྱོར། མཚན་ཉིད་མེད་པའི་སྐད་ཅིག་སྦྱོར། གཉིས་སུ་མེད་པའི་སྐད་ཅིག་སྦྱོར་རོ། །དང་
པོ་ལ། དངོས་དང༌། རྩོད་པ་སྤང་བ་གཉིས། དང་པོ་ལ་མཚམས་སྦྱར་བ་དང༌། ཚིག་དོན་
འགྲེལ་པ་གཉིས། དང་པོ་ནི། ཤེས་བྱ་ཆོས་ཅན། སྐད་ཅིག་མའི་སྦྱོར་བ་དེ་ཡང་མཚན་ཉིད་
ཀྱི་རྣམ་པ་བཞི་ཡོད་པ་ལས་དང་པོ་རྣམ་པར་སྨིན་པ་མ་ཡིན་པའི་ཟག་པ་མེད་པའི་ཆོས་
ཐམས་ཅད་སྐད་ཅིག་མ་གཅིག་པའི་མཚན་ཉིད་ཀྱི་སྐད་ཅིག་མ་གཅིག་པའི་མངོན་པར་
རྫོགས་པར་བྱང་ཆུབ་པའི་སྦྱོར་བ་འཆད་པའི་རྒྱུ་མཚན་ཡོད་དེ། ཟག་མེད་རྣམས་ཀྱི་ནང་
ནས་རྣམ་པར་སྨིན་པ་ཡིན་པའི་ཟག་མེད་འབྱུང་བའི་ཕྱིར། གཉིས་པ་ནི། རྒྱུན་མཐའི་ཐུབ་པ་
བྱང་ཆུབ་སེམས་དཔའི་རྟོགས་པ་ནི་སྐད་ཅིག་མའི་མངོན་པར་རྫོགས་པར་བྱང་ཆུབ་པ་ཞེས་
བྱ་བར་ཤེས་པར་བྱའོ། །དེའི་རྒྱུ་མཚན། སྦྱིན་པ་ལ་སོགས་པའི་ཡེ་ཤེས་དམིགས་པར་བྱ་བ་
སྐད་ཅིག་མ་གཅིག་ཏུ་སྦྱིན་པ་ལ་སོགས་པ་ནས་དཔེ་བྱད་བཟང་པོ་བརྒྱ་ཅུའི་བར་གྱི་མཚན་
ཉིད་ཀྱི་ཆོས་རྣམས་བསྡུས་ནས་བདེན་མེད་དུ་བསྒོམ་པའི་ཕྱིར། དངོས་པོ་སོ་སོར་བདེན་པར་
ངེས་པར་འཛིན་པའི་ཕྱིན་ཅི་ལོག་དང་བྲལ་བའི་ངོ་བོར་གྱུར་པའི་རྒྱུན་མཐའི་ཡེ་ཤེས་ཡིན་
པའི་ཕྱིར། མང་པོས་གཅིག་བསྡུས་པ་ཡོད་མོད། གཅིག་གིས་མང་པོ་བསྡུས་པ་མེད་དོ་ཞེ་ན།
ཤེས་བྱ་ཆོས་ཅན། མང་པོས་གཅིག་བསྡུས་པ་འབའ་ཞིག་ཏུ་མ་ཟད་ཀྱི་འོན་ཀྱང་གཅིག་གིས་
- 4 ） ( -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
མང་པོ་བསྡུས་པ་ཡོད་དེ་ཆོས་ཀྱི་དབྱིངས་ཀྱི་ངོ་བོར་ཆོས་ཐམས་ཅད་བསྡུས་པའི་ཕྱིར་ཏེ་ཨཱརྱ་
དེ་བའི་ལུགས་ལས། དངོས་གཅིག་དངོས་པོ་ཀུན་གྱི་ངོ་བོ་ཉིད། །དངོས་ཀུན་དངོས་པོ་
གཅིག་གི་ངོ་བོ་ཉིད། །གང་གིས་དངོས་གཅིག་དེ་བཞིན་ཉིད་མཐོང་བ། །དེ་ཡིས་དངོས་ཀུན་
དེ་བཞིན་ཉིད་དུ་མཐོང་། །ཞེས་འབྱུང་བའི་ཕྱིར། ངག་དོན། ས་བཅུ་རྒྱུན་མཐའི་ཡེ་ཤེས་ཆོས་
ཅན། རྣམ་པར་སྨིན་པ་མིན་པའི་སྐད་ཅིག་མའི་སྦྱོར་བ་ཡིན་ཏེ། རྣམ་པར་སྨིན་པ་མིན་པའི་
ཟག་མེད་ཐམས་ཅད་བསྡུས་ནས་བདེན་མེད་དུ་བསྒོམ་པའི་རྒྱུན་མཐའི་རྣལ་འབྱོར་ཡིན་
པའི་ཕྱིར། ཡང་ཇི་ལྟར་ཟག་པ་མེད་པའི་ཡེ་ཤེས་གཅིག་དམིགས་ན་ཟག་པ་མེད་པ་ཐམས་
ཅད་བསྡུས་པ་ཡིན་ཞེ་ན། འཇིག་རྟེན་པའི་དཔེའི་སྒོ་ནས་ལན་བསྟན་ནོ། །ཇི་ལྟར་ན་ས་བཅུ་
རྒྱུན་མཐའི་ཡེ་ཤེས་ཆོས་ཅན། སྐད་ཅིག་མ་གཅིག་ཁོ་ན་ལ་ཟག་པ་མེད་པའི་ཡེ་ཤེས་གཅིག་
བདེན་མེད་དུ་དམིགས་ན། རིགས་མཐུན་ཐམས་ཅད་བདེན་མེད་དུ་མངོན་དུ་བྱེད་པ་ཡིན་ཏེ།
དེ་ལྟར་བྱེད་ནུས་པར་སྔོན་གྱི་སྨོན་ལམ་གྱི་འཕེན་པ་དང་། ཆོས་དབྱིངས་བསྒོམ་པའི་མཐུས་
གྲུབ་པའི་ཕྱིར། དཔེར་ན་སྐྱེས་བུས་རྡོག་ཐབས་གཅིག་གིས་བསྐྱོད་པ་ན་བཟོ་བོ་མཁས་པས་
སྔོན་བཟོ་ལེགས་པར་བྱས་པའི་མཐུས་ཟོ་ཆུན་གྱི་རྒྱུད་ཐམས་ཅད་གཅིག་ཅར་དུས་གཅིག་ཏུ་
འགུལ་བ་དེ་བཞིན་དུའོ། ། །
གཉིས་པ་ལ་མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་ནི།
ཤེས་བྱ་ཆོས་ཅན། དེ་ལྟར་དང་པོ་བསྟན་ནས་གཉིས་པ་རྣམ་པར་སྨིན་པའི་ཆོས་ཉིད་ཀྱི་
གནས་སྐབས་ཀྱི་ཟག་པ་མེད་པར་ཆོས་ཐམས་ཅད་སྐད་ཅིག་མ་གཅིག་པར་མཚན་ཉིད་ཀྱི་
སྐད་ཅིག་མ་གཅིག་ལ་མངོན་པར་རྫོགས་པར་བྱང་ཆུབ་པའི་སྦྱོར་བ་འཆད་པའི་རྒྱུ་མཚན་
ཡོད་དེ། རྣམ་པར་སྨིན་པ་མ་ཡིན་པའི་ཟག་མེད་ལས། རྣམ་པར་སྨིན་པའི་ཟག་མེད་འབྱུང་
བའི་ཕྱིར། གཉིས་པ། སྐད་ཅིག་མ་གཅིག་ཁོ་ན་ལ་བདེན་མེད་དུ་རྟོག་གོ །གང་ན། རྣམ་
- ། 2 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་སྨིན་པའི་གནས་སྐབས་སུ་གྱུར་པའི་ཟག་པ་མེད་པ་རྣམས་སོ། །དུས་ནམ་གྱི་ཚེ་རྟོགས་
ན༑ རྣམ་ པར་ བྱང་ བའི་ ཕྱོགས་ རྣམ་ པར་ སྨིན་ པའི་ ཆོས་ ཉིད་ ཀྱི་ གནས་སྐབས་དྲི་མ་
ཐམས་ཅད་དང་བྲལ་བས་སྟོན་ཀའི་ཟླ་བའི་འོད་བཞིན་དཀར་བའི་ངོ་བོ་ཉིད་རྒྱུན་མཐའ་ཡེ་
ཤེས་སྐྱེས་པ་དེའི་ཚེའོ། །རྒྱུ་མཚན་གང་གི་ཚེ་བྱང་ཆུབ་སེམས་དཔའ་གཉེན་པོ་བསྒོམས་པས་
རྒྱུན་མཐའ་མན་གྱི་མི་མཐུན་པའི་ཕྱོགས་ཐམས་ཅད་དང་བྲལ་བས་ནའོ། །མདོར་ན། དེ་
ལྟར་རྟོགས་པའི་ཡེ་ཤེས་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་སྐད་ཅིག་མ་གཅིག་པའི་
མངོན་པར་རྫོགས་པ་བྱང་ཆུབ་པ་ཡིན་ནོ། །ངག་དོན། ས་བཅུ་རྒྱུན་མཐའི་ཡེ་ཤེས་ཆོས་ཅན།
རྣམ་པར་སྨིན་པའི་སྐད་ཅིག་མའི་སྦྱོར་བ་ཡིན་ཏེ། རྣམ་པར་སྨིན་པའི་ཟག་མེད་ཐམས་ཅད་
བསྡུས་ནས་བདེན་མེད་བསྒོམ་པའི་རྒྱུན་མཐའི་རྣལ་འབྱོར་ཡིན་པའི་ཕྱིར།
གསུམ་པ་ལ། མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་
ནི༑ ཤེས་བྱ་ཆོས་ཅན། དེ་ལྟར་གཉིས་པ་བསྟན་ནས་གསུམ་པ་མཚན་ཉིད་མེད་པར་ཆོས་
ཐམས་ཅད་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པའི་སྦྱོར་བ་འཆད་པ་
ལ་རྒྱུ་མཚན་ཡོད་དེ། ཟག་མེད་རྣམས་བསྡུས་ནས་བདག་མེད་དུ་བསྒོམ་པ་ལ་བདེན་པའི་
མཚན་ཉིད་མེད་པར་རྟོགས་དགོས་པའི་ཕྱིར། གཉིས་པ་ནི། ཆོས་ཐམས་ཅད་ཀྱི་མཚན་ཉིད་
མེད་པའོ། །ཞེས་བདེན་པའི་མཚན་ཉིད་མེད་པ་ཉིད་དུ་ཤེས་སོ། །གང་ན། ཀུན་ནས་ཉོན་
མོངས་ པ་ དང༌ ། རྣམ་ པར་ བྱང་ བའི་ ངོ་བོའི་ཆོས་རྣམས་སོ། །གང་གིས་ན། སྦྱིན་པ་ལ་
སོགས་པའི་ངོ་བོ་ཉིད་ངེས་པར་རྟོགས་པའི་རྣམ་པ་ཅན་སྐད་ཅིག་མ་ཁོ་ནས་སོ། །གང་ལ་
བརྟེན་ནས་ན། ཉེ་བར་ལེན་པའི་ཕུང་པོ་ལ་སོགས་པ་རྨི་ལམ་གྱི་ངོ་བོ་ཉིད་ཀྱི་ཆོས་ཐམས་
ཅད་ལ་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་བསྒྲུབས་པས་གནས་ཏེའོ། །ནམ་གྱི་ཚེ་
ན༑ སྔོན་ཆོས་ཐམས་ཅད་རྨི་ལམ་ལྟ་བུར་གོམས་པའི་ཚོགས་གཉིས་ཉམས་སུ་མྱོང་བར་བྱས་
- 4 2 ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ནས་རྟོགས་པའི་གནས་སྐབས་ནའོ། །ངག་དོན། ས་བཅུ་ རྒྱུན་མཐའི་ཡེ་ཤེས་ཆོས་ཅན།།
མཚན་ཉིད་མེད་པའི་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པའི་སྦྱོར་བ་
ཡིན་ཏེ། ཆོས་ཐམས་ཅད་བདེན་པའི་མཚན་ཉིད་མེད་པར་བསྒོམ་པའི་རྒྱུན་མཐའི་རྣལ་
འབྱོར་ཡིན་པའི་ཕྱིར། །
བཞི་པ་ལ། མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་ནི།
ཤེས་བྱ་ཆོས་ཅན། དེ་ལྟར་གསུམ་པ་བསྟན་ནས་བཞི་པ་གཉིས་སུ་མེད་པའི་མཚན་ཉིད་དུ་
ཆོས་ཐམས་ཅད་སྐད་ཅིག་མ་གཅིག་པའི་མཚན་ཉིད་ཀྱིས་མངོན་པར་རྫོགས་པར་བྱང་ཆུབ་
པའི་སྦྱོར་བ་འཆད་པ་ལ་རྒྱུ་མཚན་ཡོད་དེ། མཚན་ཉིད་མེད་པར་ཤེས་པ་ལ། གཉིས་སུ་མེད་
པར་ཤེས་དགོས་པའི་ཕྱིར། གཉིས་པ་ནི། ཆོས་རྣམས་ཀྱི་དེ་ཁོ་ན་ཉིད་གཉིས་སུ་མེད་པ་སྐད་
ཅིག་མ་གཅིག་ཁོ་ནས་རྟོགས་སོ། །ཇི་ལྟར་ན། གང་གི་ཚེ་གཟུང་བ་དང་། འཛིན་པའི་ཚུལ་དུ་
རྨི་ལམ་ལ་གཟུང་བ་དང༌། རྨི་ལམ་མཐོང་བ་ལ་འཛིན་པར་མཐོང་བ་དེའི་ཚེ། ཆོས་ཐམས་
ཅད་ཀྱང་གཟུང་འཛིན་བདེན་མེད། དེ་ལྟ་བུའི་ཆོས་ཉིད་ཡིན་ནོ་ཞེས་སོ། །གང་གི་ན། དུས་
རིང་མོ་ཞིག་ནས་བར་ཆད་མེད་པར་གཉིས་སུ་སྣང་བ་སྤོང་བ་གོམས་པའི་ངང་དུ་གྱུར་པས་
གཉིས་སུ་སྣང་བ་བག་ཆགས་དྲུངས་ཕྱུང་བའི་བྱང་ཆུབ་སེམས་དཔས་སོ། །ངག་དོན། ས་
བཅུ་རྒྱུན་མཐའི་ཡེ་ཤེས་ཆོས་ཅན། གཉིས་སུ་མེད་པའི་སྐད་ཅིག་མ་གཅིག་པའི་མངོན་པར་
རྫོགས་པར་བྱང་ཆུབ་པའི་སྦྱོར་བ་ཡིན་ཏེ། ཆོས་ཐམས་ཅད་གཟུང་འཛིན་གཉིས་སུ་བདེན་
མེད་བསྒོམ་པའི་རྒྱུན་མཐའི་རྣལ་འབྱོར་ཡིན་པའི་ཕྱིར། གསུམ་པ་ནི། ཤེས་རབ་ཀྱི་ཕ་རོལ་
ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཞེས་བྱ་བ་ལས་སྐབས་
བདུན་པའི་འགྲེལ་བཤད་ལུང་རིགས་ཀྱི་འབྲུག་སྒྲའོ།། །།
༈ སྐུ་གསུམ་རི་དྭགས་མཚན་མས་མཛེས་གྱུར་ཅིང་། །ཕྲིན་ལས་འོད་དཀར་དྲི་
- 4
2
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་འཕྲོས་པ་ཡིས། །ཕན་བདེའི་ཀུན་ཏ་ཅིར་ཡང་བཞད་པའི་དཔལ། །རྗེ་ བཙུན་མཁྱེན་
པའི་གཏེར་གྱི་ཞབས་ལ་འདུད། །གསུམ་པ་འབྲས་བུ་རྣམ་ གྲོལ་ཆོས་སྐུ་བཤད་པ་ལ།
འབྲེལ་དགོད་པས་མཚམས་སྦྱར། འབྲེལ་བ་ཅན་གྱི་ཆོས་རྒྱས་པར་བཤད། སྐབས་ཀྱི་སྒོ་
ནས་མཇུག་ བསྡུ་ བ་ དང༌ གསུམ། དང་པོ་ནི། ཤེས་བྱ་ཆོས་ཅན། སྐད་ཅིག་མའི་སྦྱོར་བ་
བཤད་ནས། འབྲས་བུ་ཆོས་སྐུ་འཆད་པ་ལ་རྒྱུ་མཚན་ཡོད་དེ། སྐད་ཅིག་མ་གཅིག་པའི་
མངོན་པར་རྫོགས་པར་བྱང་ཆུབ་པ་རྣམ་པར་བསྒོམ་པའི་སྐད་ཅིག་མ་གཉིས་པ་ལ་ཆོས་ཀྱི་
སྐུ་མངོན་པར་རྫོགས་པར་བྱང་ཆུབ་པར་འགྱུར་བའི་ཕྱིར། གཉིས་པ་ལ། སྤྱི་གཞུང་གཉིས་
ལས། དང་པོ་ནི། འདིར་སངས་རྒྱས་ཀྱི་རྒྱུ། སངས་རྒྱས་ཚུལ། དབྱེ་བ། རྩོད་སྤོང་ངོ་། །དང་
པོ་སངས་རྒྱས་ནི་རྒྱུ་ཚོགས་གཉིས་ལས་བྱུང་སྟེ། རིན་ཆེན་ཕྲེང་བ་ལས། སངས་རྒྱས་རྣམས་
ཀྱི་གཟུགས་སྐུ་འདི། །བསོད་ནམས་ཚོགས་ལས་འབྱུང་བ་སྟེ། །ཆོས་ཀྱི་སྐུ་ནི་མདོར་བསྡུ་ན།།
རྒྱལ་པོ་ཡེ་ཤེས་ཚོགས་ལས་བྱུང་། །ཆོས་སྐུ་ཡེ་ཤེས་ཀྱི་ཚོགས་ལས་བྱུང་བར་བསྟན་ལ། དེ་
གཉིས་ལས་མ་གཏོགས་ པའི་སངས་རྒྱས་མེད་པའི་ཕྱིར། གཉིས་པ་ལ། མཚན་ཉིད་ཐེག་
པའི་ལུགས་ཀྱིས། དང་པོར་འོག་མིན་དུ་སངས་རྒྱས་ནས་འཇིག་རྟེན་གྱི་ཁམས་སྣ་ཚོགས་
སུ་སྤྲུལ་པའི་སྐུའི་སངས་རྒྱ་ཚུལ་སྟོན་པར་བྱེད་དེ། ལང་གཤེགས་ལས། གཙང་མའི་གནས་
དག་རྣམ་སྤངས་པའི། །འོག་མིན་གནས་ནི་ཉམས་དགའ་བར། །ཡང་དག་སངས་རྒྱས་དེར་
སངས་རྒྱས། །སྤྲུལ་པ་འདིར་ནི་མངོན་སངས་རྒྱ། །འདི་ལ་ཁ་ཅིག་དང་པོར་ཆོས་ཀྱི་སྐུར་
སངས་རྒྱས། དེའི་རྗེས་སུ་འོག་མིན་དུ་ལོངས་སྤྱོད་རྫོགས་པའི་སྐུར་སངས་རྒྱས། དེའི་རྗེས་
སུ་སྤྲུལ་པའི་སྐུར་སངས་རྒྱས། ཞེས་སྐུ་གསུམ་ལ་སངས་རྒྱ་བ་སྔ་ཕྱིའི་རིམ་པ་འདོད་པ་མི་
འཐད་དེ། ཆོས་ཀྱི་སྐུར་ནམ་སངས་རྒྱས་པའི་སྐད་ཅིག་དེ་ཉིད་ལ་རྟེན་དེ་ལོངས་སྤྱོད་རྫོགས་
པའི་སྐུར་འགྱུར་ཞིང༌། དེ་ལས་གདུལ་བྱ་ལས་དག་པ་འགའ་ཞིག་ལ་སྤྲུལ་པའི་སྐུར་ཡང་
- 4 2
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སྣང་བར་འགྱུར་བའི་ཕྱིར་དང་། གཟུགས་སྐུ་དང་མི་ལྡན་པའི་སངས་རྒྱས་མི་སྲིད་པའི་ཕྱིར་
ཏེ༑ གཞན་དོན་མཐར་མ་ཐུག་པའི་སངས་རྒྱས་མི་སྲིད་པའི་ཕྱིར།
གསུམ་པ་ལ། སྐུ་གསུམ་དུ་འདོད་པའི་ལུགས་དང་། བཞིར་འདོད་པའི་ལུགས་
གཉིས། དང་པོ་ནི། སངས་རྒྱས་ཀྱི་སྐུ་ལ་དབྱེ་ན། ངོ་བོ་ཉིད་ཀྱི་སྐུ་དང༌། ལོངས་སྤྱོད་རྫོགས་
པའི་སྐུ་དང༌། སྤྲུལ་པའི་སྐུ་དང་གསུམ་དུ་ངེས་ཏེ། རྒྱུད་བླ་ལས། དེ་དབྱེ་ཟབ་དང་རྒྱ་ཆེ་དང་།།
བདག་ ཉིད་ཆེན་ པོའི་ ཡོན་ ཏན་ གྱི། །ཆོས་ ཀྱི་ རབ་དབྱེའི་ རང་བཞིན་ལ། །སོགས་པའི་
སྐུ་གསུམ་གྱིས་འཇུག་པ། ཞེས་དང་། མདོ་སྡེ་རྒྱན་ལས། སྐུ་གསུམ་དག་གི་སངས་རྒྱས་ཀྱི།།
སྐུ་བསྡུས་པར་ནི་ཤེས་བྱ་སྟེ། །ཞེས་གསུངས་པའི་ཕྱིར། དེ་ལ་ངོ་བོ་ཉིད་ཀྱི་སྐུ་ནི། དབྱིངས་
རང་བཞིན་གྱིས་རྣམ་པར་དག་པ་ལ་སྤང་བྱ་གློ་བུར་གྱི་དྲི་མ་ཐམས་ཅད་དང་བྲལ་བའི་མཚན་
ཉིད་ཡིན་ལ། ཆོས་ཀྱི་སྐུ་ཡང་དེ་བཞིན་ཉིད་དོ། །འོ་ན། རྣམ་པ་ཐམས་ཅད་མཁྱེན་པ་ཉིད།།
ཆོས་ཀྱི་སྐུ་ཞེས་བརྗོད་པ་ཡིན། །ཞེས་ཡེ་ཤེས་ཆོས་སྐུར་བཤད་པ་མི་འཐད་པར་འགྱུར་རོ་ཞེ་
ན༑ མིན་ཏེ། ཆོས་ ཀྱི་ སྐུ་ཞེས་བརྗོད་པ་ཡིན། །ཞེས་པས་ཡེ་ཤེས་སྡེ་ཚན་ཉེར་གཅིག་གི་
ཆོས་ཉིད་ཆོས་སྐུར་བསྟན་པ་ཙམ་ཡིན་གྱི། གལ་ཏེ་ཡེ་ཤེས་ངོ་བོ་ཉིད་ཀྱི་སྐུ་ལས་ལོགས་སུ་
སྐུར་བཞག་ནས་སྐུ་བཞིར་བྱེད་ན། སྤངས་པ་ཡང་ལོགས་སུ་སྐུར་འཇོག་རིགས་པར་འགྱུར་
ཞིང་། མཚན་ སུམ་ཅུ་ རྩ་ གཉིས་དང་། དཔེ་བྱད་བཟང་པོ་བརྒྱད་ཅུ་དང༌། ཡང་གཟུགས་
སྐུ་ལོགས་སུ་འཇོག་ རིགས་པར་འགྱུར་ཏེ། རྒྱུ་མཚན་མཚུངས་པའི་ཕྱིར། དེས་ན་འདིར་
སྟོབས་བཅུ་ལ་སོགས་པའི་ཡེ་ཤེས་རྣམས་ཆོས་སྐུའི་ཡོན་ཏན་དུ་འཇོག་རིགས་པའི་ཕྱིར།
ལོགས་སུ་སྐུར་འཇོག་པ་ནི་མ་ཡིན་ཏེ། རྒྱུད་བླ་ལས། དང་པོའི་སྐུ་ནི་སྟོབས་ལ་སོགས།།
བྲལ་བའི་ཡོན་ཏན་རྣམས་དང་ལྡན། །ཞེས་བཤད་པས་སོ། །ལོངས་སྤྱོད་རྫོགས་པའི་སྐུ་ནི་
ངེས་པ་ལྔ་ལྡན་གྱི་གཟུགས་སྐུ་སྟེ། ངེས་པ་ལྔ་ནི། སྐུ་སྟོན་པ་དང་། གསུང་བརྗོད་པ་དང༌།
-4 25 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐུགས་མཛད་པ་རྒྱུན་མི་ཆད་པ་དང་། མངོན་པར་འདུ་བྱེད་པ་དང༌། སྣ་ཚོགས་སུ་ཡང་དེའི་
རང་ བཞིན་མེད་པའོ། །དེ་ཡང་རྒྱུད་བླ་ལས། བརྗོད་སྟོན་མཛད་པ་རྒྱུན་མི་ཆད། །མངོན་
པར་འདུ་བྱེད་མེད་པ་དང༌། །དེའི་ངོ་བོར་མི་སྟོན་ལ། །འདིར་ནི་སྣ་ཚོགས་རྣམ་ལྔར་བརྗོད།།
ཅེས་སོ། །ཅིའི་ཕྱིར་ལོངས་སྤྱོད་རྫོགས་པའི་སྐུ་ཞེས་བྱ་ཞེ་ན། ས་བཅུའི་བྱང་ཆུབ་སེམས་
དཔའ་རྣམས་དང་ཐབས་ཅིག་ཏུ་ཐེག་པ་ཆེན་པོའི་ཆོས་ཁོ་ན་ལ་རྫོགས་པར་ལོངས་སྤྱོད་པའི་
སྐུ་ཞེས་བྱ་སྟེ། འདིར། མཚན་ནི་སུམ་ཅུ་རྩ་གཉིས་དང༌། །དཔེ་བྱད་བརྒྱད་ཅུའི་བདག་ཉིད་
ནི༑ ༑ཐེག་ཆེན་ཉེ་བར་ལོངས་སྤྱོད་ཕྱིར། །ཐུབ་པའི་ལོངས་སྤྱོད་རྫོགས་སྐུར་བཞེད། །ཞེས་
གསུངས་པས་སོ། །འདིའི་ཡོན་ཏན་ནི་མཚན་སུམ་ཅུ་རྩ་གཉིས། དཔེ་བྱད་བརྒྱད་ཅུ་རྣམས་
ཡིན་ཏེ། སྐྱབས་གསུམ་བདུན་ཅུ་པ་ལས། སངས་རྒྱས་ཉིད་ཀྱི་གཟུགས་ཀྱི་སྐུ། །མཚན་དང་
དཔེ་བྱད་དག་གིས་འབར། །འགྲོ་བ་རང་གི་མོས་པ་ཡི། །དབང་གིས་སྣ་ཚོགས་སྐུར་འཛིན་
གང་། །བསོད་ནམས་ཚོགས་ནི་ཚད་མེད་ལས། །འཁྲུངས་པ་དེ་ནི་རྒྱལ་བའི་སྲས། །ས་བཅུ་
ལ་ནི་གནས་རྣམས་ཀྱིས། །མཐོང་བར་གྱུར་ན་སྐུ་དེ་ཡིས། །ཆོས་ཀྱི་རྫོགས་ལོངས་སྤྱོད་འདི་
ནི༑ ༑རྒྱལ་བ་རྣམས་ཀྱི་སྤྱོད་ཡུལ་ཡིན། །ཞེས་དང་། རྒྱུད་བླ་ལས་ཀྱང་། གཉིས་པ་སྐྱེས་བུ་
ཆེན་པོའི་མཚན། །སུམ་ཅུ་རྩ་གཉིས་རྣམས་དང་ལྡན། །ཞེས་སོ། །སྤྲུལ་པའི་སྐུ་ནི། མཛད་པ་
བཅུ་གཉིས་ཀྱི་རྒྱུད་བླ་ལས། སྐྱེ་བ་མངོན་པར་སྐྱེ་བ་དང་། །དགའ་ལྡན་ནས་ནི་འཕོ་བ་དང༌།།
ལྷུམས་སུ་འཇུག་དང་བལྟམས་པ་དང༌། །བཟོ་ཡི་གནས་ལ་མཁས་པ་དང༌། །བཙུན་མོའི་
འཁོར་ དགྱེས་རོལ་ བ་ དང༌ ། །ངེས་འབྱུང་ དཀའ་བ་སྤྱོད་པ་དང༌། །བྱང་ཆུབ་ སྙིང་པོར་
གཤེགས་པ་དང༌། །བདུད་སྡེ་འཇོམས་དང་རྫོགས་པར་ནི། །བྱང་ཆུབ་ཆོས་ཀྱི་འཁོར་ལོ་
དང་། །མྱ་ངན་འདས་པར་གཤེགས་མཛད་རྣམས། །ཡོངས་སུ་མ་དག་ཞིང་རྣམས་སུ། །སྲིད་
པ་ཇི་སྲིད་གནས་པར་སྟོན། །ཞེས་བཤད་དོ། །དེ་ཡང་ཆོས་ཀྱི་སྐུ་ནི། སངས་རྒྱས་ནང་ཕན་
-4
2
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཚུན་ཁོ་ནའི་མངོན་སུམ་གྱི་སྤྱོད་ཡུལ་ཡིན་ལ། ལོངས་སྤྱོད་རྫོགས་པའི་སྐུ་ནི་བྱང་སེམས་
འཕགས་པ་དང༌། སྤྲུལ་པའི་སྐུ་ནི་སོ་སྐྱེ་ལས་དག་པ་རྣམས་ཀྱི་སྤྱོད་ཡུལ་དུ་སྣང་སྟེ། རྒྱུད་བླ་
ལས། དག་ལས་ཉེ་དང་རིང་རྣམས་ལས། །འཇིག་རྟེན་རྒྱལ་བའི་དཀྱིལ་འཁོར་དུ། །ཆུ་དང་
ནམ་མཁར་ཟླ་བ་བཞིན། །དེ་མཐོང་བ་ནི་རྣམ་པ་གཉིས། །ཞེས་བཤད་དོ། །
གཉིས་པ་ནི། སྐུ་གསུམ་གྲངས་ངེས་ལས། སངས་རྒྱས་ཀྱི་ཡེ་ཤེས་སྐུ་མ་ཡིན་
པར་ཐལ། སྐུ་གསུམ་པོ་གང་ཡང་མིན་པའི་ཕྱིར། འདོད་མི་ནུས་ཏེ། རྫོགས་པའི་སངས་རྒྱས་
ཡིན་པའི་ཕྱིར་ཏེ། ཡོན་ཏན་དྲུག་ལྡན་གྱི་དོན་གཉིས་མཐར་ཐུག་ཡིན་པའི་ཕྱིར། དེས་ན་
སངས་རྒྱས་ཀྱི་སྐུ་བཞི་ཡིན་ལ། སྐུ་གཞན་གསུམ་སྔར་བཤད་པ་དང་འདྲ་ཞིང་། རྟོགས་ཡེ་
ཆོས་སྐུ་ནི་གནས་མ་ལུས་པར་གྱུར་པའི་ཡེ་ཤེས་མཐར་ཐུག་པ་ཡིན་ལ། དབྱེ་བ་རྒྱས་པར་
བྱེད་ན་ཡེ་ཤེས་སྡེ་ཚན་ཉེར་གཅིག་དང་། བསྡུ་ན་མེ་ལོང་ལྟ་བུའི་ཡེ་ཤེས། མཉམ་པ་ཉིད་ཀྱི་
ཡེ་ཤེས། སོ་སོར་རྟོག་པའི་ཡེ་ཤེས། བྱ་བ་གྲུབ་པའི་ཡེ་ཤེས། དང་པོ་ནི། ཇི་ལྟ་བ་དང་། ཇི་
སྙེད་པ་མ་ལུས་པ་མཁྱེན་པ་དང༌། གཉིས་པ་ཆོས་ཐམས་ཅད་བདེན་མེད་མཉམ་པ་ཉིད་ནི་
མཁྱེན་པ་དང༌། གསུམ་པ་ཡེ་ཤེས་སྔ་མ་གཉིས་ཀྱི་ཡུལ་འཇལ་བའི་ཚུལ་མ་ལུས་པ་མཁྱེན་
པ༑ བཞི་པ། གདུལ་བྱའི་དོན་བྱེད་པའི་ཐབས་མ་ལུས་པ་མཁྱེན་པའོ། །འདི་རྣམས་ལྡོག་
པས་སོ་སོར་ཕྱེ་བ་ཙམ་ཡིན་གྱི། ངོ་བོ་ལ་ཁྱད་པར་མེད་དོ་ཞེའོ། །སློབ་དཔོན་གྱི་བཞེད་པ་
གང་ཞེ་ན། འགྲེལ་ཆུང་སོགས་སུ་མཁན་པོ་རྣམ་སྣང་མཛད་ཀྱི་བཀའི་དབང་གིས་སྐུ་བཞིར་
བཤད་ལ། དགོངས་པ་ནི་སྐུ་བཞི་གསུམ་དུ་བཞེད་པར་མངོན་ནོ། །འགྲེལ་ཆེན་ལས། རྣམ་
པ་ཀུན་གྱི་མཆོག་ལྡན་སྐུ་ནི་གསུམ་པོ་ངེས་ཐོབ་ཤོག །ཅེས་གསུངས་པས་སོ། ཁ་ཅིག་སྐུ་
གསུམ་དུ་གྲངས་ངེས་བྱེད་པ་དང་། བཞིར་གྲངས་ངེས་བྱེད་པ་མི་འགལ་ཏེ། བསྡུ་ཚུལ་ལ་
གསུམ་དང་། ཡིན་ཚུལ་ལ་བཞི་ཡིན་ཕྱིར་ཟེར་བ་མི་འཐད་དེ། སྐུ་གསུམ་དུ་གྲངས་ངེས་པར་
-4 2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་པས་བཞིར་འདོད་པ་ཕྱོགས་སྔར་བླངས། བཞིར་འདོད་པས་གསུམ་དུ་གྲངས་ངེས་པ་
ཕྱོགས་སྔར་བླངས་པའི་ཕྱིར། བཞི་པ་ནི། གསུང་རབ་ཀྱི་དགོངས་པ་མི་ཤེས་ཤིང་། སྤོབས་
པ་ཧ་ཅང་མྱུར་བ་མང་པོ་རྫོགས་པའི་སངས་རྒྱས་ཀྱི་ངོ་བོ་ཉིད་སྐུ་སངས་རྒྱས་མ་ཡིན་ཏེ།
སྐྱབས་གནས་མིན་པའི་ཕྱིར་ཏེ། རྟག་པ་ཡིན་པའི་ཕྱིར། ཞེས་ཟེར། འོ་ན་བྱང་སེམས་མཐོང་
ལམ་པའི་འགོག་བདེན་ཆོས་ཅན། སྐྱབས་གནས་མིན་པར་ཐལ་ཏེ། རྟག་པ་ཡིན་པའི་ཕྱིར།
རྟགས་ཁྱབ་སྒྲིག །འདོད་ན། ཆོས་དཀོན་མཆོག་མིན་པར་ཐལ། འདོད་པ་དེའི་ཕྱིར། འདོད་
ན༑ འགོག་བདེན་མིན་པར་ཐལ། འདོད་པ་དེའི་ཕྱིར། གཞན་ཡང་། རྟག་པ་སྐྱབས་མེད་
རྣམས་ཀྱི་ནི། །སྐྱབས་ལ་སོགས་པར་འཐད་ཕྱིར་རོ། །ཞེས་པ་ཡང་མ་མཐོང་པར་ཟད་དོ།
ཁོ་ན་རེ། ཤེས་བྱ་ཆོས་ཅན། སངས་རྒྱས་ཀྱི་ཆོས་ཉིད་སངས་རྒྱས་སུ་ཐལ། ངོ་བོ་ཉིད་ཀྱི་སྐུ་
སངས་རྒྱས་ཡིན་པའི་ཕྱིར། འདོད་ན། སེམས་ཅན་གྱི་ཆོས་ཉིད་སེམས་ཅན་དུ་ཐལ། འདོད་
པ་དེའི་ཕྱིར་ཞེ་ན། ཤེས་བྱ་ཆོས་ཅན། སེམས་ཅན་གྱི་བློ་སེམས་ཅན་དུ་ཐལ། སངས་རྒྱས་ཀྱི་
བློ་སངས་རྒྱས་ཡིན་པའི་ཕྱིར་ཏེ། བྱང་ཆུབ་ཆེན་པོ་ཡིན་པའི་ཕྱིར་ཏེ། རྩ་བའི་ཁྱབ་པ་ཁས་
བླངས། ཁོ་ན་རེ། ངོ་བོ་ཉིད་ཀྱི་སྐུ་སངས་རྒྱས་མིན་ཏེ། རྒྱས་པའི་དོན་མ་ཚང་བའི་ཕྱིར་ཏེ།
ཤེས་བྱ་མི་མཁྱེན་པའི་ཕྱིར་ཏེ། ཞེས་ཟེར་ན། འོ་ན་རྣམ་མཁྱེན་ཆོས་ཅན། སངས་རྒྱས་མིན་
པར་ཐལ། སངས་རྒྱས་པའི་དོན་མ་ ཚང་ བའི་ ཕྱིར། ཞེས་པ་མཚུངས་སོ། ཁོ་ན་རེ། རྣམ་
མཁྱེན་ལ་སངས་རྒྱས་པའི་དོན་ཚང་སྟེ། སྒྲིབ་གཉིས་བག་ཆགས་དང་བཅས་པ་སྤངས་པའི་
ཕྱིར། འོ་ན་ངོ་བོ་ཉིད་ཀྱི་སྐུ་ལ་ཡང་རྒྱས་པའི་དོན་ཚང་བར་ཐལ། ཤེས་བྱ་མ་ལུས་པ་མཁྱེན་
པའི་ཕྱིར་ཏེ། སྟོབས་བཅུ་མངའ་བའི་སྐུ་ཡིན་པའི་ཕྱིར། དེས་ན་རྣམ་མཁྱེན་སྤངས་པ་མིན་
ཡང་སྒྲིབ་གཉིས་མ་ལུས་པ་སྤངས་པའི་སྤངས་པ་དང་ལྡན་པས། སྤངས་པའི་དོན་ཚང་བ་
བཞིན་དུ། ངོ་བོ་ཉིད་ཀྱི་སྐུ་མཁྱེན་པ་ཡིན་ཡང་། ཤེས་བྱ་མ་ལུས་པ་མཁྱེན་པའི་སྟོབས་བཅུ་
-1 2
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སོགས་ཡོན་ཏན་དུ་ཚང་བའི་ཕྱིར། རྒྱས་པའི་དོན་ཚང་ངོ༌། །འགའ་ཞིག་གཟུགས་སྐུ་སངས་
རྒྱས་མིན་ཏེ། སངས་རྒྱས་ཀྱི་སྐུ་ནི་ཆོས་སྐུ་ཉག་གཅིག་ཏུ་བཤད་པའི་ཕྱིར། ཞེ་ན། སངས་
རྒྱས་ཀྱིས་གདུལ་བྱ་ལ་ཆོས་བསྟན་པ་མེད་པར་ཐལ། གཟུགས་སྐུ་སངས་རྒྱས་མིན་པའི་
ཕྱིར། སངས་རྒྱས་ཀྱི་མཚན་སུམ་ཅུ་རྩ་གཉིས་དང༌། དཔེ་བྱད་བརྒྱད་ཅུ་སོགས་ཡང་བཞག་
ཏུ་མེད་པར་ཐལ། གཟུགས་སྐུ་སངས་རྒྱས་མིན་པའི་ཕྱིར། སངས་རྒྱས་ཀྱི་ཡེ་ཤེས་མེད་པར་
ཐལ། ཡེ་ཤེས་དེའི་རྟེན་སངས་རྒྱས་ཀྱི་གཟུགས་སྐུ་མིན་པའི་ཕྱིར། འགའ་ཞིག་ལོངས་སྤྱོད་
རྫོགས་པའི་སྐུ་ནི་སངས་རྒྱས་ཀྱི་སྐུ་ཡིན་ཡང༌། སྤྲུལ་པའི་སྐུ་ནི་སངས་རྒྱས་མིན་ཏེ། ལྷ་
དབང་གི་གཟུགས་བརྙན་ལྷ་དབང་མིན་པའི་ཕྱིར། ཁྱབ་སྟེ། ཇི་ལྟར་བེ་ཌཱུརྱ་ས་གཞི་གཙང་
མ་ལ། །ལྷ་དབང་ལུས་ཀྱི་གཟུགས་བརྙན་འཆར་བ་ལྟར། །དེ་བཞིན་འགྲོ་སེམས་ས་གཞི་
གཙང་མ་ལ། །ཐུབ་པའི་དབང་པོའི་སྐུའི་གཟུགས་བརྙན་འཆར། །ཞེས་མཚུངས་པར་བཤད་
པས་སོ་ཞེ་ན། དེ་ནི་ལྷ་དབང་ལ་བརྟེན་ནས་ལྷ་དབང་གི་གཟུགས་བརྙན་སྣང་བ་བཞིན་དུ།
ལོངས་སྤྱོད་རྫོགས་པའི་སྐུ་ལ་བརྟེན་ནས་སྤྲུལ་པའི་སྐུ་གདུལ་བྱ་ལས་དག་པ་ལ་སྣང་བར་
སྟོན་པ་ ཡིན་གྱི། ལྷ་དབང་གི་གཟུགས་བརྙན་ལྷ་དབང་མིན་པ་བཞིན་དུ་སངས་རྒྱས་ཀྱི་
སྤྲུལ་སྐུ་སངས་རྒྱས་མིན་པར་སྟོན་པ་ནི། རྒྱུད་བླ་མ་ཉིད་ལས། སངས་རྒྱས་ཀྱི་སྤྲུལ་སྐུ་
མཛད་པ་བཅུ་གཉིས་ཀྱི་ཚུལ་སྟོན་པ་དང་། ཆོས་ཀྱི་འཁོར་ལོ་རིམ་པ་གསུམ་དུ་བསྐོར་བར་
བཤད་པའི་ཕྱིར། མཛད་པ་བཅུ་གཉིས་ཀྱི་ཚུལ་བསྟན་ནས་ཆོས་ཀྱི་འཁོར་ལོ་རིམ་པ་གསུམ་
དུ་བསྐོར་ན། སངས་རྒྱས་མིན་པར་འགལ་བས་སོ། །གལ་ཏེ་སངས་རྒྱས་ཀྱི་སྤྲུལ་པ་སངས་
རྒྱས་མིན་ན། སངས་རྒྱས་ཀྱིས་ཆོས་ཀྱི་འཁོར་ལོ་རིམ་པ་གསུམ་དུ་བསྐོར་བ་མི་འཐད་པར་
ཐལ། སངས་རྒྱས་ཀྱི་སྤྲུལ་སྐུ་སངས་རྒྱས་མ་ཡིན་ཞིང་། ལོངས་སྤྱོད་རྫོགས་པའི་སྐུས་ནི་
ཐེག་ཆེན་གྱི་ཆོས་ཁོ་ན་སྟོན་པའི་ཕྱིར། གཞན་ཡང་། བཀའ་རྒྱས་འབྲིང་བསྡུས་གསུམ་ལ་
- :4 29 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སོགས་པ་སངས་རྒྱས་ཀྱི་གསུང་རབ་མ་ཡིན་པར་ཐལ། སངས་རྒྱས་ཀྱི་སྤྲུལ་སྐུ་སངས་རྒྱས་
མིན་པའི་ཕྱིར། འཛམ་བུའི་གླིང་འདིར་སངས་རྒྱས་ཀྱི་ཆོས་ཀྱི་འཁོར་ལོ་མ་བསྐོར་བར་ཐལ།
སངས་རྒྱས་ཀྱི་སྤྲུལ་སྐུ་སངས་རྒྱས་མིན་པའི་ཕྱིར་རོ། །ལྷ་དབང་གི་གཟུགས་བརྙན་ལྷ་དབང་
མིན་པ་དང༌། སངས་རྒྱས་ཀྱི་སྤྲུལ་སྐུ་སངས་རྒྱས་མིན་པར་མཚུངས་པ་མིན་ཏེ། ལྷ་དབང་
གཟུགས་བརྙན་གྱིས་ལྷ་དབང་གི་དོན་བྱེད་མི་ནུས་ཤིང་། སངས་རྒྱས་ཀྱི་སྤྲུལ་སྐུས་སངས་
རྒྱས་ ཀྱི་ དོན་ བྱེད་ནུས་ པའི་ ཕྱིར། དེས་ན་འདིའི་ ཕྱོགས་ སྔར་སྨྲ་བས་ནི། སངས་ རྒྱས་
གཟུགས་བརྙན་ལྟ་བུ་སྟེ། །དབྱངས་དང་མི་ལྡན་དེ་ལའང་མིན། །ཞེས་པའི་གནད་མི་ཤེས་
པར་ཟད་དོ། །འོ་ན་ཡུམ་སྒྱུ་མ་ལྷ་མཛེས་སོགས་ལ་སྐྱེ་བ་ཡང་། སྐྱེ་བ་མཚན་ཉིད་པར་ཐལ།
སངས་རྒྱས་ ཀྱི་ སྤྲུལ་ སྐུ་ སངས་རྒྱས་མཚན་ཉིད་པ་ཡིན་པའི་ཕྱིར། ཞེ་ན། དེ་ནི་མིན་ཏེ།
སངས་རྒྱས་ཀྱི་སྤྲུལ་སྐུ་སངས་རྒྱས་མཚན་ཉིད་པ་ཡིན་པའི་རྒྱུ་མཚན་གྱིས། ཡུམ་སྒྱུ་མ་ལྷ་
མཛེས་སོགས་ལས་སྐྱེ་བ་སྐྱེ་བ་མཚན་ཉིད་པར་འགྱུར་བའི་ཕྱིར་རོ། །སངས་རྒྱས་ཡིན་ན་
ཡིད་ཀྱི་རང་བཞིན་དུ་གྱུར་པའི་སྐྱེ་བ་འཛིན་པ་དང་། བསམ་གྱིས་མི་ཁྱབ་པའི་འཆི་འཕོ་ཡང་
སྤང་དགོས་པའི་ཕྱིར། དེ་སྐད་དུ་ཡང་། རྒྱུད་བླ་མ་ལས། དེ་ནི་ཡིད་ཀྱི་རང་བཞིན་གྱི། །ལུས་
ཀྱི་སྐྱེ་མཆེད་རྟག་པའི་ཕྱིར། །བསམ་མི་ཁྱབ་གྱུར་འཆི་འཕོ་ཡིས། །དེ་ནི་མི་འཆི་བརྟན་པའི་
ཕྱིར། །ཞེས་དང༌། ཡིད་ཀྱི་རང་བཞིན་ཕུང་པོ་དང༌། །རྒྱུ་ལོག་ཕྱིར་ན་བདེ་བ་ཉིད། །ཞེས་
བཤད་པའི་ཕྱིར་རོ། །གཞན་ཟེར་ཉལ་འགྲོའི་ཤིང་བཞིན་དུ། །སྙིང་པོ་མེད་པར་ལེགས་
མཐོང་སྟེ། །མཁས་གྲུབ་རྣམས་ཀྱི་བཞེད་པ་བཞིན། །སྐུའི་རྣམ་གཞག་ལེགས་པར་བཤད།།
སྤྲོས་པས་ཆོག་གོ ། །
གཉིས་པ་ལ། རྟེན་སྐུའི་དབྱེ་བ་བཤད། བརྟེན་པ་ཡོན་ཏན་རྒྱས་པར་བཤད་
པ་དང་གཉིས། དང༌པོ་ལ། ངོ་བོ་ཉིད་སྐུའི་རྣམ་གཞག་བཤད། རྟོགས་པ་ཆོས་སྐུའི་རྣམ་
-4 3] .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གཞག་བཤད། ལོངས་ སྤྱོད་ རྫོགས་ སྐུའི་རྣམ་ གཞག་བཤད། མཆོག་ གི་ སྤྲུལ་ སྐུའི་རྣམ་
གཞག་བཤད་པའོ། །དང་པོ་ལ། མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང༌
པོ་ལ། ཤེས་བྱ་ཆོས་ཅན། ཆོས་སྐུ་དེ་ཡང་ངོ་བོ་ཉིད་ཀྱི་སྐུ་ལ་སོགས་པའི་དབྱེ་བས་རྣམ་པ་
བཞི་ཡོད་པ་ལས། དང་པོ་ངོ་བོ་ཉིད་ཀྱི་སྐུ་འཆད་པའི་རྒྱུ་མཚན་ཡོད་དེ། དེ་བཅོས་མ་མིན་
པའི་སྐུ་ཡིན་པའི་ཕྱིར། གཉིས་པ་ལ། ངོ་བོ་ཉིད་ཀྱི་སྐུའི་རང་བཞིན། ཐོབ་ཚུལ། སྐུ་ལྷག་མ་
གསུམ་གྱི་ཕྱེ་ཚུལ་ལོ། །དང་པོ་ནི། ཐུབ་པ་སངས་རྒྱས་བཅོམ་ལྡན་འདས་ཀྱི་ངོ་བོ་ཉིད་ཀྱི་སྐུ་
ནི་གང་ཞེ་ན། སྤངས་རྟོགས་དེ་དག་གི་རང་གི་ངོ་བོ་ཉིད་བདེན་པའི་སྐྱེ་བ་མེད་པའི་ངོ་བོ་
ཉིད་འདི་ནི་ངོ་བོ་ཉིད་ཀྱི་སྐུ་ཡིན་ཏེ། བཅོས་མ་མ་ཡིན་པའི་སྐུ་ཡིན་པའི་ཕྱིར། རྟོགས་པ་ནི།
དྲན་པ་ཉེ་བར་བཞག་པ་ལ་སོགས་པའི་ཡེ་ཤེས་ཀྱི་བདག་ཉིད་འཇིག་རྟེན་ལས་འདས་པའི་
ཆོས་ཀྱི་དབྱིངས་ཀྱི་ཟག་མེད་སྡེ་ཚན་ཉེར་གཅིག་རྣམས་ཡིན་ལ། སྤངས་པ་ནི། དྲི་མ་རྣམས་
གློ་བུར་བ་ཉིད་ཀྱིས་རྣམ་པ་ཐམས་ཅད་དུ་རྣམ་པར་དག་ཅིང་རང་བཞིན་གྱིས་དབེན་པའི་
མཚན་ཉིད་དུ་གྱུར་པ་གང་ཡིན་པའོ། །མདོ་ནི། རབ་འབྱོར་གཞན་ཡང་ཟག་པ་མེད་པའི་
ཆོས་རྨི་ལམ་ལྟ་བུ་དངོས་པོ་དང་མི་ལྡན་པ། དངོས་པོ་མེད་པའི་རང་བཞིན་ཅན། རང་གི་
མཚན་ཉིད་ཀྱིས་སྟོང་པ། རྣམ་པ་ཐམས་ཅད་དུ་ཡོངས་སུ་དག་པར་གྱུར་པ། དེ་དག་ཐམས་
ཅད་ཀྱི་རང་བཞིན་གང་ཡིན་པ། མཚན་ཉིད་གཉིས་པོ་འདི་ལྟ་སྟེ། མཚན་ཉིད་མེད་པ་དེ་ནི་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡིན་པར་རིག་པར་
བྱའོ། །ཞེས་སོགས་སོ། །ངག་དོན། སྤངས་རྟོགས་མཐར་ཐུག་གི་དེ་བཞིན་ཉིད་ཆོས་ཅན།
ངོ་བོ་ཉིད་ཀྱི་སྐུ་ཡིན་ཏེ། དབྱིངས་རང་བཞིན་གྱིས་རྣམ་པར་དག་པ་ལ་སྤང་བྱ་གློ་བུར་གྱི་དྲི་
མ་ཐམས་ཅད་དང་བྲལ་བའི་ཆོས་དབྱིངས་ཡིན་པའི་ཕྱིར། །
གཉིས་པ་ནི། ངོ་བོ་ཉིད་ཀྱི་སྐུ་ཆོས་ཅན། འཇིག་རྟེན་ལས་འདས་པའི་ལམ་
- 4
3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་དྲི་མ་དང་བྲལ་བར་བྱས་པའི་སྒོ་ནས་ཐོབ་ཀྱི། གསར་དུ་བྱས་པ་ནི་མིན་ཏེ། བཅོས་མ་
ཡིན་པའི་སྐུ་མིན་པའི་དོན་གྱིས་སོ། །དེས་ན། རྣམ་པར་ཤེས་པ་སྒྱུ་མ་ལྟ་བུས་ཆོས་ཐམས་
ཅད་རྟོགས་པས་ཐོབ་པ་ཡིན་ནོ། །གསུམ་པ་ནི། སྐུ་ལྷག་མ་གསུམ་པོ་དོན་དམ་པར་ངོ་བོ་
ཉིད་ཀྱི་སྐུ་དེ་དང་ཐ་མ་དེ་ཉིད། དོན་དམ་པར་ཆོས་ཉིད་ཀྱི་ངོ་བོར་དབྱེར་མེད་པའི་ཕྱིར།
ལུགས་ལས། གང་ཕྱིར་དབེན་པ་དབེན་གྱུར་ ལས། །ཐ་མི་དད་པ་ཉིད་དུ་འདོད། །ཅེས་
འབྱུང་བའི་ཕྱིར། དོན་དམ་པར་ཐ་མི་དད་ཀྱང་ཐ་དད་པར་རྣམ་པར་བཞག་གོ །གང་གི་སྒོ་
ནས་ན་ཡང་དག་པའི་ཀུན་རྫོབ་ཏུ་སྣང་བ་ཇི་ལྟར་མོས་པས་རབ་ཏུ་ཕྱེ་བའི་སྒོ་ནས་སོ།།
དགོས་པ། སངས་རྒྱས་དང༌། བྱང་ཆུབ་སེམས་དཔའ་དང་། ཉན་ཐོས་ལ་སོགས་པའི་སྤྱོད་
ཡུལ་དུ་རྣམ་པར་བཞག་པ་ཡིན་ནོ་ཞེས་བསྟན་པའི་ཕྱིར་དུའོ། །ངག་དོན། སྐུ་ལྷག་མ་གསུམ་
ཆོས་ཅན། དོན་དམ་པར་ཐ་མི་དད་ཀྱང་ཐ་དད་པར་རིགས་ཏེ། དོན་དམ་པར་ཐ་མི་དད་ཀྱང་
གདུལ་བྱ་མོས་པའི་དབང་གིས་ཐ་དད་དུ་ཕྱེ་བའི་ཕྱིར།
གཉིས་པ་ལ། དངོས་དོན། ཆོས་སྐུའི་དབྱེ་བ་བཤད། དེ་ལ་གཞན་གྱི་རྩོད་པ་
སྤང་བ་གསུམ་མོ། །དང་པོ་ལ་ཡེ་ཤེས་ཆོས་སྐུར་འཐད་པའི་ཚུལ། གྲངས་ངེས་སོ་སོའི་འདོད་
ཚུལ་བཤད་པ་དང་གཉིས། དང་པོ་ལ། མཚམས་སྦྱར་བ་དང་། ཚིག་དོན་འགྲེལ་པ་གཉིས།
དང་པོ་ནི། ཤེས་བྱ་ཆོས་ཅན། དེ་ལྟར་སྐུ་དང་པོ་བསྟན་ནས་གཉིས་པ་ཆོས་ཀྱི་སྐུ་སྤྲོས་པ་
མེད་པའི་ཡེ་ཤེས་ཀྱི་བདག་ཉིད་དང༌། ཟག་པ་མེད་པའི་དྲན་པ་ཉེ་བར་བཞག་པ་ལ་སོགས་
པའི་ངོ་བོ་འཆད་པའི་རྒྱུ་མཚན་ཡོད་དེ། ངོ་བོ་ཉིད་སྐུ་ལ་དེའི་ཡོན་ཏན་བརྟེན་པའི་ཕྱིར།
གཉིས་པ་ནི། རྫོགས་པའི་སངས་རྒྱས་ཀྱི་ཐུགས་རྒྱུད་ཀྱི་དྲན་པ་ཉེ་བར་བཞག་པ་ལ་སོགས་
པ་ནས། འཕགས་པའི་ལམ་ཡན་ལག་བརྒྱད་ཀྱི་བར་བྱང་ཆུབ་ཀྱི་ཕྱོགས་རྣམས་ཆོས་ཅན།
ཆོས་སྐུ་ཡིན་ཏེ། གནས་མ་ལུས་པར་གྱུར་པའི་ཡེ་ཤེས་མཐར་ཐུག་ཡིན་པའི་ཕྱིར། འདི་
-4 3 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བཞིན་ཀུན་ལ་སྦྱར། སྔ་མ། འཇུག་སྒྲུབ་ཏུ་བཤད་པ་བཞིན་དུ། བྱམས་པ་ལ་སོགས་པ་ཚད་
མེད་པ་ཚངས་པའི་གནས་ཆོས་ཅན། ཆོས་ཀྱི་སྐུ་ཞེས་དང་། རྫོགས་པའི་སངས་རྒྱས་ཀྱི་རྣམ་
པར་ཐར་པ་བརྒྱད་ཆོས་ཅན། ཆོས་ཀྱི་སྐུ་ཞེས་དང་། རྣམ་པར་ཐར་པ་བརྒྱད་ནི། ནང་
གཟུགས་དང་གཟུགས་བརྙན་མིན་པར་འདུ་ཤེས་པས་ཕྱི་རོལ་གྱི་གཟུགས་རྣམས་ལ་ལྟ་བ་
ཞེས་བྱ་བ་གཉིས་དང༌། སྡུག་པའི་རྣམ་པར་ཐར་པ་ལུས་ཀྱི་མངོན་སུམ་དུ་བྱས་ཏེ་རྫོགས་
པར་བྱས་ནས་གནས་པ་ཞེས་བྱ་བ་གཅིག་དང༌། ནམ་མཁའ་དང་། རྣམ་པར་ཤེས་པ་དང་།
ཅི་ཡང་མེད་པ་དང༌། འདུ་ཤེས་མེད་འདུ་ཤེས་མེད་མིན་སྐྱེ་མཆེད་ཞེས་བྱ་བ་བཞི་དང་། འདུ་
ཤེས་དང་ཚོར་བ་འགོག་ཞེས་བྱ་བ་གཅིག་སྟེ་དེ་ལྟར་བརྒྱད་དོ། །རྫོགས་པའི་སངས་རྒྱས་ཀྱི་
སྙོམས་འཇུག་དགུ་ཆོས་ཅན། ཆོས་སྐུ་ཞེས་དང༌། སྙོམས་འཇུག་དགུ་ནི། གཟུགས་ཀྱི་
ཁམས་ཀྱི་བསམ་གཏན་བཞི། གཟུགས་མེད་པའི་སྙོམས་པར་འཇུག་པ་བཞི་དང་། འགོག་
པའི་སྙོམས་པར་འཇུག་པ་ཞེས་བྱ་བའོ། ། །
ཟད་པར་ལ་སྤྱི་གཞུང་གཉིས་ལས་དང་པོ་ལ། ངོ་བོ་དང་། རྣམ་གཞག་གཉིས་
ལས། དང་པོ་ནི། བསམ་གཏན་ལ་བརྟེན་ནས་དམིགས་པའི་སྣང་བ་མཐའ་ཡས་པ་སྤྲོ་བར་
བྱེད་པའི་ཏིང་ངེ་འཛིན་ཤེས་རབ་མཚུངས་ལྡན་དང་བཅས་པའོ། །ཅིའི་ཕྱིར་ཟད་པར་ཞེས་བྱ་
ཞེ་ན། རྒྱུན་ཆད་པར་སྤྲོ་བར་བྱེད་པས་ན་ཟད་པར་ཞེས་བྱའོ། །གཉིས་པ་ལ། རྟེན་དམིགས་
པ༑ སྦྱོར་ཚུལ་མཚན་མ་བྱེད་ལས། རྩོད་སྤོང་ངོ༌། །དང་པོ་ནི། ཟད་པར་དང་པོ་བརྒྱད་འདོད་
པའི་རྟེན་ཅན་ཏེ། ཐོས་བསམ་གྱི་མཐུས་བསྐྱེད་དགོས་པའི་ཕྱིར། ཁྱབ་སྟེ། ཁམས་གོང་དུ་
ལོང་མེད་པར་ཏིང་ངེ་འཛིན་དུ་འགྱུར་བའི་ཕྱིར། ཐ་མ་གཉིས་ཁམས་གསུམ་ཆར་གྱི་རྟེན་ཅན་
ཏེ༑ མཛོད་ལས། གཟུགས་མེད་ཅེས་བྱ་ཁམས་གསུམ་གྱི། །རྟེན་ཅན་ལྷག་མ་མི་ལས་སྐྱེས།།
ཞེས་འབྱུང་ངོ་། །ས་གང་ལ་བརྟེན་པ་ནི། ཀུན་ལས/བཏུས་ལས། ཐམས་ཅད་ཀྱི་བསམ་གཏན་
- 4 3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་དངོས་གཞི་ལ་བརྟེན་པར་བཤད་པས། མཛོད་ལས། གཟུགས་མེད་ཀྱི་དངོས་གཞི་དག་
པ་བར་བཤད་དོ། །གཉིས་པ་དམིགས་པ་ལ། ཟད་པར་དམིགས་པ་ནི། གཟུགས་དང་རེག་
བྱའི་སྐྱེ་མཆེད་གཉིས་ཀ་ཡིན་ལ། གཟུགས་བརྙན་གཞན་བདུན་ནི་གཟུགས་ཀྱི་སྐྱེ་མཆེད་
དང༌། ཐ་མ་གཉིས་ནི། ཡིད་དང་ཆོས་ཀྱི་སྐྱེ་མཆེད་དོ། །
གསུམ་པ་ལ་གཉིས་ཏེ། སྔར་སྦྱང་བ་བྱས་པ་དང་། མ་བྱས་པའི་སྦྱོང་ཚུལ་ལོ།།
དང་པོ་ནི། སྔར་གོམས་པའི་སྟོབས་ཀྱིས་སོ་སོའི་དམིགས་པ་ཅུང་ཟད་ཙམ་ལས་དེ་དང་དེའི་
ཏིང་ངེ་འཛིན་གསལ་བར་ འགྱུར་ཏེ། འཕགས་པ་ལེགས་མཐོང་གིས་ཨུཏྤ་ལ་སྔོན་པོ་
མཐོང་བ་ཙམ་གྱིས་ཟད་པར་སྔོན་པོའི་ཏིང་ངེ་འཛིན་སྐྱེས་པ་བཞིན། གཉིས་པ་ལ། དམིགས་
པའི་རྟེན་དང༌། དེ་ལ་ཡིད་གཏོད་པའི་ཚུལ་གཉིས་ལས། དང་པོ་ལ། སའི་དམིགས་རྟེན་
འདིར་མ་བཤད་ཅིང་། དྲི་མེད་འོད་ལས། རྒྱ་མཚོའི་སྟེང་དུ་ཟམ་སྟེགས་བརྩིགས་པ་ལྟར་བློ་
ཡུལ་དུ་སྤྲོས་པ་ལ་བཤད། སྣོད་དྲི་མ་མེད་པར་ཆུ་གཙང་མས་བཀང་པ་དང་། ཐབ་ཁུང་གྲུ་
བཞི་པར། འོག་ཏུ་བུད་ཤིང་། བར་དུ་མེ། སྟེང་དུ་དུ་བ་འཐུལ་བ་དང༌། ཡན་ལག་གི་ཕྱོགས་
གང་དུ་རླུང་གིས་རེག་པར་གྱུར་པའི་རླུང་དང༌། ཚོན་སྔོན་པོ་དང༌། སེར་པོ་དང་། དམར་པོ་
དང༌། དཀར་པོ་རྣམས་ཀྱིས་ཟླུམ་པོ་བྱས་པའི་སྔོ་སོགས་དང་། བུ་ག་ནམ་མཁའི་མཐོངས་སུ་
གཏོད་པ་དང་། བུམ་པའི་ནང་གི་མར་མེའི་འོད་རྩིག་པ་ལ་ཕོག་པ་རྣམས་སོ། །གཉིས་པ་ནི།
བསམ་གཏན་གྱི་དངོས་གཞི་ལ་བརྟེན་ནས་ཇི་སྐད་པའི་དམིགས་པ་དེ་དག་ཡུལ་དུ་བྱས་ཏེ།
ས་ལ་སོགས་པ་བཅུ་སོ་སོའི་མིང་ཙམ་ལ་དམིགས་ནས་ཡང་ཡང་དུ་གོམས་པར་བྱེད་པའོ། །
བཞི་པ་མཚན་མ་ལ། འཛིན་པའི་མཚན་མ་དང༌། སྣང་བའི་མཚན་མ་གཉིས་
ལས། དང་པོ་ནི། རིམ་པ་ལྦུ་བ་དང་། ཆུ་བུར་འདྲེས་པའི་ཆུ་གཡོ་བའི་རྣམ་པ་དང༌། མེ་ལྕེ་
ཆད་ཅིང་ལྟུང་བ་ལྟ་བུའི་རྣམ་པ་དང་། འོ་མ་སྐོལ་བ་ས་ལ་ཕོག་མ་ཐག་པའི་རླངས་པ་ལྟ་བུ་
- 4
3 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
དང༌། སྔོན་པོ་སོགས་བཞི་ལ་མེ་ཏོག་གེ་སར་དང༌། སྡོང་བུ་མེད་པ་ལྟ་བུ་དང་། རྩིག་པའི་
མཐའི་བུ་ག་དང་འདྲ་བར་འགྱུར་ཏེ། བསྐྱེད་ཀྱང་མི་འགེལ་བ་དང༌། ས་ལ་སྐྱེས་པའི་དལ་
དང་འདྲ་བར་ཐོགས་བཅས་སུ་སྣང་བའོ། །གཉིས་པ་ནི། ནམ་མཁའ་ལ་གནས་པའི་ཟླ་བ་
དམར་པོ་ཟླུམ་པོ་ལྟར་ཉེ་བར་གནས་པ་དང༌། འདུག་པ་ལྟ་བུར་མི་གཡོ་བ་དང༌། སྔོན་པོ་
སོགས་བཞི་ལ་དམིགས་པའི་རྟེན་ནམ་མཁར་འཕགས་ནས་ནོར་བུའི་རླུང་གཡབ་ལྟར་ནམ་
མཁའ་ལ་སྣང་བ་དང༌། སྣང་བའི་ཚོགས་སྡུག་པོར་རབ་ཏུ་དང་བ་དང་འདྲ་བར་ཐམས་ཅད་
གས་པ་དང༌། ནམ་མཁའི་དལ་ལྟ་བུར་འཕེལ་བ་རྣམས་སོ། །
ལྔ་པ་བྱེད་ལས་ནི་རིམ་པ་ལྟར། གཅིག་ཏུ་གྱུར་པས་མང་པོར་འགྱུར་བ་དང༌།
ནམ་མཁའ་དང་ཆུ་ལ་ཡང་གོམ་པ་དོར་ནས་འགྲོ་བ་དང༌། ས་ལ་ཡང་ཆུ་ལ་འཛུལ་བ་ལྟར་
བྱེད་པ་དང༌། བདུད་ཀྱི་གཞལ་མེད་ཁང་བསྲེག་པའི་མེ་འབར་ཞིང་མེ་མདག་གི་ཆར་འབེབ་
པ་དང་། རླུང་ལྟར་མགྱོགས་པར་འགྲོ་བ་དང༌། གཟུགས་སོགས་སྔོན་པོར་སྤྲུལ་ཞིང་མུན་པ་
བྱེད་པ་དང༌། སེར་པོར་སྤྲུལ་ཞིང་གསེར་དུ་བསྒྱུར་བ་དང༌། དམར་པོར་སྤྲུལ་བ་དང༌།
དཀར་པོར་སྤྲུལ་བ་དང༌། རྩིག་པ་ལ་སོགས་པ་ལ་ཐོགས་མེད་དུ་འགྲོ་བ་དང༌། གཟུགས་
གསལ་བར་བྱེད་པ་དང་། གཉིད་དང་རྨུགས་པ་རྒྱང་རིང་དུ་བྱེད་པའོ། །གཞན་རྣམས་ལ་
ཟད་པར་མི་སྤྲོ་བའི་རྒྱུ་མཚན་ཡོད་དེ། དབང་སོགས་ཕྱི་རོལ་དུ་སྤྲོ་བར་མི་ནུས་པའི་ཕྱིར་དང་།
སྒྲ་ལ་རྒྱུན་མེད་པའི་ཕྱིར། ལྔ་པ་ནི། སངས་རྒྱས་ཀྱི་ཐུགས་རྒྱུད་ལ་འཁྲུལ་ཤེས་ཡོད་པར་
ཐལ། ཤེས་བྱ་རྣམས་ས་མིན་པ་ལ་སར་སྣང་བ་ཡོད་པའི་ཕྱིར། སངས་རྒྱས་ཀྱི་སྣང་བ་ས་ལ་
སོགས་པ་མཚན་ཉིད་པར་བསྒྱུར་ནས་ས་སོགས་སུ་སྣང་བའི་ཕྱིར་དང་། སར་སྣང་བ་ལྟར་
སའི་དོན་བྱེད་ནུས་པའི་ཕྱིར། ཁ་ཅིག་ན་རེ། ཟད་པར་སའི་ཏིང་ངེ་འཛིན་ས་སོགས་ཀྱི་
གཟུགས་བརྙན་སྣང་བ་ཡིན་གྱི། ས་སོགས་སྣང་བ་མིན་ཏེ། སྔར་ས་སོགས་མེད་པར་ཡང་
- 13 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སར་སྣང་བའི་ཕྱིར། ཞེ་ན། ཟད་པར་སའི་ཏིང་ངེ་འཛིན་ལ་སའི་གཟུགས་བརྙན་ཡང་སྣང་བ་
མིན་པར་ཐལ། སྔར་སའི་གཟུགས་བརྙན་མེད་པར་ཡང་སྣང་བའི་ཕྱིར་ཞེས་མཚུངས་སོ།།
སྤྲོས་པས་ཆོག་གོ །གཉིས་པ་ནི། ཆོས་ཀྱི་སྐུ་ཞེས་བརྗོད། གང་ལ་ན། རྫོགས་པའི་སངས་
རྒྱས་ཀྱི་ཟད་པར་རྣམ་པ་བཅུའི་བདག་ཉིད་ལའོ། །ཟད་པར་བཅུ་ནི། བདག་རྐྱེན་བསམ་
གཏན་ལ་བརྟེན་ནས་འབྱུང་བ་ས་དང༌། ཆུ་དང༌། མེ་དང༌། རླུང་དང་། འབྱུང་འགྱུར་སྔོན་པོ་ .
དང༌། སེར་པོ་དང༌། དམར་པོ་དང་། དཀར་པོ་དང༌། ཆོས་ཀྱི་སྐྱེ་མཆེད་དུ་གཏོགས་པ་ནམ་
མཁའ་དང་། ཡིད་ཀྱི་སྐྱེ་མཆེད་དུ་གཏོགས་པ་རྣམ་པར་ཤེས་པ་ཞེས་བྱ་བ་ཁྱབ་པར་སྤྲོ་བའི་
ཏིང་ངེ་འཛིན་ཤེས་རབ་མཚུངས་ལྡན་དང་བཅས་པའོ། །ངག་དོན། རྫོགས་པའི་སངས་རྒྱས་
ཀྱི་ཐུགས་རྒྱུད་ཀྱི་ཟད་པར་རྣམ་པ་བཅུའི་བདག་ཉིད་ཆོས་ཅན། ཆོས་སྐུ་ཡིན་ཏེ། གནས་མ་
ལུས་པར་གྱུར་པའི་ཡེ་ཤེས་ཡིན་པའི་ཕྱིར།
ཟིལ་གནོན་ལ་ ཡང་ སྤྱི་གཞུང་གཉིས་ལས། དང་པོ་ནི། བསམ་གཏན་གྱི་
དངོས་གཞིའི་སེམས་ལ་བརྟེན་ནས་རང་ཡུལ་དུ་གྱུར་པའི་གཟུགས་རྣམས་བལྟ་ཞིང་། ཟིལ་
གྱིས་མནན་ནས་ཇི་ལྟར་འདོད་པ་བཞིན་དབང་བསྒྱུར་བའི་ཞི་ལྷག་ཟུང་འབྲེལ་ནི་ཟིལ་གྱིས་
གནོན་པའི་སྐྱེ་མཆེད་ཀྱི་མཚན་ཉིད་ཡིན་པས་དབྱེ་གཞི། དབྱེ་ངོ་། གཟུགས་བརྙན་གཟུགས་
ཆུང་ངུ་ལ་ལྟ་བ། ཆེན་པོ་ལ་ལྟ་བ། གཟུགས་མེད་ཆུང་ངུ་ལ་ལྟ་བ་དང༌། ཆེན་པོ་ལ་ལྟ་བ་
གཉིས། གཟུགས་མེད་སྔོན་པོ་དང༌། སེར་པོ་དང༌། དམར་པོ་དང༌། དཀར་པོ་ལ་ལྟ་བའོ།།
དེ་ཡང་མདོ་ལས། དེ་ལ་ཟིལ་གྱིས་གནོན་པའི་སྐྱེ་མཆེད་བརྒྱད་གང་ཞེ་ན། ནང་གཟུགས་སུ་
འདུ་ཤེས་ཤིང༌། ཕྱི་རོལ་གྱི་གཟུགས་ཕྲ་མོ་དང་། ཁ་དོག་སྡུག་པ་དང་། མི་སྡུག་པ་མཐོང་
ཡང་གཟུགས་དེ་དག་ཟིལ་གྱིས་མནན་ཏེ་ཤེས་རབ་ཟིལ་གྱིས་མནན་ཏེ་མཐོང་ཞིང་། དེ་ལྟར་
འདུ་ཤེས་པ་དེ་ནི་ཟིལ་གྱིས་གནོན་པའི་སྐྱེ་མཆེད་དང་པོའོ། །ནང་གཟུགས་སུ་འདུ་ཤེས་
-4 3 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༣༥
ཤིང་ཕྱི་རོལ་གྱི་གཟུགས་རགས་པ་དང༌། ཁ་དོག་སྡུག་པ་དང་། མི་སྡུག་པ་མཐོང་ཡང་།
གཟུགས་དེ་ཟིལ་གྱིས་མནན་ཏེ་ཤེས་རབ་ཟིལ་གྱིས་མནན་ཏེ་མཐོང་ཞིང་། དེ་ལྟར་འདུ་
ཤེས་པ་དེ་ནི་ཟིལ་གྱིས་གནོན་པའི་སྐྱེ་མཆེད་གཉིས་པའོ། །ནང་གཟུགས་མེད་པར་འདུ་ཤེས་
ཤིང་། ཕྱི་རོལ་གྱི་གཟུགས་ཕྲ་མོ་ཁ་དོག་སྡུག་པ་དང་། མི་སྡུག་པ་མཐོང་ཡང་གཟུགས་དེ་
དག་ཟིལ་གྱིས་མནན་ཏེ་ཤེས་རབ་ཟིལ་གྱིས་མནན་ཏེ་མཐོང་ཞིང་དེ་ལྟར་འདུ་ཤེས་པ་དེ་ནི་
ཟིལ་གྱིས་གནོན་པའི་སྐྱེ་མཆེད་གསུམ་པའོ། །ནང་གཟུགས་མེད་པར་འདུ་ཤེས་ཤིང་། ཕྱི་
རོལ་གཟུགས་རགས་པ་དང༌། ཁ་དོག་སྡུག་པ་དང༌། མི་སྡུག་པ་མཐོང་ཡང་། གཟུགས་དེ་
དག་ཟིལ་གྱིས་མནན་ཏེ་ཞེས་སོགས་ནི་བཞི་པའོ། །ནང་གཟུགས་མེད་པར་འདུ་ཤེས་ཤིང་།
ཕྱི་རོལ་གྱི་གཟུགས་ སྔོན་པོའོ། ཁ་དོག་སྔོན་པོ། སྔོན་པོ་ལྟ་བུར་སྟོན་པ། འོད་སྔོན་པོར་
འབྱུང་བ་འདི་ལྟ་བུ་སྟེ། དཔེར་ན་ཟར་མའི་མེ་ཏོག་གམ། ཡུལ་ཝཱ་རཱ་ཎ་སཱིའི་རས་ཁ་དོག་ཕུན་
སུམ་ ཚོགས་ པ་ ལྟར། སྔོན་པོ། ཁ་དོག་སྔོན་པོ། སྔོན་པོ་ལྟ་བུར་སྟོན་པ། འོད་སྔོན་པོར་
འབྱུང་བ་མཐོང་ཡང་། གཟུགས་དེ་དག་ཟིལ་གྱིས་མནན་ཏེ་ཞེས་སོགས་ནི་ལྔ་པའོ། །ནང་
གཟུགས་མེད་པར་འདུ་ཤེས་ཤིང༌། ཕྱི་རོལ་གྱི་གཟུགས་སེར་པོ། ཁ་དོག་སེར་པོ། སེར་པོ་
ལྟ་བུར་སྟོན་པ། འོད་སེར་པོར་འབྱུང་བ་འདི་ལྟ་སྟེ། དཔེར་ན་དང་སོ་ཀའི་མེ་ཏོག་གམ།
ཡུལ་ཝཱ་རཱ་ཎ་སཱིའི་རས་ཁ་དོག་ཕུན་སུམ་ཚོགས་པ་ལྟར་སེར་པོ། ཁ་དོག་སེར་པོ། སེར་པོ་ལྟ་
བུར་སྟོན་པ། འོད་སེར་པོར་འབྱུང་བ། མཐོང་ཡང་གཟུགས་དེ་དག་ཟིལ་གྱིས་མནན་ཏེ་ཞེས་
སོགས་ནི་དྲུག་པ་ཡིན་ནོ། །ནང་གཟུགས་མེད་པར་འདུ་ཤེས་ཤིང༌། ཕྱི་རོལ་གྱི་གཟུགས་
དམར་པོ། ཁ་དོག་དམར་པོ། དམར་པོ་ལྟ་བུར་སྟོན་པ། འོད་དམར་པོར་བྱུང་བ་འདི་ལྟ་སྟེ།
དཔེར་ན་པན་ཛུ་ཛི་པ་ཀའི་མེ་ཏོག་གམ། ཡུལ་ཝཱ་རཱ་ཎ་སཱིའི་རས་ཁ་དོག་ཕུན་སུམ་ཚོགས་པ་
ལྟར་དམར་པོ། ཁ་དོག་དམར་པོ། དམར་པོ་ལྟ་བུར་སྟོན་པ། འོད་དམར་པོར་འབྱུང་བ་
-4 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་ཡང་གཟུགས་དེ་དག་ཟིལ་གྱིས་མནན་ཏེ་ཞེས་སོགས་ནི་བདུན་པའོ། །ནང་གཟུགས་
མེད་པར་འདུ་ཤེས་ཤིང༌། ཕྱི་རོལ་གྱི་གཟུགས་དཀར་པོ། ཁ་དོག་དཀར་པོ། དཀར་པོ་ལྟ་
བུར་ སྟོན་ པ། འོད་ དཀར་ པོར་ འབྱུང་བ་ འདི་ལྟ་ སྟེ། དཔེར་ན། སྐར་མ་པ་སངས་སམ།
ཡུལ་ཝཱ་རཱ་ཎ་སཱིའི་རས་ཁ་དོག་ཕུན་སུམ་ཚོགས་པ་ལྟར་དཀར་པོ། ཁ་དོག་དཀར་པོ། དཀར་
པོ་ལྟ་བུར་སྟོན་པ། འོད་དཀར་པོར་འབྱུང་བ་མཐོང་ཡང་། གཟུགས་དེ་དག་ཟིལ་གྱིས་མནན་
ཏེ་ཤེས། ཟིལ་གྱིས་མནན་ཏེ་མཐོང་ཞིང་དེ་ལྟར་ཤེས་པ་ནི་ཟིལ་གྱིས་གནོན་པའི་སྐྱེ་མཆེད་
བརྒྱད་པའོ། །ཞེས་སོགས་སོ། །དེ་ལ་ཕྲ་བ་ནི་སེམས་ཅན་གྱི་གཟུགས་དང་། རགས་པ་ནི་སྣ་
ཚོགས་ཀྱི་འཇིག་རྟེན་ནོ། །སྡུག་མི་སྡུག་ནི་ཡིད་དུ་འོང་བ་དང༌། མི་འོང་བའོ། །ཟིལ་གྱིས་
མནན་པ་ནི་དབང་བསྒྱུར་བ་དང་། ཤེས་པ་དང་། མཐོང་བ་ནི་ཞི་གནས་དང་། ལྷག་མཐོང་
ངོ༌༑ ༑མདོར་ན་དང་པོ་བཞི་དབྱིབས་ཟིལ་གྱིས་གནོན་པའི་སྐྱེ་མཆེད་དོ། །ཕྱི་མ་བཞི་ལ་སྔོན་
པོ་ཞེས་པས་མདོར་བསྟན། ཁ་དོག་སྔོན་པོ་ཞེས་པས་ལྷན་སྐྱེས་དང༌། སྔོན་པོ་ལྟ་བུར་སྟོན་པ་
ཞེས་པས་སྦྱར་བྱུང་དང་། འོད་སྔོན་པོ་ཞེས་པས་མདངས་གསལ་བའོ། །མེ་ཏོག་ལྷན་སྐྱེས་ཀྱི་
དཔེ་དང་། རས་སྦྱར་བྱུང་གི་དཔེ་ཡིན་ལ། མདོར་ན་ཕྱི་མ་ཁ་དོག་ཟིལ་གྱིས་གནོན་པའི་སྐྱེ་
མཆེད་ཡིན་ནོ། །གཉིས་པ་ལ། ཆོས་ཀྱི་སྐུ་ཞེས་བརྗོད་དོ། །གང་ལ་རྫོགས་པའི་སངས་རྒྱས་
ཀྱི་ཐུགས་རྒྱུད་ཀྱི་ཟིལ་གྱིས་གནོན་པ་སྐྱེ་མཆེད་བརྒྱད་ལའོ། །ཟིལ་གནོན་བརྒྱད་ནི།
གཟུགས་སུ་འདུ་ཤེས་པ་དག་གིས་སོ་སོར་ཕྱི་རོལ་སེམས་ཅན་གྱི་གཟུགས་རྣམས་ལ་ཆུང་ངུ་
དང༌། སྣོད་ཀྱི་གཟུགས་རྣམས་ལ་ཆེན་པོའི་རྣམ་པ་དེ་དག་ཏུ་ལྟ་ཞིང༌། དེ་དག་ཟིལ་གྱིས་
མནན་ནས་ཤེས་པ་གཟུགས་ཅན་གཟུགས་ཆུང་ངུ་དང་། ཆེན་པོ་ལ་ལྟ་བ་གཉིས་དང༌། ནང་
གཟུགས་མེད་པར་འདུ་ཤེས་པ་དག་གིས་སེམས་ཅན་གྱི་གཟུགས་རྣམས་ལ་ཆུང་ངུ་དང་།
སྣོད་ཀྱི་གཟུགས་རྣམས་ལ་ཆེན་པོའི་རྣམ་པ་དེ་དག་ཏུ་ལྟ་ཞིང་། དེ་དག་ཟིལ་གྱིས་མནན་ཞེས་
-4 38 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཞེས་བྱ་བ། གཟུགས་མེད་གཟུགས་ཆུང་ངུ་དང་ཆེན་པོ་ལ་ལྟ་བ་སྟེ། མདོར་ན་བཞི་དང༌།
ནང་གཟུགས་མེད་པར་འདུ་ཤེས་པ་དེ་དག་ཁོ་ནས་སྔོན་པོ་དང་། སེར་པོ་དང་། དམར་པོ་
དང༌། དཀར་པོ་དེ་དག་ཟིལ་གྱིས་མནན་ནས་མཐོང་ཞེས་བྱ་བ། གཟུགས་མེད་སྔོན་པོ་དང་།
སེར་པོ་དང༌། དམར་པོ་དང་། དཀར་པོ་ལ་ལྟ་བ་རྣམ་པ་བཞི་སྟེ། དེ་ལྟར་རྣམ་པ་བརྒྱད་དོ།།
ངག་དོན། རྫོགས་པའི་སངས་རྒྱས་ཀྱི་ཟིལ་གྱིས་གནོན་པའི་སྐྱེ་མཆེད་བརྒྱད་ཆོས་ཅན།
ཆོས་སྐུ་ཡིན་ཏེ། གནས་མ་ལུས་པར་གྱུར་པའི་ཡེ་ཤེས་མཐར་ཐུག་ཡིན་པའི་ཕྱིར། སངས་
རྒྱས་ཀྱི་ཏིང་ངེ་འཛིན་གང་ཡིན་པ་ཆོས་ཅན། ཉོན་མོངས་པ་མེད་པ་ཡིན་ཏེ། ཕ་རོལ་གྱི་རྒྱུད་
དུ་གཏོགས་པ་དགྲའི་རྒྱུན་དྲུངས་འབྱིན་པའི་ཏིང་ངེ་འཛིན་ཞེས་བྱ་བ་ཡིན་པའི་ཕྱིར། དེ་ལ་
ཆོས་སྐུ་ཞེས་དང༌། སངས་རྒྱས་ཀྱི་ཡེ་ཤེས་ཆོས་ཅན། སྨོན་གནས་མཁྱེན་པ་ཡིན་ཏེ། ཡང་
དག་པར་མཚན་པ་ཐམས་ཅད་དང་བྲལ་ཞིང་ཆགས་པ་བཅོམ་པའི་ཐེ་ཚོམ་སེལ་བར་མཛད་
པ་སྨོན་ལམ་གྲུབ་པས་འཁོར་བ་ཇི་སྲིད་པ་དང༌། རྣམ་པར་གྲོལ་བ་ཇི་སྲིད་པར་འཇུག་པ་
གནས་སྐབས་སུ་འཇུག་པ་ཞེས་བྱ་བ་ཡིན་པའི་ཕྱིར། དེ་ལ་ཆོས་སྐུ་ཞེས་དང་། སྔར་བཤད་
པའི་མངོན་པར་ཤེས་པ་དྲུག་དང་། སོ་སོ་ཡང་དག་པར་རིག་པ་བཞི་ཆོས་ཅན། ཆོས་སྐུ་ཞེས་
དང༌། རྫོགས་པའི་སངས་རྒྱས་ཀྱི་དག་པ་བཞི་ཆོས་ཅན། ཆོས་སྐུ་ཞེས་དང༌། དག་པ་བཞི་ནི།
རྟེན་དང་། དམིགས་པ་དང༌། ཐུགས་དང་། ཡེ་ཤེས་ཡོངས་སུ་དག་པ་ཞེས་བྱ་བའོ། །རྫོགས་
པའི་སངས་རྒྱས་ཀྱི་དབང་བཅུ་ཆོས་ཅན། ཆོས་སྐུ་ཞེས་དང་། དབང་བཅུ་ནི། ཚེ་དང༌། སེམས་
དང་། ཡོ་བྱད་དང་། ལས་དང་། སྐྱེ་བ་དང་། མོས་པ་དང་། སྨོན་ལམ་དང་། རྫུ་འཕྲུལ་དང་།
ཡེ་ཤེས་དང༌། ཆོས་ལ་དག་པ་ཞེས་བྱའོ། །སྔར་བཤད་པའི་སྟོབས་བཅུ་དང་། མི་འཇིགས་པ་
བཞི་ཆོས་ཅན། ཆོས་སྐུ་ཞེས་དང༌། རྫོགས་པའི་སངས་རྒྱས་ཀྱི་བསྲུང་བ་མེད་པ་རྣམ་པ་
གསུམ་ཆོས་ཅན། ཆོས་སྐུ་ཞེས་དང་། བསྲུང་བ་མེད་པ་གསུམ་ནི། དེ་བཞིན་གཤེགས་པའི་
-4 3
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐུ་དང་གསུང་དང་ཐུགས་ཀྱི་སྤྱོད་པ་ཡོངས་སུ་དག་པ་སྟེ། འདི་ལ་ཕྱིན་ཅི་ལོག་གི་ཀུན་ཏུ་
སྤྱོད་པ་གཞན་གྱིས་ཡོངས་སུ་ཤེས་པར་སྙེངས་པས་བཅབ་པར་བྱའོ་སྙམ་པའི་དགོངས་པ་མི་
མངའ་བའོ། །རྫོགས་པའི་སངས་རྒྱས་ཀྱི་དྲན་པ་ཉེ་བར་བཞག་པ་རྣམ་པ་གསུམ་ཆོས་ཅན།
ཆོས་སྐུ་ཞེས་དང་། དྲན་པ་ཉེ་བར་བཞག་པ་རྣམ་པ་གསུམ་ནི། ཆོས་བསྟན་པ་ན་ཉན་པར་
འདོད་པ་ལ་གོ་རིམ་བཞིན་དུ་རྗེས་སུ་ཆགས་པ་དང༌། ཉན་པར་མི་འདོད་པ་ལ་ཁོང་ཁྲོ་བ་
དང༌། གཉིས་ཀ་དག་ལ་གཉིས་ཀས་དབེན་པ་ཁོ་ནར་བཏགས་སུ་དྲན་པ་དང་ལྡན་པར་
གནས་སོ་ཞེས་བྱ་བའོ། །རྫོགས་པའི་སངས་རྒྱས་ཆོས་ཅན་བསྙེལ་བ་མི་མངའ་བའི་ཆོས་
ཉིད་དང་ལྡན་ཏེ། སེམས་ཅན་གྱི་དོན་མཛད་པ་དུས་ལས་མི་འདའ་བའི་མཚན་ཉིད་ཅེས་བྱ་
བ་ཡིན་པའི་ཕྱིར། དེ་ལ་ཆོས་སྐུ་ཞེས་དང༌། རྫོགས་པའི་སངས་རྒྱས་ཆོས་ཅན། བག་ཆགས་
ཡང་དག་པར་བཅོམ་པ་ཡིན་ཏེ། ཉོན་མོངས་པ་དང་། ཤེས་བྱའི་སྒྲིབ་པའི་བག་ལ་ཉལ་གྱི་ངོ་
བོ་ས་བོན་སྤངས་པའི་ཕྱིར། དེ་ལ་ཆོས་སྐུ་ཞེས་དང་། རྫོགས་པའི་སངས་རྒྱས་ཆོས་ཅན། སྐྱེ་
བོ་ལ་ཐེག་པ་ཆེན་པོ་ཉིད་དང་ལྡན་པ་ཡིན་ཏེ། སྐྱེ་བོ་ཐམས་ཅད་ལ་ཕན་པའི་བསམ་པ་ཉིད་
ཅེས་བྱ་བ་དང་ལྡན་པའི་ཕྱིར། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་། རྣམ་པ་
ཐམས་ཅད་མཁྱེན་པ་ཉིད་དང་ཞེས་བྱ་བའི་སྒྲས་བསྡུས་པ་རྫོགས་པའི་སངས་རྒྱས་ཀྱི་ལམ་
ཤེས་པ་ཉིད་ལ་སོགས་པ་གསུངས་པར་བཤད་པ་དེ་དག་ཀྱང་ཆོས་ཅན། ཆོས་སྐུ་ཡིན་ཏེ།
གནས་མ་ལུས་པར་གྱུར་པའི་ཡེ་ཤེས་ཡིན་པའི་ཕྱིར། མདོར་ན། བྱང་ཆུབ་ཀྱི་ཕྱོགས་དང་
མཐུན་པ་ལ་སོགས་པ་སྤྲོས་པ་མེད་པའི་ཡེ་ཤེས་ཀྱི་བདག་ཉིད་ཟག་བཅས། གནས་གྱུར་
པས་ཟག་མེད་དུ་གྱུར་པ་ཐམས་ཅད་ཀྱང་ཆོས་ཀྱི་སྐུར་མངོན་པར་བརྗོད་པ་ཡིན་ནོ་ཞེས་བྱ་བ་
ནི་ཁ་ཅིག་གིའོ། །
གཉིས་པ་ནི། གཞན་སྐུ་གསུམ་དུ་འདོད་པ་དག་ནི། ཐུབ་པའི་ངོ་བོ་ཉིད་སྐུ་
- 4 4 (-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ནི༑ ༑ཟག་པ་མེད་པའི་ཆོས་གང་དག །ཐོབ་གྱུར་རྣམ་ཀུན་རྣམ་དག་པ། །དེ་དག་རང་བཞིན་
མཚན་ཉིད་ཅན། །ཞེས་བྱ་བའི་སྒྲ་ཇི་བཞིན་ཉིད་དུ་འཇིག་རྟེན་ལས་འདས་པའི་ཟག་པ་མེད་
པའི་ཆོས་རྣམས་ཁོ་ན་ཁས་བླངས་ནས་ངོ་བོ་ཉིད་ཀྱི་སྐུ་ནི་ཟག་མེད་དེ་དག་གི་རང་བཞིན་
བདེན་པའི་སྐྱེ་བ་མེད་པ་ཉིད་གང་ཡིན་པ་དེའི་མཚན་ཉིད་ཅན་ཡིན་ནོ། །དེ་ཉིད་ཀྱང་དྷརྨ་ཏ་
ཀཱ་ཡ་ཞེས་ཆོས་ཀྱི་སྐུ་ཡིན་པ་ལས། སྡེབ་སྦྱོར་གྱི་དབང་གིས་དྷརྨ་ཀཱ་ཡ་ཞེས་པས་ཆོས་
ཀྱི་སྐུའི་ཞེས་པའི་ངོ་བོའི་རྐྱེན་མི་མངོན་པར་བྱས་ནས་བསྟན་ཏོ། །ཞེས་རྣམ་པར་བཤད་ནས་
ཆོས་ཀྱི་སྐུ་གང་དག་གི་རང་བཞིན་གྱི་མཚན་ཉིད་ཅན་ཡིན་པ་ཟག་པ་མེད་པའི་ཆོས་དེ་དག་
ཀྱང་གང་དག་གཅིག་ཡིན་ཞེ་ན། བྱང་ཆུབ་ཕྱོགས་མཐུན་ཚད་མེད་ཞེས་བྱ་བ་ལ་སོགས་པའི་
ཚིག་ལེའུར་བྱས་པ་ལ་འཇུག་པར་བྱེད་དོ། །དེ་བས་ན་སྐུ་གསུམ་དུ་གྲངས་ངེས་སོ་ཞེས་ཟེར་
རོ༑ ཡེ་ཤེས་སྡེ་ཚན་ཉེར་གཅིག་ཆོས་ཉིད་ཀྱི་སྐུ་ཡིན་ནོ་ཞེས་སྦྱོར་བས་ནི། ཅུང་ཟད་ཀྱང་
གནད་མ་གོའོ། །སྐུ་བཞིར་འདོད་པ་གཞན་དག་ན་རེ། སྐུ་གསུམ་དུ་གྲངས་ངེས་པ་དེ་དག་གི་
ལྟར་ན། རྣལ་འབྱོར་པའི་ཀུན་རྫོབ་ཏུ་དོན་ཁྱད་པར་ཅན་གཟུགས་སྐུའི་སྣང་བ་བསྐྱེད་པའི་
སྒོ་ནས་ཟག་བཅས་གནས་ཡོངས་སུ་གྱུར་པ་ཟག་མེད་དུ་གྱུར་པ་ཆོས་སྟོན་པ་ལ་སོགས་པའི་
དོན་གྱི་བྱ་བ་མཛད་པ་གཉིས་སུ་མེད་པའི་སེམས་དང་སེམས་ལས་བྱུང་བ། གདོན་མི་ཟ་བར་
ཁས་བླངས་དགོས་པ་རྣམས་སྐུ་གསུམ་གྱིས་ཇི་ལྟར་བསྡུས་ཏེ་མ་བསྡུས་པའི་ཕྱིར། སྐུ་བཞིར་
གྲུབ་བོ་ཞེས་ཟེར་རོ། །ངག་དོན། ཁྱད་པར་གསུམ་དང་ལྡན་པའི་སངས་རྒྱས་ཀྱི་ཡེ་ཤེས་
ཆོས་ཅན། སངས་རྒྱས་ཀྱི་སྐུའི་ཡ་ཁྱལ་མིན་པར་ཐལ། ངོ་བོ་ཉིད་ཀྱི་སྐུ་ཡང་མིན། ལོངས་
སྤྱོད་རྫོགས་པའི་སྐུ་ཡང་མིན། མཆོག་གི་སྤྲུལ་སྐུ་ཡང་མིན་པའི་ཕྱིར། ཁྱབ་པ་ཁས་བླངས་
སོ༑ ༑སྐུ་གསུམ་དུ་འདོད་པ་ཁ་ཅིག །སྐུ་གསུམ་ཁོ་ནར་ངེས་ཀྱི། བཞི་ནི་མིན་ཏེ། ངོ་བོ་ཉིད་
ལོངས་རྫོགས་བཅས་དང༌། །དེ་བཞིན་གཞན་པ་སྤྲུལ་པ་ནི། །ཆོས་སྐུ་མཛད་པར་བཅས་པ་
-4
4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ༑ ༑རྣམ་པ་བཞིར་ནི་ཡང་དག་བརྗོད། །ཅེས་བྱ་བ་ཚིག་ལེའུར་བྱས་པ་ལས། ངོ་བོ་ཉིད་
ཅེས་བྱ་བ་སྒྲའི་འཇུག་ཐོགས་སུ་ཆོས་ཀྱི་སྐུ་ཞེས་བྱ་བ་སྒྲ་མི་འགྱུར་བའི་ཕྱིར་ཞེས་ཟེར་རོ།།
གཞན་སྐུ་བཞིར་འདོད་པ་དག་ན་རེ། ཆོས་སྐུ་དང་མཛད་པ་སྦྱར་བའི་དགོས་པ་ཉེ་བར་
བསྟན་པ་ཤུགས་ཀྱིས་ཚིག་ལེའུར་བྱས་པ་སྦྱར་བའི་ངོར་ཡེ་ཤེས་ཁོ་ན་དང་མཛད་པ་སྦྱར་བའི་
ཕྱིར་དེ་སྐད་དུ་གསུངས་པ་ཡིན་ཏེ། དེའི་ཕྱིར་ཕྱོགས་གནས་སྐུ་བཞིར་གསུངས་པ་ཐམས་
ཅད་མི་འགལ་བར་འགྱུར་རོ་ཞེས་ཟེར་རོ། །
གཉིས་པ་ལ་ཉོན་མོངས་མེད་པ་དང༌། སྨོན་གནས་མཁྱེན་པ་གཉིས། དང་པོ་
ལ༑ མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་ནི། ཉན་ཐོས་ཉོན་མོངས་
མེད་པའི་ལྟ་ཞེས་སོགས་ཀྱི་བར་སྐབས་ཀྱི་ཚིགས་སུ་བཅད་པ་ཆོས་ཅན། དགོས་པ་ཡོད་དེ།
ཉན་ཐོས་ལ་སོགས་པ་ཉོན་མོངས་པ་མེད་པའི་ཏིང་ངེ་འཛིན་ལས་སངས་རྒྱས་ཀྱི་ཉོན་མོངས་
པ་མེད་པའི་ཏིང་ངེ་འཛིན་ཁྱད་པར་དུ་བྱ་བའི་ཆེད་ཡིན་པའི་ཕྱིར། གཉིས་པ་ནི། དེ་བཞིན་
གཤེགས་པ་རྣམས་ཀྱི་ཉོན་མོངས་པ་མེད་པའི་ཏིང་ངེ་འཛིན་ནི་ཆོས་ཅན། ཉོན་མོངས་པ་མེད་
པའི་ཉན་ཐོས་སོགས་ཀྱི་ཏིང་ངེ་འཛིན་ལས་ཁྱད་པར་དུ་འཕགས་ཏེ། གྲོང་ལ་སོགས་པར་སྐྱེ་
བོ་མཐའ་དག་ཉོན་མོངས་པ་རྒྱུན་དྲུངས་འབྱིན་པར་མཛད་པའི་ཏིང་ངེ་འཛིན་ཡིན་པའི་ཕྱིར།
ཁྱབ་པ་ཡོད་དེ། ཉན་ཐོས་ལ་སོགས་ཉོན་མོངས་པ་མེད་པའི་ཏིང་ངེ་འཛིན་ནི་བདག་མཐོང་
བ་ལས་འགའ་ཞིག་ཉོན་མོངས་པ་སྐྱེ་བར་འགྱུར་ན་མི་རུང་ངོ་ཞེས་མིའི་ཉོན་མོངས་པ་སྐྱེ་བ་
ཡོངས་སུ་སྤྱོང་བ་ཉིད་ཡིན་པས་སོ། །གཉིས་པ་ལ་མཚམས་སྦྱར་བ་དང་། ཚིག་དོན་འགྲེལ་
པ་གཉིས། དང་པོ་ནི། སངས་རྒྱས་ཀྱི་སྨོན་གནས་མཁྱེན་པ་ནི་ཞེས་སོགས་བར་སྐབས་ཀྱི་
ཚིགས་སུ་བཅད་པ་ཆོས་ཅན། དགོས་པ་ཡོད་དེ། ཉན་ཐོས་ལ་སོགས་པ་སྨོན་གནས་ཤེས་པ་
ལས་ དེ་ བཞིན་ གཤེགས་པའི་ སྨོན་གནས་མཁྱེན་ པ་ ཁྱད་ པར་དུ་ བསྟན་ པའི་ཆེད་ཡིན་
-44 2 .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
པའི་ཕྱིར། གཉིས་པ་ནི། དེ་བཞིན་གཤེགས་པའི་སྨོན་ནས་མཁྱེན་པ་ནི་ཆོས་ཅན། ལྷུན་
གྱིས་གྲུབ་པ་ཡིན་ཏེ། མཚན་མ་མེད་པ་ཉིད་དུ་རང་གི་ངང་གིས་འཇུག་པའི་ཕྱིར། གཟུགས་
ལ་སོགས་པ་ལ་ཆགས་པ་དང་བྲལ་བ་ཡིན་ཏེ། དངོས་པོ་ལ་མངོན་པར་ཞེན་པར་འཇུག་པའི་
ཕྱིར། ཤེས་བྱ་ཐམས་ཅད་ལ་ཐོགས་པ་མེད་པ་ཡིན་ཏེ། ཉོན་མོངས་པ་དང་ཤེས་བྱའི་སྒྲིབ་པ་
བག་ཆགས་དང་བཅས་ཏེ་སྤངས་པའི་ཕྱིར། རྟག་ཏུ་གནས་པ་ཡིན་ཏེ། འཁོར་བ་ཇི་སྲིད་བར་
གནས་པའི་ཕྱིར། དྲི་བའི་ལན་འདེབས་པར་མཛད་པ་ཡིན་པའི་ཕྱིར་བཞེད་དེ། ཡང་དག་པ་
སོ་སོ་རིག་པ་བརྙེས་པའི་ཕྱིར། ཉན་ཐོས་ལ་སོགས་པ་ཡིས་ནི་ཇི་སྐད་བཤད་པ་ལས་བཟློག་
པ་ཉིད་ཀྱི་དེ་ལྟ་མིན་ནོ། །
གསུམ་པ་ལ། མཛད་པ་ལ་རྩོད་པ་སྤང་བ་དང་། ཁྱབ་རྟགས་ལ་རྩོད་པ་སྤང་
བ་གཉིས། དང་པོ་ལ། མཚམས་སྦྱར་བ་དང་། ཚིག་དོན་འགྲེལ་པ་གཉིས། དང་པོ་ནི། ཆོས་
སྐུ་ཆོས་ཅན། རྟག་ཏུ་ཇི་ལྟར་དོན་མཛད་དེ་མཛད་པར་ཐལ། རྟག་ཏུ་ཐུགས་རྗེ་ཆེན་པོའི་ངོ་བོ་
ཉིད་ཀྱི་ཆོས་ཀྱི་སྐུ་ལ་བཞུགས་པའི་ཕྱིར། ཞེས་བྱ་བའི་ལན་གདབ་པའི་ཕྱིར། བར་སྐབས་ཀྱི་
ཚིགས་སུ་བཅད་པ་གཅིག་འཆད་དོ། །གཉིས་པ་ནི། བཅོམ་ལྡན་འདས་དེ་དང་དེར་སྣང་བ་
དང་འཚམ་པར་དོན་གྱི་བྱ་བ་མཛད་དོ། །གང་གི་དོན་མཛད་ན། གདུལ་བྱ་དགེ་བའི་བཤེས་
གཉེན་ལ་སོགས་པ་དང་ཕྲད་པས། སྔོན་བསྐྱེད་པའི་དགེ་བའི་རྩ་བ་སེམས་ཅན་སངས་རྒྱས་
ལ་སོགས་པ་ལ་དམིགས་པའི་རྒྱུ་ཡོངས་སུ་རྟག་པར་འགྱུར་ནས་དེའི་དོན་མཛད་དོ། །ནམ་
གྱི་ཚེ་ན། སེམས་ཅན་གང་ལ་གང་གི་དུས་སུ་ཆོས་སྟོན་པ་ལ་སོགས་པ་མཛད་ནས་ཡུལ་ཅན་
དུ་འཕྲོད་པར་གྱུར་པ་དེའི་ཚེའོ། །རྒྱུ་མཚན། དེའི་དོན་བྱ་བར་སྔོན་གྱི་སྨོན་ལམ་གྲུབ་པས་སོ།།
ངག་དོན། བཅོམ་ལྡན་ འདས་ཆོས་ཅན། སྐལ་ལྡན་ གྱི་དོན་མཛད་དེ། སྐལ་ ལྡན་ གྱི་དོན་
མཛད་པའི་སྨོན་ལམ་གྲུབ་ཅིང་། རྒྱུ་ཚོགས་ཚང་བའི་ཕྱིར། དུས་ཐམས་ཅད་དུ་ཡིད་བཞིན་
4 4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་ནོར་བུ་ལྟར་ཉེ་བར་གནས་ཀྱང༌། རང་གི་ལས་ཀྱིས་ཉོན་མོངས་པས་བསྐྱེད་པ་ལ། སངས་
རྒྱས་མཐོང་བའི་རྒྱུ་མ་ཚང་བས་འབྲས་བུ་སྨིན་པར་མཛད་པར་མི་སྣང་ངོ་སྙམ་དུ་བྱམས་པས་
དགོངས་པ་ཡིན་ནོ། །དེ་ལྟ་བུ་ཞིག་སྙམ་པ་ལ་བར་སྐབས་ཀྱི་ཚིགས་སུ་བཅད་པས་དཔེ་
འཆད་དོ། །དེ་ཇི་ལྟར་ན། དཔེར་ན་ལྷའི་དབང་པོས་ཆར་ཕབ་དུ་ཟིན་ཀྱང་། ཏིལ་ལ་སོགས་
པ་ས་བོན་རུལ་བའི་ངོ་བོ་ལ་སོགས་པ་ས་བོན་དུ་མི་རུང་པར་གྱུར་པ་མི་འཁྲུངས་པ་དེ་བཞིན་
དུ༑ སངས་རྒྱས་ཡིད་ལ་རེ་བ་མཐའ་དག་ཡོངས་སུ་རྫོགས་པའི་མཁས་པ་རྣམས་འབྱུང་ཡང་།
སྐལ་བ་མེད་པས་དེ་བཞིན་གཤེགས་པའི་ཆོས་མཉན་པ་ལ་སོགས་པ་བཟང་པོ་ཐོབ་པར་མི་
རུང་ངོ༌། །
གཉིས་པ་ལ། མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་
ནི༑ ཡེ་ཤེས་ཀྱི་བདག་ཉིད་ཀྱི་ཆོས་སྐུ་ཆོས་ཅན། ཇི་ལྟར་ཁྱབ་པ་དང་རྟག་པ་ཞེས་ཀྱང་
བརྗོད་རིགས་ཏེ་མི་རིགས་པར་ཐལ། ཤཱཀྱ་ཐུབ་པ་ལ་སོགས་པ་རྣལ་འབྱོར་པ་སོ་སོར་ངེས་
པའི་རྒྱུད་ཀྱི་རྟེན་ལ་ཡོད་པའི་ཕྱིར་དང༌། སྐད་ཅིག་རེ་རེ་ལ་འབྱུང་བའི་ཕྱིར་དང་ཞེ་ན། བར་
སྐབས་ ཀྱི་ ཚིགས་སུ་བཅད་པ་འཆད་དོ། །གཉིས་པ་ནི། སངས་རྒྱས་ཆོས་ཅན། གོ་རིམ་
བཞིན་དུ་ཁྱབ་པ་དང་རྟག་པ་ཞེས་མངོན་པར་བརྗོད། དེ་ལྟར་ཇི་སྐད་བཤད་པའི་ཚུལ་གྱིས་
ཐམས་ཅད་དུ་སྣང་བའི་སྒོ་ནས་བྱ་བ་མཛད་པ་རྒྱ་ཆེ་བའི་ཕྱིར་དང་། རྒྱུན་ཆགས་སུ་འཁོར་བ་
ཇི་སྲིད་པར་བཞུགས་ཀྱང་བཅོམ་ལྡན་འདས་ལ་ཟད་པ་མི་མངའ་བའི་ཕྱིར།
གསུམ་པ་ལོངས་ སྤྱོད་རྫོགས་པའི་ སྐུའི་རྣམ་གཞག་བཤད་པ་ལ། མཚམས་
སྦྱར། མདོར་བསྟན། རྒྱས་པར་བཤད་པ་གསུམ། དང་པོ་ནི། ཤེས་བྱ་ཆོས་ཅན། དེ་ལྟར་སྐུ་
གཉིས་བསྟན་ནས། གསུམ་པ་ལོངས་སྤྱོད་རྫོགས་པའི་སྐུ་གཟུགས་ཀྱི་སྐུའི་ངོ་བོ་ཉིད་མཚན་
དང་དཔེ་བྱད་བཟང་པོས་འབར་བ་འཆད་པའི་རྒྱུ་མཚན་ཡོད་དེ། ཆོས་སྐུའི་བདག་རྐྱེན་ལས་
- 43 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ལོངས་སྐུ་འབྱུང་བའི་ཕྱིར། གཉིས་པ་ནི། སངས་རྒྱས་བཅོམ་ལྡན་འདས་ཀྱི་ལོངས་སྤྱོད་
རྫོགས་པའི་སྐུ་ཡིན་ནོ། །གང་ན། མཚན་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་
ཅུའི་ངོ་བོ་ཉིད་འདི་ནིའོ། །རྒྱུ་མཚན། བྱང་ཆུབ་སེམས་དཔའ་ཆེན་པོ་ས་བཅུ་པ་ལ་བཞུགས་
པ་རྣམས་དང་ཐབས་ཅིག་ཏུ་ཐེག་པ་ཆེན་པོའི་ཆོས་ཀྱི་ལོངས་སྤྱོད་ཀྱི་དགའ་བ་དང་བདེ་བ་
ཤིན་ཏུ་ཁ་ན་མ་ཐོ་བ་མེད་པ་ལ་ཉེ་བར་སྤྱོད་པའི་ཕྱིར། མདོ་ནི། དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་སྐུ་སྐྱེས་བུ་ཆེན་པོའི་མཚན་སུམ་ཅུ་
རྩ་གཉིས་ཀྱིས་བརྒྱན་པ། ཞེས་སོགས་སོ། །ངག་དོན། གནས་འོག་མིན་ཁོ་ནར་བཞུགས་
ཤིང་། མཚན་དཔེ་གསལ་ལ་རྫོགས་པས་བརྒྱན་པའི་གཟུགས་སྐུ་ཆོས་ཅན། ལོངས་སྤྱོད་
རྫོགས་པའི་སྐུ་ཡིན་ཏེ། ངེས་པ་ལྔ་ལྡན་གྱི་གཟུགས་སྐུ་ཡིན་པའི་ཕྱིར། གསུམ་པ་ལ་མཚན་
དང་དཔེ་བྱད་གཉིས། དང་པོ་ལ་དངོས་དང་། མཚན་གྱི་རྒྱུ་དང་། རྒྱུ་གྲུབ་པས་མཚན་འགྲུབ་
པ་དང་གསུམ། དང་པོ་ལ་མཚམས་སྦྱར་བ་དང༌། ཚིག་དོན་འགྲེལ་པ་གཉིས། དང་པོ་ནི།
མཚན་སུམ་ཅུ་རྩ་གཉིས་པོ་དེ་དག་གང་དག་གཅིག་ཡིན་ཞེ་ན། བར་སྐབས་ཀྱི་ཚིགས་སུ་
བཅད་པ་ལྔས་འཆད་དོ། །གཉིས་པ་ནི། སྔོན་སློབ་པ་ལམ་གྱི་སྐབས་སུ་བླ་མ་རྣམས་ལ་སྐྱེལ་
བ་དང་བསུ་བ་ལ་སོགས་པས་ལོངས་སྐུའི་ཕྱག་དང་ཞབས་འཁོར་ལོའི་མཚན་དང་ལྡན་པའི་
ཕྱིར་དང༌། ངག་དོན། ལོངས་སྤྱོད་རྫོགས་སྐུ་ཆོས་ཅན། བླ་མ་རྣམས་ལ་སྐྱེལ་བསུ་མཛད་པ་
སྔོན་དུ་སོང་སྟེ། ཕྱག་ཞབས་འཁོར་ལོའི་མཚན་དང་ལྡན་པའི་ཕྱིར། འདི་བཞིན་ཀུན་ལ་སྦྱར།
སྡོམ་པ་ཡང་དག་པར་བླངས་པ་བརྟན་པ་ཉིད་ཀྱིས་རུས་སྦལ་གྱི་ལྟ་བ་བཞིན་དུ་ཞབས་
མཐིལ་ཤིན་ཏུ་མཉམ་པར་གནས་པ་ཉིད་དང༌། བསྡུ་བའི་དངོས་པོ་བཞི་བསྟན་པས་ཕྱག་
དང་ཞབས་ཀྱི་སོར་མོ་ངང་པའི་རྒྱལ་པོ་ལྟར་དྲ་བས་འབྲེལ་ཞིང་། སོར་གདུབ་རྒྱུ་བ་སོགས་
ལའང་མི་ཐོགས་པ་ཉིད་དང་། བཟའ་བ་དང༌། བཅའ་བ་ལ་སོགས་པ་གྱ་ནོམ་པ་བྱིན་པས་
- 4
4
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱག་དང་ཞབས་འཇམ་ཞིང་གཞོན་ཤ་ཆགས་པ་ཉིད་དང་། བལྡག་པ་ལ་སོགས་པ་ཤིན་ཏུ་གྱ་
ནོམ་པ་བྱིན་པས་ཕྱག་དང་ཞབས་ཀྱི་བོལ་གཉིས་དང༌། ལྟག་པའི་ཕྱོགས་མཐོ་བའི་ཕྱིར་
མདུན་མཐོ་བ་ཉིད་དང༌། བལྡག་པ་ནི་སྦྲང་ལ་སོགས་པའོ། །བསད་པར་བྱ་བ་ལས་ཐར་
བར་བྱས་པས་སོར་མོ་རིང་བ་ཉིད་དང་། སོར་མོ་རིང་བ་ནི་ཞབས་མཐིལ་དང་མཐོ་དམན་
མཉམ་པའོ། །འཚོ་བ་ལ་ ཕན་བཏགས་ པ་ ཉིད་ ཀྱིས་རྟིང་པ་ཡངས་པ་ཉིད་དང་། རྙིང་པ་
ཡངས་པ་ནི་ཞབས་ཀྱི་དྲུག་ཆའི་ཚད་དང་ལྡན་པའོ། །སྲོག་གཅོད་པ་སྤངས་པ་ཉིད་ཀྱིས་སྐུ་ཚེ་
ཞིང་དྲང་བ་ཉིད་དང༌། འདི་ནི་མི་ཚད་ལས་ལྷག་པར་མངའ་བའོ། །དགེ་བའི་ཆོས་ཡང་དག་
པར་བླངས་པས་ཞབས་ལོང་བུ་མི་མངོན་པ་ཉིད་དང༌། དགེ་བའི་ཆོས་ཡང་དག་པར་བླངས་
པ་སྤེལ་བས་སྐུའི་སྤུ་གྱེན་དུ་ཕྱོགས་པ་ཉིད་དང་། རིགས་པ་དང་བཟོ་ལ་སོགས་པ་གུས་པར་
བྱས་ཏེ་བྱིན་པས། བྱིན་པ་རི་དྭགས་ཨེ་ན་ཡའི་ལྟ་བུ་ཉིད་དང་། ནོར་བདོག་པ་སློང་པ་པོའི་སྐྱེ་
བོ་ཕྱིར་མ་སྤངས་པས་ཕྱག་རིང་ཞིང་མཛེས་པ་དང༌། སྐྱེ་བོ་ཐམས་ཅད་ཚངས་པར་སྤྱོད་པ་
ཡང་དག་པར་ལེན་དུ་འཇུག་པ་དང་། གསང་བའི་གསང་ཚིག་བསྲུངས་པས་མདོམས་ཀྱི་ལྷ་
བ་གླང་པོའི་ལྟར་སྦུབས་སུ་ནུབ་པ་ཉིད་དང༌། གདིང་བ་གྱ་ནོམ་པ་བྱིན་པས་མདོག་གསེར་
འདྲ་བ་ཉིད་དང་། ཁང་བཟངས་ལ་སོགས་པ་དམ་པ་བྱིན་པས་པགས་པ་འཇམ་པ་ཉིད་དང་།
འདུ་འཛི་ལ་སོགས་པ་ཡོངས་སུ་སྤངས་པས་སྤུ་རེ་རེ་ནས་གཡས་ཕྱོགས་སུ་འཁྱིལ་བ་ཉིད་
དང༌། སྐྱེ་བོ་བླ་མ་ཐམས་ཅད་གནས་ཇི་ལྟ་བ་བཞིན་བཀོད་པས་ཞལ་མཛོད་སྤུ་དཀར་འཇམ་
གཡས་སུ་འཁྱིལ་བ་ཉི་ཟླ་བས་ལྷག་པའི་འོད་དང་ལྡན་པས་བརྒྱན་པ་ཉིད་དང༌། རྣམ་པ་
ཐམས་ཅད་དུ་ཁ་དྲག་ཚིག་གིས་ཁྱད་དུ་མ་བསད་པས་རོ་སྟོད་སེང་གེའི་འདྲ་བར་རྒྱས་པ་ཉིད་
དང༌། སྙན་པར་སྨྲ་བ་དང་ལེགས་པར་སྨྲ་བའི་རྗེས་སུ་མཐུན་པར་བྱས་པས་དཔུང་མགོ་ཤིན་
ཏུ་ཟླུམ་པ་ཉིད་དང་། སྨན་ལ་སོགས་པ་བྱིན་པས་ཐལ་གོང་རྒྱས་པ་ཉིད་དང་། སྐྱེ་བོ་ནད་པའི་
- 4
4
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
གཡོག་བྱས་པས་རོ་བྲོ་བའི་མཆོག་མཁྱེན་པ་ཉིད་དང་། ནགས་ཚལ་དང་ཀུན་དགའ་ར་བ་ལ་
སོགས་པ་བྱེད་པ་ཡང་དག་པར་ལེན་དུ་བཅུག་པས་ཤིང་ནྱ་གྲོ་ཏ་ལྟར་ཆུ་ཞེང་གབ་པ་ཉིད་དང༌།
གཙུག་ལག་ཁང་ལ་སོགས་པ་ལྷག་པར་བྱིན་པས་དབུ་གཙུག་ཏོར་དང་ལྡན་པ་ཉིད་དང༌།
འཇམ་པོ་ལ་སོགས་པ་གསུངས་པས་ལྗགས་རིང་བ་ཉིད་དང་། འཇིག་རྟེན་གྱི་ཁམས་ཐམས་
ཅད་ཀྱི་སེམས་ཅན་ཐམས་ཅད་ལ་དེ་བཞིན་གཤེགས་པའི་ཆོས་གོ་བར་བྱས་པས་ཚངས་པའི་
དབྱངས་དང་ལྡན་པ་ཉིད་དང་། ཚིག་ཀྱལ་བ་སྤངས་པས་འགྲམ་པ་སེང་གེའི་འདྲ་བ་ཉིད་དང་།
སྐྱེ་བོ་ཐམས་ཅད་བཀུར་བ་ལ་སོགས་པས་ཚེམས་དཀར་བ་ཉིད་དང་། འཚོ་བ་རྣམ་པར་དག་
པ་ཉིད་ཀྱིས་ཚེམས་མཉམ་པ་ཉིད་དང༌། བདེན་པའི་ཚིག་ཀུན་ཏུ་སྤྱད་པས་ཚེམས་ཐགས་
བཟང་བ་ཉིད་དང༌། སེམས་ཅན་ཐམས་ཅད་ལ་བུ་གཅིག་པ་དང་འདྲ་བར་བལྟས་པས་སྤྱན་
མཐོན་མཐིང་ཉིད་དང༌། ཁོང་ཁྲོ་བ་ལ་སོགས་པ་མེད་པར་ལྟས་པས་རྫི་མ་བེའུ་འབྲངས་མ་
ཐག་པའི་ལྟ་བུ་ཉིད་དང་། རྒྱུ་བསྒྲུབས་པས་མཚན་འགྲུབ་པ་ཞེས་བར་སྐབས་ཀྱི་ཚིགས་སུ་
བཅད་པས་གསུངས་པ་འཆད་དོ། །མཚན་གང་གིས་སྒྲུབ་པར་བྱེད་པ་རྒྱུ་གང་ཡིན་པ་དེ་ཆོས་
ཅན། མཚན་སུམ་ཅུ་རྩ་གཉིས་ལ་ཕན་འདོགས་ཏེ་ཁྱོད་རབ་ཏུ་རྫོགས་པས་མཚན་སུམ་ཅུ་རྩ་
གཉིས་པོ་འདི་དག་འབྱུང་བའི་ཕྱིར། གསུམ་པ་ནི། རྒྱུ་དེ་གང་ཡིན་ཞེ་ན། དེའི་འོག་ཏུ་བར་
སྐབས་ཀྱི་ཚིགས་སུ་བཅད་པས་འཆད་དོ། །ཇི་ལྟར་ན། བླ་མ་སྐྱེལ་བ་ལ་སོགས་པ་དང་ཞེས་
སོགས་ཏེ་ཚིག་ལེའུར་བྱས་པ་འདི་གཉིས་ནི་གོང་ཉིད་དུ་མཚན་བཤད་པར་བཀྲོལ་ཟིན་པས་
ཡང་མི་བྲིའོ། །
གཉིས་པ་ལ་མཚམས་སྦྱར་བ་དང༌། ཚིག་དོན་འགྲེལ་པ་གཉིས་ལས། དང་པོ་
ནི༔ དེ་ལྟར་མཚན་རྣམས་བརྗོད་ནས་བར་སྐབས་ཀྱི་ཚིགས་སུ་བཅད་པ་བཅུ་གཉིས་ཀྱིས་
དཔེ་བྱད་བཟང་པོ་གསུངས་པ་འཆད་དོ། །གཉིས་པ་ནི། འདུ་བྱེད་ཐམས་ཅད་ལ་འདོད་
-4
4
7 ,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆགས་དང་བྲལ་བ་ཉིད་ཀྱིས་སེན་མོ་ཟངས་ཀྱི་མདོག་ལྟ་བུ་ཉིད་དང་། སེམས་ཅན་ཐམས་
ཅད་ལ་ཕན་པའི་ལྷག་པའི་བསམ་པ་ཉིད་ཀྱི་སེན་མོ་ཟངས་མདོག་སྣུམ་པ་ཉིད་དང་། རིགས་
ཀྱི་མཆོག་ལས་སྐྱེས་པས་སེན་མོ་མཐོ་བ་ཉིད་དང་། ཚུལ་ཁ་ན་མ་ཐོ་བ་མེད་པ་ཉིད་ཀྱིས་སོར་
མོ་རྣམས་ཟླུམ་པ་ཉིད་དང་། དགེ་བའི་རྩ་བ་བསགས་པ་ཉིད་ཀྱིས་སོར་མོ་རྣམས་རྒྱས་པ་ཉིད་
དང༌། ཐེག་པ་གསུམ་ལ་ཡང་དག་པར་ཞུགས་པ་ཉིད་ཀྱིས་སོར་མོ་རྣམས་བྱིན་གྱིས་ཕྲ་བ་
ཉིད་དང་། ལུས་ལ་སོགས་པ་ལས་དང་ལོག་པའི་འཚོ་བ་རབ་ཏུ་བསྲུངས་པ་ཉིད་ཀྱིས་རྩ་
མངོན་པ་ཉིད་དང༌། ཉོན་མོངས་པའི་མདུད་པ་གྲོལ་བ་ཉིད་ཀྱིས་རྩ་མདུད་པ་མེད་པ་ཉིད་
དང༌། ཤིན་ཏུ་སྦས་པའི་ཆོས་ཀྱི་བློ་གྲོས་ཅན་ཉིད་ཀྱིས་ཞབས་ལོང་བུ་མི་མངོན་པ་ཉིད་དང་།
བགྲོད་དཀའ་བའི་གནས་ཐམས་ཅད་ལས་སྐྱེ་བོ་བསྒྲོལ་བར་མཛད་པ་ཉིད་ཀྱིས་ཞབས་
མི་མཉམ་པ་མེད་པ་ཉིད་དང་། མི་ཟིལ་གྱིས་གནོན་པར་མཁས་པ་ཉིད་ཀྱིས་སེང་གེའི་སྟབས་
སུ་གཤེགས་པ་ཉིད་དང་། ཀླུ་ཟིལ་གྱིས་གནོན་པར་མཁས་པ་ཉིད་ཀྱིས་གླང་པོའི་སྟབས་སུ་
གཤེགས་པ་ཉིད་དང་། ནམ་མཁའ་ལ་གཤེགས་པར་མཁས་པ་ཉིད་ཀྱིས་ངང་པའི་སྟབས་སུ་
གཤེགས་པ་ཉིད་དང༌། སྐྱེས་བུའི་ཁྱུ་མཆོག་ཏུ་མཁས་པ་ཉིད་ཀྱིས་ཁྱུ་མཆོག་གི་སྟབས་སུ་
གཤེགས་པ་ཉིད་དང་། བསྐོར་ཕྱོགས་ཀྱི་ལམ་དང་མཐུན་པར་གཤེགས་པ་ཉིད་ཀྱིས་གཡས་
ཕྱོགས་སུ་ལྡོག་ཅིང་གཤེགས་པ་ཉིད་དང༌། མཛེས་པར་མཁས་པ་ཉིད་ཀྱིས་མཛེས་པར་
གཤེགས་པ་ཉིད་དང་། རྟག་ཏུ་སེམས་གྱ་གྱུ་མི་མངའ་བ་ཉིད་ཀྱིས་མི་གཡོ་བར་གཤེགས་པ་
ཉིད་དང་། ཡོན་ཏན་ཡང་དག་པར་རྫོགས་པ་ཉིད་ཀྱིས་སྐུ་འཁྲིལ་བག་ཆགས་པ་སྟེ་སྐུ་ཤ་
རྒྱས་པ་ཉིད་དང་སྡིག་པའི་ཆོས་དང་མ་འདྲེས་པ་ཉིད་ཀྱིས་སྐུ་བྱི་དོར་བྱས་པ་ལྟ་བུ་ཉིད་དང་།
གདུལ་བྱ་དང་འཚམ་པའི་ཆོས་སྟོན་པར་མཛད་པ་ཉིད་ཀྱིས་སྐུ་རིམ་པར་འཚམ་པ་ཉིད་དང་།
སྐུ་ལ་སོགས་པ་ཀུན་ཏུ་སྤྱོད་པ་གཙང་བར་སྐུ་རྣམ་པར་དག་པ་ཉིད་དང་། ཐུགས་ཐུགས་རྗེ་
- 4 4 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཅན་གྱི་ཕྱིར་སྐུ་འཇམ་པ་ཉིད་དང་། ཐུགས་རྣམ་པར་དག་པའི་ཕྱིར་སྐུ་རྣམ་པར་དག་པ་ཉིད་
དང་། ཆོས་འདུལ་བ་ཡོངས་སུ་རྫོགས་པའི་ཕྱིར་མཚན་རྫོགས་པ་ཉིད་དང་། ཡངས་ཤིང་
མཛེས་པའི་ཡོན་ཏན་རྫོགས་པའི་ཕྱིར་སྐུའི་ཁོ་ལག་ཡངས་ཤིང་བཟང་བ་ཉིད་དང་། ཐམས་
ཅད་ལ་ཐུགས་སྙོམས་པའི་ཕྱིར་གོམ་པ་སྙོམས་པ་ཉིད་དང༌། རྣམ་པར་དག་པའི་ཆོས་སྟོན་
པའི་ཕྱིར་སྤྱན་རྣམ་པར་དག་པ་ཉིད་དང་། ཆོས་གོ་སླ་བ་སྟོན་པའི་ཕྱིར་སྐུ་ཤིན་ཏུ་གཞོན་ཤ་
ཆགས་པ་ཉིད་དང་། ཐུགས་རྟག་ཏུ་མ་ཞུམ་པའི་ཕྱིར་སྐུ་ཞུམ་པ་མེད་པ་ཉིད་དང་། དགེ་བའི་
རྩ་བ་ཡང་དག་པར་འཕགས་པའི་ཕྱིར་སྐུ་རྒྱས་པ་ཉིད་དང་། ཡང་སྲིད་པ་ཟད་པ་ཉིད་ཀྱིས་སྐུ་
ཤིན་ཏུ་གྲིམས་པ་ཉིད་དང༌། རྟེན་ཅིང་འབྲེལ་བར་འབྱུང་བ་ཤིན་ཏུ་རྣམ་པར་དག་པ་སྟོན་
པར་མཛད་པ་ཉིད་ཀྱིས་ཡན་ལག་དང་ཉིང་ལག་ཤིན་ཏུ་རྣམ་པར་མཛེས་པ་སྟེ་ལྟེ་བ་འོག་ཏུ་
ཟླུམ་པ་ཉིད་དང༌། འཁོར་བའི་སྐྱོན་གྱིས་མ་སྦགས་པ་ཉིད་ ཀྱིས་སྐུ་སྐབས་ཕྱིན་པ་སྟེ།
རྐེད་སྐབས་འཚམ་པ་ཉིད་དང༌། ང་རྒྱལ་གྱི་འགྱིང་བག་བཅོམ་པ་ཉིད་ཀྱིས་སྐུ་མ་རྙོངས་པ་
སྟེ་རྐེད་པ་ཧ་ཅང་མི་རིང་བ་ཉིད་དང༌། ཆོས་ཟད་པ་རྣམ་པར་བཟློག་པ་ཉིད་ཀྱིས་ཕྱལ་ཕྱང་ངེ་
བ་སྟེ་མཐོ་དམན་མེད་པ་ཉིད་དང༌། ཆོས་ཟབ་མོ་རྟོགས་པ་ཉིད་ཀྱིས་ལྟ་བ་ཟབ་པ་ཉིད་དང་།
སློབ་མ་མཐུན་པར་འཛིན་པར་འགྱུར་བ་ཉིད་ཀྱིས་ལྟེ་བ་གཡས་ཕྱོགས་སུ་འཁྱིལ་བ་ཉིད་དང་།
འཁོར་ཀུན་ནས་མཛེས་པར་གྱུར་པ་ཉིད་ཀྱིས་ཀུན་ནས་མཛེས་པ་དང་། ཐུགས་གཙང་བ་
ཉིད་ཀྱིས་ཀུན་ཏུ་སྤྱོད་པ་གཙང་བ་ཉིད་དང༌། དུས་མིན་པའི་ཆོས་འདུལ་བ་དང་བྲལ་བ་ཉིད་
ཀྱིས་སྐུ་ལ་སྨེ་བ་གནག་བག་མེད་པ་ཉིད་དང་། ལུས་ལ་སོགས་པ་ཟོ་མདོག་བདེ་བ་ཐོབ་པའི་
ཆོས་སྟོན་པར་མཛད་པ་ཉིད་ཀྱིས་ཕྱག་ཤིང་བལ་ལྟར་ཤིན་ཏུ་འཇམ་པ་ཉིད་དང་། མདངས་
ཡོད་པའི་དགེ་སྦྱོང་ཆེན་པོ་བརྙེས་པ་ཉིད་ཀྱིས་ཕྱག་གི་རི་མོར་མདངས་ཡོད་པ་ཉིད་དང་།
ཆོས་ཟབ་མོ་ལ་གནས་པ་ཉིད་ཀྱིས་ཕྱག་གི་རི་མོ་ཟབ་པ་ཉིད་དང༌། ཕྱི་རྗེས་སུ་ཡང་དག་
- 4 4
9-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོངས་སུ་དག་པའི་ཆོས་བསྟན་པར་མཛད་པ་ཉིད་ཀྱིས་ཕྱག་གི་རི་མོ་རིང་བ་ཉིད་དང༌།
བསླབ་པ་རབ་ཏུ་མང་པོ་ཀུན་སྟོན་པར་མཛད་པ་ཉིད་ཀྱིས་ཞལ་ཧ་ཅང་མི་རིང་བ་ཉིད་དང་།
འཇིག་རྟེན་ཐམས་ཅད་གཟུགས་བརྙན་དང་འདྲ་བར་རྟོགས་པ་ཉིད་ཀྱིས་མཆུ་ཤིང་ཐོག་བིམ་
པ་ལྟར་དམར་བ་ཉིད་དང་། ཚིག་འཇམ་པོས་འདུལ་བ་ཉིད་ཀྱིས་ལྗགས་མཉེན་པོ་ཉིད་དང་།
ཡོན་ཏན་འཐད་པ་མང་པོ་ཉིད་ཀྱིས་ལྗགས་སྲབ་པ་ཉིད་དང་། ཆོས་འདུལ་བ་བྱིས་པའི་སྐྱེ་བོ་
ཆགས་པ་ཅན་གྱིས་གཏིང་དཔག་དཀའ་བ་ཉིད་ཀྱིས་ལྗགས་དམར་བ་ཉིད་དང་། བརྙེས་པ་
སྟེ་འཇིགས་པ་ཐམས་ཅད་མི་མངའ་བ་ཉིད་ཀྱིས་འབྲུག་གི་སྒྲ་དང་ལྡན་པ་ཉིད་དང་། སྙན་པ་
ལ་སོགས་པར་གསུང་པ་ཉིད་ཀྱིས་གསུང་སྙན་ལ་འཇམ་པ་ཉིད་དང༌། སྲིད་པར་ཀུན་ཏུ་སྦྱོར་
བ་བསྡམས་པ་ཉིད་ཀྱིས་མཆེ་བ་ཟླུམ་པ་ཉིད་དང༌། སྐྱེ་བོ་གདུལ་དཀའ་བ་འདུལ་བར་མཛད་
པ་ཉིད་ཀྱིས་མཆེ་བ་རྣོ་བ་དང༌། ཆོས་འདུལ་བ་ཤིན་ཏུ་དཀར་བ་སྟེ་དྲི་མ་མེད་པ་བསྟན་པ་
ཉིད་ ཀྱིས་མཆེ་བ་དཀར་བ་ཉིད་དང་། མཉམ་པའི་ས་ལ་གནས་པ་ཉིད་ཀྱིས་མཆེ་བ་མཉམ་པ་ཉིད་དང་། མཐར་གྱིས་
མངོན་པར་རྟོགས་པ་ཡང་དག་པར་རབ་ཏུ་སྟོན་པར་མཛད་པ་ཉིད་ཀྱིས་མཆེ་བ་བྱིན་གྱིས་ཕྲ་བ་ཉིད་དང་། ཤེས་རབ་མཆོག་
ལ་གནས་པ་ཉིད་ཀྱིས་ཤངས་མཐོ་བ་ཉིད་དང༌། སྐྱེ་བོ་གཙང་མ་ཕུན་སུམ་ཚོགས་པ་ཉིད་ཀྱིས་
ཤངས་གཙང་བ་ཉིད་དང༌། ཆོས་ཤིན་ཏུ་རྒྱ་ཆེ་བའི་ཕྱིར་སྤྱན་ཡངས་པ་ཉིད་དང་། སེམས་
ཅན་གྱི་ཚོགས་དྲངས་པ་ཉིད་ཀྱིས་རྫི་མ་སྟུག་པ་ཉིད་དང༌། འགྲོ་བ་གཞོན་ནུ་མ་ཐམས་ཅད་
མངོན་པར་མགུ་བར་བྱས་པ་ཉིད་ཀྱིས་སྤྱན་དཀར་ནག་ཕྱེས་ཤིང་པདྨའི་འདབ་མ་རངས་པ་
ལྟ་བུ་དང༌། རྟག་ཏུ་ཕྱིར་རྗེས་ལ་གཟིགས་པ་ཉིད་ཀྱིས་སྨིན་ཚུགས་རིང་བ་ཉིད་དང་། ཆོས་
འདུལ་བ་འཇམ་པོ་ལ་མཁས་པ་ཉིད་ཀྱིས་སྨིན་མ་འཇམ་པ་ཉིད་དང་། ཐུགས་ཀྱི་རྒྱུད་དགེ་
བས་བརླན་པ་ཉིད་ཀྱིས་སྨིན་མ་སྣུམ་པ་ཉིད་དང་། ཀུན་ཏུ་སྐྱོན་གཟིགས་པ་ཉིད་ཀྱིས་སྨིན་
མའི་སྤུ་མཉམ་པ་ཉིད་དང་། མཆོག་ཏུ་གནོད་པ་སྟེ་ཉོན་མོངས་པ་བཟློག་པར་མཛད་པ་ཉིད་
- 5 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཀྱིས་ཕྱག་རིང་ཞིང་རྒྱས་པ་ཉིད་དང་། འདོད་ཆགས་ལ་སོགས་པ་གཡུལ་ལས་རྣམ་པར་རྒྱལ་
བ་ཉིད་ཀྱིས་སྙན་མཉམ་པ་ཉིད་དང་། སེམས་ཅན་གྱི་རྒྱུད་མ་ཉམས་པར་མཛད་པ་ཉིད་ཀྱིས་
སྙན་གྱི་དབང་པོ་མ་ཉམས་པ་ཉིད་དང༌། ལྟ་ལོག་དྲུག་ཅུ་རྩ་གཉིས་པོས་བྱས་པ་ཐམས་ཅད་
ཀྱིས་གཞན་དུ་མི་འགྱུར་བ་ཉིད་ཀྱིས་དཔྲལ་བ་ལེགས་པར་འབྱེས་པ་སྟེ་སྐུ་མཚམས་དང་བ་
ཉིད་དང་། སྨྲ་བ་ངན་པ་ཐམས་ཅད་འཇོམས་པར་མཛད་པ་ཉིད་ཀྱིས་དཔྲལ་བ་དབྱེས་ཆེ་བ་
ཉིད་དང༌། སྨོན་ལམ་གྱི་མཆོག་ཡོངས་སུ་རྫོགས་པ་ཉིད་ཀྱིས་དབུ་ཤིན་ཏུ་རྒྱས་པ་ཉིད་དང༌།
ཡུལ་གྱི་དགའ་བ་བཟློག་པར་མཛད་པ་ཉིད་ཀྱིས་དབུ་སྐྲ་བུང་བ་ལྟར་གནག་པ་ཉིད་དང༌།
མཐོང་བ་དང་སྒོམ་པས་སྤང་བར་བྱ་བའི་བག་ལ་ཉལ་སྤངས་པའི་ཕྱིར་དབུ་སྐྱ་སྟུག་པ་ཉིད་
དང༌། བསྟན་པ་བློ་འཇམ་པ་ཡོངས་སུ་ཤེས་པ་ཉིད་ཀྱིས་དབུ་སྐུ་འཇམ་པ་ཉིད་དང་། ཐུགས་
འདོད་ཆགས་ལ་སོགས་པས་མ་འཁྲུལ་བ་ཉིད་ཀྱིས་དབུ་སྐྲ་མ་འཛིངས་པ་ཉིད་དང་། རྟག་ཏུ་
ཚིག་མི་རྩུབ་པ་ཉིད་ཀྱིས་དབུ་སྐྲ་མི་བཤོར་བ་སྟེ་གྱེན་དུ་བརྗེས་པ་མིན་པ་ཉིད་དང༌། བྱང་
ཆུབ་ཀྱི་ཡན་ལག་གི་མེ་ཏོག་བཀྲམ་པ་ཉིད་ཀྱིས་དབུ་སྐུ་དྲི་ཞིམ་པ་ཉིད་དང་། རྣམ་པ་ཐམས་
ཅད་དུ་མཛེས་པར་བྱས་པ་ཉིད་ཀྱིས་ཕྱག་དང་ཞབས་དཔལ་གྱི་བེའུ་དང་གཡུང་དྲུང་འཁྱིལ་
བས་བརྒྱན་པ་ཉིད་ཡིན་ནོ། །དཔལ་གྱི་བེའུ་ནི་རྡོ་རྗེ་ཆགས་པ་ལྟ་བུ་སྟེ་མཐེ་བོང་གི་ངོས་ལ་
ཡོད་པའོ། །བཀྲ་ཤིས་ནི་ཞབས་ཀྱི་མཐིལ་ལ་རི་མོ་གྲུ་བཞི་ཡོད་པ་དང་། གཡུང་དྲུང་འཁྱིལ་
བ་ནི་སོར་མོའི་ཞབས་ལ་རིམ་པ་བདུན་དུ་འཁྱིལ་བའི་རི་མོ་ཡོད་པའོ། །
བཞི་པ་སྤྲུལ་པའི་སྐུའི་རྣམ་གཞག་བཤད་པ་ལ། མཚམས་སྦྱར་བ་དང་། ཚིག་
དོན་འགྲེལ་པ་གཉིས། དང་པོ་ནི། ཤེས་བྱ་ཆོས་ཅན། དེ་ལྟར་སྐུ་གསུམ་བསྟན་ནས་བཞི་པ་
སྤྲུལ་པའི་སྐུ་བྱིས་པའི་སྐྱེ་བོ་ཐམས་ཅད་ཐུན་མོང་བ་འཆད་པའི་རྒྱུ་མཚན་ཡོད་དེ། ལོངས་སྐུ་
ལ་སྤྲུལ་སྐུའི་སྣང་བ་འབྱུང་བའི་ཕྱིར། གཉིས་པ་ནི། མཉམ་པ་ཉིད་དུ་མཛད་དོ། །གང་ན།
- 4 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཅན་རྣམས་ཀྱི་མཛད་པའི་དོན་ནོ། །གང་གིས་ནི། ཤཱཀྱ་ཐུབ་པ་ལ་སོགས་པའི་སྤྲུལ་
པའི་གཟུགས་གང་གིས་སོ། །གང་དུ་ན། འཁོར་བ་ཇི་སྲིད་པར་འཇིག་རྟེན་གྱི་ཁམས་ཐམས་
ཅད་དུའོ། །དེས་ན་སངས་རྒྱས་བཅོམ་ལྡན་འདས་ཀྱི་སྤྲུལ་པའི་སྐུ་དེ་ནི་འཁོར་བ་ཇི་སྲིད་པར་
རྒྱུན་ཆགས་སུ་འཇུག་པ་ཉིད་ཀྱིས་རྒྱུན་མི་ཆད་པ་ཡིན་ནོ། །མདོ་ནི། འཇིག་རྟེན་གྱི་ཁམས་
དཔག་ཏུ་མེད་མཐའ་མེད་པར་དུས་ཐམས་ཅད་དུ་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་ཀྱི་སྤྲུལ་པ་སྣ་ཚོགས་ཀྱིས་སྤྲིན་གྱིས་སེམས་ཅན་གྱི་དོན་
མཛད་དོ་ཞེས་སོགས་སོ། །ངག་དོན། ཤེས་བྱ་ཆོས་ཅན། སྤྲུལ་པའི་སྐུ་ཡི་རྒྱུན་མི་ཆད་དེ།
ཤཱཀྱ་ཐུབ་པ་སོགས་ཀྱི་སྐུས་འཇིག་རྟེན་གྱི་ཁམས་ཐམས་ཅད་དུ་གཞན་དོན་མཛད་པ་རྒྱུན་
མི་ཆད་པའི་ཕྱིར། །
གཉིས་པ། བརྟེན་པར་གྱུར་པའི་ཕྲིན་ལས་འཆད་པ་ལ། མཚམས་སྦྱར་བ་དང་།
ཚིག་དོན་འགྲེལ་པ་གཉིས། དང་པོ་ནི། དེ་ལྟར་ཁྱད་པར་བཞི་ལྡན་གྱི་སྐུ་གསུམ་བསྟན་ནས་
ཕྲིན་ལས་འཆད་དོ། ཁྱད་པར་བཞི་ནི། སྐུ་ལྷག་མ་གསུམ་ཆོས་ཅན། རང་བཞིན་གྱི་ཁྱད་
པར་དང་ལྡན་ཏེ། ངོ་བོ་ཉིད་སྐུའི་བདག་ཉིད་ཡིན་པའི་ཕྱིར། རྒྱུའི་ཁྱད་པར་དང་ལྡན་ཏེ།
སྦྱོར་བཞི་བསྒོམས་པའི་སྟོབས་ལས་བྱུང་བའི་ཕྱིར། རྟོགས་ཚུལ་གྱི་ཁྱད་པར་དང་ལྡན་ཏེ།
སངས་རྒྱས་ལ་སོགས་པའི་ཡུལ་ཉིད་དུ་རྣམ་པར་དག་པའི་ཕྱིར། ངོ་བོའི་ཁྱད་པར་དང་ལྡན་
ཏེ༑ ཡེ་ཤེས་ལ་སོགས་པ་ལ་ལྟོས་ནས་རབ་ཏུ་བཏགས་པའི་ཕྱིར། མདོར་ན། གདུལ་བྱའི་སྐྱེ་
བོའི་སྣང་བ་ལ་བརྟེན་པའི་འཕགས་ཆོས་སུ་དེའི་བདག་པོ་ལ་བརྟེན་ནས་བྱུང་བ་རྣམས་ནི་
ཆོས་སྐུའི་ ཕྲིན་ལས་ཡིན་ནོ། །དེའི་རྒྱུ་མཚན། བོ་ ༼ཀུན་རྫོབ་དེ་དུ་ཡེ་ཤེས་ཁོ་ན་ལོངས་སྤྱོད་
རྫོགས་པའི་སྐུ་ལ་སོགས་པར་སྣང་བ་བསྐྱེད་པའི་སྒོ་ནས་དོན་གྱི་བྱ་བ་མཛད་པས་སོ། ཁ་
ཅིག་བཤད་ཟིན་དང་འཆད་འགྱུར་གྱི་མཚམས་སྦྱོར་སོ་སོར་སྨྲ་བ་མི་འཐད་དེ། མཚམས་
ཏེ
- ༈
5 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སྦྱོར་གྱི་དོན་གཙོ་ཆེ་བ་སྔར་བཤད་ཟིན་དང་ཕྱིས་འཆད་འགྱུར་གྱི་འབྲེལ་རྟོགས་པའི་ཆེད་
ཡིན་ཞིང་། འདིར་ཡང་དེ་ལྟར་ཡིན་པས་ཕྱོགས་གཅིག་ཏུ་བཤད་པར་རིགས་པའི་ཕྱིར། ངག་
དོན། ཤེས་བྱ་ཆོས་ཅན། སྐུ་གསུམ་བསྟན་པས། ཕྲིན་ལས་འཆད་པའི་རྒྱུ་མཚན་ཡོད་དེ། ཡེ་
ཤེས་ཁོ་ན་ལོངས་སྐུ་རྫོགས་པའི་སྣང་བ་བསྐྱེད་པའི་སྒོ་ནས་གཞན་དོན་བྱེད་པའི་ཕྱིར།
གཉིས་པ་ཕྲིན་ལས་ཀྱི་དབྱེ་བ། ཕྲིན་ལས་ཀྱི་དུས། རིམ་པ། མཚོན་ཚུལ་ལོ།།
དང་པོ་ལ། ལམ་གྱི་རྟེན་ལ་འགོད་པ། ལམ་ལ་འགོད་པ། ལམ་གྱི་འབྲས་བུ་ལ་འགོད་པའོ།།
དང་པོ་ནི། མཛད། གང་ན། འགྲོ་བ་རབ་ཏུ་མི་གནས་པའི་ཕྲིན་ལས་སོ། །གང་གི་སྒོ་ནས་ན།
དང་པོ་འགྲོ་བ་བཟང་པོ་ལྷ་མི་དང༌། གཟོད་མིན་པ་ངན་སོང་བ་རྣམས་ལ་མངོན་པར་ཞེན་པ་
མེད་པར་གནས་པའི་མཚན་ཉིད་ལ་བཀོད་པའི་སྒོ་ནས་སོ། །ངག་དོན། ཆོས་སྐུ་འགྲོ་བ་ཞི་བ་
ལ་འགོད་པའི་ལས་ཆོས་ཅན། ཆོས་སྐུའི་ཕྲིན་ལས་ཡིན་ཏེ། ཆོས་སྐུའི་བདག་རྐྱེན་བྱས་པ་
ལས་བྱུང་བའི་མཛད་པ་ཡིན་པའི་ཕྱིར། །
གཉིས་པ་ལ། ཚོགས་ལམ་ལ་འགོད། སྦྱོར་ལམ་ལ་འགོད། མཐོང་ལམ་ལ་
འགོད། སྒོམ་ལམ་ལ་འགོད་པ་དང་བཞི། དང་པོ་ནི། ཆོས་སྐུས་ལམ་གྱི་རྟེན་ལ་བཀོད་ནས་
སྦྱོར་བ་སྦྱིན་པ་ལ་སོགས་པ་བསྡུ་བའི་དངོས་པོ་བཞི་ལ་བཀོད་པ་དེ་ཆོས་ཅན། ཆོས་སྐུའི་
ཕྲིན་ལས་ཡིན་ཏེ། ཆོས་སྐུའི་བདག་རྐྱེན་བྱས་པ་ལས་བྱུང་བའི་མཛད་པ་ཡིན་པའི་ཕྱིར།
འདི་བཞིན་ཀུན་ལ་སྦྱར། བསྡུ་བའི་དངོས་པོ་བཞི་ལ། སྦྱིན་པ་ནི་ཆོས་དང༌། ཟང་ཟིང་གི་
སྦྱིན་པ་དང༌། སྙན་པར་སྨྲ་བ་ནི་ཕྱིན་དྲུག་སོགས་ཀྱི་གཏམ་མོ། །དོན་སྤྱོད་པ་ནི་གཞན་ཕར་
ཕྱིན་དྲུག་ལ་འགོད་པ་དང༌། དོན་མཐུན་པར་སྤྱོད་པ་ནི་རང་ཡང་ཕྱིན་དྲུག་ལ་སྤྱོད་པའོ། །དེ་
ནས་ཐོས་པ་ལས་བྱུང་བ་ལ་སོགས་པའི་ཤེས་པས་མི་མཐུན་པའི་ཕྱོགས་དང་གཉེན་པོ་དོར་
བ་དང་། བླང་བར་བྱ་བའི་སྒོ་ནས་རྟོགས་པར་མཛད་པ་ཆོས་ཅན། གཞན་རྣམས་འདྲའོ། །
བླ
- 4 5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ནི། གཞན་དོན་དང་། རང་དོན་དང༌། གཉིས་དོན་ལ་འགོད་པ་
གསུམ་ལས། དང་པོ་ནི། ཆོས་སྐུ་ཚོགས་ལམ་ལ་བཀོད་པ། དེ་ནས་སྒྱུ་མ་མཁན་བཞིན་དུ་
རྗེས་སུ་ཆགས་པ་ལ་སོགས་པས་རྣམ་པར་དབེན་པ་ཉིད་ཀྱིས་སེམས་ཅན་གྱི་དོན། གཞན་
གྱི་བྱས་པ་ལ་སོགས་པའི་མཚན་ཉིད་ཇི་ལྟ་བའི་བདག་ཉིད་ལ་བཀོད་པ་དེ་ཆོས་ཅན། གཉིས་
པ་ནི། དེའི་རྗེས་ལ་རང་གི་དོན་འཁོར་གསུམ་རྣམ་པར་དག་པས་རབ་ཏུ་ཕྱེ་བའི་ཕ་རོལ་ཏུ་
ཕྱིན་པ་དྲུག་གོམས་པ་ལ་བཀོད་པ་ཆོས་ཅན། གསུམ་པ་ནི། དེའི་འོག་ཏུ་རང་དང་གཞན་གྱི་
མཚན་ཉིད་སངས་རྒྱས་ཀྱི་ལམ་སྟེ་དགེ་བ་བཅུའི་ལས་ཀྱི་ལམ་ལ་བཀོད་པ་ཆོས་ཅན། དེ་
ནས་ཆོས་ཐམས་ཅད་རང་བཞིན་གྱིས་སྟོང་པ་ཉིད་གོམས་པ་ལ་བཀོད་པ་ཆོས་ཅན། གསུམ་
པ་ནི། དེའི་རྗེས་ལ་སྦྱིན་པའི་ཕ་རོལ་ཏུ་ཕྱིན་པ་ལ་བརྟེན་ནས་ས་དང་པོར་ཆོས་ཀྱི་དབྱིངས་
ཀུན་ཏུ་འགྲོ་བར་རྟོགས་པའི་མཚན་ཉིད་ཆོས་ཐམས་ཅད་དོན་དམ་པར་གཉིས་སུ་མེད་པར་
རྟོགས་པའི་ཆོས་ལ་བཀོད་པ་ཆོས་ཅན།
བཞི་པ་མ་དག་པ་ལ་འགོད་པ་དང༌། དག་པ་ལ་འགོད་པའོ། །དང་པོ་ནི། དེ་
ནས་ཚོགས་ཡོངས་སུ་རྫོགས་པའི་རྒྱུར་གྱུར་པས་ས་གཉིས་པ་ལ་སོགས་པར་ཚུལ་ཁྲིམས་ལ་
སོགས་པའི་ཆོས་ཐམས་ཅད་བརྡར་བཏགས་པ་ཤེས་པ་ལ་འགོད་པ་སོགས་ཆོས་ཅན། དེ་
བཞིན་དུ་རིམ་གྱིས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ནས་ས་དྲུག་པ་ལ་ཤེས་པ་དང༌།
ཤེས་བྱའི་དངོས་པོར་བདེན་པར་མངོན་པར་མ་ཞེན་པའི་མཚན་ཉིད་ཆོས་ཐམས་ཅད་དོན་
དམ་པར་དམིགས་སུ་མེད་པ་ལ་འགོད་པ་ཆོས་ཅན། དེའི་འོག་ཏུ་ས་བདུན་པ་ལ་ཐབས་ཀྱི་
ཕ་རོལ་ཏུ་ཕྱིན་པ་སྟོབས་ཀྱིས་སེམས་ཅན་ཡོངས་སུ་སྨིན་པར་བྱེད་པ་ལ་འགོད་པ་ཆོས་ཅན།
དེ་ནས་སྟོབས་ཀྱི་ཕ་རོལ་ཏུ་ཕྱིན་པ་སྟོབས་ཀྱིས་ས་བརྒྱད་པ་ལ་ཉན་ཐོས་ལ་སོགས་པ་དང་
ཐུན་མོང་མིན་པའི་བྱང་ཆུབ་སེམས་དཔའི་ལམ་ལ་འགོད་པ་ཆོས་ཅན། དེ་ནས་ས་བརྒྱད་པ་
- 4
5 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
དེ་ཉིད་ལ་ཆོས་ཐམས་ཅད་ལ་མངོན་པར་ཞེན་པ་སྤངས་པ་ལ་འགོད་པ་ཆོས་ཅན། དེའི་རྗེས་
ལ་ས་དགུ་པ་ལ་སྨོན་ལམ་གྱི་ཕ་རོལ་ཏུ་ཕྱིན་པ་མི་མཐུན་ཕྱོགས་བྱང་ཆུབ་ཐོབ་པ་ལ་འགོད་
པ་ཆོས་ཅན། ཆོས་སྐུའི་ཕྲིན་ལས་ཡིན་ཏེ། ཆོས་སྐུས་བདག་རྐྱེན་བྱས་པ་ལས་བྱུང་བའི་
མཛད་པ་ཡིན་པའི་ཕྱིར། ས་དགུ་པ་དེའི་འོག་ཏུ་བཀོད་དོ། །གང་ལ་ན། སངས་རྒྱས་ཀྱི་ཞིང་
སྣ་ཚོགས་པ་རྣམ་པར་དག་པ་ལའོ། །ས་གང་ལ་ན། ས་བཅུ་པ་ལའོ། །གང་གི་སྒོ་ནས་ན། ཡེ་
ཤེས་ཀྱི་ཕ་རོལ་ཏུ་ཕྱིན་པའི་སྟོབས་ཀྱིས་སོ། །
འདིར་ སངས་ རྒྱས་ ཀྱི་ ཞིང་རྣམ་ པར་ དག་ པ་ནི། འོད་ཟེར་ཆེན་པོའི་དབང་
བསྐུར་དང་དོན་གཅིག་པས་འོད་ཟེར་ཆེན་པོའི་དབང་བསྐུར་ལ་གནང་བ། ཕྲིན་ལས་སྒྲུབ་
པ༑ མཆོད་པ། དབང་བསྐུར་བ་དངོས་དང་བཞི། དང་པོ་ལ། སྣོད་དག་པའི་སྣང་བ་དང༌།
བཅུད་དག་པའི་སྣང་བ་གཉིས། དང་པོ་ནི། ས་བཅུ་པ་ཐོབ་མ་ཐག་པའི་ཚེ། ཏིང་ངེ་འཛིན་དྲི་
མ་མེད་པ་ལ་སོགས་པ་ཏིང་ངེ་འཛིན་སྟོང་ཕྲག་བཅུའི་རྗེས་ལ། ཐམས་ཅད་མཁྱེན་པའི་ཡེ་
ཤེས་དང་ཁྱད་པར་མེད་པར་དབང་བསྐུར་བ་དང་ལྡན་པའི་ཏིང་ངེ་འཛིན་ཐོབ་མ་ཐག །སྟོང་
གསུམ་འབུམ་ཕྲག་བཅུའི་ལྟོས་དང་མཉམ་པའི་པདྨའི་གདན་རིན་པོ་ཆེ་དུ་མས་སྤྲས་པ་དང་།
དེའི་འཁོར་དུ་སྟོང་གསུམ་དང་མཉམ་པའི་པདྨའི་གདན་བྱེ་བ་ཕྲག་ཁྲིག་གང་བར་སྣང་བར་
འབྱུང་ངོ༌། །གཉིས་པ་ནི། དེ་ནས་ས་བཅུ་པ་ཐོབ་མ་ཐག་པའི་བྱང་སེམས་རང་ཉིད་གདན་དེ་
ལ་གདན་དང་འཚམ་པའི་སྐུས་བཞུགས་ཤིང་། རྐྱེན་དུ་བབ་པར་འདུག་ལ། འཁོར་གྱི་གདན་
ལ་ས་དགུ་པ་མན་གྱི་བྱང་སེམས་བཞུགས་པས་བསྐོར་ཏེ། གཙོ་བོ་རང་ལ་འདུད་པར་སྣང་བ་
འབྱུང་ངོ༌། །གཉིས་པ་ནི། དེ་ནས་ས་བཅུ་པ་ཐོབ་པའི་བྱང་སེམས་དེའི་ཞབས་ཀྱི་མཐིལ་
གཉིས་ནས་འོད་ཟེར་གྲངས་མེད་པ་འབུམ་ཕྲག་བཅུ་འཕྲོས་པས་དམྱལ་བའི་གནས་དང་།
པུས་མོའི་ལྷ་ང་གཉིས་ནས་འོད་ཟེར་གྲངས་མེད་པ་འབུམ་ཕྲག་བཅུ་འཕྲོས་པས་དུད་འགྲོ་
-4 5
5-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། ལྟེ་བ་ནས་འོད་ཟེར་གྲངས་མེད་སོགས་སྤྲོས་པས་ཡི་དྭགས་དང་། རྩིབ་ལོགས་གཉིས་
ནས་འོད་ཟེར་གྲངས་མེད་སོགས་སྤོས་པས་མི་དང་། ཕྱག་གི་མཐིལ་གཉིས་ནས་འོད་ཟེར་
སོགས་སྤྲོས་པས་ལྷ་མ་ཡིན་གྱི་གནས་ཐམས་ཅད་ཁྱབ་པར་བྱས་ནས་སྡུག་བསྔལ་རྣམས་ཞི་
བར་བྱེད་དོ། །ཕྲག་པ་གཉིས་ནས་འོད་ཟེར་གྲངས་མེད་སོགས་སྤོས་པས་ཉན་ཐོས་ཀྱི་གནས་
ལ་སོགས་པ་ཐམས་ཅད་སྣང་བས་ཁྱབ་པར་བྱས་ནས། ཆོས་སྣང་བའི་སྒོ་ཉེ་བར་སྒྲུབ་པར་
བྱེད་དོ། །རྒྱབ་དང་མགུལ་གཉིས་ནས་འོད་ཟེར་གྲངས་མེད་སྤྲོས་པས། རང་སངས་རྒྱས་
བཞུགས་པའི་གནས་ཐམས་ཅད་སྣང་བས་ཁྱབ་པར་བྱས་ནས་ཞི་བའི་ཏིང་ངེ་འཛིན་གྱི་སྒོ་
དང༌། ཞལ་ནས་འོད་ཟེར་གྲངས་མེད་པ་སོགས་སྤྲོས་པས་ཚོགས་ལམ་ནས་དགུ་པའི་བར་གྱི་
བྱང་སེམས་རྣམས་བཞུགས་པའི་གནས་ཐམས་ཅད་སྣང་བས་ཁྱབ་པར་བྱས་ནས་ཐབས་
ཤེས་ཀྱི་ཚུལ་གྱི་སྒོ་ཉེ་བར་སྒྲུབ་པར་བྱེད་དོ། །དེ་ནས་བྱང་སེམས་དེའི་མཛོད་སྤུ་ནས་འོད་
ཟེར་གྲངས་མེད་པ་འབུམ་ཕྲག་བཅུ་སྤྲོས་པས་ཕྱོགས་བཅུའི་བདུད་ཐམས་ཅད་ཟིལ་གྱིས་
མནན་ཏེ། འོད་ཟེར་ཆེན་པོའི་དབང་བསྐུར་ཐོབ་པའི་བྱང་སེམས་རྣམས་སྣང་བར་བྱས་ནས་
དེ་དག་གི་ལུས་ལ་ནུབ་པར་བྱེད་དོ། །སྤྱི་གཙུག་ནས་སྟོང་གསུམ་གྲངས་མེད་པ་འབུམ་ཕྲག་
བཅུ་ཚངས་པའི་རྡུལ་ཕྲ་རབ་ཀྱི་རྡུལ་རྙེད་ཀྱི་འོད་ཟེར་མཐའ་ཡས་པ་སྤྲོས་ནས་ཕྱོགས་བཅུའི་
དེ་བཞིན་གཤེགས་པའི་དཀྱིལ་འཁོར་ཐམས་ཅད་སྣང་བར་བྱས་ནས་འཇིག་རྟེན་ལན་བདུན་
བསྐོར་ཏེ་སྟེང་གི་ནམ་མཁའ་ལ་འོད་ཟེར་ གྱི་དྲ་བའི་དཀྱིལ་འཁོར་དུ་བྱས་ཏེ། དེ་བཞིན་
གཤེགས་པ་རྣམས་ཆོས་ཅན། སེམས་ཅན་གྱི་དོན་བྱས་ནས་དེ་བཞིན་གཤེགས་པ་རྣམས་ཀྱི་
ཞབས་མཐིལ་དུ་ནུབ་པར་བྱེད་དོ། ། །
བཞི་པ་ནི། དེ་ནས་དེ་ལ་འཁོར་དང་བཅས་པ་དེ་དག་གིས་བྱང་སེམས་དེ་
དབང་བསྐུར་བའི་དུས་ལ་བབ་པར་གཟིགས་ནས། ཕྱོགས་བཅུ་ནས་ས་བཅུ་པ་མན་ཆད་
ག 4
5 6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
ཀྱི་བྱང་སེམས་མཐའ་ཡས་པ་འོངས་ཏེ། བྱང་སེམས་དེ་ལ་ལྟ་ཞིང་། བྱང་སེམས་དེ་ལ་མཆོད་
པས་མཆོད་ཅིང་ཏིང་ངེ་འཛིན་སྟོང་ཕྲག་བཅུ་ལ་སྙོམས་པར་འཇུག་གོ །དབང་བསྐུར་ཐོབ་
པའི་བྱང་སེམས་རྣམས་ཀྱི་དཔལ་བེའུ་དང་། རྡོ་རྗེ་དང་། བཀྲ་ཤིས་བདུད་ཀྱི་དགྲ་ལས་རྣམ་
པར་རྒྱལ་བ་ཞེས་བྱ་བའི་འོད་ཟེར་ཆེན་པོ་གཅིག །འོད་ཟེར་གྱི་ཚུལ་དུ་གྲངས་མེད་པ་འབུམ་
ཕྲག་བཅུ་དང་བཅས་པ་འབྱུང་སྟེ། ཕྱོགས་བཅུ་སྣང་བར་བྱས། ཆོ་འཕྲུལ་མུ་མེད་པ་བསྟན་
ཏེ༑ དཔལ་བེའུ་དང༌། རྡོ་རྗེ་དང་། བཀྲ་ཤིས་སུ་ནུབ་པས་བྱང་སེམས་དེའི་མཐུ་སྟོབས་ལྷག་
པར་འཕེལ་ལོ། །དེ་བཞིན་གཤེགས་པ་རྣམས་ཀྱི་མཛོད་སྤུ་ནས་ ཐམས་ཅད་མཁྱེན་པའི་
མངོན་ཤེས་དང་ལྡན་པ་ཞེས་བྱ་བའི་འོད་ཟེར་ཆེན་པོ་གཅིག་འོད་ཟེར་གྱི་འཁོར་གྲངས་མེད་
པ་འབུམ་ཕྲག་བཅུ་དང་བཅས་པ་བྱུང་སྟེ། ཕྱོགས་བཅུ་ཐམས་ཅད་སྣང་བར་བྱས་འཇིག་རྟེན་
ལན་བཅུ་བསྐོར། ངན་སོང་ཞི་ཞིང་བསམ་པ་སྦྱངས་ཏེ། བདུད་ཐམས་ཅད་ཟིལ་གྱིས་མནན་
ནས་བྱང་སེམས་དེའི་སྤྱི་བོར་ནུབ་ལ། འཁོར་རྣམས་ཀྱི་འོད་ཟེར་ནི་འཁོར་རྣམས་ཀྱི་སྤྱི་བོར་
ནུབ་པར་གྱུར་ཏེ། འོད་ཟེར་དེ་དག་གིས་ཕོག་མ་ཐག་ཏུ་བྱང་སེམས་དེ་དག་གིས་སྔོན་མ་ཐོབ་
པའི་ཏིང་ངེ་འཛིན་སྟོང་ཕྲག་བཅུ་ཐོབ་བོ། །འོད་ཟེར་དེ་དག་ཀྱང་དུས་གཅིག་ཏུ་བྱང་ཆུབ་
སེམས་དཔའ་དེའི་ཡན་ལག་གི་དམ་པ་མགོ་ལ་བབ་པར་གྱུར་ཏེ། བྱང་ཆུབ་སེམས་དཔའ་དེ་
ཡང་དག་པར་རྫོགས་པའི་བྱང་ཆུབ་ཀྱི་ལུས་ལ་མངོན་པར་དབང་བསྐུར་བ་ཞེས་བྱའོ།།
སྟོབས་བཅུ་ཡོངས་སུ་རྫོགས་ནས་ནི་ཡང་དག་པར་རྫོགས་པའི་སངས་རྒྱས་ཀྱི་གྲངས་སུ་
འགྲོའོ། །དཔེར་ན་འཁོར་ལོས་བསྒྱུར་བའི་རྒྱལ་པོའི་བུ་ཐུ་བོ་གཞོན་ནུ་བཙུན་མོ་དམ་པ་ལ་
བཙས་པ་རྒྱལ་པོའི་མཚན་དང་ལྡན་པར་གྱུར་པ་དེས། འཁོར་ལོས་བསྒྱུར་བའི་རྒྱལ་པོས་
ལྷའི་གླང་པོ་ཆེ་ལ་གསེར་གྱི་ཁྲི་བཟང་པོའི་སྟེང་དུ་བཞག་སྟེ། སྟེང་ནས་བླ་རེ་བྲེས་ཤིང༌།
གདུགས་དང་། རྒྱལ་མཚན་དང༌། བ་དན་དང༌། རོལ་མོའི་བཀོད་པ་རྒྱ་ཆེན་པོ་བྱས་ཏེ། རྒྱ་
- 4
5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚོ་ཆེན་པོ་བཞི་ལས་ཆུ་བླངས་པའི་གསེར་གྱི་བུམ་པས་བཅུས་ཏེ། ཆུ་དེས་གཞོན་ནུའི་སྤྱི་བོ་
ནས་དབང་བསྐུར། དབང་བསྐུར་མ་ཐག་ཏུ་རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་བ་
ཞེས་བྱ་བའི་གྲངས་སུ་འགྲོའོ། །ངག་དོན། ཆོས་སྐུས་ས་བཅུ་པར་སངས་རྒྱས་ཀྱི་ཞིང་རྣམ་
པར་དག་པ་ལ་བཀོད་པའི་ལས་ཆོས་ཅན། ཆོས་སྐུའི་ཕྲིན་ལས་ཡིན་ཏེ། ཆོས་སྐུས་བདག་
རྐྱེན་བྱས་པ་ལས་བྱུང་བའི་མཛད་པ་ཡིན་པའི་ཕྱིར། ཡང་ས་བཅུ་པ་དེ་ཉིད་ལ་སྐྱེ་བ་གཅིག་
གིས་ཐོགས་པའི་རང་གི་ངོ་བོ་ཡང་དག་པར་རྫོགས་པའི་བྱང་ཆུབ་སོ་སོར་ངེས་པ་དང༌།
ཕ་རོལ་ཏུ་ཕྱིན་པའི་འཇིག་རྟེན་གྱི་ཁམས་ཀྱི་སེམས་ཅན་གྱི་དོན་དང་། འཇིག་རྟེན་གྱི་ཁམས་
ཐམས་ཅད་དུ་སངས་རྒྱས་ཀྱི་དྲུང་དུ་ཉེ་བར་འགྲོ་བ་ལ་སོགས་པའི་ཡོན་ཏན་ལ་བཀོད་པ་དེ་
ཆོས་ཅན། དེ་ལྟ་བུའི་རིམ་པ་ཡང་ས་བཅུ་པ་དེ་ཉིད་ལ་ཁྱད་པར་ལམ་གྱི་རང་གི་ངོ་བོ་བྱང་
ཆུབ་མཐའ་དག་འདྲེན་པར་བྱེད་པའི་ཆོས་ཀྱི་མཚན་ཉིད་བྱང་ཆུབ་ཀྱི་ཡན་ལག་དང་། ལས་
དང་འབྲས་བུར་འབྲེལ་བ་ཆུད་མི་ཟ་བ་དང༌། དངོས་པོ་ཐམས་ཅད་ཡང་དག་པ་ཇི་ལྟ་བ་
བཞིན་དུ་རྟོགས་པ་དང༌། ཕྱིན་ཅི་ལོག་ཐམས་ཅད་སྤངས་པ་དང་། ཕྱིན་ཅི་ལོག་གཞི་མེད་
པར་སྤངས་པའི་ཡེ་ཤེས་དང༌། ཏིང་ངེ་འཛིན་གྱིས་ཡོངས་སུ་དག་པའི་མཚན་ཉིད་ཀྱི་བྱང་
ཆུབ་སེམས་དཔའི་རྣམ་པར་བྱེད་པ་དང་། དྲི་མ་ཐམས་ཅད་དང་བྲལ་བའི་རྣམ་པར་བྱང་བའི་
རྒྱུའི་ཚོགས་དང༌། སྟོང་པ་ཉིད་ཀྱིས་ངོ་བོ་ཉིད་ཀྱི་འདུས་བྱས་དང་འདུས་མ་བྱས་དོན་དམ་
པར་ཐ་མི་དད་པར་ཡོངས་སུ་ཤེས་པ་ལ་བཀོད་པའི་ལས་ཆོས་ཅན། གསུམ་པ་ནི། དེ་ནས་
ཆོས་སྐུ་དེ་བཞིན་གཤེགས་པའི་ས་ལ་མྱ་ངན་ལས་འདའ་བ་ལ་འགོད་པ་དེ་ཆོས་ཅན། ཆོས་
སྐུའི་ཕྲིན་ལས་ཡིན་ཏེ། ཆོས་སྐུས་བདག་རྐྱེན་བྱས་པ་ལས་བྱུང་བའི་མཛད་པ་ཡིན་པའི་ཕྱིར།
གཉིས་པ་ནི། དེ་ལྟར་ཆོས་ཀྱི་སྐུ་བཞིན་དུ་ཆོས་སྐུ་འདིའི་ཕྲིན་ལས་ཉི་ཤུ་རྩ་བདུན་ཡང་རྒྱུན་
མི་ཆད་དེ། འཁོར་བ་ཇི་སྲིད་པར་འཇུག་པར་བཞེད་པའི་ཕྱིར་ཏེ། ལྷུན་གྱིས་གྲུབ་པའི་དང་པོ་
- ༈ 5 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
སེམས་བསྐྱེད་པ་དང་། ཐ་མ་ཕྲིན་ལས་ཀྱི་ས་མཚམས་བསྟན་པ་གོ་རིམ་རྒྱས་པར་བསྟན་
པའི་རིམ་པ་ལྷག་མ་གདམས་ངག་སོགས་བར་སྐབས་ཀྱི་ཚིག་དོན་རྣམས་ཀྱི་གོ་རིམ་གྱིས་
ཁོང་དུ་ཆུད་པར་བྱ་སྟེ། ཚིག་མང་དུ་དོགས་པས་བདག་གིས་ནི་མ་བྲིས་སོ། །ཕུན་ཚོགས་སྐུ་
བཞིའི་དཀྱིལ་འཁོར་ལས། །ཕྲིན་ལས་འོད་དཀར་འགྱེད་པའི་ཚུལ། །ལེགས་པར་གཏན་ལ་
དབབ་པ་ཡིས། །འབྲས་བུའི་ས་ཡི་རྣམ་གཞག་གྲུབ། །ཅེས་བྱ་བ་ནི་བསྡུ་བའི་ཚིགས་སུ་
བཅད་པའོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་
པའི་རྒྱན་ཞེས་བྱ་བ་ལས་སྐབས་བརྒྱད་པའི་འགྲེལ་བཤད་ལུང་རིགས་ཀྱི་འབྲུག་སྒྲའོ།། །།
༈ སྐུ་བཞིའི་མེ་ཏོག་རྒྱས་པའི་པད་ཚལ་ལས། །ཕྲིན་ལས་རྐང་དྲུག་ལྡན་པའི་
ཕྲེང་བ་ཡིས། །རྣམ་གྲོལ་སྦྲང་རྩིའི་དགའ་སྟོན་འགྱེད་འདོད་ན། །ལེགས་བཤད་ཉིན་མོར་
བྱེད་པ་འདི་དག་བསྟེན། །གསུམ་པ་ཅུང་ཟད་བསྡུས་ཏེ་དྲུག་ཏུ་བཤད་པ་ལ། མཚམས་སྦྱར་
བ་དང་། ཚིག་དོན་འགྲེལ་པ་གཉིས། དང་པོ་ནི། ཤེས་བྱ་ཆོས་ཅན། རྒྱས་པ་ལ་དགའ་བའི་
སེམས་ཅན་ལ་ཕན་གདགས་པར་དེ་ལྟར་དོན་བརྒྱད་ཀྱི་སྒོ་ནས་རྣམ་པར་བཤད་ནས།
ཡང་གཞན་དུ་དྲུག་ཏུ་རྣམ་པར་བཤད་པ་ལ་དགོས་པ་ཡོད་དེ། བར་མ་ལ་དད་པའི་གདུལ་བྱ་
རྗེས་སུ་འཛིན་པའི་ཆེད་ཡིན་པའི་ཕྱིར། གཉིས་པ་ནི། དང་པོར་རྣམ་པ་ཐམས་ཅད་མཁྱེན་པ་
ཉིད་ནི་ཆོས་ཅན། ལས་ སྒྲུབ་ ཀྱི་དབང་དུ་ བྱས་ པའི་མཚན་ཉིད་ཡིན་ཏེ། སེམས་བསྐྱེད་
སོགས་ཀྱིས་མངོན་པར་མཚོན་པའི་གནས་ཡིན་པའི་ཕྱིར། རྣམ་པ་ཐམས་ཅད་མངོན་པར་
རྫོགས་པར་རྟོགས་པ་ནི་ཆོས་ཅན། ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་ཡིན་ཏེ།
ཐོས་བསམ་གྱིས་གཏན་ལ་ཕབ་པ་དེ་ནས་དབང་དུ་བྱ་བའི་ཕྱིར་འདིས་ཐམས་ཅད་མཁྱེན་པ་
ཉིད་གསུམ་སྒོམ་པ་ལ་སྦྱོར་བའི་ཕྱིར། རྩེ་མོའི་མངོན་པར་རྟོགས་པ་ནི་ཆོས་ཅན། ཐམས་
ཅད་མཁྱེན་པ་ཉིད་གསུམ་གྱི་རབ་ཀྱི་གནས་སྐབས་ཡིན་ཏེ། མཁྱེན་གསུམ་སྒོམ་པ་ལ་སྦྱོར་
- 4 59 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་དེ་ནས་ཤིན་ཏུ་གོམས་པར་རྟོགས་པ་ཕུལ་དུ་བྱུང་བར་འགྲོ་བའི་ཕྱིར། མཐར་གྱིས་པའི་
མངོན་པར་རྟོགས་པ་ནི་ཆོས་ཅན། ཐམས་ཅད་མཁྱེན་པ་ཉིད་གསུམ་གྱི་གོ་རིམ་གྱི་གནས་
སྐབས་ཡིན་ཏེ། གོམས་པ་ཕུལ་དུ་བྱུང་བ་དེ་ནས་རྟོགས་པའི་ངོ་བོས་ངེས་པར་བྱ་བའི་ཕྱིར་སོ་
སོ་བ་མཁྱེན་གསུམ་དང་། མཐའ་དག་པ་རྣམ་ཀུན་ཏུ་རྣམ་པར་སྒོམ་པའི་དོན་གཞུང་སྲོང་
བར་བྱེད་པའི་ཕྱིར། སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པའི་སྦྱོར་བ་
ནི་ཆོས་ཅན། ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་མཐར་ཐུག་པའི་གནས་སྐབས་
ཡིན་ཏེ། གོ་རིམ་གྱི་སྒོམ་པ་དེ་ནས་སྦྱོར་བ་གོང་དུ་འགྲོ་བར་མེད་པས་ཡང་དག་པར་སྦྱོར་བ་
མཐར་ཐུག་པའི་རྣལ་འབྱོར་ཡིན་པའི་ཕྱིར། ཆོས་ཀྱི་སྐུ་མཛད་པ་དང་བཅས་པ་ནི་ཆོས་ཅན།
ཐམས་ཅད་མཁྱེན་པ་ཉིད་གསུམ་གྱི་རྣམ་པར་སྨིན་པའི་གནས་སྐབས་ཡིན་ཏེ། སྦྱོར་བ་
མཐར་ཐུག་པ་དེ་ནས་མཁྱེན་གསུམ་དེ་བསྒོམས་པ་འབྲས་བུ་མཐར་ཐུག་པར། དེ་ལྟར་ན་
ཡུམ་ཐམས་ཅད་ཀྱི་དོན་བསྡུས་པ་གཞན་རྣམ་པ་དྲུག་སྟེ། རྒྱས་པར་སྔ་མ་ཁོ་ན་བཞིན་དུ་
བཤད་པར་བྱ་བ་ཡིན་ནོ།། །། །
༈ གསུམ་པ་ཤིན་ཏུ་བསྡུས་ཏེ་གསུམ་དུ་བཤད་པ་ལ། མཚམས་སྦྱར་བ་དང༌།
ཚིག་དོན་འགྲེལ་པ་གཉིས། དང་པོ་ནི། ཤེས་བྱ་ཆོས་ཅན། བར་མ་ལ་དགའ་བའི་སེམས་
ཅན་ལ་ཕན་གདགས་པ་དེ་ལྟར་དོན་བསྡུས་པ་དྲུག་གི་སྒོ་ནས་རྣམ་པར་བཤད་ནས། ཡང་
གཞན་དུ་ཡུམ་གསུམ་དུ་རྣམ་པར་བཤད་པ་ལ་དགོས་པ་ཡོད་དེ། མདོར་བསྡུས་པ་ལ་དགའ་
བའི་ སེམས་ཅན་ལ་ཕན་གདགས་པའི་ཆེད་ཡིན་པའི་ཕྱིར། གཉིས་པ་ནི། དང་པོ་རྣམ་པ་
ཐམས་ཅད་མཁྱེན་པ་ཉིད་གསུམ་གྱི་ངོ་བོ་ཉིད་ནི་ཆོས་ཅན། འཇུག་པའི་ཡུལ་གྱི་རྒྱུ་ཡིན་ཏེ།
ཐོས་བསམ་གྱིས་གཏན་ལ་ཕབ་ནས་བསྒོམ་བྱ་ཡིན་པའི་ཕྱིར། དེ་ལ་ཇི་ལྟར་རབ་ཏུ་སྦྱོར་ཞེ་
ན༑ དེའི་འོག་ཏུ་རྣམ་པ་ཐམས་ཅད་མངོན་པར་རྫོགས་པར་རྟོགས་པ་བཞི་ནི་ཆོས་ཅན།
- : fi） -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
མཁྱེན་གསུམ་གྱི་སྦྱོར་བ་ཡིན་ཏེ། མཁྱེན་གསུམ་ཉམས་སུ་མྱོང་བའི་སྦྱོར་བ་ཡིན་པའི་ཕྱིར།
སྦྱོར་བ་དེ་ལྟ་བུ་དང་ལྡན་པའི་རྒྱུ་དེའི་འབྲས་བུ་ཅི་ཡིན་ཞེ་ན། དེའི་འོག་ཏུ་ཆོས་ཀྱི་སྐུ་ཕྲིན་
ལས་དང་བཅས་པ་ནི་ཆོས་ཅན། འབྲས་བུ་ཡིན་ཏེ། སྦྱོར་བ་བཞི་བསྒོམས་པ་ལས་ཐོབ་པའི་
ཕྱིར། རྒྱལ་བའི་ཡུམ་རྣམ་པ་གསུམ་གྱིས་དོན་བསྡུས་པ་རྣམ་པ་གསུམ་སྟེ། རྒྱས་པར་ནི་
བརྒྱད་དུ་ཕྱེ་བ་དེ་ཁོ་ན་བཞིན་དུ་བཤད་པར་བྱ་བ་ཡིན་ནོ།། །། །
༈ གསུམ་པ་བཤད་པ་ཡོངས་སུ་རྫོགས་པའི་བྱ་བ་ནི། བཤད་བྱ། འཆད་
བྱེད། བསྔོ་བ། ཁེངས་སྐྱུང་ངོ༌། །དང་པོ་ནི། ཤེས་བྱ་ཆོས་ཅན། མཁས་རྣམས་ཀྱི་ཡུམ་རྒྱས་
འབྲིང་བསྡུས་པ་ཀུན་ལས་ཡང་དོན་བསྡུས་ན་མངོན་པར་རྟོགས་པ་བརྒྱད་པོ་དེ་ཙམ་དུ་ཤེས་
པར་བྱ་སྟེ། ལ་ལ་སྟེ་བརྒྱད་སྟོང་པ་ལས་མངོན་རྟོགས་བརྒྱད་ཀྱི་དོན་ཙམ་དང་། གཞན་
ཡང་ཡུམ་བར་མ་ལས་ཚིག་ཚང་བ་དང༌། གཞན་རྒྱས་པ་ལས་ཚིག་གི་རྣམ་གྲངས་དུ་མས་
བསྟན་པའི་ཕྱིར། དེ་ལྟར་མིན་ན། ཤེས་བྱ་ཆོས་ཅན། མངོན་རྟོགས་རྒྱན་དུ་ཡུམ་རྒྱས་འབྲིང་
བསྡུས་གསུམ་ཐམས་ཅད་ཀྱི་རིམ་པ་ལེགས་པར་བསྡུས་པ་མིན་པར་ཐལ། རྒྱས་འབྲིང་
བསྡུས་གསུམ་གྱི་དོན་མངོན་རྟོགས་བརྒྱད་དུ་འདུས་པ་མིན་པའི་ཕྱིར། དེ་ལྟར་ན་རྒྱས་འབྲིང་
བསྡུས་ གསུམ་པོ་ཟློས་པར་འགྱུར་ རོ་ཞེ་ན། ཤེས་བྱ་ཆོས་ཅན། བཀའ་རྒྱས་འབྲིང་བསྡུས་
གསུམ་ལ་ཁྱད་པར་ཡོད་པ་ཁོ་ནར་ཟད་དེ། བཀའ་རྒྱས་འབྲིང་བསྡུས་གསུམ་ལ་བསྡུས་པ་
དང་། སོགས་པས་འབྲིང་དང་རྒྱས་པའི་རབ་ཏུ་དབྱེ་བ་ཡོད་པའི་ཕྱིར།
གཉིས་པ་ནི། ཚིག་ལེའུར་བྱས་པའི་འགྲེལ་པ་གསལ་བ་འདི་ནི་སེང་གེ་བཟང་
པོས་གང་ལ་བརྟེན་ནས་བྱས་ན། འཕགས་པ་རྣམ་གྲོལ་སྡེའི་ལེགས་བཤད་ཀྱི་མཐུ་ཡིས་
ཡུམ་དོན་མཐོང་བའི་སྒོ་ནས་དང༌། དངོས་སུ་མཁན་པོ་ཡང་དག་སྣང་མཛད་བླ་མ་བཟང་ལ་
ཕྱག་འཚལ་བ་ལ་བརྟེན་ནས་སོ། །ཇི་ལྟར་བྱས་ན་གོ་སླ་བའི་ཕྱིར་མདོའི་ཚིག་དང་ནི་ངག་
- 4
6
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་ཀྱི་སྦྱོང་བ་མ་བྱས་པར་རོ། ། །
གསུམ་པ་ནི། དེ་བསྡེབས་པ་ལས་བྱུང་བའི་དགེ་བས་སེང་གེ་བཟང་པོ་བདག་
གིས་གང་ཐོབ་པ་དེ་ཡིས་སྐྱེ་བོ་ཐམས་ཅད་ཀྱི་རྒྱུད་ལ་ནི་བདག་མེད་པའི་ཤེས་རབ་ཐོབ་པར་
ཤོག །ཅེས་བྱང་ཆུབ་ཏུ་བསྔོ་བའོ། །བཞི་པ་ནི། ཤེས་བྱ་ཆོས་ཅན། འཕགས་བློའི་སྤྱོད་ཡུལ་
གྱི་བདག་ཉིད་ཆེན་པོར་གྱུར་པའི་བསྟན་བཅོས་ཀྱི་དོན་སེང་གེ་བཟང་པོས་མངོན་སུམ་གྱི་
སྤྱོད་ཡུལ་གང་ན་ཡིན་ཏེ། མིན་པར་ཐལ། སེང་གེ་བཟང་པོ་བདག་ཤེས་རབ་མི་གསལ་བས་
བསྟན་བཅོས་ཀུན་ཕྱི་རོལ་ཏུ་གྱུར་པས་ཡུམ་དོན་མངོན་སུམ་དུ་རྟོགས་པ་གང་ན་ཞིག་ཡིན་ཏེ་
མིན་པའི་ཕྱིར། འོན་ཀྱང་མངོན་སུམ་གྱི་སྤྱོད་ཡུལ་མིན་པ་ལ་རང་དང་གཞན་གྱི་ངོར་བདག་
གིས་འབད་པ་བགྱིས་པ་ལ་ནོངས་པ་མཆིས་ན་སྐྱེ་བོ་མཁས་པས་བཟོད་པར་མཛོད་ཅིག།
རྗེས་སུ་ཡི་རང་བ་ནི། ཀྱེ་མ་གཞུང་ལུགས་སྣ་ཚོགས་ཀྱི་དུབ་པ་དག་གི་ངལ་བསོ་བའི་གནས་
ཤེས་རབ་ཀྱི་ཕ་རོལ་ཏུ་ཕྱིན་པ་གཞུང་ལུགས་འདི་ནི་སངས་རྒྱས་ཀྱི་མཐུས་རིང་མོ་ཞིག་ནས་
མཐོང་བ་ཡིན་ཏེ། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་
རྟོགས་པའི་རྒྱན་གྱི་འགྲེལ་བཤད་ལུང་རིགས་ཀྱི་འབྲུག་སྒྲ་རྫོགས་སོ།། །། །
གསུམ་པ་བསྟན་བཅོས་ཇི་ལྟར་སྒྲུབ་པའི་ཚུལ་ནི། རྒྱ་གར་གྱི་མཁན་པོ་བདུ་ཀ་
ར་པྲ་བྷ་དང་། ཞུ་ཆེན་གྱི་ལོཙཱ་བ་བནྡེ་དཔལ་བརྩེགས་ཀྱིས་བསྒྱུར་ཅིང་ཞུས་ཏེ་གཏན་ལ་
ཕབ་པའོ། །སླད་ཀྱི་པཎྜི་ཏ་དཔལ་གོ་མི་འཆི་མེད་ལ་སོགས་པ་དང༌། ལོཙྪ་བ་དགེ་སློང་བློ་
ལྡན་ཤེས་རབ་ཀྱིས་གཏན་ལ་ཕབ་པའོ། ། །
ལྷར་བཅས་འཇིག་རྟེན་གསུམ་གྱི་གཙུག་རྒྱན་དུ། །ཞབས་སྐྱེས་རྡུལ་གྱི་པད་
མོས་མཛེས་གྱུར་ཅིང་། །རྣམ་གྲོལ་ཐར་པའི་གླིང་ལ་དབང་བསྒྱུར་བ། །ཐུབ་དབང་ཆོས་ཀྱི་
རྒྱལ་སྲིད་འཛིན་པའི་གཙོ། །གང་གི་རིགས་ལུགས་གསེར་གྱི་རི་མོ་རྣམས། །ཀུན་ཁྱབ་སྐྱེ་
- 4
6
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
བོའི་ཡིད་ལ་འབྲི་བྱེད་པ། །རྒྱལ་ཚབ་བྱམས་པའི་གསུང་གི་བཞེད་པའི་དོན། །རྒྱལ་སྲས་
སེང་གེ་བཟང་པོས་ལེགས་པར་བཤད། །ཚུལ་འདི་གངས་རིའི་ཁྲོད་དུ་འབྱེད་པ་ལ། །བློ་
གྲོས་གཞན་གྱིས་འགྲན་པའི་སྐབས་བྲལ་བ། །ལྷ་དང་བླ་མའི་དྲིན་ལས་ལེགས་ཐོབ་སྟེ།།
ཤིན་ཏུ་གོ་སླའི་ངག་གིས་རྣམ་པར་བཤད། །བཀྲ་ཤིས་སྤྲིན་སྔོན་རོལ་པའི་ཁང་བཟངས་
ནས། །ཕྱོགས་ལས་རྣམ་པར་རྒྱལ་བའི་ལུང་རིགས་ཀྱི། །འབྲུག་སྒྲ་སྲིད་པ་གསུམ་ན་སྒྲོག་པ་
ཅན། །སྔོན་མེད་ལེགས་བཤད་འདི་ནི་རྣ་བའི་རྒྱན། །གང་གི་བློ་གསལ་ཡིད་ཀྱི་སྐྱེད་ཚལ་དུ།།
རྟོགས་པའི་དྲི་བསུང་ཅི་ཡང་རྒྱས་བྱེད་ཅིང་། །ལོག་རྟོག་རྒྱུ་སྐར་ཕྲེང་བའི་སྣང་བ་རྣམས།།
ཀུན་ནས་གསལ་བའི་གོ་སྐབས་རིང་དུ་དོར། །དེང་སང་གངས་རིའི་ཁྲོད་ཀྱི་མཁས་རློམ་
རྣམས། །བདེ་གཤེགས་གསུང་གི་ཡན་ལག་བརྒྱད་ལྡན་ཆུ། །ཇི་བཞིན་འཐུང་པའི་སྐལ་པ་མི་
ལྡན་པར། །ཚིག་ཕྲེང་སྨིག་རྒྱུའི་ཆུ་ལ་སྤྱད་པ་བྱེད། ཁ་ཅིག་ཚིག་རྣམས་དབུ་བའི་ཕུང་པོ་
ཞེས། །ལེགས་བཤད་ཚོལ་བའི་བྲེལ་བ་རབ་བརྟགས་ནས། །གཏི་མུག་མུན་པའི་གླིང་དུ་
བྱིང་རྒོད་ཀྱིས། །བདག་རྒྱུད་ལོག་པར་ལྟུང་བའི་བསམ་གཏན་བསྟེན། །ཟབ་དོན་རྟོགས་
པའི་ཆུ་ཀླུང་མ་རྙེད་ན། །ཚིག་ཕྲེང་སྨིག་སྒྱུའི་ཕུང་པོ་སྤྱད་ན་ཡང་། །སྨྲ་མཁན་ནེ་ཙོའི་འདོན་
པ་ཇི་བཞིན་དུ། །རྣམ་གྲོལ་ལུས་མདངས་རྒྱས་པར་མི་ནུས་ཤིང༌། །བུ་རམ་ཤིང་པའི་རིང་
ལུགས་མ་སྦྱངས་ན། །བླུན་སྒོམ་མུན་པའི་གླིང་དུ་ཞུགས་གྱུར་ཀྱང་། །སྤང་ཕུག་གོས་སེར་
ཅན་རྣམས་ཇི་བཞིན་དུ། །ཉམས་རྟོག་ཡིད་བཞིན་ནོར་བུ་གང་ཞིག་རྙེད། །འགའ་ཞིག་རྣམ་
དཔྱོད་སྟོབས་དང་བྲལ་ན་ཡང་། །དགག་སྒྲུབ་ཆུ་ཀླུང་ཕྲ་མོ་རྒལ་བ་ལ། །གསུང་རབ་རྒྱ་
མཚོའི་དེད་དཔོན་ ང་ ཡིན་ཞེས། །སྒོས་ངན་འཆིང་བུ་སེལ་བའི་ངལ་བ་བསྟེན། །ལེགས་
བཤད་དགའ་སྟོན་འགྱེད་པའི་མཐུ་མེད་པས། །མཁས་པའི་སྐྱེ་བོས་རིང་དུ་དོར་ན་ཡང་།།
གྲགས་པའི་རི་མོ་ཙམ་གྱིས་འཁྲུལ་གྱུར་ནས། །རབ་རྨོངས་བྱིས་པ་ཕལ་ཆེར་དེ་དག་ལེན།
- 4
j
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁ་ཅིག་གཞུང་དོན་རྟོགས་པའི་མཐུ་མེད་ཀྱང་། །འགྲན་འདོད་གཏམ་ལ་ཆགས་པའི་ངལ་བ་
ཡིས། །གཞན་ཟེར་ཡི་གེ་འཁྲུལ་པའི་གཟུགས་བརྙན་རྣམས། །འབད་རྩོལ་པིར་གྱིས་ཅུང་
ཟད་འབྲི་བར་བྱེད། །མཁས་རློམ་མེ་ཁྱེར་སྲིན་བུའི་ཚོགས་རྣམས་ཀྱིས། །བརྒྱ་ཕྲག་འབད་
པས་བསྒྲུབས་པའི་སྒྲོས་ངན་རྣམས། །སྐད་ཅིག་ཉིད་ལ་གཟི་བྱིན་ཉམས་བྱེད་པ། །ལེགས་
བཤད་ཉིན་མོར་བྱེད་པའི་དཔལ་འདིར་ཤར། །ཚུལ་འདི་རྙེད་དང་བཀུར་བསྟི་སྒྲུབ་པའམ།།
འགྲན་འདོད་གྲགས་པའི་ཕྱིར་དུ་མ་ཡིན་གྱི། །གཞན་གྱིས་སྐུལ་བྱེད་སློབ་མའི་ཚོགས་རྣམས་
ལ༑ ༑བརྩེ་བའི་རྟ་ལྗང་རོལ་པས་བསྐྱེད་པ་ཡིན། །གཞན་ཡང་ཐུབ་བསྟན་རྒྱ་མཚོའི་གོས་
ཅན་ལ། །ལོག་སྨྲའི་མུན་པ་མཐའ་དག་ཞི་བ་དང་། །ལུང་རིགས་འདབ་བརྒྱའི་ཚལ་རྣམས་
རབ་རྒྱས་ཏེ། །ཕན་བདེའི་དྲི་བསུང་བཟང་པོ་བསྐྱེད་ཕྱིར་ཡིན། །ཤིན་ཏུ་རྟོགས་པར་དཀའ་
བ་ཤེར་ཕྱིན་ཡུམ། །བདག་བློ་བྱིས་པའི་དཔྱོད་པས་ཕྱེ་བ་ལ། །འགལ་དང་མ་རྟོགས་ཉེས་
པའི་དྲི་མ་གང༌། །མཁས་མཆོག་ཐུགས་རྗེའི་བདག་ཉིད་རྣམས་ལ་བཤགས། །ཚུལ་འདིར་
འབད་ལས་བྱུང་པའི་དགེ་བའི་ཚོགས། །ཟླ་བ་ཀུན་དའི་ཕུང་པོ་ལྟར་དཀར་དེས། །ནམ་
མཁའི་མཐས་ཀླས་གྱུར་པའི་འགྲོ་བ་རྣམས། །ཀུན་མཁྱེན་རྒྱལ་བའི་གོ་འཕང་ཐོབ་པར་ཤོག།
བདག་ཀྱང་དེང་ནས་ཚེ་རབས་ཐམས་ཅད་དུ། །ཤེར་ཕྱིན་ཟབ་མོའི་དོན་དང་མི་འབྲལ་ཞིང་།།
མཚུངས་མེད་བླ་མའི་ཚོགས་ཀྱིས་རྗེས་བཟུང་སྟེ། །མི་ནུབ་བསྟན་པའི་རྒྱལ་མཚན་འཛིན་
པར་ཤོག །གང་གི་དྲིན་ལས་ཐོགས་མེད་ཤེས་བྱའི་གནས། །ཇི་བཞིན་འབྱེད་པའི་བློ་གྲོས་
རྒྱས་བྱེད་པ། །རྗེ་བཙུན་མཁྱེན་པའི་གཏེར་ཞེས་གྲགས་པ་དང་། །མཉམ་མེད་བླ་མ་རྣམས་
ལ་ཕྱག་འཚལ་ལོ། །
ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་
རྟོགས་པའི་རྒྱན་ཞེས་བྱ་བའི་འགྲེལ་བཤད་ལུང་རིགས་ཀྱི་འབྲུག་སྒྲ་ཞེས་བྱ་བ་འདི་ནི་ལུང་
-
G 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བཀྲ་ཤིས་རྣམ་རྒྱལ་འགྲེལ་པ་བཞུགས། ༼༣༥
རིགས་སྨྲ་བའི་སློབ་མ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་མི་ཕྱེད་པའི་དད་པ་དང་ལྡན་པ་དུ་
མས་བསྐུལ་བའི་ངོར། མཚུངས་པ་མེད་པའི་རྣམ་དཔྱོད་ཀྱིས་བདེ་བར་གཤེགས་པའི་གསུང་
རབ་ཐམས་ཅད་ལ་གཞན་གྱི་དྲིང་མི་འཇོག་པའི་སྤོབས་པ་བརྙེས་པས་གངས་རིའི་ཁྲོད་ན་
འགྲན་ཟླ་ཐམས་ཅད་དང་བྲལ་བ་ཐམས་ཅད་མཁྱེན་པའི་བཤེས་གཉེན་ཤཱཀྱ་རྒྱལ་མཚན་
དང༌། འཇམ་དཔལ་དབྱངས་ཀྱི་སྤྲུལ་པར་གྱུར་པ་དཀོན་མཆོག་བཟང་པོའི་བཀའ་དྲིན་ལས་
ཤེས་རབ་ཀྱི་ཕ་རོལ་ཏུ་ཕྱིན་པ་ཕྱིན་ཅི་མ་ལོག་པ་ཁོང་དུ་ཆུད་པ། མཁྱེན་རབ་དང་ཐུགས་རྗེ་
རྒྱལ་བ་ཀུན་དང་གཉིས་སུ་མེད་པས་བདེ་བར་གཤེགས་པའི་བསྟན་པ་ཉིན་མོ་ལྟར་གསལ་
བར་མཛད་པའི་བདག་ཉིད་ཆེན་པོ། སྙིགས་དུས་ཀྱི་ཐམས་ཅད་མཁྱེན་པ་དོན་གྱི་སླད་དུ་
མཚན་ནས་སྨོས་ཏེ། མཁན་ཆེན་རིན་པོ་ཆེ་ཤར་ཙོང་ཁ་པ་བློ་བཟང་གྲགས་པའི་དཔལ་དང་།
དེ་ཉིད་ཀྱི་སྲས་ཀྱི་ཐུགས་དམ་པར་གྱུར་པ་གཙང་སྣར་ཐང་པ་ཤེས་རབ་སེང་གེའི་བཀའ་དྲིན་
ལས་དབུ་མའི་ཚུལ་རྣམས་ཁོང་དུ་ཆུད་པ་དང་། གཞན་ཡང་མཚུངས་པ་མེད་པའི་བློ་གྲོས་ཀྱི་
ཉིན་བྱེད་རྒྱལ་བའི་གསུང་རབ་ཐམས་ཅད་ཀྱི་ལྷ་ལམ་ལ་ཐོགས་པ་མེད་པར་རྒྱུ་ཞིང་། མདོ་
སྔགས་ཀྱི་གཞུང་ལུགས་བརྒྱ་ཕྲག་གཅིག་གིས་མགྲིན་པ་མཛེས་པར་བྱས་པས་མཁས་པ་དུ་
མའི་གཙུག་རྒྱན་དུ་རྐང་པའི་རྡུལ་ཚོགས་རྣམས་བཀོད་པ། རྒྱལ་བ་དགྱེས་པའི་རིགས་ལམ་
དྲི་མ་མེད་པར་སྨྲ་བ་ལ་འགྲན་པར་བཟོད་པའི་སྐྱེ་བོ་ཉིན་མོའི་སྐར་མ་ལྟ་བུར་གྱུར་པ། འཆད་
པ་དང༌། རྩོད་པ་དང༌། རྩོམ་པའི་དགའ་སྟོན་གྱིས་ཐུབ་པའི་རིང་ལུགས་གསལ་བར་བྱེད་
ཅིང་། སྒྲ་དང་། སྙན་ངག་དང་། སྡེབ་སྦྱོར་དང་། ཚིག་གི་རྒྱན་དང་། མིང་གི་མངོན་བརྗོད་ལ་
སོགས་པ་མཁས་རློམ་གཞན་གྱི་རྣ་བའི་སྤྱོད་ཡུལ་དུའང་མ་གྱུར་པ་རྣམས་ལའང་བློ་གྲོས་ཀྱི་
སྣང་བ་ཕྱིན་ཅི་མ་ལོག་པར་འཇུག་པའི་ལུང་གི་དབང་ཕྱུག་ཤར་དྭགས་པོའི་པཎྜིཏ་བཀྲ་ཤིས་
རྣམ་རྒྱལ་གྱིས། མཁས་གྲུབ་དུ་མས་བྱིན་གྱིས་བརླབས་པའི་ཆོས་གྲྭ་ཆེན་པོ། དཔལ་གསང་
-4_f; ),



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕུ་ནེའུ་ཐོག་གི་ཡང་དབེན་བཀྲ་ཤིས་མཛེས་པའི་འཆད་དགོན་ལུང་རིགས་ཀྱི་འབྱུང་གནས་
སུ་སྦྱར་བའི་ཡི་གེ་པ་ནི་སྡེ་སྣོད་འཛིན་པ་ཡོན་ཏན་བློ་གྲོས་ཀྱིས་བགྱིས་པ། འདིས་ཀྱང་
བསྟན་པ་དང༌། སེམས་ཅན་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག །དགེ་ཞིང་བཀྲ་ཤིས་
པར་གྱུར་ཅིག །ཤུ་བྷཾ།། །།
-46 6 -



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་།
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང༌། །
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
དེབ་ཚད།
787mmX 1092mm1/16
པར་ཤོག
2316.25
ཡིག་གྲངས།
ཁྲི་ 1284
པར་གཞི།
2015ལོའི་ཟླ་11པར་པར་གཞི་དང་པོ་བསྒྲིགས།
པར་ཐེངས།
2015ལོའི་ཟླ་11 པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0
སྒོར་ 3840.00 ༼ཁྱོན་པོད་དོན་དགུ་ཡོད།༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག
རིན་གོང་། །



图书在版编目(CIP)数据
六大集成之般若集:藏文/美桑古籍整编组整理,
-拉萨:西藏藏文古籍出版社,2015.11
ISBN 978-7-80589-670-0
1.0六…. 0美…. 0藏语一研究
N.OH214
中国版本图书馆 CIP 数据核字[2015)第210402号
六大集成之般若集
作者
责任编辑
封面设计
出版
社址
邮政编码
经
印开印字版印
刷 本张数次次
邦译师罗追丹巴等
乌金群培 嘎瓦西热桑布 土日美朗
土日美朗,萨迦格列
西藏藏文古籍出版社
拉萨市色拉路22号
850010
全国新华书店
成都一千印务有限公司
787mmx1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
3840.00元(全七十九册)
标准书号
定 价
版权所有
翻印必究
