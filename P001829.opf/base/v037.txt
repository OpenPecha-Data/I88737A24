༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup:
ISBN:
13CN4426
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
Date:
n/a
bod jongs bod yig dpe raying dpe skrun khang /
n/a
Volume:
Ilm
Il
80
Total Volumes:
TBRC Pages:
ll
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་སོ་དྲུག
༡ -༥༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



གg en
འཕགས་ཡུལ་རྒྱན་དྲུག་མཆོག་གཉིས་ཀྱི་རྣལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར། །
མངོན་རྟོགས་རྒྱན་པོད་སོ་དྲུག་
༡ - ༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



༈ དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང༌། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང༌། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མཐུན་
འགྱུར་གྱི་རོགས་རིམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང༌། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས།
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ། །
༈ བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང༌། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང་། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏམ།
ར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
ས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
འི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
ས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
ར་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
དུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
ན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྤྱི་ཏི་ཛྙཱ་ནས་
ན་པ་འོག་མའི་བཤད་པ་བཙུགས་ཞེས་དང༌། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
ངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང་། དེའི་
ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང་། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཤད་གྲྭ་དང༌། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
ཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
ང་དྲུག་ཏུ་གཏན་ལ་ཕབ་པ་དང་། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
ཚོགས་ལྔ་དང༌། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང་། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང་།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤི་ལའི་ལུགས་ཀྱི་རང་རྒྱུད་པའི་གཞུང་དག་དང་། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ། །དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང༌། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང༌། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲྭ་བསྐོར་ཕེབས་པའི་
སྐུ་
ར་
༣



ལས་རིམ་གླེང་སློང་གཏམ།
༨
པས་ས་
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང༌། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང༌། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།
ལའང་བ



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང་། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་(སྤྱི་ལོ་༡༥༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་
jw



ལས་རིམ་གླེང་སློང་གཏམ།
རབསཟམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ།
ང་ལ་བ
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། (༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང༌།
གཡག་སྟོན་འགྲེལ་སྐོར་པོད་ཚན་པ་ཆུང་ངུ་ཞིག་ཁ་བསྐང་ཡོད། དེ་དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང་། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང༌། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། དོ༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ༡༩
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། (༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། སྤྱི་ལོ་༢༠༡)ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་༼སྤྱི་ལོ་༢༠༠༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་(སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་



ལས་རིམ་གླེང་སློང་གཏམ།
བའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
རྣམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
=གོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
ཡང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
བང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
ངོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
འི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
ན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
ཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །།
༼གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།༽
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤྱད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
༼སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།༽
NA
སང་
D



དཀར་ཆག་
དཀར་ཆག
༈ ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་གྱི་འགྲེལ་པ་དོན་
གསལ་གྱི་རྣམ་པར་བཤད་པ་མི་ཕམ་དགོངས་རྒྱན། ………............. ཟས་པ་བློ་གྲོས་རྒྱ་མཚོ།
ཐོག་མའི་ངག་ནི། •......
• • • • • • • • • •(1)
བཤད་པ་ལ་འཇུག་ཚུལ། ….…...…....…..…..…..…........... • •(5)
རྩ་བའི་མཆོད་བརྗོད་འགྲེལ་བ། ....…............…......…….... •(7)
གང་ཟག་གསུམ་གྱི་བཞེད་དོན་སྒྲུབ་ཕྱིར་བསྟོད་ཚུལ། ...……..…………...………... བ(14)
བརྩམ་པར་དམ་བཅའི་དགོས་པ། .....
དགོས་སོགས་བཞི་ནི། ...……....….....…….……......…......• •(27)
ལུས་མདོར་བསྟན་ནི། .........…......................... •(30)
སེམས་བསྐྱེད་བསྟན་པ་ནི། …….….......
སེམས་བསྐྱེད་ཀྱི་དབྱེ་བ། ............….….…....…..…………….• •(53）
གདམས་ངག་སྤྱིར་བསྟན་པ། .….…....…......….……....…....... •(56)
སྒྲུབ་པ་རང་གི་ངོ་བོ་ནི། …….……..…..….
..... ... • • • • •(59)
རྟེན་དཀོན་མཆོག་གསུམ་ལ་འདོམས་པ། ……...…….....….............• •67)
མཐོང་ལམ་ལ་གདམས་པ། .............….
.......• •(74)
ངེས་བྱེད་བཤད་པ། ....….….…..
དམིགས་རྣམ་རྒྱ་གསུམ་བསྟན་པ། • • • • • • • • • • • • .................• (88)
རྟོག་པ་བསྟན་པ། …......༠༠
• • • •.• •(97)
ཆེད་དུ་བྱ་བ་ནི། ….…….…….
..
• • •(1 16）
གོ་སྒྲུབ་ནི། ..…...…......
...........• •(119)
- ] -



དཀར་ཆག
ཚོགས་སྒྲུབ་ནི། .....................
.... ..• • •(126）
སའི་ཚོགས་བཤད་པ། ........…........
•... • • • •(134)
འབྲས་བུ་སའི་རྣམ་གཞག ..............
• • • • • • • •(150)
༈ ལམ་ཤེས་ཀྱི་མཚམས་སྦྱོར་ནི། .…………………...... • • • • • • • •..• • • •(156)
ཉན་རང་གི་ལམ་ཤེས། ......……….
........• •(163)
བྱང་སེམས་ཀྱི་ལམ་ཤེས། ..…....…...
• • • • • • • •(176)
སྒོམ་ལམ་གྱི་བྱེད་པ། ……………….…......
• • • • • • •(183)
བསྔོ་བ་འཆད་པ་ནི། ..........................…...。。。。。 •(189)
རྣམ་དག་བསྟན་པ་ནི། ............. •........•(197)
༈ གཞི་ཤེས་ཀྱི་མཚམས་སྦྱོར། ………………….…....…………........………………..(202)
གཞི་ལམ་ལ་མཚན་འཛིན་གྱི་སྤང་གཉེན། ..........................•(208)
མཐོང་ལམ་བཤད་པ། .................…
........• •(218)
༈ རྣམ་ཀུན་གྱི་མཚམས་སྦྱོར། ..........…………….
............• •(223)
ལམ་བདེན་གྱི་རྣམ་པ། ....................................•(228)
མཁྱེན་གསུམ་གྱི་རྣམ་པ་བསྟན་པ། ...…………....
• • • • • • • • • •(236）
རྣམ་ཐར་གྱི་ངོ་བོ་བསྟན་པ། ...………....
•...• •(242)
རྣམ་མཁྱེན་གྱི་ཤེས་རྣམ་ནི། ........................…........•(250)
ཡོན་སྐྱོན་བསྟན་པ་ནི། .....…………....
• • • • • • • •(257)
ཤེས་ཁྱད་བྱེད་ཤེས་བཞི་བསྟན་པ། ....….....
• • • • • • •(264)
ཡོངས་སྨིན་ངེས་བྱེད་བསྟན་པ། ....
......• •(280)
མཐོང་ལམ་ཕྱིར་མི་ལྡོག་བསྟན་པ། ............ • • • • • • • •(292)
སྒོམ་ལམ་གྱི་ཁྱད་པར་བྱེད་ཆོས་ནི། ...….…..................……... •(299)
འཁོར་འདས་མཉམ་ཉིད་ནི། .................. •......•(313)



དཀར་ཆག
མ
............• •(382)
ཡོངས་སྦྱོང་བསྟན་པ། •..................….........• • • •... • •(319)
༈ རྩེ་སྦྱོར་ལ་མཚམས་སྦྱོར་ནི། ....…..........................• •(323)
གཟུང་འཛིན་རྟོག་པ་བཤད་པ་ནི། ........................….…..•(335）
བྱང་ཆུབ་ཆེན་པོ་བསྟན་པ། ..............
••• • • • • • • • • • • •(342)
མཐའ་བྲལ་ལ་བསྔགས་པ། ….......................….…...... •(353）
སྒོམ་ལམ་གྱི་རྣམ་པ་སོགས་བསྟན་པ། • • • • • • • • • • • •.................•(358）
རྫས་བཏགས་ཀྱི་རྟོག་པ་རྒྱས་པར་བཤད་པ། ..............……....... བ(367)
༈ མཐར་གྱིས་པའི་སྦྱོར་བ། ..……..
༈ སྐད་ཅིག་མའི་སྦྱོར་བ། ........... •......• • • • • • • •(385）
༈ འབྲས་བུ་ཆོས་སྐུའི་མཚམས་སྦྱོར་ནི། ............................. བ(391)
ཡེ་ཤེས་ངོ་བོ་ཉིད་ཀྱི་སྐུ་ལས་ཐ་དད་པར་བསྟན་པ། …………….….……………………....(396）
སྨོན་ནས་མཁྱེན་པའི་ཁྱད་པར། ….........…...…............... •(406）
ལོངས་སྐུ་བསྟན་པ། ....…………………………………………......….... •(408)
མཚན་གྱི་རྒྱུ་བསྟན་པ། .........….......
• • • • • • • • • • • • • •(414)
སྤལ་སྒ་བསྟན་པ། • • • • • • • • • • • • • • • • • • • • • • • • • • • • • • •• • • • • •415)
ཕྲིན་ལས་བསྟན་པ། ........་
...... •(421）
བར་པ་དང་བསྡུས་པའི་མངོན་རྟོགས་བསྟན་པ། ...….…...............• •(427）
འགྲེལ་པའི་མཇུག་དོན། …..……..
• • • • • • •(430)
རྩོམ་མཐར་ཕྱིན་པའི་དོན། ...
••• • • • • • • • • •(433)
• • • • •。
- 3



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
༄༅། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོགས་པའི་རྒྱན་གྱི་འགྲེལ་པ་དོན་གསལ་གྱི་རྣམ་
པར་བཤད་པ་མི་ཕམ་དགོངས་རྒྱན་མ་དཔེའི་ཤོག་
གྲངས་དང་པོ་ཆད། །ཅེས་བྱ་བ་
བཞུགས་སོ། །
ཟས་པ་བློ་གྲོས་རྒྱ་མཚོས་མཛད།
༄༅། །མེད་ལ་གུས་པས་མཆོད། །བསོད་ནམས་ཡེ་ཤེས་རྨད་བྱུང་ཆུ་མཚོ་ལས་
འཁྲུངས་ཤིང༌། །མཁྱེན་པའི་འདབ་རྒྱས་བརྩེ་བའི་གེ་སར་ཕྲེང་ལྡན་པས། །བདག་བློའི་བུང་
བ་ལེགས་བཤད་སྒྲོགས་པའི་ཕུན་ཚོགས་གང༌། །ཉེ་བར་སྐྲུན་མཛད་ཡོངས་འཛིན་ཆུ་སྐྱེས
ཚོགས་ལ་འདུད། །འདྲེན་བྱེད་མཁས་པའི་རྣམ་དཔྱོད་ཉི་འོད་གསལ་བའི་ཟེར། །རྒྱན་འགྲེལ་
གསུང་རབ་གངས་རིའི་ངོས་སུ་རེག་པ་ལས། །ལེགས་འོངས་ཆུ་རྡུལ་བདག་གི་ཡིད་ནང་
བབས་ པ་ ཡིས། །ཟབ་མོའི་དོན་རྟོགས་ བློ་མཚོ་ ཤིན་ཏུ་རྒྱས་ པར་ གྱུར། །བླ་མའི་ལེགས་
བཤད་ཐུར་མས་བློ་མིག་རབ་རིབ་བསལ་བ་དང༌། །མཁས་པ་རྣམས་ཀྱིས་རབ་སྦྱར་རྣམ་
བཤད་སྣང་བའི་མཐུ་ལས་ནི། །རབ་ཟབ་རྒྱན་འགྲེལ་ཚིག་དོན་མཁས་པའི་ཡིད་འཕྲོག་རྣམ་
བཀྲའི་གཟུགས། །ཆ་ཙམ་མཐོང་སླད་བདག་འདྲའང་རྣམ་བཤད་རྩོམ་ལ་སྤྲོ་བ་སྐྱེས། །གངས་
རིའི་ཁྲོད་འདིར་སྔོན་ཆད་གཞུང་འདིའི་རྣམ་བཤད་སྦྱར་བའི་ཚུལ། ཁ་ཅིག་རྒན་རབས་རྨོངས་
པས་སྦྱར་བའི་རྗེས་ཟློས་ལྷུར་ལེན་ཞིང༌། །གཞན་དག་རིགས་པས་དབེན་པའི་དགག་སྒྲུབ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མུན་སྤྲུལ་མངོན་པར་སྒྲོགས། །ལ་ལ་རྒྱ་ཆེའི་ཕྱིར་ན་བདེ་བླག་འཇུག་པའི་དགོས་ལྡན་མིན། །
དེ་སླད་འདིར་ནི་མཁས་པས་རབ་བསྔགས་དོན་གསལ་འགྲེལ་པ་ཡིས། །རྒྱན་གྱི་ཚིག་དོན་
རྣམ་པར་འབྱེད་ཚུལ་ལྷུར་བླངས་ཏེ། །འགལ་དང་མ་འབྲེལ་མུན་སྤྲུལ་ཟློས་པའི་སྐྱོན་བྲལ་
བའི། །དྲི་མེད་རིགས་པའི་ཚུལ་ལྡན་བདག་གིས་བཤད་པར་བྱ། །ཕལ་ཆེར་བློ་དམན་ཕྱོགས་
ཞེན་ཕྲག་དོག་དྲི་མ་ཡིས། །དབང་གྱུར་སྐྱེ་བོ་རྣམས་ལ་ཕན་དོན་འབྱུང་དཀའ་ཡང་། །རང་
གཞན་བདེ་གཤེགས་ཤེས་རབ་ཉེ་བར་ཐོབ་པའི་རྒྱུ། །ལེགས་བཤད་རྩོམ་པ་མཁས་རྣམས་སུ་
ཞིག་ཅི་ལྟར་དོར། །འོན་ཀྱང་རྒྱན་དོན་ཇི་བཞིན་ལེགས་བཤད་ཆུ་བོའི་གཏེར། །སྡེབ་ལེགས་
ངག་ཚིག་མཚོ་སྐྱེས་འདབ་མ་རབ་རྒྱས་ཅན། །གང་འདིས་བདག་དང་རྣམ་དཔྱོད་སྐལ་པ་
མཉམ་པ་ཡི། །བློ་གསལ་དོན་གཉེར་ངང་པའི་རྒྱལ་རྣམས་དགའ་བར་མཛོད། །
བཅོམ་ལྡན་འདས་ཤཱཀྱའི་རྒྱལ་པོ་དེས་གདུལ་བྱ་རྣམས་མངོན་མཐོ་དང་ངེས་
ལེགས་ལ་འགོད་པའི་དོན་དུ་སྐལ་བ་ཇི་ལྟ་བ་བཞིན་ཆོ་འཕྲུལ་རྣམ་པ་གསུམ་གྱིས་ཆོས་ཀྱི་
ཕུང་པོ་སྟོང་ཕྲག་བརྒྱད་ཅུ་རྩ་བཞི་གསུངས་པ་ལས། བསྟན་པའི་སྙིང་པོ་མཐར་ཐུག་པ་ཟབ་པ་
ལས་ཀྱང་ཆེས་ཟབ་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་སྟེ། དེ་ཡང་དོན་དམ་པའི་བདེན་པ་
སྙིང་པོའི་དོན་གཙོ་བོར་བྱས་པ་ཤེས་རབ་སྙིང་པོ་དང་ལ་སོགས་པ་དང༌། བདེན་པ་གཉིས་
ཀའི་དོན་ལས་མངོན་པར་རྟོགས་པའི་དོན་གཙོ་བོར་བྱས་པ་ཡུམ་སྟོང་ཕྲག་བརྒྱ་པ་ལ་སོགས་
པ་རྣམས་སོ། །དེའི་དགོངས་པ་འགྲེལ་པའི་བསྟན་བཅོས་ཤིང་རྟ་ཆེན་པོའི་སྲོལ་བཞིར་གྲགས་
པའི་ནང་ནས་རྒྱལ་བ་མ་ཕམ་པས་མངོན་པར་རྟོགས་པའི་དོན་བསྟན་པ་ནི་ཡུམ་གྱི་བརྗོད་བྱ་
ལ་རྨོངས་པར་གྱུར་པ་རྣམས་ལ་གཟིགས་ནས་བདེ་བླག་ཏུ་རྟོགས་པའི་དོན་དུ་མངོན་པར་
རྟོགས་པའི་རྒྱན་མཛད་དོ། །འདི་ལའང་རྗེས་སུ་འབྲང་བའི་འགྲེལ་པ་དེ་ཉིད་རྣམ་ངེས་ལ་
སོགས་པ་མང་དུ་ཡོད་པ་རྣམས་ཀྱི་ནང་ནས་སློབ་དཔོན་སེང་གེ་བཟང་པོས་མཛད་པའི་འགྲེལ་
- 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
པ་དོན་གསལ་འདི་ལ། རྒྱ་གར་ནས་འགྱུར་བའི་འགྲེལ་བཤད་དང༌། བོད་རྣམས་ཀྱིས་ཀྱང་
རྣམ་བཤད་རྒྱས་བསྡུས་མཐའ་ཡས་པ་མཛད་མོད་ཀྱི། འོན་ཀྱང་སྙིགས་མའི་དུས་འདིར་
གདུལ་བྱ་རྣམས་ཕལ་ཆེར་བློ་གྲོས་དམན་པ་དང་ལེ་ལོའི་དབང་དུ་སོང་བས། རྒྱ་ཆེར་བཤད་
པ་རྣམས་ལ་འཇུག་པར་མི་ནུས་ཤིང༌། ཞུགས་པ་རྣམས་ཀྱང་ཚིག་ཙམ་འཛིན་སྐྱོང་གིས་ངལ་
ཞིང་དུབ་ནས་གཞུང་ལུགས་ལས་ལོག་པ་རྣམས་ལ་ཕན་པའི་དོན་དུ་མདོ་དང་ལུང་དང་སྦྱོར་བ་
དང་བཤད་པའི་རྣམ་གྲངས་དང་བརྒལ་ལན་གྱི་སྒོ་ནས་མཐའ་དཔྱད་པ་སོགས་རྒྱས་པ་རེ་
ཤིག་སྤངས་ནས། དོན་གསལ་འགྲེལ་བ་འདི་ཉིད་ཀྱིས་རྩ་བ་འགྲེལ་པའི་ཚུལ་དང་བསྟུན་ཏེ།
ཉུང་ལ་བསྡུས་པ་དང་གོ་སླ་བར་བསྟན་པའི་སྒོ་ནས་འཆད་པ་ལ་དོན་རྣམ་པ་གསུམ་སྟེ།
བསྟན་བཅོས་ལ་འཇུག་པའི་ཡན་ལག །ཡན་ལག་ཅན་གྱི་བསྟན་བཅོས། བསྟན་བཅོས་ཇི་
ལྟར་འགྱུར་བའི་ཚུལ་ལོ། །དང་པོ་ལ་གསུམ་སྟེ། ཐ་སྙད་རྟོགས་པའི་ཡན་ལག་ཏུ་མཚན་གྱི་
དོན། གཞུང་ཚད་རྟོགས་པའི་ཡན་ལག་ཏུ་བམ་པོའི་གྲངས། གུས་པས་འཇུག་པའི་ཡན་ལག་
ཏུ་ ཕྱག་ བྱ་བའོ། །དང་པོ་ལ་གཉིས་ཏེ། མཚན་སྒྱུར་ བ། མཚན་བཤད་པའོ། །དང་པོ་ནི།
འཕགས་ཡུལ་བའི་སྐད་དུ། པྲ་ཛྙཱ་པ་ར་མི་ཏ་ནི། བོད་གངས་ཅན་པའི་སྐད་དུ། ཤེས་རབ་ཀྱི་
ཕ་རོལ་དུ་ཕྱིན་པ། བྲྀཏྟི་ནི་འགྲེལ་པའོ། །གཉིས་པ་ནི། རྒྱན་གྱི་ཚིག་ལེའུར་བྱས་པ་ཆོས་ཅན།
ཤེས་རབ་ཀྱི་ཕ་རོལ་ཏུ་ཕྱིན་པའི་ལམ་གང་ཡིན་ཏེ། ཡུམ་རྒྱས་འབྲིང་བསྡུས་གསུམ་གྱི་དོན་
མྱུར་དུ་ཁོང་དུ་ཆུད་པར་བྱེད་པའི་ཐབས་ཡིན་པའི་ཕྱིར། དེ་ཆོས་ཅན། བསྟན་བཅོས་ཡིན་ཏེ།
རྩོམ་པ་པོ་རྣམ་གཡེང་མེད་པའི་ཡིད་ཅན་གྱིས་བཀའི་དགོངས་འགྲེལ་དུ་བརྩམས་པའི་སྐབས་
ཀྱི་བརྗོད་བྱ་རྫོགས་པར་སྟོན་པའི་ངག་གང་ཞིག་ཐར་པ་ཐོབ་པའི་ལམ་དང་རྗེས་སུ་མཐུན་པ་
ཡིན་པའི་ཕྱིར། བསྟན་བཅོས་ཀྱི་མཚན་ཉིད་ནི་མིང་དང་ཚིག་དང་ཡི་གེའི་ཚོགས་ཀྱིས་བསྡུས་
པའི་རབ་ཏུ་བྱེད་པ། དེ་ལ་མིང་ནི་ཡི་གེ་དུ་མ་འདུས་ནས་དོན་གང་གི་ངོ་བོ་ཙམ་སྟོན་པ་སྟེ། ཀ་
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ཞེས་པ་བཞིན་ནོ། །ཚིག་ནི་མིང་དུ་མ་འདུས་ནས་དོན་གྱི་ཁྱད་པར་སྟོན་པ་སྟེ། ཀ་བ་མི་རྟག་
ཞེས་པ་བཞིན་ནོ། །ཡི་གེ་ནི་མིང་ཚིག་གཉིས་ཀྱི་རྟེན་དུ་གྱུར་པ་སྟེ། ཀ་ཞེས་པ་ལྟ་བུའོ། །
བཀའ་བསྟན་བཅོས་གཉིས་ཀའི་ངོ་བོ་མིང་ཚིག་ཡི་གེའི་ཚོགས་ཀྱིས་བསྡུས་པ་ལ་འདོད་པར་
ཉན་ཐོས་སྡེ་གཉིས་ཀ་མཐུན་ལ། བྱེ་བྲག་ཏུ་སྨྲ་བས་མིང་ཚིག་སོགས་ལྡན་མིན་འདུ་བྱེད་དུ་
འདོད། མདོ་སྡེ་པས་གཟུགས་ཀྱི་ཕུང་པོར་འདོད་དེ། མཛོད་དུ། ཆོས་ཀྱི་ཕུང་པོ་བརྒྱད་ཁྲི་དག།
གང་དག་ཐུབ་པས་གསུངས་དེ་དག །མིང་ངམ་ཚིག་ཡིན་དེ་དག་ཀྱང༌། །གཟུགས་དང་འདུ་
བྱེད་དག་ཏུ་འདུས། །ཞེས་སོ། །བཀའི་ངོ་བོ་ནི་སངས་རྒྱས་ཡེ་ཤེས ཀྱིས་བདག་རྐྱེན་དང་
གདུལ་བྱའི་རྒྱུད་དག་པས་རྒྱུའི་རྐྱེན་བྱས་པ་ལ་བརྟེན་ནས་གདུལ་བྱ་དེའི་ཤེས་པ་མིང་ཚིག་ཡི་
གེའི་རྣམ་པ་དེ་དང་དེར་སྣང་བས་ཉན་པ་པོའི་རྒྱུད་དང་འབྲེལ་གྱི། སངས་རྒྱས་ཀྱི་རྒྱུད་དང་མ་
འབྲེལ་ཏེ། རྒྱུད་བླར། ཇི་ལྟར་སྒྲ་བརྙན་གྱི་ནི་སྒྲ། །གཞན་གྱི་རྣམ་རིག་ལས་བྱུང་བར། །རྣམ་
རྟོག་མེད་ཅིང་གཡོ་མེད་པ། །ཕྱི་དང་ནང་ན་གནས་མ་ཡིན། །དེ་ལྟར་དེ་བཞིན་གཤེགས་པའི་
གསུང་། །གཞན་གྱི་རྣམ་རིག་ལས་བྱུང་བ། །རྣམ་རྟོག་མེད་ཅིང་གཡོ་མེད་པ། །ཕྱི་དང་ནང་ན་
གནས་མ་ཡིན། །ཞེས་སོ། །སོ་སོ་སྐྱེ་བོ་དང་ས་བཅུ་པ་ལ་ཐུག་པའི་བར་གྱི་འཕགས་པས་
བརྩམས་པའི་བསྟན་བཅོས་ནི་རྩོམ་པ་པོ་དང་གདུལ་བྱ་གཉིས་ཀ་ལ་ལྟོས་པའི་རྣམ་རིག་ལ་
བཞག་སྟེ། དབུས་མཐའི་འགྲེལ་བཤད་ལས། མིང་དང་ཚིག་དང་ཡི་གེའི་ཚོགས་སུ་སྣང་བའི་
རྣམ་པར་རིག་པ་རྣམས་ནི་བསྟན་བཅོས་སོ། །ཡང་ན་འཇིག་རྟེན་ལས་འདས་པའི་ཡེ་ཤེས་
ཐོབ་པར་བྱེད་པའི་སྒྲའི་ཁྱད་པར་དུ་སྣང་བའི་རྣམ་པར་རིག་པ་རྣམས་ནི་བསྟན་བཅོས་ཞེས་སོ།།
ཅིའི་ཕྱིར་བསྟན་བཅོས་ཞེས་བྱ་ཞེ་ན། སློབ་མའི་རྒྱུད་བསླབ་པ་གསུམ་ལྡན་དུ་འཆོས་པ་དང་
ཉོན་མོངས་པའི་འབྲས་བུ་སྲིད་པའི་སྡུག་བསྔལ་ལས་སྐྱོབ་པས་བསྟན་བཅོས་སོ། །རྣམ་
བཤད་རིགས་པར། ཉོན་མོངས་དགྲ་རྣམས་མ་ལུས་འཆོས་པ་དང་། །ངན་འགྲོ་སྲིད་ལས་སྐྱོབ་
- | -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
བྱེད་གང་ཡིན་པ། །འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། །གཉིས་པོ་འདི་དག་གཞན་
གྱི་ལུགས་ལ་མེད། །ཅེས་སོ། །ཡང་རྣམ་བཤད་རིགས་པར། དོན་དམ་པར་སངས་རྒྱས་ཀྱི་
གསུང་ཉིད་བསྟན་བཅོས་ཀྱི་མཚན་ཉིད་དུ་འདོད་པའི་ཕྱིར་ཞེས་འབྱུང་བས་སྤྱིར་བཀའ་ཡང་
བསྟན་བཅོས་ཡིན་ནོ། །དེ་ཆོས་ཅན། མངོན་པར་རྟོགས་པའི་རྒྱན་ཡིན་ཏེ། དངོས་བརྒྱད་དོན་
བདུན་ཅུ་གསལ་བར་བསྟན་པས་མཁས་པ་རྣམས་དགའ་བ་སྐྱེད་ནུས་པའི་བསྟན་བཅོས་ཡིན་
པའི་ཕྱིར། ཞེས་བྱ་བ་ནི་མིང་དེ་སྐད་ཟེར་ཞེས་པའོ། །འགྲེལ་པ་དོན་གསལ་ཆོས་ཅན། རྒྱན་
གྱི་འགྲེལ་པ་ཡིན་ཏེ། རྒྱན་གྱི་ཚིག་དོན་རྣམ་པར་འབྱེད་པའི་བསྟན་བཅོས་ཡིན་པའི་ཕྱིར།
གཉིས་པ་ནི། རྒྱ་དཔེ་ལ་གློ་ཀ་སྟོང་ལྔ་བརྒྱ་ཞེས་འབྱུང་བས་བམ་པོ་རེ་ལ་གློ་ཀ་སུམ་བརྒྱའོ། །
དང་པོ་ཞེས་པ་ལྔ་ཡོད་པའི་ཐོག་མ་འདི་ཡིན་ཞེས་འཆད་འགྱུར་ལ་སྙེག་པའོ། །གསུམ་པ་ནི།
ལོ་ཙཱ་བས་འགྲེལ་པ་དོན་གསལ་བསྒྱུར་བའི་ཐོག་མར་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་ལ་ཕྱག་འཚལ་པ་ཆོས་ཅན། དགོས་པ་ཡོད་དེ། རང་ཉིད་དམ་པར་རྟོགས་
ཤིང་འགྱུར་མཐར་ཕྱིན་པའི་དོན་ཡོད་པའི་ཕྱིར། །
གཉིས་པ་ལ་གསུམ་སྟེ། རྒྱན་གྱི་བཤད་པ་ལ་འཇུག་པ། བཤད་པ་ཉེ་བར་དགོད་
པ༑ བཤད་པ་མཐར་ཕྱིན་པའི་བྱ་བའོ། །དང་པོ་ལ་གསུམ་སྟེ། མཆོད་པར་བརྗོད་ཅིང་རྩོམ་
པར་དམ་བཅའ་བ། བླ་མ་བརྒྱུད་པས་ཇི་ལྟར་ཕྱེ་ཚུལ། དབྱེ་བར་རིགས་པའི་རྒྱུ་མཚན་ཁེངས་
སྐྱུང་དང་བཅས་པའོ། །དང་པོ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་གཞུང་ལམ་འབྲས་གསུམ་
ལ་སེང་གེ་བཟང་པོས་རྒྱན་དབྱེ་བའི་ཆེད་དུ་གུས་པས་ཕྱག་འཚལ་བ་ཆོས་ཅན། ཆོས་སྔར་རང་
ཉིད་དམ་པར་རྟོགས་ཤིང་རྩོམ་པ་མཐར་ཕྱིན་པ་སོགས་ཀྱི་དོན་ཡོད་པའི་ཕྱིར། དབྱེ་བ་ལ་
དགོས་པ་ཅི་ཡོད་ཅེ་ན། སེང་གེ་བཟང་པོས་ཡུམ་དེའི་རྒྱན་གྱི་ཚིག་ལེའུར་བྱས་པ་རྣམ་པར་དབྱེ་
བ་ཆོས་ཅན། ཆོས་སྔར། ཁྱོད་ལ་བརྟེན་ནས་རྒྱན་གྱི་ཚིག་ལེའུར་བྱས་པ་དག་ཡུམ་ཀུན་གྱི་
- 5 -



འན་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱན་དུ་འགྱུར་བ་ནི་རྣམ་པར་གསལ་བར་ཤེས་པའི་དོན་ཡོད་པའི་ཕྱིར། འགྲེལ་པ་འདིའི་
དགོས་སོགས་བཞི་གང་ཞེ་ན། རྒྱན་གྱི་ཚིག་དོན་བརྗོད་བྱ། འདི་ལ་བརྟེན་ནས་རྒྱན་དེ་ཡུམ་
ཀུན་གྱི་རྒྱན་དུ་གསལ་བར་ཤེས་པ་དགོས་པ། དེ་ལ་བརྟེན་ནས་འབྲས་བུ་ཤེར་ཕྱིན་ཐོབ་པ་
ཉིང་དགོས། དགོས་པ་གཉིས་འགྲེལ་པ་དོན་གསལ་ལས་བྱུང་བ་ནི་འབྲེལ་བའོ། །གཉིས་པ་
ལ་བཞི་སྟེ། ཐོགས་མེད་ཀྱིས་ཕྱེ་ཚུལ། དབྱིག་གཉེན་གྱིས་ཕྱེ་ཚུལ། གྲོལ་སྡེས་ཕྱེ་ཚུལ།
བཙུན་པ་གྲོལ་སྡེས་ཕྱེ་ཚུལ་ལོ། །དང་པོ་ནི། འགྲོ་ལ་ཆགས་པས་ཀུན་ཆགས་མཛད་པ་སྟེ་
སེམས་ཅན་ལ་ལྷག་པར་སྙིང་བརྩེ་བའི་སྒོ་ནས་གདུལ་བྱ་ཉེས་པ་དང་སྡུག་བསྔལ་ལས་སྐྱོབ་
པར་མཛད་པའི་འཕགས་པ་ཐོགས་མེད་ཆོས་ཅན། བསྟན་བཅོས་ཆེན་པོ་ཡུམ་གསུམ་གྱི་རྣམ་
བཤད་མཛད་དེ། ཉིད་ཀྱིས་དངོས་སུ་མི་ཕམ་མགོན་ལ་ཡུམ་གྱི་མདོ་དང་ཆོས་ལྔ་གསན་ནས་
དེ་ཉིད་རྣམ་ངེས་བརྩམས་པའི་ཕྱིར། གཉིས་པ་ནི། འགྲོ་བའི་འདོད་དོན། མངོན་མཐོ་དང་
ངེས་ལེགས་ཀྱི་རྩ་ལག་ཏུ་གྱུར་པའི་སློབ་དཔོན་དབྱིག་གཉེན་ཆོས་ཅན། ཡུམ་རྣམ་པར་བཀྲོལ་
བ་ཡིན་ཏེ། རང་གི་ལྟ་བ་སེམས་ཙམ་ལ་མོས་པ་གཙོ་བྱེད་པས། ཤེས་བྱ་དོན་དུ་སྣང་བ་ནང་
སེམས་ཀྱི་བདག་ཉིད་ཡིན་པའི་གྲུབ་མཐའ་ལ་ཡང་དག་པར་བརྟེན་ནས་གཞུང་འགྲེལ་
བརྩམས་པའི་ཕྱིར། གསུམ་པ་ནི། འཇིག་རྟེན་ལས་འདས་པའི་ཡེ་ཤེས་ཐོབ་པས་འཕགས་
པའི་ཁོངས་སུ་གཏོགས་པའི་རྣམ་གྲོལ་སྡེ་ཆོས་ཅན། མངོན་པར་རྟོགས་པའི་རྒྱན་རྣམ་པར་ཕྱེ་
བ་ཡིན་ཏེ། དབྱིག་གཉེན་དེས་བྱས་པའི་འགྲེལ་པས་ཡུམ་དོན་སེམས་ཙམ་དུ་བཀྲོལ་བས་
ཡུམ་དོན་ཇི་ལྟ་བ་བཞིན་བྱས་པ་མིན་པར་མཐོང་ནས་དབུ་མར་ཡུམ་དོན་གནས་པར་རྟོགས་
པའི་བསྟན་བཅོས་ཉི་ཁྲི་སྣང་བ་བརྩམས་པའི་ཕྱིར། བཞི་པ་ནི། དད་པའི་ས་ཚོགས་ལམ་ལ་
གནས་པའི་བཙུན་པ་གྲོལ་སྡེ་ཆོས་ཅན། རྒྱན་གྱི་རྣམ་བཤད་བྱས་པ་ཡིན་ཏེ། འཕགས་གྲོལ་
གྱིས་རྣམ་བཤད་བྱས་པ་དེའི་ལོགས་སུ་བསྟན་བཅོས་མངོན་པར་རྟོགས་པའི་རྒྱན་གྱི་ཚིག་དོན་
-
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཟས་པ་བློ་རྒྱམ་འགྲེལ་པ་བཞུགས། ༼༣༦
མཐའ་དག་བློས་མ་རྙེད་པར་རང་གི་རྟོགས་པ་དང༌། རྗེས་སུ་མཐུན་པར་ཉི་ཁྲི་རྣམ་འགྲེལ་
བརྩམས་པའི་ཕྱིར། །
གསུམ་པ་ལ་གསུམ་སྟེ། བདག་ཉིད་གཟེངས་བསྟོད་པ། དབྱེ་བར་རིགས་པའི་རྒྱུ་
མཚན། ཁེངས་སྐྱུངས་ཏེ་འཇུག་པར་བསྟན་པའོ། །དང་པོ་ནི། སློབ་དཔོན་སེངྒེ་བཟང་པོ་ཆོས་
ཅན། ཡ་མཚན་ཆེ་བ་ཡིན་ཏེ། སྔར་བཤད་པ་དེ་ལྟར་མཁས་པ་བཞིས་ཡུམ་དོན་སྣང་བ་སྟེ་
གསལ་བར་བྱས་ཤིང་སངས་རྒྱས་ཀྱི་བྱིན་གྱིས་བརླབས་པ་ལ་བརྟེན་ནས་མཁས་པ་རྣམ་
ཀྱི་དབྱེ་བར་རིགས་ཏེ་དབྱིག་གཉེན་དང་བཙུན་པ་གྲོལ་སྡེས་ཚང་བར་མ་རྙེད་པའི་བསྟན་
བཅོས་མངོན་པར་རྟོགས་པའི་རྒྱན་གྱི་ཚིག་དོན་མཐའ་དག་འདིར་བྱམས་པའི་དགོངས་པ་ཇི་
ལྟ་བ་དེ་ལ་རྙེད་པའི་ཕྱིར། གཉིས་པ་ནི། དེ་ཆོས་ཅན། སྔར་བཤད་པ་དེ་ལྟར་བསོད་ནམས་མ་
བསགས་ན་མཚན་ཙམ་ཡང་ཤིན་ཏུ་རྙེད་པར་དཀའ་བའི་ཟབ་མོ་འདི་ལམ་མངོན་རྟོགས་ཀྱི་
བདག་ཉིད་འདི་དུས་ཇི་ལྟར་སངས་རྒྱས་ཀྱི་བྱིན་བརླབས་ཀྱི་སྟོན་པ་ལ་དྲིན་དུ་གཟོ་བའི་
མཁས་པ་རྣམས་ཀྱིས་དབྱེ་བར་རིགས་ཏེ། ཡུམ་སངས་རྒྱས་ཀྱི་མཐུས་རྙེད་པ་ཡིན་ཞིང་དེ་ལ་
བྱས་པ་ཤེས་པའི་མཆོད་པ་བྱ་བར་རིགས་ལ་ཡུམ་གྱི་དོན་འབྱེད་པ་མཆོད་པའི་མཆོག་ཡིན་
པའི་ཕྱིར། གསུམ་པ་ནི། དེ་ཆོས་ཅན། ང་རྒྱལ་དང་ཕྲག་དོག་གི་དབང་གིས་འགྲེལ་པ་
བརྩམས་པ་མ་ཡིན་ཏེ། ཡུམ་གྱི་དོན་རྣམ་པ་ཀུན་ཏུ་སྟེ་མ་ལུས་པ་བདག་གི་ནི། བློའི་དངོས་
ཀྱི་སྤྱོད་ཡུལ་མིན་ཡང་སངས་རྒྱས་མཆོད་པ་སོགས་ཀྱི་བསོད་ནམས་སྒྲུབ་པ་དང་བསྟན་
བཅོས་འབྱེད་པ་དོན་མཐུན་པའི་ཕྱིར་རང་དང་གཞན་ལ་མངོན་མཐོ་དང་ངེས་ལེགས་ཀྱིས་
ཕན་གདགས་པར་འདོད་པས་རྒྱན་གྱི་དོན་འབྱེད་པར་སྤྲོ་བ་སྐྱེས་པའི་ཕྱིར།
གཉིས་པ་ལ་གསུམ་སྟེ། རང་ཉིད་རྩོམ་པ་ལ་འཇུག་པའི་རྒྱུ་མཆོད་བརྗོད་བཤད།
བརྩམས་པའི་བསྟན་བཅོས་ལ་གཞན་འཇུག་པའི་རྒྱུ་དགོས་འབྲེལ་བཤད། འཇུག་བྱ་བསྟན་
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅོས་ཀྱི་རང་བཞིན་མངོན་པར་རྟོགས་པ་བཤད་པའོ། །དང་པོ་ལ་གསུམ་སྟེ། མཚམས་སྦྱར།
རྩ་ བ། འགྲེལ་པའོ། །དང་པོ་ནི། འཕགས་པ་བྱམས་པས་རེ་ཤིག་རྒྱན་རྩོམ་པའི་དང་པོར་
འཕགས་བཞིའི་ཡུམ་ལ་སྤངས་རྟོགས་མཛད་པའི་ཡོན་ཏན་ཇི་ལྟར་ཡོད་པ་བཞིན་བརྗོད་པའི་
བསྟོད་པ་སྔོན་དུ་འགྲོ་བ་ཅན་གྱི་སྒོ་ནས་ཕྱག་འཚལ་པ་ཆོས་ཅན། རང་དོན་གྱི་དགོས་པ་ཡོད་
དེ༑ རང་ཉིད་སྐྱེས་བུ་དམ་པའི་སྤྱོད་པ་བྱ་བ་ལ་འཇུག་པའི་ཐོག་མར་ཡུལ་ཁྱད་པར་ཅན་ལ་
ཕྱག་འཚལ་བ་དང་མཐུན་པར་སྟོན་པས་དམ་པར་གཞན་གྱིས་ཤེས་པའི་དོན་ཡོད་པའི་ཕྱིར།
དེ་ཆོས་ཅན། གཞན་དོན་གྱི་དགོས་པ་ཡོད་པ་ཉིད་དོ། །མཆོད་བརྗོད་ཀྱི་གདུལ་བྱ་གཞན་དག་
བཅོམ་ལྡན་འདས་མ་སྟེ་འཕགས་བཞིའི་ཡུམ་སྟོབས་བཅུ་ལ་སོགས་པའི་ཡོན་ཏན་རིན་པོ་ཆེ་
ཕུལ་དུ་དབྱུང་དུ་མེད་ཅིང་དཔག་ཏུ་མེད་པའི་འབྱུང་གནས་མཁྱེན་གསུམ་ལ་མངོན་མཐོ་དང་
ངེས་ལེགས་ཀྱི་དོན་གྱིས་ཆེད་དུ་ཐོས་པ་དང་བསམ་པ་ལ་སོགས་པའི་སྒོ་ནས་འཇུག་པར་བྱ་
བའི་ཕྱིར་རབ་ཏུ་དད་པ་བསྐྱེད་པའི་ཆེད་དུ་ཡིན་པའི་ཕྱིར། དང་བ་བསྐྱེད་པའི་ཆེད་དུ་ཕྱག་
འཚལ་བའི་རྒྱུ་མཚན་ཅི་ཞེ་ན། འཕགས་པ་བྱམས་པ་ཆོས་ཅན། གདུལ་བྱ་ཡུམ་ལ་དང་བ་
བསྐྱེད་པའི་ཆེད་དུ་ཡུམ་ལ་ཕྱག་འཚལ་བ་ལ་རྒྱུ་མཚན་ཡོད་དེ། ཁྱོད་ཀྱི་སོ་སོ་རང་གིས་རིག་
པའི་ཡེ་ཤེས་མཉམ་གཞག་གིས་དྲངས་པའི་རྗེས་ཐོབ་ཀྱིས་ཤེས་རབ་ཀྱི་ཕ་རོལ་ཏུ་ཕྱིན་པ་དང་
བའི་ཡུལ་དུ་བྱས་པའི་ཡུལ་ཅན་གྱི་རབ་ཏུ་དང་བ་ནི་རང་འབྲས་མངོན་མཐོ་དང་ངེས་པར་
ལེགས་པ་ཐམས་ཅད་ཐོབ་པའི་རྒྱུའི་གཙོ་བོ་སྟེ་དང་པོའི་རྒྱུ་ཡིན་ནོ་ཞེས་བྱ་བར་ངེས་པར་
བཟུང་བ་སྟེ་ཡང་དག་པར་དགོངས་ནས་དེ་ལྟར་མཛད་པའི་ཕྱིར། དེ་དང་པོའི་རྒྱུར་འགྱུར་བའི་
རྒྱུ་མཚན་དེ་རྒྱུད་ལ་སྐྱེས་པ་ཙམ་གྱིས་རྣམ་གཡེང་དང་མི་དགེ་བ་ལས་ལོག་ནས་ཏིང་ངེ་འཛིན་
དང་དགེ་བ་ལ་འཇུག་ཅིང་དེ་ལས་དོན་ཐམས་ཅད་ཕུན་སུམ་ཚོགས་པར་འགྱུར་བས་སོ། །
གསུམ་པ་ལ་བཞི་སྟེ། དགོས་དོན། བསྡུས་དོན། ཚིག་དོན། བརྒལ་ལན་
-8 བ



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཟས་པ་བློ་རྒྱམ་འགྲེལ་པ་བའགས། ༼༣༦
གྱིས་གཏན་ལ་དབབ་པའོ། །དང་པོ་ལ་གཉིས་ཏེ། དགོས་པ་སོ་སོའི་རང་བཞིན། ཐུན་མོང་གི་
མཇུག་བསྡུ་བའོ། །དང་པོ་ལ་བཞི་སྟེ། ཐོས་པ་ལས་དང་། དང་བ་ལས་གུས། གུས་པ་ལས་
འཇུག །ཞུགས་པ་ལས་ལེགས་པའི་མཆོག་ཐོབ་པའོ། །དང་པོ་ལ་གཉིས་ཏེ། དད་པའི་རྗེས་
འབྲང་དང་བོ། ཆོས་ཀྱི་རྗེས་འབྲང་དང་བའོ། །དང་པོ་ནི་མཆོད་བརྗོད་ཀྱི་ཚིགས་སུ་བཅད་པ་
འདིས་ནི་ཡུམ་འདིའི་ཆེ་བའི་བདག་ཉིད་གཞན་ལས་ཕུལ་དུ་བྱུང་བ་དང་ལྡན་པ་བརྗོད་པ་ཆོས་
ཅན། དགོས་པ་ཡོད་དེ། ཁྱོད་ཐོས་པས་རྐྱེན་བྱས་ནས་ཁྱོད་ཀྱི་གདུལ་བྱ་དད་པའི་ རྗེས་སུ་
འབྲང་བ་རྣམས་ཡུམ་འདི་ལ་ཐེ་ཚོམ་མེད་པ་མྱུར་དུ་རབ་ཏུ་དང་བ་སྐྱེ་བའི་ཕྱིར། གཉིས་པ་ནི།
དང་བ་སྐྱེད་པར་བྱེད་པ་ཉིད་ཞེས་བཤད་གཞིའོ། །རྒྱུ་གང་ལས་ན་མཆོད་བརྗོད་ཀྱི་ཚིགས་སུ་
བཅད་པ་ཐོས་པས་རྐྱེན་བྱས་ནས་སོ། །གང་གང་ན་མཆོད་བརྗོད་ཀྱི་གདུལ་བྱ་ཆོས་ཀྱི་མཚན་
ཉིད་ལ་ལུང་རིགས་ཀྱིས་རྟག་དཔྱད་བྱས་ནས་འཇུག་པ་ཆོས་ཀྱི་རྗེས་སུ་འབྲང་བ་རྣམས་སོ། །
གསུམ་ནི། དད་པའི་རྗེས་འབྲང་དང་བར་མ་ཟད་ཅེས་པའོ། །གང་ལ་ན་འཕགས་བཞིའི་ཡུམ་
དེ་ལའོ། །ངོ་བོ་ཇི་ལྟར་ན་གཞི་ཕྱི་ནང་གི་ཆོས་དང་བྱང་ཆུབ་གསུམ་གྱི་ལམ་དང་རྣམ་པ་ཁྱད་
པར་གྱི་ཆོས་རྣམས་རང་བཞིན་གྱིས་སྐྱེ་བ་མེད་པར་ཡོངས་སུ་ཤེས་པ་མཆོད་བརྗོད་ཀྱི་ཚིགས་
སུ་བཅད་པའི་བརྗོད་བྱའི་དོན་སྲས་འཕགས་བཞིའི་བཞེད་དོན་བསྒྲུབ་ནུས་ཀྱི་མཚན་ཉིད་
ཅན་གྱི་ཡུམ་མཁྱེན་གསུམ་གྱིས་འཕགས་བཞིའི་བཞེད་དོན་བསྒྲུབ་པ་ལ་གཅིག་དང་དུ་མའི་ངོ་
བོ་ཉིད་དང་བྲལ་བའི་ཕྱིར་ཞེས་བྱ་བ་དང་། སོགས་པ་རྡོ་རྗེ་གཟེགས་མ་ལ་སོགས་པའི་ཚད་མ་
སྟེ་གཏན་ཚིགས་ཀྱིས་གནོད་པ་མ་མཐོང་ནས་ཤེས་རབ་ཀྱི་ཕ་རོལ་ཏུ་ཕྱིན་པ་ཐམས་ཅད་
མཁྱེན་པ་ཉིད་གསུམ་གྱི་བདག་ཉིད་སྲས་གསུམ་གྱི་ཡུམ་བྱེད་པས་ཚུལ་གསུམ་པ་ཅན་གྱིས་
སངས་རྒྱས་དང་སོགས་པ་ཉན་རང་དང་བྱང་སེམས་ཀྱི་བཞེད་དོན་མཐའ་དག་སྐྲུན་པར་
མཛད་པ་ནི་གདོན་མི་ཟ་བར་སྲིད་པ་སྟེ་འཐད་པ་ཉིད་དོ་ཞེས་ངེས་པར་བཟུང་སྟེ་རབ་ཏུའོ། །
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེས་མི་གནོད་པའི་རྒྱུ་མཚན་ནི་གཅིག་དང་དུ་བྲལ་སོགས་ནི་དོན་དམ་དཔྱོད་བྱེད་ཀྱི་རིགས་པ་
ཡིན་ལ་ཡུམ་གྱིས་འཕགས་པའི་བཞེད་དོན་སྒྲུབ་པ་ཀུན་རྫོབ་པའི་རྟེན་འབྲེལ་ཡིན་པའི་ཕྱིར།
གཏན་ཚིགསས་ལྔ་གང་ཞེ་ན། གཅིག་དང་དུ་བྲལ་ནི་དངོས་པོར་སྣང་བ་ཆོས་ཅན། ཡང་དག་
པར་བདེན་པའི་རང་བཞིན་མེད་དེ། ཡང་དག་པར་བདེན་པའི་གཅིག་དང་དུ་མ་དང་བྲལ་བའི་
ཕྱིར། དཔེར་ན་གཟུགས་བརྙན་བཞིན། རྡོ་རྗེ་གཟེགས་མ་ནི་དངོས་པོར་སྣང་བ་ཆོས་ཅན།
ཡང་དག་པར་སྐྱེ་བ་མེད་དེ། ཡང་དག་པར་རང་ལས་ཀྱང་མི་སྐྱེ་གཞན་ལས་ཀྱང་མི་སྐྱེ་གཉིས་
ཀ་ལས་ཀྱང་མི་སྐྱེ་རྒྱུ་མེད་པར་ཡང་མི་སྐྱེ་བའི་ཕྱིར། ཡོད་མེད་སྐྱེ་འགོག་ནི། ཆོས་ཅན་དང་
ཆོས་སྔར། ཡང་དག་པར་ཡོད་པའང་མི་སྐྱེ་མེད་པའང་མི་སྐྱེ་བའི་ཕྱིར། མུ་བཞི་སྐྱེ་འགོག་ནི།
ཆོས་ཅན་དང་ཆོས་སྔར། ཡང་དག་པར་རྒྱུ་དུ་མས་འབྲས་བུ་གཅིག་དང་དུ་མ་མི་སྐྱེད་རྒྱུ་
གཅིག་གིས་འབྲས་བུ་དུ་མ་དང་གཅིག་མི་སྐྱེད་པའི་ཕྱིར། རྟེན་འབྲེལ་གྱི་རྟགས་ནི། དངོས་
པོར་སྣང་བ་ཆོས་ཅན། རང་བཞིན་གྱིས་སྟོང་སྟེ། རྟེན་འབྲེལ་ཡིན་པའི་ཕྱིར། སྒྱུ་མ་བཞིན་ནོ།།
ངག་དོན། མཆོད་བརྗོད་ཀྱི་ཚིགས་བཅད་ཀྱིས་ཡུམ་གྱི་ཡོན་ཏན་བརྗོད་པ་ཆོས་ཅན། དགོས་
པ་ཡོད་དེ། ཁྱོད་ཐོས་པ་ལས་ཁྱོད་ཀྱི་གདུལ་བྱ་ཆོས་ཀྱི་རྗེས་འབྲང་བ་རྣམས་ཀྱང་མཁྱེན་
གསུམ་གྱིས་འཕགས་པའི་བཞེད་དོན་བསྒྲུབ་པ་ལ་གཅིག་དང་དུ་བྲལ་སོགས་ཀྱི་རིགས་པས་
གནོད་པ་མ་མཐོང་ནས་མཁྱེན་གསུམ་གྱི་བདག་ཉིད་ཚུལ་གསུམ་པ་ཅན་གྱི་ཤེར་ཕྱིན་གྱིས་
སངས་རྒྱས་སོགས་ཀྱི་བཞེད་དོན་བསྐྲུན་པ་ནི་ངེས་པར་འཐད་པར་རྟོགས་ཏེ་ཡུམ་ལ་རབ་ཏུ་
དང་བ་སྐྱེ་བའི་ཕྱིར། །
གཉིས་པ་ནི། མཆོད་བརྗོད་ཀྱི་གདུལ་བྱ་གཉིས་ཡུམ་ལ་དང་བ་ཆོས་ཅན། དགོས་
པ་ཡོད་དེ། ཁྱོད་ལ་བརྟེན་ནས་མཁྱེན་གསུམ་དེའི་ཡོན་ཏན་ཉེར་ཞིར་ཁྲིད་པ་སོགས་མངོན་
པར་འདོད་པའི་གང་ཟག་གཉིས་ཀ་ཡང་མཁྱེན་གསུམ་དེ་དང་དེ་ལ་བརྟེན་པའི་གསུང་རབ་
- 1
[）.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
རྣམ་པ་ཐམས་ཅད་དུ་ཚིག་བཟུང་བ་དང་དོན་ཀུན་ཆུབ་པ་ལ་སོགས་པའི་དོན་དུ་ཤིན་ཏུ་གུས་
པར་བྱེད་པའི་ཕྱིར། འདིར་དང་བ་དང་གུས་པའི་ཁྱད་པར་ནི་ཡུམ་ཡོན་ཏན་ཅན་དུ་ངེས་པའི་
ཤེས་པ་ནི་དང་བའོ། །ཡུམ་གྱི་ཡོན་ཏན་དོན་དུ་གཉེར་བའི་འདུན་པ་ནི་གུས་པའོ། །ཀྱང་ནི་
ཐོས་པ་ལས་དང་བར་མ་ཟད་གུས་པར་ཡང་བྱེད་ཅེས་པའོ། །གསུམ་པ་ནི། མཆོད་བརྗོད་ཀྱི་
གདུལ་བྱ་གཉིས་ཡུམ་ལ་གུས་པ་ཆོས་ཅན། ཆོས་སྔར། ཁྱོད་ལ་བརྟེན་ནས་མཆོད་བརྗོད་ཀྱི་
གདུལ་བྱ་ཐོས་པ་དང་སོགས་པ་བསམ་པ་དང་སྒོམ་པའི་ཤེས་པ་སྐྱེ་བའི་རིམ་གྱིས་ཡུམ་ལ་
འཇུག་པའི་ཕྱིར། ཤེས་རབ་གསུམ་གང་ཞེ་ན། གཙོ་བོར་བདག་རྐྱེན་ཐོས་པ་ལ་བརྟེན་ནས་
བྱུང་པའི་ཆོས་རབ་ཏུ་རྣམ་འབྱེད་ནི་ཐོས་བྱུང་གི་ཤེས་རབ་བོ། །གཙོ་བོར་བདག་རྐྱེན་རིགས་
པ་བསམ་པ་ལས་བྱུང་བའི་ཆོས་རབ་ཏུ་རྣམ་འབྱེད་ནི་བསམ་བྱུང་གི་ཤེས་རབ་བོ། །གཙོ་བོར་
བདག་རྐྱེན་ཏིང་ངེ་འཛིན་སྒོམ་པ་ལས་བྱུང་པའི་ཆོས་རབ་ཏུ་རྣམ་འབྱེད་ནི་སྒོམ་བྱུང་གི་ཤེས་
རབ་བོ། །བཞི་པ་ནི། མཆོད་བརྗོད་ཀྱི་གདུལ་བྱ་གཉིས་ཡུམ་ལ་ཞུགས་པ་ཆོས་ཅན། ཆོས་
སྔར། ཁྱོད་ལ་བརྟེན་ནས་ལེགས་པའི་མཆོག་བྱང་ཆུབ་ཐོབ་པར་འགྱུར་བའི་ཕྱིར། གཉིས་པ་
ནི༑ བཅོམ་ལྡན་འདས་མ་ལ་རབ་ཏུ་དང་བའི་དད་པ་ཆོས་ཅན། རང་འབྲས་ལེགས་པ་ཐམས་
ཅད་ཐོབ་པའི་ཐོག་མའི་རྒྱུ་ཡིན་ཏེ། ཁྱོད་ལས་ཡུམ་ལ་གུས། གུས་པ་ལས་འཇུག །ཞུགས་པ་
ལས་རང་འབྲས་ལེགས་པ་ཐམས་ཅད་ཐོབ་པ་དེའི་ཕྱིར། གཉིས་པ་ནི། བསྟོད་དོ། །གང་ལ་
ན་འཕགས་བཞིའི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ལའོ། །གང་གི་སྒོ་ནས་ན་ཉེར་ཞིར་ཁྲིད་
པ་སོགས་ཐམས་ཅད་མཁྱེན་པ་ཉིད་གསུམ་གྱི་ཐུན་མོང་མ་ཡིན་པའི་ཡོན་ཏན་བརྗོད་པའི་སྒོ་
ནས་སོ། །གང་གིས་ན་བྱམས་པས་སོ། །དུས་ནམ་གྱི་ཚེ་ན་རྒྱན་རྩོམ་པའི་དང་པོར་རོ། །དེའི་
རྒྱུ་མཚན་ཅི་ཞེ་ན། ཡུམ་ལ་བསྟོད་པ་དེ་ལ་ཐམས་ཅད་མཁྱེན་པ་ཉིད་གསུམ་གྱིས་དོན་མངོན་
པར་རྟོགས་པ་བརྒྱད་བསྡུས་ལ། བརྒྱད་པོ་དེ་དག་ཀྱང་དངོས་བཏགས་མ་ཕྱེ་བའི་ཤེས་རབ་
- ，
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར༔
ཀྱི་ཕ་རོལ་ཏུ་ཕྱིན་པ་ཡིན་ཞིང་། བརྒྱད་དུ་མ་ཟད་མཁྱེན་གསུམ་དེས་ཀྱང་ཚིག་དོན་རྒྱས་
བཤད་ནས་འཆད་པ་འགྱུར་བའི་ཚུལ་གྱིས་འཕགས་བཞིའི་བཞེད་དོན་ཐམས་ཅད་ཕུན་སུམ་
ཚོགས་པར་སྒྲུབ་ནུས་པ་ཡིན་ནོ་ཞེས་ཐུགས་ལ་བཞག་ནས་མཁྱེན་གསུམ་གྱི་ཡོན་ཏན་བརྗོད་
པའི་སྒོ་ནས་ཡུམ་ལ་བསྟོད་པ་ཡིན་ནོ། །མཁྱེན་གསུམ་གྱིས་དོན་བརྒྱད་ཇི་ལྟར་བསྡུས་ན།
མཁྱེན་གསུམ་གྱི་ནང་དུ་མངོན་པར་རྟོགས་པ་བརྒྱད་བསྡུས་ཏེ། མཁྱེན་གསུམ་གྱི་ནང་དུ་
མངོན་རྟོགས་ཀྱི་རིགས་ཐམས་ཅད་བསྡུས་པའི་ཕྱིར། ཇི་ལྟར་བསྡུས་ན། ཉན་ཐོས་དང་རང་
སངས་རྒྱས་ཀྱི་མངོན་རྟོགས་མཐའ་དག་གཞི་ཤེས་ཀྱིས་བསྡུས། བྱང་སེམས་ཀྱི་མངོན་རྟོགས་
མཐའ་དག་ལམ་ཤེས་ཀྱིས་བསྡུས། སངས་རྒྱས་ཀྱི་མངོན་རྟོགས་མཐའ་དག་རྣམ་མཁྱེན་གྱིས་
བསྡུས་པས་སོ། །འདིར་བསྟོད་ཕྱག་གི་ཡུལ་ཡུམ་གང་ཞེ་ན། གཞུང་ལམ་འབྲས་གསུམ་དང་
རང་བཞིན་གྱི་ཤེར་ཕྱིན་མཐའ་དག་ཡིན་ལ། འདིར་དངོས་བསྟན་གྱི་ཡུམ་ནི་མཁྱེན་པ་གསུམ་
པོ་ཉིད་ཡིན་ཏེ་ཤེས་རབ་ཀྱི་ཕ་རོལ་ཏུ་ཕྱིན་པ་ཐམས་ཅད་མཁྱེན་པ་ཉིད་གསུམ་གྱི་བདག་ཉིད་
ཚུལ་གསུམ་པ་ཅན་ཞེས་གསུངས་པས་སོ། །མཆོད་བརྗོད་ཡུལ་གྱི་ཡུམ་གྱི་དོན་ནི་རང་གི་སྲས་
འཕགས་པའི་བཞེད་དོན་སྒྲུབ་ནུས་པ། ངག་དོན། འཕགས་པ་བྱམས་པ་ཆོས་ཅན། མཁྱེན་
གསུམ་གྱི་སྒོ་ནས་ཤེར་ཕྱིན་ལ་བསྟོད་པ་ལ་རྒྱུ་མཚན་ཡོད་དེ། མཁྱེན་གསུམ་གྱིས་དོན་བསྡུས་
ལ༑ དོན་བརྒྱད་དུ་ཤེར་ཕྱིན་མཐའ་དག་བསྡུས་ཤིང་མཁྱེན་གསུམ་གྱིས་འཕགས་བཞིའི་
བཞེད་དོན་ཕུན་ཚོགས་སྒྲུབ་ནུས་པར་ཐུགས་ལ་བཞག་ནས་དེ་ལྟར་མཛད་པའི་ཕྱིར། ཁ་ཅིག་
མཆོད་བརྗོད་ཡུལ་གྱི་ཡུམ་སངས་རྒྱས་ཀྱི་ཡེ་ཤེས་ཡིན་ཏེ། འདིར་ཡུམ་དང་ཤེར་ཕྱིན་དང་།
བཅོམ་ལྡན་འདས་མ་རྣམ་གྲངས་སུ་གསུངས་ཤིང་ཤེར་ཕྱིན་ལ་མཁྱེན་གསུམ་དུ་ཕྱེ་བ་ནི་
སངས་རྒྱས་ཀྱི་ཡེ་ཤེས་ཉིད་ལྡོག་པ་ཐ་དད་པའི་སྒོ་ནས་མཁྱེན་གསུམ་དུ་བཞག་པས་ཚུལ་
གསུམ་པ་ཅན་ཞེས་འགྲེལ་པར་གསུངས་པ་དང་རྩ་བར་སངས་རྒྱས་ཀྱི་ནི་ཡུམ་ཞེས་གཅིག་
- །
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཚིག་གིས་གསུངས་པས་སོ་ཞེས་བཞེད་པ་མི་འཐད་དེ། འདིར་བསྟན་བཅོས་ཀྱི་བརྗོད་བྱ་
བསྟོད་ཕྱག་གི་ཡུལ་ཡིན་ཞིང་བརྗོད་བྱའི་གཙོ་བོ་མངོན་རྟོགས་བརྒྱད་མཁྱེན་གསུམ་གྱིས་
བསྡུས་པས་མཁྱེན་གསུམ་གྱིས་ཐུན་མོང་མ་ཡིན་པའི་ཡོན་ཏན་བརྗོད་པའི་སྒོ་ནས་བསྟོད་པ་
མཛད་ཅིང་མཁྱེན་གསུམ་ཡང་གང་ཟག་སོ་སོའི་མངོན་རྟོགས་སུ་མདོ་ལས་གསུངས་པས་སོ།།
དེ་ལྟར་ཉི་ཁྲི་སྣང་བ་ལས། འཕགས་པའི་གང་ཟག་ཐམས་ཅད་ཀྱི་དབང་དུ་མཛད་ནས་ཐམས་
ཅད་མཁྱེན་པ་ཉིད་རྣམ་པ་གསུམ་གྱི་ཐུན་མོང་མ་ཡིན་པའི་ཡོན་ཏན་ཉེ་བར་དགོད་པ་སྔོན་དུ་
འགྲོ་བས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་འཚལ་ལོ་ཞེས་བརྗོད་པ་ཞེས་དང༌། ཤེས་
རབ་ཀྱི་ཕ་རོལ་ཏུ་ཕྱིན་པ་དེ་གང་ཡིན་ཞེས་བྱ་བ་འདི་ནི་བརྗོད་པར་བྱའོ་ཞེ་ན། བཤད་པ་ཤེས་
རབ་ཕ་རོལ་ཕྱིན་པ་ནི། །དངོས་པོ་བརྒྱད་ཀྱིས་ཡང་དག་བཤད། །ཅེས་གསུངས་པས་བསྟོད་
ཡུལ་གྱི་ཤེར་ཕྱིན་དེ་དངོས་པོ་བརྒྱད་དུ་ཕྱེ་ནས་འཆད་པར་གསུངས་པ་དང་། མདོ་ལས་ཐམས་
ཅད་ཤེས་པ་ཉིད་ནི་ཉན་ཐོས་དང་རང་སངས་རྒྱས་རྣམས་ཀྱི་ཡིན་ནོ། །ལམ་ཤེས་པ་ཉིད་ནི་
བྱང་ཆུབ་སེམས་དཔའ་རྣམས་ཀྱི་ཡིན་ནོ། །རྣམ་པ་ཐམས་ཅད་མཁྱེན་པ་ཉིད་ནི་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱིས་ཡིན་ནོ་ཞེས་
གསུངས་པས་སོ། །བཅོམ་ལྡན་འདས་མར་བཤད་པ་ནི་ཕྱོགས་གཅིག་གི་མིང་གིས་བཏགས་
པ་དང་ཤེར་ཕྱིན་དུ་བཤད་པ་ནི་དངོས་བཏགས་མ་ཕྱེ་བའི་དབང་དུ་བྱས་པ་དང་སངས་རྒྱས་ཀྱི་
ཡུམ་དུ་བཤད་པ་ནི་སྲས་ཀྱི་གཙོ་བོ་བརྗོད་པ་སྟེ་རྒྱལ་པོ་འཁོར་བཅས་གཤེགས་པ་ན་རྒྱལ་པོ་
གཤེགས་ཞེས་བརྗོད་པ་བཞིན་ནོ། །ཡུམ་དང་སྲས་སུ་ཇི་ལྟར་འགྱུར་ཞེ་ན། གཞི་ཤེས་ནི་ཉན་
རང་གི་ཡུམ་དང་ལམ་ཤེས་ནི་བྱང་སེམས་ཀྱི་ཡུམ་དང་རྣམ་མཁྱེན་ནི་སངས་རྒྱས་ཀྱི་ཡུམ་ཡིན་
ནོ༑ ༑འོ་ན་དེ་དག་ཡུམ་སྲས་ཡིན་ན་དུས་མི་མཉམ་པ་དང་རྒྱུ་འབྲས་སུ་འགྱུར་རོ་ཞེ་ན། ཁྱབ་
པ་མེད་དེ། གང་ཟག་སོ་སོའི་མངོན་རྟོགས་དེ་རང་རྒྱུད་ལྡན་གྱི་གང་ཟག་དེའི་བཞེད་དོན་སྒྲུབ་
- 1
3 -



བརྩེ་ཆེན་འོད་སྣང་ལས། པོང ཆེན་དྲུག་གི་དང་པོ་ཕར ཕྱིན་འགྲེལ་སྐོར།
པས་ཡུམ་དུ་བཞག་སྟེ། འཇིག་རྟེན་ན་ཕན་འདོགས་པ་ལ་བདག་གི་མ་ཞེས་བརྗོད་པ་བཞིན་
ནོ༑ ༑སྔ་ཕྱི་ལ་ལྟོས་ནས་སྐྱེད་བྱེད་དུ་ཡང་འགྱུར་རོ། །སྐབས་འདིར་སྐྱེད་བྱེད་ཡིན་པས་ཡུམ་
དུ་བཞག་ན་སངས་རྒྱས་ཀྱི་ཡུམ་སློབ་ལམ་ན་ཡོད་པར་འགྱུར་རོ། །
རྩ་བ་དང་གསུམ་པ་ལ་གཉིས་ཏེ། གང་ཟག་གསུམ་གྱི་བཞེད་དོན་བསྒྲུབ་པའི་
སྒོ་ནས་བསྟོད་པ། དོན་བསྡུས་ཏེ་འཕགས་བཞིའི་ཡུམ་དུ་བསྟན་པའི་སྒོ་ནས་ཕྱག་འཚལ་བའོ།།
དང་པོ་ལ་གསུམ་སྟེ། གཞི་ཤེས་ལ་ཉན་རང་གི་བཞེད་པ་བསྒྲུབ་པའི་སྒོ་ནས་བསྟོད་པ། ལམ་
ཤེས་ལ་བྱང་སེམས་ཀྱི་བཞེད་པ་བསྒྲུབ་པའི་སྒོ་ནས་བསྟོད་པ། རྣམ་མཁྱེན་ལ་སངས་རྒྱས་ཀྱི་
བཞེད་པ་བསྒྲུབ་པའི་སྒོ་ནས་བསྟོད་པའོ། །དང་པོ་ནི། ཞི་བ་སྟེ་ཐོབ་པར་མཛད། དེ་དག་གང་
གིས་ན་ཉན་ཐོས་དང་ཉན་ཐོས་དེའི་ཕྱོགས་སུ་སླན་ནས་བསྟན་པ་ཆོས་ཀྱི་བདག་མེད་ཀྱི་
ཕྱོགས་གཅིག་རྟོགས་པས་ཉན་ཐོས་ལས་རྣམ་པར་ཐར་པ་ཅུང་ཟད་ཙམ་ཞིག་གི་ལྷག་པ་
རྟོགས་པ་གཞི་ཤེས་སུ་མཚུངས་པས་ཉན་ཐོས་ཞེས་གང་ཟག་རིམ་པ་གཅིག་གིས་བསྟན་
པ་རང་སངས་རྒྱས་ཀྱི་སྟེ་རང་དོན་དུ་ཞི་བ་མྱང་འདས་ཚོལ་ཞིང་འདོད་པ་རྣམས་ཀྱིས་སོ། །
ཐབས་གང་ལས་ན་གཞི་ཕུང་པོ་ཁམས་དང་སྐྱེ་མཆེད་ཀུན་ཐམས་ཅད་གང་ཟག་དང་གཟུང་བ་
ཆོས་ཀྱི་བདག་གིས་བསྡུས་པའི་སྐྱེ་བ་མེད་པར་ཡོངས་སུ་ཤེས་པ་ཉིད་ཀྱིས་སོ། །འབྲས་བུ་
གང་ན་ཉེར་ཞི་སྟེ་ཉོན་མོངས་སྤངས་ཤིང་སྡུག་བསྔལ་གྱི་ཕུང་པོ་དང་བཅས་པ་དང་ལས་ཉོན་
གྱིས་འཕངས་པའི་སྡུག་བསྔལ་གྱི་ཕུང་པོ་མེད་པའི་མཚན་ཉིད་ཀྱི་མྱ་ངན་ལས་འདས་པ་རྣམ་
པ་གཉིས་ཐོབ་པར་མཛད་པ་ཡང་ཡིན་པ་དང་མྱང་འདས་གཉིས་གང་ན། དམན་པའི་ལྷག་མ་
དང་བཅས་པའི་མྱ་ངན་ལས་འདས་པའི་དོན་ནི་རང་ལུགས་ཀྱི་ཉོན་མོངས་པའི་ཀུན་བྱུང་
སྤངས་ཤིང་སྡུག་བསྔལ་གྱི་ཕུང་པོ་ཅུང་ཟད་ལུས་པའི་ཐེག་དམན་གྱི་སོ་སོར་བརྟགས་འགོག །
དམན་པའི་ལྷག་མ་མེད་པའི་མྱང་འདས་ཀྱི་དོན་ནི་རང་ལུགས་ཀྱི་སྡུག་བསྔལ་གྱི་ཕུང་པོ་མ་
- ，
4.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ལུས་པར་སྤངས་པའི་ཐེག་དམན་གྱི་སོ་སོར་བརྟགས་འགོག །ངག་དོན། རང་སངས་རྒྱས་
ཆོས་ཅན། ཉན་ཐོས་ཀྱི་ཕྱོགས་སུ་སླན་པ་རིམ་པ་གཅིག་གིས་བསྟན་པའི་རྒྱུ་མཚན་ཡོད་དེ།
ཉན་ཐོས་དང་ཐེག་དམན་གྱི་གང་ཟག་ཏུ་མཚུངས་པའི་ཕྱིར། དེ་ཆོས་ཅན། ཉན་ཐོས་ལས་
རྟོགས་པ་ལྷག་སྟེ། གཟུང་བ་བདེན་མེད་དུ་རྟོགས་པའི་ཕྱིར། འཕགས་པ་བྱམས་པ་ཆོས་ཅན།
གཞི་ཤེས་ལ་བསྟོད་པ་ཡིན་ཏེ། གཞི་ཤེས་ཀྱིས་ཉན་རང་ཞི་བ་ཚོལ་བ་རྣམས་མྱང་འདས་སུ་
ཁྲིད་པར་མཛད་པའི་ཡོན་ཏན་བརྗོད་པའི་ཕྱིར། མྱང་འདས་གཉིས་ལ་ལྷག་མ་ཡོད་མེད་ཀྱི་
དོན་ཇི་ལྟར་ཡིན་ན། ཉན་ཐོས་སྡེ་གཉིས་དང་སེམས་ཙམ་པས་ཉོན་མོངས་སྤངས་ཀྱང་ཕུང་
པོའི་རྒྱུན་མ་ལོག་པ་དང་ལོག་པ་ལ་ལྷག་མ་ཡོད་མེད་དུ་འདོད་ཅིང་དགྲ་བཅོམ་སྐུ་ཚེའི་འདུ་
བྱེད་བཏང་བའི་ཚེ་རིག་པ་རྒྱུན་ཆད་པར་འདོད་དོ། །མྱང་འདས་གཉིས་ཀའི་ངོ་བོ་སོ་སོར་
བརྟགས་འགོག་ཡིན་ཏེ། བྱེ་བཤད་འགྲེལ་པར་ཕུང་པོ་ལྷག་མ་དང་བཅས་པ་དང་ཕུང་པོ་ལྷག་
མ་མེད་པའི་མྱ་ངན་ལས་འདས་པའི་དབྱིངས་ནི་སོ་སོར་བརྟགས་པའི་འགོག་པའོ་ཞེས། དབུ་
མ་པ་ལྟར་ན་ལས་ཉོན་གྱིས་འཕངས་པའི་སྡུག་བསྔལ་གྱི་ཕུང་པོའི་ལྷག་མ་མེད་པ་ནི་ལྷག་
བཅས་དང་སྐུ་ཚེའི་འདུ་བྱེད་བཏང་བའི་ཚེ་དག་པའི་ཞིང་པད་མའི་སྦུབས་སུ་ཡིད་ལུས་ཀྱིས་
གནས་པ་ན་ལྷག་མེད་ཅེས་བཏགས་པ་ཡིན་གྱིས་ལྷག་མེད་མཚན་ཉིད་པ་མ་ཐོབ་པར་བཞེད་
དོ༑ གཉིས་པ་ནི། སྒྲུབ་པར་མཛད་དོ། །གང་ཞིག་གང་གིས་ན། བྱང་ཆུབ་སེམས་དཔའ་
འཁོར་བ་ཇི་ལྟར་འགྲོ་བ་ལ་ཕན་པའི་དོན་བྱེད་པ་རྣམས་ཀྱིས་སོ། །ཐབས་གང་ལས་ན་ལམ་
གསུམ་པོ་ཐམས་ཅད་རང་བཞིན་གྱིས་སྐྱེ་བ་མེད་པར་རྟོགས་པའི་ངོ་བོ་ཉིད་ཀྱིས་སོ། །དོན་
གང་ན་འཇིག་རྟེན་འགྲོ་བ་ཐ་དག་གི་དོན། མངོན་མཐོ་དང་བྱང་ཆུབ་སྒྲུབ་པར་མཛད་པ་གང་
ཡིན་པ་དང་། ངག་དོན་དེ་ཆོས་ཅན། ལམ་ཤེས་ལ་བསྟོད་པ་ཡིན་ཏེ། ལམ་ཤེས་ཀྱིས་བྱང་
ཆུབ་སེམས་འཇིག་རྟེན་གྱི་དོན་སྒྲུབ་པའི་ཡོན་ཏན་བརྗོད་པའི་ཕྱིར། གསུམ་པ་ནི། གསུང་བ་
-1
j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ༔ བསྐོར་བར་མཛད་དོ། །ཐབས་ གང་ལས་ན་རྣམ་པ་ཐམས་ཅད་རང་བཞིན་གྱིས་སྐྱེ་བ་
མེད་པར་ཐུགས་སུ་ཆུད་པའི་རྣམ་མཁྱེན་གྱི་ཡེ་ཤེས་གང་དང་ཡང་དག་པར་ལྡན་པས་སོ། །
གང་གང་གིས་ན་ཐུབ་པ་སྟེ་སྒྲིབ་གཉིས་ཡང་དག་པར་བསྡམས་པ་སྟེ་སྤངས་པའི་སྐུ་ཅན་ཕྱི་
རོལ་པ་ལྟར་རྣལ་འབྱོར་ལྷག་པས་རྣལ་འབྱོར་ཅན་གྱི་དབང་ཕྱུག་ཉན་རང་དང་བྱང་སེམས་
རྣམས་ཀྱི་གཙོ་བོ་སངས་རྒྱས་རྣམས་ཀྱིས་སོ། །གང་ན་སྡེ་སྣོད་གསུམ་དང་ཐེག་པ་གསུམ་གྱི་
རྣམ་པ་ཀུན་དང་ལྡན་པ་ཆོས་ཀྱི་འཁོར་ལོ་མ་ལུས་པ་སྣ་ཚོགས་པ་རྣམས་ཐམས་ཅད་དུའོ། །
གང་གི་གཉེན་པོར་ན་འདོད་ཆགས་ཞེ་སྡང་གཏི་མུག་དེ་གསུམ་ཆ་མཉམ་པ་སྟེ་རྩ་བ་བཞི་རེ་རེ་
ལ་ཉི་ཁྲི་ཆིག་སྟོང་སྟེ་བརྒྱད་ཁྲི་བཞི་སྟོང་ལ་སྤྱོད་པའི་གཉེན་པོར་རོ། །ཆོས་ཀྱི་འཁོར་ལོའི་དོན་
ནི་སྟོན་པས་གསུངས་པའི་དམ་ཆོས་གང་ཞིག་མི་མཐུན་ཕྱོགས་འཇོམས་ནུས་པ། དབྱེ་ན་ལུང་
གི་ཆོས་གསུང་རབ་ཡན་ལག་བཅུ་གཉིས་དང་རྟོགས་པའི་ཆོས་ཚོགས་ལམ་སོགས་པའོ། །མ་
ལུས་པ་ནི་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་ཐམས་ཅད་དོ། །ཆོས་ཀྱི་ཕུང་པོའི་དོན་ནི་རྟོགས་
པའི་ཆོས་རྒྱ་ཆེན་པོ་བརྗོད་པའི་བསྟན་པའི་ཆོས་དུ་མ་འདུས་པ་དབྱེ་ན་བརྒྱད་ཁྲི་བཞི་སྟོང་ངོ༌།།
ཆོས་ཕུང་གཅིག་གི་ཚད་ནི་ཤོ་ཀ་སྟོང་ཕྲག་གཅིག་གམ་དྲུག་གམ་ཕུང་པོ་སོགས་ཆོས་ཅན་རེ་རེ་
སྟོན་པའི་གཏམ་གྱི་ཚོགས་སུ་བཞེད་པ་དང་ཉོན་མོངས་པ་རེ་རྩ་བ་ནས་སྤོང་ནུས་པའི་གཉེན་
པོ་རེ་རྫོགས་པར་སྟོན་པ་ལ་བཞེད་པ་དང་ཐེག་ཆེན་ལྟར་ན་གླང་པོ་ཆེ་རབ་བརྟན་གྱིས་བཀུར་
བར་འོས་པའི་སྣག་ཚས་ཆོས་ཕུང་གཅིག་འབྲི་བར་ནུས་ཞེས་བཤད། རྣམ་པ་ཐམས་ཅད་དུ་
བསྐོར་བར་མཛད་པ་ནི་དང་པོར་བདེན་པ་བཞིའི་ཆོས་ཀྱི་འཁོར་ལོ། བར་དུ་མཚན་ཉིད་མེད་
པའི་ཆོས་ཀྱི་འཁོར་ལོ། ཐ་མར་དོན་དམ་རྣམ་པར་ངེས་པའི་ཆོས་ཀྱི་འཁོར་ལོ་སྟེ། རིམ་པ་
གསུམ་དུ་བསྐོར་བས་ན་རྣམ་པ་ཐམས་ཅད་དུའོ། །ངག་དོན་དེ་ཆོས་ཅན། རྣམ་མཁྱེན་ལ་
བསྟོད་པ་ཡིན་ཏེ། རྣམ་མཁྱེན་དང་ལྡན་པས་ཐུབ་པས་ཆོས་འཁོར་མ་ལུས་པ་བསྐོར་བར་
༤ 1
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
མཛད་པའི་ཡོན་ཏན་བརྗོད་པའི་ཕྱིར། ཆོས་ཀྱི་འཁོར་ལོ་ལ་དུས་ཀྱི་བྱེ་བྲག་ལས་གསུམ་དུ་
འགྱུར་ཏེ། བདེན་པ་བཞིའི་ཆོས་ཀྱི་འཁོར་ལོ་ནི་ཡུལ་ཝཱ་རཱ་ན་སཱི་ལ་སོགས་པར་ཉན་ཐོས་ཀྱི་
རིགས་ཅན་རྣམས་ལ་བརྗོད་བྱ་བདེན་པ་བཞི་ལས་བརྩམས་ཏེ་བསྟན་པའོ། །མཚན་ཉིད་མེད་
པའི་ཆོས་ཀྱི་འཁོར་ལོ་ནི་བྱ་རྒོད་ཕུང་པོའི་རི་ལ་སོགས་པར་ཐེག་པ་ཆེན་པོའི་རིགས་ཅན་
རྣམས་ལ་བརྗོད་བྱ་སྟོང་པ་ཉིད་ལས་བརྩམས་ཏེ་ཤེར་ཕྱིན་ལ་སོགས་པ་བསྟན་པའོ། །ལེགས་
པར་རྣམ་པར་ཕྱེ་བ་དང་ལྡན་པའི་ཆོས་ཀྱི་འཁོར་ལོ་ནི་པད་མའི་སྙིང་པོ་ཅན་ལ་སོགས་པ་ཞིང་
ཡོངས་སུ་དག་པ་དང་མ་དག་པ་རྣམས་སུ་ཐེག་པ་སྣ་ཚོགས་ལ་ཞུགས་པ་རྣམས་ལ་བརྗོད་བྱ་
མཚན་ཉིད་གསུམ་ལས་བརྩམས་ཏེ་འཕགས་པ་དགོངས་པ་ངེས་འགྲེལ་ལ་སོགས་པ་བསྟན་
པའོ། །ཅིའི་ཕྱིར་འདི་དག་ལ་འཁོར་ལོ་ཞེས་བྱ་ཞེ་ན། འཁོར་ལོ་རིན་པོ་ཆེས་མི་མཐུན་ཕྱོགས་
འཇོམས་པར་བྱེད་པ་དང་ཡུལ་གཞན་དང་གཞན་དུ་འཕོ་བ་ལྟར་བསྟན་པ་དང་རྟོགས་པའི་
བདག་ཉིད་ ཀྱི་ཆོས་རྣམ་པ་འདི་གཉིས་ཀྱང་འདོད་ཆགས་ལ་སོགས་པ་མི་མཐུན་ཕྱོགས་
འཇོམས་པར་བྱེད་པ་དང་གདུལ་བྱའི་རྒྱུད་ལ་རིམ་གྱིས་འཕོ་བའི་ཕྱིར་རོ། །ཇི་ལྟར་འཕོ་ན།
བཅོམ་ལྡན་འདས་ཀྱི་བསྟན་པའི་ཆོས་འཁོར་བསྐོར་བ་ལས། ཀུན་ཤེས་ཀོའུ་ཌི་ན་ཡ་ལ་
སོགས་པས། དེ་ཚུལ་བཞིན་བསྒྲུབས་པས་རྟོགས་པའི་ཆོས་ཀྱི་འཁོར་ལོ་སྐྱེ་ལ། དེ་དག་གིས་
ཀྱང་གདུལ་བྱ་གཞན་ལ་དེ་བསྟན་པས་དེ་ལྟར་རྟོགས་པ་སྐྱེ་བའི་ཚུལ་གྱིས་སོ། །གཞི་བསྡུ་
བར་བཅོམ་ལྡན་འདས་ཀྱིས་ཀྱང་ཀུན་ཤེས་ཀོའུ་ཌི་ན་ཡའི་རྒྱུད་ལ་ཀུན་ཤེས་པའི་ཆོས་
ཉིད་མཐུན་པར་བསྐོར་ལ། དེ་ཡང་གཞན་དག་པ་མཐུན་པར་བསྐོར་བར་འགྱུར་བ་དང་། དེ་
དག་ཀྱང་གཞན་དག་པ་མཐུན་པར་བསྐོར་བར་འགྱུར་ཏེ། དེ་བས་ན་གཅིག་ནས་གཅིག་ཏུ་
བརྒྱུད་ཏེ་མཐུན་པར་བསྐོར་བའི་དོན་གྱིས་འཁོར་ལོ་ཞེས་བྱའོ་ཞེས་སོ། །འདི་དག་ལ་དྲང་ངེས་
ཀྱི་ཁྱད་པར་ཅི་ཡོད་ཅེ་ན། བཀའ་དང་པོ་དྲང་དོན་གཙོ་ཆེ་ལ། བར་པ་ངེས་དོན་གཙོ་ཆེ། ཐ་མ་
-
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངེས་དོན་དང་དྲང་དོན་ཅི་རིགས་སུ་ཡོད་དོ། ཁ་ཅིག་དགོངས་པ་ངེས་འགྲེལ་ལས། བར་པ་
དྲང་དོན་དང་། ཐ་མ་ངེས་དོན་དུ་གསུངས་པ་ལྟར་འདོད་པ་ནི་མི་རིགས་ཏེ། དགོངས་པ་ངེས་
འགྲེལ་ལ་སོགས་པ་སེམས་ཙམ་གྱི་ཚུལ་སྟོན་པའི་མདོ་རྣམས་དྲང་དོན་དུ་གསུངས་ཏེ། ལང་
ཀར་གཤེགས་པ་ལས། ཇི་ལྟར་ནད་པ་ནད་པ་ལ། །སྨན་པ་སྨན་ནི་གཏོང་བ་ལྟར། །དེ་བཞིན་
སངས་ རྒྱས་ སེམས་ཅན་ལ། །སེམས་ ཙམ་དུ་ཡང་ཆོས་སྟོན་ནོ། །ཞེས་པ་དང༌། དགོངས་
འགྲེལ་ལས། གཞན་དབང་དོན་དམ་པར་ ཡོད་ པ་ དང༌། མཐར་ཐུག་ཐེག་པ་ཐ་དད་དུ་
གསུངས་པ་ལ་རིགས་པས་གནོད་པའི་ཕྱིར། དེ་ལ་ཉན་ཐོས་སྡེ་པས་བར་པ་དང་ཐ་མ་གཉིས་
ཆོས་འཁོར་དུ་མི་འདོད་ལ་བདེན་བཞིའི་ཆོས་འཁོར་ཉིད་ལན་གསུམ་དུ་བཟླས་ཤིང་རྣམ་པ་
བཅུ་གཉིས་སུ་བསྐོར་བར་འདོད། དབུ་མ་པས་དང་པོ་དང་ཐ་མ་གཉིས་དྲང་དོན་དང་བར་པ་
ངེས་དོན་དུ་འདོད། སེམས་ཙམ་པས་དང་པོ་དང་བར་པ་གཉིས་དྲང་དོན་དང་ཐ་མ་ངེས་དོན་དུ་
འདོད་དོ། །
མཚན་ཉིད་མེད་པའི་ཆོས་ཀྱི་འཁོར་ལོ་དུས་གཉིས་པར་བསྐོར་བར་གང་གིས་
ཤེས་ཤེ་ན། ཤེར་ཕྱིན་གྱི་མདོ་ལས། དེའི་ཚེ་ལྷའི་བུ་བརྒྱ་སྟོང་ཚད་མེད་པ་རྣམས་ནི་ནམ་
མཁའ་ལ་མེ་ཏོག་གཏོར་ནས་སྐད་མཐུན་པར་འདི་སྐད་དུ། ཀྱེའི་བདག་ཅག་ལ་སོགས་པས་
ནི༑ བཅོམ་ལྡན་འདས་ཀྱིས་ཤིན་ཏུ་གྱ་ནོམ་པའི་ཆོས་ཀྱི་འཁོར་ལོ་གཉིས་པ་བསྐོར་བར་
མཐོང་ཞེས་སྨྲས་སོ། །བྱེ་བྲག་ཏུ་སྨྲ་བ་མཐོང་ལམ་ཁོ་ན་ཆོས་འཁོར་དུ་འདོད་པ་ནི། སྒྲུབ་བྱེད་
ཕྱོགས་རེ་བ་ལས་འཁྲུལ་པར་ཟད་དོ། །གཉིས་པ་ནི། ཕྱག་འཚལ་ལོ།།གང་གིས་ན་བྱམས་པས་
སོ༑ ༑དུས་ནི་རྒྱན་རྩོམ་པའི་དང་པོར་རོ། །གང་ལ་ན་སངས་རྒྱས་དང་ཉན་ཐོས་དང་སོགས་པ་
རང་རྒྱལ་དང་བྱང་ཆུབ་སེམས་དཔའི་ཚོགས་དང་བཅས་པའི་སྲས་བཞིས་ཡོངས་སུ་བསྐོར་
ཞིང་སྲས་དེ་རྣམས་ཀྱི་བཞེད་དོན་སྒྲུབ་པར་བྱེད་པ་ཉིད་ཀྱི་ཡུམ་མཁྱེན་པ་གསུམ་པོ་དེ་ལའོ། །
- 1
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
གང་གི་སྒོ་ནས་ན་མཁྱེན་གསུམ་གྱི་ཡོན་ཏན་བརྗོད་པ་སྔོན་དུ་འགྲོ་བའི་སྒོ་ནས་སོ། །ཕྱག་
འཚལ་བ་ནི་གུས་པས་འདུད་པའོ། །གང་གང་གི་ཡུམ་དུ་འགྱུར་ཞེ་ན། ངག་དོན། གཞི་ཤེས་
ཆོས་ཅན། ཐེག་དམན་འཕགས་པའི་ཡུམ་ཡིན་ཏེ། དེའི་བཞེད་དོན་སྒྲུབ་པའི་དེའི་མཁྱེན་པ་
ཡིན་པའི་ཕྱིར། ལམ་ཤེས་ཆོས་ཅན། བྱང་སེམས་འཕགས་པའི་ཡུམ་ཡིན་ཏེ། དེའི་བཞེད་དོན་
བསྒྲུབ་པའི་དེའི་མཁྱེན་པ་ཡིན་པའི་ཕྱིར། རྣམ་མཁྱེན་ཆོས་ཅན། སངས་རྒྱས་ཀྱི་ཡུམ་ཡིན་ཏེ།
དེའི་བཞེད་དོན་བསྒྲུབ་པའི་དེའི་མཁྱེན་པ་ཡིན་པའི་ཕྱིར། །
བཞི་པ་ལ་གཉིས་ཏེ། བརྒལ་བ་དང་། ལན་ནོ། །དང་པོ་ནི། བྱམས་པས་ཡུམ་ལ་
བསྟོད་ཕྱག་མཛད་པའི་ཤུགས་ལ་རྒྱན་བརྩམ་པར་དམ་བཅས་པ་ལ་ཁ་ཅིག་ན་རེ། སྔར་
བཤད་པ་དེ་ལྟར་ཡུམ་ལ་ཕྱག་འཚལ་བ་དང༌། བསྟོད་པ་སྔོན་དུ་འགྲོ་བའི་སྒོ་ནས་བསྟན་
བཅོས་མངོན་པར་རྟོགས་པའི་རྒྱན་རྩོམ་ན་གཞི་དང་གཉེན་པོ་རྣམ་པ་རྣམས་ལས་གང་ཡང་
རུང་བ་ཞིག་བརྗོད་བྱར་བསྡུས་པ་མཛད་ན་ཕྱོགས་དང་པོ་གཞི་ཙམ་བརྗོད་བྱར་བསྡུས་པ་ལྟར་
ན་ནི། རྒྱན་རྩོམ་པ་ལ་འབད་པ་མངོན་མེད་པ་ཡིན་ཏེ་ཤེས་རབ་ཀྱི་ཕ་རོལ་ཏུ་ཕྱིན་པ་མངོན་
རྟོགས་རྒྱན་འདི་ལས་ནི་རང་སྤྱིའི་མཚན་ཉིད་སྟོན་བྱེད་ཀྱི་མངོན་པའི་བསྟན་བཅོས་དག་ལས་
མི་སྨོས་པའི་གཞི་གང་ཡིན་པ་དེ་འབྱུང་བ་ནི་མེད་པའི་ཕྱིར། གཉིས་པ་གཉེན་པོ་ཙམ་བརྗོད་
བྱར་བསྡུས་པ་ལྟར་ན་ཡང་། འདིས་རྣམ་པར་བྱང་པ་ལམ་གསུམ་གྱི་དངོས་པོ་ཙམ་ཞིག་
བརྗོད་བྱར་བསྡུས་པའི་ཕྱིར་ཀུན་ནས་ཉོན་མོངས་པ་སྒྲིབ་གཉིས་ཀྱི་དངོས་པོ་བརྗོད་བྱར་མ་
བསྡུས་བས་འདི་ལ་རྟེན་ནས་ལམ་གསུམ་པོ་འདི་སྤང་བྱ་གང་གི་གཉེན་པོཡིན་པ་ཁོང་དུ་ཆུད་
པར་མི་འགྱུར་རོ། །གསུམ་པ་རྣམ་པ་ཙམ་བརྗོད་བྱར་བསྡུས་པ་ལྟར་ན་ཡང་རྣམ་པ་གཞི་ལས་
ཐ་དད་མེད་པ་གཅིག་བསྡུས་སམ། ཐ་དད་པ་གཅིག་བསྡུས། དང་པོ་ལྟར་ན་གཞི་ཙམ་བསྡུས་
པ་ལ་བཀོད་པའི་ཉེས་པས་རེག་གོ །གཉིས་པ་ལྟར་ན་འདིས་རྣམ་པ་གཞི་མེད་པ་ཙམ་ཞིག་
བ 1
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྗོད་བྱར་བསྡུས་པའི་ཕྱིར་འདི་ལ་བརྟེན་ནས་གཞིའི་དོན་རྟོགས་པ་མེད་པས་སྐྱེས་བུ་ལ་
མཁོ་བའི་དོན་ཅུང་ཟད་ཀྱང་མ་བཤད་པའི་ཕྱིར་རྒྱན་བརྩམས་པ་ལ་འབད་པ་དོན་མེད་པ་ཡིན་
སྙམ་པར་རྒོལ་བ། གཞན་དག་སེམས་པར་འགྱུར་བ་ཡིན་ནམ་སྟེ་ཡིན་ནོ་ཞེ་ན། གཉིས་པ་ལ་
གསུམ་སྟེ། རྟགས་དགོད། ཚུལ་སྒྲུབ། དོན་བསྡུ་བའོ། །དང་པོ་ནི། མངོན་རྟོགས་རྒྱན་ཆོས་
ཅན། གཞི་གཉེན་རྣམ་པ་གང་རུང་རེ་རེ་བརྗོད་བྱར་བསྡུས་པ་ལ་བཀོད་པའི་སྐྱོན་དེ་ནི། ཁྱོད་
ལ་ཡོད་པ་མ་ཡིན་ཏེ། གང་གི་ཕྱིར། ཁྱོད་ཀྱིས་གཞི་དང་གཉེན་པོ་དང་རྣམ་པའི་ཚོགས་གསུམ་
ལ་སོགས་བརྗོད་ བྱར་བསྡུས་པའི་ཕྱིར། གཉིས་པ་ལ་གསུམ་སྟེ། ཁྱབ་པ་གྲུབ་ཚུལ། དེའི་
ཤེས་བྱེད་དྲང་། དྲངས་ པའི་དོན་བསྡུས་ཏེ་བསྟན་པའོ། །དང་པོ་ནི་ཁྱབ་པ་ཡོད་དེ། མཁྱེན་
གསུམ་གྱིས་མངོན་རྟོགས་མཐའ་དག་བསྡུས་པར་མ་ཟད་ཡུམ་གསུམ་གྱིས་ཀྱང་མཁྱེན་གསུམ་
བསྡུས། མཁྱེན་ གསུམ་གྱིས་འཕགས་བཞིའི་མངོན་རྟོགས་མཐའ་དག་བསྡུས་པས་སོ།། དེ་
ཉིད་གོ་རིམ་ཇི་བཞིན་སྦྱར་ནས། ཉན་ཐོས་དང་རང་སངས་རྒྱས་ཀྱི་མངོན་རྟོགས་མཐའ་དག་
ཐམས་ཅད་མཁྱེན་པ་ཉིད་གསུམ་གྱི་ནང་ན་གཞི་ཤེས་ཀྱིས་བསྡུས། བྱང་ཆུབ་སེམས་དཔའི་
མངོན་རྟོགས་མཐའ་དག་ལམ་ཤེས་ཀྱིས་བསྡུས། བླ་ན་མེད་པའི་སངས་རྒྱས་ཀྱི་མངོན་པར་
རྟོགས་པར་མཐའ་དག་རྣམ་མཁྱེན་གྱིས་བསྡུས་སོ། །གཉིས་པ་ལ་གསུམ་སྟེ། བར་མའི་ལུང་
དྲང༌། བསྡུས་པའི་ལུང་དྲང༌། རྒྱས་པའི་ལུང་དྲང་པའོ། །དང་པོ་ལ་གསུམ་སྟེ། མདོར་བསྟན་
པ༑ རྒྱས་བཤད་དོ། །དང་པོ་ནི། ཤེར་ཕྱིན་ཆོས་ཅན། མཁྱེན་གསུམ་གྱིས་འཕགས་བཞིའི་
མངོན་རྟོགས་མཐའ་དག་བསྡུས་ཏེ། རྒྱུ་མཚན་འདི་ལྟར་རྒྱལ་བའི་ཡུམ་བར་མ་ཉི་ཁྲི་ལྔ་སྟོང་
པ་ལས་རབ་འབྱོར་ཐམས་ཅད་ཤེས་པ་ཉིད་ནི། ཉན་ཐོས་དང་རང་སངས་རྒྱས་རྣམས་ཀྱི་ཡིན་
ནོ༑ ༑ལམ་ཤེས་པ་ཉིད་ནི་བྱང་ཆུབ་སེམས་དཔའ་རྣམས་ཀྱི་ཡིན་ནོ། །རྣམ་པ་ཐམས་ཅད་
མཁྱེན་པ་ཉིད་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པ་རྫོགས་པའི་སངས་རྒྱས་ཀྱི་
- 3 1] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཡིན་ནོ། །ཞེས་གསུངས་པའི་ཕྱིར་རོ། །གཉིས་པ་ལ་གསུམ་སྟེ། གཞི་ཤེས་ཀྱིས་ཉན་རང་གི་
མངོན་རྟོགས་བསྡུས་ཚུལ། ལམ་ཤེས་ཀྱིས་བྱང་སེམས་ཀྱི་མངོན་རྟོགས་བསྡུས་ཚུལ། རྣམ་
མཁྱེན་གྱིས་སངས་རྒྱས་ཀྱི་མངོན་རྟོགས་བསྡུས་ཚུལ་ལོ། །དང་པོ་ལ་གཉིས་ཏེ། དྲི་བ། ལན་
ནོ༑ ༑དང་པོ་ནི། བཅོམ་ལྡན་འདས་ཅིའི་སླད་དུ་ཐམས་ཅད་འཚལ་ཏེ་ཤེས་པ་ཉིད་ཉན་ཐོས་
དང་རང་སངས་རྒྱས་རྣམས་ཀྱི་མངོན་རྟོགས་ལགས་ཞེས་ཞུས་སོ། །གཉིས་པ་ནི། དེ་བཞིན་
ཉན་ཐོས་དང་རང་སངས་རྒྱས་འཕགས་པ་རྣམས་ཀྱི་མངོན་རྟོགས་ནི་ཐམས་ཅད་ཤེས་པ་ཉིད་
ཅེས་བྱའོ། །རབ་འབྱོར། ཐམས་ཅད་ནི་གཟུགས་སོགས་ཕྱི་དང་མིག་སོགས་ནང་གི་སྐྱེ་མཆེད་
ཀྱི་ཆོས་རྣམས་ཇི་སྙེད་པ་འདི་ཙམ་ཡིན་ལ་དམིགས་ཡུལ་དེ་དག་ཀྱང་ཉན་ཐོས་དང་རང་སངས་
རྒྱས་འཕགས་པ་རྣམས་ཀྱིས་གང་ཟག་གི་བདག་མེད་ཕྱེད་དང་གཉིས་ཀྱིས་སྟོང་པར་ཤེས་ཀྱི་
ལམ་གསུམ་པོ་ཐམས་ཅད་ཡོན་ཏན་ཡར་ལྡན་དུ་ཤེས་པ་ཉིད་ཀྱི་སྒོ་ནས་ཀྱང་ཡི་གེ་མི་གསལ་བས་
ཡིག་འབྲུ་གཉིས་ཆད་རྣམ་ པ་ ཐམས་ ཅད་ མངོན་ སུམ་ དུ་ མཁྱེན་ པ་སྤངས་ པ་ ཡིན་ པ་ དེའི་ ཕྱིར།
གཉིས་པ་ལ་གཉིས་ཏེ། དྲི་བ་དང༌། ལན་ནོ། །དང་པོ་ནི། བཅོམ་ལྡན་འདས་ཅིའི་སླད་དུ་ལམ་
གྱི་རྣམ་པ་འཚལ་བ་སྟེ་ཤེས་པ་ཉིད་བྱང་ཆུབ་སེམས་དཔའ་རྣམས་ཀྱི་མངོན་པར་རྟོགས་པ་
ལགས་ཞེས་ཞུས་སོ། །གཉིས་པ་ནི། རབ་འབྱོར་བྱང་ཆུབ་སེམས་དཔའ་འཕགས་པ་རྣམས་
ཀྱི་གང་ཟག་གི་བདག་མེད་རྟོགས་པ་ཉན་ཐོས་ཀྱི་ལམ་གང་ཡིན་པ་དང། བདག་མེད་ཕྱེད་དང་
གཉིས་རྟོགས་པ་རང་སངས་རྒྱས་ཀྱི་ལམ་གང་ཡིན་པ་དང་། ཆོས་ཐམས་ཅད་རང་བཞིན་མེད་
པར་རྟོགས་པ་སངས་རྒྱས་ཀྱི་ལམ་གང་ཡིན་པའི་ལམ། གསུམ་པོ་ཐམས་ཅད་ཀྱི་ཡོན་ཏན་གྱི་
རིགས་བསྐྱེད་པར་བྱ་ཞིང་ལམ་ཐམས་ཅད་ཀྱི་གནས་ལུགས་ཤེས་པར་བྱའོ། །སྐྱེད་པ་དང་
ཤེས་པར་མ་ཟད་ལམ་གསུམ་གྱི་སྤངས་རྟོགས་ཀྱི་རིགས་དེ་དག་ཀྱང་ཡོངས་སུ་རྫོགས་པར་བྱ་
ཞིང་ལམ་གསུམ་པོ་དེ་དག་གི་ལམ་གྱི་བྱ་བ་སེམས་ཅན་གྱི་དོན་དང་སྤང་བྱ་སྤོང་བ་ཡང་བྱ་ལ་
- ? ། -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྨོན་ལམ་ཡོངས་སུ་རྫོགས་པར་མ་བྱས་པ་དང་སེམས་ཅན་ཡོངས་སུ་སྨིན་པར་མ་བྱས་པ་དང་
སངས་རྒྱས་ཀྱི་ཞིང་ཡོངས་སུ་མ་སྦྱངས་པར་ལམ་གསུམ་པོ་དེ་དག་གི་ཡང་དག་པའི་མཐའ་དེ་
ཁོ་ན་ཉིད་མངོན་སུམ་དུ་ནི་མི་བྱ་སྟེ། བྱས་ན་ཆད་པའི་མྱང་འདས་སུ་ལྟུང་བའི་སྐྱོན་ཡོད་པའི་
ཕྱིར། དེ་ལྟར་དངོས་སུ་བསྟན་པས་ཤུགས་ལ་རྫོགས་སྨིན་སྦྱངས་ནས་མངོན་དུ་བྱས་ན་མི་
གནས་པའི་མྱང་འདས་ཐོབ་པས་ཆད་པའི་མྱང་འདས་སུ་ལྟུང་བའི་སྐྱོན་མེད་པར་བསྟན་ནོ། །
ཉན་རང་གི་སྤངས་རྟོགས་ཐེག་ཆེན་གྱི་ལམ་གྱི་སྐབས་གང་དུ་རྫོགས་ན། ཉན་
རང་གི་སྤངས་རྟོགས་ཀྱི་རིགས་ས་དང་པོར་རྫོགས་ཏེ། ས་དང་པོར་ཆོས་དབྱིངས་ཀུན་ཏུ་འགྲོ་
བའི་དོན་མངོན་སུམ་དུ་རྟོགས་པའི་ཕྱིར། སྨོན་ལམ་རྫོགས་པ་སོགས་གང་ན། སངས་རྒྱས་སུ་
གྱུར་ནས་སེམས་ཅན་གྱི་དོན་བྱེད་པར་གྱུར་ཅིག་ཅེས་པའི་སྨོན་ལམ་གྲུབ་པ་ནི་སྨོན་ལམ་
རྫོགས་པའོ། །རང་ཉིད་སངས་རྒྱས་པའི་ཞིང་གི་སེམས་ཅན་སྒྲིབ་པ་སྤང་རུང་དང་གཉེན་པོ་
སྐྱེད་རུང་དུ་བྱས་པ་ནི་སེམས་ཅན་ཡོངས་སུ་སྨིན་པར་བྱས་པའོ། །རང་ཉིད་སངས་རྒྱས་པའི་
སྣོད་ཀྱི་ཞིང་དག་པར་བྱས་པ་ནི་སངས་རྒྱས་ཀྱི་ཞིང་སྦྱངས་པས་སོ། །འདིར་ཡང་དག་པའི་
མཐའ་ནི་དེ་བཞིན་ཉིད་ཙམ་ལ་བྱ་སྟེ། ཡང་དག་པའི་མཐའ་དང་ཆོས་ཉིད་སོགས་རྣམ་གྲངས་
སུ་གསུངས་པའི་ཕྱིར་རོ། །དེ་མངོན་དུ་བྱས་པ་ནི་ཆོས་དབྱིངས་ལ་རྟག་ཏུ་མཉམ་པར་བཞག་
པའོ། །ངག་དོན། །བྱང་སེམས་འཕགས་པ་ཐམས་ཅད་ཀྱི་མངོན་རྟོགས་པ་ཆོས་ཅན། ལམ་གྱི་
རྣམ་པ་ཤེས་པ་ཉིད་ཅེས་བྱ་བ་ཡིན་ཏེ། ལམ་གསུམ་པོ་ཐམས་ཅད་ཡོན་ཏན་ཡར་ལྡན་དུ་སྐྱེད་
རྫོགས་བྱེད་ཅིང་རྫོགས་སྨིན་མ་སྦྱངས་པར་ཡང་དག་པའི་མཐའ་མངོན་དུ་མི་བྱེད་པར་ལམ་གྱི་
བྱ་བ་བྱེད་ཅིང་ལམ་གསུམ་གྱི་གནས་ལུགས་མངོན་སུམ་དུ་ཤེས་པའི་བྱང་སེམས་ཀྱི་རྟོགས་པ་
ཡིན་པ་དེའི་ཕྱིར། ཁ་ཅིག་ས་དང་པོར་ཉན་རང་གི་སྤངས་པ་མ་རྫོགས་ཏེ་ཉོན་སྒྲིབ་མ་ལུས་
པར་མ་སྤངས་པས་སོ། །ས་བརྒྱད་པར་རྫོགས་ཏེ་ཉོན་སྒྲིབ་མ་ལུས་པར་སྤངས་པའོ་ཞེས་ཟེར་
-
? .



ས
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
བ་མི་འཐད་དེ། ཉོན་སྒྲིབ་ལ་འཁོར་བར་འཆིང་བྱེད་དང་བག་ལ་ཉལ་གྱི་ཉོན་སྒྲིབ་གཉིས་ཡོད་
པ་ལས་དང་པོ་ནི་ཉན་རང་དགྲ་བཅོམ་པ་དང་ས་དང་པོ་བ་གཉིས་ཀས་སྤངས་ཏེ་ལས་ཉོན་
དབང་གིས་སྐྱེ་འཆི་སྤངས་པའི་ཕྱིར། གཉིས་པ་ནི། ཉན་རང་དགྲ་བཅོམ་པ་དང་ས་བརྒྱད་པ་
བ་གཉིས་ཀས་མ་སྤངས་ཏེ་མ་རིག་བག་ཆགས་ཀྱི་ས་དང་ཟག་མེད་ཀྱི་ལས་ལ་བརྟེན་ནས་
ཡིད་ཀྱི་རང་བཞིན་གྱི་ལུས་ལེན་པའི་ཕྱིར། མདོ་ལས་ཉན་ཐོས་དང་རང་སངས་རྒྱས་ཀྱི་ཤེས་
པ་དང་སྤོང་བ་ནི་བྱང་སེམས་ཆེན་པོའི་མི་སྐྱེ་བའི་ཆོས་ལ་བཟོད་པ་ཐོབ་པའོ་ཞེས་པའི་འགྲེལ་
པར་ཉི་ཁྲི་སྣང་བ་ལས་བཟོད་པ་གང་ཞེ་ན་སྡུག་བསྔལ་ལ་ཆོས་ཤེས་པའི་བཟོད་པའོ་ཞེས་
གསུངས་པའོ། ཁ་ཅིག་ངོ་བོ་ཉིད་ཀྱི་སྐུ་ལ་འདིའི་ཡང་དག་པའི་མཐར་བྱེད་པ་མི་འཐད་དེ། དེ་
སློབ་པའི་གནས་སྐབས་སུ་མངོན་དུ་བྱེད་མི་ནུས་པའི་ཕྱིར། རྫོགས་སྨིན་མ་སྦྱངས་པར་མངོན་
དུ་མི་བྱ་ཞེས་པའི་གདམས་པ་དོན་མེད་པར་འགྱུར་བའི་ཕྱིར། དམན་པའི་མྱང་འདས་ལ་བྱེད་
པ་མི་རིགས་ཏེ། རྣམ་མཁྱེན་ཐོབ་པའི་ཚེ་མངོན་དུ་བྱས་པར་གསུངས་པའི་ཕྱིར། མངོན་དུ་
རྟོགས་པ་ལ་མངོན་དུ་བྱས་པའི་དོན་དུ་བྱེད་པ་ཡང་མི་རིགས་ཏེ། དེ་ལྟར་ན་ས་དང་པོ་ཡན་
ཆད་དུ་ཆོས་ཉིད་ལ་མཉམ་པར་གཞག་ཏུ་མི་རུང་བའི་སྐྱོན་དུ་འགྱུར་བའི་ཕྱིར། དེས་ན་མདོ་
ལས་བྱང་སེམས་ཀྱིས་དེ་བཞིན་ཉིད་འདྲིས་པར་བྱ་བའི་དུས་ཡིན་གྱི་མངོན་དུ་བྱ་བའི་དུས་མ་
ཡིན་པར་གསུངས་པ་དང༌། བྱང་སེམས་ཆེན་པོ་ཤེར་ཕྱིན་ལ་སྤྱོད་པ་ཐབས་ལ་མཁས་པས་
ཡོངས་སུ་བཟུང་བ་ཡང་ཇི་སྲིད་དུ་དགེ་བའི་རྩ་བ་དེ་དག་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ཏུ་ཡོངས་སུ་སྨིན་པར་མ་གྱུར་པ་དེ་སྲིད་དུ་ཡང་དག་པའི་མཐའ་དམ་པ་མངོན་དུ་
མི་བྱེད་དོ། །ནམ་དགེ་བའི་རྩ་བ་དེ་དག་བླ་མེད་རྫོགས་བྱང་དུ་ཡོངས་སུ་སྨིན་པར་གྱུར་པ་དེ་ན་
ཡང་དག་པའི་མཐའ་དམ་པ་མངོན་དུ་བྱེད་དོ་ཞེས་གསུངས་པས་བྱང་སེམས་ཀྱིས་ཆོས་ཉིད་ལ་
རྟག་ཏུ་མཉམ་པར་འཇོག་ནུས་ཀྱང་རྫོགས་སྨིན་མ་སྦྱངས་པར་མི་འཇོག་པ་ནི་རྫོགས་སྨིན་མ་
- 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱངས་པར་ཡང་དག་པའི་མཐའ་མངོན་དུ་མི་བྱེད་པའི་དོན་ཡིན་ནོ། །འོ་ན་ཆོས་ཉིད་ལ་རྟག་ཏུ་
མཉམ་པར་བཞག་པ་ཡང་དག་པའི་མཐའ་མངོན་དུ་བྱས་པའི་དོན་ཡིན་ན་ས་བརྒྱད་པ་ན་ཡོད་
པར་འགྱུར་རོ་ཞེ་ན། ཐུགས་མཉམ་པར་མ་བཞག་ པ་མི་མངའ་བ་སངས་རྒྱས་ཀྱི་ཆོས་མ་
འདྲེས་པའི་ནང་ཚན་ཡིན་པས་ས་བརྒྱད་པ་ན་དེ་མེད་དོ། །ས་བརྒྱད་པ་ན་དེ་ཡོད་པར་བཤད་
པ་ནི་རྣམ་པར་མི་རྟོག་པ་ལ་དབང་ཐོབ་པ་ལ་དགོངས་སོ། །
གསུམ་ པ་ལ་གཉིས་ཏེ། དྲི་བ། ལན་ནོ། །དང་པོ་ནི། བཅོམ་ལྡན་འདས་ཅིའི་
སླད་དུ། རྣམ་པ་ཐམས་ཅད་མཁྱེན་པ་ཉིད་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་ཀྱི་མངོན་རྟོགས་ལགས་ཞེས་ཞུས་སོ། །གཉིས་པ་ནི། ཤེར་ཕྱིན་ཆོས་
ཅན། དེ་བཞིན་གཤེགས་པ་དགྲ་བཅོམ་པ་ཡང་དག་ པར་ རྫོགས་པའི་སངས་རྒྱས་རྣམས་
ཀྱི་མངོན་རྟོགས་ནི་རྣམ་པ་ཐམས་ཅད་མཁྱེན་པ་ཉིད་ཅེས་བྱ་བ་ཡིན་ཏེ། རབ་འབྱོར་རྣམ་པ་
གང་དག་དང་རྟགས་གང་དག་དང་མཚན་མ་གང་དག་གིས་ཆོས་རྣམས་རབ་ཏུ་བརྗོད་པ་སྟེ་
མཚོན་པའི་རྣམ་པ་སྟེ་ངོ་བོ་དང་རྟགས་ཏེ་འབྲས་བུ་དང་མཚན་མ་སྟེ་རྒྱུ་དེ་དག་ཐམས་ཅད་དེ་
བཞིན་གཤེགས་པས་ཐུགས་སུ་ཆུད་དེ། དེའི་ཕྱིར། གཉིས་པ་ནི་དེ་ཆོས་ཅན། མཁྱེན་གསུམ་
གྱིས་འཕགས་བཞིའི་མངོན་རྟོགས་བསྡུས་ཏེ། ཡུམ་བར་མ་ལས་གསུངས་པ་དེ་དག་མདོར་
བསྡུས་སུ་བརྒྱད་སྟོང་པ་ལས་ཀྱང་། ཉན་ཐོས་ཀྱི་ས་དང་སོགས་པ་རང་རྒྱལ་དང་བྱང་སེམས་
དང་སངས་རྒྱས་ཀྱི་ས་ལ་སློབ་པར་འདོད་པས་ཤེར་ཕྱིན་ལ་བསླབ་པར་བྱའོ། །ཞེས་གསུངས་
པའི་ཕྱིར། ས་ནི་རེ་ཞིག་སྤངས་རྟོགས་སོ། །ཤེར་ཕྱིན་ནི་མི་རྟོག་ཡེ་ཤེས་སོ། །གསུམ་པ་ནི།
ཆོས་ཅན་དང་། ཆོས་སྔར། ཐེག་པ་གསུམ་གྱི་སྤངས་རྟོགས་བསྒྲུབ་པར་འདོད་པས་རྣམ་པར་
མི་རྟོག་པ་ལ་བསླབ་དགོས་པར་རྒྱས་པ་འབུམ་ལས་རྒྱ་ཆེར་གསུངས་པའི་ཕྱིར། གསུམ་པ་ནི་
མཁྱེན་པ་གསུམ་བསྟན་པ་དེ་ལ་ཐམས་ཅད་ཤེས་པ་ཉིད་ནི་ཆོས་ཅན། བྲལ་བའི་འབྲས་བུ་
- ，
༔ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བའགས། ༼༣༥༦
གང་གི་བདག་གམ་བདག་ཕྱེད་དང་གཉིས་སུ་རྨོངས་པ་སྤངས་པ་ཅན་ཡིན་ཏེ། གཟུགས་ལ་
སོགས་པའི་ཆོས་ལ་དམིགས་ནས་མི་རྟག་ལ་སོགས་པ་བཅུ་དྲུག་གི་རྟེན་ཅན་ཏེ་ཡུལ་ཅན་ཡིན་
པའི་ཕྱིར། ལམ་ཤེས་པ་ཉིད་ནི། ཆོས་ཅན། བདག་པོའི་འབྲས་བུ་སེམས་ཅན་འཁོར་དུ་མ་
བསྡུས་པ་སྡུད་པ་དང་སོགས་པ་མ་སྨིན་པ་སྨིན་པ་དང་མ་གྲོལ་བ་གྲོལ་བར་བྱེད་པ་ཅན་ཡིན་
ཏེ༑ ཐེག་པ་ཐམས་ཅད་ཀྱི་སྤངས་རྟོགས་ཡོན་ཏན་ཡར་ལྡན་དུ་སྐྱེད་རྫོགས་བྱེད་པའི་སྒོ་ནས་
ངེས་པར་འབྱུང་བ་རྫོགས་སྨིན་མ་སྦྱངས་པར་དེ་ཁོ་ན་ཉིད་མངོན་དུ་མི་བྱེད་པར་གཞན་དོན་
བྱེད་པའི་རྟེན་ཅན་ཏེ་ཡུལ་ཅན་ཡིན་པའི་ཕྱིར། རྣམ་པ་ཐམས་ཅད་མཁྱེན་པ་ཉིད་ནི་ཆོས་ཅན།
འབྲས་བུ་གཞན་དོན་ནམ་མཁའི་ཁམས་ཀྱི་མཐས་གཏུགས་པར་སེམས་ཅན་གྱི་དོན་མི་རྒྱུན་
མི་ཆད་པར་མཛད་པ་དང་རང་དོན་རྟོགས་པའི་ཁྱད་པར་སྤངས་པ་ཉིད་ཀྱི་མཐའ་མངོན་སུམ་
དུ་རྟོགས་པ་དང་། སྤངས་པའི་ཁྱད་པར་ཉོན་མོངས་པའི་བག་ཆགས་ཀྱིས་ཡང་སྲིད་པར་ཉིང་
མཚམས་སྦྱོར་བ་སྤངས་པ་ཅན་ཡིན་ཏེ། ཆོས་ཐམས་ཅད་རང་བཞིན་གྱིས་སྐྱེ་བ་མེད་པའི་རྟེན་
ཅན་ཏེ་ཡུལ་ཅན་མཐར་ཐུག་ཡིན་པའི་ཕྱིར། གསུམ་པ་ནི། མངོན་པར་རྟོགས་པའི་རྒྱན་ནི་
ཆོས་ཅན། འཕགས་བཞིའི་མངོན་པར་རྟོགས་པ་རིལ་རྫོགས་པར་བསྟན་པ་ཡིན་ནོ་ཞེས་བྱ་བ་
དེ་འཐད་པ་ཡིན་ཏེ། གཞི་དང་གཉེན་པོ་དང་རྣམ་པ་མཐའ་དག་བརྗོད་བྱར་བསྡུས་པའི་ཕྱིར།
ཁྱབ་པ་ཡོད་དེ་ཡུམ་གསུམ་གྱིས་མཁྱེན་གསུམ་བསྡུས་ལ་མཁྱེན་གསུམ་གྱིས་མངོན་རྟོགས་
མཐའ་དག་བསྡུས་ལ་དེ་ལྟ་བས་ནའོ། །གཉིས་པ་ལ་གསུམ་སྟེ། མཚམས་སྦྱར། རྩ་བ་འགྲེལ་
པའོ། །དང་ པོ་ནི་རྣམ་པ་ཐམས་ཅད་མཁྱེན་པ་ཉིད་ ལམ་ཞེས་ སོགས་ ཀྱིས་ཚིགས་བཅད་
གཉིས་ཀྱིས་རྒྱན་གྱི་དགོས་སོགས་བཞི་གསུངས་པ་ཆོས་ཅན། དགོས་པ་ཡོད་དེ། སྐྱེ་བོ་བློ་
གྲོས་དམན་པ་དག་བཅོམལྡན་འདས་རྒྱས་པ་དང་འབྲིང་དང་མདོར་བསྡུས་པ་ལ་དད་པའི་
སེམས་ཅན་ལ་ཕན་འདོགས་པར་བཞེད་པའི་ཐུགས་རྗེ་ཅན་ཉིད་ཀྱིས་རྒྱལ་བའི་ཡུམ་རྒྱས་
- ? ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲིང་བསྡུས་གསུམ་དེ་དང་དེ་ལས་མངོན་པར་རྟོགས་པ་བརྒྱད་ཀྱི་རིམ་པ་ཤེས་རབ་ཀྱི་ཕ་
རོལ་ཏུ་ཕྱིན་པའི་དོན་མཐའ་དག་གསལ་བར་མཛད་ཟིན་པ་མ་ཡིན་ནམ་ཏེ་ཡིན་པས་བཅོམ་
ལྡན་འདས་འཕགས་པ་མ་རྒྱལ་བ་ལས་རྒྱལ་བ་བྱམས་པས་ཡང་ཡུམ་དོན་དེ་བསྟན་པ་ལ་དོན་
ཅི་ཞིག་ཡོད་སྙམ་པའི་དོགས་པ་བསལ་ནས་ཡུམ་དོན་བསྟན་པ་ལ་དགོས་པ་ཡོད་དམ་སྙམ་
པའི་ཐེ་ཚོམ་སྐྱེད་ པ་ཉིད་ ཀྱིས་ སྒོ་ནས་རྒྱན་ལ་འཇུག་ པའི་ཡན་ལག་ཡིན་པའི་ཕྱིར། དེ་
འདྲའི་མཚན་ཉིད་གཉིས་ཆོས་ཅན། བརྗོད་བྱ་ཡོད་དེ། ཁྱོད་ཀྱིས་བྱམས་པ་རང་གི་བསྟན་
བཅོས་རྒྱན་གྱི་བརྗོད་པར་བྱ་བ་དང་དགོས་པ་དང་དགོས་པའི་ཡང་དགོས་པ་དང་འབྲེལ་བ་
དགོས་པ་གཉིས་སྟོན་པའི་ཁོང་ན་སྟེ་ཤུགས་ལ་ཡོད་པ་རྣམས་གསུངས་པའི་ཕྱིར། དགོས་
འབྲེལ་ངག་འདིའི་དགོས་སོགས་བཞི་གང་ཞེ་ན། རྒྱན་གྱི་དགོས་སོགས་བཞི་ངག་འདིའི་
བརྗོད་བྱ། ངག་འདི་ལ་བརྟེན་ནས་རྒྱན་ལ་དགོས་པ་མེད་སྙམ་པའི་དོགས་པ་བསལ་ནས་
ཕལ་ཆེར་ཡོད་སྙམ་པའི་ཐེ་ཚོམ་སྐྱེས་པ་དགོས་པ་དེ་ལ་བརྟེན་ནས་རྒྱན་ལ་ཞུགས་པ་ཉིང་
དགོས་དགོས་པ་གཉིས་དང་ངག་རྒྱུ་འབྲས་སུ་འབྲེལ་བ་ནི་འབྲེལ་བའོ། །དགོས་འབྲེལ་གྱི་
ངག་བཞིར་ཇི་ལྟར་ངེས་ཞེ་ན། རྟོགས་ལྡན་བསྟན་བཅོས་ལ་འཇུག་པའི་གེགས་ཀྱི་བློ་བཞིར་
ངེས་པས་སེལ་བྱེད་དགོས་འབྲེལ་གྱི་ངག་བཞིར་ངེས་སོ། །དེ་གང་ཞེ་ན། བྱ་རོག་སོ་བརྟག་གི་
བསྟན་བཅོས་བཞིན་བརྗོད་བྱ་དང་མི་ལྡན་པའི་ཕྱིར་བསྟན་བཅོས་འདི་ལ་འཇུག་པར་མི་བྱའོ་
སྙམ་པའི་བློ་དེ་རྣམ་པ་ཐམས་ཅད་མཁྱེན་ཉིད་ཞེས་སོགས་བརྗོད་བྱ་བསྟན་པས་སེལ། བརྗོད་
བྱ་དང་ལྡན་ཡང་ནོར་བུ་ལེན་པའི་བསྟན་བཅོས་བཞིན་བདེ་བླག་ཏུ་རྟོགས་པའི་དགོས་པ་མེད་
པའི་ཕྱིར་འདི་ལ་འཇུག་པར་མི་བྱའོ་སྙམ་པའི་བློ་དེ་བདེ་བླག་ཏུ་ནི་རྟོགས་པ་ཞེས་སོགས་
དགོས་པ་བསྟན་པས་སེལ། དགོས་པ་དང་ལྡན་ཡང་སོག་པོ་པར་སིག་པའི་མ་བག་མར་ལེན་
པའི་བསྟན་བཅོས་བཞིན་ཟབ་མོ་མངོན་སུམ་དུ་མཐོང་བའི་ཉིང་དགོས་མེད་པའི་ཕྱིར། འདི་
- 2
6 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ལ་འཇུག་པར་མི་བྱའོ་སྙམ་པའི་བློ་དེ་གཞན་གྱིས་མྱོང་བ་མ་ཡིན་ཏེ་ཞེས་སོགས་ཉིང་དགོས་
བསྟན་པས་སེལ། མཐོ་རིས་ཀྱི་དོན་དུ་སྲོག་གཅོད་པ་བཞིན་དགོས་པ་གཉིས་པོ་འདི་ལ་མ་
འབྲེལ་བའི་ཕྱིར་འཇུག་པར་མི་བྱའོ་སྙམ་པའི་བློ་དེ་སྔ་མ་གསུམ་དངོས་སུ་བསྟན་པའི་ཤུགས་
ལ་དགོས་པ་གཉིས་རྒྱན་ལ་འབྲེལ་བར་བསྟན་པས་སེལ། སེལ་ཚུལ་ཡང་དབང་རྟུལ་ལ་ངེས་
པ་སྐྱེ་ཞིང་དབང་རྣོན་ལ་ཐེ་ཚོམ་སྐྱེས་པས་སེལ་ལོ། །བཞི་པོ་ངག་གིས་ཇི་ལྟར་བསྟན་ཞེ་ན།
སྒྲས་ཟིན་མ་ཟིན་ལ་དངོས་བསྟན་དང་ཤུགས་བསྟན་དུ་བྱེད་པ་ལྟར་ན་དགོས་པ་གཉིས་དང་
བརྗོད་བྱ་གསུམ་དངོས་སུ་བསྟན་ཅིང་འབྲེལ་བ་ཤུགས་ལ་བསྟན། དོན་དུ་གཉེར་བྱའི་གཙོ་
བོར་བསྟན་པ་དང་ཕལ་པར་བསྟན་པ་ལ་དངོས་བསྟན་དང་ཤུགས་བསྟན་དུ་བྱེད་ན་དགོས་པ་
གཉིས་དངོས་སུ་བསྟན། བརྗོད་བྱ་དང་འབྲེལ་བ་གཉིས་ཤུགས་ལ་བསྟན་ནོ། །
གཉིས་པ་དང་གསུམ་པ་ལ་བཞི་སྟེ། བརྗོད་བྱ། འབྲེལ་བ། ཉིང་དགོས། དགོས་
པའོ། །དང་པོ་ནི། རྣམ་པ་ཐམས་ཅད་མཁྱེན་པ་སྟེ་བརྗོད་པར་བྱ་བ་ཡིན་ནོ། །གང་ན་རྣམ་
པ་ཐམས་ཅད་མཁྱེན་པ་ཉིད་ནི་སངས་རྒྱས་ཉིད་ཀྱི་རྒྱུད་ལ་ཡོད་པའི་ལམ་སྟེ་དེས་མངོན་པར་
རྟོགས་པ་གཞན་བདུན་པོ་ཐམས་ཅད་བརྗོད་བྱར་ཉེ་བར་མཚོན་པ་ལྷུར་ལེན་པ་སྟེ་མངོན་པར་
རྟོགས་པ་བརྒྱད་དོ། །གང་གིས་ན་བཅོམ་ལྡན་འདས་སྐུ་རྫུ་འཕྲུལ་གྱི་ཆོ་འཕྲུལ་ཐུགས་ཀུན་ཏུ་
བརྗོད་པའི་ཆོ་འཕྲུལ་གསུང་རྗེས་སུ་བསྟན་པའི་ཆོ་འཕྲུལ་ཏེ་ཆོ་འཕྲུལ་རྣམ་པ་གསུམ་གྱིས་
འགྲོ་བ་མཐའ་དག་ལ་གདམས་ངག་རྗེས་སུ་སྟོན་པར་མཛད་པ་དེ་ཉིད་ཀྱིས་སོ། །གང་ལས་ན་
རྒྱལ་བའི་ཡུམ་རྒྱས་འབྲིང་བསྡུས་པ་རྣམ་པ་གསུམ་ཆར་འདི་ལས་སོ། །ཇི་ལྟར་ན་བརྗོད་པར་
བྱ་བ་ཉིད་དུ་བསྟན་པ་གང་ཡིན་པ་རྒྱན་གྱི་བརྗོད་བྱའོ། །ངག་དོན། རྒྱན་ཆོས་ཅན། ཁྱོད་ལ་
བརྗོད་བྱ་ཡོད་དེ། སྟོན་པས་ཡུམ་གསུམ་ལས་བཤད་པའི་མངོན་རྟོགས་ཐམས་ཅད་ཁྱོད་ཀྱི་
བརྗོད་བྱ་ཡིན་པའི་ཕྱིར། གཉིས་པ་ནི། བརྗོད་པར་བྱེད་པ་རྒྱན་དང་བརྗོད་པར་བྱ་བ་མངོན་
- 2 7 -



A
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་པར་ཕྱིན་འགྲེལ་སྐོར།
རྟོགས་བརྒྱད་དག་ཐབས་དང་ཐབས་ཀྱིས་བསྒྲུབ་པར་བྱ་བའི་ཚུལ་གྱིས་འབྲེལ་བར་མཛད་པ་
ནི་འབྲེལ་བའོ། །ངག་དོན། དེ་ཆོས་ཅན། དགོས་པ་དང་འབྲེལ་བ་ཡིན་ཏེ། ཁྱོད་རང་གི་
བརྗོད་བྱ་མངོན་རྟོགས་བརྒྱད་སྒྲུབ་པའི་ཐབས་ཡིན་པའི་ཕྱིར། གསུམ་པ་ནི་མཐོང་བ་སྟེ་
མངོན་སུམ་དུ་བྱེད་པར་འགྱུར་རོ། །གང་ན་གཞན་ཏེ་ཕྱི་རོལ་པ་དང་དེ་ལས་གཅིག་ཤོས་ནང་
པའི་འདོད་ཆགས་དང་བྲལ་བ་ཉན་རང་དགྲ་བཅོམ་པ་དང་ཉན་རང་སློབ་པ་གཞན་དོན་དུ་
ཆོས་ཐམས་ཅད་བདག་མེད་པ་ལ་གོམས་པར་མ་བྱས་པ་རྣམས་ཀྱིས་ཐོས་པ་ལས་བྱུང་བ་དང་
སོགས་པ་བསམ་པ་དང་སྒོམ་པ་ལས་བྱུང་བའི་ཤེས་པའི་རིམ་གྱི་མ་མྱང་པ་ཡང་དག་པའི་
བདུད་རྩི་འབྲས་ཡུམ་དེའོ། །གང་གིས་ན་བློ་དང་ལྡན་པ་སྟེ་བྱང་ཆུབ་སེམས་དཔའ་རང་གཞན་
གྱི་དོན་ཕུན་སུམ་ཚོགས་པ་སྒྲུབ་པ་གཞན་ཅི་ལ་ཡང་མ་རག་པར་ཆས་པ་སྟེ་ཕྱིར་མི་ལྡོག་པར་
གོ་ཆ་བརྟན་པར་བྱས་པ་ཁོ་ནས་སོ། །ཐབས་གང་ལ་བརྟེན་ན་ཡུམ་གྱི་མིང་དང་དོན་ཉམས་སུ་
སྤྱོད་པ་ཤིན་ཏུ་གསལ་བར་བྱས་པས་བཞག་པའི་བག་ཆགས་ལས་བྱུང་བའི་དྲན་པ་མི་ཤེས་པ་
ལ་ཤེས་རབ་ཀྱི་ཕ་རོལ་ཏུ་ཕྱིན་པའི་མདོའི་དོན་མ་ལུས་པའི་གཙོ་བོ་མངོན་པར་རྟོགས་
པ་བརྒྱད་ཀྱི་བདག་ཉིད་ཆོས་སྤྱོད་བཅུ་སྟེ་བྱང་ཆུབ་ཀྱི་སེམས་དང་ལྡན་པའི་སྦྱིན་པ་ལ་སོགས་
པ་ཕར་ཕྱིན་བཅུ་སྒྲུབ་པའི་སྤྱོད་པ་རྣམས་མ་བརྗེད་པར་ལེགས་པར་བཤད་པ་ལ་བརྟེན་ནས་
སོ༑ ༑ཆོས་སྤྱོད་བཅུ་ནི་ཆོས་ཤེས་ཀྱིས་ཕར་ཕྱིན་བཅུ་ལ་བཤད། ཤཱནྟི་པས། ཡི་གེ་འབྲི་མཆོད་
སོགས་ལ་བཤད། འགྲེལ་ཆེན་ལས་རྣམ་མཁྱེན་གྱི་ཆོས་བཅུ་ལ་བཤད། ཁ་ཅིག་དགེ་བ་བཅུ་
ལ་འདོད་པར་བཤད། ཇི་ལྟར་ན། ཆོས་ཀྱི་དབྱིངས་ཀུན་ཏུ་འགྲོ་བ་རྟོགས་པའི་མཚན་ཉིད་ས་
དང་པོ་རབ་ཏུ་དགའ་བ་དང་སོགས་པ་དྲི་མ་མེད་པ་ལ་སོགས་པ་ས་བཅུ་རྟོགས་པའི་རིམ་པས་
རྣམ་པ་ཐམས་ཅད་མཁྱེན་པ་ཐོབ་པའི་ཚུལ་གྱིས་སོ། །ཞེས་བྱང་ཆུབ་ནི་རྒྱན་གྱི་དགོས་པའི་
ཡང་དགོས་པའོ། །ངག་དོན། དེ་ཆོས་ཅན། ཁྱོད་ལ་ཉིང་དགོས་ཡོད་དེ། ཁྱོད་ལ་བརྟེན་ནས་
- ?
$ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཕྱི་རོལ་པ་དང་ཉན་རང་གིས་མ་མྱང་བའི་འབྲས་ཡུམ་དེ། ཁྱོད་ཀྱི་གདུལ་བྱ་བློ་ལྡན་གྱིས་ཆོས་
སྤྱོད་བཅུའི་བདག་ཉིད་ཀྱི་མདོ་དོན་དྲན་པ། ས་བཅུ་རྟོགས་པའི་རིམ་པས་མངོན་དུ་བྱེད་པའི་
ཕྱིར། བཞི་པ་ནི། རྟོགས་པར་འགྱུར་རོ། །གང་ན་ཕྱིར་ཏེ་ཉིང་དགོས་ཀྱི་ཆེད་དུ་རྟོགས་ཤིང་
ཐོབ་པར་མངོན་པར་འདོད་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་མདོའི་དོན། འཇུག་པའི་
སྤྱོད་པ་བྱང་ཆུབ་ཀྱི་སེམས་དང་བསྒྲུབ་པའི་སྤྱོད་པ་ཕར་ཕྱིན་བཅུ་དང་སོགས་པ་གྲུབ་པའི་སྤྱོད་
པ་ཆོས་སྐུ་ཕྲིན་ལས་དང་བཅས་པའི་མཚན་ཉིད་དོ། །གང་གིས་ན་རྒྱན་གྱི་གདུལ་བྱ་རྣམས་
ཀྱིས་སོ། །ཇི་ལྟར་ན་འབད་པ་མེད་པར་བདེ་བླག་ཏུའོ། །ཞེས་བྱ་བ་ནི་བསྟན་བཅོས་མངོན་
པར་རྟོགས་པའི་རྒྱན་རྩོམ་པའི་དགོས་པ་ཡིན་ནོ། །ངག་དོན། དེ་ཆོས་ཅན། ཁྱོད་ལ་དགོས་པ་
ཡོད་དེ། ཁྱོད་ལ་བརྟེན་ནས་ཡུམ་གྱི་མདོ་དོན་བདེ་བླག་ཏུ་རྟོགས་པར་འགྱུར་པའི་ཕྱིར།
གསུམ་པ་ལ་གསུམ་སྟེ། རྒྱས་པ་ལ་དད་པ་ལ་བརྒྱད་དུ་དབྱེ། བར་མ་ལ་དད་པ་
ལ་དྲུག་ཏུ་དབྱེ། བསྡུས་པ་ལ་དད་པ་ལ་གསུམ་དུ་དབྱེ་བའོ། །དང་པོ་གཉིས་ཏེ། བསྡུས་
དོན་ལུས་རྣམ་པར་བཞག་པ། ཚིག་དོན་ཡན་ལག་རྒྱས་པར་བཤད་པའོ། །དང་པོ་ལ་བཞི་སྟེ་
དགོས་པ་བསྟན་པས་མཚམས་སྦྱར། དགོས་ལྡན་ལུས་ཉིད་བཤད། བཤད་པའི་བསྡུས་དོན་
བསྟན། མ་བཀྲོལ་བའི་རྒྱུ་མཚན་ནོ། །དང་པོ་ནི། སྔར་བཤད་པ་དེ་ལྟར་འབྲེལ་བ་ལ་སོགས་
པ་བཞི་བསྙད་པ་དེའི་རྗེས་སུ་ཚིག་ལེའུར་བྱས་པ་བཅོ་ལྔ་དང་པོ་གཉིས་ཀྱིས་མདོར་བསྟན་པ་
དང་ལྷག་མ་བཅུ་གསུམ་གྱིས་རྒྱས་པར་བསྟན་པའི་སྒོ་ནས་ཤེས་རབ་ཀྱི་ཕ་རོལ་ཏུ་ཕྱིན་པའི་
ཡུམ་རྣམ་པར་བཞག་པ་གསུངས་པ་ཆོས་ཅན། དགོས་པ་ཡོད་དེ། གདུལ་བྱ་ཉན་པ་པོ་རྣམས་
ཀྱིས་ཡན་ལག་རྒྱས་བཤད་རྣམས་བདེ་བླག་ཏུ་རྟོགས་པར་བྱ་བའི་ཕྱིར་དང་། ཡན་ལག་རྒྱས་
བཤད་ཀྱི་བསྟན་བཅོས་ཀྱི་དོན་ལུས་རྣམ་གཞག་ཏུ་མདོ་ཙམ་དུ་རྣམ་པར་དབྱེ་བ་བྱས་པ་
ཡང་མ་འཛིངས་པ་ཉིད་ཀྱིས་འཆད་པ་པོ་རྣམས་ཀྱིས་བཤད་པར་བྱ་སླ་བའི་དགོས་པ་དེ་
- 2
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་གཟིགས་ནས་གསུངས་པའི་ཕྱིར། ལུས་ནི་ཡན་ལག་དུ་མ་ཚོགས་པ། ཚིགས་བཅད་
བཅོ་ལྔ་ནི་རྗོད་བྱེད་ཀྱི་ལུས་དང་དངོས་བརྒྱད་དོན་བདུན་ཅུ་ནི་བརྗོད་བྱའི་ལུས་སོ། །
གཉིས་པ་ལ་གཉིས་ཏེ། ལུས་མདོར་བསྟན་པ། ལུས་རྒྱས་པར་བཤད་པའོ།།
དང་པོ་ལ་གཉིས་ཏེ། ཡུམ་དངོས་བརྒྱད་ཀྱིས་བཤད་པར་བསྟན། འཆད་བྱེད་དངོས་བརྒྱད་
གཏན་ལ་དབབ་པའོ། །དང་པོ་ནི་འཕགས་པ་བྱམས་པ་ཆོས་ཅན། ཤེས་རབ་ཀྱི་ཕ་རོལ་ཏུ་
ཕྱིན་པ་དངོས་པོ་བརྒྱད་དུ་ཕྱེ་བའི་སྒོ་ནས་ཡང་དག་པར་བཤད་དེ། སྐབས་བརྒྱད་ཀྱི་སྒོ་ནས་
ཡུམ་ཕྱིན་ཅི་མ་ལོག་པར་བཤད་པའི་ཕྱིར། སངས་རྒྱས་ཀྱི་ཡེ་ཤེས་མཚན་ཉིད་ཤེར་ཕྱིན་ཡིན་
པར་མཚོན། ཆོས་རབ་ཏུ་རྣམ་འབྱེད་གང་ཞིག་སྲིད་ཞིའི་ཕ་རོལ་ཏུ་སོན་པ། ས་མཚམས་
སངས་རྒྱས་ཀྱི་ས་ཁོ་ནར་ཡོད། མཚན་བཏགས་ཀྱི་དབྱེ་བ་བྱས་ན་སངས་རྒྱས་ཀྱི་ཡེ་ཤེས་ཉིད་
འབྲས་བུ་ཤེར་ཕྱིན་ཡིན་ཞིང་མཚན་ཉིད་པ་ཡིན་ལ། ལམ་དང་གཞུང་དང་རང་བཞིན་གྱི་ཤེར་
ཕྱིན་ནི་བཏགས་པ་བ་ཡིན་ནོ། །ལམ་ཤེར་ཕྱིན་གྱི་མཚན་ཉིད། ཆོས་ཉིད་མངོན་སུམ་དུ་
རྟོགས་པའི་ཆོས་རབ་ཏུ་རྣམ་འབྱེད་གང་ཞིག་འབྲས་ཡུམ་དུ་ཕྱིན་པར་བྱེད་པ། ཐེག་ཆེན་
མཐོང་ལམ་པའི་ཡེ་ཤེས་ལྟ་བུའོ། །གཞུང་ཤེར་ཕྱིན་གྱི་མཚན་ཉིད། ལམ་དང་འབྲས་ཡུམ་
སྟོན་པའི་ལུང་རྣམ་དག །ཡུམ་རྒྱས་འབྲིང་བསྡུས་གསུམ་ལྟ་བུའོ། །རང་བཞིན་གྱི་ཤེར་ཕྱིན་ནི་
ཆོས་ཐམས་ཅད་ཀྱི་དེ་བཞིན་ཉིད་དོ། །དེ་ཉིད་ལ་ཤེར་ཕྱིན་གྱི་སྙིང་པོ་ཞེས་ཀྱང་བྱའོ། །ལམ་
དང་གཞུང་ལ་ཤེར་ཕྱིན་དུ་འདོགས་པའི་རྒྱུ་མཚན་ནི་ལམ་ནི་དེའི་རྒྱུ་ཡིན་པའི་ཕྱིར་དང་གཞུང་
ནི་དེ་བརྗོད་བྱར་ཡོད་པས་བཏགས་སོ། །དངོས་ལ་གནོད་བྱེད་ནི་ལམ་རབ་ཀྱི་མུ་མཐར་མ་
སོན་པའི་ཕྱིར་དང་གཞུང་ནི་ཤེས་རབ་ཙམ་དུ་མ་གྲུབ་པའི་ཕྱིར། རང་བཞིན་ལ་ཡུལ་ཅན་གྱི་
མིང་གིས་བཏགས་སོ། །དང་པོ་ལ་གནོད་བྱེད་ནི་ཤེས་པ་མིན་པའི་ཕྱིར། བརྒྱད་སྟོང་དོན་
བསྡུར། ཤེས་རབ་ཕ་རོལ་ཕྱིན་གཉིས་མེད། །ཡེ་ཤེས་དེ་ནི་དེ་བཞིན་གཤེགས། །བསྒྲུབ་བྱའི་
-3 [) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
དོན་དེ་དང་ལྡན་པས། །གཞུང་ལམ་དག་ལ་དེ་སྒྲ་ཡིན། །ཞེས་པ་དང་། འགྲེལ་ཆེན་དུ་སངས་
རྒྱས་བཅོམ་ལྡན་འདས་ཀྱི་གཉིས་སུ་མེད་པའི་ཡེ་ཤེས་སྒྱུ་མ་ལྟ་བུ་ནི་དངོས་ཡིན་ལ། དེ་ཐོབ་
པ་དང་རྗེས་སུ་མཐུན་པ་ཉིད་ཀྱིས་ན་ཚིག་དང་ངག་གི་ཚོགས་ཀྱི་གཞུང་དང་མཐོང་བ་ལ་
སོགས་པའི་ལམ་ལ་ཡང་ཤེར་ཕྱིན་ཞེས་བྱ་བ་ནི་བཏགས་པའོ་ཞེས་སོ། །འབུམ་ཊིཀ་ཏུ་སངས་
རྒྱས་ཀྱི་མཉམ་གཞག་ཁོ་ན་ཤེར་ཕྱིན་ཡིན་ཞིང་སངས་རྒྱས་ཀྱི་རྗེས་ཐོབ་ཡེ་ཤེས་ཀྱང་ཤེར་ཕྱིན་
དངོས་མིན་པར་བཞེད། ཤཱནྟི་བས་ས་བཅུའི་མཉམ་གཞག་ཤེར་ཕྱིན་མཚན་ཉིད་པ་དང་སོ་སྐྱེ་
དང་སངས་རྒྱས་ཀྱི་ས་བཏགས་པ་བར་བཞེད། ཁ་ཅིག་ཕྱོགས་གླང་དང་སེང་བཟང་གཙོ་བོ་
དང་ཕལ་པ་ལ་དགོངས་པ་ཡིན་གྱི་དངོས་བཏགས་ཀྱི་དོན་དུ་འཆད་པ་མི་འཐད། དེས་ན་
མཚན་ཉིད་པ་ས་དང་པོ་ནས་ཡོད་ཅིང་། གལ་ཏེ་མེད་ན་མདོ་ལས། ཕར་ཕྱིན་ལྔ་ཡང་ཤེར་
ཕྱིན་དང་བྲལ་ན་ཕར་ཕྱིན་གྱི་མིང་མི་ཐོབ་ཞེས་གསུངས་པས་སློབ་ལམ་ན་ཕར་ཕྱིན་གཞན་ལྔ་
ཡང་མེད་པར་འགྱུར་ལ། དེ་ལྟར་ན་ཕར་ཕྱིན་བཅུ་རྫོགས་པས་ས་བཅུ་རྫོགས་པར་བཤད་པ་
དང་བྱང་འཕགས་ཀྱི་ཐབས་ཤེས་གཉིས་དང་བསླབ་པ་གསུམ་དང་ཚོགས་གཉིས་རྣམས་ཕར་
ཕྱིན་དྲུག་ལ་འཇོག་པ་མི་འཐད་པ་སོགས་གནོད་བྱེད་དུ་མ་ཡོད་པས་ཐེག་ཆེན་གྱི་འཕགས་
ལམ་གསུམ་གྱིས་ཆོས་ཐམས་ཅད་རང་བཞིན་མེད་པར་རྟོགས་པའི་ཡེ་ཤེས་ཐམས་ཅད་ཤེར་
ཕྱིན་མཚན་ཉིད་པ་ཡིན་པར་བཞེད་དོ། །འོན་ཀྱང་ཕྱོགས་གླང་དང་། སེང་བཟང་གི་དགོངས་
པ་དངོས་བཏགས་སུ་འཆད་དགོས་སོ། །སློབ་ལམ་ན་ཤེར་ཕྱིན་མཚན་ཉིད་པ་མེད་པ་བཞིན་
དུ་ཕར་ཕྱིན་གཞན་ལྔ་ཡང་མཚན་ཉིད་པ་མེད་པར་བཤད་དགོས་ཏེ། དབུ་མ་འཇུག་པའི་རང་
འགྲེལ་གྱི་སྦྱིན་པའི་ཕར་ཕྱིན་གྱི་སྐབས་སུ་ཕ་རོལ་ཞེས་བྱ་བ་ནི་འཁོར་བའི་རྒྱ་མཚོའི་ཕ་
འགྲམ་དང་ངོགས་ཏེ། ཉོན་མོངས་པ་དང་ཤེས་བྱའི་སྒྲིབ་པ་མ་ལུས་པར་སྤངས་པའི་རང་
བཞིན་མངའ་བའི་སངས་རྒྱས་ཉིད་དོ། །ཕ་རོལ་ཏུ་སོན་པ་ནི་ཕ་རོལ་ཏུ་ཕྱིན་པའོ་ཞེས་
-3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་པ ར་ཕྱིན་འགྲེལ་སྐོར།
གསུངས་པའོ། །གཉིས་པ་ནི། སངས་རྒྱས་ཀྱི་ཡེ་ཤེས་མཚན་ཉིད། རྣམ་པ་ཀུན་མཁྱེན་པ་
ཉིད་ཡིན་པར་མཚོན། ཆོས་ཐམས་ཅད་རང་བཞིན་གྱིས་སྐྱེ་བ་མེད་པར་མངོན་དུ་རྟོགས་ཤིང་
དོན་གཉིས་མཐར་ཐུག་པའི་ཡེ་ཤེས། སངས་རྒྱས་ཀྱི་ས་ཁོ་ནར་ཡོད། ཐེག་ཆེན་མཐོང་ལམ་
པའི་ཡེ་ཤེས་མཚན་ཉིད་ལམ་ཤེས་པ་ཉིད་ཡིན་པར་མཚོན། ལམ་གསུམ་བདེན་པའི་རང་
བཞིན་མེད་པར་མངོན་དུ་རྟོགས་ཤིང་རྫོགས་སྨིན་མ་སྦྱངས་པར་ཡང་དག་པའི་མཐའ་མངོན་
དུ་མི་བྱེད་པར་ལམ་གྱི་བྱ་བ་བྱེད་པའི་བྱང་སེམས་ཀྱི་རྟོགས་པ་ཐེག་ཆེན་མཐོང་ལམ་ནས་རྒྱུན་
མཐའི་བར་ན་ཡོད་དེ། ཉན་ཐོས་མཐོང་ལམ་པའི་ཡེ་ཤེས་མཚན་ཉིད་ཐམས་ཅད་ཤེས་པ་ཉིད་
ཡིན་པར་མཚོན། གཞི་གང་ཟག་གི་བདག་མེད་པར་མངོན་སུམ་དུ་རྟོགས་པའི་མཁྱེན་པ་གང་
ཟག་གི་སྤངས་རྟོགས་ཉི་ཚེ་བར་གྱུར་པ། ཉན་རང་གི་མཐོང་ལམ་ནས་མི་སློབ་ལམ་གྱི་བར་ན་
ཡོད། ཐེག་ཆེན་ཚོགས་ལམ་པའི་ཏིང་ངེ་འཛིན་ནི་མཚན་ཉིད། རྣམ་པ་ཀུན་མངོན་པར་རྫོགས་
པར་རྟོགས་པའི་སྦྱོར་བ་ཡིན་པར་མཚོན། དབང་དུ་བྱ་བའི་ཕྱིར་མཁྱེན་གསུམ་བསྡུས་ནས་
བསྒོམ་པའི་བྱང་སེམས་ཀྱི་རྣལ་འབྱོར། ཐེག་ཆེན་ཚོགས་ལམ་ནས་རྒྱུན་མཐའི་བར་ན་ཡོད་དེ།
ཐེག་ཆེན་སྦྱོར་ལམ་པ་དབང་རྣོན་གྱི་ཏིང་ངེ་འཛིན་མཚན་ཉིད། རྩེ་མོར་ཕྱིན་པའི་སྦྱོར་བ་ཡིན་
པར་མཚོན། མཁྱེན་གསུམ་བསྡུས་ སྒོམ་རབ་ཏུ་གྱུར་པའི་བྱང་སེམས་ཀྱི་རྣལ་འབྱོར། ཐེག་
ཆེན་གྱི་སྦྱོར་ལམ་དྲོད་ནས་རྒྱུན་མཐའི་བར་ན་ཡོད། ཐེག་ཆེན་སྦྱོར་ལམ་པའི་ཏིང་ངེ་འཛིན་
ནི་མཚན་ཉིད། མཐར་ གྱི་ བའི་ སྦྱོར་ བ་ ཡིན་པར་མཚོན། རྩེ་སྦྱོར་ཐོབ་པས་མཁྱེན་གསུམ་
བསྡུས་ནས་གོ་རིམ་དུ་སྒོམ་པའི་བྱང་སེམས་ཀྱི་རྣལ་འབྱོར། ཐེག་ཆེན་གྱི་སྦྱོར་ལམ་དྲོད་ནས་
རྒྱུན་མཐའི་སྔ་ལོགས་ཀྱི་བར་ན་ཡོད། རྒྱུན་མཐའི་ཏིང་ངེ་འཛིན་མཚན་ཉིད། སྐད་ཅིག་མ་
གཅིག་གིས་མངོན་པར་རྫོ་གས་པར་བྱང་ཆུབ་པའི་སྦྱོར་བ་ཡིན་པར་མཚོན། མཁྱེན་གསུམ་
བསྡུས་སྒོམ་མཐར་ཐུག་ པའི་བྱང་སེམས་ཀྱི་རྣལ་འབྱོར། རྒྱུན་མཐའ་ཁོ་ནར་ཡོད། སངས་
- { ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བའགས། ༼༣༥༠
རྒྱས་ཀྱི་ཡེ་ཤེས་མཚན་ཉིད། ཆོས་ཀྱི་སྐུ་ཡིན་པར་མཚོན། སྦྱོར་བ་བཞིའི་འབྲས་བུ་མཐར་
ཐུག་གང་ཞིག་ཟག་མེད་ཀྱི་ཆོས་ཀྱི་ཡན་ལག་དང་ལྡན་པ། སངས་རྒྱས་ཀྱི་ས་ཁོ་ན་ན་ཡོད། དེ་
ལྟར་རྣམ་པ་བརྒྱད་དོ། །
གཉིས་པ་ལ་བརྒྱད་དེ། རྣམ་མཁྱེན་ གྱི་དངོས་པོ་ བཅུ་བཤད། ལམ་ཤེས་ ཀྱི་
དངོས་པོ་བཅུ་གཅིག་བཤད། གཞི་ཤེས་ཀྱི་དངོས་པོ་དགུ་བཤད། རྣམ་ཀུན་གྱི་དངོས་པོ་བཅུ་
གཅིག་བཤད། རྩེ་སྦྱོར་གྱི་དངོས་པོ་བརྒྱད་བཤད། མཐར་གྱིས་པའི་དངོས་པོ་བཅུ་གསུམ་
བཤད། སྐད་ཅིག་མའི་དངོས་པོ་བཞི་བཤད། ཆོས་སྐུའི་དངོས་པོ་བཞི་བཤད་པའོ། །དང་པོ་
ནི༑ འཕགས་པ་བྱམས་པ་ཆོས་ཅན། ཐུབ་པའི་མངོན་རྟོགས་རྣམ་པ་ཀུན་མཁྱེན་པ་ཉིད་ཡང་
དག་པར་བཤད་པ་ཡིན་ཏེ། སེམས་བསྐྱེད་ནས་ངེས་འབྱུང་སྒྲུབ་པའི་བར་བཅུ་ཕྱིན་ཅི་མ་ལོག་
པར་བཤད་པའི་ཕྱིར། བཅུ་གང་ཞེ་ན། གཞན་དོན་དུ་བྱང་ཆུབ་དོན་གཉེར་གྱི་འདུན་པ་དང་
མཚུངས་ལྡན་གྱི་ཐེག་ཆེན་ཚོགས་ལམ་པའི་ཡིད་ཀྱི་རྣམ་ཤེས་མཚན་ཉིད། ཐེག་ཆེན་གྱི་ཀུན་
རྫོ་བ་སེམས་བསྐྱེད་ཡིན་པར་མཚོན། དོན་གྱི་ངོ་བོ་རིག་པ་གང་ཞིག་གཞན་དོན་དུ་རྫོགས་པའི་
བྱང་ཆུབ་ལ་དམིགས་པའི་འདོད་པ་དང་མཚུངས་ལྡན་དུ་བྱུང་བ་ཐེག་ཆེན་གྱི་ཚོགས་ལམ་ནས་
སངས་རྒྱས་ པའི་བར་ན་ཡོད། བཀའ་རྒྱས་འབྲིང་བསྡུས་གསུམ་མཚན་ཉིད། ཐེག་ཆེན་གྱི་
གདམས་པ་ཡིན་པར་མཚོན། ཐེག་ཆེན་སེམས་བསྐྱེད་ཀྱི་དོན་དུ་གཉེར་བྱའི་ཡོན་ཏན་གྱི་ཆོས་
ཐོབ་པ་མི་ཉམས་ཤིང་མ་ཐོབ་པ་ཐོབ་པར་བྱེད་པའི་ཐབས་འདོམས་པའི་ངག་རྣམ་དག །
སངས་རྒྱས་ལ་ཐེག་ཆེན་གྱི་གདམས་ངག་དངོས་སུ་ཉན་པའི་ས་མཚམས་ཐེག་ཆེན་ཚོགས་
ལམ་ཆེན་པོ་ནས་རྒྱུན་མཐའི་སྔ་ལོགས་བར་ན་ཡོད། ཐེག་ཆེན་གྱི་སྦྱོར་ལམ་དྲོད་མཚན་ཉིད།
ཐེག་ཆེན་གྱི་ངེས་བྱེད་ཡན་ལག་ཡིན་པར་མཚོན། ཐར་པ་ཆ་མཐུན་གྱི་རྗེས་ཀྱི་སྒོམ་བྱུང་གཙོ་
བོར་གྱུར་པའི་བྱང་སེམས་ཀྱི་འཛིན་པའི་ལམ་གང་ཞིག་བདེན་པ་མངོན་སུམ་དུ་རྟོགས་པ་དང་
- }



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྗེས་སུ་མཐུན་པ། ཐེག་ཆེན་གྱི་སྦྱོར་ལམ་ཁོ་ན་ན་ཡོད། ཐེག་ཆེན་ཚོགས་ལམ་པའི་སེམས་ཀྱི་
ཆོས་ཉིད་མཚན་ཉིད། ཐེག་ཆེན་གྱི་སྒྲུབ་པའི་རྟེན་རང་བཞིན་དུ་གནས་པའི་རིགས་ཡིན་པར་
མཚོན། ཐེག་ཆེན་གྱི་སྒྲུབ་པའི་དངོས་ཀྱི་རྟེན་གཞིར་གྱུར་པའི་ཆོས་དབྱིངས་དྲི་བཅས། རྟེན་
ཆོས་སྒྲུབ་པའི་སྒོ་ནས་བཞག་ན་ཐེག་ཆེན་གྱི་ཚོགས་ལམ་ནས་རྒྱུན་མཐའི་བར་ན་ཡོད། ཆོས་
ཐམས་ཅད་མཚན་ཉིད། ཐེག་ཆེན་སྒྲུབ་པའི་དམིགས་ཡུལ་ཡིན་པར་མཚོན། བྱང་ཆུབ་སེམས་
དཔའི་ཤེས་བྱར་གྱུར་པ། ཤེས་བྱ་ཐམས་ཅད་ལ་ཡོད། སངས་རྒྱས་པའི་ཆེན་པོ་གསུམ་མཚན་
ཉིད། ཐེག་ཆེན་གྱི་སྒྲུབ་པའི་མཐར་ཐུག་གི་ཆེད་དུ་བྱ་བ་ཡིན་པར་མཚོན། བྱང་སེམས་ཀྱི་ཐོབ་
བྱ་མཐར་ཐུག །སངས་རྒྱས་ཀྱི་ས་ཁོ་ན་ན་ཡོད། ཐེག་ཆེན་ཚོགས་ལམ་པའི་གོ་ཆའི་བརྩོན་
འགྲུས་མཚན་ཉིད། གོ་ཆའི་སྒྲུབ་པ་ཡིན་པར་མཚོན། བསམ་པའི་བརྩོན་འགྲུས་ཀྱིས་ཕར་
ཕྱིན་རེ་རེའི་ནང་དུ་དྲུག་དྲུག་ཚང་བར་ཉམས་སུ་ལེན་པའི་བྱང་སེམས་ཀྱི་བྱ་བ་ཐེག་ཆེན་གྱི་
ཚོགས་ལམ་ནས་རྒྱུན་མཐའི་བར་ན་ཡོད། ཐེག་ཆེན་སྦྱོར་ལམ་པའི་སྦྱོར་བའི་བརྩོན་འགྲུས་
མཚན་ཉིད། འཇུག་པའི་སྒྲུབ་པ་ཡིན་པར་མཚོན། སྦྱོར་བའི་བརྩོན་འགྲུས་ཀྱིས་ཐེག་ཆེན་གྱི་
ཆོས་ལ་སྤྱོད་པའི་དྲོད་ཐོབ་པའི་བྱང་སེམས་ཀྱི་བྱ་བ། ཐེག་ཆེན་གྱི་སྦྱོར་ལམ་དྲོད་ནས་རྒྱུན་
མཐའི་བར་ན་ཡོད། ཐེག་ཆེན་གྱི་སྦྱོར་ལམ་ཆོས་མཆོག་ཆེན་པོའི་སྐད་ཅིག་མ་ཐ་མའི་བརྩོན་
འགྲུས་མཚན་ཉིད། ཚོགས་ཀྱི་སྒྲུབ་པ་ཡིན་པར་མཚོན། རང་གི་དངོས་འབྲས་བྱང་ཆུབ་དངོས་
སུ་སྐྱེད་བའི་ཆོས་མཆོག་ཆེན་པོ་ཐོབ་པའི་བྱང་སེམས་ཀྱི་བྱ་བ། ཐེག་ཆེན་གྱི་སྦྱོར་ལམ་ཆོས་
མཆོག་ཆེན་པོ་ནས་རྒྱུན་མཐའི་བར་ན་ཡོད། ས་བརྒྱད་པའི་བརྩོན་འགྲུས་མཚན་ཉིད། ངེས་
འབྱུང་སྒྲུབ་པ་ཡིན་པར་མཚོན། ངེས་པར་འབྱུང་བ་ས་བརྒྱད་གང་རུང་དུ་གདོན་མི་ཟ་བར་
འབྱིན་པའི་དག་སའི་བྱང་སེམས་ཀྱི་བྱ་བ༑ དག་པ་ས་གསུམ་ན་ཡོད། གཉིས་པ་ནི། འཕགས་
པ་བྱམས་པ་ཆོས་ཅན། བྱང་ཆུབ་སེམས་དཔའ་ཐེག་པ་གསུམ་ལ་མཁས་པ་རྣམས་ཀྱི་མངོན་
- 3:4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
རྟོགས་ལམ་ཤེས་པ་ཉིད་ནི་ལམ་གསུམ་ཤེས་པ་དེ་འདྲར་བཤད་པ་ཡིན་ཏེ། ལམ་ཤེས་ཀྱི་
ཡན་ལག་ནས་རྣམ་དག་སྒོམ་ལམ་གྱི་བར་བཅུ་གཅིག་ཕྱིན་ཅི་མ་ལོག་པར་བཤད་པའི་ཕྱིར།
བཅུ་གཅིག་གང་ཞེ་ན། འོད་མོག་མོག་པོ་བྱས་པས་གེགས་ང་རྒྱལ་མངོན་གྱུར་དང་བྲལ་ནས་
ལམ་ཤེས་སྐྱེ་བའི་རྟེན་གྱི་གང་ཟག་མཚན་ཉིད། ལམ་ཤེས་ཀྱི་ཡན་ལག་ཡིན་པར་མཚོན།
ལམ་ཤེས་སྐྱེ་བའི་གེགས་མངོན་གྱུར་དང་བྲལ་ཞིང་ལམ་ཤེས་སྐྱེད་རུང་གི་མཐུན་རྐྱེན་ཚང་བ།
ཐེག་ཆེན་ཚོགས་ལམ་ནས་རྒྱུན་མཐའི་བར་ན་ཡོད་སོགས་པས་ཡུལ་ངེས་པ་སོགས་བཟུང་ངོ༌།།
ཐེག་ཆེན་མཐོང་ལམ་པའི་ཡེ་ཤེས་མཚན་ཉིད། སློབ་མ་ཉན་ཐོས་ཀྱི་ལམ་ཤེས་པའི་ལམ་ཤེས་
ཡིན་པར་མཚོན། ཉན་ཐོས་ཀྱི་ལམ་ཡོན་ཏན་ཡར་ལྡན་དུ་ཤེས་པའི་བྱང་སེམས་འཕགས་པའི་
རྟོགས་པ། དེ་མཚན་ཉིད་བསེ་རུས་མཚོན་པ་རང་རྒྱལ་གྱི་ལམ་ཤེས་པའི་ལམ་ཤེས་ཡིན་པར་
མཚོན། རང་རྒྱལ་གྱི་ལམ་ཡོན་ཏན་ཡར་ལྡན་དུ་ཤེས་པའི་བྱང་སེམས་འཕགས་པའི་རྟོགས་
པ༑ གཉིས་ཀའི་ས་མཚམས་ལམ་ཤེས་དང་འདྲའོ། །ཐེག་ཆེན་གྱི་མཐོང་ལམ་སྡུག་བསྔལ་ལ་
ཆོས་བཟོད་མཚན་ཉིད། ཡོན་ཏན་ཆེན་པོ་དང་བཅས་པའི་ཐེག་ཆེན་གྱི་མཐོང་ལམ་ཡིན་པར་
མཚོན། རང་ལུགས་ཀྱི་ཟག་མེད་སྒོམ་ལམ་མ་སྐྱེས་གོང་གི་བྱང་སེམས་ཀྱི་འཇིག་རྟེན་ལས་
འདས་པའི་ལམ་གང་གི་ཚེ་འདི་དང་ཕྱི་མར་ཐོབ་པའི་འབྲས་བུ་དང་བཅས་པ། ས་དང་པོ་ཁོ་ན་
ན་ཡོད། ཐེག་ཆེན་གྱི་སྒོམ་ལམ་བསྒོམས་པ་ལ་བརྟེན་ནས་སེམས་དུབ་པ་མཚན་ཉིད། ཐེག་
ཆེན་སྒོམ་ལམ་གྱི་བྱེད་པ་ཡིན་པར་མཚོན། རང་རྒྱུ་ཐེག་ཆེན་སྒོམ་ལམ་གྱི་འབྲས་བུར་གྱུར་
པའི་ཡོན་ཏན། ས་གཉིས་པ་ནས་སངས་རྒྱས་པའི་བར་ན་ཡོད། ཡུམ་ཡོན་ཏན་ཅན་དུ་ངེས་
པའི་ས་གཉིས་པའི་རྗེས་ཐོབ་ཡེ་ཤེས་མཚན་ཉིད། མོས་པ་ཡིད་ལ་བྱེད་པ་བླ་མེད་པའི་ཐེག་
ཆེན་གྱི་སྒོམ་ལམ་ཡིན་པར་མཚོན། ཐེག་ཆེན་གྱི་སྒོམ་ལམ་ཟག་བཅས་གང་ཞིག་ཡུམ་ཡོན་
ཏན་ཅན་དུ་ངེས་པ། ས་ལྷག་མ་དགུའི་རྗེས་ཐོབ་ན་ཡོད། སངས་རྒྱས་ཀྱིས་རང་དོན་མོས་པ་
-3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྒོམ་པ་ལ་བསྟོད་པ་དང༌། གཉིས་དོན་མོས་པ་བསྒོམ་པ་ལ་བཀུར་བ་དང༌། གཞན་དོན་
མོས་པ་བསྒོམ་པ་ལ་བསྔགས་པ་མཚན་ཉིད། ཐེག་ཆེན་གྱི་སྒོམ་ལམ་མོས་པའི་ཕན་ཡོན་
བསྟོད་པ་ཡིན་པར་མཚོན། ཐེག་ཆེན་སྒོམ་ལམ་མོས་པའི་ཡོན་ཏན་གྱི་ཆེ་བ་རྟོགས་ནས་འདུད་
པའི་ཆ། ས་གཉིས་པ་ནས་སངས་རྒྱས་པའི་བར་ན་ཡོད། དགེ་རྩ་རྫོགས་པའི་བྱང་ཆུབ་ཀྱི་
ཡན་ལག་ཏུ་སྒྱུར་བྱེད་ཀྱི་ས་གཉིས་པའི་རྗེས་ཐོབ་ཡེ་ཤེས་མཚན་ཉིད། མོས་པ་ཡིད་ལ་བྱེད་པ་
བླ་ན་མེད་པའི་ཐེག་ཆེན་གྱི་སྒོམ་ལམ་ཡིན་པར་མཚོན། ཐེག་ཆེན་གྱི་སྒོམ་ལམ་ཟག་བཅས་
གང་ཞིག་དགེ་རྩ་རྫོགས་པའི་བྱང་ཆུབ་ཀྱི་རྒྱུར་བསྒྱུར་བ་རང་གཞན་གྱི་དགེ་བ་ལ་དགའ་བ་
སྒོམ་པའི་ས་གཉིས་པའི་རྗེས་ཐོབ་ཡེ་ཤེས་མཚན་ཉིད། རྗེས་སུ་ཡི་རང་བ་ཡིད་ལ་བྱེད་པ་བླ་
ན་མེད་པའི་ཐེག་ཆེན་གྱི་སྒོམ་ལམ་ཡིན་པར་མཚོན། ཐེག་ཆེན་གྱི་སྒོམ་ལམ་ཟག་བཅས་གང་
ཞིག་ཐབས་ཤེས་ཁྱད་པར་ཅན་གྱི་སྒོ་ནས་དགེ་བ་ལ་དགའ་བ་བསྒོམ་པ༑ གཉིས་ཀའི་ས་
མཚམས་མོས་པ་དང་འདྲའོ། །ས་གཉིས་པའི་མཉམ་གཞག་ཡེ་ཤེས་མཚན་ཉིད། ཐེག་ཆེན་གྱི་
སྒྲུབ་པ་སྒོམ་ལམ་ཡིན་པར་མཚོན། ཐེག་ཆེན་གྱི་སྒོམ་ལམ་ཟག་མེད་གང་ཞིག་ཡོན་ཏན་
མངོན་པར་སྒྲུབ་པ་དེ་མཚན་ཉིད། ཐེག་ཆེན་གྱི་རྣམ་དག་སྒོམ་ལམ་ཡིན་པར་མཚོན། ཐེག་
ཆེན་གྱི་སྒོམ་ལམ་ཟག་མེད་གང་ཞིག་རང་གི་སྤང་བྱ་སྒོམ་སྤངས་ཤིན་ཏུ་དག་བྱེད་ཡིན་པ།
གཉིས་ཀའི་ས་མཚམས་ས་དགུའི་མཉམ་གཞག་ན་ཡོད་དོ། །
གསུམ་པ་ནི། འཕགས་པ་བྱམས་པ་ཆོས་ཅན། ཉན་ཐོས་དང་པོ་པ་རང་སངས་
རྒྱས་ཀྱི་མངོན་རྟོགས་ཀུན་ཤེས་པ་ཉིད་ཡང་དག་པར་བཤད་པ་ཡིན་ཏེ། ཤེས་པས་སྲིད་ལ་མི་
གནས་པ་ནས་མཐོང་ལམ་གྱི་བར་དགུ་ཕྱིན་ཅི་མ་ལོག་པར་བཤད་པའི་ཕྱིར། དེ་འདྲ་དགུ་པོ་
ཀུན་ཤེས་པ་ཉིད། མཚན་ཉིད་ཀྱི་ཆོས་སུ་འདོད་དོ། །དགུ་གང་ཞེ་ན། ཐེག་ཆེན་མཐོང་ལམ་
པའི་ཡེ་ཤེས་མཚན་ཉིད། ཤེས་པས་སྲིད་པ་ལ་མི་གནས་པའི་གཞི་ཤེས་ཡིན་པར་མཚོན།
བ 3 f -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱལ་འགྲེལ་པ་བཞུགས། ༼༣༦
དུས་གསུམ་བདེན་པའི་རང་བཞིན་མེད་པར་མཉམ་ཉིད་དུ་མངོན་སུམ་དུ་ཤེས་པས་ཚུ་རོལ་གྱི་
མཐར་མི་གནས་པའི་བྱང་སེམས་ཀྱི་རྟོགས་པ་དེ་མཚན་ཉིད། སྙིང་རྗེས་ཞི་བ་ལ་མི་གནས་
པའི་གཞི་ཤེས་ཡིན་པར་མཚོན། གཞན་དོན་གྱི་བསམ་པས་ཕ་རོལ་གྱི་མཐར་མི་གནས་པའི་
བྱང་སེམས་འཕགས་པའི་རྟོགས་པ། གཉིས་ཀའི་ས་མཚམས་ལམ་ཤེས་དང་འདྲའོ། །ཉན་
ཐོས་མཐོང་ལམ་པའི་ཡེ་ཤེས་མཚན་ཉིད། ཐབས་མ་ཡིན་པས་རིང་བའི་གཞི་ཤེས་ཡིན་པར་
མཚོན། འབྲས་ཡུམ་བསྒྲུབ་པའི་ཐབས་ཤེས་ཁྱད་ པར་ཅན་དང་མི་ལྡན་པའི་ཐེག་དམན་
འཕགས་པའི་རྟོགས་པ་ས་མཚམས་གཞི་ཤེས་དང་འདྲའོ། །ཐེག་ཆེན་མཐོང་ལམ་པའི་ཡེ་
ཤེས་མཚན་ཉིད། ཐབས་ཀྱིས་མི་རིང་བའི་གཞི་ཤེས་ཡིན་པར་མཚོན། འབྲས་ཡུམ་སྒྲུབ་པའི་
ཐབས་ཤེས་ཁྱད་པར་ཅན་དང་ལྡན་པའི་བྱང་སེམས་འཕགས་པའི་རྟོགས་པ། ས་མཚམས་
ལམ་ཤེས་དང་འདྲའོ། །ཉན་ཐོས་མཐོང་ལམ་པའི་ཡེ་ཤེས་མཚན་ཉིད་མི་མཐུན་ཕྱོགས་ཀྱི་
གཞི་ཤེས་ཡིན་པར་མཚོན། གཞི་ལམ་འབྲས་གསུམ་ལ་མཚན་མར་འཛིན་པ་དང་བཅས་པའི་
ཐེག་དམན་འཕགས་པའི་རྟོགས་པ། ས་མཚམས་གཞི་ཤེས་དང་འདྲའོ། །ཐེག་ཆེན་མཐོང་
ལམ་པའི་ཡེ་ཤེས་མཚན་ཉིད་གཉེན་པོ་གཞི་ཤེས་ཡིན་པར་མཚོན། རང་གི་སྤང་བྱ་ཆགས་
པའི་མཐའ་མ་ལུས་པ་འགོག་པའི་བྱང་སེམས་འཕགས་པའི་རྟོགས་པ་ས་མཚམས་ལམ་ཤེས་
དང་འདྲའོ། །ཐེག་ཆེན་སྦྱོར་ལམ་པའི་ཏིང་ངེ་འཛིན་མཚན་ཉིད། ཐེག་ཆེན་གྱི་གཞི་ཤེས་ཀྱི་
སྦྱོར་བ་ཡིན་པར་མཚོན། གཟུགས་སོགས་ཡུལ་བཅུ་ལ་ཞེན་སྤྱོད་མངོན་འགྱུར་བཀག་ནས་
སྒོམ་པའི་བྱང་སེམས་ཀྱི་རྣལ་འབྱོར་དེ་མཚོན། ཐེག་ཆེན་གྱི་གཞི་ཤེས་ཀྱི་སྦྱོར་བའི་མཉམ་པ་
ཉིད་ཡིན་པར་མཚོན། ཡུལ་དང་ཡུལ་ཅན་དུ་རློམ་པ་མངོན་གྱུར་བཀག་ནས་སྒོམ་པའི་བྱང་
སེམས་ཀྱི་རྣལ་འབྱོར། གཉིས་ཀའི་ས་མཚམས་རྣམ་རྫོགས་སྦྱོར་བ་དང་འདྲའོ། ཐེག་ཆེན་གྱི་
མཐོང་ལམ་སྡུག་བསྔལ་ལ་ཆོས་བཟོད་མཚན་ཉིད། ཐེག་ཆེན་གྱི་གཞི་ཤེས་ཀྱི་མཐོང་ལམ་
.：} ༈ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པར་མཚོན། སྒྲོ་འདོགས་སོ་གཉིས་དང་བྲལ་བའི་རྣམ་པ་མངོན་སུམ་དུ་རྟོགས་པའི་བྱང་
སེམས་ཀྱི་བདེན་པ་མངོན་རྟོགས། ས་དང་པོ་ཁོ་ན་ན་ཡོད་དོ། །
བཞི་པ་ནི། འཕགས་པ་བྱམས་པ་ཆོས་ཅན། རྣམ་པ་ཀུན་མངོན་པར་རྫོགས་
པར་རྟོགས་པའི་སྦྱོར་བ་ཡང་དག་པར་བཤད་པ་ཡིན་ཏེ། རྣམ་པ་ནས་ཐབས་མཁས་ཀྱི་བར་
བཅུ་གཅིག་ཕྱིན་ཅི་མ་ལོག་པར་བཤད་པའི་ཕྱིར། བཅུ་གཅིག་གང་ཞེ་ན། མི་རྟག་སོགས་
རྟོགས་པའི་ཡེ་ཤེས་མཚན་ཉིད། སྦྱར་ས་རྣམ་པ་ཡིན་པར་མཚོན། གཞི་དང་ཡེ་ཤེས་གང་རུང་
གི་ཁྱད་ཆོས་གང་ཞིག་སྦྱོར་བའི་སྒོམ་བྱར་གྱུར་པ། ས་མཚམས་དམིགས་པ་དང་འདྲའོ། །ཐེག་
ཆེན་ཚོགས་ལམ་པའི་ཏིང་ངེ་འཛིན་མཚན་ཉིད། རྣམ་ཀུན་གྱི་སྦྱོར་བ་ཡིན་པར་མཚོན། དབང་
དུ་བྱ་བའི་ཕྱིར་རྣམ་པ་རྣམས་བསྡུས་ཏེ་སྒོམ་པའི་བྱང་སེམས་ཀྱི་རྣལ་འབྱོར། ཐེག་ཆེན་ཚོགས་
ལམ་ནས་རྒྱུན་མཐའི་བར་ན་ཡོད་བཅས་ཞེས་པའི་སྒྲས་སྦྱོར་བ་པོ་བསྟན་ཏོ། །ཐེག་ཆེན་
ཚོགས་ལམ་པ་མཚན་ཉིད། ཐེག་ཆེན་གྱི་སྦྱོར་བ་པོ་ཡིན་པར་མཚོན། ཚོགས་བསགས་པས་
ཡུམ་ཉན་པ་ལ་སོགས་པའི་སྣོད་དུ་གྱུར་པའི་བྱང་ཆུབ་སེམས་དཔའ། ས་མཚམས་སྦྱོར་བ་དང་
འདྲ། ཡོན་ཏན་བཅུ་བཞི་མཚན་ཉིད། རྣམ་པ་ཀུན་གྱི་སྦྱོར་བའི་ཡོན་ཏན་ཡིན་པར་མཚོན།
རྣམ་རྫོགས་སྦྱོར་བ་བསྒོམས་པ་ལས་བྱུང་བའི་ཕན་ཡོན། ཐེག་ཆེན་ཚོགས་ལམ་ནས་སངས་
རྒྱས་པའི་བར་ན་ཡོད་དེ། སྐྱོན་ཞེ་དྲུག་མཚན་ཉིད། རྣམ་ཀུན་གྱི་སྦྱོར་བའི་སྐྱོན་ཡིན་པར་
མཚོན། རྣམ་རྫོགས་སྦྱོར་བ་བསྒོམ་པ་ལ་བར་དུ་གཅོད་པའི་ལས། གཙོ་ཆེར་ཚོགས་སྦྱོར་ན་
ཡོད་ཅིང་ཕྲ་མོ་ས་བདུན་པའི་བར་ན་ཡོད། ཤེས་མཚན་ཞེ་བརྒྱད་མཚན་ཉིད། ཐེག་ཆེན་སྦྱོར་
བའི་མཚན་ཉིད་ཡིན་པར་མཚོན། ཐེག་ཆེན་སྦྱོར་བའི་ནུས་པ་མཚན་ཉིད་དམ་མཚོན་པར་བྱ་
བའི་གཞི་གང་རུང་ཡིན་པ་ཐེག་ཆེན་ཚོགས་ལམ་ནས་སངས་རྒྱས་པའི་བར་ན་ཡོད། ཐེག་ཆེན་
ཚོགས་ལམ་པའི་དད་སོགས་ལྔ་མཚན་ཉིད། ཐེག་ཆེན་གྱི་ཐར་པ་ཆ་མཐུན་ཡིན་པར་མཚོན།
-3
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼ ༣༦
རང་འབྲས་རྫོགས་པའི་བྱང་ཆུབ་ཀྱི་རྒྱུར་གྱུར་ཅིང་རྣམ་བྱང་དབང་པོའི་ངོ་བོར་མ་གྱུར་པའི་
ཐེག་ཆེན་གྱི་ལམ་ཡིན་པ། ཐེག་ཆེན་ཚོགས་ལམ་ཁོ་ན་ན་ཡོད། ཐེག་ཆེན་གྱི་སྦྱོར་ལམ་དྲོད་
མཚན་ཉིད། རྣམ་ཀུན་གྱི་ངེས་བྱེད་ཀུན་ཡིན་པར་མཚོན། སེམས་ཅན་ལ་དམིགས་པའི་རྣམ་
པ་ཁྱད་པར་དང་ལྡན་པའི་སྒོམ་བྱུང་གཙོ་བོར་གྱུར་པའི་བྱང་སེམས་ཀྱི་འཇིག་རྟེན་པའི་ལམ་
ཡིན་པ། ཐེག་ཆེན་སྦྱོར་ལམ་ཁོ་ན་ན་ཡོད། ཐེག་ཆེན་སྦྱོར་ལམ་པ་དབང་རྣོན་མཚན་ཉིད།
སློབ་པ་ཕྱིར་མི་ལྡོག་པའི་དགེ་འདུན་ཡིན་པར་མཚོན། ཐེག་དམན་དུ་མི་ལྟུང་བར་ངེས་པའི་
རྟགས་ཐོབ་པའི་བྱང་ཆུབ་སེམས་དཔའ། དབང་པོ་རྣོ་ན་སྦྱོར་ལམ། འབྲིང་ན་མཐོང་ལམ།
རྟུལ་ཡང་ས་བརྒྱད་པ་ནས་ཐོབ་བོ། །ཐེག་ཆེན་སྦྱོར་ལམ་པའི་ཏིང་ངེ་འཛིན་མཚན་ཉིད། སྲིད་
ཞི་མཉམ་པ་ཉིད་ཀྱི་སྦྱོར་བ་ཡིན་པར་མཚོན། འཁོར་འདས་བདེན་པའི་རང་བཞིན་མེད་པར་
མཉམ་པ་ཉིད་དུ་རྟོགས་ནས་བསྒོམ་པའི་སྒོམ་བྱུང་གཙོ་བོར་གྱུར་པའི་བྱང་སེམས་ཀྱི་རྣལ་
འབྱོར། དེ་མཚན་ཉིད་ཞིང་དག་པའི་སྦྱོར་བ་ཡིན་པར་མཚོན། སྣོད་བཅུད་ཀྱི་འཇིག་རྟེན་ཉེས་
པ་མེད་ཅིང་ཡོན་ཏན་དང་ལྡན་པའི་ཕྱིར་དུ་སྒོམ་ལམ་པའི་སྒོམ་བྱུང་གཙོ་བོར་གྱུར་པའི་བྱང་
སེམས་ཀྱི་རྣལ་འབྱོར། དེ་མཚན་ཉིད་ཐབས་ལ་མཁས་པའི་སྦྱོར་བ་ཡིན་པར་མཚོན། སྟོང་
ཉིད་ལ་སོགས་པའི་ཡུལ་བཅུ་མངོན་དུ་བྱ་བའི་དུས་དང་དུས་མ་ཡིན་པ་ཤེས་པའི་སྒོམ་བྱུང་
གཙོ་བོར་གྱུར་བའི་བྱང་སེམས་ཀྱི་རྣལ་འབྱོར། གསུམ་ག་ཐེག་ཆེན་གྱི་སྦྱོར་ལམ་དྲོད་ནས་
རྒྱུན་མཐའི་བར་ན་ཡོད། །
ལྔ་པ་ནི། འཕགས་ པ་ བྱམས་པ་ཆོས་ཅན། རྩེ་མོའི་སྦྱོར་བ་ཡང་དག་པར་
བཤད་པ་ཡིན་ཏེ། རྟགས་ཀྱི་རྩེ་མོ་ནས་ལོག་སྒྲུབ་ཀྱི་བར་བརྒྱད་ཕྱིན་ཅི་མ་ལོག་པར་བཤད་
པའི་ཕྱིར། བརྒྱད་གང་ཞེ་ན། ཐེག་ཆེན་སྦྱོར་ལམ་པ་དབང་རྣོན་གྱི་དྲོད་མཚན་ཉིད། རྟགས་ཀྱི་
རྩེ་མོ་མིན་པར་མཚོན། བསྡུས་སྒོམ་རབ་ཏུ་གྱུར་པར་མཚོན་བྱེད་ཀྱི་རྟགས་ཐོབ་པའི་སྦྱོར་ལམ་
-3（J .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོར་ཕྱིར་འགྲེལ་སྐོར།
བཞིའི་དང་པོ་ཡིན་པ། དེ་འདྲའི་ རྩེ་མོ་མཚན་ཉིད། རྣམ་མཁྱེན་གྱི་རྩེ་མོ་ཡིན་པར་མཚོན།
བསྡུས་སྒོམ་རབ་གྱུར་གྱི་སྦྱོར་ལམ་གཉིས་པ་གང་ཞིག་བསོད་ནམས་རྣམ་པར་འཕེལ་བ་དང་
ལྡན་པ། དེ་འདྲའི་བཟོད་པ་མཚན་ཉིད་བརྟན་པའི་རྩེ་མོ་ཡིན་པར་མཚོན། མཁྱེན་གསུམ་གྱི་
ཆོས་རྫོགས་པར་བྱེད་ཅིང་སེམས་ཅན་གྱི་དོན་མི་གཏོང་བའི་བསྡུས་སྒོམ་རབ་གྱུར་གྱི་སྔོར་
ལམ་གསུམ་པ་ཡིན་པ། དེ་འདྲའི་ཆོས་མཆོག་མཚན་ཉིད། སེམས་ཀུན་ཏུགནས་པའི་རྩེ་མོ་
ཡིན་པར་མཚོན། དེ་ཁོ་ན་ཉིད་ལ་རྩེ་གཅིག་ཏུ་གནས་པའི་བསྡུས་སྒོམ་རབ་ཏུ་གྱུར་པ་གང་
ཞིག་བསོད་ནམས་མང་པོ་དང་ལྡན་པའི་སྦྱོར་ལམ་བཞི་པ་ཡིན་པ། བཞི་ཀ་སྦྱོར་ལམ་བཞི་ན་
རིམ་པ་བཞིན་ཡོད། ཐེག་ཆེན་མཐོང་ལམ་སྡུག་བསྔལ་ལ་ཆོས་བཟོད་མཚན་ཉིད། མཐོང་
ལམ་རྩེ་མོ་ཡིན་པར་མཚོན། ཕར་ཕྱིན་རེ་རེའི་ནང་དུ་དྲུག་དྲུག་ཚང་བར་ཉམས་སུ་ལེན་ཅིང་
མཐོང་སྤངས་རྟོག་པ་བཞིའི་གཉེན་པོར་གྱུར་པའི་བསྡུས་སྒོམ་རབ་གྱུར། ས་དང་པོ་ཁོ་ན་ན་
ཡོད། ས་གཉིས་པའི་ཏིང་ངེ་འཛིན་མཚན་ཉིད། སྒོམ་ལམ་རྩེ་ མོ་ཡིན་པར་མཚོན། སྙོམས་
འཇུག་དགུ་ལ་སྙོམས་པར་འཇུག་ཅིང་སྒོམ་སྤངས་རྟོག་པ་བཞིའི་གཉེན་པོར་གྱུར་པའི་བསྡུས་
སྒོམ་རབ་གྱུར། ས་ལྷག་མ་དགུ་ན་ཡོད། རྒྱུན་མཐའི་ཏིང་ངེ་འཛིན་མཚན་ཉིད། བར་ཆད་མེད་
པའི་རྩེ་མོ་ཡིན་པར་མཚོན། རང་གི་དངོས་འབྲས་རྣམ་མཁྱེན་གྱི་དེ་མ་ཐག་རྐྱེན་གང་ཞིག་
བསྡུས་སྒོམ་རབ་གྱུར་གྱི་རྣལ་འབྱོར། རྒྱུན་མཐའ་ཁོ་ན་ན་ཡོད། ལོག་རྟོག་བཅུ་དྲུག་མཚན་
ཉིད། བསལ་ བྱ་ལོག་རྟོག་ཡིན་པར་མཚོན། བར་ཆད་མེད་རྩེའི་དམིགས་རྣམ་ལ་དམིགས་
ནས་སྒྲོ་བསྐུར་དུ་སྨྲ་བའི་ལོག་རྟོག་གང་ཞིག་བར་ཆད་མེད་རྩེའི་སྔོན་དུ་སྤང་བར་བྱ་བ། དངོས་
སྨྲ་བའི་རྒྱུད་ལ་ཡོད་དོ། །
དྲུག་ པ་ནི། འཕགས་བྱམས་པ་ཆོས་ཅན། མཐར་གྱིས་པའི་སྦྱོར་བ་ཡང་དག་
པར་བཤད་དེ། སྦྱིན་པའི་མཐར་གྱིས་པ་སོགས་བཅུ་གསུམ་ཕྱིན་ཅི་མ་ལོག་པར་བཤད་པའི་
- 1 [! -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བའགས། ༼༣༦༩
ཕྱིར། བཅུ་གསུམ་གང་ཞེ་ན། ཐེག་ཆེན་སྦྱོར་ལམ་པ་དབང་རྣོན་གྱི་ཏིང་ངེ་འཛིན་མཚན་ཉིད།
ཕར་ཕྱིན་དྲུག་གི་མཐར་གྱིས་པའི་སྦྱོར་བ་ཡིན་པར་མཚོན། འཁོར་གསུམ་རྣམ་དག་གི་ཕྱིན་
དྲུག་རིམ་གྱིས་སྒོམ་པའི་རྩེ་སྦྱོར་ཐོབ་པའི་བྱང་སེམས་ཀྱི་རྣལ་འབྱོར། དེ་མཚན་ཉིད་སངས་
རྒྱས་དང་ཆོས་དང་དགེ་འདུན་དང་ཚུལ་ཁྲིམས་དང་གཏོང་བ་དང་ལྷ་རྗེས་སུ་དྲན་པའི་མཐར་
གྱིས་པའི་སྦྱོར་བ་ཡིན་པར་མཚོན། རིམ་བཞིན་དེ་བཞིན་གཤེགས་པའི་ཡོན་ཏན་དང་དགེ་མི་
དགེ་ལུང་མ་བསྟན་གྱི་ཆོས་དང་ཕྱིར་མི་ལྡོག་པའི་འཕགས་པའི་ཡོན་ཏན་དང༌། སྡོམ་པ་གསུམ་
གྱི་ཡོན་ཏན་དང་སྦྱིན་པ་གསུམ་གྱི་ཡོན་ཏན་དང་ལྷར་སྐྱེས་པའི་འཕགས་པའི་ཡོན་ཏན་དོན་
དམ་པར་མ་དམིགས་ཤིང་ཀུན་རྫོབ་ཏུ་ཕྱིན་ཅི་མ་ལོག་པར་རིམ་གྱིས་སྒོམ་པའི་རྩེ་སྦྱོར་ཐོབ་
པའི་བྱང་སེམས་ཀྱི་རྣལ་འབྱོར། དེ་མཚན་ཉིད། དངོས་མེད་ངོ་བོ་ཉིད་དུ་ཤེས་པའི་མཐར་
གྱིས་པའི་སྦྱོར་བ་ཡིན་པར་མཚོན། ཀུན་བྱང་གི་ཆོས་ཐམས་ཅད་བདེན་པའི་ངོ་བོ་ཉིད་
མེད་པར་རྟོགས་ནས་རིམ་གྱིས་སྒོམ་པའི་རྩེ་སྦྱོར་ཐོབ་པའི་བྱང་སེམས་ཀྱི་རྣལ་འབྱོར། བཅུ་
གསུམ་པའི་ས་མཚམས་མཐར་གྱིས་པའི་སྦྱོར་བ་དང་འདྲའོ། །
བདུན་པ་ནི། འཕགས་པ་བྱམས་པ་ཆོས་ཅན། སྐད་ཅིག་མའི་མངོན་པར་རྫོགས་
པར་བྱང་ཆུབ་པའི་སྦྱོར་བ་ཡང་དག་པར་བཤད་དེ། རྣམ་སྨིན་མིན་པའི་སྐད་ཅིག་སྦྱོར་སོགས་
བཞི་ཕྱིན་ཅི་མ་ལོག་པར་བཤད་པའི་ཕྱིར། བཞི་གང་ཞེ་ན། རྒྱུན་མཐའི་ཏིང་ངེ་འཛིན་མཚན་
ཉིད། རྣམ་པར་སྨིན་པ་མ་ཡིན་པ་དང༌། རྣམ་པར་སྨིན་པ་དང་མཚན་ཉིད་མེད་པ་དང་གཉིས་
སུ་མེད་པའི་སྐད་ཅིག་མའི་སྦྱོར་བ་ཡིན་པར་མཚོན། རིམ་པ་བཞིན་ཟག་བཅས་ལས་ཀྱི་རྣམ་
སྨིན་མ་ཡིན་པའི་ཟག་མེད་ཀྱི་ཆོས་ཐམས་ཅད་ཟག་མེད་ལྷུན་གྲུབ་ཏུ་རྣམ་པར་སྨིན་པའི་ཟག་
མེད་ཀྱི་ཆོས་ཐམས་ཅད་ཀུན་བྱང་གི་ཆོས་ཐམས་ཅད་བདེན་པའི་མཚན་ཉིད་མེད་པ་དང་
གཟུང་འཛིན་གཉིས་སུ་མེད་པར་སྐད་ཅིག་མ་གཅིག་ལ་རྟོགས་ནས་སྒོམ་པའི་བྱང་སེམས་ཀྱི་
- ] ] .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣལ་འབྱོར་མཐར་ཐུག །རྒྱུན་མཐའ་ཁོ་ན་ན་ཡོད། །
བརྒྱད་པ་ནི། འཕགས་པ་བྱམས་པ་ཆོས་ཅན། ཆོས་ཀྱི་སྐུ་ཡང་དག་པར་
བཤད་དེ། སྐུ་བཞི་མཛད་པ་དང་བཅས་ཕྱིན་ཅི་མ་ལོག་པར་བརྗོད་པའི་ཕྱིར། བཞི་གང་ཞེ་ན།
སངས་རྒྱས་ཀྱི་འགོག་བདེན་མཚན་ཉིད། ངོ་བོ་ཉིད་ཀྱི་སྐུ་ཡིན་པར་མཚོན། ཟག་པ་མེད་པའི་
ཡེ་ཤེས་ཀྱི་ཆོས་ཉིད་གང་ཞིག་གློ་བུར་གྱི་དྲི་མས་དག་པའི་བྲལ་འབྲས་མཐར་ཐུག །སངས་
རྒྱས་ཀྱི་ཡེ་ཤེས་ སྡེ་ཚན་ཉེར་གཅིག་མཚན་ཉིད། རྟོགས་པ་ཆོས་ ཀྱི་སྐུ་ཡིན་པར་མཚོན།
གནས་ཡོངས་སུ་གྱུར་པའི་ཡེ་ཤེས་མཐར་ཐུག །འོག་མིན་ཁོ་ནར་བཞུགས་པའི་སངས་རྒྱས་
ཀྱི་གཟུགས་སྐུ་མཚན་ཉིད། ལོངས་སྤྱོད་རྫོགས་པའི་སྐུ་ཡིན་པར་མཚོན། ངེས་པ་ལྔ་ལྡན་དུ་
སྣང་བའི་སངས་རྒྱས་ཀྱི་གཟུགས་སྐུ། མཛད་པ་བཅུ་གཉིས་སྟོན་པའི་སངས་རྒྱས་ཀྱི་གཟུགས་
སྐུ་མཚན་ཉིད། སངས་རྒྱས་ཀྱི་སྤྲུལ་སྐུ་ཡིན་པར་མཚོན། གདུལ་བྱ་དག་མ་དག་སྣ་ཚོགས་ཀྱི་
དོན་དངོས་སུ་མཛད་ཅིང་ངེས་མེད་སྣ་ཚོགས་སུ་སྣང་བའི་སངས་རྒྱས་ཀྱི་གཟུགས་སྐུ། བཞི་ཀ་
སངས་ རྒྱས་ ཀྱི་ས་ཁོ་ན་ན་ཡོད། ཚོགས་ལམ་མཚན་ཉིད། ཆོས་སྐུའི་མཛད་པ་ཡིན་པར་
མཚོན། རང་གི་བདག་རྐྱེན་སངས་རྒྱས་ཀྱི་ཡེ་ཤེས་ལས་འབྱུང་བའི་དགེ་བ་དང་ལེགས་པ་
གང་རུང་། ལམ་སྐྱེ་རུང་ནས་སངས་རྒྱས་པའི་བར་ན་ཡོད། ངོ་བོ་ཉིད་ཀྱི་སྐུ་ཡེ་ཤེས་དང་ལྡན་
པ་དེ་བཞིན་དུ་དེ་ལས་གཞན་པའི་གཟུགས་སྐུ་གཉིས་ཀྱང་ཡེ་ཤེས་དང་ལྡན་པའོ། །
གསུམ་ པ་ ལ་ གསུམ་ སྟེ། མདོར་ བསྟན་ དུ་ བསྟན། རྒྱས་ བཤད་ དུ་ བསྟན།
ལེགས་བཤད་དུ་བསྟན་ པའོ། །དང་ པོ་ནི། ཚིགས་བཅད་བརྡོ་ ལྔ་ ཡོད་པ་དེ་ལ་ལུས་ཀྱི་
ཚིག་ལེའུར་བྱས་པ་སོ་གཉིས་ཆོས་ཅན། ཁྱོད་ཀྱིས་ཡུམ་གྱི་ལུས་མངོན་པར་བསྟན་པ་ཡིན་ཏེ།
ཁྱོད་ཀྱིས་ཡུམ་གྱི་ལུས་དངོས་པོ་བརྒྱད་དུ་བསྡུས་ནས་ལུས་རྒྱས་བཤད་ཀྱི་དང་པོར་བསྟན་
པའི་ཕྱིར། གཉིས་པ་ནི། ལུས་ཀྱི་ཚིག་ལེའུར་བྱས་པ་ལྷག་མ་བཅུ་གསུམ་ཆོས་ཅན། ཁྱོད་
- 1
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཀྱིས་ཡུམ་གྱི་ལུས་རྒྱས་པར་བཤད་དེ། ཁྱོད་ཀྱིས་ཚིགས་བཅད་དང་པོ་གཉིས་པོ་དེ་དག་ཉིད་
ཀྱི་ དོན། དོན་བདུན་ཅུར་ བསྡུས་ནས་དངོས་ སུ་བསྟན་པའི་ ཕྱིར། གསུམ་པ་ནི། ལུས་ཀྱི་
ཚིགས་བཅད་བརྡོ་ལྔ་ཆོས་ཅན། ཁྱོད་ཀྱིས་ཡུམ་གྱི་ལུས་ལེགས་པར་བཤད་དེ། ཁྱོད་ཀྱི་དང་
པོ་གཉིས་ཀྱིས་ཡུམ་གྱི་ལུས་མདོར་བསྡུས་པ་དང་ལྷག་མ་བཅུ་གསུམ་གྱིས་རྒྱས་པར་བཤད་
པའི་ཕྱིར། བཞི་པ་ནི། བསྡུས་པའི་དོན་ལུས་རྣམ་གཞག་གི་ཚིག་ལེའུར་བྱས་པ་རྣམས་ནི་ཆོས་
ཅན། འགྲེལ་པ་དོན་གསལ་དུ་ཡན་ལག་རྒྱས་བཤད་ཀྱི་གོང་དུ་ཁྱོད་རྒྱས་པར་མ་བཀྲོལ་བ་
ལ་རྒྱུ་མཚན་ཡོད་དེ། བསྟན་བཅོས་མཛད་པ་པོ་བྱམས་པ་ཉིད་ཀྱི་སེམས་བསྐྱེད་པ་ནི་གཞན་
དོན་ཕྱིར་ཞེས་བྱ་བ་ལ་སོགས་པ་འཆད་པར་འགྱུར་བ་ལ་ཡན་ལག་རྒྱས་བཤད་ཀྱི་བསྟན་
བཅོས་མཐའ་དག་གིས། ཁྱོད་རྒྱས་པར་འཆད་པས་ཡན་ལག་རྒྱས་བཤད་དེ་དག་རྣམ་བཤད་
དུ་ཁྱོད་བཤད་པར་བསམ་ཤིང་གོང་འོག་གཉིས་ཀར་བཀྲོལ་ན་ཡན་ལག་རྒྱས་བཤད་ཀྱི་
འགྲེལ་པ་དང་ཟློས་པའི་ཉེས་པར་འགྱུར་དུ་དོགས་ནས་དེར་དེ་ལྟར་མ་བཀྲོལ་བའི་ཕྱིར། །
གཉིས་པ་ལ་གསུམ་སྟེ། འཇུག་ཡུལ་མཁྱེན་གསུམ་གྱི་ཡན་ལག་རྒྱས་བཤད།
འཇུག་པ་སྦྱོར་བཞིའི་ཡན་ལག་རྒྱས་བཤད། ཞུགས་འབྲས་ཆོས་སྐུའི་ཡན་ལག་རྒྱས་བཤད་
དོ༑ ༑དང་པོ་ལ་གསུམ་སྟེ། འབྲས་བུ་ཐུན་མོང་མ་ཡིན་པ་རྣམ་མཁྱེན། རྒྱུ་ཐུན་མོང་མ་ཡིན་པ་
ལམ་ཤེས། རྒྱུའི་བླང་དོར་ཐུན་མོང་མ་ཡིན་པ་གཞི་ཤེས་ཀྱི་ཡན་ལག་རྒྱས་བཤད་དོ། །དང་པོ་
ལ་གསུམ་སྟེ། འབྲེལ་བ་བཀོད་པས་མཚམས་སྦྱར། བརྗོད་བྱ་ཆོས་བཅུ་བཤད། སྐབས་ཀྱི་
མཇུག་བསྡུ་བའོ། །དང་པོ་ནི་བྱམས་པ་ཆོས་ཅན། སྔར་བསྟན་པ་དེ་ལྟར། ཡུམ་གྱི་བསྡུས་པའི་
དོན་ལུས་རྣམ་གཞག་ཀུན་བསྟན་པ་དེའི་རྗེས་སུ་མཁྱེན་གསུམ་གྱི་དང་པོར་རྣམ་པ་ཐམས་ཅད་
མཁྱེན་པ་ཉིད་དེ་བརྗོད་བྱར་བསྡུས་པའི་ལུས་རྣམ་གཞག་གི་ཚིག་ལེའུར་བྱས་པ་ཡན་ལག་
རྒྱས་བཤད་ཀྱིས་རྣམ་པར་བཤད་པའི་སྒོ་ནས་བཤད་པར་བཞེད་པ་ལ་རྒྱུ་མཚན་ཡོད་དེ། བྱང་
- 4
3 བ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆུབ་སེམས་དཔའ་བྱང་ཆུབ་སྔོན་གྱི་དེ་བཞིན་གཤེགས་པའི་རྗེས་སུ་ཐོབ་པར་འདོད་པ་རྣམས་
ཀྱིས་རྣམ་པ་ཐམས་ཅད་མཁྱེན་པ་ཉིད་ཆེད་དུ་གཉེར་བྱའི་འབྲས་བུ་ཡིན་པའི་ཕྱིར་ཐོབ་པར་བྱ་
དགོས་པའི་ཕྱིར།
གཉིས་པ་ལ་བཞི་སྟེ། ལམ་གྱི་རང་བཞིན་བྱང་ཆུབ་མཆོག་ཏུ་སེམས་བསྐྱེད་
པ༑ དེ་རྣམ་པར་དག་བྱེད་གདམས་ངག་ནོད་པ་དེ་བསྒོམ་པའི་འབྲས་བུ་ངེས་བྱེད་ཡན་ལག།
གདམས་པའི་དོན་ཕྱིན་ཅི་མ་ལོག་པར་སྒྲུབ་པའོ། །དང་པོ་ལ་གསུམ་སྟེ། སེམས་བསྐྱེད་ཀྱི་
མཚན་ཉིད་རབ་དབྱེ། ས་མཚམས་སོ། །དང་པོ་ལ་གཉིས་ཏེ། མཚན་ཉིད་དང་པོ། མདོ་དང་
སྦྱར་བའོ། །མཚམས་སྦྱར། རྩ་ བ། འགྲེལ་པའོ། །དང་པོ་ནི། སེམས་བསྐྱེད་པ་རང་གི་ངོ་བོ་
གང་ ལ་ དམིགས་ པའི་ ཡུལ་ དང༌ བཅས་ པ་ གསུངས་ པ་ ཆོས་ ཅན། དགོས་ པ་ ཡོད་དེ།
སེམས་བསྐྱེད་ཀྱི་མཚན་ཉིད་བདེ་བླག་ཏུ་རྟོགས་པའི་ཆེད་ཡིན་པའི་ཕྱིར། གསུམ་པ་ལ་གཉིས་
ཏེ༑ མཚན་ཉིད་ཅན་གྱི་དབྱེ་བ། མཚན་ཉིད་ལ་རྩོད་པ་སྤང་པའོ། །རྩ་བར་དང་པོ་ནི་རང་ཉིད་
རྫོགས་པའི་སངས་རྒྱས་སུ་གྲུབ་ན་གཞན་གྱི་དོན་གྱི་ཕྱིར། གདུལ་བྱའི་སྐལ་བ་ཇི་ལྟ་བཞིན་
འབད་པར་སྙམ་པའི་འདུན་པ་དང་ མཚུངས་ལྡན་གྱི་ཡིད་ཀྱི་རྣམ་ཤེས་མཚན་ཉིད། ཐེག་
ཆེན་གྱི་ཀུན་རྫོབ་སེམས་བསྐྱེད་དུ་མཚོན་པ་ལུས་སུ་བཤད་པ་ལྟར་རོ། །དབྱེ་ན་བསམ་པས་
སྨོན་པ་དང་སྦྱོར་བས་འཇུག་པའི་ངོ་བོ་རྣམ་པ་གཉིས་སོ། །མཚུངས་པར་ལྡན་ཚུལ་ཇི་ལྟར་ཞེ་
ན༑ ཐེག་ཆེན་གྱི་ཀུན་རྫོ་བ་སེམས་བསྐྱེད་དེ་རང་གི་གྲོགས་འདོད་པ་དང་གཞན་དོན་དང་བྱང་
ཆུབ་ལ་དམིགས་པར་མཚུངས་པས་དམིགས་པ་མཚུངས་པ་དང་གཞན་དོན་དང་བྱང་ཆུབ་ཀྱི་
རྣམ་པ་སྣང་བར་མཚུངས་པས་རྣམ་པ་མཚུངས་པ་དང་། གཅིག་གྲུབ་དུས་ན་གཅིག་གྲུབ་པར་
མཚུངས་པས་དུས་མཚུངས་པ་དང་། རང་རྒྱུ་སྙིང་རྗེ་དང་དད་པ་དང་འདུན་པ་གསུམ་ལས་སྐྱེ་
བར་མཚུངས་པས་རྟེན་མཚུངས་པ་དང་། གཙོ་བོ་སེམས་གཅིག་ལས་མེད་པ་བཞིན་དུ་འཁོར་



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཡང་གཅིག་ལས་མེད་པར་མཚུངས་པས་རྫ་ས་མཚུངས་པ་སྟེ། སེམས་རྫ་ས་གཅིག་གི་འཁོར་དུ་
ཚོར་བ་རྫས་གཉིས་མི་སྲིད་པ་བཞིན་ནོ། །སྨོན་པ་སེམས་བསྐྱེད་ཀྱི་དོན་ནི། ཐེག་ཆེན་གྱི་
སེམས་བསྐྱེད་གང་ཞིག་བྱང་ཆུབ་སེམས་དཔའི་སྡོམ་པ་མ་བླངས་གོང་དུ་བསམ་པས་གཞན་
དོན་དུ་རྫོགས་པའི་བྱང་ཆུབ་ཐོབ་པར་སྨོན་པ། འཇུག་པ་སེམས་བསྐྱེད་ཀྱི་དོན་ནི་ཐེག་ཆེན་གྱི་
སེམས་བསྐྱེད་གང་ཞིག་བྱང་ཆུབ་སེམས་དཔའི་སྡོམ་པ་བཟུང་ནས་བྱང་ཆུབ་བླ་ན་མེད་ལ་རང་
སྦྱོར་བས་བྱང་ཆུབ་ཀྱི་རྒྱུ་ཚོགས་རྣམས་ལ་ཞུགས་པ། སེམས་བསྐྱེད་ལ་ལུས་ཀྱི་རྟེན་ནི་འདུ་
ཤེས་མེད་པའི་སེམས་ཅན་དང་གཟུགས་མེད་ཀྱི་སེམས་ཅན་མ་གཏོགས་པ་སེམས་སྐྱེ་རུང་གི་
ལྷ་དང་མི་ལ་སོགས་པ་འགྲོ་བ་ཕལ་ཆེར་གྱི་རྟེན་ལ་སྐྱེ་སྟེ། མདོ་ལས། དེ་ཚེ་ལྷ་མི་སྟོང་ཕྲག་
བརྒྱ། །བྱང་ཆུབ་ཏུ་ནི་སེམས་བསྐྱེད་དོ། །ཞེས་སོ། །བསམ་པའི་རྟེན་ནི་སྐྱབས་འགྲོ་ཁྱད་པར་
ཅན་ཏེ། ཛེ་ཏ་རིས། སྐྱབས་གསུམ་སྔོན་དུ་འགྲོ་བ་ཅན་གྱི་བྱང་ཆུབ་ཀྱི་མཆོག་ཏུ་སེམས་བསྐྱེད་
པ་ཞེས་པས་སོ། །ཉེར་ལེན་གྱི་རྒྱུ་ནི་རྐྱེན་གྱིས་སད་པར་བྱས་པའོ། །ལྷན་ཅིག་བྱེད་པའི་རྐྱེན་
ནི་རྒྱལ་བ་སྲས་བཅས་ཀྱི་ཡོན་ཏན་ལ་རབ་ཏུ་དང་བའི་དད་པ་དང་སེམས་ཅན་སྡུག་བསྔལ་
གྱིས་གཟིར་བ་ལ་དམིགས་པའི་སྙིང་རྗེ་ཆེན་པོ་ལས་སྐྱེ་སྟེ། དཀོན་མཆོག་སྒྲོན་མ་ལས་རྒྱལ་
དང་རྒྱལ་བའི་ཆོས་ལ་དད་གྱུར་ཅིང་། །རྒྱལ་སྲས་རྣམས་ཀྱི་སྤྱོད་ལ་དད་བྱེད་ཅིང། །བྱང་ཆུབ་
བླ་ན་མེད་ལ་དད་གྱུར་ན། །སྐྱེས་བུ་ཆེན་པོ་རྣམས་ཀྱི་སེམས་བསྐྱེད་དོ། །ཞེས་པ་དང་། ཇི་སྐད་
དུ༔ དེ་ལ་ཐོག་མར་རིགས་ནུས་པས། །སྙིང་རྗེའི་ས་བོན་རབ་སད་ཅིང་། །སྦྱོར་དང་བསམ་པ་
ཕུན་ཚོགས་ལས། །བྱང་ཆུབ་སེམས་ནི་རབ་ཏུ་བཟུང་། །ཞེས་སོ། །བདག་རྐྱེན་དགེ་བའི་
བཤེས་གཉེན་གྱིས་ཟིན་པ་དགོས་ཏེ། སྡུད་པར། སངས་རྒྱས་ཆོས་རྣམས་དགེ་བའི་བཤེས་ལ་
བརྟེན་ཏོ་ཞེས། །ཡོན་ཏན་ཀུན་གྱི་མཆོག་མངའ་རྒྱལ་བ་དེ་སྐད་གསུངས། །ཞེས་སོ། །སེམས་
བསྐྱེད་ཀྱི་མཚན་ཉིད་ལ། འཕགས་སེང་གཉིས་ཀས་གཞན་དོན་དུ་བྱང་ཆུབ་ལ་དམིགས་པའི་
མ 4
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཙོ་སེམས་ལ་བཟུང་གི་སེམས་བྱུང་རྣམས་ལ་སེམས་བསྐྱེད་ཀྱི་སྒྲ་དོན་མེད་པའི་ཕྱིར་མི་
བཟུང་། སེམས་ཀྱང་ཡིད་ཀྱི་ཤེས་པ་ཁོ་ན་ལ་བཟུང་སྟེ། གཞན་སྒོ་ལྔའི་ཤེས་པ་ཡུལ་གཟུགས་
སོགས་ལ་དམིགས་ཀྱི་གཞན་དོན་དང་བྱང་ཆུབ་ལ་མི་དམིགས། ཀུན་གཞི་དང་ཉོན་ཡིད་རྟག་
ཏུ་ལུང་མ་བསྟན་ཡིན་པས་སེམས་བསྐྱེད་ཀྱི་མཚན་ཉིད་པར་མི་རུང་བས་སོ། །དེ་ལྟར་ཉི་ཁྲི་
སྣང་བ་ལས། སེམས་ནི་རྣམ་པར་ཤེས་པ་སྟེ་རྣམ་པར་རིག་པའོ། །རྣམ་པར་ཤེས་པ་གང་ཡིན་
ན་ཡིད་ཀྱི་རྣམ་པར་ཤེས་པ་སྟེ་དཀར་པོའི་ཆོས་ཐམས་ཅད་ལ་དམིགས་པའི་ནུས་པ་ནི་དེ་ལ་
སྲིད་པའི་ཕྱིར་རོ་ཞེས་སོ། །ཐོགས་མེད་སྐུ་མཆེད་གཉིས་ཀས་སེམས་བྱུང་དུ་འདོད་དེ། ཐོགས་
མེད་ཀྱིས་བྱང་སར་བྱང་ཆུབ་སེམས་དཔའི་སྨོན་ལམ་གྱི་མཆོག་ནི་སེམས་བསྐྱེད་པ་སྟེ་ཞེས་པ་
དང༌། མདོ་སྡེ་རྒྱན་ལས་དོན་གཉིས་ལྡན་པའི་སེམས་བྱུང་པ་ཞེས་པའི་འགྲེལ་པར་དབྱིག་
གཉེན་གྱིས་དོན་གཉིས་ལ་དམིགས་པའི་སེམས་དཔའ་ནི་སེམས་བསྐྱེད་པའོ། །ཞེས་སོ། །
འདི་ལ་ངོ་བོའི་སྒོ་ནས་དབྱེ་ན་སྨོན་འཇུག་གཉིས་ཏེ། སྤྱོད་འཇུག་ལས། བྱང་ཆུབ་སེམས་དེ་
མདོར་བསྡུ་ན། །རྣམ་པ་གཉིས་སུ་ཤེས་བྱ་སྟེ། །བྱང་ཆུབ་སྨོན་པའི་སེམས་དང་ནི། །བྱང་ཆུབ་
འཇུག་པ་ཉིད་ཡིན་ནོ། །འགྲོ་བར་འདོད་དང་འགྲོ་བ་ཡི། །བྱེ་བྲག་ཇི་ལྟར་ཤེས་པ་ལྟར། །དེ་
བཞིན་མཁས་པས་འདི་གཉིས་ཀྱི། །བྱེ་བྲག་རིམ་བཞིན་ཤེས་པར་བྱ། །ཞེས་སོ། །འདི་གཉིས་
ཀྱི་ཁྱད་པར་ཆོ་གས་བླངས་ནས་བྱང་སེམས་ཀྱི་སྡོམ་པས་ཟིན་མ་ཟིན་གྱི་ཁྱད་པར་གྱིས་ཕྱེ་བ་
ཡིན་ཏེ། ཆོས་ཤེས་ཀྱིས། སྨོན་པ་ཞེས་བྱ་བ་ནི་སྨོན་པ་ཙམ་སྟེ་ཚོགས་བསགས་པས་སེམས་དེ་
བསྐྱེད་པའི་ཆོ་གས་བླང་བར་ཡང་མ་བྱས་པའོ། །འཇུག་པ་ཞེས་པ་ནི་དགེ་བའི་བཤེས་གཉེན་
མཉེས་པར་བྱས་ཏེ་ཡང་དག་པར་བླངས་པ་ལས་འབྱུང་པའི་སེམས་བསྐྱེད་པ་ནས་བརྩམས་ཏེ་
བར་ཆད་མེད་པའི་ལམ་གྱི་བར་དུ་གཏོགས་པའི་སྒྲུབ་པའི་སྤྱོད་པའོ་ཞེས་པ་དང་། དབུ་མ་
སྒོམ་རིམ་ལས། དང་པོར་འགྲོ་བ་མཐའ་དག་ལ་ཕན་པའི་ཆེད་དུ་སངས་རྒྱས་སུ་གྱུར་ཅིག་
- ༈
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཅེས་གང་ཐོག་མར་དོན་དུ་གཉེར་བ་ནི་སྨོན་པའི་སེམས་སོ། །གང་ཕན་ཆད་སྡོམ་པས་བཟུང་
སྟེ་ཚོགས་རྣམས་ལ་ཞུགས་པ་དེ་ནི་འཇུག་པའི་སེམས་སོ་ཞེས་སོ། ཁ་ཅིག་སྤྱོད་འཇུག་ཏུ།
བྱང་ཆུབ་སེམས་ནི་བསྐྱེད་པར་བགྱི། །ཞེས་སོགས་ཀྱི་སྨོན་འཇུག་གི་ཆོ་ག་སོ་སོར་བསྟན་པས་
དེ་མི་འཐད་ཅེ་ན། དེ་མི་རིགས་ཏེ། མཚན་ཉིད་སྔ་མས་སེམས་བསྐྱེད་དང་སྡོམ་པ་བླང་བ་དེ་
བསྟན་ནས་ཕྱི་མས་ནན་ཏན་གྱི་བསྲུང་བར་བསྟན་པས་འཇུག་པ་ཁོ་ནའི་ལེན་ཚུལ་ཡིན་གྱི་
སྨོན་པ་ཆོ་གས་ལེན་པར་མ་བཤད་པའི་ཕྱིར། ཇི་ལྟར་བཤད་ན། དེ་ཉིད་ལས། བྱང་ཆུབ་སྨོན་
པའི་སེམས་ལ་ནི། །འཁོར་ཚེ་འབྲས་བུ་ཆེ་འབྱུང་ཡང་། །ཇི་ལྟར་འཇུག་པའི་སེམས་བཞིན་དུ།།
བསོད་ནམས་རྒྱུན་ཆགས་འབྱུང་བ་མིན། །གང་ནས་བཟུང་སྟེ་སེམས་ཅན་ཁམས། །མཐའ་
ཡས་རབ་ཏུ་སྒྲལ་བའི་ཕྱིར། །མི་ལྡོག་པ་ཡི་སེམས་ཀྱིས་སུ། །སེམས་དེ་ཡང་དག་བླངས་གྱུར་
ན༑ །དེང་ནས་བཟུང་སྟེ་གཉིད་ལོག་གམ། །བག་མེད་གྱུར་ཀྱང་བསོད་ནམས་ཤུགས། །རྒྱུན་
མི་ཆད་པར་དུ་མ་ཞིག །ནམ་མཁའ་མཉམ་པ་རབ་ཏུ་འབྱུང༌། །ཞེས་སོ། །དེ་ལྟར་བྱང་ས་དང་
རྒྱ་མཚོ་སྤྲིན་གྱིས་ཀྱང་གསུངས་སོ། །སངས་རྒྱས་ཡེ་ཤེས་ཞབས་ཀྱིས་སྨོན་པ་བྱང་ཆུབ་ཀྱི་
སེམས་ནི་འཇིག་རྟེན་པ་ཐམས་ཅད་ཀྱི་ཡིན་ལ། འཇུག་པ་བྱང་ཆུབ་ཀྱི་སེམས་ནི་རབ་ཏུ་
དགའ་བ་ནས་བརྩམས་ཏེའོ་ཞེས་ས་ཐོབ་མ་ཐོབ་ལ་འདོད་ཅིང་ལོ་ཙཱ་བ་ཆེན་པོ་ཡང་དེ་ལྟར་
འདོད་པ་དང་ཡེ་ཤེས་གྲགས་པས། འདུན་སོགས་གསུམ་གྱི་དབྱེ་བ་ཡིས། །སྨོན་པའི་སེམས་
ནི་རྣམ་པ་གསུམ། །འཇུག་པ་ཞེས་བྱའི་སེམས་དང་ནི། །བཅུ་དགུ་རྣམས་སུ་འདོད་པ་ཡིན། །
ཞེས་སྦྱོར་ལམ་ཐོབ་མ་ཐོབ་ལ་འདོད་པ་དང༌། ཁ་ཅིག་ཤེར་འབྱུང་གིས་གཞན་དོན་དུ་ཡང་
དག་པར་རྫོགས་པའི་བྱང་ཆུབ་འདོད་པ་ཉིད་ལས་མི་འདའ་ཡང་ལུས་དང་ངག་དང་ཡིད་ཀྱི་
ལས་ཡོད་པ་དང་མེད་པ་ལས་མཚན་ཉིད་ཐ་དད་པར་རྟོགས་པར་བྱ་ཞེས་གསུངས་པ་ལྟར་
འཐད་པས་སྦྱིན་སོགས་སྒྲུབ་པའི་གྲོགས་ཀྱིས་ཟིན་མ་ཟིན་ལ་འདོད་ཅིང་སྨོན་པ་ཚོགས་ལམ་
- 4 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆུང་ངུ་ན་ཡོད་ཅིང་འབྲིང་ནས་འཇུག་པ་ཁོ་ན་ཡོད་པར་འདོད་པ་རྣམས་ལ་གནས་སྐབས་དེ་
དག་ཏུ་བྱང་སེམས་ཀྱི་སྡོམ་པས་ཟིན་པའི་སེམས་ བསྐྱེད་མེད་པར་ཐལ་བའི་ རིགས་པས་
གནོད་དོ། ཁ་ཅིག་འབྲས་ བུ་ བྱང་ཆུབ་ལ་དམིགས་པ་སྨོན་པ་དང༌། རྒྱུ་ཕར་ཕྱིན་དྲུག་ལ་
དམིགས་པ་འཇུག་པར་འདོད་པ་ཡང་མི་རིགས་ཏེ། ཡང་དག་རྫོགས་པའི་བྱང་ཆུབ་འདོད་
ཅེས་པའི་མཚན་ཉིད་འདི་འཇུག་པ་ལ་མ་ཞུགས་པའི་སྐྱོན་དུ་འགྱུར་བས་སོ། ཁ་ཅིག་བྱང་ཆུབ་
ཐོབ་པར་སྨོན་པའི་ཆ་ནས་སྨོན་པ་བསླབ་པ་དང་ལྷན་ཅིག་འཇུག་པའི་ཆ་ནས་འཇུག་པ་ཡིན་
པས་ངོ་བོ་གཅིག་ཏུ་འདོད་པ་མི་རིགས་ཏེ། སྨོན་པ་ནི་ཐོག་མ་ཁོ་ནར་བྱང་ཆུབ་ཐོབ་པར་སྨོན་
པ་ཙམ་ཡིན་ཞིང་འཇུག་པ་ནི་བསླབ་པས་ཟིན་པ་ཁོ་ན་ཡིན་པའི་ཕྱིར། སྐྱེ་ཚུལ་གྱི་སྒོ་ནས་དབྱེ་
ན་རྒྱུ་ ལས་བྱུང་བ་དང༌། བསྒོམས་ སྟོབས་ཀྱིས་སྐྱེས་པ་གཉིས་སོ། །དང་པོ་ནི། གཙོ་བོར་
གཞན་གྱིས་བསྟན་ཅིང་གཞན་གྱི་ངག་གི་རིག་བྱེད་ལས་སེམས་བསྐྱེད་པའོ། །དེ་ལ་དགེ་བའི་
བཤེས་གཉེན་གྱི་སྟོབས་དང་རྒྱུ་རིགས་ཀྱི་སྟོབས་དང་དགེ་བའི་རྩ་བ་རྒྱས་པའི་སྟོབས་དང་
ཐེག་ཆེན་གྱི་སྡེ་སྣོད་ཐོས་པའི་སྟོབས་དང་ཐོས་པ་མང་དུ་གོམས་པའི་སྟོབས་ལས་སྐྱེད་པ་དང་
ལྔ་སྟེ། རྒྱན་ལས། གྲོགས་སྟོབས་རྒྱུ་སྟོབས་རྩ་བའི་སྟོབས། །ཐོས་སྟོབས་དགེ་བ་གོམས་པ་
ལས། །མི་བརྟན་པ་དང་བརྟན་འབྱུང་བ། །གཞན་གྱིས་བསྟན་པའི་སེམས་སྐྱེད་བཤད། །ཅེས་
སོ༑ ༑སྒོམས་ སྟོབས་ལས་སྐྱེས་ པ་ནི་བདག་ རྐྱེན་དགེ་བའི་བཤེས་གཉེན་དང་རྒྱུ་ཚོགས་
གཉིས་རྫོགས་པ་ལས་སྐྱེས་པའི་རྣམ་པར་མི་རྟོག་པའི་ཡེ་ཤེས་ཏེ། རྒྱན་ལས། རྫོགས་པའི་
སངས་རྒྱས་རབ་མཉེས་བྱས། །བསོད་ནམས་ཡེ་ཤེས་ཚོགས་རབ་བསགས། །ཆོས་ལ་མི་རྟོག་
ཡེ་ཤེས་ནི། །སྐྱེས་ཕྱིར་དེ་ནི་དམ་པར་འདོད། །ཅེས་སོ། །ས་མཚམས་ཀྱི་སྒོ་ནས་དབྱེ་ན་མོས་
སྤྱོད་ཀྱི་ས་ལ་མོས་པ་ལས་བྱུང་བ་དང༌། ས་དང་པོ་བདུན་ལ་ལྷག་བསམ་དག་པ་དང་། ས་
བརྒྱད་པ་སོགས་གསུམ་ལ་རྣམ་པར་སྨིན་པ་དང་། སངས་རྒྱས་ཀྱི་ས་ལ་སྒྲིབ་པ་སྤངས་པའི་
- 4 } -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
སེམས་བསྐྱེད་དེ། རྒྱན་ལས། སེམས་བསྐྱེད་དེ་ནི་ས་རྣམས་ལ། །མོས་དང་ལྷག་བསམ་དག་
པ་ དང༌། །རྣམ་པར་སྨིན་པ་གཞན་དུ་འདོད། །དེ་བཞིན་སྒྲིབ་པ་སྤངས་པའོ། །ཞེས་སོ། །
སེམས་བསྐྱེད་ཀྱི་གནས་སྐབས་ཀྱི་འབྲས་བུ་ནི། སྤྱོད་འཇུག་ལས། འདི་ནི་དེ་བཞིན་གཤེགས་
པ་མཉེས་བྱེད་ཡིན། །རང་དོན་ཡང་དག་སྒྲུབ་པའང་འདི་ཉིད་དེ། །འཇིགས་དང་སྡུག་བསྔལ་
སེལ་བའང་འདི་ཉིད་དོ། །དེ་བས་བདག་གིས་རྟག་ཏུ་འདི་ཉིད་བྱ། །ཞེས་སོ། །མཐར་ཐུག་གི་
འབྲས་བུ་སངས་རྒྱས་ཐོབ་པ་ཡིན་ཏེ། རྣམ་སྣང་མངོན་བྱང་ལས། རྣམ་པ་ཐམས་ཅད་མཁྱེན་
པ་ཉིད་ཀྱི་ཡེ་ཤེས་ནི་བྱང་ཆུབ་ཀྱི་སེམས་ཀྱི་རྒྱུ་ལས་བྱུང་བ། སྙིང་རྗེའི་རྩ་བ་ཅན། ཐབས་ཀྱི་
མཐར་ཕྱིན་པ་ཡིན་ནོ་ཞེས་སོ། །
གཉིས་པ་ལ་གཉིས་ཏེ། རྩོད་པ། ལན་ནོ། །དང་པོ་ནི། གང་ལ་རྩོད་ན། སྒྲས་
ཟིན་ལ་འདོད་པ་སེམས་བསྐྱེད་ཀྱི་མཚན་ཉིད་དུ་བསྟན་པ་ལ་རྩོད་དོ། །གང་གིས་ན་སེམས་
དང་སེམས་བྱུང་རྫས་ཐ་དད་དུ་འདོད་པ་དག་གིས་སོ། །ཇི་ལྟར་ན། ཡང་དག་པར་རྫོགས་
པའི་བྱང་ཆུབ་འདོད་པ་ཉིད་ནི་ཆོས་ཅན། ཇི་ལྟར་སེམས་བསྐྱེད་ཡིན་པར་འགྱུར་ཏེ་མ་ཡིན་
པར་ཐལ། གཞན་དོན་དུ་བྱང་ཆུབ་དེ་དོན་དུ་གཉེར་བ་དགེ་བའི་ཆོས་ལ་འདུན་པ་ཡིན་པས་
སེམས་ལས་བྱུང་པའི་ཕྱིར། ཁྱབ་པ་ཡོད་དེ། སེམས་བསྐྱེད་པ་ནི་ཡུལ་ཁྱད་པར་དུ་འཕགས་པ་
གཞན་དོན་དང་བྱང་ཆུབ་ལ་དམིགས་པར་སྣང་བ་ཅན་དུ་འབྱུང་བའི་སེམས་ཡིན་པའི་ཕྱིར་ཞེ་
ན༑ གཉིས་པ་ལ་གཉིས་ཏེ། རྒྱུ་མིང་འབྲས་བུ་ལ་བཏགས་ པའི་ལན། གྲོགས་མིང་གྲོགས་
ཅན་ལ་བཏགས་པའི་ལན་ནོ། །དང་པོ་ནི། སྐབས་འདིའི་སྒྲས་ཟིན་གྱི་འདོད་པའི་མིང་ཅན་དེ་
སེམས་བྱུང་འདུན་པ་དངོས་ཡིན་ན་སེམས་བྱུང་སེམས་བསྐྱེད་ཀྱི་མཚན་ཉིད་དུ་བཀོད་པའི་
ཉེས་པ་ཡོད་པ་བདེན་མོད་ཀྱི། འོན་ཀྱང་སེམས་བསྐྱེད་ཀྱི་མཚན་ཉིད་སྟོན་པའི་སྐབས་འདིར་
འདོད་པའི་མིང་གིས་སེམས་བསྐྱེད་ལ་ཉེ་བར་བཏགས་པ་ལ་རྟེན་པ་ཡིན་པས་སེམས་བྱུང་
- ,
） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་བསྐྱེད་ཀྱི་མཚན་ཉིད་དུ་བཀོད་པའི་ཉེས་པ་མེད་དོ། །འདོགས་པའི་རྒྱུ་མཚན་ནི་སེམས་
ཅན་སྡུག་བསྔལ་ལས་སྒྲལ་བར་འདོད་པའི་བསམ་པ་དགེ་བའི་ཆོས་འདུན་པའི་མཚན་ཉིད་
ཅན་གྱི་དོན་དུ་གཉེར་བ་ཡོད་ན་བྱང་ཆུབ་ཀྱི་སེམས་བསྐྱེད་པར་གྱུར་བས་རྒྱུའི་མིང་གིས་
འབྲས་བུ་ལ་བཏགས་ནས་བསྟན་པ་ཡིན་ཏེ། བཏགས་པའི་དགོས་པ་ནི་དེ་ལྟར་བསྟན་པས་
གཞན་དོན་དུ་བྱང་ཆུབ་དོན་དུ་གཉེར་བའི་བྱང་ཆུབ་སེམས་དཔའི་དགེ་བའི་ཆོས་སེམས་
བསྐྱེད་སོགས་ཐམས་ཅད་འདུན་པ་ལས་རྣམ་པར་འཕེལ་བར་འགྱུར་རོ་ཞེས་ཤེས་པའི་ཕྱིར་
རོ༑ ༑ངག་དོན། སེམས་བསྐྱེད་ཀྱི་མཚན་ཉིད་སྟོན་པའི་སྐབས་འདིར་ཆོས་ཅན། སྒྲས་ཟིན་
གྱིས་འདོད་པའི་མིང་ཅན་དེ་སེམས་བྱུང་འདུན་པ་དངོས་ཡིན་པའི་རྒྱུ་མཚན་གྱིས་སེམས་བྱུང་
སེམས་བསྐྱེད་ཀྱི་མཚན་ཉིད་དུ་བཀོད་པའི་ཉེས་པ་མེད་དེ། འདོད་པའི་མིང་ཅན་སེམས་བྱུང་
དངོས་མིན་ཡང་འདོད་པའི་སེམས་བསྐྱེད་ལ་བཏགས་པའི་ཕྱིར། ཐེག་ཆེན་སེམས་བསྐྱེད་
ཆོས་ཅན། ཁྱོད་ལ་འདོད་པའི་མིང་གིས་འདོགས་པའི་རྒྱུ་མཚན་ཡོད་དེ། སེམས་ཅན་སྡུག་
བསྔལ་ལས་སྒྲལ་ འདོད་ ཀྱི་དོན་གཉེར་ ཡོད་ན་ཁྱོད་སྐྱེ་བའི་ཕྱིར། དེ་ལ་དེའི་མིང་གིས་
བཏགས་པ་ཆོས་ཅན། དགོས་པ་ཡོད་དེ། གཞན་དོན་དོན་གཉེར་གྱི་འདུན་པ་ལས་དགེ་པའི་
ཆོས་ཚད་མེད་པ་འཕེལ་བར་ཤེས་པའི་དོན་ཡོད་པའི་ཕྱིར། གཉིས་པ་ནི། ལན་གྱི་རྣམ་པ་
གཅིག་ཏུ་ན་གྲོགས་སྨོན་ལམ་ནི་བྱང་ཆུབ་དོན་དུ་གཉེར་བ་སྟེ་དེ་ཡང་ཡང་དག་པར་རྫོགས་
པའི་བྱང་ཆུབ་འདོད་པ་ཉིད་ཡིན་ལ་སྨོན་ལམ་དེ་དང་ལྷན་ཅིག་སྤྱོད་པ་སྟེ་མཚུངས་པར་ལྡན་
པའི་སེམས་བསྐྱེད་ལ་སྨོན་ལམ་དེའི་སྒྲས་བཏགས་ནས་བསྟན་པ་ཡིན་པས་སེམས་བྱུང་
སེམས་བསྐྱེད་ཀྱི་མཚན་ཉིད་དུ་བཀོད་པའི་ཉེས་པ་མེད་དོ། །བཏགས་པའི་དགོས་པ་ནི་དེ་
ལྟར་བསྟན་པས་བྱང་ཆུབ་སེམས་དཔའ་རྣམས་ལ་བྱང་ཆུབ་ཐོབ་འདོད་ཀྱི་སྨོན་ལམ་དང་ལྡན་
པའི་བྱང་ཆུབ་ཀྱི་སེམས་དེ་སྐྱེ་བོ་ཞེས་བྱ་བར་ཤེས་པའི་ཕྱིར་བཏགས་པ་ཡིན་ནོ། །ངག་དོན།
- 5 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཐེག་ཆེན་སེམས་བསྐྱེད་ཆོས་ཅན། ཁྱོད་ལ་སྨོན་ལམ་གྱི་མིང་གིས་འདོགས་པའི་རྒྱུ་མཚན་ཡོད་
དེ༑ ཁྱོད་ཀྱི་སྐབས་སུ་གྲོགས་དོན་གཉེར་གཙོ་ཆེ་བའི་ཕྱིར། དེ་ལ་དེའི་མིང་གིས་བཏགས་པ་
ཆོས་ཅན། དགོས་ པ་ཡོད་དེ། བྱང་ཆུབ་སེམས་དཔའ་རྣམས་ལ་སྨོན་ལམ་དང་ལྡན་པའི་
སེམས་དེ་སྐྱེའོ་ཞེས་ཤེས་པའི་དོན་ཡོད་པའི་ཕྱིར། འདིར་རྒྱུར་གྱུར་པའི་འདོད་པ་དང་གྲོགས་
སུ་གྱུར་པའི་འདོད་པ་གཉིས་ཀྱི་ཁྱད་པར་ནི་དང་པོ་ནི་གཞན་དོན་བྱེད་པའི་འདུན་པ་དང་
གཉིས་པ་ནི་བྱང་ཆུབ་ཐོབ་པར་འདོད་པའི་སྨོན་ལམ་ཡིན་ནོ། །
གཉིས་པ་ལ་ལྔ་སྟེ། མཚམས་སྦྱར། རྩ་བ། འགྲེལ་པ། དོན་བསྡུ། མདོ་གཞན་
མ་བྲིས་པའི་རྒྱུ་མཚན་ནོ། །དང་པོ་ནི། ཡང་གང་འདོད་པའི་བདག་ཉིད་ཡང་དག་པར་རྫོགས་
པའི་བྱང་ཆུབ་དེ་ནི་གང་ཡིན་གང་གིས་དོན་དུ་སེམས་བསྐྱེད་པ་གཞན་གྱི་དོན་གང་ཡིན་མདོ་
དང་མཐུན་པར་བརྗོད་དམ་རང་དགར་བསྟན་ཞེ་ན། ཡང་དག་པར་འདོད་པའི་མཚན་ཉིད་ལ་
དོགས་པ་ཡོད་པར་མ་ཟད་ཅེས་པའོ། །གཉིས་པ་དང་གསུམ་པ་ནི། རྗེ་བཙུན་གྱིས་སེམས་
བསྐྱེད་ཀྱི་མཚན་ཉིད་བསྟན་པ་དེ་ཤེར་ཕྱིན་གྱི་མདོ་ཇི་ལྟ་བ་བཞིན་དུ་སྟེ་མདོའི་དོན་དང་མི་
འགལ་བར་བསྟན་གྱི་རང་བཟོར་བྱས་པ་ནི་མ་ཡིན་ནོ། །མདོ་ལས་ཇི་ལྟར་བསྟན་ན་བརྗོད་པ་
སྟེ་བསྟན་ནོ། །གང་ན་ཡང་དག་པར་རྫོགས་པའི་བྱང་ཆུབ་དེ་དང་གཞན་གྱི་དོན་དེ་ནིའོ། །གང་
གི་སྒོ་ནས་ན་མདོར་བསྡུས་པ་དང་རྒྱས་པར་བཤད་པའི་སྒོ་ནས་སོ། །གང་ལས་ན་རྒྱལ་བའི་
ཡུམ་རྒྱས་འབྲིང་བསྡུས་པ་རྣམ་པ་གསུམ་ཆར་ལས་ཀྱང་ངོ༌། །ཀྱང་ནི་སྡོང་པོ་བཀོད་པ་སོགས་
ལས་བསྟན་པར་མ་ཟད་ཅེས་པའོ། །ཚིག་གང་གིས་ན་ཆོས་ཐམས་ཅད་རྣམ་པ་ཐམས་ཅད་དུ་
མངོན་པར་རྫོགས་པར་འཚང་རྒྱ་བར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྒྲུབ་པར་
བྱའོ་ཞེས་བྱང་ཆུབ་ཤེས་པར་བྱེད་པའི་དོན་ཅན་གྱི་ཡུམ་གྱི་མདོ་ཚིག་ཆོས་ཅན། བྱང་ཆུབ་
མདོར་བསྟན་པ་ཡིན་ཏེ། བྱང་ཆུབ་ཀྱི་ངོ་བོ་ཙམ་བསྡུས་ཏེ་དང་པོར་བསྟན་པའི་ཕྱིར། སྦྱིན་པ་
-
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་སོགས་པ་ཕྱིན་དྲུག་ཐམས་ཅད་ལ་སྦྱིན་པར་བྱ་བ་དང༌། སྦྱིན་པ་པོ་དང་ལེན་པ་པོ་ལ་
སོགས་པ་འཁོར་གསུམ་མི་དམིགས་པར་བྱའོ། །ཞེས་བྱང་ཆུབ་ཤེས་པར་བྱེད་པའི་དོན་ཅན་
གྱི་ཡུམ་གྱི་མདོ་ཚིག་ཆོས་ཅན། བྱང་ཆུབ་རྒྱས་པར་བཤད་པ་ཡིན་ཏེ། ཕྱིན་དྲུག་སོ་སོར་ཕྱེ་
ནས་སློབ་ཚུལ་དང་བཅས་པ་བཤད་པའི་ཕྱིར། སེམས་ཅན་ཐམས་ཅད་སྐལ་བ་ཇི་ལྟ་བ་བཞིན་
དུ་མྱ་ངན་ལས་འདས་པ་ལ་དགོད་པར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ལ་
བསྒྲུབ་པར་བྱའོ། །ཞེས་གཞན་དོན་སྟོན་པ་ལྷུར་ལེན་པའི་ཡུམ་གྱི་མདོ་ཚིག་ཆོས་ཅན། གཞན་
དོན་མདོར་བསྟན་པ་ ཡིན་ཏེ། སེམས་ཅན་མྱང་འདས་ ལ་ འགོད་པའི་ཐབས་བསྡུས་ནས་
བསྟན་པའི་ཕྱིར། སེམས་ཅན་སེར་སྣ་ཅན་ལ་སོགས་པ་རྣམས་སྦྱིན་པ་ལ་སོགས་པ་ལ་འགོད་
པར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ལ་བསྒྲུབ་པར་བྱའོ་ཞེས། གཞན་དོན་
རབ་ཏུ་སྟོན་པ་ལྷུར་ལེན་པའི་ངག་ཡུམ་གྱི་མདོ་ཚིག་ཆོས་ཅན། གཞན་དོན་རྒྱས་པར་བཤད་པ་
ཡིན་ཏེ། གཞན་དོན་སྒྲུབ་ཚུལ་སོ་སོར་ཕྱེ་ནས་བཤད་པའི་ཕྱིར། ཆོས་ཐམས་ཅད་རྣམ་པ་
ཐམས་ཅད་དུ་མངོན་པར་རྫོགས་པར་སངས་རྒྱས་པ་ནི་ཇི་ལྟ་ཇི་སྙེད་ཐམས་ཅད་གནས་ཚུལ་
ལྟར་མངོན་དུ་གྱུར་པའོ། །བསླབ་བྱའི་ཡུམ་ནི་གཞུང་ལམ་འབྲས་གསུམ་དང་རང་བཞིན་གྱི་
ཡུམ་སྟོང་ཉིད་རྣམས་སོ། །ངག་དོན། ཤེས་ཕྱིན་ནོ། །འཕགས་པ་བྱམས་པས་སེམས་བསྐྱེད་
ཀྱི་མཚན་ཉིད་བསྟན་པ་དེ་ཡུམ་གྱི་མདོ་དང་མི་འགལ་བ་ཡིན་གྱི་རང་བཟོར་བྱས་པ་མིན་ཏེ།
ཡུམ་གསུམ་ཆར་ལས། གང་འདོད་པར་བྱ་བའི་ཡང་དག་པར་རྫོགས་པའི་བྱང་ཆུབ་དང་།
གང་གི་དོན་དུ་སེམས་བསྐྱེད་པའི་ཆེད་དུ་བྱ་བ་གཞན་གྱི་དོན་མདོར་བསྡུས་པ་དང་རྒྱས་པར་
བཤད་པའི་སྒོ་ནས་ཕྱིན་ཅི་མ་ལོག་པར་བསྟན་པའི་ཕྱིར། འདིར་མདོའི་དོན་དང་མི་འགལ་
ཞེས་པའི་དོན་གསེར་གླིང་པས་སྡོང་པོ་བཀོད་པ་སོགས་ལ་འཆད་པ་མི་རིགས་ཏེ། འགྲེལ་
ཆེན་ལས་སྟོང་ཕྲག་ཉི་ཤུ་ལྔ་པའི་མདོ་ཇི་ལྟ་བ་བཞིན་དུ་བརྗོད་པར་བྱའོ་ཞེས་གསུངས་པས་སོ།།
-j
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼ ༣༦
བཞི་པ་ནི། དེ་ཆོས་ཅན། ཐེག་ཆེན་གྱི་སེམས་བསྐྱེད་པ་ནི་གཞན་གྱི་དོན་གྱི་ཕྱིར་ཡང་དག་
པར་རྫོགས་པའི་བྱང་ཆུབ་ལ་དམིགས་པའི་འདོད་པ་དང་མཚུངས་པར་ལྡན་པའི་བདག་ཉིད་
ཡིན་པར་བཤད་པ་དེ་ཡུམ་གྱི་མདོ་དང་མཐུན་པར་ཤེས་པར་བྱ་བ་ཡིན་ཏེ། རྟགས་སྔར། ལྔ་
པ་ནི། སེམས་བསྐྱེད་དུ་མ་ཟད་དོན་རེ་དགུ་པོ་ཐམས་ཅད་ཡུམ་གྱི་མདོ་རྣམས་ལས་གསུངས་
ན་ཇི་ལྟར་གསུངས་སྨོས་དགོས་ཤེ་ན། སེང་གེ་བཟང་པོ་ཆོས་ཅན། གཙུག་ལག་གི་གཞུང་སྟེ་
མདོ་སྐབས་ཀྱིས་དོན་དོན་རེ་དགུ་སྟོན་པ་ལྷུར་ལེན་པ་ནི་རྒྱས་འབྲིང་བསྡུས་པ་ཐམས་ཅད་
ལས་ཀྱང་གསུངས་མོད་ཀྱི་འགྲེལ་པ་དོན་གསལ་དུ་དོན་རེ་དགུ་སྟོན་པའི་ཡུམ་གྱི་མདོ་ཁུངས་
ཉིད་དུ་མ་བྲིས་པ་ལ་རྒྱུ་མཚན་ཡོད་དེ༑ ཚིག་མང་ན་གདུལ་བྱའི་བློ་འཁྲུག་པར་དོགས་པའི་
ཕྱིར།
གཉིས་པ་ལ་བཞི་སྟེ། མཚམས་སྦྱར། རྩ་བ། འགྲེལ་པ། དོན་བསྡུ་བའོ། །དང་
པོ་ནི། སྔར་བཤད་པ་དེ་ལྟར་སེམས་བསྐྱེད་པ་དམིགས་པ་དང་རང་གི་ངོ་བོ་དང་བཅས་པ་
བརྗོད་ནས་དེའི་རྗེས་སུ་ད་ནི་སེམས་བསྐྱེད་དེའི་རབ་ཏུ་དབྱེ་བ་རྣམ་པ་ཉི་ཤུ་རྩ་གཉིས་བར་
སྐབས་ ཀྱི་ ཚོགས་ སུ་ བཅད་ པ་ དག་ གིས་ གསུངས་ པ་ ཆོས་ ཅན། དགོས་ པ་ ཡོད་ དེ། །
སེམས་བསྐྱེད་ཀྱི་དབྱེ་བ་བདེ་བླག་ཏུ་རྟོགས་པའི་དོན་ཡོད་པའི་ཕྱིར། དེ་ཡང་ས་གསེར་སོགས་
མཚན་ཉིད་གཉིས་ཆོས་ཅན། བར་སྐབས་ཀྱི་ཚིགས་བཅད་ཡིན་ཏེ། ཡན་ལག་རྒྱས་བཤད་དུ་
དོན་བདུན་ཅུ་གང་རུང་གི་ངོ་བོ་ཙམ་སྟོན་པའི་ཞར་ལ་འཕྲོས་པའི་ཚིགས་བཅད་ཡིན་པའི་ཕྱིར།
གཉིས་པ་དང་གསུམ་པ་ནི་སེམས་བསྐྱེད་དེ་ཡང་ས་ནས་སྤྲིན་གྱི་བར་དཔེ་ཉི་ཤུ་རྩ་གཉིས་པོ་
རྣམས་ཀྱིས་མཚོན་ནས་གྲོགས་ཅན་ཉི་ཤུ་རྩ་གཉིས་བཤད་པ་ཡིན་ནོ། །གྲོགས་དང་དཔེ་དང་
ཆོས་མཐུན་གྱི་རྟགས་རྣམས་གྲངས་བཞིན་དུ་སྦྱར་ནས་བཤད་ན། གཞན་དོན་གྱི་ཆེད་དུ་བྱང་
ཆུབ་ལ་འདུན་པ་དང་མཚུངས་ལྡན་གྱི་སེམས་བསྐྱེད་ཆོས་ཅན། ས་ལྟ་བུ་ཡིན་ཏེ། རང་འབྲས་
- 5 }} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་དཀར་པོ་ཐམས་ཅད་ཀྱི་རྟེན་གཞིའི་དངོས་པོ་ཡིན་པའི་ཕྱིར། དེ་བཞིན་དུ་སྦྱར་ཏེ། འདི་
ཕྱི་ལ་ཕན་བདེ་སྒྲུབ་པའི་བསམ་པ་དང་ལྡན་པ་ནི་གསེར་བཟང་པོ་ལྟ་བུ་སྟེ་བྱང་ཆུབ་ཀྱི་བར་དུ་
ཕན་བདེའི་བསམ་པ་ལས་གཞན་དུ་མི་འགྱུར་བའི་ཕྱིར། ལྷག་པའི་བསམ་པ་དང་ལྡན་པ་ནི་
ཟླ་བ་ཚེས་པ་ལྟ་བུ་སྟེ། དགེ་བའི་ཆོས་མཐའ་དག་རྣམ་པར་འཕེལ་བར་འགྱུར་བའི་ཕྱིར།
མཁྱེན་གསུམ་གྱི་སྦྱོར་བ་དང་ལྡན་པ་ནི་མེ་ལྟ་བུ་སྟེ། མཁྱེན་གསུམ་གྱི་སྒྲིབ་པའི་བུད་ཤིང་སྲེག་
པའི་ཕྱིར། སྦྱིན་པའི་ཕར་ཕྱིན་དང་ལྡན་པ་ནི་གཏེར་ཆེན་པོ་ལྟ་བུ་སྟེ་ལོངས་སྤྱོད་ཀྱིས་སེམས་
ཅན་ཐམས་ཅད་ཚིམ་པར་བྱེད་པའི་ཕྱིར། ཚུལ་ཁྲིམས་དང་ལྡན་པ་ནི་རིན་པོ་ཆེ་འབྱུང་ཁུངས་
ཀྱི་གནས་ལྟ་བུ་སྟེ་ཡོན་ཏན་རིན་པོ་ཆེའི་རྟེན་གྱི་དངོས་པོ་བྱེད་པའི་ཕྱིར། བཟོད་པ་དང་ལྡན་པ་
ནི་རྒྱ་མཚོ་ཆེན་པོ་ལྟ་བུ་སྟེ་མི་འདོད་པ་ཐམས་ཅད་ཐོག་ཏུ་འབབས་པས་མི་འཁྲུགས་པའི་ཕྱིར།
བརྩོན་འགྲུས་དང་ལྡན་པ་ནི་རྡོ་རྗེ་རིན་པོ་ཆེ་ལྟ་བུ་སྟེ་བྱང་ཆུབ་རྒྱུ་འབྲས་ལ་ཡིད་ཆེས་པ་བརྟན་
པས་བདུད་ལས་ཀྱིས་མི་ཕྱེད་པའི་ཕྱིར། བསམ་གཏན་དང་ལྡན་པ་ནི་རིའི་རྒྱལ་པོ་ལྟ་བུ་སྟེ་
མཚན་མར་དམིགས་པའི་རྣམ་པར་གཡེང་བས་མི་བསྐྱོད་པའི་ཕྱིར། ཤེས་རབ་དང་ལྡན་པ་ནི་
སྨན་ལྟ་བུ་སྟེ། ཉོན་མོངས་པ་དང་ཤེས་བྱའི་སྒྲིབ་པའི་ནད་རབ་ཏུ་ཞི་བར་བྱེད་པའི་ཕྱིར།
ཐབས་མཁས་པ་དང་ལྡན་པ་ནི་དགེ་བའི་བཤེས་གཉེན་ལྟ་བུ་སྟེ། གནས་སྐབས་ཐམས་ཅད་
དུ་སེམས་ཅན་གྱི་དོན་ཡོངས་སུ་མི་གཏོང་བའི་ཕྱིར། སྨོན་ལམ་དང་ལྡན་པ་ནི་ཡིད་བཞིན་གྱི་
ནོར་བུ་ལྟ་བུ་སྟེ། ཇི་ལྟར་སྨོན་པའི་འབྲས་བུ་འགྲུབ་པའི་ཕྱིར། སྟོབས་དང་ལྡན་པ་ནི་ཉི་མ་ལྟ་
བུ་སྟེ། གདུལ་བྱའི་ལོ་ཏོག་ཡོངས་སུ་སྨིན་པར་བྱེད་པའི་ཕྱིར། ཡེ་ཤེས་ཀྱི་ཕར་ཕྱིན་དང་ལྡན་
པ་ནི་དྲི་ཟའི་ཆོས་ཀྱི་སྒྲ་དབྱངས་སྙན་པ་ལྟ་བུ་སྟེ། གདུལ་བྱ་འདུན་པར་བྱེད་པའི་ཆོས་སྟོན་
པའི་ཕྱིར། མངོན་པར་ཤེས་པ་དང་ལྡན་པ་ནི་རྒྱལ་པོ་ཆེན་པོ་ལྟ་བུ་སྟེ། མཐུ་ཐོགས་པ་མེད་
པས་གཞན་གྱི་དོན་སྒྲུབ་པའི་ཕྱིར། བསོད་ནམས་དང་ཡེ་ཤེས་ཀྱི་ཚོགས་དང་ལྡན་པ་ནི་བང་
བ 5 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཟས་པ་བློ་རྒྱམ་འགྲེལ་པ་བཞུགས། ༼༣༦
མཛོད་ལྟ་བུ་སྟེ། བསོད་ནམས་དང་ཡེ་ཤེས་ཀྱི་ཚོགས་མང་པོའི་མཛོད་ལྟ་བུ་ཡིན་པའི་ཕྱིར།
བྱང་ཆུབ་ཀྱི་ཕྱོགས་དང་མཐུན་པའི་ཆོས་དང་ལྡན་པ་ནི་ལམ་པོ་ཆེ་ལྟ་བུ་སྟེ་འདས་པ་དང་ད་
ལྟར་ གྱི་འཕགས་པ་སངས་རྒྱས་ཐམས་ཅད་གཤེགས་ཤིང་། མ་འོངས་པ་རྣམས་རྗེས་སུ་
གཤེགས་པའི་ལམ་ཡིན་པའི་ཕྱིར། སྙིང་རྗེ་དང་ལྷག་མཐོང་དང་ལྡན་པ་ནི་གཞོན་པ་རྟ་ཅང་
ཤེས་ལྟ་བུ་སྟེ། འཁོར་བ་དང་ཆད་པའི་མྱ་ངན་ལས་འདས་པ་གང་དུ་ཡང་མི་ལྟུང་བར་རྣམ་
མཁྱེན་དུ་བདེ་བླག་ཏུ་འགྲོ་བའི་ཕྱིར། གཟུངས་དང་སྤོབས་པ་དང་ལྡན་པ་ནི་ཆུ་གཏིང་ནས་
འབྱིན་པ་བཀོད་མའི་ཆུ་ལྟ་བུ་སྟེ་སྔར་ཐོས་པ་དང་མ་ཐོས་པའི་ཆོས་འཛིན་ཅིང་མི་ཟད་པར་
སྟོན་ནུས་པའི་ཕྱིར། ཆོས་ཀྱི་སྡོམ་བཞིའི་དགའ་སྟོན་དང་ལྡན་པ་ནི་སྒྲ་སྙན་པ་ལྷའི་རྔ་སྒྲ་ལྟ་བུ་
སྟེ༑ ཐར་པ་འདོད་པའི་གདུལ་བྱ་ལ་སྙན་པར་སྒྲོགས་པའི་ཕྱིར། གནས་སྐབས་ཐམས་ཅད་དུ་
རྣམ་པར་མི་རྟོག་པའི་ངང་ཚུལ་ཅན་དུ་གཅིག་པས་བགྲོད་པ་གཅིག་པའི་ལམ་དང་ལྡན་པ་ནི་ཆུ་
བོའི་རྒྱུན་ལྟ་བུ་སྟེ་གཞན་གྱི་དོན་བྱ་བ་ཐ་མི་དད་པ་སྟེ་ལྷུན་གྲུབ་རྒྱུན་མི་ཆད་དུ་འབྱུང་བའི་ཕྱིར།
ཆོས་ཀྱི་སྐུ་བྱ་བ་གྲུབ་པའི་ཡེ་ཤེས་དང་མཚུངས་ལྡན་གྱི་སེམས་བསྐྱེད་ཆོས་ཅན། སྤྲིན་ལྟ་བུ་སྟེ་
དགའ་ལྡན་གྱི་གནས་ན་བཞུགས་སོ། །མཛད་པ་བཅུ་གཉིས་ཀུན་ཏུ་སྟོན་པར་རུང་བ་སྟེ་ནུས་
པའི་ཕྱིར། བཞི་པ་ནི། དེ་ཡང་ས་གསེར་ཟླ་བ་མེ་ཞེས་བྱ་བ་ལ་སོགས་པའི་ཚིགས་བཅད་
གཉིས་ཆོས་ཅན། ཁྱོད་ཀྱིས་སེམས་བསྐྱེད་པའི་རབ་ཏུ་དབྱེ་བ་ཉི་ཤུ་རྩ་གཉིས་བཤད་པ་ཡིན་
ཏེ༑ ཁྱོད་ཀྱིས་སེམས་བསྐྱེད་ཀྱི་གྲོགས་དང་དཔེ་དང་ཆོས་མཐུན་གྱི་རྟགས་ཉི་ཤུ་རྩ་གཉིས་
བསྟན་པ་དེ་ལྟར་ན་སྟེ་དེའི་ཕྱིར། གསུམ་པ་ནི། སེམས་སྐྱེད་ཉེར་གཉིས་ཡོད་པ་དེ་ལ་སེམས་
སྐྱེད་དང་པོ་གསུམ་ནི་ཆོས་ཅན། གཙོ་ཆེར་ལས་དང་པོ་པའི་སས་བསྡུས་ཏེ། གཙོ་ཆེར་ཚོགས་
ལམ་ཆུང་ངུ་དང་འབྲིང་དང་ཆེན་པོ་གསུམ་གྱིས་རིམ་པས་བསྡུས་པའི་ཕྱིར། དེའི་འོག་ཏུ་སྦྱོར་
བ་དང་མཚུངས་ལྡན་གྱི་སེམས་བསྐྱེད་ཆོས་ཅན། གཙོ་ཆེར་ས་དང་པོ་ལ་འཇུག་པའི་ལམ་གྱིས་
A
- 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
བསྡུས་ཏེ། གཙོ་ཆེར་ཐེག་ཆེན་གྱི་སྦྱོར་ལམ་གྱིས་བསྡུས་པའི་ཕྱིར། དེའི་འོག་ཏུ་ཕར་ཕྱིན་བཅུ་
དང་མཚུངས་ལྡན་གྱི་སེན་ས་བསྐྱེད་བཅུ་ཆོས་ཅན། གཙོ་ཆེར་རབ་ཏུ་དགའ་བ་ལ་སོགས་པའི་
ས་བཅུ་པ་རིམ་པ་བཞིན་བསྡུས་པ་སྟེ། རིམ་པ་བཞིན་ཐེག་ཆེན་གྱི་མཐོང་ལམ་སྒོམ་ལམ་ཆུང་
འབྲིང་དགུར་ གཙོ་ ཆེར་ སྤྱོད་ པའི་ཡུལ་ཅན་ཡིན་པའི་ ཕྱིར། དེའི་འོག་ཏུ་མངོན་ཤེས་དང་
མཚུངས་ལྡན་སོགས་སེམས་བསྐྱེད་ལྔ་ཆོས་ཅན། གཙོ་ཆེར་ཁྱད་པར་གྱི་ལམ་གྱིས་བསྡུས་ཏེ།
གཙོ་ཆེར་དག་པ་སས་བསྡུས་པའི་ཕྱིར། དེའི་འོག་ཏུ་སེམས་བསྐྱེད་ཐ་མ་གསུམ་ནི་ཆོས་ཅན།
གཙོ་ཆེར་སངས་རྒྱས་ཀྱི་སས་བསྡུས་ཏེ། གཙོ་ཆེར་སངས་རྒྱས་ཀྱི་ས་ལ་འཇུག་པའི་སྦྱོར་བའི་
ལམ་དང་དངོས་གཞི་སངས་རྒྱས་པའི་མཉམ་གཞག་དང་འཇུག་རྗེས་ཐོབ་ཀྱིས་རིམ་པ་བཞིན་
བསྡུས་པའི་ཕྱིར། འདིར་ཁྱད་པར་གྱི་ལམ་ས་བཅུ་གའི་ཁྱད་པར་གྱི་ལམ་ལ་འཆད་པ་མི་
རིགས་ཏེ། འགྲེལ་ཆེན་ལས་འདི་དག་དོན་གྱི་རིམ་པར་བཤད་པས་སོ། །དེས་ན་ཁྱད་པར་གྱི་
ལམ་ནི་སྐྱེ་བ་གཅིག་གིས་ཐོགས་པ་ནས་རྒྱུན་མཐའི་སྔ་ལོགས་ཀྱི་བར་དང་། སྦྱོར་བ་ནི་རྒྱུན་
མཐའི་ཡེ་ཤེས་ཡིན་ཞེས་ཁ་ཅིག་བཞེད། བུདྡྷ་ཤྲཱིས་ཐ་མ་བརྒྱད་ལ་དང་པོ་བཞི་ས་བརྒྱད་པ་
དང་དེ་ནས་གཉིས་ས་དགུ་པ་དེ་ནས་གཉིས་ས་བཅུ་པའོ་ཞེས་འཆད་དོ། །སེམས་བསྐྱེད་པའི་
རབ་ཏུ་དབྱེ་བ་ཉེར་གཉིས་ཆོས་ཅན། རིམ་པ་བཞིན་ལས་དང་པོ་པའི་ས་ནས་བཟུང་སྟེ་སངས་
རྒྱས་ཀྱི་སའི་བར་གྱི་བསྡུས་པ་ཡིན་ཏེ། ཐེག་ཆེན་གྱི་ཚོགས་ལམ་ཆུང་ངུ་ནས་སྤྲུལ་སྐུའི་བར་
གྱིས་རིམ་པ་བཞིན་བསྡུས་པའི་ཕྱིར། །
གཉིས་ པ་ ལ་ གཉིས་ཏེ། གདམས་ངག་བཅུ་ སྤྱིར་བསྟན། དགེ་འདུན་དཀོན་
མཆོག་བྱེ་བྲག་ཏུ་བཤད་པའོ། །དང་པོ་ལ་བཞི་སྟེ། མཚམས་སྦྱར། རྩ་བ། འགྲེལ་པ། གྲངས་
ངེས་ཀྱི་ སྒོ་ནས་དོན་བསྡུ་བའོ། །དང་ པོ་ནི། སེམས་བསྐྱེད་ཀྱི་ངོ་བོ་བསྟན་པའི་ཞར་ལ་
སེམས་བསྐྱེད་ཀྱི་དབྱེ་བ་བརྗོད་ནས་དེའི་ རྗེས་སུ་གདམས་ངག་འཆད་པ་ལ་འདོམས་སོ།།
-
(G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
གང་ལ་ན་བྱང་ཆུབ་ཀྱི་སེམས་དང་པོ་དང་སོགས་པ་གཉིས་པ་སོགས་བསྐྱེད་པའི་བྱང་ཆུབ་
སེམས་དཔའ་ལའོ། །དུས་ནམ་གྱི་ཚེ་ན་གདམས་ངག་དོན་དུ་གཉེར་བ་བྱེད་པའི་དུས་ཇི་ལྟ་
བཞིན་ཏེ་དེའི་དུས་ནའོ། །གང་གི་དོན་དུ་ན་བྱང་ཆུབ་ཀྱི་སེམས་བསྐྱེད་པ་དང་དེས་འཕངས་
པའི་ཆོས་དཀར་པོའི་ཆོས་ཀྱི་གཞིའི་དངོས་པོ་བྱེད་པ་སོགས་སྔར་མ་ཐོབ་པའི་ཡོན་ཏན་རྣམས་
འགྲུབ་པར་བྱ་བའི་ཕྱིར་དང་ཐོབ་ཟིན་གྱི་ཡོན་ཏན་རྣམས་མི་ཉམས་པར་ཡོངས་སུ་བསྲུང་བའི་
དོན་གྱིས་གོང་ནས་གོང་དུ་མངོན་པར་འཕེལ་བར་བྱ་བའི་ཕྱིར་དུའོ། །གང་གིས་ན་སངས་རྒྱས་
མཆོག་གི་ སྤྲུལ་ པའི་སྐུས་སོ། །དེ་ལྟར་འདོམས་པའི་ངག་ནི་གདམས་ངག་གོ །ངག་དོན་
སེམས་དང་པོ་སོགས་སྐྱེད་པའི་བྱང་སེམས་ལ་གདམས་ངག་དོན་དུ་གཉེར་བའི་དུས་སུ་སངས་
རྒྱས་ཀྱི་གདམས་ངག་འདོམས་པ་ཆོས་ཅན། དགོས་པ་ཡོད་དེ། ཉན་པ་པོས་སྔར་མ་ཐོབ་པའི་
ཡོན་ཏན་ཐོབ་བོ། །ཐོབ་ཟིན་གྱི་ཡོན་ཏན་མི་ཉམས་པར་འཕེལ་བའི་དོན་ཡོད་པའི་ཕྱིར།
འདིར་ཐེག་ཆེན་གྱི་གདམས་ངག་ལ་ཉན་པ་པོ་ནི་གླིང་གསུམ་གྱི་སྐྱེས་པ་དང་བུད་མེད། འདོད་
གཟུགས་ཀྱི་ལྷ་དང་བཅས་པ་ཐེག་ཆེན་གྱི་ཚོགས་ལམ་གྱི་རྟེན་དུ་རུང་བ་རྣམས་ཀྱིས་ཉན་ནོ། །
དུས་ནམ་གྱི་ཚེ་ནས་ཉན་ན་དགེ་བའི་བཤེས་གཉེན་ཙམ་དང་བྱང་སེམས་ལ་ཉན་པ་ནི་ལམ་དུ་
མ་ཞུགས་པ་ནས་ཀྱང་ཡོད་ལ་སངས་རྒྱས་ལ་ཉན་པ་ནི་མཆོག་གི་སྤྲུལ་སྐུ་དངོས་སུ་བཞུགས་
པའི་ཞིང་ཁམས་སུ་ནི་ལམ་དུ་མ་ཞུགས་པས་ཀྱང་ཉན་ནུས་ཏེ་མཆོག་གི་སྤྲུལ་སྐུའི་དྲུང་དུ་
སེམས་གསར་དུ་བསྐྱེད་པའི་གང་ཟག་ཡོད་པའི་ཕྱིར། སྤྲུལ་སྐུ་མྱ་ངན་འདས་པའི་རྗེས་སུ་ཞིང་
གཞན་དུ་རྫུ་འཕྲུལ་གྱིས་ཕྱིན་ནས་སངས་རྒྱས་ལ་གདམས་ངག་ཉན་པ་ལ་ཐེག་ཆེན་གྱི་ཚོགས་
ལམ་ཆེན་པོ་ཐོབ་པ་དགོས་ཏེ། རྒྱན་ལས། བསམ་གཏན་ལ་ཐོབ་མངོན་པར་ཤེས། །མངོན་
པར་བསྒྲུབས་པའི་ སྒོ་ནས་ཏེ། །སངས་རྒྱས་དཔག་ཏུ་མེད་པ་ལ༑ ༑མཆོད་པའི་ཕྱིར་དང་
མཉན་པའི་ཕྱིར། །འཇིག་རྟེན་ཁམས་ནི་རྣམས་སུ་འགྲོ། །ཞེས་སོ། །རྒྱུ་གང་ལ་བརྟེན་ནས་
-，
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉན་ན་གདམས་ངག་ཕལ་པའི་རྒྱུ་ལ་དད་པ་དང་བརྩོན་འགྲུས་དང་དྲན་པ་དང་ཤེས་རབ་
ལ་བརྟེན་ནས་ཉན་ལ་ཐེག་ཆེན་གདམས་ངག་ཁྱད་པར་ཅན་ནི་ཆོས་རྒྱུན་ཏིང་ངེ་འཛིན་ལ་
བརྟེན་ནས་ཉན་ཏེ། རྒྱན་ལས། དེ་ཚེ་ཆོས་ཀྱི་རྒྱུན་ལས་ནི། །སངས་རྒྱས་རྣམས་ལ་ཞི་གནས་
དང་། །ཡེ་ཤེས་ཡངས་པ་ཐོབ་བྱའི་ཕྱིར། །གདམས་ངག་རྒྱ་ཆེན་རྙེད་པར་འགྱུར། །ཞེས་སོ། །
ཆོས་རྒྱུན་ཏིང་ངེ་འཛིན་ནི་བསམ་གཏན་གྱི་དངོས་གཞི་ལ་བརྟེན་ནས་གང་ལ་མཉམ་པར་
བཞག་ན་སངས་རྒྱས་རྣམས་ལས་གསུང་རབ་ཀྱི་ཚིག་དོན་དཔག་ཏུ་མེད་པ་འཛིན་པར་ནུས་
པའི་ཏིང་ངེ་འཛིན་་དྲན་ཤེས་དང་མཚུངས་ལྡན་ནོ། །སྒྲ་བཤད་ནི། ཆོས་གསུང་རབ་ཀྱི་ཚིག་
དོན་རྒྱུན་ནམ་བར་མ་ཆད་དུ་འཛིན་པར་ནུས་པས་ཆོས་རྒྱུན་ཏིང་ངེ་འཛིན་ཞེས་བྱའོ། །ས་
མཚམས་ནི་ཐེག་ཆེན་ཚོགས་ལམ་ཆེན་པོ་ནས་ཡོད་དེ། འགྲེལ་ཆེན་ལས། ཚོགས་ཀྱི་ས་འདི་
ཉིད་ཀྱིས་སུ་སེམས་ལས་སུ་རུང་བར་གྱུར་པ་ན་གང་ཞིག་ཐོབ་པས་ཚིག་དང་དོན་འཛིན་པར་
ནུས་པའི་ཆོས་ཀྱི་རྒྱུན་ཞེས་བྱ་བའི་ཏིང་ངེ་འཛིན་ཐོབ་ལ་ཞེས་སོ། །གདམས་ངག་གི་ངོ་བོ་ནི་
ཆོས་བཤེས་ཀྱིས་ཇི་ལྟར་གདམས་པ་ལྟར་སྒྲུབ་པ་ལ་ཡང་འདིར་གཙོ་བོར་གྱུར་པའི་གདམས་
ངག་གོ །ཞེས་བྱེད་པ་པོ་ལ་ཡོད་པའི་གདམས་ངག་འདོམས་བྱེད་ཀྱི་ངག་གི་རྣམ་པར་རིག་བྱེད་
དང་བྱ་བ་ལས་ལ་ཡོད་པ་གདམས་པ་ལྟར་ཉམས་སུ་ལེན་པའི་རྟོགས་པའི་ཆ་ལ་འཆད་ཀྱང་
གདམས་ངག་གི་འབྲས་བུ་ལ་དེར་བཏགས་པ་ཙམ་ཡིན་གྱི་དངོས་མིན་ནོ། །དེས་ན་གདམས་
ངག་གི་ངོ་བོ་གང་ཞིག་རྣམ་པར་རིག་བྱེད་ཡིན་ཏེ། འདིར་ཡང་འདོམས་པ་ནི་གདམས་ངག་གོ་
ཞེས་སོགས་དང་། བསྡུས་དོན་སྒྲོན་མེར་ངོ་བོ་གང་གིས་འཁོར་ལོ་ཡིན་ཞེས་གསུངས་པས་སོ།།
བྱེད་ལས་ཀྱི་སྒོ་ནས་དབྱེ་ན་ཡོན་ཏན་མ་ཐོབ་པ་ཐོབ་པར་བྱེད་པ་རྗེས་བསྟན་དང་ཐོབ་པ་མི་
ཉམས་ཤིང་འཕེལ་བར་བྱེད་པ་གདམས་པ་དང་གཉིས་སོ། ཁ་ཅིག་ཐེག་ཆེན་གྱི་གདམས་ངག་
ཁྱད་པར་ཅན་ལ་སངས་རྒྱས་ཀྱིས་དངོས་སུ་འདོམས་པ་དགོས་ཟེར་བ་མི་འཐད་དེ། ཤེར་ཕྱིན་
- 5
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼ ༣༦
གྱི་མདོ་རྣམས་སུ་ཡང་རབ་འབྱོར་ལ་སོགས་པས་བསྟན་པ་དང་མངོན་རྟོགས་རྒྱན་ལྟ་བུ་ཡང་
ཐེག་ཆེན་གྱི་གདམས་ངག་ཁྱད་པར་ཅན་ཡིན་པའི་ཕྱིར་རོ། །དང་པོ་སོ་སྐྱེ་པའི་བྱང་སེམས་
གདམས་ངག་དོན་གཉེར་བའི་དུས་སུ་སངས་རྒྱས་ཀྱིས་གདམས་ངག་འདོམས་པ་ཆོས་ཅན།
དགོས་པ་ཡོད་དེ། ཉན་པ་པོས་སྔར་མ་ཐོབ་པའི་ཡོན་ཏན་ཐོབ་ཐོབ་ཟིན་གྱི་ཡོན་ཏན་མི་
ཉམས་པར་འཕེལ་བའི་དོན་ཡོད་པའི་ཕྱིར། །
གསུམ་པ་ལ་བཞི་སྟེ། སྒྲུབ་པ་ རང་གི་ངོ་བོ། དམིགས་ཡུལ་བདེན་པ་བཞི། རྟེན་
དཀོན་མཆོག་གསུམ། སྒྲུབ་པ་ཕུན་ཚོགས་པའི་རྒྱུ་ལ་གདམས་པའོ། །དང་པོ་ནི། འདོམས་
སོ༑ ༑གང་ལ་ན་ཚོགས་ལམ་ཆེན་པོ་ལ་གནས་པའི་བྱང་སེམས་ལས་སོ། །གང་གིས་ན་མཆོག་
གི་སྤྲུལ་སྐུས་སོ། །དགོས་པ་ཅིའི་དོན་དུ་ན་སྒྲུབ་པ་ཉམས་སུ་ལེན་པའི་ཚུལ་ཤེས་པར་བྱ་བའི་
ཕྱིར་དུའོ། །བརྗོད་བྱ་གང་ལ་ན་ཐེག་ཆེན་གྱི་སྒྲུབ་པ་ལའོ། །ཇི་ལྟར་ན་འཇུག་པར་སོགས་སོ།།
ཞེས་སློབ་པའི་ཚུལ་གྱིས་སོ། །འཇུག་བྱའོ། །གང་ལ་ན་བྱང་ཆུབ་ཀྱི་སེམས་ཀྱི་རབ་ཏུ་དབྱེ་བ་
ཉེར་གཉིས་སྔར་ཇི་སྐད་བཤད་པའི་བསླབ་བྱ་ཉམས་སུ་ལེན་པའི་སྒྲུབ་པ་ལའོ། །ཚུལ་ཇི་ལྟར་
ན་ཐ་སྙད་དུ་སྒྱུ་མ་ལྟར་སྣང་བ་ཀུན་རྫོབ་ཀྱི་བདེན་པ་ལ་ཡིད་དང་བར་སེམས་ཅན་ཐམས་ཅད་
མྱ་ངན་ལས་འདའ་བ་དང་རྟོགས་པ་ཆོས་སྐུ་ཐོབ་པའི་ཕྱིར་དུ་སྦྱོར་བ་ཕྱིན་དྲུག་རྫོགས་པར་
བྱེད་པའི་སྒོ་ནས་ཉན་ཐོས་དང་སོགས་པ་རང་སངས་རྒྱས་དང་ཐུན་མོང་མ་ཡིན་པ་སྟེ་ཁྱད་པར་
དུ་འཕགས་པ་དང་དེ་ཁོ་ནར་ཅིར་ཡང་མ་གྲུབ་པ་དོན་དམ་པའི་བདེན་ལས་མི་འདའ་བར་སྤྱོད་
པོ་སྤྱད་བྱ་སྤྱད་འབྲས་སྤྱོད་པ་རང་གི་ངོ་བོ་བཟློག་ཟླ་དང་བཅས་པ་དང་ཕུང་པོ་ལྔ་ལ་མ་
དམིགས་པའི་ཚུལ་གྱིས་སོ། །དེ་ལྟར་གདམས་པའི་ངག་ནི་སྒྲུབ་པ་འདོམས་པའི་གདམས་
ངག་གོ །ངག་དོན། བདེན་གཉིས་ལས་མི་འདའ་བར་ཉན་རང་དང་ཐུན་མོང་མ་ཡིན་པས་དོན་
དམ་པར་སྤྱོད་པ་སྤྱོད་འབྲས་སོགས་མ་དམིགས་པའི་ཚུལ་གྱིས་སྒྲུབ་པ་ལ་འཇུག་པར་བྱའོ། །
-5
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་སྟོན་པའི་ཡུམ་གྱི་མདོ་ཚིག་དེ་ཐེག་ཆེན་གྱི་གདམས་ངག་ཏུ་ལུས་སུ་བཤད་པ་ལྟར་
བསྒྲུབ་བོ། །མདོ་ལས། ཚེ་ དང་ ལྡན་ པ་ ཤ་ རིའི་བུས་བཅོམ་ལྡན་འདས་ལ་འདི་སྐད་ཅེས་
གསོལ་ཏོ། །བཅོམ་ལྡན་འདས་ཇི་ལྟར་ན་བྱང་སེམས་ཆེན་པོ་ཤེར་ཕྱིན་ལ་སྤྱོད་པར་བགྱི།
ཞེས་ཞུས་པའི་ལན་དུ། ཤཱ་རིའི་བུ་འདི་ལ་བྱང་སེམས་ཆེན་པོ་ཤེར་ཕྱིན་ལ་སྤྱོད་པའི་ཚེ་བྱང་
སེམས་ཆེན་པོ་ཡོད་བཞིན་དུ་བྱང་སེམས་ཡང་དག་པར་རྗེས་སུ་མི་མཐོང་ངོ༌། །བྱང་སེམས་ཀྱི་
མིང་ཡང་བྱང་ཆུབ་ཀྱང་། བྱང་ཆུབ་ཀྱི་མིང་ཡང་། ཤེར་ཕྱིན་ཡང་། ཤེར་ཕྱིན་གྱི་མིང་ཡང་།
སྤྱོད་ཅེས་བྱ་བར། མི་སྤྱོད་ཅེས་བྱ་བར། སྤྱོད་ཀྱང་སྤྱོད་ལ་མི་སྤྱོད་ཀྱང་མི་སྤྱོད་ཅེས་བྱ་བར། །
སྤྱོད་པའང་མི་ཡིན། མི་སྤྱོད་པའང་མ་ཡིན། ཞེས་བྱ་བར་ཡང་དག་པར་རྗེས་སུ་མི་མཐོང་ངོ༌།།
གཟུགས་ནས་རྣམ་མཁྱེན་གྱི་བར་ཡང་དག་པར་རྗེས་སུ་མི་མཐོང་། ཞེས་སོ། །དེ་ལ་བྱང་
སེམས་ཡོད་བཞིན་དུ་ཞེས་པས་སྐུར་འདེབས་བསལ་ནས་ཀུན་རྫོབ་ཀྱི་བདེན་པ་ལས་མི་
འདའ་བར་བསྟན་ལ། ལྷག་མ་རྣམས་ཀྱིས་སྤྱོད་པོ་སྤྱད་འབྲས་སོགས་མ་དམིགས་པར་བསྟན་
པའི་སྒོ་ནས་སྒྲོ་འདོགས་བསལ་ཏེ་དོན་དམ་པའི་བདེན་པ་ལས་མི་འདའ་བར་བསྟན་ནོ། །
ཡང་ཤཱ་རིའི་བུ་གལ་ཏེ་ཕྱོགས་བཅུ་རེ་རེ་ཞིང་གང་གའི་ཀླུང་གི་བྱེ་མ་སྙེད་ཀྱི་འཇིག་རྟེན་གྱི་
ཁམས་དགེ་སློང་ཤཱ་རིའི་བུ་དང་མོའུ་འགལ་གྱི་བུ་ལྟ་བུ་ཤ་སྟག་གིས། འདི་ལྟ་སྟེ། དཔེར་ན་
འདམ་བུའི་ཚལ་ལམ། འོད་མའི་ཚལ་ལམ། བུ་རམ་ཤིང་གི་ཚལ་ལམ། སྨིག་མའི་ཚལ་ལམ།
འབྲས་ཀྱི་ཞིང་ངམ། ཏིལ་གྱི་ཞིང་ལྟར་ཡོངས་སུ་གང་བར་གྱུར་ཀྱང་དེ་དག་གི་ཤེས་རབ་གང་
ཡིན་པ་དེས་ནི་བྱང་སེམས་ཤེར་ཕྱིན་ལ་སྤྱོད་པའི་ཤེས་རབ་ཉིན་གཅིག་བསྒོམས་པའི་བརྒྱའི་
ཆར་ཡང་ཉེ་བར་མི་འགྲོ། སྟོང་གི་ཆ་དང་བརྒྱ་སྟོང་ནས་བྱེ་བ་བརྒྱ་སྟོང་གི་ཆ་དང་གྲངས་སུ་
དང༌། ཆར་ ཡང་། བགྲང་བར་ཡང་། རྒྱུར་ཡང་། དཔེར་ཡང་ཉེ་བར་མི་འགྲོའོ་ཞེས་སོ། །
འདིས་ནི་ཉན་ཐོས་སོགས་དང་ཐུན་མོང་མ་ཡིན་པའི་ཁྱད་པར་བསྟན་ཏེ། དཔེར་སྨོས་པའི་
- ( {] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཚུལ་དྲུག་གིས་རྟོགས་པའི་ཆོས་དྲུག་མཚོན་ཏེ། འདི་ལྟར་དྲོད་ནི་འདམ་བུ་ལྟར་ལས་ཉོན་གྱི་
གནོད་པ་ཆུང་ངུ་མི་བཟོད་པ་དང་། རྩེ་མོ་ནི་འོད་མ་ལ་མེ་མཚོན་གྱིས་མི་ཆོད་པ་ལྟར་ལས་ཉོན་
གྱི་གནོད་བྱེད་དྲག་དང་ཕྲད་ཀྱང་དགེ་བའི་རྩ་བ་མི་ཆད་པ་དང་། བཟོད་པ་ནི་བུ་རམ་ཤིང་
གནས་སྐབས་ཐམས་ཅད་དུ་མངར་བ་དང་མི་འབྲལ་བ་ལྟར་ངན་སོང་ཆད་པས་སྐྱེ་བ་གཞན་དུ་
བདེ་འགྲོར་སྐྱེས་ནས་སྦྱོར་བས་ཆོས་སྒོམ་པའི་མངར་བ་དང་མི་འབྲལ་བ་དང་། སྨིག་མ་མྱུར་
དུ་རྫོགས་པ་ལྟར་ཆོས་མཆོག་གིས་མྱུར་དུ་བདེན་པ་མངོན་རྟོགས་སྐྱེད་པ་དང་། འབྲས་འབྲུ་
རྣམས་ཀྱི་མཆོག་ཡིན་པ་ལྟར་མཐོང་ལམ་འཕགས་པའི་རྟོགས་པའི་མཆོག་ཡིན་པ་དང་། དེ་ཇི་
ལྟར་མཆོག་ཏུ་རུང་ཞེ་ན། གང་ཟག་གི་བདག་མེད་རྟོགས་པའི་ངོ་བོ་ཙམ་ལས་དེ་ལས་ལྷག་པ་
མེད་པས་སོ། །ཏིལ་རྣམས་མེ་ཏོག་སོགས་རིགས་ཐ་མི་དད་ཀྱང་ཏིལ་མར་གྱི་ནུས་པ་ཐ་དད་པ་
ལྟར་སྒོམ་ལམ་མཐོང་ལམ་དང་རྟོགས་པའི་རིགས་ཐ་མི་དད་ཀྱང་སྒོམ་སྤང་སྤོང་བའི་ནུས་པ་
མི་འདྲ་བས་སོ། །ཚུལ་སྨོས་པ་ནི་དབང་པོ་རྣོ་རྟུལ་འབྲིང་གསུམ་གྱི་དྲོད་སོགས་ནང་ཚན་ཐ་
དད་ཀྱང་དྲོད་སོགས་རིགས་གཅིག་པ་མཚོན་པ་ཡིན་ནོ། །ལམ་ཞེས་པ་དཔེ་ཕྱི་མ་དྲང་བའི་
དོན་ཡིན་ནོ། །ཤཱ་རིའི་བུ་དང་མོའུ་འགལ་གྱི་བུ་སྨོས་པ་ནི་རྟོགས་པ་མཐུན་པ་བཟུང་བའི་དོན་
དུའོ། །བརྒྱའི་ཆར་ཡང་ཞེས་སོགས་ཀྱིས་རིམ་པ་བཞིན་གྲངས་དང་མཐུ་དང་རིགས་དང་རྒྱུ་
དང་དཔེ་ལས་འདས་པའི་ཁྱད་པར་བསྟན་ནོ། །འདིར་བྱང་སེམས་གང་ཡིན་ན། སེམས་དང་
པོ་བསྐྱེད་པའི་བྱང་སེམས་ཡིན་ནོ་ཞེས་ཉི་ཁྲི་སྣང་བ་ལས་གསུངས་སོ། །
གཉིས་ པ་ ལ་ བཞི་ སྟེ། འཁོར་བའི་འབྲས་བུ་སྡུག་བདེན། རྒྱུ་ཀུན་འབྱུང་གི་
བདེན་པ། རྣམ་བྱང་གི་འབྲས་བུ་འགོག་བདེན། རྒྱུ་ལམ་བདེན་ལ་གདམས་པའོ། །དང་པོ་ནི།
འདོམས་སོ། །བརྗོད་བྱ་གང་ལ་ན། སྡུག་བསྔལ་གྱི་བདེན་པ་ལས་སོ། །དགོས་པ་ཅིའི་དོན་དུ་
སྡུག་བསྔལ་ཤེས་བྱར་ཞེན་པ་དགག་པའི་ཕྱིར་དུའོ། །ཇི་ལྟར་ན་ལས་ཉོན་གྱི་འབྲས་བུར་གྱུར་
- G 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་སྡུག་བསྔལ་ལ་སོགས་པའི་སྟོང་པ་ཉིད་ཤེས་རབ་ཀྱི་ཕ་རོལ་ཏུ་ཕྱིན་པ་དག་དེ་བཞིན་ཉིད་
ཀྱི་ངོ་བོར་རང་བཞིན་གཅིག་པ་སྟེ་དབྱེར་མེད་དོ་ཞེས་པ་སྟོན་པའི་ཚུལ་གྱིས་སོ། །ངག་དོན།
སྡུག་བསྔལ་གྱི་དེ་བཞིན་ཉིད་དང་བདེན་འཛིན་དོན་དམ་པར་དབྱེར་མེད་དོ་ཞེས་སྟོན་པའི་
ཡུམ་གྱི་མདོ་ཚིག་ཐེག་ཆེན་གྱི་གདམས་ངག་ཏུ་སྒྲུབ་བོ། །སྡུག་བདེན་གྱི་དོན་ནི་ཉོན་མོངས་
པའི་ཟག་བཅས་གང་ཞིག་རང་རྒྱུ་ལས་ཉོན་གྱི་འབྲས་བུ་རྒྱུན་མཐའི་བར་ན་ཡོད། གཉིས་པ་
ནི་འདོམས་སོ། །གང་ལ་ན་ཀུན་འབྱུང་གི་བདེན་པ་ལའོ། །དགོས་པ་ཅིའི་དོན་དུ་ན། ཀུན་
འབྱུང་ལ་སྤང་བྱར་ཞེན་པ་དགག་པའི་ ཕྱིར་དུའོ། །ཇི་ལྟར་ན་སྟོང་པ་ཉིད་དང་གཟུགས་ལ་
སོགས་སྡུག་བསྔལ་གྱི་རྒྱུར་གྱུར་པ་དག་དོན་དན་པར་ཐ་མི་དད་པ་ཉིད་ཀྱིས་གཟུགས་ལ་
སོགས་པ་སྐྱེ་བ་དང་འགག་པ་དང་ཀུན་ནས་ཉོན་མོངས་པ་དང་རྣམ་པར་བྱང་བའི་ཆོས་ཅན་མ་
ཡིན་ནོ་ཞེས་སྟོན་པའི་ཚུལ་གྱིས་སོ། །ངག་དོན། ཀུན་འབྱུང་བདེན་པ་དོན་དམ་པར་སྟོང་ཉིད་
ཐ་མི་དད་པས་སྐྱེ་འགག་དང་ཀུན་བྱུང་གི་ཆོས་དང་མི་ལྡན་ནོ་ཞེས་སྟོན་པའི་ཡུམ་གྱི་མདོ་ཚིག་
ཐེག་ཆེན་གྱི་གདམས་ངག་ཏུ་སྒྲུབ་བོ། །ཀུན་འབྱུང་བདེན་པའི་དོན་ནི་ཉོན་མོངས་པའི་ཟག་
བཅས་གང་ཞིག་རང་འབྲས་སྡུག་བསྔལ་གྱི་རྒྱུ། གསུམ་པ་ནི། གོམས་པས་སོ། །གང་ལ་ན་
འགོག་པའི་བདེན་པ་ལའོ། །དགོས་པ་ཅིའི་དོན་དུ་འགོག་པ་ལ་ཐོབ་བྱར་ཞེན་པ་དགག་པའི་
ཕྱིར་དུའོ། །ཇི་ལྟར་ན་སྟོང་པ་ཉིད་འགོག་བདེན་དེ་དོན་དམ་པར་སྐྱེ་བ་དང་འགག་པ་དང་ཀུན་
ནས་ཉོན་མོངས་པ་དང༌། རྣམ་པར་བྱང་བ་དང་ཉམས་པ་དང་འཕེལ་བ་དང་སོགས་པ་དུས་
གསུམ་དང་བྲལ་བ་ལ་ནི་གཟུགས་མེད་པ་ནས་མ་རིག་པ་སྐྱེ་བ་ཡང་མེད་མ་རིག་པ་འགག་པ་
ཡང་མེད་སངས་རྒྱས་ཀྱང་མེད་བྱང་ཆུབ་ཀྱི་བར་དུ་ཡང་མེད་དོ་ཞེས་སྟོན་པའི་ཚུལ་གྱིས་སོ། །
ངག་དོན་དོན་དམ་པར་སྐྱེ་འགག་སོགས་དང་བྲལ་བས་ཀུན་བྱང་གི་ཆོས་སུ་མེད་དོ། །ཞེས་
སྟོན་པའི་ཡུམ་གྱི་མདོ་ཚིག་ཐེག་ཆེན་གྱི་གདམས་ངག་ཏུ་སྒྲུབ་བོ། །འགོག་བདེན་གྱི་དོན་ནི་
- G 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
རང་རྒྱུ་ལམ་བདེན་གྱི་བྲལ་འབྲས་སུ་གྱུར་པའི་རྣམ་བྱང་བདེན་པ། མཐོང་ལམ་ནས་སངས་
རྒྱས་སའི་བར་ན་ཡོད། བཞི་པ་ནི། འདོམས་སོ། །གང་ལ་ན་ལམ་གྱི་བདེན་པ་ལའོ། །དགོས་
པ་ཅིའི་དོན་དུ་ན་ལམ་བདེན་ལ་རྒྱུད་ལ་བརྟེན་བྱར་ཞེན་པ་དགག་པའི་ཕྱིར་དུའོ། །ཇི་ལྟར་ན་
སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་དང་བྱང་སེམས་བདག་ཉིད། དོན་དམ་པར་
བརྩོན་མི་བརྩོན་དུ་མི་དམིགས་པ་དང་ནང་སྦྱོར་བ་པོ་སྟོང་པ་ཉིད་དང་སོགས་པ་མཚན་མ་མེད་
པ་དང་སྨོན་པ་མེད་པའི་ཏིང་ངེ་འཛིན་ནི་ཕྱི་སྦྱར་བ་ཡུལ་སྟོང་པ་ཉིད་དང་སོགས་པ་མཚན་མ་
མེད་པ་དང་སྨོན་པ་མེད་པ་དང་དོན་དམ་པར་སྦྱོར་མི་སྦྱོར་དུ་མི་དམིགས་པ་དང་། སྔོན་གྱི་
མཐའ་འཁོར་བ་ནས་ཕྱི་མའི་མཐའ་མྱང་འདས་སུ་ཕན་ཚུན་ལྡན་པ་དང་མི་ལྡན་པ་ལ་མི་
དམིགས་པ་སྟེ་དོན་དམ་པར་ངེས་པར་འབྱིན་མི་འབྱིན་དུ་མི་དམིགས་པའི་ཚུལ་གྱིས་སྒྲུབ་པར་
བྱའོ། །ཞེས་པ་དང་ལྡན་པ་དང་་མི་ལྡན་པ་མ་ཡིན་ཞེས་པ་སྡུད་པའོ། །ངག་དོན། ཕར་ཕྱིན་
དྲུག་ལ་བྱང་སེམས་དོན་དམ་པར་བརྩོན་མི་བརྩོན་དང་རྣམ་ཐར་སྒོ་གསུམ་གྱི་ཏེང་ངེ་འཛིན་གྱི་
ཡུལ་རྣམ་ཐར་སྒོ་གསུམ་ལ་དོན་དམ་པར་སྦྱོར་མི་སྦྱོར་དང་འཁོར་བ་ནས་མྱང་འདས་སུ་དོན་
དམ་པར་ངེས་པར་འབྱིན་མི་འབྱིན་དུ་མི་དམིགས་པའི་ཚུལ་གྱིས་སྒྲུབ་པ་ཉམས་སུ་བླང་བར་
བྱའོ་ཞེས་སྟོན་པའི་ཡུམ་གྱི་མདོ་ཚིག་ཐེག་ཆེན་གྱི་གདམས་ངག་ཏུ་སྒྲུབ་བོ། །ལམ་བདེན་གྱི་
དོན་ནི་རྣམ་བྱང་བདེན་པ་གང་ཞིག་བྱང་ཆུབ་ཏུ་བགྲོད་པའི་གོ་སྐབས་ཕྱེ་ཤུལ་དུ་གྱུར་པ།
མཐོང་ལམ་ནས་སངས་རྒྱས་སའི་བར་ན་ཡོད། བདེན་པ་བཞི་ལ། བདེན་པའི་སྒྲ་དོན་ཇི་ལྟ་བུ་
ཞེ་ན། བསྡུ་བ་ལས་བདེན་པའི་དོན་དམ་གང་ཞེ་ན། སྨྲས་པ། བསྟན་པ་མི་མཐུན་པ་མེད་པའི་
མཚན་ཉིད་ཀྱི་དོན་དང་། དེ་མཐོང་ན་རྣམ་པར་དག་པའི་རྒྱུར་གྱུར་པའི་དོན་ནི་བདེན་པའི་དོན་
ཞེས་སོ། །དེ་ལ་དང་པོའི་དོན་ནི་དེ་བཞིན་གཤེགས་པས་མི་རྟག་སོགས་སུ་ཇི་ལྟར་བསྟན་པ་དེ་
ལྟར་དུ་གནས་པས་བདེན་པ་ཞེས་པ་སྟེ་ཡུལ་དང་ཕྱི་མ་ནི་ཇི་ལྟར་གནས་པ་དེ་ལྟར་མཐོང་ན་བློ་
མ f
3 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིན་ཅི་མ་ལོག་པ་སྐྱེད་པས་ཞེས་པ་སྟེ་ཡུལ་ཅན་གྱི་སྟེང་ནས་ཡིན་ཏེ་འདི་ནི་བདེན་པ་ཙམ་གྱི་
སྒྲ་དོན་ནོ། །ཅིའི་ཕྱིར་སྡུག་ཀུན་དང་འགོག་ལམ་ལ་འཕགས་པའི་བདེན་པ་ཞེས་བྱ་ཞེ་ན།
ཉན་ས་ལས། འཕགས་པ་རྣམས་ཀྱིས་བདེན་པ་དེ་དག་དེ་ཁོ་ན་ལྟར་ཡིན་པར་བདེན་པའི་
སྒོམ་པ་ཡང་དག་པ་ཇི་ལྟ་བ་བཞིན་དུ་མཁྱེན་ཞིང་གཟིགས་ཀྱི་བྱིས་པ་རྣམས་ཀྱིས་ཡང་དག་པ་
ཇི་ལྟ་བ་བཞིན་དུ་མི་ཤེས་མི་མཐོང་བས་ན་དེའི་ཕྱིར་འཕགས་པའི་བདེན་པ་རྣམས་ཞེས་བྱའོ།།
བྱིས་པ་རྣམས་ལ་ཡང་དེ་དག་ཆོས་ཉིད་ཀྱིས་བདེན་མོད་ཀྱི་རྟོགས་པ་མ་ཡིན་གྱི་འཕགས་པ་
རྣམས་ཀྱིས་གཉིས་ཀས་བདེན་པ་ཡིན་ནོ་ཞེས་སོ། །འཕགས་པ་རྣམས་ཀྱིས་བདེན་པ་རྣམས་
ཇི་ལྟར་གནས་པ་ལྟར་འཕགས་པས་རྟོགས་ཀྱི་བྱིས་པས་མ་རྟོགས་པས་འཕགས་པའི་བདེན་
པ་ཞེས་བྱའོ། །སྡུག་བསྔལ་གྱི་བདེན་པ་ལ་མཚན་ཉིད་ནི། ལས་ཉོན་གྱི་རྣམ་སྨིན་གྱི་འབྲས་བུ་
སེམས་ཅན་གྱི་ཕུང་པོ་དང་བདག་པོའི་འབྲས་བུ་དང་སྣོད་ཀྱི་འཇིག་རྟེན་ནོ། །ཀུན་ལས་བཏུས་
ལས་སྡུག་བསྔལ་གྱི་བདེན་པ་གང་ཞེ་ན། སེམས་ཅན་སྐྱེ་བ་དང་སྐྱེ་བའི་གནས་ཀྱིས་ཀྱང་རིག་
པར་བྱའོ། །ཞེས་སོ། །མཚན་ཉིད་ནི་འཇིག་ཅིང་རབ་ཏུ་འཇིག་པས་མི་རྟག་པ་དང་ཟག་པ་དང་
བཅས་ཤིང་འཕགས་པ་དང་མི་མཐུན་པས་སྡུག་བསྔལ་བ་དང་། དོན་གཞན་གྱི་བདག་གིས་
སྟོང་པ་དང་ངོ་བོར་གྱུར་པའི་བདག་མེད་པས་སྟོང་པ་དང་བདག་མེད་དང་བཞིའོ། །ཅིའི་ཕྱིར་
མཚན་ཉིད་བཞིར་བསྟན་ཞེ་ན། སོ་སྐྱེ་རྣམས་སྡུག་བསྔལ་གྱི་ཕུང་པོ་ལ་རྟག་པ་དང་གཙང་ཞིང་
བདེ་བ་དང་བདག་གི་བ་དང་བདག་ཏུ་འཛིན་པའི་ཕྱིན་ཅི་ལོག་བཞིའི་གཉེན་པོར་རིམ་པ་
བཞིན་བསྟན་ནོ། །བདེན་པ་གཞན་གསུམ་ཡང་ཤེས་བྱ་ཡིན་པ་ལ་སྡུག་བསྔལ་ཁོ་ན་ཤེས་བྱར་
བསྟན་ཞེ་ན། སྡུག་བསྔལ་གྱི་བདེན་པ་ནི་ཕྱིན་ཅི་ལོག་བཞིའི་གནས་ཡིན་པས་དེ་བསལ་བའི་
ཕྱིར་དང༌། རང་སྤྱིའི་མཚན་ཉིད་ཀྱི་སྒོ་ནས་ཤེས་པར་བྱ་བ་ཡིན་ལ་དེ་ཤེས་པ་ལས་སྡུག་
བསྔལ་སྤོང་འདོད་ཀྱི་བློ་སྐྱེ་ལ་དེ་ལས་བདེན་པ་གཞན་གསུམ་གྱི་བླང་དོར་ལ་འཇུག་པའི་ཕྱིར་
- G :4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
རོ༑ ༑ཀུན་འབྱུང་བདེན་པའི་མཚན་ཉིད་ནི་ཉོན་མོངས་པ་དང་ཉོན་མོངས་པའི་དབང་གིས་
འབྱུང་བའི་ལས་སོ། །ཀུན་ལས་བཏུས་པ་ལས་ཀུན་འབྱུང་གི་བདེན་པ་གང་ཞེ་ན། ཉོན་མོངས་
པ་དང་ཉོན་མོངས་པའི་དབང་གིས་འབྱུང་བའི་ལས་སོ་ཞེས་སོ། །མཚན་ཉིད་ནི་སྡུག་བསྔལ་
གྱི་རྩ་བ་ཡིན་པས་རྒྱུ་དང་སྡུག་བསྔལ་གྱི་རྫས་རིགས་མ་ལུས་པ་བསྐྱེད་པས་ཀུན་འབྱུང་དང་
སྡུག་བསྔལ་དྲག་ཏུ་བསྐྱེད་པས་རབ་སྐྱེ་དང་སྡུག་བསྔལ་རྒྱུད་ནས་བསྐྱེད་པས་རྐྱེན་དང་བཞིའོ།།
ཅིའི་ཕྱིར་མཚན་ཉིད་བཞིར་བསྟན་ཞེ་ན། རྒྱུ་མེད་པ་དང་རྒྱུ་གཅིག་པུ་དང་འགྱུར་བ་དང་བློ་
སྔོན་དུ་བཏང་བར་འཛིན་པའི་ཕྱིན་ཅི་ལོག་བཞིའི་གཉེན་པོར་རིམ་པ་བཞིན་བསྟན་ནོ། །སྡུག་
བསྔལ་ཡང་སྤང་བྱ་ཡིན་ན་ཀུན་འབྱུང་ཁོ་ན་སྤང་བྱར་བསྟན་ཞེ་ན། རྒྱུ་ཉོན་མོངས་མ་སྤངསན་
སྡུག་བསྔལ་སྤོང་མི་ནུས་པས་རྒྱུའི་སྒོ་ནས་སྤང་དགོས་པས་ཀུན་འབྱུང་ཁོ་ན་སྤང་བྱར་བསྟན་
ནོ༑ ༑འགོག་བདེན་གྱི་མཚན་ཉིད་ནི་དགག་གཞི་དེ་བཞིན་ཉིད་ལ་ཟག་མེད་ཀྱི་ཤེས་རབ་ཀྱིས་
སྤང་བྱ་ཉོན་མོངས་བཀག་པའི་འགོག་པའོ། །མཚན་ཉིད་ནི་ཉོན་མོངས་སྤངས་པས་འགོག་པ་
དང༌། སྡུག་བསྔལ་སྤངས་པས་ཞི་བ་དང༌། དེ་བས་ལྷག་པའི་དོན་དུ་གཉེར་བྱ་མེད་པས་གྱ་
ནོམ་པ་དང༌། སླར་མི་ལྡོག་པས་ངེས་པར་འབྱུང་བའོ། །ཅིའི་ཕྱིར་བཞིར་བསྟན་ཞེ་ན། ཐར་
པ་མེད་པ་དང་སྡུག་བསྔལ་ལ་ཐར་པ་ཡིན་པ་དང་ཐར་པ་ལས་དོན་དུ་གཉེར་བྱ་ལྷག་པ་ཡོད་པ་
དང་ཐར་པ་གཏན་མི་ལྡོག་པ་མིན་སྙམ་དུ་འཛིན་པའི་ཕྱིན་ཅི་ལོག་བཞིའི་གཉེན་པོར་རིམ་པ་
བཞིན་བསྟན་ནོ། །ལམ་ཡང་མངོན་སུམ་དུ་བྱ་བ་ཡིན་ན་འགོག་པ་ཁོ་ན་མངོན་སུམ་དུ་བྱས་
པར་བསྟན་ཞེ་ན། སྡུག་བསྔལ་ཞི་བའི་འགོག་པ་དེ་ཉིད་མངོན་སུམ་དུ་བྱ་བར་བསྟན་པས་
འགོག་པ་ལ་མི་སྐྲག་ཅིང་དགའ་བ་ཡོངས་སུ་འཛིན་པ་ལ་དེ་ཐོབ་པའི་ཐབས་ལ་འབད་པར་
འགྱུར་བས་འགོག་པ་མངོན་དུ་བྱ་བར་བསྟན་ནོ། །མངོན་དུ་བྱས་པའི་དོན་ནི་སེམས་ཅན་ལ་
བརྟེན་ནས་དགག་གཞི་ཉོན་མོངས་དང་བྲལ་བ་ཐོབ་པ་ཙམ་ལ་བརྗོད་དོ། །ལམ་ཤེས་ཀྱི་
-
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་ཉིད་ནི་འཇིག་རྟེན་ལས་འདས་པའི་རྟོགས་པའོ། །མཚན་ཉིད་ནི་ཐར་པའི་གྲོང་ཁྱེར་དུ་
བགྲོད་པར་བྱེད་པས་ལམ་དང་སེམས་ཕྱིན་ཅི་མ་ལོག་པར་བསྒྲུབ་པས་སྒྲུབ་པ་དང་མི་མཐུན་
ཕྱོགས་ཀྱི་གཉེན་པོ་བྱེད་པས་རིགས་པ་དང་ཐར་པའི་གནས་སུ་གདོན་མི་ཟ་བར་འབྱིན་པར་
བྱེད་ པས་ ངེས་ འབྱིན་ པ་ དང་ བཞིའོ། །ཅིའི་ ཕྱིར་ བཞིར་བསྟན་ཞེ་ན། ལམ་ མེད་ པ་ དང་
ལམ་འདི་ངན་པ་དང་གཞན་ཡང་ལམ་ཡིན་པ་དང་ལམ་འདི་ཡང་ལྡོག་གོ་སྙམ་དུ་འཛིན་པའི་
ཕྱིན་ཅི་ལོག་བཞིའི་གཉེན་པོར་རིམ་པ་བཞིན་བསྟན་ནོ། །བདེན་པ་གཞན་རྣམས་ཀྱང་བསྒོམ་
བྱ་མིན་ནམ་ལམ་བདེན་ཁོ་ན་བསྟེན་བྱའམ་བསྒོམ་བྱར་བསྟན་ཞེ་ན། སྡུག་བསྔལ་ཤེས་པ་
སོགས་ཀྱང་ལམ་གོམས་པར་མ་བྱས་ན་མི་གྱུར་བས་ལམ་བདེན་ཁོ་ན་བསྒོམ་བྱའམ་བསྟེན་
བྱར་བསྟན་ནོ། ཁ་ཅིག་ཚོགས་སྦྱོར་ལམ་བདེན་མཚན་ཉིད་པ་ཡིན་ཏེ། བྱང་ཆུབ་ཏུ་བགྲོད་
པར་བྱེད་པའི་མངོན་རྟོགས་ཡིན་པས་སོ། །ཀུན་ལས་བཏུས་ལས་ཀྱང་ལམ་གྱི་བདེན་པ་གང་
ཞེ་ན། ཚོགས་ཀྱི་ལམ་དང་སྦྱོར་བའི་ལམ་དང་མཐོང་བའི་ལན་དང་ཞེས་སོགས་གསུངས་པས་
སོ་ཞེས་ཟེར་བ་མི་འཐད་དེ། ཚོགས་སྦྱོར་ལམ་བདེན་མཚན་ཉིད་པ་མ་ཡིན་ན་འཇིག་རྟེན་པའི་
ལམ་གྱིས་ས་བོན་ཉམས་སྨད་པས་འགོག་པ་འགོག་བདེན་མཚན་ཉིད་པར་འགྱུར་དགོས་པ་
ལ་དེ་ཀུན་བཏུས་ལས། བརྡའི་འགོག་པ་ཞེས་འགོག་བདེན་བཏགས་པ་བར་གསུངས་པས་
གནོད་དོ། །ཚོགས་སྦྱོར་ལམ་བདེན་དུ་གསུངས་པ་ལམ་བདེན་གྱི་འཁོར་ཙམ་ཡིན་པ་ལ་
དགོངས་པ་སྟེ། ཀུན་བཏུས་འགྲེལ་པ་ལས་རབ་ཏུ་དབྱེ་བ་འདི་ཡང་ལམ་གྱི་བདེན་པ་འཁོར་
དང་བཅས་པའི་སྐབས་ཀྱིས་རིག་པར་བྱའོ་ཞེས་སོ། །མི་སློབ་ལམ། ལམ་བདེན་མིན་པར་
འདོད་པ་ལ་རྒྱུད་བླའི་འགྲེལ་པར་ཐུབ་པ་རྣམ་པར་བྱང་མི་བདེན་པ་གཉིས་ཀྱི་མཚན་ཉིད་
འདོད་ཆགས་དང་བྲལ་བའི་ཆོས་ཀྱི་སྐུ་ཅན་ཞེས་སངས་རྒྱས་པ་ན་རྣམ་བྱང་གི་བདེན་པ་
གཉིས་ཡོད་པར་གསུངས་པས་གནོད་དོ། །ཅིའི་ཕྱིར་བདེན་བཞིར་ངེས་ཞེ་ན། རྟོགས་ལྡན་གྱི་
- 6
5 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
བླང་དོར་བྱེད་པའི་ཡན་ལག་ལ་ནག་ཕྱོགས་དང་དཀར་ཕྱོགས་གཉིས་སུ་ངེས་ལ་དེ་རེ་རེ་ཡང་
རྒྱུ་འབྲས་གཉིས་གཉིས་སུ་ངེས་པའི་ཕྱིར་རོ། །གོ་རིམ་ཇི་ལྟར་ཞེ་ན། སྡུག་བསྔལ་ནི་ནད་ལྟར་
ཤེས་པར་བྱ་བ་ཡིན་པས་དང་པོར་བསྟན། ཀུན་འབྱུང་ནི་ནད་ཀྱི་རྒྱུ་ལྟར་སྤང་བར་བྱ་བ་ཡིན་
པས་དེའི་རྗེས་སུ་བསྟན། འགོག་པ་ནི་ནད་མེད་པ་ལྟར་མངོན་དུ་བྱ་བ་ཡིན་པས་དེའི་རྗེས་སུ་
བསྟན། ལམ་ནི་སྨན་ལྟར་དེའི་ཐབས་སུ་སྟོན་པར་བྱ་བ་ཡིན་པས་ཐ་མར་བསྟན་པས་ལམ་
སྒོམ་པ་པོས་རྟོགས་པར་བྱེད་པའི་རིམ་པ་དང་མཐུན་པར་བསྟན་པ་ཡིན་ཏེ། རྒྱུད་བླར་ནད་ནི་
ཤེས་བྱ་ནད་ཀྱི་རྒྱུ་ནི་སྤང་བྱ་ལ། །བདེར་གནས་ཐོབ་བྱ་སྨན་ནི་བསྟེན་པར་བྱ་བ་ལྟར། །སྡུག་
བསྔལ་རྒྱུ་དང་དེ་འགོག་པ་དང་དེ་བཞིན་ལམ། །ཤེས་བྱ་སྤང་བྱ་རེག་པར་བྱ་ཞིང་བསྟེན་པར་
བྱ༑ ༑ཞེས་སོ། །བདེན་པ་བཞི་པོ་གཅིག་གམ་ཐ་དད་ཞེ་ན། འགོག་བདེན་དང་གཞན་གསུམ་
གཅིག་པ་བཀག་པའི་ཐ་དད་ཡིན་ལ། ལམ་བདེན་དང་སྡུག་ཀུན་གཉིས་ངོ་བོ་ཐ་དད་ཅིང་།
སྡུག་ཀུན་གཉིས་ཀྱང་ཀུན་འབྱུང་ལ་སྡུག་བདེན་གྱིས་ཁྱབ་ལ་སྡུག་བདེན་ལ་དེས་མ་ཁྱབ་སྟེ།
དཔེར་ན་ཀུན་གཞི་དང་སྣོད་ཀྱི་འཇིག་རྟེན་དང་དབང་པོ་ལྔ་དང་མ་བསྒྲིབས་ལུང་མ་བསྟན་གྱི་
ཟག་བཅས་རྣམས་ལྟ་བུའོ། །
གསུམ་པ་ལ་གསུམ་སྟེ། སངས་རྒྱས་ཆོས། དགེ་འདུན་ལ་གདམས་པའོ། །དང་
པོ་ནི་འདོམས་སོ། །གང་ལ་ན། སངས་རྒྱས་དཀོན་མཆོག་ལའོ། །དགོས་པ་ཅིའི་དོན་དུ་ན།
སངས་རྒྱས་ལ་སྟོན་པར་ཞེན་པ་དགག་པའི་ཕྱིར་དུའོ། །ཇི་ལྟར་ན་ཡེ་ཤེས་ཀྱི་བདག་ཉིད་
སངས་རྒྱས་དང་དབྱིངས་ཀྱི་བདག་ཉིད་བྱང་ཆུབ་དག་མཚན་ཉིད་མེད་པར་མཚན་ཉིད་གཅིག་
པ་ཉིད་ཀྱིས་སངས་རྒྱས་སུ་མཚོན་པར་བྱེད་པའི་ཆོས་ཀྱི་མཚན་ཉིད། རྣམ་པ་ཐམས་ཅད་
མཁྱེན་པ་ཉིད་དོན་དམ་པར་མ་དམིགས་པས་གཟུགས་ལ་སོགས་པ་དང་ཡུལ་དང་ཡུལ་ཅན་
དང་སངས་རྒྱས་དང་མཚོན་བྱ་དང་མཚན་ཉིད་དང་བྱང་ཆུབ་དང་རྒྱུ་མཚན་དང་རྒྱུ་མཚན་ཅན་
- 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་མི་སྦྱོར་བ་སྟེ་ཞེན་པར་མི་རིགས་པས་དམིགས་པར་བྱ་བ་ཡུལ་དང་དམིགས་པར་བྱེད་པ་
ཡུལ་ཅན་རང་བཞིན་མེད་པར་མཉམ་པ་ཉིད་དུ་ཤེས་པར་བྱའོ། །ཞེས་ལུང་འབོགས་པའི་ཚུལ་
གྱིས་སོ། །ངག་དོན། རྣམ་མཁྱེན་དེ་དོན་དམ་པར་མ་དམིགས་པས་ གཟུགས་སོགས་དང་
ཡུལ་དང་ཡུལ་ཅན་དང་སངས་རྒྱས་དང་མཚོན་བྱ་དང་མཚན་ཉིད་དང་བྱང་ཆུབ་དང་རྒྱུ་མཚན་
དང་རྒྱུ་མཚན་ཅན་དུ་ཞེན་པར་མི་རིགས་པས་ཡུལ་དང་ཡུལ་ཅན་རང་བཞིན་མེད་པར་མཉམ་
ཉིད་དུ་ཤེས་པར་བྱའོ་ཞེས་སྟོན་པའི་ཡུམ་གྱི་མདོ་ཚིག་ཐེག་ཆེན་གྱི་གདམས་ངག་ཏུ་སྒྲུབ་བོ། །
སངས་རྒྱས་དཀོན་མཆོག་གི་དོན་ནི་དོན་གཉིས་མཐར་ཐུག་པ། གཉིས་པ་ནི། འདོམས་སོ། །
གང་ལ་ན་ཆོས་དཀོན་མཆོག་ལའོ། །དགོས་པ་ཅིའི་དོན་དུ་ན་ཆོས་ལ་ལམ་དུ་ཞེན་པ་དགག་
པའི་ཕྱིར་དུའོ། །ཇི་ལྟར་ན་ཐམས་ཅད་མཁྱེན་པ་གསུམ་གྱིས་བསྡུས་པ་སྟེ་ཡུལ་དུ་བྱས་པའི་
གཞི་དང་། གཉེན་པོ་དང་རྣམ་པ་མཐའ་དག་བསྡུས་པ་སྟེ་བསྡོམས་པ་དག་གིས་བསྡུས་པ་སྟེ་
ཁྱབ་པའི་ཆོས་ཐམས་ཅད་དོན་དམ་པར་ངོ་བོ་ཉིད་མེད་དོ་ཞེས་ལུང་འབོགས་པའི་ཚུལ་གྱིས་
སོ༑ ༑ངག་དོན་གཞི་གཉེན་རྣམ་གསུམ་གྱིས་བསྡུས་པའི་ཆོས་ཐམས་ཅད་དོན་དམ་པར་ངོ་བོ་
ཉིད་མེད་དོ་ཞེས་སྟོན་པའི་ཡུམ་གྱི་མདོ་ཚིག་ཐེག་ཆེན་གྱི་གདམས་ངག་ཏུ་སྒྲུབ་བོ། །ཆོས་
དཀོན་མཆོག་གི་དོན་ནི་རྣམ་བྱང་བདེན་པའི་ངོ་བོར་གྱུར་པ། གསུམ་པ་ནི། འདོམས་སོ། །
གང་ལ་ན་དགེ་འདུན་དཀོན་མཆོག་ལའོ། །དགོས་པ་ཅིའི་དོན་དུ་ན་དགེ་འདུན་ལ་གྲོགས་སུ་
ཞེན་པ་དགག་པའི་ཕྱིར་དུའོ། །ཇི་ལྟར་ན་སངས་རྒྱས་དཀོན་མཆོག་གི་ཁོངས་སུ་གཏོགས་པ་
ཉིད་ཀྱིས་ཐེག་ཆེན་གྱི་དགྲ་བཅོམ་པ་མ་གཏོགས་པ་འབྲས་བུ་ལ་གནས་པའི་མིང་ཅན་གསུམ་
དང་ཞུགས་པའི་མིང་ཅན་བཞིའི་བྱེ་བྲག་གིས་སྐྱེས་བུ་ཆེན་པོ་བདུན་པོ་རང་སངས་རྒྱས་ཀྱི་མིང་
ཅན་དང་ལྷན་ཅིག་བརྒྱད་པོ་ལ་དབང་པོ་རྟུལ་པོ་ལ་སོགས་པར་དབྱེ་བའི་བྱེ་བྲག་གིས་གྲངས་
ཉི་ཤུར་འཆད་པ་སྟེ་ངེས་པའི་བྱང་ཆུབ་སེམས་དཔའ་འཕགས་པ་སློབ་པ་ཕྱིར་མི་ལྡོག་པ་
- 6
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
རྣམས་གདོད་མ་ནས་སྐྱེ་བ་མེད་པ་ཉིད་དུ་རྟོགས་ནས་འཇུག་པ་སྟེ་གྲོགས་སུ་བསྟེན་པར་བྱའོ་
ཞེས་ལུང་འབོགས་པའི་ཚུལ་གྱིས་སོ། །ངག་དོན། བྱང་སེམས་འཕགས་པ་ཉི་ཤུ་པོ་རྣམས་
གདོད་ནས་སྐྱེ་མེད་དུ་རྟོགས་ནས་གྲོགས་སུ་བསྟེན་ཅིག་ཅེས་སྟོན་པའི་ཡུམ་གྱི་མདོ་ཚིག་ཐེག་
ཆེན་གྱི་གདམས་ངག་ཏུ་སྒྲུབ་བོ། །ཐེག་ཆེན་གྱི་དགྲ་བཅོམ་ཆོས་ཅན། སྐབས་འདིའི་དགེ་
འདུན་དུ་མ་གཏོགས་ཏེ་སངས་རྒྱས་དཀོན་མཆོག་ཡིན་པའི་ཕྱིར། དཀོན་མཆོག་གསུམ་ལ་
ཐེག་ཆེན་ཐུན་མོང་མ་ཡིན་པའི་སྐྱབས་གསུམ་གྱི་ནང་ནས་སངས་རྒྱས་དཀོན་མཆོག་ནི་ཡོན་
ཏན་བརྒྱད་དང་ལྡན་པ་སྟེ། བརྒྱད་གང་ཞེ་ན། འདུས་མ་བྱས་པ་དང་། ལྷུན་གྱིས་གྲུབ་པ་དང་།
གཞན་གྱི་རྐྱེན་གྱིས་རྟོགས་ པ་མིན་པ་དང༌། མཁྱེན་པ་དང་བརྩེ་བ་དང་ནུས་པ་དང་རང་
དོན་དང་གཞན་དོན་གྱི་ཡོན་ཏན་ནོ། །དེ་ཡང་དང་པོ་གསུམ་རང་དོན་དང་ཕྱི་མ་གསུམ་གཞན་
དོན་ནོ། །རྒྱུད་བླར། འདུ་མ་བྱས་ཤིང་ལྷུན་གྱིས་གྲུབ། །གཞན་གྱི་རྐྱེན་གྱིས་རྟོགས་མིན་པ། །
མཁྱེན་དང་བརྩེ་དང་ནུས་པར་ལྡན། །དོན་གཉིས་ལྡན་པའི་སངས་རྒྱས་ཉིད། །ཅེས་སོ། །
ཆོས་དཀོན་མཆོག་ནི་ཡོན་ཏན་བརྒྱད་དང་ལྡན་པ་སྟེ། བརྒྱད་གང་ཞེ་ན། བསམ་དུ་མེད་པ་
དང་གཉིས་སུ་མེད་པ་དང་རྟོག་པ་མེད་པ་དང་དག་པ་དང་གསལ་བ་དང་གཉེན་པོའི་ཕྱོགས་
དང་གང་ཞིག་འདོད་ཆགས་དང་བྲལ་བ་དང་གང་གིས་འདོད་ཆགས་དང་བྲལ་བའི་ཡོན་ཏན་
ནོ༔ ་དང་པོ་གསུམ་གང་ཞིག་ཆགས་པ་དང་བྲལ་བ། འགོག་བདེན་གྱི་ཡོན་ཏན་དང་ཕྱི་མ་
གསུམ་གང་གིས་ཆགས་པ་དང་བྲལ་བ་ལམ་བདེན་གྱི་ཡོན་ཏན་ཏེ། རྒྱུད་བླར། བསམ་མེད་
གཉིས་མེད་རྟོག་མེད་པ། །དག་གསལ་གཉེན་པོའི་ཕྱོགས་ཉིད་ཀྱིས། །གང་ཞིག་གང་གིས་
ཆགས་ བྲལ་བ། །བདེན་ གཉིས་ མཚན་ ཉིད་ ཅན་ དེ་ཆོས། །ཞེས་ སོ། །དགེ་ འདུན་ དཀོན་
མཆོག་ནི་ཡོན་ཏན་བརྒྱད་དང་ལྡན་པ་སྟེ། བརྒྱད་གང་ཞེ་ན། ཇི་ལྟ་བ་རིག་པ་དང་ཇི་སྙེད་པ་
རིག་པ་དང་ནང་རིག་པ་དང་ཆགས་པའི་སྒྲིབ་པ་དང་བྲལ་བ་དང་ཐོགས་པའི་སྒྲིབ་པ་དང་བྲལ་
- ;
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་དང་དམན་པའི་སྒྲིབ་པ་དང་ བྲལ་བ་དང་ རིག་པ་དང་གྲོལ་བའི་ཡོན་ཏན་ནོ། །དང་པོ་
གསུམ་རིག་པའི་ཡོན་ཏན་དང་ཕྱི་མ་གསུམ་གྲོལ་བའི་ཡོན་ཏན་ནོ། །ཡང་ན་དངོས་བསྟན་
ལྟར་ན་ཇི་ལྟ་བ་དང་ཇི་སྙེད་པ་རིག་པ་དང་ནང་གི་ཡེ་ཤེས་གཟིགས་པ་དང་གཟིགས་པ་དེ་དག་
པའི་ཡོན་ཏན་ཏེ་བླ་ན་མེད་པའི་ཡོན་ཏན་བཞི་དང་ལྡན་པའི་ཕྱིར་མི་ལྡོག་པའི་བྱང་སེམས་ཏེ།
རྒྱུད་བླར། ཇི་ལྟ་ཇི་སྙེད་ནང་གི་ནི། །ཡེ་ཤེས་གཟིགས་པ་དག་པའི་ཕྱིར། །བློ་ལྡན་ཕྱིར་མི་
ལྡོག་པའི་ཚོགས། །བླ་མེད་ཡོན་ཏན་དང་ལྡན་ཉིད། །ཅེས་སོ། །ཐུན་མོང་གི་དཀོན་མཆོག་
གསུམ་ལ་སངས་རྒྱས་ནི་སྐུ་གསུམ་དང་ཆོས་ནི་མྱང་འདས་གཉིས་དང་དགེ་འདུན་ནི་གང་ཟག་
ཡ་བརྒྱད་དེ། སྐྱབས་གསུམ་བདུན་ཅུ་པ་ལས། ཐུབ་དབང་གི་ནི་སྐུ་གསུམ་དང༌། །མྱ་ངན་
འདས་དང་གང་ཟག་བརྒྱད། །ཅེས་སོ། །བྱང་སེམས་ནི་སངས་རྒྱས་ཀྱི་ཁོངས་སུ་གཏོགས་ཏེ།
དེ་ཉིད་ལས། ཤཱ་རིའི་བུའི་ལུང་ལས་དགྲ་བཅོམ་གྱིས། །བྱང་ཆུབ་སེམས་དཔའ་ཕྱག་བྱས་
ཕྱིར། །འདི་དག་ དཀོན་མཆོག་གསུམ་ གཞན་མིན། །སངས་ རྒྱས་ ཁོངས་སུ་ གཏོགས་ པར་
འདོད། །ཅེས་སོ། །ཅིའི་ཕྱིར་སྐྱབས་ གསུམ་པོ་ལ་དཀོན་མཆོག་ཅེས་བྱ་ཞེ་ན། རྒྱུད་བླར།
འབྱུང་བ་དཀོན་ཕྱིར་དྲི་མེད་ཕྱིར། །མཐུ་ལྡན་ཕྱིར་དང་འཇིག་རྟེན་གྱི། །རྒྱན་གྱུར་ཕྱིར་ན་
མཆོག་ཉིད་ཕྱིར། །འགྱུར་བ་མེད་ཕྱིར་དཀོན་མཆོག་ཉིད། །ཅེས་སོ། ། །
བཞི་པ་ལ་བཞི་སྟེ། སྒྲུབ་པའི་མི་མཐུན་ཕྱོགས་སྤོང་བའི་རྒྱུ་བརྩོན་འགྲུས། སྒྲུབ་པ་
ལ་གཞན་གྱི་དྲིང་མི་འཇོག་པའི་རྒྱུ་སྤྱན་ལྔ། སྒྲུབ་པའི་ཡོན་ཏན་རྫོགས་པའི་རྒྱུ་མངོན་ཤེས་དྲུག།
སྒྲུབ་པ་མཐར་ཐུག་པའི་རྒྱུ་ལམ་ལ་གདམས་པའོ། །དང་པོ་ལ་གསུམ་སྟེ། སྙོམས་ལས་འཛིན་
པའི་ལེ་ལོའི་གཉེན་པོར་མ་ཞེན་པའི་བརྩོན་འགྲུས། སྐྱིད་ལུག་པའི་ལེ་ལོའི་གཉེན་པོར་མི་
ངལ་བའི་བརྩོན་འགྲུས། བདག་ཉིད་བརྙས་པའི་ལེ་ལོའི་གཉེན་པོ་ལམ་ཡོངས་སུ་འཛིན་པའི་
བརྩོན་འགྲུས་ལ་གདམས་པའོ། །དང་པོ་ནི། འདོམས་སོ། །གང་ལ་ན་མ་ཞེན་པའི་བརྩོན་
- 7 [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
འགྲུས་ལའོ། །དགོས་པ་ཅིའི་དོན་དུ་ན་བརྩོན་འགྲུས་བརྩམས་པ་ཉིད་ཀྱིས་སྔར་སྒྲུབ་པའི་
སྐབས་སུ་ཇི་སྐད་བཤད་པའི་དོན་ལ་ནན་ཏན་བྱེད་པ་ན་ལུས་ལ་སོགས་པའི་བསོད་ནམས་
ཉིད་ཀྱིས་དབང་རྟུལ་ལ་ལ་མངོན་པར་ཞེན་པར་འགྱུར་བས་དེ་སྤང་བའི་ཕྱིར་དུའོ། །ཇི་ལྟར་
ལུས་ལ་སོགས་པ་དོན་དམ་པར་ངོ་བོ་ཉིད་མེད་པར་བསྟན་པའི་ཚུལ་གྱིས་སོ། །ངག་དོན་བྱ་བ་
ངན་ཞེན་གྱི་ལེ་ལོའི་གཉེན་པོར་ལུས་སོགས་དོན་དམ་པར་ངོ་བོ་ཉིད་མེད་པར་བསྟན་པའི་
ཡུམ་གྱི་མདོ་ཚིག་ཐེག་ཆེན་གྱི་གདམས་ངག་ཏུ་སྒྲུབ་བོ། །གཉིས་པ་ནི། འདོམས་སོ། །གང་ལ་
ན་ཡོངས་སུ་ངལ་བ་མེད་པའི་བརྩོན་འགྲུས་ལའོ། །དགོས་པ་ཅིའི་དོན་དུ་ན་དུས་ཡུན་རིང་མོ་
ཞིག་ཏུ་གོམས་པར་བྱས་ཀྱང་འདོད་པའི་དོན་མ་གྲུབ་དང་བའི་རང་བཞིན་ཅན་སྒྲུབ་པ་ལ་
ཡོངས་སུ་སྐྱོ་བར་འགྱུར་བས་དེ་སྤང་བའི་ཕྱིར་དུའོ། །ཇི་ལྟར་ན་གཟུགས་ལ་སོགས་པ་ནས་
ཡང་དག་པར་རྫོགས་པའི་བྱང་ཆུབ་ཀྱི་བར་ལ་རློམ་སེམས་མེད་པ་ཉིད་དུ་བསྟན་པའི་ཚུལ་
གྱིས་སོ། །ངག་དོན། སྐྱིད་ལུག་པའི་ལེ་ལོའི་གཉེན་པོར་གཟུགས་ནས་བྱང་ཆུབ་ཀྱི་བར་ལ་
རློམ་སེམས་མེད་པར་གྱིས་ཞེས་སྟོན་པའི་ཡུམ་གྱི་མདོ་ཚིག་ཐེག་ཆེན་གྱི་གདམས་ངག་ཏུ་སྒྲུབ་
བོ༑ །གསུམ་པ་ནི། འདོམས་སོ། །གང་ལ་ན་ལམ་ཡོངས་སུ་གཟུང་བའི་བརྩོན་འགྲུས་ལའོ།།
དགོས་པ་ཅིའི་དོན་དུ་ན་ཕྱོགས་བཅུ་ན་བཞུགས་པའི་སངས་རྒྱས་ལ་སོགས་པ་ལ་དོན་རེ་རེའི་
ཕྱིར་ལམ་གྱི་ལུང་ནོད་པར་བྱ་དགོས་ན་དེ་འདྲ་བདག་གིས་མི་ནུས་སྙམ་དུ་སེམས་ཞུམ་པར་
འགྱུར་བ་དེ་ཡང་ཅིའི་ཕྱིར་དུའོ། །ཇི་ལྟར་ན་ཆོས་རྣམས་རང་བཞིན་གྱིས་མ་སྐྱེས་པ་ཉིད་དུ་
བསླབ་པར་བྱའོ་ཞེས་སྟོན་པའི་ཚུལ་གྱིས་སོ། །ངག་དོན། བདག་ཉིད་བརྙས་པའི་ལེ་ལོའི་
གཉེན་པོར་ཆོས་རྣམས་རང་བཞིན་གྱིས་མ་སྐྱེས་པར་བསླབ་པར་བྱའོ་ཞེས་སྟོན་པའི་ཡུམ་གྱི་
མདོ་ཚིག་ཐེག་ཆེན་གྱི་གདམས་ངག་ཏུ་སྒྲུབ་བོ། །གཉིས་པ་ནི། འདོམས་སོ། །གང་ལ་ན་སྤྱན་
ལྔ་ལའོ། །དགོས་པ་ཅིའི་དོན་དུ་ན་སྤྱན་ལྔ་པོ་ཡོན་ཏན་དུ་ཞེན་པ་དགག་པའི་ཕྱིར་དུའོ། །ཇི་
- ？ 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་ན་མིང་དང་དོན་གྲངས་བཞིན་སྦྱར་ཏེ་ཤའི་སྤྱན་དངོས་པོ་སོ་སོར་ངེས་པ་དང་དཔག་ཚད་
བརྒྱ་ནས་སྟོང་གསུམ་ཚུན་ཆད་ཀྱི་གཟུགས་མཐོང་བའི་ཡུལ་ཅན་དང་། དགེ་བའི་ལས་ཀྱི་རྣམ་
པར་སྨིན་པ་ལས་བྱུང་བའི་ཤའི་སྤྱན་སེམས་ཅན་ཐམས་ཅད་ཀྱི་འཆི་འཕོ་བ་དང་སྐྱེ་བའི་ཡུལ་
ཅན་དང༌། ཤེས་རབ་ཀྱི་སྤྱན་ཆོས་ཐམས་ཅད་ལ་རྣམ་པར་མི་རྟོག་པའི་ཡུལ་ཅན་དང༌། ཆོས་
ཀྱི་སྤྱན་འཕགས་པ་ཐམས་ཅད་ཀྱི་རྟོགས་པའི་ཡུལ་ཅན་དང་སངས་རྒྱས་ཀྱི་སྤྱན་ཆོས་ཐམས་
ཅད་རྣམ་པ་ཐམས་ཅད་དུ་མངོན་པར་རྫོགས་པར་བྱང་ཆུབ་པའི་ཡུལ་ཅན་རྣམས་དོན་དམ་
པར་དེ་བཞིན་ཉིད་དུ་གཅིག་པ་སྟེ་དབྱེར་མེད་པར་རྟོགས་ལ་སྒྲུབས་ཤིག་ཅེས་སློབ་པའི་ཚུལ་
གྱིས་སོ། །ངག་དོན། སྤྱན་ལྔ་དོན་དམ་པར་སྤྲོས་བྲལ་དུ་རྟོགས་ལ་སྒྲུབསཞེས་སྟོན་པའི་ཡུམ་
གྱི་མདོ་ཚིག་ཐེག་ཆེན་གྱི་གདམས་ངག་ཏུ་སྒྲུབ་བོ། སྤྱན་ལྔ་ལ། ས་མཚམས་ནི་ཤའི་སྤྱན་ནི་
ཚོགས་ལམ་ནས་ལྷའི་སྤྱན་སྦྱོར་ལམ་ནས་ཤེས་རབ་ཀྱི་སྤྱན་མཐོང་ལམ་མཉམ་གཞག་ནས་
ཆོས་ཀྱི་སྤྱན་རྗེས་ཐོབ་ནས་ཐོབ། སངས་རྒྱས་ཀྱི་སྤྱན་རྗེས་མཐུན་པ་ས་བདུན་པ་ནས་ཐོབ་སྟེ།
ས་བདུན་པའི་ཡོངས་སྦྱོང་གི་སྐབས་སུ། མདོ་ལས་བྱང་སེམས་ཆེན་པོའི་ཐོགས་པ་མེད་པའི་
ཡེ་ཤེས་གང་ཞེ་ན། སངས་རྒྱས་ཀྱི་སྤྱན་ཐོབ་པ་སྟེ་ཞེས་སོ། །མཚན་ཉིད་པ་སངས་རྒྱས་ས་ཁོ་
ནར་ཡོད། ཁ་ཅིག་ས་བརྒྱད་པ་ནས་ཡོད་པར་བཞེད་པ་མི་འཐད་དེ། སངས་རྒྱས་ཀྱི་སྤྱན་གྱི་
སྐབས་སུ། དེ་བཞིན་གཤེགས་པའི་སྟོབས་བཅུ་དང་ལྡན་པ་ཡིན། ཞེས་པ་ནས་རྣམ་པར་མ་
ཤེས་པ་ཅི་ཡང་མེད་པ་སྟེ་ཤཱ་རིའི་བུ་འདི་ནི་བྱང་ཆེན་བླ་མེད་རྫོགས་བྱང་དུ་མངོན་པར་སངས་
རྒྱས་པའི་མིག་ཡོངས་སུ་དག་པའོ་ཞེས་གསུངས་པས་སོ། །སྤྱན་ལྔ་པོ་སངས་རྒྱས་ཀྱི་སར་ཡོད་
པར་རྡོ་ རྗེ་གཅོད་པ་ལས་བཤད་དོ། །རྒྱུ་ལ་ཐུན་མོང་གི་རྒྱུ་ནི་མདོ་ལས་མིག་ལྔ་ཐོབ་པར་
འདོད་པ་དང་སྦྱང་བར་འདོད་པས་ཕ་རོལ་ཏུ་ཕྱིན་པ་དྲུག་ལ་བསླབ་པར་བྱའོ་ཞེས་པ་ལྟར་རོ།།
སོ་སོའི་རྒྱུ་ནི་རིམ་པ་ལྟར་བསམ་གཏན་གྱིས་སྦྱངས་པའི་དབང་པོ་གཟུགས་ཅན་དང་མར་མེ་
- །
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༥༦
སྦྱིན་པ་སོགས་ཀྱི་དགེ་བའི་ལས་དང་ཆོས་རང་བཞིན་མེད་རྟོགས་ཀྱི་ཤེས་རབ་དང་ལུང་གི་
ཆོས་ལ་ཐོས་བསམ་བྱེད་པ་དང་ཡེ་ཤེས་ཀྱི་ཚོགས་རྣམས་སོ། །གསུམ་པ་ནི། འདོམས་པའོ། །
གང་ལ་ན་མངོན་པར་ཤེས་པ་དྲུག་ལའོ། །དགོས་པ་ཅིའི་དོན་དུ་ན་མངོན་ཤེས་དྲུག་ལ་ཡོན་
ཏན་དུ་ཞེན་པ་དགག་པའི་ཕྱིར་དུའོ། །ཇི་ལྟར་ན་རྫུ་འཕྲུལ་གྱི་མངོན་པར་ཤེས་པ་ས་གཡོ་
བ་ལ་སོགས་བྱེད་པ་དང༌། ལྷའི་རྣ་བའི་མངོན་པར་ཤེས་པ་འཇིག་རྟེན་གྱི་ཁམས་ཐམས་ཅད་
ན་གནས་པའི་སྒྲ་ཆུང་ངུ་དང་གཅིག་ཤོས་ཆེན་པོ་ཐོས་པ་དང་། གཞན་གྱི་སེམས་ཤེས་པའི་
མངོན་པར་ཤེས་པ་གཞན་གྱི་སེམས་འདོད་ཆགས་དང་བཅས་པ་དང་སོགས་ པ་ བྲལ་བ་
སོགས་ཤེས་པ་དང༌། སྔོན་གྱི་གནས་རྗེས་སུ་དྲན་པའི་མངོན་པར་ཤེས་པ་རང་དང་གཞན་གྱི་
ཚེ་རབས་སྔ་མ་དུ་མ་རྗེས་སུ་དྲན་པ་དང་ཚེ་འདིར་བསམ་གཏན་མངོན་པར་འདུ་བྱེད་པ་ལས་
བྱུང་བའི་ལྷའི་མིག་མངོན་པར་ཤེས་པ་སེམས་ཅན་གྱིས་འཆི་འཕོ་དང་གཟུགས་ཐམས་ཅད་
མཐོང་བ་དང༌། ཟག་པ་ཟད་པའི་མངོན་པར་ཤེས་པ་ཉོན་མོངས་པ་དང་། ཤེས་བྱའི་སྒྲིབ་པ་
སྤོང་བར་བྱེད་པ་རྣམས་གདོད་མ་ནས་སྤྲོས་པ་ཐམས་ཅད་ཞི་བ་ཉིད་དུ་རྟོགས་ནས་རློམ་
སེམས་མེད་པར་བསྒྲུབ་པར་བྱའོ་ཞེས་སྟོན་པའི་ཚུལ་གྱིས་སོ། །ངག་དོན། མངོན་ཤེས་དྲུག་
གཟོད་མ་ནས་ཞི་བ་ཉིད་དུ་རྟོགས་ལ་སྒྲུབས་ཞེས་སྟོན་པའི་ཡུམ་གྱི་མདོ་ཚིག་ཐེག་ཆེན་གྱི་
གདམས་ངག་ཏུ་སྒྲུབ་བོ། །མངོན་ཤེས་དྲུག་ལ། ས་མཚམས་ནི་དང་པོ་ལྔ་ཕྱི་རོལ་པ་ལ་ཡང་
ཡོད་ལ། ཐེག་ཆེན་གྱི་ནི་ཚོགས་ལམ་ཆེན་པོ་ནས་ཅི་རིགས་པར་ཡོད་དེ། ཐུབ་དགོངས་སུ་ཇི་
ལྟར་རིགས་པར་ཚོགས་ཀྱི་སར་དང་གོང་མ་གོང་མའི་གནས་སྐབས་རྣམས་སུ་ཡང་མཆོག་དང་
རབ་མཆོག་ལ་སོགས་པའི་བྱེ་བྲག་གིས་སྤྱན་ལྔ་རྣམས་སོ་སོར་ཐོབ་ལ་མངོན་པར་ཤེས་པ་
དྲུག་རྣམས་ཀྱང་སྟེ་ཞེས་སོ། །ཟག་ཟད་མངོན་ཤེས་ལ། ཁ་ཅིག་ས་བརྒྱད་པ་ནས་ཐོབ་ཅེས་པ་
དང་ཁ་ཅིག་སངས་རྒྱས་ཀྱི་ས་ཁོ་ནར་ཐོབ་ཅེས་ཟེར་བ་མི་འཐད་དེ་མཐོང་ལམ་མངོན་ཤེས་
Jལ་
- Y
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དྲུག་ཡོད་པར་བཤད་པ་དང་ཀུན་ལས་བཏུས་ལས། ཟག་པ་ཟད་པའི་ཐབས་ཤེས་པ་ལ་
བཤད་པས་སོ། །རྒྱུ་ལ་འཕེན་བྱེད་ཀྱི་རྒྱུ་དང་འགྲུབ་བྱེད་ཀྱི་རྒྱུའོ། །དང་པོ་ནི་སྟན་དང་བཞོན་
པ་སོགས་བྱིན་པ་དང་དྲིལ་བུ་སོགས་ཕུལ་བ་དང་གཞན་གྱི་སེམས་བསྲུང་བ་དང་གཞན་དགེ་
བའི་ཆོས་ལ་སྐུལ་བ་དང་མར་མེ་སོགས་ཕུལ་བ་དང་ཆོས་ངོ་བོ་ཉིད་མེད་པར་རྟོགས་པ་སོགས་
ནི་རིམ་པ་བཞིན་དུ་དྲུག་པོའི་རྒྱུའོ། །གཉིས་པ་ནི། མངོན་ཤེས་དང་པོ་ལྔ་བསམ་གཏན་གྱི་
དངོས་གཞིའི་སེམས་ཁོ་ན་ལ་བརྟེན་གྱི་གཞན་ལ་མ་ཡིན་ཏེ། ཉེར་སྡོགས་རྣམས་ཞི་གནས་
ཤས་ཆུང་བའི་ཕྱིར་དང་ཟག་མེད་རྣམས་ལྷག་མཐོང་ཤས་ཆུང་བའི་ཕྱིར་ཡོན་ཏན་ཁྱད་པར་
ཅན་སྒྲུབ་པའི་རྟེན་དུ་མི་རུང་བའི་ཕྱིར་རོ། །ཀུན་ལས་བཏུས་སུ། ཕྱི་རོལ་པའམ་ཉན་ཐོས་བྱང་
ཆུབ་སེམས་དཔའ་དེ་བཞིན་གཤེགས་པ་ཡང་རུང་སྟེ་དག་པའི་བསམ་གཏན་བཞི་ལ་བརྟེན་
ནས་ཚད་མེད་པ་རྣམས་མངོན་པར་སྒྲུབ་བོ། །ཚད་མེད་པ་རྣམས་ཇི་ལྟ་བར་མངོན་པར་ཤེས་
པ་ལྔ་ཡང་དེ་བཞིན་ནོ་ཞེས་སོ། །ཐ་མ་ནི་བསམ་གཏན་ས་དྲུག་དང་ཟག་མེད་དང་པོ་གསུམ་ལ་
བརྟེན་ཏེ། དེ་ལ་བརྟེན་ནས་དགྲ་བཅོམ་པའི་འབྲས་བུ་ཐོབ་པའི་ཕྱིར་རོ། །ལུས་ཀྱི་རྟེན་ནི་དང་
པོ་ལྔ་ནི་གླིང་གསུམ་གྱི་མི་དང་འདོད་པའི་ལྷ་རྣམས་ཀྱིས་སྒྲུབ། ཐ་མ་ནི་ཁམས་གསུམ་ཀའི་
རྟེན་ལ་སྒྲུབ་བོ། ། །
བཞི་པ་ལ་གཉིས་ཏེ། མཐོང་ལམ་སྒོམ་ལམ་ལ་གདམས་པའོ། །དང་པོ་ནི།
འདོམས་སོ། །གང་ལ་ན་མཐོང་བའི་ལམ་ཡུལ་བདེན་པ་བཞིས་བསྡུས་པ་ཡེ་ཤེས་སྐད་ཅིག་མ་
བཅུ་དྲུག་པའི་ངོ་བོ་ཉིད་བདེན་པ་རེ་རེ་ལ་ཆོས་ཤེས་པའི་བཟོད་པ་བཞི་དང་ཆོས་ཤེས་པ་བཞི་
དང་རྗེས་སུ་ཤེས་པའི་བཟོད་པ་བཞི་དང་རྗེས་སུ་ཤེས་པ་བཞིའི་བདག་ཉིད་ལའོ། །ཇི་ལྟར་ན།
རྣལ་འབྱོར་པ་སྟེ་བྱང་ཆུབ་སེམས་དཔའ་ཆོས་ཐམས་ཅད་ངོ་བོ་ཉིད་མེད་པར་རྟོགས་པ་མཐོང་
ལམ་དེས་སྤང་བར་བྱ་བའི་དངོས་པོ་སྒྲིབ་པ་ཀུན་བཏགས་ཀྱི་གཉེན་པོ་ཉིད་དུ་སྒྱུ་མ་མཁན།
གྱི
- 7
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
རང་གིས་སྤྲུལ་པའི་སྒྱུ་མ་ལ་ཞེན་པ་མེད་པ་བཞིན་དུ་ཆོས་ཐམས་ཅད་ལ་མངོན་པར་ཞེན་པ་
མེད་པའི་ལུས་ཅན་ཏེ་རྣམ་པ་ཅན་དུ་རྟོགས་ལ་སྒོམ་པར་བྱའོ་ཞེས་སྟོན་པའི་ཚུལ་གྱིས་སོ། །དེ་
ལྟར་འདོམས་པའི་ངག་དེ་མཐོང་ལམ་ལ་འདོམས་པའི་གདམས་ངག་གོ །ངག་དོན། མཐོང་
སྤངས་ཀྱི་གཉེན་པོར་ཆོས་ཐམས་ཅད་ལ་མངོན་པར་ཞེན་པར་བྱར་མེད་པའི་རྣམ་པ་ཅན་དུ་
བསྒོམ་པར་བྱའོ་ཞེས་སྟོན་པའི་ཡུམ་གྱི་མདོ་ཚིག་ཐེག་ཆེན་གྱི་གདམས་ངག་ཏུ་སྒྲུབ་བོ། །
གཉིས་པ་ནི། འདོམས་སོ། །གང་ལ་ན་སྒོམ་པའི་ལམ་ལའོ། །སྒོམ་ལམ་དེ་ཇི་ལྟ་བུ་ཞེ་ན།
ཐེག་ཆེན་གྱི་སྒོམ་ལམ་མཉམ་གཞག་ཆོས་ཅན། ཐེག་ཆེན་མཐོང་ལམ་གྱིས་མ་རྟོགས་པའི་
ཆོས་ཉིད་ཙམ་མངོན་སུམ་དུ་རྟོགས་པའི་ཁྱོད་མཚན་ཉིད་པ་རྣམ་པར་བཞག་པ་མེད་དེ། ཐེག་
ཆེན་གྱི་མཐོང་ལམ་དང་ཁྱོད་ཆོས་ཉིད་ཙམ་མངོན་སུམ་དུ་རྟོགས་པར་ཐ་དད་མེད་པ་སྟེ་
མཚུངས་པའི་ཕྱིར་ཏེ། ཇི་སྐད་བཤད་མ་ཐག་པའི་མཐོང་བའི་ལམ་གྱིས་མངོན་སུམ་དུ་བྱས་
པའི་དངོས་པོ་སྟེ་ཆོས་ཉིད་ཙམ་པོ་དེ་ལས་ཐ་མི་དད་པ་སྟེ་དེ་ཉིད་མངོན་སུམ་དུ་མཐོང་ཟིན་
སྒོམ་པའི་ཕྱིར། ཐ་མི་དད་པའི་དཔེ་འདུས་བྱས་ལམ་དང་འདུས་མ་བྱས་འགོག་པ་དག །ངོ་བོ་
གཅིག་པ་སྟེ་དབྱེར་མེད་པ་ཉིད་ཀྱིས་ཕན་ཚུན་ངོ་བོ་ཐ་དད་དུ་གདགས་མི་ནུས་ཀྱི་ཐ་སྙད་ཙམ་
དུ་དབྱེ་བ་མེད་པ་བཞིན་དུའོ། །མདོར་ན་མཐོང་ལམ་དུ་མངོན་སུམ་དུ་མཐོང་བའི་ཆོས་ཉིད་དེ་
ཉིད་རྒྱུན་ལྡན་དུ་གོམས་པར་བྱེད་པའི་མངོན་རྟོགས་ནི་སྒོམ་ལམ་དེས་སྤང་བར་བྱ་བའི་དངོས་
པོ་སྒྲིབ་པ་ལྷན་སྐྱེས་ཀྱི་གཉེན་པོར་སྒྱུ་མ་ལྟར་བསྒོམ་པར་བྱའོ་ཞེས་སྟོན་པའི་ཚུལ་གྱིས་སོ། །
འོ་ན་སྒོམ་ལམ་གྱིས་སྒོམ་སྤང་སྤོང་མི་ནུས་པར་འགྱུར་ཏེ། མཐོང་ལམ་དང་ཆོས་ཉིད་ཙམ་
རྟོགས་པར་ཐ་དད་མེད་པས་སོ་ཞེ་ན། ཐེག་ཆེན་གྱི་སྒོམ་ལམ་ཆོས་ཅན། ཐེག་ཆེན་གྱི་མཐོང་
ལམ་དང་ཆོས་ཉིད་ཙམ་རྟོགས་པར་ཐ་དད་མེད་པ་འོན་ཀྱང་སྒོམ་སྤང་སྤོང་མི་ནུས་པ་མིན་ཏེ།
དེ་ལྟར་ཡིན་ཡང་ཁྱོད་ཉིད་ཀྱིས་སྒོམ་སྤང་སྤོང་བ་རྟེན་འབྲེལ་གྱི་ཆོས་ཉིད་ཡིན་པའི་ཕྱིར། ངག་
- 7
– -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན། སྒོམ་སྤངས་ཀྱི་གཉེན་པོར་སྒོམ་ལམ་སྒྱུ་མ་ལྟ་བུར་སྒོམ་པར་བྱའོ་ཞེས་སྟོན་པའི་ཡུམ་གྱི་
མདོ་ཚིག་ཐེག་ཆེན་གྱི་གདམས་ངག་ཏུ་སྒྲུབ་བོ། །མཐོང་བ་དང་སྒོམ་པ་དག་ཐ་དད་དུ་གྱུར་པ་
མེད་པའི་དོན་ནི། ས་བཅུའི་མཉམ་གཞག་ན་རང་བཞིན་རྣམ་དག་གི་ཆོས་ཉིད་ཙམ་རྟོགས་པ་
ལས་ཐ་དད་མེད་དེ། རྣམ་པར་གཏན་ལ་དབབ་པ་བསྡུ་བ་ལས། ས་རྣམས་ཀྱི་ཐོབ་པ་ཇི་ལྟ་བུ་
ཞེ་ན། སྨྲས་པ། གང་གི་ཚེ་ཡང་དག་པའི་སྐྱོན་མེད་པ་ལ་འཇུག་ཅིང་བསམ་པ་ཡང་དག་པ་
ཐོབ་པ་དེའི་ཚེ་ས་ཐམས་ཅད་གཅིག་ཅར་ཐོབ་པ་ཡིན་ནོ་ཞེས་པ་དང་། དབུ་མ་འཇུག་པའི་
འགྲེལ་པ་ལས་ས་རབ་ཏུ་དགའ་བ་ལ་སོགས་པའི་རྣམ་པར་དབྱེ་བས་དབྱེ་བ་རྣམ་པར་བཞག་
གི་འདི་ན་རང་གི་ངོ་བོའི་ཁྱད་པར་གྱིས་བྱས་པའི་དབྱེ་བ་ནི་ཡོད་པ་མ་ཡིན་ནོ། །ཇི་སྐད་དུ།
ཇི་ལྟར་བར་སྣང་བྱ་རྗེས་མཁས་རྣམས་ཀྱིས། །བརྗོད་པར་ནུས་མ་ཡིན་ཞིང་མི་མཐོང་བ། །དེ་
ལྟར་རྒྱལ་བའི་སྲས་ཀྱི་ས་ཀུན་ཀྱང་། །བརྗོད་པར་མི་ནུས་མཉན་པར་ག་ལ་ནུས། །ཞེས་སོ། །
སྒྲིབ་པ་རེ་རེ་དང་བྲལ་བའི་ཆ་ནས་མཐོང་ཚུལ་ལ་ཁྱད་པར་ཡོད་དེ། མདོ་ལས། སྤྲིན་མཐོང་
མཁའ་ལ་ཉི་བཞིན་འདིར་ཁྱོད་ཕྱོགས་གཅིག་བློ་གྲོས་ཅན། །ཞེས་སོ། །རྩ་བ་དང་བཞི་པ་ནི་
ཤེས་ཅན་ནོ། །ཐེག་ ཆེན་ གྱི་ གདམས་ ངག་ནི་རྣམ་ པ་ བཅུའི་ བདག་ ཉིད་དུ་ གྲངས་ངེས་
པར་ཤེས་པར་བྱ་བ་ཡིན་ཏེ། བརྗོད་བྱ་བཅུ་པོ་དེ་དག་ཐམས་ཅད་གདམས་ངག་གི་སྐབས་སུ་
བསྟན་ཅིང་བརྗོད་བྱ་བཅུ་པོ་འདི་ཙམ་ཁོ་ནས་སེམས་བསྐྱེད་ཀྱི་དོན་དུ་གཉེར་བྱའི་དོན་ཐམས་
ཅད་ཕུན་ཚོགས་པར་འགྱུར་བའི་ཕྱིར། བརྗོད་བྱ་བཅུ་གང་ཞེ་ན། སྤྱོད་པ་སྤྱོད་འབྲས་སོགས་
མ་དམིགས་པར་སྒྲུབ་པའི་བརྩོན་འགྲུས་ཆོས་ཅན། ཐེག་ཆེན་གྱི་གདམས་ངག་གི་བརྗོད་བྱར་
བསྟན་པར་རིགས་ཏེ། སྔར་བཤད་པ་དེ་ལྟར་གདམས་ངག་རྒྱས་པར་བཤད་པ་བྱས་པ་ན་བྱང་
ཆུབ་ཀྱི་སེམས་དང་དེས་འཕངས་པའི་ཡོན་ཏན་གྱི་ཆོས་ཀྱི་ངོ་བོ་ཉིད་དུ་གྱུར་པའི་ཤེས་རབ་ཀྱི་
ཕ་རོལ་ཏུ་ ཕྱིན་པའི་རྣམ་ པ་ སྟེ་ ངོ༌ བོ་ ཡིན་ པའི་ ཕྱིར། འཕགས་ པའི་བདེན་པ་ཆོས་ཅན།
- ， [ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཆོས་སྔར། སྒྲུབ་ པ་ དེའི་དམིགས་པའི་ཡུལ་ཡིན་པའི་ཕྱིར། སངས་རྒྱས་ལ་སོགས་ དཀོན་
མཆོག་ཏེ་སྐྱབས་གསུམ་ཆོས་ཅན། ཆོས་སྔར། སྒྲུབ་པ་པོའི་རྟེན་ཡིན་པའི་ཕྱིར། མ་ཆགས་
པའི་བརྩོན་འགྲུས་ཆོས་ཅན། ཆོས་སྔར། སྒྲུབ་པ་ཁྱད་པར་དུ་འཕགས་པར་འགྲོ་བའི་རྒྱུ་ཡིན་
པའི་ཕྱིར། ཡོངས་སུ་མི་ངལ་བའི་བརྩོན་འགྲུས་ཆོས་ཅན། ཆོས་སྔར། སྒྲུབ་པ་ལས་ཕྱིར་མི་
ལྡོག་པར་འགྲོ་བའི་རྒྱུ་ཡིན་པའི་ཕྱིར། ལམ་ཡོངས་སུ་འཛིན་པའི་བརྩོན་འགྲུས་ཆོས་ཅན།
ཆོས་སྔར། ཐེག་པ་གཞན་དུ་མི་འགྲོ་བའི་རྒྱུ་ཡིན་པའི་ཕྱིར། སྤྱན་ལྔ་ཆོས་ཅན། ཆོས་སྔར།
སྒྲུབ་པ་ལ་གཞན་གྱི་དྲིང་མི་འཇོག་པར་འགྲོ་བའི་རྒྱུ་ཡིན་པའི་ཕྱིར། མངོན་ཤེས་ཀྱི་ཡོན་ཏན་
དྲུག་ཆོས་ཅན། ཆོས་སྔར་རྣམ་པ་ཐམས་ཅད་མཁྱེན་པ་ཉིད་ཡོངས་སུ་རྫོགས་པའི་རྒྱུ་ཡིན་པའི་
ཕྱིར། ཐེག་ཆེན་གྱི་ལམ་མཐོང་ལམ་དང་སྒོམ་པའི་ལམ་ཆོས་ཅན། ཆོས་སྔར། སྒྲུབ་པ་དག་
ཅིང་མཐར་ཐུག་པའི་རྒྱུ་ཡིན་པའི་ཕྱིར། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི་དབང་
པོ་རྟུལ་དང་ཞེས་སོགས་བར་སྐབས་ཀྱི་ཚིགས་བཅད་གཉིས་སྨོས་པ་ཆོས་ཅན། དགོས་པ་
ཡོད་དེ། དགེ་འདུན་དཀོན་མཆོག་གི་སྐབས་སུ་དེའི་དབྱེ་བ་བདེ་བླག་ཏུ་རྟོགས་པའི་དོན་ཡིན་
པའི་ཕྱིར་རོ། །གཉིས་པ་དང་གསུམ་པ་ནི་སྐབས་འདིར་བསྟན་པའི་བྱང་སེམས་འཕགས་པ་
ལ་དབྱེ་ན་གྲངས་ཉི་ཤུའོ། །ཉི་ཤུ་གང་ཞེ་ན། རྒྱུན་ཞུགས་ཀྱི་མིང་ཅན་ལྔ། ཕྱིར་འོང་གི་མིང་
ཅན་གསུམ། ཕྱིར་མི་འོང་གི་མིང་ཅན་བཅུ། དགྲ་བཅོམ་ཞུགས་པའི་མིང་ཅན་གཅིག །རང་
སངས་རྒྱས་ཀྱི་མིང་ཅན་གཅིག་གོ །དང་པོ་ནི། འཆད་པར་འགྱུར་བའི་ལམ་ཤེས་པ་ཉིད་ཀྱིས་
བསྡུས་པ་མཐོང་བའི་ལམ། སྐད་ཅིག་མ་བཅུ་དྲུག་གི་ནང་ནས་དང་པོ་བཅོ་ལྔ་ལ་གནས་པའི་
བྱང་སེམས་དབང་པོ་རྣོ་རྟུལ་གཉིས་ཆོས་ཅན། ཁྱོད་ལ་འབྲས་བུ་དང་པོ་ལ་ཞུགས་པ་དབང་པོ་
རྟུལ་པོ་དད་པའི་རྗེས་སུ་འབྲང་བ་དང་དབང་རྣོན་ཆོས་ཀྱི་རྗེས་སུ་འབྲང་བའི་བྱེ་བྲག་གིས་ཕྱེ་
- 7 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་རྣམ་པ་གཉིས་ཀྱི་མིང་གིས་འདོགས་སུ་རུང་སྟེ། དེའི་སྤངས་རྟོགས་ཡོན་ཏན་ཡར་ལྡན་དུ་
ཐོབ་ཅིང་། སྐྱེ་བ་ལེན་ཚུལ་སོགས་ཆ་འགའ་ཞིག་འདྲ་བའི་ཕྱིར། དེ་ལ་དེའི་མིང་གིས་བཏགས་
པ་ཆོས་ཅན། དགོས་པ་ཡོད་དེ། ཐེག་དམན་ལ་མོས་པ་རྣམས་རིམ་གྱིས་ཐེག་ཆེན་དུ་དྲང་བ་
དང་བྱང་སེམས་ཀྱི་དབྱེ་བ་ལ་མཁས་པའི་ཕྱིར་དོན་ཡོད་པའི་ཕྱིར། དེ་དངོས་མ་ཡིན་ཏེ། བྱང་
སེམས་འཕགས་པ་ཡིན་པའི་ཕྱིར། དེ་བཞིན་དུ་འོག་རྣམས་ལ་ཡང་སྦྱར་ཏེ། བཅུ་དྲུག་པ་
གནས་པའི་བྱང་སེམས་ཆོས་ཅན། ཁྱོད་ལ་དེའི་འོག་ཏུ་རྒྱུན་དུ་ཞུགས་པ་འབྲས་གནས་ཙམ་
པོའི་མིང་གིས་འདོདས་སུ་རུང་བར་སྒྲུབ་བོ། །ས་གཉིས་པ་ནས་ལྔ་པའི་བར་ལ་གནས་པའི་
བྱང་སེམས་ཆོས་ཅན། ཁྱོད་ལ་དེའི་འོག་ཏུ་དེ་ཉིད་འདོད་པའི་ལྷ་དང་མིའི་རིགས་སུ་སྐྱེ་བ་ཉིད་
ཀྱིས་འབྲས་གནས་ཙམ་ལ་གཞན་ཁྱད་པར་ཅན་རྣམ་པ་གཉིས་ཀྱི་མིང་གིས་འདོགས་སུ་རུང་
བར་སྒྲུབ་བོ། །གཉིས་པ་ནི་ས་དྲུག་པ་ལ་གནས་པའི་བྱང་སེམས་དབང་པོ་རྣོ་རྟུལ་ཆོས་ཅན།
ཁྱོད་ལ་དེའི་འོག་ཏུ་འབྲས་བུ་གཉིས་པ་ལ་ཞུགས་པ་དབང་རྟུལ་དད་པས་མོས་པ་དབང་རྣོན་
མཐོང་བས་ཐོབ་པ་དག་ཞུགས་པ་གཅིག་ཏུ་བགྲངས་པའི་མིང་གིས་འདོགས་སུ་རུང་བར་སྒྲུབ་
བོ༑ ༑ས་བདུན་པ་ལ་གནས་པའི་བྱང་སེམས་ཆོས་ཅན། ཁྱོད་ལ་དེའི་འོག་ཏུ་ལན་ཅིག་ཕྱིར་
འོང་བ་འབྲས་གནས་ཙམ་པོའི་མིང་གི་འདོགས་སུ་རུང་བར་སྒྲུབ་བོ། །ས་བདུན་པ་ལ་གནས་
པའི་བྱང་སེམས་ཆོས་ཅན། ཁྱོད་ལ་དེའི་འོག་ཏུ་དེ་ཉིད་འབྲས་གནས་ཙམ་ལས་གཞན་ཕྱིར་
འོང་འབྲས་གནས་ཁྱད་པར་ཅན་བར་ཆད་གཅིག་པའི་མིང་གིས་འདོགས་སུ་རུང་བར་སྒྲུབ་བོ།།
གསུམ་པ་ནི། ས་བརྒྱད་པ་དང་དགུ་པ་ལ་གནས་པའི་བྱང་སེམས་ཆོས་ཅན། ཁྱོད་ལ་དེའི་འོག་
ཏུ༑ འབྲས་བུ་གསུམ་པ་ལ་ཞུགས་པ་དབང་རྟུལ་དད་པས་མོས་པ་དང་དབང་རྣོན་མཐོང་བས་
ཐོབ་པ་དག་སྔ་མ་བཞིན་དུ་ཞུགས་པ་གཅིག་ཏུ་བགྲངས་པའི་མིང་གིས་འདོགས་སུ་རུང་བར་
སྒྲུབ་བོ། །ས་བཅུ་ལ་གནས་པའི་བྱང་སེམས་ཆོས་ཅན། ཁྱོད་ལ་དེའི་འོག་ཏུ་ཕྱིར་མི་འོང་པ་སྟེ་
7
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཟས་པ་བློ་རྒྱམ་འགྲེལ་པ་བཞུགས། ༼༣༦
དེའི་ནང་ཚན་བར་དོར་འདའ་བ་དང་སྐྱེས་ནས་འདའ་པ་དང་མངོན་པར་འདུ་བྱེད་པ་དང་
བཅས་པར་འདའ་བ་དང་མངོན་པར་འདུ་བྱེད་མེད་པར་ཡོངས་སུ་མྱ་ངན་ལས་འདའ་ཞེས་བྱ་
བ་རྣམ་བཞིའི་མིང་གིས་འདོགས་སུ་རུང་བར་སྒྲུབ་བོ། །དེ་ཆོས་ཅན། ཁྱོད་ལ་དེའི་འོག་ཏུ་ཕྱིར་
མི་འོང་དེ་ཉིད་འོག་མིན་གྱི་མཐར་ཐུག་པར་འགྲོ་བ་སྟེ། དེའི་ནང་ཚན་འཕར་བ་དང་ཕྱེད་དུ་
འཕར་བ་དང་གནས་ཐམས་ཅད་དུ་འཆི་འཕོ་བ་ཉིད་ཀྱིས་གོང་དུ་འཕོ་བ་སྲིད་རྩེར་འགྲོ་ལས་
གཞན་རྣམ་པ་གསུམ་གྱི་མིང་གིས་འདོགས་སུ་རུང་བར་སྒྲུབ་བོ། །དེ་ཆོས་ཅན། ཁྱོད་ལ་དེའི་
འོག་ཏུ་ཕྱིར་མི་འོང་དེ་ཉིད་སྲིད་པའི་རྩེ་མོའི་མཐར་ཐུག་པར་འགྲོ་བ་ན་གཟུགས་ཀྱི་འདོད་
ཆགས་དང་བྲལ་བ་སྟེ་དེའི་ནང་ཚན་མཐོང་བའི་ཆོས་ལ་ཞི་བ་ཐོབ་པ་དང་ལུས་ཀྱིས་མངོན་
སུམ་བྱེད་པ་འོག་མིན་འགྲོ་ལས་གཞན་རྣམ་པ་གཉིས་ཀྱི་མིང་གིས་འདོགས་སུ་རུང་བར་སྒྲུབ་
བོ༑ །བཞི་པ་ནི། རྒྱུན་མཐའི་བྱང་སེམས་ཆོས་ཅན། ཁྱོད་ལ་དེའི་འོག་ཏུ་སྐྱེས་བུ་ཟུང་བཞིའི་
ནང་ཚན་དགྲ་བཅོམ་པ་ཉིད་ཀྱི་འབྲས་བུ་ལ་ཞུགས་པའི་མིང་གིས་འདོགས་སུ་རུང་བར་སྒྲུབ་
བོ༑ ༑ལྔ་པ་ནི་དེ་ཆོས་ཅན། ཁྱོད་ལ་དེའི་འོག་ཏུ་བསེ་རུས་མཚོན་པ་རང་སངས་རྒྱས་ཀྱི་མིང་
གིས་འདོགས་སུ་རུང་བར་སྒྲུབ་བོ། །རྒྱུན་ཞུགས་དང་ཕྱིར་འོང་འབྲས་གནས་ཙམ་པོ་དང་དགྲ་
བཅོམ་ཞུགས་པ་དང་གསུམ་རྩ་བས་དངོས་སུ་མ་ཟིན་པའོ། །འདིའི་སྐབས་ཀྱི་དགེ་འདུན་ནི་
བྱང་སེམས་འཕགས་པ་ཡིན་ཏེ། ཉི་ཁྲི་སྣང་བར་སྐད་ཅིག་མ་བཅུ་དྲུག་པོ་དེ་རྣམས་ལ་བྱང་
སེམས་དབང་པོ་རྟུལ་པོར་གྱུར་པ་གང་ཡིན་པ་དེ་ནི་དད་པས་རྗེས་སུ་འབྲང་བ་ཞེས་བརྗོད་
ཅེས་པ་དང་འདིར་ཡང་འཆད་པར་འགྱུར་བའི་ལམ་ཤེས་པ་ཉིད་ཀྱིས་བསྡུས་པ་མཐོང་བའི་
ལམ་སྐད་ཅིག་མ་བཅུ་དྲུག་ལ་བརྟེན་ནས་ཞེས་སོགས་གསུངས་པས་སོ། །རཏྣ་ཀཱིརྟིས་འབྲིང་
གཉིས་སྦྱོར་ལམ་དུ་བཞག་པ་དང་ཤན་ཏི་པས་ཀྱང་སྦྱོར་ལམ་ནས་བཞག་པ་མི་འཐད་དེ།
འདི་དག་སྐྱབས་གནས་ཀྱི་དགེ་འདུན་ཡིན་པས་སོ་སྐྱེར་མི་རུང་ཞིང་རྒྱུད་བླར་ཡང་འཕགས་པ་
- 7
） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར་མི་ལྡོག་པ་ནི། ལུས་ཅན་ཀུན་གྱི་སྐྱབས་ཡིན་ནོ་ཞེས་སོགས་དགེ་འདུན་དཀོན་མཆོག་
འཕགས་པར་གསུངས་པ་དང་འགལ་བས་སོ། །བྱང་སེམས་འདི་དག་རྒྱུན་ཞུགས་སོགས་
མཚན་ཉིད་པ་ཡིན་བཏགས་པ་བ་ཡིན་ཞེ་ན། ཁ་ཅིག་ཕྱིར་མི་ལྡོག་པ་འཁོར་ལོའི་མདོ་ལས་
རྒྱུན་ཞུགས་སོགས་སུ་གསུངས་པས་མཚན་ཉིད་པ་ཡིན་ཟེར་བ་མི་འཐད་དེ། མདོ་དེ་ཉིད་ལས་
གང་ལ་དགོངས་ཏེ་རྒྱུན་དུ་ཞུགས་པའི་འབྲས་བུ་བསྟན་པ་ལ་སོགས་པ་བཤད་དུ་གསོལ་ཞེས་
དགོངས་ པ་ཅན་དུ་བཤད་དུ་ཟིན་ཅིང་གལ་ཏེ་དེ་དག་མཚན་ཉིད་པ་ཡིན་ན་བྱང་སེམས་
འཕགས་པ་ཡང་ཡིན་ཉན་ཐོས་དང་རང་སངས་རྒྱས་ཀྱང་ཡིན་པའི་གཞི་མཐུན་ཡོད་ལ་དེ་ལྟ་ན་
ཐེག་ པ་ ཆེ་ཆུང་ གི་ གང་ ཟག་ མི་ འགལ་བར་ འགྱུར་ རོ། །དེས་ན་ བཏགས་ པ་ བ་ཡིན་ཏེ།
འདོགས་པའི་རྒྱུ་མཚན་ནི་མིང་དང་དོན་འགའ་ཞིག་འདྲ་བས་བཏགས་སོ། །བཏགས་པའི་
དགོས་པ་ནི་ཐེག་དམན་དང་མིང་མཐུན་པར་བརྗོད་པས་དེ་ལ་མོས་པ་རྣམས་དྲང་བ་དང་བྱང་
སེམས་ཀྱི་དབྱེ་བ་ལ་མཁས་པར་བྱ་བའི་ཕྱིར་རོ། །དངོས་ལ་གནོད་བྱེད་ནི་ཀུན་ལས་བཏུས་སུ་
ཅིའི་ཕྱིར་བྱང་ཆུབ་སེམས་དཔའི་སྐྱོན་མེད་པ་ལ་ཞུགས་ན་རྒྱུན་ཏུ་ཞུགས་པར་མི་འགྱུར་ཞེ་ན།
རྒྱུན་ལ་འཇུག་པ་ཡོངས་སུ་མ་གྲུབ་པའི་ཕྱིར་རོ། །ཅིའི་ཕྱིར་ལན་ཅིག་ཕྱིར་འོང་བར་མི་གྱུར་ཞེ་
ན༑ བསམས་བཞིན་དུ་སྲིད་པར་སྐྱེ་བ་ཚད་མེད་པ་ཡོངས་སུ་འཛིན་པའི་ཕྱིར་རོ། །ཅིའི་ཕྱིར་
ཕྱིར་མི་འོང་བར་མི་གྱུར་ཞེ་ན། བསམ་གཏན་རྣམས་ཀྱིས་གནས་ཤིང་འདོད་པའི་ཁམས་སུ་སྐྱེ་
བའི་ཕྱིར་རོ་ཞེས་པ་དང༌། ཕར་ཕྱིན་གྱི་མདོ་ལས་བྱང་སེམས་རྒྱུན་ཏུ་ཞུགས་པ་ནས་རང་
སངས་རྒྱས་ཀྱི་བར་ཐོབ་པར་མི་བྱེད་ཞེས་གསུངས་པས་གནོད་དེ་ཉི་ཤུར་ཇི་ལྟར་བགྲང་ན།
ཉི་ཁྲི་སྣང་བའི་དགོངས་པ་བོད་སྔ་རབས་པས་བླངས་པ་ལྟར་ན་འབྲས་བུ་དང་པོ་ལ་ཞུགས་
པའི་དབང་པོ་རྣོ་རྟུལ་གཉིས་དང་འབྲས་བུ་གཉིས་པ་དང་གསུམ་པ་ལ་ཞུགས་པའི་དད་མོས་
མཐོང་ཐོབ་གཉིས་དང་རིགས་ནས་རིགས་སྐྱེ་གཉིས་དང་བར་ཆད་གཅིག་པ་དང་འདའ་བ་
- $ (} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
བཞི་སྟེ་བཅུ་གཅིག་དང་འོག་མིན་འགྲོ་ནས་སྲིད་རྩེར་འགྲོ་བའི་བར་གོང་འཕོར་བསྡུས་ནས་
གཅིག་ཏུ་བགྲངས་པ་དང་ཕྱི་མ་བཞི་དང་བཅུ་དྲུག་དངོས་སུ་འཛིན་ཟིན་ཅིང་བརྒྱད་པ་དང་ཕྱིར་
འོང་ཕྱིར་མི་འོང་འབྲས་གནས་ཙམ་པོ་དང་དགྲ་བཅོམ་ཞུགས་པ་དང་བཞི་ཁ་བཀང་སྟེ་ཉི་ཤུ་
བཞེད་དེ། ཉི་ཁྲི་སྣང་བའི་དགོངས་པ་ཨ་བྷ་ཡས་བླངས་པ་ལྟར་ན་རྩ་བར་དངོས་ཟིན་ལ་བཅུ་
དགུ་དང་དགྲ་བཅོམ་ཞུགས་པ་བསྣན་ནས་ཉི་ཤུར་འཆད་དོ། །བུདྡྷ་ཤྲཱི་དང་ཤཱནྟི་པས་རྩ་བའི་
སྒྲས་ཟིན་ལ་ཉི་ཤུ་ཚང་བར་འཆད་དེ། སློབ་དཔོན་ལྟར་ན་རྩ་བས་དངོས་ཟིན་ལ་བཅུ་བདུན་
དང་རྒྱུན་ཞུགས་འབྲས་གནས་ཙམ་པོ་དང་ཕྱིར་འོང་འབྲས་གནས་ཙམ་པོ་དང་དགྲ་བཅོམ་
ཞུགས་པ་དང་གསུམ་བསྣན་ནས་ཉི་ཤུར་འཆད་དོ། །འདི་དག་ས་མཚམས་གང་དུ་ཡོད་ཅེ་ན།
རྗེས་འབྲང་གཉིས་ས་དང་པོ། རིགས་སྐྱེ་གཉིས་ས་གཉིས་པ་ནས་ལྔ་པའི་བར། ཕྱིར་འོག་
ཞུགས་པ་ས་དྲུག་པ། ཕྱིར་འོང་བར་ཆད་གཅིག་པ་ས་བདུན་པ། ཕྱིར་མི་འོག་ཞུགས་པ་ས་
བརྒྱད་པ་དང་དགུ་པ། ཕྱིར་མི་འོང་འབྲས་གནས་ཐམས་ཅད་ས་བཅུ་པ། དགྲ་བཅོམ་ཞུགས་
པ་དང་རང་སངས་རྒྱས་རྒྱུན་མཐར་འཇོག་པར་ཐུབ་དགོངས་སུ་གསུངས་སོ། །ལོ་ཙཱ་བ་ཆེན་པོ་
ནི་རྒྱུན་ཞུགས་ཀྱི་སྐོར་ལྔ་ནི་འཇིག་རྟེན་ལས་འདས་པའི་སེམས་དང་པོ་སྐྱེད་པ། ཕྱིར་འོང་གི་
སྐོར་བཞི་ནི་སྤྱོད་པ་ལ་ཞུགས་པ། ཕྱིར་མི་འོང་གི་སྐོར་དགུ་ནི་ཕྱིར་མི་ལྡོག་པ། དགྲ་བཅོམ་
ཞུགས་པ་སྐྱེ་བ་གཅིག་གིས་ཐོགས་པ། རང་རྒྱལ་དེ་དག་ཅི་རིགས་སུ་འདུས་པར་བཞེད་དོ། །
གསུམ་པ་ལ་གཉིས་ཏེ། ངོ་བོ་མདོར་བསྟན། ཁྱད་པར་དུ་བྱེད་ཆོས་རྒྱས་པར་
བཤད་ པའོ། །དང་པོ་ལ་ གསུམ་ སྟེ། མཚམས་སྦྱར། རྩ་ བ་འགྲེལ་པའོ། །དང་པོ་ནི། རྒྱན་
ཆོས་ཅན། གང་ཟག་གི་རྗེས་སུ་ངེས་པར་འབྱེད་པའི་ཡན་ལག་བསྟན་པ་ལ་རྒྱུ་མཚན་ཡོད་དེ།
ཐེག་ཆེན་ལས་དང་པོ་པ་གོང་དུ་བསྟན་པ་དེ་ལྟར་གདམས་ངག་ཐོབ་པ་ཉམས་སུ་བླངས་པ་
ལས་ངེས་པར་འབྱེད་པའི་ཡན་ལག་འབྱུང་བའི་ཕྱིར། གསུམ་པ་ལ་བཞི་སྟེ། བྱང་སེམས་ཀྱི་
- S
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱོར་ལམ་ཁྱད་པར་ལྔ་དང་ལྡན་པར་བསྟན། ཉན་རང་གི་སྦྱོར་ལམ་ཁྱད་པར་ལྔ་དང་བྲལ་
བར་བསྟན། བྱང་སེམས་ཀྱི་དམིགས་ཚུལ་སྣ་ཚོགས་སུ་བསྟན། རྩོད་པ་སྤང་བའོ། །རྩ་བ་དང་
དང་པོ་ནི་ཁྱད་པར་དུ་འཕགས་པའི་འོག་ན་བྱང་ཆུབ་སེམས་དཔའ་སེམས་ཅན་ཉེས་པ་དང་
སྡུག་བསྔལ་ལས་སྐྱོབ་པའི་བསམ་པ་ཅན་རྣམས་ཀྱི་ངེས་པར་འབྱེད་པའི་ཆ་དང་མཐུན་པ་དྲོད་
སོགས་བཞིའི་བདག་ཉིད་རེ་རེ་ལ་ཆུང་དང་འབྲིང་དང་ཆེན་པོ་དང་བཅས་པ་རྣམས་སོ། །ངེས་
བྱེད་ཆ་མཐུན་གང་ཞེ་ན། རྒྱུ་ཐོས་པ་དང་སོགས་པ་བསམ་བྱུང་གི་ཤེས་རབ་ཀྱི་མཐར་ཕྱིན་པ་
ཐོབ་པ་ཐར་པའི་ཆ་དང་མཐུན་པ་དབང་པོའི་ངོ་བོར་མ་གྱུར་པའི་དད་པ་ལ་སོགས་ལྔའི་མཚན་
ཉིད་ཀྱི་དགེ་བའི་རྩ་བ་རྫོགས་པའི་འོག་ཏུ་བྱུང་བ་རྣམ་པ་བདེན་པ་མངོན་སུམ་དུ་རྟོགས་པའི་
མཐོང་ལམ་དང་རྗེས་མཐུན་པ་ངོ་བོ་འཇིག་རྟེན་པའི་སྒོམ་པ་ལས་བྱུང་བ་གཙོ་བོར་གྱུར་པའི་
རྟོགས་པའོ། །བཞི་གང་ཞེ་ན། རྣམ་པར་མི་རྟོག་པའི་ཡེ་ཤེས་ཀྱི་མེ་འབྱུང་བའི་སྔ་ལྟས་སུ་གྱུར་
པ་དྲོ་བར་གྱུར་པ་ཞེས་འབྱུང་བའི་རྩ་བ་དང་། དེའི་འོག་ཏུ་དགེ་བའི་རྩ་བ་གཡོ་བ་རྣམས་ཀྱི་རྩེ་
མོར་གྱུར་པ་དང་དེའི་འོག་ཏུ་མི་སྐྱེ་བའི་ཆོས་ལ་མི་སྐྲག་པའི་བཟོད་པ་དང༌། དེའི་འོག་ཏུ་
འཇིག་རྟེན་པའི་ཆོས་ཀྱི་མཆོག་ཅེས་པ་བཞིའོ། །དེ་དག་རེ་རེའང་ཆུང་འབྲིང་ཆེ་གསུམ་དུ་ཇི་
ལྟར་འགྱུར་ཞེ་ན། ཆུང་ངུ་ལ་སོགས་པ་རིམ་གྱི་བསྐྱེད་པས་དང་པོར་སྐྱེ་བ་ཆུང་ངུ་། བར་དུ་སྐྱེ་
བ་འབྲིང་། ཐ་མར་སྐྱེ་བ་ཆེན་པོའམ། ཡང་ན་བྱང་ཆུབ་སེམས་དཔའ་དང་འབྲེལ་བ་སྟེ་དེའི་
རིགས་ཅན་གྱི་དབང་པོ་རྟུལ་པོ་དང་སོགས་པ་འབྲིང་དང་རྣོན་པོའི་བྱེ་བྲག་གིས་རིམ་པ་བཞིན་
ནོ༑ ༑གང་ལས་ན་ཉན་ཐོས་དང་བསེ་རུས་མཚོན་པ་རང་སངས་རྒྱས་ཀྱི་དྲོ་བ་དང་སོགས་པ་རྩེ་
མོ་སོགས་བཞི་ལས་སོ། ཁྱད་ཆོས་གང་གིས་ན་འཆད་པར་འགྱུར་བའི་དམིགས་པའི་ཁྱད་
པར་གྱི་རྣམ་པ་མི་རྟག་བཅུ་དྲུག་གི་ངོ་བོ་ཉིད་བདེན་པ་བཞིའི་དངོས་པོ་སྟེ་ཁྱད་པར་གྱི་ཆོས་
སྔར་རང་ངོ་བོ་རྟོགས་པ་ལས་ཁྱད་པར་གཞན་རྟོགས་པའི་གཞིར་བྱས་ནས་དམིགས་པ་དང་མི་
- 8
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
རྟག་སོགས་སུ་འཛིན་པ་ཆོས་སུ་ལྟ་བའི་གཉེན་པོ་ཉིད་ཀྱིས་མི་རྟག་སོགས་སུ་འཛིན་པ་མངོན་
པར་ཞེན་པ་མེད་པ་ལ་སོགས་པའི་རྣམ་པར་ཞུགས་པ་སྟེ་ཤེས་པ་དང་ཐེག་པ་གསུམ་ཆར་གྱི་
རྟོགས་པའི་རིགས་ཚང་བའི་ཐེག་ཆེན་མཐོང་ལམ་གྱི་རྒྱུའི་ངོ་བོ་ཡིན་པ་དང་། ཐེག་ཆེན་དགེ་
བའི་བཤེས་གཉེན་ཐབས་ལ་མཁས་པའི་མཚན་ཉིད་ཀྱིས་ཐེག་ཆེན་དུ་ཡོངས་སུ་འཛིན་པ་དང་
འོག་ནས་འཆད་པའི་གཟུང་བ་དང་འཛིན་པའི་རྣམ་པར་རྟོག་པ་བཞི་པོ་རང་གིས་ཉམས་སྨད་
པའི་ཚུལ་གྱིས་སྤོང་ཞིང་རང་གི་འབྲས་བུ་མཐོང་བ་དང་སྒོམ་པའི་ལམ་གྱིས་སྤང་བར་བྱ་བ་སྟེ་
ས་བོན་དྲུངས་འབྱིན་པའི་སྒོ་ནས་སྤོང་བར་འགྱུར་བའི་ཚུལ་དུ་འབྲེལ་བར་འབྱུང་བ་སྟེ་ལྔའོ། །
ངག་དོན། བྱང་སེམས་ཀྱི་སྦྱོར་ལམ་དྲོད་སོགས་བཞི་ཆོས་ཅན། ཐེག་ཆེན་གྱི་ངེས་འབྱེད་ཡན་
ལག་ཏུ་ལུས་སུ་བཤད་པ་ལྟ་བུར་སྒྲུབ་བོ། །དེ་ཆོས་ཅན། ཉན་རང་གི་སྦྱོར་ལམ་ལས་ཁྱད་
པར་དུ་འཕགས་ཏེ་བདེན་བཞིའི་ཁྱད་ཆོས་མི་རྟག་སོགས་བཅུ་དྲུག་རང་གི་ངོ་བོ་རྟོགས་པ་ལ་
ཁྱད་པར་གཞན་རྟོགས་པའི་གཞིར་བྱས་ནས་དམིགས་པ་སོགས་ཁྱད་ཆོས་ལྔས་ཁྱད་པར་དུ་
བྱས་པའི་ཕྱིར། སྦྱོར་ལམ་ལ་ལུས་ཀྱི་རྟེན་ནི་གླིང་གསུམ་གྱི་མི་དང་འདོད་པའི་ལྷའི་རྟེན་ལ་སྐྱེ་
ལ་སྒྲ་མི་སྙན་པ་དང་ངན་སོང་བ་རྣམས་ནི་རྣམ་སྨིན་གྱི་སྒྲིབ་པ་སྒྲིབ་པ་དང་གོང་མའི་སོ་སྐྱེ་
རྣམས་སྙོམས་འཇུག་གི་བདེ་བ་ལ་ཆགས་པས་འཁོར་བ་ལ་ཡིད་སྐྱོ་བ་མེད་པས་སྐྱེ་བའི་རྟེན་དུ་
མི་རུང་ངོ༌། །སེམས་ཀྱི་རྟེན་ནི་བསམ་གཏན་དང་པོའི་ཉེར་སྡོགས་དང་དངོས་གཞི་ཙམ་པོ་དང་
ཁྱད་པར་ཅན་དང་བསམ་གཏན་ཕྱི་མ་གསུམ་གྱི་དངོས་གཞི་སྟེ་བསམ་གཏན་ས་དྲུག་ལ་བརྟེན་
ནོ༑ ༑མཚན་ཉིད་ནི་ཐར་པ་ཆ་མཐུན་རྫོགས་རྗེས་སུ་འབྱུང་ཞིང་བདེན་པ་མངོན་སུམ་དུ་རྟོགས་
པ་དང་རྗེས་སུ་མཐུན་པའི་བསྒོམས་བྱུང་གཙོ་བོར་གྱུར་པའི་ལམ། དབྱེ་ན་དྲོད་སོགས་བཞི་
ལས། སྣང་བ་ཐོབ་པའི་ཏིང་ངེ་འཛིན་དྲོད་ནི་ཚོགས་ལམ་དུ་གཟུང་འཛིན་རང་བཞིན་མེད་པ་
ཚད་མས་གཏན་ལ་ཕབ་པའི་དོན་བསྒོམས་པའི་མཐུས་ཤེས་པ་ལ་ཐ་དད་པའི་གཟུང་བ་རང་
- 8
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་མེད་པ་ལ་གསལ་སྣང་དང་པོར་ཐོབ་པའི་ཏིང་ངེ་འཛིན་དང་ཤེས་རབ་མཚུངས་ལྡན་
དང་བཅས་པའོ། །སྣང་བ་མཆེད་པའི་ཏིང་ངེ་འཛིན་རྩེ་མོར་གྱུར་པ་ནི་གཟུང་མེད་ཀྱི་སྣང་བ་དེ་
འཕེལ་བར་བྱ་བའི་ཕྱིར་བརྩོན་འགྲུས་བརྩམས་པས་གཟུང་བ་རང་བཞིན་མེད་པ་ལ་གསལ་
སྣང་ཁྱད་པར་ཅན་དུ་གྱུར་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པའོ། །དེ་
ཁོ་ན་ཉིད་ཀྱི་ཕྱོགས་གཅིག་ལ་ཞུགས་པའི་ཏིང་ངེ་འཛིན་བཟོད་པ་ནི་སེམས་ཙམ་ལ་གནས་ཏེ་
གཟུང་མེད་ཀྱི་ཆོས་ཉིད་ལ་གསལ་སྣང་ཆེར་སྐྱེས་པའི་ཏིང་ངེ་འཛིན་དང་ཤེས་རབ་མཚུངས་
ལྡན་དང་བཅས་པའོ། །བར་ཆད་མེད་པའི་ཏིང་ངེ་འཛིན་ཆོས་མཆོག་ནི་དེའི་འོག་ཏུ་འཛིན་པ་
རང་བཞིན་མེད་པ་ལ་གསལ་སྣང་ཡོངས་སུ་རྫོགས་པར་གྱུར་པའི་ཏིང་ངེ་འཛིན་དང་ཤེས་རབ་
མཚུངས་ལྡན་དང་བཅས་པའོ། །དེ་སྐད་དུ་མདོ་སྡེ་རྒྱན་ལས། བྱང་ཆུབ་སེམས་དཔའ་མཉམ་
གཞག་པས། །ཡིད་ཀྱི་བརྗོད་པ་མ་གཏོགས་པ། །དོན་ཀུན་རབ་ཏུ་མི་མཐོང་ངོ༌། །ཆོས་ཀྱི་
སྣང་བ་འཕེལ་བྱའི་ཕྱིར། །བརྩོན་འགྲུས་བརྟན་པ་ཀུན་ཏུ་རྩོམ། །དེ་ནས་དོན་ཀུན་སྣང་བ་ནི།།
སེམས་སུ་རབ་ཏུ་སྣང་བར་འགྱུར། །དེ་ཚེ་དེ་ཡི་གཟུང་བ་ཡི། །རྣམ་པར་གཡེང་བ་དེ་སྤོང་
འགྱུར། །དེ་ཚེ་བར་ཆད་མེད་པ་ཡི། །ཏིང་ངེ་འཛིན་ལ་མྱུར་དུ་རེག །འདི་ལྟར་དེ་ཡི་མཇུག་
ཐོགས་སུ། །འཛིན་པའི་རྣམ་པར་གཡེང་བ་སྤོང་། །འདི་དག་གོ་རིམ་བཞིན་དུ་ནི། །དྲོ་བར་
གྱུར་སོགས་ཡིན་ཞེས་བྱ། །ཞེས་སོ། །འདི་ཡི་རྣམ་གྲངས་ནི་ངེས་འབྱེད་ཡན་ལག་གམ་ཆ་
མཐུན་དང་མོས་སྤྱོད་ཀྱི་སའོ། །ཅིའི་ཕྱིར་སྦྱོར་ལམ་ཞེས་བྱ་ཞེ་ན། མཁྱེན་གསུམ་གྱི་སྦྱོར་བ་
བུད་ཤིང་གི་ཁྱད་པར་གྱིས་མེ་བཞིན་དུ་ཁྱད་པར་དུ་འགྲོ་བར་བྱེད་པས་རབ་ཏུ་གྱུར་པའི་སྦྱོར་
བ་བར་ཆད་མེད་ན་མཐོང་ལམ་ཤིན་ཏུ་ཉེ་བར་བསྐྱེད་པས་ན་སྦྱོར་ལམ། ཅིའི་ཕྱིར་ངེས་འབྱེད་
ཆ་མཐུན་ཞེས་བྱ་ན། ངེས་པ་ནི་མ་ལུས་པའམ་གདོན་མི་ཟ་བ། འབྱེད་པ་ནི་འབྱེད་པའམ་
རྟོགས་པ་སྟེ། མཐོང་སྤངས་འཇོམས་པའམ་དེ་ཉིད་རྟོགས་པ་སྟེ་མཐོང་ལམ། ཆ་ནི་ཕྱོགས་
བ 84 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦༩
གཅིག་གམ་ཐོབ་པ། མཐུན་པ་ནི་དེ་ལ་ཕན་པ་སྟེ་དེའི་རྒྱུར་གཏོགས་པའོ། །ཅིའི་ཕྱིར་ངེས་
འབྱེད་ཡན་ལག་ཞེས་བྱ་ཞེ་ན། ངེས་འབྱེད་ནི་སྔར་བཞིན་ཡན་ལག་ནི་དེའི་རྒྱུར་གྱུར་པའོ། །
ཅིའི་ཕྱིར་མོས་སྤྱོད་ཀྱི་ས་ཞེས་བྱ་ཞེ་ན། མོས་པ་བརྟན་པ་ལས་ཡོན་ཏན་ལ་སོ་སོར་གནས་པའི་
ཕྱིར། མོས་པས་སྤྱོད་པའི་ས་ཞེས་བྱའོ། །ངོ་བོ་གང་ཞེ་ན། ཁ་ཅིག་རྣལ་འབྱོར་མངོན་སུམ་
ཡིན་ཟེར་བ་མི་འཐད་དེ། དེ་ཡིན་ན་མཐོང་སྤངས་ས་བོན་འགའ་ཞིག་སྤངས་པ་དང་དེ་ཁོ་ན་
ཉིད་མངོན་སུམ་དུ་རྟོགས་པ་དང་སོ་སྐྱེའི་རྟོགས་པ་མིན་པའི་སྐྱོན་དུ་འགྱུར་རོ། །ཁ་ཅིག་འདིའི་
མཉམ་གཞག་གི་ངོ་བོ་ཆོས་ཉིད་གསལ་བར་སྣང་བས་སྒྲ་དོན་འཛིན་པའི་རྟོག་པ་དང་བྲལ་
བའི་ཤེས་པ་མངོན་སུམ་དུ་མ་རྟོགས་པས་འཁྲུལ་ཤེས་སུ་བཞེད་པ་མི་འཐད་དེ། དེ་ལྟ་ན་
མཚན་ཉིད་ལ་རྟོག་མེད་ལོག་ཤེས་སུ་འགྱུར་བས་ཚད་མས་དྲངས་པའི་ཤེས་པ་མ་ཡིན་པར་
འགྱུར་རོ། །དེས་ན་སྦྱོར་ལམ་བདག་མེད་ལ་དམིགས་པ་ནི་བདག་མེད་ཀྱི་དོན་སྤྱི་རང་ལ་སྣང་
བ་ལ་དེར་མོས་ནས་འཛིན་པའི་དོན་སྤྱི་འཇལ་བའི་བློ་ཡིན་པའི་ཕྱིར་སྒྲ་དོན་སྣང་བའི་རྟོག་པ་
ཡིན་ནོ། །འོ་ན་ཡུལ་གསལ་བར་མ་རྟོགས་པར་འགྱུར་ཞེ་ན། སྐྱོན་མེད་དེ་དྲན་ཤེས་ལ་ཡང་
གོམས་མ་གོམས་ཀྱི་དབང་གིས་གསལ་མི་གསལ་གྱི་ཁྱད་པར་ཡོད་པའི་ཕྱིར། དེས་ན་གཅིག་
དུ་བྲལ་སོགས་ཀྱི་གཏན་ཚིགས་ལ་བརྟེན་པའི་ཚད་མས་དྲངས་པའི་ཤེས་པ་སྒོམ་སྟོབས་ཀྱིས་
གསལ་སྣང་ཅུང་ཟད་དང་བཅས་པའོ། །ཡང་ཁ་ཅིག་སོ་སྐྱེའི་གནས་སྐབས་སུ་ཆོས་ཉིད་མངོན་
སུམ་དུ་མཐོང་བ་ཡོད་པར་འདོད་པ་ནི་ཤིན་ཏུ་མི་རིགས་ཏེ། རྒྱུད་བླར། ཕྲ་ཕྱིར་ཐོས་པའི་ཡུལ་
མིན་ཕྱིར། །དོན་དམ་ཡིན་ཕྱིར་བསམ་བྱ་མིན། །ཆོས་ཉིད་ཟབ་ཕྱིར་འཇིག་རྟེན་པའི། །སྒོམ་
པ་ལ་སོགས་ཡུལ་མ་ཡིན། །གང་ཕྱིར་གཟུགས་ལ་དམུས་ལོང་བཞིན། །བྱིས་པས་དེ་སྔོན་
མཐོང་མ་མྱོང་། །ཞེས་གསུངས་པས་སོ། །གཉིས་པ་ནི། ཤེས་བྱ་ཆོས་ཅན། བྱང་སེམས་ཀྱི་སྦྱོ་
ལམ་དེ་ཉན་རང་གི་སྦྱོར་ལམ་ལས་ཁྱད་ཆོས་ལྔས་ཁྱད་པར་དུ་འཕགས་ཏེ། ཉན་རང་དེ་དག་
- 3：



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གི་དྲོ་བར་གྱུར་པ་ལ་སོགས་པའི་དགེ་བའི་རྩ་བ་ནི་ཉན་རང་གི་ལུགས་ཏེ་ལུང་ལས་གཟུགས་
སུ་རུང་བ་ལ་སོགས་པའི་མཚན་ཉིད་ཀྱི་དངོས་པོའི་བདག་ཉིད་ཀྱིས་བདེན་བཞི་བཏགས་པ་བ་
ཙམ་སྒྲོ་འདོགས་གཅོད་པའི་གཞིར་བྱས་ནས་དམིགས་པ་དང་གང་ཟག་གི་བདག་ཏུ་ལྟ་བའི་
གཉེན་པོ་སྤྱོད་པ་ཉིད་ཀྱིས་མི་རྟག་པ་སོགས་པ་ཙམ་གྱི་རྣམ་པར་ཞུགས་པ་དང་ཐེག་དམན་
རང་གི་ཐེག་པའི་འབྲས་བུ་རྟོགས་པ་སྟེ་ཐོབ་པ་ཁོ་ནའི་ཆེད་དུ་བྱེད་པ་དང་། ཐེག་ཆེན་དགེ་
བའི་བཤེས་གཉེན་གྱིས་ཐེག་ཆེན་དུ་ཡོངས་སུ་འཛིན་པ་དང་བྲལ་བ་རྣམ་པར་རྟོག་པ་རང་
འབྲས་མཐོང་སྒོམ་གྱིས་སྤོང་བའི་ཚུལ་དུ་མི་ལྡན་པར་འབྱུང་ངོ་ཞེས་འབྱུང་བའི་ཕྱིར། གསུམ་
པ་ནི། དམིགས་པ་ཡིན་ནོ། །གང་ན་བྱང་ཆུབ་སེམས་དཔའ་རྣམས་ཀྱིས་ངེས་པར་འབྱེད་པའི་
ཆ་དང་མཐུན་པ་རྣམས་ནིའོ། །གང་ལ་ན་བདེན་པ་བཞིའི་དངོས་པོ་སྟེ་ཁྱད་པར་ཅན་གྱི་ཆོས་
ལའོ། །གང་གི་སྟོབས་ཀྱིས་ན་བདེན་གཉིས་རྣམ་འབྱེད་ཀྱི་ཐབས་ལ་མཁས་པའི་སྟོབས་ཀྱིས་
སོ༑ ༑ཇི་ལྟར་བཟོད་པ་འབྲིང་གི་གནས་སྐབས་ཁ་ཅིག་ཏུ་ནི་སྒོ་གསུམ་མཚན་ཞིང་དང་བཅས་
པ་རྣམ་པར་དག་པའི་རྒྱུའི་སྒོ་ནས། ཆོས་མཆོགཆུང་ངུའི་གནས་སྐབས་ཁ་ཅིག་ཏུ་ནི། ཏིང་
ངེ་འཛིན་གྱི་འབྲས་བུའི་ སྒོ་ནས། བཟོད་པ་ཆུང་ངུའི་གནས་སྐབས་ ཁ་ཅིག་ཏུ་ནི། བདེན་
གཉིས་ཀྱི་ངོ་བོ་ཉིད་ཀྱི་སྒོ་ནས། ཁ་ཅིག་ཏུ་སྟེ་གཞན་དགུ་པོ་རྣམས་ལ་ནི་མངོན་ཞེན་མེད་པ་
སོགས་ཆོས་ཉིད་ཀྱི་རྣམ་པའི་སྒོ་ནས་གནས་ལུགས་ཇི་ལྟར་སྲིད་པ་སྟེ་ཡིན་པ་བཞིན་དུའོ།།
སྔར་བཤད་མ་ཐག་པ་བཞིན་དུ་རྣམ་པ་བཅུ་གཉིས་ལས་གཞན་རང་དགེ་བཅུ་ལ་གནས་ནས་
གཞན་དེ་ལ་འགོད་པ་སོགས་ཀྱི་རྣམ་པས་ཀྱང་བདེན་པ་བཞི་ལ་ཀུན་ཏུ་དམིགས་སོ་ཞེས་བྱ་
བར་ཤེས་པར་བྱའོ། ཁོ་བོས་འདིར་དམིགས་ཚུལ་མདོར་བསྡུས་ཏེ་རྣམ་པར་བཀྲོལ་བ་ཙམ་
དང་བརྗོད་པར་འདོད་པས་ཞིབ་ཏུ་མ་སྤྲོས་སོ། །ངག་དོན་བྱང་སེམས་ཀྱི་ངེས་བྱེད་ཆ་མཐུན་
ཆོས་ཅན། ཉན་རང་གི་སྦྱོར་ལམ་ལས་ཁྱད་པར་དུ་འཕགས་ཏེ། ཐབས་ལ་མཁས་པའི་སྟོབས་
- 8
6 +



༡
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཀྱི་རྒྱུ་དང་ངོ་བོ་དང་འབྲས་བུ་དང་ཆོས་ཉིད་ཀྱི་རྣམ་པའི་སྒོ་ནས་བདེན་བཞིའི་ཁྱད་ཆོས་ལ་ཇི་
ལྟར་གནས་པ་བཞིན་དམིགས་པའི་ཕྱིར། ཆོས་ཅན་དང་ཆོས་སྔར་རང་ཉིད་དགེ་བཅུ་ལ་
གནས་ནས་གཞན་དེ་ལ་འགོད་སོགས་ཀྱི་རྣམ་པའི་སྒོ་ནས་ཀྱང་བདེན་པ་བཞིའི་ཁྱད་པར་གྱི་
ཆོས་ལ་གནས་ཚུལ་ཇི་ལྟར་ཡིན་པ་བཞིན་དམིགས་པའི་ཕྱིར། དེ་དག་གི་སྐབས་སུ་རྒྱུ་ལ་
སོགས་པ་རྣམ་པའི་སྒོ་ནས་དམིགས་པའི་རྒྱུ་མཚན་ཅི་ཞེ་ན། བཟོད་པ་འབྲིང་གི་སྐབས་སུ་
རྒྱུའི་སྒོ་ནས་དམིགས་ཏེ། སྐྱེ་བ་དང་ངེས་འབྱུང་མེད་པ་རྟོགས་པ་ནི་ལུས་སོགས་དག་པ་ལྔའི་
རྒྱུར་རྟོགས་པའི་ཕྱིར། ཆོས་མཆོག་ཆུང་ངུའི་སྐབས་སུ་འབྲས་བུའི་སྒོ་ནས་དམིགས་ཏེ། དཔའ་
བར་འགྲོ་བ་ལ་སོགས་པའི་ཏིང་ངེ་འཛིན་ནི་གཞན་དོན་གྱི་འབྲས་བུ་དང་ལྡན་པར་རྟོགས་པའི་
ཕྱིར། བཟོད་པ་ཆུང་ངུའི་སྐབས་སུ་བདེན་གཉིས་ཀྱི་ངོ་བོའི་སྒོ་ནས་དམིགས་ཏེ། གཟུགས་
སོགས་དོན་དམ་པར་རང་བཞིན་མེད་ཅིང་ཀུན་རྫོབ་ཏུ་རང་བཞིན་ཡོད་པར་དམིགས་པའི་
ཕྱིར། ལྷག་དགུའི་སྐབས་སུ་ཆོས་ཉིད་ཀྱི་རྣམ་པའི་སྒོ་ནས་མངོན་ཞེན་བཀག་པ་སོགས་སྟོང་
ཉིད་ཀྱི་ཚུལ་དུ་བདེན་བཞི་ལ་དམིགས་པའི་ཕྱིར། སྔ་མ་བཞིན་ཞེས་སོགས་ལ། སྔ་མ་ཉན་
ཐོས་ཀྱི་སྦྱོར་ལམ་གྱི་རྣམ་པའི་སྐབས་སུ་བསྟན་པ་བཞིན་རྣམ་པ་བཞི་པོར་མ་ཟད་རྣམ་པ་
གཞན་མི་རྟག་སོགས་བཅུ་དྲུག་གི་སྒོ་ནས་ཀྱང་དམིགས་སོ་ཞེས་ལོ་ཙཱ་བ་ཆེན་པོ་བཞེད་དོ། །
ལྔ་པ་ནི་བདེན་བཞི་ལ་རྣམ་པ་མི་འདྲ་བ་དུ་མའི་སྒོ་ནས་དམིགས་ན་མཛོད་ལས། དྲི་མེད་བཅུ་
དྲུག་གཞན་རྣམ་མེད། །ཅེས་པ་དང་འགལ་ལོ་ཞེ་ན། ཐེག་ཆེན་གྱི་སྦྱོར་ལམ་གྱིས་བདེན་བཞི་
ལ་རྣམ་པ་མི་འདྲ་བ་དུ་མའི་སྒོ་ནས་དམིགས་པའི་རྣམ་གཞག་འདི་ནི་ཆོས་ཅན། ཐེག་པ་
གཞན་ཉན་རང་གི་ཐེག་པའི་ལུང་ལ་བརྟེན་ནས་ཁྱོད་ལ་སྐབས་གང་དུ་ཡང་སུན་འབྱིན་པ་
བརྗོད་པར་མི་རིགས་ཏེ། གང་གི་ཕྱིར་ན་ཁྱོད་རྣམ་པར་བཞག་པ་གཞན་ཁོ་ན་སྟེ་ཐེག་ཆེན་གྱི་
ཐུན་མོང་མ་ཡིན་པའི་རྣམ་གཞག་ཡིན་པའི་ཕྱིར།
- 8
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ་གསུམ་སྟེ། དམིགས་རྣམ་རྒྱུ་གསུམ་གྱི་ཁྱད་པར། མཚུངས་ལྡན་
རྟོག་པའི་ཁྱད་པར། ཡོངས་འཛིན་དགེ་བཤེས་ཀྱི་ཁྱད་པར་རྒྱས་པར་བཤད་པའོ། །དང་པོ་ལ་
གསུམ་ སྟེ། མཚམས་ སྦྱར་ བརྗོད་ ། དམིགས་རྣམ་ རྒྱུ་ གསུམ་ རྒྱས་ པར་བཤད། ཆོས་ཅན་
བརྗོད་པ་ཆད་པའི་རྩོད་པ་སྤང་བའོ། །དང་པོ་ནི། དམིགས་པ་མི་རྟག་ཅེས་སོགས་བར་སྐབས་
ཀྱི་ཚིགས་སུ་བཅད་པ་བདུན་གྱིས་དམིགས་པ་རྣམ་པ་དང་རྒྱུ་དང་བཅས་པ་བཤད་པ་ཆོས་
ཅན། དགོས་པ་ཡོད་དེ་དམིགས་པ་དང་རྣམ་པ་དང་རྒྱུའི་ཁྱད་པར་ཇི་ལྟ་བུ་ཡིན་ཞེ་ན་དེའི་ལན་
གདབ་པའི་དོན་ཡོད་པའི་ཕྱིར། གཉིས་པ་ལ་བཞི་སྟེ། དྲོད། རྩེ་མོ། བཟོད་པ། ཆོས་མཆོག་
གི་དམིགས་རྣམ་མོ། །དང་པོ་ལ་གསུམ་སྟེ། རྩ་བ་འགྲེལ་པ། དོན་བསྡུ་བའོ། །དང་པོ་དང་
གཉིས་པ་ནི། སྡུག་བསྔལ་ལ་སོགས་པའི་བདེན་པ་བཞི་པོ་ལ་བརྟེན་པའི་ཁྱད་པར་གྱི་མི་རྟག་
པ་ལ་སོགས་པའི་རྣམ་པ་བཅུ་དྲུག་པོ་དེ་ཐེག་ཆེན་གྱི་སྦྱོར་ལམ་དྲོད་ཆུང་ངུའི་དམིགས་པ་ཡིན་
ནོ༑ ༑ངག་དོན། དེ་ཆོས་ཅན། དེའི་དམིགས་པ་ཡིན་ཏེ། དེའི་རྣམ་པ་རྟོགས་པར་བྱ་བའི་གཞི་
ཡིན་པའི་ཕྱིར། དེ་བཞིན་དུ་དམིགས་པ་ལྷག་མ་ཐམས་ཅད་ལ་ཡང་སྦྱར་རོ། །སྡུག་བསྔལ་ལ་
སོགས་པའི་བདེན་པ་མི་རྟག་སོགས་སུ་མངོན་པར་ཞེན་པ་དང་ལྷག་པར་དམིགས་པ་སོགས་
པ་དང་ཀུན་ཤེས་པ་འགོག་པ་སྟེ་དེར་མངོན་པར་ཞེན་པར་བྱར་མེད་པའི་ཆོས་ཉིད་དེ་ཐེག་ཆེན་
གྱི་སྦྱོར་ལམ་དྲོད་ཆུང་ངུའི་རྣམ་པ་ཡིན་ནོ། །ངག་དོན། དེ་ཆོས་ཅན། དེའི་རྣམ་པ་ཡིན་ཏེ་དེའི་
དམིགས་པའི་སྟེང་དུ་རྟོགས་པར་བྱ་བའི་ཁྱད་པར་གྱི་ཆོས་ཡིན་པའི་ཕྱིར། དེ་བཞིན་དུ་རྣམ་པ་
ལྷག་མ་ཐམས་ཅད་ལ་ཡང་སྦྱར་རོ། །དམིགས་རྣམ་གྱི་ཁྱད་པར་དུ་བྱེད་ཆོས་སུ་འགྱུར་ཚུལ་ཇི་
ལྟར་ཞེ་ན། ཉན་རང་གིས་ནི་བདེན་བཞི་ཙམ་གཏན་ལ་དབབ་པའི་གཞི་དམིགས་པར་བྱས་
ནས་མི་རྟག་སོགས་ཙམ་གྱི་རྣམ་པའི་སྒོ་ནས་ཤེས་པར་བྱེད་པས་གང་ཟག་གི་བདག་མེད་པའི་
དམིགས་རྣམ་ཅན་ཡིན་ལ། ཐེག་ཆེན་གྱིས་ནི་མི་རྟག་སོགས་ཀྱིས་ཁྱད་པར་དུ་བྱས་པའི་
-
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
བདེན་བཞིར་སྔར་རང་གི་ངོ་བོ་རྟོགས་པ་ལས་ཁྱད་པར་གཞན་རྟོགས་པའི་གཞི་དམིགས་པར་
བྱས་ནས་མི་རྟག་སོགས་སུ་ཞེན་བྱས་སྟོང་པར་རྟོགས་པའི་རྣམ་པའི་སྒོ་ནས་དམིགས་པས་
ཆོས་ཀྱི་བདག་མེད་ཀྱི་དམིགས་རྣམ་ཅན་ཡིན་པས་ཁྱད་པར་དུ་འཕགས་སོ། །དམིགས་པ་ནི་
སྒྲོ་འདོགས་བཅད་པར་བྱ་བའི་གཞི་སྟེ་རང་གི་ངོ་བོ་རང་བཞིན་མེད་པར་རྟོགས་ལ་ཁྱད་པར་
གྱི་ཆོས་གཞན་རྟོགས་པར་བྱ་བའི་རྟེན་དུ་གྱུར་པའོ། །རྣམ་པ་ནི་ཁྱད་པར་གྱི་ཆོས་སྔར་མ་
རྟོགས་པ་རྟོགས་པར་བྱ་རྒྱུའི་ཁྱད་པར་གྱི་ཆོས་ནི་དོན་གྱི་རྣམ་པ་དེ་རྟོགས་ན། སྒྲོ་འདོགས་
གཅོད་པར་བྱེད་པའི་བློ་ནི་ཤེས་རྣམ་མོ། །དྲོ་བ་ལ་སོགས་པ་ཐེག་ཆེན་གྱི་སྦྱོར་ལམ་བཞི་པོ་
ཐམས་ཅད་ཆོས་ཅན། རང་འབྲས་ཐེག་པ་གསུམ་ཆར་གྱི་སྤངས་རྟོགས་ཀྱི་རིགས་ཐོབ་པའི་
ཐེག་ཆེན་མཐོང་ལམ་གྱི་རྒྱུ་ཡིན་ཏེ། དེ་ལ་ཕན་འདོགས་བྱེད་ཡིན་པའི་སྒོ་ནས་དེའི་རྗེས་སུ་
བྱེད་པ་ཡིན་པའི་ཕྱིར། གཟུགས་ལ་སོགས་པ་འདུ་བ་སྟེ་སྒྲུབ་པ་སྐྱེ་བ་དང་འགོད་པ་སྟེ་དགག་
པ་འཇིག་པ་དོན་དམ་པར་མོས་པ་ཡིད་ལ་བྱེད་པས་གྲངས་བཞིན་དུ་མ་དམིགས་ཤིང་། དེ་ཁོ་
ན་ཉིད་ཡིད་ལ་བྱེད་པས་མ་མཐོང་བས་ཁྱད་པར་དུ་བྱས་པའི་བདེན་བཞི་དེ་ཐེག་ཆེན་གྱི་སྦྱོར་
ལམ་དྲོད་འབྲིང་གི་དམིགས་པ་ཡིན་ནོ། །འཇིག་རྟེན་པའི་སྒོམ་བྱུང་ནི་མོས་པ་ཡིད་བྱེད་དེ།
ཡུལ་དོན་སྤྱིའི་ཚུལ་གྱིས་འཛིན་པས་སོ། །འཇིག་རྟེན་ལས་འདས་པའི་སྒོམ་བྱུང་ནི་དེ་ཁོ་ན་
ཉིད་ཡིད་བྱེད་དེ། ཡུལ་ཇི་ལྟ་བ་བཞིན་འཛིན་པའི་ཕྱིར་རོ། །དོན་དམ་པར་མིང་ཐམས་ཅད་
མེད་པ་ཉིད་ཀྱིས་གནས་ཏེ་རྒྱུན་མི་འདྲ་བ་རང་བཞིན་བརྗོད་པ་གནས་བྲལ་ཏེ་རྒྱུན་འདྲ་བ་སྤྱི་
བརྗོད་པ་དེ་དག་འཇུག་པའི་མཚན་ཉིད་དེ་བརྗོད་བྱ་རང་སྤྱིའི་མཚན་ཉིད་མེད་པའི་ཆོས་ཉིད་
དེ་ཐེག་ཆེན་གྱི་སྦྱོར་ལམ་དྲོད་འབྲིང་གི་རྣམ་པ་ཡིན་ནོ། །མིང་གི་རིགས་འདྲ་སྔ་ཕྱི་བརྒྱུད་མར་
འབྱུང་བ་ལ་རྒྱུན་འདྲ་བ་དང་དེ་ལྟར་མེད་པ་ལ་རྒྱུན་མི་འདྲ་བར་བཤད་དོ། །མདོར་ན་རྒྱུན་དང་
སྐད་ཅིག་མིང་གང་ཡང་མེད་ཅེས་པའོ། ཁ་ཅིག་བུམ་པ་མི་རྟག་བུམ་པ་བྱས་ཞེས་པ་ལྟ་བུ་མིང་
- 8
（} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གི་རྒྱུན་འདྲ་བ་དང་བུམ་པ་མི་རྟག་ཀ་བ་བྱས་ཞེས་པ་ལྟ་བུ་མི་འདྲ་བར་འཆད་དོ། །གཟུགས་
ནས་སངས་རྒྱས་ཞེས་བྱ་བའི་བར་གྱི་ཆོས་ཐམས་ཅད་བརྡར་བཏགས་པའི་ཆོས་ཐ་སྙད་པ་སྟེ་
མིང་དུ་བཏགས་པ་ཙམ་གྱིས་ཁྱད་པར་དུ་བྱས་པའི་བདེན་བཞི་དེ་ཐེག་ཆེན་གྱི་སྦྱོར་ལམ་དྲོད་
ཆེན་པོའི་དམིགས་པ་ཡིན་ཏེ། ཐ་སྙད་ཙམ་དེ་དོན་དམ་པར་དགེ་བ་དང་མི་དགེ་བ་ལ་སོགས་
པ་ཉིད་ཀྱིས་ཆོས་གང་དུ་ཡང་བརྗོད་དུ་མེད་པའི་ཆོས་ཉིད་དེ་ཐེག་ཆེན་གྱི་སྦྱོར་ལམ་དྲོད་ཆེན་
པོའི་རྣམ་པ་ཡིན་ནོ། །གསུམ་པ་ནི། སྔར་བཤད་པ་དེ་ལྟར་ན་དམིགས་པ་དང་རྣམ་པ་དང་རྒྱུ་
དང་ལྡན་པ་གཞུང་འདིའི་བསྟན་བྱའི་གཙོ་བོར་འགྱུར་བའི་རྟོགས་པ་ཆུང་འབྲིང་ཆེ་གསུམ་
ཆོས་ཅན། དྲོ་བར་གྱུར་པ་ཡིན་ཏེ། མཐོང་ལམ་རྣམ་པར་མི་རྟོག་པའི་ཡེ་ཤེས་ཀྱི་མེ་སྐྱེ་བའི་སྔ་
ལྟས་སུ་གྱུར་པའི་སྦྱོར་ལམ་བཞིའི་དང་པོ་ཡིན་པའི་ཕྱིར། །
གཉིས་པ་ལ་གསུམ་སྟེ། རྩ་བ། འགྲེལ་པ། དོན་བསྡུ་བའོ། །དང་པོ་དང་གཉིས་
པ་ནི། གཟུགས་ལ་སོགས་པ་དོན་དམ་པར་རང་གི་དངོས་པོ་དང་བྲལ་བའི་ངོ་བོ་ཉིད་ཡིན་
པས་རང་གི་ངོ་བོ་སྟོང་པ་ཉིད་ཀྱིས་དངོས་པོར་དམིགས་པའི་ཚུལ་གྱིས་མི་གནས་པ་སྟེ་གནས་
བྱ་དང་བྲལ་བས་ཁྱད་པར་དུ་བྱས་པའི་བདེན་བཞི་དེ་ཐེག་ཆེན་གྱི་སྦྱོར་ལམ་རྩེ་མོ་ཆུང་ངུའི་
དམིགས་པ་ཡིན་ནོ། །དོན་དམ་པར་ན་གཟུགས་ལ་སོགས་པའི་ཆོས་ཐམས་ཅད་སྟོང་པ་ཉིད་
དག་ཕན་ཚུན་ངོ་བོ་གཅིག་པ་སྟེ་དབྱེར་མེད་པ་ཡིན་པས་སྟོང་པ་ཉིད་ལ་མི་རྟག་པ་ལ་སོགས་པ་
མེད་པས་གཟུགས་ལ་སོགས་པ་དག་ལ་རྟག་པ་དང་མི་རྟག་པ་ལ་སོགས་པ་ཉིད་དུ་མི་གནས་
པ་སྟེ་མངོན་པར་ཞེན་བྱས་སྟོང་པའི་ཆོས་ཉིད་དེ་ཐེག་ཆེན་གྱི་སྦྱོར་ལམ་རྩེ་མོ་ཆུང་ངུའི་རྣམ་པ་
ཡིན་ནོ། །ཆོས་ཀྱི་དབྱིངས་ཀྱི་ངོ་བོ་ཉིད་དུ་རོ་གཅིག་པ་ཉིད་ཀྱིས་མི་རྟག་པ་ལ་སོགས་པ་དང་
སྟོང་པ་ཉིད་རྣམས་ནི། དོན་དམ་པར་རང་གི་ངོ་བོས་སྟོང་སྟེ་ཐུན་མོང་མ་ཡིན་པའི་ངོ་བོ་ཉིད་
མེད་པས་ཕན་ཚུན་བདག་ཉིད་གཅིག་པ་སྟེ་དབྱེར་མེད་པ་ཁྱད་པར་དུ་བྱས་པའི་བདེན་བཞི་དེ་
- （3 () .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཐེག་ཆེན་གྱི་སྦྱོར་ལམ་རྩེ་མོ་འབྲིང་གི་དམིགས་པ་ཡིན་ནོ། །དོན་དམ་པར་ངོ་བོ་ཉིད་བཀག་
པས་གཟུགས་ལ་སོགས་པའི་ཆོས་རྣམས་རང་གིར་མི་བྱེད་པ་སྟེ་བདག་གིར་བཟུང་བྱས་སྟོང་
པའི་ཆོས་ཉིད་དེ་ཐེག་ཆེན་གྱི་སྦྱོར་ལམ་རྩེ་མོ་འབྲིང་གི་རྣམ་པ་ཡིན་ནོ། །དོམ་དམ་པར་ངོ་བོ་
ཉིད་མེད་པ་ཉིད་ཀྱིས་གཟུགས་ལ་སོགས་པ་དེ་དག་ལ་སྔོན་པོ་ལ་སོགས་པའི་མཚན་མར་མི་
མཐོང་བས་ཁྱད་པར་དུ་བྱས་པའི་བདེན་བཞི་དེ་ཐེག་ཆེན་གྱི་སྦྱོར་ལམ་རྩེ་མོ་ཆེན་པོའི་
དམིགས་པ་ཡིན་ནོ། །ཤེས་རབ་ཀྱིས་ཆོས་ཐམས་ཅད་སྐྱེ་མེད་དུ་ཡང་དག་པར་རྣམ་པར་
འབྱེད་པས་གཟུགས་ནས་རྣམ་མཁྱེན་གྱི་བར་གྱི་དངོས་པོ་ཐམས་ཅད་མ་དམིགས་པར་ངེས་
པར་རྟོག་པ་སྟེ་བརྟགས་པའི་ཕྱིར་ཡུམ་གྱི་རང་བཞིན་མེད་པའི་ཆོས་ཉིད་དེ་ཐེག་ཆེན་གྱི་སྦྱོར་
ལམ་རྩེ་མོ་ཆེན་པོའི་རྣམ་པ་ཡིན་ནོ། །ཉི་ཁྲི་སྣང་བ་ལྟར་ན་རྩེ་མོ་ཆུང་ངུའི་དམིགས་རྣམ་ལ་
གཉིས་ཏེ། བདེན་བཞི་སོ་སོར་མ་ཕྱེ་བ་དང་སོ་སོར་ཕྱེ་བའོ། །དང་པོ་གཟུགས་སོགས་མི་
གནས་ཞེས་སོགས་ཚིག་རྐང་པ་གཉིས་ཀྱིས་དམིགས་པ་དེ་ནས་གཅིག་གིས་རྣམ་པ་གཉིས་པ་
ལ་རྐང་པ་གཉིས་དང་གཅིག་གིས་སྡུག་བདེན་གྱི་དབང་དུ་བྱས་པའི་དམིགས་རྣམ་དངོས་སུ་
བསྟན་ལ། བདེན་པ་གཞན་གསུམ་གྱི་དམིགས་རྣམ་སོགས་ཀྱི་སྒྲས་བསྟན། དེ་ནས་གཉིས་
ཀྱིས་རིམ་པ་ལྟར་འབྲིང་གི་དམིགས་རྣམ་དང་། དེ་ནས་གཉིས་ཀྱིས་རིམ་པ་ལྟར་ཆེན་པོའི་
དམིགས་རྣམ་བསྟན་པར་བཞེད་དོ། ཁ་ཅིག་གིས་ཉི་ཁྲི་སྣང་བའི་དགོངས་པ་ལེན་ཚུལ་འདི་
ལྟར་བྱེད་དེ། དེ་མི་རྟག་སོགས་ཞེས་རྐང་པ་གཉིས་དང་གཅིག་གིས་རིམ་པ་བཞིན་བདེན་པ་
དང་པོ་གསུམ་གྱི་དབང་དུ་བྱས་པའི་དམིགས་རྣམ་བསྟན། དེ་ནས་རྐང་པ་གཅིག་གིས་ལམ་
བདེན་གྱི་དབང་དུ་བྱས་པའི་རྣམ་པ་དངོས་སུ་བསྟན་པ་དམིགས་པ་ཤུགས་ལ་བསྟན། དེ་ནས་
རྐང་པ་གཅིག་གིས་འབྲིང་གི་རྣམ་པ་དངོས་སུ་བསྟན་ནས་དམིགས་པ་ཤུགས་ལ་བསྟན།
གཞན་རྣམས་སྔར་དང་འདྲ་བར་བཞེད། གསུམ་པ་ནི་སྔར་བཤད་པ་དེ་ལྟར་ན་དམིགས་པ་
-j ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། རྣམ་པ་དང་རྒྱུ་དང་ལྡན་པ་གཞུང་འདིའི་བསྟན་བྱའི་གཙོ་བོར་གྱུར་པའི་རྟོགས་པ་ཆུང་
འབྲིང་ཆེ་གསུམ་ཆོས་ཅན། རྩེ་མོར་གྱུར་པ་ཡིན་ཏེ། དགེ་བའི་རྩ་བའི་སྟོབས་ཀྱིས་ངོ་བོར་མ་
གྱུར་པས་མི་མཐུན་ཕྱོགས་ཀྱིས་གཡོ་བ་རྣམས་ཀྱི་ནང་ནས་རྩེ་མོ་སྟེ་མཆོག་ཏུ་གྱུར་པའི་སྦྱོར་
ལམ་གཉིས་པ་ཡིན་པའི་ཕྱིར། །
གསུམ་པ་ལ་གསུམ་སྟེ། རྩ་བ་འགྲེལ་པ། དོན་བསྡུ་བའོ། །དང་པོ་དང་གཉིས་
པ་ནི། མཚན་ཉིད་དེ་སྤྱིའི་ངོ་བོ་ཉིད་དང་དངོས་པོའི་ངོ་བོ་ཉིད་དུ་ཁྱད་པར་གྱི་མཚན་ཉིད་དག་
རང་བཞིན་མེད་པར་གཅིག་པ་ཉིད་ཀྱིས་གཟུགས་ལ་སོགས་པ་དོན་དམ་པར་ངོ་བོ་ཉིད་མེད་
པས་ཁྱད་པར་དུ་བྱས་པའི་བདེན་བཞི་དེ་ཐེག་ཆེན་གྱི་སྦྱོར་ལམ་བཟོད་པ་ཆུང་ངུའི་དམིགས་པ་
ཡིན་ནོ། །སྐྱེ་བོ་དམིགས་པ་ཅན་ཏེ་ཕྱི་རོལ་ལ་ཞེན་པའི་ངོར་བདེན་པའི་ངོ་བོ་ཉིད་ཡོད་པར་
སྣང་ཡང་དོན་དམ་པར་གཟུགས་ལ་སོགས་པ་དངོས་པོ་མེད་པ་ཉིད་ཀུན་རྫོབ་ཏུ་གཟུགས་ལ་
སོགས་པའི་ངོ་བོ་ཉིད་ཡིན་པ་དེ་ཐེག་ཆེན་གྱི་སྦྱོར་ལམ་བཟོད་པ་ཆུང་ངུའི་རྣམ་པ་ཡིན་ནོ། །
རང་བཞིན་གྱིས་མ་སྐྱེས་པ་ཉིད་ཀྱིས་གཟུགས་ལ་སོགས་པ་དེ་དག་ལ་དོན་དམ་པར་ལས་ཉོན་
ལས་སྐྱེ་བ་འཁོར་བ་ཡང་མེད་ཕུང་པོ་སྐྱེ་བ་འགག་པའི་མྱ་ངན་ལས་འདས་པ་ཡང་མེད་པས་
ཁྱད་པར་དུ་བྱས་པའི་བདེན་བཞི་དེ་ཐེག་ཆེན་གྱི་སྦྱོར་ལམ་བཟོད་པ་འབྲིང་གི་དམིགས་པ་
ཡིན་ནོ། །གཟུགས་སོགས་ཆོས་ཐམས་ཅད་ཀྱི་རང་གི་ངོ་བོ་སྟོང་པ་ཉིད་རྟོགས་པ་ཁོ་ནས་ལུས་
དང་སོགས་པ་ངག་ཡིད་མཚན་སངས་རྒྱས་ཀྱི་ཞིང་རྣམ་པ་ཐམས་ཅད་དུ་རྣམ་པར་དག་པའི་
རྒྱུར་གྱུར་པ་དེ་ཐེག་ཆེན་གྱི་སྦྱོར་ལམ་བཟོད་པ་འབྲིང་གི་རྣམ་པ་ཡིན་ནོ། །དོན་དམ་པར་རང་
དང་སྤྱིའི་མཚན་ཉིད་མི་འཐད་པ་སྟེ་ཡོད་པར་མི་རིགས་པས་གཟུགས་སོགས་ཆོས་ཐམས་ཅད་
དོན་དམ་པར་རྟག་མི་རྟག་སོགས་ཀྱི་མཚན་མ་མེད་པས་ཁྱད་པར་དུ་བྱས་པའི་བདེན་བཞི་སྟེ་
ཐེག་ཆེན་གྱི་སྦྱོར་ལམ་བཟོད་པ་ཆེན་པོའི་དམིགས་པ་ཡིན་ནོ། །རང་བཞིན་ཁོ་ན་སྟེ་དོན་དམ་
- ] ? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
པར་གཟུགས་ལ་སོགས་པའི་མཚན་མ་རྣམས་ཀྱི་རྟེན་དང་བྲལ་བ་ཉིད་ཀྱིས་མོས་པ་ཡིད་ལ་
བྱེད་པས་མི་མོས་ཏེ་མཚན་མར་ཞེན་པར་བྱར་མེད་ཅིང་དེ་ཁོ་ན་ཉིད་ཡིད་ལ་བྱེད་པས་མཚན་
མར་ཡོངས་སུ་ཤེས་པ་མེད་པའི་ཆོས་ཉིད་དེ་ཐེག་ཆེན་གྱི་སྦྱོར་ལམ་བཟོད་པ་ཆེན་པོའི་རྣམ་པ་
ཡིན་ནོ། །སྔར་བཤད་པ་དེ་ལྟར་ན་དམིགས་པ་དང་རྣམ་པ་དང་རྒྱུ་དང་ལྡན་པ་གཞུང་འདིའི་
བསྟན་བྱའི་གཙོ་བོར་གྱུར་པའི་རྟོགས་པ་ཆུང་འབྲིང་ཆེ་གསུམ་ཆོས་ཅན། བཟོད་པར་འགྱུར་
བ་ཡིན་ཏེ། ཁྱོད་ཐོབ་ནས་ལས་དབང་གིས་ངན་འགྲོར་སྐྱེ་བ་མེད་ཅིང་ཆོས་ཆེན་པོ་མི་སྐྱེ་བའི་
ཆོས་ལ་མི་སྐྲག་པས་བཟོད་པའི་སྦྱོར་ལམ་གསུམ་པ་ཡིན་པའི་ཕྱིར།
བཞི་པ་ལ་གསུམ་སྟེ། རྩ་བ། འགྲེལ་པ། དོན་བསྡུ་བའོ། །དང་པོ་དང་གཉིས་པ་
ནི༑ ཆོས་ཐམས་ཅད་སྐྱེ་བ་མེད་པ་དང་དཔའ་བར་འགྲོ་བ་ལ་སོགས་དང་རིན་ཆེན་ཕྱག་རྒྱ་ལ་
སོགས་པའི་ཏིང་ངེ་འཛིན་བརྒྱ་རྩ་གཅིག་གམ་ཉི་ཤུ་བསྒོམ་པར་བྱའོ་ཞེས་བསྟན་པའི་ཏིང་ངེ་
འཛིན་དེ་ཐེག་ཆེན་གྱི་སྦྱོར་ལམ་ཆོས་མཆོག་ཆུང་ངུའི་དམིགས་པ་ཡིན་ནོ། །རང་གིས་སྨོན་
ལམ་དང་བསོད་ནམས་དང་ཡེ་ཤེས་དང་ཚོགས་གཉིས་བསྒོམས་པའི་སྟོབས་ཀྱིས་ལྷུན་གྱིས་
གྲུབ་པར་འཇིག་རྟེན་གྱི་ཁམས་ཐམས་ཅད་དུ་གདུལ་བྱའི་སྐལ་བ་ཇི་ལྟ་བ་བཞིན་དུ་ཏིང་ངེ་
འཛིན་གྱི་བྱེད་པ་འཇུག་པའི་འབྲས་བུ་དེ་ཐེག་ཆེན་གྱི་སྦྱོར་ལམ་ཆོས་མཆོག་ཆུང་ངུའི་རྣམ་པ་
ཡིན་ནོ། །འཛིན་པའི་རྣམ་གཡེང་ཞི་བའི་ཆོས་ཉིད་ལ་ཡང་དག་པར་ཞུགས་པའི་ཏིང་ངེ་འཛིན་
དང་ལྡན་པ་ཆོས་མཆོག་འབྲིང་གི་རྣལ་འབྱོར་པ་ལ་སངས་རྒྱས་རྣམས་ཀྱིས་གསང་ཏེ་བྱང་ཆུབ་
ཐོབ་པར་ལུང་སྟོན་པར་མཛད་པ་འདི་ནི་ཆོས་ཉིད་ཀྱི་རིགས་པའོ་ཞེས་ལུང་སྟོན་པའི་མཐུས་
ཁྱད་པར་དུ་བྱས་པའི་བདེན་བཞི་དེ་ཐེག་ཆེན་གྱི་སྦྱོར་ལམ་ཆོས་མཆོག་འབྲིང་གིས་དམིགས་
པ་ཡིན་ནོ། །བྱང་ཆུབ་སེམས་དཔའ་སྤྲོས་བྲལ་ལ་རྩེ་གཅིག་ཏུ་གནས་པའི་ཏིང་ངེ་འཛིན་གྱིས་
ངག་གི་ངོ་བོ་རྟོགས་པ་སྟེ་ཐོས་པ་ལ་རྣམ་གཡེང་གི་རྣམ་པར་རྟོག་པ་མངོན་འགྱུར་བ་ཐམས་
- ：
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་འབྱུང་བར་མི་འཐད་པས་ད་ལྟ་བདག་ནི་མཉམ་པར་བཞག་པའོ་སྙམ་པ་དང་སོགས་པ་
འདས་པ་ན་བཞག་པར་འགྱུར་ཏོ་མ་འོངས་པ་ན་བཞག་པར་བྱའོ་སྙམ་པའི་རློམ་སེམས་མི་
འབྱུང་བ་སྟེ་རློམ་པར་བྱར་མེད་པའི་ཆོས་ཉིད་དེ་ཐེག་ཆེན་གྱི་སྦྱོར་ལམ་ཆོས་མཆོག་འབྲིང་གི་
རྣམ་པ་ཡིན་ནོ། །ཆོས་ཉིད་ཀྱིས་ཏེ་དོན་དམ་པར་སྒོམ་ཏིང་ངེ་འཛིན་དང་སྒོམ་བྱེད་བྱང་ཆུབ་
སེམས་དཔའ་དང་བསྒོམ་བྱ་ཤེས་རབ་ཀྱི་ཕ་རོལ་ཏུ་ཕྱིན་པ་དང་དོན་གསུམ་ཕན་ཚུན་ངོ་བོ་
གཅིག་པ་སྟེ། དབྱེར་མེད་པས་ཁྱད་པར་དུ་བྱས་པའི་བདེན་བཞི་དེ་ཐེག་ཆེན་གྱི་སྦྱོར་ལམ་
ཆོས་མཆོག་ཆེན་པོའི་དམིགས་པ་ཡིན་ནོ། །ཆོས་ཐམས་ཅད་དོན་དམ་པར་ཡོད་པ་མ་ཡིན་པ་
ཉིད་ཀྱི་ཏིང་ངེ་འཛིན་གྱིས་འཁོར་གསུམ་དུ་རྣམ་པར་མི་རྟོག་པར་སྒོམ་པ་ནི་སྤྲོས་བྲལ་རྟོགས་
པའི་ཐབས་དམ་པའོ་ཞེས་པ་སྟེ་འཁོར་གསུམ་དུ་རྟོགས་བྱ་དང་བྲལ་བའི་ཆོས་ཉིད་དེ་ཐེག་
ཆེན་གྱི་སྦྱོར་ལམ་ཆོས་མཆོག་ཆེན་པོའི་རྣམ་པ་ཡིན་ནོ། །གསུམ་པ་ནི་སྔར་བཤད་པ་དེ་ལྟར་ན་
དམིགས་པ་དང་རྣམ་པ་དང་རྒྱུ་དང་ལྡན་པ་གཞུང་འདིའི་བསྟན་བྱའི་གཙོ་བོར་གྱུར་པའི་
རྟོགས་པ་ཆུང་འབྲིང་ཆེ་གསུམ་ཆོས་ཅན། ཆོས་ཀྱི་མཆོག་ཅེས་བྱ་བ་ཡིན་ཏེ། འཇིག་རྟེན་པའི་
ཆོས་བཟོད་པ་མན་ཆད་ཐམས་ཅད་ལས་མཆོག་ཏུ་གྱུར་པའི་སྦྱོར་ལམ་བཞི་པ་ཡིན་པའི་ཕྱིར།
དེ་ལྟར་ངེས་འབྱེད་སོགས་ནི་སྦྱོར་ལམ་བཞི་ཀའི་མཇུག་ཏུ་སྦྱར་རོ། ། །
གསུམ་པ་ལ་གཉིས་ཏེ། རྩོད་པ། ལན་ནོ། །དང་པོ་ནི། དམིགས་པ་དང་རྣམ་པ་
ཐམས་ཅད་ཆོས་ཀྱིས་ཁྱད་པར་དུ་བྱས་པ་ཅན་གྱི་ཆོས་ཅན་དང༌། ཆོས་ཅན་གྱི་ཁྱད་པར་བྱས་
པའི་སྟོང་ཉིད་གཉིས་ཀས་བརྗོད་པར་བྱ་བར་རིགས་པ་ཡིན་ནའང་དམིགས་པ་མི་རྟག་པ་ལ་
སོགས་པ་བདེན་པའི་རྟེན་ཅན་ཞེས་པས་ཁྱད་གཞི་ཆོས་ཅན་དང་ཁྱད་ཆོས་གཉིས་ཀ་བརྗོད་
པས་དེ་མ་གཏོགས་པར་དམིགས་པ་བཅུ་གཅིག་དང་རྣམ་པ་བཅུ་གཉིས་པོ་ཐམས་ཅད་ཁྱད་
པར་དུ་བྱས་པ་ཅན་གྱི་ཆོས་བརྗོད་པའི་སྒྲས་ཐམས་ཅད་དུ་མཚུངས་པར་བརྗོད་པ་ནི་མི་རིགས་
- ] :4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། དོ ༣༦
ཏེ༑ ཁྱད་གཞི་ཆོས་ཅན་བསྟན་དགོས་པ་ལ་དེ་མ་བསྟན་པས་དོན་སྒོམ་པར་མི་རིགས་པའི་
སྐྱོན་དུ་འགྱུར་བས་སོ་ཞེ་ན། གཉིས་པ་ལ་གཉིས་ཏེ། སྒྲ་གཉིས་བརྗོད་བྱ་ཐ་དད་མེད་པས་
ཆོས་ཅན་གོ་བའི་ལན། སྔ་མའི་རྣམ་པ་དང་ལྡན་པ་ཕྱི་མའི་དམིགས་ཡུལ་དུ་འགྱུར་བས་ཆོས་
ཅན་གོ་བའི་ལན་ནོ། །དང་པོ་ནི་རྣམ་པ་མངོན་ཞེན་ལ་སོགས་འགོག་ཅེས་སོགས་དམིགས་པ་
ལྷག་མ་བཅུ་གཅིག་དང་རྣམ་པ་བཅུ་གཉིས་སྟོན་པའི་རྒྱན་གྱི་གཞུང་གིས་ཆོས་ཅན་བདེན་བཞི་
སྒྲས་ཟིན་ལ་མ་བསྟན་པར་ཁྱད་པར་གྱི་ཆོས་དངོས་སུ་བརྗོད་པས་དེ་ལ་བརྟེན་ནས་ཆོས་ཅན་
མི་རྟོགས་པའི་སྐྱོན་མེད་དེ། གཞི་གཅིག་གི་སྟེང་གི་ཆོས་དང་ཆོས་ཅན་བརྗོད་པའི་སྒྲ་འདི་
དག་ལ་ཁྱད་པར་ལྡོག་པ་གཞན་སྤོང་བ་དང་མི་སྤོང་བ་མ་གཏོགས་པར་བརྗོད་བྱའི་དོན་ལ་
རྫས་ཐ་དད་པའི་ཁྱད་པར་འགའ་ཡང་མེད་དོ་ཞེས་ཆོས་ཀྱི་གྲགས་པའི་ལུགས་ལས་བྱུང་བའི་
ཕྱིར་རོ། །ངག་དོན། དམིགས་པ་བཅུ་གཅིག་དང་རྣམ་པ་བཅུ་གཉིས་སྟོན་པའི་རྒྱན་གྱི་གཞུང་
ཆོས་ཅན། ཁྱོད་ལ་བརྟེན་ནས་ཆོས་ཅན་མི་རྟོགས་པས་ཁྱོད་ཉིད་དོན་སྒོམ་པར་མི་རིགས་པའི་
སྐྱོན་མེད་དེ། ཁྱོད་ཀྱིས་བདེན་བཞིའི་ཁྱད་པར་གྱི་ཆོས་དངོས་སུ་བརྗོད་པ་གང་ཞིག་གཞི་
གཅིག་གི་ཆོས་དང་ཆོས་ཅན་བརྗོད་པའི་སྒྲ་གཉིས་ལ་ཁྱད་པར་ལྡོག་པ་གཞན་སྤོང་མི་སྤོང་མ་
གཏོགས་པར་བརྗོད་བྱ་ལ་རྫས་ཐ་དད་པའི་ཁྱད་པར་འགའ་ཡང་མེད་དོ། །ཞེས་ལུང་ལས་
འབྱུང་བའི་ཕྱིར། འདིར་གང་ལ་རྩད་ན་དམིགས་པ་དང་པོའི་སྐབས་སུ་བདེན་བཞི་དང་
དམིགས་པ་རྟེན་དང་བརྟེན་ཅན་གྱི་ཚུལ་དུ་དངོས་སུ་བསྟན་ལ་ཕྱི་མ་རྣམས་སུ་དེ་ལྟར་མ་
བསྟན་པར་ཆོས་དམིགས་རྣམ་གྱི་ངོ་བོ་ཙམ་བསྟན་ནས་ཆོས་ཅན་བདེན་བཞི་སྒྲས་ཟིན་ལ་མ་
བསྟན་པ་ལ་རྩད་དོ། །རྩོད་པའི་ཚུལ་ནི་སྦྱོར་ལམ་གྱི་དམིགས་རྣམ་སྟོན་པའི་སྐབས་སུ་ཆོས་
ཅན་བདེན་བཞི་དང་འབྲེལ་བར་བསྟན་དགོས་པ་ལ་དང་པོ་མ་གཏོགས་ལྷག་མ་རྣམས་སུ་
ཆོས་ཙམ་བརྗོད་ཀྱི་ཆོས་ཅན་བདེན་བཞི་དངོས་སུ་མ་བརྗོད་པས་སྒྲོ་འདོགས་གཅོད་པའི་གཞི་
- ，
) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་རྟོགས་པའི་སྐྱོན་ཡོད་དོ་ཞེས་རྩོད་ པའོ། །དེ་ཡང་གི་སྒྲས་ཤུགས་ལ་འཕངས་པས་སོ། །
སྐབས་འདིར་ཆོས་ཅན་ནི་བདེན་བཞི་ཡིན་ལ། ཆོས་ནི་བདེན་བཞི་ལ་ལྡན་པའི་དམིགས་རྣམ་
མོ༑ ༑ཆོས་དང་ཆོས་ཅན་བརྗོད་པའི་སྒྲ་ལ་ཁྱད་པར་ལྡོག་པ་གཞན་སྤོང་མི་སྤོང་གི་ཁྱད་པར་ཇི་
ལྟར་ཡོད་ཅེ་ན། སྒྲ་ལ་ཆོས་དུ་མ་ཡོད་ཀྱང་ཉན་པ་པོས་དེའི་སྟེང་དུ་མི་རྟག་པ་ཁོ་ན་ཤེས་པར་
འདོད་པའི་དུས་སུ་དེ་ལྟར་ཤེས་པར་བྱ་བའི་ཕྱིར་དུ་འཆད་པ་པོས་སྒྲའི་མི་རྟག་པ་ཞེས་བརྗོད་
པའི་ཚེ་ཁྱད་པར་གཞན་སྤོང་གི་སྒྲ་ཡིན་ཏེ། ཉན་པ་པོའི་བློ་ཡུལ་དུ་སྒྲ་དེ་བྱས་པ་སོགས་ལྡོག་པ་
གཞན་གྱི་རྟེན་དུ་མི་རུང་བ་ལྟ་བུར་འཕངས་པའམ་གོ་བར་བྱས་པའི་ཕྱིར། ཆོས་བརྗོད་པ་ཡིན་
ཏེ༑ མི་རྟག་པ་སྒྲའི་ཆོས་སུ་བརྗོད་པའི་ཕྱིར། ཉན་པ་པོས་བྱས་པ་སོགས་ལྡོག་པ་གཞན་ཤེས་
མི་འདོད་པ་མེད་པར་སྒྲ་མི་རྟག་པ་ཤེས་པར་འདོད་པའི་དུས་སུ་འཆད་པ་པོས་སྒྲ་མི་རྟག་ཞེས་
བརྗོད་པའི་ཚེ་ཁྱད་པར་གཞན་མི་སྤོང་བའི་སྒྲ་ཡིན་ཏེ། ཉན་པ་པོའི་བློ་ཡུལ་དུ་སྒྲ་དེ་བྱས་པ་
སོགས་ལྡོག་པ་གཞན་གྱི་རྟེན་དུ་རུང་བ་ལྟ་བུར་འཕངས་པའམ་གོ་བར་བྱས་པའི་ཕྱིར། ཕན་
ཡོན་བརྗོད་པ་ཡིན་ཏེ། སྒྲ་ལྡོག་པའི་རྟེན་དུ་བརྗོད་པའི་ཕྱིར། དེ་ནི་ཚོགས་དོན་བརྗོད་པའི་
དབང་དུ་བྱས་པའོ། །དོན་གཅིག་བརྗོད་པའི་དབང་དུ་བྱས་ན་བ་ལང་མ་ཡིན་པ་ལས་ལྡོག་པ་
ཁོ་ན་ཤེས་པར་འདོད་པ་ལ་བ་ལང་ཉིད་ཅེས་བརྗོད་པ་ན་ཁྱད་ཆོས་གཞན་གྱི་རྟེན་དུ་ཉིད་ཀྱི་
སྒྲས་བཅད་ནས་ཆོས་ཙམ་དུ་སྟོན་པས་ཁྱད་པར་གཞན་མ་སྤངས་པ་དང་ཆོས་བརྗོད་དོ། །ཡང་
ཁྱད་པར་མ་བཅད་པ་ཙམ་ཤེས་པར་འདོད་པ་ལ་བ་ལང་ཞེས་བརྗོད་པ་ན་ཆོས་གཞན་གྱི་རྟེན་
དུ་མ་བཅད་པའི་ཕྱིར་ཆོས་གཞན་གྱི་རྟེན་དུ་འཕངས་པས་ཁྱད་པར་མ་སྤངས་པ་དང་ཆོས་ཅན་
བརྗོད་པའོ། །འདི་ནི་ བརྗོད་ ཚུལ་ གྱི་ ཁྱད་ པར་ རོ། །ཇི་ལྟར་དོན་ལ་ ཁྱད་ པར་མེད་ཅེ་ན།
གཉིས་ཀས་སྒྲ་མི་རྟག་པ་དང་བ་ལང་མ་ཡིན་པ་ལས་ལྡོག་པ་སྟོན་པ་ལ་ཁྱད་པར་མེད་པས་
དོན་ལ་ཁྱད་པར་མེད་ཅེས་པས་སོ། །དེ་ལྟར་རྣམ་འགྲེལ་ལས། ཁྱད་པར་གཞན་ནི་སྤོང་བ་
-
(G



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༥
དང༌། །མི་སྤོང་བ་དག་དེ་གཉིས་ཀྱི། །བརྡའི་བྱེ་བྲག་རྟོག་པ་པོའི། །འདོད་པའི་རྗེས་སུ་བྱེད་
པའི་གཞི། །ཀུན་ལ་རྫ་ས་དང་དངོས་བརྗོད་པའི། །སྒྲ་ཡི་ཁྱད་པར་འདི་ཉིད་དེ། །དེ་ཕྱིར་དེ་
དག་བརྗོད་བྱ་ལ། ཁྱད་པར་འགའ་ཡང་ཡོད་མ་ཡིན། །ཞེས་སོ། །གཉིས་པ་ནི། ལན་གྱི་རྣམ་
གྲངས་གཅིག་ཏུ་ན། དམིགས་པ་བཅུ་གཅིག་དང་རྣམ་པ་བཅུ་གཉིས་སྟོན་པའི་རྒྱན་གྱི་གཞུང་
ཆོས་ཅན། ཚིག་ལེའུར་བྱས་པ་སྦྱར་བདེ་བའི་ངོར་ཏེ་ཆེད་དུ་ཁྱོད་ཀྱིས་ཆོས་ཅན་ལས་ཐ་དད་
པར་ཆོས་བརྗོད་པའི་སྒྲས་བརྗོད་ཀྱང་། དྲོད་ཆུང་ངུའི་རྣམ་པ་དང་དྲོད་འབྲིང་གི་དམིགས་པ་
སྡུག་བསྔལ་ལ་སོགས་པའི་བདེན་པར་གཏོགས་པ་ཁོ་ན་ཡིན་པར་ཤེས་པར་བྱ་བ་ཡིན་ཏེ་
མངོན་པར་ཞེན་པ་ལ་སོགས་པ་བཀག་པ་དང་ལྡན་པ་བདེན་པ་བཞི་པོ་དེ་ཁོ་ནར་སྒྲུབ་པ་དང་
དགག་པ་དང་བྲལ་བར་འགྱུར་བའི་ཕྱིར། འོག་མ་དྲོད་འབྲིང་གི་རྣམ་པ་མན་ཆད་དག་ལ་ཡང་
སྔ་མའི་རྣམ་པ་དང་ལྡན་པ་ཕྱི་མའི་དམིགས་ཡུལ་ཡིན་པ་སྔར་གྱི་དེ་བཞིན་དུ་ཤེས་པར་བྱའོ། །
ཇི་ལྟར་ཤེས་པར་བྱ་ཞེ་ན། ཤེས་བྱ་ཆོས་ཅན། དྲོད་འབྲིང་གི་རྣམ་པ་དང་དྲོད་ཆེན་པོའི་
དམིགས་པ་ཡང་བདེན་བཞིའི་ཆོས་སུ་གཏོགས་པ་ཡིན་ཏེ། གནས་དང་གནས་བྲལ་བཀག་པ་
དང་ལྡན་པའི་བདེན་པ་བཞི་པོ་དེ་ཁོ་ནར་མ་གྲུབ་པ་བཏགས་པ་ཙམ་ཡིན་པའི་ཕྱིར། དེ་བཞིན་
དུ་ཆོས་མཆོག་ཆེན་པོའི་བར་དུ་སྦྱར་རོ། ། །
གཉིས་པ་ལ་བཞི་སྟེ། མཚམས་སྦྱར། མདོར་བསྟན། རྒྱས་པར་བཤད། དོན་
བསྡུ་བའོ། །དང་པོ་ནི། གཞི་དང་སོགས་བར་སྐབས་ཀྱི་ཚིགས་སུ་བཅད་པ་གཉིས་སྨོས་པ་
ཆོས་ཅན། དགོས་པ་ཡོད་དེ། རྣམ་པར་རྟོག་པ་དང་བཞི་དང་ལྡན་པས་དེའི་དོན་གསལ་བར་
ཤེས་པར་བྱ་བའི་དོན་ཡོད་པའི་ཕྱིར། ཡང་ནི་དམིགས་རྣམ་རྒྱས་པར་མ་ཟད་ཅེས་པའོ།།
གཉིས་པ་ལ་གཉིས་ཏེ། གཟུང་རྟོག་མདོར་བསྟན། འཇིག་རྟོག་མདོར་བསྟན་པའོ། །དང་པོ་
ལ་གཉིས་ཏེ། རྩ་བ། འགྲེལ་པའོ། །དང་པོ་དང་གཉིས་པ་ལ་གཉིས་ཏེ། ལུས་ཀྱི་དབྱེ་བ།
- ) ༼



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡན་ལག་གི་དབྱེ་བའོ། །དང་པོ་ནི། ཤེས་བྱ་ཆོས་ཅན། གཟུང་བར་རྣམ་པར་རྟོག་པ་ལ་ཀུན་
ནས་ཉོན་མོངས་གཟུང་རྟོག་དང་རྣམ་བྱང་གཟུང་རྟོག་གཉིས་སུ་འབྱེད་པའི་རྒྱུ་མཚན་ཡོད་དེ།
གཟུང་རྟོག་གི་ཡུལ་ལ་སྲིད་པར་བརྒྱུད་པའི་གཞི་ཀུན་ནས་ཉོན་མོངས་པ་དང་། ཉོན་མོངས་ཀྱི་
གཉེན་པོ་རྣམ་པར་བྱང་བའི་ཕྱོགས་གཉིས་ཡོད་པའི་ཕྱིར། གཉིས་པ་ནི། དེ་དོན་གཟུང་རྟོག་
གཉིས་པོ་ལ་སོ་སོར་རྣམ་པ་དགུ་དགུར་འབྱེད་པའི་རྒྱུ་མཚན་ཡོད་དེ། ཉོན་མོངས་གཟུང་རྟོག་
གི་ཡུལ་ལ་རྨོངས་པ་མ་རིག་པ་ལ་སོགས་པ་དགུ་དང༌། རྣམ་བྱང་གཟུང་རྟོག་གི་ཡུལ་ལ་རྣམ་
པར་བྱང་བའི་ཕུང་པོ་ལ་སོགས་པའི་དབྱེ་བ་དགུ་ཡོད་པའི་ཕྱིར། རྟེན་ཅན་ནི་ཡུལ་ཅན་ནོ། །
གཉིས་པ་ལ་གཉིས་ཏེ། རྩ་བ། འགྲེལ་པའོ། །དང་པོ་དང་གཉིས་པ་ལ་གཉིས་ཏེ།
ལུས་ཀྱི་དབྱེ་བ། ཡན་ལག་གི་དབྱེ་བའོ། །དང་པོ་ནི། དེ་དོན། གཟུང་རྟོག་ཏུ་མ་ཟད་འཛིན་པ་
རྣམ་པར་རྟོག་པ་དང་རྫས་འཛིན་རྟོག་པ་དང་བཏགས་འཛིན་རྟོག་པ་གཉིས་སུ་འབྱེད་པའི་རྒྱུ་
མཚན་ཡོད་དེ། འཛིན་སྟངས་ཀྱི་དབང་གིས་འཛིན་རྟོག་གི་ཡུལ་ལ་གང་ཟག་རྫས་སུ་ཡོད་པ་
དང་སྐྱེས་བུ་བཏགས་ཡོད་པ་གཉིས་ཡོད་པས་དེ་ལ་དམིགས་པའི་འཛིན་རྟོག་གཉིས་སུ་ཕྱེ་
བའི་ཕྱིར། གཉིས་པ་ནི། དེ་ཆོས་ཅན། གཟུང་རྟོག་ལ་དགུ་དགུ་ཡོད་པ་དེ་བཞིན་དུ་སྟེ་དེ་ལྟར་
འཛིན་རྟོག་གཉིས་ལ་སོ་སོར་དགུ་དགུར་འབྱེད་པའི་རྒྱུ་མཚན་ཡོད་དེ། རྫས་འཛིན་རྟོག་པའི་
ཡུལ་ལ་འཛིན་སྟངས་ཀྱི་དབང་གིས་བདག་རང་དབང་ཅན་གྱི་ངོ་བོ་སོགས་དགུ་དང་བཏགས་
འཛིན་རྟོག་པའི་ཡུལ་ལ་ཕུང་པོ་སོགས་དགུ་ཡོད་པས་དེ་ལ་དམིགས་པའི་ཡུལ་ཅན་དགུར་ཕྱེ་
བའི་ཕྱིར། འདིར་རྟོག་པ་ལ་དབུས་མཐར། ཡང་དག་མ་ཡིན་ཀུན་རྟོག་ནི། །སེམས་དང་
སེམས་བྱུང་ཁམས་གསུམ་པ། །ཞེས་གསུངས་པས་བག་ཆགས་ཀྱི་དབང་གིས་གཟུང་འཛིན་
གཉིས་སུ་སྣང་བ་ཁམས་གསུམ་པའི་རྣམ་པ་ཅན་ཡང་དག་པ་མ་ཡིན་པའི་ཀུན་ཏུ་རྟོག་པ་དང་།
རྣམ་འགྲེལ་ལས། ཤེས་ གང་གང་ལ་སྒྲ་དོན་འཛིན། །དེ་ནི་དེ་ལ་རྟོག་པར་བརྗོད། །ཅེས་
-
3 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼ ༣༦
གསུངས་པ་མིང་གི་རྗེས་སུ་འབྲངས་ནས་མངོན་པར་ཞེན་པ་སྒྲ་དོན་འཛིན་པའི་རྟོག་པ་དང་།
མཛོད་ལས། རྟོག་དང་དཔྱོད་པ་རྩིང་ཞིབ་ཉིད། །ཅེས་གསུངས་པས་སེམས་རྩིང་པའི་རྣམ་པ་
ཅན་གྱི་རྟོག་པ་རྣམས་ཡོད་པ་ལས། བྱང་སེམས་ལམ་གྱི་སྤང་བྱའི་གཙོ་བོར་གྱུར་པའི་རྟོག་པ་
ནི་སྒྲ་དོན་འདྲེས་འཛིན་གྱི་མཚན་ཉིད་ཅན་ཡིན་ཏེ། བྱང་སེམས་ལམ་གྱི་སྤང་བྱ་མངོན་པར་
ཞེན་པའི་རྣམ་པ་ཅན་ཡིན་པའི་ཕྱིར། མངོན་པར་ཞེན་པ་དང་བྲལ་བའི་གཉིས་སྣང་ཙམ་ནི་
ཉེས་པ་མི་སྐྱེད་ཅིང་བག་ཆགས་སྤངས་ན་ངང་གི་ལྡོག་པས་སྤང་བྱའི་གཙོ་བོ་མ་ཡིན་ཏེ། སྤྱོད་
འཇུག་ལས། འདིར་ནི་སྡུག་བསྔལ་རྒྱུར་གྱུར་པའི། །བདེན་པར་ཞེན་པ་སྤང་བྱ་ཡིན། །ཞེས་
སོ༑ ཁ་ཅིག་སྐབས་འདིའི་རྟོག་པ་འདི་དག་ཐེག་ཆེན་སྦྱོར་ལམ་གྱི་ངོ་བོར་འདོད་པ་མི་རིགས་
ཏེ༑ གལ་ཏེ་དེ་ལྟར་ཡིན་ན་རྟོག་པ་འདི་དག་ཉན་རང་ལ་མེད་པར་འགྱུར་བ་ལས་རྟོག་པ་འདི་
དག་ཉན་རང་ལ་ཡོད་པར་བཤད་པའི་ཕྱིར། ཇི་ལྟར་བཤད་ན། འགྲེལ་ཆེན་ལས། རྣམ་པར་
རྟོག་པ་བཞི་པོ་ནི་རང་གི་བྱང་ཆུབ་ཀྱི་གེགས་སུ་གྱུར་པ་མ་ཡིན་པས་དེ་དང་འདྲེས་པར་གྱུར་
ཀྱང་མ་འདྲེས་པར་སྐྱེས་པ་ཡིན་ནོ་ཞེས་སོ། །ཡང་ཁ་ཅིག་ཐེག་ཆེན་གྱི་སྦྱོར་ལམ་སྐབས་འདིའི་
རྟོག་པ་ཡིན་ནོ་ཞེ་ན། དེ་མི་རིགས་ཏེ། ཐེག་ཆེན་སྦྱོར་ལམ་མངོན་ཞེན་མེད་པ་ཆོས་ཀྱི་བདག་
མེད་ཀྱི་རྣམ་པ་ཅན་ཡིན་ལ་སྐབས་འདིའི་རྟོག་པ་ནི་རང་བཞིན་ཡོད་པར་ཞེན་པའི་རྣམ་པ་ཅན་
ཡིན་པའི་ཕྱིར། རྒྱན་ལས། ཡང་དག་མིན་རྟོག་ཡང་དག་མིན། །ཡང་དག་མ་ཡིན་མིན་མིན་
རྟོག །རྟོག་མིན་མི་རྟོག་མ་ཡིན་པ། །ཤེས་བྱ་ཐམས་ཅད་ཡིན་པར་བརྗོད། །ཅེས་པའི་འགྲེལ་
པར། ཡང་དག་པ་མ་ཡིན་པའི་རྟོག་པ་ནི། འཇིག་རྟེན་ལས་འདས་པའི་ཡེ་ཤེས་ཀྱི་རྗེས་སུ་
མཐུན་པ་མ་ཡིན་པའི་རྣམ་པར་རྟོག་པ་གང་ཡིན་པའོ། །ཡང་དག་པ་མ་ཡིན་ལ་ཡང་དག་པ་མ་
ཡིན་པ་ཡང་མ་ཡིན་པ་ནི་དེའི་རྗེས་སུ་མཐུན་པ་ངེས་པར་འབྱེད་པའི་ཆ་དང་མཐུན་པའི་བར་
གང་ཡིན་པའོ་ཞེས་ངེས་འབྱེད་ཆ་མཐུན་ཡང་དག་པའི་ཡེ་ཤེས་ཀྱང་མ་ཡིན་ཡང་དག་པ་མ་
- 9
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པའི་རྟོག་པ་ཡང་མ་ཡིན་པའི་ཕུང་པོ་གསུམ་པར་བཤད་པས་ཀྱང་གནོད་དོ། །རྟོག་པ་ལ་
ཡུལ་གྱི་སྒོ་ནས་དབྱེ་ན། ཉི་ཁྲི་སྣང་བ་ལྟར་ན་གཟུང་བར་རྣམ་པར་རྟོག་པ་ནི་གཉིས་ཏེ།
དངོས་པོ་ཙམ་ལ་བརྟེན་པ་དང༌། གཉེན་པོའི་ཕྱོགས་ལ་བརྟེན་པའོ། །འཛིན་པར་རྣམ་པར་
རྟོག་པ་ལ་ཡང་འགྲེ། གང་ཟག་རྫས་སུ་ཡོད་པའི་རྟེན་ཅན་དང༌། སྐྱེས་བུ་བཏགས་པར་ཡོད་
པའི་རྟེན་ཅན་ནོ། །ཞེས་པ་དང་སྐབས་ལྔ་པར་བཏགས་འཛིན་རྟོག་པ་ལ་གང་ཟག་ཏུ་བཏགས་
པ་དང་བཏགས་པའི་རྒྱུ་མཚན་ལ་བརྟེན་པ་གཉིས་སུ་གསུངས་ལ། སློབ་དཔོན་ལྟར་ན་གཟུང་
རྟོག་ལ་ཀུན་ནས་ཉོན་མོངས་གཟུང་རྟོག་དང་རྣམ་བྱང་གཟུང་རྟོག་གཉིས་སུ་འབྱེད་དོ། །
འཛིན་རྟོག་གི་དབྱེ་བ་འཕགས་པ་དང་མཐུན་ནོ། །འདིའི་སྐབས་ཀྱི་གཟུང་འཛིན་གང་ལ་བྱེད་
ན༑ ལོངས་སྤྱད་བྱ་ནི་གཟུང་པའོ། །ལོངས་སྤྱོད་པ་པོ་ནི་འཛིན་པའོ། །གཟུང་བ་ལ་གཉིས་ཏེ།
ཀུན་ནས་ཉོན་མོངས་ཀྱིས་བསྡུས་པ་དང་རྣམ་བྱང་གི་ཕྱོགས་ཀྱིས་བསྡུས་པའོ། །གཉིས་པོ་ལ་
དམིགས་ནས་གཟུང་བར་ཞེན་པ་ནི་རིམ་པ་ལྟར་ཀུན་ནས་ཉོན་མོངས་གཟུང་རྟོག་དང་རྣམ་
བྱང་ གཟུང་རྟོག་གོ །འཛིན་པ་ལ་གཉིས་ཏེ། ཆོས་ ཀྱི་ རང་བཞིན་དང༌། གང་ཟག་གི་རང་
བཞིན་ནོ། །དང་པོ་ནི། སེམས་དང་སེམས་བྱུང་རྣམས་སོ། །གཉིས་པ་ནི། བདག་ཅེས་ཐ་སྙད་
བཏགས་པའི་ཡུལ་ཏེ། སོ་སྐྱེས་ཕུང་པོ་ལ་རིལ་པོའི་བདག་ཏུ་བཟུང་བ་གང་ཟག་རྫས་ཡོད་
དང༌། འཕགས་པས་གཟུགས་སོགས་ཆོས་ཙམ་ལ་སྐྱེས་བུར་ཐ་སྙད་བཏགས་པ་སྐྱེས་བུ་
བཏགས་ཡོད་དོ། །འདི་དག་ལ་དམིགས་པའི་རྟོག་པ་ནི་འཛིན་རྟོག་གོ །གཟུང་རྟོག་དང་
འཛིན་རྟོག་ཏུ་ཡུལ་གྱི་སྒོ་ནས་སམ་འཛིན་སྟངས་ཀྱི་སྒོ་ནས་འཇོག་ཅེ་ན། གཉིས་ཀའི་སྒོ་
ནས་འཇོག་གོ །ཁྱད་པར་དུ་འཕགས་ཆོས་སུ་འགྱུར་ཚུལ་ཇི་ལྟར་ཡིན་ཞེ་ན། རྟོག་པ་འདི་དག་
མངོན་གྱུར་ད་ལྟ་སྤོང་ཞིང་ས་བོན་རང་གི་འབྲས་བུ་མཐོང་སྒོམ་གྱིས་སྤོང་བའི་ཚུལ་དུ་ལྡན་
པས་ཁྱད་ པར་དུ་འཕགས་ཏེ། འགྲེལ་ པ་ལས། མཐོང་བ་དང་སྒོམ་པས་སྤང་བར་བྱ་བའི་
-
{| [） .



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
གཟུང་བ་དང་འཛིན་པའི་རྣམ་པར་རྟོག་པ་བཞི་པོ་ཞེས་སོགས་དང་། ཤཱནྟི་པས་བརྒྱད་སྟོང་
འགྲེལ་པ་སྙིང་པོ་མཆོག་ཏུ་རྣམ་པར་རྟོག་པ་དགུ་པོ་འདི་དག་ནི་སྲབ་མོར་བྱས་པ་དང་མ་
སྤངས་པ་དེ་བས་ན་དེ་དག་དང་ལྡན་པ་ཡིན་ནོ་ཞེས་སོ། ཁ་ཅིག་སངས་རྒྱས་ཡེ་ཤེས་ཀྱིས་
དངོས་པོ་ཙམ་ལ་བརྟེན་པ་ནི་གང་གིས་ཕུང་པོ་ལ་སོགས་པའི་དངོས་པོ་ཙམ་ལ་བརྗོད་པ་ཙམ་
དུ་ཤེས་པའོ་ཞེས་སོགས་དང་ཉི་ཁྲི་སྣང་བ་ལས་ངེས་པར་འབྱེད་པའི་ཆ་དང་མཐུན་པ་དང་པོ་
དང་གཉིས་པ་དག་ནི་གོ་རིམ་བཞིན་དུ་གཟུང་བའི་རྣམ་པར་རྟོག་པ་གཉིས་སུ་འགྱུར་བ་ཡིན་
ལ༑ གསུམ་པ་དང་བཞི་པ་དག་ཀྱང་འཛིན་པའི་རྣམ་པར་རྟོག་པ་གཉིས་ཡིན་ནོ་ཞེས་པ་ལ་
བརྟེན་ནས་གཟུང་འཛིན་རང་བཞིན་མེད་པར་རྟོགས་པའི་དགག་རྟོག་ངོ་བོར་ལྡན་པས་ཁྱད་
པར་དུ་འཕགས་ཞེས་འཆད་པ་ནི་དམིགས་རྣམ་གྱི་ཁྱད་པར་དང་ཟློས་པའི་སྐྱོན་དུ་འགྱུར་རོ། །
གཉིས་པ་ནི་མདོར་བསྟན་པ་དེ་ལ་མདོར་བསྡུས་པའི་དོན་རྒྱས་པར་བཤད་ན་
འདི་ཡིན་ཏེ། དེ་ལ་བཞི་སྟེ། ཀུན་ནས་ཉོན་མོངས་གཟུང་རྟོག །རྣམ་བྱང་གཟུང་རྟོག །རྫས་
འཛིན་རྟོག་པ། བཏགས་འཛིན་རྟོག་པ་རྒྱས་པར་བཤད་པའོ། །དང་པོ་ནི། ཀུན་ནས་ཉོན་
མོངས་པའི་གཞིའི་རྟེན་ཅན་གྱི་རྟོག་པ་དབྱེ་གཞི། དབྱེ་ངོ་བཟུང་བར་རྣམ་པར་རྟོག་པ་དགུ་པོ་
རྣམས་སོ། །དགུ་གང་ཞེ་ན། ལས་འབྲས་དང་དེ་ཁོ་ན་ཉིད་ལ་རྨོངས་པའི་མ་རིག་པ་དང་ལས་
ཉོན་གྱི་དབང་གིས་སྐྱེད་པའི་གཟུགས་ལ་སོགས་པའི་ཕུང་པོ་དང༌། མིང་བཞིའི་ཕུང་པོ་དང་
གཟུགས་ཀྱི་ཕུང་པོ་ལ་མངོན་པར་ཞེན་པ་དང༌། རྟག་ཆད་ཀྱི་མཐའ་གཉིས་ལ་ཆགས་པ་དང་
ཀུན་ནས་ཉོན་མོངས་པ་དང་རྣམ་པར་བྱང་བའི་རང་བཞིན་མི་ཤེས་པ་དང་། མ་དད་པའི་རྒྱུས་
འཕགས་པའི་ལམ་ལ་མི་གནས་པ་དང་འཁོར་གསུམ་དུ་མི་དམིགས་ཤིང་ཞེན་པ་དང༌།
བདག་དང་སོགས་པ་སེམས་ཅན་སོགས་སུ་ཞེན་པ་དང༌། ཉོན་མོངས་ཀྱི་རང་བཞིན་གདོད་
ནས་རྣམ་པར་དག་པ་ལ་སྐྱེད་པ་དང་སོགས་པ་འབྱུང་བ་སོགས་མེད་པ་ལ་སྐྱེ་སོགས་སུ་ཞེན་པ་
[ (》 } -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་ཀུན་ནས་ཉོན་མོངས་ཀྱིས་གཟུང་བར་ཞེན་པའི་བློ་ཆོས་ཅན། ཀུན་ནས་ཉོན་མོངས་གཟུང་
རྟོག་ཡིན་ཏེ། ཀུན་ནས་ཉོན་མོངས་ཀྱི་ཆོས་ལ་དམིགས་ནས་ཀུན་ནས་ཉོན་མོངས་ཀྱི་གཟུང་
བར་ཞེན་པའི་བློ་ཡིན་པའི་ཕྱིར། ཡང་ན་རྣམ་པར་དག་པ་མྱང་འདས་བརྒྱུད་ནས་བསྐྱེད་པའི་
སྡུག་བསྔལ་ཏེ་དེ་ཡང་སྐྱེ་བའི་རྒྱུ་ཡིན་པའི་ཕྱིར། སོགས་པས་མཐོ་རིས་སྐྱེད་པའི་ཟག་བཅས་
རྣམས་བསྡུའོ། །ལམ་བདེན་དང་འགོག་བདེན་ལ་འཆད་པ་མི་འཐད་དེ། རྟོག་པ་འདིའི་ཡུལ་
ཉོན་མོངས་ཀྱིས་བསྡུས་པས་སོ། །གཉིས་པ་ཉོན་མོངས་ཀྱི་གཉེན་པོའི་རྟེན་ཅན་གྱི་གཟུང་
རྟོག་དབྱེ་གཞི། དབྱེ་བའི་ངོ་བོ་གཟུང་བར་རྣམ་པར་རྟོག་པ་དགུ་པོ་རྣམས་སོ། །དགུ་གང་ཞེ་
ན༑ རྣམ་བྱང་གི་ཕུང་པོའི་དོན། རྣམ་བྱང་གི་སྐྱེ་བའི་སྒོ་འབྱེད་པ་དང་རྣམ་བྱང་གི་རིགས་འདྲ་
སྐྱེད་པའི་ས་བོན་དང་རྣམ་བྱང་གི་སྐྱེ་བ་མ་རིག་པ་འགགས་པ་ལས་འདུ་བྱེད་འགག་པ་འབྱུང་
བ་སོགས་དང་རྣམ་བྱང་གི་དམིགས་པ་བདག་གཉིས་ཀྱིས་སྟོང་པ་ཉིད་ཀྱི་དོན་དང་དོན་གཉིས་
སྒྲུབ་བྱེད་ཕ་རོལ་ཏུ་ཕྱིན་པ་དྲུག་གི་དོན་དང་མཐོང་བའི་ལམ་དང་སྒོམ་པའི་ལམ་དང་མི་སློབ་
པའི་ལམ་ལ་རྣམ་བྱང་གི་གཟུང་བར་ཞེན་པའི་བློ་ཆོས་ཅན། རྣམ་བྱང་གཟུང་རྟོག་ཡིན་ཏེ།
རྣམ་བྱང་གི་ཆོས་ལ་དམིགས་ནས་རྣམ་བྱང་གི་གཟུང་བར་ཞེན་པའི་བློ་ཡིན་པའི་ཕྱིར། གསུམ་
པ་ནི། གང་ཟག་རྫས་སུ་ཡོད་པའི་རྟེན་ཅན་གྱི་འཛིན་རྟོག་དབྱེ་གཞི། དབྱེ་ངོ་བདག་ཏུ་འཛིན་
པའི་རྣམ་པར་རྟོག་པ་དགུ་པོ་རྣམས་སོ། །དགུ་གང་ཞེ་ན། བྱེད་པའི་སྐྱེས་བུ་བཅུ་གཉིས་ལ་
རང་དབང་ཅན་གྱི་བདག་དང་ཕུང་པོ་ལྔ་ལ་གཅིག་པུའི་བདག་དང་སྐྱེ་མཆེད་བཅུ་གཉིས་ལ་
རྣམ་ཤེས་ཀྱི་རྒྱུར་གྱུར་པའི་བདག་དང་ཁམས་བཅོ་བརྒྱད་ལ་ལྟ་བ་པོ་དང་སོགས་པ་ལྟ་བྱ་ལ་
སོགས་པའི་བདག་དང་རྟེན་འབྲེལ་བཅུ་གཉིས་ཀུན་ནས་ཉོན་མོངས་པའི་རྟེན་གྱི་བདག་དང་
སྙོམས་འཇུག་བརྒྱད་འཇིག་རྟེན་པའི་ལམ་གྱིས་འདོད་ཆགས་དང་བྲལ་བའི་རྟེན་གྱི་བདག་
དང་བདེན་བཞི་མཐོང་བའི་ལམ་གྱི་རྟེན་གྱི་བདག་དང་། སྙོམས་འཇུག་དགུ་སྒོམ་པའི་ལམ་གྱི་
བ| [] 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
རྟེན་གྱི་བདག་དང༌། སྟོབས་བཅུས་རང་གཞན་གྱི་དོན་བྱས་པའི་བདག་ལ་རྫས་སུ་ཡོད་པར་
འཛིན་པའི་བློ་ཆོས་ཅན། རྫས་འཛིན་རྟོག་པ་ཡིན་ཏེ། བདག་རྫས་ཡོད་དུ་ཞེན་པའི་བློ་ཡིན་
པའི་ཕྱིར། བཞི་པ་ནི། སྐྱེས་བུ་བཏགས་པར་ཡོད་པའི་རྟེན་ཅན་གྱི་འཛིན་རྟོག་དབྱེ་གཞི། དབྱེ་
ངོ་བཏགས་པ་ཙམ་དུ་འཛིན་པར་རྣམ་པར་རྟོག་པ་དགུ་པོ་རྣམས་སོ། །དགུ་གང་ཞེ་ན། ཕུང་པོ་
དང་སྐྱེ་མཆེད་དང༌། ཁམས་དང་རྟེན་ཅིང་འབྲེལ་བར་འབྱུང་བ་དང་རྣམ་པར་བྱང་བ་དང་
མཐོང་བའི་ལམ་དང་། སྒོམ་པའི་ལམ་དང༌། ཁྱད་པར་གྱི་ལམ་དང་མི་སློབ་པའི་ལམ་ལ་
བཏགས་པ་ཙམ་དུ་ཞེན་པའི་བློ་ཆོས་ཅན། བཏགས་འཛིན་རྟོག་པ་ཡིན་ཏེ། ཡུལ་བཏགས་པ་
ཙམ་དུ་ཡོད་པར་ཞེན་པའི་བློ་ཡིན་པའི་ཕྱིར། བཞི་པ་ནི། སྔར་བཤད་པ་དེ་ལྟ་བུའི་རྣམ་པར་
རྟོག་པ་བཞི་པོ་བྱང་སེམས་ཀྱི་ངེས་པར་འབྱེད་པའི་ཆ་དང་མཐུན་པ་ལ་རང་རང་གི་སྐབས་སུ་
མངོན་གྱུར་སྤོང་ཞིང་རང་གི་འབྲས་བུ་མཐོང་སྒོམ་གྱི་སྐབས་སུ་ས་བོན་སྤོང་བའི་ཚུལ་དུ་
གྲངས་བཞིན་དུ་ལྡན་པ་ཡིན་ནོ། །ངག་དོན། བྱང་སེམས་ཀྱི་ངེས་འབྱེད་ཆ་མཐུན་བཞི་ཆོས་
ཅན། ཁྱོད་ལ་འདིར་བཤད་རྟོག་པས་སྤོང་བའི་ཚུལ་དུ་ལྡན་པ་ཡིན་ཏེ། གཟུང་འཛིན་བདེན་
མེད་དུ་རྟོགས་ནས་སྒོམ་པའི་ངེས་འབྱེད་ཆ་མཐུན་ཡིན་པའི་ཕྱིར། །
གསུམ་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི།
ཚིགས་སུ་བཅད་པ་སྦྱར་བདེ་བ་དང་མཐུན་པར་མདོར་བསྟན་དུ་ཡོངས་འཛིན་རྟོག་པའི་སྔར་
གསུངས་ནས་རྒྱས་བཤད་དུ་མཇུག་ཐོགས་སུ་བར་སྐབས་ཀྱི་ཚིགས་སུ་བཅད་པ་གཅིག་
གིས་གསུངས་པ་ཆོས་ཅན། དགོས་པ་ཡོད་དེ། ཁྱོད་ཀྱི་སྟོབས་ཀྱིས་ཇི་ལྟར་བཤད་པའི་རྟོག་
པ་བཞི་པོ་སྤང་བྱར་ལྡན་པའི་ཚུལ་གྱིས་ཐེག་ཆེན་སྦྱོར་ལམ་གྱི་ཁྱད་པར་དུ་བྱེད་ཆོས་སུ་འགྱུར་
རོ་ཞེས་བསྟན་པའི་དོན་ཡོད་པའི་ཕྱིར། གཉིས་པ་དང་། གསུམ་པ་ནི། སྤྲོས་བྲལ་ལ་སེམས་
མི་སྤོང་ཞིང་མི་སྐྲག་པ་དང་སོགས་པ་མི་དངངས་པར་འགྱུར་བའི་རྒྱུ་བདེན་གཉིས་རྣམ་འབྱེད་
- 1
]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་ཐབས་ལ་མཁས་པའི་སྒོ་ནས་གདུལ་བྱའི་བསམ་པ་དང་སྐལ་བ་ཇི་ལྟ་བ་བཞིན་དུ་དངོས་པོ་
མཐའ་དག་བདག་མེད་པ་དང་སོགས་པ་ཐེག་ཆེན་སེམས་བསྐྱེད་དང་བསྔོ་བ་སྟོན་པར་བྱེད་
ཅིང་མི་མཐུན་པའི་ཕྱོགས་ཀྱི་ཆོས་སེར་སྣ་དང་སོགས་པ་ཚུལ་ཁྲིམས་འཆལ་བ་ལ་སོགས་པ་
དང་མི་ལྡན་པའི་སངས་རྒྱས་མཆོག་གི་སྤྲུལ་པའི་སྐུ་ནི་དགེ་བའི་བཤེས་གཉེན་ཁྱད་པར་ཅན་
ཡིན་པས་ཡོངས་སུ་འཛིན་པ་ཡིན་ནོ། །སེམས་འགོང་པ་ནི་རྒྱུན་དུ་འཇིགས་པའོ། །སྐྱག་པ་ནི་
འཇིགས་པ་ངེས་པར་གྱུར་པའོ། །ཡོངས་འཛིན་གྱི་ཁྱད་པར་དུ་འཕགས་པར་མི་རིགས་ཏེ་
སངས་རྒྱས་རིགས་ཅན་གསུམ་གའི་སྟོན་པར་མཚུངས་པའི་ཕྱིར་ཞེ་ན། སངས་རྒྱས་ལ་ཁྱད་
པར་མེད་ཀྱང་ཆོས་ཀྱི་བདག་མེད་དང་ཐེག་ཆེན་གྱི་སེམས་བསྐྱེད་དང་བསྔོ་བ་སོགས་སྟོན་པའི་
སྒོ་ནས་སྟོང་ཉིད་ལ་སྐྱག་པ་ལ་སོགས་པ་ལས་རྣམ་པ་ཀུན་ཏུ་ཡོངས་སུ་འཛིན་པས་ཁྱད་པར་དུ་
བྱས་སོ། །སྤྲོས་བྲལ་ལ་མི་སྐྲག་པ་ལ་སོགས་པར་བྱེད་པའི་ཐབས་ལ་མཁས་པས་བདག་མེད་
སོགས་སྟོན་ཅིང་སེར་སྣ་སོགས་དང་མི་ལྡན་པ་མཆོག་གི་སྤྲུལ་སྐུ་ཆོས་ཅན། ཐེག་ཆེན་སྦྱོར་
ལམ་པའི་ཡོངས་འཛིན་ཡིན་ཏེ། དེའི་དགེ་བའི་བཤེས་གཉེན་ཁྱད་པར་ཅན་ཡིན་པའི་ཕྱིར།
ཉི་ཁྲི་སྣང་བ་ལྟར་ན་སྟོང་ཉིད་ལ་མི་སྐྲག་པའི་སྦྱོར་ལམ་པའི་རྒྱུད་ཀྱི་ཐབས་མཁས་པའི་ནང་གི་
ཡོངས་འཛིན་དང་ཆོས་ཀྱི་བདག་མེད་སོགས་སྟོན་པའི་དགེ་བཤེས་ཕྱིའི་ཡོངས་འཛིན་དང་
དེའི་མི་མཐུན་ཕྱོགས་བོར་བ་དེ་གཉིས་ཀའི་ཁྱད་ཆོས་སུ་འཆད་དོ། །
བཞི་པ་ལ་བཞི་སྟེ། གང་ལ་བརྟེན་ནས་སྒྲུབ་པ་འབྱུང་བའི་རྒྱུར་རིགས། གང་ལ་
དམིགས་ཏེ་སྒྲུབ་པའི་ཡུལ་དམིགས་པ། གང་གི་དོན་དུ་སྒྲུབ་པའི་འབྲས་བུ་ཆེད་དུ་བྱ་བ། ཇི་
ལྟར་སྒྲུབ་པ་རང་གི་ངོ་བོའོ། །དང་པོ་ལ་གཉིས་ཏེ། རིགས་ཀྱི་དབྱེ་བ། དབྱེ་བ་ལ་རྩོད་པ་སྤང་
བའོ། །དང་པོ་ལ་བཞི་སྟེ། མཚམས་སྦྱར། རྩ་བ། འགྲེལ་པ། དོན་བསྡུ་བའོ། །དང་པོ་ནི་རྒྱན་
ཆོས་ཅན། ངེས་འབྱེད་ཆ་མཐུན་གྱི་ རྗེས་སུ་སྒྲུབ་པའི་རྟེན་བསྟན་པ་ལ་རྒྱུ་མཚན་ཡོད་དེ༑
- ， {
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
འཆད་འགྱུར་གྱི་སྒྲུབ་པ་ཉམས་སུ་ལེན་པ་དང་ལྡན་པ་ལ་བཤད་མ་ཐག་པའི་ངེས་པར་འབྱེད་
པའི་ཆ་དང་མཐུན་པ་དེ་ལས་གཞན་མཐོང་ལམ་སོགས་འབྱུང་བའི་ཕྱིར་རོ། །གཉིས་པ་དང་
གསུམ་པ་ནི་རེ་ཤིག་སྒྲུབ་པ་བཅུ་གསུམ་གྱི་དང་པོར་འཇིག་རྟེན་པའི་ངེས་པར་འབྱེད་པའི་ཆ་
དང་མཐུན་པ་བཞི་པོ་རྣམས་དང་དེའི་འོག་ཏུ་འཇིག་རྟེན་ལས་འདས་པའི་མཐོང་བ་དང་སྒོམ་
པའི་ལམ་དག་ནི་རྟོགས་པའི་ཆོས་དྲུག་གོ །ངག་དོན། ཐེག་ཆེན་གྱི་སྦྱོར་ལམ་བཞི་ཆོས་ཅན།
འཇིག་རྟེན་པའི་རྟོགས་པ་ཡིན་ཏེ། ངེས་འབྱེད་ཆ་མཐུན་གྱི་རྟོགས་པ་ཡིན་པའི་ཕྱིར། ཐེག་
ཆེན་གྱི་མཐོང་ལམ་དང༌ སྒོམ་ ལམ་ གྱི་ ཡེ་ཤེས་ཆོས་ཅན། འཇིག་རྟེན་ལས་ འདས་ པའི་
རྟོགས་པ་ ཡིན་ ཏེ། འཕགས་ པའི་ རྟོགས་ པ་ ཡིན་ པའི་ ཕྱིར། ཤེས་ བྱ་ ཆོས་ ཅན། རྐུན་ པོ་
ཕྱིར་ཕྱུང་ནས་སྒོ་འཕར་གཅོད་པ་གཉེན་པོ་བར་ཆད་མེད་ལམ་སྐྱེས་པ་དང་དེའི་དངོས་ཀྱི་སྤང་
བྱ་འགག་པ་དུས་མཉམ་སྟེ་དེའི་འོག་ཏུ་མཐོང་སྒོམ་ལམ་གྱི་བར་ཆད་མེད་ལམ་དེ་དག་སྐྱེས་
པའི་སྟོབས་ཀྱིས་སྤང་བྱ་མ་ལུས་པར་སྤོང་བའི་ཕྱིར། ཡང་ན་དེའི་འོག་ཏུ་ཆོས་དྲུག་དེ་དག་
སྐྱེས་པའི་སྟོབས་ཀྱིས་རྐུན་པོ་ཕྱུང་བ་སྟེ་ནང་ནས་ཕྱིར་འབྱིན་པ་ལྟར་སྤང་བྱ་སྤོང་བཞིན་པའི་
བར་ཆད་མེད་ལམ་དང་། རྐུན་པོ་ཕྱུང་ནས་སྒོ་འཕར་སྒོ་གླེགས་བཅད་པ་ལྟར་མི་མཐུན་ཕྱོགས་
སྤངས་ཟིན་པའི་རྣམ་གྲོལ་ལམ་གཉིས་སྐྱེའོ། །དེ་ཡང་གཉེན་པོའི་ཕྱོགས་སྐྱེ་བ་དང་མི་མཐུན་
ཕྱོགས་འགག་པ་དུས་མཉམ་དུའོ། །དུས་མཉམ་ན་ལམ་གཉིས་སུ་མི་རུང་ཞེ་ན། གཉེན་པོ་
སྐྱེས་པ་དང་སྤང་བྱ་འགག་པ་ལ་ཕྱོགས་པ་དུས་མཉམ་པར་སྟོན་གྱི་དེ་གཉིས་ནི་ལམ་གཉིས་
མིན་ཏེ། སྐྱེ་བ་ལ་ཕྱོགས་པ་མ་འོངས་པ་ཡིན་ལ། བར་ཆད་མེད་ལམ་དངོས་ནི་ད་ལྟ་བ་ཡིན་ཏེ།
སྤང་བྱ་སྤོང་བ་ལ་ནུས་པ་དངོས་སུ་འཇུག་པས་སོ། །སྤང་བྱ་འགག་པ་ལ་ཕྱོགས་པ་ན་ཡང་
སྤང་བྱ་ཉིད་ཡིན་པས་རྣམ་གྲོལ་ལམ་མིན་ནོ། །དེས་ན་གཉེན་པོ་སྐྱེས་པའི་བར་ཆད་མེད་ལམ་
དང་སྤང་བྱ་འགགས་ཟིན་པའི་རྣམ་གྲོལ་ལམ་ནི་རིམ་པ་ལྟར་གཉེན་པོ་དང་སྤོང་བ་ཡིན་ནོ། །
- [ (] ：; -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྐུན་པོ་ཕྱིར་ཕྱུང་བ་དང་སྒོ་འཕར་བཅད་པ་ནི་ལམ་གཉིས་ཀྱིས་སྤང་བྱ་སྤོང་བའི་དཔེ་ཡིན་གྱི་
དུས་མཉམ་པའི་དཔེར་མི་རུང་སྟེ། མཛོད་འགྲེལ་ལས། གཉིས་ཀྱིས་རྐུན་པོ་འབྱིན་པ་དང་སྒོ་
འཕར་གཅོད་པ་བཞིན་ནོ་ཞེས་བར་ཆད་མེད་ལམ་དང་རྣམ་གྲོལ་ལམ་གཉིས་ཀྱིས་སྤང་བྱ་
སྤོང་ཚུལ་གྱི་དཔེར་མཛད་པས་སོ། །ས་དང་པོའི་རྣམ་གྲོལ་ལམ་ཆོས་ཅན། སྤང་གཉེན་དེ་དག་
སྐྱེ་བ་དང་འགག་པ་དང་ལྡན་པ་རྟོགས་པ་ཅི་རིགས་སྤངས་པ་ཡིན་ཏེ། སྤང་གཉེན་དེ་དག་རང་
བཞིན་མ་དམིགས་པར་མངོན་སུམ་དུ་རྟོགས་པའི་ཕྱིར། ས་དང་པོའི་བརྩོན་འགྲུས་ཆོས་ཅན།
ཤེས་རབ་དང་ཐབས་སྙིང་རྗེ་ཆེན་པོ་དང་བཅས་པའི་སྒྲུབ་པ་ཡིན་ཏེ། དེའི་འོག་ཏུ་སྔོན་གྱི་
གཞན་དོན་བྱེད་པའི་སྨོན་ལམ་དང་སྦྱིན་སོགས་ལ་སྤྱོད་པའི་ཐབས་ལ་མཁས་པའི་སྟོབས་
ཀྱིས་འཁོར་བ་དང་ཆད་པའི་མྱ་ངན་ལས་འདས་པ་ལ་མི་གནས་པའི་བྱང་སེམས་ཀྱི་བརྩོན་
འགྲུས་ཡིན་པའི་ཕྱིར། དེ་ཆོས་ཅན། སློབ་མ་ཉན་ཐོས་ལ་སོགས་པ་དང་ཐུན་མོང་མ་ཡིན་པའི་
སྒྲུབ་པ་ཡིན་ཏེ། དེའི་འོག་ཏུ་ཐབས་ཤེས་ཁྱད་པར་ཅན་གྱི་ངོ་བོར་སྐྱེས་པའི་བྱང་སེམས་ཀྱི་
བརྩོན་འགྲུས་ཡིན་པའི་ཕྱིར། ཐུན་མོང་མིན་པའི་སྒྲུབ་པ་དེའི་འོག་ཏུ་གཞན་དོན་གོ་རིམ་དུ་
བྱེད་པའི་སྒྲུབ་པ་འཆད་དོ། །དེ་གང་ཞེ་ན། འགོད་དོ། །གང་ལ་ན་ཐེག་པ་གསུམ་གྱི་ལམ་
ལའོ། །གང་ན་གདུལ་བྱ་རིགས་ཅན་གསུམ་མོ། །ཇི་ལྟར་ན་བསམ་པ་དང་སྐལ་བ་ཇི་ལྟ་བ་
བཞིན་ནོ། །གང་གིས་སྒོ་ནས་ན་བཞུགས་པ་ལ་ལྡེམ་པོར་དགོངས་པ་ལ་སོགས་པ་ལྡེམ་
དགོངས་བཞི་དང་དགོངས་པ་ཅན་བཞི་སྟེ་བརྒྱད་ཀྱི་སྒོ་ནས་སོ། །བརྒྱད་གང་ཞེ་ན། ཉན་ཐོས་
ཀྱི་རིགས་ཅན་བསྟན་པ་ལ་བཞུགས་པའི་ཕྱིར་དུ་གཟུགས་སོགས་སྐྱེ་མཆེད་མདོར་བཤད་པ་
ལྟ་བུ་བཞུགས་པ་ལ་ལྡེམ་པོར་དགོངས་པ་དང༌། ཀུན་བཏགས་གཞན་དབང་ཡོངས་གྲུབ་
གསུམ་ལ་དགོངས་ནས་ཆོས་ཐམས་ཅད་མེད་དོ་ཡོད་དོ་རང་བཞིན་གྱིས་མྱ་ངན་ལས་འདས་
པའོ་ཞེས་གསུངས་པ་ལྟ་བུ་མཚན་ཉིད་ལ་ལྡེམ་པོར་དགོངས་པ་དང་། སངས་རྒྱས་ལ་བརྙས་
1
【)
-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཟས་པ་བློ་རྒྱམ་འགྲེལ་པ་བཞུགས། ༼༣༦
པ་བཟློག་པའི་ཕྱིར་ང་འདས་པའི་སངས་རྒྱས་རྣམ་གཟིགས་ཡིན་ནོ་ཞེས་གསུངས་པ་ལྟ་བུ་
གཉེན་པོ་ལ་ལྡེམ་དགོངས་དང༌། སྙིང་པོ་རྣམ་གཡེང་སྟེ་དེ་མེད་པ་ལ་སྙིང་པོར་འཛིན་པ་དང་
རྟག་པ་སོགས་ལས་ཕྱིན་ཅི་ལོག་མི་རྟག་སོགས་ལ་གནས་པ་དང་། བྱང་ཆུབ་ཀྱི་དཀའ་སྤྱད་ཀྱི་
ཉོན་མོངས་པས་རབ་ཏུ་ཉོན་མོངས་པར་བྱས་ན་བྱང་ཆུབ་ཐོབ་ཞེས་པ་ལྟ་བུ་བསྒྱུར་པ་ལ་ལྡེམ་
པོར་དགོངས་པ་སྟེ་ལྟེམ་དགོངས་བཞི་དང༌། ཚོགས་གཉིས་བསགས་པ་དང་ཆོས་སྐུ་ཐོབ་པ་
དང་འགྲོ་བའི་དོན་བྱེད་པར་མཉམ་པ་ལ་དགོངས་ནས་ང་སངས་རྒྱས་རྣམ་གཟིགས་ཡིན་ནོ་
ཞེས་གསུངས་པ་ལྟ་བུ་མཉམ་པ་ཉིད་ལ་དགོངས་པ་དང་། མངོན་པར་འགྲུབ་པའི་རྒྱུ་སྲེད་པ་
དང་སྐྱེ་བའི་རྒྱུ་ལས་ཀྱི་སྲིད་པ་སྤོང་བ་ལ་དགོངས་ནས་ཕ་དང་མ་བསད་ན་མི་དེ་དག་པར་
འགྱུར་ཞེས་གསུངས་པ་ལྟ་བུ་དོན་གཞན་ལ་དགོངས་པ་དང༌། དུས་རིང་མོ་ཞིག་ཏུ་སྐྱེ་བ་ལ་
དགོངས་ནས་བདེ་བ་ཅན་དུ་སྐྱེ་བར་སྨོན་ལམ་བཏབ་ན་དེར་སྐྱེའོ་ཞེས་གསུངས་པ་ལྟ་བུ་དུས་
གཞན་ལ་དགོངས་པ་དང་། ཚུལ་ཁྲིམས་ཁོ་ན་མཆོག་ཏུ་འཛིན་པའི་གང་ཟག་གི་བསམ་པ་ལ་
དགོངས་ནས་ཚུལ་ཁྲིམས་ལ་སྨོད་ཅིང་སྦྱིན་པའི་བསྔགས་པ་གསུངས་པ་ལྟ་བུ་གང་ཟག་གི་
བསམ་པ་ལ་དགོངས་པ་སྟེ་དགོངས་པ་ཅན་བཞིའོ། །ངག་དོན། དེ་གཞན་དོན་གོ་རིམ་དུ་བྱེད་
པའི་ སྒྲུབ་ པ་ ཡིན་ ཏེ། དགོངས་ པ་ བརྒྱད་ ཀྱི་ སྒོ་ ནས་ གདུལ་ བྱའི་ བསམ་ པ་ ཇི་ ལྟ་ བ་
བཞིན་དུ་ཐེག་པ་གསུམ་ལ་འགོད་པའི་བྱང་སེམས་ཀྱི་བརྩོན་འགྲུས་ཡིན་པའི་ཕྱིར། དགོངས་
ལྡེམ་དགོངས་ཀྱི་ཁྱད་པར་གང་ཞེ་ན། བཤད་སྦྱར་དུ་དགོངས་པ་ནི་ཡིད་ལ་བཞག་པ་ཙམ་
ཡིན་གྱི་ཕ་རོལ་ལ་ལྟོས་པར་ནི་ཁས་མི་ལེན་ཏེ། ལྡེམ་པོར་དགོངས་པ་ནི་དེ་ཉིད་ཕ་རོལ་གཟུད་
པ་ལ་ལྟོས་པའོ་ཞེས་སོ། །དེའི་དོན་ནི་སྒྲས་ཟིན་ཚོད་དེ་ཚིག་དེའི་དགོངས་པ་ཡིན་པར་ལོགས་
སུ་བཤད་ནས་འདི་ལ་བསམས་པ་སྟེ་གསུངས་ཞེས་སྨྲ་བ་པོའི་བསམ་པ་སྟོན་པའི་ཆ་ནས་
དགོངས་པ་ཡིན་ལ། ཐད་ཀར་མི་སྟོན་པར་འཁྱོག་པའི་ངག་གིས་བསྟན་པ་དགོས་པ་འདིའོ་
- ， []，



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཞེས་དགོས་ པ་ སྟོན་ པའི་ཆ་ནས་དགོངས་ པ་ སྟེ། ཤཱནྟི་ པས་ བསྟན་པའི་དོན་བརྗོད་པ་ནི་
དགོངས་པ་ཅན་ཡིན་ལ་བསྟན་པའི་སྒྲའི་དགོས་པ་བཤད་པ་ནི་ལྡེམ་པོར་དགོངས་པའོ་ཞེས་
བཤད་པ་དང་ཡང་མཐུན་ནོ། །འདི་དག་དྲང་དོན་གང་ཡིན་ཞེ་ན། འདི་དག་ཐམས་ཅད་དྲང་
དོན་ཡིན་ཏེ། དགོངས་པ་ནི་སྒྲས་ཟིན་ལས་དགོངས་པ་གཞན་དུ་བཙལ་དགོས་ལ། ལྡེམ་
དགོངས་ནི་སྒྲ་ཇི་བཞིན་པ་མིན་པའི་ངག་ཡིན་པའི་ཕྱིར། དེ་ལྟར་ཀུན་བཏུས་ལས་ལྡེམ་པོར་
དགོངས་པ་རྣམ་པར་ངེས་པ་གང་ཡིན་ཞེ་ན། གང་མིང་གི་ཚོགས་དང་ཚིག་གི་ཚོགས་དང་ཡི་
གེའི་ཚོགས་ཀྱི་དོན་གཞན་དུ་བརྗོད་ལ་གཞན་དུ་ཡོངས་སུ་བསྒྱུར་བ་སྟེ་ཞེས་སོ། །དེས་ན་འདི་
གཉིས་ལ་འགལ་བ་མེད་ཅིང་ལྡོག་པའི་ཆ་ནས་འབྱེད་པས་ངོ་བོ་གཅིག་པ་ཡིན་ནོ། །ས་བཅུ་
པའི་བརྩོན་འགྲུས་ཆོས་ཅན། ཡེ་ཤེས་རྩོལ་བ་མི་མངའ་བར་འཇུག་པའི་སྒྲུབ་པ་ཡིན་ཏེ། དེའི་
འོག་ཏུ་འཁོར་བ་ཇི་སྲིད་པར་འབད་རྩོལ་གྱི་མཚན་མ་མེད་ཅིང་ལྷུན་གྱིས་གྲུབ་པར་གཞན་
དོན་མཛད་པའི་ཡེ་ཤེས་འབྱུང་བའི་བྱང་སེམས་ཀྱི་བརྩོན་འགྲུས་ཡིན་པའི་ཕྱིར། སྒྲུབ་པ་བཅུ་
གསུམ་གྱི་གོ་རིམ་འདི་ནི་ཆོས་ཅན། གོ་རིམ་འཆོལ་བ་མ་ཡིན་ཏེ། རྟོགས་པའི་གོ་རིམ་ཡིན་
པའི་ཕྱིར། སྒྲུབ་པ་བཅུ་གསུམ་གྱི་ས་མཚམས་ལ། ཆོས་ཤེས་ཀྱིས་ལྔ་པ་ནི་མཐོང་བའི་ལམ་
མོ༑ ༑དྲུག་པ་ནི་སྒོམ་པའི་ལམ་མོ། །བདུན་པ་དང་དགུ་པ་ནི་དེ་དག་ཉིད་ཀྱི་བྲལ་བ་དང་བྲལ་
བའི་ཐོབ་པའོ། །བརྒྱད་པ་ནི་ས་འོད་བྱེད་པ་ནས་དྲུག་པའི་བར་རོ། །བཅུ་པ་ནི་ས་བདུན་པའོ།།
བཅུ་གཅིག་པ་ནི་མི་གཡོ་བ་ནས་ཆོས་ཀྱི་སྤྲིན་གྱི་བར་རོ། །བཅུ་གཉིས་པ་ནི་སྐྱེ་བ་གཅིག་གིས་
ཐོགས་པ་དང་སྲིད་པ་ཐ་མ་པའོ། །བཅུ་གསུམ་པ་ནི་ཁྱད་པར་གྱི་ལམ་རྡོ་རྗེ་ལྟ་བུའི་ཏིང་ངེ་
འཛིན་ནོ། །ཞེས་སོ། །བུདྡྷ་ ཤཱིས་དྲུག་པ་ ས་ གཉིས་པ་ནས་བདུན་པའི་བར། བདུན་བརྒྱད་
གཉིས་ས་བརྒྱད་པ་ལ་བཞེད། ཁ་ཅིག་སྒོམ་ལམ་ས་བདུན་པ་མན་ཆད་ཀྱི་སྒོམ་ལམ། དེ་ནས་
བཞི་ས་བརྒྱད་པ། དེ་ནས་གཅིག་ས་དགུ་པ། དེ་ནས་གཅིག་ས་བཅུ་པ། དེ་ནས་བཅུ་གསུམ་
- ] {1
5



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
པ་ས་བཅུ་ཐ་མ་ལ་ཡོད་པར་བཞེད་དོ། །ཤེས་བྱ་ཆོས་ཅན། དྲོད་ནས་རྒྱུན་མཐའི་བར་གྱི་བྱང་
སེམས་ཀྱི་སྒྲུབ་པ་བཅུ་གསུམ་དུ་ངེས་ཏེ། གདམས་ངག་ཏུ་མ་ཟད་སྒྲུབ་པ་བཅུ་གསུམ་པོ་
འདིས་ཀྱང་དྲོད་ནས་རྒྱུན་མཐའི་བར་གྱི་སྐྱེས་བུའི་དོན་ཐམས་ཅད་ཕུན་སུམ་ཚོགས་པར་
འགྱུར་བའི་ཕྱིར། བཞི་པ་ནི་སྒྲུབ་པའི་ཆོས་ཀྱི་གནས་སྐབས་ངེས་བྱེད་ཆ་མཐུན་སོགས་ཐ་དད་
པའི་བྱེ་བྲག་གིས། ཕྱེ་བའི་སྒྲུབ་པ་པོ་བྱང་ཆུབ་སེམས་དཔའི་རྣམ་པ་བཅུ་གསུམ་པའི་སྐྱེ་
མཆེད་དྲུག་གི་ཆོས་ཉིད་ཁྱད་པར་བ་ཆོས་ཅན། ཁྱོད་ལ་སངས་རྒྱས་ཀྱི་རིགས་ཞེས་བསྟན་ནོ།།
སྔར་ཇི་སྐད་བཤད་པའི་སྒྲུབ་པའི་ཆོས་ཀྱི་གཞི་སྟེ་དངོས་ཀྱི་རྟེན་དུ་གྱུར་པའི་ཆོས་ཉིད་ཡིན་
པའི་ཕྱིར། ཁོ་ན་ནི་འདུས་བྱས་སུ་གྱུར་པའི་རང་བཞིན་དུ་གནས་པའི་རིགས་ཡོད་པར་འདོད་
པ་གཅོད་པའི་ཆེད་དོ། །རིགས་ལ། བྱེ་བྲག་ཏུ་སྨྲ་བས་སེམས་བྱུང་མ་ཆགས་པའི་དགེ་བ་
འདོད་པ་ཆུང་བ་དང་ཆོག་ཤེས་པའི་བདག་ཉིད་ལ་འཕགས་པའི་རིགས་ཞེས་བྱ་སྟེ། དེ་ལས་
འཕགས་པའི་ཟག་མེད་ཀྱི་ལམ་སྐྱེ་བའི་ཕྱིར། མཛོད་ལས། མ་ཆགས་འཕགས་རིགས་དེ་དག་
ལས། །གསུམ་ནི་ཆོག་ཤེས་བདག་ཉིད་དོ། །ཞེས་སོ། །མདོ་སྡེ་པས་ཟག་མེད་ཀྱི་སེམས་ཀྱི་ས་
བོན་འབྲས་བུ་འབྱུང་རུང་གི་ནུས་པ་ལ་འདོད་དེ། རྒྱལ་པོ་སྲས་ཀྱིས། མདོ་སྡེ་པ་དག་གི་
རིགས་ཞེས་བྱ་བ་ནི་སེམས་ཀྱི་ས་བོན་གྱི་ནུས་པ་ཡིན་ཏེ། སོ་སོ་སྐྱེ་བོ་དང་སློབ་པའི་གནས་
སྐབས་ན་ཡང་ཡོངས་སུ་ཉམས་པའི་ཆོས་ཅན་གྱི་ས་བོན་ལ་ རིགས་ཞེས་བྱའོ་ཞེས་སོ། །
སེམས་ཙམ་པས་མདོ་ལས་བྱང་སེམས་རྣམས་ཀྱི་རིགས་དེ་ནི་ཐོག་མ་མེད་པ་ནས་འོངས་པ་
ཆོས་ཉིད་ཀྱིས་ཐོབ་པའི་སྐྱེ་མཆེད་དྲུག་གི་ཁྱད་པར་གང་ཡིན་པ་སྟེ་ཞེས་གསུངས་པས་སྐྱེ་
མཆེད་དྲུག་གི་ཁྱད་པར་ལ་རིགས་སུ་འདོད་དོ། །དེ་གང་ཡིན་ན། ཀུན་གཞི་མ་བཞག་ན་ཡིད་
ཤེས་ལ་ཡོད་པའི་ཟག་མེད་ཀྱི་ས་བོན་རྐྱེན་དང་ཕྲད་ན་བྱང་ཆུབ་ཐོབ་པར་བྱེད་པའི་ནུས་པའོ།།
ཀུན་གཞི་བཞག་ན་དེ་ལ་གནས་པའི་ཟག་མེད་ཀྱི་ས་བོན་ཡིན་ཏེ། རྒྱ་མཚོ་སྤྲིན་ལས་སྐྱེ་མཆེད་
- ， 1]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དྲུག་གི་ཁྱད་པར་ནི་ཀུན་གཞིའི་རྣམ་པར་ཤེས་པ་ལ་གནས་པའི་ས་བོན་ཟག་པ་མེད་པའི་ཆོས་
སྐྱེད་པར་ནུས་པའོ་ཞེས་སོ། །འདིའི་རྣམ་གྲངས་ལ་སྐྱེ་མཆེད་དྲུག་གི་ཁྱད་པར་དང་། ཟག་
མེད་ཀྱི་ས་བོན་དང༌། ཐོས་ པའི་བག་ཆགས་སོ། །ཐེག་བསྡུས་ལས་དེ་ལ་ཐོས་པའི་བག་
ཆགས་ཀྱི་ས་བོན་ཆུང་ངུ་དང་འབྲིང་པོ་དང་ཆེན་པོ་ཡང་ཆོས་ཀྱི་སྐུའི་ས་བོན་དུ་བལྟ་སྟེ། ཞེས་
སོ༑ ༑དབྱེ་ན་ངེས་པའི་རིགས་དང་མ་ངེས་པའི་རིགས་གཉིས་སོ། །དང་པོ་ནི་ཐོག་མ་ནས་ཐེག་
པ་གསུམ་པོའི་བྱང་ཆུབ་སེམས་དཔའི་རྒྱུར་ངེས་པས་རྐྱེན་དབང་གིས་བྱང་ཆུབ་གཞན་དུ་མི་
འགྱུར་བའོ། །གཉིས་པ་ནི་རྐྱེན་དབང་གིས་ཐེག་པ་གསུམ་གའི་རྟོགས་པའི་རྒྱུར་རུང་བའོ། །
སྒྲིབ་པ་ཤས་ཆེ་བའི་རྒྱུས་ཟག་མེད་ཀྱི་ས་བོན་དང་མི་ལྡན་པས་བྱང་ཆུབ་ཐོབ་པའི་སྐལ་བ་མེད་
པ་ནི་ རིགས་ ཆད་ པ་ སྟེ། རྒྱན་ལས། དཀར་པོ་དམན་པ་ཡོད་ པ་རྒྱུ་དང་བྲལ། །ཞེས་ པའི་
འགྲེལ་པར་གཏན་ཡོངས་སུ་མྱ་ངན་ལས་མི་འདའ་བའི་ཆོས་ཅན་ནི་རྒྱུ་དང་བྲལ་བ་སྟེ་གང་ལ་
ཡོངས་སུ་མྱ་ངན་ལས་འདའ་བའི་རིགས་མེད་པའོ་ཞེས་སོ། །ཡང་རིགས་ལ་དབྱེ་ན་གཉིས་ཏེ།
རང་བཞིན་དུ་གནས་པའི་རིགས་དང་རྒྱས་འགྱུར་གྱི་རིགས་སོ། །བྱང་ས་ལས་རིགས་གང་ཞེ་
ན༑ མདོར་བསྡུས་ན་རྣམ་པ་གཉིས་ཏེ། རང་བཞིན་གྱིས་གནས་པ་དང་ཡང་དག་པར་སྒྲུབ་
པའོ། །དེ་ལ་རང་བཞིན་གྱིས་གནས་པའི་རིགས་ནི་སྐྱེ་མཆེད་དྲུག་གི་ཁྱད་པར་གཅིག་ནས་
གཅིག་ཏུ་བརྒྱུད་དེ་འོངས་པ་ཐོག་མ་མེད་པའི་དུས་ཅན་ཆོས་ཉིད་ཀྱིས་ཐོབ་པ་དེ་ལྟ་བུ་ཡིན་ནོ།།
ཡང་དག་པར་སྒྲུབ་པའི་རིགས་ནི་སྔོན་དགེ་བའི་རྩ་བ་གོམས་པར་བྱས་པ་ལས་ཐོབ་པ་གང་
ཡིན་པ་དེའོ་ཞེས་སོ། །འདིས་ནི་མཐར་ཐུག་ཐེག་པ་གསུམ་ཐ་དད་དང་རིགས་གཉིས་ཀ་ཡང་
འདུས་བྱས་སུ་འདོད་དོ། །དབུ་མ་པས་སེམས་སྐྱེ་མཆེད་དྲུག་གི་ཆོས་ཉིད་ལ་རིགས་སུ་འདོད་
དེ༑ མདོ་ལས་བྱང་ཆུབ་སེམས་དཔའི་རིགས་ཞེས་བྱ་བ་ནི་ཆོས་ཀྱི་དབྱིངས་ལྷུར་ལེན་པ་ནམ་
མཁའ་ལྟར་སྤངས་པ་རང་བཞིན་གྱིས་འོད་གསལ་བ་སྟེ་ཞེས་པ་དང་། འདིར་ཡང་སྒྲུབ་པ་ཡི་
-，
，
) -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ནི་རྟེན་གྱུར་པ། །ཆོས་ཀྱི་དབྱིངས་ཀྱི་རང་བཞིན་དང་། །ཞེས་པ་དང༌། འགྲེལ་པ་ལས་ཀྱང་།
ཆོས་ཀྱི་དབྱིངས་ཀྱི་ངོ་བོ་ཉིད་ཁོ་ན་ལ་རིགས་ཞེས་བསྟན་ཏོ་ཞེས་གསུངས་པས་སོ། །འོ་ན་
ཆོས་ཉིད་རིགས་སུ་འགྱུར་ཚུལ་ཇི་ལྟར་ཡིན་ན། རྟེན་གྱི་སྒོ་ནས་འཇོག་པ་ནི་སྒྲུབ་པའི་རྟེན་
ནི་བྱང་ཆུབ་སེམས་དཔའ་ཡིན་ལ། དེ་ཡང་ནང་གི་སྐྱེ་མཆེད་དྲུག་ལ་གདགས་སོ། །སྐྱེ་མཆེད་
དེ་དག་ལས་མིག་སོགས་གཞན་ལྔ་ནི་ཡིད་ཀྱི་སྐྱེ་མཆེད་ལ་བརྟེན་པ་ཡིན་ལ། ཡིད་དོན་དམ་
པར་ཆོས་ཉིད་ཀྱི་ངོ་བོར་གནས་པས་ཐམས་ཅད་ཆོས་ཉིད་ལ་བརྟེན་པར་དགོངས་ནས་ནང་གི་
སྐྱེ་མཆེད་ཀྱི་ཆོས་ཉིད་རྟེན་རིགས་སུ་བསྟན་ཏེ། རྒྱུད་བླར། ཕུང་པོ་ཁམས་དང་སྐྱེ་མཆེད་
རྣམས། །ལས་དང་ཉོན་མོངས་དག་ ལ་ གནས། །ལས་དང་ཉོན་མོངས་ཚུལ་བཞིན་མིན།།
ཡིད་ལ་བྱེད་ལ་རྟག་ཏུ་གནས། །ཚུལ་བཞིན་མ་ཡིན་ཡིད་བྱེད་ནི། །སེམས་ཀྱི་དག་པ་ལ་རབ་
གནས། །ཞེས་སོ། །རྒྱུའི་སྒོ་ནས་རིགས་སུ་འགྱུར་ཚུལ་ནི། སེམས་ཀྱིས་རང་གི་གནས་ཚུལ་
ལ་དམིགས་ཏེ་བསྒོམས་པས་སེམས་ཀྱི་ཆོས་ཉིད་ཀྱི་དྲི་མ་སྦྱོང་བྱེད་སྒྲུབ་པ་འབྱུང་ལ་སྒོམ་པ་
མཐར་ཐུག་པའི་ཚེ་སེམས་དེ་དྲི་མ་དང་བྲལ་ནས་སངས་རྒྱས་ཀྱི་ཡེ་ཤེས་དང་སེམས་ཀྱི་ཆོས་
ཉིད་དྲི་མ་དང་བྲལ་ནས་ཆོས་ཉིད་ཀྱི་སྐུར་གནས་འགྱུར་བའི་ཕྱིར་སེམས་ཀྱི་ཆོས་ཉིད་སངས་
རྒྱས་ཀྱི་རྒྱུ་དང་སྒྲུབ་པའི་རྟེན་དུ་གྱུར་པས་རིགས་སུ་བཞག་པ་ཡིན་ནོ། །དེས་ན་དབུ་མ་པའི་
ལུགས་ལ་རང་བཞིན་དུ་གནས་པའི་རིགས་ཆོས་དབྱིངས་འདུས་མ་བྱས་དང་རྒྱས་འགྱུར་
རིགས་འདུས་བྱས་ཡིན་ཞིང་སེམས་ཅན་ཐམས་ཅད་ལ་རང་བཞིན་དུ་གནས་པའི་རིགས་ཡོད་
པས་རིགས་ཆད་མི་སྲིད་ཅིང་མཐར་ཐུག་ཐེག་པ་གཅིག་ཏུ་འདོད་པ་ཡིན་ནོ། །
གཉིས་པ་ལ་གཉིས་ཏེ། རྩོད་པ། ལན་ནོ། །དང་པོ་ནི་གལ་ཏེ་ཆོས་ཀྱི་དབྱིངས་
ཁོ་ན་སངས་རྒྱས་སོགས་འཕགས་པའི་ཆོས་རྟོགས་པར་འགྱུར་བའི་རྒྱུ་ཡིན་པའི་ཕྱིར་ཆོས་
དབྱིངས་དེའི་བདག་ཉིད་ཅན་གྱི་བྱང་ཆུབ་སེམས་དཔའ་བླ་ན་མེད་པའི་སངས་རྒྱས་ཀྱི་ཆོས་
- }
， ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོབས་སོགས་རྣམས་ཀྱི་རང་བཞིན་དུ་གནས་པའི་རིགས་ཅན་ཡིན་ན་ཞེས་ཁས་བླངས་བརྗོད་
ནས་འོ་ན་ནི་ཆོས་དབྱིངས་རང་བཞིན་དུ་གནས་རིགས་ཡིན་པ་དེའི་ཚེ་ཆོས་དབྱིངས་དེ་ནི་ཉན་
རང་དང་བྱང་སེམས་རྣམས་ལ་ཕྱིར་ཏེ་ཐུན་མོང་དུ་གནས་པ་ཡིན་པའི་ཕྱིར་བྱང་ཆུབ་སེམས་
དཔའ་ཁོ་ན་སངས་རྒྱས་ཀྱི་རིགས་ཅན་དུ་འཐད་པ་མ་ཡིན་ནོ་སྙམ་པའི་སྐྱེ་བོ་བློ་དམན་པ་སྟེ་
ལུང་གི་དགོངས་པ་མི་ཤེས་པའི་ངོར་དོགས་པ་བསུ་ནས་རྩོད་པ་བར་སྐབས་ཀྱི་ཚིགས་སུ་
བཅད་པ་ཕྱེད་ཀྱིས་སྟོན་པ་བྱང་ཆུབ་སེམས་དཔའ་ཁོ་ན་སངས་རྒྱས་ཀྱི་རིགས་ཅན་ཡིན་པའི་
སྒོ་ནས་ཉན་ཐོས་དང་རང་སངས་རྒྱས་དང་སངས་རྒྱས་ཀྱི་རིགས་རྣམས་ཐ་དད་པའི་དབྱེ་བ་
རུང་བ་མ་ཡིན་པར་ཐལ། རང་བཞིན་དུ་གནས་པའི་རིགས་དེ་ཆོས་དབྱིངས་ཡིན་ཞིང་ཆོས་
དབྱིངས་དེ་ཉན་རང་དང་བྱང་སེམས་ལ་དབྱེ་བ་མེད་པར་ཐུན་མོང་དུ་ཡོད་པའི་ཕྱིར་ཞེ་ན།
རང་བཞིན་གནས་རིགས་ཆོས་དབྱིངས་ཡིན་ཞིང་ཆོས་དབྱིངས་ལ་དབྱེ་བ་མེད་པར་གསུངས་
པ་དང་རིགས་ལ་དབྱེ་བ་བྱེད་པ་ནང་འགལ་སྙམ་དུ་བསམས་ནས་རྩོད་པའོ། །གཉིས་པ་ལ་
གཉིས་ཏེ། རིགས་སུ་འགྲོ་ཚུལ་གྱི་སྒོ་ནས་ལན་བསྟན་པ། འཇིག་རྟེན་ལ་གྲགས་པའི་དཔེའི་
སྒོ་ནས་ལན་བསྟན་པའོ། །དང་པོ་ནི། ཆོས་དབྱིངས་ལ་དབྱེ་བ་མེད་ཅེས་གསུངས་པ་ཆོས་
དབྱིངས་ལ་སྤྱིའི་མཚན་ཉིད་ཀྱི་སྒོ་ནས་ངོ་བོ་ཐ་དད་པའི་དབྱེ་བ་མེད་པར་བསྟན་པ་ཡིན་གྱི་
དབྱེ་བ་གཏན་ནས་མེད་པ་མིན་པས་སྐྱོན་མེད་ཅེས་སྟོན་ཏེ་ཇི་ལྟར་ཉན་ཐོས་ཀྱི་ཐེག་པ་དང་
སོགས་པ་རང་རྒྱལ་དང་ཐེག་ཆེན་གྱི་ཐེག་པའི་རྟོགས་པའི་རིམ་གྱིས་གང་ཟག་གི་བདག་མེད་
དང་གཟུང་བ་ཆོས་ཀྱི་བདག་མེད་དང་བདག་མེད་མཐའ་དག་ལ་དམིགས་པ་བཞིན་དུ་ཆོས་
དབྱིངས་དེ་འཕགས་པ་གསུམ་གྱི་ཆོས་རྟོགས་པར་བྱ་བའི་ཕྱིར་དུ་བདག་མེད་གསུམ་ལ་
དམིགས་པའི་འཕགས་པ་གསུམ་གྱི་ཆོས་རྟོགས་པའི་དམིགས་རྐྱེན་གྱི་རྒྱུའི་ངོ་བོར་རྣམ་པར་
འཇོག་པའི་སྒོ་ནས་ཐེག་པ་གསུམ་གྱི་རིགས་ཉིད་དུ་ཐ་སྙད་འདོགས་པས་ཆོས་དབྱིངས་ལ་
- །
]
， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
སྤྱིའི་མཚན་ཉིད་ཐ་དད་པའི་དབྱེ་བ་མེད་པས་རིགས་གསུམ་དུ་དབྱེར་མི་རུང་བའི་སྐྱོན་མེད་དོ།།
ངག་དོན། ཤེས་བྱ་ཆོས་ཅན། ཆོས་དབྱིངས་ལ་སྤྱིའི་མཚན་ཉིད་ཐ་དད་པའི་དབྱེ་བ་མེད་ཀྱང་
རིགས་གསུམ་གྱི་དབྱེ་བ་མི་རུང་བའི་སྐྱོན་མེད་དེ། ཆོས་དབྱིངས་དེ་འཕགས་པ་གསུམ་གྱིས་
བདག་མེད་གསུམ་ལ་ཇི་ལྟར་དམིགས་པ་བཞིན་དུ་འཕགས་པ་གསུམ་གྱི་རྟོགས་པའི་རྟེན་
ཡིན་པའི་སྒོ་ནས་རིགས་གསུམ་དུ་ཐ་སྙད་འདོགས་པའི་ཕྱིར། ཆོས་བཤེས་ཀྱིས་ཇི་ལྟར་ཉན་
ཐོས་ཀྱི་ཐེག་པ་ལ་སོགས་པ་རྟོགས་པའི་རིམ་གྱིས་དམིགས་པ་དེ་བཞིན་དུ་ཞེས་པ་འདི་བསྟན་
བཅོས་ལ་གྲགས་པའི་དཔེར་བྱས་ནས་འཆད་པ་མི་འཐད་དེ། ཉི་ཁྲི་སྣང་བ་ལས་ཇི་ལྟར་
དམིགས་པ་ནས་འཕགས་པའི་ཆོས་རྣམས་ཀྱི་རྒྱུར་འགྱུར་བ་དེ་ལྟར་རིགས་ཡིན་པར་བརྗོད་པ་
དེས་ན་ཧ་ཅང་ཐལ་བ་ཅི་སྟེ་ཚོལ་བར་བྱེད་ཅེས་གསུངས་པའི་དོན་འདིར་སློབ་དཔོན་གྱིས་
བཀོད་པ་ཡིན་པའི་ཕྱིར་རོ། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། ཞེས་
བྱ་བ་དེ་ལྟ་བུའི་ལན་རྗེ་བཙུན་གྱིས་གཟིགས་ཀྱི་མཛོད་ཀྱི་དེ་མ་གསུངས་པར་འཇིག་རྟེན་པའི་
བསྔགས་ཏེ་གྲགས་པའི་དཔེས་ལན་གཞན་གསུངས་པ་ཆོས་ཅན། དགོས་པ་ཡོད་དེ། གདུལ་
བྱས་གོ་སླ་བའི་དོན་ཡིན་པའི་ཕྱིར། གཉིས་པ་དང་གསུམ་པ་ནི་དཔེར་ན་འཇིམ་པ་གཅིག་ལ་
གྲུབ་ཅིང་མེ་ལྕེ་གཅིག་གིས་སོ་བཏང་བའི་རྟེན་རྫ་བུམ་དང་ལྷུང་བཟེད་ལ་སོགས་པ་གཅིག་
ཉིད་བརྟེན་པ་ནང་གི་བཅུད་སྦྲང་རྩི་དང་ལི་ཁ་ར་ཏེ་བུ་རམ་དང་སོགས་པ་མར་ལ་སོགས་པའི་
སྣོད་དུ་གྱུར་པ་ཉིད་ཀྱིས་བུམ་པ་ཐ་དད་དུ་འཇོག་པ་དེ་བཞིན་བརྟེན་པའི་ཆོས་ཐེག་པ་གསུམ་
གྱིས་བསྡུས་པ་རྟོགས་ཤིང་ཐོབ་པར་བྱ་བ་ཐ་དད་པ་ཉིད་ཀྱིས་རྟེན་རིགས་ཐ་དད་པ་ཉིད་དོ་
ཞེས་བརྗོད་ཅིང་བསྟན་པས་ཆོས་དབྱིངས་ལ་རིགས་གསུམ་གྱི་དབྱེ་བ་མི་རུང་བའི་སྐྱོན་མེད་
དོ༑ ༑ངག་དོན། ཆོས་ཅན་དང་ཆོས་སྔར། ཆོས་དབྱིངས་ལ་བརྟེན་ཆོས་ཐེག་པ་གསུམ་ཐ་
- }
1
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དད་དུ་ཡོད་པའི་སྒོ་ནས་རྟེན་རིགས་གསུམ་གྱི་དབྱེ་བ་ཐ་དད་ཡོད་པར་བསྟན་པའི་ཕྱིར། ཡང་
ན་རྫ་བུམ་གསུམ་རྫའི་བུམ་པར་དབྱེར་མེད་ཀྱང་ནང་བཅུད་ཀྱིས་ཐ་དད་དུ་འཇོག་པ་བཞིན་
ཞེས་དཔེར་བླངས་ནས་བཤད་པར་བྱའོ། །གཉིས་པ་ལ་གསུམ་སྟེ། མཚམས་སྦྱར། རྩ་བ།
འགྲེལ་པའོ། །དང་པོ་ནི། དམིགས་པ་ཆོས་རྣམས་ཞེས་སོགས་ཆོས་ཉིད་གཉིས་ཀྱིས་སྒྲུབ་
པའི་དམིགས་པ་གསུངས་པ་ཆོས་ཅན། དགོས་པ་ཡོད་དེ། སྔར་ཇི་སྐད་བཤད་པའི་སྒྲུབ་པའི་
ལམ་པ་གང་ཟག་གི་རྟེན་བྱང་ཆུབ་སེམས་དཔའི་དམིགས་ཡུལ་གང་ཡིན་སྙམ་པའི་དོགས་པ་
སེལ་བའི་དོན་ཡོད་པའི་ཕྱིར། གཉིས་པ་དང་གསུམ་པ་ནི་རེ་ཤིག་དམིགས་པ་བཅུ་གཅིག་གི་
དང་པོ་འོག་མ་བརྒྱད་དུ་ཕྱེ་བ་ལ་ལྟོས་ནས་སྤྱིར་བསྟན་པ་གསུམ་འཆད་དོ། །གང་ཞེ་ན། དགེ་
སྦྱོང་གི་ཚུལ་དྲི་མ་མེད་པའི་ལམ་ཆོས་ཅན། དགེ་བ་ཡིན་ཏེ། ལུང་དུ་བསྟན་པ་གང་ཟག་གི་མི་
དགེ་བའི་སྐྱོན་མེད་པར་གནས་པའི་གང་ཟག་གི་སྲོག་གཅོད་པ་དང་མ་བྱིན་པར་ལེན་པ་ལ་
སོགས་པའི་ལས་ཆོས་ཅན། མི་དགེ་བ་ཡིན་ཏེ། ལུང་དུ་བསྟན་པ་གང་ཞིག་དགེ་བའི་མི་མཐུན་
ཕྱོགས་ཡིན་པའི་ཕྱིར། ལུང་དུ་མ་བསྟན་པའི་ལུས་དང་ངག་ལ་སོགས་པའི་ལས་ཆོས་ཅན།
ལུང་མ་བསྟན་ཡིན་ཏེ། དགེ་མི་དགེ་གང་ཡང་མ་ཡིན་པའི་ཆོས་ཡིན་པའི་ཕྱིར། གསུམ་པོ་དེའི་
འོག་ཏུ་གསུམ་པོ་དེ་དག་ཉིད་འཇིག་རྟེན་པ་དང་འཇིག་རྟེན་ལས་འདས་པ་ལ་སོགས་ཟུང་དུ་
སྦྱར་བའི་དབྱེ་བ་ཕྲག་བཞི་ཉིད་ཀྱི་སྒོ་ནས་ལྷག་མ་བརྒྱད་རྣམས་བསྟན་ཏེ་རྩ་བའི་གྲངས་ཏེ་གོ་
རིམ་བཞིན་དུ་ སྟོན་པ་ནི། འཕགས་ པའི་ཟླས་དྲངས་པའི་བྱིས་པའི་སྐྱེ་བོ་ཐམས་ཅད་དང་
འབྲེལ་བའི་ཕུང་པོ་ལྔ་དང་སྐྱེ་མཆེད་སོགས་ཆོས་ཅན། འཇིག་རྟེན་པའི་ཆོས་ཡིན་ཏེ། སོ་སྐྱེའི་
ཆོས་ཡིན་པའི་ཕྱིར། འཕགས་པའི་སྐྱེ་བོ་ཕལ་ཆེན་གྱི་རྒྱུད་ཀྱི་བསམ་གཏན་བཞི་དང་བྱང་
ཕྱོགས་སོ་བདུན་སོགས་ཆོས་ཅན། འཇིག་རྟེན་ལས་འདས་པའི་ཆོས་ཡིན་ཏེ། འཕགས་པའི་
ལམ་ཡིན་པའི་ཕྱིར། བདག་ཏུ་ལྟ་བའི་གཉེན་པོ་མ་ཡིན་པ་ཉིད་ཀྱིས་མ་འོངས་པའི་ཕུང་པོ་ལ་
- ] | :4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
འདུན་པ་དང་ད་ལྟར་བ་ལ་ཆགས་པའི་ཉེ་བར་ལེན་པ་དང་ལྡན་པའི་ཕུང་པོ་ལྔ་དང་ཁམས་
སོགས་ཆོས་ཅན། ཟག་བཅས་ཉོན་མོངས་པས་འཕངས་ཤིང་བདག་ཏུ་ལྟ་བའི་འབྲས་བུ་ཅན་
ཡིན་པའི་ཕྱིར། འཕགས་པའི་རྒྱུད་ཀྱི་དྲན་པ་ཉེ་བར་བཞག་པ་བཞི་སོགས་ཆོས་ཅན། ཟག་
མེད་ ཡིན་ཏེ། བདག་ལྟའི་གཉེན་ པོའི་ ཕྱོགས་ སུ་གྱུར་ པའི་འཕགས་ལམ་ཡིན་པའི་ ཕྱིར།
འདོད་པའི་ཁམས་ལ་སོགས་པའི་ཁམས་གསུམ་ཆོས་ཅན། འདུས་བྱས་ཡིན་ཏེ། རང་གི་རྒྱུ་
དང་རྐྱེན་ལས་སྐྱེས་པའི་ཕྱིར། དེ་བཞིན་ཉིད་སོགས་ཆོས་ཅན། འདུས་མ་བྱས་ཡིན་ཏེ། རྒྱུ་
དང་རྐྱེན་ལ་མི་ལྟོས་པའི་ཕྱིར། བསམ་གཏན་དང་སོགས་ཆོས་ཅན། ཐུན་མོང་བའི་ཆོས་ཡིན་
ཏེ༑ འཕགས་པའི་སྐྱེ་བོ་ཕལ་ཆེར་གྱི་སྒྲུབ་པ་འབྱུང་བའི་ཡོན་ཏན་ཡིན་པའི་ཕྱིར། སྟོབས་བཅུ་
དང་མི་འཇིགས་པ་བཞི་སོགས་ཆོས་ཅན། ཐུན་མོང་མ་ཡིན་པའི་ཆོས་ཡིན་ཏེ། ཡང་དག་པར་
རྫོགས་པའི་སངས་རྒྱས་ཁོ་ནའི་རྒྱུད་ལ་ཡོད་པའི་ཡོན་ཏན་ཡིན་པའི་ཕྱིར། དམིགས་པ་ཆོས་
རྣམས་ཐམས་ཅད་དེ། །ཞེས་པའི་དོན་ནི་ཚུལ་དེ་ལྟ་བུ་ལ་སོགས་པ་ཤེས་བྱའི་ཆོས་ཐམས་ཅད་
དགེ་བ་བླང་བྱ་ཡིན་པ་སོགས་ཇི་ལྟ་བ་བཞིན་དུ་རྟོགས་པའི་ཕྱིར་གྱིས། སྒྲུབ་པ་པོས་དམིགས་
ཤིང་སེམས་པས་ན་དམིགས་པ་བཅུ་གཉིས་སོ། །ངག་དོན། ཆོས་ཐམས་ཅད་ཆོས་ཅན། ཐེག་
ཆེན་གྱི་སྒྲུབ་པའི་དམིགས་པར་ལུས་སུ་བཤད་པ་ལྟར་སྒྲུབ་བོ། །དམིགས་པ་བཅུ་གཅིག་པོ་ལ་
སྒྲུབ་པ་པོས་ཇི་ལྟ་བ་བཞིན་དུ་རྟོགས་པའི་རིམ་གྱིས་དམིགས་ཞེ་ན། དང་པོ་གསུམ་ལ་རིམ་པ་
བཞིན་བྱང་སེམས་ཀྱིས་བླང་བྱ་དང་དོར་བྱ་དང་བཏང་སྙོམས་སུ་བྱ་བར་དམིགས་སོ། །དེ་ནས་
བླང་བྱ་ནས་བཟུང་སྟེ་དེ་ལ་ཡང་དང་པོ་དང་ཕྱིས་བླང་བྱ་གང་སྙམ་པ་ལ་འཇིག་རྟེན་དང་འཇིག་
རྟེན་ལས་འདས་པའི་ལམ་གཉིས་སུ་དམིགས་སོ། །དེ་ནས་འཇིག་རྟེན་ལས་འདས་པའི་ལམ་
གྱི་སྤང་བྱ་དང་ངོ་བོ་གང་སྙམ་པ་ལ་ཟག་བཅས་དང་ཟག་མེད་གཉིས་སུ་དམིགས་སོ། །ཟག་
མེད་དེའི་དམིགས་པ་གང་སྙམ་པ་ལ་འདུས་བྱས་དང་འདུས་མ་བྱས་གཉིས་སུ་དམིགས་སོ།།
- 1
]
5 བ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདུས་མ་བྱས་ལ་དམིགས་པའི་འབྲས་བུ་གང་སྙམ་པ་ལ་ཐུན་མོང་དང་ཐུན་མོང་མ་ཡིན་པ་
གཉིས་སུ་དམིགས་སོ། །འདི་ནི་འགྲེལ་ཆེན་གྱི་དགོངས་པའོ། །
གསུམ་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། སེམས་
ཅན་ཀུན་མཆོག་སོགས་ཚིགས་བཅད་གཅིག་གིས་ཆེད་དུ་བྱ་བ་གསུངས་པ་ཆོས་ཅན། དགོས་
པ་ཡོད་དེ། དམིགས་པ་བཅུ་གཅིག་པོ་དེ་ལྟ་བུ་ལ་དམིགས་ནས་སྒྲུབ་པའི་བྱང་ཆུབ་སེམས་
དཔའི་ཆེད་དུ་བྱ་བ་གང་ཡིན་སྙམ་པའི་དོགས་པ་སེལ་བའི་དོན་ཡོད་པའི་ཕྱིར། གཉིས་པ་དང་
གསུམ་པ་ནི། ཤེས་པར་བྱ་བའོ། །གང་ན་རྣམ་པ་ཐམས་ཅད་མཁྱེན་པ་ཉིད་ཐོབ་བྱའི་འབྲས་
བུ་རྣམ་པ་ཐམས་ཅད་དུ་ཤེས་པའི་སྒོ་ནས་རྣམ་མཁྱེན་དུ་འབྱུང་བར་འགྱུར་བས་སངས་རྒྱས་སུ་
བཏགས་པའི་བྱང་ཆུབ་སེམས་དཔའ་རྣམས་ཉིད་ཀྱི་ཆེད་དུ་བྱ་བ་འདིའོ། །ཇི་ལྟར་ན་ཆེན་པོ་
ཉིད་དང་ལྡན་པས་རྣམ་པ་གསུམ་དུའོ། །གསུམ་དུ་ཡོད་པའི་རྒྱུ་མཚན་ནི་གསུམ་པོ་དེ་ཉིད་
ཐོབ་བྱའི་དབང་དུ་སྟེ་ཚུལ་དེ་ལྟར་བྱང་སེམས་སྒྲུབ་པ་ལ་འདུ་བྱེད་པའི་ཕྱིར་གསུམ་པོ་གང་ཞེ་
ན༔ སེམས་ཅན་ཐམས་ཅད་ཀྱི་ནང་ནས་སེམས་ཅན་གྱི་ཕུང་པོ་ཆེན་པོ་འཁོར་བ་པའི་སེམས་
ཅན་དང་སྡེ་ཆེན་པོ་ཞུགས་པ་དང་འབྲས་གནས་ཀུན་གྱི་མཆོག་སྟེ་གཙོ་བོ་སངས་རྒྱས་ཉིད་དུ་
བྱེད་པའི་ཆོས་སེམས་བསྐྱེད་བཅུ་དྲུག་སེམས་ཆེན་པོ་ཉིད་དང་སྒྲིབ་གཉིས་བག་ཆགས་དང་
བཅས་པ་སྤངས་པ་སྤོང་བ་ཆེན་པོ་ཉིད་དང་། ཆགས་པ་མེད་པར་ཆོས་ཐམས་ཅད་རྟོགས་པ་
རྟོགས་པ་ཆེན་པོ་ཉིད་དང་གསུམ་མོ། །ངག་དོན། སངས་རྒྱས་པའི་ཆེན་པོ་གསུམ་ཆོས་ཅན།
ཐེག་ཆེན་གྱི་སྒྲུབ་པའི་མཐར་ཐུག་གི་ཆེད་དུ་བྱ་བ་ཡིན་པར་ལུས་སུ་བཤད་པ་ལྟར་སྒྲུབ་བོ།།
སེམས་ཆེན་པོ་ནི་མདོ་ལས་སེམས་ཅན་གྱི་ཕུང་པོ་ཆེན་པོ་དང་སེམས་ཅན་གྱི་སྡེ་ཆེན་པོའི་
མཆོག་ཉིད་དུ་བྱེད་པར་འགྱུར་བ་དེའི་ཕྱིར་བྱང་སེམས་ཆེན་པོ་ཞེས་བྱའོ་ཞེས་པ་དང་། སྤོང་བ་
ཆེན་པོ་ནི་མདོ་ལས་ལྟ་བ་འདི་དག་ཐམས་ཅད་རབ་ཏུ་སྤང་བའི་སླད་དུ་སེམས་ཅན་རྣམས་ལ་
བ |
； fj -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཆོས་སྟོན་པར་བགྱིད་ཀྱང་དེ་མ་དམིགས་པའི་ཚུལ་གྱིས་བགྱིད་དེ་དེའི་སླད་དུ་བྱང་སེམས་ཆེན་
པོ་ཞེས་བྱའོ་ཞེས་པ་དང༌། རྟོགས་པ་ཆེན་པོ་ནི་མདོ་ལས་བྱང་ཆུབ་ཀྱི་སེམས་མི་མཉམ་པ་
དང་མཉམ་པའི་སེམས་ཉན་ཐོས་དང་རང་སངས་རྒྱས་དང་ཐུན་མོང་མ་ལགས་པའི་སེམས་
ཟག་པ་མ་མཆིས་ཤིང་ཁམས་གསུམ་དུ་མ་གཏོགས་པའི་སེམས་གང་ལགས་པ་དེ་ཡང་རང་
བཞིན་གྱིས་སྟོང་པའི་སླད་དུ་ཆགས་པ་མ་མཆིས་པས་དེའི་ཕྱིར་བྱང་སེམས་ཆེན་པོ་ཞེས་བགྱི་
བའི་གྲངས་སུ་མཆིའོ་ཞེས་སོ། །ཆེན་པོ་གསུམ་ནི་ངེས་འབྱུང་སྒྲུབ་པའི་ངེས་པར་འབྱུང་བ་དང་
པོར་སློབ་དཔོན་གྱིས་གསུངས་པ་དང་གསེར་གླིང་པས་ཉོན་མོངས་བག་ཆགས་དང་བཅས་པ་
སྤངས་པ་དང༌། ཡུལ་དུས་ཀྱིས་ཆོད་པ་དང་དངོས་པོ་ཕྲ་མོ་ཤེས་པ་མེད་པས་ཆེན་པོ་གསུམ་
མེད་དེ་ཞེས་གསུངས་པས་སངས་རྒྱས་པ་ཁོ་ནར་ཡོད་དེ། འོ་ན་ཆེན་པོ་གསུམ་མདོ་ལས་བྱང་
སེམས་ཆེན་པོར་འཇོག་པའི་རྒྱུ་མཚན་དུ་གསུངས་པ་དང་འགལ་ཞེ་ན། ཆེན་པོ་གསུམ་སྒྲུབ་
པར་བྱེད་པའི་ཆོས་གསུམ་བྱང་སེམས་སུ་འཇོག་པའི་རྒྱུ་མཚན་ཡིན་པས་བསྒྲུབ་བྱ་ཆེན་པོ་
གསུམ་ཆེད་དུ་བྱ་བར་བསྟན་པ་ཡིན་པས་སྐྱོན་མེད་དོ། །རྡོ་རྗེ་ལྟ་བུའི་སེམས་བསྐྱེད་སོགས་
སེམས་ཆེན་པོར་གསུངས་པ་ཡང་དེ་སྒྲུབ་བྱེད་ཀྱི་ཆོས་ལ་དགོངས་སོ། །
བཞི་པ་ལ་གསུམ་སྟེ། སྒྲུབ་པ་སྤྱིའི་ངོ་བོ། བྱེ་བྲག་གི་ས་མཚམས། སོ་སོའི་
དོན་ནོ། །དང་པོ་ནི། སྔར་བཤད་པ་དེ་ལྟར་སྒྲུབ་པའི་རྟེན་དུ་གྱུར་པ་རིགས་དང་སོགས་པ་
དམིགས་པ་ལ་སོགས་པ་བརྗོད་ནས་སྒྲུབ་པ་དེའི་རང་གི་ངོ་བོ་གང་ཡིན་ཞེ་ན། ཡུལ་ཐམས་
ཅད་མཁྱེན་པ་ཉིད་གསུམ་ཐོས་བསམ་གྱིས་གཏན་ལ་འབེབས་པའི་སྐབས་སུ་དགེ་བའི་ཆོས་
སྤྱིའི་རྟེན་ཅན་ཏེ་དགེ་བའི་ཆོས་ཙམ་ལ་སྒོ་དུ་མ་ནས་སྤྱོད་པའི་བྱང་སེམས་ཀྱི་བྱ་བ་ནི་མཁྱེན་
གསུམ་དང་འབྲེལ་བའི་སྒྲུབ་པའོ། །རྣམ་པ་ཀུན་མངོན་པར་རྫོགས་པར་རྟོགས་པ་དང་སོགས་
པ་རྩེ་མོ་ལ་སོགས་པ་མངོན་པར་རྟོགས་པ་བཞི་ལ་མངོན་པར་རྟོགས་པ་སྦྱོར་བ་སྒོམ་པའི་
]
；
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐབས་རེ་རེ་ཞིང་ཡང་དགེ་བ་བསྒྲུབ་པ་ཇི་སྙེད་པ་ཕ་རོལ་ཏུ་ཕྱིན་པ་དྲུག་གི་རྟེན་ཅན་ཏེ་དྲུག་
ལྡན་དུ་སྒྲུབ་པའི་བྱང་སེམས་ཀྱི་བྱ་བ་ནི་ སྦྱོར་བ་དང་འབྲེལ་བའི་སྒྲུབ་པའོ། །ངག་དོན།
མཁྱེན་གསུམ་གཏན་ལ་འབེབས་པའི་སྐབས་སུ་དགེ་བའི་ཆོས་ཙམ་ལ་སྒོ་དུ་མ་ནས་སྤྱོད་པའི་
བྱང་སེམས་ཀྱི་བརྩོན་འགྲུས་དང་སྦྱོར་བ་སྒོམ་པའི་སྐབས་སུ་དགེ་བ་ཕར་ཕྱིན་དྲུག་ལྡན་དུ་
སྒྲུབ་པའི་བྱང་སེམས་ཀྱི་བརྩོན་འགྲུས་ཆོས་ཅན། སྒྲུབ་པ་ཡིན་ཏེ། ཐེག་ཆེན་སེམས་བསྐྱེད་ལ་
གནས་པ་ནས་རང་དང་གཞན་གྱི་དོན་རྩོམ་ཞིང་བྱང་ཆུབ་ཆེན་པོའི་རྒྱུར་གྱུར་པའི་བརྩོན་
འགྲུས་ཡིན་པའི་ཕྱིར། སྒྲུབ་པ་འདི་གཉིས་ཀྱི་ཁྱད་པར་གང་ཞེ་ན། ཡུལ་མཁྱེན་གསུམ་ཐོས་
བསམ་གྱིས་གཏན་ལ་འབེབས་པའི་སྐབས་སུ་དགེ་བའི་ཆོས་ཙམ་སྒྲུབ་པ་དང་ཡུལ་ཅན་སྦྱོར་
བཞི་སྒོམ་པའི་སྐབས་སུ་ཕར་ཕྱིན་དྲུག་པའི་ཆ་ནས་གཉིས་སུ་བཞག་པ་ཡིན་ནོ། །འོ་ན་མངོན་
རྟོགས་བདུན་དང་འབྲེལ་བའི་སྒྲུབ་པ་བསྟན་ནས་ཆོས་སྐུ་དང་འབྲེལ་བའི་སྒྲུབ་པ་མ་བསྟན་ཞེ་
ན༑ འགྲེལ་ཆེན་ལས། ཆོས་ཀྱི་སྐུའི་མངོན་པར་རྟོགས་པ་ལ་ནི་མ་ཡིན་ཏེ་འབྲས་བུ་ཉིད་ཡིན་
པས་དེ་ལ་བྱ་བ་ཡོད་མི་སྲིད་དོ་ཞེས་སོ། །རྣམ་མཁྱེན་ལ་མི་མཚུངས་ཏེ། ཡུལ་དུ་བྱས་པའི་ཆ་
ནས་བསྟན་པས་སོ། །གཉིས་པ་ནི། བསྒྲུབ་པའི་ངོ་བོ་བསྟན་པ་དེ་ལྟར། སྒྲུབ་པ་བཞིའི་ས་
-མཚམས་ཇི་ལྟ་བ་བཞིན་སྦྱར་ན་གོ་ཆའི་སྒྲུབ་པ་ནི་མཐོང་ལམ་ལ་རྒྱུད་ནས་སྦྱོར་བ་ཚོགས་
ལམ་ནས་ཡོད་དེ། དེ་ནས་ཐོབ་པར་འཇུག་པའི་སྒྲུབ་པ་ནི་མཐོང་ལམ་ལ་མངོན་དུ་ཕྱོགས་
པའི་ཚུལ་གྱིས་སྦྱོར་བ་དྲོད་ནས་ཡོད་དེ། དེ་ནས་ཐོབ་པའི་ཕྱིར། ཚོགས་སྒྲུབ་དང་པོ་བཅུ་ལྔ་ནི་
མཐོང་ལམ་ལ་མངོན་དུ་སྦྱོར་བ་ཆོས་མཆོག་ཆེན་པོ་ནས་ཡོད་དེ། དེ་ནས་ཐོབ་པའི་ཕྱིར། ས་
རབ་དགའ་དང་མཐོང་སྤངས་གཉེན་པོའི་ཚོགས་སྒྲུབ་ནི་མཐོང་ལམ་ན་ཡོད་དེ། དེར་ཐོབ་པའི་
ཕྱིར། ས་ལྷག་མ་དགུ་དང་སྒོམ་སྤངས་གཉེན་པོའི་ཚོགས་སྒྲུབ་ནི་སྒོམ་ལམ་ན་ཡོད་དེ། དེར་
ཐོབ་པའི་ཕྱིར། ངེས་པར་འབྱུང་བའི་སྒྲུབ་པ་ནི་ཁྱད་པར་གྱི་ལམ་ན་ཡོད་དེ། དག་པ་སར་ཐོབ་
- 1 །
8.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༥
པའི་ཕྱིར། སྒྲུབ་པ་བཞི་ཀ་ཡར་མཐའ་རྒྱུན་མཐའ་ན་ཡོད་དོ། །འཕགས་པ་ཐོགས་མེད་ཀྱིས་
གོ་ཆ་དང་འཇུག་པའི་སྒྲུབ་པ་དག་ནི་གོ་རིམ་བཞིན་དུ་བརྒྱུད་པ་དང་མངོན་དུ་སྦྱོར་བའི་རང་
བཞིན་ཚོགས་དང་མོས་པས་སྤྱོད་པའི་སས་བསྡུས་པ་ཡིན་ནོ། །ཚོགས་ཀྱི་སྒྲུབ་པ་ནི་བརྩེ་བ་
ནས་བརྩམས་ཏེ་གཟུངས་ཀྱི་བར་ནི་མངོན་སུམ་དུ་སྦྱོར་བའི་ལམ་གྱི་རང་བཞིན་ཆོས་མཆོག་
ཆེན་པོས་བསྡུས་པ་ཡིན་ནོ། །ས་དང་པོ་རབ་ཏུ་དགའ་བའི་རང་བཞིན་དུ་གྱུར་པའི་ཚོགས་ཀྱི་
སྒྲུབ་པ་ནི་མཐོང་བའི་ལམ་གྱི་བདག་ཉིད་ཡིན་ལ། ས་གཉིས་པ་ལ་སོགས་པའི་རང་བཞིན་ནི་
སྒོམ་པའི་ལམ་གྱི་ངོ་བོ་ཉིད་ཡིན་ཞིང་། གཉེན་པོའི་ཕྱོགས་ཀྱི་བདག་ཉིད་ཅན་གྱི་ཚོགས་ཀྱི་
སྒྲུབ་པ་ནི་ལམ་གཉིས་ཀའི་སྤྱོད་ཡུལ་ཅན་ཡིན་ནོ། །ངེས་པར་འབྱུང་བའི་སྒྲུབ་པ་ནི་སྒོམ་པའི་
ལམ་ལ་བརྟེན་པ་ཡིན་ནོ་ཞེས་སོ། །འགྲེལ་ཆེན་གྱི་འགྱུར་རྙིང་དུ་བརྒྱུད་པ་དང་མངོན་དུ་སྦྱོར་
བ་ཞེས་བསྒྱུར་བ་ལྟར་ལེགས་སོ། །ལུང་འདི་འགྲེལ་ཆེན་དུ་འདིའི་སྐབས་སུ་ཤེས་བྱེད་དུ་
དྲངས་ནས་བཤད་དོ། །ཆོས་བཤེས་དང་ཤེར་འབྱུང་བློ་གྲོས་ཀྱིས་གཙོ་ཆེ་བའི་དབང་དུ་བྱས་
ནས་སྒྲུབ་པ་བཞི་དང་ལམ་བཞི་རིམ་པ་བཞིན་སྦྱོར་བ་མི་རིགས་ཏེ། གོ་སྒྲུབ་སྦྱོར་ལམ་ན་གཙོ་
ཆེ་བ་དང་འཇུག་སྒྲུབ་མཐོང་ལམ་ན་གཙོ་ཆེ་བའི་སྒྲུབ་བྱེད་མེད་པའི་ཕྱིར་རོ། །
གསུམ་པ་ལ་བཞི་སྟེ། གོ་ཆའི་སྒྲུབ་པ། འཇུག་པའི་སྒྲུབ་པ། ཚོགས་ཀྱི་སྒྲུབ་པ།
ངེས་འབྱུང་སྒྲུབ་པའོ། །དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་
ནི༑ རྒྱན་ཆོས་ཅན། སྒྲུབ་པ་བཞི་པོ་རྣམས་ཀྱི་ནང་ནས་དང་པོར་གོ་ཆའི་སྒྲུབ་པ་བསྟན་པ་ལ་
རྒྱུ་མཚན་ཡོད་དེ། གོ་ཆའི་བརྩོན་འགྲུས་དེ་སྒྲུབ་པ་གཞན་གསུམ་གྱི་སྔོན་དུ་འགྲོ་བའི་ཕྱིར།
གཉིས་པ་དང་གསུམ་པ་ནི་གོ་ཆའི་སྒྲུབ་པ་གང་ཡིན་པ་དེ་དྲུག་ཚན་དྲུག་གི་སྒོ་ནས་ཡུམ་གྱི་མདོ་
ཇི་ལྟ་བ་བཞིན་དུ་རྗེ་བཙུན་གྱིས་བཤད་དོ། །དྲུག་ཚན་དྲུག་གང་ཞེ་ན། དྲུག་ཚན་དག་པོ་ནི་
སྦྱིན་པའི་ཕར་ཕྱིན་ལ་སྤྱོད་པ་ནས་ཆོས་ཀྱི་སྦྱིན་པ་དང་སོགས་པ་ཟང་ཟིང་གི་སྦྱིན་པ་སོགས་
- 1 1：j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱིན་པར་བྱེད་པ་ནི་སྦྱིན་པའི་སྦྱིན་པ་དང་། དེ་ལ་སྤྱོད་པ་ན་ཉན་ཐོས་ཀྱི་ཡིད་ལ་བྱེད་པ་སོགས་
སྤོང་བ་སྦྱིན་པའི་ཚུལ་ཁྲིམས་དང་། དེ་ལ་སྤྱོད་པ་ན་སྐྱེ་བོ་ཐམས་ཅད་ཀྱིས་མི་སྙན་པར་སྨྲ་བ་
བཟོད་པ་སྦྱིན་པའི་བཟོད་པ་དང་། དེ་ལ་སྤྱོད་པ་ན་དགེ་བ་འཕེལ་བའི་ཕྱིར་དུ་འདུན་པ་སྐྱེད་
པ་སྦྱིན་པའི་བརྩོན་འགྲུས་དང༌། དེ་ལ་སྤྱོད་པ་ན་ཐེག་པ་གཞན་ཉན་རང་གི་ཐེག་པ་དང་མ་
འདྲེས་པའི་རྣམ་མཁྱེན་ལ་སེམས་རྩེ་གཅིག་པ་སྦྱིན་པའི་བསམ་གཏན་དང་དེ་ལ་སྤྱོད་པ་ན་
སྦྱིན་པའི་དགེ་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོ་བ་ནི་སྦྱིན་པའི་ཤེས་
རབ་ཡིན་ལ། དྲུག་པོ་རྣམས་སྦྱིན་པར་བྱ་བ་དང་སོགས་སྦྱིན་པ་པོ་དང་ལེན་པ་པོ་སྟེ་འཁོར་
གསུམ་མ་དམིགས་པའི་གོ་ཆའི་བརྩོན་འགྲུས་ཀྱིས་ཉམས་སུ་ལེན་པར་བྱེད་པའི་བྱང་སེམས་
ཀྱི་བརྩོན་འགྲུས་དེ་སྦྱིན་པའི་ནང་དུ་དྲུག་ཚང་བར་ཉམས་སུ་ལེན་པའི་གོ་ཆའོ། །ངག་དོན་
འཁོར་གསུམ་མ་དམིགས་པའི་གོ་ཆའི་བརྩོན་འགྲུས་ཀྱིས་སྦྱིན་པའི་ནང་དུ་ཕྱིན་དྲུག་ཚང་བར་
ཉམས་སུ་ལེན་པའི་བྱང་སེམས་ཀྱི་བརྩོན་འགྲུས་དེ་གོ་ཆའི་སྒྲུབ་པར་ལུས་སུ་བཤད་པ་ལྟར་
སྒྲུབ་བོ། །སྦྱིན་པ་ལ་དྲུག་ཚང་བ་དེ་བཞིན་དུ་འཁོར་གསུམ་མ་དམིགས་པའི་གོ་ཆའི་བརྩོན་
འགྲུས་ཀྱིས་ཚུལ་ཁྲིམས་བསྲུང་བར་བྱེད་བཟོད་པ་རྫོགས་པར་བྱེད། བརྩོན་འགྲུས་རྩོམ།
བསམ་གཏན་སྒྲུབ་ཤེས་རབ་སྒོམ་པར་བྱེད་པ་ན་ཕྱིན་དྲུག་ཚང་བར་ཉམས་སུ་ལེན་པའི་བྱང་
སེམས་ཀྱི་བརྩོན་འགྲུས་དེ་སྔར་ལྟར་བསྒྲུབ་བོ། །འོ་ན་སོ་དྲུག་ཏུ་འགྱུར་བས་དྲུག་ཏུ་མི་འདུས་
སོ་ཞེ་ན། སྔར་བསྟན་པ་དེ་ལྟར་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་པོ་སོ་སོར་ཏེ་རེ་
རེ་ཡང་སྦྱིན་པ་ལ་སོགས་པ་དྲུག་དྲུག་ཚང་བར་བསྡུས་པས་ན་དྲུག་ཚན་དྲུག་གིས་ཕར་ཕྱིན་
རྣམ་པ་སུམ་ཅུ་རྩ་དྲུག་ཡིན་མོད་ཀྱི་སྦྱིན་པའི་དྲུག་ཚན་ལ་སོགས་པ་རྣམས་སྦྱིན་པ་ལ་སོགས་
པ་དྲུག་ཏུ་ཆོས་མཐུན་པའི་ཕྱིར། གོ་ཆའི་སྒྲུབ་པ་དྲུག་ཏུ་འདུས་སོ། །ངག་དོན། ཤེས་བྱ་ཆོས་
ཅན། ཕར་ཕྱིན་སོ་དྲུག་ཡོད་ཀྱང་གོ་ཆའི་སྒྲུབ་པ་དྲུག་ཏུ་འདུས་ཏེ། སྦྱིན་པའི་དྲུག་ཚན་ལ་
- 1
? |} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
སོགས་པ་དྲུག་སྦྱིན་པ་ལ་སོགས་པ་དྲུག་ཏུ་ཆོས་མཐུན་པའི་ཕྱིར་ཕར་ཕྱིན་དྲུག་ལ་སྦྱིན་པའི་
ཕར་ཕྱིན་གཏོང་བའི་སེམས་པ་ཆོས་བཞི་ལྡན་ཏེ། བཞི་ནི་མི་མཐུན་ཕྱོགས་སེར་སྣ་ཉམས་པ་
དང༌། ཆོས་ཀྱི་བདག་མེད་རྟོགས་པས་རྣམ་པར་མི་རྟོག་པ་དང་ལྡན་པ་དང་། གང་འདོད་པ་
བྱིན་པས་འདོད་པ་རྫོགས་པར་བྱེད་པ་དང༌། སེམས་ཅན་རྣམས་སྦྱིན་པས་བསྡུས་ནས་ཐེག་པ་
གསུམ་གྱི་སྐལ་བ་ཇི་ལྟ་བ་བཞིན་དུ་སྨིན་པར་བྱེད་པའོ། །ཚུལ་ཁྲིམས་ཀྱི་ཕར་ཕྱིན་སྤོང་བའི་
སེམས་དཔའ་ཆོས་བཞི་ལྡན་དང་། བཟོད་པའི་ཕར་ཕྱིན་ནི་མི་འཁྲུག་པ་ཆོས་བཞི་ལྡན་དང་།
བརྩོན་འགྲུས་ཀྱི་ཕར་ཕྱིན་ནི་དགེ་བ་ལ་སྤྲོ་བ་ཆོས་བཞི་ལྡན་དང་། བསམ་གཏན་གྱི་ཕར་ཕྱིན་
ནི་སེམས་རྩེ་གཅིག་པ་ཆོས་བཞི་ལྡན་དང་། ཤེར་ཕྱིན་ནི་ཆོས་རབ་ཏུ་རྣམ་འབྱེད་ཆོས་བཞི་
ལྡན་ཏེ། རྒྱན་ལས། སྦྱིན་པ་མི་མཐུན་ཕྱོགས་ཉམས་དང་། །རྣམ་པར་མི་རྟོག་ཡེ་ཤེས་ལྡན།།
འདོད་པ་ཐམས་ཅད་ཡོངས་རྫོགས་བྱེད། །སེམས་ཅན་རྣམ་སྨིན་བྱེད་རྣམ་གསུམ། །དེ་བཞིན་
དུ་ལྷག་མ་རྣམས་ལ་འདོན་པ་བསྒྱུར་རོ། །ཕར་ཕྱིན་དྲུག་ཏུ་ཇི་ལྟར་གྲངས་ངེས་ཞེ་ན། བསླབ་
པ་གསུམ་རྒྱུད་ལ་སྐྱེད་པ་ལ་དྲུག་ངེས་པར་དགོས་ཤིང་དྲུག་གིས་རྫོགས་པར་སྒྲུབ་ནུས་པས་
དྲུག་ཏུ་ངེས་ཏེ། རྒྱན་ལས། བསླབ་གསུམ་དབང་དུ་མཛད་ནས་ནི། །རྒྱལ་བས་ཕ་རོལ་ཕྱིན་
པ་དྲུག །ཡང་དག་བཤད་དེ་དང་པོ་གསུམ། །ཐ་མ་གཉིས་ཀྱིས་རྣམ་པ་གཉིས། །གཅིག་ནི་
གསུམ་ཆར་ལ་ཡང་གཏོགས། །ཞེས་སོ། །ཕར་ཕྱིན་དྲུག་གི་གོ་རིམ་ཇི་ལྟར་ཡིན་ཞེ་ན། རྒྱན་
ལས། སྔ་མ་ལ་རྟེན་ཕྱི་མ་སྐྱེ། །དམན་དང་མཆོག་ཏུ་གནས་ཕྱིར་དང༌། །རགས་པ་དང་ནི་ཕྲ་
བའི་ཕྱིར། །དེ་དག་རིམ་པར་བསྟན་པ་ཡིན་ཞེས་སོ། །རགས་པ་ནི་སྒྲུབ་སླ་བ་དང་ཕྲ་བ་ནི་
སྒྲུབ་དཀའ་བའོ། །ཕར་ཕྱིན་སྒྲུབ་ཚུལ་ཇི་ལྟར་ཡིན་ཞེ་ན། རྒྱན་ལས། རེ་བ་མེད་པའི་སྦྱིན་པ་
དང༌། །ཡང་སྲིད་མི་འདོད་ཚུལ་ཁྲིམས་དང༌། །ཐམས་ཅད་ལ་ནི་བཟོད་པ་དང༌། །ཡོན་ཏན་
ཀུན་འབྱུང་བརྩོན་འགྲུས་དང༌། །དེ་བཞིན་བསམ་གཏན་གཟུགས་མེད་མིན། །ཤེས་རབ་
- ；
2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཐབས་དང་ལྡན་པ་ཡི། །ཕ་རོལ་ཕྱིན་པ་དྲུག་པོ་ལ། །བརྟན་པ་རྣམས་ཀྱིས་ཡང་དག་སྦྱོར། །
ཞེས་སོ། །ཕར་ཕྱིན་དྲུག་གི་གནས་སྐབས་དང་མཐར་ཐུག་གི་འབྲས་བུ་ཇི་ལྟར་ཡིན་ཞེ་ན།
རིན་ཆེན་ཕྲེང་བ་ལས། སྦྱིན་པས་ལོངས་སྤྱོད་ཁྲིམས་ཀྱིས་བདེ། །བཟོད་པས་གཟུགས་བཟང་
བརྩོན་པས་བརྗིད། །བསམ་གཏན་གྱིས་ཞི་བློ་ཡིས་གྲོལ། །སྙིང་བརྩེ་བས་ནི་དོན་ཀུན་འགྲུབ།།
བདུན་པོ་འདི་དག་མ་ལུས་པ། །གཅིག་ཆར་ཕ་རོལ་ཕྱིན་པ་ཡི། །ཡེ་ཤེས་བསམ་མི་ཁྱབ་པའི་
ཡུལ། །རྣམ་པ་ཐམས་ཅད་མཁྱེན་ཉིད་ཐོབ། །ཅེས་སོ། །ཕར་ཕྱིན་དྲུག་གི་སྒྲ་དོན་ཇི་ལྟར་ཡིན་
ཞེ་ན། དབུལ་བ་འདོར་བར་བྱེད་པ་དང་། །བསིལ་བ་ཐོབ་དང་ཁྲོ་བཟོད་དང་། །མཆོག་སྦྱོར་
པ་དང་ཡིད་འཛིན་དང་། །དོན་དམ་ཤེས་པའི་ཕྱིར་བཤད་དོ། །ཞེས་པ་ལྟར་རོ། །ཕར་ཕྱིན་
དྲུག་ཏུ་ཆོས་མཐུན་ཚུལ་ཇི་ལྟར་ཡིན་ན། སྦྱིན་པ་ལ་བརྟེན་པའི་ཕྱིན་དྲུག་སྦྱིན་པའི་རྒྱུ་ལས་བྱུང་
ཞིང་སྦྱིན་པའི་ཉམས་ལེན་ལས་ཕྱེ་བས་སྦྱིན་པར་མཐུན་ཞེས་ཆོས་བཤེས་བཞེད་ལ། གཞན་
ལྔ་ཡང་དེ་ལྟར་རོ། ཁ་ཅིག་དེ་ལྟ་ན་སྦྱིན་པའི་སྡུད་བྱ་དྲུག་པོ་སྦྱིན་པ་ཁོ་ནར་འགྱུར་བས་རེ་རེའི་
ནང་དུ་ཕྱིན་དྲུག་མ་ཚང་བར་འགྱུར་བས་དེ་མ་ཚང་བར་འགྱུར་བས་སོ་དེ་མི་རིགས་སོ། །དེས་
ན་སྦྱིན་པ་དྲུག་སྦྱིན་པར་ཆོས་མཐུན་པ་སོགས་སུ་འཆད་དོ། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱན་
ཆོས་ཅན། གོ་སྒྲུབ་ཀྱི་རྗེས་སུ་འཇུག་སྒྲུབ་འཆད་པ་ལ་རྒྱུ་མཚན་ཡོད་དེ། ཚུལ་ཁྲིམས་དེ་ལྟར་
གོ་དགོས་པ་ལས་ཐེག་ཆེན་ལ་འཇུག་པར་གྱུར་བའི་ཕྱིར། གཉིས་པ་དང་གསུམ་པ་ནི་འཇུག་
པའི་སྒྲུབ་པ་རྣམ་པ་དགུའོ། །དགུ་གང་ཞེ་ན། ཐེག་ཆེན་གྱི་བསམ་གཏན་དང་ཟག་མེད་ཀྱི་
སྙོམས་པར་འཇུག་པ་ལ་རྣམ་པ་དང་རྟགས་དང་མཚན་མ་དམིགས་པར་འཇུག་པ་དང་། སྦྱིན་
པ་ལ་སོགས་པ་ཕ་རོལ་ཏུ་ཕྱིན་པ་དྲུག་དང་མཐོང་བ་དང་ས་གཉིས་པ་ནས་བདུན་པའི་བར་གྱི་
སྒོམ་པའི་ལམ་དང་། འབད་རྩོལ་གྱིས་མི་སློབ་པའི་ལམ། ས་བརྒྱད་པ་དང་ཁྱད་པར་གྱི་ལམ་
- ]
2 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ས་དགུ་པ་དང་བཅུ་པ་སྟེ་འཕགས་པའི་ལམ་དང་། བྱམས་པ་ལ་སོགས་པ་ཚད་མེད་བཞི་དང་
ཆོས་ཐམས་ཅད་མི་དམིགས་པ་དང་ལྡན་པའི་རྣལ་འབྱོར་དང་ཕྱིན་དྲུག་གི་དངོས་པོ་ཐམས་
ཅད་ལ་ལས་བྱ་བ་བྱེད་པ་པོ་གསུམ་མ་དམིགས་པ་འཁོར་གསུམ་རྣམ་པར་དག་པ་དང་ཆེད་དུ་
བྱ་བ་ཆེན་པོ་གསུམ་དང་མངོན་པར་ཤེས་པ་དྲུག་རྣམ་པ་ཐམས་ཅད་མཁྱེན་པ་ཉིད་དག་ལ་
སྦྱོར་བའི་བརྩོན་འགྲུས་ཀྱིས་ཡང་དག་པར་གནས་པའི་མཚན་ཉིད་ཅན་དྲོད་ཡན་ཆད་ཀྱི་བྱང་
སེམས་ ཀྱི་བརྩོན་འགྲུས་ཆོས་ཅན། འཇུག་ པའི་སྒྲུབ་ པ་ ཡིན་ཏེ། ཐེག་པ་ཆེན་པོའི་ཆོས།
སེམས་བསྐྱེད་སོགས་མཐའ་དག་ལ་འཇོག་པ་སྟེ་སྦྱོར་བའི་བརྩོན་འགྲུས་ཀྱིས་གནོན་པ་སྟེ་
བགྲོད་པའི་དྲོད་ཐོབ་པའི་བྱང་སེམས་ཀྱི་བརྩོན་འགྲུས་ཡིན་པའི་ཕྱིར། ཐེག་ཆེན་ནི་བགྲོད་པ་
གང་ཟག་ཆེན་པོ་བདུན་དང་ལྡན་པ་སྟེ། རྒྱན་ལས། དམིགས་པ་ཆེ་བ་ཉིད་དང་ནི། །དེ་བཞིན་
སྒྲུབ་པ་གཉིས་དག་དང་། །ཐབས་ལ་མཁས་པར་གྱུར་པ་དང་། །ཡེ་ཤེས་བརྩོན་འགྲུས་རྩོམ་
པ་དང༌། །ཡང་དག་སྒྲུབ་པ་ཆེན་པོ་དང༌། །སངས་རྒྱས་ཕྲིན་ལས་ཆེན་པོ་སྟེ། །ཆེན་པོ་འདི་
རྣམས་དང་ལྡན་པས། །ཐེག་ཆེན་ཞེས་ནི་ངེས་པར་བརྗོད། །ཅེས་སོ། །དེ་ལ་དང་པོ་ལ་རྒྱུའི་
ཐེག་ཆེན་དང་ཕྱི་མ་གཉིས་འབྲས་བུའི་ཐེག་ཆེན་ནོ། །ཚད་མེད་བཞིའི་དོན་གང་ཞེ་ན། ཚད་
མེད་པའི་དོན་ནི། སེམས་ཅན་ཚད་མེད་པ་ལ་དམིགས་པའི་བརྩེ་བ་གང་ཟག་གི་ཆོས་བཞི་
ལྡན། བཞི་ནི་མི་མཐུན་ཕྱོགས་རྣམ་འཚེ་སོགས་སྤོང་བ་རྣམ་པར་མི་རྟོག་པའི་ཡེ་ཤེས་དང་ལྡན་
པ༑ དམིགས་པ་སེམས་ཅན་དང་ཆོས་དང་དམིགས་པ་མེད་པ་ལ་འཇུག་པ། བྱེད་ལས་སེམས་
ཅན་སྨིན་པར་བྱེད་པའོ། །དབྱེ་ན་བྱང་སེམས་སྙིང་རྗེ་དང་དགའ་བ་དང་བཏང་སྙོམས་ཚད་
མེད་པའི་དོན་ནི་རིམ་པ་བཞིན་དུ་བསམ་གཏན་གྱི་དངོས་གཞིའི་སེམས་ལ་བརྟེན་ནས་སེམས་
ཅན་ཚད་མེད་པ་བདེ་བ་དང་ཕྲད་པར་འདོད་པ་དང་སྡུག་བསྔལ་དང་བྲལ་བར་འདོད་པ་དང་
བདེ་དང་མི་འབྲལ་བར་འདོད་པ་དང་ཆགས་སྡང་གིས་ཀུན་ནས་ཉོན་མོངས་པ་མེད་པར་
- 1
2
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་པའི་ཏིང་ངེ་འཛིན་དང་ཤེས་རབ་བོ། །ངེས་ཚིག་ནི་སེམས་ཅན་ཚད་མེད་པ་ལ་དམིགས་
པ་དང་ཚོགས་ཚད་མེད་པའི་རྒྱུར་གྱུར་པ་དང་ཆོས་ཚད་མེད་པ་ཐོབ་པའི་རྒྱུར་གྱུར་པ་དང་ཡེ་
ཤེས་ཚད་མེད་པའི་སྤྱོད་ཡུལ་དུ་གྱུར་པའི་ཕྱིར་ཚད་མེད་པ་ཞེས་བྱའོ། །ཚད་མེད་བཞི་ལ།
སྤྱིའི་མཚན་ཉིད་ནི་རྒྱན་ལས། བརྟན་པས་ཚངས་པའི་མི་མཐུན་སྤངས། །རྣམ་པར་མི་རྟོག་ཡེ་
ཤེས་ལྡན། །དམིགས་པ་རྣམ་པ་གསུམ་ལ་འཇུག །སེམས་ཅན་རྣམས་ནི་ཡོངས་སྨིན་བྱེད། །
ཅེས་སོ། །སོ་སོའི་མཚན་ཉིད་ནི་རྒྱན་ལས། སེམས་ཅན་རྣམས་ལ་བརྩེ་བ་ཅན། །ཕྲད་དང་
བྲལ་བའི་དགོངས་པ་ཅན། །མི་འབྲལ་བདེ་བའི་དགོངས་པ་ཅན། །ཕན་བདེ་དགོངས་ཁྱོད་ལ་
ཕྱག་ འཚལ། །ཞེས་སོ། །ཚིག་རྐང་དང་པོས་སྤྱིར་བསྟན། ཕན་ དགོངས་ ཞེས་པས་བཏང་
སྙོམས་བསྟན་ལ་གཞན་རྣམས་ཀྱིས་ཚད་མེད་དང་པོ་གསུམ་བསྟན་ཅིང་གསུམ་ག་ཡང་བདེ་
བའི་དགོངས་པའོ། །དམིགས་པའི་སྒོ་ནས་དབྱེ་ན་གསུམ་སྟེ། སེམས་ཅན་ལ་དམིགས་པ་དང་
།
ཆོས་ལ་དམིགས་པ་དང༌། དམིགས་པ་མེད་པ་ལ་དམིགས་པའོ། །དང་པོ་ནི། སེམས་ཅན་
སྡུག་བསྔལ་བ་ལ་དམིགས་ནས་དེ་ལ་བརྩེ་བའི་བསམ་པ་ཅན། གཉིས་པ་ནི། སེམས་ཅན་
རྣམས་སྐད་ཅིག་གིས་གཡོ་བར་དམིགས་ནས་བརྩེ་བའི་རྣམ་པ་ཅན་ནོ། །གསུམ་པ་སེམས་
ཅན་རྣམས་སྒྱུ་མ་ལྟ་བུར་དམིགས་ནས་བརྩེ་བའི་རྣམ་པ་ཅན་ནོ་ཞེས་དབུ་མ་འཇུག་པ་རྩ་
འགྲེལ་ལས་བཤད་དོ། །ཡང་ན་དང་པོ་ནི་བྱམས་སོགས་སྐྱེ་བའི་ཡུལ་སེམས་ཅན་རྫས་ཀྱི་ངོ་
བོར་གྱུར་པ་གཅིག་ལ་དམིགས་ནས་བྱམས་སོགས་སྐྱེ་བའོ། །གཉིས་པ་ནི། སྡུག་བསྔལ་བ་
པོའི་སེམས་ཅན་གྱི་རྫས་སུ་མ་གྲུབ་ཀྱང་ཆོས་ཙམ་ཞིག་གི་ངོ་བོའི་སྡུག་བསྔལ་བ་པོ་ལ་
དམིགས་ནས་བྱམས་སོགས་སྐྱེ་བའོ། །གསུམ་པ་ནི། ཆོས་ཙམ་དུ་ཡང་མི་དམིགས་པ་གཟུང་
འཛིན་དང་བྲལ་བའི་དེ་བཞིན་ཉིད་དུ་དམིགས་པའི་བྱམས་སོགས། ཡང་ན་རྒྱན་ལས། བརྟན་
པ་རྣམས་ཀྱིས་དེ་དག་བདེ་འདོད་དང༌། །སྡུག་བསྔལ་གྱིས་ཉམས་བདེ་བ་དང༌། །ཉོན་མོངས་
- 1
2
4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཅན་དང་དེ་དག་བསྟན་བཅོས་དང་། །དེ་ཡི་དེ་བཞིན་ཉིད་ལ་རབ་ཏུ་འཇུག །ཅེས་སོ། །འདིའི་
ལུགས་ལྟར་ན་བདེ་བ་དང་མི་ལྡན་པའི་སེམས་ཅན་སོགས་ལ་དམིགས་ནས་སྐྱེས་པའི་བྱམས་
སོགས་ནི་སེམས་ཅན་ལ་དམིགས་པ་དང་བསྟན་བཅོས་ཀྱིས་ཚད་མེད་བཞིའི་ངོ་བོ་དང་ཕན་
ཡོན་སོགས་བཤད་པ་ལ་བརྟེན་ནས་སྐྱེས་པའི་བྱམས་སོགས་ནི་ཆོས་ལ་དམིགས་པ་དང་། དེ་
བཞིན་ཉིད་ལ་དམིགས་ནས་སྐྱེས་པའི་བྱམས་སོགས་ནི་དམིགས་པ་མེད་པ་ལ་དམིགས་པའི་
བྱམས་སོགས་སོ། །འདི་གསུམ་གྱི་ས་མཚམས་ནི། བྱང་ཆུབ་སེམས་དཔའི་ས་ལས། སེམས་
ཅན་ལ་དམིགས་པ་ནི་མུ་སྟེགས་ཅན་རྣམས་དང་ཐུན་མོང་བ་ཡིན་ནོ། །ཆོས་ལ་དམིགས་པ་ནི་
ཉན་ཐོས་དང་རང་སངས་རྒྱས་རྣམས་དང་ཐུན་མོང་བ་ཡིན་ནོ། །དམིགས་པ་མེད་པ་ནི་དེ་དག་
ཐམས་ཅད་དང་ཐུན་མོང་མ་ཡིན་པའོ་ཞེས་སོ། །བློ་གྲོས་མི་ཟད་པའི་མདོ་ལས་ཐོག་མ་སེམས་
བསྐྱེད་པའི་བྱང་སེམས་རྣམས་ཀྱི་བྱང་སེམས་རྣམས་ཀྱི་བྱམས་པ་ནི་སེམས་ཅན་ལ་དམིགས་
པའོ། །སྤྱོད་པ་ལ་ཞུགས་པའི་བྱང་སེམས་རྣམས་ཀྱི་བྱམས་པ་ནི་ཆོས་ལ་དམིགས་པའོ། །མི་
སྐྱེ་བའི་ཆོས་ལ་བཟོད་པ་རབ་ཏུ་ཐོབ་པའི་བྱང་སེམས་རྣམས་ཀྱི་བྱམས་པ་ནི་དམིགས་པ་མེད་
པའོ་ཞེས་སོ། །ཐོག་མ་སེམས་བསྐྱེད་པ་ནི་ཚོགས་སྦྱོར་བའོ། །སྤྱོད་པ་ལ་ཞུགས་པ་ནི། ས་
དང་པོ་ནས་བདུན་པའི་བར་རོ། །བཟོད་པ་རབ་ཏུ་ཐོབ་པ་ནི་དག་པ་ས་གསུམ་མོ། །བཞིར་ཇི་
ལྟར་གྲངས་ངེས་ཞེ་ན། མི་མཐུན་ཕྱོགས་གནོད་སེམས་དང་རྣམ་འཚེ་དང་མི་དགའ་བ་དང་ཉེ་
རིང་དུ་འཛིན་པའི་གཉེན་པོར་རིམ་པ་བཞིན་ཚད་མེད་བཞིར་ངེས་སོ། །ཚད་མེད་བཞིའི་
འབྲས་བུ་གང་ཞེ་ན། རྒྱན་ལས། ཚངས་པའི་གནས་པས་གནས་པ་ཡི། །བློ་ལྡན་རྟག་ཏུ་འདོད་
པར་སྐྱེ། །དེ་ནི་ཚོགས་རྣམས་རྫོགས་བྱེད་ཅིང་། །སེམས་ཅན་རྣམས་ཀྱང་ཡོངས་སྨིན་བྱེད། །
ཀུན་ཏུ་ཚངས་དང་མི་འབྲལ་ལ། །དེ་ཡི་མི་མཐུན་ཕྱོགས་དང་བྲལ། །བག་མེད་གྱུར་ཀྱང་དེ་ཡི་
རྐྱེན། །མི་ཟད་པས་ཀྱང་མི་གྱུར་རོ། །ཞེས་སོ། །དེ་ལ་ཚིག་རྐང་དང་པོས་རྣམ་སྨིན་གྱི་འབྲས་
-1
2 j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུ༑ དེ་ནས་གཅིག་གིས་བདག་འབྲས། དེ་ནས་གཅིག་གིས་ སྐྱེས་བུ་བྱེད་འབྲས། དེ་ནས་
གཅིག་གིས་རྒྱུ་མཐུན་གྱི་འབྲས་བུ། ལྷག་མས་བྲལ་འབྲས་བསྟན་ནོ། །
གསུམ་པ་ལ་གཉིས་ཏེ། ཚོགས་སྒྲུབ་བཅུ་བདུན་སྤྱིར་བསྟན། རྟོགས་དཀའ་
བ་བྱེ་བྲག་ཏུ་བཤད་པའོ། །དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་
པོ་ནི། རྒྱན་ཆོས་ཅན། འཇུག་སྒྲུབ་ཀྱི་རྗེས་སུ་ཚོགས་སྒྲུབ་འཆད་པ་ལ་རྒྱུ་མཚན་ཡོད་དེ། ཚུལ་
དེ་ལྟ་འཇུག་པའི་སྒྲུབ་པ་བྱས་པ་ལ་ཚོགས་སྐྱེ་བའི་ཕྱིར། གཉིས་པ་དང་གསུམ་པ་ནི་ཚོགས་ཀྱི་
སྒྲུབ་པའི་རིམ་པ་རྣམ་པ་བཅུ་བདུན་དུ་ཤེས་པར་བྱའོ། །བཅུ་བདུན་གང་ཞེ་ན། སྙིང་རྗེ་ཆེན་པོ་
དང་སྦྱིན་པ་ལ་སོགས་པ་ཚུལ་ཁྲིམས་དང་། བཟོད་པ་དང་བརྩོན་འགྲུས་དང་བསམ་གཏན་
དང་ཤེས་རབ་དང་ཞི་གནས་དང་ལྷག་མཐོང་ཞི་གནས་ནི་དམིགས་པ་ལ་སེམས་ཀུན་ཏུ་འཇོག་
པར་བྱེད་པའོ། །རྣམ་གཡེང་ཞི་གནས་དམིགས་པ་གཅིག་ལ་གནས་པས་ཞི་གནས་ཞེས་བྱའོ།།
ལྷག་མཐོང་ནི་ཆོས་རབ་ཏུ་རྣམ་པར་འབྱེད་པའོ། །སེམས་གཞན་ལས་ཡུལ་མཐོང་ཚུལ་གྱི་
ནུས་པ་ལྷག་པས་ལྷག་མཐོང་ཞེས་བྱའོ། །རྒྱན་ལས། ཡང་དག་གནས་པ་ལ་བརྟེན་ནས། །
སེམས་ལ་སེམས་ནི་འཇོག་ཕྱིར་དང་། །ཆོས་རབ་རྣམ་པར་འབྱེད་པའི་ཕྱིར། །ཞི་གནས་དང་
ནི་ལྷག་མཐོང་ཡིན། །ཞེས་སོ། །ཤེས་རབ་དང་སྙིང་རྗེ་ཟུང་དུ་འབྲེལ་བའི་ལམ་དང་ཐབས་
མཁས་པ་དང་སྟོང་ཉིད་རྟོགས་པའི་ཡེ་ཤེས་དང་ཏིང་ངེ་འཛིན་སྒོས་པ་ལས་བྱུང་བའི་བསོད་
ནམས་དང་མཐོང་བ་ལ་སོགས་པ་ལམ་དང་། ཚིག་ལ་སོགས་པའི་གཟུངས་བཞི་དང་ས་བཅུ་
དང་གཉེན་པོ་བརྒྱད་དོན་དམ་པར་མ་དམིགས་པར་རྟོགས་པའི་སྒོ་ནས་ཀུན་རྫོབ་ཀྱི་བདེན་པ་
ལས་མི་འདའ་བ་སྒྱུ་མ་ལྟ་བུའི་ཚུལ་དུ་ཐེག་པ་ཆེན་པོའི་དོན་མཐའ་དག་སྒྲུབ་ཅིང་ཉམས་སུ་
བླངས་པས་རང་གི་དངོས་འབྲས་བྱང་ཆུབ་དངོས་སུ་འབྱིན་པའི་ཆོས་མཆོག་ཆེན་པོ་ཡན་ཆད་
ཀྱི་བྱང་སེམས་ཀྱི་བརྩོན་འགྲུས་དེ་ཚོགས་ཀྱི་སྒྲུབ་པའོ། །ངག་དོན། སྙིང་རྗེ་ཆེན་པོ་སོགས་
- 1
2
j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
བཅུ་བདུན་དོན་དམ་པར་མ་དམིགས་ཤིང་སྒྱུ་མ་ལྟ་བུའི་ཚུལ་དུ་ཉམས་སུ་བླངས་པས་རང་གི་
དངོས་འབྲས་བྱང་ཆུབ་དངོས་སུ་འབྱིན་པའི་ཆོས་ཆོག་ཆེན་པོ་ཡན་ཆད་ཀྱི་བྱང་སེམས་ཀྱི་
བརྩོན་འགྲུས་ཆོས་ཅན། ཚོགས་སྒྲུབ་ཏུ་ལུས་སུ་བཤད་པ་ལྟར་སྒྲུབ་བོ། །སྙིང་རྗེ་སོགས་
ཚོགས་སུ་འཇོག་པའི་རྒྱུ་མཚན་ཅི་ཞེ་ན། འདིར་དངོས་སུ་བསྟན་པའི་སྙིང་རྗེ་སོགས་བཅུ་
བདུན་ཆོས་ཅན། ཚོགས་ཡིན་ཏེ། ཁྱོད་ཀྱིས་ཡང་དག་པར་འགྲུབ་པའི་ངོ་བོ་བྱང་ཆུབ་ཆེན་པོ་
འཛིན་པ་སྟེ་འབྱིན་པར་བྱེད་པའི་ཐབས་ཡིན་པའི་ཕྱིར། ཚོགས་བསྒྲུབ་བཅུ་བདུན་དུ་ཡོད་པའི་
རྒྱུ་མཚན་ཅི་ཞེ་ན། ཤེས་བྱ་ཆོས་ཅན། ཚོགས་སྒྲུབ་བཅུ་བདུན་ཡོད་དེ། སྒྲུབ་བྱ་ཚོགས་བཅུ་
བདུན་ཡོད་པའི་ཕྱིར། གཟུངས་བཞིའི་ངོ་བོ་གང་ཞེ་ན། གཟུངས་ཀྱི་དོན་ནི་རང་གིས་སྔར་
རྟོགས་པའི་ཆོས་རྣམས་མི་བརྗེད་པར་འཛིན་ནུས་པའི་དྲན་པ་དང་ཤེས་རབ་བོ། །དབྱེ་ན་ཚིག་
གི་གཟུངས་ཀྱི་དོན་ནི་སངས་རྒྱས་ཀྱིས་གསུངས་པའི་ཆོས་ཀྱི་མིང་ཚིག་ཡི་གེའི་ཚོགས་མི་
བརྗེད་པར་འཛིན་ནུས་པའི་དྲན་པ་དང་ཤེས་རབ། དོན་གྱི་གཟུངས་ཀྱི་དོན་ནི་སངས་རྒྱས་
ཀྱིས་གསུངས་པའི་ཆོས་ཀྱི་དོན་ནི་མི་བརྗེད་པར་འཛིན་ནུས་པའི་དྲན་པ་དང་ཤེས་རབ།
བཟོད་པའི་གཟུངས་ཀྱི་དོན་ནི་ཆོས་ཐམས་ཅད་རང་བཞིན་གྱིས་སྐྱེ་བ་མེད་པ་ལ་བཟོད་པའི་
བཟོད་པ་མི་བརྗེད་པའི་དྲན་པ་དང་ཤེས་རབ། གསང་སྔགས་ཀྱི་གཟུངས་ཀྱི་དོན་ནི་གསང་
སྔགས་ཀྱི་ཡི་གེ་རྣམས་ཇི་ལྟར་འདོད་པ་བཞིན་བྱིན་གྱིས་རློབ་པར་ནུས་པའི་སྟོང་ཉིད་སྙིང་རྗེའི་
སྙིང་པོ་ཅན་གྱི་ཡེ་ཤེས་དྲན་པ་དང་མཚུངས་ལྡན། དང་པོ་གཉིས་ཚོགས་ལམ་ནས་ཡོད།
གསུམ་པ་དྲོད་ནས་ཡོད། བཞི་པ་ས་དང་པོ་ནས་ཡོད་དོ། །ཅིའི་ཕྱིར་གཟུངས་ཞེས་བྱ་ཞེ་ན།
ཆོས་རྣམས་ཀྱི་ཚིག་དོན་ནམ་ལེགས་པའི་ལམ་འཛིན་པར་བྱེད་པས་གཟུངས་ཏེ། རྒྱན་ལས།
ཚིག་དང་དོན་དང་གཉིས་ཀ་དང༌། །ལེགས་པའི་ལམ་ནི་ཉམས་པ་ལས། །འཛིན་པར་བྱེད་པ་
གཟུངས་ཡིན་ནོ། །ཞེས་སོ། །རྒྱུ་དང་ཆེ་འབྲིང་གི་སྒོ་ནས་དབྱེ་ན། རྒྱན་ལས། རྣམ་སྨིན་ཐོས་
- 1
2
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་གོམས་པ་དང༌། །ཏིང་ངེ་འཛིན་གྱི་གཟུངས་དག་ནི། །ཆུང་ངུ་དང་ནི་ཆེན་པོ་སྟེ། །ཆེན་པོ་དེ་
ཡང་རྣམ་པ་གསུམ། །བློ་ལྡན་མ་ཞུགས་ཞུགས་པ་དང་། །དག་པ་ས་ཡི་གཟུངས་ཆེན་ཡིན། །
ཞེས་སོ། །དེ་ལ་སྔོན་གྱི་དགེ་བའི་རྣམ་སྨིན་དང་ཚེ་འདིར་མང་དུ་ཐོས་པ་ལས་བྱུང་བ་གཉིས་
ཆུང་ངུ་དང་ཏིང་ངེ་འཛིན་ལ་བརྟེན་པ་ཆེན་པོ་ཡིན་ལ། དེ་ལའང་ས་ལ་མ་ཞུགས་པའི་ཆུང་ངུ་།
ཞུགས་པ་མ་དག་ས་བདུན་མན་ཆད་ཀྱི་འབྲིང་། ས་བརྒྱད་པ་ཡན་ཆད་ཀྱི་ཆེན་པོའོ། །སྔོན་གྱི་
དགེ་བ་དང་ཚེ་འདིའི་ཐོས་པ་དང་ཚིག་དང་དོན་གྱི་གཟུངས་ཀྱི་རྒྱུ་བྱེད་པ་ཏིང་ངེ་འཛིན་གྱིས་
ཐམས་ཅད་ཀྱི་རྒྱུ་བྱེད་དོ། །རྣམ་སྨིན་དང་ཐོས་པ་ལ་བརྟེན་པ་ནི་ལམ་དུ་མ་ཞུགས་པ་ལ་ཡང་
ཡོད་དོ། །བྱང་ཆུབ་སེམས་དཔའི་ས་ལས། མོས་པས་སྤྱོད་པའི་བཟོད་པ་ཆེན་པོ་ལ་གནས་
པར་འགྱུར་ཏེ། འདི་ནི་སེམས་དཔའི་བཟོད་པ་ཐོབ་པར་བྱེད་པའི་གཟུངས་ཡིན་པར་རིག་པར་
བྱའོ། །ཞེས་པ་དང༌། དེ་ཚུན་ཆད་སྨོན་ལམ་གྱི་དབང་ངམ་བསམ་གཏན་ལ་བརྟེན་ནས་ཐོབ་
པར་འགྱུར་ཏེ། ངེས་པ་ཡང་མ་ཡིན་བསྟན་པ་ཡང་མ་ཡིན། རྒྱ་ཆེ་བ་ཡང་མ་ཡིན་ནོ་ཞེས་དང་།
ལྷག་པའི་བསམ་པ་རྣམ་པར་དག་པའི་ས་ལས་ཞུགས་པའི་ཚེ་ཐོབ་པར་འགྱུར་ཏེ། ངེས་པ་དང་
བརྟན་པ་དང་རྒྱ་ཆེ་བ་ཡིན་ནོ་ཞེས་སོ། །འདིའི་ལུགས་ལྟར་ན་བཟོད་པའི་རྒྱུའི་གཟུངས་སྦྱོར་
ལམ་བཟོད་པ་ཆེན་པོ་དང་ཆོས་མཆོག་གཉིས་ན་ཡོད་ལ་གཞན་གསུམ་ལ་བརྟན་ཞིང་རྒྱ་ཆེ་བ་
མ་ཡིན་པ་ཚོགས་སྦྱོར་གཉིས་ན་ཡོད། བརྟན་ཞིང་རྒྱ་ཆེ་བ་ས་དང་པོ་ནས་ཡོད་དོ། །འབུམ་
ཊིཀ་ལས་བཟོད་པའི་རང་བཞིན་དུ་གྱུར་པའི་གཟུངས་སྔར་བཤད་པ་དེ་སྔོན་གྱི་རྒྱུ་ཕུན་སུམ་
ཚོགས་པ་རྣམས་མོས་པས་སྤྱོད་པའི་ས་ལ་ཐོབ་པའོ། །གཞན་གཟུངས་གསུམ་པོ་ནི་བསྐལ་པ་
གྲངས་མེད་ པ་དང་པོ་གཅིག་འདས་ནས་ས་དང་པོ་ལ་སོགས་པ་ལ་ཐོབ་བོ། །ཞེས་སོ།།
གཟུངས་ཀྱི་བྱེད་ལས་ནི་རྒྱན་ལས། བྱང་ཆུབ་སེམས་དཔའ་ཡང་དང་ཡང་། །དེ་ལ་ཡང་དག་
བརྟེན་ནས་ནི། །རྟག་ཏུ་དམ་པའི་ཆོས་དག་ཀྱང་། །སྟོན་ཅིང་རབ་ཏུ་འཛིན་པར་བྱེད། །ཅེས་
- 1
? $ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
སོ༑ ༑གཟུངས་བཞིར་ཇི་ལྟར་ངེས་ཞེ་ན། གཟུང་བྱའི་ཆོས་ལ་ཚིག་དང་དོན་དང་ཡུལ་ཅན་
རྟོགས་པ་གསུམ་དུ་ངེས་ལ་རྟོགས་པ་ལ་རང་དོན་དང་གཞན་དོན་གཉིས་སུ་ངེས་པས་འཛིན་
བྱེད་གཟུངས་བཞིར་ངེས་སོ། །
གཉིས་པ་ལ་གསུམ་སྟེ། ཡེ་ཤེས་ཀྱི་ཚོགས་བྱེ་བྲག་ཏུ་བཤད། སའི་ཚོགས་བྱེ་
བྲག་ཏུ་བཤད། གཉེན་པོའི་ཚོགས་བྱེ་བྲག་ཏུ་བཤད་པའོ། །དང་པོ་ལ་གཉིས་ཏེ། ཡུལ་ཅན་
ཡེ་ཤེས་ཀྱི་ཚོགས། ཡུལ་སྟོང་པ་ཉིད་བསྟན་པའོ། །དང་པོ་ནི། ཚོགས་བཅུ་བདུན་ཡོད་པ་དེ་
ལ་སྟེ་དེའི་ནང་ན་ཡེ་ཤེས་ཀྱི་ཚོགས་ནི། དབྱེ་གཞི། དབྱེ་བའི་ངོ་བོ་ནང་སྟོང་པ་ཉིད་ཀྱི་ཡུལ་
ཅན་ཡེ་ཤེས་ནས་གཞན་གྱི་ངོ་བོ་སྟོང་པ་ཉིད་ཀྱི་ཡུལ་ཅན་ཡེ་ཤེས་ཀྱི་བར་ཉི་ཤུའོ། །འབྱེད་
པའི་རྒྱུ་མཚན་ནི་ཡུལ་སྟོང་པ་ཉིད་ཉི་ཤུ་ཡོད་པའི་བྱེ་བྲག་གིས་སོ། །ཉི་ཤུ་གང་ཞེ་ན། ནང་སྟོང་
པ་ཉིད་དང་ཕྱི་སྟོང་པ་ཉིད་དང་གཉིས་ཀ་སྟོང་པ་ཉིད་དང་སྟོང་པ་ཉིད་ཆེན་པོ་སྟོང་པ་ཉིད་དང་
དོན་དམ་པ་སྟོང་པ་ཉིད་དང་འདུས་བྱས་སྟོང་པ་ཉིད་དང་འདུས་མ་བྱས་སྟོང་པ་ཉིད་དང་མཐའ་
ལས་འདས་པ་སྟོང་པ་ཉིད་དང་ཐོག་མ་དང་ཐ་མ་མེད་པ་སྟོང་པ་ཉིད་དང་དོར་བ་མེད་པ་སྟོང་
པ་ཉིད་དང་། རང་བཞིན་སྟོང་པ་ཉིད་དང་ཆོས་ཐམས་ཅད་སྟོང་པ་ཉིད་དང་རང་གི་མཚན་ཉིད་
སྟོང་པ་ཉིད་དང་མ་དམིགས་པ་སྟོང་པ་ཉིད་དང་དངོས་པོ་མེད་པའི་ངོ་བོ་ཉིད་སྟོང་པ་ཉིད་དང་
དངོས་པོ་སྟོང་པ་ཉིད་དང་དངོས་པོ་མེད་པ་སྟོང་པ་ཉིད་དང་རང་གི་ངོ་བོ་སྟོང་པ་ཉིད་དང་
གཞན་གྱི་ངོ་བོ་སྟོང་པ་ཉིད་དང་ཉི་ཤུའོ། །ས་མཚམས་ནི། དང་པོ་གསུམ་སྦྱོར་ལམ། བཞི་པ་
ཆོས་མཆོག །དེ་ནས་ས་དང་པོ་ནས་བདུན་པའི་བར་དུ་རེ་རེ་དག་པ་ས་གསུམ་ལ་གཉིས་
གཉིས་སངས་རྒྱས་ཀྱི་ས་ལ་གསུམ་ཡོད་པར་འགྲེལ་ཆེན་ནས་བཤད་ལ་དེ་ཡང་གཙོ་ཆེ་བའི་
དབང་དུ་བྱས་པའོ། །ངག་དོན། སྟོང་ཉིད་ཉི་ཤུ་པོ་གསལ་ཞིང་ངེས་པ་སྐྱེད་ནུས་སུ་རྟོགས་པའི་
ཡེ་ཤེས་ཆོས་ཅན། ཡེ་ཤེས་ཀྱི་ཚོགས་ཡིན་ཏེ། སྟོང་པ་ཉིད་གསལ་ཞིང་། ངེས་པ་སྐྱེད་ནུས་སུ་
- 1 2
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་པའི་མཁྱེན་པ་ཡིན་པའི་ཕྱིར། སྟོང་ཉིད་ཉི་ཤུ་པོ་ས་དང་པོ་ནས་མངོན་སུམ་དུ་རྟོགས་
པའི་ཕྱིར་ཡེ་ཤེས་ཉི་ཤུའི་ས་མཚམས་སོ་སོར་འཇོག་པ་མི་འཐད་དོ་ཞེ་ན། སྒོམ་སྟོབས་ཀྱིས་
ཡུལ་དེ་དང་དེ་ལ་ངེས་པ་འདྲེན་ཚུལ་ལམ་སྤང་བྱ་སྤོང་བའི་ནུས་པ་སོ་སོར་ཡོད་པས་གཙོ་ཆེ་
བའི་དབང་དུ་བྱས་ནས་བཞག་པ་ཡིན་གྱི་གནས་སྐབས་དེ་ཁོ་ན་ན་ཡོད་ཀྱི་གཞན་ན་མེད་པ་
མིན་པས་སྐྱོན་མེད་དོ། །གཉིས་པ་ནི། ཆོས་ཅན་ཉི་ཤུ་དང༌། སྟོང་ཉིད་ཉི་ཤུ་གང་ཞེ་ན། དེའི་
ལན་སྐབས་འདིར། ཚིགས་སུ་བཅད་ནས་སྨྲས་པ། ནང་གི་སྐྱེ་མཆེད་དྲུག་ནི་ནང་ཡིན་ལ་དེ་
དོན་དམ་པར་རང་གི་ངོ་བོས་སྟོང་པ་ཉིད་ནི་ནང་སྟོང་པ་ཉིད་དང༌། སྟོང་པ་ཉིད་དང་ཕྱི་རོལ་
ཡུལ་གྱི་སྐྱེ་མཆེད་རྣམས་ནི་ཕྱི་ཡིན་ལ་དེ་དོན་དམ་པར་རང་གི་ངོ་བོས་སྟོང་པ་ཉིད་ནི་ཕྱི་སྟོང་པ་
ཉིད་དང༌། གཉིས་ཀའི་ཆོས་དབང་པོའི་རྟེན་གྱིས་བསྡུས་པ་རྣམས་ནི་གཉིས་ཀ་ཡིན་ལ་དེ་དོན་
དམ་པར་རང་གི་ངོ་བོས་སྟོང་པ་ཉིད་ནི་གཉིས་ཀ་སྟོང་པ་ཉིད་དང་སྟོང་པའི་དངོས་པོ་སྟེ་སྟོང་
ཉིད་རྟོགས་པའི་ཡེ་ཤེས་ནི་སྟོང་པ་ཉིད་ཡིན་ལ་དེ་དོན་དམ་པར་རང་གི་ངོ་བོས་སྟོང་པ་ཉིད་ནི་
སྟོང་པ་ཉིད་སྟོང་པ་ཉིད་དང་ཕྱོགས་བཅུའི་ནི་འཇིག་རྟེན་མ་ལུས་པ་ལ་ཁྱབ་པས་ཆེན་པོ་ཡིན་
ལ༑ དེ་དོན་དམ་པར་རང་གི་ངོ་བོས་སྟོང་པ་ཉིད་ནི་ཆེན་པོ་སྟོང་པ་ཉིད་དང་མྱ་ངན་འདས་ལམ་
སྟེ༑ མྱ་ངན་ལས་འདས་པ་ནི་དགོས་པ་མཆོག་ཡིན་པས་དོན་དམ་པ་ཡིན་ལ་དེ་དོན་དམ་པར་
རང་གི་ངོ་བོས་སྟོང་པ་ཉིད་ནི་དོན་དམ་པ་སྟོང་པ་ཉིད་དང་རྒྱུ་རྐྱེན་ལས་སྐྱེས་པའི་ཆོས་ནི་
འདུས་བྱས་ཡིན་ལ་དེ་དོན་དམ་པར་རང་གི་ངོ་བོས་སྟོང་པ་ཉིད་ནི་འདུས་བྱས་སྟོང་པ་ཉིད་དང་།
དེ་ལས་གཅིག་ཤོས་ཏེ་སྐྱེ་འཇིག་དང་བྲལ་བའི་ཆོས་ནི་འདུས་མ་བྱས་ཡིན་ལ་དེ་དོན་དམ་
པར་རང་གི་ངོ་བོས་སྟོང་པ་ཉིད་ནི་འདུས་མ་བྱས་སྟོང་པ་ཉིད་དང་རྟག་ཆད་ཀྱི་མཐའ་ལས་
འདས་པ་ནི་མཐའ་ལས་འདས་པ་ཡིན་ལ་དེ་དོན་དམ་པར་རང་གི་ངོ་བོས་སྟོང་པ་ཉིད་ནི་
མཐའ་ལས་འདས་པ་སྟོང་པ་ཉིད་དང་། འཁོར་བ་ཙམ་ནི་དང་པོ་དང་ཕྱི་མ་མཐའ་མེད་པས་
- 1
3 [j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༥
ཐོག་མ་དང་ཐ་མ་མེད་པ་ཡིན་ལ་དེ་དོན་དམ་པར་རང་གི་ངོ་བོས་སྟོང་པ་ཉིད་ནི་ཐོག་མ་དང་ཐ་
མ་མེད་པ་སྟོང་པ་ཉིད་དང༌། དགེ་བའི་ཕྱོགས་དོར་བ་དང་བཏང་བ་མེད་པ་ནི་དོར་བ་མེད་པ་
ཡིན་ལ་དེ་དོན་དམ་པར་རང་གི་ངོ་བོས་སྟོང་པ་ཉིད་ནི་དོར་བ་མེད་པ་སྟོང་པ་ཉིད་དང་། ཆོས་
རྣམས་ཀྱི་རང་བཞིན་སྟོང་པ་ཉིད་ནི་འཕགས་པ་རྣམས་ཀྱིས་མ་བྱས་པའི་ངོ་བོ་ཡིན་པས་རང་
བཞིན་ཡིན་ལ་དེ་དོན་དམ་པར་རང་གི་ངོ་བོས་སྟོང་པ་ཉིད་ནི་རང་བཞིན་སྟོང་པ་ཉིད་དང་།
འདུས་བྱས་དང་འདུས་མ་བྱས་ཀྱི་ཆོས་ཀུན་ནི་ཆོས་ཐམས་ཅད་ཅེས་བྱ་ལ་དེ་དོན་དམ་པར་
རང་གི་ངོ་བོས་སྟོང་པ་ཉིད་ནི་ཆོས་ཐམས་ཅད་སྟོང་པ་ཉིད་དང་ཆོས་རྣམས་ཀྱི་སྐྱེ་བ་དང་སོགས་
པ་འཇིག་པ་སོགས་ཕྱི་དང་གཟུགས་སུ་རུང་བ་སོགས་ཁྱད་པར་གྱི་མཚན་ཉིད་ནི་རང་གི་
མཚན་ཉིད་ཡིན་ལ་དེ་དོན་དམ་པར་རང་གི་ངོ་བོས་སྟོང་པ་ཉིད་ནི་རང་གི་མཚན་ཉིད་སྟོང་པ་
ཉིད་དང་འདས་པ་དང་ད་ལྟ་བ་སོགས་དུས་གསུམ་ནི་ཕན་ཚུན་གཅིག་ལ་གཅིག་མ་དམིགས་
པས་མ་དམིགས་པ་ཡིན་ལ་དེ་དོན་དམ་པར་རང་གི་ངོ་བོས་སྟོང་པ་ཉིད་ནི་མ་དམིགས་པ་སྟོང་
པ་ཉིད་དང་ལྡན་པ་སྟེ་རྒྱུ་རྐྱེན་ཚོགས་པ་ལས་བྱུང་བའི་ཆོས་རྣམས་ནི་རྟེན་འབྲེལ་ཡིན་པས་
བདེན་པའི་དངོས་པོ་མེད་པའི་ངོ་བོ་ཉིད་ཡིན་ལ་དེ་དོན་དམ་པར་རང་གི་ངོ་བོས་སྟོང་པ་ཉིད་ནི་
དངོས་པོ་མེད་པའི་ངོ་བོ་ཉིད་སྟོང་པ་ཉིད་དང་། དངོས་པོ་མེད་པ་ལས་གཅིག་ཤོས་ངོ་བོ་སྟེ་ཕུང་
པོ་ལྔ་ནི་དངོས་པོ་ཡིན་ལ་དེ་དོན་དམ་པར་རང་གི་ངོ་བོ་སྟོང་པ་ཉིད་ནི་དངོས་པོ་སྟོང་པ་ཉིད་
དང༌། ནམ་མཁའ་སོགས་འདུས་མ་བྱས་རྣམས་ནི་དངོས་པོ་མེད་པ་ཡིན་ལ་དེ་དོན་དམ་པར་
རང་གི་ངོ་བོས་སྟོང་པ་ཉིད་ནི་དངོས་པོ་མེད་པ་སྟོང་པ་ཉིད་དང༌། ཆོས་རྣམས་ཀྱི་རང་བཞིན་
སྟོང་པ་ཉིད་ནི་འཕགས་པ་རྣམས་ཀྱི་ཤེས་པ་དང་མཐོང་བས་མ་བྱས་པའི་རང་བཞིན་ཡིན་པས་
རང་གི་ངོ་བོ་ཡིན་ལ་དེ་དོན་དམ་པར་རང་གི་ངོ་བོས་སྟོང་པ་ཉིད་ཀྱི་ངོ་བོ་སྟོང་པ་ཉིད་དང༌།
ཆོས་རྣམས་ཀྱི་ཆོས་ཉིད་བྱེད་པ་པོ་གཞན་གྱིས་མ་བྱས་པ་ནི་ཚུ་རོལ་མཐོང་བ་ལས་གཞན་ཕ་
- | 3 |



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རོལ་གཟིགས་པའི་ཡེ་ཤེས་ཀྱི་ཡུལ་དུ་གྱུར་པའི་རང་བཞིན་ཡིན་པས་གཞན་གྱི་ངོ་བོ་ཡིན་ལ་
དེ་དོན་དམ་པར་རང་གི་ངོ་བོས་སྟོང་པ་ཉིད་ནི་གཞན་གྱི་ངོ་བོ་སྟོང་པ་ཉིད་དོ། །ཆོས་ཅན་ཉི་ཤུ་
པོ་ རང་རང་གི་ངོ་བོས་སྟོང་པ་ཡིན་པའི་ཕྱིར། སྟོང་པ་ཉིད་ནི་ཉི་ཤུར་འདོད་དོ། །ངག་དོན།
ནང་གི་སྐྱེ་མཆེད་དྲུག་ཆོས་ཅན། དོན་དམ་པར་རང་གི་ངོ་བོས་སྟོང་སྟེ། དེ་ཁོ་ནར་ཐེར་ཟུག་ཏུ་
གནས་པ་དང་འཇིག་པ་དང་བྲལ་བའི་ཕྱིར། འཕགས་གྲོལ་གྱིས་ཐེར་ཟུག་ཏུ་གནས་པ་དང་
འཇིག་པ་དང་བྲལ་བའི་ཕྱིར་རོ། །སྐྱེ་བ་དང་འཇིག་ པ་ནི་འགག་པ་ལ་མ་བཤད། གནོད་
འཇོམས་གཉིས་ལས། ཐེར་ཟུག་ཏུ་གནས་པ་རྟག་དང་འཇིག་པ་མི་རྟག་པ་ལ་བཤད་དོ། །དེ་
བཞིན་དུ་འོག་མ་རྣམས་ལ་ཡང་སྦྱར་རོ། །རང་བཞིན་སྟོང་པ་ཉིད་དང༌། སྟོང་པ་ཉིད་ཐ་མ་
གཉིས་པོའི་སྟོང་གཞི་ཆོས་ཅན་སྟོང་ཉིད་ཁོ་ན་ཡིན་ཡང་རང་བཞིན་བདེན་པར་སྒྲོ་འདོགས་པ་
དང༌། སྟོང་ཉིད་འཕགས་པའི་ཤེས་མཐོང་གིས་གསར་དུ་བྱས་སྙམ་པ་དང་། གཞན་གྱིས་ཀུན་
བཏགས་ པའི་བྱེད་པ་པོ་དགག་པའི་ཕྱིར་དུ་སོ་སོར་ཕྱེ་བ་ཡིན་ནོ། །ཡེ་ཤེས་ཀྱི་ཚོགས་ ཀྱི་
སྐབས་ཀྱི་མདོར་ལེ་བརྒྱད་མར་ཐེག་པ་ཆེན་པོ་ནི་འདི་ལྟ་སྟེ་ནང་སྟོང་པ་ཉིད་དང་ཞེས་པ་ནས་
གཞན་གྱི་ངོ་བོ་སྟོང་པ་ཉིད་དོ་ཞེས་ཉི་ཤུ་མཚུངས་པར་གསུངས་པ། མདོའི་སྐབས་འགའ་ཞིག་
ཏུ་སྟོང་ཉིད་བཅུ་དྲུག་ཏུ་གསུངས་པ་ལ་ཕལ་ཆེར་སྟོང་ཉིད་བཅོ་བརྒྱད་ཏུ་གསུངས་ཤིང་ཐ་མ་
གཉིས་བསྣན་ནས་ཉི་ཤུར་འཕགས་པ་དང་སེང་བཟང་གིས་བཤད་དོ། །དབུ་མ་འཇུག་པར་
བདག་མེད་འདི་ནི་འགྲོ་བ་རྣམ་ གྲོལ་ ཕྱིར། །ཆོས་དང་ གང་ ཟག་ དབྱེ་བས་རྣམ་གཉིས་
གསུངས། །དེ་ལྟར་སྟོན་པས་སླར་ཡང་འདི་ཉིད་ནི། །གདུལ་བྱ་རྣམས་ལ་ཕྱེ་སྟེ་རྣམ་མང་
གསུངས། །སྤྲོས་དང་བཅས་པར་སྟོང་པ་ཉིད། །བཅུ་དྲུག་བཤད་ནས་མདོར་བསྡུས་ཏེ། །སླར་
ཡང་བཞིར་བཤད་དེ་དག་ནི། །ཐེག་ཆེན་དུ་ཡང་བཞེད་པ་ཡིན། །ཞེས་རྒྱས་པར་ཕྱེ་ན་སྟོང་
ཉིད་བཅུ་དྲུག་དང་མདོར་བསྡུ་ན་ཐ་མ་བཞི་དང་ཤིན་ཏུ་བསྡུས་ན་བདག་མེད་གཉིས་སུ་
བ ]
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཟས་པ་བློ་རྒྱམ་འགྲེལ་པ་བཞུགས། ༼༣༦
གསུངས་སོ། །སྟོང་ཚུལ་ལ། ཉན་ཐོས་པས་སྟོང་གཞི་ནི་ཕུང་ཁམས་སྐྱེ་མཆེད་རྣམས་ཡིན་ལ་
དེ་རྣམས་མུ་སྟེགས་པས་ཀུན་བཏགས་པའི་རྟག་པ་དང་གཅིག་པུའི་བདག་གིས་སྟོང་གི་རང་གི་
ངོ་བོས་མི་སྟོང་ཞིང་བདག་རང་གི་ངོ་བོས་སྟོང་པར་འདོད་དེ། མདོ་ལས་འདི་ན་བདག་དང་
གང་ཟག་མེད། །ཆོས་འདི་རྒྱུ་དང་བཅས་ལས་བྱུང་ཞེས་པ་དང་། བདེ་གཤེགས་གཞུང་གི་རབ་
དབྱེའི་ཉན་ཐོས་པས་འདོད་ཚུལ་སྟོན་པའི་སྐབས་སུ། འདུས་བྱས་ཐམས་ཅད་སྐད་ཅིག་མ། །
བདག་གིས་སྟོང་ཞིང་བྱེད་པོ་མེད། །ཞེས་གསུངས་སོ། །སེམས་ཙམ་པས་གཞན་དབང་ནི་སྟོང་
གཞི་ཡིན་ལ་དེ་བདག་གཉིས་སུ་ཀུན་བཏགས་པའི་ཆས་སྟོང་གི་གཞན་དབང་ཡོངས་གྲུབ་ནི་
རང་གི་ངོ་བོས་མི་སྟོང་པར་འདོད་དེ། ཤན་ཏི་བས་ཀུན་བཏགས་པའི་རང་བཞིན་གྱིས་ནི་ཡོད་
པ་མིན་ཞིང་གཞན་གྱི་དབང་དང་ཡོངས་སུ་གྲུབ་པའི་རང་བཞིན་གྱིས་ནི་མེད་པ་མིན་ཏེ། དེ་
བས་ན་མཐའ་གཉིས་དང་བྲལ་བའོ་ཞེས་པ་དང༌། བརྒྱད་སྟོང་དོན་བསྡུས་ལས་མེད་དོ་ཞེས་
སོགས་ཚིག་གིས་ནི། །བཏགས་པ་ཐམས་ཅད་འགོག་པ་ཡིན། །ཞེས་སོ། །གཞན་དབང་ཀུན་
བཏགས་ཀུན་བཏགས་ཀྱིས་གདོད་མ་ནས་སྟོང་པའི་ཆ་ཡོངས་གྲུབ་ཏུ་འདོད་དེ། སུམ་ཅུ་པ་
ལས། གྲུབ་ནི་དེ་ལ་སྔ་མ་པོ། །རྟག་ཏུ་མེད་པར་གྱུར་པ་གང་། །ཞེས་སོ། །དབུ་མ་པས་ཆོས་
གང་ཡང་མ་བརྟགས་པ་ན། སྒྱུ་མ་ལྟ་བུར་འཁྲུལ་ངོར་སྣང་ཡང་རིགས་པས་ལེགས་པར་
བརྟགས་པ་ན་གདོད་མ་ནས་རང་གི་ངོ་བོས་སྟོང་པས་ཅིའི་ཡང་ངོ་བོར་མི་དམིགས་པ་ནི་སྤྲོས་
པའི་དྲ་བ་མཐའ་དག་གཅོད་པར་བྱེད་པའི་སྟོང་པ་ཉིད་ཡིན་ཏེ། དབུ་མ་རྩ་བ་ལས། རྒྱལ་བ་
རྣམས་ཀྱིས་སྟོང་པ་ཉིད། །ལྟ་ཀུན་ངེས་པར་འབྱིན་པར་གསུངས། །ཞེས་པ་དང་དེ་དག་སྤོས་
ལས་སྤྲོས་པ་ནི། །སྟོང་པ་ཉིད་ཀྱིས་འགག་པར་འགྱུར། །ཞེས་སོ། །གཅིག་ལ་གཅིག་མེད་
པའི་སྟོང་ཉིད་ནི་ཉི་ཚེ་བའི་སྟོང་ཉིད་ཙམ་ཡིན་གྱི་རང་བཞིན་སྟོང་པ་ཉིད་མིན་ཏེ། དབུ་མ་
འཇུག་པའི་འགྲེལ་པ་ལས། མིག་ལ་སོགས་པ་རྣམས་མིག་ལ་སོགས་པ་རྣམས་ཀྱིས་སྟོང་པ་
- ]
{ } -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་དུ་སྨྲས་པས། རང་བཞིན་སྟོང་པ་ཉིད་ཡོངས་སུ་གསལ་བར་བྱས་པ་ཡིན་གྱི། མིག་ནི་ནང་
གི་བྱེད་པ་དང་བྲལ་བའི་ཕྱིར་སྟོང་ཞིང༌། གཟུང་བ་དང་འཛིན་པའི་བདག་ཉིད་ཀྱིས་སྟོང་ངོ་
ཞེས་གཅིག་ལ་གཅིག་མེད་པ་སྟོང་པ་ཉིད་ནི་མ་ཡིན་ནོ་ཞེས་སོ། །
གཉིས་ པ་ ལ་ གཉིས་ཏེ། མཚམས་ སྦྱར། སའི་ ཚོགས་དངོས་བཤད་པའོ།།
དང་པོ་ནི། སའི་ཚོགས་ལ་བར་སྐབས་ཀྱི་ཚིགས་སུ་བཅད་པ་ཉི་ཤུ་རྩ་གསུམ་གསུངས་པ་ཆོས་
ཅན། དགོས་པ་ཡོད་དེ། ས་གང་གི་ཡོངས་སུ་སྦྱོང་བར་འགྱུར་བའི་ཆོས་གང་ཡིན་པ་དང་ས་
བཅུའི་ མཚན་ ཉིད་བསྟན་ པའི་དོན་ཡོད་པའི་ཕྱིར། གཉིས་པ་ལ་གཉིས་ཏེ། རྒྱུ་ས་དགུའི་
ཡོངས་སྦྱོང་དང་། འབྲས་བུ་ས་བཅུ་པའི་མཚན་ཉིད་དོ། །དང་པོ་ལ་དགུ་སྟེ། ས་དང་པོ་གཉིས་
པ༑ གསུམ་པ། བཞི་པ། ལྔ་པ། དྲུག་པ། བདུན་པ། བརྒྱད་པ། དགུ་པའི་ཡོངས་སྦྱོང་ངོ༌། །
དང་པོ་ལ་གཉིས་ཏེ། རྩ་བ། འགྲེལ་པའོ། །དང་པོ་དང་གཉིས་པ་ནི་རྫོགས་པར་ཐོབ་པར་
འགྱུར་བ་ཡིན་ནོ། །གང་ན་སྔོན་མ་བྱུང་བའི་ཆོས་ཉིད་རྟོགས་པའི་དགའ་བ་སྐྱེས་པས་ན་ས་
དང་པོ་རབ་ཏུ་དགའ་བའོ། །ཚུལ་ཇི་ལྟར་སྦྱངས་པས་ན་སྦྱོང་བྱེད་བཅུ་པོ་དོན་དམ་པར་མ་
དམིགས་པར་རྟོགས་པའི་ཚུལ་གྱིས་ཡོངས་སུ་སྦྱོང་བ་བྱས་པས་སོ། །གང་གིས་ན་ས་དང་པོ་
ཐོབ་མ་ཐག་མའི་བྱང་ཆུབ་སེམས་དཔས་སོ། །ཐབས་གང་གིས་ན་ཡོངས་སུ་སྦྱོང་བ་བཅུས་སོ།།
བཅུ་གང་ཞེ་ན། ས་དང་པོ་ཐོབ་མ་ཐག་པའི་བྱང་སེམས་ཆོས་ཅན། བྱང་ཆུབ་ཀྱི་གཞི་དགེ་རྩ་
ཐམས་ཅད་ལ་རྒྱུ་རྒྱུ་མེད་པའི་བསམ་པ་དང་རང་དང་གཞན་གྱི་དགོས་པ་ལ་ཕན་པ་ཐེག་ཆེན་
གྱི་ཆོས་འཛིན་པ་དང་སེམས་ཅན་ཐམས་ཅད་ལ་སེམས་མཉམ་པ་སྟེ་ཚད་མེད་བཞིས་སེམས་
རྩེ་གཅིག་པ་དང་བདོག་པ་ཐམས་ཅད་ཡོངས་སུ་གཏོང་བ་དང༌། དགེ་བའི་བཤེས་གཉེན་
བསྟེན་པ་མགུ་བར་བྱེད་པའི་ཐེག་པ་གསུམ་གཏོགས་པའི་དམ་པའི་ཆོས་ཀྱི་དམིགས་པ་འདོད་
ཅིང་ཆོལ་བ་དང་རྟག་ཏུ་ངེས་པར་འབྱུང་བའི་སེམས་ཀྱིས་ཁྱིམ་ན་གནས་པ་ལ་མངོན་པར་མི་
- ]
3
1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
དགའ་བ་དང་བླ་ན་མེད་པའི་སངས་རྒྱས་ཀྱི་སྐུ་རྟོགས་དཀའ་བ་སྟེ་ཐོབ་པར་འདོད་པ་དང་དམ་
པའི་ཆོས་རབ་ཏུ་སྟོན་པ་དང་། བདེན་པར་སྨྲ་བ་ཉིད་ཅེས་བྱ་བ་དེ་ལྟ་བུའི་མཚན་ཉིད་ཅན་གྱི་
ཆོས་བཅུ་པོ་དོན་དམ་པར་རང་གི་ངོ་བོ་ཉིད་ངོ་བོ་མ་དམིགས་པར་རྟོགས་པའི་ཤེས་རབ་ཀྱིས་
ཟིན་པའི་ཚུལ་གྱིས་སྦྱང་དགོས་ཏེ། ས་དང་པོའི་ངོ་བོ་ཐོབ་ཅིང་སྤངས་རྟོགས་ཡོན་ཏན་རྣམ་པ་
ཐམས་ཅད་དུ་རྫོགས་པར་སྐྱེད་པར་བྱ་དགོས་པའི་ཕྱིར། སའི་རྣམ་གཞག་ལ། སའི་ངོ་བོ་ནི་
སྙིང་རྗེ་ཆེན་པོས་ཡོངས་སུ་ཟིན་པའི་སྟོང་པ་ཉིད་མངོན་སུམ་དུ་རྟོགས་པའི་ཡེ་ཤེས་ནི་རྟོགས་
པ་ཕྱི་མ་དང་ཡོན་ཏན་གྱི་རྟེན་བྱེད་པའི་ཕྱིར་ས་ཞེས་བྱའོ། །ས་བཅུར་རྒྱུ་མཚན་གང་གིས་
བཞག་ཅེ་ན། བསླབ་པ་གསུམ་གྱི་རྒྱུ་དང་ངོ་བོ་དང་འབྲས་བུའི་དབྱེ་བས་ས་བཅུར་བཞག་སྟེ།
བསླབ་པའི་རྒྱུས་རབ་ཏུ་ཕྱེ་བ་ས་དང་པོ་སྟེ། བསླབ་པའི་རྒྱུ་སྦྱིན་པའི་ཕར་ཕྱིན་ལ་གཙོ་བོར་
སྤྱོད་པའི་ཕྱིར། ས་གཉིས་པ་ནས་དྲུག་པའི་བར་ནི་ངོ་བོས་རབ་ཏུ་ཕྱེ་སྟེ། དང་པོ་གཉིས་ནི།
ཚུལ་ཁྲིམས་དང་སེམས་ཀྱི་བསླབ་པས་རབ་ཏུ་ཕྱེ་བ་དང་། ཕྱི་མ་གསུམ་ནི་རིམ་པ་ལྟར་བྱང་
ཆུབ་ཕྱོགས་མཐུན་དང་བདེན་བཞི་དང་རྟེན་འབྲེལ་རྟོགས་པའི་ཤེས་རབ་ཀྱིས་ཕྱེ་བའི་ཕྱིར་རོ།།
ས་བདུན་པ་ནས་བཅུ་པའི་བར་ནི་འབྲས་བུས་ཕྱེ་སྟེ། མཚན་འཛིན་མེད་པ་དང་། འབད་རྩོལ་
གྱི་མཚན་མ་ཞི་བ་དང༌། སོ་སོ་ཡང་དག་རིག་བཞི་དང་། ཏིང་ངེ་འཛིན་དང་གཟུངས་ཀྱི་ཡོན་
ཏན་གཙོ་བོར་གྱུར་པའི་ཕྱིར། དེ་ལྟར་རྒྱན་ལས། ཆོས་ཉིད་རབ་ཏུ་རྟོགས་ནས་འདིར། །ལྷག་
པའི་ཚུལ་ཁྲིམས་ལྷག་སེམས་དང་། །ལྷག་པའི་ཤེས་རབ་ལ་རྗེས་སློབ། །ཤེས་རབ་སྤྱོད་ཡུལ་
གཉིས་ཡིན་ཏེ། །ཆོས་ཀྱི་དེ་ཉིད་དང་དེ་ནི། །མི་ཤེས་ལ་སོགས་འཇུག་པ་ཉིད། །མཚན་མེད་
འདུ་བྱེད་དང་བཅས་པར། །གནས་པ་འབྲས་བུ་དང་པོ་ཡིན། །དེ་ཉིད་མངོན་དུ་བྱེད་མེད་དང༌།།
ཞིང་ནི་རྣམ་པར་དག་པ་དག །འབྲས་བུ་གཉིས་པར་འདོད་པ་ཡིན། །སེམས་ཅན་སྨིན་པ་
འགྲུབ་ཉིད་དང༌། །ཏིང་ངེ་འཛིན་དང་གཟུངས་རྣམས་ནི། །འགྲུབ་པ་འབྲས་བུ་དམ་པ་ཡིན།།
-
3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲས་བུ་རྣམ་པ་འདི་བཞི་ནི། །ས་བཞི་པོ་ལ་ཡང་དག་བརྟེན། །ཞེས་སོ། །ས་བཅུར་ཇི་ལྟར་
གྲངས་ངེས་ཤེ་ན། སྦྱོང་བྱེད་ཀྱི་ཆོས་ཀྱི་ཁྱད་པར་བཅུར་ངེས་པས་སྦྱང་བྱ་ས་བཅུར་ངེས་ཏེ།
འགྲེལ་ཆེན་ལས། མཐོང་བ་དང་སྒོམ་པའི་ལམ་ལ་ཡོངས་སུ་སྦྱོང་བའི་ཆོས་ཀྱི་དབྱེ་བས་རབ་
ཏུ་དགའ་བ་ལ་སོགས་པའི་ས་བཅུར་རྣམ་པར་བཞག་གོ་ཞེས་སོ། །ས་ལ་ཞུགས་པའི་རྟགས་
ཇི་ལྟར་ཡིན་ཞེ་ན། རྒྱན་ལས། སྣང་བཅས་དང་ནི་མོས་པ་དང༌། །མ་ཞུམ་པ་དང་མི་དམན་
ཉིད། །གཞན་དྲིང་མི་འཇོག་བདག་ཉིད་དང་། །ཐམས་ཅད་རབ་ཏུ་རྟོགས་པ་དང་། །ཀུན་ལ་
སེམས་ནི་མཉམ་པ་དང་། །བཀྲི་དང་རྗེས་སུ་ཆགས་མེད་དང་། །ཐབས་ཤེས་འཁོར་དུ་སྐྱེ་བ་
ནི༑ ༑ཀུན་ལ་རྟགས་སུ་འདོད་པ་ཡིན། །ཞེས་སོ། །ས་བཅུ་ལ་ཀུན་རྫོ་བ་མཐོང་བའི་ཡོན་ཏན་
གྱི་ཁྱད་པར་ཇི་ལྟར་ཡོད་ཅེ་ན། ས་དང་པོར་ཡོན་ཏན་ཕྲག་བཅུ་གཉིས་ཐོབ་སྟེ། སྐད་ཅིག་ལ་
ཏིང་ངེ་འཛིན་བརྒྱ་ཐོབ་ཅིང་སྙོམས་པར་འཇུག་པ་དང་། སངས་རྒྱས་བརྒྱ་མཐོང་བ་དང༌། དེ་
རྣམས་ཀྱིས་བྱིན་བརླབས་ཀྱང་ཤེས་པ་དང༌། འཇིག་རྟེན་གྱི་ཁམས་བརྒྱ་གཡོ་བར་བྱེད་པ་དང་།
ཞིང་བརྒྱར་འགྲོ་བ་དང་། འཇིག་རྟེན་གྱི་ཁམས་བརྒྱ་སྣང་བར་བྱེད་པ་དང་། བསྐལ་པ་བརྒྱར་
གནས་པར་བྱེད་པ་དང༌། བསྐལ་པ་བརྒྱའི་སྔོན་དང་ཕྱི་མའི་མཐའ་ལ་འཇུག་པ་དང་། ཆོས་ཀྱི་
སྒོ་བརྒྱ་འབྱེད་པ་དང་། ལུས་བརྒྱ་སྟོན་པ་དང་། ལུས་རེ་རེ་ལ་འཁོར་བྱང་སེམས་བརྒྱ་བརྒྱ་
དང་ལྡན་པར་སྟོན་པའོ། །ཡོན་ཏན་དགུ་པ་ནི་སྔོན་གྱི་མཐའ་དང་ཕྱི་མའི་མཐའི་བསྐལ་པ་
བརྒྱར་ཡང་ཡེ་ཤེས་མཐོང་བས་འཇུག་པར་བྱེད་ཅེས་པ་ལྟར་རོ། །ཡོན་ཏན་བཅུ་པ་ནི་རང་གི་
བློ་གྲོས་སྨིན་པའི་ཆེད་དུ་ཆོས་ཀྱི་རྣམ་གྲངས་རྣམས་ཀྱི་དོན་སེམས་པའོ་ཞེས་ཐུབ་དགོངས་
ལས་བཤད་དོ། །དེ་བཞིན་དུ་ས་གཉིས་པ་ལ་ཡོན་ཏན་དེ་དག་སྟོང་འགྱུར་དང་། གསུམ་པ་ལ་
འབུམ་དང་། བཞི་པ་ལ་བྱེ་བ་ཕྲག་བརྒྱ་དང་། ལྔ་པ་ལ་ཕྱེ་བ་ཕྲག་སྟོང་དང་། དྲུག་པ་ལ་བྱེ་བ་
བརྒྱ་ཕྲག་སྟོང་དང༌། བདུན་པ་ལ་བྱེ་བ་ཕྲག་ཕྲག་ཁྲིག་འབུམ་དང་། བརྒྱད་པ་ལ་སྟོང་གསུམ་
- [
3 f} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཟས་པ་བློ་རྒྱམ་འགྲེལ་པ་བཞུགས། ༼༣༦
འབུམ་ཕྲག་བཅུའི་རྡུལ་ཕྲ་རབ་ཀྱི་གྲངས་དང་མཉམ་པ་དང་། དགུ་པ་ལ་སངས་རྒྱས་ཀྱི་ཞིང་
གྲངས་མེད་པ་འབུམ་ཕྲག་བཅུའི་རྡུལ་གྱི་གྲངས་དང་མཉམ་པ་དང༌། བཅུ་པ་ལ་སངས་རྒྱས་
ཀྱི་ཞིང་བརྗོད་དུ་མེད་པའི་རྡུལ་གྱི་གྲངས་དང་མཉམ་པའི་ཡོན་ཏན་རྣམས་ཐོབ་པར་འཇུག་པ་
ལས་བཤད་དོ། །ས་བཅུ་རྣམས་སུ་རྣམ་སྨིན་གྱི་སྐྱེ་བ་ལེན་ཚུལ་ཇི་ལྟར་ཡིན་ཞེ་ན། ས་བཅུ་ལ་
གནས་པ་རྣམས་རིམ་པ་བཞིན་ཕལ་ཆེར་འཛམ་བུའི་གླིང་དང་། གླིང་བཞི་དང་། སུམ་བཅུ་རྩ་
གསུམ་དང་། འཐབ་བྲལ་དང་། དགའ་ལྡན་དང་། འཕྲུལ་དགའ་དང་། གཞན་འཕྲུལ་དབང་
བྱེད་ཀྱི་རྒྱལ་པོ་དང༌། སྟོང་གི་བདག་པོ་དང༌། སྟོང་གསུམ་གྱི་བདག་པོ་དང༌། གནས་གཙང་
མའི་ལྷའི་རྒྱལ་པོ་རྣམས་སུ་སྐྱེ་བ་ལེན་ནོ། །ས་བཅུ་རྣམས་སུ་ཕར་ཕྱིན་བཅུ་ལ་ཚུལ་ཇི་ལྟར་
སྤྱོད་ པ་ ཡིན་ ཞེ་ན། དབུས་མཐར། སྦྱིན་དང་ཚུལ་ཁྲིམས་བཟོད་བརྩོན་འགྲུས། །བསམ་
གཏན་དང་ནི་ཤེས་རབ་ཐབས། །སྨོན་ལམ་དང་ནི་ཡེ་ཤེས་ཀྱི། །འདི་རྣམས་ཕ་རོལ་ཕྱིན་
བཅུའོ། ཁྱད་པར་ཅན་དང་ཁྱད་མེད་ནི། །ས་བཅུ་རྣམས་སུ་ཤེས་པར་བྱ། །ཞེས་ས་བཅུ་རེ་རེ་
ལ་ཕར་ཕྱིན་རེ་རེ་གཙོ་ཆེར་སྤྱོད་པ་ཡིན་ནོ། །ས་བཅུའི་མཉམ་གཞག་གི་ཆོས་ཉིད་རྟོགས་ཚུལ་
ལ་ཁྱད་པར་ཇི་ལྟར་ཡིན་ཅེ་ན། རང་བཞིན་རྣམ་དག་གི་ཆོས་ཉིད་རྟོགས་ཚུལ་ལ་ཁྱད་པར་
མེད་དེ། རྟོགས་བྱ་ཆོས་དབྱིངས་ལ་ཆ་ཤས་མེད་པ་ལ་མཐོང་མ་མཐོང་ཆ་གཉིས་མེད་པའི་
ཕྱིར། དེ་དག་གི་མཐོང་ཚུལ་ཇི་ལྟར་ཡིན་ཞེ་ན། ཆོས་ཉིད་ལ་བློ་གྲོས་སྤྲོས་པའི་མཐའ་གང་དུ་
ཡང་མི་འཛིན་ཅིང་མི་དམིགས་པ་ལ་གནས་ལུགས་མཐོང་ཞེས་བཏགས་པ་སྟེ། སྡུད་པ་ལས་
གཟུགས་རྣམས་མི་མཐོང་ཚོར་བ་དག་ཀྱང་མི་མཐོང་ཞིང༌། །འདུ་ཤེས་མཐོང་བ་མེད་ལ་
སེམས་པ་མི་མཐོང་ཞིང་། །གང་ལ་རྣམ་པར་ཤེས་དང་སེམས་ཡིད་མཐོང་མེད་པ། །འདི་ནི་
ཆོས་མཐོང་ཡིན་ཞེས་དེ་བཞིན་གཤེགས་པས་བསྟན། །ནམ་མཁའ་མཐོང་ཞེས་སེམས་ཅན་
ཚིག་ཏུ་རབ་བརྗོད་པ། །ནམ་མཁའ་ཇི་ལྟར་མཐོང་ཞེས་དོན་འདི་བརྟག་པར་གྱིས། །མཐོང་བ་
- ]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔེ་གཞན་གྱིས་ནི་སྙད་པར་ནུས་མ་ཡིན། །དེ་ལྟར་ཆོས་མཐོང་བ་ཡང་དེ་བཞིན་གཤེགས་
པས་བསྟན། །ཞེས་པ་དང༌། མདོ་ལས་ཅི་ཡང་མཐོང་བ་མེད་པ་ནི་དོན་དམ་པ་མཐོང་བའོ་
ཞེས་སོ། །མཉམ་གཞག་གི་གནས་སྐབས་སུ་ཀུན་རྫོབ་པའི་རྟེན་འབྲེལ་སྣང་ངམ་མི་སྣང་ཞེ་ན།
དབུ་མ་པ་འགའ་ཞིག་མཉམ་གཞག་གིས་ཆོས་ཉིད་འབའ་ཞིག་ཡུལ་དུ་བྱེད་པས་མི་སྣང་
བར་བཞེད་དེ། སྤྱོད་འཇུག་ལས། སྟོང་ཉིད་བག་ཆགས་གོམས་པས་ནི། །དངོས་པོའི་
བག་ཆགས་སྤོང་འགྱུར་ཞིང་། །ཅི་ཡང་མེད་ཅེས་གོམས་པས་ནི། །དེ་ཡང་ཕྱིས་ནས་སྤོང་བར་
འགྱུར། །གང་ཚེ་གང་ཞིག་མེད་དོ་ཞེས། །བརྟག་བྱའི་དངོས་པོ་མི་དམིགས་པ། །དེ་ཚེ་དངོས་
མེད་གཏན་བྲལ་བ། །བློ་ཡི་མདུན་ན་ཇི་ལྟར་གནས། །གང་ཚེ་དངོས་དང་དངོས་མེད་དག །
བློ་ཡི་མདུན་ན་མི་གནས་པ། །དེ་ཚེ་རྣམ་པ་གཞན་མེད་པས། །དམིགས་པ་མེད་པར་རབ་ཏུ་
ཞི༑ ༑ཞེས་པ་དང་། ཐུབ་དགོངས་སུ་མཉམ་པར་བཞག་པའི་གནས་ན་ནི་རྣམ་པར་རྟོག་པའི་
སྤོས་པ་མཐའ་དག་ལོག་པས་ན་དམིགས་པ་ལ་སོགས་པ་ཅི་ཡང་མེད་དོ་ཞེས་སོ། །འཕགས་
གྲོལ་དང་སློབ་དཔོན་གྱིས་ལྟ་བས་སྣང་བའི་སྟེང་དུ་སྤྲོས་པ་གཅོད་ཅིང་བསྒོམས་པས་ཀྱང་
བདེན་དངོས་མེད་པའི་རྟེན་འབྲེལ་སྒྱུ་མ་ལྟ་བུ་ལ་དམིགས་ནས་རང་བཞིན་མེད་པར་བསྒོམ་
པས་མཉམ་གཞག་སྣང་བཅས་སུ་བཞེད་དོ། །འོ་ན་སྣང་བ་དོན་དམ་དུ་ཐལ་བ་དང་མཉམ་
གཞག་སྣང་བ་ཀུན་རྫོབ་ཀྱི་ཡུལ་ཅན་ཡིན་པས་འཁྲུལ་པར་འགྱུར་རོ་ཞེ་ན། སྣང་བ་མཉམ་
གཞག་གི་དམིགས་ཡུལ་ཡིན་མིན་གྱི་འཛིན་སྟངས་ཀྱི་ཡུལ་མ་ཡིན་པས་དོན་དམ་དུ་མི་འགྱུར་
ཞིང་མཉམ་གཞག་ནི་སྣང་བ་ལ་དམིགས་ནས་ཡུལ་གྱི་གནས་ཚུལ་སྤྲོས་བྲལ་གྱི་རྣམ་པ་ཅན་དུ་
སྐྱེ་བས་ཡུལ་གྱི་གནས་ཚུལ་དང་བློའི་འཛིན་སྟངས་མཐུན་པས་འཁྲུལ་པར་མི་གྱུར་རོ། །ཆོས་
ཅན་སོ་སོ་དང་འབྲེལ་པའི་ཆོས་ཉིད་ལ་ངེས་པ་འདྲེན་ཚུལ་གྱིས་རྗེས་ཐོབ་ཏུ་ཀུན་ཏུ་འགྲོ་བའི་
དོན་དུ་རྟོགས་པ་སོགས་ཀྱི་སྒོ་ནས་སྒྲོ་འདོགས་མི་འདྲ་བ་གཅོད་པའི་རིམ་པས་ཁྱད་པར་རྣམ་
- ，
3 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
པར་ཕྱེ་སྟེ། འགྲེལ་ཆེན་ལས། གང་གི་ཚེ་ཆོས་ཐམས་ཅད་བདག་མེད་པའོ་ཞེས་བསྒོམས་པས་
ཆ་ཤས་མེད་པ་ཉིད་ཀྱིས་ཆོས་ཀྱི་དབྱིངས་ཀྱི་བདག་ཉིད་ཐམས་ཅད་ཀྱིས་རྟོགས་སུ་ཟིན་ཀྱང་
ངེས་པ་སྐྱེད་པ་ལ་ལྟོས་ནས་ཀུན་ཏུ་འགྲོ་བའི་དོན་དུ་རྟོགས་པ་ལས་ཆོས་ཐམས་ཅད་རང་
བཞིན་མེད་པ་ཉིད་དུ་མངོན་དུ་བྱེད་པའི་ཤེས་པ་ཤིན་ཏུ་གསལ་བ་སྐྱེས་པ་དེའི་ཚེ་བྱང་ཆུབ་
སེམས་དཔའི་སྐྱོན་མེད་པ་ལ་ཡང་དག་པར་ཞུགས་པས་མཐོང་བའི་ལམ་ཐོབ་པར་འགྱུར་རོ་
ཞེས་སོ། །སའི་ངེས་ཚིག་ཇི་ལྟར་ཡིན་ཞེ་ན། རྒྱན་ལས། འབྱུང་པོ་དཔག་མེད་འཇིག་མེད་
ཕྱིར། །དཔག་ཏུ་མེད་པ་དེ་རྣམས་ལ། །ཕྱིར་ཕྱིར་གོང་དུ་འགྲོ་ལྡན་ཕྱིར། །དེ་རྣམས་ཉིད་ནི་
སར་འདོད་དོ་ཞེས་སོ། །སོ་སོའི་ངེས་ཚིག་ནི། རྒྱན་ ལས། བྱང་ཆུབ་ལ་ཡང་ཉེ་བ་དང༌། །
སེམས་ཅན་དོན་གྲུབ་མཐོང་བ་ལ། །རབ་ཏུ་དགའ་བ་སྐྱེ་འགྱུར་ཏེ། །དེ་ཕྱིར་རབ་དགའ་ཞེས་
བརྗོད་དོ། །འཆལ་ཚུལ་རྩོལ་བའི་དྲི་བྲལ་ཕྱིར། །དྲི་མ་མེད་པའི་ས་ཞེས་བྱ། །ཆོས་ཀྱི་སྣང་བ་
ཆེན་པོ་ནི། །བྱེད་པའི་ཕྱིར་ན་འོད་བྱེད་པ། །འདི་ལྟར་བྱང་ཆུབ་ཕྱོགས་མཐུན་ཆོས། །རབ་ཏུ་
སྲེག་བྱེད་འོད་ལྟ་བུ། །དེ་དང་ལྡན་ཕྱིར་ས་དེ་ནི། །གཉིས་པོ་སྲེག་པས་འོད་འཕྲོ་ཅན། །སེམས་
ཅན་རྣམ་ཡོངས་ སྨིན་བྱེད་ཅིང་། །རང་གི་སེམས་ཀྱང་བསྲུང་བའི་ཕྱིར། །བློ་ལྡན་རྣམས་
ཀྱིས་སྦྱངས་དཀའ་བ། །དེ་ཕྱིར་སྦྱང་དཀའ་ཞེས་བྱའོ། །ཤེས་རབ་ཕ་རོལ་ཕྱིན་བརྟེན་ནས།།
འཁོར་བ་དང་ནི་མྱ་ངན་འདས། །གཉིས་འདི་མངོན་དུ་གྱུར་པའི་ཕྱིར། །མངོན་དུ་གྱུར་པའི་ས་
ཞེས་བཤད། །བགྲོད་གཅིག་ལམ་དང་འབྲེལ་བའི་ཕྱིར། །རིང་དུ་སོང་བའི་སར་འདོད་དོ། །
འདུ་ཤེས་གཉིས་ཀྱིས་མི་གཡོའི་ཕྱིར། །མི་གཡོ་བ་ཞེས་ངེས་པར་བརྗོད། །སོ་སོ་ཡང་དག་
རིག་བློ་བཟང་། །ས་དེ་ལེགས་པའི་བློ་གྲོས་ཡིན། །སྤྲིན་བཞིན་གཉིས་ཀྱིས་ནམ་མཁའི་ཆོས།
ཁྱབ་པའི་ཕྱིར་ན་ཆོས་ཀྱི་སྤྲིན། །ཞེས་སོ། །ས་ཐོབ་ཟིན་སྦྱོང་ངམ་མ་ཐོབ་པ་སྦྱོང་ཞེ་ན། ས་
ཐོབ་ཟིན་པ་ཁྱད་པར་ཅན་དུ་སྦྱོང་བ་ཡིན་ལ་མ་ཐོབ་པ་ཐོབ་པར་བྱེད་པའི་ཡོངས་སྦྱོང་མ་ཡིན་
-
3
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཏེ༑ མདོ་ལས། ས་དང་པོ་ལ་གནས་པའི་བྱང་སེམས་ཀྱིས་ཡོངས་སུ་སྦྱོང་བ་འདི་དག་བྱ་སྟེ།
ཞེས་སོགས་དང༌། འགྲེལ་ཆེན་ལས། ས་གང་གིས་ཡོངས་སུ་སྦྱོང་བར་འགྱུར་བའི་ཆོས་གང་
ཡིན་པ་རྣམས་ཇི་སྐད་མ་རྫོགས་པ་དེ་སྲིད་དུ་ས་དེ་ཡིན་ལ་ཡོངས་སུ་རྫོགས་ན་ནི་ས་གཞན་
ཡིན་པར་བྱའོ་ཞེས་སོ། །གང་གི་སྒོ་ནས་སྦྱོང་ན། ས་རྣམས་ཀྱི་ཡོན་ཏན་གྱི་ཆ་སྐྱེད་པ་དང་སྐྱོན་
གྱི་ཆ་བསལ་བའི་སྒོ་ནས་སྦྱང་ངོ༌། །དེ་ལ་ཡོན་ཏན་སྦྱོང་བ་ནི་ཁང་བཟང་སྦྱོང་བ་ལྟར་རྫོགས་
པར་བྱེད་པའོ། །སྐྱོན་སྦྱོང་བ་ནི་གསེར་གྱི་གཡའ་སྦྱོང་བ་ལྟར་སེལ་བའོ། ། །
གཉིས་པ་ལ་གཉིས་ཏེ། རྩ་བ། འགྲེལ་པའོ། །དང་པོ་དང་གཉིས་པ་ནི་རྫོགས་
པར་ཐོབ་པ་ཡིན་ནོ་གང་ན་ས་གཉིས་པ་ཚུལ་ཁྲིམས་འཆལ་པའི་དྲི་མ་མེད་པའོ། །ཚུལ་ཇི་ལྟར་
སྦྱངས་པས་ན་སྔ་མ་ས་དང་པོར་བསྟན་པ་བཞིན་དུ་སྦྱོང་བྱེད་བརྒྱད་པོ་དོན་དམ་པར་མ་
དམིགས་རྟོགས་པའི་ཚུལ་གྱིས་ཡོངས་སུ་སྦྱང་བ་བྱ་བས་སོ། །གང་གིས་ན་ས་གཉིས་པ་
ཐོབ་མ་ཐག་པའི་བྱང་ཆུབ་སེམས་པས་སོ། །ཐབས་གང་གིས་ན་ཡོངས་སུ་རྫོགས་པ་རྣམ་པ་
བརྒྱད་ ཀྱིས་སོ། །བརྒྱད་གང་ཞེ་ན། ས་གཉིས་པ་ཐོབ་མ་ཐག་པའི་བྱང་སེམས་ཆོས་ཅན།
དགེ་བའི་ཆོས་ སྡུད་པ་དང་ སེམས་ ཅན་གྱི་དོན་བྱེད་ པ་ དང་ སྡོམ་ པའི་ཚུལ་ ཁྲིམས་ དང་
གཞན་གྱིས་ཕན་པ་བྱས་པ་དྲན་ཞིང་དྲིན་དུ་གཟོ་བ་དང་གཞན་གྱིས་གནོད་པ་བྱས་པ་སྡུག་
བསྔལ་ལ་སོགས་པ་བཟོད་པ་དང༌། དགེ་བའི་ཆོས་སྒྲུབ་པ་ལ་འགྱོད་པ་མེད་ཅིང་རབ་ཏུ་
དགའ་བ་དང་སྐྱེ་བོ་ཐམས་ཅད་ལ་བྱམས་ཤིང་སྙིང་བརྩེ་བ་དང་མཁན་པོ་ལ་སོགས་པ་ལ་
བཀུར་སྟི་བྱེད་པའི་སྒོ་ནས་འདུན་པ་དང༌། བླ་མ་དགེ་བའི་བཤེས་གཉེན་ལ་གུས་ཤིང་དེས་
བསྟན་པའི་ཆོས་ཉན་ཞིང་སྒྲུབ་པ་དང༌། བརྒྱད་པ་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་
དྲུག་ལ་བརྩོན་ཞིང་སྤྲོ་བ་ཞེས་བྱ་བ་བརྒྱད་པོ་དོན་དམ་པར་མ་དམིགས་པར་རྟོགས་པའི་ཤེས་
རབ་ཀྱིས་ཟིན་པའི་ཚུལ་གྱིས་སྦྱང་དགོས་ཏེ། ས་གཉིས་པའི་ངོ་བོ་ཐོབ་ཅིང་སྤངས་རྟོགས་ཀྱི་
- ༔
1 (} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཡོན་ཏན་རྫོགས་པར་བསྐྱེད་པར་བྱ་དགོས་པའི་ཕྱིར།
གསུམ་པ་ལ་གཉིས་ཏེ། རྩ་བ། འགྲེལ་པའོ། །དང་པོ་དང་གཉིས་པ་ནི་རྫོགས་པར་
རྟོགས་པ་སྟེ་ཐོབ་པ་ཡིན་ནོ། །གང་ན་ས་གསུམ་པ་ཆོས་ཀྱི་སྣང་བ་ཆེན་པོ་བྱེད་པས་ན་འོད་
བྱེད་པའོ། །ཚུལ་ཇི་ལྟར་སྦྱངས་པས་ན་སྔ་མ་ས་དང་པོར་བསྟན་པ་བཞིན་དུ་མཆོག་ཏུ་འཛིན་
པའི་རློམ་པ་མེད་པ་དང་ཡོངས་སུ་སྦྱོང་བ་ལ་དོན་དམ་པར་རང་གི་ངོ་བོ་ཉིད་དུ་མི་རྟོག་པའི་
ཚུལ་གྱིས་ཡོངས་སུ་སྦྱོང་བ་བྱས་པས་སོ། །གང་གིས་ན་ས་གསུམ་པ་ཐོབ་མ་ཐག་པའི་བྱང་
ཆུབ་སེམས་དཔའོ། །ཐབས་གང་གིས་ན་ཡོངས་སུ་སྦྱོང་བ་རྣམ་པ་ལྔས་སོ། །ལྔ་གང་ཞེ་ན། ས་
གསུམ་པ་ཐོབ་མ་ཐག་པའི་བྱང་སེམས་ཆོས་ཅན། སངས་རྒྱས་རྣམས་ཀྱིས་བསྟན་པའི་དམ་
པའི་ཆོས་ཉན་ཞིང་ཐོས་པས་ངོམས་མི་ཤེས་པ་དང་རྙེད་པ་ལ་སོགས་པ་ཟང་ཟིང་ལ་མི་ལྟ་བའི་
སེམས་ཀྱིས་དམ་པའི་ཆོས་རབ་ཏུ་སྟོན་པ་དང་སངས་རྒྱས་པའི་ཞིང་རྟེན་སྣོད་དང་བརྟེན་པ་
སེམས་ཅན་ཀུན་སྦྱོར་བའི་ཕྱིར་དུ་དགེ་བ་སྐྱེད་པ་དང་། ཕན་བཏགས་པའི་སེམས་ཅན་གྱིས་དེ་
དང་མི་མཐུན་པ་གནོད་པ་བྱེད་པ་ལ་སོགས་པ་འཁོར་བའི་ཉེས་པ་ལ་མཐོང་བ་དང་གཞན་
དོན་ལ་མི་སྐྱོ་བ་དང་རང་ལ་ལྟོས་ནས་མི་དགེ་བའི་ཆོས་མི་བྱེད་པ་ངོ་ཚ་ཤེས་པ་དང་གཞན་ལ་
ལྟོས་ནས་མི་དགེ་བའི་ཆོས་མི་བྱེད་པ་ཁྲེལ་ཡོད་པ་ཞེས་བྱ་བ་ལྔ་པོ་དོན་དམ་པར་མ་དམིགས་
པར་རྟོགས་པའི་ཤེས་རབ་ཀྱིས་ཟིན་པའི་ཚུལ་གྱིས་སྦྱང་དགོས་ཏེ། ས་གསུམ་པའི་ངོ་བོ་ཐོབ་
ཅིང་། སྤངས་རྟོགས་ཡོན་ཏན་རྫོགས་པར་སྐྱེད་པར་བྱ་དགོས་པའི་ཕྱིར།
བཞི་པ་ལ་གཉིས་ཏེ། རྩ་བ། འགྲེལ་པའོ། །དང་པོ་དང་གཉིས་པ་ནི་རྫོགས་པར་
ནོན་པ་སྟེ་ཐོབ་པ་ཡིན་ནོ། །གང་ན་སྤངས་པ་སྒྲིབ་པ་གཉིས་ཀྱི་བུད་ཤིང་བསྲེག་པའི་འོད་འཕྲོ་
བས་ན་འོད་འཕྲོ་བ་ཅན་ནོ། །ཚུལ་ཇི་ལྟར་སྦྱངས་པས་ན་སྔ་མ་ས་དང་པོར་བསྟན་པ་བཞིན་དུ།
སྦྱོང་བྱེད་བཅུ་པོ་དོན་དམ་པར་རང་གི་ངོ་བོ་མ་དམིགས་པར་རྟོགས་པའི་ཚུལ་གྱིས་སོ། །ངོ་བོ་
ཐ1 | 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱས་པས་སོ། །གང་གིས་ན་ས་བཞི་པ་ཐོབ་མ་ཐག་པའི་བྱང་སེམས་ཀྱིས་སོ། །ཐབས་གང་
གིས་ན་ཡོངས་སུ་སྦྱོང་བ་རྣམ་པ་བཅུས་སོ། །བཅུ་གང་ཞེ་ན། ས་བཞི་པ་ཐོབ་མ་ཐག་པའི་བྱང་
སེམས་ཆོས་ཅན། ནགས་ཏེ་དགོས་པར་གནས་པས་སོ། །ས་མ་ཐོབ་པ་ལ་ཐོབ་པར་མངོན་
པར་འདོད་པ་མེད་པ་འདོད། ས་ཆུང་བ་དང་རྙེད་པ་ཐོབ་ལ་ལྷག་པར་དོན་དུ་གཉེར་བ་མེད་པ་
པོ་ཤེས་པ་དང་སྦྱང་བའི་ཡོན་ཏན་བཅུ་གཉིས་ཡང་དག་པར་སྡོམ་ཞིང་རྟེན་པ་དང་བཅུ་གཉིས་
ནི་བསོད་སྙོམས་པ་དང་ལ་སོགས་པ་སྟན་གཅིག་པ་དང་ཕྱིས་མི་ལེན་པ་སྟེ་ཟས་ཀྱི་དབང་དུ་
བྱས་པ་གསུམ། ཕྱག་དར་ཁྲོད་པ་དང་ཕྱིང་པ་བ་དང་། ཆོས་གོས་གསུམ་པ་སྟེ་གོས་ཀྱི་དབང་
དུ་བྱས་པ་གསུམ། དགོན་པ་བ་དང་བླ་གབ་མེད་པ་དང་ཤིང་དྲུང་པ་དང་དུར་ཁྲོད་པ་སྟེ་གནས་
ཀྱི་དབང་དུ་བྱས་པ་བཞི། ཙོག་བུ་པ་དང་གཞི་ཇི་བཞིན་པ་སྟེ་སྤྱོད་ལམ་གྱི་དབང་དུ་བྱས་པ་
གཉིས་སོ། །བསླབ་པ་བླངས་པ་སྲོག་ལ་སོགས་པའི་ཕྱིར་ཡང་ཡོངས་སུ་མི་གཏོང་བ་དང་
འདོད་པའི་ཡོན་ཏན་ལ་ཉེས་དམིགས་སུ་ལྟ་བས་སྤྱོད་པ་དང་གདུལ་བྱའི་བློ་དང་འཚམ་པར་
གདུལ་བྱ་རྣམས་མྱ་ངན་ལས་འདས་པ་ལ་གཞོལ་ཞིང་འགོད་པར་བྱེད་པ་དང་། བདོག་པ་
ཐམས་ཅད་ཡོངས་སུ་གཏོང་བ་དང་དགེ་བ་སྒྲུབ་པ་ལ་སེམས་མི་ཞུམ་པ་དང་དངོས་པོ་ཐམས་
ཅད་ལ་མཚན་མར་མི་ལྟ་བ་ཞེས་བྱ་བ་དངོས་པོ་དོན་དམ་པར་རང་གི་ངོ་བོ་མ་དམིགས་པར་
རྟོགས་པའི་ཤེས་རབ་ཀྱིས་ཟིན་པའི་ཚུལ་གྱིས་སྦྱང་དགོས་ཏེ། ས་བཞི་པའི་ངོ་བོ་ཐོབ་ཅིང་
སྤངས་རྟོགས་ཡོན་ཏན་རྫོགས་པར་སྐྱེད་པར་བྱ་དགོས་པའི་ཕྱིར།
ལྔ་པ་ལ་གཉིས་ཏེ། རྩ་བ། འགྲེལ་པའོ། །དང་པོ་དང་གཉིས་པ་ནི་རྫོགས་པར་
ཐོབ་པ་ཡིན་ནོ། །གང་ན་ས་ལྔ་པ་སེམས་ཅན་སྨིན་པར་བྱེད་པ་དང་སེམས་ཅན་གྱི་ལོག་སྒྲུབ་
ཀྱིས་རང་གི་སེམས་ཉོན་མོངས་པ་ཅན་དུ་མི་གྱུར་བ་སྟེ་བྱ་དཀའ་བ་གཉིས་བྱེད་པས་ན་སྦྱང་
དཀའ་བའོ། །ཚུལ་ཇི་ལྟར་སྦྱངས་པས་ན་སྔ་མ་ས་དང་པོར་བསྟན་པ་བཞིན་དུ་སྦྱོང་བྱེད་བཅུ་
- 1
༔
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
པོ་དོན་དམ་པར་རང་གི་ངོ་བོ་མ་དམིགས་པར་རྟོགས་པའི་ཚུལ་གྱིས་ཡོངས་སུ་སྦྱོང་བ་བྱས་
པས་སོ། །གང་གིས་ན་ས་ལྔ་པ་ཐོབ་མ་ཐག་པའི་བྱང་སེམས་ཀྱིས་སོ། །ཐབས་གང་གིས་ན་
སྤང་བྱ་བཅུ་པོ་རྣམ་པར་སྤོང་ཞིང་། སྤང་བྱ་བཅུ་པོ་དེ་ལས་བཟློག་པའི་གཉེན་པོའི་ཆོས་སྤང་
བྱའི་དོན་ཏེ་ཤུགས་ཀྱིས་འཕངས་པ་ཡོངས་སུ་སྦྱོང་བ་རྣམ་པ་བཅུས་སོ། །བཅུ་གང་ཞེ་ན། ས་
ལྔ་པ་ཐོབ་མ་ཐག་པའི་བྱང་སེམས་ཆོས་ཅན། རྙེད་པ་ལ་སོགས་པའི་དོན་དུ་རབ་ཏུ་བྱུང་བ་དང་
ཁྱིམ་པ་ལ་སོགས་པ་འགྲོགས་ཤིང་འདྲིས་པ་ཁྱིམ་ལ་འཁྲེན་པ་སྟེ་གཞན་ལ་དད་པ་ཅན་གྱི་
ཁྱིམ་ཉེ་བར་མི་སྟོན་པ་དང་འདུ་འཛིར་གྱུར་པའི་གནས་སྐྱེ་བོ་མང་པོ་གནས་པའི་གྲོང་དང་གྲོང་
ཁྱེར་ལ་སོགས་པར་འགྲོ་བ་དང༌། རྙེད་སོགས་ཀྱི་ཕྱིར་བདག་ལ་བསྔགས་པ་དང་ཕྲག་དོག་
གིས་གཞན་ལ་བརྙས་ཤིང་སྤྱོད་པ་དང་། མི་དགེ་བའི་ལས་ཀྱི་ལམ་བཅུ་དང་ཐོས་པ་ལ་སོགས་
པའི་རློམ་པས་ཁེངས་ཤིང་བཤེས་གཉེན་གཞན་ལ་མི་འདུད་པ་དང་དགེ་བ་ལ་དེ་ལས་བཟློག་
པ་མི་དགེ་བ་དང་མི་དགེ་བ་ལ་དེ་ལས་བཟློག་པ་དགེ་བར་ཕྱིན་ཅི་ལོག་དང་མངོན་པར་ཞེན་པ་
དང༌། ལོག་པར་ལྟ་བ་དང་ཐེ་ཚོམ་ལ་སོགས་པའི་བློ་གྲོས་ངན་པ་དང༌། འདོད་ཆགས་དང་
གཏི་མུག་ལ་སོགས་པ་ཉོན་མོངས་པ་ཐམས་ཅད་ལ་བཟོད་ཅིང་། མངོན་དུ་ཕྱོགས་པར་བྱེད་པ་
ཞེས་བྱ་བ་དེ་ལྟ་བུའི་མཚན་ཉིད་ཀྱི་ཆོས་བཅུ་སྤོང་ཞིང་དེའི་གཉེན་པོའི་ཆོས་བཅུ་དོན་དམ་པར་
རང་གི་ངོ་བོ་མ་དམིགས་པར་རྟོགས་པའི་ཤེས་རབ་ཀྱིས་ཟིན་པའི་ཚུལ་གྱིས་སྦྱང་དགོས་ཏེ།
ས་ལྔ་པའི་ངོ་བོ་ཐོབ་ཅིང་སྤངས་རྟོགས་ཡོན་ཏན་རྫོགས་པར་བསྐྱེད་པར་བྱ་དགོས་པའི་ཕྱིར།
དྲུག་པ་ལ་གཉིས་ཏེ། རྩ་བ། འགྲེལ་པའོ། །དང་པོ་དང་གཉིས་པ་ནི་རྫོགས་པར་
ཀུན་ཤེས་པ་སྟེ་ཐོབ་པ་ཡིན་ནོ། །གང་ན་ས་དྲུག་པ་ཡུམ་ལ་བརྟེན་ནས་འཁོར་འདས་གཉིས་
རང་བཞིན་མ་དམིགས་པར་མངོན་དུ་གྱུར་པས་ན་མངོན་ཏུ་གྱུར་པའོ། །ཚུལ་ཇི་ལྟར་སྦྱངས་
པས་ན་སྔ་མ་ས་དང་པོར་བསྟན་པ་བཞིན་དུ་སྦྱོང་བྱེད་བཅུ་གཉིས་སོ། །དོན་དམ་པར་རང་གི་
- ， ༔ 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངོ་བོ་མ་དམིགས་པར་རྟོགས་པའི་ཚུལ་གྱིས་ཡོངས་སུ་སྦྱོང་བ་བྱས་པས་སོ། །གང་གིས་ན་ས་
དྲུག་པ་ཐོབ་མ་ཐག་པའི་བྱང་སེམས་ཀྱིས་སོ། །ཐབས་གང་གིས་ན་ཡོངས་སུ་སྦྱོང་བ་རྣམ་པ་
བཅུ་གཉིས་པས་སོ། །བཅུ་གཉིས་གང་ཞེ་ན། ས་དྲུག་པ་ཐོབ་མ་ཐག་པའི་བྱང་སེམས་ཆོས་
ཅན། སྦྱིན་པ་དང་ཚུལ་ཁྲིམས་དང་བཟོད་པ་དང་བརྩོན་འགྲུས་དང་བསམ་གཏན་དང་ཤེས་
རབ་སྟེ་གནས་སྐབས་ཀྱི་ཕ་རོལ་ཏུ་ཕྱིན་པ་དྲུག་རབ་ཏུ་རྫོགས་པ་དེའི་སྤང་བྱ་དྲུག་སྤངས་པ་སྟེ།
རང་དོན་གྱི་ཡིད་བྱེད་སྤོང་བའི་ཚུལ་ཁྲིམས་དང༌། གཞན་དོན་ལ་རྩེ་གཅིག་ཏུ་གནས་པའི་
བསམ་གཏན་གྱི་ཕར་ཕྱིན་རྫོགས་པས་སློབ་མ་ཉན་ཐོས་དང་བསེ་རུ་རང་སངས་རྒྱས་ཀྱི་ས་ལ་
དགའ་བའི་སེམས་སྤོང་བ་དང་ཆོས་ཟབ་མོ་ལ་བཟོད་པའི་ཕར་ཕྱིན་རྫོགས་པས་ཆོས་ཐམས་
ཅད་ངོ་བོ་ཉིད་མ་དམིགས་པ་ལ་སྐྱག་པའི་ཤེས་པ་སྤོང་བ་དང་སྦྱིན་པའི་ཕར་ཕྱིན་རྫོགས་པས་
སྦྱིན་པ་ལ་དང་པོར་འཇུག་པའི་གེགས་སློང་བ་པོའི་སྐྱེ་བོས་བླངས་ན་མི་ཞུམ་ཞིང་ཞུམ་པའི་
སེམས་སྤོང་བ་དང་བྱིན་པ་ལ་སྤྲོ་དགའི་བརྩོན་འགྲུས་ཀྱི་ཕར་ཕྱིན་རྫོགས་པས་བར་དུ་སྒྲུབ་
པའི་གེགས་བདོག་པ་ཐམས་ཅད་རང་གི་ངང་གིས་གཏོང་བར་ཞུགས་པ་ལ་མི་དགའ་བ་མེད་
ཅིང་མི་དགའ་བའི་སེམས་སྤོང་བ་ཐབས་ཤེས་ལ་མཁས་པའི་ཤེར་ཕྱིན་རྫོགས་པས་མཐར་
ཕྱིན་ པའི་ གེགས་ ཟས་ ནོར་ གྱིས་ བཀྲེན་ ཡང་ སློང་ བ་ པོའི་ སྐྱེ་ བོ་ ཐོབ་པ་མེད་པར་ སྤོང་
པའི་སེམས་ཡོད་པ་ཞེས་བྱ་བ་བཅུ་གཉིས་པོ་དོན་དམ་པར་རང་གི་ངོ་བོ་མ་དམིགས་པར་
རྟོགས་པའི་ཤེས་རབ་ཀྱིས་ཟིན་པའི་ཚུལ་གྱི་སྦྱང་དགོས་ཏེ། ས་དྲུག་པའི་ངོ་བོ་ཐོབ་ཅིང་སྤངས་
རྟོགས་ཡོན་ཏན་རྫོགས་པར་སྐྱེད་པར་བྱ་དགོས་པའི་ཕྱིར། མདོ་ལས། བྱང་སེམས་ཆེན་པོ་ས་
དྲུག་པ་ལ་གནས་པས་ཆོས་དྲུག་ཡོངས་སུ་རྫོགས་པར་བྱ་སྟེ། དྲུག་གང་ཞེ་ན་འདི་ལྟ་སྟེ། ཕར་
ཕྱིན་དྲུག་གོ །གཞན་ཡང་ཆོས་དྲུག་ཡོངས་སུ་སྤང་བར་བྱ་སྟེ། འདི་ལྟ་སྟེ། ཉན་ཐོས་ཀྱི་སེམས་
ཡོངས་སུ་སྤང་བར་བྱ་སྟེ། ཞེས་པ་ནས་སློང་མོ་པ་མཐོང་ན་སློང་མོ་པས་འཁྲུག་པར་མི་བྱ་སྟེ།
- ， -
1 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
འཁྲུག་པའི་སེམས་ཡོངས་སུ་སྤང་བར་བྱའོ་ཞེས་པ་དང་། ཕར་ཕྱིན་དྲུག་པོ་འདི་དག་ལ་གནས་
ཏེ་སངས་རྒྱས་བཅོམ་ལྡན་འདས་དང་ཉན་ཐོས་དང་རང་སངས་རྒྱས་རྣམས་ཤེས་པར་བྱ་བ་རྒྱ་
མཚོ་ལྔའི་ཕ་རོལ་ཏུ་ཕྱིན་པར་གྱུར་ཏོ། །ལྔ་གང་ཞེ་ན། འདི་ལྟ་སྟེ། འདས་པ་དང་མ་འོངས་པ་
དང་ད་ལྟར་བྱུང་བ་དང་བརྗོད་དུ་མེད་པ་དང་འདུས་མ་བྱས་པས་ཏེ་ཞེས་སོ། ཁ་ཅིག་སྦྱིན་པ་
རྫོགས་པས་ཉན་ཐོས་ཀྱི་ས་ལ་དགའ་བ་སྤོང་བ་དང་ཚུལ་ཁྲིམས་རྫོགས་པས་རང་རྒྱལ་གྱི་ས་
ལ་དགའ་བའི་སེམས་སྤོང་བ་ཞེས་སོགས་རིམ་པ་བཞིན་དུ་སྦྱར་ནས་འཆད། ཁ་ཅིག་ཕྱིན་དྲུག་
རྫོགས་པས་སྤང་བྱ་དྲུག་སྤོང་ཞེས་པའི་དོན་ཡིན་གྱི་སོ་སོར་སྦྱོར་བ་དོན་མ་ཡིན་ཞེས་འཆད་དོ།།
བདུན་པ་ལ་གཉིས་ཏེ། སྤང་བྱ་སྤོང་བའི་ཁྱད་པར། སྤོང་བྱེད་གཉེན་པོའི་ཁྱད་པར་
རོ༑ །དང་པོ་ལ་གཉིས་ཏེ། རྩ་བ། འགྲེལ་པའོ། །དང་པོ་དང་གཉིས་པ་ནི་རྫོགས་པར་ཀུན་
ཤེས་པ་སྟེ་ཐོབ་པ་ཡིན་ནོ་གང་ན་ས་བདུན་པ་བགྲོད་པ་གཅིག་པའི་ལམ་དང་འབྲེལ་བས་
མཚན་མར་འཛིན་པ་ལས་རིང་དུ་སོང་བས་ན་རིང་དུ་སོང་བའོ། །ཚུལ་ཇི་ལྟར་སྦྱངས་པ་ན་སྔ་
མ་ས་དང་པོར་བསྟན་པ་བཞིན་དུ་སྦྱོང་བྱེད་ཉི་ཤུ་པོ་དོན་དམ་པར་རང་གི་ངོ་བོ་མ་དམིགས་
པར་རྟོགས་པའི་ཚུལ་གྱིས་ཡོངས་སུ་སྦྱོང་བ་བྱས་པས་སོ། །གང་གིས་ན་ས་བདུན་པ་ཐོབ་མ་
ཐག་པའི་བྱང་སེམས་ཀྱིས་སོ། །ཐབས་གང་གིས་ན་ཉེས་པ་དེ་ལྟ་བུ་ཉི་ཤུ་རྒྱུད་གང་ལ་རྣམ་
པར་ཆད་པ་སྟེ་བྲལ་ན་ཉེས་པ་དེ་དག་ལས་བཟློག་པ་གཉེན་པོའི་ཆོས་དོན་ནམ་ཤུགས་ཀྱིས་
འཕངས་པ་ཡོངས་སུ་རྫོགས་པ་རྣམ་པ་ཉི་ཤུའོ། །ཉི་ཤུ་གང་ཞེ་ན། ས་བདུན་པ་ཐོབ་མ་ཐག་
པའི་བྱང་སེམས་ཆོས་ཅན། ཕུང་པོ་ལ་བདག་ཏུ་འཛིན་པ་དང་། སེམས་ཅན་ལ་མཚན་མར་
འཛིན་པ་དང་། སྲོག་ལ་བླང་བྱར་འཛིན་པ་དང་། གང་ཟག་གཅིག་ཏུ་འཛིན་པ་དང་། གཞན་
དོན་རྒྱུན་ཆད་པར་འཛིན་པ་དང༌། རང་དོན་འགྱུར་མེད་རྟག་པར་འཛིན་པ་དང་། འཁོར་
འདས་ལ་བླང་དོར་གྱི་མཚན་མར་འཛིན་པ་དང་། ཐེག་པ་གསུམ་གྱི་རྒྱུ་རིགས་ཐ་དད་དུ་འཛིན་
- ] :1).



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དང༌། ཕུང་པོ་སྐྱེ་འཇིག་ཏུ་འཛིན་པ་དང་། རྒྱུའི་རིགས་ལ་ཁམས་སུ་འཛིན་པ་དང་། ཕྱི་ནང་
གི་སྐྱེ་མཆེད་ཐ་དད་དུ་འཛིན་པ་དང༌། ཁམས་གསུམ་ལ་དང་པོར་རྟོག་པས་གནས་པ་དང༌།
ཁམས་གསུམ་ལ་རྒྱུན་དུ་ཞེན་པའི་ཚུལ་གྱིས་ཆགས་པ་དང་། རྣམ་མཁྱེན་ཐོབ་མི་ནུས་སྙམ་དུ་
སེམས་ཞུམ་པ་དང་། གཟུགས་སྐུ་ལ་སངས་རྒྱས་དཀོན་མཆོག་ཏུ་ལྟ་བའི་མངོན་པར་ཞེན་པ་
དང༌། གསུང་རབ་ཡན་ལག་བཅུ་གཉིས་ཆོས་དཀོན་མཆོག་ཏུ་ལྟ་བའི་མངོན་པར་ཞེན་པ་དང་།
སྐྱེས་བུ་ཟུང་བཞི་ལ་དགེ་འདུན་དཀོན་མཆོག་ཏུ་ལྟ་བའི་མངོན་པར་ཞེན་པ་དང་། དགེ་བ་རྒྱུན་
ཆགས་ལ་ཚུལ་ཁྲིམས་སུ་ལྟ་བའི་མངོན་པར་ཞེན་པ་དང༌། སྟོང་པ་ཉིད་ཐེ་ཚོམ་ཟ་ནས་རྩོད་པ་
དང་། སྟོང་ཉིད་འབད་པར་བརྗོད་པ་དངོས་པོར་འཛིན་པ་སྟེ་སྤང་བྱ་ཉི་ཤུ་སྤོང་ཞིང་དེའི་གཉེན་
པོའི་ཆོས་ཉི་ཤུ་དོན་དམ་པར་རང་གི་ངོ་བོ་མ་དམིགས་པར་རྟོགས་པའི་ཤེས་རབ་ཀྱིས་ཟིན་
པའི་ཚུལ་གྱིས་སྦྱང་དགོས་ཏེ། ས་བདུན་པའི་ངོ་བོ་ཐོབ་ཅིང་སྤངས་རྟོགས་ཡོན་ཏན་རྫོགས་
པར་སྐྱེད་པར་བྱ་དགོས་པའི་ཕྱིར། །
གཉིས་ པ་ ལ་ གསུམ་སྟེ། མཚམས་ སྦྱར། རྩ་ བ། འགྲེལ་ པའོ། །དང་ པོ་ནི།
རྣམ་ཐར་སྒོ་གསུམ་ཞེས་སོགས་ཆོས་ཉིད་སྨོས་པ་ཆོས་ཅན། དགོས་པ་ཡོད་དེ། སྤང་བྱའི་དོན་
གྱིས་འཕགས་པའི་ཆོས་གཉེན་པོ་ཉི་ཤུ་བསྟན་པའི་དོན་ཡོད་པའི་ཕྱིར། གཉིས་པ་དང་གསུམ་
པ་ནི། རྫོགས་པར་རྟོགས་པར་འགྱུར་སྟེ་ཐོབ་པ་ཡིན་ནོ། །གང་དང་ཚུལ་ཇི་ལྟར་སྦྱངས་པ་དང་
གང་གིས་གསུམ་སྔར་དང་འདྲའོ། །ཐབས་གང་གིས་ན་ཡོངས་སུ་སྦྱོང་བ་གཉེན་པོ་རྣམ་པ་ཉི་
ཤུ་པོ་འདིས་ཀྱང་ངོ༌། །ཀྱང་ནི་སྔ་མར་མ་ཟད་ཅེས་པའོ། །ཉི་ཤུ་གང་ཞེ་ན། ས་བདུན་པ་ཐོབ་
མ་ཐག་པའི་བྱང་སེམས་ཆོས་ཅན། རྣམ་པར་ཐར་པའི་སྒོ། ངོ་བོས་སྟོང་པ་ཉིད་ཡང་དག་པར་
ཤེས་པས་བདག་ཏུ་འཛིན་པ་སྤོང་བ་དང་རྒྱུའི་མཚན་མ་མེད་པ་ཡང་དག་པར་ཤེས་པས་
སེམས་ཅན་དུ་འཛིན་པ་སྤོང་བ་དང་། འབྲས་བུ་ལ་སྨོན་པ་མེད་པ་ཡང་དག་པར་ཤེས་པས་
- ，
༔ {j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
སྲོག་ཏུ་འཛིན་པ་སྤོང་བ་དང་། དགེ་བ་བཅུའི་ལས་ཀྱི་ལམ་ལ་གསད་པར་བྱ་བ་དང་གསོད་པ་
པོ་དང་བསད་པ་ལ་སོགས་པ་འཁོར་གསུམ་མ་དམིགས་པར་ཤེས་པས་གང་ཟག་ཏུ་འཛིན་པ་
སྤོང་བ་དང༌། སྐྱེ་བོ་སྡུག་བསྔལ་ཅན་ཐམས་ཅད་ལ་དམིགས་པའི་སྙིང་བརྩེ་བས་ཆད་འཛིན་
སྤོང་བ་དང་། དངོས་པོ་ཐམས་ཅད་ལ་དམིགས་པའི་རློམ་པ་མེད་པས་རྟག་འཛིན་སྤོང་བ་དང་
ཆོས་ཐམས་ཅད་རང་བཞིན་མེད་པར་མཉམ་པ་ཉིད་དུ་རྟོགས་པས་མཚན་མར་འཛིན་པ་སྤོང་
བ་དང་། མཐར་ཐུག་ཐེག་པའི་ཚུལ་ཐེག་པ་ཆེན་པོ་གཅིག་ཉིད་དུ་རྟོགས་པས་རྒྱུར་འཛིན་པ་
སྤོང་བ་དང་། མིང་གཟུགས་སོགས་གདོད་ནས་མི་སྐྱེ་བར་ཤེས་པས་ཕུང་པོར་འཛིན་པ་སྤོང་བ་
དང༌། ཆོས་ཟབ་མོ་ལ་ངེས་པར་རྟོགས་པའི་བཟོད་པ་ཁོང་དུ་ཆུད་པས་ཁམས་སུ་འཛིན་པ་སྤོང་
བ་དང་ཤེས་བྱ་ཐམས་ཅད་ཐེག་པ་ཆེན་པོའི་ཐབས་གཟུང་འཛིན་གཉིས་མེད་ཀྱི་སྒོ་ནས་རབ་ཏུ་
སྟོན་ཅིང་རྟོགས་པས་སྐྱེ་མཆེད་དུ་འཛིན་པ་སྤོང་བ་དང་། གཉིས་སྣང་གི་རྟོག་པ་ཐམས་ཅད་
གཅོད་ཅིང་འཇོམས་པས་ཁམས་གསུམ་ལ་གནས་པར་འཛིན་པ་སྤོང་བ་དང༌། མཚན་མར་
འཛིན་པའི་རྟོག་པ་མེད་པ་འཇིག་ཚོགས་ལ་ལྟ་བ་དང་སོགས་པ་ལོག་པར་ལྟ་བ་ལ་སོགས་པ་
ལྔ་འདོར་བ་དང་། འདོད་ཆགས་ལ་སོགས་པའི་ཉོན་མོངས་པ་སྤོང་བ་དང་གསུམ་གྱིས་ཁམས་
གསུམ་ལ་ཆགས་འཛིན་སྤོང་བ་དང་། གཞན་དོན་དུ་རྣམ་མཁྱེན་ལ་རྩེ་གཅིག་པའི་ཞི་གནས་
བསྒོམས་པས་ཞུམ་འཛིན་སྤོང་བ་དང་སྟོང་ཉིད་རྟོགས་པའི་ཤེས་རབ་དང་། སེམས་མི་འགོང་
བ་ལ་སོགས་པའི་ཐབས་ལྷག་མཐོང་ལ་མཁས་པར་བྱེད་པས་སངས་རྒྱས་དཀོན་མཆོག་ཏུ་ལྟ་
བའི་མངོན་པར་ཞེན་པ་སྤོང་བ་དང༌། ཆོས་བདག་མེད་པར་བསྒོམས་པས་སེམས་ཉེ་བར་ཞི་
བས་ཆོས་སུ་ལྟ་བའི་མངོན་པར་ཞེན་པ་སྤོང་བ་དང༌། གཟུགས་ལ་སོགས་པ་ཐམས་ཅད་ལ་
ཐོགས་པ་མེད་པའི་སངས་རྒྱས་ཀྱི་སྤྱན་རྗེས་མཐུན་པ་ཐོབ་པས་དགེ་འདུན་དུ་ལྟ་བའི་མངོན་
པར་ཞེན་པ་སྤོང་བ་དང་། ཆགས་ཤིང་མངོན་པར་ཞེན་པའི་གནས་མ་ཡིན་པའི་ཡེ་ཤེས་ཐོབ་
- ? ཤུ 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་ཚུལ་ཁྲིམས་སུ་ལྟ་བའི་མངོན་པར་ཞེན་པ་སྤོང་བ་དང༌། ཆོས་རབ་ཏུ་རྣམ་པར་འབྱེད་པའི་
དོན་དུ་རང་ཇི་ལྟར་འདོད་པ་བཞིན་དུས་མཉམ་དུ་སངས་རྒྱས་ཀྱི་ཞིང་ཐམས་ཅད་དུ་འགྲོ་བས་
སྟོང་ཉིད་ལ་རྩོད་པར་འཛིན་པ་སྤོང་བ་དང་དམིགས་པ་ལ་ཞེན་པའི་སེམས་ཅན་འདུལ་བའི་
དོན་དུ་གདུལ་བྱ་དང་མཐུན་པར་ཞིང་ཐམས་ཅད་དུ་བདག་གི་ལུས་རབ་ཏུ་སྟོན་པས་འགལ་
བར་བརྗོད་པ་དངོས་པོ་འཛིན་པ་སྤོང་བ་ཞེས་བྱ་བ་ཉི་ཤུ་པོ་དོན་དམ་པར་རང་གི་ངོ་བོ་མ་
དམིགས་པར་རྟོགས་པའི་ཤེས་རབ་ཀྱིས་ཟིན་པའི་ཚུལ་གྱིས་སྦྱང་དགོས་ཏེ། ས་བདུན་པའི་ངོ་
བོ་ཐོབ་ཅིང་སྤངས་རྟོགས་ཡོན་ཏན་རྫོགས་པར་བྱ་དགོས་པའི་ཕྱིར། །
བརྒྱད་པ་ལ་གཉིས་ཏེ། རྩ་བ། འགྲེལ་པའོ། །དང་པོ་དང་གཉིས་པ་ནི། རྫོགས་
པར་ཉམས་སུ་མྱོང་བར་འགྱུར་བ་སྟེ་ཐོབ་པ་ཡིན་ནོ། །གང་ན་ས་བརྒྱད་པ་མཚན་མ་ལ་རྩོལ་
བ་དང་མཚན་མ་མེད་པ་ལ་རྩོལ་བའི་འདུ་ཤེས་གཉིས་ཀྱིས་མི་གཡོ་བས་ན་མི་གཡོ་བའོ། །
ཚུལ་ཇི་ལྟར་སྦྱངས་པས་ན་སྔ་མ་ས་དང་པོར་བསྟན་པ་བཞིན་དུ། སྦྱོང་བྱེད་བརྒྱད་པོ་དོན་དམ་
པར་རང་གི་ངོ་བོ་མ་དམིགས་པར་རྟོགས་པའི་ཚུལ་གྱིས་ཡོངས་སུ་སྦྱོང་བ་བྱས་པས་སོ། །དང་
གིས་ནི་ས་བརྒྱད་པ་ཐོབ་མ་ཐག་པའི་བྱང་སེམས་ཀྱིས་སོ། །ཐབས་གང་གིས་ན་ཡོངས་སུ་སྦྱོང་
བ་རྣམ་པ་བརྒྱད་ཀྱིས་སོ། །བརྒྱད་གང་ཞེ་ན། ས་བརྒྱད་པ་ཐོབ་མ་ཐག་པའི་བྱང་སེམས་ཆོས་
ཅན། སེམས་ཅན་ཐམས་ཅད་ཀྱི་སེམས་ཀྱི་སྤྱོད་པ་ཇི་ལྟ་བ་བཞིན་ཤེས་པ་དང་། འཇིག་རྟེན་
གྱི་ཁམས་སུ་རྫུ་འཕྲུལ་གྱིས་མངོན་པར་ཤེས་པ་བརྩེ་བ་དང་སངས་རྒྱས་ཀྱི་ཞིང་རྟེན་སྣོད་ཀྱི་
འཇིག་རྟེན་གསེར་ལ་སོགས་པའི་ངོ་བོར་ཡོངས་སུ་བསྒྱུར་བ་དང་རྣམ་པ་ཐམས་ཅད་དུ་ཆོས་
ཀྱི་སྐུ་ཡོངས་སུ་བརྟགས་ཏེ་ཐོབ་པར་བྱ་བའི་ཕྱིར་སངས་རྒྱས་བསྟེན་ཏེ་མཉེས་པར་བྱེད་པ་
དང༌། སེམས་ཅན་གྱི་དབང་པོ་ཤེས་པའི་ལྷའི་མིག་སྐྱེད་པ་དང་སངས་རྒྱས་ཀྱི་ཞིང་བརྟེན་པ་
སེམས་ཅན་རྣམས་ཉེས་པ་མེད་པར་ཡོངས་སུ་སྦྱོང་བ་དང༌། འཇིག་རྟེན་ལས་ལྡང་འཇུག་
མ ]
4
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཐམས་ཅད་དུ་སྒྱུ་མ་ལྟ་བུར་གནས་པ་ཉམས་པ་མེད་པའི་ཏིང་ངེ་འཛིན་དང་སེམས་ཅན་གྱི་དོན་
མཐོང་ནས་བློ་སྔོན་དུ་བཏང་བའི་སྐྱེ་བོ་ཡོངས་སུ་འཛིན་པ་བསམ་བཞིན་དུ་སྲིད་པར་སྐྱེ་བ་
ལེན་པ་ཞེས་བྱ་བ་རྣམ་པ་བརྒྱད་དོན་དམ་པར་རང་གི་ངོ་བོ་མ་དམིགས་པར་རྟོགས་པའི་ཤེས་
རབ་ཀྱིས་ཟིན་པའི་ཚུལ་གྱིས་སྦྱང་དགོས་ཏེ། ས་བརྒྱད་པའི་ངོ་བོ་ཐོབ་ཅིང་སྤངས་རྟོགས་ཡོན་
ཏན་རྫོགས་པར་བྱ་དགོས་པའི་ཕྱིར།
དགུ་པ་ལ་གཉིས་ཏེ། རྩ་ བ། འགྲེལ་པའོ། །དང་པོ་དང་གཉིས་པ་ནི། རྫོགས་
པར་མངོན་དུ་བྱེད་པ་སྟེ་ཐོབ་པ་ཡིན་ནོ། །གང་ན་ས་དགུ་པ་སོ་སོ་ཡང་དག་པར་རིག་པའི་བློ་
གྲོས་བཟང་པོ་ཐོབ་པས་ན་ལེགས་པའི་བློ་གྲོས་སོ། །ཚུལ་ཇི་ལྟར་སྦྱངས་པསན་སྔ་མ་ས་དང་
པོར་བསྟན་པ་བཞིན་དུ། སྦྱོང་བྱེད་བཅུ་གཉིས་པོ་དོན་དམ་པར་རང་གི་ངོ་བོ་མ་དམིགས་པར་
རྟོགས་པའི་ཚུལ་གྱིས་ཡོངས་སུ་སྦྱོང་བ་བྱས་པས་སོ། །གང་གིས་ན་ས་དགུ་པ་ཐོབ་མ་ཐག་
པའི་བྱང་སེམས་ཀྱིས་སོ། །ཐབས་གང་གིས་ན་ཡོངས་སུ་སྦྱོང་བ་རྣམ་པ་བཅུ་གཉིས་པས་སོ། །
བཅུ་གཉིས་གང་ཞེ་ན། ས་དགུ་པ་ཐོབ་མ་ཐག་པའི་བྱང་སེམས་ཆོས་ཅན། བསམ་པ་ལྟར་
འགྲུབ་པའི་སྨོན་ལམ་མཐའ་ཡས་པ་དང་ལྷ་སོགས་པ་སེམས་ཅན་ཐམས་ཅད་ཀྱི་སྐད་ཤེས་པ་
ངེས་པའི་ཚིག་སོ་སོ་ཡང་དག་པར་རིག་པ་དང༌། སྤོབས་པ་ཆུ་བོ་ལྟར་མི་ཟད་པ་སྤོབས་པ་སོ་
སོ་ཡང་དག་པར་རིག་པ་དང་སྐྱེ་བོ་དམ་པ་ཐམས་ཅད་ཀྱིས་བསྔགས་པ་བུད་མེད་ཀྱི་སྐྱོན་
ཐམས་ཅད་དང་བྲལ་བའི་མའི་མངལ་དུ་འཇུག་པ་མངལ་དུ་འཇུག་པའི་མཆོག་དང་རྒྱལ་པོ་ལ་
སོགས་པར་གནས་པ་རིགས་ཕུན་སུམ་ཚོགས་པ་དང་ཉི་མ་དང་བུ་རམ་ཤིང་ལ་སོགས་པ་ལ་
སྐྱེས་པ་ཉི་མའི་གཉེན་གྱི་རུས་ལ་སོགས་པ་རུས་ཕུན་སུམ་ཚོགས་པ་དང་མ་ལ་སོགས་པ་
དང་ཕྱིར་འབྲེལ་བའི་གཉེན་ཆོ་འབྲང་ཕུན་སུམ་ཚོགས་པ་དང་རང་དབང་པའི་འཁོར་ཕུན་སུམ་
ཚོགས་པ་དང་། བརྒྱ་སྦྱིན་ལ་སོགས་པས་མངོན་པར་བསྟོད་པ་དང་བཅས་ཏེ་སྐྱོ་བ་སྐྱེ་བ་ཕུན་
• 1
！ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུམ་ཚོགས་པ་དང༌། སངས་རྒྱས་ལ་སོགས་པས་སྐུལ་ཏེ་ཁྱིམ་ནས་ངེས་པར་འབྱུང་བ་ཕུན་
སུམ་ཚོགས་པ་དང་། སངས་རྒྱས་ཀྱི་ཆོས་ཀྱི་ངོ་བོར་གྲུབ་པའི་ཡོན་ཏན་སྟོབས་བཅུ་ལ་སོགས་
པ་ཐམས་ཅད་ཡོངས་སུ་རྫོགས་པར་བྱེད་པ་ཡོན་ཏན་ཕུན་སུམ་ཚོགས་པ་ཞེས་བྱ་བ་ཕུན་སུམ་
ཚོགས་པའི་མཚན་ཉིད་ཀྱིས་ཡོངས་སུ་སྦྱོང་བ་བཅུ་གཉིས་པོ་དོན་དམ་པར་རང་གི་ངོ་བོ་མ་
དམིགས་པར་རྟོགས་པའི་ཤེས་རབ་ཀྱིས་ཟིན་པའི་ཚུལ་གྱིས་སྦྱང་དགོས་ཏེ། ས་དགུ་པའི་ངོ་
བོ་ཐོབ་ཅིང་སྤངས་རྟོགས་ཡོན་ཏན་རྫོགས་པར་སྐྱེད་པར་བྱ་དགོས་པའི་ཕྱིར། ཡོངས་སྦྱོང་
འདི་དག་ས་ཐོབ་ཟིན་སྦྱོང་ངམ་མ་ཐོབ་པ་སྦྱོང་ཞེ་ན། ས་མ་ཐོབ་པ་ཐོབ་པར་བྱེད་པའི་ཡོངས་
སྦྱོང་མ་ཡིན་གྱི་ཐོབ་ཟིན་ཁྱད་པར་ཅན་དུ་སྦྱོང་བ་ཡིན་ནོ། །
གཉིས པ་ ལ་ གསུམ་ སྟེ། མཚམས་ སྦར། རྩ་ བ། འགྲེལ་ པའོ། །དང་ པོ་ནི།
རྒྱུའི་ཡང་དགུ་པོ་རྣམས་ཀྱི་ཡོངས་སུ་སྦྱོང་བ་གོང་གི་ཚུལ་དེ་ལྟར་ངེས་པར་བསྟན་ཟིན་ནས་
འབྲས་བུའི་ས་བཅུ་པ་ཉིད་དུ་ཡོངས་སྦྱོང་དེ་དག་མ་བཤད་པར་ས་འོག་མ་ཐམས་ཅད་ཀྱི་སྤང་
རྟོགས་ཡོན་ཏན་ཐམས་ཅད་ཡོན་ཏན་ཡར་ལྡན་དུ་བསྡུ་བའི་སྒོ་ནས་ས་བཅུའི་མཚན་ཉིད་
གསུངས་པ་ཆོས་ཅན། དགོས་པ་ཡོད་དེ། ས་བཅུ་པའི་ངོ་བོར་རྟོགས་པའི་དོན་ཡོད་པའི་ཕྱིར།
ཡོངས་སྦྱོང་མ་བཤད་པའི་རྒྱུ་མཚན་ནི་ས་དགུ་པ་མན་ཆད་ཀྱི་ཡོངས་སྦྱོང་ལ་རིགས་གཞན་
མེད་པ་ལ་དགོངས་ནས་མ་གསུངས་ཏེ། གཉིས་པ་དང་གསུམ་པ་ནི་ཤེས་པར་བྱ་བ་ཡིན་ནོ།།
གང་ན་ཚུལ་དེ་ལྟར་འདས་པ་དགུ་ལས་ཡོན་ཏན་ཡར་ལྡན་དུ་ཐོབ་ཅིང་འདས་ནས་སྨོན་ལམ་
གྱི་མཐུས་མཛད་པ་བཅུ་གཉིས་ཀྱིས་འཚང་རྒྱ་བའི་སྦྱོར་བ་ཤེས་པའི་སྒོ་ནས་སངས་རྒྱས་ཀྱི་
ས་སྟེ་གཞན་དོན་ལྷུན་གྲུབ་རྒྱུན་མི་ཆད་དུ་བྱེད་པ་ལ་གནས་པའི་བྱང་སེམས་ཀྱི་རྟོགས་པ་དེ་
ནིའོ། །ཇི་ལྟར་ན་བྱང་ཆུབ་སེམས་དཔའི་ས་བཅུ་པ་སྤྲིན་བཞིན་དུ་གཟུངས་དང་ཏིང་ངེ་འཛིན་
གྱི་སྒོ་གཉིས་ཀྱིས་ཆོས་ཀྱི་ཆར་འབེབ་པས་ན་ཆོས་ཀྱི་སྤྲིན་ཡིན་པའི་ཕྱིར་རོ། །རྒྱུ་མཚན་གང་
- ！
$ [} -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
གི་ཕྱིར་ན་ས་བཅུ་པ་ལ་ནི། བྱང་ཆུབ་སེམས་དཔའ་གཞན་དོན་བྱེད་ཚུལ་སངས་རྒྱས་དང་
མཚུངས་པས་སངས་རྒྱས་ཁོ་ནར་བརྗོད་པར་བྱའི་སྟོབས་སོགས་མ་རྫོགས་པས་ཡང་དག་པར་
རྫོགས་པའི་སངས་རྒྱས་ནི་མ་ཡིན་ནོ། །ཞེས་ཉི་ཁྲི་ལས་བྱུང་བའི་ཕྱིར། ངག་དོན། ཤེས་བྱ་
ཆོས་ཅན། འདས་པ་ས་དགུ་ལས་འདས་ནས་འཚང་རྒྱ་བའི་སྦྱོར་བ་ལ་གནས་པའི་རྟོགས་པ་
དེ་བྱང་སེམས་ཀྱི་ས་བཅུ་པ་ཡིན་ཏེ་ས་བཅུ་ལ་ནི། བྱང་ཆུབ་སེམས་དཔའ་སངས་རྒྱས་ཁོ་ནར་
བརྗོད་པར་བྱ་བའི་ཡང་དག་པར་རྫོགས་པའི་སངས་རྒྱས་ནི་ཡིན་ནོ། །ཞེས་ཉི་ཁྲི་ལས་བྱུང་
བའི་ཕྱིར། འདས་པ་ས་དགུ་གང་ཞེ་ན། མཚན་ཉིད་དང་མིང་གྲངས་བཞིན་དུ་སྦྱར་ཏེ་བཤད་
ན༑ གནས་སྐབས་རང་གི་བྱང་ཆུབ་རྒྱུ་རིགས་ངེས་པའི་ཉན་ཐོས་སྦྱོར་ལམ་པའི་རྟོགས་པ་
ཆོས་ཅན། རིགས་ཀྱི་ས་ཡིན་ཏེ། གནས་སྐབས་རང་གི་བྱང་ཆུབ་ཏུ་རིགས་ངེས་པའི་ཐེག་
དམན་གྱི་སོ་སྐྱེའི་རྟོགས་པ་ཡིན་པའི་ཕྱིར། འབྲས་བུ་དང་པོ་རྒྱུན་ཞུགས་ཀྱི་འབྲས་བུ་ལ་
ཞུགས་པའི་ ཉན་ཐོས་ཀྱི་རྟོགས་པ་ཆོས་ཅན། བརྒྱད་པའི་ས་ཡིན་ཏེ། དགྲ་བཅོམ་འབྲས་
གནས་ནས་བགྲངས་ན་བརྒྱད་པ་ལ་འབབ་པའི་ཉན་ཐོས་ཀྱི་ཞུགས་པའི་རྟོགས་པ་ཡིན་པའི་
ཕྱིར། ཉན་ཐོས་ཀྱི་རྒྱུན་ཞུགས་འབྲས་གནས་ཀྱི་རྟོགས་པ་ཆོས་ཅན། མཐོང་བའི་ས་ཡིན་ཏེ།
བདེན་པ་རྫོགས་པར་མཐོང་བའི་ཉན་ཐོས་སློབ་པའི་འབྲས་གནས་ཀྱི་རྟོགས་པ་གང་ཞིག་ཁྱོད་
དང་ངོ་བོ་གཅིག་པའམ་ཁྱོད་ཀྱི་ནང་ཚན་དུ་གྱུར་པའི་ཕྱིར་འོང་འབྲས་ཀྱི་རྟོགས་པ་ཡང་མེད།
ཕྱིར་མི་འོང་འབྲས་གནས་ཀྱི་རྟོགས་པ་ཡང་མེད་པའི་ཕྱིར་རོ། །ཉན་ཐོས་ཕྱིར་འོང་འབྲས་
གནས་ཀྱི་རྟོགས་པ་ཆོས་ཅན། བསྲབས་པའི་ས་ཡིན་ཏེ། འདོད་ཉོན་དྲུག་པ་སྤངས་ཤིང་དགུ་
པ་དང་ཁམས་གོང་གི་ཉོན་མོངས་གཅིག་ཀྱང་སྤངས་པ་མེད་པའི་ཉན་ཐོས་འཕགས་པའི་
རྟོགས་པ་ཡིན་པའི་ཕྱིར། ཉན་ཐོས་ཀྱི་ཕྱིར་མི་འོང་འབྲས་གནས་ ཀྱི་རྟོགས་པ་ཆོས་ཅན།
འདོད་ཆགས་དང་བྲལ་བའི་ས་ཡིན་ཏེ། འདོད་ཉོན་དགུ་པ་སྤངས་ཤིང་སྲིད་རྩེའི་ཉོན་མོངས་
- 1
5 { -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགུ་པ་སྤངས་པ་མེད་པའི་ཉན་ཐོས་འཕགས་པའི་རྟོགས་པ་ཡིན་པའི་ཕྱིར། ཉན་ཐོས་དགྲ་
བཅོམ་པའི་རྟོགས་པ་ཆོས་ཅན། བྱས་པ་རྟོགས་པའི་ས་ཡིན་ཏེ། ཁམས་གསུམ་གྱི་ཉོན་མོངས་
མ་ལུས་པར་སྤངས་པའི་ཉན་ཐོས་ཀྱི་རྟོགས་པ་ཡིན་པའི་ཕྱིར། ཉན་ཐོས་ཀྱི་ཞུགས་པ་ལྷག་མ་
གསུམ་གྱི་རྟོགས་པ་ཆོས་ཅན། ཉན་ཐོས་ཀྱི་ས་ཡིན་ཏེ། ཐེག་པ་གསུམ་གྱི་ནང་ནས་ཐེག་པ་
ཆུང་ངུའི་རྟོགས་པ་ཡིན་པའི་ཕྱིར། དེ་ཆོས་ཅན། ཁྱོད་འདས་པ་ས་དགུའི་སྐབས་འདིར་ས་གོང་
མ་དྲུག་ལས་ལོགས་སུ་ཉན་ཐོས་ཀྱི་སར་བསྟན་པ་ལ་རྒྱུ་མཚན་ཡོད་དེ་ཚུལ་ཏེ་ཐེག་པ་གསུམ་
གསལ་བར་རྣམ་པར་བཞག་པར་དགོངས་ནས་ཁྱོད་དེ་ལྟར་བསྟན་པའི་ཕྱིར། བསེ་རུ་ལྟ་བུའི་
རང་སངས་རྒྱས་ཀྱི་རྟོགས་པ་ཆོས་ཅན་རང་སངས་རྒྱས་ཀྱི་ས་ཡིན་ཏེ་ཐེག་འབྲིང་གི་རྟོགས་པ་
ཡིན་པའི་ཕྱིར། གོང་དུ་ཇི་སྐད་བཤད་པའི་བྱང་ཆུབ་སེམས་དཔའ་ས་དང་པོ་དགུ་ཆོས་ཅན།
འདས་པ་ས་དགུའི་ནང་ནས་བྱང་ཆུབ་སེམས་དཔའི་ས་ཡིན་ཏེ། ས་བཅུའི་ནང་ནས་རྒྱུའི་ས་
ཡིན་པའི་ཕྱིར། དེ་དགུ་པོ་བྱང་སེམས་ཀྱི་ས་ཞེས་གཅིག་ཁོ་ནར་བགྲངས་པས་འདས་པ་ས་
དགུའོ། །མདོ་ལས་རིགས་ཀྱི་ས་དང༌། བརྒྱད་པའི་ས་དང་། མཐོང་བའི་ས་དང་། བསྲབས་
པའི་ས་དང་། འདོད་ཆགས་དང་བྲལ་བའི་ས་དང༌། བྱས་པ་རྟོགས་པའི་ས་དང་། ཉན་ཐོས་ཀྱི་
ས་དང་། རང་སངས་རྒྱས་ཀྱི་ས་དང་། བྱང་ཆུབ་སེམས་དཔའི་ས་ལས་ཡང་དག་པར་འདས་ཏེ་
རབ་འབྱོར་དེ་ལྟར་བྱང་ཆུབ་སེམས་དཔའ་ཆེན་པོ་དགུ་པ་ལས་ཡོངས་སུ་འདས་ནས་སངས་
རྒྱས་ཀྱི་ས་ལ་གནས་པ་སྟེ། རབ་འབྱོར་བྱང་སེམས་ཆེན་པོའི་ས་བཅུ་པའོ་ཞེས་སོ། ཁ་ཅིག་ས་
བཅུ་པའི་བྱང་སེམས་སངས་རྒྱས་དངོས་ཡིན་ཀྱང་རྫོགས་པའི་སངས་རྒྱས་མིན་ཞེས་ཟེར་བ་མི་
འཐད་དེ། དེ་སངས་རྒྱས་བཏགས་པ་བ་ཡིན་པའི་ཕྱིར། འདོགས་པའི་རྒྱུ་མཚན་སངས་རྒྱས་
དང་ཕྲིན་ལས་ལྷུན་གྲུབ་རྒྱུན་མི་ཆད་དུ་མཚུངས་པ་ཐོབ་པས་སོ། །དངོས་ལ་གནོད་བྱེད་ནི་
སངས་རྒྱས་ཀྱི་སྤངས་རྟོགས་མ་ཐོབ་པའི་ཕྱིར། ཉི་ཁྲི་སྣང་བ་ལས་ས་བཅུ་པ་ལ་ནི་དེ་བཞིན་
བ 1
5
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
གཤེགས་པ་ཉིད་དོ། །ཞེས་བཤད་པའི་ཕྱིར་རོ། །དོན་ཇི་ཞིག་ཡིན་ཞེ་ན། དེ་བཞིན་གཤེགས་
པའི་མཛད་པ་ཉེ་བར་གནས་པ་ཡིན་པར་དེ་བཞིན་གཤེགས་པ་ཞེས་བརྗོད་ཀྱི་དེ་བཞིན་
གཤེགས་པའི་ཐུགས་སུ་ཆུད་པས་ནི་མ་ཡིན་ནོ་ཞེས་པ་དང༌། རྒྱུད་བླར། དེ་ལྟ་མོད་ཀྱིས་ས་
རྡུལ་དང༌། །རྒྱ་མཚོ་བ་ལང་རྨིག་རྗེས་ཀྱི། ཁྱད་པར་གང་ཡིན་སངས་རྒྱས་དང༌།། བྱང་ཆུབ་
སེམས་དཔའི་ཁྱད་དེ་ཉིད། །ཅེས་སོ། །དེ་ལ་སངས་རྒྱས་དང་དེ་བཞིན་གཤེགས་པ་ཞེས་
བརྗོད་ཀྱི་ཡང་དག་པར་རྫོགས་པའི་སངས་རྒྱས་ཞེས་མ་གསུངས་པ་ནི་ཕྲིན་ལས་འདྲ་བ་དང་
སྤངས་རྟོགས་མི་མཉམ་པར་བསྟན་པའི་ཕྱིར་ཡིན་ནོ། །དེ་བཞིན་དུ་ས་བཅུ་པ་སངས་རྒྱས་ཀྱི་
ས་བཏགས་པ་ཡིན་ནོ། །སྨོན་ལམ་ཤེས་པ་གང་ཞེ་ན། འགྲེལ་ཆེན་ལས་སངས་རྒྱས་ཀྱི་ས་
གང་ན་ལས་ལ་དབང་བའི་རྟེན་ཉིད་ལ་སོགས་པ་ཡེ་ཤེས་གང་གིས་གནས་པ་དེ་ནི་ཞེས་ཕྲིན་
ལས་ལ་དབང་བའི་རྟེན་གྱི་ཡེ་ཤེས་ལ་བཤད། ཆོས་བཤེས་ཀྱིས་སྨོན་ལམ་གྱི་མཐུས་མཛད་པ་
བཅུ་གཉིས་ཀྱིས་འཚང་རྒྱ་བའི་སྦྱོར་བ་ཤེས་པས་གནས་པ་ལ་བཤད་དོ། །
གསུམ་པ་ལ་གསུམ་སྟེ། མཚམས་སྦྱར། རྩ་ བ། འགྲེལ་པའོ། །དང་པོ་ནི། མཐོང་
དང་སོགས་པའི་སྐབས་ཀྱི་ཚིགས་སུ་བཅད་པ་གཅིག་གསུངས་པ་ཆོས་ཅན། དགོས་པ་ཡོད་
དེ༑ གཉེན་པོའི་ཚོགས་གསལ་བར་ཤེས་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི་
གཟུང་བ་དང་འཛིན་པའི་རྣམ་པར་རྟོག་པ་བརྒྱད་ཉེ་བར་ཞི་བར་བྱ་བའི་ཕྱིར་བདེན་པ་གཉིས་
ཀའི་རྣམ་པ་ལ་བརྟེན་ནས་མངོན་སུམ་དུ་སྟེ་རྟོགས་པར་བྱ་བ་མཐོང་བ་དང་སྒོམ་པའི་ལམ་
གཅིག་པོ་ ཁོ་ནའི་མཉམ་གཞག་གི་གནས་སྐབས་ཀྱི་ཁྱད་པར་དབྱེ་གཞི། དབྱེ་བའི་ངོ་བོ་
གཉེན་པོ་རྣམ་པ་བརྒྱད་དོ། །བརྒྱད་གང་ཞེ་ན། གཟུང་བའི་རྣམ་པར་རྟོག་པ་ལ་ཀུན་ནས་ཉོན་
མོངས་པའི་དངོས་པོ་ཙམ་གྱི་རྟེན་ཅན་དང་གཉེན་པོ་རྣམ་བྱང་གི་རྟེན་ཅན་གཉིས་དང་། འཛིན་
པའི་རྣམ་པར་རྟོག་པ་ལ་གང་ཟག་རྫས་སུ་ཡོད་པའི་རྟེན་ཅན་དང་སྐྱེས་བུ་བཏགས་པར་ཡོད་
- ， ：;
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་རྟེན་ཅན་གསུངས་ཏེ། བཞི་པོ་སོ་སོར་ཕྱེ་ནས་མཐོང་སྤང་རྟོག་པ་བཞི་མཐོང་བའི་ལམ་ལ་
སྤོང་བས་མཐོང་སྤང་རྟོགས་པའི་གཉེན་པོ་བཞི་དང་སྒོམ་སྤང་རྟོག་པ་བཞི་སྒོམ་པའི་ལམ་ལ་
སྤོང་པས་སྒོམ་སྤང་གཉེན་པོ་བཞི་སྟེ་བརྒྱད་དོ། །འབྱེད་པའི་རྒྱུ་མཚན་མི་མཐུན་པའི་ཕྱོགས་
རྟོག་པ་བརྒྱད་ཡོད་པའི་རབ་ཏུ་དབྱེ་བ་བརྒྱད་དུ་ཕྱེའོ། །ངག་དོན། ཐེག་ཆེན་གྱི་མཐོང་ལམ་
དང་སྒོམ་ལམ་གྱི་བར་ཆད་མེད་པའི་ལམ་ཆོས་ཅན། གཉེན་པོའི་ཚོགས་ཡིན་ཏེ། རང་གི་སྤང་
བྱ་གཟུང་འཛིན་གྱི་རྣམ་པར་རྟོག་པའི་ས་བོན་དངོས་སུ་འཇོམས་བྱེད་ཀྱི་ལམ་ཡིན་པའི་ཕྱིར།
ཆོས་བཤེས་ཀྱི་གནས་སྐབས་ཀྱི་ཁྱད་པར་ཞེས་བྱ་བ་ནི་ལམ་དེ་དག་ལ་ཡང་མཉམ་པར་
བཞག་པའི་གནས་ན་གཉེན་པོའི་མིང་ཐོབ་ཀྱི་མཐོང་བའི་ལམ་གྱི་སྐད་ཅིག་མ་བརྒྱད་པ་ལྟ་བུ་
ནི་ཀུན་རྫོབ་ཀྱི་བདེན་པ་ལ་དམིགས་པ་རྒྱས་པས་གཉེན་པོར་མི་རུང་ཞེས་སོ། །མདོ་ལས་
ཐེག་པ་ཆེན་པོ་དེ་གང་གིས་ངེས་པར་འབྱུང་བར་འགྱུར། གང་ནས་ངེས་པར་འབྱུང་བར་
འགྱུར། གང་དུ་གནས་པར་འགྱུར། གང་ཞིག་ངེས་པར་འབྱུང་བར་འགྱུར། ཞེས་བཞི་དྲིས་
པའི་ལན་དུ། མ་དམིགས་པའི་རྣམ་པས་ཁམས་གསུམ་ནས་རྣམ་མཁྱེན་དུ་བྱང་སེམས་འབྱུང་
ངོ་ཞེས་ཀུན་རྫོབ་བདེན་པའི་རྣམ་པ་ལ་བརྟེན་པའི་ལན་གྱིས་མཐོང་སྤང་གཉེན་པོ་གསུངས།
གང་གིས་ཀྱང་ངེས་པར་འབྱུང་བ་མེད་དོ། །གང་ནས་ཀྱང་ངེས་པར་འབྱུང་བ་མེད་དོ། །གང་
ཡང་ངེས་པར་འབྱུང་བར་འགྱུར་བ་མེད་དོ། །ཞེས་དོན་དམ་བདེན་པའི་རྣམ་པ་ལ་བརྟེན་པའི་
ལན་གྱིས་སྒོམ་སྤང་གཉེན་པོ་གསུངས་པས་ན་བདེན་པ་གཉིས་ཀའི་རྣམ་པ་ལ་བརྟེན་ནས་
མངོན་དུ་བྱ་ཞེས་པའི་དོན་ནོ། །ཡང་ན་གཉེན་པོ་གཉིས་པོ་སྒོམ་ཚུལ་ཇི་ལྟར་ཡིན་ན། མཐོང་
སྒོམ་གཉིས་ཀྱི་མཉམ་གཞག་གི་གནས་སྐབས་སུ་དོན་དམ་པའི་རྣམ་པ་ནམ་མཁའ་ལྟ་བུ་དང་
རྗེས་ཐོབ་ཀྱི་གནས་སྐབས་སུ་ཀུན་རྫོབ་ཀྱི་རྣམ་པ་སྒྱུ་མ་ལྟ་བུའི་རྣམ་པ་ལ་བརྟེན་ནས་སྒོམ་
ཞིང་མངོན་དུ་བྱའོ། །
མ 1
5
， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱ་འགྲེལ་པ་བཞུགས། ༼༣༦
བཞི་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱན་ཆོས་
ཅན། ཚོགས་སྒྲུབ་ཀྱི་རྗེས་སུ་ངེས་པར་འབྱུང་བའི་སྒྲུབ་པ་འཆད་པ་ལ་རྒྱུ་མཚན་ཡོད་དེ་སྔར་
བཤད་པ་དེ་ལྟར་ཚོགས་གཉིས་ཀྱི་དཔུང་བསགས་པ་ལས་སྤང་བྱའི་གཡུལ་ལས་རྒྱལ་བའི་
ངེས་པར་འབྱུང་བ་ཐོབ་པའི་ཕྱིར། གཉིས་པ་དང་གསུམ་པ་ནི་ཤེས་པར་བྱའོ། །གང་ན་ཆོས་
ཐམས་ཅད་དོན་དམ་པར་མ་དམིགས་པར་རྟོགས་པའི་སྒོ་ནས་ཆེད་དུ་བྱ་བ་ནས་ལམ་གྱི་ཡུལ་
ཅན་གྱི་བར་ངེས་པར་འབྱུང་པ་བརྒྱད་དུ་ངེས་པར་ཏེ་གདོན་མི་ཟར་འབྱུང་བའི་སྒྲུབ་པ་རྣམ་པ་
བརྒྱད་ཀྱི་བདག་ཉིད་འདིའོ། །ཇི་ལྟར་ན་ངེས་པར་འབྱུང་བའི་སྒྲུབ་པ་ཡིན་པར་རོ།། བརྒྱད་དུ་
འབྱེད་པའི་རྒྱུ་མཚན་ནི་གང་ངེས་པར་འབྱུང་བར་བྱ་བའི་གཞི་ངེས་པར་འབྱུང་བ་བརྒྱད་ཡོད་
པ་ཡིན་པས་བརྒྱད་དུ་ཕྱེའོ། །འབྱུང་ས་བརྒྱད་ལས་ལྷག་པ་ཡོད་པས་བརྒྱད་དུ་མ་ངེས་ཞེ་ན་
ངེས་པར་འབྱུང་བར་བྱ་བའི་གཞི་བརྒྱད་པོ་དེ་ལྟ་བུ་དག་ལས་ཁྱད་པར་དུ་འཕགས་པའི་ཆོས་
གཞན་མེད་པའི་ཕྱིར། བརྒྱད་དུ་ངེས་སོ། །འབྱུང་བ་བརྒྱད་གང་ཞེ་ན་ཆེད་དུ་བྱ་བ་ཆེན་པོ་
གསུམ་སྔར་ཇི་སྐད་བཤད་པ་དང་ཆོས་ཐམས་ཅད་རང་བཞིན་མེད་པར་མཉམ་པ་ཉིད་དུ་
རྟོགས་པའི་ཡེ་ཤེས་མཐར་ཐུག་དང་། སེམས་ཅན་གྱི་ཁྱད་པར་ཏེ་མཐའ་ཡས་པར་རྟག་ཏུ་རྒྱུན་
མི་ཆད་པར་བྱེད་པ་དང་། འབད་རྩོལ་གྱི་མཚན་མ་མེད་པར་སེམས་ཅན་གྱི་དོན་བྱ་བ་བྱེད་པ་
ཐམས་ཅད་བྱེད་པ་ཉིད་ཀྱིས་ལྷུན་གྱིས་གྲུབ་པ་དང་རྟག་པ་དང་ཆད་པའི་མཐའ་དང་བྲལ་བའི་
ངོ་བོའི་གནས་སྐབས་ཀྱི་ཁྱད་པར་མི་གནས་པའི་མྱང་འདས་དང་ཐེག་པ་གསུམ་གྱི་དོན་
འཕགས་པ་ཐམས་ཅད་ཀྱི་སྤངས་རྟོགས་ཀྱི་རིགས་ཐམས་ཅད་ཐོབ་པ་དང་སྔར་མཆོད་བརྗོད་
ཀྱི་སྐབས་སུ་ཇི་སྐད་བཤད་པའི་རྣམ་པ་ཐམས་ཅད་མཁྱེན་པ་ཉིད་དང་། ལམ་གྱི་ཡུལ་ཅན་ཏེ་
རྣམ་མཁྱེན་དེ་ཐོབ་པར་བྱེད་པའི་ཁྱད་པར་གྱི་ལམ་རྡོ་རྗེ་ལྟ་བུའི་ཏིང་ངེ་འཛིན་དང་བརྒྱད་དོ། །
ངག་དོན། ཤེས་བྱ་ཆོས་ཅན། ངེས་འབྱུང་སྒྲུབ་པ་བརྒྱད་འབྱེད་པའི་རྒྱུ་མཚན་ཡོད་དེ། ངེས་
-T
5
G -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་འབྱུང་པ་བརྒྱད་ཡོད་པའི་ཕྱིར། དེ་ཆོས་ཅན། འབྱུང་པ་བརྒྱད་ལས་ལྷག་པ་ཡོད་པའི་རྒྱུ་
མཚན་གྱིས་ངེས་འབྱུང་སྒྲུབ་པ་བརྒྱད་དུ་མ་ངེས་པའི་སྐྱོན་མེད་དེ། ངེས་པར་འབྱུང་བ་བརྒྱད་
ལས་ཁྱད་པར་དུ་འཕགས་པའི་ཆོས་མེད་པའི་ཕྱིར། ཆེན་པོ་གསུམ་དུ་གདོན་མི་ཟ་བར་འབྱུང་
བའི་ས་བརྒྱད་པའི་བརྩོན་འགྲུས་ཆོས་ཅན། ངེས་འབྱུང་སྒྲུབ་པར་ལུས་སུ་བཤད་པ་ལྟར་སྒྲུབ་
བོ༑ ༑དེ་བཞིན་དུ་འོག་མ་རྣམས་ལ་ཡང་སྦྱར་རོ། ཁ་ཅིག་ངེས་པར་འབྱུང་བར་བྱ་བའི་གཞི་དེ་
ལྟ་བུ་དག་ལས་ཁྱད་པར་དུ་འཕགས་པའི་ཆོས་གཞན་མེད་པའི་ཕྱིར་ཞེས་པ་ལ་བརྟེན་ནས་
ངེས་པར་འབྱུང་བ་བརྒྱད་ཀ་སངས་རྒྱས་ཀྱི་ས་ཁོ་ནར་ཡོད་པར་འདོད་པ་མི་རིགས་ཏེ། འགྲེལ་
ཆེན་ལས། བྱང་ཆུབ་ཐོབ་པར་བྱེད་པའི་ལམ་ཞེས་གསུངས་པས་ངེས་པར་འབྱུང་བ་དང་པོ་
བདུན་སངས་རྒྱས་ཀྱི་ས་ཁོ་ནར་ཡོད་ལ་བརྒྱད་པ་རྒྱུན་མཐའ་ཁོ་ན་ན་ཡོད་དོ། །བརྒྱད་ལས་
ལྷག་པ་མེད་པར་གསུངས་པའི་དོན། འབྱུང་ས་དང་པོ་བདུན་ལས་ལྷག་པ་སྤྱིར་མེད་ཅིང་ངེས་
འབྱུང་སྒྲུབ་པ་བརྒྱད་པའི་འབྱུང་ས་ལ་རྒྱུན་མཐའི་ཡེ་ཤེས་ལས་ལྷག་པ་མེད་པ་ལ་དགོངས་པ་
ཡིན་ནོ། །གསུམ་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་
པར་རྟོགས་པའི་རྒྱན་ཅེས་བྱ་བ་ལས་རྣམ་མཁྱེན་བརྗོད་བྱའི་གཙོ་བོར་སྟོན་པའི་སྐབས་དང་
པོའི་ཚིག་ལེའུར་བྱས་པའི་ཚིག་དོན་རྣམ་པར་འགྲེལ་པའོ།། །།
༈ གཉིས་པ་ལ་གསུམ་སྟེ། འབྲེལ་དགོད་པས་མཚམས་སྦྱར། ལམ་ཤེས་ཀྱི་ཆོས་
རྒྱས་པར་བཤད། སྐབས་བསྡུ་བའོ། །དང་པོ་ནི། རྒྱན་ཆོས་ཅན། རྣམ་མཁྱེན་གྱི་རྗེས་སུ་ལམ་
ཤེས་པ་ཉིད་འཆད་པ་ལ་རྒྱུ་མཚན་ཡོད་དེ། རྣམ་པ་ཐམས་ཅད་མཁྱེན་པ་ཉིད་རྟོགས་པ་སྟེ་
ཐོབ་པ་ནི་ལམ་ཤེས་པ་ཉིད་ཡོངས་སུ་ཤེས་པ་མེད་ན་མེད་ཅིང་ལམ་ཤེས་པ་ལ་ལྟོས་པའི་ཕྱིར།
གཉིས་པ་ལ་གཉིས་ཏེ། ལམ་ཤེས་ཀྱི་ཡན་ལག །ཡན་ལག་ཅན་གྱི་ལམ་ཤེས་སོ། ། དང་པོ་
ལ་གཉིས་ཏེ། རྩ་བ། འགྲེལ་པའོ། །དང་པོ་དང་གཉིས་པ་ལ་ལྔ་སྟེ། འགལ་རྐྱེན་སྤངས་པའི་
- |
;
j -



གྲོགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
རྟེན། མཐུན་རྐྱེན་ཚང་བའི་ཡུལ། མཐར་ཐུག་ཐེག་ཆེན་གྱིས་ཁྱབ་པ། ཉོན་མོངས་མི་སྤོང་བའི་
ངོ་བོ། གཞན་དོན་བྱེད་པའི་ལས་སོ། །དང་པོ་ནི། རྣམ་མཁྱེན་བཤད་པའི་རྗེས་སུ་ལྷ་རྣམས་
འཁོར་དུ་ལྷགས་པའི་ཚེ་དེ་བཞིན་གཤེགས་པའི་རང་བཞིན་གྱི་འོད་ཀྱིས་ལྷ་ལ་སོགས་པའི་
རྣམ་པར་སྨིན་པ་ལས་བྱུང་བའི་འོད་མོག་མོག་པོར་མཛད་པ་ཆོས་ཅན། དགོས་པ་ཡོད་དེ།
འདོད་གཟུགས་ཀྱི་ལྷ་རྣམས་ང་རྒྱལ་བསལ་ནས་ལམ་ཤེས་པ་ཉིད་སྐྱེ་རུང་དུ་སྒྲུབ་པའི་དོན་
ཡོད་པའི་ཕྱིར། དེ་ལྟར་མཛད་དོ་ཞེས་བཀའ་བསྡུ་བ་པོས་མདོར་སྨོས་པ་ལ་དགོས་པ་ཅི་ཡོད་
ཅེ་ན། དེ་ལྟར་སྨོས་པ་ཆོས་ཅན། དགོས་པ་ཡོད་དེ། རྗེས་འཇུག་གི་གདུལ་བྱས་ང་རྒྱལ་མངོན་
གྱུར་བཅོམ་པའི་རྒྱུད་ཁོ་ན་ལ་ལམ་ཤེས་ཀྱི་རྟོགས་པ་དངོས་སུ་སྐྱེའོ་ཞེས་ཤེས་པར་བྱ་བའི་
ཕྱིར་མཛད་པའི་ཕྱིར། ཤེས་བྱ་ཆོས་ཅན། དེ་བཞིན་གཤེགས་པའི་འོད་ཀྱི་ཆེ་བ་བསྟན་པའི་
མདོའི་ཚིག་ཟུར་ཏེ་ཤུགས་ཀྱིས་ལམ་ཤེས་སྐྱེ་རུང་གི་རྟེན་བརྗོད་པ་ཡིན་ཏེ། ང་རྒྱལ་བཅོམ་
པའི་རྒྱུད་ལ་ལམ་ཤེས་སྐྱེ་བར་ཤེས་པའི་ཕྱིར་དུ་བཀའ་བསྡུ་བ་པོས་དེ་བཞིན་གཤེགས་པའི་
འོད་ཀྱིས་ལྷ་རྣམས་ཀྱི་འོད་མོག་མོག་པོར་མཛད་ཅེས་མདོར་སྨོས་པ་ཡིན་པའི་ཕྱིར། མོག་
མོག་པོ་ནི་དྲི་མ་ཅན་ལྟ་བུར་གཟི་བརྗིད་མེད་པར་བྱས་པས་སོ། །གཉིས་པ་ནི། ལམ་ཤེས་དེ་
ཆོས་ཅན། དངོས་སུ་སྐྱེ་བའི་ཡུལ་སོ་སོར་ངེས་པ་ཡིན་ཏེ། བྱང་ཆུབ་མཆོག་ཏུ་སེམས་བསྐྱེད་པ་
ཁོ་ནའི་རྒྱུད་ལ་དངོས་སུ་སྐྱེ་བ་ཡིན་པའི་ཕྱིར། ཡང་ནི་ང་རྒྱལ་བཅོམ་པར་མ་ཟད་སེམས་
བསྐྱེད་པ་ཡང་དགོས་ཞེས་པའོ། །གསུམ་པ་ནི། ཤེས་བྱ་ཆོས་ཅན། བྱང་སེམས་ཀྱིས་ལམ་
ཤེས་སྒོམ་པར་མ་ཟད་ཁམས་གསུམ་ལ་འདོད་ཆགས་དང་བྲལ་བ་ཉན་རང་དགྲ་བཅོམ་པ་
དང་དེ་ལས་གཅིག་ཤོས་ཕྱི་རོལ་པའི་རྣལ་འབྱོར་པས་ཀྱང་མཐར་ཐུག་སངས་རྒྱས་ཐོབ་པར་
བྱ་བའི་ཕྱིར་དུ་ལམ་ཤེས་པ་ཉིད་སྒོམ་པར་བྱ་བ་ཡིན་པས་ཁྱབ་པ་ཡིན་ཏེ་སྐྱེ་བོ་སེམས་ཅན་
ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་མཐར་ཐུག་པར་འགྲོ་བར་རུང་
-，
5
7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ཅན་ཡིན་པའི་ཕྱིར། ཉན་རང་དགྲ་བཅོམ་པས་དུས་ནམ་གྱི་ཚེ་ལམ་ཤེས་སྒོམ་ཞེ་ན། ཉན་
རང་དགྲ་བཅོམ་པ་རྣམས་ལས་དབང་གིས་ཁམས་གསུམ་དུ་སྐྱེ་བ་ལས་འདས་ཀྱང་དག་པའི་
ཞིང་དུ་པདྨའི་སྦུབས་སུ་སྐྱེ་ཞིང་སངས་རྒྱས་ཀྱི་གསུང་དང་འོད་ཟེར་གྱིས་བསྐུལ་ཏེ། བྱང་ཆུབ་
མཆོག་ཏུ་སེམས་བསྐྱེད་ནས་ཐེག་ཆེན་གྱི་ལམ་དུ་ཞུགས་ནས་སྒོམ་མོ། །འོ་ན་ཉན་ཐོས་ཀྱི་
རིགས་ཀྱི་གང་ཟག་ཞི་བར་བགྲོད་པ་གཅིག་པུ་པ་ནི་སངས་རྒྱས་ཐམས་ཅད་ཀྱི་བརྩོན་པ་དང་
ལྡན་པར་གྱུར་ཀྱང་བྱང་ཆུབ་ཀྱི་སྙིང་པོ་ལ་བཞག་སྟེ་བླ་མེད་རྫོགས་པའི་བྱང་ཆུབ་ཐོབ་པར་བྱ་
བར་མི་ནུས་སོ་ཞེས་དགོངས་འགྲེལ་ལས་བཤད་པ་དང་འགལ་ཞེ་ན། སྐྱོན་མེད་དེ། མཐར་
ཐུག་ཐེག་པ་གསུམ་ཐ་དད་དུ་ངེས་པར་རྣམ་པར་བཞག་པའི་མདོ་ནི་དྲང་དོན་དགོངས་པ་ཅན་
ཡིན་གྱི་ངེས་དོན་མཚན་ཉིད་པ་ནི་མ་ཡིན་ནོ་ཞེས་ལུགས་གསུངས་ཏེ་མདོ་ལས་དོན་མཐུན་
དུ་འབྱུང་བའི་ཕྱིར། ཇི་ལྟར་བྱུང་ན་སྙིང་རྗེ་པད་དཀར་ལས་ཐེག་པ་ནི་གཅིག་སྟེ་གཉིས་པ་མེད་
དོ་ཞེས་སོ། །ངག་དོན། དེ་ཆོས་ཅན། ཉན་རང་དགྲ་བཅོམ་གྱིས་མཐར་ཐུག་སངས་རྒྱས་ཐོབ་
པར་བསྟན་པ་ལ་མཐར་ཐུག་པ་ཐེག་གསུམ་ཐ་དད་དུ་སྟོན་པའི་ལུང་གིས་མི་གནོད་དེ། མཐར་
ཐུག་ཐེག་པ་གསུམ་དུ་རྣམ་པར་བཞག་པ་དགོངས་པ་ཅན་ཡིན་གྱི་ངེས་དོན་མ་ཡིན་ཏེ། ལུང་
ལས་དོན་མཐུན་དུ་འབྱུང་བའི་ཕྱིར། ཆོས་བཤེས་ཀྱིས་འདོད་ཆགས་དང་བྲལ་བ་འཕགས་པ་
ཉན་ཐོས་དང་རང་སངས་རྒྱས་ཀྱིས་ནི་ཞི་བའི་དབྱིངས་ལས་ལངས་ཏེའོ། །གཅིག་ཤོས་བྱང་
ཆུབ་སེམས་དཔའ་རྣམས་ཀྱིས་ནི་ད་ལྟ་ཉིད་ནས་སོ་ཞེས་གཅིག་ཤོས་ཀྱི་རྣལ་འབྱོར་པ་བྱང་
སེམས་ལ་འཆད་པ་མི་རིགས་ཏེ། བྱང་སེམས་ལ་ལམ་ཤེས་མི་སྒོམ་པའི་དོགས་པ་མེད་ཅིང་སྐྱེ་
བོ་ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་མཐར་ཐུག་པར་འགྲོ་བ་
ཅན་ཡིན་ཏེ། ཞེས་པའི་སྒྲུབ་བྱེད་ཀྱང་མ་འབྲེལ་བར་འགྱུར་བའི་ཕྱིར་རོ། །མཐར་ཐུག་ཐེག་པ་
གསུམ་ཐ་དད་དུ་གང་གིས་བཞེད་ཅེ་ན། འགྲེལ་ཆེན་ལས། འཕགས་པ་ཐོགས་མེད་ཀྱི་ཞལ་
- }
;
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
སྔ་ནས་དང་། དེའི་གཞུང་གི་རྗེས་སུ་འབྲང་བ་ཐེག་པ་སྣ་ཚོགས་སུ་སྨྲ་བ་རྣམས་ནི་གཞན་དུ་
འཆད་དེ་ཞེས་གསུངས་པས་སེམས་ཙམ་པ་རྣམས་མཐར་ཐུག་ཐེག་པ་གསུམ་ཐ་དད་དུ་འདོད་
དོ༑ ༑དེའི་སྒྲུབ་བྱེད་ཀྱི་ལུང་གང་ལ་བྱེད་ན། བློ་གྲོས་མི་ཟད་པའི་མདོ་ལས། གསུམ་པོ་འདི་
དག་ངེས་པར་འབྱིན་པའི་ཐེག་པ་ཡིན་ཏེ། ཉན་ཐོས་ཀྱི་ཐེག་པ་དང་། རང་སངས་རྒྱས་ཀྱི་ཐེག་
པ་དང་། ཐེག་པ་ཆེན་པོའི་ཞེས་པ་དང་། ཁམས་སྣ་ཚོགས་པའི་མདོ་ལས། སེམས་ཅན་རྣམས་
ཁམས་སྣ་ཚོགས་པར་གསུངས་པ་དང་མདོ་སྡེ་ གཞན་ལས་ཀྱང་ཐེག་པ་གསུམ་ སོ་སོར་
གསུངས་པ་རྣམས་ཡིན་ནོ། །རིགས་པའི་སྒྲུབ་བྱེད་ནི་སངས་རྒྱས་ཐོབ་པ་ལ་གཞན་དོན་དུ་སྐྱེ་
བ་བླངས་ནས་ཚོགས་གསོག་དགོས་ལ་ཉན་རང་ལྷག་མེད་དུ་མྱ་ངན་ལས་འདས་པ་རྣམས་
འདུས་བྱས་ཀྱིས་འཇུག་པ་རྒྱུན་ཆད་པས་སྐྱེ་བ་ལེན་པ་མེད་པའི་ཕྱིར་ཞེས་འདོད་དོ། །འོ་
ན་མཐར་ཐུག་ཐེག་པ་གཅིག་ཏུ་སྟོན་པའི་མདོ་རྣམས་ཇི་ལྟར་དྲང་ཞེ་ན། དེ་དག་དྲང་དོན་
དགོངས་པ་ཅན་དུ་འཆད་དེ། དགོངས་གཞི་ནི་རྒྱན་ལས། ཆོས་དང་བདག་མེད་གྲོལ་བ་
རྣམས། །མཚུངས་ཕྱིར་རིགས་ནི་ཐ་དད་ཕྱིར། །བསམ་གཉིས་ཐོབ་ཕྱིར་སྤྲུལ་པའི་ཕྱིར། །
མཐར་ཐུག་ཕྱིར་ན་ཐེག་གཅིག་ཉིད། །ཅེས་དགོངས་གཞི་བདུན་ལ་དགོངས་སོ། །དགོས་པ་
ནི༑ ཁ་ཅིག་དག་ནི་དྲང་ཕྱིར་དང་། །གཞན་ཡང་ཀུན་ཏུ་བཟུང་བའི་ཕྱིར། །རྫོགས་པའི་སངས་
རྒྱས་རྣམས་ཀྱིས་ནི། །མ་ངེས་རྣམས་ལ་ཐེག་གཅིག་བསྟན། །ཞེས་སོ། །མཐར་ཐུག་ཐེག་པ་
གཅིག་ཏུ་གང་གིས་བསྟན་ཅེ་ན། འགྲེལ་ཆེན་ལས། འཕགས་པ་ནཱ་གརྫུ་ནའི་ཞལ་སྔ་ནས་དང་
དེའི་ལུགས་ཀྱི་རྗེས་སུ་འབྲང་བ་ཐེག་པ་གཅིག་གི་ཚུལ་དུ་སྨྲ་བ་རྣམས་ཀྱིས་གསུངས་པ་ནི་
ཞེས་བཤད་པས་དབུ་མ་པ་རྣམས་ཀྱིས་མཐར་ཐུག་ཐེག་པ་གཅིག་ཏུ་འདོད་དོ། །དེ་སྒྲུབ་བྱེད་
ཀྱི་ལུང་གང་ལ་བྱེད་ན། ལང་གཤེགས་ལས། སེམས་ནི་ཡོངས་སུ་གྱུར་པ་ན། །ཐེག་པ་མེད་
ཅིང་འགྲོ་བ་མེད། །ཐེག་པའི་རྣམ་གཞག་ཡོད་མིན་ཉིད། །ཐེག་པ་གཅིག་ཏུ་ང་སྨྲའོ། །བྱིས་པ་
- ] 5 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་པར་ཕྱིན་འགྲེལ་སྐོར།
རྣམས་ཡོངས་དྲང་དོན་དུ། །ཐེག་པ་ཐ་དད་ང་སྨྲའོ། །ཞེས་པ་དང་། དམ་ཆོས་པད་མ་དཀར་པོ་
ལས། ཐེག་པ་གཅིག་ཏེ་གཉིས་པ་ཡོད་མ་ཡིན། །གསུམ་པ་ནམ་ཡང་ཡོད་མིན་འཇིག་རྟེན་ན།།
སྐྱེས་བུ་མཆོག་རྣམས་ཐབས་ཀྱིས་ཐེག་པ་གང་། །སྣ་ཚོགས་ཉེ་བར་སྟོན་པ་མཛད་མ་གཏོགས།།
ཞེས་སོགས། རིགས་པའི་སྒྲུབ་བྱེད་ནི་ཐེག་ཆེན་ལ་མ་བརྟེན་པར་མྱང་འདས་མཐར་ཐུག་ཐོབ་
པར་བྱེད་མི་ནུས་པའི་ཕྱིར་ཏེ། སྒྲིབ་གཉིས་ཀྱི་གཉེན་པོ་དེ་ཁོ་ན་ཉིད་ཤེས་པ་ཁོ་ན་ཡིན་ཞིང་།
དེ་ཁོ་ན་ཉིད་ཀྱང་གཅིག་ཁོ་ནར་ངེས་པས་དྲི་མ་མཐའ་དག་སེལ་བྱེད་ཀྱི་ཐེག་པ་དུ་མ་མེད་པའི་
ཕྱིར་རོ། །འོ་ན་ཐེག་པ་ཐ་དད་དུ་གསུངས་པའི་མདོ་རྣམས་ཇི་ལྟར་དྲང་ཞེ་ན། དགོངས་པ་ཅན་
ཡིན་ཏེ། དགོངས་གཞི་གནས་སྐབས་ཉན་རང་དུ་རིགས་ངེས་པ་ལ་དགོངས། དགོས་པ་ནི།
དབུ་མ་འཇུག་པ་ལས། དེ་ཕྱིར་མཁས་པས་རིན་པོ་ཆེའི་གླིང་དུ་ཆས་པའི་སྐྱེ་ཚོགས་ཀྱི། །ངལ་
བ་ཉེར་སེལ་གྲོང་ཁྱེར་ཡིད་འོང་བར་དུ་རྣམ་པར་བཀོད་པ་ལྟར། ཁྱོད་ཀྱིས་ཐེག་པ་འདི་ནི་
སློབ་མ་ཉེ་བར་ཞི་བའི་ཚུལ་ལ་ཡིད། །སྦྱར་ཞིང་རྣམ་པར་དབེན་ལའང་བློ་སྦྱངས་རྣམས་ལ་
ལོགས་སུ་གསུངས། །ཞེས་སོ། །འོ་ན་ཉན་རང་དགྲ་བཅོམ་རྣམས་སྐྱེ་བ་བླངས་ནས་ཚོགས་
བསགས་ཏེ་སངས་རྒྱས་ཐོབ་ཚུལ་ཇི་ལྟར་བྱེད་ན། ཀླུ་སྒྲུབ་ཀྱིས། བྱང་ཆུབ་དམ་པ་གཉིས་ཐོབ་
ནས། །སྲིད་པས་སྐྲག་ཡིད་དེ་དག་ནི། །ཚེ་ཟད་ལ་དགའ་མྱ་ངན་ལས། །འདས་ཐོབ་འདུ་ཤེས་
ཅན་དུ་འགྱུར། །དེ་ལ་མྱ་ངན་འདས་ཐོབ་མིན། །འོན་ཀྱང་སྲིད་གསུམ་ཁམས་སུ་ནི། །སྐྱེ་བ་དེ་
ལ་ཡོད་མ་ཡིན། །ཟག་མེད་དབྱིངས་གནས་དེ་དག་ཀྱང༌། །མི་ཤེས་ཉོན་མོངས་མིན་སྤང་ཕྱིར།།
ཕྱིས་ནི་སངས་རྒྱས་ཀྱིས་བསྐུལ་ནས། །བྱང་ཆུབ་ཀྱི་ནི་ཚོགས་བསགས་ཏེ། །དེ་ཡང་འཇིག་
རྟེན་འདྲེན་པར་འགྱུར། །ཞེས་སོ། །འོ་ན་ཉན་རང་དགྲ་བཅོམ་པ་ཐེག་ཆེན་གྱི་ལམ་གང་ནས་
འཇུག་ཅེ་ན། ཐེག་ཆེན་གྱི་ཚོགས་ལམ་ནས་འཇུག་ཏེ། ཆོས་བཤེས་ཀྱིས་ཉན་ཐོས་དང་རང་
སངས་རྒྱས་དེ་དག་ཞི་བའི་དབྱིངས་ལས་ལངས་ཏེ་ལམ་མཆོག་ཤེས་པར་བྱེད་པ་ན་སྐབས་
-
(j {] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
དང་པོ་ནས་བསྟན་པའི་སེམས་བསྐྱེད་པ་ཐོག་མ་དང་གཉིས་པ་དང་གསུམ་པ་དང་པོར་བྱས་
ནས་གདམས་ངག་ལ་བརྟེན་ནས་ཚོགས་ཀྱི་ལམ་ཕལ་པ་སྦྱངས་ནས། སྐབས་བཞི་པ་ནས་
བསྟན་པའི་ཐར་པའི་ཆ་དང་མཐུན་པ་སྐྱེད་དོ་ཞེས་སོ། ཁ་ཅིག་མཐོང་ལམ་ནས་འཇུག་ཟེར་བ་
མི་འཐད་དེ། བྱང་སེམས་ལས་དང་པོ་པས་མཐོང་ལམ་ཐོབ་པ་ལ་བསྐལ་པ་གྲངས་མེད་
གཅིག་གི་ཡུན་ཐོགས་པར་བཤད་ཅིང་ཉན་ཐོས་དགྲ་བཅོམ་ནི་མྱུར་ན་ཚེ་གསུམ་གྱིས་ཀྱང་
ཐོབ་ནུས་པས་ཐེག་ཆེན་གྱི་མཐོང་ལམ་ཐོབ་པ་ལ་བྱང་སེམས་ལས་ཉན་ཐོས་མྱུར་བར་ཐལ་
བའི་སྐྱོན་ཡོད་པ་དང༌། ཐེག་ཆེན་གྱི་ཚོགས་སྦྱོར་སྔོན་དུ་མ་སོང་བར་ཐེག་ཆེན་གྱི་མཐོང་ལམ་
ཐོབ་པ་མི་སྲིད་པའི་ཕྱིར། འོ་ན་འཕགས་པ་སོ་སྐྱེར་ལྟུང་བའི་སྐྱོན་དུ་འགྱུར་ཞེ་ན། མི་འགྱུར་ཏེ་
དེ་དག་དེའི་ཚེ་འཕགས་པའི་ཆོས་ཐོབ་པས་སོ་སྐྱེ་མ་ཡིན་ཕྱིར། ཀུན་བཏུས་ལས་སོ་སོ་སྐྱེ་བོ་
གང་ཞེ་ན། འཕགས་པའི་ཆོས་མ་ཐོབ་པ་ལ་གཏགས་སོ་ཞེས་སོ། ཁ་ཅིག་འཁོར་བ་མཐའ་
ཡོད་དུ་འདོད་པའི་ལུགས་ལྟར་ན་སྐྱེ་བོ་སེམས་ཅན་ཐམས་ཅད་ལ་བཤད། མཐའ་མེད་དུ་
འདོད་པ་ལྟར་ན་འཕགས་པའི་སྐྱེ་བོ་ལ་བཤད་གསུང་བ་མི་འཐད་དེ། སློབ་དཔོན་གྱིས་
འགྲེལ་ཆེན་ལས་འཁོར་བ་མཐའ་མེད་དུ་གསུངས་ཤིང༌། སྡུད་འགྲེལ་ལས། འགྲོ་བ་ཐམས་
ཅད་ཀྱིས་སངས་རྒྱས་ཐོབ་པར་འགྱུར་ཏེ། ཞེས་གསུངས་པ་དང༌། འཁོར་བ་མཐའ་མེད་དུ་
ལུང་རིགས་ཀྱིས་འགྲུབ་ཅིང་། སེམས་ཅན་ཐམས་ཅད་སངས་རྒྱ་བར་ཡང་ལུང་རིགས་ཀྱིས་
འགྲུབ་པའི་ཕྱིར། དེ་ལ་འཁོར་བ་མཐའ་མེད་དུ་སྒྲུབ་པའི་ལུང་ནི་ཐོག་མ་དང་ཐ་མ་མེད་པར་
སྟོང་པ་ཉིད་ཀྱི་སྟོང་ ཚེ་ རྒྱུ་ཆོས་ཅན་འཁོར་བ་ཡིན་པར་གསུངས་པ་དང་། སྡུད་པར། མ་
རིག་འཁྲུལ་འཁོར་འདི་ལ་ཟད་མེད་འཕེལ་བ་མེད། །ཅེས་པ་དང་། འགྲེལ་ཆེན་ལས་སངས་
རྒྱས་རེ་རེ་བྱུང་བ་ན། སེམས་ཅན་གྲངས་མེད་པ་ཡོངས་སུ་མྱ་ངན་ལས་འདའ་མོད་ཀྱི་དེ་ལྟ་ན་
ཡང་འཁོར་བ་ལ་ཟད་པ་མེད་པས་མཐའ་ཡས་པའི་ཕྱིར་ནམ་མཁའ་དང་འདྲ་བ་སྟེ་རི་བོ་ལ་
ཐ1 6] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པའི་སྒྲིབ་གཡོགས་དུ་མ་ཡོད་ཀྱང་ནམ་མཁའ་ལ་ནི་ཡོངས་སུ་ཟད་པ་མེད་དོ་ཞེས་སོ།།
རིགས་པའི་སྒྲུབ་བྱེད་ནི་སངས་རྒྱས་ཀྱི་ཕྲིན་ལས་དང་ལོངས་སྐུ་དང་སྤྲུལ་སྐུ་རྒྱུན་མི་ཆད་པའི་
ཕྱིར་རོ། །སེམས་ཅན་ཐམས་ཅད་སངས་རྒྱ་བའི་སྒྲུབ་བྱེད་ནི། ཏིང་ངེ་འཛིན་རྒྱལ་པོ་ལས།
འགྲོ་བ་འདི་དག་མ་ལུས་སངས་རྒྱས་འགྱུར། །ཞེས་དང༌། རྒྱུད་བླའི་འགྲེལ་པ་ལས། རང་
བཞིན་གྱིས་རྣམ་པར་དག་པའི་རིགས་ཡོད་པའི་ཕྱིར། འགའ་ཡང་གཏན་རྣམ་པར་དག་པར་
མི་འགྱུར་བ་ནི་འོས་པ་མ་ཡིན་ཏེ་ཞེས་སོ། །འོ་ན་འཁོར་བ་མཐའ་མེད་པ་དང་འགལ་ལོ་ཞེ་ན།
མི་འགལ་ཏེ། སེམས་ཅན་ཐམས་ཅད་སངས་རྒྱ་ཡང་སེམས་ཅན་ཐམས་ཅད་སངས་རྒྱས་ནས་
ཟད་པ་སྲིད་མི་དགོས་པའི་ཕྱིར། འདུས་བྱས་ཐམས་ཅད་ལ་འཇིག་པས་ཁྱབ་ཀྱང་འདུས་
བྱས་ཐམས་ཅད་ཞིག་ཟིན་པ་མི་སྲིད་པ་བཞིན་ནོ། །དེ་ལྟ་མ་ཡིན་ན་བྱང་སེམས་འཕགས་པ་
ཐམས་ཅད་སངས་རྒྱ་བར་ཡང་ཁས་བླངས་མི་ རིགས་སོ། །བཞི་པ་ནི་བྱང་ཆུབ་མཆོག་ཏུ་
སེམས་བསྐྱེད་པའི་བྱང་ཆུབ་སེམས་དཔའ་འཕགས་པ་ཆོས་ཅན། ཉོན་མོངས་པ་ཆགས་པ་ཕྲ་
མོ་སྲིད་པར་སྐྱེ་བ་ལ་སྐྲག་པའི་བསམ་པས་གཞན་དོན་ཆེད་དུ་གཉེར་ནས་མི་སྤོང་བ་དེ་ཁྱོད་ཀྱི་
རང་བཞིན་ཡིན་ཏེ་འཁོར་བ་ཇི་སྲིད་མ་སྟོངས་ཀྱི་བར་དུ་སྐྱེ་བ་བླངས་ཏེ་སེམས་ཅན་གྱི་དོན་
བྱེད་པར་ཞུགས་པའི་སློབ་པ་ཡིན་པའི་ཕྱིར། འདིར་ཉོན་མོངས་པ་ནི་སྔགས་དང་སྨན་གྱི་
ནུས་པ་བསད་པའི་དུག་དང་འདྲ་བའི་ཉོན་མོངས་པ་ཕྲ་མོ་ཡིན་ལ་དེ་བྱང་སེམས་ཀྱིས་ཤེས་
སྒྲིབ་སྤོང་བའི་ཞར་ལ་སྤོང་བ་ཡིན་ནོ། །དགེ་རྩ་དང་མཚུངས་ལྡན་གྱི་ཉོན་མོངས་ནི་བྱང་
སེམས་ཀྱི་ཐབས་ཀྱི་ཆ་ཡིན་པས་རྣམ་པ་ཐམས་ཅད་དུ་སྤང་བྱ་མ་ཡིན་པས་སྐབས་འདིའི་ཉོན་
མོངས་མ་ཡིན་ནོ། །ཆོས་ཀྱིས་དེ་དག་ནི་ཆེད་དུ་ཉོན་མོངས་པ་མི་སྤོང་གི་ཟིལ་གྱིས་གནོན་པ་ཅི་
ཞིག་བྱེད་པའི་ཕྱིར་རོ་ཞེས་པ་དང༌། ཉན་ཐོས་རྣམས་ནི་ཉོན་མོངས་པ་མདའ་དུག་ཅན་དང་
འདྲ་བར་སྤོང་བའི་ཕྱིར་རོ་ཞེས་སོ། །འོད་སྲུང་གིས་ཞུས་པ་ལས། དཔེར་ན་སྔགས་དང་སྨན་
- ]
j 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
གྱིས་ཡོངས་སུ་ཟིན་པའི་དུག་གིས་ལོག་པར་ལྟུང་བར་བྱེད་མི་ནུས་སོ། །དེ་བཞིན་དུ་བྱང་
སེམས་ཀྱི་ཉོན་མོངས་པ་ཤེས་རབ་ཀྱིས་ཡོངས་སུ་ཟིན་པས་ཀྱང་ལོག་པར་ལྟུང་བར་བྱེད་མི་
ནུས་སོ། །ཞེས་པ་དང་། ཇི་ལྟར་གྲོང་ཁྱེར་སྐྱེ་བོའི་མི་གཙང་ལུད། །དེ་ནི་བུ་རམ་ཤིང་པའི་ཞིང་
ལ་ཕན། །དེ་བཞིན་བྱང་ཆུབ་སེམས་དཔའི་ཉོན་མོངས་ལུད། །དེ་ནི་སངས་རྒྱས་ཆོས་རྣམས་
སྐྱེད་ལ་ཕན། །ཞེས་པ་དང༌། ཉི་ཁྲི་སྣང་བ་ལས། བག་ཉལ་ཐམས་ཅད་ནས་ཐམས་ཅད་དུ་
མེད་པ་ནི་མ་རིག་པ་དང་ལྟ་བའི་ཟག་པས་བསྡུས་པའི་བག་ལ་ཉལ་ཡིན་གྱི། བྱང་ཆུབ་སེམས་
དཔའ་ནི་བསམས་བཞིན་དུ་སྲིད་པ་ལེན་པའི་ཕྱིར་འདོད་པ་དང་སྲིད་པའི་ཟག་པས་བསྡུས་པ་
ནི་མ་ཡིན་ནོ་ཞེས་སོ། །བག་ལ་ཉལ་དེ་གཉིས་ནི་འདོད་པ་དང་ཁམས་གོང་གི་འདོད་ཆགས་
གཉིས་ཀྱི་གནས་ངན་ལེན་ལ་བཤད་དོ། །ལྔ་པ་ནི། དེའི་ཉོན་མོངས་ཆེད་དུ་གཏད་ནས་མི་
སྤོང་བའི་རང་བཞིན་ཅན་གྱི་བྱང་སེམས་འཕགས་པ་ཆོས་ཅན། གཞན་དོན་བྱེད་པའི་ལས་
ཅན་ཡིན་ཏེ། རྫོགས་སྨིན་མ་སྦྱངས་པར་ཡང་དག་པའི་མཐའ་མངོན་དུ་མི་བྱེད་པ་དང་ཤེས་
རབ་དང་ཐབས་ལ་སེམས་ཅན་འཁོར་དུ་མ་སྡུད་པ་འཁོར་དུ་སྡུད་པ་དང་སོགས་པ་མ་སྨིན་པ་
སྨིན་པ་ལ་སོགས་པར་བྱེད་པ་ཡིན་པའི་ཕྱིར།
གཉིས་པ་ལ་གསུམ་སྟེ། ཉན་ཐོས་ཀྱི་ལམ་ཤེས་པའི་ལམ་ཤེས། རང་རྒྱལ་གྱི་
ལམ་ཤེས་པའི་ལམ་ཤེས། བྱང་སེམས་ཀྱི་ལམ་ཤེས་པའི་ལམ་ཤེས་སོ། །དང་པོ་ལ་གཉིས་
ཏེ༑ འབྲས་བུ་ལམ་ཤེས་ཀྱི་རང་བཞིན་ནི། རྒྱུ་ངེས་བྱེད་ཆ་མཐུན་ནོ། །དང་པོ་ལ་གསུམ་སྟེ།
མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱན་ཆོས་ཅན། སྔར་བཤད་པ་དེ་ལྟར་ལམ་
ཤེས་ཀྱི་རྟེན་ལ་སོགས་པ་བརྗོད་ནས་ཉན་ཐོས་ཀྱི་ལམ་དང་ལམ་ཤེས་གསུངས་པ་ལ་རྒྱུ་
མཚན་ཡོད་དེ། ལམ་ཤེས་སྒོམ་པའི་སྐབས་སུ་བྱང་ཆུབ་སེམས་དཔའི་ཐེག་པ་གསུམ་གྱི་ལམ་
ཐམས་ཅད་ཀྱི་ཡོན་ཏན་གྱི་རིགས་རྫོགས་པར་བྱ་དགོས་པའི་ཕྱིར། གཉིས་པ་དང་གསུམ་པ་
- 1
6 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་ཤེས་པར་བྱའོ། །གང་ན་ཉན་ཐོས་ཀྱི་ལམ་འདིའོ། །གང་གིས་ན་བྱང་སེམས་འཕགས་པས་
སོ༑ ༑གང་གི་སྒོ་ནས་བྱང་ཆུབ་མཆོག་ཏུ་སེམས་བསྐྱེད་ཅིང་འཕགས་པའི་བདེན་པ་བཞི་པོ་
དག་གི་རྣམ་པ་ཉི་ཤུ་རྩ་དྲུག་ལ་དམིགས་པར་མངོན་སུམ་དུ་རྟོགས་པའི་སྒོ་ནས་སོ། །གང་གི་
སྐབས་སུ་ན་ལམ་ཤེས་པ་ཉིད་ཀྱི་ཚུལ་ལ་སྟེ་སྐབས་སུའོ། །ཉན་ཐོས་ཀྱི་ལམ་དང་ལམ་ཤེས་
བསྟན་ཚུལ་ཇི་ལྟར་ཡིན་ཞེ་ན། མདོ་ལས་ལམ་ཤེས་དངོས་སུ་བསྟན་ནས་ཉན་ཐོས་ཀྱི་ལམ་
ཤུགས་ལ་བསྟན། འདིར་ལམ་དང་ལམ་ཤེས་གཉིས་ཀ་དངོས་སུ་བསྟན་ཏེ། ཉན་ཐོས་ལམ་
འདི་ཞེས་པས་ཉན་ཐོས་ཀྱི་ལམ་དངོས་སུ་བསྟན། རྣམ་པ་མ་དམིགས་སྒོ་ནས་ནི་ཞེས་པས་
ལམ་ཤེས་དངོས་སུ་བསྟན་ནོ། །ངག་དོན། བདེན་བཞིའི་རྣམ་པ་ཉི་ཤུ་རྩ་དྲུག་དོན་དམ་པར་མ་
དམིགས་པར་རྟོགས་པའི་སྒོ་ནས་ཉན་ཐོས་ཀྱི་ལམ་ཡོན་ཏན་ཡར་ལྡན་དུ་ཤེས་པའི་ཐེག་ཆེན་
མཐོང་ལམ་པའི་ཡེ་ཤེས་ཆོས་ཅན། ཉན་ཐོས་ཀྱི་ལམ་ཤེས་པའི་ལམ་ཤེས་སུ་ལུས་སུ་བཤད་
པ་ ལྟར་སྒྲུབ་བོ། །མདོ་ལས། འདི་ ལ་ བྱང་ སེམས་ཆེན་པོ་རྣམ་མཁྱེན་ཉིད་དང་ལྡན་པའི་
སེམས་བསྐྱེད་པས་དེ་མ་དམིགས་པའི་ཚུལ་གྱིས་གཟུགས་མི་རྟག་པ་ཉིད་དུ་ཡིད་ལ་བྱའོ། །
སྡུག་བསྔལ་བ་ཉིད་དང་བདག་མེད་པ་ཉིད་དང་ཞི་བ་ཉིད་དང་ནད་ཉིད་དང་འབྲས་ཟུག་རྔུ་
ཉིད་དང་སྡིག་པ་ཉིད་དང་ཕ་རོལ་ཉིད་དང་འཇིག་པའི་ཆོས་ཅན་ཉིད་དང་། གཡོ་བ་ཉིད་དང་
རབ་ཏུ་འཇིག་པ་ཉིད་དང་། འགོ་བའི་ནད་ཉིད་དང་ཉེ་བར་འཚེ་བ་ཉིད་དུ་ཡིད་ལ་བྱའོ་ཞེས་
སོགས་ཏེ། དེ་ལ་དང་པོ་བཞི་ཚན་གཉིས་ཀྱིས་སྡུག་ཀུན་སོ་སོའི་རྣམ་པ་བརྒྱད་དང་དེ་ནས་
བདུན་གྱིས་ཐུན་མོང་གི་རྣམ་པ་བསྟན་ནོ། །རྣམ་མཁྱེན་ཉིད་དང་ལྡན་པའི་སེམས་བསྐྱེད་པས་
དེ་མ་དམིགས་པའི་ཚུལ་གྱིས་མ་རིག་པ་འགགས་པས་འདུ་བྱེད་འགག་པ་ནི་བདག་མེད་པ་
ཉིད་དུ་ཡིད་ལ་བྱས་སོ། །ཞི་བ་ཉིད་དང་དབེན་པ་ཉིད་དང་སྟོང་པ་ཉིད་དང་མཚན་མ་མེད་པ་
ཉིད་དང་སྨོན་པ་མེད་པ་ཉིད་མངོན་པར་འདུ་བྱ་བ་མེད་པ་ཉིད་དུ་ཡིད་ལ་བྱའོ་ཞེས་སོགས་ཏེ།
- !
$ 4 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
དེ་ལ་དང་པོ་གསུམ་གྱིས་འགོག་པའི་རྣམ་པ་དང་པོ་གསུམ་དང་དེ་ནས་བཞིས་ངེས་འབྱུང་གི་
རྣམ་པ་བསྟན་ཏེ། གསུམ་ནི་ཇི་ལྟར་ངེས་འབྱུང་དང་ཐ་མ་ནི་གང་ངེས་འབྱུང་ངོ༌། །བྱང་སེམས་
ཆེན་པོ་རྣམ་མཁྱེན་ཉིད་དང་ལྡན་པའི་ཡིད་ལ་བྱེད་པས་དེ་མ་དམིགས་པའི་ཚུལ་གྱིས་དྲན་པ་
ཉེ་བར་བཞག་པ་བཞི་བསྒོམ་མོ་ཞེས་སོགས་ཀྱིས་ལམ་གྱི་རྣམ་པ་བཞི་བསྟན་ནོ། །འདིར་བྱང་
སེམས་ཀྱིས་ཤེས་པར་བྱ་བའི་ཉན་ཐོས་ཀྱི་ལམ་དེ་གང་ཞེ་ན། བདེན་བཞི་མི་རྟག་སོགས་བཅུ་
དྲུག་ཏུ་དམིགས་པ་གང་ཟག་གི་བདག་མེད་པའི་རྣམ་པ་ཅན་གྱི་ཉན་ཐོས་ཀྱི་རྟོགས་པ་ནི་ཤེས་
བྱ་ ཉན་ཐོས་ ཀྱི་ ལམ་ ཡིན་ཏེ། ཉི་ ཁྲི་ སྣང་ བ་ ལས་ ཉན་ཐོས་ ཀྱི་ ལམ་ གྱི་བདེན་ པ་ བཞི་
ལ་དམིགས་པའི་རྣམ་པ་བཅུ་དྲུག་གི་རྣམ་པར་བཞག་པ་བཤད་ཟིན་ཏོ་ཞེས་སོ། ཁ་ཅིག་ཉན་
ཐོས་རང་རྒྱུད་པའི་རྟོགས་པ་སྐབས་འདིའི་ཤེས་བྱ་ཉན་ཐོས་ཀྱི་ལམ་མ་ཡིན་ཞེས་ཟེར་བ་མི་
འཐད་དེ། དེ་ལྟར་བྱང་སེམས་འཕགས་པས་ཐེག་པ་གསུམ་གྱི་ལམ་མཚན་ཉིད་པ་ལ་མཁས་
པའི་སྒོ་ནས་གདུལ་བྱ་རིགས་ཅན་གསུམ་རྗེས་སུ་གཟུང་མི་ནུས་པར་འགྱུར་ལ། མདོ་ལས།
བྱང་ཆུབ་སེམས་དཔའ་རྣམས་ཀྱི་ཉན་ཐོས་ཀྱི་ལམ་གང་ཡིན་པ་དང་རང་སངས་རྒྱས་ཀྱི་ལམ་
གང་ཡིན་པ་དང་། སངས་རྒྱས་ཀྱི་ལམ་གང་ཡིན་པའི་ལམ་ཐམས་ཅད་སྐྱེད་པར་བྱ་ཞིང་ལམ་
ཐམས་ཅད་ཤེས་པར་བྱའོ་ཞེས་སོགས་དང་ཡང་འགལ་ལོ། །དེས་ན་བྱང་སེམས་ཀྱིས་རྒྱུད་ལ་
བསྐྱེད་ནས་རང་རིག་པའི་ཚུལ་དུ་ཤེས་པར་བྱ་བ་ནི་ཉན་ཐོས་ཀྱི་རིགས་བྱང་སེམས་ཀྱི་རྒྱུད་ལ་
ཡོད་པའི་གང་ཟག་གི་བདག་མེད་རྟོགས་པའི་ཆ་ཡིན་ལ་གཞན་རིག་གིས་རྟོགས་པར་བྱ་བ་ནི་
ཉན་ཐོས་ཀྱི་ལམ་མཚན་ཉིད་པ་རྣམས་ཡིན་ནོ། ཁ་ཅིག་མདོ་ལས། ཉན་ཐོས་ཀྱི་ལམ་མཚན་
ཉིད་པ་དངོས་སུ་བསྟན་ཟེར་བ་མི་འཐད་དེ། གལ་ཏེ་དེ་ལྟར་ཡིན་ན་མི་རྟག་སོགས་སུ་ཡིད་ལ་
བྱེད་པའི་རྣམ་པ་དེ་ཉན་ཐོས་ཀྱི་ལམ་ཡིན་དགོས་པ་ལས་དེ་ནི་མ་ཡིན་ཏེ་ཐེག་ཆེན་སེམས་
བསྐྱེད་དང་མ་དམིགས་པར་རྟོགས་པའི་ཤེས་རབ་ཀྱིས་ཟིན་པའི་རྣམ་པ་ཅན་དུ་གསུངས་པའི་
- ，
6
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར་རོ། །བསྟན་བཅོས་ལས་ཉན་ཐོས་ཀྱི་ལམ་མཚན་ཉིད་པ་དངོས་སུ་བསྟན་ན་འཕགས་པ་
ཉན་ཐོས་ལམ་ལ་ནི་ཞེས་པའི་སྐབས་སུ་ཆོས་ཀྱི་བདག་མེད་ཀྱི་རྣམ་པ་ཅན་དུ་གསུངས་པ་དང་
འགལ་ལོ་ཞེ་ན། སྐྱོན་མེད་དེ། རྣམ་པ་མ་དམིགས་སྒོ་ནས་ནི། །ཞེས་པ་དང་འདྲ་བར་བྱང་
སེམས་ཀྱིས་ཉན་ཐོས་ཀྱི་སྦྱོར་ལམ་ཤེས་པར་བྱེད་ཚུལ་གྱི་རྣམ་པ་ཡིན་ནོ། །འོ་ན་ཉན་ཐོས་ཀྱི་
ཐེག་པར་རྣམ་པ་བཅུ་དྲུག་དང་འདིར་རྣམ་པ་ཉི་ཤུ་རྩ་དྲུག་གསུངས་པ་གྲངས་མི་མཐུན་པས་
ཉན་ཐོས་ཀྱི་ལམ་མ་ཡིན་པར་འགྱུར་ཞེ་ན། འགྲེལ་ཆེན་ལས་དེ་ལྟར་རིམ་པ་འདིས་ཐེག་པ་
ཆེན་པོར་རྣམ་པ་ལ་ལ་རྣམ་གྲངས་ཀྱིས་ལ་ལ་རང་གི་ངོ་བོ་ཉིད་དུ་བསྟན་པས་ཉན་ཐོས་ཀྱི་
ལམ་མ་ཡིན་པ་ཉིད་དུ་ཐལ་བར་མི་གྱུར་རོ་ཞེས་སོ། །རྣམ་པ་རྣམས་གང་ཞེ་ན། སྡུག་བསྔལ་
གྱི་རྣམ་པ་བཞི། ཀུན་འབྱུང་གི་རྣམ་པ་བཞི། ཐུན་མོང་གི་རྣམ་པ་བདུན། འགོག་བདེན་གྱི་
རྣམ་པ་བདུན། ལམ་བདེན་གྱི་རྣམ་པ་བཞིའོ། །དང་པོ་ནི། རྣམ་པ་ཉི་ཤུ་རྩ་དྲུག་ཡོད་པ་དེ་ལ་
བདེན་བཞིའི་རྣམ་པ་དང་པོ་གོ་རིམ་བཞིན་དུ་སྦྱར་ནས། སྐྱེ་ཞིང་འཇིག་པས་མི་རྟག་པ་དང་།
ཟག་པ་དང་བཅས་ཤིང་འཕགས་པའི་ལམ་དང་མི་མཐུན་པས་སྡུག་བསྔལ་བ་དང༌། དོན་
གཞན་གྱི་བདག་གིས་སྟོང་པས་སྟོང་པ་སྟེ་དེའི་རྣམ་གྲངས་ཀྱི་རྣམ་པ་བདག་མེད་པ་དང་ངོ་བོར་
འགྱུར་པའི་བདག་མེད་པས་བདག་མེད་པའི་མཚན་ཉིད་རྣམ་གྲངས་ཀྱི་རྣམ་པ་ཞི་བ་སྟེ་སྡུག་
བསྔལ་གྱི་བདེན་པའི་རྣམ་པ་བཞི་དང་མངོན་པ་ནས་གསུངས་པ་དང་མིང་དོན་གཉིས་ཀ་
མཐུན་པའི་རྣམ་པ་ནི་ངོ་བོ་ཉིད་ཀྱི་རྣམ་པ་ཡིན་ཞིང་། དོན་གཅིག་ཅིང་མདོ་མི་མཐུན་པར་ཡུམ་
གྱི་མདོ་ལས་གསུངས་པའི་རྣམ་པ་ནི་སྡིག་པ་ལྟ་བུའི་རྣམ་པ་རྣམ་གྲངས་ཀྱི་རྣམ་པ་ཡིན་ནོ། །
ངག་དོན་དེ་འདྲའི་རྣམ་པ་དོན་དམ་པར་མ་དམིགས་ཞེས་སོགས་སྔར་བཞིན་ནོ། །གཉིས་པ་
ནི༑ སྡུག་བསྔལ་གྱི་རྒྱུའི་རྩ་བར་གྱུར་པའི་ངོ་བོ་ཉིད་རྣམ་གྲངས་ཀྱི་རྣམ་པ་ནད་ལྟ་བུ་དང་སྡུག་
བསྔལ་དུ་ལྷུང་བའི་ངོ་བོ་ཉིད་རྣམ་གྲངས་ཀྱི་རྣམ་པ་འབྲས་ལྟ་བུ་དང༌། སྡུག་བསྔལ་དྲག་ཏུ་
- 1
6
G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
རབ་ཏུ་སྐྱེ་བའི་ངོ་བོ་ཉིད་རྣམ་གྲངས་ཀྱི་རྣམ་པ་ཟུག་རྔུ་ལྟ་བུ་དང་སྡུག་བསྔལ་རྒྱུད་མར་འབྱུང་
བའི་རྐྱེན་གྱི་ངོ་བོ་ཉིད་རྣམ་གྲངས་ཀྱི་རྣམ་པ་སྟེ་ཀུན་འབྱུང་བདེན་པའི་རྣམ་པ་བཞི་དང་། ངག་
དོན། དེ་འདྲའི་རྣམ་པ་དོན་དམ་པར་ཞེས་སོགས་སྔར་བཞིན་ནོ། །གསུམ་པ་ནི། སྡུག་བསྔལ་
དང་ཀུན་འབྱུང་གི་བདེན་པ་དེ་དག་ཉིད་སོ་སོ་སྟེ་རེ་རེ་ལ་ཡིད་འབྱུང་བར་བྱ་བའི་མཚན་ཉིད་
རྣམ་གྲངས་ཀྱི་རྣམ་པ་རང་བདེ་འཇོམས་པའི་དགྲར་གྱུར་པས་ཕོ་བ་དང་གནོད་བྱེད་ཀྱི་རྐྱེན་
གྱིས་འཇིག་པའི་ཆོས་ཀྱི་རྣམ་པའི་ངོ་བོ་ཉིད་གཉིས་དག་དང་སྡུག་ཀུན་གཉིས་ལས་འདོད་
ཆགས་དང་བྲལ་བར་བྱ་བའི་རྣམ་པ་དག་གི་ངོ་བོ་ཉིད་རྣམ་གྲངས་ཀྱི་རྣམ་པ་རང་གི་ངོ་བོར་མི་
གནས་པས་གཡོ་བ་དང་རྒྱུ་གཞན་ལ་ལྟོས་མེད་དུ་འཇིག་པ་དང་རབ་ཏུ་འཇིག་པའི་རྣམ་པ་སྟེ་
གཉིས་དག་དང༌། སྡུག་ཀུན་ལ་འགོག་པར་བྱ་བའི་རྣམ་པ་འདིར་རང་བཞིན་གྱི་ངོ་བོ་ཉིད་ཚེ་
འདི་དང་གཞན་གྱི་གནོད་པའི་གནས་སུ་གྱུར་པས་འཇིག་པ་དང་སེམས་ཅན་གྱི་གནོད་པའི་
གནས་སུ་གྱུར་པས་ནད་འགོ་བ་དང་། སེམས་ཅན་མ་ཡིན་པའི་གནོད་པའི་གནས་ཡིན་པས་
འཚེ་བའི་རྣམ་པ་དང་གསུམ་ཏེ་ཐུན་མོང་གི་རྣམ་པ་བདུན་རྣམས་དང་ཕ་རོལ་སོགས་ཀྱི་རྣམ་
པས་ཡིད་འབྱུང་སོགས་གསུམ་གྱི་དོན་བསྟན་པ་ཅི་ཞེ་ན། ཤེས་བྱ་ཆོས་ཅན། ཡུམ་གྱི་མདོ་
ལས་ཕ་རོལ་ལ་སོགས་པའི་རྣམ་པ་བདུན་གསུངས་པས་སྡུག་ཀུན་ལ་ཡིད་འབྱུང་སོགས་
གསུམ་གྱི་དོན་བསྟན་པ་ཡིན་ཏེ། ཉན་རང་གི་མཐོང་ལམ་དུ་སྡུག་ཀུན་གྱི་མཚན་ཉིད་རྟོགས་
པས་སྡུག་ཀུན་ལ་ཡིད་འབྱུང་བ་དང་། སྒོམ་ལམ་དུ་སྡུག་ཀུན་ལ་འདོད་ཆགས་དང་བྲལ་བར་
བྱ་བ་དང་མི་སློབ་ལམ་དུ་སྡུག་ཀུན་འགོག་པའི་ཕྱིར་ལམ་ལ་ཞུགས་པ་ཡིན་ནོ་ཞེས་ཐེག་
དམན་གྱི་ལུང་ལས་འབྱུང་བའི་ཕྱིར། ངག་དོན། དེ་འདྲའི་རྣམ་པ་དོན་དམ་པར་ཞེས་སོགས་
སྔར་བཞིན་ནོ། །ཡང་ན་རྣམ་གྲངས་བསྡུ་བ་ལས། ཡིད་འབྱུང་བ་ནི་མཐོང་བའི་ལམ་དག་
ལའོ། །འདོད་ཆགས་དང་བྲལ་བ་ནི་སྒོམ་པའི་ལམ་ཡོངས་སུ་རྫོགས་པ་དག་ལའོ། །འགོག་པ་
- 1
6
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་ཕུང་པོ་ཐམས་ཅད་འགོག་གོ །ཡིད་འབྱུང་བ་དང་འདོད་ཆགས་དང་བྲལ་བ་ལ་ཞུགས་པ་ནི་
དེ་གཉིས་ཀྱི་སྦྱོར་བ་ལ་གནས་པ་ཡིན་ནོ། །འགོག་པ་ལ་ཞུགས་པ་ནི་མི་སློབ་པ་རྣམས་ཡིན་ནོ།།
ཞེས་འབྱུང་ངོ༌། །བཞི་པ་ནི། ཉོན་མོངས་འགོག་པའི་རང་གི་ངོ་བོ་ཉིད་རྣམ་གྲངས་ཀྱི་རྣམ་པ་
བདག་གིས་འཛིན་གྱི་ཉོན་མོངས་མེད་པ་དང་སྡུག་བསྔལ་ཞི་བ་དང་བདེ་ཞིང་གཙང་བས་གྱ་
ནོམ་པའི་རྣམ་པའི་བདག་ཉིད་རྣམ་གྲངས་ཀྱི་རྣམ་པ་སྡུག་བསྔལ་དང་མི་གཙང་བས་དབེན་པ་
དང་རྟག་ཅིང་ཕན་པའི་གནས་སུ་ངེས་པར་བྱུང་ཟིན་པས་ངེས་པར་འབྱུང་བའི་མཚན་ཉིད་རྣམ་
གྲངས་ཀྱི་རྣམ་པ་རྣམ་པར་ཐར་པའི་སྒོ་ངོ་བོས་སྟོང་པ་ཉིད་དང་རྒྱུའི་མཚན་མ་མེད་པ་དང་།
འབྲས་བུ་ལ་སྨོན་པ་མེད་པ་དང་སླར་འཁོར་བར་མངོན་པར་བྱེད་པ་མེད་པའི་རྣམ་པ་སྟེ་
འགོག་པའི་བདེན་པའི་རྣམ་པ་བདུན་རྣམས་དང་། ངག་དོན། དེ་འདྲའི་རྣམ་པ་དོན་དམ་པར་
སོགས་སྔར་བཞིན་ནོ། །ལྔ་པ་ནི། མྱ་ངན་ལས་འདས་པའི་གྲོང་ཁྱེར་དུ་ཕྱིན་པར་བྱེད་པས་
ལམ་དང་ཉོན་མོངས་ཀྱི་གཉེན་པོ་བྱེད་པས་རིགས་པ་དང༌། སེམས་ཕྱིན་ཅི་མ་ལོག་པར་སྒྲུབ་
པས་སྒྲུབ་པ་དང་། ཞེན་པ་མེད་པར་རྟག་པའི་གནས་སུ་འགྲོ་བས་ངེས་པར་འབྱིན་པའི་རྣམ་པ་
སྟེ་ལམ་གྱི་བདེན་པའི་རྣམ་པ་བཞི་རྣམས་སོ། །ངག་དོན་དེ་འདྲའི་རྣམ་པ་དོན་དམ་པར་ཞེས་
སོགས་སྔར་བཞིན་ནོ། ། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱན་
ཆོས་ཅན། འཕགས་པའི་ལམ་བརྗོད་ནས། དེའི་རྗེས་སུ་རྒྱུ་ངེས་པ་འབྱེད་པའི་ཆ་དང་མཐུན་
པ་འཆད་པ་ལ་རྒྱུ་མཚན་ཡོད་དེ། བདེན་པ་བཞི་མངོན་སུམ་དུ་ཡོངས་སུ་ཤེས་པ་ནི། ངེས་པར་
འབྱེད་པའི་ཆ་དང་མཐུན་པ་སྔོན་དུ་འགྲོ་བ་ཡིན་པའི་ཕྱིར། གཉིས་པ་དང་གསུམ་པ་ནི་
གཟུགས་ལ་སོགས་པའི་ཕུང་པོ་དོན་དམ་པར་རང་གི་ངོ་བོས་སྟོང་པའི་ཕྱིར་གཟུགས་སོགས་
ཀྱི་སྟོང་པ་ཉིད་རྣམས་ཕན་ཚུན་ཐ་དད་མེད་པ་ཆོས་ཅན། ཁྱོད་བྱང་སེམས་ཀྱིས་འཕགས་པ་
- 1 68 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཉན་ཐོས་ཀྱི་ལམ་གྱི་རྒྱུ་སྦྱོར་ལམ་དྲོད་ཤེས་པར་བྱེད་པའི་རྣམ་པ་ཡིན་ཏེ། བྱང་སེམས་ཀྱིས་
ཁྱོད་ཉིད་རྣམ་པའི་སྒོ་ནས་བདེན་པ་བཞིའི་དངོས་པོ་ལ་དམིགས་ཏེ་ཉན་ཐོས་ཀྱི་ངེས་པར་
འབྱེད་པའི་ཆ་དང་མཐུན་པ་དྲོད་ཤེས་པར་བྱེད་པའི་ཕྱིར། གཟུགས་ལ་སོགས་པ་སྔ་མ་བཞིན་
དུ་རང་རང་ངོ་བོས་སྟོང་པའི་ཕྱིར་གཟུགས་སོགས་སུ་མ་དམིགས་པ་ཆོས་ཅན། ཁྱོད་བྱང་
སེམས་ཀྱིས་ཉན་ཐོས་ཀྱི་སྦྱོར་ལམ་རྩེ་མོ་ཤེས་པར་བྱེད་པའི་རྣམ་པར་སྔར་བཞིན་སྒྲུབ་བོ། །
གཟུགས་ལ་སོགས་པ་དེ་བཞིན་དུ་དོན་དམ་པར་རང་རང་གི་ངོ་བོས་སྟོང་པའི་ཕྱིར་རྟག་པ་
ཡང་མ་ཡིན་མི་རྟག་པ་ཡང་མ་ཡིན་ནོ། །ཞེས་དམིགས་པའི་ཚུལ་གྱིས་གནས་ཤིང་ཞེན་པ་
བཀག་པ་ཆོས་ཅན། ཁྱོད་བྱང་སེམས་ཀྱིས་ཉན་ཐོས་ཀྱི་སྦྱོར་ལམ་བཟོད་པ་ཤེས་པར་བྱེད་
པའི་རྣམ་པར་སྔར་བཞིན་སྒྲུབ་བོ། །ས་རབ་ཏུ་དགའ་བ་དང་སོགས་པ་དྲི་མ་མེད་པ་ལ་སོགས་
པ་ས་བཅུ་ལ་དངོས་པོར་དམིགས་པའི་ཚུལ་གྱིས་གནས་པར་མི་བྱའོ་ཞེས་རྒྱས་པར་མདོ་ལས་
ཇི་སྐད་བསྟན་པ་དེ་ཆོས་ཅན། ཁྱོད་བྱང་སེམས་ཀྱིས་ཉན་ཐོས་ཀྱི་སྦྱོར་ལམ་ཆོས་མཆོག་ཤེས་
པར་བྱེད་པའི་རྣམ་པར་སྔར་བཞིན་སྒྲུབ་བོ། །དེ་དག་ལ་གནས་པར་མི་བྱ་བ་ཅིའི་ཕྱིར་ཞེ་ན།
ས་བཅུ་སོགས་ཆོས་ཅན། ཁྱོད་ལ་དོན་དམ་པར་དངོས་པོར་དམིགས་པའི་ཚུལ་གྱིས་གནས་བྱ་
མ་ཡིན་ཏེ། རྒྱུ་མཚན་གང་གི་ཕྱིར་དེ་ལས་བྱང་ཆུབ་མངོན་པར་རྫོགས་པར་སངས་རྒྱས་ནས་དེ་
ཁོ་ནར་ཆོས་རྣམས་ཅིར་ཡང་མ་གཟིགས་པའི་ཕྱིར། ཞེས་བྱ་བ་ཚད་མ་གྱུར་པའི་སྐྱེས་བུས་མ་
དམིགས་པའི་གཏན་ཚིགས་ཀྱིས་གྲུབ་བོ། །རྣམ་པ་བཞི་པོ་འདི་དག་བྱང་སེམས་ཀྱིས་ཉན་
ཐོས་ཀྱི་སྦྱོར་ལམ་ཤེས་པར་བྱེད་པའི་རྣམ་པ་ཡིན་ཏེ། འགྲེལ་ཆེན་ལས། བྱང་ཆུབ་སེམས་
དཔའ་དྲོ་བ་རྟོགས་པར་བྱ་བའི་དོན་དུ་གཟུགས་ནི་གཟུགས་ཀྱི་ངོ་བོ་ཉིད་ཀྱིས་སྟོང་ཞེས་
སོགས་བཤད་པས་སོ། །ཡང་ན་ཉན་ཐོས་ཀྱི་ལམ་ཤེས་ཀྱི་རྒྱུ་བྱང་སེམས་ཀྱི་ངེས་འབྱེད་ཆ་
མཐུན་གྱི་དམིགས་རྣམ་བསྟན་ཞེས་བཤད་པར་བྱའོ། །
- ]
G
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ་གསུམ་སྟེ། ཉན་ཐོས་ལས་ཁྱད་ཞུགས་པར་བསྟན། ཁྱད་པར་ཅན་
རང་རྒྱལ་གྱི་ལམ་རྒྱུ་ངེས་འབྱེད་ཆ་མཐུན་ནོ། །དང་པོ་ལ་གཉིས་ཏེ། ཁྱད་ཆོས་དངོས། དེ་ལ་
རྩོད་པ་སྤོང་བའོ། །དང་པོ་ལ་གསུམ་སྟེ། མཚམས་ སྦྱར། རྩ་བ། འགྲེལ་པའོ། །དང་པོ་ནི།
སྐྱེ་རིམ་བཞིན་བྱས་ན་ཉན་ཐོས་ཀྱི་ལམ་གྱི་འཇུག་ཐོགས་སུ་རང་སངས་རྒྱས་ཀྱི་ལམ་བརྗོད་
པར་རིགས་མོད་ཀྱིས་རེ་ཤིག་རང་རྒྱལ་དེ་ཉན་ཐོས་ལས་ཁྱད་ཞུགས་པ་ཉིད་དུ་སྒྲུབ་པ་
གསུངས་པ་ཆོས་ཅན། དགོས་པ་ཡོད་དེ། ཉན་ཐོས་རྣམས་ལས་རང་རྒྱལ་དེ་དག་ལམ་བགྲོད་
པ་དང་ཆོས་སྟོན་པ་ན་ཁྱད་པར་དུ་འཕགས་ན་ཁྱད་པར་གང་གིས་རང་རྒྱལ་དེ་དག་གི་ལམ་
ཉན་ཐོས་ཀྱི་ལམ་ལས་གཞན་ཡིན་སྙམ་པའི་དོགས་པ་བསུ་ནས་དེའི་ལན་གདབ་པའི་
དོན་ཡོད་པའི་ཕྱིར། གཉིས་པ་དང་གསུམ་པ་ལ་གཉིས་ཏེ་ལམ་བགྲོད་པའི་ཚེ་ཁྱད་ཞུགས་
པར་བསྟན། ཆོས་སྟོན་པའི་ཚེ་ཁྱད་ཞུགས་པར་བསྟན་པའོ། །དང་པོ་ནི། ཤེས་བྱ་ཆོས་ཅན།
རང་སངས་རྒྱས་དེ་ཉན་ཐོས་ལས་ལམ་བགྲོད་ཚུལ་ཁྱད་པར་དུ་འཕགས་ཏེ། རང་རྒྱལ་དེ་དག་
ལ་སྲིད་པ་ཐ་མ་པའི་དུས་སུ་སངས་རྒྱས་དང་ཉན་ཐོས་ལ་སོགས་པ་གཞན་གྱིས་གདམས་ངག་
བསྟན་པ་ལ་ལྟོས་མི་དགོས་པར་རང་གིས་བྱང་ཆུབ་ཐོབ་པའི་ཕྱིར་ཏེ། རང་སངས་རྒྱས་སྲིད་པ་
ཐ་མ་པ་རྣམས་ནི་སྔོན་ཐོས་པ་དང་གཞན་ལ་མི་ལྟོས་པར་རང་གིས་ཐོབ་པའི་ཤེས་རབ་ཀྱིས་
ལམ་བགྲོད་པར་གྱུར་ཅིག་ཅེས་པའི་སྨོན་ལམ་ལ་སོགས་པ་མངོན་པར་འདུ་བྱས་པ་ལས་
བདག་ཉིད་ཀྱིས་རང་གི་བྱང་ཆུབ་མངོན་པར་རྟོགས་པར་འགྱུར་ཏེ་དེའི་ཕྱིར་ཞེས་བྱ་བ་དེ་ལྟ་བུ་
ནི་ཉན་ཐོས་ལས་ཁྱད་ཞུགས་པ་གཅིག་ཡིན་ནོ། །གཉིས་པ་ནི། ཤེས་བྱ་ཆོས་ཅན། བསེ་རུ་ལྟ་
བུའི་རང་རྒྱལ་དགྲ་བཅོམ་པ་དེ་དག་གི །ཡེ་ཤེས་ནི་ཆོས་སྟོན་པའི་སྒྲ་ལས་ཉན་པ་པོས་མི་རྟོག་
པ་ཟབ་པ་ཡིན་ཏེ། རང་རྒྱལ་དགྲ་བཅོམ་པ་དེ་དག་ནི་རང་གིས་ཐོབ་པའི་ཡེ་ཤེས་དང་སོགས་
པ་སྒྲ་མེད་དུ་ཆོས་སྟོན་པར་གྱུར་ཅིག་ཅེས་པའི་སྨོན་ལམ་གྱི་མཐུས་སྒྲ་མེད་པའི་ཆོས་བསྟན་
བ 1
7 (] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
པས་གདུལ་བྱ་གཞན་དག་དགེ་བ་བཅུ་ལ་སོགས་པ་ལ་འཇུག་པར་བྱེད་དེ། དེའི་ཕྱིར། ཁྱབ་
པ་ཡོད་དེ་འཆད་པ་པོས་སྒྲས་བརྗོད་པའི་ཆོས་བསྟན་པའི་སྒོ་ནས་ཉན་པ་པོ་རྣམས་ཀྱིས་འཆད་
པ་པོའི་ཤེས་པའི་རྩལ་རྟོགས་པར་བྱེད་ན་འཆད་པ་པོས་སྒྲ་བཅས་སུ་ཆོས་བསྟན་པས་ཁྱབ་བོ།།
དེ་ནི་ཉན་ཐོས་ལས་ཁྱད་ཞུགས་པ་གཉིས་པ་ཡིན་ནོ། ཁྱད་ཆོས་གཉིས་པོ་དེས་ཁྱད་ཞུགས་
པའི་རྒྱ་མཚན་ཅི་ཞེ་ན། ཤེས་བྱ་ཆོས་ཅན། ཁྱད་ཆོས་གཉིས་ཀྱིས་རང་རྒྱལ་དེ་ཉན་ཐོས་ལས་
ཁྱད་ཞུགས་ཏེ་ཉན་ཐོས་ཀྱི་ལུང་ལས་ཉན་ཐོས་རྣམས་ནི་སྲིད་པ་ཐ་མ་པའི་ཚེ་སློབ་དཔོན་
གཞན་ གྱིས་ གདམས་ངག་ བསྟན་ པ་ ལ་ལྟོས་ནས་ རང་ གི་ བྱང་ ཆུབ་ རྟོགས་ པར་ འགྱུར་
ལ་གདུལ་བྱ་གཞན་དག་ཀྱང་བརྗོད་པ་དང་བཅས་པའི་ཆོས་བསྟན་པས་དགེ་བ་ལ་འཇུག་
པར་བྱེད་ དོ་ཞེས་འབྱུང་བའི་ཕྱིར། ཉི་ཁྲི་སྣང་བ་དང་ལེ་བརྒྱད་མ་དང་འགྲེལ་ཆེན་དང་
འགྲེལ་པ་འདིའི་ལུགས་ལྟར་ན་རང་བྱུང་སོགས་ཚིག་རྐང་གཉིས་ཀྱིས་ལམ་བགྲོད་ཚུལ་གྱི་
ཁྱད་པར་དང་ཚིག་རྐང་ཐ་མ་གཉིས་ཀྱིས་ཆོས་སྟོན་ཚུལ་གྱི་ཁྱད་པར་བསྟན་ནོ། །བུདྡྷ་ཤཱིས་རྩ་
བའི་ཡང་སྒྲས་ཁྱད་པར་ཕྱི་མ་ཤུགས་ལ་བསྟན་ནས་ཟབ་པ་གཉིས་ཀ་ལ་སྦྱར་རོ། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། རང་
བྱུང་སོགས་ཚིག་རྐང་གཉིས་ཀྱིས་ལམ་བགྲོད་ཚུལ་གྱི་ཁྱད་པར་དང་ཚིག་རྐང་ཐ་མ་གཉིས་
ཀྱིས་ཆོས་སྟོན་ཚུལ་གྱི་ཁྱད་པར་བསྟན་ནོ། །གང་གང་སོགས་མཚན་ཉིད་སྨོས་པ་ཆོས་ཅན།
དགོས་པ་ཡོད་དེ། རང་རྒྱལ་དེ་དག་ཇི་ལྟར་སྒྲ་མེད་པར་ཆོས་སྟོན་ཏེ་སྟོན་པར་མི་རིགས་སྙམ་
པའི་དོགས་པ་བསུ་ནས་ལན་གདབ་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི།
རང་རྒྱལ་དགྲ་བཅོམ་པ་ལ་ཆོས་སྟོན་པའི་སྒྲ་མེད་ཀྱང་ རང་གི་གདུལ་བྱ་བདེན་བཞི་ལ་
དམིགས་ནས་རྣམ་པ་མི་རྟག་སོགས་བཅུ་དྲུག་དགེ་སྡིག་ལ་དམིགས་ནས་རྣམ་པ་བློ་ངོར་རྟེན་
འབྲེལ་ལ་དམིགས་ནས་རྣམ་ པ་ ལ་ ལུགས་འབྱུང་ལུང་བཟློག་རྟོགས་པ་དོན་དུ་གཉེར་
ང
=
，
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་སློབ་མ་གསུམ་པོ་གང་དང་གང་ཞིག་དམིགས་ཡུལ་གྱི་དོན་གསུམ་པོ་གང་དང་གང་ལ་
རྣམ་པ་གསུམ་པོ་ཇི་ལྟ་ཇི་ལྟར་ཉན་ཅིང་རྟོགས་པར་འདོད་པའི་གང་ཟག་དེའི་རྣམ་པར་ཤེས་པ་
ལ་དམིགས་ཡུལ་གསུམ་པོའི་དོན་དེ་དང༌། དེ་རྣམ་པ་གསུམ་པོ་དེ་ཁོ་ན་ལྟར་སྣང་བར་
འགྱུར་བས་སྒྲ་མེད་པར་ཆོས་སྟོན་པ་ཞེས་བྱ་སྟེ་དེ་ཙམ་གྱིས་ཆོས་སྟོན་པར་ཇི་ལྟར་འགྱུར་སྙམ་
ན་ཆོས་སྟོན་པའི་སྒྲའི་དོན་འདི་ལྟར་བརྗོད་པར་བྱ་བའི་ཆོས་ཉན་པ་པོའི་རྣམ་པར་ཤེས་པ་ལ་
ངེས་པར་རྟོགས་པར་འགྱུར་བའི་ཕྱིར་ཤིན་ཏུ་སྐྲུན་ཅིང་སྐྱེད་པ་ཞེས་བྱ་བ་འདི་ཡིན་ལ་དེ་འདི་
ལའང་ཡོད་དོ། །རྒྱུ་གང་ལས་སྒྲ་མེད་པར་ཆོས་སྟོན་ཅེ་ན་བྱང་ཆུབ་སེམས་དཔའ་འདི་ལྟར་
བདག་སངས་རྒྱས་སུ་གྱུར་ནས་བརྗོད་པ་མེད་པར་ཆོས་སྟོན་པར་གྱུར་ཅིག་ཅེས་སྨོན་ལམ་
བཏབ་བོ་དེའི་རྒྱུ་ལས་སངས་རྒྱས་པའི་ཚེ་བརྗོད་པ་མེད་པར་ཆོས་སྟོན་པ་ལྟར་རང་རྒྱལ་གྱིས་
ཀྱང་སྔོན་ཚོགས་གསོག་པའི་དུས་སུ་སྒྲ་མེད་དུ་ཆོས་སྟོན་པར་གྱུར་ཅིག་ཅེས་སྨོན་ལམ་བཏབ་
སྟེ་དེ་བས་ན་རང་རྒྱལ་ཡང་སངས་རྒྱས་དང་དེ་འདྲའི་སྨོན་ལམ་བཏབ་པར་འདྲ་བའི་ཕྱིར་རང་
སངས་རྒྱས་ཉིད་ཀྱི་གནས་སྐབས་ནའང་སྔོན་གྱི་སྨོན་ལམ་དང་སོགས་པ་ཡེ་ཤེས་ལ་སོགས་
པའི་མཐུས་སྒྲ་མེད་པར་ཆོས་སྟོན། བྱང་ཆུབ་སེམས་དཔའ་དེ་འདྲའི་སྨོན་ལམ་མཛད་པའི་རྒྱུ་
མཚན་ཅི་ཞེ་ན། རགས་པ་ལ་རྣམ་པར་མ་བརྟགས་ཕྲ་བ་ལ་རྣམ་པར་མ་དཔྱད་པར་ཚིག་ཏུ་མི་
སྨྲ་བས་རྟོག་དཔྱོད་བྱས་ཏེ་བརྗོད་པ་ནི་རྣམ་པར་གཡེང་བ་ཡིན་ལ་དེ་ཡང་རྒྱུད་འཁྲུག་པར་བྱེད་
པ་ཏིང་ངེ་འཛིན་གྱི་གེགས་ཡིན་སྙམ་དུ་དགོངས་ནས་དེའི་འདྲའི་སྨོན་ལམ་བཏབ་བོ། །ངག་
དོན། ཤེས་བྱ་ཆོས་ཅན། རང་རྒྱལ་ལ་སྒྲ་མེད་དུ་ཆོས་སྟོན་པར་ཡོད་པར་མི་འགལ་ཏེ། རང་
རྒྱལ་དགྲ་བཅོམ་པས་ངག་དུ་བརྗོད་པའི་སྒྲ་མེད་ཀྱང་གདུལ་བྱ་ལ་ཇི་ལྟར་ཉན་འདོད་པའི་
རྟོགས་པ་བསྐྱེད་ནུས་པའི་ཕྱིར། དེ་ཆོས་ཅན། རང་རྒྱལ་དགྲ་བཅོམ་པས་སྨོན་ལམ་སོགས་ཀྱི་
མཐུས་སྒྲ་མེད་དུ་ཆོས་སྟོན་ཏེ། རང་རྒྱལ་དགྲ་བཅོམ་དེ་སྒྲ་མེད་དུ་ཆོས་སྟོན་པར་གྱུར་ཅིག་
བ 1 Y
? -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཅེས་པའི་སྨོན་ལམ་བཏབ་པར་སངས་རྒྱས་དང་འདྲ་བའི་ཕྱིར། དེ་ཆོས་ཅན། བྱང་སེམས་སྒྲ་
མེད་དུ་ཆོས་སྟོན་པར་གྱུར་ཅིག་ཅེས་པའི་སྨོན་ལམ་འདེབས་པ་ལ་རྒྱུ་མཚན་ཡོད་དེ། མ་
བརྟགས་པའི་ཚིག་སྨྲ་བར་མི་རིགས་མ་དག་པའི་རྟོག་དཔྱོད་རྒྱུད་འཁྲུག་བྱེད་ཡིན་པའི་ཕྱིར། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱན་
ཆོས་ཅན། སྔར་བཤད་པ་དེ་ལྟར་རང་རྒྱལ་གྱི་ལམ་ཉན་ཐོས་ལས་ཁྱད་ཞུགས་པ་བརྗོད་ནས་
དེའི་རྗེས་སུ་རྣལ་མ་ རང་སངས་རྒྱས་ཀྱི་ལམ་འཆད་པ་ལ་ རྒྱུ་མཚན་ཡོད་དེ། ཉན་ཐོས་
ལས་ཁྱད་ཞུགས་པ་རང་རྒྱལ་རྣམས་ཀྱི་ལམ་ནི་ཉན་ཐོས་ལས་ཁྱད་པར་དུ་འཕགས་པ་ཁོ་ན་
ཡིན་པའི་ཕྱིར། གཉིས་པ་དང་གསུམ་པ་ནི་ཤེས་པར་བྱའོ། །གང་ན་བསེ་རུ་ལྟ་བུས་མཚོན་པ་
རང་སངས་རྒྱས་འཕགས་པའི་ལམ་མོ། །ཇི་ལྟར་ན་སྔར་ཇི་སྐད་བཤད་པའི་བདེན་པའི་རྣམ་
པ་བཅུ་དྲུག་སྒོམ་པ་ཁོ་ན་དང་གཟུགས་སོགས་ཀྱི་དངོས་པོའི་གནས་ལུགས་སྐྱེ་བ་མེད་པ་
སོགས་ཇི་ལྟ་བ་བཞིན་རྟོགས་ཏེ་རྟེན་ཅིང་འབྲེལ་བར་འབྱུང་བ་ལུགས་འབྱུང་ལུགས་བཟློག་
སྒོམས་པས་གོ་རིམ་བཞིན་དུ་གཟུགས་ལ་ཕྱི་རོལ་གྱི་དོན་བདེན་པར་འཛིན་པའི་རྣམ་པར་རྟོག་
པ་སྤངས་པ་དང་ནང་འཛིན་པ་ཤེས་པ་བདེན་པར་འཛིན་པའི་རྣམ་པར་རྟོག་པ་མ་སྤངས་པ་
དང་རང་སངས་རྒྱས་ཀྱི་ཐེག་པས་བསྡུས་པའི་བརྟེན་པའི་ཆོས་རྟོགས་པའི་གཞི་རྟེན་གྱི་ཁྱད་
པར་དང་གསུམ་གྱིས་ཡང་དག་པར་བསྡུས་པས་ཉན་ཐོས་ལས་ཁྱད་པར་དུ་འཕགས་པ་དང་
ལྡན་པའི་ཆོས་རྟོགས་པ་ཡིན་པར་རོ། །གང་གིས་ན་བྱང་སེམས་འཕགས་པས་སོ། །ཤེས་ནས་
མངོན་དུ་བྱེད་དམ་ཞེ་ན། བྱང་སེམས་ཀྱིས་རང་རྒྱལ་གྱི་ལམ་དང་འབྲས་བུའི་རྣམ་པ་ཐམས་
ཅད་ཤེས་ཤིང་རྒྱུད་ལ་སྐྱེད་ནས་མངོན་དུ་བྱ་བ་ནི་མ་ཡིན་ནོ། །ངག་དོན། རང་རྒྱལ་མཐོང་
ལམ་པའི་ཡེ་ཤེས་ཆོས་ཅན། ཉན་ཐོས་ལས་རྟོགས་པ་ཁྱད་པར་དུ་འཕགས་ཏེ། གཟུང་བ་ཕྱི་
རོལ་གྱི་དོན་བདེན་མེད་དུ་མངོན་སུམ་དུ་རྟོགས་པའི་སྒོ་ནས་གཟུང་བ་ཕྱི་རོལ་དོན་དུ་རྟོག་པ་
- }
༑
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤོང་ནུས་པའི་ཕྱིར། དེ་ཆོས་ཅན། ཐེག་ཆེན་ལས་རྟོགས་པ་དམན་པ་ཡིན་ཏེ། འཛིན་པ་བདེན་
མེད་དུ་མ་རྟོགས་པས་རང་ལམ་དུ་འཛིན་རྟོག་སྤོང་མི་ནུས་པའི་དམན་ལམ་ཡིན་པའི་ཕྱིར། དེ་
ཆོས་ཅན། ཉན་ཐོས་ལ་བརྟེན་ནས་ཁྱད་པར་དུ་འཕགས་ཏེ། རང་རྒྱལ་མཐོང་ལམ་པ་དེ་ཁྱོད་
ཀྱི་ལམ་པ་གང་ཟག་གི་རྟེན་དང་དེའི་ཆོས་ཉིད་དེ་ཁྱོད་ཀྱི་ཆོས་ཉིད་རིགས་ཀྱི་རྟེན་དུ་ལྡན་པའི་
ཐེག་འབྲིང་གི་ལམ་ཡིན་པའི་ཕྱིར། ཁྱད་པར་གསུམ་ལྡན་གྱི་རང་རྒྱལ་གྱི་ལམ་མངོན་དུ་མི་
བྱེད་པར་ཡོན་ཏན་ཡར་ལྡན་དུ་ཤེས་པའི་ཐེག་ཆེན་མཐོང་ལམ་པའི་ཡེ་ཤེས་ཆོས་ཅན། རང་
རྒྱལ་གྱི་ལམ་ཤེས་པའི་ལམ་ཤེས་སུ་ལུས་སུ་བཤད་པ་ལྟར་སྒྲུབ་བོ། །གཟུང་རྟོག་སྤངས་པའི་
ཁྱད་པར་ནི་མདོ་ལས་གཟུགས་ནི་ཟབ་པ་མ་ཡིན་ཕྲ་བ་མ་ཡིན་ཞེས་སོགས་ཀྱིས་གཟུང་བས་
སྟོང་པའི་རང་བཞིན་དེ་རང་རྒྱལ་གྱི་བློ་ངོར་ཟབ་པ་དང་ཕྲ་བ་མ་ཡིན་པར་བསྟན་པས་དེས་
གཟུང་བ་རང་བཞིན་མེད་པར་རྟོགས་པར་བསྟན་ནོ། །འཛིན་རྟོག་མ་སྤངས་པའི་ཁྱད་པར་ནི་
མདོ་ལས་སེམས་ཅན་དེ་དག་ནི་སྤྲུལ་པ་ལྟ་བུ་སྟེ། ཆོས་ཉན་པ་དེ་དག་ཀྱང་སྤྲུལ་པ་ལྟ་བུའོ། །
ལྷའི་བུ་དག་གཟུགས་ཀྱང་རྨི་ལམ་ལྟ་བུ་སྒྱུ་མ་ལྟ་བུའོ་ཞེས་སོགས་ཀྱིས་སྒྱུ་མ་དང་སྤྲུལ་པ་ནི་
ཡུལ་མེད་ཀྱང་དེར་སྣང་བའི་རིགས་པ་ཡོད་པ་ལྟར་རང་རྒྱལ་གྱི་གཟུང་བ་རང་བཞིན་མེད་པ་
རྟོགས་ཀྱང་འཛིན་པ་མེད་པར་མ་རྟོགས་པར་བསྟན་ནོ། །འདིར་འཛིན་རྟོག་ནི་ཕྱི་གཟུང་བ་ལ་
ལྟོས་པའི་འཛིན་རྟོག་མ་ཡིན་གྱི་བག་ཆགས་ཀྱི་དབང་གིས་སྒྱུ་མ་བཞིན་དུ་ཤེས་པ་ཕྱིན་ཅི་ལོག་
ཏུ་སྣང་བ་ཙམ་དུ་འཛིན་པ་ལ་བྱའོ། །ལམ་པ་གང་ཟག་གི་རྟེན་ནི་མདོ་ལས། དེ་ནས་ཚེ་དང་ལྡན་
པ་རབ་འབྱོར་གྱིས་ཉན་ཐོས་ཆེན་པོ་དེ་དག་དང་ལྷའི་བུ་དེ་དག་ལ་འདི་སྐད་ཅེས་སྨྲས་སོ། །ཚེ་
དང་ལྡན་པ་དག་ཕྱིར་མི་ལྡོག་པའི་བྱང་ཆུབ་སེམས་དཔའ་ཆེན་པོ་རྣམས་སམ་བདེན་པ་མཐོང་
བའི་གང་ཟག་གི་དགྲ་བཅོམ་པ་ཟག་པ་ཟད་པ་བསམ་པ་ཡོངས་སུ་རྫོགས་པའམ་སྔོན་གྱི་རྒྱལ་
བ་ལ་བྱ་བ་བྱས་པ་སངས་རྒྱས་མང་པོ་ལ་དགེ་བའི་རྩ་བ་སྐྱེད་པ་དག་གམ་དགེ་བའི་བཤེས་
| ༑ ༔ -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
གཉེན་གྱིས་ཡོངས་སུ་ཟིན་པའི་རིགས་ཀྱི་བུའམ་བུ་མོ་དག་ཡུམ་ཤེར་ཕྱིན་འདི་ལྟར་ཟབ་པ་
ཞེས་པ་ནས་འདི་ལྟར་མཁས་ཤིང་མཛངས་པས་རིག་པར་བྱ་བ་འདི་ལེན་པར་འགྱུར་ཏེ་ཞེས་
སོ༑ ༑འདིར་བླང་བྱའི་ཤེར་ཕྱིན་ནི་རང་རྒྱལ་གྱི་ལམ་མོ། །ཕྱིར་མི་ལྡོག་པ་ནི་རང་བྱང་ཆུབ་
ལས་ཕྱིར་མི་ལྡོག་པའི་རང་རྒྱལ་སྦྱོར་ལམ་པ་སྒྲུབ་པའི་རིགས་ལ་གནས་པ་དང་། བདེན་པ་
མཐོང་བ་ནི་ཐེག་འབྲིང་གི་ཤེས་རབ་དང་ལྡན་པ་རང་རྒྱལ་གྱི་མཐོང་ལམ་སྐད་ཅིག་བཅོ་ལྔ་ལ་
གནས་པ་ཆོས་ཉིད་ཀྱིས་ཐོབ་པའི་རིགས་ལ་གནས་པ་དང་དགྲ་བཅོམ་པ་སོགས་ནི་མཐོང་
སྤངས་ཀྱི་དགྲ་བཅོམ་པ་རང་རྒྱལ་གྱི་བཅུ་དྲུག་པའི་རྟོགས་པ་ལ་གནས་པ་རང་བྱང་ཆུབ་པའི་
རིགས་ཀྱི་གང་ཟག་དང༌། སྔོན་གྱི་རྒྱལ་བ་ལ་བྱ་བ་བྱས་པ་སོགས་རང་རྒྱལ་གྱི་ཚོགས་ལམ་
ལས་སོ། །ཆོས་ཉིད་རིགས་ཀྱི་རྟེན་ནི་མདོ་ལས་ལྷ་རྣམས་ཀྱིས་མངོན་པར་རྟོགས་པའི་མེ་ཏོག་
འདི་དག་ནི་བདག་གིས་སྔོན་ཆད་ལྷའི་གནས་ཐམས་ཅད་ན་ཡང་ཡོད་པར་མ་མཐོང་སྟེ་མེ་ཏོག་
འདི་དག་ནི་སྤྲུལ་པའོ་ཞེས་སོགས་སོ། །འདིས་སྤྲུལ་པའི་མེ་ཏོག་རང་བཞིན་མེད་ཀྱང་ཀུན་
རྫོབ་ཏུ་མཆོད་པའི་བྱ་བ་བྱེད་པར་སྣང་བ་བཞིན་དུ་རང་རྒྱལ་གྱི་ཆོས་ཉིད་ཀྱང་དངོས་པོར་གྱུར་
པའི་རྟེན་དུ་མེད་ཀྱང་ཐ་སྙད་དུ་དེ་རྟོགས་པ་ལ་བརྟེན་ནས་རང་རྒྱལ་གྱི་ཡོན་ཏན་ཐོབ་པའི་རྟེན་
དུ་རུང་བར་བསྟན་ནོ། །ཤེས་བྱ་རང་རྒྱལ་གྱི་ལམ་མཚན་ཉིད་པ་ཡིན་ཚུལ་དང་དེ་བྱང་སེམས་
ཀྱིས་ཤེས་ཚུལ་རྣམས་ཉན་ཐོས་ཀྱི་ལམ་གྱི་སྐབས་སུ་བསྟན་པ་ལྟར་རོ། །
གསུམ་པ་ལ་གསུམ་སྟེ། མཚམས་སྦྱར། རྩ བ། འགྲེལ་པའོ། །དང་པོ་ནི། རྒྱན་
ཆོས་ཅན། རང་རྒྱལ་གྱི་འཕགས་ལམ་ཀྱི་རྗེས་སུ་ངེས་པར་འབྱེད་པའི་ཆ་དང་མཐུན་པ་འཆད་
པ་ ལ་ རྒྱུ་མཚན་ཡོད་དེ། ངེས་པར་འབྱེད་པའི་ཆ་དང་མཐུན་པ་ཐོབ་ནས་ཇི་སྐད་བཤད་
པའི་ལམ་སྐྱེ་བའི་ཕྱིར། གཉིས་པ་དང་གསུམ་པ་ནི་གཟུགས་སོགས་ཀུན་རྫོབ་ཏུ་བརྡ་ལས་
བྱུང་བ་མིང་དུ་བཏགས་པ་ཙམ་ཡིན་པ་དང་། དོན་དམ་པར་ཆོས་ཉིད་སྟོང་པ་ཉིད་མི་འགལ་
-1 ） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་རབ་ཏུ་སྟོན་ཅིང་མི་འགལ་བ་དེ་ཆོས་ཅན། ཁྱོད་བྱང་སེམས་ཀྱིས་རང་རྒྱལ་གྱི་སྦྱོར་ལམ་
དྲོད་ཤེས་པར་བྱེད་པའི་རྣམ་པ་ཡིན་ཏེ། བྱང་སེམས་ཀྱིས་ཁྱོད་ཀྱི་རྣམ་པའི་སྒོ་ནས་བདེན་པ་
བཞིའི་དངོས་པོ་ལ་དམིགས་ཏེ་རང་རྒྱལ་གྱི་ངེས་པར་འབྱེད་པའི་ཆ་དང་མཐུན་པ་དྲོད་ཤེས་
པར་ བྱེད་ པའི་ ཕྱིར། གཟུགས་ལ་སོགས་པ་ལ་དོན་དམ་པར་འགྲིབ་པ་དང་འཕེལ་བ་ལ་
སོགས་པ་མེད་པའི་དོན་དུ་སློབ་པ་སྟེ་དེ་འདྲ་མེད་པ་ཆོས་ཅན། ཁྱོད་བྱང་སེམས་ཀྱིས་རང་
རྒྱལ་གྱི་སྦྱོར་ལམ་རྩེ་མོ་ཤེས་པར་བྱེད་པའི་རྣམ་ པར་སྔར་བཞིན་སྒྲུབ་བོ། །གཟུགས་ལ་
སོགས་པ་གདོད་མ་ནས་ངོ་བོ་ཉིད་ཀྱིས་སྟོང་པ་ཉིད་ཀྱི་ཕྱིར་ནང་དང་ཕྱི་ལ་སོགས་པ་སྟོང་པ་
ཉིད་ཡིན་པས་ཅིར་ཡང་ཡོངས་སུ་མི་འཛིན་ཅིང་གཟུང་དུ་མེད་པ་ཆོས་ཅན། ཁྱོད་བྱང་སེམས་
ཀྱིས་ རང་ རྒྱལ་ གྱི་སྦྱོར་ལམ་བཟོད་པ་ཤེས་ པར་ བྱེད་ པའི་རྣམ་པ་སྔར་བཞིན་སྒྲུབ་བོ།།
གཟུགས་ལ་སོགས་པ་དོན་དམ་པར་སྐྱེ་འགག་སོགས་མེད་པ་ཆོས་ཅན། ཁྱོད་བྱང་སེམས་
ཀྱིས་རང་རྒྱལ་གྱི་སྦྱོར་ལམ་ཆོས་མཆོག་ཤེས་པར་བྱེད་པའི་རྣམ་པར་སྔར་བཞིན་སྒྲུབ་བོ།།
རྣམ་པ་བཞི་པོ་འདི་དག་ཀྱང་བྱང་སེམས་ཀྱིས་རང་རྒྱལ་གྱི་སྦྱོར་ལམ་ཤེས་པར་བྱེད་པའི་རྣམ་
པ་ཡིན་ནོ། །ཡང་ན་རང་རྒྱལ་གྱི་ལམ་ཤེས་པའི་ལམ་ཤེས་ཀྱི་རྒྱུ་བྱང་སེམས་ཀྱི་ངེས་བྱེད་ཆ་
མཐུན་གྱི་དམིགས་རྣམ་དུ་བཤད་དོ། །
གསུམ་པ་ལ་གཉིས་ཏེ། མཚམས་སྦྱར། ལམ་ བཤད་ པའོ། །དང་པོ་ནི། རྒྱན་
ཆོས་ཅན། རང་སངས་རྒྱས་ཀྱི་ལམ་གྱི་མཇུག་ཐོགས་སུ་བྱང་ཆུབ་སེམས་དཔའི་ལམ་འཆད་པ་
ལ་རྒྱུ་མཚན་ཡོད་དེ། ཐེག་པ་གསུམ་རིམ་གྱིས་བགྲོད་པར་བྱ་བ་ཡིན་པའི་ཕྱིར། གཉིས་པ་ལ་
གཉིས་ཏེ། མཐོང་ལམ་ཤེས་པ་ཕན་ཡོན་དང་བཅས་པ། སྒོམ་ལམ་ཤེས་པ་བྱེད་པ་དང་བཅས་
པའོ། །དང་ པོ་ལ་གཉིས་ཏེ། མདོར་བསྟན། རྒྱས་བཤད་དོ། །དང་པོ་ལ་གཉིས་ཏེ། རྩ་བ།
འགྲེལ་པའོ། །དང་པོ་དང་གཉིས་པ་ནི་བཤད་དེ་སྟེ་བརྗོད་དོ། །གང་ན་བྱང་ཆུབ་སེམས་དཔའ་
-1 7 j -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
སྒོམ་པར་བྱ། ཚེ་འདིར་ཕྱིར་མི་ལྡོག་པ་དང་ཚེ་གཞན་པ་ལ་སྐྱེ་བ་དྲན་པ་ལ་སོགས་པའི་ཕན་
ཡོན་ཆེན་པོ་དང་བཅས་པའི་མཐོང་ལམ་འདིའོ། །གང་དུ་ན་ལམ་ཤེས་པ་ཉིད་འཆད་པའི་
སྐབས་སུའོ། །ཇི་ལྟར་ན་ཆོས་ཤེས་པའི་བཟོད་པ་དང་ཆོས་ཤེས་པ་དང་རྗེས་སུ་ཤེས་པའི་
བཟོད་པ་དང་རྗེས་སུ་ཤེས་པ་ཞེས་བྱ་བ་ཤེས་པ་བཟོད་པ་ཤེས་པའི་སྐད་ཅིག་མ་བཞི་པོ་སོ་
སོར་སྡུག་བསྔལ་ལ་སོགས་པའི་བདེན་པ་བཞི་དང་ཡུལ་ཡུལ་ཅན་དུ་འབྲེལ་བ་དག་དང་ལྡན་
པར་རོ། །ངག་དོན། བྱང་སེམས་ཀྱི་ཤེས་བཟོད་སྐད་ཅིག་བཅུ་དྲུག་ཆོས་ཅན། ཕན་ཡོན་ཆེན་
པོ་དང་བཅས་པའི་ཐེག་ཆེན་གྱི་མཐོང་ལམ་དུ་ལུས་སུ་བཤད་པ་ལྟར་སྒྲུབ་བོ། །མཐོང་ལམ་
ལུས་ཀྱི་རྟེན་གང་ལ་སྐྱེ་ན་འདོད་པའི་ལྷ་དང་མི་ཡི་རྟེན་ལ་སྐྱེ་ཞིང་ཁམས་གོང་གི་རྟེན་ལ་མི་སྐྱེ་
སྟེ༑ གཏན་ལ་དབབ་པ་བསྡུ་བ་ལས། ཁམས་གོང་མར་སྐྱེས་པས་ཀྱང་དང་པོར་བདེན་པ་
རྣམས་མངོན་པར་མི་རྟོགས་ཏེ། འདི་ལྟར་གནས་དེ་དག་ནི་སྐྱོ་བར་འགྱུར་བ་བཀག་པ་ཡིན་
པས་རེ་ཞིག་སྐྱོ་བ་ཆུང་ངུས་ཀྱང་བདེན་པ་རྣམས་མངོན་པར་མི་རྟོགས་ན་གང་ལ་སྐྱོ་བ་ཆུང་དུ་
ཡང་ཐམས་ཅད་དུ་མེད་པས་ལྟ་སྨོས་ཀྱང་ཅི་དགོས་ཞེས་པ་དང་། མཛོད་དུ། གོང་ན་མཐོང་
ལམ་མེད་ཅེས་སོ། །སེམས་ཀྱི་རྟེན་ནི་བསམ་གཏན་ས་དྲུག་ལ་བརྟེན་ཏེ་གཏན་ལ་དབབ་པ་
བསྡུ་བ་ལས། བདེན་པ་མངོན་པར་རྟོགས་པ་ནི་བསམ་གཏན་རྣམས་ཁོ་ན་དང་བསམ་གཏན་
དང་པོའི་ཉེར་སྡོགས་མི་ལྕོགས་པ་མེད་པ་ལ་བརྟེན་ནས་ཀྱང་མངོན་པར་རྟོགས་པར་འགྱུར་
གྱི༑ གཟུགས་མེད་པའི་སྙོམས་པར་འཇུག་པ་རྣམས་ལས་ནི་མ་ཡིན་ཏེ། འདི་ལྟར་གཟུགས་
མེད་པའི་སྙོམས་པར་འཇུག་པའི་ལམ་ནི་ཞི་གནས་ཤས་ཆེ་བ་ཡིན་ལ་ལྷག་མཐོང་ཤས་ཆུང་བ་
ཡིན་པས་ལྷག་མཐོང་ཤས་ཆུང་བའི་ལམ་གྱིས་བདེན་པ་རྣམས་མངོན་པར་རྟོགས་པར་མི་ནུས་
སོ་ཞེས་སོ། །ཐེག་ཆེན་ནི་བསམ་གཏན་བཞི་པའི་དངོས་གཞི་ལ་བརྟེན་པར་བཤད་དོ། །རྒྱུའི་
རྐྱེན་ནི་ཚོགས་ལམ་དུ་བདེན་བཞི་བདག་མེད་དུ་ཐོས་བསམ་གྱིས་རྟོགས་པའི་བག་ཆགས་
0NA
-
Y 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱོར་ལམ་གྱིས་གསོལ་བཏབ་པའོ། །བདག་རྐྱེན་ནི་བདེན་བཞིའི་གནས་ལུགས་སྒོམ་པའི་
སྦྱོར་ལམ་མོ། །དམིགས་རྐྱེན་ནི་བདེན་བཞིའི་ཆོས་ཇི་ལྟ་བ་དང་ཇི་སྙེད་པའོ། །དེ་མ་ཐག་རྐྱེན་
ནི་ཆོས་མཆོག་ཆེན་པོའོ། །མཐོང་ལམ་གྱི་ངོ་བོ་ནི་ཆོས་མཆོགཆེན་པོའི་རྗེས་ལ་ཅིར་ཡང་མ་
དམིགས་པའི་ཏིང་ངེ་འཛིན་དང་ཤེས་རབ་གཟུང་བ་དང་འཛིན་པ་གཉིས་དང་བྲལ་བ་གང་
ཟག་དང་ཆོས་རང་བཞིན་མེད་པར་མངོན་སུམ་དུ་གསར་དུ་མཐོང་བའི་ཡེ་ཤེས་ཏེ། རྒྱན་ལས།
དེ་ནས་དེ་ནི་འཇིག་རྟེན་ལས། །འདས་པའི་ཡེ་ཤེས་བླ་ན་མེད། །རྣམ་པར་མི་རྟོག་དྲི་མ་མེད།།
འཛིན་པ་ གཉིས་དང་བྲལ་བ་ཐོབ། །ཅེས་སོ། །དབྱེ་ན་བཅུ་དྲུག་སྟེ། ཀུན་ལས་བཏུས་ལས།
གང་གིས་སྡུག་བསྔལ་མཐོང་བས་སྤང་བར་བྱ་བའི་ཉོན་མོངས་པ་སྤོང་བ་སྡུག་བསྔལ་ལ་ཆོས་
ཤེས་པའི་བཟོད་པ་ཞེས་བྱའོ། །སྡུག་བསྔལ་ལ་ཆོས་ཤེས་པ་གང་ཞེ་ན། ཤེས་པ་གང་གིས་
བཟོད་པའི་མཇུག་ཐོགས་སུ་རྣམ་པར་གྲོལ་བ་མངོན་སུམ་དུ་བྱེད་པའོ། །སྡུག་བསྔལ་ལ་རྗེས་
སུ་རྟོགས་པར་ཤེས་པའི་བཟོད་པ་གང་ཞེ་ན། སྡུག་བསྔལ་ལ་ཆོས་ཤེས་པའི་མཇུག་ཐོགས་སུ་
སྡུག་བསྔལ་ལ་ཆོས་ཤེས་པའི་བཟོད་པ་དང་སྡུག་བསྔལ་ལ་ཆོས་ཤེས་པ་འདི་གཉིས་འཕགས་
པའི་ཆོས་རྣམས་ཀྱི་རྒྱུའོ་ཞེས་སོ་སོ་རང་ལ་མངོན་སུམ་དུ་གྱུར་པ་ཟག་པ་མེད་པའི་ཤེས་རབ་
བོ༑ ༑སྡུག་བསྔལ་ལ་རྗེས་སུ་རྟོགས་པའི་ཤེས་པ་གང་ཞེ་ན། ཤེས་པ་གང་གིས་རྗེས་སུ་རྟོགས་
པའི་བཟོད་པ་དེ་ངེས་པར་འཛིན་པའོ། །དེ་བཞིན་དུ་བདེན་པ་ལྷག་མ་རྣམས་ལའང་བཟོད་པ་
དང་ཤེས་པ་རྣམས་ཅི་རིགས་སུ་ཤེས་པར་བྱའོ། །ཞེས་སོ། །ཡང་ན་སྡུག་བདེན་རྟག་མི་རྟག་གི་
སྤྲོས་བྲལ་དུ་རྟོགས་པ་སྡུག་བསྔལ་ལ་ཆོས་བཟོད་སོགས་ཏེ། གཟུགས་རྟག་མ་ཡིན་མི་རྟག་
མིན། །ཞེས་སོ། །མཐོང་ལམ་གྱི་སྒྲ་དོན་ནི་ཆོས་ཉིད་སྔར་མ་མཐོང་བ་མངོན་སུམ་གྱིས་གསར་
དུ་མཐོང་བས་མཐོང་། དེ་ཁོ་ན་ཉིད་ཚོལ་བ་ལ་ལམ་མོ། །མཛོད་དུ། མ་མཐོང་མཐོང་ཕྱིར་
མཐོང་བའི་ལམ། །ཞེས་སོགས་སྐད་ཅིག་བཅུ་དྲུག་རིམ་གྱིས་སྐྱེའམ་ངོ་བོ་གཅིག་ཏུ་སྐྱེ་ཞེ་ན།
བ 1
7 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
སློབ་དཔོན་ནི་ངོ་བོ་གཅིག་ཏུ་སྐྱེ་བའི་ལུགས་བཀག་ནས་ཀུན་ལས་བཏུས་དང་མཐུན་པར་
བདེན་བཞིའི་ཆོས་ཉིད་གཅིག་ཆར་དུ་མངོན་སུམ་དུ་མཐོང་བ་ལ་ལྟོས་ནས་སྐད་ཅིག་གཅིག་
ཡིན་ཡང་སྒྲོ་འདོགས་སེལ་བྱེད་ཀྱི་ངེས་པ་བཅུ་དྲུག་སྐྱེད་པའི་ནུས་པ་བཅུ་དྲུག་རིམ་ཅན་དུ་
ཐོབ་པ་ལས་བཅུ་དྲུག་ཏུ་བཞག་པས་རིམ་གྱིས་སྐྱེ་བར་བཞེད། རིགས་པ་དྲུག་ཅུ་པར། ཆོས་
ཤེས་པའི་མཇུག་ཐོགས་སུ། །འདི་ལ་བྱེ་བྲག་ཡོད་ན་ནི། །དངོས་པོ་ཤིན་ཏུ་ཕྲ་བ་ཡང་། །གང་
གིས་སྐྱེ་བར་རྣམ་བརྟགས་པ། །རྣམ་པར་མི་མཁས་དེ་ཡིས་ནི། །རྐྱེན་ལས་བྱུང་བའི་དོན་མ་
མཐོང་། །ཞེས་པའི་འགྲེལ་པར། སློབ་དཔོན་ཟླ་བ་གྲགས་པས་མངོན་པར་རྟོགས་པ་གཅིག་
ཏུ་ཟད་དོ་ཞེས་པ་དང་ཤེས་པའི་ངོ་བོ་གཅིག་ཆར་ཕྱེ་ནས་ཆ་བཅོ་ལྔར་རྣམ་པར་བཞག་གོ་ཞེས་
གསུངས་པས་དེའི་ལུགས་ལྟར་ན་མཐོང་ལམ་སྐད་ཅིག་བཅུ་དྲུག་ངོ་བོ་གཅིག་ཡིན་ཡང་སྤྲོས་
པ་ལ་དགའ་བའི་གདུལ་བྱ་རྗེས་སུ་གཟུང་བའི་དོན་དུ་ལྡོག་པའི་སྒོ་ནས་བཅུ་དྲུག་ཏུ་ཕྱེ་བར་
བཞེད་དོ། །བསྡུ་བ་ལས། སྤྲོས་པ་དང་བཅས་པའི་རྣམ་གཞག་གི་དབང་དུ་བྱས་ནས་རིམ་
གྱིས་སྐྱེ་བ་དང་སྤྲོས་པ་དང་སྤྲོས་མེད་རྣམ་གཞག་གི་དབང་དུ་བྱས་ན་སྐད་ཅིག་གཅིག་ཏུ་
གསུངས་པ་ཡང་རྗེས་ཐོབ་ཏུ་ངེས་པ་འདྲེན་ཚུལ་ལ་ལྟོས་ནས་བཅུ་དྲུག་དང་བདེན་བཞིའི་ཆོས་
ཉིད་གཅིག་ཆར་དུ་མཐོང་བ་ལ་ལྟོས་ནས་གཅིག་ཏུ་བསྟན་པ་ཡིན་ནོ། །ཉི་ཁྲི་སྣང་བ་ལས།
མཐོང་བའི་ལམ་གྱི་སྐད་ཅིག་མ་བརྒྱད་པ་ལ་བྱང་ཆུབ་སེམས་དཔའ་རྣམས་ལ་ཚད་མེད་པ་
རྣམས་དགོས་པ་ཡིན་ཏེ། དེ་ལྟ་མ་ཡིན་ན་སྐད་ཅིག་མ་དགུ་པ་ལ་སེམས་ཅན་གྱི་ཁམས་ལ་
ལྟོས་པ་མེད་པར་འགོག་པར་ལྟུང་བར་འགྱུར་བས་ཞེས་གསུངས་པས་བཅུ་དྲུག་རིམ་གྱིས་སྐྱེ་
བར་བཤད་དོ། །སྐད་ཅིག་གི་ཚད་ནི་ཅི་ཙམ་གྱིས་རང་ཡུལ་རྟོགས་པ་རྫོགས་པའི་བར་བྱ་
རྫོགས་ཀྱི་སྐད་ཅིག་མ་ཡིན་གྱི་དུས་མཐའི་སྐད་ཅིག་མ་ཡིན་ཏེ། ཀུན་ལས་བཏུས་ལས།
སེམས་ཀྱི་སྐད་ཅིག་ནི་ཤེས་བྱ་ལ་ཤེས་པ་སྐྱེ་བ་ཡོངས་སུ་རྫོགས་པར་རིག་པར་བྱའོ། །ཞེས་
- |
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོ༑ ༑འགྲེལ་ཆེན་ལས། རྣམ་པ་བཅུ་དྲུག་པོ་དེའི་སྒོ་ནས་ཆོས་ཐམས་ཅད་ལ་དམིགས་པས་ཡེ་
ཤེས་བཅུ་དྲུག་སྐྱེ་བར་བསྟན་པ་ལ། གལ་ཏེ་ཆགས་སོགས་ཀྱི་རྩ་བ་ནི་དངོས་པོ་ལ་མངོན་ཞེན་
ཡིན་ལ་དེ་དང་འགལ་བ་ཡང་དངོས་པོ་རང་བཞིན་མེད་པར་གོམས་པ་ཡིན་ཏེ། དེ་བས་ན་དེ་
མེད་པར་སྔར་བཤད་པའི་རྣམ་པ་དེ་དག་གི་སྒོ་ནས་དམིགས་པས་སྡུག་བསྔལ་ལ་ཆོས་ཤེས་
པའི་བཟོད་པ་ལ་སོགས་པར་ཇི་ལྟར་འགྱུར་ཞེས་པའི་ལན་དུ། རྣམ་པ་བཅུ་དྲུག་ནི་གདུལ་བྱ་
འཁོར་དུ་ཉེ་བ་ལ་ཕན་གདགས་པའི་ཕྱིར་བཤད་ཀྱི་ངེས་པའི་དོན་དུ་ན་གཞུང་དེ་དག་གིས་
རྣམ་པ་བཅུ་དྲུག་རྟེན་འབྲེལ་ཡིན་པར་བསྟན་པས་དེ་ལ་སྤྲོས་བྲལ་དུ་གོམས་པར་བྱས་པས་
མཐོང་ལམ་སྐྱེ་བར་འགྱུར་བ་ཡིན་ཏེ་སྐབས་གཞན་ལ་ཡང་དེ་བཞིན་དུ་ཤེས་པར་བྱའོ་ཞེས་
གསུངས་སོ། །
གཉིས་པ་ལ་གཉིས་ཏེ། མཐོང་ལམ་རྣམ་པའི་སྒོ་ནས་བཤད། རྣམ་པ་མ་བཤད་
པར་འདོད་པ་དགག་པའོ། །དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་
པོ་ནི། དེ་བཞིན་ཉིད་དང་། ཞེས་སོགས་ཚིགས་བཅད་ལྔ་སྨོས་པ་ཆོས་ཅན། དགོས་པ་ཡོད་དེ།
སྐད་ཅིག་བཅུ་དྲུག་པོ་རྣམ་པ་ཇི་ལྟ་བུར་སྒོམ་པར་བྱ་ཞེ་ན། དེའི་ལན་གདབ་པའི་དོན་ཡོད་པའི་
ཕྱིར། གཉིས་པ་དང་གསུམ་པ་ནི། དོན་དམ་པའི་ཚུལ་ཉིད་ཀྱིས་དེ་བཞིན་ཉིད་དང་སངས་
རྒྱས་དག་ལ་རྟེན་དང་བརྟེན་པ་སྟེ་ཡུལ་དང་ཡུལ་ཅན་གྱི་དངོས་པོ་མེད་པས་ཕན་ཚུན་རྣམ་
གྲངས་གཞན་གྱིས་གནས་པས་ཁས་མི་ལེན་པ་སྟེ། ཡུལ་དང་ཡུལ་ཅན་ཐ་དད་དུ་མེད་པར་
རྟོགས་པའི་བྱང་སེམས་ཀྱི་སྡུག་བསྔལ་ལ་ཆོས་ཤེས་པའི་བཟོད་པ་དང་གཟུགས་ལ་སོགས་པ་
དོན་དམ་པར་ཆོས་ཀྱི་དབྱིངས་ཀྱི་ངོ་བོ་ཉིད་ཡིན་པས་ཆེན་པོ་སྟེ་སྐྱེ་འཇིག་གནས་གསུམ་གྱིས་
སྟོང་པར་རྟོགས་པའི་བྱང་སེམས་ཀྱི་སྡུག་བསྔལ་ལ་ཆོས་ཤེས་དང་། དེ་བཞིན་དུ་སྟེ་གཟུགས་
སོགས་དེ་དག་དོན་དམ་པར་ཆོས་དབྱིངས་ཀྱི་ངོ་བོ་ཡིན་པས་འཇལ་བྱེད་ཀྱི་ཚད་མ་མེད་པར་
1
8 (0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
རྟོགས་པའི་བྱང་སེམས་ཀྱི་སྡུག་བསྔལ་ལ་རྗེས་སུ་ཤེས་པའི་བཟོད་པ་དང་། སྔ་མ་བཞིན་དུ་སྟེ་
གཟུགས་སོགས་དེ་དག་དོན་དམ་པར་ཆོས་དབྱིངས་ཀྱི་ངོ་བོ་ཡིན་པས་ནམ་མཁའི་ཚད་མེད་པ་
ལྟ་བུར་གཟུགས་ཅན་དང་གཟུགས་ཅན་མ་ཡིན་པའི་ཚད་མེད་པར་རྟོགས་པའི་བྱང་སེམས་ཀྱི་
སྡུག་བསྔལ་ལ་རྗེས་ཤེས་དང་། གོང་དུ་བསྟན་པའི་རྣམ་པ་བཞི་ནི་སྡུག་བསྔལ་གྱི་བདེན་པ་
རྟོགས་པར་བྱེད་པའི་རྣམ་པ་ཡིན་ནོ། །གཟུགས་ལ་སོགས་པ་དོན་དམ་པར་ངོ་བོ་ཉིད་མེད་པ་
ཉིད་ཀྱིས་རྟག་པ་དང་ཆད་པའི་མཐའ་ཉིད་དང་སོགས་པ་སྔོན་དང་ཕྱི་མའི་མཐའ་མེད་པར་
རྟོགས་པའི་བྱང་སེམས་ཀྱི་ཀུན་འབྱུང་ལ་ཆོས་བཟོད་དང་ཆོས་ཐམས་ཅད་དོན་དམ་པར་ཆོས་
དབྱིངས་སུ་རོ་གཅིག་པར་རྟོགས་པའི་ཤེར་ཕྱིན་ལ་གནས་པས་གཟུགས་ལ་སོགས་པ་དེ་
བཞིན་གཤེགས་པ་དང་། དབྱེར་མེད་པར་རྟོགས་པའི་བྱང་སེམས་ཀྱི་ཀུན་འབྱུང་ལ་ཆོས་ཤེས་
དང༌། དེ་བཞིན་དུ་དེ་ལ་གནས་པ་སྟེ་སྟོང་པ་ཉིད་རྟོགས་པ་ལ་གནས་པས་ཆོས་ཐམས་ཅད་
དོན་དམ་པར་བླང་བ་དང་དོར་བ་མེད་པ་དང་སོགས་པ་འཕེལ་འགྲིབ་མེད་པ་ལ་སོགས་པར་
རྟོགས་ཏེ་སྒོམ་པའི་བྱང་སེམས་ཀྱི་ཀུན་འབྱུང་ལ་རྗེས་སུ་ཤེས་པའི་བཟོད་པ་དང་། ངོ་བོ་ཉིད་
མེད་པར་མོས་པ་སྔོན་དུ་འགྲོ་བའི་བྱམས་པ་སོགས་ཚད་མེད་པ་བཞི་སྒོམ་པའི་བྱང་སེམས་ཀྱི་
ཀུན་འབྱུང་ལ་ཆོས་ཤེས་དང༌། གོང་དུ་བསྟན་པའི་རྣམ་པ་བཞི་ནི་ཀུན་འབྱུང་གི་བདེན་པ་
རྟོགས་པར་བྱེད་པའི་རྣམ་པ་ཡིན་ནོ། །གཟུགས་ལ་སོགས་པའི་རང་གི་ངོ་བོ་གཉུག་མ་སྟེ།
གདོད་མ་ནས་རང་བཞིན་ཁོ་ནས་སྟོང་ཉིད་རྟོགས་པའི་བྱང་སེམས་ཀྱི་འགོག་པ་ལ་ཆོས་བཟོད་
དང་། ཆོས་ཀྱི་དབྱིངས་དང་མཉམ་པ་སྟེ་རོ་གཅིག་ཏུ་གྱུར་པའི་དགེ་བའི་རྩ་བ་རྣམས་ཀྱི་འབྲས་
བུ་དེ་བཞིན་གཤེགས་པ་ཐོབ་པའི་ཕན་ཡོན་དང་ལྡན་པའི་བྱང་སེམས་ཀྱི་འགོག་པ་ལ་ཆོས་
ཤེས་དང་། མཐོང་ལམ་ཤེར་ཕྱིན་དུ་གཉེན་པོ་རྣམ་བྱང་གི་རིགས་རྣམ་པ་ཐམས་ཅད་བསྡུས་
པའི་རྣམ་པ་དང་ལྡན་པའི་བྱང་སེམས་ཀྱི་འགོག་པ་ལ་རྗེས་སུ་ཤེས་པའི་བཟོད་པ་དང༌། དེ་
-1
8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཀྱིས་ཏེ་སྟོང་ཉིད་རྟོགས་ཏེ་བསྒོམས་པས་ཕྱི་དང་ནང་གི་འཚེ་བ་ཉམ་ང་བ་དང་ནད་ལ་
སོགས་པ་ཀུན་ཞི་བར་བྱེད་པའི་ཕན་ཡོན་དང་ལྡན་པའི་བྱང་སེམས་ཀྱི་འགོག་པ་ལ་ཆོས་ཤེས་
དང༌། གོང་དུ་བསྟན་པ་བཞིན་འགོག་པའི་བདེན་པ་རྟོགས་པར་བྱེད་པའི་རྣམ་པ་ཡིན་ནོ། །
ཆོས་ཀུན་ངོ་བོ་ཉིད་མེད་པར་རྟོགས་ཏེ་སྒོམ་པ་ཁོ་ནས་གཟུགས་ལ་སོགས་པ་དང་མྱ་ངན་ལས་
འདས་པ་ལ་མངོན་པར་ཞེན་པའི་མཐོང་སྤངས་ཞི་བའི་བྱང་སེམས་ཀྱི་ལམ་ལ་ཆོག་ཤེས་པའི་
བཟོད་པ་དང༌། སྟོང་ཉིད་རྟོགས་པའི་ཤེས་རབ་དང་གཞན་དོན་གྱི་ཐབས་ལ་མཁས་པ་ལ་
ཞུགས་པ་ལ་སངས་རྒྱས་རྣམས་ཀྱིས་ལྷས་བྱས་པའི་གནོད་པ་ལས་བསྲུང་བ་དང༌། འབྱུང་
བས་བྱས་པའི་གནོད་པ་ལས་སྐྱབ་པ་དང༌། ནང་གི་གནོད་པ་ལས་སྦ་བར་མཛད་པའི་ཕན་
ཡོན་དང་ལྡན་པའི་བྱང་སེམས་ཀྱི་ལམ་ལ་ཆོས་ཤེས་དང་། གཞན་དོན་དུ་སངས་རྒྱས་ཉིད་
མངོན་པར་འདོད་པས་སྲོག་གཅོད་པ་སྤོང་བ་ལ་སོགས་པ་རྣམ་པ་ཐམས་ཅད་མཁྱེན་པ་ཉིད་
ཀྱི་རྒྱུ་ལ་གནས་ནས། དེ་ཉིད་ལ་གཞན་འགོད་པར་བྱེད་པའི་བྱང་སེམས་ཀྱི་ལམ་ལ་རྗེས་སུ་
ཤེས་པའི་བཟོད་པ་དང༌། སྦྱིན་པ་ལ་སོགས་པའི་དགེ་བ་མི་ཟད་པར་བྱེད་འདོད་པས་མ་
དམིགས་པའི་ཚུལ་གྱིས་ཡང་དག་པར་རྫོགས་པའི་བྱང་ཆུབ་ཏུ་བསྔོ་བར་བྱེད་པའི་བྱང་སེམས་
ཀྱི་ལམ་ལ་རྗེས་ཤེས་དང༌། གོང་དུ་བསྟན་པ་བཞི་ནི་ལམ་གྱི་བདེན་པ་རྟོགས་པར་བྱེད་པའི་
རྣམ་པ་ཡིན་ནོ། །དེ་ལྟ་བུའི་ཤེས་བཟོད་རྣམས་ནི་ལམ་ཤེས་པ་ཉིད་ཀྱི་སྐབས་སུ་བསྟན་པའི་
མཐོང་ལམ་སྐད་ཅིག་མ་བཅུ་དྲུག་ཡིན་ནོ། །ངག་དོན། དེ་རྣམས་ཕན་ཡོན་ཆེན་པོ་དང་བཅས་
པའི་ཐེག་ཆེན་གྱི་མཐོང་ལམ་དུ་སྔར་བཞིན་སྒྲུབ་བོ། །
གཉིས་ པ་ གཉིས་ཏེ། འདོད་པ་བརྗོད། དེ་དགག་པའོ། །དང་པོ་ནི། ཟེར་རོ།།
གང་ན་རྒྱན་གྱི་ཊིཀ་བྱེད་ཁ་ཅིག་ནིའོ། །ཇི་ལྟར་ན་བདེན་བཞི་དང་བདེན་ལ་བཟོད་པ་དང་ཞེས་
སོགས། ཚིག་ལེའུ་བྱས་པའི་དོན་ཉེ་བར་མཚོན་པ་སྟེ་རྒྱས་པར་སྟོན་པ་ལྷུར་ལེན་པ་དེ་བཞིན་
- ༈
8
2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཉིད་དང་ཞེས་སོགས་ཀྱི་གཞུང་གིས་མཐོང་ལམ་གྱི་རྣམ་པའི་དོན་མ་བཤད་པར་མཐོང་བའི་
ལམ་གྱི་ཡེ་ཤེས་སྐད་ཅིག་མ་བཅུ་དྲུག་ཉི་ཚེ་སྟེ་ཁོ་ན་བསྟན་པར་མཛད་པར་ཟད། རྣམ་པ་ཞེས་
མ་སྨོས་ པར་ ལམ་ཤེས་ཉིད་ཀྱི་སྐད་ཅིག་མ་ ཞེས་ སྨོས་ པའི་ ཕྱིར་ རོ། །སྔར་བཤད་ཟིན་
པའི་སྦྱོར་ལམ་དང་སྔར་མ་བཤད་པའི་ངེས་པར་འབྱེད་པའི་ཆ་དང་མཐུན་པ་དང་སོགས་པ་
གཞི་ཤེས་ཀྱི་མཐོང་ལམ་ལ་སོགས་པའི་དོན་སྟོན་བྱེད་ཀྱི་ཚིག་ལེའུར་བྱས་པ་རྣམས་ཀྱིས་ཀྱང་
སྐད་ཅིག་མའི་ཡེ་ཤེས་ཙམ་བསྟན་པ་སྔར་གྱི་དེ་བཞིན་དུ་བལྟ་བར་བྱའོ་ཞེས་ཟེར་རོ། །གཉིས་
པ་ལ་གཉིས་ཏེ། རིགས་ པས་ དགག་པ། ལུང་གིས་དགག་པའོ། །དང་པོ་ནི། སེང་བཟང་
སོགས་གཞན་དག་ན་རེ་དེ་བཞིན་ཉིད་དང་སངས་རྒྱས་དག་ཞེས་སོགས་ཀྱི་གཞུང་ཆོས་ཅན།
ཁྱོད་ཀྱིས་མཉམ་གཞག་ཏུ་སྒོམ་པའི་རིམ་པ་དང་སོགས་པ་རྗེས་ཐོབ་ཏུ་ཡིད་ལ་བྱ་བའི་རིམ་པ་
མ་བསྟན་པར་ཐལ། ཁྱོད་ཀྱིས་རྣམ་པའི་དོན་ཅུང་ཟད་ཀྱང་མ་བསྟན་པའི་ཕྱིར། འདོད་ན་
མངོན་པར་རྟོགས་པའི་རིམ་པ་ཅུང་ཟད་ཀྱང་མ་བསྟན་པར་ཐལ་ལོ། །གཉིས་པ་ནི། སྔར་གྱི་
སྦྱོར་ལམ་སྟོན་པའི་གཞུང་གིས་རྣམ་པ་མ་བསྟན་ན་སྔར་གྱི་རིགས་པས་གནོད་པར་མ་ཟད་
སྐྱོན་གཞན་ལུང་གིས་གནོད་པ་ཡང་ཡོད། ཇི་ལྟར་ན་དམིགས་པ་དང་ནི་རྣམ་པ་དང་ཞེས་པ་ལ་
སོགས་པའི་ཚིགས་སུ་བཅད་པའི་དོན་ཡང་ཇི་ལྟར་དྲང་ཞིང་འཆད་དེ། དེ་དག་དང་འགལ་ལོ་
ཞེས་ཟེར་རོ། །ངག་དོན། དམིགས་པ་དང་ནི་རྣམ་པ་དང་ཞེས་སོགས་ཀྱི་གཞུང་ཆོས་ཅན།
ཁྱོད་ཀྱིས་ཐེག་ཆེན་སྦྱོར་ལམ་གྱི་ཁྱད་པར་དུ་བྱེད་ཆོས་རྣམ་པ་མ་བསྟན་པར་ཐལ། ཁྱོད་ཀྱིས་
རྣམ་པ་མ་བསྟན་པའི་ཕྱིར། །
གཉིས་པ་ལ་གཉིས་ཏེ། སྒོམ་ལམ་གྱི་བྱེད་པ། བྱེད་པ་ཅན་གྱི་སྒོམ་ལམ་མོ། །དང་
པོ་ལ་གསུམ་སྟེ། མཚམས་ སྦྱར། རྩ་བ། འགྲེལ་ པའོ། །དང་པོ་ནི། སྐྱེ་རིམ་བཞིན་བྱས་ན་
མཐོང་ལམ་གྱི་མཇུག་ཐོགས་སུ་སྒོམ་པའི་ལམ་བརྗོད་པར་བྱ་བ་ཡིན་པ་ལས་རེ་ཞིག་སྒོམ་
མ！
$ 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་དེའི་བྱེད་པ་གསུངས་པ་ཆོས་ཅན། རྒྱུ་མཚན་དང་དགོས་པ་ཡོད་དེ། བརྗོད་པར་བྱ་བ་
ཉུང་བ་ཉིད་དང་སྒོམ་ལམ་གྱི་གདུལ་བྱ་འབྲས་བུ་ལ་མོས་ནས་སྒོམ་ལམ་ལ་གཞོལ་པ་ཉིད་དུ་
ཞུགས་པ་སྟེ་འཇུག་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི། ཐེག་ཆེན་གྱི་སྒོམ་
ལམ་བསྒོམས་པས་རྣམ་པ་ཐམས་ཅད་དུ་སེམས་ལ་རང་དབང་ཉིད་བྱེད་པས་སེམས་བཅུན་
ནས་དུལ་བ་དང་ང་རྒྱལ་སྤངས་པས་དགེ་བའི་བཤེས་གཉེན་ལ་སོགས་པ་སྐྱེ་བོ་འདུད་འོས་
ཐམས་ཅད་འདུད་པ་དང་། འདོད་ཆགས་ལ་སོགས་པའི་ཉོན་མོངས་པ་ཟིལ་གྱིས་གནོན་ཅིང་
དེ་ལས་རྒྱལ་བ་དང༌། ཕ་རོལ་གྱིས་བྱས་པའི་གནོད་པ་རྗེས་སུ་སྒྲུབ་པའི་ཡུལ་མ་ཡིན་པས་
གནོད་པས་མི་མཇེད་དང་ཡང་དག་པར་རྫོགས་པའི་བྱང་ཆུབ་སྒྲུབ་བའོ། །སྒོམ་ལམ་པའི་རྟེན་
བྱང་ཆུབ་སེམས་དཔའ་རྣམས་ཀྱི་ཡུལ་ཕྱོགས་ཀྱང་མཆོད་པར་བྱ་བའི་རྟེན་ཉིད་དུ་བྱེད་པ་ཆོས་
ཅན། ཐེག་ཆེན་སྒོམ་ལམ་གྱི་བྱེད་པར་ལུས་སུ་བཤད་པ་ལྟར་སྒྲུབ་བོ། །བྲལ་འབྲས་བཞི་རྣམ་
སྨིན་གྱི་འབྲས་བུ་གཅིག་སྐྱེས་བུ་བྱེད་པའི་འབྲས་བུ་གཅིག་སྟེ་བྱེད་པ་དྲུག་གོ །གཉིས་པ་ལ་
གཉིས་ཏེ། དབྱེ་བ། མདོར་བསྟན། ཕྱེ་ བ་ རྒྱས་པར་བཤད་པའོ། །དང་པོ་ནི། བྱེད་པའི་རྒྱུ་
དེའི་འོག་ཏུ་རྒྱུ་སྒོམ་ལམ་འཆད་དོ། །ཐེག་ཆེན་སྒོམ་ལམ་དེ་ཡང་ཆོས་ཅན། ཁྱོད་ལ་ཟག་པ་
དང་བཅས་པ་དང་ཟག་པ་མེད་པའི་སྒོམ་ལམ་གཉིས་སུ་འབྱེད་པའི་རྒྱུ་མཚན་ཡོད་དེ། ཁྱོད་ལ་
གཉིས་སྣང་གི་རྟོག་པའི་ཟག་པ་དང་བཅས་དང་ཟག་པ་མེད་པ་གཉིས་སུ་ཡོད་པའི་བྱེ་བྲག་
གིས་གཉིས་སུ་ཕྱེ་བའི་ཕྱིར། སྒོམ་ལམ་ལུས་ཀྱི་རྟེན་གང་ལ་སྐྱེ་ན་ཉན་ཐོས་ཀྱི་སྒོམ་ལམ་ནི་
ཁམས་གསུམ་ གའི་རྟེན་དང་ རང་རྒྱལ་གྱི་སྒོམ་ལམ་ནི་འདོད་པའི་རྟེན་ཁོ་ན་ལ་སྐྱེའོ། །
ཐེག་ཆེན་གྱི་སྒོམ་ལམ་ནི་འདོད་པ་དང་གཟུགས་ཀྱི་རྟེན་ལ་སྐྱེ་ཞིང་གཟུགས་མེད་ཀྱི་རྟེན་ལ་མི་
སྐྱེ་སྟེ། གཟུགས་མེད་ཁམས་ནི་སེམས་ཅན་འདུལ་བའི་གནས་མ་ཡིན་པས་སོ།། སེམས་ཀྱི་
རྟེན་ནི་མངོན་པ་ལས་བསམ་གཏན་ས་དྲུག་དང་གཟུགས་མེད་དང་པོ་གསུམ་སྟེ་ས་དགུ་ལ་
- ]
8 ， -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
བརྟེན་པར་བཤད་ལ། སློབ་དཔོན་གྱིས་བྱང་སེམས་ཐབས་ལ་མཁས་པས་འདོད་པ་དང་སྲིད་
རྩེའི་སེམས་ལ་ཡང་བརྟེན་པར་བཤད་དོ། །སྒོམ་ལམ་གྱི་ངོ་བོ་ནི་བདག་མེད་མངོན་སུམ་དུ་
མཐོང་ཟིན་གོམས་པར་བྱེད་པའི་ཏིང་ངེ་འཛིན་དང་ཤེས་རབ་བོ། །སྒོམ་ལམ་གྱི་སྒྲ་དོན་ནི་
མཐོང་ལམ་གྱིས་མཐོང་བ་ཁོ་ན་རྒྱུན་དུ་གོམས་པར་བྱེད་པས་སྒོམ་བྱང་ཆུབ་ཏུ་བགྲོད་པའི་གོ་
སྐབས་ཕྱེ་ཤུལ་དུ་གྱུར་པས་ལམ་མོ། །དབྱེ་ན་འཕགས་པ་ཐོགས་མེད་ཀྱིས་འཇིག་རྟེན་པའི་
སྒོམ་ལམ་བསམ་གཏན་བཞི་དང་གཟུགས་མེད་བཞི་སྟེ་བརྒྱད་དང་འཇིག་རྟེན་ལས་འདས་
པའི་སྒོམ་ལམ་བདེན་བཞི་ཤེས་པའི་ཏིང་ངེ་འཛིན་ཆེ་འབྲིང་དགུར་བཞེད་དོ། །འདིར་ཟག་
བཅས་དང་ཟག་མེད་གཉིས་སོ། །འདི་གཉིས་ཀྱི་ཁྱད་པར་ནི་ཆོས་ཤེས་ཀྱིས་ཟག་པ་དང་
བཅས་པ་དང་ཟག་པ་མེད་པའི་བྱེ་བྲག་ནི་རྣམ་པར་རྟོག་པ་དང་བཅས་པ་དང་དེ་དང་བྲལ་བ་
གཙོ་བོར་གྱུར་པའོ། །འདིར་བསྡུས་པའི་དོན་ནི་མོས་པ་དང་བསྔོ་བ་དང་རྗེས་སུ་ཡི་རང་བ་
ཡིད་ལ་བྱེད་པ་དག་ནི་དག་པ་འཇིག་རྟེན་པའི་གནས་སྐབས་རྗེས་ཀྱི་ཡེ་ཤེས་ཀྱིས་སྦྱོང་བ་ཡིན་
པ་ཡིན་ལ། མངོན་པར་སྒྲུབ་པ་ནི་མཉམ་པར་བཞག་པའི་ཡེ་ཤེས་སོ་ཞེས་གསུངས་པས་སྒོམ་
ལམ་དགུའི་རྗེས་ཐོབ་ན་གཟུང་འཛིན་གཉིས་སུ་ཞེན་པའི་རྟོག་པ་དང་བཅས་པས་ཟག་བཅས་
དང་མཉམ་གཞག་ན་དེ་མེད་པར་ཟག་མེད་དོ། །
གཉིས་པ་ལ་གཉིས་ཏེ། སྒོམ་ལམ་ཟག་བཅས། སྒོམ་ལམ་ཟག་མེད་དོ།།
དང་པོ་ལ་གསུམ་སྟེ། ཐུན་མོང་གི་དབྱེ་བ། ཕྱེ་བ་སོ་སོའི་དོན། དོན་བསྡུ་བའོ། །གཉིས་ཡོད་
པ་དེའི་༼དང་པོ་ལ་གཉིས་ཡོད་པ་ལས། དང་པོ་ནི།༽ཕྱིར། ཐེག་ཆེན་གྱི་སྒོམ་ལམ་ཟག་བཅས་ཆོས་ཅན།
ཁྱོད་ལ་མོས་པ་དང་བསྔོ་བ་དང་རྗེས་སུ་ཡི་རང་བ་ཡིད་ལ་བྱེད་པ་གསུམ་དུ་འབྱེད་པའི་རྒྱུ་
མཚན་ཡོད་དེ། ཁྱོད་ལ་དགེ་རྩ་སོག་པ་དང་མི་ཟད་པ་དང་འཕེལ་བར་བྱེད་པ་གསུམ་དུ་ཡོད་
པའི་རྒྱུ་མཚན་གྱིས་གསུམ་དུ་ཕྱེ་བའི་ཕྱིར། གཉིས་པ་ལ་གསུམ་སྟེ། མོས་པ། བསྔོ་བ། ཡི་
- ，
8
) མ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་ངོ༌། །དང་པོ་ལ་གཉིས་ཏེ། མོས་པའི་ངོ་བོ། མོས་པའི་ཕན་ཡོན་ནོ། །དང་པོ་ལ་གསུམ་
སྟེ༑ མཚམས་ སྦྱར། རྩ་བ། འགྲེལ་པའོ། །དང་ པོ་ནི། རྒྱན་ཆོས་ཅན། གསུམ་པོ་རྣམས་ཀྱི་
ནང་ནས་དང་པོ་མོས་པ་ཡིད་ལ་བྱེད་པའི་སྒོམ་ལམ་བསྟན་པ་ལ་རྒྱུ་མཚན་ཡོད་དེ། དགེ་རྩ་
བསྔོ་བ་ལ་དགེ་བ་གསོག་པ་སྔོན་དུ་འགྲོ་བའི་ཕྱིར། གཉིས་པ་དང་གསུམ་པ་ལ་གསུམ་སྟེ།
ལུས་ཀྱི་དབྱེ་བ། ཡན་ལག་གི་དབྱེ་བ། ཉིང་ལག་གི་དབྱེ་བའོ། །དང་པོ་ནི་ཇི་ལྟར་མོས་པ་
བསྒོམས་པ་བཞིན་མཐོང་བའི་དགེ་བའི་ཆོས་ཏེ་རྫོ་གས་པའི་བྱང་ཆུབ་ཀྱི་རྟེན་ཏེ་རྒྱུ་ཡིན་ནའང་
སྒོམ་པའི་ལམ་གྱི་དབང་དུ་བྱས་པ་ལས་ཏེ་ཡིན་པས་དེ་དང་པོར་མངོན་དུ་མི་བྱེད་པའི་ངོ་བོ་
ཐེག་ཆེན་གྱི་སྒོམ་ལམ་མོས་པ་དེ་དང་དབྱེ་གཞི་དབྱེ་བའི་ངོ་བོ་སྦྱོར་བས་རང་དོན་གཙོ་བོར་
སྒྲུབ་ཅིང་གཞན་དོན་ཆེད་དུ་བྱ་བས་སྒྲུབ་པ་རང་དོན་མོས་པ་དང་གཉིས་དོན་སྦྱོར་བ་བར་
བཅས་སུ་སྒྲུབ་པ་གཉིས་ཀའི་དོན་གྱི་མོས་པ་དང་། གཞན་དོན་བར་མེད་དུ་སྒྲུབ་པ་གཞན་གྱི་
དོན་ལ་དམིགས་པའི་མོས་པ་དང་རྣམ་པ་གསུམ་དུ་ཤེས་པར་བྱའོ། །འབྱེད་པའི་རྒྱུ་མཚན་ནི་
སྒོམ་ལམ་མོས་པ་གཞིར་བྱས་ལ་སྦྱོར་བས་རང་དོན་དང་གཉིས་དོན་དང་གཞན་དོན་གཙོ་བོར་
སྒྲུབ་པ་གསུམ་དུ་ཡོད་པས་གསུམ་དུ་ཕྱེའོ། །ཐ་དད་ནི་དངོས་པོ་ཐ་དད་དེ་མོས་པ་ཉི་ཤུ་རྩ་
བདུན་པོ་སྔ་མ་སྔ་མ་ལས་ཕྱི་མ་ཕྱི་མ་ཁྱད་པར་དུ་འཕགས་པར་དཔེའི་སྒོ་ནས་གསུངས་པས་
སོ༑ ༑ས་མཚམས་རང་དོན་མོས་པ་ས་གཉིས་པ་ནས་བཞི་པའི་བར། གཉིས་དོན་མོས་པ་ས་
ལྔ་པ་ནས་བདུན་པའི་བར། གཞན་དོན་མོས་པ་དག་པ་ས་གསུམ་ན་ཡོད་དོ། །ངག་དོན།
ཐེག་ཆེན་སྒོམ་ལམ་མོས་པ་ཆོས་ཅན། ཁྱོད་ལ་མོས་པ་གསུམ་དུ་འབྱེད་པའི་རྒྱུ་མཚན་ཡོད་དེ།
ཁྱོད་ལ་རང་དོན་དང་གཉིས་དོན་དང་གཞན་དོན་སྒྲུབ་པ་གསུམ་དུ་ཡོད་པས་དེ་གསུམ་དུ་ཕྱེ་
བའི་ཕྱིར། མོས་པའི་ཡུལ་གང་ལ་བྱེད་ན། འགྲེལ་ཆེན་ལས། ཤེས་རབ་ཕ་རོལ་ཕྱིན་གཉིས་
མེད། །ཡེ་ཤེས་དེ་ནི་དེ་བཞིན་གཤེགས། །ཞེས་བྱ་བའི་ཚུལ་གྱིས་གཙོ་བོར་ཆོས་ཀྱི་སྐུའི་དེ་
- 1
8
G -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
བཞིན་གཤེགས་པ་ཉིད་ཤེས་རབ་ཀྱི་ཕ་རོལ་ཕྱིན་པ་ཡིན་ནོ། །དེ་བས་དེ་སྟོན་པར་བྱེད་པའི་
རྒྱལ་བའི་ཡུམ་ལ་མཆོད་ན་ཐམས་ཅད་མཁྱེན་པའི་ཡེ་ཤེས་ཀྱི་སྐུ་ལ་མཆོད་པའི་ཕྱིར་བསོད་
ནམས་མང་དུ་སྐྱེ་བ་ཡིན་ནོ་ཞེས་གསུངས་ལ། དག་ལྡན་ལས། གང་ལ་མོས་ཞེ་ན། མདོ་ལས་
བསྟན་པའི་བཅོམ་ལྡན་འདས་མ་ལ་འབྲི་བ་དང་ཀློག་པ་ལ་སོགས་པ་དེ་སྤྱོད་པ་དང་། མེ་ཏོག་
ལ་སོགས་པ་ནས་མར་མེའི་མཐར་ཐུག་པ་དེའི་མཆོད་པ་ལའོ། །ཞེས་སོ། །མོས་པའི་ངོ་བོ་ནི་
ཆོས་ཤེས་ཀྱིས། འདིའི་ངོ་བོ་ཉིད་ནི་ངེས་པར་བྱས་པའི་དངོས་པོ་ལ་ངེས་པར་འཛིན་པའོ། །
ཞེས་བཤད་ལ། དག་ལྡན་ལས། མོས་པ་ནི་དད་པ་དང་འདུན་པས་ཏེ་ཡིད་ཆེས་པ་དང་འདོད་
པའི་མཚན་ཉིད་དོ་ཞེས་བཤད་དོ། །སོ་སོའི་ངོ་བོ་ནི་ཉི་ཁྲི་སྣང་བ་ལས། རང་གི་དོན་གྱི་མོས་པ་
ནི་གང་གིས་རང་གི་དོན་ཉིད་སྒྲུབ་པར་བྱེད་ཅིང་གཞན་གྱི་དོན་ཡང་ཆེད་དུ་བྱ་བའི་རང་བཞིན་
གྱིས་སྒྲུབ་པར་བྱེད་པའོ། །རང་དང་གཞན་གྱི་དོན་གང་གིས་གཉིས་ཀའི་དོན་སྒྲུབ་པར་བྱེད་
པའོ། །གཞན་གྱི་དོན་ནི་གང་གིས་གཞན་ཁོ་ནའི་དོན་དུ་འགྱུར་བ་སྟེ་ཞེས་པ་དང་། རང་གི་
དོན་གྱི་མོས་པ་ནི་གཞན་གྱི་དོན་གྱི་ཆེད་དུ་བྱ་བར་འགྱུར་ལ། །གཉིས་པ་ནི། སྦྱོར་བ་བར་ཆད་
དང་བཅས་པའོ། །གསུམ་པ་ནི། སྦྱོར་བ་བར་ཆད་མེད་པའོ་ཞེས་སོ། །ཆོས་ཤེས་ཀྱིས་ཁ་ཅིག་
ནི་འདིར་རང་གི་དོན་ནི་ས་རིང་དུ་སོང་བའི་བར་དུའོ། །ས་མི་གཡོ་བ་ནས་བརྩམས་ཏེ་ནི་རང་
དང་གཞན་གཉིས་ཀའི་དོན་ཏེ་ས་དེ་ལ་རང་གི་དོན་དུ་ཞི་བ་ལ་གནས་པ་ལས་གཞན་དོན་གྱི་ཁོ་
ནར་རྫོགས་པའི་སངས་རྒྱས་རྣམས་ཀྱིས་བསླང་བའི་ཕྱིར་རོ། །ས་བཅུ་པ་ལ་ནི་གཞན་གྱི་དོན་
ཏེ་ས་འདི་ལ་གནས་པ་ནི་རྒྱུ་མཚན་འདིས་ན་སངས་རྒྱས་ཞེས་བསྟན་པའི་ཕྱིར་རོ། །ཞེས་ཟེར་
རོ་ཞེས་བཤད་དོ། །གཉིས་པ་ནི། མོས་པ་གསུམ་པོ་དེ་དག་ཀྱང་། རེ་རེ་ཞིང་ཆུང་ངུ་དང་
འབྲིང་དང་ཆེན་པོ་གསུམ་དུ་ཡོད་པའི་བྱེ་བྲག་གིས་སོ་སོར་རྣམ་པ་གསུམ་གསུམ་དུ་ཡོད་པར་
འདོད་དོ། །ངག་དོན། དེ་ཆོས་ཅན། ཁྱོད་ལ་དགུར་འབྱེད་པའི་རྒྱུ་མཚན་ཡོད་དེ། ཁྱོད་གསུམ་
- }
$ 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོ་རེ་རེ་ལ་གསུམ་གསུམ་ཡོད་པའི་ཕྱིར། གསུམ་པ་ནི། མོས་པ་དགུ་པོ་དེ་ཡང་སོ་སོར་ཏེ་རེ་རེ་
ལ་ཆུང་ངུའི་ཆུང་ངུ་ལ་སོགས་པ་གསུམ་གསུམ་དུ་དབྱེ་བས་རྣམ་པ་གསུམ་གསུམ་ཡིན་ཏེ་ཚུལ་
དེ་ལྟར་ན་མོས་པ་ལ་དགུ་ཚན་གསུམ་གསུམ་གྱིས་ཉི་ཤུ་རྩ་བདུན་དུ་འདོད་དོ། །ངག་དོན། དེ་
ཆོས་ཅན། ཁྱོད་ལ་ཉི་ཤུ་རྩ་བདུན་དུ་འབྱེད་ པའི་རྒྱུ་མཚན་ཡོད་དེ། ཁྱོད་དགུ་པོ་རེ་རེ་ལ་
གསུམ་གསུམ་ཡོད་པའི་ཕྱིར། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། གོང་དུ་
བསྟན་པ་དེ་ལྟར་ཡུམ་ལ་མོས་པ་སྒོམ་པའི་བྱང་སེམས་ལ་སངས་རྒྱས་ལ་སོགས་པས་བསྟོད་
པ་ལ་སོགས་པ་མཛད་པ་ཆོས་ཅན། དགོས་པ་ཡོད་དེ། མོས་པ་དེ་སྒོམ་པའི་བྱང་ཆུབ་སེམས་
དཔའ་སྤྲོ་བ་བསྐྱེད་པའི་དོན་ཡོད་པའི་ཕྱིར། དེ་འདྲའི་དགོས་པ་ཡོད་པས་མོས་པའི་རྗེས་སུ་
བསྟོད་པ་དང་བཀུར་བ་དང་བསྔགས་པ་འཆད་དོ། །གཉིས་པ་དང་གསུམ་པ་ནི་འདོད་དོ།།
གང་ན་བསྟོད་པ་དང་བཀུར་བ་དང་བསྔགས་པའོ། །གང་གི་སྐབས་སུ་ན་མཐོང་བའི་ཆོས་ཚེ་
འདི་ལ་བསོད་ནམས་སྐྱེད་བྱེད་ཀྱི་མཚན་ཉིད་ཤེར་ཕྱིན་ལ་ཞུགས་པའི་མོས་པ་ཡིད་ལ་བྱེད་པ་
དང་པོ་རང་དོན་མོས་པ་དང་གཉིས་པ་གཉིས་དོན་མོས་པ་དང་གསུམ་པ་གཞན་དོན་མོས་པ་སྟེ་
མོས་པའི་གནས་སྐབས་དགུ་ཚན་གསུམ་པོ་དག་ལའོ། །ཇི་ལྟར་ན་བསྟོད་པ་ལ་སོགས་པ་དགུ་
ཚན་གསུམ་གྱིས་གོ་རིམ་བཞིན་དུ་རང་དོན་མོས་པ་ལ་བསྟོད་པ་དང་གཉིས་དོན་མོས་པ་ལ་
བཀུར་བ་གཞན་དོན་མོས་པ་ལ་བསྔགས་པ་བྱས་པར་རོ། །དགོས་པ་ཅིའི་དོན་དུ་ན་མོས་པ་
གསུམ་སྒོམ་པའི་བྱང་སེམས་རྣམས་གོང་ནས་གོང་དུ་མངོན་པར་དགའ་བར་བྱེད་པའི་སྤྲོ་བ་
སྐྱེད་པའི་ཕྱིར་དུའོ། །ངག་དོན། མོས་པ་གསུམ་སྒོམ་པའི་བྱང་སེམས་ལ་རིམ་པ་བཞིན་བསྟོད་
བཀུར་བསྔགས་གསུམ་མཛད་པ་ཆོས་ཅན། དགོས་པ་ཡོད་དེ། མོས་པ་གསུམ་སྒོམ་པའི་བྱང་
སེམས་གོང་ནས་གོང་དུ་མངོན་པར་དག་པར་བྱེད་པའི་དོན་ཡོད་པའི་ཕྱིར། ཤེས་བྱ་ཆོས་ཅན།
- {
8 8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼ ༣༦
སྐབས་འདིར་བསྟན་གྱི་བསྟོད་པ་ལ་སོགས་པ་གསུམ་པོ་འདི་དག་ནི་ཡོན་ཏན་གྱི་དོན་ཡང་
དག་པར་ཇི་ལྟ་བ་བཞིན་རྟོགས་ནས་མཛད་པའི་མཚན་ཉིད་ཅན་ཡིན་གྱི་ཅམ་བུའི་ངོ་བོ་སྟེ་ཁ་
གསག་གི་ཚིག་མ་ཡིན་ཏེ། མོས་པ་དང་དགུ་ཚན་གསུམ་ལ་རིམ་པ་བཞིན་བསྟོད་པ་སོགས་
དགུ་ཚན་གསུམ་མཛད་པ་དེས་ན་ཏེ་དེའི་ཕྱིར། བསྟོད་བཀུར་བསྔགས་གསུམ་ལ་ཉི་ཁྲི་སྣང་བ་
ལས་དེ་ལྟར་ན་བསྟོད་པ་ལ་སོགས་པ་འདི་དག་ནི་དོན་ཡང་དག་པ་ཇི་ལྟ་བ་བཞིན་དུ་རྟོགས་
པའི་མཚན་ཉིད་ཡིན་གྱི་རིག་བྱེད་ཤེས་པ་རྣམས་ཀྱི་དོན་བརྗོད་པ་ནི་བསྟོད་པ་ཡིན་ནོ་ཞེས་སྨྲ་
བ་ལྟར་དོན་བརྗོད་པའི་མཚན་ཉིད་ནི་མ་ཡིན་ནོ་ཞེས་པ་དང༌། ཆོས་ཤེས་ཀྱིས་འདི་དག་ནི་
ངག་སྙན་པ་ངོ་བསྟོད་ཀྱི་རང་བཞིན་ནི་མ་ཡིན་གྱི་ལེགས་པར་ཞུགས་པའི་བྱང་སེམས་དེ་ལ་
ཐུགས་དགྱེས་པས་གནས་པ་ཁོ་ན་བསྟོད་པ་ལ་སོགས་པ་ཡིན་ཏེ་ཞེས་གསུངས་པས་རྟོགས་
པའི་ཆ་ཁོ་ན་ཡིན་གྱི་ངག་མ་ཡིན་པར་ཁ་ཅིག་བཞེད། ཤཱནྟི་པས་དེ་ལ་ཡོན་ཏན་བརྗོད་པ་ནི་
ཆུང་ངུ་དང་འབྲིང་དང་ཆེན་པོའི་དབྱེ་བས་བསྟོད་པ་དང་བཀུར་བ་དང་བསྔགས་པ་ཡིན་ནོ་
ཞེས་བཤད་པས་ངག་དོན་ཁོ་ན་ཡིན་གྱི་རྟོགས་པའི་ཆ་ནི་མ་ཡིན་ཏེ་གལ་ཏེ་ཡིན་ན་གཞན་གྱིས་
རྟོགས་མི་ནུས་པས་སྤྲོ་བ་སྐྱེད་པའི་ཡན་ལག་ཏུ་མི་འགྱུར་བས་སོ་ཞེས་ཁ་ཅིག་བཞེད་དོ། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱན་
ཆོས་ཅན། མོས་པའི་རྗེས་སུ་བསྔོ་བ་འཆད་པ་ལ་རྒྱུ་མཚན་ཡོད་དེ། ཚུལ་དེ་ལྟར་ཡུམ་ལ་མོས་
པ་ལས་མོས་པ་འབྱུང་བའི་ཕྱིར། གཉིས་པ་དང་གསུམ་པ་ནི་བསྔོ་བར་བྱེད་དོ། །གང་ན་རང་
བཞིན་གྱིས་དུས་གསུམ་དུ་བསགས་པའི་དགེ་བ་ཐམས་ཅད་དོ། །དགོས་པ་ཅིའི་དོན་དུ་
སེམས་ཅན་ཐམས་ཅད་ཀྱི་དོན་དུ་བྱང་ཆུབ་མ་ཐོབ་བར་དུ་མི་ཟད་པའི་ཕྱིར་དུའོ། །གང་དུ་ན་
བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུའོ། །གང་གིས་ན་བསྔོ་བ་ཡིད་ལ་བྱེད་པའི་
སྒོམ་ལམ་རྣམས་ཀྱིས་སོ། །བྱེད་ལས་ཇི་ལྟ་བུ་ཞེ་ན། ཐེག་པ་གསུམ་གྱིས་གདུལ་བར་བྱ་བའི་
- 1
5
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཅན་ལ་སྐལ་བ་དང་འཚམ་པར་ཐེག་པ་གསུམ་གྱི་ལམ་སྟོན་པའི་རྒྱུ་བྱེད་ཅིང་སངས་
རྒྱས་ཐོབ་པར་བྱེད་པས་ཉན་རང་གི་བསྔོ་བའི་བྱེད་པ་ལས་མཆོག་ཡིན་ནོ། །གྲངས་དུ་ཡོད་ཅེ་
ན༑ ངོ་བོ་གཅིག་ལ་ཡུལ་གྱིས་ཕྱེ་བ་རྣམ་པ་བཅུ་གཉིས་སོ། །དེ་གང་ཞེ་ན། མིང་དོན་གོ་རིམ་
བཞིན་དུ་སྦྱར་ནས་བཤད་ན། ས་གཉིས་པའི་བྱང་སེམས་ཀྱི་བསྔོ་བ་ཆོས་ཅན། སྔར་མོས་པའི་
སྐབས་སུ་ཇི་སྐད་བཤད་པ་བཞིན་ཡུམ་ལ་མོས་པ་ཁྱད་པར་ཅན་ཏེ་མིང་དུ་བཏགས་པའི་བསྔོ་
བ་ཡིད་ལ་བྱེད་པ་ཡིན་ཏེ། བླ་ན་མེད་པའི་བྱང་ཆུབ་མི་དམིགས་པ་ལ་དམིགས་པ་སྟེ་བདེན་
པར་མ་དམིགས་པར་རྟོགས་པའི་བྱང་སེམས་ཀྱི་སྒོམ་ལམ་བསྔོ་བ་ཡིན་པའི་ཕྱིར། བསྔོ་བྱ་མི་
དམིགས་པ་ཞེས་མིང་དུ་བཏགས་པའི་བསྔོ་བ་ཞེས་ཡིན་ཏེ། ཚུལ་ཁྲིམས་ལ་སོགས་པའི་ཟག་
མེད་ཀྱི་ཕུང་པོ་ལྔ་བདེན་པར་མ་དམིགས་པར་རྟོགས་པའི་དེ་འདྲའི་ཕྱིར། འདུ་ཤེས་སོགས་
ཕྱིན་ཅི་མ་ལོག་པ་ཞེས་མིང་དུ་བཏགས་པའི་བསྔོ་བ་ཡིན་ཏེ། བསྔོ་བར་བྱེད་པའི་སེམས་དང་
འདུ་ཤེས་སོགས་བདེན་པར་མ་དམིགས་པར་རྟོགས་པའི་དེ་འདྲའི་ཕྱིར་དབེན་པ་ཞེས་མིང་དུ་
བཏགས་པའི་བསྔོ་བ་ཡིན་ཏེ། བདག་དང་སོགས་པ་གཞན་དུ་རྟོག་པ་དང་ལྡན་པའི་དངོས་པོ་
བདེན་པར་མ་དམིགས་པར་རྟོགས་པའི་དེ་འདྲའི་ཕྱིར་དེ་བཞིན་གཤེགས་པའི་དགེ་བའི་རྩ་
བའི་ཚོགས་ཀྱི་རང་བཞིན་དྲན་པའི་ཡུལ་ཅན་ཞེས་མིང་དུ་བཏགས་པའི་བསྔོ་བ་ཡིན་ཏེ་དུས་
གསུམ་གྱི་སངས་རྒྱས་ཀྱི་དགེ་བ་བདེན་པར་མ་དམིགས་པར་རྟོགས་པའི་དེ་འདྲའི་ ཕྱིར།
ཐབས་ལ་མཁས་པ་དང་བཅས་ཞེས་མིང་དུ་བཏགས་པའི་བསྔོ་བ་ཡིན་ཏེ་སྦྱིན་སོགས་དྲུག་
བདེན་པར་མ་དམིགས་པར་རྟོགས་པའི་དེ་འདྲའི་ཕྱིར། དམིགས་པའི་མཚན་མ་མེད་པ་ཞེས་
མིང་དུ་བཏགས་ པའི་ བསྔོ་ བ་ ཡིན་ཏེ། བསྔོ་བ་ ལ་ སོགས་ པའི་མཚན་མ་བདེན་པར་མ་
དམིགས་པར་རྟོགས་པའི་དེ་འདྲའི་ཕྱིར། སངས་རྒྱས་ཀྱིས་གནང་ཞིང་རྗེས་སུ་ཡི་རང་བ་ཞེས་
མིང་དུ་བཏགས་པའི་བསྔོ་བ་ཡིན་ཏེ། ཐེག་པ་གསུམ་གྱི་ལམ་ཐམས་ཅད་བདེན་པར་མ་
- 1 J 0 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
དམིགས་ པར་རྟོགས་ པའི་ དེ་འདྲའི་ ཕྱིར། ཁམས་ གསུམ་ པར་ མི་ གཏོགས་ ཞེས་ མིང་དུ་
བཏགས་པའི་བསྔོ་བ་ཡིན་ཏེ། འདོད་པ་ལ་སོགས་པའི་ཁམས་གསུམ་བདེན་པར་མ་དམིགས་
པར་རྟོགས་པའི་དེ་འདྲའི་ཕྱིར། བསོད་ནམས་ཆེན་པོ་འབྱུང་བ་ཆུང་ངུ་ཞེས་མིང་དུ་བཏགས་
པའི་བསྔོ་བ་ཡིན་ཏེ། སྟོང་གསུམ་སེམས་ཅན་ཐམས་ཅད་ཀྱིས་དགེ་བ་བཅུ་སོགས་ཆོས་ལྔ་
ཐོབ་པའི་བསོད་ནམས་ཡོད་ན་དེ་ལས་བསོད་ནམས་ལྷག་ཅིང་དགེ་བ་བཅུ་སོགས་བདེན་པར་
མ་དམིགས་པར་རྟོགས་པའི་དེ་འདྲའི་ཕྱིར། སོགས་པ་བསམ་གཏན་བཞི་ཚད་མེད་བཞི་
གཟུགས་མེད་བཞི་དང་མངོན་པར་ཤེས་ལྔའོ། །བསོད་ནམས་ཆེན་པོ་འབྱུང་བ་འབྲིང་ཞེས་
མིང་དུ་བཏགས་པའི་བསྔོ་བ་ཡིན་ཏེ། སྟོང་གསུམ་སེམས་ཅན་ཐམས་ཅད་ཀྱིས་རྒྱུན་དུ་ཞུགས་
པ་སོགས་འབྲས་བུ་ལྔ་ཐོབ་པ་ཡོད་ན་དེ་ལས་བསོད་ནམས་ལྷག་ཅིང་རྒྱུན་ཞུགས་སོགས་
བདེན་པར་མ་དམིགས་པར་རྟོགས་པའི་དེ་འདྲའི་ཕྱིར། བསོད་ནམས་ཆེན་པོ་འབྱུང་བ་ཆེན་པོ་
ཞེས་མིང་དུ་བཏགས་པའི་བསྔོ་བ་ཡིན་ཏེ། སྟོང་གསུམ་སེམས་ཅན་ཐམས་ཅད་བླ་ན་མེད་པའི་
བྱང་ཆུབ་ཏུ་སེམས་བསྐྱེད་པ་ལ་གནས་པ་ལ་སེམས་ཅན་དེ་སྙེད་ཀྱིས་མཆོད་པའི་བསོད་
ནམས་ཡོད་ན་དེ་ལས་བསོད་ནམས་ལྷག་ཅིང་བླ་ན་མེད་པའི་བྱང་ཆུབ་ལ་གནས་པ་བདེན་
པར་མ་དམིགས་པར་རྟོགས་པའི་བྱང་སེམས་ཀྱི་སྒོམ་ལམ་བསྔོ་བ་ཡིན་པའི་ཕྱིར། བསྔོ་བའི་
ངོ་བོ་ནི་དགེ་རྩ་བྱང་ཆུབ་ཏུ་བསྒྱུར་བར་བྱེད་པའི་སེམས་པ་དང་འདུན་པ་ཅི་རིགས་པ་སྟེ། རྒྱན་
ལས། བསྟན་པ་རྣམས་ཀྱི་སྨོན་ལམ་ནི། །སེམས་པ་འདུན་དང་བཅས་པ་སྟེ། །ཞེས་སོ། །བསྔོ་
རྒྱུ་ནི་དུས་གསུམ་གྱིས་བསྡུས་པའི་དགེ་རྩའོ། །བསྔོ་བ་ནི་རྣམ་མཁྱེན་ཏེ། མདོ་ལས། རྣམ་པ་
ཐམས་ཅད་མཁྱེན་པ་ཉིད་མ་གཏོགས་པ་ཉན་ཐོས་དང་རང་སངས་རྒྱས་ཀྱི་སར་བསྔོར་མི་
འཇུག་ཅེས་སོ། །ཆེད་དུ་བྱ་བ་ནི་སེམས་ཅན་ཐམས་ཅད་ཀྱི་དོན་དུའོ། །བློའི་རྣམ་པ་ནི་ཀུན་
རྫོབ་ཏུ་དགེ་བ་འདི་ལ་བརྟེན་ནས་གཞན་དོན་དུ་སངས་རྒྱས་ཐོབ་པར་གྱུར་ཅིག་སྙམ་པའི་
- ，
9 ༔ -



བ]མངར
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདུན་པ་དང་དོན་དམ་པར་བསྔོ་བྱ་སོགས་འཁོར་གསུམ་མ་དམིགས་པར་རྟོགས་པའི་ཤེས་
རབ་ཀྱིས་ཟིན་པའི་རྣམ་པས་བསྔོ་སྟེ། དཀོན་བརྩེགས་ལས། ཆོས་རྣམས་ཐམས་ཅད་རྐྱེན་
བཞིན་ཏེ། །འདུན་ པའི་ རྩ་ ལ་ རབ་ཏུ་གནས། །གང་གིས་ སྨོན་ལམ་ཅི་བཏབ་པ། །འབྲས་
བུའང་དེ་འདྲ་ཉིད་དུ་འགྱུར། །ཞེས་པ་དང༌། སྡུད་པར། ཅི་སྟེ་མཚན་མ་མེད་ན་བྱང་ཆུབ་བསྔོ་
བ་ཡིན། །ཞེས་སོ། །བསྔོ་བའི་སྒྲ་དོན་ནི། དགེ་བ་བྱང་ཆུབ་ཀྱི་རྒྱུར་གྱུར་བ་ན་བསྔོ་བའོ། །
བསྔོ་བ་ཐ་མ་གསུམ་ངོ་བོ་ཐ་དད་དུ་འདོད་པ་མི་རིགས་ཏེ། འགྲེལ་ཆེན་ལས། སེམས་ཅན་
ཐམས་ཅད་ལ་ཐེག་པ་གསུམ་གྱིས་ངེས་པར་འབྱུང་བའི་ལམ་སྟོན་པའི་བྱ་བ་དང་ལྡན་པའི་
ཡོངས་སུ་བསྔོ་བ་ཡིད་ལ་བྱེད་པ་ཁོ་ན་འགའ་ཞིག་འགའ་ཞིག་ལ་མངོན་པར་ཞེན་པ་ཡིན་པས་
དེའི་གཉེན་པོའི་དོན་དུ་ཇི་སྙེད་བཤད་པའི་ཚུལ་གྱིས་བློ་དམན་པ་རྣམས་ལ་ཕན་གདགས་པར་
བྱ་བའི་ཕྱིར་རབ་ཏུ་དབྱེ་བ་བཅུ་གཉིས་བྱས་པ་ཡིན་ལ་ཞེས་སོ། །
གསུམ་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱན་
ཆོས་ཅན། བསྔོ་བའི་འོག་ཏུ་ཡི་རང་འཆད་པའི་རྒྱུ་མཚན་ཡོད་དེ། སྔར་བསྟན་པ་དེ་ལྟར་
ལེགས་པར་བསྔོས་པ་ལས་བྱུང་བའི་བསོད་ནམས་ཀྱི་དངོས་པོ་ཡི་རང་གིས་མངོན་པར་སྤེལ་
བར་བྱ་བའི་ཕྱིར། གཉིས་པ་དང་གསུམ་པ་ནི། དབུལ་པོས་གཏེར་རྙེད་པ་ལྟར་རབ་ཏུ་དགའ་
བའི་སེམས་ཀྱིས་རང་གཞན་གྱི་དགེ་བའི་རྩ་བ་རྣམས་དམིགས་པ་ཀུན་རྫོབ་ཏུ་ཐབས་མཁས་
པ་དང་དོན་དམ་པར་མ་དམིགས་པར་རྟོགས་པའི་ཤེས་རབ་ཀྱི་སྒོ་ནས་རྗེས་སུ་ཡི་རང་བ་ཡིད་
ལ་བྱེད་པའི་ས་གཉིས་པའི་རྗེས་ཐོབ་ཡེ་ཤེས་ཆོས་ཅན། ལམ་ཤེས་འཆད་པའི་སྐབས་འདིར།
རྗེས་སུ་ཡི་རང་བ་ཡིད་ལ་བྱེད་པའི་སྒོམ་ལམ་ཡིན་པ་ལུས་སུ་བཤད་པ་ལྟར་སྒྲུབ་བོ། །གསུམ་
པ་ནི་མོས་བསྔོ་ཡི་རང་གསུམ་རྒྱས་པར་བཤད་པ་དེ་ལ་མདོར་བསྡུས་པའི་དོན་ནི་མོས་པ་ཡིད་
ལ་བྱེད་པའི་སྒོམ་ལམ་ཆོས་ཅན། ཁྱོད་སྒོམ་པ་ལ་དགོས་པ་ཡོད་དེ། ཁྱོད་བསྒོམས་པས་
-，
g 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
གསེར་གྱི་འབྱུང་ཁུངས་དག་ན་གསེར་གྱི་གང་བུ་འབྱུང་བ་བཞིན་དུ་བསོད་ནམས་རྒྱ་ཆེན་པོ་
མངོན་པར་འདུ་བྱེད་པའི་ཕྱིར། བསྔོ་བ་ཡིད་ལ་བྱེད་པའི་སྒོམ་ལམ་ཆོས་ཅན། ཆོས་སྔར།
ཁྱོད་བསྒོམས་པས་གསེར་སྦྲམ་གསེར་འགར་གྱི་ལྷ་མིའི་རྒྱན་དུ་བསྒྱུར་བ་བཞིན་དུ་བསོད་
ནམས་དེ་ཡང་དག་པར་རྫོགས་པའི་བྱང་ཆུབ་ཀྱི་ཡན་ལག་ཏུ་བྱེད་པའི་ཕྱིར། རྗེས་སུ་ཡི་རང་
བ་ཡིད་ལ་བྱེད་པའི་སྒོམ་ལམ་ཆོས་ཅན། ཆོས་སྔར། ཁྱོད་བསྒོམས་པས་བློ་མཉམ་ན་རང་དང་
གཞན་གྱིས་བསོད་ནམས་བྱས་པ་མཉམ་པ་ཉིད་ཐོབ་པའི་ཕྱིར། ཞེས་བྱ་བ་འདི་ཡིན་ནོ། །
གཉིས་པ་ལ་གཉིས་ཏེ། དབྱེ་བ་མདོར་བསྟན། ཕྱེ་བ་རྒྱས་བཤད་དོ། །དང་པོ་ནི། ཟག་པ་དང་
བཅས་པའི་འོག་ཏུ་ཟག་པ་མེད་པའི་སྒོམ་པའི་ལམ་སྟོན་ཏེ་ཟག་པ་མེད་པའི་སྒོམ་ལམ་དེ་ཡང་
ཆོས་ཅན། ཁྱོད་ལ་སྒྲུབ་པ་དང་རྣམ་དག་སྒོམ་ལམ་གཉིས་སུ་འབྱེད་པའི་རྒྱུ་མཚན་ཡོད་དེ།
ཁྱོད་ལ་ཡོན་ཏན་མངོན་པར་སྒྲུབ་པ་དང་དྲི་མ་དག་པར་བྱེད་པའི་ལམ་གཉིས་སུ་ཡོད་པའི་རྒྱུ་
མཚན་གྱིས་དེ་གཉིས་སུ་ཕྱེ་བའི་ཕྱིར། སྒྲུབ་པ་དང་རྣམ་དག་སྒོམ་ལམ་གཉིས་ཀྱི་ཁྱད་པར་ནི་
ཐེག་ཆེན་གྱི་སྒོམ་ལམ་མཉམ་གཞག་གཅིག་ཉིད་ཡུལ་རྟོགས་ཚུལ་གྱིས་ཡོན་ཏན་མངོན་པར་
སྒྲུབ་བྱེད་ཡིན་པ་དང་། སྤང་བྱ་འཛོམས་ཚུལ་གྱི་སྒོ་ནས་དྲི་མ་སེལ་བྱེད་ཡིན་པའི་ཆ་ནས་སྒྲུབ་
པ་དང་རྣམ་དག་སྒོམ་ལམ་དུ་བཞག་པ་ཡིན་པས་ཐམས་ཅད་དུ་ངོ་བོ་གཅིག་པ་ཡིན་ནོ། ཁ་
ཅིག་སྤངས་རྟོགས་བར་ཆད་མེད་ལམ་དང་རྣམ་གྲོལ་ལམ་ལ་འདོད་པ་མི་རིགས་ཏེ། དེ་ལྟ་
ཡིན་ན་དེ་གཉིས་ཕལ་ཆེར་འགལ་བ་དང༌། ཆེན་པོ་ལ་སོགས་དྲི་མ་ཡི། །གཉེན་པོ་ཆུང་ངུའི་
ཆུང་ངུ་ལས། །སོགས་པའི་ལམ་ནི་དག་པ་ཡིན། །ཞེས་རྣམ་དག་སྒོམ་ལམ་དྲི་མ་འཇོམས་བྱེད་
དུ་གསུངས་པས་གནོད་པའི་ཕྱིར་རོ། །
གཉིས་པ་ལ་གཉིས་ཏེ། ཡོན་ཏན་མངོན་པར་སྒྲུབ་པའི་སྒོམ་ལམ། དྲི་མས་རྣམ་པར་
དག་པའི་སྒོམ་ལམ་མོ། །དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ།། དང་པོ་
- 1
2
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི༑ དེའི་ངོ་བོ་ཉིད་ཅེས་སོགས་ཀྱི་ཚིགས་བཅད་གཅིག་སྨོས་པ་ཆོས་ཅན། དགོས་པ་ཡོད་དེ།
གཉིས་ཡོད་པ་དེའི་ཕྱིར་དང་པོ་ཡོན་ཏན་མངོན་པར་སྒྲུབ་པའི་མཚན་ཉིད་ཀྱི་སྒོམ་པའི་ལམ་
རྟོགས་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི་གཟུགས་ལ་སོགས་པའི་རང་གི་ངོ་
བོ་སྟེ་གནས་ལུགས་ཕྱིན་ཅི་མ་ལོག་པར་མངོན་སུམ་དུ་མཐོང་ཟིན་རྒྱུན་ལྡན་དུ་གོམས་པར་
བྱེད་པའི་བྱང་སེམས་སྒོམ་ལམ་པའི་མཉམ་གཞག་ཡེ་ཤེས་ཆོས་ཅན། སྒྲུབ་པ་སྒོམ་ལམ་དེའི་
ངོ་བོ་ཉིད་ཡིན་ཏེ། དེའི་རང་བཞིན་ཡིན་པའི་ཕྱིར། ཤེས་བྱ་ཆོས་ཅན། སྒྲུབ་པ་སྒོམ་ལམ་དེ་
སྒོམ་ལམ་ཟག་བཅས་ལས་མཆོག་ཉིད་ཡིན་ཏེ། སྟོང་ཉིད་རྟོགས་པའི་མི་རྟོགས་ཡེ་ཤེས་ཀྱིས་
མ་ཟིན་པར་གཞན་མོས་བསྔོ་ཡི་རང་གིས་སངས་རྒྱས་མི་ཐོབ་ཅིང་ཟིན་ན་ཐོབ་པའི་ཕྱིར།
སྒྲུབ་པ་སྒོམ་ལམ་ཆོས་ཅན། ཆོས་ཀུན་ལ་མཚན་མར་མངོན་པར་འདུ་མི་བྱེད་དེ། ཆོས་ཐམས་
ཅད་ཀྱི་ཁྱད་པར་རང་བཞིན་གྱིས་སྐྱེ་བ་མེད་པར་མངོན་སུམ་དུ་རྟོགས་པའི་སྦྱོར་བ་ཡིན་
པའི་ཕྱིར། གོང་དུ་བཤད་པ་དེ་ལྟ་བུའི་ངོ་བོ་ཉིད་དང་མཆོག་ལ་སོགས་པ་དང་ལྡན་པའི་སྒྲུབ་
པ་སྒོམ་ལམ་ཆོས་ཅན། རང་སྒོམ་བྱེད་རྣལ་འབྱོར་པའི་རྒྱུད་ལ་རང་འབྲས་ཆོས་རྣམས་རང་
བཞིན་གྱིས་མ་དམིགས་པ་ཉིད་དུ་རྟོགས་པའི་རྟོགས་པ་གཏོད་པར་བྱེད་དེ། དེ་འདྲ་བསྐྱེད་
པར་བྱེད་པའི་ཕྱིར། དེ་ཆོས་ཅན། དོན་ཆེན་པོ་སྒྲུབ་སྟེ། རང་དང་གཞན་གྱི་དོན་ཆེན་པོ་འགྲུབ་
པ་ སངས་རྒྱས་ཉིད་དུ་བྱེད་པའི་ཕྱིར། གཉིས་པ་ལ་གཉིས་ཏེ། མཚམས་སྦྱར། ངག་བཤད་
པའོ། །དང་པོ་ནི། སྒྲུབ་པ་སྒོམ་ལམ་དེའི་འོག་ཏུ་གང་ཞིག་གིས་བཟུང་བས་ཐོབ་པར་འགྱུར་
བ་རྣམ་དག་འདིའི་མཐུན་རྐྱེན་དང་གང་གིས་མངོན་པར་ཐོབ་པར་འགྱུར་བ་རྣམ་དག་འདིའི་
འགལ་རྐྱེན་གང་ཡིན་ནམ་སྙམ་ཐེ་ཚོམ་བསལ་བའི་སྒོ་ནས་གཉིས་པ་རྣམ་དག་སྒོམ་ལམ་
བསྟན་པ་ཆོས་ཅན། དགོས་པ་ཡོད་དེ། རྣམ་དག་སྒོམ་ལམ་གྱི་མཐུན་རྐྱེན་དང་འགལ་རྐྱེན་
ཤེས་པའི་དོན་ཡོད་པའི་ཕྱིར། གཉིས་པ་ལ་གཉིས་ཏེ། རྣམ་དག་སྐྱེ་མི་སྐྱེའི་རྒྱུ་བཤད། འབྲས་
- 1
A -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། དོ ༣༦
བུ་རྣམ་དག་དངོས་བཤད་པའོ། །དང་པོ་ལ་གཉིས་ཏེ། རྩ་བ་འགྲེལ་པའོ། །དང་པོ་དང་གཉིས་
པ་ནི། ས་གཉིས་པ་མན་ཆད་དུ་སངས་རྒྱས་ཏེ་བསྟེན་ནས་བསྙེན་བཀུར་གྱིས་མཉེས་པར་བྱེད་
པ་དང་སྦྱིན་སོགས་ཕ་རོལ་ཏུ་ཕྱིན་པ་དྲུག་རྫོགས་པར་བྱེད་པ་དང་ཞི་གནས་ལ་མཉམ་པར་
འཇོག་པའི་ཐབས་ལ་མཁས་པ་གང་ཡིན་པ་ཆོས་ཅན། རང་འབྲས་རྣམ་དག་སྒོམ་ལམ་གྱི་
མཐུན་རྐྱེན་ཡིན་ཏེ། རང་འབྲས་རྣམ་དག་སྒོམ་ལམ་འདི་སྒོམ་པ་ལ་མོས་པའི་རྒྱུ་ཡིན་པའི་
ཕྱིར། བདུད་ཀྱི་ཐིབས་ཀྱིས་ནོན་ཏེ་གནོད་པ་བྱས་པ་དང་ཆོས་ཟབ་མོ་སྤྲོས་བྲལ་ལ་མ་མོས་
ཤིང་སྡང་བ་དང་། ཕུང་པོ་ལ་སོགས་པ་དངོས་པོ་ལ་མངོན་པར་ཞེན་ཅིང་འཛིན་པ་དང་སྡིག་པ་
མི་དགེ་བའི་གྲོགས་པོས་ཡོངས་སུ་ཟིན་ཏེ་འགྲོགས་པ་ཆོས་ཅན། རྣམ་དག་སྒོམ་ལམ་སྐྱེ་བའི་
འགལ་རྐྱེན་ཡིན་ཏེ། རང་འབྲས་ཆོས་ཀྱིས་འཕོངས་པའི་ལས་ཀྱི་རྒྱུ་ཡིན་པའི་ཕྱིར། གཉིས་པ་
ལ་ གཉིས་ ཏེ། རྣམ་ དག་ སྤྱིར་ བསྟན། ཁྱད་ པར་ དུ་ བསྟན་ པའོ། །དང་པོ་ ལ་ གསུམ་ སྟེ།
མཚམས་སྦྱར། རྩ་བ། འགྲེལ་པའོ། །དང་པོ་ནི། གོང་དུ་བསྟན་པ་དེ་ལྟར་རྣམ་དག་སྒོམ་ལམ་
ཐོབ་པ་དང་མི་ཐོབ་པའི་རྒྱུ་བཤད་ནས་སྐབས་སུ་བབ་པ་འཕགས་བཞིའི་རྣམ་དག་སྤྱིར་བསྟན་
པ་ཆོས་ཅན། དགོས་པ་ཡོད་དེ། འཕགས་བཞིའི་ཐུན་མོང་གི་རྣམ་དག་ཤེས་པའི་དོན་ཡོད་
པའི་ཕྱིར། གཉིས་པ་དང་གསུམ་པ་ནི་འཕགས་པའི་གང་ཟག་གི་དགེ་སྦྱོང་གི་ཚུལ་བར་ཆད་
མེད་ལམ་གྱི་འབྲས་བུ་རྣམ་གྲོལ་གྱི་ལམ་ཆོས་ཅན། ཁྱོད་རང་རྒྱུ་བར་ཆད་མེད་ལམ་གྱིས་སྤང་
བྱ་མི་མཐུན་ཕྱོགས་ཐམས་ཅད་དང་བྲལ་བའི་རྣམ་དག་དེ་ཉིད་གཟུགས་ལ་སོགས་པ་ཁྱོད་ཀྱི་
རྒྱུ་བར་ཆད་མེད་ལམ་གྱི་སྤང་བྱ་དྲི་མས་དག་པ་ཉིད་ཡིན་ཏེ། གང་གི་ཕྱིར་ན་དེ་ལྟ་བུའི་དག་པ་
དེ་གཉིས། ཁྱོད་ཀྱི་རྒྱུ་བར་ཆད་མེད་ལམ་གྱི་སྤང་བྱ་དྲི་མས་དག་པར་རང་གི་མཚན་ཉིད་ཐ་མི་
དད་ཅིང་སྤྱིའི་མཚན་ཉིད་ཀྱིས་སོ་སོར་བཅད་དུ་མེད་པའི་ཕྱིར་ཏེ། ཁྱོད་རང་རྒྱུ་བར་ཆད་མེད་
ལམ་གྱི་སྤང་བྱ་གཟུགས་ལ་སོགས་པ་ལ་བདག་ཏུ་མངོན་པར་ཞེན་པ་ལ་སོགས་པ་དང་བྲལ་
ན་
- ༔
] j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བས་རྣམ་དག་ཏུ་རབ་ཏུ་ཕྱེ་བ་ཡིན་པའི་ཕྱིར། དེ་ལྟར་ན་འབྲས་བུ་དག་པ་གཟུགས་སོགས་
དག་པར་བརྗོད་དོ། །མདོ་ལས། གཟུགས་རྣམ་པར་དག་པ་གང་ཡིན་པ་དེ་ནི་འབྲས་བུ་རྣམ་
པར་དག་པ་ཉིད་དོ་ཞེས་རྣམ་མཁྱེན་གྱི་བར་ལ་གསུངས་ནས་རབ་འབྱོར་གཞན་ཡང་གཟུགས་
རྣམ་པར་དག་པ་གང་ཡིན་པ་དེ་ནི་འབྲས་བུ་རྣམ་པར་དག་པ་ཉིད་དོ། །འབྲས་བུ་རྣམ་པར་
དག་པ་གང་ཡིན་པ་དེ་ནི་ཤེར་ཕྱིན་རྣམ་པར་དག་པ། ཤེར་ཕྱིན་རྣམ་པར་དག་པ་གང་ཡིན་པ་
དེ་གཟུགས་རྣམ་པར་དག་པ་སྟེ། དེ་ལྟར་ན་གཟུགས་རྣམ་པར་དག་པ་དང་འབྲས་བུ་རྣམ་པར་
དག་པ་དང་ཤེར་ཕྱིན་རྣམ་པར་དག་པ་གང་ཡིན་པ་འདི་ལ་གཉིས་སུ་མེད་ཅིང་གཉིས་སུ་བྱར་
མེད་དེ་ཐ་མི་དད་ཅིང་མ་ཆད་པའོ། །དེ་བཞིན་དུ་རྣམ་མཁྱེན་གྱི་བར་དུ་སྦྱར་ནས་གསུངས་སོ།།
དག་གཞི་འབྲས་བུ་སོགས་གསུམ་གང་ཞེ་ན། དག་ལྡན་ལས། གང་གི་དག་པ་ཞེ་ན། ཤེས་
རབ་ཀྱི་ཕ་རོལ་ཏུ་ཕྱིན་པ་སྟེ་སྒོམ་པའི་ལམ་གྱི་ཞེས་བྱ་བའི་དོན་ཏོ། །ཞེས་དང༌། ཤེས་རབ་ཀྱི་
ཕ་རོལ་ཏུ་ཕྱིན་པ་རྣམ་པར་དག་པ་ཉིད་ནི་དེའི་དམིགས་པ་དང་དེའི་འབྲས་བུ་རྣམ་པར་དག་པ་
ཡིན་ཏེ་ཞེས་གསུངས་པས་ཤེར་ཕྱིན་སྒོམ་ལམ་དང་གཟུགས་སོགས་ནི་དེའི་དམིགས་ཡུལ་དང་
འབྲས་བུ་ནི་དེའི་འབྲས་བུ་ལ་བཤད་དོ། །གྲགས་པའི་ཆ་ལས་འབྲས་བུ་ནི་བྱང་ཆུབ་ཏེ་ཞེས་
བཤད་དོ། །ཉི་ཁྲི་སྣང་བ་ལས། འཕགས་པའི་གང་ཟག་གང་ཡིན་པའི་དགེ་སྦྱོང་གི་འབྲས་བུ་
གང་ཡིན་པའི་འབྲས་བུ་དེ་ནི་ཞེས་བར་ཆད་མེད་པའི་ལམ་གྱི་འབྲས་བུ་རྣམ་གྲོལ་གྱི་ལམ་ལ་
བཤད་ཅིང་སློབ་དཔོན་ཀྱང་དེ་མཐུན་པར་བཞེད། སློབ་དཔོན་གྱིས་འབྲས་བུ་དང་ཤེར་ཕྱིན་
གཉིས་དོན་གཅིག་ཏུ་འགྲེལ་ཆེན་ལས་རྒྱུན་དུ་ཞུགས་པ་ལ་སོགས་པའི་འབྲས་བུ་ཤེས་རབ་ཀྱི་
ཕ་རོལ་ཏུ་ཕྱིན་པ་རྣམ་པར་དག་པ་ཡིན་ལ་ཞེས་པའོ། །འབྲས་བུ་དག་པས་གཟུགས་སོགས་
དག་པར་བརྗོད་པའི་དོན་ཇི་ལྟར་ཡིན་ཞེ་ན། རྣམ་གྲོལ་གྱི་ལམ་རྒྱུ་བར་ཆད་མེད་ལམ་གྱི་སྤང་
བྱ་དྲི་མས་དག་པ་ན་དེའི་ཡུལ་གཟུགས་སོགས་ཀྱང་དྲི་མ་དེ་ཉིད་ཀྱིས་དག་པས་འབྲས་བུ་དག་
- ，
3 f -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
པས་གཟུགས་སོགས་དག་པར་བརྗོད་དག་བྱ་དྲི་མ་གཅིག་ལས་མེད་པས་སོ། །དེ་ལྟར་མ་
བཤད་ན་དག་པ་གཉིས་ཐ་དད་མེད་པར་ཇི་ལྟར་འཆད། ཁ་ཅིག་ཡུལ་ཅན་དག་ན་ཡུལ་དག་
སྟེ་མིག་གི་རབ་རིབ་བསལ་ན་སྐྲ་ཤད་ལྡོག་པ་བཞིན་ཞེས་ཟེར་བ་མི་རིགས་ཏེ། དེ་ལྟར་ན་
སངས་རྒྱས་ཡེ་ཤེས་དྲི་མས་དག་ན་ཤེས་བྱ་ཐམས་ཅད་དྲི་མས་དག་པར་འགྱུར་རོ། །གཉིས་སུ་
མེད་པ་ལ་སོགས་པའི་དོན་ཇི་ལྟར་ཡིན་ན། གཉིས་སུ་མེད་པ་ནི་གཟུང་འཛིན་གཉིས་སུ་མེད་
པའོ། །གཉིས་སུ་བྱར་མེད་པ་ནི་ལྡེམ་པོར་དགོངས་པས་གཉིས་སུ་བྱར་མི་ནུས་པ་སྟེ་བློས་ཀྱང་
གཟུང་འཛིན་གཉིས་སུ་བྱར་མི་ནུས་ཞེས་པའོ། །བྱར་མེད་པའམ་ཐ་མི་དད་པ་ནི་རང་བཞིན་མི་
འདྲ་བ་དུ་མ་མེད་པའོ། །གཅད་དུ་མེད་པ་ནི་ཡན་ལག་ཆ་ཤས་སམ་དུ་མ་མེད་པའོ། །ཡང་ན་
སྔ་མ་གཉིས་ཀྱིས་བསྟན་ནས་ཕྱི་མ་གཉིས་ཀྱིས་བཤད་པའོ། །འདི་རང་བཞིན་རྣམ་དག་ལ་
འཆད་པ་མི་འཐད་དེ། འགྲེལ་པར་དགེ་སྦྱོང་གི་ཚུལ་གྱི་འབྲས་བུ་གང་ཡིན་པ་དེ་མི་མཐུན་
པའི་ཕྱོགས་ཐམས་ཅད་དང་བྲལ་བ་ཉིད་ཀྱིས་ཞེས་སོགས་གསུངས་པས་སོ། །
གཉིས་པ་ལ་གསུམ་སྟེ། འཕགས་གཞིའི་རྣམ་དག་སོ་སོར་བསྟན། ཤིན་ཏུ་བ་དང་
གཅིག་ཤོས་ ཀྱི་རྣམ་དག་བཤད། ཤིན་ཏུ་བ་བྱེ་བྲག་ཏུ་སྒྲུབ་པའོ། །དང་པོ་ལ་གསུམ་སྟེ།
མཚམས་སྦྱར། རྩ་བ། འགྲེལ་པའོ། །དང་པོ་ནི། ཉོན་མོངས་ཞེས་སོགས་ཚིགས་བཅད་
གཅིག་སྨོས་པ་ཆོས་ཅན། དགོས་པ་ཡོད་དེ་འཕགས་བཞིའི་རྣམ་དག་ཁྱད་པར་དུ་ཤེས་པའི་
དོན་ཡོད་པའི་ཕྱིར། གཉིས་པ་དང་གསུམ་པ་ནི། ཉན་ཐོས་མཐོང་ལམ་པའི་རྣམ་གྲོལ་ལམ་
ཆོས་ཅན། སློབ་མ་ཉན་ཐོས་ཀྱི་རྣམ་དག་ཡིན་ཏེ། ཁྱོད་རང་རྒྱུ་བར་ཆད་མེད་ལམ་གྱི་སྤང་བྱ་
འདོད་ཆགས་ལ་སོགས་པ་ཉོན་མོངས་པའི་སྒྲིབ་པ་སྤངས་པའི་ཐེག་པ་ཆུང་ངུའི་རྣམ་གྲོལ་ཡིན་
པའི་ཕྱིར། རང་རྒྱལ་གྱི་མཐོང་ལམ་རྣམ་གྲོལ་གྱི་ལམ་ཆོས་ཅན། བསེ་རུ་རང་སངས་རྒྱས་ཀྱི་
རྣམ་དག་ཡིན་ཏེ། རང་རྒྱུ་བར་ཆད་མེད་ལམ་གྱི་སྤང་བྱ་ཉོན་སྒྲིབ་དེ་དང་ཤེས་བྱའི་སྒྲིབ་
- } {
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱོགས་གཅིག་པོ་གཟུང་བའི་དོན་གྱི་རྣམ་པར་རྟོག་པ་སྤངས་པའི་ཐེག་འབྲིང་གི་རྣམ་གྲོལ་
ཡིན་པའི་ཕྱིར། ས་དང་པོའི་རྣམ་གྲོལ་གྱི་ལམ་ཆོས་ཅན། རྒྱལ་སྲས་བྱང་སེམས་ཀྱི་རྣམ་དག་
ཡིན་ཏེ། རང་རྒྱུ་བར་ཆད་མེད་ལམ་གྱི་སྤང་བྱ་ཐེག་པ་གསུམ་གྱི་ལམ་གྱི་སྒྲིབ་པ་གསུམ་གྱི་
སྤངས་པའི་བྱང་སེམས་ཀྱི་རྣམ་གྲོལ་ཡིན་པའི་ཕྱིར། ཆོས་ཀྱི་དབྱིངས་བསྒོམས་པ་ལས་བྱུང་བ་
སྤང་བྱ་ཤིན་ཏུ་རྣམ་པར་དག་པའི་ཡེ་ཤེས་ཆོས་ཅན། བླ་ན་མེད་པའི་སངས་རྒྱས་ཀྱི་རྣམ་དག་
ཡིན་ཏེ། ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་དང་བཅས་པ་རྣམ་པ་ཐམས་ཅད་དུ་
སྤངས་པའི་རྣམ་གྲོལ་ཡིན་པའི་ཕྱིར། གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་
པའོ། །དང་པོ་ནི། ས་དགུ་པ་ནི་ཞེས་སོགས་མཚན་ཉིད་གཅིག་སྨོས་པ་ཆོས་ཅན། དགོས་པ་
ཡོད་དེ། ལམ་ཤེས་འཆད་པའི་སྐབས་སུ་བྱང་སེམས་ཀྱི་རྣམ་དག་སྨོས་པའི་ཞར་ལ་སངས་
རྒྱས་ཀྱི་རྣམ་དག་ཤིན་ཏུ་བ་དང་ཉན་ཐོས་ལ་སོགས་པའི་རྣམ་དག་གཅིག་ཤོས་ཏེ་ཤིན་ཏུ་བ་མ་
ཡིན་པར་བཤད་པ་དེ་ཇི་ལྟ་བུ་ཡིན་ཞེ་ན། དེའི་ལན་གདབ་པའི་དོན་ཡོད་པའི་ཕྱིར། གཉིས་པ་
དང་གསུམ་པ་ནི། ཤེས་བྱ་ཆོས་ཅན། སངས་རྒྱས་ཀྱི་རྣམ་དག་དེ་རྣམ་དག་ཤིན་ཏུ་བ་ཡིན་ཏེ།
ཁམས་གསུམ་ས་དགུ་ལ་བརྟེན་པའི་སྒོམ་སྤངས་ཆེན་པོའི་ཆེན་པོ་ལ་སོགས་པའི་དྲི་མ་དགུའི་
རིམ་པ་བཞིན་གཉེན་པོར་གྱུར་པའི་ཆུང་ངུའི་ཆུང་ངུ་ལ་སོགས་པའི་ཉན་རང་གི་སྒོམ་ལམ་བར་
ཆད་མེད་ལམ་དགུ་ནི་གཅིག་ཤོས་ཏེ་རང་གི་སྤང་བྱ་དྲི་མ་ཕྱོགས་རེ་ཙམ་དག་པའི་རྒྱུ་ཡིན་གྱི་
འཛིན་རྟོག་དངོས་སུ་སྤོང་མི་ནུས་པའི་ཕྱིར། ས་དགུ་ནི་འདོད་པའི་ཁམས་ས་གཅིག་གཟུགས་
ཁམས་བསམ་གཏན་ས་བཞི་གཟུགས་མེད་པའི་སྙོམས་འཇུག་བཞི་ས་བཞིའོ། །འགྲེལ་ཆེན་
ལས། འདོད་པའི་ཁམས་དང་གཟུགས་ཀྱི་ཁམས་དང་གཟུགས་མེད་པའི་ཁམས་སུ་ཞེས་སྨོས་
པས་འདོད་པའི་ཁམས་ལ་སོགས་པའི་ས་དགུ་པོའི་སྒོམ་པའི་ལམ་གཟུང་བར་བྱའོ། །གང་
ཡང་འདོད་པ་ཁམས་དང་སྲིད་རྩེ་ན། བྱང་ཆུབ་ལམ་གྱི་ཡན་ལག་སྤང་ཞེས་བརྗོད་པ་ནི་ཐབས་
- 1
9
8 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ལ་མི་མཁས་པ་ཡིན་པའི་ཕྱིར། ཉན་ཐོས་ཀྱི་དབང་དུ་བྱས་པ་ཡིན་པས་དེ་དང་འདི་ལ་འགལ་
བ་མེད་དོ་ཞེས་བྱ་བ་འདི་ཁ་ཅིག་གིའོ། །གཞན་དག་ནི་མི་ལྕོགས་པ་མེད་པ་ནས་བརྩམས་ཏེ་
ཅི་ཡང་མེད་པའི་སྐྱེ་མཆེད་ཀྱི་མཐར་ཐུག་པའི་བར་གྱི་ས་དགུ་ནི་སྒོམ་པའི་ལམ་ཡིན་ནོ་ཞེས་
འཆད་དོ། །ཉི་ཁྲི་སྣང་བ་ལས་ས་དགུ་པོ་སྤང་བྱའི་ཡོད་པའི་རྟེན་དུ་འཆད་དོ། །
གསུམ་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། དེ་ལ་
ཀླན་ཀ་སྤངས་པ་ཡིས། །ཞེས་སོགས་ཚིགས་བཅད་གཅིག་སྨོས་པ་ཆོས་ཅན། དགོས་པ་ཡོད་
དེ༑ སངས་རྒྱས་ཀྱི་རྣམ་དག་དེ་བྱང་སེམས་ཀྱི་རྣམ་དག་ལས་ཆེས་ཤིན་ཏུ་དག་པ་ཇི་ལྟར་ཡིན་
ཞེ་ན། དེའི་ལན་གདབ་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི། ཤེས་བྱ་ཆོས་
ཅན། སངས་རྒྱས་ཀྱི་རྣམ་དག་དེ་རྣམ་པར་དག་པ་ཤིན་དུ་བ་ཡིན་པར་རྣམ་པར་བཞག་སྟེ།
ཀླན་ཀ་སྤངས་པའི་སྒོ་ནས་བསྟན་པའི་སྒོམ་པའི་ལམ་ཤིན་ཏུ་བ་རྒྱུན་མཐའི་རྡོ་རྗེ་ལྟ་བུའི་ཏིང་
ངེ་འཛིན་དེ་ཁམས་གསུམ་པའི་རྣམ་པ་ཅན་གྱི་འཇལ་བྱེད་ཤེས་པ་དང་གཞན་ཤེས་བྱ་དག་རང་
བཞིན་མ་དམིགས་པར་མཉམ་པ་ཉིད་དུ་རྟོགས་པའི་སློབ་མ་མཐར་ཐུག་ཡིན་པས་ཁམས་
གསུམ་ས་དགུ་ལ་བརྟེན་པའི་སྒྲིབ་པའི་བག་ཆགས་མཐའ་དག་གི་གཉེན་པོ་ཡིན་པའི་ཕྱིར།
ཀླན་ཀ་གང་། དེ་ཇི་ལྟར་སྤང་ཞེ་ན། ཀླན་ཀའི་ཡུལ་ནི་གོང་དུ་གཉེན་པོ་ཆུང་ངུའི་ཆུང་ངུ་ལ་
སོགས་པས་རིམ་པ་བཞིན་སྤང་བྱ་ཆེན་པོའི་ཆེན་པོ་ལ་སོགས་པ་སྤོང་བར་བསྟན་པ་དེ་ལ་རྒོལ་
ལོ༑ །ཇི་ལྟར་ན་དེ་མི་འཐད་དེ། རྩོལ་བ་ཆེན་པོས་བསྐྱེད་དགོས་པའི་གཉེན་པོ་ནི་ཆེན་པོ་ཡིན་
ཞིང་སྤང་སླ་བ་ནི་སྤང་བྱ་ཆུང་བ་ཡིན་པས་གཉེན་པོ་ཆེན་པོའི་ཆེན་པོ་ལ་སོགས་པ་སྔོན་དུ་སྐྱེ་
བར་རིགས་ཤིང་མི་མཐུན་པའི་ཕྱོགས་ནི་ཆུང་ངུའི་ཆུང་ངུ་ལ་སོགས་པ་སྔོན་དུ་འགག་པར་
རིགས་པས་སོ་ཞེས་རྒོལ་ལོ། །ལན་ནི། དེ་ཆོས་ཅན། གཉེན་པོ་ཆེ་རིམ་ནས་སྐྱེ་སྤང་བྱ་ཆུང་
རིམ་ནས་འགག་པ་མི་འཐད་དེ། སྤང་བྱ་རགས་པ་སེལ་བ་ལ་གཉེན་པོ་སྟོབས་ཆུང་ངུས་ཆོག་
- 1 J9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅིང་སྤང་བྱ་ཕྲ་མོ་སེལ་བ་ལ་གཉེན་པོ་སྟོབས་ཆེན་པོ་དགོས་པའི་ཕྱིར། དཔེར་ན་གོས་ཀྱི་དྲི་མ་
རགས་པ་སེལ་བ་ལ་ཁྲུས་མཁན་འབད་པ་ཆུང་ངུས་ཆོག་ཅིང་གོས་ལ་ཆགས་པའི་དྲི་མ་ཕྲ་མོ་
བསལ་བ་ལ་བཙོ་བླག་མཁན་ཆེ་ཐང་དུ་འབད་པ་སྟེ་འབད་པ་ཆེན་པོ་དགོས་པ་བཞིན་ནོ། །དེ་
ལྟ་བུའི་དཔེའི་སྒོ་ནས་ཀླན་ཀ་སྤངས་པ་ཡིན་ནོ། །ས་དགུ་ལ་ནི་ཞེས་སོགས་དང་། དེ་ལ་ཀླན་
ཀ་སྤངས་པ་ཡིས། ཞེས་སོགས་གཉིས་ཀས་སངས་རྒྱས་ཀྱི་རྣམ་དག་ཤིན་ཏུ་བ་ཡིན་པའི་སྒྲུབ་
བྱེད་བསྟན་ན་ཟློས་པར་འགྱུར་ཞེ་ན། མི་ཟློས་ཏེ་དང་པོས་ཉན་རང་དང་སངས་རྒྱས་ཀྱི་རྣམ་
དག་གི་ཁྱད་པར་བསྟན། གཉིས་པས་བྱང་སེམས་ཀྱི་རྣམ་དག་ལས་སངས་རྒྱས་ཀྱི་རྣམ་དག་
ཁྱད་པར་དུ་འཕགས་ པར་བསྟན་པས་སོ། །དེ་ལྟར་འགྲེལ་ཆེན་ལས། ཇི་ལྟར་ཉེ་བར་མ་
བཏགས་པའི་རྣམ་པར་དག་པ་ཤིན་ཏུ་བ་ཡིན་ཞེ་ན་ཞེས་སོ། ཁ་ཅིག་སྔ་མས་ཤིན་ཏུ་བའི་སྒྲུབ་
བྱེད་བསྟན། ཕྱི་མས་སྒྲུབ་བྱེད་ལ་རྩོད་པ་སྤངས་པ་བསྟན་ཞེས་འདོད་དོ། །ཉི་ཁྲི་སྣང་བ་ལྟར་
ན་ས་དགུ་ལ་ཞེས་སོགས་ཀྱིས་སྤང་གཉེན་གྱི་གོ་རིམ་བསྟན། ཁམས་གསུམ་པ་ཡི་གཉེན་པོ་
ཉིད། །འཇལ་དང་གཞལ་བྱ་མཉམ་པ་ཉིད། །ཅེས་པས་གཉེན་པོར་འགྲོ་ཚུལ་བསྟན། ཀུན་
ཀ་ཡོངས་སུ་སྤངས་པ་ཡིས། །ལམ་ནི་དེའི་གཉེན་པོར་འདོད། །ཅེས་པས་མཉམ་པ་ཉིད་ལ་
རྩོད་པ་སྤོང་བར་བཤད་དོ། །སྒོམ་པའི་ལམ་ཤིན་ཏུ་ཇི་སྐད་དུ་བསྟན། ཞེས་པ་དེ་རྒྱུན་མཐའི་
ཡེ་ཤེས་ཡིན་པར་གང་གིས་འགྲུབ་ཅེ་ན། འགྲེལ་ཆེན་ལས། ཇི་སྐད་བསྟན་པའི་སྒོམ་པའི་
ལམ་སྐད་ཅིག་ཐ་མ་ཆོས་ཐམས་ཅད་མཉམ་པ་ཉིད་སྒྱུ་མ་ལྟ་བུར་རྟོགས་པ་གང་ཡིན་པ་དེ་ཉིད་
མཐའ་དག་གི་གཉེན་པོའི་ངོ་བོ་ཉིད་ཡིན་ནོ། །ཞེས་པས་སྒྲུབ་བོ། །སྒྲུབ་བྱེད་ལ་རྩོད་སྤང་དུ་
འཆད་པ་དག་གི་སྒོམ་པའི་ལམ་ཤིན་ཏུ་བའི་རྒྱུར་ཇི་སྐད་དུ་བསྟན་པའི་སྒོམ་པའི་ལམ་དགུ་པོ་
ཞེས་འཆད་དོ། །རྒྱུན་མཐའི་གནས་ངན་ལེན་གྱི་དྲི་མ་དེ་རྒྱུན་མཐའི་ཡེ་ཤེས་ཀྱིས་དངོས་སུ་
སྤོང་ན་རྒྱུན་མཐའི་ཡེ་ཤེས་ཀྱི་དུས་སུ་དེ་འགག་པར་འགྱུར་རོ་ཞེ་ན། ཀུན་ལས་བཏུས་ལས།
-2
) [] -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼ ༣༦
འདས་པ་ནི་འགགས་པའི་ཕྱིར་མ་ཡིན་ནོ། །མ་འོངས་པ་ནི་མ་སྐྱེས་པའི་ཕྱིར་མ་ཡིན་ནོ། །ད་
ལྟ་ནི་ལམ་དང་མཉམ་དུ་མི་འཇུག་པའི་ཕྱིར་མ་ཡིན་ནོ། །འོན་ཀྱང་གནས་ངན་ལེན་གྱི་རྣམ་པ་
གང་ཡིན་པ་དེ་ལས་སྤོང་སྟེ་གནས་ངན་ལེན་གྱི་རྣམ་པ་གང་གི་གཉེན་པོའི་རྣམ་པ་འབྱུང་བ་
དང་གནས་ངན་ལེན་གྱི་རྣམ་པ་དེ་འགག་པ་ནི་མཉམ་པས་མཉམ་པ་སྟེ། དཔེར་ན་སྣང་བ་དང་
མུན་པ་འབྱུང་བ་དང་འགགས་པ་བཞིན་ནོ། །ཞེས་སོ། །དེའི་སྤང་བྱའི་ས་བོན་གྱི་གཉེན་པོ་
བར་ཆད་མེད་ལམ་གྱིས་སྤང་བྱ་མངོན་གྱུར་དངོས་སུ་མི་སྤོང་སྟེ། མངོན་གྱུར་བ་འདས་པ་ནི་
འགགས་པ་དང་མ་འོངས་པ་མ་སྐྱེས་ནས་མེད་པས་དངོས་སུ་སྤོང་མི་དགོས་ཤིང་ད་ལྟར་བ་
དང་དུས་མཉམ་དུ་མི་འཇུག་པའི་ཕྱིར་རོ། །ས་བོན་དང་དུས་མཉམ་དུ་འཇུག་པའི་ཕྱིར་དངོས་
སུ་སྤོང་ངོ༌། །ས་བོན་ནི་དམིགས་རྣམ་མི་འཛིན་པས་དུས་མཉམ་དུ་འཇུག་དུ་རུང་བ་ཡིན་ནོ། །
སྤང་བྱ་གང་གི་ངོ་སྐལ་གྱི་རྣམ་གྲོལ་གྱི་ལམ་སྐྱེས་པ་དང་སྤང་བྱ་འགགས་པ་དུས་མཉམ་པ་
ཡིན་ནོ། །བར་ཆད་མེད་ལམ་གྱིས་དངོས་སུ་སྤོང་བའི་དོན་ནི་གཉེན་པོ་དེ་མ་སྐྱེད་ན་རྒྱུད་དེ་དེ་
ལ་སྤང་བྱའི་རིགས་འདྲ་ཕྱི་མ་མཚམས་སྦྱོར་བ་ལས་དེ་སྐྱེས་སྟོབས་ཀྱིས་ཕྱི་མའི་རྒྱུན་འཐུད་པ་
འགག་པའོ། །སྤངས་པའི་དོན་ནི་ས་བོན་དང་བྲལ་ནས་སྤང་བྱ་དེའི་རྒྱུན་སྐྱེ་བའི་སྐབས་མེད་
པར་བྱས་པ་ནི་སྤངས་པའི་དོན་ཡིན་ཏེ། ཀུན་ལས་བཏུས་ལས་གནས་ངན་ལེན་གྱི་རྣམ་པ་དང་
བྲལ་བས་ཉོན་མོངས་པ་མི་སྐྱེ་བའི་ཆོས་ཅན་དུ་གནས་པ་ནི་སྤངས་པའོ། །དེས་ན་རྒྱུན་མཐའི་
ཡེ་ཤེས་དེས་རྒྱུན་མཐའི་གནས་ངན་ལེན་གྱི་དྲི་མ་དེ་དངོས་སུ་སྤོང་ཞིང་སངས་རྒྱས་ཐོབ་པའི་
ཚེ་སྤངས་པའོ། ཁ་ཅིག་མངོན་པ་གོང་མ་ལྟར་ན་གཉེན་པོ་སྐྱེ་བ་དང་སྤང་བྱ་འགག་པ་དུས་
མཉམ་པས་སྐྱེ་འགྱུར་གྱིས་སྤོང་ལ། མཛོད་ལྟར་ན་གཉེན་པོ་འགག་པ་དང་སྤང་བྱ་འགག་པ་
དུས་མཉམ་པས་འགག་འགྱུར་གྱིས་སྤོང་ཞེས་འདོད་པ་མི་རིགས་ཏེ། སྐྱེ་འགྱུར་ནི་མ་འོངས་པ་
ཡིན་པས་མ་སྐྱེས་པའི་ཕྱིར་སྤང་བྱ་སྤོང་བའི་བྱ་བ་བྱེད་མི་ནུས་པའི་ཕྱིར། གཏན་ལ་དབབ་པ་
- 2
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྡུ་བ་ལས། སྤོང་བ་གཉེན་པོ་ཅི་སྐྱེས་ནས་སྤོང་ངམ། མ་སྐྱེས་ནས་སྤོང་ཞེ་ན། མ་སྐྱེས་པས་
ནི་མ་ཡིན་ནོ། །སྐྱེས་ནས་ཀྱང་དུས་ཕྱིས་ནི་མ་ཡིན་ཏེ། ཞེས་སོ། །གཉེན་པོ་འགགས་པ་དང་
སྤང་བྱ་འགགས་པ་དུས་མཉམ་པ་འགྱུར་གྱི་དོན་མ་ཡིན་ཏེ། མཛོད་ལས། མི་སློབ་སེམས་ནི་
སྐྱེ་འགྱུར་བ། །སྒྲིབ་པ་ལས་ནི་རྣམ་གྲོལ་འགྱུར། །འགག་པར་འགྱུར་བའི་ལམ་གྱིས་ནི། །དེ་
ཡི་སྒྲིབ་པ་རབ་ཏུ་སྤོང་། །ཞེས་པ་དང་དེའི་འགྲེལ་པ་ལས་གང་གྲོལ་ན། སྐྱེ་འགྱུར་མ་འོངས་པ་
མི་སློབ་པའི་སེམས་གྲོལ་ལ། གང་གིས་སྤོང་ན་འགག་འགྱུར་ད་ལྟར་བའི་ལམ་གྱིས་སྒྲིབ་པ་
སྤོང་ཞེས་པ་དང་འགག་པ་ནི་འགག་པ་ལ་མངོན་དུ་ཕྱོགས་པ་སྟེ་དེ་ལྟར་བའོ་ཞེས་བྱ་བའི་ཐ་
ཚིག་གོ་ཞེས་སོ། །གཉེན་པོ་སྐྱེ་བ་དང་སྤང་བྱ་འགག་པ་དུས་མཉམ་པ་མི་རིགས་ཏེ། དུས་
མཉམ་ན་སྒོམ་ལམ་ཆེན་པོའི་ཆེན་པོ་རྫོགས་པར་སྐྱེས་ན་སྒོམ་སྤངས་མ་ལུས་པ་འགགས་པར་
འགྱུར་ལ་དེ་ལྟར་ན་རྒྱུན་མཐར་སྒྲིབ་པ་མ་ལུས་པ་སྤངས་པར་འགྱུར་རོ། །སྤྱིར་གཉེན་པོ་ལ་
དབྱེ་བ་བཞི་སྟེ། རྣམ་པར་སུན་འབྱིན་པའི་གཉེན་པོ་དང་། སྤོང་བའི་གཉེན་པོ། རྟེན་གཉེན་པོ་
དང༌། ཐག་སྲིང་བའི་གཉེན་པའོ། །དང་པོ་ནི་ཐོག་མར་ཟག་བཅས་རྣམས་ལ་ཉེས་དམིགས་སུ་
ལྟ་བའོ། །གཉིས་པ་ནི། སྦྱོར་བ་བར་ཆད་མེད་པའི་ལམ་མོ། །གསུམ་པ་ནི། རྣམ་གྲོལ་གྱི་
ལམ་མོ། །བཞི་པ་ནི། ཁྱད་པར་གྱི་ལམ་མོ། །གསུམ་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་
མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས་ལམ་ཤེས་པ་ཉིད་
བརྗོད་བྱའི་གཙོ་བོར་སྟོན་པའི་སྐབས་གཉིས་པའི་ཚིག་ལེའུར་བྱས་པའི་ཚིག་དོན་རྣམ་པར་
འགྲེལ་པའོ།། །།
༈ གསུམ་པ་ལ་བཞི་སྟེ། འབྲེལ་དགོད་པས་མཚམས་སྦྱར། གཞི་ཤེས་ཀྱི་ཆོས་
རྒྱས་པར་བཤད། མཁྱེན་གསུམ་གྱི་དོན་བསྡུ། སྐབས་བསྡུ་བའོ། །དང་པོ་ནི། རྒྱན་ཆོས་ཅན།
ལམ་ཤེས་ཀྱི་རྗེས་སུ་ཐམས་ཅད་ཤེས་པ་ཉིད་འཆད་པ་ལ་རྒྱུ་མཚན་ཡོད་དེ། གཞི་ཐམས་ཅད་
. 2 [] 2 -



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཡོངས་སུ་ཤེས་པ་མེད་པར་ལམ་ལྔར་དེ་ཡོངས་སུ་ཤེས་པ་མེད་ཅིང་ལམ་ཤེས་པ་གཞི་ཤེས་པ་
ལ་ ལྟོས་ པའི་ ཕྱིར། གཉིས་པ་ལ་གསུམ་ སྟེ། འཇུག་ ཡུལ་ གཞི་ཤེས། འཇུག་ པ་ སྦྱོར་བ།
ཞུགས་འབྲས་མཐོང་ལམ། དང་པོ་ལ་གསུམ་སྟེ། ཆོས་ཅན་གཞི་ཤེས་གཉིས་ཀྱི་རང་བཞིན།
བསྒྲུབ་བྱ་འབྲས་ཡུལ་ལ་ཉེ་རིང་གི་ཁྱད་པར། སྒྲུབ་བྱེད་མི་མཐུན་ཕྱོགས་དང་གཉེན་པོའི་རབ་
དབྱེའོ། །དང་པོ་ལ་གཉིས་ཏེ། རྩ་བ། འགྲེལ་པའོ། །གཉིས་པ་ལ་གཉིས་ཏེ། དངོས་བསྟན་
གཉེན་པོ་གཞི་ཤེས། ཤུགས་བསྟན་མཚན་འཛིན་གཞི་ཤེས་སོ། །རྩ་བ་དང་དང་པོ་ནི་སངས་
རྒྱས་དང་བྱང་སེམས་འཕགས་པ་ཆོས་ཅན། ཁྱོད་ལ་ཡང་དག་པའི་ཤེས་རབ་ཀྱི་ཕ་རོལ་ཏུ་
ཕྱིན་པ་ཉེ་བ་ཡིན་ཏེ། དུས་གསུམ་གྱིས་བསྡུས་པའི་ཆོས་ཐམས་ཅད་རང་བཞིན་གྱིས་སྐྱེ་བ་
མེད་པར་མཉམ་པ་ཉིད་དུ་མངོན་སུམ་དུ་རྟོགས་པའི་ཕྱིར། སངས་རྒྱས་དང་། བྱང་སེམས་ལ་
ཉེ་བའི་ཤེར་ཕྱིན་ཏེ་བྱང་སེམས་འཕགས་པའི་ཡེ་ཤེས་ཆོས་ཅན། སྲིད་པ་དང་ཞི་བ་ལ་མཚན་
མར་འཛིན་པའི་ཚུལ་གྱིས་མི་གནས་པ་ཡིན་ཏེ། ཤེས་རབ་ཀྱིས་འཁོར་བའི་ཉེས་དམིགས་
ཤེས་པས་ཚུ་རོལ་གྱི་མཐའ་འཁོར་བ་རྟག་པའི་མཚན་ཉིད་དང༌། སྙིང་རྗེས་གཞན་དོན་བྱེད་
པས་ཕ་རོལ་གྱི་མཐའ་མྱ་ངན་ལས་འདས་པ་ཆད་པའི་མཚན་ཉིད་དང་འཁོར་འདས་དེ་དག་
ལས་གཞན་པའི་བར་ནའང་ཞེན་པའི་ཚུལ་གྱིས་མི་གནས་པའི་ཕྱིར། སོ་སྐྱེས་བགྲོད་ཅིང་
མཐོང་བས་འཁོར་བ་ལ་ཚུ་རོལ་གྱི་མཐའ་དང་སོ་སྐྱེས་བགྲོད་མི་ནུས་པས་མྱང་འདས་ལ་
ཕ་རོལ་གྱི་མཐའ་ཞེས་ཟེར་རོ། །འཁོར་བ་ནི་རྒྱུན་མི་ཆད་པས་རྟག་པའི་མཚན་ཉིད་དུ་དམན་
པའི་མྱང་འདས་ནི་ལྷག་མེད་ཐོབ་པའི་ཚེ་ཕུང་པོ་རྒྱུན་ཆད་པར་འདོད་པ་དང་བསྟུན་ནས་
དམན་པའི་མཚན་ཉིད་ཅེས་བསྟན་ནོ། །དེ་གཉིས་ཀྱི་བར་ནི་མི་གནས་པའི་མྱང་འདས་དང་
ཐེག་ཆེན་འཕགས་པའི་སློབ་ལམ་མོ། །མདོ་ལས། བྱང་སེམས་ཆེན་པོ་རྣམས་ཀྱི་ཤེར་ཕྱིན་ནི་
ཚུ་རོལ་གྱི་མཐར་མ་ལགས་ཕ་རོལ་གྱི་མཐར་མ་ལགས་དེ་གཉིས་ཀྱི་བར་ན་ཡང་མི་དམིགས་
- 2 [， 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་ཤིན་ཏུ་རྣམ་པར་དག་པའི་
ཕྱིར་རོ། །ཞེས་དང་། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དུས་གསུམ་གྱི་ཆོས་
ཐམས་ཅད་མཉམ་པ་ཉིད་ཀྱི་ཕྱིར་རོ། །ཞེས་སོ། །འདིར་ཉེ་རིང་དུ་གྱུར་པའི་ཤེར་ཕྱིན་གང་
ཡིན་ཞེ་ན། ཁ་ཅིག་འབྲས་ཡུམ་ལ་བཞེད། ཁ་ཅིག་དེ་མི་འཐད་དེ། འདིའི་སྐབས་ཀྱི་ཤེར་ཕྱིན་
དེ་བྱང་སེམས་ལ་ཡང་ཡོད་པར་གསུངས་པས་སོ། །དེས་ན་ཆོས་རབ་ཏུ་རྣམ་འབྱེད་ཆོས་བཞི་
ལྡན་ལ་ཤེར་ཕྱིན་དུ་བྱས་པ་དེ་ཡིན་ནོ། །འོ་ན་རྒྱལ་བའི་ཡུམ་ཞེས་པ་དང་འགལ་ལོ་ཞེ་ན།
སྲས་ཀྱི་གཙོ་བོ་བརྗོད་པ་ཡིན་ནོ་ཞེས་བཞེད་དོ། །གཉིས་པ་ནི། ཉན་ཐོས་དང་སོགས་པ་རང་
རྒྱལ་ཆོས་ཅན། ཡང་དག་པའི་ཤེར་ཕྱིན་དང་རིང་བར་གྱུར་པ་ཡིན་ཏེ། དུས་གསུམ་མཉམ་
ཉིད་དུ་ཤེས་པ་རང་རྒྱུད་ལ་མེད་པའི་ཕྱིར། དེས་ན། རང་གི་རྟོགས་པ་ཙམ་གྱི་ཤེར་ཕྱིན་ཏེ་ཉན་
རང་གི་གཞི་ཤེས་ཆོས་ཅན། འཁོར་བ་དང་མྱ་ངན་ལས་འདས་པ་ལ་གནས་པ་སྟེ་མཚན་མར་
ཞེན་པ་དང་བཅས་པ་ཡིན་ཏེ་སྙིང་རྗེ་ཆེན་པོ་དང་རང་བཞིན་མེད་རྟོགས་ཀྱི་ཤེས་རབ་དང་བྲལ་
བས་འཁོར་བ་དོར་བྱའི་དངོས་པོ་དང་། མྱང་འདས་དོར་བྱའི་དངོས་པོ་མེད་པར་དམིགས་ཤིང་
ཞེན་པའི་ཕྱིར། དེ་ལྟར་ཡིན་པར་ཅིས་ཤེས་ཞེ་ན་ཀུན་ཤེས་པ་ཉིད་འཆད་པའི་སྐབས་སུ་ཉན་
རང་གི་གཞི་ཤེས་མཐའ་གཉིས་ལ་མི་གནས་པ་ལས་བཟློག་པར་ཤུགས་ལ་བསྟན་པས་དེ་
ལྟར་ཤེས་པར་བྱའོ། །
གཉིས་པ་ལ་བཞི་སྟེ། མཚམས་སྦྱར། རྩ་བ། འགྲེལ་པ། དོན་བསྡུ་བའོ། །དང་པོ་
ནི༑ སློབ་དཔོན་ཀླུ་སྒྲུབ་ཀྱི་ལུགས་རྩ་ཤེས་ལས་རྟེན་ཅིང་འབྲེལ་བར་འབྱུང་བ་གང་ཡིན་པ་དེ་
ཉིད་ཀྱི་རང་བཞིན་སྟོང་པར་ཐུབ་པས་ཁྱོད་ནི་བཞེད་ཅེས་འབྱུང་བའི་ཕྱིར་དུས་གསུམ་མཉམ་
པ་ཉིད་དུ་ཤེས་པ་ནི་གཞི་རྟེན་འབྲེལ་རང་བཞིན་མེད་པར་རྟོགས་པ་ཁོ་ན་ཡིན་ལ་དེ་ཡང་ཉན་
རང་དང་བྱང་སེམས་ཐམས་ཅད་ལ་ཡོད་པ་མ་ཡིན་ཏེ་ཡོད་པས་ན་ཉན་ཐོས་ལ་སོགས་པ་ལ་
-2t)4-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཡང་དག་པའི་ཤེར་ཕྱིན་རིང་བ་དང་བྱང་ཆུབ་སེམས་དཔའ་ཡང་དག་པའི་ཤེར་ཕྱིན་གཅིག་
ཤོས་ཏེ་ཉེ་བར་ཇི་ལྟར་འགྱུར་ཏེ་ཉེ་རིང་གི་ཁྱད་པར་མེད་པར་འགྱུར་རོ་ཞེས། ངག་དོན། དེ་ནི་
ཞེས་སོགས་ཚིགས་བཅད་གཅིག་སྨོས་པ་ཆོས་ཅན། དགོས་པ་ཡོད་དེ། ཉན་རང་དང་བྱང་
སེམས་ལ་ཡང་དག་པའི་ཡུམ་ཉེ་རིང་གི་ཁྱད་པར་མེད་སྙམ་པའི་དོགས་པ་སེལ་བའི་དོན་ཡོད་
པའི་ཕྱིར། གཉིས་པ་དང་གསུམ་པ་ལ་གཉིས་ཏེ། ཉན་རང་གི་ཡུམ་རིང་བར་བསྟན། བྱང་
སེམས་ཀྱི་ཡུམ་ཉེ་བར་བསྟན་པའོ། །དང་པོ་ནི། ཤེས་བྱ་ཆོས་ཅན། ཉན་རང་དེ་དག་ལ་རྒྱལ་
བའི་ཡུམ་རིང་བར་གྱུར་ཏེ། ཉན་ཐོས་ལ་སོགས་པ་དངོས་པོའི་རང་གི་ངོ་བོ་སྟེ་གནས་ལུགས་
མི་ཤེས་པ་རྣམས་ལ་ཐེག་ཆེན་དགེ་བའི་བཤེས་གཉེན་སྟོབས་སོགས་ཐབས་ལ་མཁས་པ་དང་
བྲལ་བས་དངོས་པོ་མཚན་མ་དང་ལྡན་པར་རྟོགས་པ་དུས་གསུམ་མཉམ་པ་ཉིད་ཀྱི་ཡེ་ཤེས་
མེད་དེ་དེའི་ཕྱིར་དཔེར་ན་སྐྱེ་བོའི་ཚོགས་ཀྱི་དབུས་སུ་སྒྱུ་མ་མཁན་གྱི་སྤྲུལ་པའི་རྟ་གླང་ལ་
སོགས་པའི་དངོས་པོ་སྣང་བ་ལ་དེའི་རང་གི་ངོ་བོ་མི་ཤེས་པས་དངོས་པོར་མངོན་པར་ཞེན་པ་
ཉིད་ཀྱིས་རྟ་གླང་གི་ངོ་བོ་ཉིད་མེད་པར་མི་སྣང་བ་བཞིན་དུའོ། །གཉིས་པ་ནི། དེ་ཆོས་ཅན།
བྱང་སེམས་དག་པ་རྒྱལ་བའི་ཡུམ་ཉེ་བར་གྱུར་ཏེ། བྱང་ཆུབ་སེམས་དཔའ་དུས་ཡུན་རིང་མོ་
ཞིག་ནས་དགེ་བའི་བཤེས་གཉེན་མགུ་བར་བྱས་པའི་མན་ངག་ཕྱིན་ཅི་མ་ལོག་པ་ཅན་བདེན་
པ་གཉིས་ཀ་ལ་བརྟེན་པའི་ཐོས་པ་ལ་སོགས་པའི་ཤེས་པ་སྐྱེ་བའི་ཐབས་ལ་མཁས་པས་
དངོས་པོར་མངོན་པར་ཞེན་པའི་འཁྲུལ་པའི་མཚན་མ་བསལ་བ་རྣམས་ལ་ནི་གཟུགས་ལ་
སོགས་པའི་ཆོས་ཀྱི་གནས་ལུགས་ཡོངས་སུ་ཤེས་པ་ཡོད་ཅིང་། དེ་ཉིད་དུས་གསུམ་མཉམ་པ་
ཉིད་དུ་ཡོངས་སུ་ཤེས་པ་ཡིན་པའི་ཕྱིར། བཞི་པ་ནི་ཉན་རང་གི་གཞི་ཤེས་ཆོས་ཅན། འབྲས་
ཡུམ་ལ་རིང་བ་ཡིན་ཏེ། འབྲས་ཡུམ་སྒྲུབ་པའི་ཐབས་ཤེས་ཁྱད་པར་ཅན་དང་ལྡན་པ་མ་ཡིན་
པའི་རྟོགས་པ་ཡིན་པའི་ཕྱིར། བྱང་སེམས་འཕགས་པའི་ཡེ་ཤེས་ཆོས་ཅན། འབྲས་ཡུམ་ལ་ཉེ་
-205-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ཡིན་ཏེ། འབྲས་ཡུམ་སྒྲུབ་པའི་ཐབས་ལ་མཁས་པའི་རྟོགས་པ་ཡིན་པའི་ཕྱིར། ཉན་རང་ལ་
ཆོས་ཀྱི་བདག་མེད་རྟོགས་པ་ཡོད་དམ་མེད་ཞེ་ན། རྒྱན་ལས། ཆེར་འོས་སེམས་བསྐྱེད་སྤངས་
པའི་སྐྱེ་བོ་དག །གཞན་དོན་སེམས་དང་དེ་ཡི་ཐབས་རྙེད་དང༌། །དགོངས་ཆེན་དོན་དང་དེ་
ཉིད་མཆོག་མཐོང་བའི། །བདེ་བ་དེ་སྤངས་ཞི་བར་འགྲོ་བར་འགྱུར། །ཞེས་ཐེག་ཆེན་སེམས་
བསྐྱེད་མེད་པ་ལ་ཆོས་ཀྱི་བདག་མེད་རྟོགས་པ་མེད་པར་བཤད་པ་དང་། འདིར་ཡང་དེ་ནི་
མཚན་མར་དམིགས་སྒོ་ནས། །ཞེས་སོགས་མང་དུ་གསུངས་པས། བྱམས་ཆོས་ལས་ཉན་རང་
ལ་ཆོས་ཀྱི་བདག་མེད་རྟོགས་པ་མེད་པར་གསལ་བར་གསུངས་ཤིང་དེའི་རྗེས་སུ་འབྲངས་
ནས་ཐོགས་མེད་སྐུ་མཆེད་དང་བློ་གྲོས་བརྟན་པ་དང་སློབ་དཔོན་ལེགས་ལྡན་འབྱེད་དང་ཞི་བ་
འཚོ་དཔོན་སློབ་དང་འཕགས་སེང་རྗེས་འབྲང་དང་བཅས་པས་ཉན་རང་ལ་ཆོས་ཀྱི་བདག་
མེད་རྟོགས་པ་མེད་པར་བཞེད་དོ། །དེ་དག་གི་ལུགས་ཀྱི་ཤེས་བྱེད་ཀྱི་མདོ་ནི། སྡུད་པར། །
ཐབས་མེད་ཤེས་རབ་བྲལ་བས་ཉན་ཐོས་ཉིད་དུ་ལྟུང་། །ཞེས་སོགས་ཤེར་ཕྱིན་གྱི་མདོ་དུ་མ་
དང༌། དཔལ་ཕྲེང་གི་མདོ་ལ་སོགས་པ་མང་དུ་ཡོད་དོ། །རྩ་ཤེ་ལས། བཅོམ་ལྡན་དངོས་དང་
དངོས་མེད་པ། །མཁྱེན་པས་ཀ་ཏ་ཡ་ན་ཡི། །གདམས་ངག་ལས་ནི་ཡོད་པ་དང་། །མེད་པ་
གཉིས་ཀའང་དགག་པ་མཛད། །ཅེས་པ་དང་། རིན་ཆེན་ཕྲེང་བར། ཇི་སྲིད་ཕུང་པོར་འཛིན་
ཡོད་པ། །དེ་ སྲིད་ དེ་ ལ་ ངར་འཛིན་ཡོད། །ཞེས་ སོགས་དང༌། རིགས་པ་དྲུག་ཅུ་པ་ལས།
དངོས་པོར་ཁས་ལེན་ཡོད་ན་ནི། །འདོད་ཆགས་ཞེ་སྡང་མི་ཟད་འབྱུང༌། །ལྟ་བ་མ་རུངས་
ཡོངས་སུ་འཛིན། །དེ་ལས་བྱུང་བའི་རྩོད་པར་འགྱུར། །དེ་ནི་ལྟ་བ་ཀུན་གྱི་རྒྱུ། །དེ་མེད་ཉོན་
མོངས་མི་སྐྱེ་སྟེ། །དེ་བས་དེ་ནི་ཡོངས་ཤེས་ན། །ལྟ་དང་ཉོན་མོངས་ཡོངས་སུ་འབྱུང་། །ཞེས་
སོགས་གསུངས་ཤིང་དེའི་རྗེས་སུ་འབྲངས་ནས། སློབ་དཔོན་ཟླ་གྲགས་ཀྱིས་འཇུག་པ་ལས།
སློབ་དཔོན་ཀླུ་སྒྲུབ་ཞབས་ཀྱི་ལམ་ལས་ནི། །ཕྱི་རོལ་གྱུར་ལ་ཞི་བའི་ཐབས་མེད་དོ། །ཞེས་
-206-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
སོགས་དང༌། འཇུག་འགྲེལ་ལས་ལུང་འདི་ལས་ནི་ཉན་ཐོས་དང་རང་སངས་རྒྱས་རྣམས་ལ་
ཡང་ཆོས་ཐམས་ཅད་རང་བཞིན་མེད་པར་ཤེས་པ་ཡང་ཡོད་དོ་ཞེས་གསལ་བར་ངེས་ཞེས་
སོགས་དང་། སྤྱོད་འཇུག་ལས་ཀྱང་། བདེན་པ་མཐོང་བས་གྲོལ་འགྱུར་གྱི། །སྟོང་ཉིད་མཐོང་
བས་ཅི་ཞིག་བྱ། །ཞེས་པའི་རྩོད་པའི་ལན་དུ། བསྟན་རྩ་དགེ་སློང་ཉིད་ཡིན་ན། །དགེ་སློང་
ཉིད་ཀྱང་དཀའ་བར་གནས། །སེམས་ནི་དམིགས་དང་བཅས་རྣམས་ཀྱིས། །མྱ་ངན་འདས་
ཀྱང་དཀའ་བར་གནས། །ཞེས་སོགས་གསུངས་ཤིང་། དེ་དག་ལུགས་ཀྱི་མདོའི་ཤེས་བྱེད་ཀྱི་
མདོ་ནི། ཤེར་ཕྱིན་གྱི་མདོ་ལས། ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཤེར་ཕྱིན་ལ་
བསླབ་པར་བྱའོ་ཞེས་སོགས་དང་། མདོ་ས་བཅུ་པ་ལས། ཆོས་ཉིད་དེ་བཞིན་ཉིད་འདི་མི་རྟོག་
རྟག་ཏུ་འཇུག །ས་འདི་རྒྱལ་བ་ཉན་ཐོས་རང་རྒྱལ་ཀུན་གྱི་སྟེ། །ཞེས་པ་དང་། དེ་བཞིན་དུ་
བྱང་ཆུབ་སེམས་དཔའ་ཡང་། སེམས་བསྐྱེད་མ་ཐག་ཏུ་ལྷག་པའི་བསམ་པའི་ཆེ་བ་ཉིད་ཀྱིས་
ཉན་ཐོས་དང་རང་སངས་རྒྱས་ཐམས་ཅད་ཟིལ་གྱིས་གནོན་གྱི་རང་གི་བློ་ཡི་སྟོབས་ཀྱིས་རྣམ་
པར་དཔྱད་པས་ནི་མ་ཡིན་ནོ་ཞེས་སོགས་མང་ངོ༌། །དེ་དག་གི་ལུགས་ལ་མདོ་དང་བྱམས་
པས། ཉན་རང་གིས་ཆོས་ཀྱི་བདག་མེད་མ་རྟོགས་པར་གསུངས་པ་རྣམས་ཇི་ལྟར་བཤད་ཅེ་
ན༑ དེ་རྣམས་དགོངས་པ་ཅན་དུ་འཆད་དེ། ཇི་ལྟར་ན། དགོངས་གཞི་ཆོས་ཀྱི་བདག་མེད་
རྫོགས་པར་སྒོམ་པ་མེད་པ་ལ་དགོངས། དགོས་པ་རང་བཞིན་མེད་པ་ལ་སྐྲག་པའི་དོན་སྨྲ་ལ་
སོགས་དྲང་བའི་དོན་དུ་གསུངས། དེ་སྒྲ་ཇི་བཞིན་པ་ཡིན་པ་ལ་གནོད་བྱེད་ནི་ཉོན་མོངས་ནི་
ཕུང་པོ་བདེན་འཛིན་ལས་བྱུང་བས་དེ་མ་ལོག་ན་ཉོན་མོངས་མི་ལྡོག་པས་ཉན་རང་ལ་ཉོན་
མོངས་སྤངས་པའི་ཐར་པ་དང་ལས་ཉོན་དབང་གིས་འཁོར་བར་སྐྱེ་བ་སྤངས་པ་མེད་པར་
འགྱུར་ལ། དེ་ཡོད་པར་ལུགས་གཉིས་ཀས་ཀྱང་ངེས་དོན་དུ་བཞེད་པས་གནོད་དོ། །འོ་ན་
ཐེག་ཆེན་དང་ཁྱད་མེད་དུ་འགྱུར་ཞེ་ན། རིན་ཆེན་ཕྲེང་བ་ལས། ཉན་ཐོས་ཐེག་པ་དེ་ལས་ནི།།
-207-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་ཆུབ་སེམས་དཔའི་སྨོན་ལམ་དང་། །སྤྱོད་པ་ཡོངས་བསྔོ་མ་བཤད་དེས། །བྱང་ཆུབ་
སེམས་པར་ག་ལ་འགྱུར། །ཞེས་སོ། །
གསུམ་པ་ལ་གསུམ་སྟེ། གཞི་ལམ་ལ་མཚན་འཛིན་གྱི་སྤང་གཉེན། འབྲས་བུ་ལ་
མཚན་འཛིན་གྱི་ སྤང་གཉེན། དེ་དག་གི་དོན་བསྡུ་བའོ། །དང་པོ་ལ་གཉིས། སྤང་བྱ་དང་
གཉེན་པོའོ། །དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ ནི། །
གཟུགས་སོགས་ཞེས་སོགས་མཚན་ཉིད་གཅིག་སྨོས་པ་ཆོས་ཅན། དགོས་པ་ཡོད་དེ། སྔར་
བསྟན་པ་དེ་ལྟར་ཉན་ཐོས་ལ་སོགས་པའི་ཡུམ་འབྲས་ཡུམ་ལ་རིང་བའི་སྒྲུབ་བྱེད་མཚན་མར་
འཛིན་པ་རྣམས་བྱང་སེམས་ལམ་གྱི་མི་མཐུན་ཕྱོགས་ཡིན་པར་སྟོན་པའི་དོན་ཡོད་པའི་ཕྱིར།
གཉིས་པ་དང་གསུམ་པ་ནི་གཟུགས་ལ་སོགས་པའི་ཕུང་པོ་མུ་སྟེགས་པ་གཞན་གྱིས་ཀུན་
བཏགས་པའི་བདག་དང་སྲོག་ལ་སོགས་པས་སྟོང་པར་ལྟ་ཞིང་ཞེན་པ་དང་དུས་གསུམ་དུ་
གཏོགས་པའི་ཆོས་ཟག་པ་དང་བཅས་པ་དང་ཟག་པ་མེད་པ་དང་ཟག་བཅས་ཟག་མེད་གཉིས་
ཀའི་གནས་སུ་གྱུར་པའི་འདས་པ་ལ་སོགས་པའི་ངོ་བོ་དུས་གསུམ་གྱི་དངོས་པོར་མ་གྱུར་པ་
ཐམས་ཅད་ལ་དུས་གསུམ་ཐ་དད་པའི་དངོས་པོར་དམིགས་ཤིང་ཞེན་པ་དང་སྦྱིན་སོགས་དང་
བྱང་ཆུབ་ཀྱི་ཕྱོགས་རྣམས་པ་སྒྲུབ་ཅིང་བརྗོད་བྱར་ཞེན་ཅིང་འདུ་ཤེས་པའི་བློ་ཆོས་ཅན།
གཉེན་པོ་གཞི་ཤེས་ཀྱི་མི་མཐུན་ཕྱོགས་ཡིན་ཏེ། དེའི་སྤང་བྱ་ཡིན་པའི་ཕྱིར་ཏེ། སྤང་བྱ་འགའ་
ཞིག་གི་གཉེན་པོ་ཡིན་ན་ཡང་གཟུགས་སོགས་ཀྱི་དངོས་པོའི་གནས་ལུགས་ལ་ཕྱིན་ཅི་ལོག་ཏུ་
ཞུགས་པའི་བློ་ཡིན་པའི་ཕྱིར། མཚན་ཉིད་ཉན་རང་དང་གཉེན་པོ་གཞི་ཤེས་བྱང་སེམས་ལ་སོ་
སོར་ཡོད་པར་བཤད་པ་ནི་རྒྱུད་སོ་སོ་ལ་མཚན་འཛིན་ངོས་བཟུང་བ་ཡིན་གྱི་དངོས་ཀྱི་སྤང་
གཉེན་ནི་མ་ཡིན་ཏེ། གལ་ཏེ་ཡིན་ན་གང་ཟག་འགའ་ཞིག་འབད་མེད་དུ་གྲོལ་བ་ཐོབ་པ་སྲིད་
པའི་སྐྱོན་དུ་འགྱུར་རོ། །འོ་ན་ཉན་རང་གི་གཞི་ཤེས་མི་མཐུན་ཕྱོགས་དང་བྱང་སེམས་ཀྱི་གཞི་
-208-



གྲགས་ཆེན་བཅོ་བརྒྱུད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཤེས་གཉེན་པོར་བཤད་པ་ཇི་ལྟར་ཡིན་ཞེ་ན། ཉན་རང་གི་གཞི་ཤེས་ནི་མཚན་འཛིན་དང་
འཛིན་སྟངས་འགལ་བར་མི་འཇུག་ཅིང་མཚན་འཛིན་དང་བཅས་པས་མི་མཐུན་ཕྱོགས་སུ་
བསྟན་ལ་བྱང་སེམས་ཀྱི་གཞི་ཤེས་ནི་མཚན་འཛིན་དང་འཛིན་སྟངས་འགལ་བའི་སྒོ་ནས་
མཚན་འཛིན་འཇོམས་པས་གཉེན་པོར་བཞག་པ་ཡིན་ནོ། །ཉན་རང་གི་གཞི་ཤེས་ཡིན་ན་
མཚན་འཛིན་ཡིན་པས་མ་ཁྱབ་སྟེ། མཚན་འཛིན་ཡིན་ན་སྒྲ་དོན་འཛིན་པའི་རྟོག་པ་ཡིན་
དགོས་ལ་ཉན་རང་འཕགས་པའི་མཉམ་གཞག་སྒྲ་དོན་འཛིན་པའི་རྟོག་པ་དང་བྲལ་བའི་ཤེས་
པ་ཡིན་པའི་ཕྱིར། ཀུན་ལས་བཏུས་ལས། འཇིག་རྟེན་ལས་འདས་པའི་ཤེས་པས་བདེན་པའི་
རྣམ་པ་ལ་འཇུག་པ་ན་མི་རྟག་པའི་དོན་མཐོང་གི་མི་རྟག་པ་ཉིད་དོ་ཞེས་བྱ་བར་ནི་མ་ཡིན་ནོ། །
མི་རྟག་པ་ཉིད་ལ་ཇི་ལྟ་བ་དེ་བཞིན་དུ་རྣམ་པ་ལྷག་མ་རྣམས་ལ་ཡང་དེ་བཞིན་ནོ་ཞེས་སོ། །
ཡང་ན་སྦྱིན་སོགས་སོ་སྐྱེའི་ཟག་བཅས་དང་མི་སློབ་པའི་ཟག་མེད་དང་འཕགས་པ་སློབ་པའི་
ཟག་བཅས་ཟག་མེད་གཉིས་ཀའི་ངོ་བོ་རྣམས་ལ་སྒྲུབ་པའི་འདུ་ཤེས་ནི་ཞེས་འབྲེལ་ལོ། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། སྦྱིན་ལ་
སོགས་ལ་ཞེས་སོགས་སྨོས་པ་ཆོས་ཅན། དགོས་པ་ཡོད་དེ། བྱང་ཆུབ་སེམས་དཔའ་རྣམས་
ཀྱི་གཉེན་པོ་གཞི་ཤེས་དེ་མཚན་འཛིན་ལས་བཟློག་ཏེ་དེའི་གཉེན་པོ་ཡིན་པར་རྟོགས་པའི་
དོན་ཡོད་པའི་ཕྱིར། གཉིས་པ་དང་གསུམ་པ་ནི་འཁོར་གསུམ་རྣམ་པར་དག་པས་སྦྱིན་པ་ལ་
སོགས་ལ་བདག་མེད་པར་རྟོགས་པས་རང་འཛིན་པ་མེད་པའི་ཚུལ་གྱིས་རང་གནས་ཤིང་
གདུལ་བྱ་གཞན་དེ་ལ་སྦྱོར་ཞིང་འཛུད་པར་བྱེད་པའི་ལས་དང་ལྡན་པའི་བྱང་སེམས་འཕགས་
པའི་མཉམ་གཞག་ཡེ་ཤེས་ཆོས་ཅན། རྣམ་པ་ཐམས་ཅད་དུ་རང་གི་སྤང་བྱ་གཞི་ལམ་ལ་
མཚན་འཛིན་གྱི་གཉེན་པོ་ཡིན་ཏེ། གཞི་ལམ་གྱི་གནས་ལུགས་ལ་ཡང་དག་པར་ཞུགས་ཤིང་
རང་གི་སྤང་བྱ་གཞི་ལམ་ལ་ཆགས་པའི་ཚོགས་ཀྱི་གནས་ས་བོན་དང་བཅས་པ་ཐམས་ཅད་
-2()9-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགོག་ནུས་པས་བྱང་སེམས་ཀྱིས་བླང་བར་བྱ་བའི་རྟོགས་པ་ཡིན་པའི་ཕྱིར།
གཉིས་པ་ལ་གཉིས་ཏེ། སྤང་བྱ། གཉེན་པོའོ། །དང་པོ་ལ་གཉིས་ཏེ། ཆགས་པ་ཕྲ་
མོ་མི་མཐུན་ཕྱོགས་སུ་བསྟན་པ། དེའི་སྒྲུབ་བྱེད་བསྟན་པའོ། །དང་པོ་ལ་གཉིས་ཏེ། རྩ་བ།
འགྲེལ་ པའོ། །དང་པོ་དང་ གཉིས་ པ་ནི། མཚན་མར་ཞེན་པའི་སྒོ་ནས་རྒྱལ་བ་དེ་བཞིན་
གཤེགས་པ་ལ་ཕྱག་འཚལ་བ་དང༌། དགེ་བ་བྱང་ཆུབ་ཏུ་བསྔོ་བ་ལ་སོགས་པའི་འདུ་ཤེས་ཆོས་
ཅན། གཉེན་པོ་གཞི་ཤེས་ཀྱི་མི་མཐུན་ཕྱོགས་ཡིན་ཏེ། མཚན་འཛིན་གྱི་ཆགས་པ་ཡིན་པའི་
ཕྱིར། དེ་ཆགས་པར་མཐར་འཛིན་ཅན་གྱིས་རྟོགས་དཀའ་བས་ཕྲ་མོ་ཞེས་བརྗོད་དོ། །དེ་མི་
འཐད་དེ་གཉེན་པོ་ཡིན་པས་སོ་ཞེ་ན། དེ་ཆོས་ཅན། ཁྱོད་ལས་སྒྲིབ་འགའ་ཞིག་གི་གཉེན་པོ་
ཡིན་ཡང་གཉེན་པོ་གཞི་ཤེས་ཀྱི་སྤང་བྱ་ཡིན་པར་མི་འགལ་ཏེ། ཁྱོད་བསོད་ནམས་ཚོགས་
ལམ་གྱི་རྒྱུ་ཡིན་པ་ཉིད་ཀྱིས་ལས་སྒྲིབ་འགའ་ཞིག་གི་གཉེན་པོ་ཡིན་མོད་ཀྱི་རྣམ་པ་ཐམས་
ཅད་དུ་གཉེན་པོ་མ་ཡིན་པའི་མཚན་འཛིན་ཡིན་པའི་ཕྱིར། གཉིས་པ་ལ་གསུམ་སྟེ། མཚམས་
སྦྱར། རྩ་ བ། འགྲེལ་ པའོ། །དང་ པོ་ནི། ཆོས་ ཀྱི་ ལམ་ནི་ཞེས་ སོགས་ སྨོས་ པ་ ཆོས་ ཅན།
དགོས་པ་ཡོད་དེ། ཡང་ཇི་ལྟར་ཆགས་པ་ཕྲ་མོ་མི་ཐོགས་པ་ནི་ཞེ་ན། དེའི་ལན་གདབ་པའི་
དོན་ཡོད་པའི་ཕྱིར། གཉིས་པ་དང་གསུམ་པ་ནི། ཤེས་བྱ་ཆོས་ཅན། དེ་བཞིན་གཤེགས་པ་
ལ་སྐྱབས་གནས་བདེན་པར་དམིགས་པའི་འདུ་ཤེས་ཡང་གཉེན་པོ་གཞི་ཤེས་ཀྱི་མི་མཐུན་
ཕྱོགས་ཡིན་ཏེ། དེ་བཞིན་གཤེགས་པ་དེ་དེ་ཁོ་ནར་མཚན་མའི་སྤྲོས་བྲལ་ཟབ་མོ་ཡིན་པའི་
ཕྱིར་ཏེ། གང་གི་ཕྱིར་ན་ཆོས་ཀྱི་ལམ་སྟེ་རིགས་རྣམས་རང་བཞིན་གྱིས་རང་གི་ངོ་བོ་ཉིད་དེ་ཁོ་
ནས་སྟོང་པའི་ཕྱིར།
གཉིས་པ་ལ་གཉིས་ཏེ། སྤོང་བ་གཉེན་པོ། ཟབ་པ་སོགས་ཀྱི་རྒྱུ་མཚན་བསྟན་
པའོ། །དང་པོ་ལ་གསུམ་སྟེ། མཚམས་སྦྱར། རྩ་ བ། འགྲེལ་པའོ། །དང་པོ་ནི། ཆོས་རྣམས་
-21(9-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཞེས་སོགས་ཚིགས་བཅད་སྨོས་པ་ཆོས་ཅན། དགོས་པ་ཡོད་དེ། འོ་ན་ཆགས་པ་དེ་ཇི་ལྟར་སྤོང་
ཞེ་ན། དེའི་ ལན་ གདབ་ པའི་དོན་ ཡོད་ པའི་ ཕྱིར། གཉིས་པ་དང་གསུམ་པ་ནི། ཐེག་ཆེན་
གྱི་མཐོང་ལམ་བར་ཆད་མེད་ལམ་ཆོས་ཅན། རང་གི་སྤང་བྱ་མཚན་འཛིན་གྱི་ཆགས་པ་སྤོང་བ་
ཡིན་ཏེ། ཤེས་པ་དང་ཤེས་བྱའི་ཆོས་རྣམས་ཐམས་ཅད་བདེན་པའི་རང་བཞིན་མེད་པའི་རང་
བཞིན་གཅིག་པ་སྟེ་མཉམ་པ་ཉིད་དུ་མངོན་སུམ་དུ་ཤེས་པའི་ཐེག་ཆེན་གྱི་བར་ཆད་མེད་ལམ་
ཡིན་པའི་ཕྱིར། རང་བཞིན་གཅིག་པའི་ཚུལ་ནི་མདོ་ལས་གཟུགས་ལ་སོགས་པའི་ཆོས་ཐམས་
ཅད་རང་བཞིན་གཅིག་པ་ཁོ་ན་སྟེ་འདི་ལྟ་སྟེ་རང་བཞིན་མེད་པའོ་ཞེས་གསུངས་སོ། །གཉིས་
པ་ལ་གཉིས་ཏེ། ཟབ་པའི་རྒྱུ་མཚན། རྟོགས་དཀའ་བའི་རྒྱུ་མཚན་ནོ། །དང་པོ་ལ་གསུམ་སྟེ།
མཚམས་ སྦྱར། རྩ་ བ། འགྲེལ་ པའོ། །དང་པོ་ནི། མཐོང་བ་ ལ་སོགས་ཞེས་ སོགས་ཚིགས་
བཅད་སྨོས་པ་ཆོས་ཅན། དགོས་པ་ཡོད་དེ། ཡང་ཇི་ལྟར་ཆོས་རྣམས་རང་བཞིན་གྱིས་ཟབ་པ་
ཡིན་ནོ་ཞེ་ན། དེའི་ལན་གདབ་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི། ཆོས་
རྣམས་ཀྱི་རང་བཞིན་སྟོང་པ་ཉིད་དེ་ནི་ཆོས་ཅན། མཐར་འཛིན་ཅན་གྱི་བློ་ངོར་ཟབ་པ་ཡིན་ཏེ།
དེའི་བློས་རྟོགས་པར་དཀའ་བའི་ཕྱིར་ཏེ་གང་གི་ཕྱིར་ན་ཡོངས་གཅོད་དུ་རྣམ་པར་ཤེས་པ་
ཐམས་ཅད་ཀྱིས་དམིགས་པའི་དོན་བསལ་ཞིང་བཀག་པའི་དེ་ཁོ་ན་ཉིད་ཡིན་པའི་ཕྱིར།
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པོའོ། །དང་པོ་ནི་གཟུགས་ལ་སོགས་
པར་ཞེས་སོགས་ཚིགས་བཅད་སྨོས་པ་ཆོས་ཅན། དགོས་པ་ཡོད་དེ། ཡང་དེ་ལྟར་རྟོགས་པར་
དཀའ་བ་ཉིད་ཅི་ཡིན་ཞེ་ན། དེའི་ལན་གདབ་པའི་དོན་ཡོད་པའི་ཕྱིར། གཉིས་པ་དང་གསུམ་
པ་ནི་ཆོས་རྣམས་ཀྱི་རང་བཞིན་སྟོང་པ་ཉིད་དེ་ནི་ཆོས་ཅན། མཐར་འཛིན་ཅན་གྱི་བློས་རྟོགས་
པར་དཀའ་བ་ཡིན་ཏེ། དེའི་བློས་བསམ་གྱིས་མི་ཁྱབ་པའི་ཕྱིར་ཏེ། གང་གི་ཕྱིར་ན་ཡོངས་
གཅོད་དུ་གཟུགས་ལ་སོགས་པ་ནས་སངས་རྒྱས་ཀྱི་ཆོས་མ་འདྲེས་པའི་བར་དུ་མི་ཤེས་པའི་དེ་
-21 ： -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁོ་ན་ཉིད་ཡིན་པའི་ཕྱིར། གསུམ་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་
པོ་ནི། དེ་ལྟར་སོགས་ཚིགས་བཅད་གཅིག་སྨོས་པ་ཆོས་ཅན། དགོས་པ་ཡོད་དེ། སྔར་བཤད་
པ་དེ་ལྟར་མི་མཐུན་པའི་ཕྱོགས་དང་སོགས་གཉེན་པོའི་ཕྱོགས་བརྗོད་ནས་དེ་གཉིས་ཀའི་
མཇུག་བསྡུ་བ་ཤེས་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི་ཤེས་པར་བྱའོ། །
གང་གིས་ན་བྱང་ཆུབ་སེམས་དཔས་སོ། །གང་དུ་ན་ཀུན་ཤེས་ཉིད་ཐུགས་ལ་སྟེ་ཐམས་ཅད་
ཤེས་པ་ཉིད་འཆད་པའི་སྐབས་སུའོ། །ཇི་ལྟར་ན་སྔར་དེ་ལྟར་ཇི་སྐད་བཤད་པ་བཞིན་དུའོ། །
གང་ན་ཉན་ཐོས་ལ་སོགས་པའི་མཁྱེན་པ་མི་མཐུན་པའི་ཕྱོགས་དང་བྱང་སེམས་དང་སངས་
རྒྱས་ཀྱི་མཁྱེན་པ་གཉེན་པོའི་ཕྱོགས་ཀྱི་རབ་ཏུ་དབྱེ་བ་མ་འདུས་པའོ། །ངག་དོན། ཤེས་བྱ་
ཆོས་ཅན། གཞི་ཤེས་འཆད་པའི་སྐབས་སུ་མི་མཐུན་ཕྱོགས་དང་གཉེན་པོའི་རབ་དབྱེ་མ་ལུས་
པར་བྱང་སེམས་ཀྱིས་ཤེས་པར་བྱ་དགོས་ཏེ། སྐབས་གསུམ་པར་རྗེ་བཙུན་གྱིས་སྤང་གཉེན་
གྱི་དབྱེ་བ་རྒྱས་པར་བསྟན་པ་ཡིན་པའི་ཕྱིར། གཉིས་པ་ལ་གཉིས་ཏེ། སྦྱོར་བའི་དབྱེ་བ། སྦྱོར་
བའི་མཉམ་ཉིད་དོ། །དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི།
གཟུགས་སོགས་དེ་མི་རྟག་ཞེས་སོགས་ཚིགས་བཅད་སྨོས་པ་ཆོས་ཅན། དགོས་པ་ཡོད་དེ།
སྔར་བཤད་པ་དེ་ལྟར་མི་མཐུན་པའི་ཕྱོགས་དང་སོགས་པ་གཉེན་པོའི་ཕྱོགས་ཡོངས་སུ་ཤེས་
ནས་བླང་དོར་གྱི་སྒོ་ནས་རྣམ་པར་སྒོམ་པའི་སྦྱོར་བ་གང་ཡིན་ཞེ་ན། དེའི་ལན་དུ་སྦྱོར་བ་
བསྟན་པའི་དོན་ཡོད་པའི་ཕྱིར། གསུམ་པ་ལ་གཉིས་ཏེ། དངོས་བསྟན་བྱང་སེམས་ཀྱི་སྦྱོར་བ།
ཤུགས་བསྟན་ ཉན་ རང་གི་སྦྱོར་བའོ། །དང་པོ་ནི། བསྟན་ནོ་གང་ན་ སྦྱོར་བྱེད། བྱང་ཆུབ་
སེམས་དཔའ་རྣམས་ཀྱིས་སྦྱར་བ་ཡུལ་བཅུ་པོ་དེ་དང་དེ་ལ་སྦྱོར་ཚུལ་བཅུའི་ཁོངས་སུ་ཤེས་
ནས་མཚན་མར་འཛིན་པ་བསལ་བའི་སྒོ་ནས་མ་དམིགས་པར་སྦྱོར་བ་གྲངས་བཅུའོ། །ཇི་
ལྟར་ན་རྗེས་སུ་འགྲོ་བའི་སྒོ་ནས་ཏེ་དངོས་སུའོ། །བཅུ་གང་ཞེ་ན། གཞིའི་ངོ་བོ་གཟུགས་ལ་
-12-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
སོགས་པའི་ཆོས་ཐམས་ཅད་དང་གཟུགས་སོགས་བདག་ཉིད་ཀྱི་ཁྱད་པར་གྱི་ཆོས་མི་རྟག་པ་
དང་སྟོང་པ་ཉིད་ལ་སོགས་པ་དང༌། གཟུགས་སོགས་སུ་བདེན་པར་མ་གྲུབ་པ་ལ་སོ་སྐྱེས་
གཟུགས་སོགས་སུ་བདེན་པར་བཏགས་པའི་ཆ་ནི་ཀུན་བཏགས་པའི་གཟུགས་སོགས་ཏེ། དེ་
ནི་བཏགས་པ་ལྟར་ངོ་བོ་མེད་ཅིང་མཚན་ཉིད་ཀྱིས་སྟོང་པས་ཡོན་ཏན་གྱི་རྟེན་དུ་མ་རྫོགས་
པས་མ་རྫོགས་ པའི་ གཟུགས་ སོགས་ ཞེས་ བྱ་ ལ། གཟུགས་ ཀྱི་ ཆོས་ཉིད་ཡོངས་གྲུབ་ནི།
རྫོགས་པའི་གཟུགས་སོགས་ཏེ་དེ་མངོན་དུ་རྟོགས་ན་སྒྲིབ་པ་སྤོང་ཞིང་ཡོན་ཏན་གྱི་ཚོགས་དང་
ལྡན་པས་རྫོགས་པའི་གཟུགས་སོགས་ཞེས་བྱ་སྟེ་མ་རྫོགས་པ་དང་རྫོགས་པའི་གཟུགས་
སོགས་དང༌། མདོ་ལས་བྱང་སེམས་ཤེར་ཕྱིན་ལ་སྤྱོད་པའི་ཚེ་གཟུགས་ཡོངས་སུ་རྫོགས་པ་
དང་མ་རྫོགས་པས་སོ་ཞེས་བྱ་བར་མི་སྤྱོད་ན་ཤེར་ཕྱིན་ལ་སྤྱོད་དོ་ཞེས་རྣམ་མཁྱེན་གྱི་བར་དུ་
དེ་ལྟར་རོ། །འགྲེལ་ཆེན་ལས་མཚན་ཉིད་ཀྱིས་སྟོང་པའི་ ཕྱིར་བཏགས་པའི་གཟུགས་ནི་
ཡོངས་སུ་མ་རྫོགས་པའོ། །ཡོན་ཏན་གྱི་ཚོགས་དང་ལྡན་པའི་ཆོས་ཉིད་ཀྱི་གཟུགས་ནི་རབ་ཏུ་
རྫོགས་པའོ་ཞེས་སོ། །ཡོན་ཏན་གྱི་རྟེན་དུ་མ་རྫོགས་པ་དང་རྫོགས་པའི་དོན་ནི་ཀུན་བཏགས་
དང་ཡོངས་གྲུབ་ནི་རིམ་པ་ལྟར་བློ་ཡུལ་དུ་བྱས་ན་ཡོན་ཏན་མི་སྐྱེ་བ་དང་སྐྱེ་བའོ། །གསེར་གླིང་
པས་མ་རྫོགས་པ་དང་རྫོགས་པ་ཉིད་དེ་གཟུགས་ལ་སོགས་པ་ཚང་བ་ཉིད་དང་མ་ཚང་བ་ཉིད་
ཞེས་གསུངས་པ་ལྟར་ན་དོན་ལ་གནས་པ་དང་མི་གནས་པ་ལ་བྱའོ། །མཚན་ཉིད་གསུམ་གང་
ལ་བྱེད་ན། རྣམ་རིག་པ་ལྟར་ན་བདག་དང་གཟུང་འཛིན་གཉིས་སུ་བདེན་པར་བཏགས་པ་
ཀུན་བཏགས་དང་གཟུང་འཛིན་གཉིས་སུ་སྣང་བའི་ཀུན་ཏུ་རྟོག་པ་གཞན་དབང་དང་། དེ་ཉིད་
བདག་དང་གཟུང་འཛིན་གཉིས་ཀྱིས་སྟོང་པའི་ཆོས་ཉིད་ཡོངས་གྲུབ་སྟེ། ཐེག་བསྡུས་ལས།
རྣམ་པར་རྟོག་པས་བཏགས་པའི་དོན། །ཀུན་ཏུ་བཏགས་པའི་ངོ་བོ་ཉིད། །རྣམ་པར་རྟོག་པ་
གཞན་གྱི་དབང་། །དེ་ཡི་ཆོས་ཉིད་ཡོངས་སུ་གྲུབ། །ཅེས་སོ། །དབུ་མ་པ་ལྟར་ན། མ་རིག་
-213-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་དབང་གིས་བདེན་པར་བཏགས་པའི་ཆ་ཀུན་བཏགས་དང་སྣང་བ་རྟེན་འབྲེལ་སྒྱུ་མ་ལྟ་བུ་
གཞན་དབང་དང་། གདོད་ནས་ངོ་བོ་ཉིད་ཀྱིས་སྟོང་པའི་སྟོང་ཉིད་ཡོངས་གྲུབ་བོ། །གཟུགས་
སོགས་དེ་ལ་ཆགས་པ་དང་ཆགས་པ་མེད་པ་སྤང་གཉེན་གྱི་དབྱེ་བ་དང་། ཆོས་ཉིད་བསྟན་མ་
བསྟན་གྱི་འཕེལ་འགྲིབ་ཏུ་མི་འགྱུར་བ་དང༌། ཆོས་ཉིད་བསྔགས་པ་བརྗོད་མ་བརྗོད་ཀྱིས་
ཆགས་པ་དང་སྡང་བར་བྱེད་པ་པོ་མེད་པ་དང་། སེམས་ཅན་ཐམས་ཅད་ཀྱི་དོན་དུ་རྣམ་མཁྱེན་
ཐོབ་པར་བྱའོ་ཞེས་གོ་ཆ་བགོས་པ་བྱང་སེམས་ཀྱི་རྣལ་འབྱོར་ནི་མཁྱེན་པ་གསུམ་གྱི་ནང་ནས་
རྣམ་མཁྱེན་གྱི་བདག་ཉིད་ཆེད་དུ་བྱ་བ་བྱ་དཀའ་སྤྱོད་པའི་སྦྱོར་བ་ཡིན་ལ། སེམས་ཅན་ཐམས་
ཅད་ཀྱི་དོན་དུ་ལམ་གསུམ་མ་དམིགས་པར་སྒོམ་པའི་བྱང་སེམས་ཀྱི་རྣལ་འབྱོར་ནི་ལམ་ཤེས་
ཀྱི་བདག་ཉིད་སྦྱོར་བ་བྱ་དཀའ་སྤྱོད་པའི་སྦྱོར་བ་ཡིན་ལ། སེམས་ཅན་ཐམས་ཅད་ཀྱི་དོན་དུ་
གཞི་རང་བཞིན་མེད་པར་སྒོམ་ཞིང་བྱང་ཆུབ་ལ་རྩོལ་བ་བྱེད་པའི་བྱང་སེམས་ཀྱི་རྣལ་འབྱོར་ནི་
གཞི་ཤེས་ཀྱི་བདག་ཉིད་བྱེད་པ་བྱ་དཀའ་བ་སྤྱོད་པའི་སྦྱོར་བ་སྟེ། བྱ་དཀའ་བ་རྣམ་པ་གསུམ་
གྱི་སྦྱོར་བ་དང༌། འགྲེལ་ཆུང་དང་འགྲེལ་ཆེན་གཉིས་ལྟར་ན་བྱ་དཀའ་གསུམ་ནི་མཁྱེན་
གསུམ་ལ་བྱེད་ཅིང་ཡུལ་དང་སྦྱོར་བ་ཡུལ་ཅན་དུ་འཆད་དོ། །གསེར་གླིང་པ་དང་གྲགས་པའི་
ཆེ་ལས་སྦྱོར་བ་དཀའ་བ་རྣམ་པ་གསུམ་དང་བྱ་དཀའ་གསུམ་སྦྱོར་བ་དང་གཞི་མཐུན་དུ་འཆད་
དོ༑ ༑སྐལ་བ་ཇི་ལྟ་བ་བཞིན་དུ་འབྲས་བུ་བྱང་ཆུབ་གསུམ་ཐོབ་པས་འབྲས་བུ་ཡོད་པར་འདོད་
པ་སྟེ་འབྲས་བུ་མི་སྟོང་པ་དང་། ཡུམ་ལ་གནས་ན་སྲུང་བྱེད་གཞན་ལ་རག་མ་ལས་པ་ཡིན་ཞིང་
གཞན་གྱི་རྐྱེན་གྱིས་མི་འགྲོ་བ་དང་ཤེས་བྱེད་སྣང་བ་བདུན་ལ་སྤྱོད་པ་བཀག་པ་སྟེ། སྒྲུབ་པའི་
ཤེས་པ་མཚན་འཛིན་མངོན་འགྱུར་བསལ་བའི་སྒོ་ནས་བདེན་པ་མ་དམིགས་པར་སྒོམ་
པའི་བྱང་སེམས་ཀྱི་རྣལ་འབྱོར་དེ་གཞི་ཤེས་ཀྱི་སྐབས་སུ་དངོས་སུ་བསྟན་པའི་སྦྱོར་བ་ཡིན་ནོ།།
དེ་བཞིན་དུ་གོང་མ་ཐམས་ཅད་ལ་སྦྱར་རོ། །སྣང་བ་བདུན་གང་ཞེ་ན། བཟའ་བཏུང་སོགས་
མ214-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཆོས་ ཅན། སྣང་ ཡང་བདེན་པར་མ་གྲུབ་སྟེ། བག་ཆགས་ཡོངས་སུ་འགྱུར་བའི་ སྣང་བ་
ཡིན་པའི་ཕྱིར། རྨི་ལམ་བཞིན། ཁ་དོག་དང་དབྱིབས་སོགས་ཆོས་ཅན། ཆོས་སྔར། རྒྱུ་རྐྱེན་
མཉམ་དུ་ཚོགས་པ་ལས་བྱུང་བའི་སྣང་བ་ཡིན་པའི་ཕྱིར། སྒྱུ་མ་མཁན་གྱིས་སྤྲུལ་པའི་རྟ་གླང་
སོགས་བཞིན། སེམས་དང་སེམས་བྱུང་རྣམས་ཆོས་ཅན། ཆོས་སྔར། སྣང་བ་ལྟར་དོན་ལ་
གྲུབ་པར་འགལ་བའི་སྣང་བ་ཡིན་པའི་ཕྱིར། སྨིག་རྒྱུ་ལ་ཆུར་སྣང་བ་བཞིན། མིང་དང་ཚིག་
རྣམས་ཆོས་ཅན། ཆོས་སྔར། རྐྱེན་ལ་རག་ལས་པའི་སྣང་བ་ཡིན་པའི་ཕྱིར། སྒྲ་གཞན་གྱི་རྐྱེན་
གྱིས་བྲག་དང་གཅོང་རོང་སྨྲ་བར་སྣང་བ་བཞིན། རྒྱུ་དང་འབྲས་བུ་འདྲ་བ་རྣམས་ཆོས་ཅན།
ཆོས་སྔར། བག་ཆགས་མཐུན་པ་ལ་འདྲ་བར་སྣང་བ་ཙམ་ཡིན་གྱི་རྫས་དངོས་སུ་མ་འཕོས་
པའི་སྣང་བ་ ཡིན་པའི་ ཕྱིར། ཆུ་ནང་དུ་ཟླ་བའི་གཟུགས་བརྙན་ཤར་བ་བཞིན། དངོས་པོ་
རྣམས་རང་གི་རྒྱུ་རྐྱེན་ལས་བྱུང་པ་ཆོས་ཅན། ཆོས་སྔར། རྟེན་བདེན་པ་བ་མེད་པར་འབྱུང་
བའི་སྣང་བ་ཡིན་པའི་ཕྱིར། ཡུལ་གྱི་ཁྱད་པར་དང་སྤྲིན་དང་ཉེ་བའི་རྒྱུས་དྲི་ཟའི་གྲོང་ཁྱེར་གྱི་
སྣང་བ་འབྱུང་བ་བཞིན། སྐྱེས་བུ་རྣམས་འགྲོ་འོང་སོགས་བྱེད་པ་ཆོས་ཅན། ཆོས་སྔར། དོན་
དམ་པར་བྱེད་པ་པོ་མ་ཡིན་ཡང་བྱེད་པར་སྣང་བའི་ཕྱིར། སྤྲུལ་པ་རྣམས་འགྲོ་འོང་དང་སྨྲ་
བརྗོད་སོགས་བྱེད་པར་སྣང་ཡང་དེར་མ་གྲུབ་པ་བཞིན། གོང་མ་བཅུ་ལ་ངག་དོན། དེ་དག་
ཐེག་ཆེན་གྱི་སྦྱོར་བར་ལུས་སུ་བཤད་པ་ལྟར་སྒྲུབ་བོ། །ཏིང་ངེ་འཛིན་རྒྱལ་པོ་ལས། ཇི་ལྟར་བུ་
མོ་གཞོན་ནུའི་རྨི་ལམ་ན། །བུ་ཕོ་བྱུང་སྟེ་ཤི་བ་དེ་མཐོང་ན། །བྱུང་བས་དགའ་ཞིང་ཤི་ནས་མི་
དགའ་ལྟར། །ཆོས་རྣམས་ཐམས་ཅད་དེ་ལྟར་ཤེས་པར་གྱིས། །སྒྱུ་མ་བྱེད་པ་དག་གིས་
གཟུགས་སྤྲུལ་ཏེ། །རྟ་དང་གླང་པོ་ཤིང་རྟ་སྣ་ཚོགས་བྱས། །དེ་ལ་ཇི་ལྟར་སྣང་བ་གང་ཡང་
མེད། །ཆོས་རྣམས་ཐམས་ཅད་དེ་ལྟར་ཤེས་པར་གྱིས། །ཇི་ལྟར་ཉི་མ་སོས་ཀའི་ཕྱེད་དུས་སུ།།
སྐྱེས་བུ་སྐོམ་པས་གདུངས་ཤིང་འགྲོ་བ་ཡིས། །སྨིག་རྒྱུ་ལ་ནི་ཆུ་ཡི་ཕུང་པོར་མཐོང་། །སྨིག་
-215-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུ་ལ་ནི་ཆུ་ནི་ཡོད་མེད་ན། །སེམས་ཅན་རྨོངས་པ་དེ་ནི་འབྱུང་འདོད་དེ། །མི་བདེན་ཆུ་ནི་
བཏུང་བར་ཡོང་མི་ནུས། །ཆོས་རྣམས་ཐམས་ཅད་དེ་ལྟར་ཤེས་པར་གྱིས། །ཇི་ལྟར་མི་དག་
ནགས་ཀྱི་ཁྲོད་འདུག་སྟེ། །གླུ་ལེན་སྨྲ་དང་རྒོད་དང་དུ་བ་ལ། །བྲག་ཆ་སྣང་ཡང་སྣང་བ་གང་
ཡང་མེད། །ཆོས་རྣམས་ཐམས་ཅད་དེ་ལྟར་ཤེས་པར་གྱིས། །ཇི་ལྟར་ནམ་མཁའ་དྭངས་པར་
ཟླ་ཤར་བ། །དེ་ཡི་གཟུགས་བརྙན་དྭངས་པའི་མཚོར་སྣང་ཡང་། །ཟླ་བ་ཆུའི་ནང་དུ་འཕོས་པ་
མེད། །ཆོས་རྣམས་ཐམས་ཅད་དེ་ལྟར་ཤེས་པར་གྱིས། །ཇི་ལྟར་སྤྲུལ་པ་དྲི་ཟའི་གྲོང་ཁྱེར་དང༌།།
རྨི་ལམ་ཇི་བཞིན་སྒྱུ་མ་ཇི་བཞིན་དུ། །མཚན་མ་སྒོམ་པ་ངོ་བོ་ཉིད་ཀྱིས་ཏེ། །ཆོས་རྣམས་
ཐམས་ཅད་དེ་ལྟར་ཤེས་པར་གྱིས། །ཞེས་སོ། །བདུན་པོ་འདིའི་སྒོ་ནས་ཆོས་རྣམས་འདི་དག་
དང་མཚུངས་པར་བྱང་སེམས་ཀྱིས་ཤེས་པར་བྱེད་པས་ཤེས་བྱེད་སྣང་བ་བདུན་ཞེས་བྱའོ། །
སྤྱོད་པ་བཀག་པའི་སྦྱོར་བ་དང་ཞེས་པའི་རྩ་བ་དང་ཉི་ཁྲི་སྣང་བ་ལས། དང་པོ་བཞི་ཁོ་ན་ལ་
སྦྱར་བ་ནི། མདོའི་ཚིག་ཟིན་དང་མཐུན་ཡང་། སློབ་དཔོན་གྱིས་བཅུ་ཀ་ལ་སྦྱར་བ་ནི་དོན་གྱིས་
ཐོབ་པ་ལ་དགོངས་སོ། །ཤཱན་ཏི་ པ་དང་ ཨ་བྷ་ཡ་ཀ་ ར་ བྱ་དཀའ་རྣམ་གསུམ་གསུམ་དུ་
བགྲངས་ནས་བཅུ་གཉིས་སུ་བཞེད་དོ། །སྦྱོར་བ་བཅུ་པོ་འདི་གནས་སྐབས་གང་དུ་ཡོད་ཅེ་ན།
ཁ་ཅིག་འདིའི་སྔ་འགྲེལ་དུ་སྦྱོར་བའི་ལམ་ཞེས་འབྱུང་བ་དང༌། སྦྱོར་བའི་མཉམ་པ་ཉིད་སོ་
སོར་རྟོག་ནས་མཐོང་བའི་ལམ་ཞེས་འབྱུང་བས་སྦྱོར་ལམ་ཁོ་ན་ན་ཡོད། གསུང་བ་མི་རིགས་
ཏེ༑ སྦྱོར་ལམ་ཞེས་པ་ལམ་ལྔའི་ཡ་གྱལ་གྱི་སྦྱོར་ལམ་ཁོ་ནར་མ་ངེས་ཤིང་མཚམས་སྦྱོར་གྱི་
རིམ་པ་སྟོན་པ་ལ་དེར་ངེས་ན་ལས་དང་པོ་དེ་ལྟར་གདམས་ངག་ཞེས་སོགས་འབྱུང་བས་
གདམས་ངག་ཚོགས་ལམ་ཁོ་ནར་ཡོད་པར་འགྱུར་རོ། །དེས་ན་སྦྱོར་བ་བཅུ་པོ་འདིར་མཚན་
འཛིན་གྱི་གཉེན་པོར་སྒོམ་པར་བསྟན་པས་ཐེག་ཆེན་གྱི་ཚོགས་ལམ་ནས་རྒྱུན་མཐའི་བར་ན་
ཡོད་དེ། ས་བདུན་པའི་བར་དུ་མཚན་འཛིན་མངོན་འགྱུར་བ་ཡོད་ཅིང་བག་ལ་ཉལ་དག་པ་ས་
-216-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
གསུམ་ན་ཡོད་པའི་ཕྱིར། གཞོན་ནུ་དཔལ་སྦྱོར་བ་དྲོད་རྩེ་ན་མཉམ་ཉིད་བཟོད་མཆོག་ན་ཡོད་
ཟེར་བ་མི་འཐད་དེ། མཉམ་ཉིད་སྦྱོར་བ་བཅུ་ཀའི་བསྒོམ་ཚུལ་ཡིན་པའི་ཕྱིར། མཉམ་གཞག་
དང་རྗེས་ཐོབ་ཀྱི་གནས་སྐབས་གང་དུ་སྒོམ་ཞེ་ན། དང་པོ་དགུ་མཉམ་གཞག་ན་གཙོ་ཆེར་
སྒོམ་ཞིང་བཅུ་པའི་ཞེན་སྤྱོད་དགག་གཞི་རྨི་ལམ་ལྟ་བུ་ལ་སོགས་པར་སྒོམ་པ་ནི་རྗེས་ཐོབ་ཏུ་
སྒོམ་ཏེ། རྣམ་པར་མི་རྟོག་པའི་ཡེ་ཤེས་ཀྱིས་ནི་ཆོས་ཐམས་ཅད་ནམ་མཁའི་དཀྱིལ་དང་
མཚུངས་པར་མཐོང་ངོ༌། །དེའི་རྗེས་ལ་ཐོབ་པས་ནི་ཆོས་ཐམས་ཅད་སྒྱུ་མ་དང་སྨིག་རྒྱུ་དང་མི་
ལམ་ལ་སོགས་པ་དང་མཚུངས་པར་མཐོང་ངོ་ཞེས་སོ། །གཉིས་པ་ནི་དེ་ལྟར་དངོས་སུ་བསྟན་
པས་ཉན་ཐོས་དང་སོགས་པ་རང་རྒྱལ་སློབ་པ་རྣམ་པ་རྣམས་ཇི་སྐད་བཤད་པ་ཞེན་སྤྱོད་
བཀག་པ་ལས་བཟློག་སྟེ། གཟུགས་སོགས་དངོས་པོར་དམིགས་ཏེ་སྦྱོར་བ་སྟེ་སྒོམ་པ་ཡིན་
པར་བསྟན་ནོ། །ངག་དོན། ཉན་ཐོས་སྦྱོར་ལམ་པའི་ཏིང་ངེ་འཛིན་ཆོས་ཅན། ཐེག་དམན་གྱི་
གཞི་ཤེས་སྦྱོར་བ་ཡིན་ཏེ། གཟུགས་སོགས་ལ་མི་རྟག་སོགས་སུ་དམིགས་ཏེ་སྒོམ་པའི་ཐེག་
དམན་གྱི་སྒོམ་ལམ་ཡིན་པའི་ཕྱིར། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱན་
ཆོས་ཅན། སྦྱོར་བའི་འོག་ཏུ་སྦྱོར་བའི་མཉམ་པ་ཉིད་འཆད་པ་ལ་རྒྱུ་མཚན་ཡོད་དེ། མཉམ་པ་
ཉིད་ཀྱི་སྒོ་ནས་སྦྱོར་བ་སྒོམ་དགོས་པའི་ཕྱིར། གཉིས་པ་དང་གསུམ་པ་ནི་གཟུགས་སོགས་
དངོས་པོ་དང་སྔོན་པོ་ལ་སོགས་པ་མཚན་མ་དང་གཅིག་གཉིས་ལ་སོགས་པ་དབྱེ་བ་སྤྲོས་པ་
དང༌ སྦྱོར་ ལམ་ སོགས་རྟོགས་པ་ ལ་ མངོན་ཤེས་ མངོན་གྱུར་བསལ་ནས་བདེན་ པར་མ་
དམིགས་པར་མཉམ་པ་ཉིད་དུ་སྒོམ་པའི་བྱང་སེམས་ཀྱི་རྣལ་འབྱོར་བཞི་ནི་སྤྱོད་པ་བཀག་པའི་
སྦྱོར་བ་དེའི་མཉམ་པ་ཉིད་ཡིན་ནོ། །ངག་དོན་ལུས་སུ་བཤད་པ་ལྟར་འགོད་དོ། །མདོ་ལས་
གཟུགས་རློམ་སེམས་སུ་མི་བྱེད་གཟུགས་ཀྱིས་རློམ་སེམས་སུ་མི་བྱེད་གཟུགས་བདག་གི་ཞེས་
-217-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རློམ་སེམས་སུ་མི་བྱེད་གཟུགས་ལ་རློམ་སེམས་སུ་མི་བྱེད་ཞེས་རྣམ་མཁྱེན་གྱི་བར་ལ་དེ་ལྟར་
རོ༑ ་གསུམ་པ་ལ་གསུམ་སྟེ། མཐོང་ལམ་མདོར་བསྟན། རྒྱས་པར་བཤད། སྒོམ་ལམ་མི་
སྟོན་པའི་རྒྱུ་མཚན་ནོ། །དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་
ནི༑ རྒྱན་ཆོས་ཅན། མཉམ་པ་ཉིད་ཀྱི་རྗེས་སུ་མཐོང་ལམ་སྟོན་པ་ལ་རྒྱུ་མཚན་ཡོད་དེ། སྦྱོར་
ལམ་དུ་སྦྱོར་བའི་མཉམ་པ་ཉིད་སོ་སོར་རྟོག་པ་ལ་བརྟེན་ནས་མཐོང་ལམ་འབྱུང་ཞིང་སྒོམ་
དགོས་པའི་ཕྱིར། གཉིས་པ་དང་གསུམ་པ་ནི་སྡུག་བསྔལ་ལ་སོགས་པའི་བདེན་པ་བཞི་པོ་རེ་
རེ་ལ་ཆོས་ཤེས་པའི་བཟོད་པ་དང་ཆོས་ཤེས་དང་རྗེས་སུ་ཤེས་པའི་བཟོད་པ་དང་རྗེས་སུ་ཤེས་
པའི་ཡེ་ཤེས་བཞི་བཞི་སྟེ་བྱང་སེམས་ཀྱི་ཤེས་བཟོད་སྐད་ཅིག་མ་བཅུ་དྲུག་པོ་འདི་ཐམས་ཅད་
ཤེས་པ་ཉིད་ཀྱི་སྐབས་སུ་དངོས་སུ་བསྟན་པའི་མཐོང་བའི་ལམ་ཡིན་ནོ། །ངག་དོན་ལུས་སུ་
བཤད་ པ་ ལྟར་ འགོད་ དོ། །མདོ་ ལས་ སངས་ རྒྱས་ ཀྱི་ མཐུས་ ལྷའི་ རིགས་ ཐམས་ ཅད་
ཀྱིས་ཕྱོགས་བཅུའི་སངས་རྒྱས་ཀྱི་ཞིང་དུ་སངས་རྒྱས་སྟོང་ཤེར་ཕྱིན་སྟོན་པ་མཐོང་བ་དང་
བྱམས་པ་ཡང་ས་ཕྱོགས་འདི་ཉིད་དུ་ཤེར་ཕྱིན་སྟོན་པར་གསུངས་སོ། །སངས་རྒྱས་གཞན་
གྱིས་མཐོང་ལམ་སྐད་ཅིག་བཅུ་དྲུག་ལས་མང་བ་གསུངས་སམ་སྙམ་པའི་དོགས་པ་བསལ་
བའི་ཕྱིར་སངས་རྒྱས་སྟོང་སྨོས་པ་ནི་མཐོང་ལམ་སྐད་ཅིག་བཅུ་དྲུག་ལས་གཞན་མེད་པར་
ཤེས་པའི་དོན་ནོ། །འཁོར་འཇིག་སོགས་འདས་པ་མ་སྨོས་པ་ནི་དེའི་བསྟན་པ་རྫོགས་པར་
ཤེས་པའི་དོན་ནོ། །བྱམས་པ་སྨོས་པ་ནི་མ་འོངས་པའི་སེམས་ཅན་གྱི་དོན་སྒྲུབ་པའི་ཕྲིན་ལས་
འབྱུང་བར་བསྟན་པའི་དོན་ནོ་ཞེས་ཉི་ཁྲི་སྣང་བ་ལས་བཤད་དོ། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། གཟུགས་
རྟག་མ་ཡིན་མི་རྟག་མིན་ཞེས་སོགས་ཀྱི་ཚིགས་བཅད་སྨོས་པ་ཆོས་ཅན། དགོས་པ་ཡོད་དེ།
བདེན་པ་བཞིའི་རྣམ་པ་རྣམས་གང་ཡིན་ཞེ་ན་དེའི་ལན་གདབ་པའི་དོན་ཡོད་པའི་ཕྱིར།
-218-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
གསུམ་པ་ལ་གཉིས་ཏེ། དངོས་བསྟན་བྱང་སེམས་ཀྱི་མཐོང་ལམ། ཤུགས་བསྟན་ཉན་ཐོས་ཀྱི་
མཐོང་ལམ་མོ། །དང་པོ་ནི་གཟུགས་སོགས་སྡུག་བསྔལ་བདེན་པ་དོན་དམ་པར་ངོ་བོ་ཉིད་
མེད་པའི་ཕྱིར་རྟག་པ་དང་མི་རྟག་པ་དང་བྲལ་བས་རྟག་པ་ཡང་མ་ཡིན་མི་རྟག་པ་ཡང་མ་ཡིན་
པར་རྟོགས་པའི་བྱང་སེམས་ཀྱི་སྡུག་བསྔལ་ལ་ཆོས་ཤེས་པའི་བཟོད་པ་དང་། སྡུག་བདེན་
དོན་དམ་པར་སྡུག་བསྔལ་ཡིན་མིན་དང་བྲལ་བས་རྟག་པ་དང་ཆད་པའི་མཐའ་ལས་འདས་
པར་རྟོགས་པའི་བྱང་སེམས་ཀྱི་སྡུག་བསྔལ་ལ་ཆོས་ཤེས་དང་། སྡུག་བདེན་དེ་དོན་དམ་པར་
སྟོང་མི་སྟོང་དང་བྲལ་བས་རང་བཞིན་གྱིས་རྣམ་པར་དག་པར་རྟོགས་པའི་བྱང་སེམས་ཀྱི་སྡུག་
བསྔལ་ལ་རྗེས་སུ་ཤེས་པའི་བཟོད་པ་དང༌། སྡུག་བདེན་དོན་དམ་པར་བདག་ཡོད་མེད་དང་
བྲལ་བས་སྐྱེ་འགག་དང་ཀུན་བྱང་སོགས་མ་ཡིན་པར་རྟོགས་པའི་བྱང་སེམས་ཀྱི་སྡུག་བསྔལ་
ལ་རྗེས་ཤེས་དང༌། གོང་དུ་བསྟན་པ་བཞི་ནི་སྡུག་བསྔལ་གྱི་བདེན་པ་རྟོགས་པར་བྱེད་པའི་
རྣམ་པ་ཡིན་ནོ། །ཀུན་འབྱུང་གི་བདེན་པ་དོན་དམ་པར་རྒྱུ་ཡིན་མིན་གྱིས་སྟོང་པས་སྐྱེ་འགག་
དང་བྲལ་བ་ནམ་མཁའ་དང་འདྲ་བར་རྟོགས་པའི་བྱང་སེམས་ཀྱི་ཀུན་འབྱུང་ལ་རྗེས་ཤེས་དང་།
ཀུན་འབྱུང་བདེན་པ་དོན་དམ་པར་ཀུན་འབྱུང་ཡིན་མིན་གྱིས་སྟོང་པས་ཆགས་པ་སྟེ་ཉོན་
མོངས་དང་ཉེ་བའི་ཉོན་མོངས་པ་ཐམས་ཅད་དང་བྲལ་བར་རྟོགས་པའི་བྱང་སེམས་ཀྱི་ཀུན་
འབྱུང་ལ་ཆོས་ཤེས་དང་ཀུན་འབྱུང་བདེན་པ་དོན་དམ་པར་རབ་སྐྱེ་ཡིན་མིན་གྱིས་སྟོང་པས་
ཡོངས་སུ་འཛིན་པ་ལས་གྲོལ་བར་རྟོགས་པའི་བྱང་སེམས་ཀྱི་ཀུན་འབྱུང་ལ་རྗེས་སུ་ཤེས་པའི་
བཟོད་པ་དང་། ཀུན་འབྱུང་གི་བདེན་པ་དོན་དམ་པར་རྐྱེན་ཡིན་མིན་གྱིས་སྟོང་པས་རང་གི་ངོ་
བོ་ཉིད་བརྗོད་དུ་མེད་པར་རྟོགས་པའི་བྱང་སེམས་ཀྱི་ཀུན་འབྱུང་ལ་རྗེས་ཤེས་དང་གོང་དུ་
བསྟན་པ་བཞིན་ཀུན་འབྱུང་གི་བདེན་པ་རྟོགས་པར་བྱེད་པའི་རྣམ་པ་ཡིན་ནོ། །འགོག་བདེན་
དོན་དམ་པར་འགོག་ པ་ ཡིན་མིན་ གྱིས་ སྟོང་ པས་འདིའི་ དོན་ ཚིག་ཏུ་བརྗོད་པས་རྒྱུད་
.219-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་པས་སྦྱིན་དུ་མེད་པར་རྟོགས་པའི་བྱང་སེམས་ཀྱིས་འགོག་པ་ལ་ཆོས་ཤེས་པའི་བཟོད་
པ་དང་། འགོག་བདེན་དོན་དམ་པར་ཞི་བ་ཡིན་མིན་གྱིས་སྟོང་པས་དམིགས་པ་མེད་པ་རྟོགས་
པའི་བྱང་སེམས་ཀྱི་འགོག་པ་ལ་ཆོས་ཤེས་དང༌། འགོག་བདེན་དོན་དམ་པར་གྱ་ནོམ་ཡིན་
མིན་གྱིས་སྟོང་པས་མཐའ་གཉིས་ལས་འདས་ཤིང་རང་བཞིན་གྱིས་རྣམ་པར་དག་པར་རྟོགས་
པའི་བྱང་སེམས་ཀྱི་འགོག་པ་ལ་རྗེས་སུ་ཤེས་པའི་བཟོད་པ་དང་། འགོག་བདེན་དོམ་དམ་
པར་ངེས་འབྱུང་ཡིན་མིན་གྱིས་སྟོང་པས་ལུས་ཀྱི་ནད་ཐམས་ཅད་མི་འབྱུང་ཞིང་། མི་སྐྱེ་བར་
རྟོགས་པའི་བྱང་སེམས་ཀྱི་འགོག་པ་ལ་རྗེས་ཤེས་དང་། གོང་དུ་བསྟན་པ་བཞིན་འགོག་པའི་
བདེན་པ་རྟོགས་པར་བྱེད་པའི་རྣམ་པ་ཡིན་ནོ། །ལམ་བདེན་དོན་དམ་པར་ལམ་ཡིན་མིན་
གྱིས་སྟོང་པས་ངན་སོང་ཆད་པར་རྟོགས་པའི་བྱང་སེམས་ཀྱི་ལམ་ལ་ཆོས་ཤེས་པའི་བཟོད་པ་
དང༌། ལམ་བདེན་དོན་དམ་པར་རིགས་པ་ཡིན་མིན་གྱིས་སྟོང་པས་འབྲས་བུ་མངོན་དུ་བྱ་བའི་
ཐབས་ལ་རྣམ་པར་མི་རྟོག་པར་རྟོགས་ པའི་བྱང་སེམས་ཀྱི་ལམ་ལ་ཆོས་ཤེས་དང་ལམ་
བདེན་དོན་དམ་པར་སྒྲུབ་པ་ཡིན་མིན་གྱིས་སྟོང་པས་ཆོས་ཐམས་ཅད་ཀྱི་མཚན་མ་དང་མ་
འབྲེལ་བར་རྟོགས་པའི་བྱང་སེམས་ཀྱི་ལམ་ལ་རྗེས་སུ་ཤེས་པའི་བཟོད་པ་དང་
། ལམ་བདེན་
དོན་དམ་པར་ངེས་འབྱིན་ཡིན་མིན་གྱིས་སྟོང་པས་བརྗོད་པར་བྱ་བའི་དངོས་པོ་ཤེས་བྱ་དང་
རྗོད་པར་བྱེད་པའི་མཚན་ཉིད་སྒྲ་གཉིས་ལ་སོ་སོར་སྣང་མི་ཤེས་པ་སྐྱེ་བ་མེད་པར་རྟོགས་པའི་
བྱང་སེམས་ཀྱི་ལམ་ལ་རྗེས་ཤེས་དང་གོང་དུ་བསྟན་པ་བཞིན་ལམ་གྱི་བདེན་པ་རྟོགས་པར་
བྱེད་པའི་རྣམ་པ་ཡིན་ནོ། །སྒྲོ་འདོགས་སོ་གཉིས་དང་བྲལ་བ་དེ་ལྟ་བུའི་རྣམ་པ་གསུམ་གྱི་ཡེ་
ཤེས་སྐད་ཅིག་མ་བཅུ་དྲུག་པོ་དག་ནི་ཀུན་ཤེས་པ་ཉིད་ཀྱི་སྐབས་སུ་དངོས་སུ་བསྟན་པའི་བྱང་
ཆུབ་སེམས་དཔའ་རྣམས་ཀྱི་མཐོང་ལམ་ཡིན་ནོ། །དེ་བཞིན་དུ་གོང་མ་རྣམས་རེ་རེ་ལ་ཡང་
སྦྱར་རོ། །ངག་དོན། དེ་རྣམས་རེ་རེ་ཆོས་ཅན་དུ་བཟུང་ནས་ལུས་སུ་བཤད་པ་ལྟར་འགོད་དོ།།
-12(j-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
བདེན་པའི་རྣམ་པར་སྒྲུབ་ན་སྡུག་བདེན་དོན་དམ་པར་རྟག་མི་རྟག་དང་བྲལ་བ་ཆོས་ཅན།
སྡུག་བདེན་གྱི་རྣམ་པ་ཡིན་ཏེ། དེའི་ཁྱད་པར་གྱི་ཆོས་ཡིན་པའི་ཕྱིར། དེས་འོག་མ་རྣམས་
ལའང་འགྲེའོ། །
གཉིས་པ་ནི། ཉན་ཐོས་མཐོང་ལམ་པ་རྣམས་ཀྱིས་སྒྲོ་འདོགས་སོ་གཉིས་དང་
བྲལ་བ་ལ་བཟློག་ཏེ་བདེན་བཞི་མི་རྟག་ལ་སོགས་བཅུ་དྲུག་ཏུ་རྟོགས་ནས་སྒོམ་པའི་ཉན་ཐོས་
ཀྱི་མཐོང་ལམ་ཤེས་བཟོད་ཀྱི་སྐད་ཅིག་བཅུ་དྲུག་ཆོས་ཅན། ཀུན་ཤེས་པ་ཉིད་འཆད་པའི་
སྐབས་སུ་ཤུགས་ལ་བསྟན་པའི་མཐོང་ལམ་ཡིན་ཏེ། ཉན་ཐོས་ཀྱི་བདེན་པ་མངོན་རྟོགས་ཡིན་
པའི་ཕྱིར། གསུམ་པ་ནི། ལམ་ཤེས་ཀྱི་སྐབས་བཞིན་དུ་འདིར་ཡང་མཐོང་ལམ་གྱི་རྗེས་སུ་
བྱང་སེམས་ཀྱི་སྒོམ་ལམ་སྟོན་པ་རིགས་སོ་ཞེ་ན། འཕགས་པ་བྱམས་པ་ཆོས་ཅན། སྐབས་
གསུམ་པར་མཐོང་ལམ་གྱི་རྗེས་སུ་ཉན་ཐོས་ཀྱི་སྒོམ་ལམ་ཤུགས་ལ་ཤེས་པའི་ཕྱིར་དུ་བྱང་
སེམས་ཀྱི་སྒོམ་ལམ་རྩ་བའི་ཚིག་གིས་དངོས་སུ་མ་བསྟན་པ་ལ་རྒྱུ་མཚན་ཡོད་དེ། སྐབས་
གསུམ་པར་ཉན་ཐོས་ཀྱི་རྟོགས་པ་ཤུགས་ལ་ཤེས་པའི་ཕྱིར་དུ་བྱང་སེམས་ཀྱི་མངོན་རྟོགས་
བསྟན་ལ་ཉན་ཐོས་ཀྱི་སྒོམ་ལམ་ནི་བྱང་སེམས་ཀྱི་མཐོང་ལམ་དངོས་སུ་བསྟན་པས་ཉན་ཐོས་
ཀྱི་མཐོང་ལམ་རྟོགས་པའི་ཤུགས་ལས་ཤེས་ཤིང་ཉན་ཐོས་ཀྱི་ལམ་ནི་བྱང་ཆུབ་སེམས་དཔས་
ཡོངས་སུ་ཤེས་ནས་འདའ་བར་བྱ་བ་ཡིན་གྱི་སྒོམ་པས་འདྲིས་པར་བྱས་པའི་སྒོ་ནས་མངོན་དུ་
བྱ་བ་མ་ཡིན་པའི་ཕྱིར་གཞུང་འདི་ཉན་ཐོས་ཀྱི་སྒོམ་ལམ་མི་སྟོན་པའི་རྒྱུ་མཚན་དུ་འཆད་པ་མི་
རིགས་ཏེ། ཉི་ཁྲི་སྣང་བ་ལས། ཡང་ཅིའི་དོན་གྱིས་ལམ་ཤེས་པ་ཉིད་བཞིན་ཐམས་ཅད་ཤེས་
པ་ཉིད་ལ་སྒོམ་པའི་ལམ་ལོགས་ཤིག་པ་མེད་ཅེ་ན། ཉན་ཐོས་དང་རང་སངས་རྒྱས་ཀྱི་ཕུན་
སུམ་ཚོགས་པ་ནི་བྱང་ཆུབ་སེམས་དཔའི་ཤེས་པ་དང་མཐོང་བས་བལྟས་ནས་འདའོ་ཞེས་
གསུངས་པས་ན་འདི་ནི་གཞན་དོན་གཙོ་བོར་བྱེད་པའི་ཕྱིར་རོ་ཞེས་བྱ་བར་དགོངས་པ་ཡིན་ནོ།།
-221-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་ཡང་རྒྱུན་ཏུ་ཞུགས་པ་ནས་རང་རྒྱལ་གྱི་བར་གྱི་ཤེས་པ་དང་སྤོང་བ་གང་ཡིན་པ་དེ་ནི་
བྱང་སེམས་ཆེན་པོའི་མི་སྐྱེ་བའི་ཆོས་ལ་བཟོད་པ་ཐོབ་པའི་བཟོད་པའོ་ཞེས་གང་གསུངས་པ་
ཡིན་ནོ། །བཟོད་པ་གང་ཞེ་ན་སྡུག་བསྔལ་ལ་ཆོས་ཤེས་པའི་བཟོད་པའོ། །ཞེས་པ་དང་ཤེས་
པ་དང་མཐོང་བའི་ཚིག་གིས་ཉན་ཐོས་དང་རང་སངས་རྒྱས་ཀྱི་ས་དག་ལ་ནི་བྱང་སེམས་ཀྱི་
སྒོམ་པའི་ལམ་ཡོད་པ་མ་ཡིན་པར་ཤེས་པར་བྱ་བའི་དོན་ཏོ། །ཞེས་སོ། །དེའི་དོན་བྱང་སེམས་
ཀྱི་ཉན་རང་གི་ལམ་གཞན་དོན་དུ་ཤེས་པར་བྱ་བ་ཙམ་ཡིན་ པས་མཐོང་བ་ཙམ་གྱིས་
དོན་འགྲུབ་ཅིང་མཐོང་ཟིན་སྒོམ་པའི་སྒོ་ནས་འབྲས་བུ་མངོན་དུ་བྱ་བ་མ་ཡིན་པས་སྐབས་
འདིར་ཉན་ཐོས་ཀྱི་སྒོམ་ལམ་ཤུགས་ལ་ཤེས་པའི་ཕྱིར་དུ་བྱང་སེམས་ཀྱི་སྒོམ་ལམ་དངོས་སུ་
མ་བསྟན་ཞེས་པའི་དོན་ནོ། །གཞན་ཡང་དངོས་སུ་ཉན་ཐོས་ཀྱི་མཐོང་ལམ་ཡང་མ་བསྟན་ལ་
ཤུགས་བསྟན་ཙམ་ལ་དོགས་པའི་སྐབས་འཇུག་པར་མི་རིགས་ཤིང་ཤུགས་བསྟན་ཙམ་གྱི་
དོགས་སྤོང་བྱེད་ན་ཐུག་མེད་དུ་འགྱུར་བས་ཀྱང་ཉན་ཐོས་ཀྱི་སྒོམ་ལམ་མི་སྟོན་པའི་རྒྱུ་མཚན་
དུ་མི་རིགས་སོ། །
གསུམ་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱན་
ཆོས་ཅན། སྔར་བཤད་པ་དེ་ལྟར་མཁྱེན་གསུམ་རྒྱས་པར་བསྟན་ནས། དེའི་རྗེས་སུ་ཐམས་
ཅད་མཁྱེན་པ་ཉིད་གསུམ་གྱི་མཇུག་སྡུད་སྟོན་པ་ལ་དགོས་པ་ཡོད་དེ། མཁྱེན་གསུམ་དེ་མངོན་
རྟོགས་ཀྱི་དོན་མཐའ་དག་སྡུད་བྱེད་ཀྱི་གཙོ་བོ་ཡིན་པའི་ཕྱིར། གཉིས་པ་དང་གསུམ་པ་ནི་
རྫོགས་པར་བསྟན་པར་མཛད་པ་ཡིན་ནོ་གང་ན་གནས་སྐབས་གསུམ་པོ་སྟེ་རབ་འབྱོར་དང་
མཐའ་གཉིས་རྣམ་དག་དང་སྤྱོད་པ་ཁྱད་པར་ཅན་གྱི་ལེའུ་གསུམ་གྱི་བརྗོད་བྱ་རྣམ་པ་གསུམ་
མོ༑ །གང་གིས་ན་རྒྱན་གྱི་སྐབས་དང་པོ་གསུམ་གྱི་གཞུང་གིས་སོ། །དེའི་རྒྱུ་མཚན་ནི་རྣམ་པ་
ཐམས་ཅད་མཁྱེན་པ་ཉིད་འདི་དང་ཡང་བསྟན་པའི་ལམ་ཤེས་པ་ཉིད་འདི་དང་ཡང་བསྟན་
-222-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
པའི་ཐམས་ཅད་ཤེས་པ་ཉིད་དང་འདི་ཡིན་ཏེ། མཁྱེན་པ་རྣམ་པ་གསུམ་པོ་རྫོགས་པར་བསྟན་
པ་དེ་ལྟར་ན་སྟེ་དེའི་ཕྱིར། རྣམ་མཁྱེན་དང་ལམ་ཤེས་གཉིས་བཤད་མ་ཐག་པ་གཞི་ཤེས་དང་
ཉེ་བའི་རྒྱུ་མཚན་གྱིས་དེའི་ཚུལ་ཏེ་དེ་དང་འདྲ་བར་ཉེ་ཚིག་གིས་བསྟན་ནོ། །ངག་དོན། རྒྱན་གྱི་
སྐབས་ དང༌ པོ་ གསུམ་ གྱི་ གཞུང་ ཚིག་ ཆོས་ཅན། ལེའུ་ གསུམ་ གྱི་བརྗོད་བྱ་ རྫོགས་ པར་
བསྟན་པ་ཡིན་ཏེ། མཁྱེན་གསུམ་རྫོགས་པར་བསྟན་པའི་ཕྱིར། ཡང་ན་ཤེར་ཕྱིན་འདི་ནི་ཞེས་
སོགས་དོན་བསྡུའི་མདོ་ཚན་པ་གསུམ་གྱིས་ལེའུ་གསུམ་གྱི་བརྗོད་བྱ་མཁྱེན་གསུམ་རྫོགས་
པར་ཏེ་དོན་བསྡུས་པའི་ཚུལ་གྱིས་བསྟན་ཞེས་བཤད་དོ། །རྫོགས་པར་སྟོན་བྱེད་ལེའུ་གསུམ་
ལ་འཆད་པ་མི་རིགས་ཏེ། འཕགས་སེང་གཉིས་ཀས་ལེའུ་གསུམ་པའི་འཇུག་ན་ཡོད་པའི་དོན་
བསྡུའི་མདོ་ཚན་པ་གསུམ་ལ་རྫོགས་པར་སྟོན་བྱེད་དུ་གསུངས་པའི་ཕྱིར་རོ། །འགྲེལ་ཆུང་དང་
འགྲེལ་ཆེན་གཉིས་ལས་བརྒྱད་སྟོང་པ་དང་མཐུན་པར་རྒྱས་བཤད་ཀྱི་གོ་རིམ་དང་མཐུན་པར་
དོན་བསྡུས་ལ། ཉི་ཁྲི་སྣང་བས་ཉི་ཁྲི་དང་མཐུན་པར་རྒྱས་བཤད་ཀྱི་གོ་རིམ་ལས་ཟློག་པའི་
ཚུལ་གྱིས་དོན་བསྡུས་སོ། །བཞི་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་
བཅོས་མངོན་པར་རྟོགས་པའི་རྒྱན་ཅེས་བྱ་བ་ལས་གཞི་ཤེས་བརྗོད་བྱའི་གཙོ་བོར་སྟོན་པའི་
སྐབས་གསུམ་པའི་ཚིག་ལེའུར་བྱས་པའི་ཚིག་དོན་རྣམ་པར་འགྲེལ་པའོ།། །།
༈ གཉིས་པ་ལ་བཞི་སྟེ། དབང་ཐོབ་པའི་དོན་དུ་སྒོམ་པ་རྣམ་ཀུན། དབང་ཐོབ་
པའི་ཚུལ་གྱིས་སྒོམ་པ་རྩེ་སྦྱོར། བརྟན་པ་ཐོབ་པའི་དོན་དུ་སྒོམ་པ་མཐར་གྱིས་པ། བརྟན་པ་
ཐོབ་ནས་གཅིག་ཅར་སྒོམ་པ་སྐད་ཅིག་མའོ། །དང་པོ་ལ་གསུམ་སྟེ། འབྲེལ་འགོད་པས་
མཚམས་སྦྱར། རྣམ་ཀུན་གྱི་ཆོས་རྒྱས་པར་བཤད། སྐབས་བསྡུ་བའོ། །དང་པོ་ནི། རྒྱན་ཆོས་
ཅན། མཁྱེན་གསུམ་གྱི་རྗེས་སུ་རྣམ་པ་ཀུན་མངོན་པར་རྫོགས་པར་རྟོགས་པའི་སྦྱོར་བ་སྟོན་
པ་ལ་རྒྱུ་མཚན་ཡོད་དེ། བྱང་ཆུབ་སེམས་དཔའ་ཐམས་ཅད་མཁྱེན་པ་ཉིད་གསུམ་ཐོས་བསམ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱིས་ཡོངས་སུ་ཤེས་པ་ནི། བསྒོམས་པས་རྟོགས་པ་རང་དབང་དུ་འགྱུར་བར་བྱ་བའི་ཕྱིར་རྣམ་
པ་ཐམས་ཅད་དང་བྱང་ཆུབ་གསུམ་གྱི་ལམ་དང་གཞི་ཕྱི་ནང་གི་དངོས་པོ་ཤེས་པ་རྣམས་
ཕྱོགས་གཅིག་ཏུ་བསྡུས་པའི་སྒོ་ནས་ཐམས་ཅད་མཁྱེན་པ་ཉིད་གསུམ་སྒོམ་པར་བྱེད་པའི་
ཕྱིར། བསྡུས་ཏེ་སྒོམ་པའི་དོན་ནི་བློ་གཅིག་ལ་གཞི་ལམ་རྣམ་གསུམ་གྱི་གནས་ལུགས་ཤེས་
པའི་རྟོགས་པ་ཕྱོགས་གཅིག་ཏུ་བསྡོམས་ནས་ཚང་བར་སྒོམ་པའོ། ཁ་ཅིག་བསྡུ་བའི་དོན་
མཁྱེན་གསུམ་རྣམ་པར་བསྡུས་ནས་སྒོམ་པ་ལ་འཆད་དོ། །གཉིས་པ་ལ་གཉིས་ཏེ། རྣམ་ཀུན་
ཙམ་གྱི་སྒོམ་རིམ། རྣམ་ཀུན་ཁྱད་པར་ཅན་གྱི་སྒོམ་རིམ་མོ། །དང་པོ་ལ་བཞི་སྟེ། སྦྱར་བ་རྣམ་
པ༑ སྦྱོར་བ་པོ་གང་ཟག །སྦྱོར་བ་རང་གི་ངོ་བོ། སྦྱོར་བའི་སྔོན་འགྲོའོ། །དང་པོ་ལ་གསུམ་སྟེ།
མདོར་བསྟན། རྒྱས་པར་བཤད་པའོ། །དང་པོ་ལ་གཉིས་ཏེ། རྩ་ བ། འགྲེལ་པའོ། །དང་པོ་
དང་གཉིས་པ་ལ་གཉིས་ཏེ། ངོ་བོ། དབྱེ་བའོ། །དང་པོ་ནི། བདེན་པ་བཞི་ནི་མི་རྟག་པ་ལ་
སོགས་པའི་ཁྱད་པར་གྱི་ཆོས་ཀྱི་རྟེན་ཡིན་པས་གཞི་ཡིན་ལ་དེ་ཤེས་པའི་བྱེ་བྲག་མི་མཐུན་པའི་
ཕྱོགས་རྟག་པ་དང་སོགས་བདེ་ཞིང་གཙང་བ་ལ་སོགས་པར་འཛིན་པའི་གཉེན་པོའི་ཆོས་ཉིད་
ཀྱི་ངོ་བོ་ཉིད་དུ་གྱུར་པ་མི་རྟག་པ་དང་སོགས་པ་སྡུག་བསྔལ་ལ་སོགས་པ་ལ་དམིགས་པའི་ཡེ་
ཤེས་ཀྱི་བྱེ་བྲག་བརྒྱ་བདུན་ཅུ་རྩ་གསུམ་པོ་རྣམས་ལ་སྐབས་འདིར་རྣམ་པ་ཞེས་བྱ་ལ་དེ་རྣམས་
རྣམ་པ་ཉིད་དུ་རྣམ་པར་བཞག་པ་ནི། མཚན་གཞི་མཁྱེན་གསུམ་ལ་བརྟེན་པའི་མཚན་ཉིད་དེ་
རང་བཞིན་ཡིན་པས་རྣམ་པ་གཞི་མེད་པའི་སྐྱོན་མེད་དོ། །ཆོས་ཉིད་ཅེས་པ་རྟག་སོགས་སུ་
འཛིན་པ་སྤང་བྱ་དང་མི་རྟག་སོགས་རྟོགས་པ་དེའི་གཉེན་པོའི་ཕྱོགས་ཡིན་པ་རྟེན་འབྲེལ་གྱི་
ཆོས་ཉིད་ཡིན་ཞེས་པའོ། །ངག་དོན། མི་རྟག་པ་ལ་སོགས་པ་ལ་དམིགས་པའི་ཡེ་ཤེས་ཀྱི་བྱེ་
བྲག་བརྒྱ་བདུན་ཅུ་རྩ་གསུམ་ཆོས་ཅན། རྣམ་པ་ཡིན་ཏེ། བདེན་བཞི་རྟོགས་པའི་ཡེ་ཤེས་ཀྱི་
ཁྱད་ཆོས་ཡིན་པའི་ཕྱིར། དེ་ཆོས་ཅན། རྣམ་པ་གཞི་མེད་མ་ཡིན་ཏེ། མཁྱེན་གསུམ་ལ་བརྟེན་
མ224-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༥
པའི་རང་བཞིན་ཡིན་པའི་ཕྱིར། གཉིས་པ་ནི། གཉེན་པོའི་ཕྱོགས་ཤེས་པའི་རྣམ་པ་དེ་ནི་དབྱེ་
གཞི། དབྱེ་བའི་ངོ་བོ་གཞི་ཤེས་ཀྱི་རྣམ་པ་དང་ལམ་ཤེས་ཀྱི་རྣམ་པ་དང་རྣམ་མཁྱེན་གྱི་རྣམ་པ་
སྟེ་རྣམ་པ་གསུམ་དུ་འདོད་དོ། །འབྱེད་པའི་རྒྱུ་མཚན་ནི་གཉེན་པོའི་ཕྱོགས་རྣམས་ཀུན་ཤེས་པ་
ཉིད་རྣམ་པ་གསུམ་གྱིས་བསྡུས་པའི་ཕྱིར་དེས་བསྡུས་པའི་རྣམ་པའང་གསུམ་དུ་ཕྱེའོ། །ཤེས་
བྱ་ཆོས་ཅན། གཉེན་པོའི་ཕྱོགས་ཤེས་པའི་རྣམ་པ་ལ་གསུམ་དུ་འབྱེད་པའི་རྒྱུ་མཚན་ཡོད་དེ།
གཉེན་པོའི་ཀུན་མཁྱེན་གསུམ་གྱིས་བསྡུས་པའི་ཕྱིར། རྣམ་པའི་ངོ་བོ་གང་ཡིན་ན་ཆོས་ཤེས་
ཀྱིས་རྣམ་པ་ནི་བྱེ་བྲག་སྟེ་སངས་རྒྱས་ཀྱི་ས་ལ་སོགས་པ་ལ་ཆོས་ཀྱི་བྱེ་བྲག་ཇི་སྙེད་གཅིག་
ཡོད་པ་སྟོན་པའོ་ཞེས་གསུངས་པས་ཀུན་ནས་ཉོན་མོངས་པ་དང་རྣམ་བྱང་གིས་བསྡུས་པའི་
ཆོས་ཀྱི་ཁྱད་པར་ཐམས་ཅད་རྣམ་པ་ཡིན་ནོ། །དེ་ལ་རྟོགས་བྱ་བདེན་པ་བཞིའི་ཁྱད་པར་གྱི་
ཆོས་རྣམས་ནི་དོན་གྱི་རྣམ་པ་དང་རྟོག་བྱེད་མཁྱེན་གསུམ་ལ་ཡོད་པའི་ཁྱད་པར་གྱི་ཆོས་རྣམས་
ཤེས་པའི་རྣམ་པ་ཡིན་ནོ། །རྣམ་པ་རྣམས་མདོ་ལས་ཇི་ལྟར་གསུངས་ཤེ་ན། རབ་འབྱོར་གྱིས་
གསོལ་པ་ཤེར་ཕྱིན་འདི་ནི་མ་མཆིས་པའི་ཕ་རོལ་ཏུ་ཕྱིན་པའོ། །བཅོམ་ལྡན་འདས་ཀྱིས་
བཀའ་སྩལ་པ། རབ་འབྱོར་ནམ་མཁའ་མེད་པའི་ཕྱིར་ཞེས་པ་ནས་རབ་འབྱོར་གྱིས་གསོལ་པ་
ཤེར་ཕྱིན་འདི་ནི་སངས་རྒྱས་ཀྱི་ཕ་རོལ་ཏུ་ཕྱིན་པའོ། །བཅོམ་ལྡན་འདས་ཀྱིས་བཀའ་སྩལ་པ།
རབ་འབྱོར་ཆོས་ཐམས་ཅད་རྣམ་པ་ཐམས་ཅད་མངོན་པར་རྫོགས་པར་འཚང་རྒྱ་བ་ཉིད་
ཀྱི་ཕྱིར་ཞེས་པའི་བར་དུ། རབ་འབྱོར་གྱིས་དམ་བཅའ་དང་བཅོམ་ལྡན་འདས་ཀྱིས་དེའི་སྒྲུབ་
བྱེད་གསུངས་པའི་ཚུལ་གྱིས་རྣམ་པ་བརྒྱ་དོན་ཅུ་རྩ་གསུམ་གསུངས་སོ། །མདོ་ལས་གསུངས་
པ་དེ་རྣམས་རྗེ་བཙུན་གྱིས་སོ་སོར་མཁྱེན་གསུམ་གྱི་རྣམ་པར་བསྡུས་ནས་གསུངས་སོ། །འོ་ན་
མདོ་སྡེ་རྣམས་ཀྱི་དོན་རྣམ་དང་ཤེས་རྣམ་ཇི་ལྟར་བསྟན་ཞེ་ན། རབ་འབྱོར་གྱི་དམ་བཅའི་ཚིག་
རྣམས་ཀྱིས་ཕར་ཕྱིན་གྱི་སྒྲས་ཟིན་པའི་ཤེས་རྣམ་དངོས་སུ་བསྟན་པ་བཅོམ་ལྡན་འདས་ཀྱིས་
-155-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒྲུབ་བྱེད་གསུངས་པའི་མདོ་རྣམས་ཀྱིས་དོན་རྣམ་དངོས་སུ་གསུངས་སོ། །བསྟན་བཅོས་སུ་
མདོར་བསྟན་གྱིས་ཤེས་རྣམ་དངོས་སུ་བསྟན་ཏེ། དེའི་འགྲེལ་པར་ཉི་ཁྲི་སྣང་བ་ལས་དངོས་པོ་
ལ་དམིགས་པ་ནི་གཞི་ཤེས་པའོ། །དེའི་བྱེ་བྲག་རྣམས་ནི་མི་མཐུན་ཕྱོགས་གང་གི་གཉེན་པོ་
གང་ཡིན་པ་སྟེ་ཞེས་སོ། །རྒྱས་བཤད་དུ་དོན་རྣམ་དངོས་སུ་བསྟན་ཏེ་རྒྱས་བཤད་ཀྱི་མཚམས་
སྦྱར་དུ་ཉི་ཁྲི་སྣང་བ་ལས། དེ་ལ་འཕགས་པའི་བདེན་པ་བཞི་རྟེན་དུ་བྱས་ཏེ་ཐམས་ཅད་
མཁྱེན་པ་ཉིད་གསུམ་གྱི་སྐབས་ཀྱི་བདེན་པ་གང་ལ་རྣམ་པ་ཇི་སྙེད་ཡོད་པ་དེ་སྟོན་པས་སོ་ཞེས་
སོ༑ ༑རྣམ་པ་སྦྱོར་བས་སྒོམ་བྱར་གསུངས་ན་དོན་རྣམ་དང་ཤེས་རྣམ་གང་སྒོམ་ན། སྒོམ་བྱེད་
ཀྱི་བློ་མཁྱེན་གསུམ་གྱི་དམིགས་རྣམ་ཅན་གྱི་རྟོགས་རིགས་སུ་སྐྱེད་ནས་རྟོགས་པའི་རྒྱུན་དེ་
ཉིད་གོམས་པར་བྱེད་པས་ཤེས་རྣམ་གཙོ་བོར་སྒོམ་སྟེ། བྱམས་པ་སྒོམ་པ་བཞིན་ནོ། །དོན་
རྣམ་བསྒོམ་བྱ་མ་ཡིན་པར་འདོད་པ་མི་རིགས་ཏེ། བདག་མེད་མ་བསྒོམས་པར་སྒྲིབ་པ་སྤོང་
བའི་ཐབས་མེད་པའི་ཕྱིར། སངས་རྒྱས་ཁོ་ན་དང་ཉན་རང་གི་རྒྱུད་ལ་ཡོད་པ་རྣམས་ཇི་ལྟར་
སྒོམ་ཞེ་ན། བྱང་སེམས་ཀྱི་སྒོམ་ཚུལ་བཞི་སྟེ། ངོ་བོ་ཇི་ལྟ་བའི་རྣམ་པས་སྒོམ་པ་ཚོགས་ལམ་དུ་
དྲན་པ་ཉེར་བཞག་སྒོམ་པ་བཞིན་ནོ། །རྗེས་སུ་མཐུན་པའི་རྣམ་པས་སྒོམ་པ་ཚོགས་ལམ་དུ་
དབང་པོ་ལྔ་སྒོམ་པ་བཞིན་ནོ། །མཚན་ཉིད་རྗེས་སུ་སྤྱོད་པའི་རྣམ་པས་སྒོམ་པ་ཚོགས་ལམ་དུ་
ངེས་བྱེད་ཆ་མཐུན་གྱི་མཚན་ཉིད་ཡིད་ལ་བྱེད་པ་ལྟ་བུའོ། །སྨོན་ལམ་གྱི་རྣམ་པས་སྒོམ་པ་
ཚོགས་ལམ་དུ་རྣམ་མཁྱེན་ཐོབ་བྱར་ཡིད་ལ་བྱེད་པ་ལྟ་བུའོ། །དེ་ལྟར་ན་སྒོམ་ཚུལ་བཞི་པོ་འདི་
གང་རུང་གི་སྒོ་ནས་རྣམ་པ་ཐམས་ཅད་སྒོམ་པ་ཡིན་ནོ། །
གཉིས་པ་ལ་གསུམ་སྟེ། གཞི་ཤེས་ཀྱི་རྣམ་པ་བཤད། ལམ་ཤེས་ཀྱི་རྣམ་པ་
བཤད། རྣམ་ མཁྱེན་ གྱི་ རྣམ་ པ་ བཤད་པའོ། །དང་ པོ་ལ་བཞི་ སྟེ། མཚམས་ སྦྱར། རྩ་བ།
འགྲེལ་པ། དོན་བསྡུ་བའོ། །དང་པོ་ནི་མེད་པའི་རྣམ་པ་ཞེས་སོགས་མཚན་ཉིད་གཅིག་སྨོས་
-226-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
པ་ཆོས་ཅན། དགོས་པ་ཡོད་དེ། རྣམ་པ་རྣམས་འདིར་བསྟན་ནས་ད་ནི་ཁྱད་པར་དུ་གཞི་ཤེས་
ཀྱི་རྣམ་པའི་དབྱེ་བ་རྟོགས་པའི་དོན་ཡོད་པའི་ཕྱིར། གཉིས་པ་ནི། བཤད་དོ། །གང་ན་མེད་
པའི་རྣམ་པ་ནས་བཟུང་སྟེ། །མི་གཡོ་བ་ཡི་རྣམ་པའི་བར། །ཉི་ཤུ་རྩ་བདུན་པོ་དེ་ནིའོ། །གང་
གིས་ན་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་མ་མཆིས་པའི་ཕ་རོལ་ཏུ་ཕྱིན་པའོ་ཞེས་པ་ནས་
ཆོས་ཀྱི་དབྱིངས་གནས་པ་ཉིད་ཀྱི་ཕྱིར་རོ་ཞེས་པའི་བར་གྱིས་སོ། །ཇི་ལྟར་ན་སྡུག་བསྔལ་དང་
ཀུན་འབྱུང་དང་འགོག་པ་སྟེ་བདེན་པ་གསུམ་པོ་སོ་སོ་སྟེ་རེ་རེ་ལ་བཞི་བཞི་སྟེ་བཅུ་གཉིས་དང་
ལམ་བདེན་ལ་བཅོ་ལྔར་ཕྱེ་སྟེའོ། །ངག་དོན། གཞི་ཤེས་ཀྱི་རྟོགས་བྱ་དོན་གྱི་རྣམ་པ་ཆོས་ཅན།
ཁྱོད་ལ་ཉི་ཤུ་རྩ་བདུན་ཡོད་དེ། ཁྱོད་ལ་བདེན་པ་དང་པོ་གསུམ་གྱི་རྣམ་པ་བཅུ་གཉིས་ལམ་
བདེན་གྱི་རྣམ་པ་བཅུ་ལྔ་རྣམས་སུ་ཡོད་པའི་ཕྱིར། ཡང་ན་གཞི་ཤེས་ཀྱི་རྟོགས་བྱ་དོན་གྱི་རྣམ་
པ་གང་ཞེ་ན། མེད་པའི་རྣམ་པ་ནས་བཟུང་སྟེ་མི་གཡོ་བའི་རྣམ་པའི་བར་མདོ་ལས་བཤད་
པའོ། །ཚིག་གང་གིས་མ་མཆིས་པའི་ཕར་ཕྱིན་ནོ་ཞེས་སོགས་ཀྱིས་སོ། །རྣམ་པ་དེ་དག་བདེན་
པ་གང་དང་འབྲེལ་ན་བདེན་པ་གསུམ་པོ་སོ་སོ་ལ་བཞི་ལམ་ལ་བཅོ་ལྔར་ཤེས་པར་བྱའོ། །
མདོ་ལས། བདེན་བཞིའི་ཆོས་སུ་དངོས་སུ་མ་གསུངས་པས་འདི་བཞིན་བཤད་ན་བདེ་ཞིང་
འོག་མ་གཉིས་ལ་ཡང་དེ་བཞིན་དུ་བཤད་དོ་ཞེས་ཟེར་རོ། །
གསུམ་པ་ལ་གཉིས་ཏེ། བདེན་པ་དང་པོ་གསུམ་གྱི་རྣམ་པ་བཅོ་ལྔ་བཤད་
པའོ། །དང་པོ་ནི་རྣམ་པ་གསུམ་དུ་ཕྱེ་བ་དེ་ལ་སྟེ་དེའི་ནང་ནས་ཐམས་ཅད་ཤེས་པ་ཉིད་ཀྱི་
དབང་དུ་བྱས་པའི་རྣམ་པ་རྣམས་སྟོན་ཏེ། སྡུག་བསྔལ་བདེན་པ་རྟག་པར་མེད་པ་དང་དེ་ཁོ་
ནར་མི་སྐྱེ་བ་དང༌། དོན་གཞན་གྱི་བདག་གིས་དབེན་པ་དང་ངོ་བོར་གྱུར་པའི་བདག་གིས་མི་
རྫི་བའི་རྣམ་པ་ཆོས་ཅན། སྡུག་བསྔལ་བདེན་པའི་རྣམ་པ་ཡིན་ཏེ། གོ་རིམ་བཞིན་དུ་སྡུག་
བསྔལ་གྱི་བདེན་པའི་མི་རྟག་པ་དང་སོགས་པ་སྡུག་བསྔལ་བ་དང་སྟོང་པ་དང་བདག་མེད་
-227-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་མཚན་ཉིད་དེ་རང་བཞིན་ཡིན་པའི་ཕྱིར། ཀུན་འབྱུང་གི་བདེན་པ་དོན་དམ་པར་ཕུང་པོ་ལྔ་
སྐྱེ་བའི་གནས་མེད་པ་དང་དོན་དམ་པར་ནམ་མཁའ་བཞིན་སྐྱེ་འགག་མེད་པ་དང་། དོན་དམ་
པར་ཡིད་ཀྱི་བརྗོད་པ་རྟོག་དཔྱོད་མེད་པ་དང་དོན་དམ་པར་ཡང་སྲིད་འབྱུང་བའི་རྐྱེན་མིང་
གཞིའི་ཕུང་པོ་མེད་པའི་རྣམ་པ་ཆོས་ཅན། ཀུན་འབྱུང་བདེན་པའི་རྣམ་པ་ཡིན་ཏེ། རིམ་པ་
བཞིན་ཀུན་འབྱུང་བདེན་པའི་རྒྱུ་དང་ཀུན་འབྱུང་དང་རབ་སྐྱེ་དང་རྐྱེན་གྱི་རང་བཞིན་ཡིན་པའི་
ཕྱིར། འགོག་བདེན་དོན་དམ་པར་འགྲོ་བ་སྟེ། སོང་ནས་ཐོབ་བྱར་མེད་པ་དང་སྔོན་པོ་ལ་
སོགས་པའི་རྣམ་པའི་སྒོ་ནས་བློས་མི་འཕྲོགས་ཤིང་གཟུང་དུ་མེད་པ་དང་དོན་དམ་པར་གློ་བུར་
གྱི་དྲི་མ་མི་མེད་པ། དོན་དམ་པར་རྟག་ པའི་གནས་ སུ་སྐྱེ་བ་མེད་ པའི་རྣམ་པ་ཆོས་ཅན།
འགོག་བདེན་གྱི་རྣམ་པ་ཡིན་ཏེ། རིམ་པ་བཞིན་འགོག་བདེན་གྱི་འགོག་པ་དང་ཞི་བ་དང་གྱ་
ནོམ་དང་ངེས་འབྱུང་གི་རང་བཞིན་ཡིན་པའི་ཕྱིར།
གཉིས པ་ལ་གསུམ་སྟེ། མདོར་བསྟན། རྒྱས་བཤད། དོན་བསྡུ་བའོ། །དང་པོ་
ནི༑ གཞི་ཤེས་ཀྱིས་བསྡུས་པའི་ལམ་བདེན་གྱི་རྣམ་པ་དབྱེ་གཞི། དབྱེ་བའི་ངོ་བོ་ལམ་རྣམ་པ་
གསུམ་མོ། །གསུམ་གང་ཞེ་ན། ཉོན་མོངས་པའི་སྒྲིབ་པའི་གཉེན་པོ་ཉིད་དུ་ཟག་པ་མེད་པའི་
ལམ་གཅིག་དང་ཤེས་བྱའི་སྒྲིབ་པའི་གཉེན་པོ་ཉིད་དུ་སྒོམ་པའི་ལམ་ཟག་པ་དང་བཅས་
པ་དང་ཤེས་སྒྲིབ་ཀྱི་གཉེན་པོ་མཐོང་ལམ་ཟག་མེད་དང་གཉིས་ཡིན་པས་སོ། །གལ་ཏེ་གཞི་
ཤེས་ཀྱི་རྣམ་པ་སྟོན་པ་བཞིན་ཤེས་སྒྲིབ་ཀྱི་གཉེན་པོ་སྟོན་པར་མི་རིགས་སོ་ཞེ་ན། ཉན་ཐོས་
ལ་མི་དགོས་ཀྱང་ཐམས་ཅད་ཤེས་པ་ཉིད་ཀྱི་རང་རྒྱལ་གྱི་མངོན་རྟོགས་ཀྱང་བསྡུས་པས་རང་
རྒྱལ་དེ་དག་གི་ཤེས་སྒྲིབ་ཀྱི་གཉེན་པོ་སྟོན་པ་ལ་སྐྱོན་མེད་དོ། །ཟག་བཅས་དང་ཟག་མེད་ནི་
རྗེས་ཐོབ་དང་མཉམ་གཞག་གི་དབང་དུ་བྱས་པའོ། །ངག་དོན། ལམ་བདེན་གྱི་རྣམ་པ་ཆོས་
ཅན། ལམ་ཟག་བཅས་གཅིག་དང་ཟག་མེད་གཉིས་ཡོད་པའི་ཕྱིར། དེ་ཆོས་ཅན། གཞི་ཤེས་
-228-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཀྱི་རྣམ་པ་སྟོན་པ་ན་ཤེས་སྒྲིབ་ཀྱི་གཉེན་པོ་སྟོན་པ་ལ་འགལ་བ་མེད་དེ། ཐམས་ཅད་ཤེས་པ་
ཉིད་ཀྱིས་སངས་རྒྱས་ཀྱིས་མངོན་རྟོགས་ཀྱང་བསྡུས་པའི་ཕྱིར། ཉོན་སྒྲིབ་དང་ཤེས་སྒྲིབ་གང་
ཡིན་ཞེ་ན། རྒྱུད་བླ་ལས། སེར་སྣ་ལ་སོགས་རྣམ་རྟོག་གང་། །དེ་ནི་ཉོན་མོངས་སྒྲིབ་པར་
འདོད། །འཁོར་གསུམ་རྣམ་ པར་རྟོག་པ་གང་། །དེ་ནི་ཤེས་བྱའི་སྒྲིབ་པར་ འདོད། །ཅེས་
གསུངས་ཤིང་། རྟོག་གེ་འབར་བ་ལས། ཉོན་སྒྲིབ་ལ་འཁོར་བར་འཆིང་བྱེད་དང་། བག་ལ་
ཉལ་གཉིས་སུ་གསུངས་ལ། དེ་ལ་དང་པོ་ནི་སྡུག་བསྔལ་སྐྱེད་བྱེད་ཉོན་མོངས་རྣམས་ཡིན་ནོ།།
གཉིས་པ་ནི་ཉོན་མོངས་ཀྱིས་བཞག་པའི་གནས་ངན་ལེན་ནོ། །དང་པོ་ནི་ཉན་རང་དགྲ་བཅོམ་
པས་སྤངས་ལ་གཉིས་པ་ནི་སངས་རྒྱས་མ་ཐོབ་བར་དུ་མ་སྤུངས་སོ། །ཤེས་སྒྲིབ་ནི་ཤེས་བྱ་
ཡོངས་སུ་དཔྱོད་པའི་གེགས་སུ་གྱུར་པའོ། །ཉི་ཁྲི་སྣང་བ་ལས། ཤེས་བྱའི་སྒྲིབ་པའི་གཉེན་
པོའི་ལམ་ནི་རྣམ་པ་གཉིས་ཏེ། སྒོམ་པའི་ལམ་ཟག་པ་དང་བཅས་པ་དང་མཐོང་བའི་ལམ་
ཟག་པ་མེད་པའོ་ཞེས་ལམ་གསུམ་པ་མཐོང་ལམ་དུ་བཤད་ལ། ཆོས་ཤེས་ཀྱིས་ཐམས་ཅད་
ཤེས་པ་ཉིད་ཀྱི་སྐབས་སུ་ཉན་ཐོས་རྣམས་ཀྱི་རྣམ་པ་བཅུ་དྲུག་སྨོས་པ་ནི་དེ་དག་གི་མཐོང་བ་
དང་སྒོམ་པའི་ལམ་གྱི་མཚན་ཉིད་དོ། །རང་སངས་རྒྱས་ཀྱི་རྣམ་པ་བཅུ་གཅིག་སྨོས་པ་ནི་དེ་
དག་སྒོམ་པའི་ལམ་གྱི་མཚན་ཉིད་དོ་ཞེས་ལམ་གསུམ་པ་སྒོམ་ལམ་དུ་བཤད་དོ། །
གཉིས་པ་ལ་གསུམ་སྟེ། ལམ་དང་པོའི་རྣམ་པ་བཞི་བཤད། ལམ་གཉིས་པའི་
རྣམ་པ་ལྔ་བཤད། ལམ་གསུམ་པའི་རྣམ་པ་དྲུག་བཤད་པའོ། །དང་པོ་ནི། ལམ་གསུམ་ཡོད་
པ་དེ་ལ་སྟེ་དེའི་ནང་ནས་ལམ་དང་པོའི་རྣམ་པ་སྟོན་པ་ལ་ལམ་བདེན་དོན་དམ་པར་མྱང་
འདས་སུ་ཕྱིན་པར་བྱེད་པ་པོ་མེད་པ་དང་དེ་ཁོ་ནར་བདག་མེད་ཤེས་པས་སོ། །མེད་པ་དང་དེ་
ཁོ་ནར་སེམས་ཕྱིན་ཅི་ལོག་ནས་ཕྱིན་ཅི་མ་ལོག་པར་འཕོ་བ་མེད་པ་དང་དེ་ཁོ་ནར་ཉོན་མོངས་
པ་འདུལ་བ་མེད་པའི་རྣམ་པ་ཆོས་ཅན། ལམ་བདེན་གྱི་རྣམ་པ་ཡིན་ཏེ། གོ་རིམ་བཞིན་དུ་
-329-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་བདེན་གྱི་ལམ་དང་སོགས་པ་རིགས་པ་དང་སྒྲུབ་པ་དང་ངེས་འབྱིན་གྱི་མཚན་ཉིད་དེ་རང་
བཞིན་ཡིན་པའི་ཕྱིར། གཉིས་པ་ནི། ལམ་གཉིས་པ་ཟག་བཅས་ལ་རྣམ་པ་ལྔ་སྟེ། དཔེ་དོན་
གོ་རིམ་བཞིན་དུ་བཤད་ན། ཕྱི་རོལ་དོན་གྱིས་བསྡུས་པའི་ཆོས་ཐམས་ཅད་རྨི་ལམ་ལྟར་རང་
བཞིན་གྱིས་ངོ་བོ་ཉིད་མེད་པ་དང་སྒྲ་བརྙན་ལྟར་རང་བཞིན་གྱིས་མ་སྐྱེས་པ་དང་མིག་ཡོར་
ལྟར་རང་བཞིན་གྱིས་མ་འགགས་པ་དང་སྨིག་རྒྱུ་ལྟར་གཟོད་མ་ནས་ཞི་བ་དང་སྒྱུ་མ་ལྟར་རང་
བཞིན་གྱིས་མྱ་ངན་ལས་འདས་པ་སྟེ། རང་བཞིན་གྱིས་རྣམ་པར་དག་པར་རྟོགས་པའི་རང་
རྒྱལ་གྱི་སྒོམ་ལམ་རྗེས་ཐོབ་ཀྱི་ཡེ་ཤེས་ཆོས་ཅན། རང་གི་སྤང་བྱ་བེམས་པོ་བདེན་པར་འཛིན་
པའི་ཤེས་སྒྲིབ་ཀྱིས་གཉེན་པོར་གྱུར་པ་ཡིན་ཏེ། དེ་དངོས་སུ་འཇོམས་བྱེད་ཀྱི་རྟོགས་པ་ཡིན་
པའི་ཕྱིར། གཉེན་པོ་རེ་རེས་སྤང་བྱ་རེ་རེ་སྤོང་བའི་དམིགས་བསལ་མེད་པར་སྤོང་བས་ན་ཕྱིར་
ཞེས་བསྟན་ནོ། །མིག་ཡོར་ནི་རབ་རིབ་ཅན་ལ་སྐྲ་ཤད་འཛག་པར་སྣང་བ་ལ་འབུམ་ཊིཀ་ཏུ་
བཤད། བཤད་སྦྱར་དུ་འགལ་མེ་མྱུར་དུ་བསྐོར་བ་ལ་བཤད། མདོ་སྡེ་རྒྱན་གྱི་འགྲེལ་པ་ལས་
གྲིབ་མ་ལ་བཤད་དོ། །གསུམ་པ་ནི་ལམ་གསུམ་པ་ཟག་མེད་ལ་རྣམ་པ་དྲུག་སྟེ། སྤང་གཉེན་
གོ་རིམ་བཞིན་དུ་བཤད་ན། དོན་དམ་པར་ཕྱི་རོལ་དོན་ལ་ལྟོས་པའི་ཀུན་ནས་ཉོན་མོངས་པ་
མེད་པ་དང་རྣམ་པར་བྱང་བ་མེད་པ་དང་གོས་པ་མེད་པ་་དང༌། སྤྲོས་པ་མེད་པ་དང་རློམ་པ་
མེད་པ་དང་མི་གཡོ་པའི་རྣམ་པ་མངོན་སུམ་དུ་རྟོགས་པའི་རང་རྒྱལ་གྱི་མཐོང་ལམ་མཉམ་
གཞག་ཆོས་ཅན། རིམ་པ་བཞིན་དུ་རང་གི་སྤང་བྱ་ཕྱི་རོལ་དོན་ལ་ལྟོས་པའི་ཀུན་ནས་ཉོན་
མོངས་པ་དང་རྣམ་པར་བྱང་བ་དང་ཉོན་མོངས་པའི་བག་ཆགས་དང་གཟུགས་ལ་སོགས་པ་
སྤྲོས་པ་དང་རང་གི་རྟོགས་པ་དང་ཆོས་དབྱིངས་ཡོངས་སུ་ཉམས་པར་རྟོག་པའི་ཤེས་སྒྲིབ་ཀྱི་
གཉེན་པོར་གྱུར་པ་ཡིན་པར་སྔར་བཞིན་སྒྲུབ་པའོ། །གཉེན་པོ་རེ་རེས་སྤང་བྱ་རེ་རེ་འཇོམས་
པས་སོ་སོར་ངེས་པའོ། །གསུམ་པ་ནི། ལམ་གྱི་བདེན་པའི་རྣམ་པ་ཆོས་ཅན། བཅོ་ལྔ་ཡོད་དེ།
-23)-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ལམ་དང་པོའི་རྣམ་པ་བཞི། གཉིས་པའི་རྣམ་པ་ལྔ། གསུམ་པའི་རྣམ་པ་དྲུག་ཡོད་པ་དེ་ལྟར་ན་
སྟེ་དེའི་ཕྱིར། བཞི་པ་ནི་སྤྱིར་སྡོམ་ན་ཐམས་ཅད་ཤེས་པ་ཉིད་ཀྱི་རྣམ་པ་ཉི་ཤུ་རྩ་བདུན་ཡིན་ནོ།།
ངག་དོན་རྩ་བ་དང་འདྲའོ། །
གཉིས་པ་ལ་གསུམ་སྟེ། མདོར་བསྟན། རྒྱས་པར་བཤད། དོན་བསྡུ་བའོ། །དང་
པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱུ་དང་ཞེས་སོགས་
ཚིགས་བཅད་གཅིག་སྨོས་པ་ཆོས་ཅན། དགོས་པ་ཡོད་དེ། གཞི་ཤེས་ཀྱི་རྣམ་པ་དེའི་འོག་ཏུ་
སེམས་ཀྱི་རྣམ་པའི་དབྱེ་བ་རྟོགས་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི། བྱུང་
པ་སྟེ་གསུངས་པར་ཁོང་དུ་ཆུད་པར་བྱའོ། །གང་ན་ལམ་ཤེས་ཀྱི་རྣམ་པ་སུམ་ཅུ་སོ་དྲུག་གོ།
གང་གིས་ན་ཤེར་ཕྱིན་འདི་ནི་འདོད་ཆགས་དང་བྲལ་བའི་ཕ་རོལ་ཏུ་ཕྱིན་པའོ་ཞེས་པ་ནས་
དངོས་པོ་མེད་པའི་ངོ་བོ་ཉིད་སྟོང་པ་ཉིད་དམིགས་སུ་མེད་པའི་ཕྱིར་རོ་ཞེས་པའི་བར་གྱིས་སོ།།
ཇི་ལྟར་ན་ལམ་ཤེས་ཀྱི་བདེན་པ་ལ་སོ་དྲུག་གི་ནང་ནས་ཀུན་འབྱུང་ཀྱི་བདེན་པ་ལ་རྣམ་པ་
བརྒྱད་དང་ལམ་བདེན་ལ་བདུན་དང་སྡུག་བསྔལ་བདེན་པ་ལ་ལྔ་དང་འགོག་པའི་བདེན་པ་
རྣམ་པ་བཅུ་དྲུག་ཏུ་ཕྱེ་ནས་སོ། །འདིར་བསྟན་གྱི་བདེན་བཞིའི་གོ་རིམ་དེ་གཞན་ནས་གསུངས་
པའི་བདེན་བཞིའི་གོ་རིམ་དང་མི་མཐུན་པས་གོ་རིམ་སྐྱོན་ཅན་དུ་འགྱུར་རོ་ཞེ་ན། མི་འགྱུར་ཏེ།
གཞན་ནས་གསུངས་པ་དེ་རྟོགས་པའི་གོ་རིམ་ཡིན་ལ་འདིར་ཀུན་ནས་ཉོན་མོངས་པའི་ཕྱོགས་
ལ་བརྟེན་ནས་ཀུན་འབྱུང་གི་བདེན་པའི་རྒྱུ་ཡིན་ལ་སྡུག་བསྔལ་གྱི་བདེན་པ་འབྲས་བུ་ཡིན་ནོ།།
གཉེན་པོ་རྣམ་བྱང་གི་ཕྱོགས་ལ་བརྟེན་ནས་ལམ་གྱི་བདེན་པ་རྒྱུ་ཡིན་ལ་འགོག་པའི་བདེན་པ་
འབྲས་བུ་ཡིན་པར་རྒྱུ་འབྲས་དོན་གྱི་རིམ་པའི་སྒོ་ནས་བསྟན་པས་སོ། །ངག་དོན། ལམ་ཤེས་
ཀྱི་རྟོགས་བྱ་དོན་གྱི་རྣམ་པ་ཆོས་ཅན། ཁྱོད་ལ་སུམ་ཅུ་སོ་དྲུག་ཡོད་དེ། ཁྱོད་ལ་ཀུན་འབྱུང་གི་
རྣམ་པ་བརྒྱད་ལམ་གྱི་རྣམ་པ་བདུན་སྡུག་བསྔལ་གྱི་རྣམ་པ་ལྔ་འགོག་པའི་རྣམ་བཅུ་དྲུག་ཏུ་
-231-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོད་པའི་ཕྱིར། སྐབས་འདིའི་བདེན་བཞིའི་གོ་རིམ་ཆོས་ཅན། གོ་རིམ་འཆོལ་བ་མིན་ཏེ། རྒྱུ་
འབྲས་དོན་གྱི་གོ་རིམ་ཡིན་པའི་ཕྱིར། གཉིས་པ་ལ་བཞི་སྟེ། ཀུན་འབྱུང་གི་རྣམ་པ་སྤང་གཉེན་
གྱི་སྒོ་ནས་བསྟན། ལམ་དམ་བཅའ་དང་རྟགས་ཀྱི་སྒོ་ནས་བསྟན། སྡུག་བསྔལ་རང་སྤྱིའི་
མཚན་ཉིད་ཀྱི་སྒོ་ནས་བསྟན། འགོག་པའི་རྣམ་པ་སྟོང་ཉིད་ཀྱི་སྒོ་ནས་བསྟན་པའོ། །དང་པོ་
ནི༑ རྣམ་པ་རྒྱས་པར་བཤད་པ་དེ་ལས་ཏེ་དེའི་ནང་ནས་ཀུན་འབྱུང་གི་རྣམ་པ་སྟོན་པ་ལ་
འདོད་ཡོན་ལ་འདོད་ཆགས་དང་བྲལ་བ་དང༌། འདོད་ཡོན་དོན་དུ་གཉེར་བའི་འདུན་པས་མི་
གནས་པ་དང་ཡང་སྲིད་ལ་དགའ་བའི་མཚན་མ་ཞི་བ་ཡི་བྱང་སེམས་འཕགས་པའི་ཡེ་ཤེས་
ཆོས་ཅན། གོ་རིམ་བཞིན་དུ་རང་གི་སྤང་བྱ་ཀུན་འབྱུང་བདེན་པའི་རྒྱུའི་རྣམ་པ་འདོད་ཡོན་དོན་
དུ་གཉེར་བའི་འདུན་པ་དང༌། འདོད་ཡོན་ལ་ཞེན་པའི་འདོད་ཆགས་དང་ཡང་སྲིད་ལ་དགའ་
བའི་གཉེན་པོར་སྔར་བཞིན་སྒྲུབ་བོ། །འདོད་ཆགས་དང་ཞེ་སྡང་དང་གཏི་མུག་རང་བཞིན་
གྱིས་མེད་པར་རྟོགས་པའི་བྱང་སེམས་འཕགས་པའི་ཡེ་ཤེས་ཆོས་ཅན། གོ་རིམ་བཞིན་རང་གི་
སྤང་བྱ་ཀུན་འབྱུང་གི་རྣམ་པ་འདོད་ཆགས་དང་ཞེ་སྡང་དང་གཏི་མུག་གི་གཉེན་པོར་སྔར་
བཞིན་སྒྲུབ་བོ། །ཉོན་མོངས་པ་རང་བཞིན་གྱིས་མེད་པ་དང་སེམས་ཅན་རང་བཞིན་གྱིས་མེད་
པར་རྟོགས་པའི་བྱང་སེམས་འཕགས་པའི་ཡེ་ཤེས་ཆོས་ཅན། གོ་རིམ་བཞིན་དུ། རང་གི་སྤང་
བྱ་རབ་སྐྱེའི་རྣམ་པ་ཀུན་ཏུ་རྟོག་པ་དང་རྐྱེན་གྱི་རྣམ་པ་སེམས་ཅན་དུ་མངོན་པར་ཞེན་པའི་
གཉེན་པོར་སྔར་བཞིན་སྒྲུབ་བོ། །ཀུན་འབྱུང་བདེན་པའི་རྣམ་པ་ཆོས་ཅན། བརྒྱད་ཡོད་དེ།
རྒྱུའི་རྣམ་པ་གསུམ་ཀུན་འབྱུང་གི་རྣམ་པ་གསུམ་རབ་སྐྱེའི་རྣམ་པ་གཅིག་རྐྱེན་གྱི་རྣམ་པ་
གཅིག་ཡོད་པ་དེ་ལྟར་ན་སྟེ་དེའི་ཕྱིར། གཉིས་པ་ནི་དམ་བཅའ་དང་རྟགས་གོ་རིམ་བཞིན་དུ་
སྦྱར་ནས་བཤད་ན་སེམས་ཅན་ཐམས་ཅད་ལ་གོ་སྐབས་འབྱེད་པའི་ལམ་གང་ཡིན་ཞེ་ན།
སེམས་ཅན་ཚད་མེད་པ་བྱང་ཆུབ་ཏུ་བགྲོད་པའི་གོ་སྐབས་འབྱེད་པའི་བྱང་སེམས་འཕགས་
-332-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
པའི་ཡེ་ཤེས་ཆོས་ཅན། ལམ་ཡིན་ཏེ། ཇི་ལྟར་སེམས་ཅན་ཐམས་ཅད་ལ་གོ་སྐབས་འབྱེད་
པའི་ལམ་ཡིན་ཏེ་ཞེ་ན། འཁོར་འདས་ཀྱི་མཐའ་གཉིས་དང་མ་འབྲེལ་བ་སྟེ་དེ་ལ་མི་གནས་
པའི་རྟོགས་པ་ཡིན་པའི་ཕྱིར། རིགས་པ་གང་ཡིན་ཞེ་ན། ཆོས་ཐམས་ཅད་དོན་དམ་པར་ཆོས་
དབྱིངས་སུ་ཐ་མི་དད་པར་རྟོགས་པའི་བྱང་སེམས་འཕགས་པའི་ཡེ་ཤེས་ཆོས་ཅན། རིགས་པ་
ཡིན་ཏེ། ཇི་ལྟར་རིགས་པ་ཡིན་ཞེ་ན། ཕྱོགས་གཅིག་ཙམ་རྟོགས་པ་ལ་མཆོག་ཏུ་འཛིན་པ་
མེད་པའི་སྒོ་ནས་ཆོས་དབྱིངས་མ་འདས་པ་རྟོགས་པའི་ཡེ་ཤེས་ཡིན་པའི་ཕྱིར། སྒྲུབ་པ་གང་
ཡིན་ཞེ་ན། ཅིར་ཡང་རྣམ་པར་མི་རྟོག་པའི་བྱང་སེམས་འཕགས་པའི་ཡེ་ཤེས་ཆོས་ཅན། སྒྲུབ་
པ་ཡིན་ཏེ། ཇི་ལྟར་སྒྲུབ་པ་ཡིན་ཞེ་ན། དངོས་འཛིན་གྱི་བློས་གཞལ་དུ་མེད་པའི་ཆོས་དབྱིངས་
རྟོགས་པའི་བྱང་སེམས་ཀྱི་མཁྱེན་པ་ཡིན་པའི་ཕྱིར། ངེས་པར་འབྱིན་པ་གང་ཡིན་ཞེ་ན།
རྟོགས་པ་མཆོག་དམན་གང་ལ་ཡང་ཆགས་པ་མེད་པའི་བྱང་སེམས་འཕགས་པའི་ཡེ་ཤེས་
ཆོས་ཅན། ངེས་འབྱིན་ཡིན་ཏེ། མངོན་ཞེན་མེད་པར་རྫོགས་པའི་བྱང་ཆུབ་ཏུ་བགྲོད་པར་བྱེད་
པའི་རྟོགས་པ་ཡིན་པའི་ཕྱིར། ལམ་བདེན་གྱི་རྣམ་པ་ཆོས་ཅན། བདུན་ཡོད་དེ། ལམ་གྱི་རྣམ་
པ་གཉིས་རིགས་པའི་རྣམ་པ་གཉིས་སྒྲུབ་པའི་རྣམ་པ་གཉིས་ངེས་འབྱིན་གྱི་རྣམ་པ་གཅིག་ཡོད་
པའི་ཕྱིར། གསུམ་པ་ནི། སྡུག་བསྔལ་བདེན་པའི་ཆོས་མི་རྟག་པ་དང་སྡུག་བསྔལ་བ་དང་སྟོང་
པ་དང་བདག་མེད་པ་དང་བདེན་པའི་མཚན་ཉིད་མེད་པའི་རྣམ་པ་ཆོས་ཅན། སྡུག་བསྔལ་
བདེན་པའི་རྣམ་པ་ཡིན་ཏེ། དེའི་ཁྱད་ཆོས་ཡིན་པའི་ཕྱིར། དང་པོ་བཞི་གང་ཟག་གི་བདག་
མེད་ཡིན་པས་རང་མཚན་གྱི་རྣམ་པ་དང་ལྔ་པ་ཆོས་ཀྱི་བདག་མེད་ཡིན་པས་སྤྱི་མཚན་གྱི་རྣམ་
པར་བཞག་པ་ཡིན་ནོ། །དེ་ལྟར་རྣམ་པ་ལྔའོ། །བཞི་པ་ནི། ནང་གི་དངོས་པོ་དང་ཕྱིའི་དངོས་
པོ་དང་ཕྱི་ནང་གཉིས་ཀའི་དངོས་པོ་ལ་མངོན་ཞེན་དགག་པས་སྟེ་དགག་པའི་ཕྱིར་དུ་ནང་སྟོང་
པ་ཉིད་དང་ཕྱི་སྟོང་པ་ཉིད་དང་གཉིས་ཀ་སྟོང་པ་ཉིད་གསུམ་རིམ་པ་བཞིན་བསྟན་ནོ། །ཞེན་པ་
-233-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་ཅི་རིགས་སྤངས་པའི་སྟོང་ཉིད་དང་པོ་གསུམ་འགོག་པའི་བདེན་པའི་ཆོས་འགོག་པའི་
རྣམ་པ་ཡིན་ནོ། །ངག་དོན། དེ་འདྲ་དེ་ཆོས་ཅན། འགོག་པའི་རྣམ་པ་ཡིན་ཏེ། དེའི་རང་བཞིན་
ཡིན་པའི་ཕྱིར། བཏགས་པའི་བདག་སྟོང་པ་དང་སྣོད་ཀྱི་འཇིག་རྟེན་དང་དོན་དམ་པ་དང་
འདུས་བྱས་དང་འདུས་མ་བྱས་དང་རྟག་པ་དང་ཆད་པའི་མཐའ་དང་ཐོག་མ་དང་ཐ་མ་
མེད་པའི་རྟོགས་པའི་ཆོས་དོར་བ་མེད་པ་ལ་མངོན་ཞེན་དགག་པས་སྟེ་དགག་པའི་ཕྱིར་དུ་སྟོང་
པ་དང་ཆེན་པོ་དང་དོན་དམ་པ་དང་འདུས་བྱས་དང་འདུས་མ་བྱས་དང་མཐའ་ལས་འདས་པ་
དང་ཐོག་མ་དང་ཐ་མ་མེད་པ་དང་དོར་བ་མེད་པ་སྟོང་པ་ཉིད་དེ་བརྒྱད་རིམ་པ་བཞིན་བསྟན་ནོ།།
ཞེན་པ་བརྒྱད་ཅི་རིགས་སྤངས་པའི་སྟོང་པ་ཉིད་སྟོང་པ་ཉིད་སོགས་བརྒྱད་པོ་དེ་ཞི་བའི་རྣམ་པ་
ཡིན་ནོ། །ངག་དོན། དེ་འདྲ་དེ་ཆོས་ཅན། ཞི་བའི་རྣམ་པ་ཡིན་ཏེ། དེའི་རང་བཞིན་ཡིན་པའི་
ཕྱིར། གཞན་གྱིས་ཀུན་བཏགས་པའི་བྱེད་པ་པོར་ཞེན་པ་དགག་པ་སྟེ་དགག་པའི་ཕྱིར་རང་
བཞིན་སྟོང་པ་ཉིད་བསྟན་ནོ། །དེ་འདྲའི་ཞེན་པ་སྤངས་པའི་རང་བཞིན་སྟོང་པ་ཉིད་དེ་གྱ་ནོམ་
པའི་རྣམ་པ་ཡིན་ཏེ། ངག་དོན། དེ་འདྲ་དེ་ཆོས་ཅན། གྱ་ནོམ་གྱི་རྣམ་པ་ཡིན་ཏེ། དེའི་རང་
བཞིན་ཡིན་པའི་ཕྱིར། ཡུལ་དུ་འཁྲུལ་པའི་བདག་ཉིད་ཆོས་ཐམས་ཅད་བཏགས་པ་དང་།
གཟུགས་སུ་རུང་བ་སོགས་རང་གི་མཚན་ཉིད་དང་འདས་སོགས་དུས་སུ་འཁྲུལ་པ་སྟེ་ཞེན་པ་
དགག་པས་སྟེ་དགག་པའི་ཕྱིར་དུ་ཆོས་ཐམས་ཅད་རང་གི་མཚན་ཉིད་མ་དམིགས་པ་སྟོང་པ་
ཉིད་གསུམ་རིམ་པ་བཞིན་བསྟན་ནོ། །ཞེན་པ་གསུམ་ཅི་རིགས་སྤངས་པའི་ཆོས་ཐམས་ཅད་
སྟོང་པ་ཉིད་སོགས་གསུམ་ཇི་ལྟར་ངེས་འབྱུང་གི་རྣམ་པ་ཡིན་ནོ། །ངག་དོན། དེ་འདྲ་དེ་ཆོས་
ཅན། ཇི་ལྟར་ངེས་འབྱུང་གི་རྣམ་པ་ཡིན་ཏེ། དེའི་རང་བཞིན་ཡིན་པའི་ཕྱིར། ཞེན་པ་བཅོ་ལྔ་
བསལ་བའི་ངེས་འབྱུང་གི་ངོ་བོ་ལ་ཞེན་པ་དགག་པའི་ཕྱིར་དུ་དངོས་པོ་མེད་པའི་ངོ་བོ་ཉིད་སྟོང་
པ་ཉིད་བསྟན་ནོ། །དེ་འདྲའི་ཞེན་པ་སྤངས་པའི་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཆོས་
-234-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཅན། གང་ངེས་འབྱུང་གི་རྣམ་པ་ཡིན་ཏེ། དེའི་རང་བཞིན་ཡིན་པའི་ཕྱིར། ཁོ་ནའི་དོན་ནི་ཇི་
ལྟར་ངེས་འབྱུང་དང་གང་ངེས་འབྱུང་གཉིས་ཀྱི་ནང་ནས་གང་ངེས་འབྱུང་ཁོ་ན་ཞེན་པ་བཅོ་ལྔ་
བསལ་བའི་ངེས་འབྱུང་གི་ངོ་བོ་ལ་ཞེན་པའི་དྲི་མས་དག་གོ །ཇི་ལྟར་ངེས་འབྱུང་དང་གང་ངེས་
འབྱུང་ནི་འབྱུང་བྱེད་དང་འབྱུང་བའོ། །འགོག་བདེན་གྱི་རྣམ་པ་ཆོས་ཅན། བཅུ་དྲུག་ཡོད་དེ།
འགོག་པའི་རྣམ་པ་གསུམ་ཞི་བའི་རྣམ་པ་བརྒྱད་གྱ་ནོམ་གྱི་རྣམ་པ་གཅིག་ངེས་འབྱུང་གི་རྣམ་
པ་བཞི་ཡོད་པའི་ཕྱིར། གསུམ་པ་ནི། སྤྱིར་སྡོམ་ན་ལམ་ཤེས་པ་ཉིད་ཀྱི་རྣམ་པ་སུམ་ཅུ་སོ་དྲུག་
ཡིན་ནོ། །ངག་དོན། རྩ་བ་དང་འདྲའོ། ། །
གསུམ་པ་ལ་གཉིས་ཏེ། མདོར་བསྟན། རྒྱས་བཤད་དོ། །དང་པོ་ལ་གསུམ་སྟེ།
མཚམས་ སྦྱར། རྩ་བ། འགྲེལ་ པའོ། །དང་པོ་ནི། དྲན་པ་ཉེར་བཞག་ ཞེས་ སོགས་ ཚིགས་
བཅད་སྨོས་པ་ཆོས་ཅན། དགོས་པ་ཡོད་དེ། ལམ་ཤེས་ཀྱི་རྣམ་པ་དེའི་འོག་ཏུ་རྣམ་པ་ཐམས་
ཅད་མཁྱེན་པ་ཉིད་ཀྱི་གྱ་ནོམ་པའི་དབྱེ་བ་རྟོགས་པའི་དོན་ཡོད་པའི་ཕྱིར། གཉིས་པ་དང་
གསུམ་པ་ནི་བཞེད་དོ། །གང་ན་དྲན་པ་ཉེ་བར་བཞག་པ་ནས་བཟུང་སྟེ་སངས་རྒྱས་ཀྱི་རྣམ་
པའི་མཐར་ཐུག་པའི་བར་རྣམ་མཁྱེན་གྱི་རྟོགས་བྱ་དོན་རྣམ་བརྒྱ་དང་བཅུ་པོ་རྣམས་ནིའོ། །ཇི་
ལྟར་ན་ལམ་གྱི་བདེན་པའི་རྗེས་སུ་མཐུན་ཏེ་ཐམས་ཅད་མཁྱེན་པ་ཉིད་གསུམ་གྱིས་བསྡུས་
པའི་ལམ་ཡིན་པས་ཀུན་མཁྱེན་གསུམ་གྱི་རྣམ་པར་ཕྱེ་བའི་སྒོ་ནས་སོ། །ཇི་ལྟར་ན་སློབ་མ་
ཉན་ཐོས་རྣམས་ལ་སུམ་ཅུ་རྩ་བདུན་དང་བྱང་ཆུབ་སེམས་དཔའ་རྣམས་ལ་སུམ་ཅུ་རྩ་བཞི་དང་
སངས་རྒྱས་རྣམས་ལ་སུམ་ཅུ་རྩ་དགུ་ཡོད་པར་རོ། །རྣམ་མཁྱེན་གྱི་རྟོགས་བྱ་དོན་རྣམ་ལ་
མཁྱེན་པ་གསུམ་དུ་འབྱེད་པར་མི་རིགས་སོ་ཞེ་ན། སྐྱོན་མེད་དེ། རྣམ་པ་ཐམས་ཅད་མཁྱེན་པ་
ཉིད་ཀྱིས་འཕགས་པའི་གང་ཟག་ཐམས་ཅད་ཀྱི་རྟོགས་པ་ཡོན་ཏན་ཡར་ལྡན་དུ་བསྡུས་ཤིང་
ཡུལ་དུ་བྱས་པའི་ཕྱིར། ངག་དོན། རྣམ་མཁྱེན་ཆོས་ཅན། ཁྱོད་རྟོགས་བྱ་དོན་གྱི་རྣམ་པ་ལ་
-235-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་བདེན་གསུམ་དང་རྗེས་སུ་མཐུན་པར་མཁྱེན་པ་གསུམ་དུ་ཕྱེ་བའི་སྒོ་ནས་ཉན་ཐོས་ལ་
ཡོད་པ་སོ་བདུན། བྱང་སེམས་ལ་ཡོད་པ་སོ་བཞི་སངས་རྒྱས་ལ་ཐུན་མོང་མིན་པར་ཡོད་པ་སོ་
དགུར་ཡོད་དེ། འཕགས་པའི་གང་ཟག་ཐམས་ཅད་ཀྱི་རྟོགས་པ་ཡོན་ཏན་ཡར་ལྡན་དུ་བསྡུས་
ཤིང་ཡུལ་དུ་བྱས་པའི་མཁྱེན་པ་མཐར་ཐུག་ཡིན་པའི་ཕྱིར། འདིར་རྗེས་མཐུན་གྱི་དོན་ཡིན་པ་
ལ་བྱ་སྟེ། ཐམས་ཅད་མཁྱེན་པ་ཉིད་གསུམ་གྱིས་བསྡུས་པའི་ལམ་ཡིན་པའི་སྒོ་ནས་ཞེས་པ་
འདི་ལམ་གྱི་བདེན་པའི་རྗེས་མཐུན་པར་ཞེས་པའི་འགྲེལ་པ་ཡིན་ཞིང་། ཉི་ཁྲི་སྣང་བ་ལས་
ཀྱང་དེ་ལ་ལམ་གྱི་བདེན་པ་དང་རྗེས་སུ་མཐུན་པ་ནི་འདི་ཡིན་ནོ། །ལམ་ནི་གསུམ་སྟེ་ཐམས་
ཅད་ཤེས་པ་ཉིད་ཀྱི་ལམ་དང་ལམ་ཤེས་པ་ཉིད་ཀྱི་ལམ་དང་རྣམ་པ་ཐམས་ཅད་མཁྱེན་པ་ཉིད་
ཀྱི་ལམ་མོ་ཞེས་སོ། །རྗེས་མཐུན་བཏགས་པ་ལ་བྱེད་པ་མི་རིགས་ཏེ། ལམ་གསུམ་ག་ལ་ཡང་
འབྱུང་བས་ཐ་མ་སོ་དགུ་ཡང་བཏགས་པར་འགྱུར་བའོ། ཁ་ཅིག་རྣམ་པ་བརྒྱ་དང་བཅུ་པོ་
སངས་རྒྱས་ཁོ་ན་ལ་ཡོད་ཅིང་རྣམ་མཁྱེན་ཁོ་ན་ཡིན་མོད་གང་ཟག་གསུམ་པོ་སོ་སོ་ལ་ཡོད་པ་
དང༌། མཁྱེན་གསུམ་དུ་ཕྱེ་བ་ནི་རྣམ་མཁྱེན་གྱི་འཕགས་པའི་གང་ཟག་གི་ཡོན་ཏན་ཐམས་ཅད་
ཡར་ལྡན་དུ་བསྡུས་པས་ཉན་ཐོས་དང་བྱང་སེམས་ལ་ཡོད་པ་དེ་དག་དང་རྗེས་སུ་མཐུན་པ་
སངས་རྒྱས་ལ་ཡོད་པ་ལ་གཞི་ཤེས་དང་ལམ་ཤེས་སུ་བཏགས་པ་ཡིན་ཏེ། ཆོས་ཤེས་ཀྱི་རྣམ་
པ་ཐམས་ཅད་མཁྱེན་པའི་རྣམ་པ་བརྒྱ་རྩ་བཅུ་པོ་རྣམས་ནི་སངས་རྒྱས་བཅོམ་ལྡན་འདས་ཀྱི་
ཡེ་ཤེས་ཤེས་བྱའི་དཀྱིལ་འཁོར་མ་ལུས་པ་སྐད་ཅིག་མ་གཅིག་གིས་མཁྱེན་པའི་མཚན་ཉིད་དེ་
ལ་སྟོན་པའི་མཚན་ཉིད་དེ། སངས་རྒྱས་ཀྱི་རྒྱུད་ལ་ནི་འཕགས་པའི་སྐྱེ་བོ་མ་ལུས་པའི་ཡོན་
ཏན་ལྷུན་གྱིས་གྲུབ་ཅིང་འཇུག་པ་ཞི་བས་བརྟེན་པའི་ཕྱིར་རོ་ཞེས་སོགས་སོ། །
གཉིས་པ་ལ་གསུམ་སྟེ། གཞི་ཤེས་ཀྱི་རྣམ་པ་ལམ་ཤེས་ཀྱི་རྣམ་པ་ཐུན་མོང་མིན་
པའི་རྣམ་མཁྱེན་གྱི་རྣམ་པ་བཤད་པའོ། །དང་པོ་ལ་བདུན་ཏེ། དངོས་པོ་ལ་ཡོངས་སུ་རྟོག་པའི་
-236-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ལམ། རྩོལ་བ་ལས་བྱུང་བའི་ལམ། ཏིང་ངེ་འཛིན་ཡོངས་སུ་སྦྱོང་བའི་ལམ་མངོན་པར་རྟོགས་
པར་སྦྱོར་བའི་ལམ། མངོན་པར་རྟོགས་པ་དང་འབྲེལ་བའི་ལམ། མངོན་པར་རྟོགས་པའི་
ལམ། རྣམ་པར་དག་པར་ངེས་པར་འབྱིན་པའི་ལམ་མོ། །དང་པོ་ནི། རྣམ་མཁྱེན་གྱི་རྟོགས་བྱ་
དོན་གྱི་རྣམ་པ་ལ་གསུམ་དུ་ཕྱེ་བ་དེ་ལ་ཐམས་ཅད་ཤེས་པ་ཉིད་ཀྱི་རྣམ་པ་ལ་བདུན་ཡོད་པའི་
དང་པོ་དངོས་པོ་ལ་ཡོངས་སུ་རྟོག་པའི་ལམ་འཆད་དོ། །དེ་གང་ཞེ་ན། དྲན་པ་ཉེ་བར་བཞག་
པ་བཞི་པོ་དེ་ཡིན་ནོ། །བཞི་གང་ཞེ་ན། སྡུག་བསྔལ་གྱི་མཚན་ཉིད་ཤེས་པར་བྱ་བའི་ཕྱིར་ལུས་
རང་དང་སྤྱིའི་མཚན་ཉིད་ཀྱིས་ཡོངས་སུ་བརྟགས་པ་ལུས་དྲན་པ་ཉེ་བར་བཞག་པ་དང་། ཀུན་
འབྱུང་སྤང་བྱར་ཤེས་པའི་ཕྱིར་ཚོར་བ་རང་དང་སྤྱིའི་ཡོངས་སུ་བརྟགས་པ་ཚོར་བ་དྲན་པ་ཉེ་
བར་བཞག་པ་དང༌། འགོག་པ་ཐོབ་བྱར་ཤེས་པའི་ཕྱིར། སེམས་རང་དང་སྤྱིའི་མཚན་ཉིད་
ཀྱིས་ཡོངས་སུ་བརྟགས་པ་སེམས་དྲན་པ་ཉེ་བར་བཞག་པ་དང་། ལམ་བསྟེན་བྱར་ཤེས་པའི་
ཕྱིར་སེམས་བྱུང་རང་དང་སྤྱིའི་མཚན་ཉིད་ཀྱིས་ཡོངས་སུ་བརྟགས་པ་ཆོས་དྲན་པ་ཉེ་བར་
བཞག་པ་དང་བཞིའོ། །ངག་དོན་དྲན་པ་ཉེ་བར་བཞག་པ་ཆོས་ཅན། དངོས་པོ་ལ་ཡོངས་སུ་
རྟོག་པའི་ལམ་ཡིན་ཏེ། ལུས་སོགས་ཀྱི་དངོས་པོ་ལ་ལེགས་པར་རྟོག་པའི་དྲན་པ་དང་ཤེས་
རབ་ཡིན་པའི་ཕྱིར། ཅིའི་ཕྱིར་དྲན་པ་ཉེ་བར་བཞག་ཅེས་བྱ་ཞེ་ན། ཤེས་རབ་ཀྱིས་དང་པོར་སོ་
སོར་ཕྱེ་བའི་རྗེས་སུ་དེ་དྲན་པས་འཛིན་པས་ཤེས་རབ་ཀྱིས་ཡུལ་ལ་དྲན་པ་ཉེ་བར་བཞག་པས་
དྲན་པ་ཉེ་བར་བཞག་ཅེས་བྱའོ། །གཉིས་པ་ནི། དྲན་པ་ཉེར་བཞག་དེའི་རྗེས་སུ་དངོས་པོ་ལ་
ཡོངས་སུ་བརྟགས་ནས་ཞུགས་པ་ལ་སྒྲིབ་པ་སྤོང་བའི་བརྩོན་འགྲུས་རྩོལ་བ་ལས་བྱུང་བའི་
ལམ་འཆད་དོ། །དེ་གང་ཞེ་ན། ཡང་དག་པར་སྤོང་བ་པོ་དེ་དེ་ཡིན་ནོ། །བཞི་གང་ཞེ་ན། མི་
དགེ་བ་སྐྱེས་པ་ཡང་དག་པར་སྤོང་བའི་རྒྱུའི་བརྩོན་འགྲུས་དང་། མི་དགེ་བ་མ་སྐྱེས་པ་མི་སྐྱེད་
པའི་རྒྱུའི་བརྩོན་འགྲུས་དང་། དགེ་བ་སྐྱེས་པ་ཡང་དག་པའི་རྒྱུའི་བརྩོན་འགྲུས་དང༌། དགེ་བ་
-237-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་སྐྱེས་པ་བསྐྱེད་པའི་རྒྱུའི་བརྩོན་འགྲུས་ཏེ་བཞིའོ། །ངག་དོན། ཡང་དག་སྤོང་བཞི་ཆོས་ཅན།
རྩོལ་བ་ལས་བྱུང་བའི་ལམ་ཡིན་ཏེ། སྤང་གཉེན་ཤེས་ནས་བླང་དོར་བྱེད་པར་སྤྲོ་བའི་ཚོགས་
ལམ་འབྲིང་ཐོབ་པའི་རྟོགས་པ་ཡིན་པའི་ཕྱིར། ཅིའི་ཕྱིར་ཡང་དག་པར་སྤོང་བ་ཞེས་བྱ་ཞེ་ན།
སྤང་བྱ་སྐྱེས་མ་སྐྱེས་གཉིས་ཡང་དག་པར་སྤོང་བས་ཡང་དག་པར་སྤོང་བ་ཞེས་བྱ་སྟེ་ཕྱོགས་
གཅིག་གི་མིང་གིས་བཏགས་སོ། །གསུམ་པ་ནི། སྒྲིབ་པ་སྤོང་བའི་བརྩོན་འགྲུས་དང་ལྡན་པ་
ནི་ཏིང་ངེ་འཛིན་གྱིས་སེམས་ལས་སུ་རུང་བ་ཉིད་དུ་བྱེད་པས་ཡང་དག་སྤོང་བའི་རྗེས་སུ་ཏིང་
ངེ་འཛིན་ཡོངས་སུ་སྦྱོང་བའི་ལམ་འཆད་དོ། །དེ་གང་ཞེ་ན། རྫུ་འཕྲུལ་གྱི་རྐང་པ་བཞི་པོ་དེ་དེ་
ཡིན་ནོ། །བཞི་གང་ཞེ་ན་འདུན་པའི་ཏིང་ངེ་འཛིན་ཡོད་པའི་བདག་མེད་པའི་རྣམ་པའི་རྫུ་
འཕྲུལ་གྱི་རྐང་པ་དང་། བརྩོན་འགྲུས་དང་སེམས་དང་དཔྱོད་པའི་ཏིང་ངེ་འཛིན་སྤོང་བའི་འདུ་
བྱེད་དང་ལྡན་པའི་རྫུ་ འཕྲུལ་གྱི་རྐང་པ་སྟེ་བཞིའོ། །ངག་དོན། རྫུ་འཕྲུལ་གྱི་རྐང་པ་བཞི་
ཆོས་ཅན། ཏིང་ངེ་འཛིན་ཡོངས་སུ་སྦྱོང་བའི་ལམ་ཡིན་ཏེ། སྤོང་བའི་འདུ་བྱེད་བརྒྱད་བསྟེན་པ་
ལས་སེམས་གནས་པ་ལས་སུ་རུང་བའི་ཚོགས་ལམ་ཆེན་པོ་ཐོབ་པའི་རྟོགས་པ་ཡིན་པའི་ཕྱིར།
ཅིའི་ཕྱིར་རྫུ་འཕྲུལ་གྱི་རྐང་པ་ཞེས་བྱ་ཞེ་ན། རྫུ་འཕྲུལ་གྱིས་ནམ་མཁའ་ལ་འགྲོ་བ་སོགས་
ཡོན་ཏན་གྱི་རྟེན་ནམ་གཞི་ཡིན་པའི་ཕྱིར་རྫུ་ འཕྲུལ་གྱི་རྐང་པ་ཞེས་བྱའོ། །བཞི་པ་ནི་རྫུ་
འཕྲུལ་རྐང་བཞིས་སེམས་ཡོངས་སུ་སྦྱོང་བ་བྱས་པ་ལ་དྲོ་བ་དང་རྩེ་མོའི་ཆོས་འབྱུང་བས་རྫུ་
འཕྲུལ་རྐང་བཞིའི་རྗེས་སུ་དབང་པོའི་མངོན་པར་རྟོགས་པའི་ལམ་འཆད་དོ། །དེ་གང་ཞེ་ན།
རྣམ་བྱང་གི་དབང་པོ་ལྔ་པོ་དེ་དེ་ཡིན་ནོ། །ལྔ་གང་ཞེ་ན། བྱང་ཆུབ་ལ་ཡིད་ཆེས་པའི་དད་བའི་
དབང་པོ་དང༌། དགེ་བའི་སྤྱོད་པ་ལ་སྦྱོར་བའི་བརྩོན་འགྲུས་ཀྱི་དབང་པོ་དང༌། ཐོས་པའི་
དམིགས་པ་མ་རྗེད་པའི་དྲན་གྱི་དབང་པོ་དང༌། སེམས་རྩེ་གཅིག་པའི་ཏིང་ངེ་འཛིན་གྱི་དབང་
པོ་དང༌། ཆོས་རབ་ཏུ་འབྱེད་པའི་ཤེས་རབ་ཀྱི་དབང་པོ་སྟེ་ལྔའོ། །ངག་དོན། རྣམ་བྱང་གི་
-238-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
དབང་པོ་ཆོས་ཅན། མངོན་པར་རྟོགས་པ་ཐོབ་པའི་ལམ་ཡིན་ཏེ། རང་འབྲས་འཕགས་ལམ་
སྒྲུབ་པ་ལ་བདག་པོར་གྱུར་པའི་དྲོད་ཐོབ་པའི་རྟོགས་པ་ཡིན་པའི་ཕྱིར། ཅིའི་ཕྱིར་དབང་པོ་
ཞེས་བྱ་ཞེ་ན། འཕགས་པའི་ལམ་འགྲུབ་པའི་བདག་པོར་གྱུར་པས་དབང་པོ་ཞེས་བྱའོ། །ལྔ་
པ་ནི། དྲོ་བ་དང་སོགས་པ་རྩེ་མོ་ཐོབ་པ་ལ་བཟོད་པ་དང་ཆོས་ཀྱི་མཆོག་འབྱུང་བས་དབང་པོ་
ལྔའི་རྗེས་སུ་མངོན་པར་རྟོགས་པ་དང་འབྲེལ་བའི་ལམ་འཆད་དོ། །དེ་གང་ཞེ་ན། རྣམ་བྱང་གི་
སྟོབས་ལྔ་པོ་དེ་དེ་ཡིན་ནོ། །ལྔ་གང་ཞེ་ན། མ་དད་པ་འཇོམས་པ་དད་པའི་སྟོབས་དང་། ལེ་ལོ་
འཇོམས་པ་བརྩོན་འགྲུས་ཀྱི་སྟོབས་དང་བརྗེད་ངས་འཇོམས་པ་དྲན་པའི་སྟོབས་དང་། རྣམ་
གཡེང་འཇོམས་པ་ཏིང་ངེ་འཛིན་གྱི་སྟོབས་དང་། གཏི་མུག་འཇོམས་པ་ཤེས་རབ་ཀྱི་སྟོབས་ཏེ་
ལྔའོ། །ངག་དོན། རྣམ་བྱང་གི་སྟོབས་ལྔ་ཆོས་ཅན། མངོན་པར་རྟོགས་པ་དང་འབྲེལ་བའི་
ལམ་ཡིན་ཏེ། མི་མཐུན་ཕྱོགས་ཀྱིས་རྫི་བར་མི་ནུས་པའི་སྦྱོར་ལམ་བཟོད་པ་ཐོབ་པའི་རྟོགས་
པ་ཡིན་པའི་ཕྱིར། ཅིའི་ཕྱིར་སྟོབས་ཞེས་བྱ་ཞེ་ན། གཉེན་པོའི་སྟོབས་དང་ལྡན་པས་མི་མཐུན་
ཕྱོགས་ཀྱིས་རྫི་བར་མི་ནུས་པས་སྟོབས་ཞེས་བྱའོ། །དྲུག་པ་ནི། དྲོ་བ་ལ་སོགས་པ་བཞི་
རྟོགས་པ་ལ་བདེན་པ་མཐོང་བའི་ལམ་འབྱུང་བས་སྟོབས་ལྔའི་རྗེས་སུ་མངོན་པར་རྟོགས་པའི་
ལམ་འཆད་དོ། །དེ་གང་ཞེ་ན། བྱང་ཆུབ་ཀྱི་ཡན་ལག་བདུན་པོ་དེ་དེ་ཡིན་ནོ། །བདུན་གང་ཞེ་
ན༑ དམིགས་རྣམ་མ་རྗེད་པའི་དྲན་པ་ཡན་ལག་ བྱང་ཆུབ་ཀྱི་ཡན་ལག་བདེན་པ་བཞིའི་
ཆོས་རབ་ཏུ་རྣམ་འབྱེད་ཡང་དག་བྱང་ཆུབ་ཀྱི་ཡན་ལག་དང་། མངོན་ཤེས་མྱུར་དུ་སྒྲུབ་པའི་
བརྩོན་འགྲུས་ཡང་དག་བྱང་ཆུབ་ཀྱི་ལམ་དང་། ལུས་ཤེས་མཚན་ཉིད་པར་བྱེད་པའི་དགའ་བ་
ཡང་དག་བྱང་ཆུབ་ཀྱི་ཡན་ལག་དང་། ལུས་སེམས་ལས་སུ་རུང་བའི་ཤིན་ཏུ་སྦྱངས་པ་ཡང་
དག་བྱང་ཆུབ་ཀྱི་ཡན་ལག་དང་། རྩེ་གཅིག་པའི་ཏིང་ངེ་འཛིན་ཡང་དག་བྱང་ཆུབ་ཀྱི་ཡན་ལག་
དང༌། རྣམ་པར་མི་རྟོག་པའི་བཏང་སྙོམས་ཡང་དག་བྱང་ཆུབ་ཀྱི་ཡན་ལག་གི་རྣམ་པ་སྟེ་བདུན་
-239-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནོ༑ ༑ངག་དོན། བྱང་ཆུབ་ཡན་ལག་བདུན་ཆོས་ཅན། མངོན་པར་རྟོགས་པའི་ལམ་ཡིན་ཏེ།
བདེན་པ་མངོན་སུམ་དུ་རྟོགས་པའི་ལམ་གང་ཞིག་བྱང་ཆུབ་ཀྱི་གྲོགས་སུ་གྱུར་པ་ཡིན་པའི་
ཕྱིར། ཅིའི་ཕྱིར་བྱང་ཆུབ་ཀྱི་ཡན་ལག་ཞེས་བྱ་ཞེ་ན། ཟད་པ་དང་མི་སྐྱེ་བ་ཤེས་པའི་རྒྱུར་གྱུར་
པས་བྱང་ཆུབ་ཀྱི་ཡན་ལག་ཞེས་བྱའོ། །བདུན་པ་ནི་བདེན་པ་མཐོང་བ་ཡོངས་སུ་ཤེས་པ་ལ་
སྒོམ་པའི་ལམ་འབྱུང་བས་བྱང་ཆུབ་ཡན་ལག་གི་རྗེས་སུ་རྣམ་པར་དག་པར་ངེས་པར་འབྱིན་
པའི་ ལམ་འཆད་དོ། །དེ་གང་ཞེ་ན། མཐོང་ལམ་གྱིས་ཇི་ལྟ་བ་བཞིན་རྟོགས་པའི་རྗེས་སུ་
འཇུག་པ་ཡང་དག་ལྟ་བ་འཕགས་པའི་ལམ་ཡན་ལག །སྡེ་སྣོད་གསུམ་གྱི་དོན་རྟོགས་པ་ཡང་
དག་པའི་རྟོགས་པ་འཕགས་པའི་ལམ་ཡན་དག་དང༌། ངག་གི་ལས་རྣམ་པར་དག་པ་ཡང་
དག་པའི་ངག་འཕགས་པའི་ལམ་ཡན་ལག་དང་། ལུས་ཀྱི་ལས་རྣམ་པར་དག་པ་ཡང་དག་
པའི་ལམ་གྱི་མཐའ་འཕགས་པའི་ལམ་ཡན་ལག་དང༌། གཉིས་ཀའི་ལས་རྣམ་པར་དག་པ་
ཡང་དག་པའི་འཚོ་བ་འཕགས་པའི་ལམ་ཡན་ལག་དང༌། བྱིང་རྒོད་དང་བྲལ་བའི་ཏིང་ངེ་
འཛིན་གྱི་དུས་ཀྱི་བརྩོན་འགྲུས་ཡང་དག་པའི་རྩོལ་བ་འཕགས་པའི་ལམ་ཡན་ལག་དང་།
བྱིང་རྒོད་ཞི་བར་བྱེད་པའི་དམིགས་པ་མ་བརྗེད་པའི་ཡང་དག་པའི་དྲན་པ་འཕགས་པའི་ལམ་
ཡན་ལག་དང་། མངོན་ཤེས་སོགས་ཡོན་ཏན་ཁྱད་པར་ཅན་སྒྲུབ་པའི་དམིགས་པ་ལ་རྩེ་
གཅིག་པ་ཡང་དག་པའི་ཏིང་ངེ་འཛིན་འཕགས་པའི་ལམ་ཡན་ལག་གི་རྣམ་པ་སྟེ་བརྒྱད་དོ། །
ངག་དོན། འཕགས་ལམ་ཡན་ལག་བརྒྱད་ཆོས་ཅན། རྣམ་པར་དག་པར་ངེས་པར་འབྱིན་པའི་
ལམ་ཡིན་ཏེ། སྒོམ་ལམ་ཡང་དག་པར་བྱ་བའི་ཕྱིར་ངེས་པར་འབྱིན་པའི་ཐབས་སྒོམ་ལམ་
ཐོབ་པའི་རྟོགས་པ་གང་ཞིག་འཕགས་ལམ་གྱི་གྲོགས་སུ་གྱུར་པ་ཡིན་པའི་ཕྱིར། ཅིའི་ཕྱིར་
འཕགས་ པའི་ལམ་ཡན་ལག་ཅེས་ བྱ་ཞེ་ན། འཕགས་ པའི་ ལམ་ གྱི་གཞིར་གྱུར་པས་ན་
འཕགས་པའི་ལམ་ཡན་ལག་ཅེས་བྱའོ། །སློབ་མ་ཉན་ཐོས་རྣམས་ལ་ཡོད་པའི་ཀུན་ཤེས་ཉིད་
-24(0-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཀྱི་ལམ་གྱི་རྟེན་ཅན་གྱི་རྣམ་པ་ཆོས་ཅན། སོ་བདུན་ཡོད་དེ། བཞི་ཚན་གསུམ་ལྔ་ཚན་གཉིས་
བདུན་དང་བརྒྱད་ཡོད་པ་དེ་ནི་སྟེ་དེའི་ཕྱིར། སུམ་ཅུ་རྩ་བདུན་ལ། ཅིའི་ཕྱིར་བྱང་ཆུབ་ཀྱི་
ཕྱོགས་དང་མཐུན་པའི་ཆོས་ཞེས་བྱ་ཞེ་ན། ཟད་པ་དང་མི་སྐྱེ་བ་ཤེས་པའི་བྱང་ཆུབ་དང་མཐུན་
པའི་ཕྱིར་བྱང་ཆུབ་ཀྱི་ཕྱོགས་དང་མཐུན་པའི་ཆོས་ཞེས་བྱའོ། །
གཉིས་པ་ལ་དྲུག་སྟེ། གཉེན་པོའི་ལམ། སྤྲུལ་པའི་ལམ། མཐོང་བའི་ཆོས་ལ་བདེ་
བར་གནས་པའི་ལམ། འཇིག་རྟེན་ལས་འདས་པའི་ལམ། སྤོང་བའི་ལམ། སངས་རྒྱས་ཀྱི་
ལམ་མོ། །དང་པོ་ནི། ལམ་ཤེས་པ་ཉིད་ཀྱི་རྣམ་པ་ལ་དྲུག་ཡོད་པའི་དང་པོ་གཉེན་པོ་ལམ་ལ་
རྣམ་པར་ཐར་པའི་སྒོམ་གསུམ་གྱི་རྣམ་པ་གསུམ་མོ། །གསུམ་གང་ཞེ་ན། སྡུག་བསྔལ་བདེན་
པའི་ཆོས་སྟོང་པ་དང་བདག་མེད་པའི་རྣམ་པའི་ངོ་བོ་ཉིད་མངོན་སུམ་དུ་རྟོགས་པའི་བྱང་
སེམས་ཀྱི་རྣམ་པར་ཐར་པའི་སྒོ་དང་པོ་སྟོང་པ་ཉིད་ཀྱི་ཏིང་ངེ་འཛིན་ཆོས་ཅན། གཉེན་པོའི་
ལམ་ཡིན་ཏེ། རང་གི་སྤང་བྱ་བདག་ཏུ་ལྟ་བ་དང་། ལྟ་བས་བྱས་པ་བདག་གིར་ལྟ་བའི་གཉེན་
པོ་ཡིན་པའི་ཕྱིར། འགོག་པའི་རྣམ་པ་བཞི་དང་ལམ་གྱི་རྣམ་པ་བཞི་མངོན་སུམ་དུ་རྟོགས་པའི་
བྱང་སེམས་ཀྱི་རྣམ་པར་ཐར་པའི་སྒོ་གཉིས་པ་མཚན་མ་མེད་པའི་ཏིང་ངེ་འཛིན་ཆོས་ཅན།
ཆོས་སྔར། རང་གི་སྤང་བྱ་བདག་ལྟ་དེའི་རྒྱུ་མཚན་ཅན་ཏེ་འབྲས་བུར་གྱུར་པའི་རྣམ་རྟོག་གི་
གཉེན་པོ་ཡིན་པའི་ཕྱིར། སྡུག་བདེན་གྱི་ཆོས་མི་རྟག་པ་དང་སྡུག་བསྔལ་བ་དང་། ཀུན་འབྱུང་
གི་བདེན་པའི་རྣམ་པ་བཞི་མངོན་སུམ་དུ་རྟོགས་པའི་བྱང་སེམས་ཀྱི་རྣམ་པར་ཐར་པའི་སྒོ་
གསུམ་པ་སྨོན་པ་མེད་པའི་ཏིང་ངེ་འཛིན་ཆོས་ཅན། ཆོས་སྔར། རང་གི་སྤང་བྱ་ཁམས་གསུམ་
པ་བླང་བྱར་སྨོན་པའི་གཉེན་པོ་ཡིན་པའི་ཕྱིར། སྟོང་པ་ཉིད་སོགས་དང་ཏིང་ངེ་འཛིན་དང་རྣམ་
པར་ཐར་གྱི་སྒྲས་གསུངས་པ་ལ་ཁྱད་པར་ཅི་ཡོད་ཅེ་ན། བསྡུ་བ་ལས་གང་དུ་སྟོང་པ་ཉིད་དང་
མཚན་མ་མེད་པ་དང་སྨོན་པ་མེད་པ་བྱེ་བྲག་མེད་པར་གསུངས་པ་དེར་ནི་དེ་དག་ཐོས་པ་དང་
-24f-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསམ་པ་དང་སྒོམ་པ་ལས་བྱུང་བ་ཉིད་ཡིན་པར་ལྟ་བར་བྱའོ། །གང་དུ་དེ་དག་ཏིང་ངེ་འཛིན་
གྱི་སྒྲ་ཁོ་ནར་གསུངས་པ་དེར་ནི་དེ་དག་སྒོམ་པ་ལས་བྱུང་བ་འཇིག་རྟེན་པ་དང་འཇིག་རྟེན་
ལས་འདས་པ་ཉིད་ཡིན་པར་ལྟ་བར་བྱའོ། །གང་དུ་དེ་དག་རྣམ་པར་ཐར་པའི་སྒོའི་སྒྲར་
གསུངས་པ་དེར་ནི་དེ་དག་འཇིག་རྟེན་ལས་འདས་པ་ཉིད་ཡིན་པར་ལྟ་བར་བྱའོ། །ཞེས་སོ། ། །
གཉིས་པ་ལ་གཉིས་ཏེ། རྣམ་ཐར་སྤྱིའི་ངོ་བོ་ཁྱད་པར་སྡུག་པའི་རྣམ་ཐར་རོ། །
དང་པོ་གཉིས་ཏེ། གཟུགས་ཅན་གཟུགས་ལ་ལྟ་བ། གཟུགས་མེད་གཟུགས་ལ་ལྟ་བའོ། །
དང་པོ་ནི། སྤྲུལ་པའི་ལམ་ལ་རྣམ་ཐར་རྣམ་པ་གསུམ་མོ། །གསུམ་གང་ཞེ་ན། བསམ་གཏན་
གྱི་དངོས་གཞིའི་སེམས་ལ་བརྟེན་ནས་རང་ལ་གཟུགས་ཀྱི་འདུ་ཤེས་རྣམ་པར་མ་བཤིག་པ་སྟེ་
གཟུགས་སྣང་མ་དོར་བའི་སྒོ་ནས་ནང་རང་ལ་གཟུགས་ཅན་དུ་འདུ་ཤེས་པས་ཇི་ལྟར་འདོད་
འདོད་དུ་སྤྲུལ་པའི་སྒྲིབ་པའི་གཉེན་པོར་ཕྱི་རོལ་སྣོད་བཅུད་ཀྱི་གཟུགས་རྣམས་ལ་མཛེས་མི་
མཛེས་སོགས་སྣ་ཚོགས་སུ་བྱང་སེམས་ཀྱི་གཟུགས་ཅན་གཟུགས་ལ་ལྟ་བའི་རྣམ་ཐར་དང༌།
གཉིས་པ་ནི། དངོས་གཞིའི་སེམས་ལ་བརྟེན་ནས་ རང་ལ་གཟུགས་ཀྱིས་འདུ་ཤེས་རྣམ་
པར་བཤིག་པ་སྟེ་གཟུགས་སྣང་དོར་བའི་སྒོ་ནས་རང་ལ་གཟུགས་ཅན་མ་ཡིན་པར་འདུ་ཤེས་
པས་རང་ཇི་ལྟར་འདོད་འདོད་དུ་སྤྲུལ་པའི་སྒྲིབ་པའི་གཉེན་པོར་ཕྱི་རོལ་སྣོད་བཅུད་ཀྱི་
གཟུགས་རྣམས་ལ་མཛེས་མི་མཛེས་སོགས་སྣ་ཚོགས་སུ་ལྟ་བའི་བྱང་སེམས་ཀྱི་གཟུགས་ཅན་
མ་ཡིན་པ་གཟུགས་ལ་ལྟ་བའི་རྣམ་ཐར་དང་གཉིས་པོ་འདི་སྤྲུལ་པའི་ལམ་ཡིན་ནོ། །ངག་དོན།
བྱང་སེམས་ཀྱི་རྣམ་ཐར་དང་པོ་གཉིས་ཆོས་ཅན། སྤྲུལ་པའི་ལམ་ཡིན་ཏེ། རང་ཇི་ལྟར་འདོད་
པ་བཞིན་སྤྲུལ་པའི་སྒྲིབ་པའི་གཉེན་པོར་གྱུར་པའི་བྱང་སེམས་ཀྱི་རྣམ་ཐར་ཡིན་པའི་ཕྱིར།
མཛོད་ལྟར་ན་རྣམ་ཐར་དང་པོ་གཉིས་རིམ་པ་བཞིན་བསམ་གཏན་དང་པོ་གཉིས་ལ་བརྟེན་
པར་བཤད་དོ། །ཀུན་བཏུས་ལས། བསམ་ གཏན་ལ་བརྟེན་པར་གསུངས་ཀྱི་དང་པོ་དང་
-242-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
གཉིས་པ་སོགས་ཀྱི་དམིགས་བསལ་མ་གསུངས་སོ། །གཟུག་མེད་ཀྱི་སེམས་ལ་མི་བརྟེན་ཏེ།
གཟུགས་མེད་ཀྱི་དངོས་གཞི་ན་གཟུགས་ཡུལ་དུ་མི་ཤེས་པར་གསུངས་པའི་ཕྱིར་རོ། །འོ་ན་ཉི་
ཁྲི་སྣང་བ་དང་འགྲེལ་ཆེན་ལས་གཟུགས་མེད་ལ་བརྟེན་པར་བཤད་པ་དང་འགལ་ཞེ་ན། དེ་
ནི་རྣམ་ཐར་དང་པོ་ལ་གཟུགས་མེད་ཐོབ་པས་ཀྱང་སྒོམ་པ་ཡོད་པ་དང་གཉིས་པ་ལ་གཟུགས་
མེད་ཐོབ་ན་གཟུགས་ཀྱི་འདུ་ཤེས་བཞིག་སླ་བ་ལ་དགོངས་པ་སྟེ། ཀུན་ལས་བཏུས་ལས།
དང་པོ་ལ་གཟུགས་ལ་འདོད་ཆགས་དང་མ་བྲལ་བའམ་བཞིག་པས་ཀྱང་རུང་སྟེ་ཞེས་པ་དང་
གཉིས་པ་ལ་གཟུགས་ལ་འདོད་ཆགས་དང་བྲལ་བའམ་བཞིག་པས་ཀྱང་རུང་སྟེ་ཞེས་པས་ཏེ་
དེའི་དོན་རྣམ་ཐར་དང་པོ་ལ་གཟུགས་མེད་མ་ཐོབ་ན་གཟུགས་ཀྱི་འདུ་ཤེས་བཞིག་སླ་ཐོབ་
ཀྱང་མངོན་དུ་མི་བྱེད་པར་གཟུགས་ཀྱི་འདུ་ཤེས་བཞིག་དགོས་པ་དང་གཉིས་པའི་ཚེ་གཟུགས་
མེད་ཐོབ་ནས་གཟུགས་ཀྱི་འདུ་ཤེས་བཞིག་སླ་མ་ཐོབ་ཀྱང་རང་ལ་གཟུགས་ཅན་མིན་པའི་བློ་
ཙམ་བཞིག་དགོས་ཞེས་པའི་དོན་ཡིན་པས་སོ། །སའི་དངོས་གཞིར་རྣམ་ཐར་གཉིས་པའི་ཚེ་
གཟུགས་མེད་ཀྱི་སྙོམས་འཇུག་མངོན་དུ་མི་བྱེད་ལ་དེའི་འདུ་ཤེས་དང་ནི་ལྡན་ཏེ་ཞེས་གསུངས་
སོ༑ ༑གཟུགས་མེད་ལ་བརྟེན་པ་ཐེག་ཆེན་ཐུན་མོང་མ་ཡིན་པའི་རྣམ་གཞག་ཡིན་ཞེས་པའང་
མི་འཐད་དོ། །གསུམ་པ་ནི། བསམ་གཏན་བཞི་པའི་དངོས་གཞིའི་སེམས་ལ་བརྟེན་ནས་
གཟུགས་སྡུག་པ་སྤྲུལ་བ་ལ་དགའ་བ་སྟེ་འབད་པའི་བློ་སྐྱེ་བ་དང་མི་སྡུག་པ་སྤྲུལ་པ་ལ་མི་
དགའ་བ་སྟེ་མི་མཐུན་པར་འཛིན་པའི་ཀུན་ནས་ཉོན་མོངས་པའི་མིང་ཅན་གྱི་སྒྲིབ་པའི་གཉེན་
པོར་ཕྱི་རོལ་སྣོད་བཅུད་ཀྱི་གཟུགས་རྣམས་ལ་སྡུག་པར་རོ་གཅིག་ཏུ་ལྟ་བ་ལ་དབང་འབྱོར་
པའི་རྣམ་ཐར་ལ་ཏིང་ངེ་འཛིན་གྱི་ལུས་ཀྱིས་མངོན་དུ་བྱས་ཏེ་རྣམ་ཐར་དང་པོ་གཉིས་ཀྱི་རྟོགས་
པ་རྫོགས་པར་བྱས་ཏེ་གནས་པའི་བྱང་སེམས་ཀྱི་སྡུག་པའི་རྣམ་པར་ཐར་པ་དེ་སྤྲུལ་པའི་ལམ་
ཡིན་ནོ། །སྔ་མ་གཉིས་དང་སྡོམས་པ་དེ་ལྟར་ན་རྣམ་པར་ཐར་པ་རྣམ་པ་གསུམ་མོ། །ངག་དོན།
-243-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་སེམས་ཀྱི་སྡུག་པའི་རྣམ་ཐར་ཆོས་ཅན། སྤྲུལ་བའི་ལམ་ཡིན་ཏེ། ཇི་ལྟར་འདུ་བྱེད་པ་
བཞིན་གཟུགས་སྡུག་པར་སྤྲུལ་པའི་སྒྲིབ་པའི་གཉེན་པོར་གྱུར་པའི་བྱང་སེམས་ཀྱི་རྣམ་ཐར་
ཡིན་པའི་ཕྱིར། ཅིའི་ཕྱིར་སྤྲུལ་པའི་ལམ་ལ་རྣམ་ཐར་དང་པོ་གསུམ་བཞག་ཅེ་ན། གཟུགས་ཆེ་
ཆུང་དང་བཟང་ངན་ལ་ངེས་མེད་དུ་མ་བལྟས་ན་དེ་ལས་གཞན་དུ་སྤྲུལ་མི་ནུས་པས་དེའི་ཕྱིར་
རྣམ་ཐར་དང་པོ་གཉིས་སྒོམ་དགོས་ལ། གཟུགས་ལ་ངེས་མེད་ཀྱི་མོས་པ་ཐོབ་ཀྱང་སྡུག་མི་
སྡུག་མཐའ་གཅིག་ཏུ་འཛིན་པ་མ་བཟློག་ན་མི་སྡུག་པ་སྤྲུལ་མི་འདོད་ལ་དེ་མ་སྤྲུལ་ན་སྤྲུལ་པ་
མི་རྫོགས་པས་དེའི་ཕྱིར་དུ་རྣམ་ཐར་སྒོམ་དགོས་པས་དེ་ལྟར་བཞག་གོ །
གསུམ་པ་ནི། མཐོང་བའི་ཆོས་ལ་བདེ་བར་གནས་པའི་ལམ་ལ་རྣམ་པ་ལྔའོ།།
ལྔ་གང་ཞེ་ན། བྱང་སེམས་ཀྱི་གཟུགས་མེད་པའི་སྙོམས་པར་འཇུག་པའི་སྒྲིབ་པ་ལས་གྲོལ་
བའི་གཟུགས་མེད་ཀྱི་རྣམ་ཐར་བཞི་ཆོས་ཅན། ཐར་པ་དང་མཐུན་པར་གནས་པའི་ལམ་ཡིན་
ཏེ༑ ཐར་པ་མྱང་འདས་དང་གཟུགས་མེད་ཞི་བའི་རོ་མྱང་ལས་གྲོལ་བར་མཐུན་པའི་རྣམ་ཐར་
ཡིན་པའི་ཕྱིར། བྱང་སེམས་ཀྱི་འདུ་ཤེས་དང་ཚོར་བ་འགོག་པའི་རྣམ་ཐར་ཆོས་ཅན། ཞི་བར་
གནས་པའི་ལམ་ཡིན་ཏེ། ཚོགས་བདུན་འཁོར་བཅས་བཀག་པའི་རྣམ་ཐར་ཡིན་པའི་ཕྱིར།
བྱང་སེམས་ཀྱི་རྣམ་ཐར་ཕྱི་མ་ལྔ་ཆོས་ཅན། མཐོང་བའི་ཆོས་ལ་བདེ་བར་གནས་པའི་ལམ་
ཡིན་ཏེ། ཁྱོད་ལ་སྙོམས་པར་ཞུགས་པའི་ཚེ་དེ་ལ་ལུས་སེམས་བདེ་བར་གནས་པར་བྱེད་པའི་
རྣམ་ཐར་ཡིན་པའི་ཕྱིར། གཟུགས་མེད་ཀྱི་སྙོམས་འཇུག་དང་རྣམ་ཐར་ལ་ཁྱད་ཅི་ཡོད་ཅེ་ན།
ལུས་ཀྱི་འབྱུང་བ་ཆེན་པོའམ་སེམས་སེམས་བྱུང་དམིགས་པ་ལ་ཆ་མཉམ་དུ་བྱེད་པས་སྙོམས་
འཇུག་དང་རང་སའི་ཀུན་དཀྲིས་ལས་ཐར་ཞིང་དེ་དང་མི་འགྲོགས་པའི་ཆ་ནས་རྣམ་ཐར་དུ་
འཇོག་གོ །མཛོད་དུ་རྣམ་ཐར་གྱི་དོན་ས་འོག་མ་ལས་རྒྱབ་ཀྱིས་ཕྱོགས་པ་ཡིན་པས་ཉེར་
སྡོགས་ཀྱི་བར་ཆད་མེད་ལམ་རྣམས་རྣམ་ཐར་མིན་ལ་རྣམ་གྲོལ་ལམ་རྣམས་ཡིན་པས་ཉེར་
-24:4-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
སྡོགས་ཀྱང་ཡིན་ལ་རྣམ་ཐར་ཡང་ཡིན་པ་ཡོད་པར་བཤད་དོ། །ཉི་ཁྲི་སྣང་བ་ལས་གཞན་
གྱི་དོན་ངེས་པར་བྱུང་བའི་དབང་དུ་བྱས་ནས་གསུམ་དང་། གཞན་གྱི་དོན་གྱི་ཆེད་དུ་བྱ་བ་ཅན་
རང་གི་དོན་མཐོང་བའི་ཆོས་ལ་བདེ་བར་གནས་པའི་དབང་དུ་བྱས་ནས་ལྔ་སྟེ་བརྒྱད་དུ་འགྱུར་
རོ༑ ༑ཞེས་གསུངས་སོ། །བཞི་པ་ནི། འཇིག་རྟེན་ལས་འདས་པའི་ལམ་ལ་རྣམ་པ་དགུའོ། །
དགུ་ གང་ཞེ་ན། བསམ་གཏན་བཞིའི་སྙོམས་འཇུག་དང་ གཟུགས་མེད་པའི་སྙོམས་པར་
འཇུག་པ་བཞི་དང་འགོག་པའི་སྙོམས་པར་འཇུག་པ་སྟེ་དགུའོ། །ཡན་ལག་རྟོག་དཔྱོད་གང་
རུང་གིས་ཁྱད་པར་དུ་བྱས་པའི་བསམ་གཏན་གྱི་སྙོམས་འཇུག་ནི་བསམ་གཏན་དང་པོའི་
སྙོམས་འཇུག་དང༌། ཏིང་ངེ་འཛིན་ལས་སྐྱེས་པའི་དགའ་བདེ་དང་ནང་རབ་ཏུ་དང་བས་ཁྱད་
པར་དུ་བྱས་པའི་བསམ་གཏན་གྱི་སྙོམས་འཇུག་ནི་བསམ་གཏན་གཉིས་པའི་སྙོམས་འཇུག་
དང༌། ཡན་ལག་དྲན་ཤེས་བཞིན་དང༌། བདེ་བས་ཁྱད་པར་དུ་བྱས་པའི་བསམ་གཏན་གྱི་
སྙོམས་འཇུག་ནི་བསམ་གཏན་གསུམ་པའི་སྙོམས་འཇུག་དང༌། ཡན་ལག་དྲན་པ་དང་བཏང་
སྙོམས་ཡོངས་སུ་དག་པས་ཁྱད་པར་དུ་བྱས་པའི་བསམ་གཏན་གྱི་སྙོམས་འཇུག་ནི་བསམ་
གཏན་བཞི་པའི་སྙོམས་འཇུག་དང་། ནམ་མཁའ་མཐའ་ཡས་དང་རྣམ་ཤེས་མཐའ་ཡས་དང་
ཅི་ཡང་མེད་པའི་མོས་པ་སྔོན་དུ་བཏང་ནས་ཞུགས་པའི་གཟུགས་མེད་ཀྱི་སྙོམས་འཇུག་ནི་
རིམ་པ་བཞིན་ནམ་མཁའ་དང་རྣམ་ཤེས་མཐའ་ཡས་དང་ཅི་ཡང་མེད་པའི་སྙོམས་འཇུག་དང་།
ཅི་ཡང་མེད་པ་ལས་གོང་དུ་བསྐྱོད་ཅིང་འདུ་ཤེས་རགས་པ་མེད་ཅིང་། ཕྲ་བ་དང་བཅས་པའི་
གཟུགས་མེད་ཀྱི་སྙོམས་འཇུག་ནི་འདུ་ཤེས་མེད་འདུ་ཤེས་མེད་མིན་གྱི་སྙོམས་འཇུག་དང༌།
ཚོགས་བདུན་འཁོར་བཅས་བཀག་པའི་འཕགས་པའི་སྙོམས་འཇུག་ནི་འགོག་པའི་སྙོམས་
འཇུག་ཡིན་ནོ། །ངག་དོན། སྙོམས་འཇུག་དང་པོ་བརྒྱད་ཆོས་ཅན། འཇིག་རྟེན་ལས་འདས་
པའི་ལམ་ཞེས་བརྗོད་དུ་རུང་སྟེ། རང་གི་རྟེན་ཆོས་འཕགས་པའི་ལམ་གྱི་རྟེན་བྱེད་པའི་ཕྱིར།
245-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགོག་པའི་སྙོམས་པར་འཇུག་པ་ཆོས་ཅན། འཇིག་རྟེན་ལས་འདས་པའི་ལམ་ཡིན་ཏེ།
འཕགས་པའི་ལམ་གྱིས་ཐོབ་པའི་སྙོམས་འཇུག་ཡིན་པའི་ཕྱིར། བསམ་གཏན་རྣམས་ཡན་
ལག་གང་གིས་འདའ་ཞེ་ན། བསམ་གཏན་རྣམས་ནི་ཞི་རགས་ཀྱི་རྣམ་པ་ཅན་དུ་འདྲ་ཕྱིར་
དམིགས་པ་དང་རྣམ་པ་མི་འདྲ་བ་མེད་ཀྱང་གོང་མ་རྣམས་འོག་མའི་ཡན་ལག་རོགས་པ་ལས་
ངེས་པར་འབྱུང་བའི་ཕྱིར་ཡན་ལག་མི་འདྲ་བའི་བྱེ་བྲག་ཡོད་པས་ཡན་ལག་གིས་འདའ་བ་
ཞེས་བྱའོ། །ཡན་ལག་མི་འདྲ་བའི་ཁྱད་པར་གང་ཞེ་ན། བསམ་གཏན་དང་པོ་ལ་ཡན་ལག་ལྔ་
སྟེ༑ རྟོག་པ་དང་དཔྱོད་པ་དང་དབེན་པ་ལས་སྐྱེས་པའི་དགའ་བ་དང་བདེ་བ་དང་སེམས་རྩེ་
གཅིག་པའོ། །དེ་ལ་གཉིས་རྟོག་དཔྱོད་གཉིས་གཉེན་པོའི་ཡན་ལག་སྟེ། འདོད་པའི་འདོད་
ཆགས་སོགས་བསམ་གཏན་དང་པོའི་མི་མཐུན་ཕྱོགས་སྤོང་བའི་ཕྱིར་རོ། །དབེན་པ་ལས་
སྐྱེས་པའི་དགའ་བདེ་གཉིས་ཕན་ཡོན་གྱི་ཡན་ལག་སྟེ། བསམ་གཏན་པའི་ལུས་སེམས་ལ་
ཕན་འདོགས་པའི་ཕྱིར་རོ། །སེམས་རྩེ་གཅིག་པ་གནས་ཀྱི་ཡན་ལག་སྟེ། དེ་ལ་བརྟེན་ནས་
གཉེན་པོ་དང་ཕན་ཡོན་གྱི་ཡན་ལག་གིས་ཡན་ལག་རྣམས་འཇུག་པའི་ཕྱིར་རོ། །བསམ་
གཏན་གཉིས་པ་ལ་ཡན་ལག་བཞི་སྟེ། ནང་རབ་ཏུ་དང་བ་དང་། ཏིང་ངེ་འཛིན་ལས་སྐྱེས་པའི་
དགའ་བ་དང་བདེ་བ་དང་སེམས་རྩེ་གཅིག་པའོ། །དེ་ལ་དྲན་ཤེས་བཞིན་བཏང་སྙོམས་གསུམ་
གྱི་རང་བཞིན་ནང་རབ་ཏུ་དང་བ་ནི་གཉེན་པོའི་ཡན་ལག་སྟེ། རྟོག་དཔྱོད་སོགས་བསམ་
གཏན་གཉིས་པའི་མི་མཐུན་ཕྱོགས་སྤོང་བའི་ཕྱིར་རོ། །ཏིང་ངེ་འཛིན་ལས་སྐྱེས་པའི་དགའ་
བདེ་ཕན་ཡོན་གྱི་ཡན་ལག་གོ །རྩེ་གཅིག་པ་གནས་ཀྱི་ཡན་ལག་གོ །བསམ་གཏན་གསུམ་པ་
ལ་ཡན་ལག་ལྔ་སྟེ། དྲན་པ་དང་ཤེས་བཞིན་དང་བཏང་སྙོམས་དང་། དགའ་བ་མེད་པའི་བདེ་
བ་དང་སེམས་རྩེ་གཅིག་པའོ། །དེ་ལ་ཏིང་ངེ་འཛིན་གྱི་དམིགས་པ་མ་བརྗེད་པའི་དྲན་པ་དང་
བྱིང་རྒོད་ལ་བྱ་ར་བྱེད་པའི་ཤེས་བཞིན་དང་སེམས་མཉམ་པ་ཉིད་དུ་འཇོག་པའི་འདུ་བྱེད་
-246-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
བཏང་སྙོམས་ནི་གཉེན་པོའི་ཡན་ལག་སྟེ། དགའ་བ་སོགས་བསམ་གཏན་གསུམ་པའི་མི་
མཐུན་ཕྱོགས་སྤོང་བའི་ཕྱིར་རོ། །དགའ་བ་མེད་པའི་བདེ་བ་ཕན་ཡོན་གྱི་ཡན་ལག་གོ །རྩེ་
གཅིག་པ་གནས་ཀྱི་ཡན་ལག་གོ །བསམ་གཏན་བཞི་པ་ལ་ཡན་ལག་བཞི་སྟེ། དྲན་པ་དང་
བཏང་སྙོམས་ཡོངས་སུ་དག་པ་དང་བདེ་བ་ཡང་མ་ཡིན་སྡུག་བསྔལ་ཡང་མ་ཡིན་པའི་ཚོར་བ་
དང་སེམས་རྩེ་གཅིག་པའོ། །དེ་ལ་དྲན་པ་དང་བཏང་སྙོམས་ཡང་དག་ནི་གཉེན་པོའི་ཡན་
ལག་སྟེ། བདེ་བ་སོགས་བསམ་གཏན་བཞི་པའི་མི་མཐུན་ཕྱོགས་སྤོང་བའི་ཕྱིར་རོ། །ཚོར་བ་
བཏང་སྙོམས་ཕན་ཡོན་གྱི་ཡན་ལག་གོ །རྩེ་གཅིག་པ་གནས་ཀྱི་ཡན་ལག་གོ །མཛོད་ལས།
དང་པོ་ལ་ལྔ། རྟོག་དཔྱོད་དང་། དགའ་བ་དང་བདེ་བའི་ཏིང་འཛིན་རྣམས་སོ། །གཉིས་པ་ལ་
ནི་ཡན་ལག་བཞི། རབ་དང་བ་ནི་དགའ་ལ་སོགས་སོ། །གསུམ་པ་ལ་ལྔ་བཏང་སྙོམས་དང་།
དྲན་དང་ཤེས་བཞིན་བདེ་དང་གནས། །མཐའ་ན་བཞི་དྲན་བཏང་སྙོམས་དང༌། །བདེ་མིན་
སྡུག་མིན་ཏིང་འཛིན་རྣམས། །ཞེས་པ་ལྟར་རོ། །གཟུགས་མེད་ཀྱི་སྙོམས་འཇུག་རྣམས་ནི་
ཐམས་ཅད་ཞི་གནས་སུ་རོ་གཅིག་པའི་ཕྱིར་ཡན་ལག་མི་འདྲ་བ་མེད་ཀྱི་ནམ་མཁའ་དང་རྣམ་
ཤེས་སོགས་དམིགས་པ་མི་འདྲ་བའི་སྒོ་ནས་གོང་མ་རྣམས་འོག་མ་ལས་ངེས་པར་འབྱུང་བས་
དམིགས་པ་མི་འདྲ་བའི་ཕྱིར་དམིགས་པས་འདའ་བ་ཞེས་བྱའོ། །ཉོན་མོངས་ཅན་ནི་རང་སའི་
ཉོན་མོངས་པས་བསླད་པའི་ཕྱིར་ས་བོན་རུལ་བ་ལྟར་རྣམ་སྨིན་མི་འཕེན་པས་རྒྱུ་སྙོམས་
འཇུག་གི་བསམ་གཏན་མ་ཡིན་ལ་བསམ་གཏན་དང་འདྲ་བས་བསམ་གཏན་དུ་བཏགས་པའོ།།
དག་པ་ནི་རང་སའི་ཉོན་མོངས་ཀྱིས་མ་སླད་པའི་དགེ་བའོ། །ཟག་མེད་ནི་བདེན་པ་མངོན་
སུམ་དུ་རྟོགས་པའི་བསམ་གཏན་དང་གཟུགས་མེད་དོ། །འགོག་པའི་སྙོམས་འཇུག་ལ་སའི་
སྙིང་པོ་འཁོར་ལོ་བཅུ་པ་དང་། མདོ་སྡེ་ས་བཅུ་པའི་རྗེས་སུ་འབྲངས་ནས་དབུ་མ་པ་རྣམས་ཀྱི་
འདོད་ཚུལ་ནི། ཟག་མེད་ལམ་གྱིས་སྤྲོས་པ་ཅི་རིགས་པ་བཀག་པའི་བདག་མེད་ལ་སྙོམས་
-247-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་ཞུགས་པའི་ཡེ་ཤེས་སོ། །དབྱེ་ན་འདུ་ཤེས་དང་ཚོར་བ་འགོག་པའི་སྙོམས་འཇུག་དང་
ཡང་དག་པའི་མཐའ་ལ་སྙོམས་པར་འཇུག་པ་གཉིས་སོ། །དང་པོ་ལ་ཉན་རང་གི་སྒོམ་ལམ་
དང་ཐེག་ཆེན་གྱི་ས་དང་པོ་ནས་འཇུག་ནུས་སོ། །གཉིས་པ་ལ་ས་དྲུག་པ་མ་ཐོབ་པར་འཇུག་
མི་ནུས་སོ། །ཐོགས་མེད་སྐུ་མཆེད་ཀྱི་བཞེད་ཚུལ་ནི། གང་ཟག་གིས་འཇུག་ན་ཕྱིར་མི་འོང་
ལུས་མངོན་བྱེད་དང་དགྲ་བཅོམ་གཉིས་ཀའི་ཆ་ལས་རྣམ་གྲོལ་དང་ས་དང་པོ་ཐོབ་པའི་བྱང་
སེམས་ཀྱིས་འཇུག་གོ །ཁམས་གང་དུ་འཇུག་ན་རང་རྒྱལ་ནི་འདོད་ཁམས་ཁོ་ནར་འཇུག་ཅིང་།
ཉན་ཐོས་དང་བྱང་སེམས་ཁམས་གོང་མ་གཉིས་སུ་འཇུག་ཅིང་གཟུགས་མེད་དུ་མི་འཇུག་པ་སྟེ།
ཚོར་འདུ་རགས་པ་ཞི་བའི་དོན་དུ་རྩོམ་པ་མེད་པའི་ཕྱིར་རོ། །ཡིད་ལ་བྱེད་པ་གང་སྔོན་དུ་
བཏང་ནས་འཇུག་ན་ཉན་རང་གི་ཚོར་འདུ་རགས་པ་ཉེ་བར་ཞི་བའི་ཡིད་ལ་བྱེད་པ་དང་བྱང་
སེམས་ནི་གཞན་དོན་དུ་ཤེས་པར་བྱེད་པའི་ཡིད་ལ་བྱེད་པ་སྔོན་དུ་བཏང་ནས་སོ། །སྙོམས་
འཇུག་གི་ངོ་བོ་ཇི་ལྟ་བུ་ཞེ་ན། ཚོགས་འདུ་རགས་པ་སུན་འབྱིན་པའི་སྲིད་རྩེའི་ཏིང་ངེ་འཛིན་
གྱིས་འཇུག་པ་པོའི་རྒྱུད་རྣམ་ཤེས་ཚོགས་བདུན་འཁོར་བཅས་རེ་ཤིག་བཀག་པའི་ཀུན་གཞིའི་
གནས་སྐབས་ལ་བཏགས་པའི་ལྡན་མིན་འདུ་བྱེད་ཡིན་ཞིང་ཤེས་པ་མ་ཡིན་པར་བཞེད་དེ།
མངོན་པ་གོང་འོག་གཉིས་ཀར་འགོག་སྙོམས་ལྡན་མིན་འདུ་བྱེད་དུ་གསུངས་ཤིང༌། བསྡུ་བ་
ལས་འགོག་པའི་སྙོམས་པར་འཇུག་པ་ནི་ཟག་པ་མེད་པར་བརྗོད་པར་བྱ་སྟེ་ཉོན་མོངས་པ་
དང་བྲལ་བའི་ཕྱིར་དང་མཚུངས་པར་ལྡན་པ་མ་ཡིན་པའི་ཕྱིར་དང་དམིགས་པ་མེད་པའི་ཕྱིར་
དང་ཞེས་པ་དང་། མཛོད་འགྲེལ་ལས། ཇི་ལྟར་ན་སེམས་མེད་པ་གཅིག་སྙོམས་པར་འཇུག་པ་
ཉིད་ཡིན་ཞེ་ན། འབྱུང་བ་ཆེན་པོ་མཉམ་པ་ཉིད་དུ་སྒྲུབ་པའི་ཕྱིར་རམ། ཡང་ན་སྙོམས་པར་
འཇུག་པའི་སེམས་ཀྱིས་དེ་ལ་སྙོམས་པར་འཇུག་ཅིང་ཐོབ་པར་འགྱུར་བས་ན། སྙོམས་པར་
འཇུག་པ་ཡིན་ནོ་ཞེས་གསུངས་སོ། །གང་ལ་བརྟེན་ནས་ཐོབ་ན། འཕགས་པའི་ལམ་དང་སྲིད་
-248-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
རྩེའི་སེམས་སྔོན་དུ་སོང་བ་ལ་བརྟེན་ནས་ཐོབ་ཏེ། བདག་མེད་མངོན་སུམ་དུ་རྟོགས་པའི་ཤེས་
རབ་མེད་ན་བདག་ཆད་ཀྱིས་དོགས་པའི་འཇིགས་པ་དང་བཅས་པས་ཉོན་ཡིད་དགག་མི་ནུས་
ཤིང་དེ་མ་བཀག་ན་འཕགས་པའི་གནས་པ་མཆོག་ཏུ་མི་འགྱུར་བ་དང་སྲིད་རྩེ་ལ་བརྟེན་ན་
ཚོར་འདུ་རྒྱུན་གཅོད་སླ་བའི་ཕྱིར་རོ། །དུས་ཇི་ཙམ་དུ་འཇུག་ན་ཉན་ཐོས་ནི་བློས་ཇི་སྲིད་
འཕངས་པ་དེ་ཙམ་དུ་འཇུག་ལ་བྱང་སེམས་ནི་ཉི་མའི་སྙིང་པོའི་མདོ་ལས། བྱང་སེམས་ཀྱིས་
ཞག་བདུན་ལས་ལྷག་པར་ཞུགས་ན་གཞན་དོན་དོར་བར་འགྱུར་བར་བཤད་པ་དང་མདོ་སྡེ་ས་
བཅུ་པ་ལས་ས་བརྒྱད་པ་ལ་གནས་པའི་བྱང་སེམས་འགོག་པ་ལ་ཡུན་རིང་དུ་ཞུགས་ནས་
སངས་རྒྱས་ཀྱིས་བསླང་དགོས་པར་གསུངས་པས་ཡུན་རིང་དུ་སྙོམས་པར་མི་འཇུག་པའི་
ཕྱོགས་ལེགས་པར་མངོན་ནོ། །སྙིང་རྗེ་པདྨ་དཀར་པོ་ལས། བར་བསྐལ་བཅུར་འཇུག་པར་
གསུངས་པ་ཡང་འཇུག་པའི་ནུས་པ་ཡོད་པ་ལ་དགོངས་སོ། །ཤེར་ཕྱིན་གྱི་མདོ་དང་བསྟན་
བཅོས་ལས་གསུངས་པ་ནི་དབུ་མ་པའི་ལུགས་དང་མཐུན་ཏེ། མདོ་ལས། རྟོག་པ་མེད་ལ་
དཔྱོད་པ་མེད་པའི་རང་བཞིན་དུ་གསུངས་པ་དང་མཐོང་ལམ་རྩེ་སྦྱོར་གྱི་སྐབས་སུ་སེང་གེ་རྣམ་
སྐྱིངས་ཀྱི་ཏིང་ངེ་འཛིན་དུ་གསུངས་པ་དང༌། ཆོས་སྐུའི་སྐབས་སུ་ཡེ་ཤེས་ཀྱི་སྡེ་ཚན་དུ་
གསུངས་པའི་ཕྱིར་རོ། །
ལྔ་པ་ནི། སྤོང་བའི་ལམ་ལ་ཀུན་ནས་ཉོན་མོངས་པ་དང་མི་ལྡན་པའི་མཚན་ཉིད་
བར་ཆད་མེད་པའི་ལམ་གྱི་རྣམ་པ་བཞིའོ། །བཞིར་འབྱེད་པའི་རྒྱུ་མཚན་ནི་ཡུལ་བདེན་པ་
བཞིས་བསྡུས་པ་སྟེ་ཡུལ་བདེན་པ་བཞི་ཡོད་པས་བཞིར་ཕྱེ་བ་ཡིན་གྱི་རྫས་ཐ་དད་མིན་ལ།
མཐོང་སྒོམ་ལམ་གྱི་བར་ཆད་མེད་ལམ་ཐམས་ཅད་སྤོང་བའི་ལམ་ཡིན་ནོ། །བུད་དྷ་ཆོས་
བཟོད་བཞི་ལ་འཆད་དོ། །ངག་དོན། མཐོང་ལམ་སྡུག་བསྔལ་ལ་ཆོས་བཟོད་ཆོས་ཅན། སྤོང་
བའི་ལམ་ཡིན་ཏེ་བར་ཆད་མེད་ལམ་ཡིན་པའི་ཕྱིར། དྲུག་པ་ནི། སངས་རྒྱས་ཐོབ་པར་བྱེད་
249-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ལམ་ལ་སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་བཅུའི་རྣམ་པ་བཅུའོ། །ངག་དོན་བྱང་
སེམས་ཀྱི་ཕར་ཕྱིན་བཅུ་ཆོས་ཅན། སངས་རྒྱས་ཀྱི་ལམ་ཡིན་ཏེ། རྫོགས་པའི་བྱང་ཆུབ་ཏུ་
བགྲོད་པའི་གོ་སྐབས་ཕྱེ་ཤུལ་ཡིན་པའི་ཕྱིར། བྱང་ཆུབ་སེམས་དཔའ་རྣམས་ལ་ཡོད་པའི་ལམ་
ཤེས་པ་ཉིད་ཀྱི་ལམ་གྱི་རྟེན་གྱི་རྣམ་པ་ཆོས་ཅན། སུམ་ཅུ་རྩ་བཞི་ཡོད་དེ། གསུམ་ཚན་གཉིས་
ལྔ་དང་དགུ་དང་བཞི་དང་བཅུ་ཡོད་པ་དེ་ལྟར་ན་སྟེ་དེའི་ཕྱིར། །
གསུམ་པ་ལ་གཉིས་ཏེ། མདོར་བསྟན། རྒྱས་བཤད་དོ། །དང་པོ་ནི། རྣམ་པ་
ཐམས་ཅད་མཁྱེན་པ་ཉིད་ཀྱི་ཤེས་རྣམ་མཚན་ཉིད་པ་སོ་དགུ་ནི་ཆོས་ཅན། ཐུན་མོང་མ་ཡིན་
པའི་ལམ་གཅིག་པུ་ཁོ་ན་ཡིན་ཏེ། ས་བཅུ་པ་མན་ཆད་ལས་ཤིན་ཏུ་ཕུལ་དུ་བྱུང་ཞིང་བོགས་
དབྱུང་དུ་མེད་པའི་མཁྱེན་པ་ཡིན་པའི་ཕྱིར། གཉིས་པ་ལ་བཞི་སྟེ། ཡོན་ཏན་གྱི་དབྱེ་བ། དེ་
བཞིན་ཉིད་ཀྱི་རྣམ་པ། རང་བྱུང་གི་རྣམ་པ། སངས་རྒྱས་ཀྱི་རྣམ་པའོ། །དང་པོ་ལ་བཞི་སྟེ།
སྟོབས་བཅུ། མི་འཇིགས་པ་བཞི། སོ་སོ་ཡང་དག་པར་རིག་པ་བཞི། ཆོས་མ་འདྲེས་པ་བཅོ་
བརྒྱད་དོ། །དང་པོ་ནི། ཐུན་མོང་མ་ཡིན་པའི་ལམ་དེ་ལ་ཡོན་ཏན་གྱི་དབྱེ་བ་བཞི་ཡོད་པའི་
ནང་ནས་དང་པོ་མི་མཐུན་ཕྱོགས་ཀྱིས་རྫི་བར་མི་ནུས་པས་སྟོབས་ཀྱི་རྣམ་པ་བཅུའོ། །བཅུ་
གང་ཞེ་ན། གནས་རྒྱུ་དང་གནས་མ་ཡིན་རྒྱུ་མ་ཡིན་པ་ཆགས་ཐོགས་མེད་པར་མཁྱེན་པའི་
སྟོབས་ཀྱི་རྣམ་པ་དང་། དེ་བཞིན་དུ་སྦྱར་ཏེ་ལས་དགེ་མི་དགེའི་རྣམ་པར་སྨིན་པ་དང་། སེམས་
ཅན་གྱི་མོས་པ་སྣ་ཚོགས་པ་དང་འཇིག་རྟེན་གྱི་ཁམས་དག་མ་དག་དུ་མ་དང་། དད་སོགས་ཀྱི་
དབང་པོ་མཆོག་དང་མཆོག་མ་ཡིན་པ་དང་ངན་སོང་དང་མཐོ་རིས་དང་བྱང་ཆུབ་གསུམ་པོ་
ཐམས་ཅད་དུ་འགྲོ་བའི་ལམ་དང་། བསམ་གཏན་སོགས་ཀྱི་ཀུན་ནས་ཉོན་མོངས་པ་དང་རྣམ་
པར་བྱང་བ་དང་རང་གཞན་གྱི་སྔོན་གྱི་གནས་སྐྱེ་བ་སྔ་མ་དུ་མ་རྗེས་སུ་དྲན་པ་དང་། སེམས་
ཅན་ཐམས་ཅད་ཀྱི་འཆི་འཕོ་བ་དང་སྐྱེ་བ་དང་ཟད་པ་སྒྲིབ་གཉིས་མ་ལུས་པ་ཟད་པ་ཆགས་
-250-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼ ༣༦
ཐོགས་མེད་པར་མཁྱེན་པའི་སྟོབས་ཀྱི་རྣམ་པ་སྟེ་བཅུའོ། །ངག་དོན། སྟོབས་བཅུ་ཆོས་ཅན།
ཐུན་མོང་མིན་པའི་ལམ་ཡིན་ཏེ། ས་བཅུ་པ་མན་ཆད་ལས་ཕུལ་དུ་བྱུང་བའི་ལམ་ཡིན་པའི་
ཕྱིར། གཉིས་པ་ནི། ད་ནི་སངས་རྒྱས་ནས་ཤེས་བྱ་མ་ལུས་པ་མཁྱེན་ནོ་ཞེས་བདག་ཉིད་ཀྱིས་
ཞལ་གྱིས་འཆེས་པ་དང༌། འདོད་ཆགས་ལ་སོགས་པའི་ཉོན་མོངས་པ་ཐར་པ་དང་ཤེས་
སྒྲིབ་ཐམས་ཅད་མཁྱེན་པ་ལ་བར་ཆད་བྱེད་པ་ཉིད་དུ་བརྗོད་པ་དང་ཐམས་ཅད་ཤེས་པ་ཉིད་
དང་སོགས་པ་ལམ་ཤེས་བྱང་ཆུབ་ཏུ་ངེས་པར་འབྱུང་བའི་ལམ་དུ་བསྟན་པ་དང་བདག་ཉིད་ཀྱི་
ཟག་པ་མ་ལུས་པ་ཟད་པ་ཉིད་དུ་ཞལ་གྱིས་བཞེས་པ་ལ་ཆོས་མཐུན་གྱི་རྒོལ་བ་མེད་པས་མི་
འཇིགས་པའི་རྣམ་པ་སྟེ་མི་འཇིགས་པ་བཞིའོ། །ཆོས་མཐུན་གྱི་རྒོལ་བ་མེད་སོགས་རེ་རེ་ལ་
སྦྱར་རོ། །ངག་དོན། མི་འཇིགས་པ་བཞི་ཐུན་མོང་མིན་པའི་ལམ་དུ་སྔར་བཞིན་སྒྲུབ་བོ། །
གསུམ་པ་ནི། མིང་དོན་གོ་རིམ་བཞིན་དུ་སྦྱར་ན་ཆོས་རྣམས་ཀྱི་མིང་གི་རྣམ་གྲངས་ཀྱི་ཡུལ་ལ་
བློ་གྲོས་རྟག་ཏུ་ཐོགས་པ་མེད་པའི་ཡེ་ཤེས་ཆོས་སོ་སོ་ཡང་དག་པར་རིག་པ་དང་། ཆོས་རྣམས་
ཀྱི་རང་དང་སྤྱིའི་མཚན་ཉིད་ཀྱི་ཡུལ་ལ་བློ་གྲོས་རྟག་ཏུ་ཐོགས་པ་མེད་པའི་ཡེ་ཤེས་དོན་སོ་སོ་
ཡང་དག་པར་རིག་པ་དང༌། འགྲོ་བ་སྣ་ཚོགས་ཀྱི་ཡུལ་གྱི་སླད་ཀྱི་ཡུལ་ལ་བློ་གྲོས་རྟག་ཏུ་
ཐོགས་པ་མེད་པའི་ཡེ་ཤེས་ངེས་པའི་ཚིག་སོ་སོ་ཡང་དག་པར་ རིག་པ་དང༌། རྫས་ཡོད་
བཏགས་ཡོད་སོགས་ཆོས་རབ་ཏུ་དབྱེ་བའི་ཡུལ་ལ་བློ་གྲོས་རྟག་ཏུ་ཐོགས་པ་མེད་པའི་ཡེ་ཤེས་
སྤོབས་པ་སོ་སོ་ཡང་དག་རིག་པ་སྟེ་སོ་སོ་ཡང་དག་པར་རིག་པ་བཞིའོ། །ངག་དོན། སངས་
རྒྱས་ཀྱི་སོ་སོ་ཡང་དག་རིག་བཞི་སྔར་བཞིན་ཐུན་མོང་མིན་པའི་ལམ་དུ་སྒྲུབ་བོ། །བཞི་པ་ནི་
སྐུ་ལ་འཁྲུལ་པ་མི་མངའ་བ་སྐུའི་སྤྱོད་པ་མ་འདྲེས་པ་དང་། གསུང་ལ་ཅ་ཅོ་མི་མངའ་བ་གསུང་
གི་སྤྱོད་པ་མ་འདྲེས་པ་དང༌། དྲན་པ་ཉམས་པ་མི་མངའ་བ་དང་ཐུགས་མཉམ་པར་བཞག་པ་
མི་མངའ་བ་དང༌། འཁོར་འདས་ལ་ ཐ་དད་པའི་འདུ་ཤེས་མི་མངའ་བ་དང་། སོ་སོར་མ་
-251-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྟགས་པར་སེམས་ཅན་གྱི་དོན་ཡལ་བར་འདོར་བའི་བཏང་སྙོམས་མི་མངའ་བ་སྟེ་ཐུགས་ཀྱི་
སྤྱོད་པ་མ་འདྲེས་པ་བཞི་སྟེ་སྤྱོད་པ་མ་འདྲེས་པ་དྲུག་དང་། འདུན་པ་དང་བརྩོན་འགྲུས་དང་
དྲན་པ་དང་ཏིང་ངེ་འཛིན་དང་ཤེས་རབ་དང་རྣམ་པར་གྲོལ་བ་ལ་མ་ཐོབ་པའི་ཉམས་པ་མི་
མངའ་བ་སྟེ་རྟོགས་པ་མ་འདྲེས་པ་དྲུག་དང༌། སྐུའི་ཕྲིན་ལས་ཡེ་ཤེས་ཀྱི་སྔོན་དུ་འགྲོ་ཞིང་ཡེ་
ཤེས་ཀྱི་རྗེས་སུ་འབྲང་བ་དང་། གསུང་བའི་ཕྲིན་ལས་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་
རྗེས་སུ་འབྲང་བ་དང་
། ཐུགས་ཀྱི་ཕྲིན་ལས་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་
འབྲང་བ་སྟེ་ཕྲིན་ལས་མ་འདྲེས་པ་རྣམ་པ་གསུམ་དང་། འདས་པ་དང་མ་འོངས་པ་དང་ད་ལྟར་
བྱུང་བའི་ཤེས་བྱ་ཕྲ་རགས་ཐམས་ཅད་ལ་ཉོན་སྒྲིབ་སྤངས་པས་མ་ཆགས་ཤེས་སྒྲིབ་སྤངས་
པས་མ་ཐོགས་པའི་ཡེ་ཤེས་ཀྱི་གཟིགས་པ་ལ་འཇུག་པ་ཡེ་ཤེས་མ་འདྲེས་པ་གསུམ་སྟེ། དེ་
ལྟར་སངས་རྒྱས་ཀྱི་ཆོས་ཉན་རང་བྱང་སེམས་དང་མ་འདྲེས་པ་བཅོ་བརྒྱད་དོ། །ངག་དོན།
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད། ཐུན་མོང་མིན་པའི་ལམ་དུ་སྔར་བཞིན་སྒྲུབ་བོ།།
གཉིས་པ་ནི། དུས་གསུམ་གྱི་སངས་རྒྱས་ཐམས་ཅད་ཀྱིས་བཤད་པའི་དེ་བཞིན་ཉིད་རྣམ་པར་
དག་པ་སྟོབས་སོགས་ཡོན་ཏན་གྱི་ཆོས་རྣམས་ཀྱི་རང་བཞིན་དུ་གྱུར་པ་དེ་བཞིན་ཉིད་ཀྱི་རྣམ་
པའོ། །ངག་དོན། ངོ་བོ་ཉིད་ཀྱི་སྐུ་ཆོས་ཅན། དེ་བཞིན་ཉིད་ཀྱི་རྣམ་པ་ཡིན་ཏེ། སྟོབས་སོགས་
ཀྱི་རང་བཞིན་དུ་གྱུར་པའི་ཆོས་དབྱིངས་མཐར་ཐུག་ཡིན་པའི་ཕྱིར། སངས་རྒྱས་ཐམས་ཅད་
ཀྱིས་བཤད་པའི་དེ་བཞིན་ཉིད་ཅེས་སྨོས་པའི་རྒྱུ་མཚན་ཅི་ཞེ་ན། སངས་རྒྱས་འཇིག་རྟེན་དུ་
བྱོན་པ་ནི་གདུལ་བྱ་ལ་དངོས་པོའི་དེ་ཁོ་ན་ཉིད་གསལ་བར་བྱེད་པའི་ཆེད་ཡིན་པས་དེ་བཞིན་
ཉིད་མི་སྟོན་པའི་སངས་རྒྱས་འགའ་ཡང་མེད་པས་དེ་བཞིན་ཉིད་ནི་སངས་རྒྱས་ཐམས་ཅད་
ཀྱིས་བཤད་པ་ཞེས་བྱའོ། ཁ་ཅིག་དེ་བཞིན་ཉིད་ཀྱི་རྣམ་པ་ནི་ཇི་ལྟ་བ་མཁྱེན་པའི་ཡེ་ཤེས་ཡིན་
གྱི་དེ་བཞིན་ཉིད་དངོས་མིན་ཏེ་རྣམ་པ་སོ་དགུ་པོ་ཐུན་མོང་མིན་པའི་ལམ་དུ་གསུངས་པའི་ཕྱིར་
-252-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཞེས་ཟེར་རོ། །གསུམ་པ་ནི་སངས་རྒྱས་ཀྱི་ཡེ་ཤེས་དེ། སྐལ་པ་དང་འཚམ་པར་ཆོས་འཁོར་མ་
ལུས་པ་བསྐོར་བར་ནུས་ཤིང་སྲིད་པ་ཐ་མ་པའི་ཚེ་སློབ་དཔོན་ལ་རག་མ་ལས་པར་ཐོབ་པས་
ཆོས་ཐམས་ཅད་ལ་མངའ་སྒྱུར་པའི་རང་འབྱུང་ངོ༌། །ངག་དོན། སངས་རྒྱས་ཀྱི་ཡེ་ཤེས་ཆོས་
ཅན། ཆོས་ཐམས་ཅད་ལ་མངའ་སྒྱུར་ཅིང་ རང་གི་རྣམ་པ་ཡིན་ཏེ། ཆོས་འཁོར་མ་ལུས་པ་
བསྐོར་ནུས་ཤིང་སྲིད་པ་ཐ་མ་པའི་ཚེ་སློབ་དཔོན་ལ་རག་མ་ལས་པར་ཐོབ་པའི་མཁྱེན་པ་ཡིན་
པའི་ཕྱིར། ཆོས་ཤེས་ཀྱིས་ རང་འབྱུང་ལ་ཆོས་དབྱིངས་དང་རྣམ་མཁྱེན་གཉིས་སུ་བྱེད་ལ་
འདིར་རྣམ་མཁྱེན་བཟུང་ཞེས་འཆད་དོ། །བཞི་པ་ནི། ཇི་ལྟ་ཇི་སྙེད་པའི་རྣམ་པ་ཐམས་ཅད་
མངོན་པར་རྫོ་གས་པར་བྱང་ཆུབ་པ་སྟེ་མངོན་སུམ་དུ་རྟོགས་པའི་ཡེ་ཤེས་ནི་སངས་རྒྱས་ཉིད་
ཀྱི་རྣམ་པ་སྟེ། དེ་ལྟར་རྣམ་པ་གསུམ་སྟེ་དེ་ལྟར་ན་སངས་རྒྱས་རྣམས་ཀྱི་རྣམ་པ་ཐམས་ཅད་
མཁྱེན་པ་ཉིད་ཀྱི་ལམ་གྱི་རྟེན་ཅན་གྱི་ཐུན་མོང་མ་ཡིན་པའི་རྣམ་པ་སུམ་ཅུ་རྩ་དགུའོ། །ངག་
དོན། དེ་ཆོས་ཅན། སངས་རྒྱས་ཀྱི་རྣམ་པ་ཡིན་ཏེ། ཆོས་ཐམས་ཅད་མངོན་སུམ་དུ་རྟོགས་
པའི་མཁྱེན་པ་ཡིན་པའི་ཕྱིར། ཐུན་མོང་མ་ཡིན་པའི་རྣམ་མཁྱེན་གྱི་རྣམ་པ་ཆོས་ཅན། སོ་དགུ་
ཡོད་དེ། ཡོན་ཏན་གྱི་དབྱེ་བ་སོ་དྲུག་དང་གསུམ་ཚན་གཅིག་ཡོད་པའི་ཕྱིར། གསུམ་པ་ནི།
རྣམ་པ་གསུམ་རྒྱས་པར་བཤད་པ་དེ་ལ་ཐམས་ཅད་ཤེས་པ་ཉིད་ཀྱི་རྣམ་པ་ཆོས་ཅན། ཁྱོད་ལ་
རྣམ་གྲངས་ཀྱི་ཟག་མེད་དང་ཟག་བཅས་གཉིས་སུ་འབྱེད་པའི་རྒྱུ་མཚན་ཡོད་དེ། ཁྱོད་ཉན་
ཐོས་དང་བྱང་སེམས་ཀྱི་རྒྱུད་ལ་ཡོད་པའི་བྱེ་བྲག་གི་རིམ་པ་བཞིན་དེར་ཕྱེ་བའི་ཕྱིར། ཤེས་བྱ་
ཆོས་ཅན། ལམ་ཤེས་ཀྱི་ཤེས་རྣམ་སོ་དྲུག་ནི་རྣམ་གྲངས་ཀྱི་ཟག་པ་དང་བཅས་པ་ཡིན་ཏེ་བྱང་
ཆུབ་སེམས་དཔའ་རྣམས་ཀྱིས་སྲིད་པར་སྐྱེ་བ་ལ་སྐྱག་པའི་བསམ་པས་ཉོན་མོངས་ཕྲ་མོ་ཆེད་
དུ་གཉེར་ནས་ཤིན་ཏུ་མ་སྤངས་པའི་ཕྱིར་རོ། །འདིར་ཟག་མེད་དང་ཟག་བཅས་སུ་བཤད་པའི་
ཉོན་མོངས་ནི་ལམ་ཤེས་ཀྱི་ཡན་ལག་གི་སྐབས་སུ་བཤད་པ་ལྟར་རོ། །ཡང་ན་སྲིད་པར་སྐྱེ་བ་
-253-



རྒྱུ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགོག་པ་དང༌། སྲིད་པར་སྐྱེ་བ་ལྷུར་ལེན་པ་ལ་ཁ་ཅིག་འཆད་དོ། །དེ་ཆོས་ཅན། རྣམ་པ་
ཐམས་ཅད་མཁྱེན་པ་ཉིད་ཀྱི་ཤེས་རྣམ་བརྒྱད་དང་བཅུ་ནི་ཟག་པ་མེད་པ་ཁོ་ན་ཡིན་ཏེ། ཡང་
དག་པར་རྫོགས་པའི་སངས་རྒྱས་ཀྱིས་ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་དང་
བཅས་པ་རྣམ་པ་ཐམས་ཅད་དུ་སྤངས་པས་ཆོས་ཐམས་ཅད་ལ་མངའ་བསྒྱུར་བའི་ཕྱིར། དེ་
ཆོས་ཅན། རྣམ་པ་རྣམས་གཅིག་ཏུ་བསྡོམས་ནས་བགྲངས་ན་བརྒྱ་བདུན་ཅུ་རྩ་གསུམ་མོ། །
གཞི་ཤེས་ཀྱི་རྣམ་པ་ཉེར་བདུན། ལམ་ཤེས་ཀྱི་རྣམ་པ་སོ་དྲུག །རྣམ་མཁྱེན་གྱི་རྣམ་པ་བརྒྱ་
དང་བཅུ་ཡོད་པ་སྟེ།
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱན་
ཆོས་ཅན། སྦྱོར་བའི་སྔོན་དུ་ཉན་པ་ལ་སོགས་པའི་སྣོད་སྦྱོར་བ་པོ་སྟོན་པ་ལ་རྒྱུ་མཚན་ཡོད་དེ།
སྦྱོར་བ་ཁྱད་པར་ཅན་དག་གིས་རྣམ་པ་རྣམས་སྒོམ་དགོས་ན། སྦྱོར་བ་དེ་དག་ཀྱང་སྦྱོར་བ་པོ།
བསྟན་པ་མེད་པར་བརྗོད་མི་ནུས་ཤིང་སྦྱོར་བ་པོ་ལ་ལྟོས་པའི་ཕྱིར། གཉིས་པ་དང་གསུམ་པ་
ནི༑ ཚོགས་ལམ་ཆེན་པོ་ལ་གནས་པའི་བྱང་སེམས་ཆོས་ཅན། རྣམ་པ་སྒོམ་པའི་མཚན་ཉིད་
ཅན་སྦྱོར་བ་འདིའི་གཞུང་ཉན་པའི་སྣོད་ཡིན་ཏེ། འདས་པ་དང་ད་ལྟར་བྱུང་བ་འདིས་སངས་
རྒྱས་རྣམས་ལ་བཀུར་སྟི་ལྷག་པར་བྱས་པའི་སྒོ་ནས་སྤྱིར་དགེ་བའི་རྩ་བ་བསྐྲུན་ཅིང་རྒྱུད་
སྦྱངས་པ་དང་དགེ་བའི་བཤེས་གཉེན་གྱིས་བྱིན་གྱིས་བརླབས་ཤིང་མགོན་དང་བཅས་པའི་
སེམས་དཔའ་ཡིན་པའི་ཕྱིར། དེ་ཆོས་ཅན། རྣམ་ཀུན་གྱི་སྦྱོར་བའི་གཞུང་བློ་ལ་ལེན་ཅིང་
འཛིན་པའི་སྣོད་ཡིན་ཏེ། དེ་བཞིན་གཤེགས་པ་རྣམས་ལ་ལུས་ལ་སོགས་པའི་བསྙེན་བཀུར་
གྱིས་མཉེས་པར་བྱས་ནས་བསྟེན་ཅིང་དགེ་བའི་བཤེས་གཉེན་གྱིས་བྱིན་གྱིས་བརླབས་པའི་
སེམས་དཔའ་ཡིན་པའི་ཕྱིར། སྦྱོར་ལམ་བཟོད་ཆེན་ལ་གནས་པའི་བྱང་སེམས་ཆོས་ཅན།
རྣམ་ཀུན་གྱི་སྦྱོར་བའི་དོན་མི་རྗེད་པར་འཛིན་པའི་སྣོད་ཡིན་ཏེ། སངས་རྒྱས་ལ་ཐེ་ཚོམ་ཟ་བའི་
-254.



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
དོན་ཡོངས་སུ་དྲིས་ཤིང་དགེ་བའི་བཤེས་གཉེན་གྱིས་བྱིན་གྱིས་བརླབས་པའི་སེམས་དཔའ་
ཡིན་པའི་ཕྱིར། ཐེག་ཆེན་མཐོང་ལམ་པ་ཆོས་ཅན། རྣམ་ཀུན་གྱི་སྦྱོར་བའི་དོན་ཚུལ་བཞིན་
ཡིད་ལ་བྱེད་པའི་སྣོད་ཡིན་ཏེ། སངས་རྒྱས་ཀྱི་དྲུང་དུ་སྦྱིན་པ་དང་ཚུལ་ཁྲིམས་སོགས་ཕར་ཕྱིན་
བཅུ་སྤྱད་ཅིང་དགེ་བའི་བཤེས་གཉེན་གྱིས་བྱིན་གྱིས་བརླབས་པའི་སེམས་དཔའ་ཡིན་པའི་
ཕྱིར། དེ་ལྟར་ཡིན་པར་སངས་རྒྱས་ལ་སོགས་པའི་དམ་པ་རྣམས་བཞེད་དོ། །གོ་རིམ་ཇི་ལྟ་བ་
བཞིན་ཞེས་པ་སྔ་ཕྱི་རིམ་པ་བཞིན་སྦྱར་བའོ། །ཉན་པ་དང་འཛིན་པ་ཐོས་བྱུང་དང་། མི་བརྗེད་
པ་བསམ་བྱུང་དང༌། ཚུལ་བཞིན་ཡིད་ལ་བྱེས་པ་སྒོམ་བྱུང་གི་དབང་དུ་བྱས་པའོ། །འགྲེལ་པ་
གཞན་ལས་བཤེས་གཉེན་གྱིས་བྱིན་གྱིས་བརླབས་པ་ཁོ་ན་ལ་སྦྱར་རོ། །
གསུམ་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི།
གཟུགས་ལ་སོགས་ལ། །སོགས་ཚིགས་བཅད་སྨོས་པ་ཆོས་ཅན། དགོས་པ་ཡོད་དེ། སྔར་
བསྟན་དེ་ལྟར་སྦྱོར་བ་པོ་བསྟན་ནས་དེའི་རྗེས་སུ་སྦྱོར་བའི་ངོ་བོ་རྟོགས་པའི་དོན་ཡིན་པའི་
ཕྱིར། གཉིས་པ་དང༌། གསུམ་པ་ལ་གཉིས་ཏེ། རང་བཞིན་གྱི་སྦྱོར་བ་ལྔ། གནས་སྐབས་ཀྱི་
སྦྱོར་བ་བཅོ་ལྔའོ། །དང་པོ་ནི། ཐེག་ཆེན་ཚོགས་ལམ་པ་དབང་རྣོན་གྱི་ཏིང་ངེ་འཛིན་ཆོས་ཅན།
གཟུགས་ལ་སོགས་ལ་མི་གནས་པའི་སྦྱོར་བ་ཡིན་ཏེ། གཟུགས་སོགས་དོན་དམ་པར་ངོ་བོ་
ཉིད་ མེད་ པས་ གནས་ བྱར་ མེད་ པར་རྟོགས་ནས་ སྒོམ་ པའི་ བྱང་ སེམས་ ཀྱི་རྣལ་ འབྱོར་
ཡིན་པའི་ཕྱིར། དེ་ཆོས་ཅན། གཟུགས་སོགས་ལ་མི་སྦྱོར་བའི་སྦྱོར་བ་ ཡིན་ཏེ། གཟུགས་
སོགས་དེ་ལ་དེ་ཁོ་ནར་མི་སྦྱོར་བའི་ཚུལ་གྱིས་སྒོམ་པའི་དེ་འདྲའི་ཕྱིར། དེ་ཆོས་ཅན། ཟབ་པ་
དང་གཏིང་དཔག་དཀའ་བ་དང༌། ཚད་མེད་པའི་སྦྱོར་བ་ཡིན་ཏེ། གཟུགས་ སོགས་ ཀྱི་དེ་
བཞིན་ཉིད་ཟབ་པ་དང་གཏིང་དཔག་དཀའ་བ་དང་ཚད་མེད་པ་རྟོགས་ནས་སྒོམ་པའི་དེ་འདྲའི་
ཕྱིར། དེ་ལྟར་ན་རང་བཞིན་གྱི་སྦྱོར་བ་ལྔའོ། །གཉིས་པ་ནི་དོན་དང་མིང་གོ་རིམ་བཞིན་དུ་
-255



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱར་ན། ཐེག་ཆེན་ཚོགས་ལམ་པ་དབང་རྟུལ་གྱི་ཏིང་ངེ་འཛིན་ཆོས་ཅན། ཚོགས་ལམ་ཆེན་
པོས་ཡུན་རིང་མོ་ནས་འཚང་རྒྱ་བའི་སྦྱོར་བ་ཡིན་ཏེ། ཤེར་ཕྱིན་ཟབ་མོ་ལ་དངངས་སྐྲག་དང་
བཅས་པའི་ལས་དང་པོ་པའི་དེ་འདྲའི་ཕྱིར། ཐེག་ཆེན་གྱི་སྦྱོར་ལམ་དྲོད་ཀྱི་ཏིང་ངེ་འཛིན་ཆོས་
ཅན། ལུང་བསྟན་པ་ཐོབ་པའི་སྦྱོར་བ་ཡིན་ཏེ། ཤེར་ཕྱིན་ཟབ་མོ་ལ་མི་སྐག་པའི་སྦྱོར་བ་ལ་
གནས་པའི་དེ་འདྲའི་ཕྱིར། ཐེག་ཆེན་གྱི་སྦྱོར་ལམ་རྩེ་མོའི་ཏིང་ངེ་འཛིན་ཆོས་ཅན། ཕྱིར་མི་
ལྡོག་པའི་སྦྱོར་བ་ཡིན་ཏེ། ཡུམ་ཐོས་ནས་ཡང་དག་པར་འཛིན་པའི་སྦྱོར་ལམ་ལ་གནས་པའི་
དེ་འདྲའི་ཕྱིར། ཐེག་ཆེན་སྦྱོར་ལམ་བཟོད་པའི་ཏིང་ངེ་འཛིན་ཆོས་ཅན། ངེས་པར་འབྱུང་བའི་
སྦྱོར་བ་ཡིན་ཏེ། བར་ཆད་ཀྱི་ཆོས་འཁོར་བ་དང་ཉན་རང་གི་ཡིད་བྱེད་སྤོང་བའི་སྦྱོར་ལམ་ལ་
གནས་པའི་དེ་འདྲའི་ཕྱིར། ཐེག་ཆེན་གྱི་སྦྱོར་ལམ་ཆོས་མཆོག་གི་ཏིང་ངེ་འཛིན་ཆོས་ཅན།
བར་ཆད་མེད་པའི་རྣལ་འབྱོར་པ་ཡིན་ཏེ་རྟག་ཏུ་ཡུམ་གྱི་ཆོས་སྒོམ་པའི་སྦྱོར་ལམ་ལ་གནས་
པའི་དེ་འདྲའི་ཕྱིར། ཐེག་ཆེན་གྱི་མཐོང་ལམ་པའི་ཏིང་ངེ་འཛིན་ཆོས་ཅན། བྱང་ཆུབ་ལ་ཉེ་བའི་
སྦྱོར་བ་ཡིན་ཏེ། ཟག་པ་མེད་པའི་ཆོས་འཇིག་རྟེན་ལས་འདས་པའི་ཡེ་ཤེས་གསར་དུ་ཐོབ་
པའི་དེ་འདྲའི་ཕྱིར། དེ་ཆོས་ཅན། མྱུར་དུ་མངོན་པར་རྫོགས་པར་བྱང་ཆུབ་པའི་སྦྱོར་བ་ཡིན་
ཏེ༑ འབྲས་བུ་ཆོས་སྐུ་མྱུར་དུ་འགྲུབ་པའི་མ་དག་པའི་དེ་འདྲའི་ཕྱིར། ས་བརྒྱད་པའི་ཏིང་ངེ་
འཛིན་ཆོས་ཅན། གཞན་དོན་གྱི་སྦྱོར་བ་ཡིན་ཏེ། གཞན་དོན་དུ་ཆོས་ཀྱི་འཁོར་ལོ་བསྐོར་བའི་
དག་ པ་ པའི་ དེ་འདྲའི་ ཕྱིར། དེ་ཆོས་ཅན། འཕེལ་འགྲིབ་མེད་ པའི་སྦྱོར་བ་ཡིན་ཏེ། ཆོས་
ཐམས་ཅད་དོན་དམ་པར་འཕེལ་འགྲིབ་མ་དམིགས་པར་རྟོགས་ནས་སྒོམ་པའི་དག་པ་པའི་དེ་
འདྲའི་ཕྱིར། དེ་ཆོས་ཅན། ཆོས་དང་ཆོས་མ་ཡིན་པ་སོགས་མི་དམིགས་པའི་སྦྱོར་བ་ཡིན་ཏེ།
དགེ་མི་དགེ་དང་འདོད་པའི་ཁམས་སོགས་དོན་དམ་པར་མ་དམིགས་པར་རྟོགས་ནས་སྒོམ་
པའི་དག་པ་པའི་དེ་འདྲའི་ཕྱིར། ཆོས་ནི་རྣམ་བྱང་དང་ཆོས་མིན་ནི་ཀུན་ནས་ཉོན་མོངས་སོ། །
256-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
དེ་ཆོས་ཅན། གཟུགས་ལ་སོགས་པ་བསམ་གྱིས་མི་ཁྱབ་པའི་རྣམ་པ་འགོག་པའི་སྦྱོར་བ་ཡིན་
ཏེ༑ གཟུགས་ལ་སོགས་པ་བསམ་གྱིས་མི་ཁྱབ་པའི་རྣམ་པར་རློམ་པ་བསལ་ནས་མ་དམིགས་
པར་སྒོམ་པའི་དག་པ་པའི་དེ་འདྲའི་ཕྱིར། དེ་ཆོས་ཅན། གཟུགས་ལ་སོགས་པའི་དངོས་པོར་
རྣམ་པར་མི་རྟོག་པའི་སྦྱོར་བ་ཡིན་ཏེ། གཟུགས་སོགས་དང་དེའི་མཚན་མ་དང་དེའི་ངོ་བོ་ཉིད་
རྣམ་པར་མི་རྟོག་པའི་དག་པ་པའི་དེ་འདྲའི་ཕྱིར། དེ་ཆོས་ཅན། འབྲས་བུ་རིན་པོ་ཆེ་སྦྱིན་པར་
བྱེད་པའི་སྦྱོར་བ་ཡིན་ཏེ། གདུལ་བྱའི་སྐལ་བ་དང་འཚམ་པར་འབྲས་བུ་དང་པོ་ལ་མཐོང་བའི་
ས་སོགས་ཐེག་པ་གསུམ་གྱི་འབྲས་བུ་སྦྱིན་པར་བྱེད་པའི་དག་པ་པའི་དེའི་ཕྱིར། དེ་ཆོས་ཅན།
རྣམ་པར་དག་པའི་སྦྱོར་བ་ཡིན་ཏེ། གཟུགས་སོགས་ཆོས་ཐམས་ཅད་རང་བཞིན་གྱིས་རྣམ་
པར་དག་པར་རྟོགས་ནས་སྒོམ་པའི་དག་པ་པའི་དེའི་ཕྱིར། ཐེག་ཆེན་ཚོགས་ལམ་པའི་ཏིང་ངེ་
འཛིན་ཆོས་ཅན། ས་འཚམས་དང་བཅས་པའི་སྦྱོར་བ་ཡིན་ཏེ། ལོ་བསྐོར་དང་ཟླ་བ་ལ་སོགས་
པ་དུས་ཚིགས་ཀྱི་དམ་བཅའ་སྔོན་དུ་བཏང་ནས་ཡུམ་གྱི་ཆོས་སྤྱོད་ལ་བརྩོན་པ་མི་འདོར་པའི་
བྱང་སེམས་ཀྱི་རྣལ་འབྱོར་ཡིན་པའི་ཕྱིར། དེ་ལྟར་གནས་སྐབས་ཀྱི་སྦྱོར་བ་བཅོ་ལྔ་སྟེ་སྦྱོར་བ་
ཉི་ཤུ་ཡིན་ནོ། །རང་བཞིན་དང་གནས་སྐབས་ཀྱི་ཁྱད་པར་ཅི་ཞེ་ན། སྦྱོར་བ་དང་པོ་ལྔ་ནི་
ཚོགས་ལམ་ནས་རྒྱུན་མཐའི་བར་ལ་ཁྱབ་པས་རང་བཞིན་ཞེས་བྱ་ལ་ཕྱི་མ་བཅོ་ལྔ་གནས་
སྐབས་སོ་སོ་ལ་བཞག་པས་གནས་སྐབས་ཞེས་བྱའོ། །
བཞི་པ་ལ་བཞི་སྟེ། ཡོན་ཏན་ཤེས་པས་ལེན་པ་སྔོན་དུ་འགྲོ། སྐྱོན་ཤེས་པས་འདོར་
བ་སྔོན་དུ་འགྲོ། མཚན་ཉིད་ཤེས་པས་སྔོན་དུ་འགྲོ། ཐར་པ་ཆ་མཐུན་ཤེས་པ་སྔོན་དུ་འགྲོ་བ་
པའོ། །དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱན་ཆོས་ཅན།
སྦྱོར་བ་བསྟན་ནས་དེའི་འོག་ཏུ་དེ་དག་གི་ཡོན་ཏན་སྟོན་པ་ལ་རྒྱུ་མཚན་ཡོད་དེ། སྦྱོར་བའི་
འབྲས་བུ་ཡོན་ཏན་མཐོང་བ་སྔོན་དུ་བཏང་ན་དེ་དོན་གཉེར་གྱི་རྟོགས་ལྡན་རྒྱུ་སྦྱོར་བ་རྣམས་
-257-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་ཤིན་ཏུ་གོམས་པར་བྱེད་པའི་ཕྱིར། གཉིས་པ་ནི། བདུད་ཀྱི་མཐུ་བཅོམ་པ་དང་སོགས་པ་
ངེས་པ་ཐོབ་པའི་བར་ཡོན་ཏན་རྣམ་པ་བཅུ་བཞིའོ། །ངག་དོན། ལུས་སུ་བཤད་པ་ལྟར་སྒྲུབ་
བོ༑ ༑གསུམ་པ་ནི། ཕྱིན་ཅི་མ་ལོག་པའི་སྦྱོར་བ་ཉི་ཤུ་ལ་མངོན་པར་དགའ་བའི་གང་ཟག་
འབྲས་བུའི་ཡོན་ཏན་བཅུ་བཞི་འབྱུང་ཞིང་རྒྱུའི་ཡོན་ཏན་བཅུ་བཞི་ཐོབ་པས་རྗེས་སུ་མཐུན་
པར་བསླབ་པར་བྱ་བས་ཡོན་ཏན་གྲངས་བཅུ་བཞི་ཡོད་པ་ཡིན་ནོ། །བཅུ་བཞི་གང་ཞེ་ན།
འོག་མ་རྒྱུར་གྱུར་པའི་ཡོན་ཏན་བཅུ་བཞི་དང་གོང་མ་འབྲས་བུར་གྱུར་པའི་ཡོན་ཏན་བཅུ་བཞི་
གྲངས་བཞིན་དུ་སྦྱར་ནས་བཤད་ན་རྣམ་རྫོགས་སྦྱོར་བ་སྒོམ་པ་ལ་བརྟེན་ནས་ཞེས་ཀུན་གྱི་
མགོར་སྦྱར་ཏེ། སངས་རྒྱས་ཀྱིས་བྱིན་གྱིས་བརླབས་ལས་བདུད་ཀྱི་མཐུ་བཅོམ་པའི་ཡོན་ཏན་
དང་སངས་རྒྱས་ཀྱིས་དགོངས་པས་སངས་རྒྱས་ཀྱི་དགོངས་ཤིང་མཁྱེན་པའི་ཡོན་ཏན་དང་
སངས་རྒྱས་ཀྱི་ཡེ་ཤེས་ཀྱིས་གཟིགས་པས་སངས་རྒྱས་ཀྱིས་མངོན་དུ་མཛད་པའི་ཡོན་ཏན་
དང༌། བྱང་ཆུབ་ལ་ཉེ་བར་གྱུར་པས་ཡང་དག་པར་རྫོགས་པའི་བྱང་ཆུབ་ལ་ཉེ་བར་གྱུར་པའི་
ཡོན་ཏན་དང། ཕན་ཡོན་ཆེན་པོ་ཐོབ་པས་དོན་ཆེན་པོ་སངས་རྒྱས་དང་མི་འབྲལ་བ་ལ་སོགས་
པའི་ཡོན་ཏན་དང་བསྟན་པའི་བྱ་བ་བྱེད་པས་བསྟན་པ་དར་བའི་ཡུལ་ཕྱོགས་དཔྱད་ནས་ཡུམ་
གྱི་ཆོས་སྤྱོད་རྒྱས་པར་བྱེད་པའི་ཡོན་ཏན་དང་། གཉེན་པོའི་ཆོས་ཡོངས་སུ་རྫོགས་པས་ཟག་
པ་མེད་པའི་ཡོན་ཏན་ཐམས་ཅད་རྫོགས་པའི་ཡོན་ཏན་དང་རྣམ་པ་ཐམས་ཅད་མཁྱེན་པ་ཉིད་
ཀྱི་གཏམ་བརྗོད་པས་ཆོས་སྨྲ་བའི་སྐྱེས་བུ་ཉིད་དུ་གྱུར་པའི་ཡོན་ཏན་དང་། སངས་རྒྱས་ཀྱིས་
གྲོགས་མཛད་པས་བདུད་ཀྱིས་བྱང་ཆུབ་པ་མི་ཕྱེད་པའི་ཡོན་ཏན་དང་འཇིག་རྟེན་ལས་འདས་
པའི་ཆོས་ཚོལ་བའི་དགའ་བ་རྒྱ་ཆེན་པོ་ཐོབ་པས་ཐུན་མོང་མ་ཡིན་པའི་དགེ་བའི་རྩ་བ་སྐྱེད་
པའི་ཡོན་ཏན་དང་དམ་བཅས་པའི་ཚིག་ལ་སངས་རྒྱས་ཀྱིས་རྗེས་སུ་ཡི་རང་བ་མཛད་པ་ཐོབ་
པས་དམ་བཅས་པའི་དོན་ཇི་ལྟ་བ་བཞིན་སྒྲུབ་པའི་ཡོན་ཏན་དང་ཆོས་ཟབ་མོ་མངོན་པར་
-258-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
འདོད་པས་འབྲས་བུ་རྒྱ་ཆེན་པོ་ཡོངས་སུ་འཛིན་པའི་ཡོན་ཏན་དང་སེམས་ཅན་གྱི་དོན་བྱེད་
པའི་ནུས་པ་ཐོབ་པས་སེམས་ཅན་གྱི་དོན་སྒྲུབ་པའི་ཡོན་ཏན་དང་ཡུམ་གྱི་ཚིག་དོན་ཚང་བར་
རྙེད་པས་ཚེ་རབས་གཞན་དུ་ཕྱིན་དྲུག་ཚང་བར་ངེས་པར་ཐོབ་པའི་ཡོན་ཏན་ཏེ་བཅུ་བཞིའོ། །
ངག་དོན། དེ་དག་ཐེག་ཆེན་སྦྱོར་བའི་ཡོན་ཏན་དུ་ལུས་སུ་བཤད་པ་ལྟར་སྒྲུབ་བོ། །ཆོས་ཤེས་
ཀྱིས་ཡོན་ཏན་འདི་དག་ནི་ལས་དང་པོ་པའི་ས་ནས་བརྩམས་ཏེ་ལེགས་པར་འབྱོར་པ་ནི་དྲོད་
ཐོབ་པ་ཡན་ཆད་ལ་སྦྱར་བར་བྱ་སྟེ་ཞེས་སོ། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། སྐྱོན་ནི་
ཞེས་སོགས་ཚིགས་བཅད་སྨོས་པ་ཆོས་ཅན། དགོས་པ་ཡོད་དེ། ཡོན་ཏན་བཤད་ཟིན་པ་དེའི་
འོག་ཏུ་གང་ཞིག་ཡོངས་སུ་སྤངས་པས་སྦྱོར་བ་རྣམས་སྒོམ་པར་བྱ་དགོས་པའི་སྦྱོར་བའི་བར་
ཆད་བྱེད་པའི་སྐྱོན་གང་དག་གཅིག་ཡིན་ཞེ་ན། དེའི་ལན་དུ་སྦྱོར་བ་དེ་དག་གི་བར་ཆད་བྱེད་
པའི་སྐྱོན་བསྟན་པའི་དོན་ཡོད་པའི་ཕྱིར། གཉིས་པ་ནི། རྣམ་རྫོགས་སྦྱོར་བའི་སྐྱོན་ནི་བཅུ་
ཚན་བཞི་དང་དྲུག་ཏེ་བསྡོམས་པས་ཞེ་དྲུག་ཏུ་ངེས་པར་རྟོགས་པར་བྱའོ། །ངག་དོན། ལུས་སུ་
བཤད་པ་ལྟར་སྒྲུབ་བོ། །གསུམ་པ་ལ་གཉིས་ཏེ། འགལ་རྐྱེན་ཉེ་བར་གནས་པ་ཉེར་གསུམ། །
མཐུན་ རྐྱེན་ མ་ ཚང་ བ་ཉེར་ གསུམ་མོ། །དང་ པོ་ ལ་ གཉིས་ཏེ། རང་ ལ་ བརྟེན་ པ་ཉི་ཤུ།
གཞན་ལ་བརྟེན་པ་ཐ་མ་གསུམ་མོ། །དང་པོ་ལ་བཞི་སྟེ། སྤོབས་པ་གཉིས། གནས་ངན་ལེན་
གསུམ། ཐེག་ཆེན་སྤོང་བའི་རྒྱུ་བདུན། རྣམ་གཡེང་བརྒྱད་དོ། །དང་པོ་ནི། རྣམ་རྫོགས་སྦྱོར་
བ་སྒོམ་པའི་དུས་སུ་ཞེས་ཀུན་གྱི་མགོར་སྦྱར་ཏེ། སྤོབས་པ་ཚོགས་ཆེན་པོས་ཐོབ་པས་སྤོབས་
པ་ཧ་ཅང་ཆུང་བ་དང་ལོག་པའི་སྤོབས་པ་ཧ་ཅང་ཆུང་བ་དང་། གཉིས་པ་ནི་ལུས་ཀྱི་གནས་ངན་
ལེན་དང༌། སེམས་ཀྱི་གནས་ངན་ལེན་དང་། རིགས་པ་མ་ཡིན་པས་བསྐྱེད་པའི་ཁ་དོན་བྱེད་
པ་དང་འཛིན་པ་ལ་སོགས་པ་དང་གསུམ་པ་ནི་ཡུམ་ལས་ཕྱིར་ཕྱོགས་པའི་རྒྱུ་མཚན་འཛིན་པ་
-259-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ཡུམ་བོར་ནས་ཉན་རང་གི་སྡེ་སྣོད་ཚོལ་བའི་རྒྱུད་ལ་མངོན་པར་ཞེན་པ་ཉམས་པ་དང་དེ་
བཞིན་དུ་འོག་མ་ལྔའི་མགོར་སྦྱར་ཏེ་གྱ་ནོམ་པའི་རོ་མྱང་བ་ཉམས་པ་དང་། རྣམ་པ་ཐམས་
ཅད་དུ་ཐེག་པའི་མཆོག་ཀུན་ཏུ་འཛིན་པ་ཉམས་པ་དང་། རྟག་ཏུ་ཆེད་དུ་བྱ་བ་ཉམས་པ་ཞེས་
བྱ་བ་ནི་བཅུ་ཚན་དང་པོའོ། །རྣམ་མཁྱེན་གྱི་རྒྱུ་འབྲས་འབྲེལ་བ་ཉམས་པ་དང་། གོང་ན་མེད་
པ་སྐུ་གསུམ་ལས་ཉམས་པ་དང་བཞི་པ་ནི་གཟུགས་སྒྲ་སོགས་ཡུལ་རྣམ་པ་མང་པོ་ལ་རྣམ་
པར་རྟོག་པའི་སྤོབས་པ་འབྱུང་བ་དང་། ཡི་གེར་འབྲི་བ་ལ་ཡུམ་དུ་མངོན་པར་ཞེན་པ་དང་།
དངོས་པོ་མེད་པ་ལ་ཡུམ་དུ་མངོན་པར་ཞེན་པ་དང་། ཡི་གེ་ཉིད་ལ་ཡུམ་དུ་མངོན་པར་ཞེན་པ་
དང༌། ཡི་གེ་མེད་པ་ལ་ཡུམ་དུ་མངོན་པར་ཞེན་པ་དང༌། ཡུལ་དང་གྲོང་ལ་སོགས་པ་ཡིད་ལ་
བྱེད་པ་དང༌། རྙེད་པ་དང་བཀུར་སྟི་དང་ཚིགས་སུ་བཅད་པའི་རོ་མྱང་བ་དང་། ཐབས་མཁས་
ཀྱིས་ལམ་མ་ཡིན་པས་ཐབས་ལ་མཁས་པ་ཚོལ་བ་ཞེས་བྱ་བ་ནི་བཅུ་ཚན་གཉིས་པའོ། །
གཉིས་པ་ནི། འོག་ཏུ་འཆད་དོ། །མཐུན་རྐྱེན་མ་ཚང་བ་ཉེར་གསུམ་ལ་གསུམ་སྟེ། དཔོན་སློབ་
གང་རུང་ལ་བརྟེན་པ་བཅུ་བཞི། རང་ལ་བརྟེན་པ་གཉིས། གཉིས་ཀ་ལ་བརྟེན་པ་བདུན་ནོ། །
དང་པོ་ནི། གྲངས་བཞིན་དུ་ཉན་པ་པོ་སྔ་མ་དང་འཆད་པ་པོ་ཕྱི་མ་དང་མངོན་པར་འབྲེལ་ན་
ཉེས་པ་ཆེ་བས་བཤད་དོ། །གང་ཡང་རུང་བ་དེ་ལས་ཟློག་ནའང་ཉེས་པར་བསྟན་ནོ། །ཉན་པ་
པོ་འདུན་པ་ཆེ་བ་དང་ འཆད་ པ་པོ་ཉན་ཐོས་ལས་ཆེ་བས་དཔོན་སློབ་ཚོགས་པའི་ཆོས་
སྤྱོད་ལས་ཉམས་པ་དང་། དེ་བཞིན་འོག་མ་བཅུ་གསུམ་ལ་ཡང་སྦྱར་ཏེ། ཉན་པ་པོ་དང་འཆད་
པ་པོ་འདུན་པའི་ཡུལ་ཐ་དད་པས་ཉམས་པ་དང༌། ཉན་པོ་འདོད་ཆེན་ཆུང་བ་འཆད་པོ་འདོད་
ཆེན་ཆུང་བ་མ་ཡིན་པ་ཉིད་ཀྱིས་ཉམས་པ་དང་། ཉན་པོ་སྦྱངས་པའི་ཡོན་ཏན་དང་ལྡན་པ་དང་
འཆད་པོ་དེ་དང་མི་ལྡན་པ་དང༌། ཉན་པོ་དགེ་བའི་ཆོས་ཅན་དང་འཆད་པོ་དགེ་བ་མ་ཡིན་པའི་
ཆོས་ཉིད་ཅན་དང༌། ཉན་པོ་ཡོ་བྱད་གཞན་ལ་གཏོང་བ་དང་འཆད་པོ་སེར་སྣ་བྱེད་པ་དང༌།
-260-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཉན་པོ་ཟང་ཟིང་སྦྱིན་པ་དང་འཆད་པོ་དེ་མི་ལེན་པ་དང༌། ཉན་པོ་ཆོས་ཀྱི་མགོ་སྨོས་པས་
ཐམས་ཅད་གོ་བ་དང་འཆད་པོ་རྣམ་པར་སྤྲོ་བས་གོ་བ་ཉིད་དང༌། ཉན་པོ་མདོ་སྡེ་ལ་སོགས་
པའི་གསུང་རབ་བཅུ་གཉིས་ཀྱི་ཆོས། མངོན་པར་ཤེས་པས་འཆད་པོ་དེ་མངོན་པར་མི་ཤེས་པ་
དང༌། ཉན་པོ་ཕར་ཕྱིན་དྲུག་དང་ལྡན་པ་འཆད་པོ་དེ་དང་མི་ལྡན་པ་ཞེས་བྱ་བ་ནི་བཅུ་ཚན་
གསུམ་པའོ། །སྔ་ཕྱིའི་རིམ་པ་སྔར་གྱི་དེ་བཞིན་དུ་ཉན་པོ་སངས་རྒྱ་བའི་ཐབས་ལ་མཁས་པ་
དང༌། འཆད་པོ་ཐབས་མ་ཡིན་པ་ལ་མཁས་པ་དང་། ཉན་པོ་མི་བརྗེད་པའི་གཟུངས་ཐོབ་པ་
དང༌། འཆད་པོ་དེ་དང་མ་ཐོབ་པ་དང་། ཉན་པོ་ཡུམ་ཡི་གེར་འབྲི་འདོད་པ་དང་། འཆད་པོ་ཡི་
གེར་འབྲི་མི་འདོད་པ་དང༌། ཉན་པོ་བདག་མེད་པའི་ཡོན་ཏན་ལ་འདུན་པ་དང་བྲལ་བ་དང་།
འཆད་པོ་དེ་དང་མ་བྲལ་བ་ཉིད་ཅེས་བྱ་བ་སྟེ་དེ་ལྟར་བཞི་དང་། གཉིས་པ་ནི། གཞན་དོན་དུ་
ངན་སོང་བའི་འགྲོ་བར་སྐྱེ་བས་ཡིད་ཕྱིར་ཕྱོགས་པ་དང་། རང་དོན་དུ་བདེ་འགྲོར་འགྲོ་བ་ལ་
ཡིད་བདེ་བ་སྟེ་གཉིས་དང༌། གསུམ་པ་ནི། བར་ཆད་གོ་རིམ་མ་ངེས་པར་བསྟན་པའི་ཕྱིར་
གྲངས་བཞིན་དུ་འཆད་པ་པོ་སྔ་མ་དང་ཉན་པ་པོ་ཕྱི་མ་དག་འབྲེལ་བས་སྐྱོན་དུ་འགྱུར་པ་ནི་
འཆད་པ་པོ་གཅིག་པུ་ལ་དགའ་བ་དང་། ཉན་པ་པོ་འཁོར་མང་པོ་ལ་མངོན་པར་དགའ་བས་
དཔོན་སློབ་ཚོགས་པའི་ཆོས་སྤྱོད་ལས་ཉམས་པ་དང་། དེ་བཞིན་དུ་འོག་མ་དྲུག་ལ་སྦྱར་ཏེ།
འཆད་པོ་ཕྱི་བཞིན་དུ་རྗེས་སུ་འབྲང་བའི་གོ་སྐབས་མི་འབྱེད་པ་དང༌། ཉན་པོ་ཕྱི་བཞིན་དུ་
རྗེས་སུ་འབྲེལ་བར་འདོད་པ་ཉིད་དང༌། འཆད་པོ་ཟང་ཟིང་ཅུང་ཟད་ཙམ་འདོད་པ་དང་། ཉན་
པོ་དེ་སྦྱིན་པར་མི་འདོད་པ་ཉིད་དང་། འཆད་པོ་སྲོག་གི་བར་ཆད་དུ་འགྱུར་བ་འདི་ཕྱོགས་སུ་
འགྲོ་བ་དང༌། ཉན་པོ་སྲོག་གི་བར་ཆད་དུ་མི་འགྱུར་བའི་ཕྱོགས་སུ་འགྲོ་བ་ཞེས་བྱ་བ་སྟེ་བཅུ་
ཚན་བཞི་པའོ། །སྔ་མ་དེ་བཞིན་དུ་འཆད་པོ་མུ་གེ་བྱུང་བའི་ཕྱོགས་སུ་འགྲོ་བ་དང་ཉན་པོ་དེར་
མི་འགྲོ་བ་དང་། འཆད་པོ་ཆོམ་རྐུན་ལ་སོགས་པས་དཀྲུགས་པ་འདི་ཕྱོགས་སུ་འགྲོ་བ་དང་
-261-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉན་པོ་དེར་མི་འགྲོ་བ་དང༌། འཆད་པོ་འཛའ་བོ་སོགས་ཀྱི་ཁྱིམ་གྱི་བདེ་བ་ལྟ་བས་ཉན་པོ་ཡིད་
མི་བདེ་བ་ཞེས་པ་གསུམ་སྟེ་བདུན་ནོ། །གཞན་ལ་བརྟེན་པ་ཐ་མ་གསུམ་ནི་ཡུམ་ནི་ངེད་ཀྱི་
མདོ་ལས་འབྱུང་བ་བཞིན་གྱི་རྒྱས་འབྲིང་བསྡུས་གསུམ་ལས་འབྱུང་བ་བཞིན་མིན་ནོ། །ཞེས་
ཟེར་བ་བདུད་ཀྱིས་ཡུམ་ལས་འབྱེད་པའི་སྦྱོར་བ་དང་བཅོས་མ་ཡུམ་གྱི་གཟུགས་བརྙན་སྟོན་
པ་ཉེ་བར་སྒྲུབ་པ་དང་། དད་ཡུལ་ཇི་ལྟ་བ་བཞིན་མ་ཡིན་པ་ལ་དགའ་ཞིང་དད་པ་སྐྱེད་པ་ཞེས་
བྱ་བ་གཞན་དོན་རྣམ་པ་གསུམ་སྟེ། དེ་ལྟར་བསྡོམས་ན་སྐྱོན་བཞི་བཅུ་རྩ་དྲུག་ཡིན་ནོ། །ངག་
དོན། དེ་དག་ཐེག་ཆེན་སྦྱོར་བའི་སྐྱོན་དུ་ལུས་སུ་བཤད་པ་ལྟར་སྒྲུབ་བོ། །ཆོས་ཤེས་ཀྱིས་བར་
ཆད་བྱེད་པའི་སྐྱོན་ཞེས་བྱ་བ་ནི་ལས་དང་པོ་པའི་ས་ནས་སྒོམ་པའི་ལམ་ཕལ་པའི་བར་དུ་ལྡན་
པར་བཞག་མོད་ཀྱི༑ འོན་ཀྱང་སྐྱོན་འདི་དག་ནི་ཕལ་ཆེར་ལས་དང་པོ་པའི་ས་དང་སྦྱོར་བའི་
ལམ་ལ་རྣམ་པར་བཞག་སྟེ། དེ་ལྟར་ན་ཡོན་ཏན་ནི་རིམ་གྱིས་ལམ་གོང་མ་གོང་མ་ལ་ལྡན་ལ་
སྐྱོན་ནི་ལམ་འོག་མ་འོག་མ་ལ་ལྡན་པར་རིག་པར་བྱའོ། །ཞེས་སོ། །
གསུམ་པ་ལ་གསུམ་སྟེ། མདོར་བསྟན། རྒྱས་བཤད། དོན་བསྡུ་བའོ། །དང་པོ་ལ་
གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱན་ཆོས་ཅན། སྐྱོན་གྱི་འོག་ཏུ་
སྦྱོར་བ་དེ་དག་གི་མཚན་ཉིད་སྟོན་པ་ལ་རྒྱུ་མཚན་ཡོད་དེ། གོ་རིམ་བཞིན་དུ་ཡོན་ཏན་བླང་བ་
དང༌། སྐྱོན་དོར་བས་སྦྱོར་བ་རྣམས་སྒོམ་པར་བྱ་བ་ནི་སྦྱོར་བའི་མཚན་ཉིད་ཤེས་པ་སྔོན་དུ་
འགྲོ་བ་ཅན་ཡིན་པའི་ཕྱིར། གཉིས་པ་ལ་གཉིས་ཏེ། བྱེད་སྒྲུབ་ལས་སྒྲུབ་བོ། དང་པོ་ནི། ཤེས་
པར་བྱའོ། །གང་ན་སྐབས་འདིའི་བྱེད་སྒྲུབ་དེའོ། །ཇི་ལྟར་ན་སྦྱོར་བའི་མཚན་ཉིད་དུའོ། །དེའི་
རྒྱུ་མཚན་གང་གིས་ཏེ་འདིས་སྦྱོར་བའི་ནུས་པ་མཚོན་པར་བྱེད་པས་སོ། །བྱེད་སྒྲུབ་དེ་ཡང་
རྣམ་པ་གསུམ་སྟེ། ཤེས་པའི་བདག་ཉིད་ཀྱི་མཚན་ཉིད་དང་ཉན་རང་དང་ཐུན་མོང་མ་ཡིན་
པའི་ཆོས་ཁྱད་པར་གྱི་མཚན་ཉིད་དང་གཞན་ལ་ཕན་པ་སྒྲུབ་པ་ཤེས་པའི་མཚན་ཉིད་དོ། །
-262-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ངག་དོན། སྐབས་འདིའི་ཤེས་པ་དང་ཁྱད་པར་དང་བྱེད་པ་རྣམས་ཆོས་ཅན། ཐེག་ཆེན་སྦྱོར་
བའི་མཚན་ཉིད་ཡིན་ཏེ། དེའི་ནུས་པ་མཚོན་བྱེད་ཡིན་པའི་ཕྱིར། གཉིས་པ་ནི། ཤེས་པར་
བྱའོ། །གང་ན་བྱེད་སྒྲུབ་དུ་མ་ཟད་ལས་སུ་སྒྲུབ་པ་ངོ་བོ་ཉིད་ཀྱི་མཚན་ཉིད་དེ་ཡང་ངོ༌། །ཇི་
ལྟར་ན་སྦྱོར་བའི་མཚན་ཉིད་དུའོ། །དེའི་རྒྱུ་མཚན་སྦྱོར་བ་དེ་ཤེས་ཁྱད་བྱེད་གསུམ་གྱིས་
མཚོན་པར་བྱ་བའི་གཞིར་མཚོན་པའི་རྟོགས་པ་ཡིན་པས་སོ། །ངག་དོན། ངོ་བོ་ཉིད་བཅུ་དྲུག་
ཆོས་ཅན། ཆོས་ སྔར། སྦྱོར་བ་དེ་དངོས་ཁྱད་བྱེད་གསུམ་གྱིས་མཚོན་པར་བྱ་བའི་གཞིར་
མཚོན་པའི་རྟོགས་པ་ཡིན་པའི་ཕྱིར། གསུམ་པ་ནི། ཤེས་པར་བྱའོ། །གང་ན་སྦྱོར་བའི་མཚན་
ཉིད་ནིའོ། །ཇི་ལྟར་ན་རྣམ་པ་བཞིར་རོ། །བཞི་གང་ཞེ་ན། སྦྱོར་བའི་འབྲས་བུ་ཤེས་པ་དང་
ཁྱད་པར་དང་བྱེད་པ་གསུམ་པོ་འདིས་སྦྱོར་བའི་ནུས་པ་མཚོན་པར་བྱེད་པའི་འབྲས་བུ་ཡིན་
པས་བྱེད་སྒྲུབ་ཡིན་ལ། ངོ་བོ་ཉིད་བཅུ་དྲུག་པོ་འདིས་མཁྱེན་གསུམ་གྱི་སྦྱོར་བ་དེ་ཤེས་ཁྱད་
བྱེད་གསུམ་གྱིས་མཚོན་པར་བྱ་བའི་གཞིར་མཚོན་པའི་རྟོགས་པ་ཡིན་པ་ལས་སྒྲུབ་ཡིན་ནོ། །
དེས་ན་བྱེད་སྒྲུབ་ལ་གསུམ་དང་ལས་སྒྲུབ་ལ་གཅིག་སྟེ་བཞིའོ། །ངག་དོན་རྩ་བ་དང་འདྲའོ། །
སྤྱིར་མཚན་ཉིད་ལ་མེའི་ཚ་བ་ལྟ་བུ་རང་ཉིད་གཞན་དང་ཐུན་མོང་མ་ཡིན་པར་མཚོན་པ་རང་གི་
མཚན་ཉིད་དང་། བདག་མེད་དང་མི་རྟག་པ་ལྟ་བུ་རང་གི་མཚན་ཉིད་དང་ཐུན་མོང་དུ་མཚོན་
པར་བྱེད་པ་སྤྱིའི་མཚན་ཉིད་དང༌། དངོས་པོ་གཅིག་ལའང་ལོག་པ་ལ་ལྟོས་ནས་ལྡོག་པ་དུ་མ་
དང་ལྡན་པའི་ལྡོག་ཆ་ནི་རྣམ་པར་དབྱེ་བའི་མཚན་ཉིད་དང་། རང་གི་མཚན་ཉིད་ལ་རིགས་མི་
མཐུན་སེལ་བ་དང་ལོག་རྟོག་སེལ་བའི་མཚན་ཉིད་རྣམས་ལས་འདིར་གང་གཟུང་ཞེས་མཚན་
ཉིད་ཀྱི་སྒྲ་བྱ་བྱེད་གཉིས་ཀ་དང་འབྲེལ་བ་ལ་དགོངས་ནས་རྗེ་བཙུན་གྱིས་དང་པོ་གསུམ་གང་
གིས་མཚོན་བྱེད་དང་ཐ་མ་གང་མཚོན་བྱ་རུ་བྱས་ནས་བཞི་ཀ་མཚན་ཉིད་དུ་གསུངས་ཏེ་དཔེར་
ན་ཞེས་འཚོད་པ་ཞེས་གང་འཚེད་པ་བྱ་བ་དང་གང་གིས་འཚེད་པ་བྱེད་པ་གཉིས་ཀ་ལ་འཇུག་
-263-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་བཞིན་ནོ། །འདིར་བྱེད་པ་དང་བྱ་བ་གཉིས་ལ་སློབ་དཔོན་གྱིས་བྱེད་སྒྲུབ་དང་ལས་སྒྲུབ་ཀྱི་
རྣམ་གཞག་མཛད་དོ། །བྱེད་སྒྲུབ་དང་ལས་སྒྲུབ་ལ་རྟགས་དང་བསྒྲུབ་བྱ་ལྟ་བུ། ཤེས་བྱེད་
དང་ཤེས་བྱ་དང་སྟ་རེ་དང་ཤིང་ལྟ་བུ་གཅོད་བྱེད་དང་གཅད་བྱ་དང་ཡུལ་ཅན་དང་ཡུལ་ལྟ་བུ་
རིག་བྱེད་དང་རིག་བྱ་སོགས་ལ་འཇོག་པ་ཡོད་ལ། ཅིའི་ཕྱིར་མཚན་ཉིད་དང་པོ་གསུམ་བྱེད་
སྒྲུབ་ཡིན་པའི་རྒྱུ་མཚན་ཅི་ཡིན་ཞེ་ན། གསུམ་པོ་འདིས་སྦྱོར་བ་རྣམས་མཚོན་པར་བྱེད་པས་
སོ༑ ༑ཐ་མ་ལས་སྒྲུབ་པའི་རྒྱུ་མཚན་ཅི་ཞེ་ན། མཚན་ཉིད་སྔ་མ་གསུམ་གྱིས་མཚོན་པར་བྱ་བ་
ཡིན་པས་སོ། །མཚོན་ཚུལ་ནི་ཤེས་པ་དང་བྱེད་པ་གཉིས་འབྲས་བུས་རྒྱུ་མཚོན་པ་དང་ཁྱད་
པར་ནི་ཉན་རང་ལས་ཁྱད་པར་དུ་འཕགས་པར་མཚོན་པའོ། ཁ་ཅིག་ཤེས་པ་དང་བྱེད་པ་སྐྱེད་
པའི་ནུས་པ་མཚན་ཉིད་དུ་འཆད་པ་མི་རིགས་ཏེ། གཞུང་ནས་ཤེས་པ་དང་བྱེད་པ་རང་ཉིད་
མཚན་ཉིད་དུ་བཤད་པས་སོ། ཁ་ཅིག་མཚན་ཉིད་དང་པོ་གསུམ་སྦྱོར་བའི་ཐུན་མོང་མ་ཡིན་
པའི་མཚན་ཉིད་ཡིན་ཟེར་བ་མི་རིགས་ཏེ། ཤེས་པ་རྣམས་མདོ་ལས་དེ་བཞིན་གཤེགས་པའི་
མཁྱེན་པར་གསུངས་པ་དང་། བསྟན་བཅོས་སུ་ཡང་ཐུབ་པས་དེ་བཞིན་ཉིད་རྟོགས་ཏེ་ཞེས་
ཐུབ་པའི་རྟོགས་པར་གསུངས་པས་སོ། །མཚན་ཉིད་ཤེས་པ་སྦྱོར་བ་སྒོམ་པའི་སྔོན་དུ་འགྲོ་
དགོས་པའི་རྒྱུ་མཚན་ཅི་ཡིན་ཞེ་ན། ཐེག་ཆེན་གྱི་སྦྱོར་བ་ལ། སངས་རྒྱས་ཀྱི་མཁྱེན་པ་དང་
ཕྲིན་ལས་སྐྱེད་པའི་ནུས་པ་ཡོད་པ་དང་ཉན་རང་དང་ཐུན་མོང་བའི་ཁྱད་ཆོས་ཡོད་པ་དང་རང་
གི་ངོ་བོ་སྤངས་རྟོགས་ཇི་ལྟ་བུ་དང་ལྡན་པར་རྟོགས་པ། རྟོགས་ལྡན་གྱིས་ཐེག་ཆེན་གྱི་སྦྱོར་བ་
སྒོམ་པའི་སྔོན་དུ་འགྲོ་དགོས་པས་མཚན་ཉིད་ཤེས་པ་སྔོན་དུ་འགྲོ་ཞེས་པའི་དོན་ནོ། །
གཉིས་པ་ལ་བཞི་སྟེ། ཤེས་པ། ཁྱད་པར། བྱེད་པ། ངོ་བོ་ཉིད་ཀྱི་མཚན་ཉིད་དོ།།
དང་པོ་ལ་གསུམ་སྟེ། གཞི་ཤེས། ལམ་ཤེས། རྣམ་མཁྱེན་གྱི་ཤེས་མཚན་ནོ། །དང་པོ་ལ་
གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། དེ་བཞིན་གཤེགས་པ་ཞེས་སྨོས་
-26:4-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
པ་ཆོས་ཅན། དགོས་པ་ཡོད་དེ། མཚན་ཉིད་བཞི་ཡོད་པ་དེ་ལ་ཤེས་པའི་མཚན་ཉིད་ཐམས་
ཅད་མཁྱེན་པ་ཉིད་གསུམ་གྱི་དབྱེ་བས་ཐ་དད་པ་གསུམ་ཡོད་པ་ལས་རེ་ཤིག་ཐམས་ཅད་ཤེས་
པ་ཉིད་ཀྱི་སྒོ་ནས་ཤེས་པའི་མཚན་ཉིད་རྟོགས་པའི་དོན་ཡོད་པའི་ཕྱིར། གཉིས་པ་དང་གསུམ་
པ་ནི་བསྡུས་པ་ཡིན་ནོ། །གང་གིས་ན་ཐམས་ཅད་ཤེས་པ་ཉིད་ཀྱིས་སོ། །གང་ན་མཚོན་པར་
བྱེད་པ་དང༌། མཚན་ཉིད་དུ་བཞག་པའི་ཤེས་པའི་མཚན་ཉིད་དང་པོ་བཅུ་དྲུག་གོ །དེ་ལ་
མཚོན་ནོ། །གང་ན་ཐེག་ཆེན་གྱི་ཐམས་ཅད་ཤེས་པ་ཉིད་ཀྱིས་སྦྱོར་བའོ། །གང་གིས་ན་དེ་
བཞིན་གཤེགས་པ་འབྱུང་བ་སོགས་འདི་རྣམས་ཀྱི་རྣམ་པ་མངོན་སུམ་དུ་ཤེས་པའི་རྣམ་པའི་བྱེ་
བྲག་བཅུ་དྲུག་གིས་སོ། །ཇི་ལྟར་ན་འབྲས་བུ་བཅུ་དྲུག་ཡོད་པའི་ཚུལ་བཞིན་དུ་གཞི་ཤེས་ཀྱི་
སྦྱོར་བ་ལ་ནུས་པ་ཡོད་པ་ཇི་ལྟ་བ་བཞིན་རང་སྐྱེད་བྱེད་དུའོ། །བཅུ་དྲུག་གང་ཞེ་ན། ཐེག་ཆེན་
གྱི་གཞི་ཤེས་སྦྱོར་བ་ལ་བརྟེན་ནས་ཡུམ་ལས་དེ་བཞིན་གཤེགས་པ་འབྱུང་བའི་རྣམ་པ་མངོན་
སུམ་དུ་ཤེས་པའི་ཡེ་ཤེས་དང༌། འོག་མ་རྣམས་ལ་ཡང་མགོ་དང་མཇུག་གཉིས་ཀར་དུ་དེ་
བཞིན་དུ་སྦྱར་ཏེ། འཇིག་རྟེན་དོན་དམ་པར་འཇིག་པ་མེད་པ་དང་སེམས་ཅན་གྱི་སེམས་ཀྱི་
སྤྱོད་པ་དང་སེམས་བསྡུས་པ་མཉམ་པར་བཞག་པ་དང་སེམས་ཕྱིར་བལྟས་ལ་ཕྱི་རོལ་དུ་འཕྲོ་
བ་དང༌། སེམས་ ཀྱི་ཆོས་ཉིད་ནམ་མཁའ་བཞིན་དུ་མི་ཟད་པ་དང་སོ་སྐྱེ་རྣམས་ཀྱི་སེམས་
འདོད་ཆགས་སོགས་དང་བཅས་པ་དང༌། སོགས་པ་འཕགས་པ་རྣམས་ཀྱི་སེམས་འདོད་
ཆགས་སོགས་དང་བྲལ་བ་དང་སེམས་ཀྱི་ཆོས་ཉིད་སེམས་ཅན་ཐམས་ཅད་ལ་ཁྱབ་པས་རྒྱ་
ཆེན་པོ་དང༌། སེམས་ཀྱི་ཆོས་ཉིད་ཡོན་ཏན་མཐའ་ཡས་པའི་རྟེན་བྱེད་པས་ཆེན་པོར་གྱུར་པ་
དང༌། སེམས་ཀྱི་ཆོས་ཉིད་གྲངས་དང་ཚད་ཀྱིས་གཞལ་དུ་མེད་པ་དང་། སེམས་དོན་དམ་པར་
འདིའོ་ཞེས་བསྟན་དུ་མེད་པ་དང༌། སེམས་དོན་དམ་པར་སྤྱན་ལྔས་ཀྱང་བལྟར་མེད་པ་དང་།
ཤེས་པ་དེ་གཡོ་བ་དང་། སོགས་པ་འདུ་བ་དང་བཀྲམ་པ་དང་བཅུམ་པ་འཁྲུལ་གཞི་ཕུང་པོ་ལྔ་
-265-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་བརྟེན་ནས་སྐྱེ་བ་དང་འཆི་བ་དེ་རྣམས་གང་ཞེ་ན། བདག་དང་འཇིག་རྟེན་རྟག་པ་དང་མི་
རྟག་པ་དང་གཉིས་ཀ་དང་གཉིས་ཀ་མ་ཡིན་པར་ལྟ་བ་སྔོན་གྱི་མཐའ་ལ་བརྟེན་པ་བཞི་དང་།
བདག་དང་འཇིག་རྟེན་མཐའ་དང་ལྡན་པ་དང་མི་ལྡན་པ་དང་གཉིས་ཀ་དང་གཉིས་ཀ་མ་ཡིན་
པར་ལྟ་བ་ཕྱི་མའི་མཐའ་ལ་བརྟེན་པ་བཞི་དང་། དེ་བཞིན་གཤེགས་པ་གྲོངས་ནས་འབྱུང་བ་
དང་མི་འབྱུང་བ་དང་གཉིས་ཀ་དང་གཉིས་ཀ་མ་ཡིན་པར་ལྟ་བ་མྱང་འདས་ལ་བརྟེན་པ་བཞི་
དང༌། ལུས་སྲོག་གཅིག་ཏུ་ལྟ་བ་དང་ལུས་སྲོག་གཅིག་མ་ཡིན་པར་ལྟ་བ་ལུས་སྲོག་ལ་བརྟེན་
པ་གཉིས་ཏེ་ལུང་མ་བསྟན་གྱི་ལྟ་བ་བཅུ་བཞིའོ། །བདག་དང་འཇིག་རྟེན་རྟག་པ་དང་མཐའ་
དང་ལྡན་པ་དང་དེ་བཞིན་གཤེགས་པ་གྲོངས་ནས་འབྱུང་བར་ལྟ་བ་གསུམ་གྲངས་ཅན་གྱི་ལྟ་
བ་གཡོ་བ་དང༌། དེའི་འོག་ཏུ་གསུམ་རྒྱང་འཕེན་གྱི་ལྟ་བ་འདུ་བ་དང་། དེ་འོག་གསུམ་གཅེར་
བུ་པའི་ལྟ་བ་བཀྲམ་པ་དང་། དེ་འོག་གསུམ་གནས་མ་བུ་བའི་ལྟ་བ་བཅུམ་པ་དང་། ལུས་སྲོག་
གཅིག་ཏུ་ལྟ་བ་བྱེ་བྲག་པའི་ལྟ་བ་དང་། ལུས་སྲོག་གཅིག་མ་ཡིན་པར་ལྟ་བ་གྲངས་ཅན་གྱི་ལྟ་
བའོ། །ཡུལ་ལ་འཇུག་ཚུལ་ཇི་ལྟར་ཡིན་ན། གཡོ་བ་བཀྲམ་པ་ལུས་སྲོག་གཅིག་ཏུ་ལྟ་བ་ཡུལ་
ལ་སྒྲུབ་པའི་སྒོ་ནས་འཇུག །འདུ་བ་དང་བཅུམ་པ་དང་ལུས་སྲོག་གཅིག་མ་ཡིན་པར་ལྟ་བ་
ཡུལ་ལ་དགག་པའི་སྒོ་ནས་འཇུག་གོ །བདག་དང་འཇིག་རྟེན་སྲོག་ལ་བྱེད་ཅེ་ན། བདག་ནི་
སེམས་ཅན་དང་འཇིག་རྟེན་སྣོད་ཀྱི་འཇིག་རྟེན་ནོ། །ཡང་ན་བདག་ནི་གང་ཟག་དང་འཇིག་
རྟེན་དེའི་གདགས་གཞི་ཕུང་པོའོ། །དེ་དག་དང་པོ་ནས་མི་འགྱུར་བར་ཡོད་པར་འཛིན་པ་ནི་
རྟོག་པར་ལྟ་བའོ། །རྒྱུ་མེད་ཕྱིས་གློ་བུར་དུ་བྱུང་བར་འཛིན་པ་ནི་མི་རྟག་པར་ལྟ་བའོ། །རང་
བཞིན་དང་གནས་སྐབས་ལ་ལྟོས་ནས་གཉིས་ཀར་ལྟ་བའོ། །དེ་དག་གང་དུ་ཡང་བརྗོད་དུ་
མེད་པར་འཛིན་པ་ནི་གཉིས་མིན་པར་ལྟ་བའོ། །དེ་དག་སྐྱེ་བ་སྔ་མའི་ཆ་ལ་རྟོག་པའི་ཕྱིར་སྔོན་
གྱི་མཐའ་ལ་བརྟེན་པའོ། །མཐའ་དང་ལྡན་པ་ནི་དབུ་མ་རྩ་བར། རྒྱུན་ཆད་ནས་སྐྱེ་བ་ཕྱི་མར་
-266-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༣༦
མི་འཇུག་པ་ལ་བཤད་པ་ལྟར་ན། རྒྱང་འཕེན་པ་ལ་སྦྱར་དགོས་སོ། །འགྲེལ་ཆེན་དང་རྒྱན་
གཉིས་ལ་རིམ་པ་ལྟར་སྦྱོར་ན་སྔ་ཕྱིའི་ཆ་དང་ལྡན་པ་དང་མི་ལྡན་པ་ལ་བཤད་དོ། །གཉིས་ཀ་
ཡིན་མིན་སོགས་ནི་སྔར་བཞིན་ནོ། །དེ་དག་སྐྱེ་བ་ཕྱི་མའི་ཆ་ལ་རྟོག་པའི་ཕྱིར་ཕྱི་མའི་མཐའ་
ལ་བརྟེན་པའོ། །དེ་བཞིན་གཤེགས་པ་གྲོངས་ནས་འབྱུང་བ་ནི་བདག་གི་རང་བཞིན་སེམས་
ཅན་ཤི་བའི་འོག་ཏུ་ཡང་མི་གསལ་བའི་ཚུལ་དུ་གནས་པར་འཛིན་པའོ། །དེ་བཞིན་གཤེགས་
པ་ནི། འགྲེལ་ཆེན་ལས། ཡང་དག་པ་མ་ཡིན་པའི་ཀུན་རྫོ་བ་ཏུ་ཡོད་པའི་བདག་གི་རང་བཞིན་
དེ་བཞིན་གཤེགས་པ་ལ་རྣམ་པ་འགའ་ཞིག་ལྟར་གནས་ཐམས་ཅད་མིན་ཞེས་བཤད་པས་
བདག་གི་ངོ་བོའི་སེམས་ཅན་ལ་བཤད་ཀྱི། གྲོལ་བའི་བདག་ལ་བྱས་ན་རྒྱང་འཕེན་ལ་མི་
འགྲིག་གོ །མི་འབྱུང་ཞེས་པ་བདག་ཐམས་ཅད་དུ་རྗེས་སུ་འགྲོ་བ་མེད་པར་འཇིག་པའོ། །
གཉིས་ཀ་ཡིན་མིན་སོགས་སྔར་བཞིན་ནོ། །འདི་དག་ཤི་བའི་གནས་སྐབས་ཀྱི་བདག་ལ་རྟོག་
པའི་ ཕྱིར་ མྱང་འདས་ལ་བརྟེན་པའོ། །ལུས་ནི་དབང་པོ་དང་བཅས་པའི་ལུས་སོ། །སྲོག་ནི་
བདག་གོ །གཡོ་བ་ནི་སྒྲུབ་པའི་སྒོ་ནས་ཡུལ་ལ་འཇུག་པའོ། །འདུ་བ་ནི་དགག་པའི་སྒོ་ནས་
སེམས་ལུས་ལ་མི་འཕྲོ་བའོ། །དེ་གཉིས་ལ་རིམ་པ་བཞིན་ཕྱེ་བ་དང་བཅུམ་པ་ཞེས་བརྒྱད་སྟོང་
པ་ལས་བཤད་དོ། །ཡོད་མེད་གཉིས་ཀའི་རྣམ་པ་ཅན་ནི་བཀྲམ་པའོ། །དེ་བཀག་པ་ནི་བཅུམ་
པའོ། །མདོར་ན་གཡོ་བ་དང་འདུ་བ་གཉིས་སུ་ཐམས་ཅད་འདུས་སོ། །དབུ་མ་རྩ་བ་ལས།
གང་འདས་ཕ་མཐའ་ལ་སོགས་དང་། །རྟག་ལ་སོགས་པར་ལྟ་བ་དག །མྱ་ངན་འདས་དང་ཕྱི་
མཐའ་དང༌། །སྔོན་གྱི་མཐའ་ལ་བརྟེན་པ་ཡིན། །ཞེས་སོ། །ཅིའི་ཕྱིར་ལུང་མ་བསྟན་གྱི་ལྟ་བ་
ཞེས་བྱ་ཞེ་ན། འདི་དག་དེ་བཞིན་ཤེགས་པ་ལ་དྲིས་པ་ན། ཐམས་ཅད་བདག་ལས་བརྩམས་
ཏེ་དྲིས་པས་ཁྱད་གཞི་མེད་པ་ལ་ཁྱད་ཆོས་དཔྱད་དུ་མེད་པར་དགོངས་ཤིང་ཁྱད་གཞི་བཀག་
ནའང་དོན་དུ་མི་འགྱུར་བར་དགོངས་ནས་ལན་ཅི་ཡང་མ་གསུངས་པས་ལུང་དུ་མ་བསྟན་པ་
-267-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་བྱ་སྟེ། རིན་ཆེན་ཕྲེང་བ་ལས། འཇིག་རྟེན་མཐའ་དང་ལྡན་ནམ་ཞེས། །ཞུས་ན་རྒྱལ་བ་
མི་གསུང་བཞུགས། །གང་ཕྱིར་དེ་ལྟར་ཟབ་པའི་ཆོས། །སྣོད་མིན་འགྲོ་ལ་མི་གསུང་བ། །
དེ་ཉིད་ཕྱིར་ན་མཁས་རྣམས་ཀྱིས། །ཀུན་མཁྱེན་ཐམས་ཅད་མཁྱེན་པར་ཤེས། །ཞེས་སོ། །
སེམས་གཡོ་བ་ལ་སོགས་པ་དེ་དག་ཕུང་པོ་ལ་བརྟེན་ནས་སྐྱེ་བའི་རྣམ་པ་ལས་གཞན་དོན་དམ་
པར་དེ་བཞིན་ཉིད་ཀྱི་རྣམ་པར་དང༌། ཐེག་ཆེན་གྱི་གཞི་ཤེས་སྦྱོར་བ་ལ་བརྟེན་ནས་ཐུབ་པ་དེ་
བཞིན་གཤེགས་པས་དེ་བཞིན་ཉིད་རྟོགས་པ་དེ་གདུལ་བྱ་གཞན་ལ་སྟོན་ཅིང་བརྡ་བཏགས་
པའི་རྣམ་པ་མངོན་སུམ་དུ་ཤེས་པའི་ཡེ་ཤེས་དེ་གཞི་ཤེས་པས་བསྡུས་པའི་ཤེས་པའི་མཚན་
ཉིད་ཡིན་ནོ། །དེ་བཞིན་དུ་ཐམས་ཅད་ལ་སྦྱར་རོ། །ངག་དོན། དེ་རྣམས་ཆོས་ཅན། གཞི་ཤེས་
ཀྱིས་བསྡུས་པ་འདི་ཤེས་མཚན་ཡིན་ཏེ། ཁྱོད་ཀྱིས་གཞི་ཤེས་སྦྱོར་བ་ལ་ཁྱོད་སྐྱེད་པའི་ནུས་པ་
ཇི་ལྟར་ཡོད་པ་བཞིན་མཚོན་པར་བྱེད་ཅིང་གཞིའི་གནས་ལུགས་རྟོགས་པའི་མཁྱེན་པ་ཡིན་
པའི་ཕྱིར། ཇི་ལྟར་མཚོན་ན། སངས་རྒྱས་ཀྱི་ཡེ་ཤེས་ཆོས་ཅན། ཐེག་ཆེན་གྱི་གཞི་ཤེས་སྦྱོར་
བ་ལ་ཁྱོད་བསྐྱེད་པའི་ནུས་པ་ཡོད་དེ། སྔར་གྱི་ཆོས་ཅན་དུ་གཟུང་བ་དེ་རྟགས་སུ་འགོད་དོ། །
མཚོན་ཚུལ་འདི་འོག་མ་རྣམས་ལ་ཡང་སྦྱར་རོ། ། །
གཉིས་ པ་ ལ་ གསུམ་ སྟེ། མཚམས་ སྦྱར། རྩ་བ། འགྲེལ་ པའོ། །དང་པོ་ནི། སྟོང་
ཉིད་མཚན་མ་ཞེས་སོགས་ཚིགས་བཅད་སྨོས་པ་ཆོས་ཅན། དགོས་པ་ཡོད་དེ། གཞི་ཤེས་ཀྱི་
ཤེས་མཚན་དེའི་འོག་ཏུ་ལམ་ཤེས་ཉིད་ཀྱི་སྒོ་ནས་ཤེས་པའི་མཚན་ཉིད་རྟོགས་པའི་དོན་ཡོད་
པའི་ཕྱིར། གཉིས་པ་དང་གསུམ་པ་ནི་བསྡུས་པ་ཡིན་ནོ། །གང་གིས་ན་ལམ་ཤེས་པ་ཉིད་ཀྱིས་
སོ༑ ༑གང་ན་མཚོན་པར་བྱེད་པས་མཚན་ཉིད་དུ་བཞག་པའི་ཤེས་པའི་མཚན་ཉིད། བར་པ་
བཅུ་དྲུག་གོ །དེ་ལ་མཚོན་ནོ། །གང་ན་ལམ་ཤེས་པ་ཉིད་ཀྱི་སྦྱོར་བའོ། །གང་གིས་ན་སྟོང་ཉིད་
ལ་སོགས་པ་འདི་རྣམས་ཀྱི་རྣམ་པ་མངོན་སུམ་དུ་ཤེས་པའི་རྣམ་པའི་ཁྱད་པར་གྱི་བཅུ་དྲུག་
-268-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
གིས་སོ། །ཇི་ལྟར་ན་ལམ་ཤེས་ཀྱི་སྦྱོར་བ་ལ་ནུས་པ་ཡོད་པ་ཇི་ལྟ་བ་བཞིན་རང་སྐྱེད་དུའོ། །
བཅུ་དྲུག་གང་ཞེ་ན། ལམ་ཤེས་ཀྱི་སྦྱོར་བ་ལ་བརྟེན་ནས་ཡུམ་དོན་དམ་པར་ངོ་བོས་སྟོང་པའི་
རྣམ་པ་མངོན་སུམ་དུ་ཤེས་པའི་ཡེ་ཤེས་དང་འོག་མ་རྣམས་ལ་ཡང་མགོ་མཇུག་གཉིས་ཀ་ལ་དེ་
བཞིན་དུ་སྦྱར་ཏེ། ཡུམ་དོན་དམ་པར་རྒྱུའི་མཚན་མ་མེད་པ་དང་། འབྲས་བུ་ལ་སྨོན་པ་མེད་པ་
དང་སྐྱེ་བ་མེད་པ་དང་འགག་པ་མེད་པ་དང་སོགས་པ་ཀུན་ནས་ཉོན་མོངས་པ་མེད་པ་དང་རྣམ་
པར་བྱང་བ་མེད་པ་དང་དངོས་པོ་མེད་པ་དང༌། ཆོས་ཀྱི་ངོ་བོ་ཉིད་རང་བཞིན་རྣམ་དག་དང་
གནས་པའི་རྟེན་མེད་པ་དང་ནམ་མཁའ་ལྟར་འགྱུར་བ་མེད་པའི་མཚན་ཉིད་དེ་དྲུག་དང་ཆོས་
ཉིད་ལྷ་ལ་སོགས་པས་རྣམ་པར་འཁྲུག་པ་མེད་པ་དང་ཆོས་ཉིད་གཟུགས་སོགས་ཀྱིས་འདུ་མི་
བྱེད་པ་དང་ཆོས་ཉིད་ཟག་པ་མེད་སོགས་སུ་རྣམ་པར་མི་རྟོག་པ་དང་། མཚན་ཉིད་ཐམས་ཅད་
ཀྱི་རབ་ཏུ་དབྱེ་བ་དང་ལམ་ཤེས་ཀྱི་སྦྱོར་བ་ལ་བརྟེན་ནས་དོན་དམ་པར་རང་དང་སྤྱིའི་མཚན་
ཉིད་མེད་པའི་རྣམ་པ་མངོན་སུམ་དུ་ཤེས་པའི་ཡེ་ཤེས་དེ་ལམ་ཤེས་པས་བསྡུས་པའི་ཤེས་པའི་
མཚན་ཉིད་ཡིན་ནོ། །དེ་བཞིན་དུ་ཐམས་ཅད་ལ་སྦྱར་རོ། །ངག་དོན། དེ་དག་ཆོས་ཅན། ལམ་
ཤེས་ཀྱིས་བསྡུས་པའི་ཤེས་མཚན་ཡིན་ཏེ། ཁྱོད་ཀྱིས་ལམ་ཤེས་ཀྱི་སྦྱོར་བ་ལ་ཁྱོད་སྐྱེད་པའི་
ནུས་པ་ཡོད་པར་མཚོན་པར་བྱེད་ཅིང་ལམ་གྱི་གནས་ལུགས་མངོན་སུམ་དུ་རྟོགས་པའི་མཁྱེན་
པ་ཡིན་པའི་ཕྱིར། །
གསུམ་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། དེ་ནི་
ཉིད་ཅེས་སོགས་ཚིགས་བཅད་སྨོས་པ་ཆོས་ཅན། དགོས་པ་ཡོད་དེ། ལམ་ཤེས་ཀྱི་ཤེས་
མཚན་དེའི་འོག་ཏུ་རྣམ་པ་ཐམས་ཅད་མཁྱེན་པ་ཉིད་ཀྱི་སྒོ་ནས་ཤེས་པའི་མཚན་ཉིད་རྟོགས་
པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི་བསྡུས་པ་ཡིན་ནོ། །གང་གིས་ན་རྣམ་པ་
ཐམས་ཅད་མཁྱེན་པ་ཉིད་ཀྱིས་སོ། །གང་ན་མཚོན་པར་བྱེད་པས་མཚན་ཉིད་དུ་བཞག་པའི་
-269-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་པའི་མཚན་ཉིད་ཐ་མ་བཅུ་དྲུག་གོ །དེ་ལ་མཚོན་ནོ། །གང་ན་རྣམ་པ་ཐམས་ཅད་མཁྱེན་
པ་ཉིད་ཀྱི་སྦྱོར་བའོ། །གང་དག་གིས་ན་གནས་པ་ལ་སོགས་པ་འདི་རྣམས་ཀྱི་རྣམ་པ་མངོན་
སུམ་དུ་ཤེས་པའི་རྣམ་པའི་བྱེ་བྲག་བཅུ་དྲུག་གིས་སོ། །ཇི་ལྟར་ན་རྣམ་མཁྱེན་གྱི་སྦྱོར་བ་ལ་
ནུས་པ་ཡོད་པ་ཇི་ལྟ་བ་བཞིན་རང་སྐྱེ་མཆེད་དུའོ། །བཅུ་དྲུག་གང་ཞེ་ན། རྣམ་མཁྱེན་གྱི་སྦྱོར་
བ་ལ་བརྟེན་ནས་དེ་བཞིན་གཤེགས་པ་དེ་ནི་རང་ཉིད་ཀྱི་ཆོས་ཡུམ་ལ་བརྟེན་ནས་མཐོང་བའི་
ཆོས་ལ་བདེ་བར་གནས་པའི་རྣམ་པ་མངོན་སུམ་དུ་རྟོགས་པའི་ཡེ་ཤེས་མཐར་ཐུག་དང་།
འོག་མ་རྣམས་ལ་ཡང་མགོ་མཇུག་གཉིས་ཀ་ལ་དེ་བཞིན་དུ་སྦྱར་ཏེ། ཡུམ་ལ་གུས་པར་བྱ་བ་
དང་བླ་མར་བྱ་བ་དང༌། མཉེས་པར་བྱ་བ་དང་། ཡུམ་དེ་ལ་མཆོད་པར་བྱ་བ་དང༌། དོན་དམ་
པར་གུས་པ་ལ་སོགས་པར་བྱེད་པ་མེད་པ་དང་། སངས་རྒྱས་ཀྱི་ཡེ་ཤེས་ཤེས་བྱ་ཐམས་ཅད་
དུ་འཇུག་ཅིང་འགྲོ་བ་དང༌། ཡུམ་གྱི་དེ་བཞིན་གཤེགས་པ་ལ་གཟུགས་སོགས་ཀྱི་མཚན་མ་
ཅིར་ཡང་མ་མཐོང་བའི་ཡེ་ཤེས་དེ་དོན་དམ་པར་མཐོང་བར་སྟོན་པ་སྟེ་དེར་རྟོགས་པ་སྐྱེད་པར་
མཛད་པ་དང་། ཡུམ་གྱིས་དེ་བཞིན་གཤེགས་པ་ལ་སྤྱིར་འཇིག་རྟེན་སྟོང་པ་ཉིད་དུ་རྟོགས་པ་
སྟོན་པ་སྟེ་སྐྱེད་པར་མཛད་པ་དང༌། ཡུམ་གྱིས་དེ་བཞིན་གཤེགས་པ་ལ་ཡང་དག་པར་བསྡུས་
པའི་གདུལ་བྱ་ཚོགས་པར་གྱུར་པའི་དུས་སུ་འཇིག་རྟེན་སྟོང་པ་ཉིད་དུ་བརྗོད་པ་སྟེ་དེར་རྟོགས་
པའི་ཐོས་བྱུང་གི་ཤེས་རབ་སྐྱེད་པར་མཛད་པ་དང་ཡུམ་གྱིས་དེ་བཞིན་གཤེགས་པ་ལ་ཡོངས་
སུ་སྨིན་པའི་གདུལ་བྱ་སྦྱོར་ལམ་པར་གྱུར་པའི་དུས་སུ་འཇིག་རྟེན་སྟོང་པ་ཉིད་དུ་ཤེས་པའི་
བསམ་བྱུང་གི་ཤེས་རབ་བསྐྱེད་པར་མཛད་པ་དང་། ཡུམ་གྱིས་དེ་བཞི་ལ་རྣམ་པར་གྲོལ་བའི་
གདུལ་བྱ་མཐོང་སྒོམ་པར་གྱུར་པའི་དུས་སུ་འཇིག་རྟེན་སྟོང་པ་ཉིད་དུ་མངོན་སུམ་དུ་མཐོང་
བའི་སྒོམ་བྱུང་གི་ཤེས་རབ་སྐྱེད་པར་མཛད་པ་དང་ཡུམ་གྱིས་དེ་བཞིན་གཤེགས་པ་ལ་འཇིག་
རྟེན་གྱི་ཆོས་ཉིད་བསམ་གྱིས་མི་ཁྱབ་པ་རྟོགས་པའི་ཡེ་ཤེས་སྐྱེད་པར་མཛད་པ་དང་ཡུམ་གྱིས་
-27(0-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
དེ་བཞིན་གཤེགས་པ་ལ་འཇིག་རྟེན་ཆོས་ཉིད་སྤྲོས་པ་རང་བཞིན་གྱིས་ཞི་བ་ཉིད་དུ་རྟོགས་
པའི་ཡེ་ཤེས་བསྐྱེད་པར་མཛད་པ་དང༌། ཡུམ་གྱིས་དེ་བཞིན་གཤེགས་པ་ལ་འཇིག་རྟེན་གྱི་
ཟག་བཅས་ཀྱི་དངོས་པོ་འགོག་པར་མཛད་པ་དང་རྣམ་མཁྱེན་གྱི་སྦྱོར་བ་ལ་བརྟེན་ནས་ཡུམ་
གྱིས་དེ་བཞིན་གཤེགས་པ་ལ་འཇིག་རྟེན་འདི་དང་ཕ་རོལ་གྱི་མཚན་མར་འཛིན་པའི་འདུ་ཤེས་
འགོག་པར་མཛད་པའི་རྣམ་པ་མངོན་སུམ་དུ་ཤེས་པའི་ཡེ་ཤེས་མཐར་ཐུག་དེ་རྣམ་མཁྱེན་
གྱིས་བསྡུས་པའི་ཤེས་པའི་མཚན་ཉིད་ཡིན་ནོ། །དེ་བཞིན་དུ་ཐམས་ཅད་ལ་སྦྱར་རོ། །ངག་
དོན། དེ་དག་ཆོས་ཅན། རྣམ་མཁྱེན་གྱིས་བསྡུས་པའི་ཤེས་མཚན་ཡིན་ཏེ། ཁྱོད་ཀྱིས་རྣམ་
མཁྱེན་གྱི་སྦྱོར་བ་ལ་ཁྱོད་བསྐྱེད་པའི་ནུས་པ་ཡོད་པར་མཚོན་པར་བྱེད་ཅིང་རྣམ་པའི་གནས་
ལུགས་རྟོགས་པའི་མཁྱེན་པ་མཐར་ཐུག་ཡིན་པའི་ཕྱིར། །
གཉིས་པ་ལ་གཉིས་ཏེ། མདོར་བསྟན། རྒྱས་བཤད་དོ། །དང་པོ་ལ་གསུམ་སྟེ།
མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱན་ཆོས་ཅན། སྔར་བཤད་པ་དེ་ལྟར་བར་
སྐབས་ཀྱི་ཚིགས་སུ་བཅད་པ་དགུས་ཤེས་པའི་མཚན་ཉིད་སྤྱིའི་ངོ་བོ་ཉིད་དུ་བརྗོད་པ་སྟེ།
ཤེས་མཚན་དེ་མཁྱེན་གསུམ་གྱི་སྦྱོར་བའི་ཐུན་མོང་གི་མཚོན་བྱེད་དུ་བསྟན་ནས་ཤེས་པའི་
མཚན་ཉིད་ཀྱི་འོག་ཏུ་ཁྱད་པར་གྱི་མཚན་ཉིད་བསྟན་པ་ལ་རྒྱུ་མཚན་ཡོད་དེ། ཤེས་པའི་རྣམ་
པ་སྟེ་ཤེས་པའི་མཚན་ཉིད་ཀྱིས་ཡོངས་སུ་བཅད་པ་སྟེ་མཚོན་པར་བྱ་བ་སྦྱོར་བ་རྣམས་ཀྱི་ཁྱད་
པར་ཤེས་པར་བྱ་དགོས་པའི་ཕྱིར། གཉིས་པ་དང་གསུམ་པ་ནི་ཁྱད་པར་གྱི་མཚན་ཉིད་བཤད་
པ་སྟེ་ཁྱད་པར་གྱི་མཚན་ཉིད་ཡིན་ནོ། །གང་ན་སྡུག་བསྔལ་ལ་སོགས་པ་བདེན་པ་བཞིའི་སྤྱོད་
ཡུལ་ཅན་ཆོས་བཟོད་བཞི་རྗེས་བཟོད་བཞི་ཆོས་ཤེས་བཞི་རྗེས་ཤེས་བཞི་སྟེ་བྱང་སེམས་ཀྱི་
མཐོང་ལམ་སྐད་ཅིག་མ་བཅུ་དྲུག་ཉན་རང་གི་ལམ་ལས་ཁྱད་ཞུགས་པར་མཚན་ཉིད་ཀྱི་
བསམ་གྱིས་མི་ཁྱབ་དང་མི་མཉམ་ལ་སོགས་པ་ཁྱད་པར་དུ་འཕགས་ཆོས་བཅུ་དྲུག་པོ་དེའོ། །
-271-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེའི་རྒྱུ་མཚན་ནི་ཐེག་ཆེན་མཐོང་ལམ་པའི་ལམ་ཤེས་པ་ཉིད་ཀྱི་སྦྱོར་བ་དང་སོགས་པ་རྣམ་
མཁྱེན་གྱི་སྦྱོར་བ་དག །ཉན་རང་གི་ལམ་ལས་ཁྱད་པར་དུ་འཕགས་པར་མཚོན་པར་བྱེད་
པའོ། །ངག་དོན། བསམ་མི་ཁྱབ་སོགས་ཁྱད་ཆོས་བཅུ་དྲུག་ཆོས་ཅན། ཁྱད་པར་གྱི་མཚན་
ཉིད་ཡིན་ཏེ། བྱང་སེམས་ཀྱི་མཐོང་ལམ་ཉན་རང་གི་ལམ་ལས་ཁྱད་པར་དུ་འཕགས་པར་
མཚོན་བྱེད་ཡིན་པའི་ ཕྱིར། གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །
དང་པོ་ནི། བསམ་མི་ཁྱབ་དང་ཞེས་སོགས་བར་སྐབས་ཀྱི་ཚིགས་བཅད་གསུམ་སྨོས་པ་ཆོས་
ཅན། དགོས་པ་ཡོད་དེ། ཡང་བསམ་གྱིས་མི་ཁྱབ་པ་ལ་སོགས་པའི་ཁྱད་པར་གང་ཡིན་ཞེ་ན།
དེའི་ལན་གདབ་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི། ཁྱད་པར་གྱི་ལམ་ཡིན་
པར་ཁྱད་ཞུགས་སོ། །གང་ན་བྱང་སེམས་གང་གི་མཐོང་ལམ་སྐད་ཅིག་བཅུ་དྲུག་དང་བྱང་ཆུབ་
སེམས་དཔའི་ལམ་ཤེས་པ་ཉིད་དང་སོགས་པ། སངས་རྒྱས་ཀྱི་རྣམ་མཁྱེན་གཉིས་པོ་གང་
ལས་ན་གཞན་ཏེ་ཉན་ཐོས་དང་སོགས་པ་རང་སངས་རྒྱས་ཀྱི་ལམ་རྣམས་ལས་སོ། །གང་གིས་
ན་ཁྱད་པར་བཅུ་དྲུག་གི་བདག་ཉིད་ཀྱིས་སོ། །བཅུ་དྲུག་གང་ཞེ་ན། ཡང་དག་པར་རྫོགས་
པའི་སངས་རྒྱས་དང་སོགས་པ་བྱང་སེམས་གོང་མས་ལེགས་པར་བཟུང་བའི་ཤེས་རབ་ཀྱི་
སྟོབས་ཀྱིས་སྡུག་བདེན་གྱི་ཆོས་ཉིད་བསམ་གྱིས་མི་ཁྱབ་པ་དང་མཉམ་པ་དང་། གཞལ་བ་
ལས་འདས་པ་དང་བགྲང་བ་ལས་ཡང་དག་པར་འདས་པའི་རྣམ་པ་མངོན་སུམ་དུ་རྟོགས་པའི་
ཡེ་ཤེས་བཞི་ནི་གོ་རིམ་བཞིན་དུ་བྱང་སེམས་ཀྱི་མཐོང་ལམ་སྡུག་བསྔལ་ལ་ཆོས་ཤེས་པའི་
བཟོད་པ་དང་ཆོས་ཤེས་པ་དང་རྗེས་སུ་ཤེས་པའི་བཟོད་པ་དང་། རྗེས་སུ་ཤེས་པའི་ཁྱད་པར་
དུ་འཕགས་ཆོས་ཡིན་ནོ། །འཕགས་པའི་གང་ཟག་ཐམས་ཅད་ཀྱི་རྟོགས་པའི་རིགས་ཚང་བར་
སྡུད་པ་དང་། སྐྱེས་བུ་མཁས་པར་རིག་པར་བྱ་བ་ཇི་ལྟ་བ་དང་ཇི་སྙེད་པ་ཤེས་པ་དང་། ཉན་
ཐོས་ལ་སོགས་པའི་སྤྱོད་ཡུལ་མ་ཡིན་པའི་དངོས་པོ་ཐེག་ཆེན་རང་གི་ལྟ་སྤྱོད་ཤེས་པ་དང༌།
-27-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཐེག་ཆེན་རང་གིས་ལུགས་ལ་ལྟོས་པའི་མངོན་པར་ཤེས་པ་ཤིན་ཏུ་མྱུར་བར་སྒྲུབ་ཅིང་ཤེས་པ་
དང༌། བཞི་ནི་རིམ་པ་བཞིན་བྱང་སེམས་ཀྱི་མཐོང་ལམ་ཀུན་འབྱུང་ལ་ཆོས་ཤེས་པའི་བཟོད་པ་
དང་ཆོས་ཤེས་དང་རྗེས་སུ་ཤེས་པའི་བཟོད་པ་དང་རྗེས་སུ་ཤེས་པའི་ཁྱད་པར་དུ་འཕགས་
ཆོས་ཡིན་ནོ། །ཀུན་རྫོབ་དང་དོན་དམ་པའི་བདེན་པ་ཤེས་པའི་ཆོས་ཐམས་ཅད་དོན་དམ་པར་
བྲི་བ་དང་གང་བ་མེད་པར་མངོན་སུམ་དུ་རྟོགས་པ་དང་། འཁོར་གསུམ་རྣམ་པར་དག་པའི་
ཚུལ་གྱིས་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་བརྩོན་འགྲུས་ཆེན་པོས་དྲག་ཏུ་རབ་ཏུ་
བསྒྲུབ་པ་དང་ཡང་དག་པའི་སྦྱོར་བས་བསྐལ་པ་དུ་མར་བསྒྲུབས་པའི་འབྲས་བུ་བསོད་ནམས་
དང་ཡེ་ཤེས་ཡང་དག་པར་གྲུབ་པ་དང་ཆོས་ཐམས་ཅད་ལ་ཅིར་ཡང་རྣམ་པར་མི་རྟོག་པའི་
ཚུལ་གྱིས་དམིགས་པ་དང་བཞི་ནི་རིམ་པ་བཞིན་བྱང་སེམས་ཀྱི་མཐོང་ལམ་འགོག་པ་ལ་ཆོས་
བཟོད་སོགས་བཞིའི་ཁྱད་པར་དུ་འཕགས་ཆོས་ཡིན་ནོ། །ཆོས་ཀྱི་དབྱིངས་ཀྱི་ངོ་བོ་ཉིད་བྱང་
སེམས་ཀྱི་སྐྱེ་མཆེད་དྲུག་གི་ཆོས་ཉིད་ལ་དངོས་སུ་རྟེན་ཅིང་ཐབས་ཤེས་ཁྱད་པར་གཉིས་དང་
ལྡན་པ་དང་སྨོན་ལམ་ལ་སོགས་པ་ཡོངས་སུ་རྫོགས་པའི་རྒྱུ་ཚོགས་པས་རྫོགས་པའི་བྱང་ཆུབ་
ཏུ་བགྲོད་པ་དང་ཐེག་ཆེན་དགེ་བའི་བཤེས་གཉེན་ཐབས་མཁས་ཀྱིས་ཡོངས་སུ་འགྲུབ་པས་
ཐེག་དམན་དུ་མི་ལྟུང་བར་རྫོགས་པའི་བྱང་ཆུབ་ཏུ་ཕྱིན་པར་ནུས་པ་དང་། ཆོས་ཐམས་ཅད་ལ་
མངོན་པར་ཞེན་པའི་རོ་མྱང་བ་མེད་པའི་ཚུལ་གྱིས་སྦྱིན་སོགས་ལ་སྤྱོད་པའི་བྱང་སེམས་
ཀྱི་རྟོགས་པ་དང་བཞི་ནི་རིམ་པ་བཞིན་བྱང་སེམས་ཀྱི་མཐོང་ལམ་ལ་ཆོས་བཟོད་སོགས་
བཞིའི་ཁྱད་དུ་འཕགས་ཆོས་ཡིན་ནོ། །ངག་དོན། བྱང་སེམས་ཀྱི་མཐོང་ལམ་སྡུག་བསྔལ་ལ་
ཆོས་བཟོད་ཆོས་ཅན། ཉན་རང་གི་ལམ་ལས་ཁྱད་པར་དུ་འཕགས་ཏེ། ༼འདིར་འབྲུ་ཁ་ཤས་མི་
གསལ་བའི་ཤེས་རབ་ཀྱི་སྟོབས་ཀྱིས་སྡུག་བདེན་གྱི་ཆོས་ཉིད་བསམ་གྱིས་མི་ཁྱབ་པ་མངོན་
སུམ་དུ་རྟོགས་པའི་བྱང་སེམས་ཀྱི་རྟོགས་པ་ཡིན་པའི་ཕྱིར། ཤེས་བྱ་ཆོས་ཅན། ཁྱད་པར་གྱི་
-23-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་ཉིད་འཆད་པའི་སྐབས་འདིར་ཉན་རང་གི་ལམ་ཁྱད་པར་བཅུ་དྲུག་དང་བྲལ་བར་རྩ་
ཚིག་གིས་དངོས་སུ་ཟིན་པར་མ་བཤད་པ་ལ་རྒྱུ་མཚན་ཡོད་དེ། ཐེག་ཆེན་གྱི་ལམ་ཁྱད་པར་
བཅུ་དྲུག་གི་སྒོ་ནས་ཉན་རང་གི་ལམ་ལས་ཁྱད་ཞུགས་པ་དེའི་ཕྱིར། ཉན་རང་དེ་དག་གི་ལམ་
ཇི་སྐད་བཤད་པའི་ཁྱད་པར་དང་བྲལ་བ་ནི་མངོན་པར་ཞེན་པ། སྐྱེ་བ་ལ་སོགས་པ་སྔར་ལས་
ཟློག་པའི་མཚན་ཉིད་ཀྱི་ཤུགས་ཀྱིས་གོ་སླ་བའི་ཕྱིར། །
གསུམ་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། ཕན་
དང་ཞེས་སོགས་བར་སྐབས་ཀྱི་ཚིགས་བཅད་གཉིས་ཀྱིས་མར་དཔེ་ཤིན་ཏུ་ངན་པས་ཡིག་འབྲུ་འགའ་མ་
གསལ་༽གསུངས་ པ་ ཆོས་ཅན། དགོས་ པ་ ཡོད་དེ། ཁྱད་པར་གྱི་མཚན་ཉིད་ཀྱིས་རྣམ་པར་
བཅད་པ་སྟེ་མཚོན་པའི་སྦྱོར་བ་རྣམས་ཀྱི་བྱེད་པ་གང་ཡིན་ཞེས་པ་དེའི་ལན་གདབ་པའི་དོན་
ཡིན་པའི་ཕྱིར། གཉིས་པ་དང་གསུམ་པ་ནི་བྱེད་པའི་མཚན་ཉིད་ཡིན་ནོ། །གོང་དུ་བསྟན་པའི་
བྱེད་པ་བཅུ་གཅིག་པོ་འདི་ནིའོ། །དེའི་རྒྱུ་མཚན་སྔར་བསྟན་པ་དེ་ལྟར་བྱེད་པའི་རྣམ་པ་བཅུ་
གཅིག་པོ་དེ་དག་གིས་ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་ལ་ནུས་པ་ཡོད་པ་ཇི་ལྟ་བ་
བཞིན། རང་སྐྱེ་མཆེད་དུ་མཚོན་པར་བྱེད་ཅིང་གཞན་དོན་སྒྲུབ་པའི་ལས་ཡིན་པས་སོ། །བཅུ་
གཅིག་པོ་གང་ཞེ་ན། གཞི་ཤེས་ཀྱི་བྱེད་པ་གསུམ། ལམ་ཤེས་ཀྱི་བྱེད་པ་བདུན། རྣམ་མཁྱེན་
གྱི་བྱེད་པ་གཅིག་གོ །དང་པོ་ནི། སངས་རྒྱས་མཆོག་གི་སྤྲུལ་པའི་སྐུས་གཞི་ཤེས་ཀྱི་སྦྱོར་བ་
ལ་བརྟེན་ནས་མིས་མཚོན་པའི་གདུལ་བྱ་རྣམས་ལ་མ་འོངས་པའི་ཕན་པ་ཉེ་བར་བསྒྲུབས་
པའི་དོན་གྱིས་ཕན་པའི་བྱེད་པ་དང་། ཚེ་འདིའི་བདེ་བ་ཉེ་བར་སྒྲུབ་པའི་དོན་གྱི་བདེ་བའི་བྱེད་
པ་དང་། ཟག་བཅས་ཀྱི་ལས་ཀྱི་རྣམ་པར་སྨིན་པ་མ་ཡིན་པ་སྡུག་བསྔལ་མེད་པའི་ཆོས་ཉིད་ཉེ་
བར་སྒྲུབ་པའི་དོན་གྱིས་སྐྱོབ་པའི་བྱེད་པ་སྟེ་གསུམ་མོ། །ངག་དོན། དེ་དག་ཆོས་ཅན། བྱེད་
པའི་མཚན་ཉིད་ཡིན་ཏེ། ཁྱོད་ཀྱིས་ཐེག་ཆེན་གྱི་གཞི་ཤེས་སྦྱོར་བ་ལ་ཁྱོད་སྐྱེད་པའི་ནུས་པ་
-274-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཡོད་པར་མཚོན་པར་བྱེད་ཅིང་གཞན་དོན་སྒྲུབ་པའི་ལས་ཡིན་པའི་ཕྱིར། གཉིས་པ་ནི་སངས་
རྒྱས་མཆོག་གི་སྤྲུལ་པའི་སྐུས་ལམ་ཤེས་ཀྱི་སྦྱོར་བ་ལ་བརྟེན་ནས་གདུལ་བྱ་རྣམས་ལ་སྐབས་
སུ་བབ་པའི་དུས་ཇི་ལྟ་བ་བཞིན་དུ་གཏན་དུ་ཕན་པ་ཉེ་བར་སྒྲུབ་པའི་དོན་གྱིས་སྐྱབས་ཀྱི་བྱེད་
པ་དང་། སྡུགབསྔལ་གྱི་རྒྱུ་བཟློག་པ་ཉེ་བར་སྒྲུབ་པའི་དོན་གྱིས་གནས་ཀྱི་བྱེད་པ་དང༌།
འཁོར་བ་དང་མྱ་ངན་ལས་འདས་པ་རང་བཞིན་མེད་པར་མཉམ་པ་ཉིད་དུ་རྟོགས་པ་ཉེ་བར་
སྒྲུབ་པའི་དོན་གྱིས་དཔུང་གཉེན་གྱི་བྱེད་པ་དང༌། ༼འབྲུགཅིག་གཉིས་ཤིག་མིགསལ༽གཞན་གྱི་དོན་
རྟོགས་པའི་བྱེད་པ་སྲིད་པའི་རླན་དང་བྲལ་བའི་ཡེ་ཤེས་ཉེ་བར་སྒྲུབ་པའི་དོན་གྱིས་གླིང་གི་
བྱེད་པ་དང་གཞན་གྱི་དོན་སྒྲུབ་པ་སྐྱེ་བ་མེད་པ་སོགས་ཀྱི་ཆོས་སྟོན་པ་ཉེ་བར་སྒྲུབ་པའི་དོན་གྱི་
ཡོངས་འདྲེན་གྱི་བྱེད་པ་ལ་འབད་རྩོལ་མེད་པར་རྣམ་མཁྱེན་གྱི་དོན་ལྷུན་གྱིས་གྲུབ་པར་འཇུག་
པ་ཉེ་བར་སྒྲུབ་པའི་དོན་གྱིས་ལྷུན་གྱིས་གྲུབ་པའི་བྱེད་པ་དང་། ཐེག་པ་གསུམ་གྱིས་ངེས་པར་
འབྱུང་བའི་འབྲས་བུ་རྫོགས་སྨིན་མ་སྦྱངས་པར་མངོན་སུམ་དུ་མི་བྱེད་པར་གཞན་དོན་བྱེད་པ་
ཉེ་བར་སྒྲུབ་པའི་དོན་གྱིས་ངེས་པར་འབྱུང་བའི་བྱེད་པ་སྟེ་བདུན་ནོ། །ཇི་ལྟ་བ་བཞིན་དུ་ཞེས་
པའི་བར་མགོར་རེ་རེ་ལ་ཡང་སྦྱར་ཏེ་ཤེས་པར་བྱའོ། །ངག་དོན་དེ་རྣམས་ཆོས་ཅན། ཆོས་
སྔར། རྟགས་གཞི་ཤེས་སྦྱོར་བ་ལམ་ཤེས་སྦྱོར་བས་འདོན་པ་བསྒྱུར་ཏེ་འགོད་དེ། གསུམ་པ་
ནི་སངས་རྒྱས་མཆོག་གི་སྤྲུལ་པའི་སྐུས་རྣམ་མཁྱེན་གྱི་སྦྱོར་བ་ལ་བརྟེན་ནས་གདུལ་བྱ་རྣམས་
ལ་རྣམ་པ་ཐམས་ཅད་མཁྱེན་པ་ཉིད་ཀྱི་ཆོས་སྟོབས་སོགས་བཅུ་ཐམས་ཅད་སྟོན་པ་ཉེ་བར་
སྒྲུབ་པའི་དོན་གྱིས་འཇིག་རྟེན་གྱི་དགེ་ལེགས་ཀྱི་རྟེན་གྱི་བྱེད་པ་སྟེ་བཅུ་གཅིག་གི་ཐ་མ་གཅིག་
གོ །ངག་དོན། དེ་ཆོས་ཅན། ཆོས་སྔར། རྣམ་མཁྱེན་གྱི་སྦྱོར་བས་འདོན་པ་སྒྱུར་ལ་འགོད་དོ།།
སྡོམས་ནས་འགོད་ན་བཅུ་གཅིག་པོ་ཆོས་ཅན་དུ་བཞག་ནས་མཁྱེན་གསུམ་གྱི་སྦྱོར་བས་འདོན་
པ་སྒྱུར་ལ་འགོད་དོ། །
ཟ275-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞི་ པ་ ལ་ གསུམ་ སྟེ། མཚམས་ སྦྱར། རྩ་བ། འགྲེལ་པའོ། །དང་པོ་ནི་ཉོན་
མོངས་ ཞེས་ སོགས་ བར་སྐབས་ ཀྱི་ཚིགས་བཅད་ གསུམ་ གྱིས་ངོ་བོ་ཉིད་ ཀྱི་ མཚན་ཉིད་
གསུངས་པ་ཆོས་ཅན། དགོས་པ་ཡོད་དེ། བྱེད་པའི་མཚན་ཉིད༽ཀྱིས་བྱེད་ལས་ཤེས་པར་བྱས་
པའི་སྦྱོར་བ་རྣམས་ཀྱི་ངོ་བོ་ཉིད་གང་ཡིན་ཞེ་ན། དེའི་ལན་གདབ་པའི་དོན་ཡོད་པའི་ཕྱིར།
གཉིས་པ་དང་གསུམ་པ་ནི། མཚན་ཉིད་བཞི་པ། ངོ་བོ་ཉིད་ཀྱི་མཚན་ཉིད་དུ་བདེན་པ་ཡིན་ནོ།།
གང་ན་གོང་དུ་བསྟན་པའི་མཁྱེན་གསུམ་སྦྱོར་བའི་ངོ་བོ་ཉིད་བཅུ་དྲུག་གི་བདག་ཉིད་དོ། །དེའི་
རྒྱུ་མཚན་ནི་སྔར་བསྟན་པ་དེ་བཞིན་ངོ་བོ་ཉིད་ཀྱིས་མཁྱེན་གསུམ་གྱི་སྦྱོར་བ་དེ་མཚན་ཉིད་
དང་ལྡན་པའི་མཚོན་པ་སྟེ་ཤེས་ཁྱད་བྱེད་གསུམ་གྱིས་མཚོན་པར་བྱ་བའི་གཞིར་གནས་ཚུལ་
ཇི་ལྟར་ཡིན་པ་བཞིན་མཚོན་པར་བྱེད་པས་སོ། །ཞེས་པ་དང་། མཚན་ཉིད་དང་ལྡན་པ་བཞིན་
དུ་ཞེས་པ་ནི་དེ་ཁོ་ནར་སྦྱོར་བ་དང་ཐ་དད་དུ་མ་གྲུབ་པས་མཚན་མཚོན་མིན་ཡང་ཐ་སྙད་དུ་
མཚོན་ཞེས་ པའི་དོན་ནོ། །ངག་དོན། ངོ་བོ་ཉིད་བཅུ་དྲུག་ཆོས་ཅན། ངོ་བོ་ཉིད་ཀྱི་མཚན་
ཉིད་ཡིན་ ཏེ། མཁྱེན་ གསུམ་ གྱི་ སྦྱོར་བ་ཤེས་ ཁྱད་ བྱེད་གསུམ་ གྱིས་ མཚོན་པར་བྱ་བའི་
གཞིར་མཚོན་པར་བྱེད་པ་པོའི་རྟོགས་པ་ཡིན་པའི་ཕྱིར། བཅུ་དྲུག་གང་ཞེ་ན། གཞི་ཤེས་སྦྱོར་
བའི་ངོ་བོ་ཉིད་བཞི། ལམ་ཤེས་སྦྱོར་བའི་ངོ་བོ་ཉིད་ལྔ། རྣམ་མཁྱེན་སྦྱོར་བའི་ངོ་བོ་ཉིད་བདུན་
ནོ༑ །དང་པོ་ནི། འདོད་ཆགས་ལ་སོགས་པའི་ཉོན་མོངས་པ་མངོན་འགྱུར་བས་སྟོང་བས་དེས་
དབེན་པའི་ཐེག་ཆེན་གྱི་གཞི་ཤེས་སྦྱོར་བའི་ངོ་བོ་ཉིད་དང༌། ཉོན་མོངས་པ་དེའི་རྟགས་ཏེ་
འབྲས་བུ་ལུས་དང་ངག་གི་གནས་ངན་ལེན་སྲོག་གཅོད་རྫུན་ཚིག་སོགས་ཀྱིས་སྟོང་པས་དེས་
དབེན་པའི་དེ་འདྲའི་ངོ་བོ་ཉིད་དང་ཉོན་མོངས་པ་དེ་འདྲའི་མཚན་མ་སྟེ་རྒྱུ་ཚུལ་བཞིན་མ་ཡིན་
པའི་ལམ་ཤེས་པ་སོགས་མངོན་གྱུར་བས་སྟོང་པས་དེས་དབེན་པའི་དེ་འདྲའི་ངོ་བོ་ཉིད་དང་
འདོད་ཆགས་དང༌། འདོད་ཆགས་མེད་པ་སོགས་མི་མཐུན་ཕྱོགས་དང་གཉེན་པོར་རྟོག་པའི་
276-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཤེས་སྒྲིབ་སྔོན་འགྱུར་བས་སྟོང་པས་དེས་དབེན་པའི་དེ་འདྲའི་ངོ་བོ་ཉིད་དེ་ངོ་བོ་ཉིད་ཀྱི་མཚན་
ཉིད་ཡིན་ནོ། །ངག་དོན། དེ་རྣམས་ཆོས་ཅན། ཆོས་དང་རྟགས་སྔར། གཉིས་པ་ནི། དོན་དམ་
པར་མེད་པའི་སེམས་ཅན་མྱ་ངན་ལས་འདའ་བར་བྱ་བའི་སེམས་ཅན་རྣམས་མྱ་ངན་ལས་
འདའ་བའི་དོན་དུ་གོ་ཆ་གྱོན་པའི་ལམ་ཤེས་སྦྱོར་བའི་ངོ་བོ་ཉིད་དང་། ཐེག་པ་གཞན་ཉན་རང་
དུ་མི་ལྟུང་བའི་མཚན་ཉིད་ཀྱིས་སངས་རྒྱ་བར་མཐའ་གཅིག་ཏུ་ངེས་པའི་དེ་འདྲ་དང༌། ཡུན་
རིང་མོ་ནས་སྒྲུབ་པར་བྱ་བའི་མཆོག་རྣམ་མཁྱེན་དོན་དུ་གཉེར་བས་ཆེད་དུ་བྱ་བ་མ་འཁྲུལ་
བའི་དེ་འདྲ་དང་སྒོམ་པར་བྱ་བ་ཡུམ་དང་སྒོམ་པ་པོ་གང་ཟག་དང་སྒོམ་པའི་ཆོས་བདེན་པར་མ་
དམིགས་པར་རྟོགས་པའི་དེ་འདྲ་དང་། འཁོར་འདས་ལ་དངོས་པོར་མངོན་པར་ཞེན་པ་མངོན་
གྱུར་མཐའ་དག་བཀག་པའི་ལམ་ཤེས་སྦྱོར་བའི་ངོ་བོ་ཉིད་དེ་ལྔ་པོ་ངོ་བོ་ཉིད་ཀྱིས་ནི་མིན་ནོ། །
ངག་དོན། དེ་རྣམས་ཆོས་ཅན། ཆོས་དང་རྟགས་སྔར། གསུམ་པ་ནི། ཐམས་ཅད་ཤེས་པ་ཉིད་
དང་ལམ་ཤེས་པ་ཉིད་ཀྱིས་བསྡུས་པའི་དངོས་པོའི་ཁྱད་པར་སྒྱུ་མ་ལྟ་བུ་དང་དེ་བཞིན་ཉིད་ལ་
དམིགས་པའི་རྣམ་མཁྱེན་སྦྱོར་བའི་ངོ་བོ་ཉིད་མཐར་འཛིན་ཅན་གྱི་འཇིག་རྟེན་གྱི་སྒྲུབ་པ་སྟེ་
སྤྱོད་པ་མཐའ་གཅིག་ཏུ་འཛིན་པ་དང་པ་ལྟ་བ་ལས་བཟློག་སྟེ། མཐའ་བྲལ་དུ་བསྟན་ཅིང་
རྟོགས་པས་མཐར་འཛིན་ཅན་གྱི་འཇིག་རྟེན་ཐམས་ཅད་དང་མི་མཐུན་པའི་དེ་འདྲ་དང་
གཟུགས་སོགས་ཆོས་ཅན། ཐམས་ཅད་ཐོགས་པ་མེད་པར་ཤེས་པའི་དེ་འདྲ་དང་ཤེས་པ་དང་
ཤེས་བྱ། རང་བཞིན་གྱིས་མི་དམིགས་པར་མཉམ་པས་དེ་ཁོ་ནར་གཟུགས་སོགས་ཀྱི་གཞི་
མེད་པར་རྟོགས་པའི་དེ་འདྲ་དང་དེ་བཞིན་ཉིད་ཀྱི་ངོ་བོ་ཉིད་ཡིན་པས་དེ་ཁོ་ནར་འགྲོ་བ་མེད་
པར་རྟོགས་པའི་དེ་འདྲ་དང་གཟུགས་སོགས་དོན་དམ་པར་ངོ་བོ་ཉིད་མེད་པས་རང་བཞིན་
གྱིས་སྐྱེ་བ་མེད་པར་རྟོགས་པའི་དེ་འདྲ་དང་དངོས་པོ་དང་དངོས་པོ་མེད་པ་དང་སོགས་པ་
གཉིས་ཀ་ཡིན་པའམ་མིན་པའི་ཕུང་གསུམ་གྱི་ངོ་བོ་དེ་བཞིན་ཉིད་རང་བཞིན་གྱིས་མ་དམིགས་
-277-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་རྟོགས་པའི་རྣམ་མཁྱེན་སྦྱོར་བའི་ངོ་བོ་ཉིད་དེ་བདུན་པོ་ངོ་བོ་ཉིད་ཀྱི་རབ་ཞི་ཡིན་ནོ། །
ངག་དོན། དེ་རྣམས་ཆོས་ཅན། ཆོས་དང་རྟགས་སྔར། གསུམ་པ་ནི། ཤེས་བྱ་ཆོས་ཅན། སྤྱིར་
གཅིག་ཏུ་བསྡོམས་ནས་བགྲངས་ན་མཚན་ཉིད་དགུ་བཅུ་རྩ་གཅིག་ཏུ་འགྱུར་ཏེ། ཤེས་མཚན་
ཞེ་བརྒྱད་ཁྱད་མཚན་བཅུ་དྲུག་བྱེད་མཚན་བཅུ་གཅིག་ངོ་བོ་ཉིད་མཚན་བཅུ་དྲུག་ཡོད་པ་དེ་
ལྟར་ན་སྟེ་དེའི་ཕྱིར། །
བཞི་པ་ལ་གཉིས་ཏེ། ཐར་པ་ཆ་མཐུན་གྱི་ངོ་བོ་དེའི་ཁྱད་པར་རོ། །དང་པོ་ལ་
གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི་རྒྱན་ཆོས་ཅན། མཚན་ཉིད་ཀྱི་
རྗེས་སུ་ཐར་པ་ཆ་མཐུན་སྟོན་པ་ལ་རྒྱུ་མཚན་ཡོད་དེ། ཐར་པའི་ཆ་དང་མཐུན་པའི་དགེ་བའི་
རྩ་བ་ལས་རང་འབྲས་སྔར་ཇི་སྐད་བཤད་པའི་སྦྱོར་བ་ཤེས་ཤིང་སྒོམ་པ་འབྱུང་བའི་ཕྱིར།
གཉིས་པ་དང་གསུམ་པ་ནི་མཚན་མ་མེད་པར་རྟོགས་པའི་ཤེས་རབ་ཀྱིས་ཟིན་པའི་རྣམ་པས་
སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་ནས་རྣམ་པ་ཐམས་ཅད་མཁྱེན་པ་ཉིད་ལ་ཐུག་པ་
རྣམས་རང་གི་རྒྱུད་ལ་སྐྱེད་ཅིང་བསྐྱེད་པས་མཁས་པའི་ཐེག་ཆེན་ལས་དང་པོ་པའི་ཐབས་ཤེས་
རབ་ནི་རྣམ་པ་ཐམས་ཅད་མངོན་པར་རྫོགས་པའི་སྦྱོར་བ་སྟོན་པའི་སྐབས་འདི་ལ་ཐར་པའི་ཆ་
དང་མཐུན་པ་ཡིན་པར་འདོད་དོ། །ངག་དོན་ལུས་སུ་བཤད་པ་ལྟར་རོ། །ཐར་པ་ཆ་མཐུན་ལ།
རྟེན་གང་ལ་སྐྱེ་ན། འདོད་པའི་ལྷ་དང་གླིང་གསུམ་གྱི་མིའི་རྟེན་ལ་སྐྱེའོ། །སེམས་གང་ལ་
བརྟེན་ན་འདོད་པ་དང་བསམ་གཏན་གྱི་སེམས་ཅི་རིགས་པ་ལ་བརྟེན་ནོ། །ངོ་བོ་གང་ཞེ་ན།
ཀུན་ལས་བཏུས་སུ། ཚོགས་ཀྱི་ལམ་གང་ཞེ་ན། སོ་སོ་སྐྱེ་བོའི་ཚུལ་ཁྲིམས་དང་དབང་པོའི་སྒོ་
སྡོམ་པ་དང་། ཟས་ཀྱི་ཚོད་རིག་པ་དང་། ནམ་གྱི་ཆ་སྟོད་ཆ་སྨད་ལ་མི་ཉལ་བར་རྣལ་འབྱོར་ལ་
བརྩོན་པ་ཤེས་བཞིན་དུ་གནས་པར་མངོན་པར་དགའ་བ་དང་། ཡང་གང་རྒྱུར་གྱུར་པའི་དགེ་
བ་གཞན་དང་ཐོས་པ་དང་བསམ་པ་དང་སྒོམ་པ་ལས་བྱུང་པའི་ཤེས་རབ་ཀྱང་རུང་སྟེ་དེ་
-278-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
གོམས་པས་བདེན་པ་རྣམས་མངོན་པར་རྟོགས་པར་འགྱུར་བ་དང་། རྣམ་པར་ཐར་པར་འགྱུར་
བའི་གནས་ཀྱི་སྣོད་ཉིད་དུ་འགྱུར་རོ་ཞེས་སོ། །འོ་ན་ཚོགས་ལམ་དུ་སྒོམ་བྱུང་ཡོད་ན་ཉི་ཁྲི་སྣང་
བ་ལས་འདི་དག་ཐམས་ཅད་ཀྱང་ཐོས་པ་དང་བསམ་པའི་རང་བཞིན་ཅན་ཡིན་པར་ཤེས་པར་
བྱ་སྟེ། ཐོག་མ་ཁོ་ནར་བསྟན་པ་ལ་འཇུག་པའི་རྒྱུ་ཡིན་པའི་ཕྱིར། ཞེས་པ་དང་འགལ་ལོ་ཞེ་ན།
ཐོས་བསམ་གཙོ་ཆེ་བ་ལ་དགོངས་སོ། །ཅིའི་ཕྱིར་ཐར་པ་ཆ་མཐུན་ཞེས་བྱ་ཞེ་ན། ཉི་ཁྲི་སྣང་བ་
ལས། འདིར་ཐར་པ་ནི་བྲལ་བའི་ཁྱད་པར་ཡིན་ལ་དེའི་ཆ་ལ་ཕན་པས་ན་ཐར་པའི་ཆ་དང་
མཐུན་པ་ཡིན་ནོ་ཞེས་སོ། །གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །
དང་པོ་ནི་སངས་རྒྱས་སོགས་དམིགས་ཞེས་སོགས་བར་སྐབས་ཀྱི་ཚིགས་བཅད་གཉིས་སྨོས་
པ་ཆོས་ཅན། དགོས་པ་ཡོད་དེ། བསྐྱེད་པར་མཁས་པ་དེ་གང་ཡིན་ཞེ་ན། དེའི་ལན་བསྟན་
པའི་དོན་ཡོད་པའི་ཕྱིར། གཉིས་པ་དང་གསུམ་པ་ལ་གཉིས་ཏེ། མཁས་པའི་ཁྱད་པར་ཆེ་
འབྲིང་གི་ཁྱད་པར་རོ། །དང་པོ་ནི་ཡུལ་ཡུལ་ཅན་གྲངས་བཞིན་དུ་སྦྱར་ན། ཡུལ་དུས་གསུམ་
གྱི་སངས་རྒྱས་ལ་སོགས་པ་དམིགས་པའི་ཐེག་ཆེན་ཚོགས་ལམ་པའི་དད་པ་ཁྱད་པར་ཅན་
དང་སྦྱིན་སོགས་དྲུག་ལ་དམིགས་པའི་དེ་འདྲའི་བརྩོན་འགྲུས་དང་བསམ་པ་ཕུན་སུམ་ཚོགས་
པ་ལ་དམིགས་པའི་དེ་འདྲའི་དྲན་པ་ཁྱད་པར་ཅན་དང་འཁོར་གསུམ་དུ་རྣམ་པར་མི་རྟོག་པ་ལ་
དམིགས་པའི་དེ་འདྲའི་ཏིང་ངེ་འཛིན་ཁྱད་པར་ཅན་དང་ཆོས་ཐམས་ཅད་ཀྱི་རྣམ་པ་ཡོངས་སུ་
ཤེས་པ་སོགས་ལ་དམིགས་པའི་ཐེག་ཆེན་ཚོགས་ལམ་པའི་ཤེས་རབ་ཁྱད་པར་ཅན་དང་ལྔ་པོ་
དེ་རང་རྒྱུད་ལ་སངས་རྒྱས་ཀྱི་ཆོས་སྒྲུབ་པ་ལ་མཁས་པ་ཡིན་ནོ། །དེ་ལྔ་པོ་དེ་རྣམ་བྱང་དབང་
པོའི་ངོ་བོ་མ་ཡིན་ཏེ། རང་འབྲས་འཕགས་ལམ་བསྐྱེད་པ་ལ་དབང་མ་ཐོབ་པའི་ཕྱིར་རོ། །
ངག་དོན། དེ་རྣམས་ཆོས་ཅན། རང་རྒྱུད་ལ་སངས་རྒྱས་ཀྱི་ཆོས་སྒྲུབ་པ་ལ་མཁས་པ་ཡིན་ཏེ།
ཐོས་བསམ་གྱི་ཤེས་རབ་ཀྱིས་དད་སོགས་ལྔའི་ཡུལ་ལ་མཁས་པའི་ཕྱིར། གཉིས་པ་ནི། ཐེག་
-279-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་གསུམ་གའི་དད་སོགས་ཐམས་ཅད་ཀྱིས་རྫོགས་པའི་བྱང་ཆུབ་བར་ཆད་མེད་པར་ཐོབ་བམ་
ཞེ་ན། ཐེག་པ་གསུམ་ག་ལ་དད་སོགས་ལྔ་ཡོད་པ་དེ་ལྟ་ཡིན་མོད་ཀྱི་དེ་ལྟ་ན་ཡང་ཤེས་བྱ་ཆོས་
ཅན། ཐེག་པ་གསུམ་གྱི་དད་སོགས་ཐམས་ཅད་ཀྱི་བླ་ན་མེད་པའི་བྱང་ཆུབ་བར་ཆད་མེད་པར་
ཐོབ་པས་ཁྱབ་པ་མ་ཡིན་ཏེ། རྒྱུ་མཚན་འདི་ལྟར་རང་བཞིན་གྱིས་དབང་རྣོན་ཚོགས་ལམ་པའི་
དད་སོགས་ཀྱིས་རྫོགས་པའི་བྱང་ཆུབ་རྟོགས་པར་སླ་ལ་རང་བཞིན་གྱིས་དབང་རྟུལ་ཚོགས་
ལམ་པའི་དད་སོགས་ཀྱིས་རྟོགས་དཀའ་བའི་ཕྱིར། དེ་ལྟར་ཡིན་པ་དེ་རྟེན་འབྲེལ་གྱི་མཚན་
ཉིད་ཡིན་པས་དེ་ལྟར་དངོས་སུ་བསྟན་པའི་ཤུགས་ཀྱིས་རང་བཞིན་གྱིས་དབང་པོ་འབྲིང་པོའི་
ཐར་པ་ཆ་མཐུན་རྣམས་ཀྱིས་རང་སངས་རྒྱས་ཀྱི་བྱང་ཆུབ་ཐོབ་ལ་ཆུང་ངུ་རང་བཞིན་གྱིས་
དབང་རྟུལ་གྱི་ཐར་པ་ཆ་མཐུན་རྣམས་ཀྱིས་ནི་ཉན་ཐོས་ཀྱི་བྱང་ཆུབ་ཐོབ་བོ་ཞེས་བྱ་བ་འདི་
འཕངས་པ་ཡིན་ནོ། །ངག་དོན་རང་རྒྱལ་ཚོགས་ལམ་པའི་དད་སོགས་ལྔ་ཆོས་ཅན། ཁྱོད་ལ་
བརྟེན་ནས་རང་རྒྱལ་གྱི་བྱང་ཆུབ་ཐོབ་སྟེ། རང་རྒྱལ་གྱི་ཐར་པ་ཆ་མཐུན་ཡིན་པའི་ཕྱིར། དེས་
ཉན་ཐོས་ལའང་རིགས་འགྲེའོ། ཁ་ཅིག་འདིའི་དབང་རྟུལ་ཐེག་དམན་གྱི་ཐར་པ་ཆ་མཐུན་ལ་
འཆད་པ་མི་རིགས་ཏེ་དེ་ལྟ་མོད་ཀྱི་ཞེས་པ་ཡུལ་ལྔ་ལ་མཁས་པ་ལ་འཆད་དགོས་པ་དང་འདིའི་
ཤུགས་ལ་ཉན་རང་གི་ཐར་པ་ཆ་མཐུན་འཕངས་པར་འཆད་དགོས་པའི་ཕྱིར་ཞེས་ཟེར་རོ།།
གཉིས་པ་ལ་ལྔ་སྟེ། རྒྱུད་ཡོངས་སུ་སྨིན་པ་ངེས་བྱེད་ཆ་མཐུན། རྟེན་ཕྱིར་མི་ལྡོག་
པའི་དགེ་འདུན། ཡན་ལག་སྲིད་ཞི་མཉམ་ཉིད་ཀྱི་སྦྱོར་བ་ཉེ་བའི་ཡན་ལག་ཞིང་དག་པའི་
སྦྱོར་བ། གཞན་ཡོངས་སུ་འཛིན་པའི་རྒྱུ་ཐབས་ལ་མཁས་པའི་སྦྱོར་བའོ། །དང་པོ་ལ་གཉིས་
ཏེ༑ དངོས་ཟློས་ སྤོང་ངོ༌། །དང་པོ་ལ་གསུམ་སྟེ། མཚམས་སྦྱར། རྩ་ བ། འགྲེལ་པའོ། །དང་
པོ་ནི་རྒྱན་ཆོས་ཅན། ཐར་པ་ཆ་མཐུན་གྱི་རྗེས་སུ་ངེས་བྱེད་ཆ་མཐུན་སྟོན་པ་ལ་རྒྱུ་མཚན་ཡོད་
དེ༑ ཐར་པའི་ལམ་ཆ་མཐུན་རྒྱུད་ལ་སྐྱེས་པའི་གང་ཟག་གཞན་དོན་ལ་སྤྲོ་བ་ཅན་ལ་ངེས་པར་
-28fj-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
འབྱེད་པའི་ཆ་དང་མཐུན་པ་ལ་བྱ་བའི་ཕྱིར། གཉིས་པ་དང་གསུམ་པ་ལ་གཉིས་ཏེ། དམིགས་
པ༑ རྣམ་པའོ། །དང་པོ་ནི། རྣམ་ཀུན་གྱི་སྐབས་འདིར་བསྟན་པའི་དྲི་བ་དང་རྣམས་ཀྱི་སྒྲས་
མཚོན་པ་རྩེ་མོ་ལ་སོགས་པ་བཞི་པོ་རྣམས་ཀྱིས་སེམས་ཅན་ཐམས་ཅད་ལ་དམིགས་པ་མིན་པ་
མདོ་ལས་བསྔགས་ཤིང་བརྗོད་དོ། །འདིར་ཞེས་སྨོས་རྣམ་མཁྱེན་གྱི་སྦྱོར་ལམ་ལས་ཁྱད་པར་
ཡོད་པར་བསྟན་པའི་དོན་ཡིན་ནོ། །ཁྱད་པར་གང་ཞེ་ན། སྔ་མས་མཉམ་གཞག་གི་རྟོགས་པ་
གཙོ་བོར་གྱུར་པའི་དམིགས་རྣམ་བསྟན་ལ། འདིར་རྗེས་ཐོབ་ཏུ་གཞན་ལ་ཕན་པའི་སྦྱོར་བ་
གཙོ་བོར་བྱས་པའི་དམིགས་རྣམ་བསྟན་ནོ། །གཉིས་པ་ལ་བཞི་སྟེ། དྲོད། རྩེ་མོ། བཟོད་པ།
ཆོས་མཆོག་གི་རྣམ་པའོ། །དང་པོ་ནི། མཉམ་པ་དང་བྱམས་པའི་རྣམ་པས་སེམས་ཅན་ཐམས་
ཅད་ལ་དམིགས་པའི་ཐེག་ཆེན་གྱི་སྦྱོར་ལམ་དྲོད་ཆུང་ངུ་དང་ཕན་པ་དང་ཁོང་ཁྲོ་བ་མེད་པ་དང་
རྣམ་པར་འཚེ་བ་མེད་པའི་སེམས་ཀྱི་རྣམ་པས་སེམས་ཅན་ཐམས་ཅད་ལ་དམིགས་པའི་ཐེག་
ཆེན་གྱི་སྦྱོར་ལམ་དྲོད་འབྲིང་དང་། སྐྱེས་པ་དང་བུད་མེད་རང་བས་རྒན་པ་རྣམས་ལ་ཕ་དང་མ་
དང་སེམས་དང་མཉམ་པ་རྣམས་ལ་སྤྱན་དང་སྲིང་མོའི་སེམས་དང་། གཞན་གཞོན་པ་ལ་བུ་
དང་བུ་མོའི་སེམས་དང་ཡིད་བརྟན་པའི་བཤེས་དང༌། ཕན་འདོགས་པའི་གྲོགས་ཀྱི་སེམས་
དང༌། རུས་གཅིག་པའི་གཉེན་དང་མི་གཅིག་པའི་སྣག་གི་གཉེན་མཚམས་ཀྱི་སེམས་ཀྱི་རྣམ་
པ་ཆུང་འབྲིང་ལས་གཞན་རྣམ་པ་ལྔས་སེམས་ཅན་ཐམས་ཅད་ལ་དམིགས་པའི་ཐེག་ཆེན་གྱི་
སྦྱོར་ལམ་དྲོད་ཆེན་པོ་སྟེ་གསུམ་ནི་རྣམ་ཀུན་གྱི་སྦྱོར་བའི་སྐབས་སུ་བསྟན་པའི་དྲོ་བར་གྱུར་པ་
ཡིན་པར་བཞེད་དོ། །དེ་ལྟར་རྣམ་པ་བཅུར་མདོ་ལས་བཤད་དོ། །ངག་དོན། དེ་འདྲའི་ཆུང་
འབྲིང་ཆེ་གསུམ་ཆོས་ཅན་དུ་བཞག་ནས་ལུས་སུ་བཤད་པ་ལྟར་འགོད་དོ། །གཉིས་པ་ནི།
བདག་ཉིད་སྡིག་པ་མི་དགེ་བ་ལས་ལྡོག་པ་ལ་གནས་པའི་སྒོ་ནས་གཞན་གདུལ་བྱ་རྣམས་
སྡིག་པ་ལས་ལྡོག་པ་དེ་དག་ལ་འགོད་ཅིང་སྦྱོར་བ་དང༌། གདུལ་བྱ་བདག་བཞིན་དུ་སྡིག་པ་
-281-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་ལྡོག་པར་ཞུགས་པ་རྣམས་ལ་བསྔགས་པ་བརྗོད་པ་དང་སེམས་མཐུན་པས་དགའ་བར་
བྱེད་པའི་རྣམ་པས་སེམས་ཅན་ཐམས་ཅད་ལ་དམིགས་པའི་ཐེག་ཆེན་གྱི་སྦྱོར་ལམ་རྩེ་མོ་ཆུང་
ངུ་དང་། བདག་ཉིད་སྦྱིན་སོགས་དགེ་བ་ལ་ཞུགས་ཤིང་གནས་པའི་སྒོ་ནས་གཞན་གདུལ་བྱ་
རྣམས་དེ་ལ་འགོད་པ་ལ་སོགས་པའི་རྣམ་པས་སེམས་ཅན་ཐམས་ཅད་ལ་དམིགས་པའི་ཐེག་
ཆེན་གྱི་སྦྱོར་ལམ་རྩེ་མོ་འབྲིང་དང་སོགས་པ་བདག་ཉིད་རྟེན་འབྲེལ་ལུགས་འབྱུང་ལུགས་
བཟློག་སྒོམ་པ་ལ་གནས་པའི་སྒོ་ནས་གདུལ་བྱ་རྣམས་དེ་ལ་འགོད་པ་ལ་སོགས་པའི་རྣམ་
པས་སེམས་ཅན་ཐམས་ཅད་ལ་དམིགས་པའི་སྦྱོར་ལམ་རྩེ་མོ་ཆེན་པོ་སྟེ། སྦྱར་བྱ་དང་སྦྱོར་པོ་
དང་སྦྱོར་ཡུལ་གྱི་ཆོས་ཀྱི་རབ་ཏུ་དབྱེ་བ་ཕྱེ་ན་རྣམ་པ་མཐའ་ཡས་པ་ཞེས་བྱ་སྟེ་རྣམ་པ་དེ་རྣམས་
ཀྱིས་སེམས་ཅན་ཐམས་ཅད་ལ་དམིགས་པའི་ཐེག་ཆེན་གྱི་སྦྱོར་ལམ་རྩེ་མོ་གསུམ་ནི་སྐབས་
འདིར་བསྟན་པའི་རྩེ་མོར་གྱུར་པའི་དོན། ངག་དོན། དེ་གསུམ་ཆོས་ཅན་དུ་བཞག་ནས་ལུས་
སུ་བཤད་པ་ལྟར་འགོད་དོ། །གསུམ་པ་ནི། རྩེ་མོར་གྱུར་པ་ལ་འགོད་བྱེད་རང་དང་འགོད་
བྱེད་གཞན་གྱི་རྟེན་གྱི་དབྱེ་བས་དམིགས་པ་དང་རྣམ་པ་དག་གི་དབྱེ་བ་བཤད་པ་ཇི་ལྟ་བ་དེ་
བཞིན་དུ་བཤད་ན་སྡུག་བསྔལ་ལ་སོགས་པའི་བདེན་པ་བཞི་ལ་དམིགས་ཏེ་རང་སྡུག་བསྔལ་
ཤེས་ཀུན་འབྱུང་སྤོང་འགོག་པ་མངོན་དུ་བྱེད་ལམ་སྒོམ་པ་ལ་གནས་ནས་གདུལ་བྱ་གཞན་དེ་
ལ་སྦྱོར་བ་དང་ཞུགས་པ་ལ་བསྔགས་པ་བརྗོད་པ་དང་མཐུན་པས་དགའ་བར་བྱེད་པའི་རྣམ་
པས་སེམས་ཅན་ཐམས་ཅད་ལ་དམིགས་པའི་ཐེག་ཆེན་གྱི་སྦྱོར་ལམ་བཟོད་པ་ཆུང་ངུ་དང་།
འོག་གི་སོགས་འདིར་ཡང་སྦྱར་ཏེ། རང་ཐེག་དམན་གྱི་འབྲས་བུ་ཤེས་ནས་མངོན་དུ་མི་བྱེད་
པའི་ཐབས་མཁས་ལ་གནས་ནས་གདུལ་བྱ་གཞན་དེ་ལ་འགོད་པ་ལ་སོགས་པའི་རྣམ་པས་
སེམས་ཅན་ཐམས་ཅད་ལ་དམིགས་པའི་ཐེག་ཆེན་གྱི་སྦྱོར་ལམ་བཟོད་པ་འབྲིང་དང༌། རང་
བྱང་སེམས་ཀྱི་སྐྱོན་མེད་པ་ལ་འཇུག་པ་ལ་གནས་ནས་གདུལ་བྱ་གཞན་དེ་ལ་འགོད་པ་ལ་
-282-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
སོགས་པའི་རྣམ་པས་སེམས་ཅན་ཐམས་ཅད་ལ་དམིགས་པའི་ཐེག་ཆེན་གྱི་སྦྱོར་བའི་བཟོད་པ་
ཆེན་པོ་སྟེ་གསུམ་ནི་སྐབས་འདིར་བསྟན་པའི་བཟོད་པ་ཡིན་ནོ། །ངག་དོན། དེ་གསུམ་ཆོས་
ཅན་དུ་བཞག་ནས་ལུས་སུ་བཤད་པ་ལྟར་འགོད་དོ། །བཞི་པ་ནི། སྔ་མ་རྩེ་མོར་བསྟན་པ་དེ་
བཞིན་དུ་བཤད་ན། རང་དགེ་རྩས་སེམས་ཅན་སྨིན་པར་བྱེད་པ་དང་ཤེས་རབ་ཀྱིས་གྲོལ་བར་
བྱེད་པ་ལ་གནས་ནས་གདུལ་བྱ་གཞན་དེ་ལ་འགོད་པ་ལ་སོགས་པའི་རྣམ་པས་སེམས་ཅན་
ཐམས་ཅད་ལ་དམིགས་པའི་ཐེག་ཆེན་གྱི་སྦྱོར་ལམ་ཆོས་མཆོག་ཆུང་ངུ་དང་། སོགས་པ་རང་
མངོན་ཤེས་ཁྱད་པར་ཅན་བསྐྱེད་པ་ལ་གནས་ནས་གདུལ་བྱ་གཞན་དེ་ལས་འགོད་པ་ལ་
སོགས་པའི་རྣམ་པས་སེམས་ཅན་ཐམས་ཅད་ལ་དམིགས་པའི་ཐེག་ཆེན་གྱི་སྦྱོར་ལམ་ཆོས་
མཆོག་འབྲིང་དང༌། རང་རྣམ་མཁྱེན་གྱི་ཡེ་ཤེས་བསྐྱེད་པ་ལ་གནས་ནས་གདུལ་བྱ་དེ་ལ་
འགོད་པ་ལ་སོགས་པའི་རྣམ་པས་སེམས་ཅན་ཐམས་ཅད་ལ་དམིགས་པའི་ཐེག་ཆེན་གྱི་སྦྱོར་
ལམ་ཆོས་མཆོག་ཆེན་པོ་སྟེ་གསུམ་ནི་སྐབས་འདིར་བསྟན་པའི་ཆོས་མཆོག་ཡིན་ཏེ་ཚུལ་དེ་
ལྟར་ངེས་པར་བྱེད་པའི་ཆ་དང་མཐུན་པའི་རྗེས་ཐོབ་ཀྱི་དམིགས་རྣམ་རྣམས་བསྟན་པ་ཡིན་ནོ།།
ངག་དོན། དེ་གསུམ་ཆོས་ཅན་དུ་བཞག་ནས་ལུས་སུ་བཤད་པ་ལྟར་འགོད་དོ། །
གཉིས་པ་ལ་གཉིས་ཏེ། རྩོད་པ། ལན་ནོ། །དང་པོ་ནི་ཁ་ཅིག་ན་རེ་སྐབས་དང་པོ་
དྲུག་ཏུ་སྦྱོར་མཐོང་སྒོམ་གསུམ་ལན་དྲུག་སྟོན་པའི་གཞུང་ལ་ཟློས་སྐྱོན་ཡོད་དེ། སྐབས་དང་པོ་
དྲུག་ཏུ་སྦྱོར་མཐོང་སྒོམ་གསུམ་ཁྱད་མེད་ལན་དྲུག་བསྟན་པའི་ཕྱིར་ཞེ་ན། གཉིས་པ་ནི། རྣམ་
པ་ཐམས་ཅད་མཁྱེན་པ་ཉིད་དུ་མངོན་པར་རྟོགས་པ་གསུམ་གྱི་སྐབས་སུ། འཇིག་རྟེན་པའི་
ངེས་པར་འབྱེད་པ་ཆ་དང་མཐུན་པ་མཚན་ཉིད་པ་དང༌། སྔོན་དུ་འགྲོ་བས་འཇིག་རྟེན་ལས་
འདས་པའི་མཐོང་ལམ་དང་ས་ལྷག་མ་དགུའི་སྒོམ་ལམ་མཚན་ཉིད་པ་རྟོགས་པའི་དོན་དུ་དེ་
གསུམ་མཚན་ཉིད་པ་བསྟན་པ་ཡིན་ལ་རྣམ་པ་ཀུན་མངོན་པར་རྫོགས་པར་རྟོགས་ལ་སོགས་
-283-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་སྦྱོར་བ་དང་པོ་གསུམ་གྱི་སྐབས་སུ་ནི་ངེས་པར་འབྱེད་པའི་ཆ་དང་མཐུན་པ་དང་མཐོང་ལམ་
དང་ས་ལྷག་མ་དགུ་ཚང་བའི་སྒོམ་ལམ་གྱི་ཐ་སྙད་ཏེ་མིང་གིས་བཏགས་ནས་གསུངས་པ་ཡིན་
པར་ཤེས་པར་བྱ་དགོས་པས་སྐབས་དང་པོ་དྲུག་གི་གཞུང་གིས་ལམ་གསུམ་ཁྱད་མེད་ལན་
དྲུག་བསྟན་པའི་རྒྱུ་མཚན་གྱིས་ཟློས་པའི་སྐྱོན་ཡོད་པ་མ་ཡིན་ནོ། །འོ་ན་སྐབས་དང་པོ་གསུམ་
དུ་ལན་གསུམ་སྟོན་པའི་གཞུང་ལ་ཟློས་སྐྱོན་ཡོད་དོ་ཞེ་ན། མདོ་དེ་སྐབས་དང་པོ་གསུམ་གྱི་
ལམ་གསུམ་ལ་གོ་རིམ་བཞིན་དུ་རྣམ་པ་དང་ལམ་དང་གཞི་སྐྱེ་མེད་དུ་རྟོགས་ཏེ་སྒོམ་པའི་དབྱེ་
བ་ཡོད་པས་སོ། །འོ་ན་མིང་གིས་བཏགས་པ་ལ་ཆོས་གསུམ་ཚང་ངམ་ཞེ་ན། མིང་གིས་
བཏགས་སོ། །གང་ལ་ན་ས་བདུན་པ་མན་ཆད་ལས་རྣམ་པ་ཐམས་ཅད་དུ་ཁྱད་པར་དུ་
འཕགས་པས་གསུམ་གྱི་ལམ་གྱིས་བསྡུས་པའི་ཡེ་ཤེས་ཟག་པ་མེད་པ་དག་པའི་ས་བརྒྱད་པ་
དང་ས་དགུ་པ་ས་བཅུ་པ་ལའོ། །གང་གི་སྐབས་སུ་ན་སྦྱོར་བ་དང་པོ་གསུམ་གྱི་སྐབས་སུའོ། །
གང་གིས་ན་ངེས་པར་འབྱེད་པའི་ཆ་དང་མཐུན་པ་དང་མཐོང་ལམ་དང་ས་ལྷག་མ་དགུ་ཚང་
བའི་སྒོམ་ལམ་དག་གིས་སོ། །ཇི་ལྟར་ན་ས་བརྒྱད་པ་ལ་ངེས་བྱེད་ཆ་མཐུན་དང་ས་དགུ་པ་ལ་
མཐོང་ལམ་དང་ས་བཅུ་པ་ལ་ས་ལྷག་མ་དགུ་ཚང་གི་སྒོམ་ལམ་གྱི་མིང་གིས་བཏགས་སོ། །
འདོགས་པའི་རྒྱུ་མཚན་ནི་ལམ་གསུམ་དང་རིམ་གྱིས་སྐྱེ་བར་ཆོས་མཐུན་པ་ཡིན་པས་སོ། །
དེའི་རྒྱུ་མཚན་གནས་སྐབས་ཀྱི་ཁྱད་པར་སྒོམ་པ་གོང་ནས་གོང་དུ་ཁྱད་པར་དུ་འགྲོ་བའི་ཕྱིར།།
བཏགས་པའི་དགོས་པ་ནི་དག་པ་སར་ཡེ་ཤེས་ཐམས་ཅད་གཅིག་པར་སྐྱེའམ་སྙམ་པའི་
དོགས་པ་བསལ་བར་བྱ་བའི་ཕྱིར་དུའོ། །དངོས་ལ་གནོད་བྱེད་ནི་ས་བདུན་པ་མན་ཆད་ལས་
ཁྱད་པར་དུ་འཕགས་པས་སོ། །ངག་དོན། ཤེས་བྱ་ཆོས་ཅན། སྐབས་དང་པོ་དྲུག་ཏུ་ལམ་
གསུམ་ལན་དྲུག་སྟོན་པའི་གཞུང་ལ་བརྗོད་བྱ་ཁྱད་པར་མེད་པས་ཟློས་སྐྱོན་ཡོད་པ་མིན་ཏེ།
སྐབས་དང་པོ་གསུམ་དུ་ལམ་གསུམ་མཚན་ཉིད་པ་བསྟན་སྐབས་འོག་མ་གསུམ་བཏགས་
-284-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
པ་པབ་བསྟན་པའི་ཕྱིར། དག་པ་ས་གསུམ་ཆོས་ཅན། ཁྱོད་ལ་སྦྱོར་མཐོང་སྒོམ་གསུམ་གྱི་མིང་
གིས་འདོགས་སུ་རུང་སྟེ། སྒོམ་པ་གོང་ནས་གོང་དུ་ཁྱད་པར་དུ་འགྲོ་བས་རིམ་གྱིས་སྐྱེ་བའི་
ཕྱིར། སྦྱོར་བ་དང་པོ་གསུམ་གྱི་སྐབས་སུ་དག་པ་ས་གསུམ་ལ་སྦྱོར་མཐོང་སྒོམ་གསུམ་གྱི་མིང་
གིས་བཏགས་པ་ཆོས་ཅན། དགོས་པ་ཡོད་དེ། དག་པ་སར་ཡེ་ཤེས་ཐམས་ཅད་ཡང་དག་
པར་སྐྱེ་ བའི་ དོགས་པ་ དགག་ པའི་ དོན་ ཡོད་ པའི་ ཕྱིར། གཞུང་ འདི་ གཞན་ གྱི་ འདོད་
ཚུལ་བརྗོད་པ་ཡིན་གྱི་སློབ་དཔོན་རང་གི་བཞེད་པ་མིན་ཟེར་བ་མི་རིགས་ཏེ། ཆོས་ཤེས་དང་
གསེར་གླིང་པ་དང་ཤེར་འབྱུང་གསུམ་གྱིས་སློབ་དཔོན་གྱི་ལུགས་སུ་བཀྲལ་བའི་ཕྱིར་དང༌།
སློབ་དཔོན་གྱིས་མཛད་པའི་སྡུད་འགྲེལ་ལས་ས་མི་གཡོ་བ་དེའི་དབྱེ་བ་རྟོགས་པར་བྱ་བའི་
ཕྱིར་རྣམ་པ་ཀུན་མངོན་པར་རྫོགས་པར་རྟོགས་པ་བསྟན་ཏོ། །དེའི་རྗེས་ལ་གཉེན་པོའི་ཚོགས་
དང་ངེས་པར་འབྱུང་བའི་སྒྲུབ་པའི་རབ་ཏུ་དབྱེ་བ་རྟོགས་པར་བྱ་བའི་ཕྱིར་གསལ་བ་རབ་ཀྱི་
མཐར་ ཐུག་ པར་ འགྲོ་ བ་ ཁྱད་ པར་ གྱི་ ལམ་ དེའི་ ཡིད་ ལ་ བྱེད་ པ་ ནི་ ལེགས་ པའི་ བློ་
གྲོས་ལ་སོགས་པ་ས་གཉིས་པ་ནི་རྩེ་མོའི་མངོན་པར་རྟོགས་པ་ཡིན་ནོ། །དེའི་རྗེས་ཐོགས་ལ་
ས་བཅུ་པའི་བར་ཆད་མེད་པའི་ཏིང་ངེ་འཛིན་གྱི་གནས་སྐབས་སུ་སོ་སོ་བ་དང་བསྡུས་པ་སྒོམ་
པའི་དོན་ནི་གོ་རིམ་བསྟན་པར་བྱ་བའི་ཕྱིར་རིམ་པ་བཞིན་དུ་བྱ་སྟེ། དེ་ཉིད་སྒོམ་པ་ནི་མཐར་
གྱིས་པའི་མངོན་པར་རྟོགས་པའི་མཐར་ཕྱིན་པ་ཡིན་ནོ་ཞེས་པ་དང་། འདིར་ཁྱད་པར་གྱི་ལམ་
གྱི་རང་བཞིན་མ་ཡིན་ནམ། ངེས་པར་འབྱེད་པའི་ཆ་ལ་སོགས་པར་བསྟན་པར་ཇི་ལྟར་རིགས་
ཞེ་ན། ས་བརྒྱད་པ་ལ་མཚན་མ་མེད་པ་ལྷུན་གྱིས་གྲུབ་པ་ཐོབ་པས་རེ་ཤིག་དངོས་སུ་སེམས་
ཅན་གྱི་དོན་ཆད་པ་སྤངས་པའི་ཕྱིར། གང་སེམས་མཉམ་པ་ལ་སོགས་པའི་རྣམ་པ་སྒྱུ་མ་ལྟ་བུ་
དེས་སེམས་ཅན་ལ་དམིགས་པ་ལ་སོགས་པ་ལམ་གྱི་ལམ་ཉིད་རྟུལ་པོ་ལ་སོགས་པའི་རིམ་
གྱིས་སྐྱེ་བ་ཡིན་གྱི་གཅིག་པར་ནི་མ་ཡིན་ནོ་ཞེས་བསྟན་པར་བྱ་བའི་ཕྱིར། ངེས་པར་འབྱེད་
-285.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཆ་ལ་སོགས་པར་བཏགས་ནས་འདིར་བསྟན་པ་ཡིན་པར་གཟུང་བར་བྱའོ། །ཕྱི་མ་རྣམས་
ལ་ཇི་ལྟར་སྲིད་པ་བཞིན་རིག་པར་བྱའོ་ཞེས་དགོངས་སོ་ཞེས་གསུངས་པས་སྦྱོར་བ་དང་པོ་
གསུམ་གྱི་སྐབས་སུ་ལམ་གསུམ་གྱི་མིང་བཏགས་པ་རྣམས་དག་པ་སར་བཞེད་པའི་ཕྱིར་རོ།
ཁ་ཅིག་རྣམ་ཀུན་ཁྱད་པར་ཅན་གྱི་སྐབས་སུ་ས་བརྒྱད་པའི་ཡེ་ཤེས་གསུམ་དང་། རྩེ་སྦྱོར་གྱི་
སྐབས་སུ་ས་དགུ་པ་དང་ས་བཅུ་པ་སྔ་མའི་ཆ་ལ་ཚན་པ་གཉིས་ཏེ་གསུམ་དང་། མཐར་ཕྱིས་
པའི་སྐབས་སུ་ས་བཅུ་པའི་དབུས་ཀྱི་ཆ་ལ་ཚན་པ་གསུམ་ལ་རིམ་པ་བཞིན་དུ་ལམ་གསུམ་གྱི་
མིང་གིས་བཏགས་ཞེས་འཆད་དོ། །སློབ་དཔོན་དེ་ལྟར་བཞེད་ཀྱང་ཉི་ཁྲི་སྣང་བ་ལས་སྐབས་
དང་པོ་དྲུག་ཏུ་ལམ་གསུམ་ལན་དྲུག་གསུངས་པ་རྣམས་མཚན་ཉིད་པར་ཁྱད་པར་མེད་ཀྱང་
བསྟན་ཚུལ་མི་འདྲ་བའི་སྒོ་ནས་ཟློས་པ་སྤོང་བར་མཛད་པ་ལྟར་ལེགས་སོ། །
གཉིས་པ་ལ་གསུམ་སྟེ། མདོར་བསྟན། རྒྱས་བཤད། དོན་བསྡུ་བའོ། །དང་པོ་
ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱན་ཆོས་ཅན། ངེས་འབྱེད་
ཆ་མཐུན་གྱི་རྗེས་སུ་ཕྱིར་མི་ལྡོག་པའི་བྱང་ཆུབ་སེམས་དཔའི་དགེ་འདུན་གྱི་མཚན་ཉིད་སྟོན་
པ་ལ་རྒྱུ་མཚན་ཡོད་དེ། ཕྱིར་མི་ལྡོག་པའི་བྱང་ཆུབ་སེམས་དཔའི་དགེ་འདུན་ལ་རྟོགས་པ་
སྔར་ཇི་སྐད་བཤད་པའི་ངེས་འབྱེད་ཆ་མཐུན་བྱུང་བའི་ཕྱིར། གཉིས་པ་དང་གསུམ་པ་ནི་
དབང་རྣོན་སྦྱོར་ལམ་ནས་བཟུང་སྟེ་ཕྱིར་མི་ལྡོག་པའི་རྟགས་ཐོབ་པར་སྟོན་པ་ནི་འཁོར་བའི་
གཡུལ་ངོ་ཟློག་པའི་དཔའ་བོ་བྱང་ཆུབ་སེམས་དཔའ་གང་ཟག་ངེས་འབྱེད་ཡན་ལག་པ་རྟགས་
ཉི་ཤུ་གང་རུང་ཐོབ་པའི་ཚུལ་གྱིས་གནས་པ་དབང་རྣོན་དང་། འོག་ནས་འཆད་པའི་མཐོང་
ལམ་ལ་རྟགས་བཅུ་དྲུག་གང་རུང་ཐོབ་པའི་ཚུལ་གྱིས་གནས་པ་དབང་འབྲིང་དང་སྒོམ་ལམ་
ཁྱད་པར་ཅན་ལ་རྟགས་བརྒྱད་ཐོབ་པའི་ཚུལ་གྱིས་གནས་པ་དབང་རྟུལ་དེ་རྣམས་སྐབས་
འདིར་སྨོས་པ་ཕྱིར་མི་ལྡོག་པའི་ཚོགས་ཏེ་དགེ་འདུན་ཡིན་ནོ། །འདིར་རྟགས་ཀྱིས་བསྒྲུབ་པར་
286-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཟས་པ་བློ་རྒྱམ་འགྲེལ་པ་བཞུགས། ༼༣༦
བྱ་བའི་ཕྱིར་མི་ལྡོག་པའི་དོན་ནི་གནས་སྐབས་ཀྱང་ཐེག་དམན་དུ་ལྟུང་བའི་དོགས་པ་དང་
བྲལ་ཞིང་བསམ་སྦྱོར་གཉིས་ཀས་རྫོགས་པའི་བྱང་ཆུབ་སྒྲུབ་པའི་ལམ་ལས་ཕྱིར་མི་ལྡོག་པའོ།།
འདིར་བཤད་རྟགས་རྣམས་ནི་མཉམ་གཞག་གི་འབྲས་བུ་རྗེས་ཐོབ་ཀྱི་སྤྱོད་པ་ཡིན་ལ། དེ་
ཡང་རང་གི་བློ་ངོར་སྒྲུབ་པ་མིན་གྱི་གཞན་ཡིད་ཆེས་པར་བྱེད་པའི་རྟགས་ཡིན་ནོ། །ངག་དོན།
སྦྱོར་ལམ་ལ་གནས་པའི་བྱང་སེམས་དབང་རྣོན་དང་མཐོང་ལམ་ལ་གནས་པའི་བྱང་སེམས་
དབང་འབྲིང་དང༌། སྒོམ་ལམ་ཁྱད་པར་ཅན་ལ་གནས་པའི་བྱང་སེམས་དབང་རྣོན་ཆོས་ཅན།
སློབ་པ་ཕྱིར་མི་ལྡོག་པའི་དགེ་འདུན་དུ་ལུས་སུ་བཤད་པ་ལྟར་སྒྲུབ་བོ། །ངེས་བྱེད་ཡན་ལག་
ནས་བཟུང་སྟེ་ཞེས་ཚོགས་ལམ་གྱི་སྐབས་སུ་འདིའི་ཕྱིར་མི་ལྡོག་པའི་དགེ་འདུན་མི་འཇོག་
པའི་རྒྱུ་མཚན་ཅི་ཡིན་ཞེ་ན། ཆོས་ཤེས་ཀྱིས་རང་གི་རྒྱུད་ངེས་པའི་རྒྱུ་མཚན་གཙོ་བོར་མཛད་
པ་ཞིག་ན་ཐར་པའི་ཆ་དང་མཐུན་པའི་དགེ་བའི་རྩ་བ་འདི་ཡང་ཕྱིར་མི་ལྡོག་པར་བརྗོད་མོད་
ཀྱི༑ རང་གི་རྟོགས་པ་དང་འཚམ་པར་གཞན་ཡིད་ཆེས་པར་བྱེད་པའི་ཡོན་ཏན་རྣམས་འདི་ལ་
མེད་པས་ན་དེའི་ཕྱིར་དང་། རང་ལ་དངོས་པོ་ངེས་ཀྱང་ངེས་པར་འབྱེད་པའི་རྟགས་བཟུང་སླ་
བ་ཡང་མེད་པའི་ཕྱིར་ཐ་སྙད་གདགས་པའི་གཞིར་གྱུར་པས་ན། འདི་ཕྱིར་མི་ལྡོག་པའོ་ཞེས་
གང་དུ་ཡང་མ་གསུངས་ཏེ་ཞེས་པས་ཚོགས་ལམ་ན་རང་རྒྱུད་ལ་ཕྱིར་མི་ལྡོག་པའི་རྟོགས་པ་
ཡོད་ཀྱང་རྟགས་མ་ཐོབ་པས་སྐབས་འདིའི་ཕྱིར་མི་ལྡོག་པའི་དགེ་འདུན་མ་བཞག་གོ །སྦྱོར་
ལམ་ནས་ཕྱིར་མི་ལྡོག་པ་ལ་དབང་པོའི་དབྱེ་བ་ཡོད་དམ་ཞེ་ན། ཡོད་དེ། འགྲེལ་ཆེན་ལས།
ལ་ལ་རེ་རེར་མ་ངེས་པ་ཡིན་ཀྱང་དབང་པོ་རྣོན་པོས་ངེས་པར་འབྱེད་པའི་ཆ་དང་མཐུན་པའི་
གནས་སྐབས་སུ་ཡང་ཐབས་ཀྱི་ཁྱད་པར་བསམ་གྱིས་མི་ཁྱབ་པས་ཕྱིར་མི་ལྡོག་པ་ཉིད་དུ་ངེས་
པ་ཡིན་ནོ་ཞེས་པ་དང་ས་བརྒྱད་པ་ལ་ནི་ཐམས་ཅད་ཕྱིར་མི་ལྡོག་པར་ངེས་པ་ཉིད་དུ་བཞག་
པའི་ཕྱིར་ཞེས་པ་དང་། ཨ་བྷ་ཡས་དབང་པོ་འབྲིང་པོ་ནི། ས་རབ་ཏུ་དགའ་བར་ཕྱིར་མི་ལྡོག་
-287-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ་ཞེས་པ་དང་། དབང་པོ་རྟུལ་པོ་ནི་ས་མི་གཡོ་བ་ལ་ཕྱིར་མི་ལྡོག་སྟེ་ཞེས་པས་དབང་པོ་རྣོན་
པོ་སྦྱོར་ལམ་དབང་འབྲིང་མཐོང་ལམ་དབང་པོ་རྟུལ་ཡང་ས་བརྒྱད་པ་ནས་ཕྱིར་མི་ལྡོག་པའི་
རྟགས་ཐོབ་པས་ཁྱབ་བོ། །དབང་པོ་རྟུལ་པོ་མ་དག་ས་དྲུག་བདུན་གྱི་རྗེས་ཐོབ་ཏུ་རང་དོན་
ཡིད་བྱེད་ཀྱི་བསམ་པ་སྐྱེ་སྲིད་པས་རྟགས་མ་ཐོབ་པ་ཡོད་དེ། རྒྱུད་བླ་ལས་ཇི་སྲིད་ས་བརྒྱད་མ་
ཐོབ་པར། །དེ་སྲིད་ཐེག་པ་དམན་པས་འཇིགས། །ཞེས་སོ། །ས་དང་པོ་ཐོབ་པ་བྱང་སེམས་ཀྱི་
སྤྱོད་པ་དོར་ནས་ཉན་རང་དུ་ལྟུང་བ་མི་སྲིད་དེ། ཐེག་ཆེན་འཕགས་པ་དོན་དམ་སེམས་བསྐྱེད་
ལས་ཉམས་མི་སྲིད་པའི་ཕྱིར་དང་ཐེག་ཆེན་སྦྱོར་ལམ་ནས་ཀྱང་ཡོངས་འཛིན་སྲས་ཀྱིས་རྣམ་
པ་ཀུན་ཏུ་ཡོངས་སུ་བཟུང་བས་སོ། །སྐབས་འདིའི་རྟགས་རྣམས་མཉམ་གཞག་གིས་དྲངས་
པའི་རྗེས་ཐོབ་ཀྱི་སྤྱོད་པ་ཡིན་ཏེ། མདོ་ལས་རྣམ་པ་དེ་དག་དང་རྟགས་དེ་དག་དང་མཚན་མ་དེ་
དག་དང་ལྡན་པའི་བྱང་ཆུབ་སེམས་དཔའ་ཆེན་པོ་ཕྱིར་མི་ལྡོག་པར་རིག་པར་བྱའོ། །ཞེས་པའི་
སྐབས་སུ་དེ་ལ་རྣམ་པ་ནི་གཉེན་པོའི་ཕྱོགས་ཀྱིས་བསྡུས་པས་སོ། །རྟགས་ནི་ཉན་རང་ལ་
བརྟེན་པའི་མཚན་མས་བསྡུས་པས་སོ། །མཚན་མ་ནི་དེ་ཡོངས་སུ་ལོངས་སྤྱོད་པའི་རྐྱེན་དུ་
གཏོགས་པ་ཡིན་ནོ་ཞེས་དང་། འགྲེལ་ཆེན་ལས། རྣམ་པ་ནི་ལུས་ཀྱི་ཁྱད་པར་ཏེ་བ་སྤུ་ལྡང་བ་
ལ་སོགས་པའོ། །རྟགས་ནི་ངག་གི་ཁྱད་པར་ཏེ་དགའ་བས་གསོལ་བ་འདེབས་པ་ལ་སོགས་
པའོ། །མཚན་མ་ནི་ཉམས་སུ་ལེན་པའི་ཁྱད་པར་ཏེ་ཉན་པ་དང་འཛིན་པ་ལ་སོགས་པའོ་ཞེས་
པ་དང་འགྲེལ་པར་ཡང་རྣལ་འབྱོར་པ་རྣམས་ཀྱི་ཐ་སྙད་ནི་ཞེས་སོགས་གསུངས་པས་སོ། །
ཕྱོགས་ཆོས་དང་ཁྱབ་པ་འགྲུབ་ཚུལ་ཇི་ལྟར་ཡིན་ན། དངོས་པོ་སྟོབས་ཞུགས་ཀྱི་རྟགས་སུ་
བྱེད་ན། བློ་འོག་མས་སྒྲུབ་མི་ནུས་བློ་གོང་མས་སྒྲུབ་མི་དགོས་པས་བློ་མཉམ་པའི་དབང་དུ་
བྱས་ན་རང་གི་སྟེང་དུ་ཁྱབ་པ་ངེས་ནས་གཞན་ལ་ཕྱོགས་ཆོས་མངོན་སུམ་དུ་མཐོང་བ་ན་ཕ་
རོལ་པོ་ཕྱིར་མི་ལྡོག་ཏུ་ངེས་པར་བྱེད་པ་ཡིན་ནོ། །ཡིད་ཆེས་ཀྱི་རྟགས་སུ་བྱེད་ན་བློ་འོག་མས་
-288-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼ ༣༦
གོང་མའི་རྟགས་སུ་ངེས་ནས་ཁྱབ་པ་སངས་རྒྱས་ཀྱི་ལུང་གིས་འགྲུབ་པའི་ཚུལ་གྱིས་རྗེས་སུ་
དཔག་གོ །ཁ་ཅིག་རྗེས་དཔག་སྐྱེ་བའི་རྟགས་མ་ཡིན་གྱི་ལམ་གྱི་གནས་སྐབས་སུ་འབྱུང་བའི་
འབྲས་བུའི་ཡོན་ཏན་ལ་རྟགས་སུ་བྱེད་པ་ཡིན་ཞེས་འདོད་དོ། །
གཉིས་པ་ལ་གསུམ་སྟེ། སྦྱོར་ལམ་པ་ཕྱིར་མི་ལྡོག་ཏུ་སྒྲུབ། མཐོང་ལམ་པ་
ཕྱིར་མི་ལྡོག་ཏུ་སྒྲུབ། སྒོམ་ལམ་པ་ཕྱིར་མི་ལྡོག་ཏུ་སྒྲུབ་པའོ། །དང་པོ་ལ་གཉིས་ཏེ། མདོར་
བསྟན། རྒྱས་བཤད་དོ། །དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་
ནི༑ རེ་ཤིག་ཐོག་མར་བར་སྐབས་ཀྱི་ཚིགས་སུ་བཅད་པ་གཅིག་གིས་ངེས་པར་འབྱེད་པའི་ཆ་
དང་མཐུན་པ་ལ་གནས་པའི་བྱང་ཆུབ་སེམས་དཔའ་རྣམས་ཀྱི་ཕྱིར་མི་ལྡོག་པའི་མཚན་ཉིད་
གསུངས་པ་ཆོས་ཅན། དགོས་པ་ཡོད་དེ། དགེ་འདུན་གསུམ་པོ་རྣམས་ཀྱི་ཕྱིར་མི་ལྡོག་པའི་
མཚན་ཉིད་མ་འདྲེས་པ་གང་ཡིན་ཞེ་ན། དེའི་ལན་གདབ་པའི་དོན་ཡོད་པའི་ཕྱིར། གཉིས་པ་
དང་གསུམ་པ་ནི་ངེས་བྱེད་ཡན་ལག་ལ་གནས་པའི་བྱང་སེམས་དབང་རྣོན་ཆོས་ཅན། རྫོགས་
པའི་བྱང་ཆུབ་ཀྱི་ལམ་ལས་ཕྱིར་མི་ལྡོག་ཏེ་གཟུགས་ལ་སོགས་པ་ལས་ལྡོག་པ་དང་། ཐམས་
ཅད་ཟད་པ་ལ་སོགས་པ་རྟགས་ཉི་ཤུ་གང་རུང་ཐོབ་པའི་ཕྱིར། ཁྱབ་པ་ཡོད་དེ། ཉི་ཤུ་པོ་དེ་
ཕྱིར་མི་ལྡོག་པའི་མཚན་ཉིད་དུ་མདོ་ལས་བརྗོད་པས་སོ། །གཉིས་པ་ལ་གསུམ་སྟེ། མཚམས་
སྦྱར། རྩ་བ། འགྲེལ་པའོ། །དང་པོ་ནི་གཟུགས་ལ་སོགས་ལས་ཞེས་སོགས་བར་སྐབས་ཀྱི་
མཚན་ཉིད་དྲུག་སྨོས་པ་ཆོས་ཅན། དགོས་པ་ཡོད་དེ། ཡང་གཟུགས་ལ་སོགས་པ་ལས་ལྡོག་
པ་ལ་སོགས་པའི་མཚན་ཉིད་དེ་དག་གང་ཡིན་ཞེ་ན། དེ་དག་བསྟན་པའི་དོན་ཡོད་པའི་ཕྱིར།
གཉིས་པ་དང་གསུམ་པ་ནི་ཤེས་པར་བྱའོ། །གང་ན་དྲོ་བ་དང་རྩེ་མོ་དང་བཟོད་པ་དང་ཆོས་
མཆོག་ལ་གནས་པའི་བྱང་ཆུབ་སེམས་དཔའ་དབང་རྣོན་རྣམས་སོ། །ཇི་ལྟར་ན་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཀྱི་ལམ་ལས་ཕྱིར་མི་ལྡོག་པ་ཡིན་པར་རོ། །གང་གིས་ན་
-289-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གོ་རིམ་བཞིན་དུ་རྟགས་ཉི་ཤུ་པོས་འདི་དག་གིས་སོ། །ཉི་ཤུ་གང་ཞེ་ན། དྲོད་ཀྱི་རྟགས་བཅུ་
གཅིག །རྩེ་མོའི་རྟགས་དྲུག །བཟོད་པའི་རྟགས་གཉིས། ཆོས་མཆོག་གི་རྟགས་གཅིག་གོ །
དང་པོ་ནི་སྦྱོར་ལམ་དྲོད་ལ་གནས་པའི་བྱང་སེམས་དབང་རྣོན་ཆོས་ཅན། རྫོགས་པའི་བྱང་
ཆུབ་ཀྱི་ལམ་ལས་ཕྱིར་མི་ལྡོག་སྟེ་གཟུགས་སོགས་རང་བཞིན་གྱིས་ངོ་བོ་ཉིད་མེད་པར་རྟོགས་
པས་གཟུགས་ལ་སོགས་ལ་བདེན་ཞེན་མངོན་གྱུར་ལྡོག་པ་དང་དཀོན་མཆོག་གསུམ་གྱི་ཡོན་
ཏན་ཤེས་ནས་དད་པ་ཐོབ་པས་སྐྱབས་གནས་ལ་ཐོགས་མེད་མངོན་གྱུར་ཟད་པ་དང༌། མི་
ཁོམ་པའི་གནས་སུ་མི་སྐྱེ་བའི་སྨོན་ལམ་གྲུབ་པས་མི་ཁོམ་པ་བརྒྱད་དུ་སྐྱེ་བའི་རྒྱུ་ཟད་པ་དང་།
བརྒྱད་གང་ཞེ་ན། ལས་འབྲས་ལ་སྐུར་པ་འདེབས་པ་ལོག་པར་ལྟ་བ་ཅན་དང་། རྫོགས་བྱེད་
དུས་ཀྱི་སེམས་ཅན་ལྟ་བུ་སངས་རྒྱས་ཀྱི་བཀའ་མི་ཐོས་པ་དང་ཆོས་དང་འཁོར་རྣམས་བཞི་
མེད་པའི་ཡུལ་མཐའ་འཁོབ་དུ་སྐྱེ་བ་དང༌། ཡིད་དབང་ལ་སྐྱོན་ཞུགས་པ་གླེན་པ་དང༌། ལྕེ་
དབང་ལ་སྐྱོན་ཞུགས་པ་ལྐུགས་པའི་དངོས་པོ་སྟེ་དབང་པོ་མ་ཚང་བ་དང་འདུ་ཤེས་མེད་པའི་
སེམས་ཅན་ལྟ་བུ་ལྷ་ཚེ་རིང་པོར་སྐྱེ་བ་ཞེས་བྱ་བ་རྣམས་སོ། །རྗེས་ཤེས་ཀུན་ནས་བསླང་ཏེ་
བདག་ཉིད་དགེ་བ་ལ་གནས་ཤིང་གཞན་དེ་དག་གི་ཆོས་ལ་སྦྱོར་བ་དང་བདག་གི་བདེ་བ་དང་
གཞན་གྱི་སྡུག་བསྔལ་བསམ་པ་ཐག་པས་བརྗེ་བར་ནུས་པས་སེམས་ཅན་གཞན་གྱི་ཡུལ་ཏེ་
རྒྱུད་ལ་འབྲས་བུ་སྨིན་པར་ཡོངས་སུ་བསྔོས་པའི་སྦྱིན་པ་ལ་སོགས་པ་སྤྱོད་པ་དང་ཟབ་མོའི་
ཆོས་ཡང་དག་པར་རྟོགས་པས་ཟབ་མོའི་དོན་ལ་སོམ་ཉི་མི་བྱེད་པ་དང་། བསམ་སྦྱོར་གཉིས་
ཀས་གཞན་ལ་ཕན་པ་ཉིད་དུ་ཞུགས་པས་བྱམས་པས་ཟིན་པའི་ལུས་དང་ངག་དང་ཡིད་ཀྱི་
ལས་དང་བསླབ་པ་གསུམ་གྱི་སྦྱོར་བ་ཕུན་སུམ་ཚོགས་པས་སྒྲིབ་པ་ལྔ་དང་རྒྱུན་དུ་མི་འགྲོགས་
པ་དང་ལྔ་གང་ན་འདོད་པའི་ཡོན་ཏན་ལ་འདུན་ཅིང་ཆགས་པ་དང་། གནོད་སེམས་དང༌།
གཉིད་དང་རྨུགས་པ་གཉིས་གཅིག་ཏུ་བགྲངས་པ་དང་། རྒོད་པ་དང་འགྱོད་པ་གཉིས་གཅིག་
-39f0-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦༩
ཏུ་བགྲངས་པ་དང༌། ཐེ་ཚོམ་དང་ལྔའོ། །གཉེན་པོ་སྤྲོས་བྲལ་ཤིན་ཏུ་བསྒོམས་པས་མ་རིག་པ་
དང་ལྟ་བའི་བག་ལ་ཉལ་ཐམས་ཅད་འཇོམས་པ་དང་རྟག་ཏུ་བླངས་དོར་ལ་མཉམ་པར་བཞག་
པ་སྟེ་མ་ཡེངས་པར་སྤྱོད་པས་སྤྱོད་པ་ལ་དྲན་པ་དང་ཤེས་བཞིན་དང་ལྡན་པ་དང་། གཙང་སྦྲ་
ཀུན་ཏུ་སྤྱོད་པ་ཉིད་ཀྱིས་ཆོས་གོས་ལ་སོགས་པ་ཡོངས་སུ་སྤྱོད་པ་གཙང་བའི་སྐབས་འདིར
བཤད་ཀྱི་རྗེས་ཐོབ་ཀྱི་སྤྱོད་པ་ཐོབ་པའི་སེམས་དཔའ་ཡིན་པའི་ཕྱིར། དེ་བཞིན་དུ་གོང་མ་རེ་
རེ་ལ་ཡང་སྦྱར་རོ། །ཞེས་བྱ་སྟེ་བཅུ་གཅིག་གོ །གཉིས་པ་ནི་སྦྱོར་ལམ་རྩེ་མོ་ལ་གནས་པའི་
བྱང་སེམས་དབང་རྣོན་ཆོས་ཅན། ཆོས་སྔར། དགེ་བའི་རྩ་བ་འཇིག་རྟེན་ཕལ་པ་ལས་མངོན་
པར་འཕགས་པ་ཐོབ་པས། ལུས་ལ་སྲིན་བུའི་རིགས་བརྒྱད་ཁྲི་མི་འབྱུང་བ་དང་དགེ་བའི་རྩ་
བ་རྣམ་པར་དག་པ་ཐོབ་པས་སེམས་གྱ་གྱུ་སྟེ་རང་དོན་གྱི་སེམས་མེད་པ་དང་རྙེད་པ་དང་
བཀུར་སྟི་ལ་སོགས་པ་ལ་མི་ལྟ་བ་ཉིད་ཀྱིས་ཕྱག་དར་ཁྲོད་པ་ལ་སོགས་པ་སྦྱངས་པའི་ཡོན་
ཏན་བཅུ་གཉིས་ཡང་དག་པར་དབེན་པ་དང༌། སྦྱིན་པ་ལ་སོགས་པ་ཁྱད་པར་ཅན་བསྒྲུབས་
པས་དེ་དག་དང་འགལ་བ་སེར་སྣ་དང་འཆལ་བའི་ཚུལ་ཁྲིམས་ལ་སོགས་པ་མེད་པ་དང་།
ཆོས་ཐམས་ཅད་ཆོས་ཉིད་དུ་ཡང་དག་པར་སྡུད་པ་སྟེ་རྟོགས་པ་ཉིད་ཀྱིས་ཆོས་ཉིད་དང་མི་
འགལ་བར་ཡུམ་གྱི་རྣལ་འབྱོར་དང་ལྡན་པར་འགྲོ་བ་དང་། འགྲོ་བ་ཐམས་ཅད་བདག་ཉིད་ཀྱི་
སྟེ་མཉམ་པའི་གཅེས་པར་བྱས་པ་ཉིད་ཀྱིས་སེམས་ཅན་གྱི་དོན་དུ་དམྱལ་བར་འགྲོ་འདོད་པའི་
སྐབས་འདིར་བཤད་ཀྱི་རྗེས་ཐོབ་ཀྱི་སྤྱོད་པ་ཐོབ་པའི་སེམས་དཔའ་ཡིན་པའི་ཕྱིར། རེ་རེ་
ལའང་དེ་བཞིན་དུ་སྦྱར་རོ། །ཞེས་བྱ་བ་སྟེ་དྲུག་གོ །གསུམ་པ་ནི་སྦྱོར་ལམ་བཟོད་པ་ལ་གནས་
པའི་བྱང་སེམས་དབང་རྣོན་ཆོས་ཅན། ཆོས་སྔར། དེ་བཞིན་ཉིད་རྟོགས་པ་ལ་ཡིད་ཆེས་པའི་
ཆོས་ཉིད་ཀྱིས་བདུད་སོགས་གཞན་གྱིས་ལམ་དམན་པར་བཀྲི་བ་སྟེ་སྒྱུར་བར་མི་བཏུབ་པ་
དང་སངས་རྒྱས་ཉིད་ཐོབ་བྱེད་ཀྱི་ཐབས་ཤེས་པ་ལ་མཁས་པ་ཉིད་ཀྱིས་ལམ་ལྟར་བཅོས་མ་ཉེ་
-291-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་སྟོན་པའི་བདུད་ལ་བདུད་ཉིད་དུ་རྟོགས་པའི་སྐབས་འདིར་བཤད་ཀྱི་རྗེས་ཐོབ་ཀྱི་སྤྱོད་པ་
ཐོབ་པའི་སེམས་དཔའ་ཡིན་པའི་ཕྱིར། ཞེས་བྱ་བ་སྟེ་གཉིས་དང་བཞི་པ་ནི་སྦྱོར་ལམ་ཆོས་
མཆོག་ལ་གནས་པའི་བྱང་སེམས་དབང་རྣོན་ཆོས་ཅན། ཆོས་སྔར། འཁོར་གསུམ་རྣམ་པར་
དག་པས་སྦྱིན་སོགས་ལ་སྤྱོད་པ་ཐམས་ཅད་ལ་སངས་རྒྱས་དགེ་བའི་སྤྱོད་པ་དང་ལྡན་པའི་
སྐབས་འདིར་བཤད་ཀྱི་རྗེས་ཐོབ་ཀྱི་སྤྱོད་པ་ཐོབ་པའི་སེམས་དཔའ་ཡིན་པའི་ཕྱིར། ཞེས་བྱ་
བ་གཅིག་གོ །།
གཉིས་པ་ལ་གཉིས་ཏེ། མདོར་བསྟན། རྒྱས་བཤད་དོ། །དང་པོ་ལ་གསུམ་སྟེ།
མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱན་ཆོས་ཅན། ངེས་པར་འབྱེད་པའི་ཆ་དང་
མཐུན་པའི་ཕྱིར་མི་ལྡོག་པའི་མཚན་ཉིད་ཀྱི་འོག་ཏུ་མཐོང་བའི་ལམ་གྱི་ཕྱིར་མི་ལྡོག་པའི་
མཚན་ཉིད་བར་སྐབས་ཀྱི་ཚིགས་སུ་བཅད་པ་གཅིག་གིས་གསུངས་པ་ལ་རྒྱུ་མཚན་ཡོད་དེ།
ངེས་བྱེད་ཆ་མཐུན་ལས་མཐོང་ལམ་འབྱུང་བའི་ཕྱིར། གཉིས་པ་དང་གསུམ་པ་ནི་མཐོང་ལམ་
ལ་གནས་པའི་བྱང་སེམས་དབང་འབྲིང་ཆོས་ཅན། རྫོགས་པའི་བྱང་ཆུབ་ཀྱི་ལམ་ལས་ཕྱིར་མི་
ལྡོག་སྟེ་སྡུག་བསྔལ་ལ་སོགས་པའི་བདེན་པ་བཞིའི་སྒོ་ནས་ཆོས་ཤེས་པའི་བཟོད་པ་དང་རྗེས་
སུ་ཤེས་པའི་བཟོད་པ་དང་ཆོས་ཤེས་དང་རྗེས་སུ་ཤེས་པའི་སྐད་ཅིག་མ་བཅུ་དྲུག་གི་མིང་ཅན་
གྱི་རྟགས་བཅུ་དྲུག་གང་རུང་ཐོབ་པའི་ཕྱིར། ཁྱབ་པ་ཡོད་དེ། བཅུ་དྲུག་པོ་དེ་ཕྱིར་མི་ལྡོག་པའི་
མཚན་ཉིད་ཡིན་པར་མདོ་ལས་ཤེས་པར་བྱ་བའོ། །གཉིས་པ་ལ་གསུམ་སྟེ། མཚམས་སྦྱར། །
རྩོ་བ། འགྲེལ་པའོ། །དང་པོ་ནི། གཟུགས་སོགས་འདུ་ཤེས་ལྡོག་པ་དང་ཞེས་སོགས་བར་
སྐབས་ཀྱི་ཚིགས་སུ་བཅད་པ་ལྔ་སྨོས་པ་ཆོས་ཅན། དགོས་པ་ཡོད་དེ། སྐད་ཅིག་མའི་རྣམ་པ་
ཅི་འདྲ་བ་ཞིག་ཕྱིར་མི་ལྡོག་པའི་མཚན་ཉིད་ཡིན་ཞེ་ན། དེའི་ལན་དུ་སྐད་ཅིག་མའི་རྣམ་པ་
རྣམས་བསྟན་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི། རྟགས་སམ་མཚན་ཉིད་
-252-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཡིན་ནོ། །གང་གི་ན་བློ་ལྡན་ཏེ་བྱང་ཆུབ་སེམས་དཔའ་མཐོང་བའི་ལམ་ལ་གནས་པ་དབང་
པོ་འབྲིང་པོ་བྱང་ཆུབ་ཀྱི་ལམ་ལས་ཕྱིར་མི་ལྡོག་པའོ། །གང་ན་གོང་དུ་བསྟན་པ་དེ་འདྲ་སྟེ་དེ་
ལྟར་བཟོད་པ་དང་ཤེས་པའི་སྐད་ཅིག་མ་བཅུ་དྲུག་གིས་བསྡུས་པ་འདི་རྣམས་ཡང་དག་པར་
ཐོབ་པ་ན་དག་པ་འཇིག་རྟེན་པ་གཟུང་བ་དང་འཛིན་པར་མངོན་པར་མ་ཞེན་པའི་རྣམ་པ་ཅན་
རྗེས་ཐོབ་ཀྱི་སེམས་ཀྱིས་བསྡུས་ལ་མཉམ་གཞག་རང་དང་མཐུན་པའི་འབྲས་བུ་གཟུགས་ལ་
སོགས་པའི་འདུ་ཤེས་ལྡོག་པ་ལ་སོགས་པའི་ལུས་ངག་གི་ཐ་སྙད་ཁྱད་པར་ཅན་སྐྱེ་བའི་ཕྱིར།
དེ་འདྲའི་ཐ་སྙད་ཁྱད་པར་ཅན་བཅུ་དྲུག་པོའོ། །འདིར་རྟགས་རྣམས་ལུས་ངག་གི་ཐ་སྙད་ཡིན་
ན་དེ་འདྲའི་སྐད་ཅིག་བཅུ་དྲུག་ནི་ཞེས་ཡེ་ཤེས་སུ་བཤད་པ་དང་འགལ་ཞེ་ན། སྐྱོན་མེད་དེ།
ལུས་ངག་གི་ཐ་སྙད་ལ་ཡེ་ཤེས་སྐད་ཅིག་མའི་མིང་གིས་ཉེ་བར་བཏགས་ནས་བཤད་པའི་
ཕྱིར་རོ། །འདོགས་པའི་རྒྱུ་མཚན་ནི་རང་རྒྱུ་ཡེ་ཤེས་ཀྱི་འབྲས་བུ་ཡིན་པས་སོ། །བཏགས་པའི་
དགོས་པ་ནི་རྣལ་འབྱོར་པ་བྱང་སེམས་འཕགས་པ་རྣམས་ཀྱི་རྗེས་ཐོབ་ཀྱི་ལུས་ངག་གི་ཐ་སྙད་
ནི་སེམས་ཅན་འདུལ་བའི་དགོས་པའི་དབང་མ་གཏོགས་པར་ཐམས་ཅད་དུ་ནང་གི་རྟོགས་པ་
དང་མཐུན་པ་སོགས་ནི་ཡིན་ནོ་ཞེས་ཤེས་པར་བྱ་བའི་ཕྱིར། དངོས་ལ་གནོད་བྱེད་ནི་ཡེ་ཤེས་
ཀྱི་མིང་གིས་བཏགས་པ་དེ་ལྟ་མ་ཡིན་པར་ཡེ་ཤེས་དངོས་ཡིན་ན་རྣལ་འབྱོར་པའི་རྒྱུད་ལ་ཡོད་
པའི་སོ་སོ་རང་གིས་རིག་པའི་ཡེ་ཤེས་སྐད་ཅིག་མའི་མིང་ཅན་གྱི་སྐབས་འདིའི་རྟགས་རྣམས་
ཆོས་ཅན། ཇི་ལྟར་མངོན་ཤེས་མེད་པའི་སྐྱེས་བུ་གཞན་གྱི་ངོར་ཐེག་ཆེན་མཐོང་བ་དབང་
འབྲིང་ཕྱིར་མི་ལྡོག་ཏུ་ཡིད་ཆེས་པར་བྱེད་པའི་མཚན་ཉིད་དེ་རྟགས་ཡང་དག་མ་ཡིན་པར་
ཐལ། འཕགས་པའི་ཡེ་ཤེས་ཡིན་པའི་ཕྱིར། ངག་དོན། དེ་ལྟར་ནས་ཡིན་ནོའི་བར་ལ་ཐེག་
ཆེན་མཐོང་ལམ་པ་དབང་འབྲིང་ཆོས་ཅན། རྫོགས་པའི་བྱང་ཆུབ་ཀྱི་ལམ་ལས་ཕྱིར་མི་ལྡོག་
ཏེ༑ འདིར་བཤད་རྟགས་ བཅུ་དྲུག་གང་རུང་ཐོབ་པའི་ཕྱིར། དགོས་པ་ལ་འདིར་བཤད་
-293



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྟགས་བཅུ་དྲུག་ལ་ཡེ་ཤེས་ཀྱི་མིང་གིས་བཏགས་པ་ཆོས་ཅན། དགོས་པ་ཡོད་དེ། ཐེག་
ཆེན་འཕགས་པའི་ལུས་ངག་གི་ཐ་སྙད་ཕལ་ཆེར་ནང་གི་རྟོགས་པ་དང་མཐུན་པར་ཤེས་པའི་
དོན་ཡོད་པའི་ཕྱིར། བཅུ་དྲུག་པོ་གང་ཞེ་ན། ཆོས་ཐམས་ཅད་དོན་དམ་པར་རང་གི་མཚན་ཉིད་
ཀྱིས་སྟོང་པར་མངོན་སུམ་དུ་རྟོགས་པས་གཟུགས་སོགས་ལ་བདེན་པར་ཞེན་པའི་འདུ་ཤེས་
ལྡོག་པ་དང༌། སངས་རྒྱས་ལ་སོགས་པས་བྱིན་གྱིས་བརླབས་པས་བླ་ན་མེད་པའི་བྱང་ཆུབ་ཀྱི་
སེམས་བརྟན་པ་དང་ ཐེག་ པ་ཆེན་པོའི་ཆོས་ཅན་ཐབས་ཤེས་ཟུང་འབྲེལ་ཁྱད་པར་ཅན་
བསྒྲུབས་པས་ཉན་ཐོས་དང་རང་སངས་རྒྱས་ཀྱི་ཐེག་པ་ལས་སེམས་རྣམ་པར་ལོག་པ་དང་།
ཆོས་རང་བཞིན་མེད་པ་རབ་ཏུ་རྣམ་པར་འབྱེད་པའི་ཤེས་རབ་ཀྱི་མཐུས་བསམ་གཏན་དང་
གཟུགས་མེད་པའི་སྙོམས་འཇུག་ལ་སོགས་པའི་དབང་གིས་ཁམས་གོང་མར་སྐྱེ་བའི་ཡན་
ལག་ཡོངས་སུ་ཟད་པའི་སྐབས་འདིར་བཤད་ཀྱི་རྗེས་ཐོབ་ཀྱི་སྤྱོད་པ་ཁྱད་པར་ཅན་དེ་རྣམས་
རིམ་པ་བཞིན་དུ་མཐོང་ལམ་སྡུག་བསྔལ་ལ་ཆོས་བཟོད་དང་ཆོས་ཤེས་དང་རྗེས་ཐོབ་དང་
རྗེས་ཤེས་ལ་གནས་པའི་བྱང་སེམས་དབང་འབྲིང་ཕྱིར་མི་ལྡོག་ཏུ་སྒྲུབ་པའི་རྟགས་ཡིན་ནོ། །
ཞེས་བྱ་བ་བཞི་ནི་སྡུག་བསྔལ་གྱི་བདེན་པ་རྟོགས་པར་བྱེད་པའི་རྣམ་པ་ཡིན་ནོ། །མི་དགེ་བ་
དང་བྲལ་བ་ཉིད་ཀྱིས་ལུས་དང་སེམས་ཡང་ཞིང་ལས་སུ་རུང་བ་དང་། སེམས་ཅན་གདུལ་
བའི་ཐབས་ལ་མཁས་པའི་མཐུས་མངོན་ཞེན་མེད་པར་འདོད་པའི་ཡོན་ཏན་ལ་སྤྱོད་པ་དང་
འདོད་པའི་ཡུལ་གྱི་ཉེས་དམིགས་མཐོང་བས་རྟག་ཏུ་ཚངས་པས་སྤྱོད་པ་དང་། སྐྱེས་བུ་དམ་
པའི་ཆོས་བྱང་ཆུབ་ཀྱི་སེམས་མ་བརྗེད་པ་ལ་དབང་ཐོབ་པས་འཚོ་བའི་ཡོ་བྱད་རྣམ་པར་དག་
པའི་སྐབས་སུ་འདིར་བཤད་པའི་ རྗེས་ཐོབ་ཀྱི་སྤྱོད་པ་ཁྱད་ པར་ཅན་དེ་རྣམས་རིམ་པ་
བཞིན་མཐོང་ལམ་ཀུན་འབྱུང་ལ་ཆོས་བཟོད་སོགས་བཞི་ལ་གནས་པའི་བྱང་སེམས་དབང་
འབྲིང་ཕྱིར་མི་ལྡོག་ཏུ་སྒྲུབ་པའི་རྟགས་ཡིན་ནོ། །བཞི་པ་ནི། ཀུན་འབྱུང་གི་རྣམ་པ་ཡིན་ནོ། །
-534-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཆོས་ཀུན་རང་བཞིན་གྱིས་སྟོང་པ་ཉིད་དུ་མངོན་སུམ་དུ་རྟོགས་པ་ལ་གནས་པ་ཉིད་ཀྱིས་ཕུང་
པོ་དང་སྐྱེ་མཆེད་ཁམས་རྣམས་ལ་སྦྱོར་བ་དང་རྗེས་སུ་སྦྱོར་བ་དག་ཏུ་མི་བྱའོ་ཞེས་མདོ་ལས་
གསུངས་པ་དེ་ལྟར་ཕུང་སྐྱེ་ཁམས་གསུམ་ལ་སྦྱོར་བ་དང་པོར་ཞེན་པ་དང་རྗེས་སུ་སྦྱོར་བ་རྒྱུན་
དུ་ཤིན་ཏུ་ཞེན་པའི་ཚུལ་གྱིས་གནས་པ་སོ་སོར་བཀག་པ་དང་མཐོང་ལམ་གྱི་མི་མཐུན་ཕྱོགས་
བསལ་བ་ཉིད་ཀྱིས་རྟོགས་པའི་བར་ཆད་བྱེད་པའི་ཆོས་སྒྲིབ་པ་ལྔ་པོ་རྣམས་ལ་སྔ་མ་བཞིན་དུ་
སྦྱོར་བ་དང་པོར་ཞེན་པ་དང་། རྗེས་སུ་སྦྱོར་བ་རྒྱུན་དུ་ཤིན་ཏུ་ཞེན་པའི་ཚུལ་གྱིས་གནས་པ་སོ་
སོར་བཀག་པ་དང་རྣམ་པར་རྟོག་པའི་སྐྱོན་ཡོངས་སུ་ཤེས་པ་ཉིད་ཀྱི་བྱང་ཆུབ་ཀྱི་རྒྱུའི་ཚོགས་
སྦྱིན་པ་ལ་སོགས་པ་ལ་སྔ་མ་བཞིན་དུ་སྦྱོར་བ་དང་པོར་ཞེན་པ་དང་རྗེས་སུ་སྦྱོར་བ་དང་ཤིན་
ཏུ་ཞེན་པའི་ཚུལ་གྱིས་གནས་པ་སོ་སོར་བཀག་པ་སོ་སོར་གཟུང་བ་དང་འཛིན་པའི་རྣམ་པར་
རྟོག་པ་དག་སྤང་བྱར་རྟོགས་པ་ཉིད་ཀྱིས་གྲོང་གིས་མཚོན་པའི་དབང་པོ་ལ་སོགས་པ་གྲོང་
ཁྱེར་གྱིས་མཚོན་པའི་དབང་རྟེན་དང་གྲོང་རྡལ་གྱིས་མཚོན་པའི་དབང་ཡུལ་དང་བདག་གིས་
མཚོན་པའི་སེམས་དང་བློན་པོས་མཚོན་པའི་སེམས་བྱུང་དང་བཅས་པ་དང་སྤང་བྱ་དང་གཉེན་
པོ་གཡུལ་ལས་འགྱེད་པ་ལ་སྔ་མ་བཞིན་དུ་སྦྱོར་བ་དང་པོར་ཞེན་པ་དང་རྗེས་སུ་སྦྱོར་བ་རྒྱུན་
དུ་ཤིན་ཏུ་ཞེན་པའི་ཚུལ་གྱིས་གནས་པ་སོ་སོར་བཀག་པའི་སྐབས་འདིར་བཤད་པའི་རྗེས་
ཐོབ་ཀྱི་སྤྱོད་པ་ཁྱད་པར་ཅན་དེ་རྣམས་རིམ་པ་བཞིན་མཐོང་ལམ་འགོག་པ་ལ་ཆོས་བཟོད་
བཞི་སོགས་རང་ལ་གནས་པའི་བྱང་སེམས་དབང་འབྲིང་ཕྱིར་མི་ལྡོག་པར་སྒྲུབ་པའི་རྟགས་
ཡིན་ནོ། །སྔ་མ་བཞིན་ཞེས་པ་སྔ་མ་ཆོས་བཟོད་དུ་བསྟན་པ་བཞིན་དུ་དབང་སོགས་ལ་སྦྱོར་བ་
དང་རྗེས་སུ་སྦྱོར་བ་དག་ཏུ་མི་བྱའོ་ཞེས་མདོ་ལས་གསུངས་པ་དེ་ལྟར་རོ། །སྔ་མ་བཞིན་ཞེས་
པ་གཞན་གཉིས་ཀྱང་དེས་འགྲེའོ། །དབང་པོ་ནི་ཀུན་ནས་ཉོན་མོངས་ཀྱི་དབང་པོ་བཅུ་བཞི་
རྣམ་བྱང་གི་དབང་པོ་བརྒྱད་དོ། །དབང་རྟེན་ནི་འབྱུང་བ་བཞི་དང་འབྱུང་འགྱུར་བཞིའོ། །
-2595-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབང་ཡུལ་ནི་གཟུགས་སྒྲ་སོགས་ཡུལ་དྲུག་གོ །སེམས་ནི་སེམས་བྱུང་ལ་དབང་སྒྱུར་བའོ། །
སེམས་བྱུང་ནི་སེམས་ ཀྱི་དབང་བསྒྱུར་བྱའོ། །གཞི་ནི་འགོག་པའི་རྣམ་པ་ཡིན་ནོ། །གཏམ་
ཞེས་སྨོས་པ་མཐོང་སྤངས་རགས་པ་སྡུག་ཀུན་ཤེས་པའི་དུས་སུ་བཅོམ་ཟིན་པས་འདིར་མིང་
ཙམ་གྱི་རྣམ་དག་གི་གཉེན་པོར་ཤེས་པའི་དོན་ནོ། །མདོ་ལས་གཡུལ་གྱི་གཏམ་གྱི་སྦྱོར་བ་དང་
རྗེས་སུ་སྦྱོར་བ་ལ་བརྩོན་པར་མི་གནས་ཞེས་པའི་གཡུལ་གྱི་སྒྲས་སྤང་གཉེན་བསྟན་ཏེ་གནོད་
བྱ་གནོད་པར་བྱ་བ་གནོད་བྱེད་ཡིན་པས་གཡུལ་འགྱེད་པ་དང་ཆོས་མཚུངས་པས་སོ། །གྲོང་
གི་གཏམ་གྱི་སྦྱོར་བ་དང་རྗེས་སུ་སྦྱོར་བ་ལ་བརྩོན་པར་མི་གནས་ཞེས་པའི་གྲོང་གི་སྒྲས་དབང་
པོ་བསྟན་ཏེ། གྲོང་སྐྱེ་བོའི་རྟེན་ཡིན་པ་ལྟར་དབང་པོས་དབང་ཤེས་ཀྱི་རྟེན་བྱེད་པས་སོ། །གྲོང་
ཁྱེར་གྱི་གཏམ་གྱི་སྦྱོར་བ་དང་རྗེས་སུ་སྦྱོར་བ་ལ་བརྩོན་པར་མི་གནས་ཞེས་པའི་གྲོང་ཁྱེར་གྱི་
སྒྲས་དབང་པོའི་རྟེན་འབྱུང་བ་བསྟན་ཏེ། གྲོང་ཁྱེར་གྲོང་གི་རྟེན་ཡིན་པ་ལྟར་འབྱུང་བ་ཡང་
དབང་པོའི་རྟེན་ཡིན་པའི་ཕྱིར་རོ། །གྲོང་བརྡལ་གྱི་གཏམ་གྱི་སྦྱོར་བ་དང་རྗེས་སུ་སྦྱོར་བ་ལ་
བརྩོན་པར་མི་གནས་ཞེས་པའི་གྲོང་བརྡལ་གྱི་སྒྲས་དབང་ཡུལ་བསྟན་ཏེ་ཚོང་དུས་ཀྱི་གནས་
ལ་གྲོང་བརྡལ་ཞེས་བརྗོད་ལ་དེ་ནི་སྐྱེ་བོའི་འཇུག་ལྡོག་བྱ་བ་ཡིན་པ་ལྟར་ཡུལ་རྣམས་ཀྱང་རྣམ་
མཁྱེན་གྱི་འཇུག་ལྡོག་བྱ་བ་ཡིན་པས་སོ། །བདག་གི་གཏམ་གྱི་སྦྱོར་བ་དང་རྗེས་སུ་སྦྱོར་བ་ལ་
བརྩོན་པར་མི་གནས་ཞེས་པའི་བདག་གི་སྒྲས་སེམས་བསྟན་ཏེ་སེམས་ཀྱིས་སེམས་བྱུང་ལ་
དབང་བསྒྱུར་བས་སོ། །བློན་པོའི་གཏམ་གྱི་སྦྱོར་བ་དང་ རྗེས་སུ་སྦྱོར་བ་ལ་བརྩོན་པར་མི་
གནས་ཞེས་པའི་བློན་པོའི་སྒྲས་སེམས་བྱུང་བསྟན་ཏེ་སེམས་བྱུང་ནི་སེམས་ཀྱི་དབང་བསྒྱུར་བྱ་
ཡིན་པས་སོ། །གཏམ་གྱི་སྦྱོར་བ་དང་ཞེས་སོགས་ཀྱིས་འགོག་པ་ལ་རྗེས་ཤེས་ཀྱི་སྐབས་སུ་
དབང་སོགས་ཀྱི་མིང་ལ་མངོན་པར་སྤངས་པར་བསྟན་ནོ། །རྒྱུ་མངོན་ཤེས་སྤངས་པས་མཐོང་
སྤང་གིས་བསྡུས་པའི་ཟག་བཅས་ལས་ཀྱི་རྣམ་སྨིན་དུ་གྱུར་པའི་དབང་པོ་དང་དབང་རྟེན་དང་
-296-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
དབང་ཡུལ་རྣམས་ཀྱང་དེའི་སྐབས་སུ་འགོག་གོ །ཡུལ་ལ་དབང་བྱེད་པ་མིག་དང་རྣ་བ་དང་སྣ་
དང་ལྕེ་དང་ལུས་དང་ཡིད་ཀྱི་དབང་པོ་དང་སྐྱེ་བར་དབང་བྱེད་པ་ཕོ་དང་མོའི་དབང་པོ་དང་
ལུས་སུ་གནས་པར་དབང་བྱེད་པ་སྲོག་གི་དབང་པོ་དང་། འབྲས་བུ་ཉེ་བར་སྤྱོད་པར་དབང་
བྱེད་པ་བདེ་བ་དང་སྡུག་བསྔལ་དང་ཡིད་མི་བདེ་བ་དང་། བཏང་སྙོམས་ཀྱི་དབང་པོ་སྟེ་ཀུན་
ནས་ཉོན་མོངས་ཀྱི་དབང་པོ་བཅུ་བཞི་དང་། དད་པ་དང་བརྩོན་འགྲུས་དང་དྲན་པ་དང་ཏིང་ངེ་
འཛིན་དང་ཤེས་རབ་ཀྱི་དབང་པོ་དང་མི་ཤེས་པ་ཀུན་ཤེས་པར་བྱེད་པའི་དབང་པོ་དང་ཀུན་
ཤེས་ལྡན་པའི་དབང་པོ་སྟེ་རྣམ་བྱང་གི་དབང་པོ་བརྒྱད་དེ་དབང་པོ་ཉི་ཤུ་རྩ་གཉིས་ཏེ། མཛོད་
ལས། རང་གི་དོན་དང་ཐམས་ཅད་ལ། །དམིགས་པར་དབང་བྱེད་ཕྱིར་དབང་དྲུག །ཕོ་ཉིད་མོ་
ཉིད་ལ་དབང་ཕྱིར། །ལུས་ལས་ཕོ་དང་མོ་དབང་དག །རིས་ནས་ཀུན་ནས་ཉོན་མོངས་དང༌།།
རྣམ་པར་བྱང་ལ་དབང་བྱེད་ཕྱིར། །སྲོག་དང་ཚོར་བ་རྣམས་དང་ནི། །དད་སོགས་དབང་པོ་
ལྔར་འདོད་དོ། །མྱ་ངན་འདས་སོགས་གོང་ནས་གོང་། །ཐོབ་པ་ལ་ནི་དབང་བྱེད་ཕྱིར། །ཀུན་
ཤེས་བྱེད་དབང་ཀུན་ཤེས་དང་། །དེ་བཞིན་ཀུན་ཤེས་ལྡན་དབང་པོ། །ཞེས་སོ། །རྣམ་བྱང་གི་
དབང་པོ་ཐ་མ་གསུམ་གང་ཞེ་ན། མཛོད་ལས། མཐོང་སྒོམ་མི་སློབ་ལམ་ལ་དགུ། །གསུམ་
ཡིན་གསུམ་ནི་དྲི་མ་མེད། །ཞེས་པ་དང་ཉི་ཁྲི་སྣང་བར་ཡང་དེ་དང་མཐུན་པར་བཤད་དོ། །
ཀུན་ལས་བཏུས་ལས། མི་ཤེས་པ་ཀུན་ཤེས་པར་བྱེད་པའི་དབང་པོ་གང་ཞེ་ན། སྦྱོར་བའི་
ལམ་དང་མཐོང་བའི་ལམ་གྱི་སེམས་ཀྱི་སྐད་ཅིག་བཅོ་ལྔ་ལ་གང་དབང་བྱེད་པའོ། །ཀུན་ཤེས་
པའི་དབང་པོ་གང་ཞེ་ན། མཐོང་བའི་ལམ་གྱི་སེམས་ཀྱི་སྐད་ཅིག་བཅུ་དྲུག་པ་ལ་བརྟེན་ནས་
སློབ་པའི་ལམ་ཐམས་ཅད་ལ་གང་དབང་བྱེད་པའོ། །ཀུན་ཤེས་པ་དང་ལྡན་པའི་དབང་པོ་གང་
ཞེ་ན། མི་སློབ་པའི་ལམ་ལ་གང་དབང་བྱེད་པའོ། །ཞེས་དང་། ཉི་ཁྲི་ལས། དེ་ལ་མི་ཤེས་པ་
ཀུན་ཤེས་པའི་དབང་པོ་གང་ཞེ་ན། སློབ་པའི་གང་ཟག་མངོན་པར་རྟོགས་པས་མྱུར་པ་རྣམས་
-297-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར༔
ཀྱི་དད་པའི་དབང་པོ་སྣང་བ་མེད་ཅིང་འདུལ་བར་བྱེད་པ་གང་ཡིན་པ་སྟེ་ཞེས་དང་། དེ་ལ་
ཀུན་ཤེས་པའི་དབང་པོ་གང་ཞེ་ན། སློབ་པ་པའི་གང་ཟག་ཀུན་ཤེས་པ་དང་ལྡན་པ་རྣམས་ཀྱི་
དད་པའི་དབང་པོ་ནས་ཤེས་རབ་ཀྱི་དབང་པོ་སྟེ་ཞེས་དང༌། དེ་ལ་ཀུན་ཤེས་པ་བསྲུང་བའི་
དབང་པོ་གང་ཞེ་ན། མི་སློབ་པའི་གང་ཟག་དགྲ་བཅོམ་པ་དང་རང་སངས་རྒྱས་དང་བྱང་ཆུབ་
སེམས་དཔའ་དང་དེ་བཞིན་གཤེགས་པ་རྣམས་ཀྱི་དད་པའི་དབང་པོ་ནས་ཤེས་རབ་ཀྱི་དབང་
པོ་སྟེ་ཞེས་སོགས། དེ་ལ་དང་པོའི་དོན་ནི་ཉན་ཐོས་ཀྱི་རྒྱུན་བཞུགས་ཞུགས་པ་དང་བྱང་
སེམས་མོས་སྤྱོད་པ་དང༌། གཉིས་པའི་དོན་རྒྱུན་བཞུགས་འབྲས་གནས་དང་བྱང་སེམས་ས་
དང་པོ་པ་ཡན་ཆད་དང༌། གསུམ་པའི་དོན་ཉན་རང་དགྲ་བཅོམ་པ་དང་ས་བཅུ་པ་དང་དེ་
བཞིན་གཤེགས་པ་ལ་འབུམ་ཊིཀ་ལས་བཤད་དོ། །སྦྱིན་པ་ལ་སོགས་པའི་ཁྱད་པར་འཁོར་
གསུམ་རྣམ་དག་གི་སྦྱིན་སོགས་རྟོགས་པས་སེར་སྣ་དང་འཆལ་བའི་ཚུལ་ཁྲིམས་ལ་སོགས་པ་
ལ་སྦྱོར་བ་དང་པོར་ཞེན་པ་དང་རྗེས་སུ་སྦྱོར་བ་རྒྱུན་དུ་ཤིན་ཏུ་ཞེན་པའི་ཚུལ་གྱིས་གནས་པ་སོ་
སོར་བཀག་པ་དང་། དོན་དམ་པར་ཆོས་ཐམས་ཅད་རང་བཞིན་རྣམ་པར་ཐར་པའི་སྒོ་གསུམ་
གྱི་ངོ་བོ་ཡིན་པས་རྟོགས་པའི་ཆོས་རྡུལ་ཙམ་ཡང་མི་དམིགས་པར་རྟོགས་པ་དང་ཡང་དག་
པའི་དོན་ལ་མངོན་པར་ཡིད་ཆེས་པ་ཐོབ་པས་ཐམས་ཅད་མཁྱེན་པ་ཉིད་གསུམ་གྱི་བདག་ཉིད་
ཀྱི་རང་གི་ས་གསུམ་ལ་ཇི་ལྟ་བ་བཞིན་དུ་ངེས་པའི་སྒོ་ནས་གནས་པ་དང་། མཐའ་གཅིག་ཏུ་
གཞན་དོན་ལ་གཞོལ་བ་ཉིད་ཀྱིས་རྣམ་པ་ཐམས་ཅད་མཁྱེན་པ་ཉིད་ལ་སོགས་པའི་ཆོས་ཀྱི་
དོན་དུ་སྲོག་གཏོང་བར་ནུས་པའི་སྐབས་འདིར་བཤད་པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་
དེ་རྣམས་རིམ་པ་བཞིན་མཐོང་ལམ་ལ་ཆོས་བཟོད་སོགས་བཞི་ལ་གནས་པའི་བྱང་སེམས་
དབང་འབྲིང་ཕྱིར་མི་ལྡོག་ཏུ་བསྒྲུབ་པའི་རྟགས་ཡིན་ནོ། །སྐབས་འདིར་ཞེས་སོགས་རེ་རེའི་
མཇུག་ཏུ་སྦྱར་ལ་རིམ་པ་བཞིན་སོ་སོར་སྦྱར་རོ། །ངག་དོན། དེ་འདྲའི་བྱང་སེམས་རྣམས་ཆོས་
-298-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཅན། རྫོགས་པའི་བྱང་ཆུབ་ཀྱི་ལམ་ལས་ཕྱིར་མི་ལྡོག་སྟེ། དེ་འདྲའི་སྤྱོད་པ་ཁྱད་པར་ཅན་ཐོབ་
པའི་ཕྱིར་ཞེས་འགོད་དོ། །
གསུམ་པ་ལ་གསུམ་སྟེ། སྒོམ་ལམ་གྱི་ཁྱད་པར་བྱེད་ཆོས། ཁྱད་པར་གྱི་གཞི་
སྒོམ་ལམ། སྒོམ་ལམ་རྟགས་ཀྱི་དོན་བསྟན་པའོ། །དང་པོ་ལ་གསུམ་སྟེ། མཚམས་སྦྱར། རྩ་
བ༑ འགྲེལ་པའོ། །དང་པོ་ནི་རྒྱན་ཆོས་ཅན། དོན་ལ་སྐྱེ་རིམ་བཞིན་བྱས་ན་མཐོང་ལམ་པའི་
རྟགས་དེའི་འོག་ཏུ་སྒོམ་པའི་ལམ་གནས་པའི་ཕྱིར་མི་ལྡོག་པའི་མཚན་ཉིད་བརྗོད་པར་རིགས་
པ་ལས་རེ་ཤིག་དང་པོར་སྒོམ་པའི་ལམ་གྱི་ཁྱད་པར་བྱེད་ཆོས་བསྟན་པ་ལ་རྒྱུ་མཚན་ཡོད་དེ།
མཁས་པའི་ལུགས་ལས་ཁྱད་པར་མ་བཟུང་བར་ཁྱད་པར་ཅན་གྱི་བློ་མི་སྐྱེའོ་ཞེས་འབྱུང་བའི་
ཕྱིར། གཉིས་པ་དང་གསུམ་པ་ལ་གསུམ་སྟེ། ཟབ་པར་བསྟན། ཟབ་པའི་ངོ་བོ། ཟབ་པར་
བསྒྲུབ་པའོ། །དང་པོ་ནི་བྱང་སེམས་ཀྱི་སྒོམ་ལམ་ཆོས་ཅན། ཟབ་པ་ཡིན་ཏེ། གཞན་དོན་དུ་
ཟབ་མོ་སྟོང་ཉིད་སོགས་མངོན་སུམ་དུ་མཐོང་ཟིན་སྒོམ་པར་བྱེད་པའི་ལམ་ཡིན་པའི་ཕྱིར།
གཉིས་པ་ནི། དེའི་བསྒོམ་བྱ་ཟབ་མོ་ནི་སྟོང་པ་ཉིད་དང་སོགས་པ་མཚན་མ་མེད་པ་དང་སྨོན་
པ་མེད་པ་དང་མངོན་པར་འདུ་མི་བྱེད་པ་དང་། མ་སྐྱེས་པ་དང་འདོད་ཆགས་དང་བྲལ་བ་དང་།
འགོག་པ་དང༌། མྱང་འདས་དང༌། ཞི་བ་དང་དེ་བཞིན་ཉིད་དང་ཆོས་དབྱིངས་དང་ཡང་དག་
པའི་མཐའ་རྣམས་ཡིན་ནོ། །གསུམ་པ་ནི། སྟོང་ཉིད་ལ་སོགས་པ་ཆོས་ཉིད་གང་ཡིན་པ་དེ་ནི་
ཆོས་ཅན། མཐར་འཛིན་གྱི་བློ་ངོར་ཟབ་པ་ཡིན་ཏེ་སྟོང་པ་ཉིད་ལ་སོགས་པ་གཟུགས་སོགས་
ཀྱི་ངོ་བོར་མེད་པས་གོ་རིམ་བཞིན་དུ་གཟུགས་སོགས་དང་གཅིག་ཏུ་སྒྲོ་འདོགས་པ་ལས་གྲོལ་
ཞིང་སྟོང་པ་ཉིད་ལ་སོགས་པ་གཟུགས་སོགས་ལས་དོན་གཞན་པ་ཡང་མ་ཡིན་པས་གཟུགས་
སོགས་ལས་ཐ་དད་དུ་སྐུར་པ་འདེབས་པའི་མཐའ་ལས་གྲོལ་བའི་དེ་བཞིན་ཉིད་ཡིན་པའི་
ཕྱིར། མདོ་ལས་གནས་ཟབ་མོ་རྣམས་ལེགས་པར་བསྟན་དུ་གསོལ། ཞེས་པ་དང༌། ཟབ་མོ་
-239-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་བྱ་བ་ནི་སྟོང་པ་ཉིད་ཀྱི་ཚིག་བླ་དྭགས་སོ་ཞེས་སོགས་དང་། གཟུགས་ཀྱི་དེ་བཞིན་ཉིད་དེ་
ལ་གཟུགས་ཀྱང་མེད་གཟུགས་ལས་གུད་ན་ཡང་དེ་བཞིན་ཉིད་མེད་དོ་གཟུགས་ཀྱི་དེ་བཞིན་
ཉིད་དེ་ནི་དེ་ལྟ་བུའོ་ཞེས་སོ། །གནས་ཞེས་པས་སྒོམ་ལམ་རྒྱུན་ལྡན་དང་ཟབ་མོ་ལན་གཉིས་
བསྟན་པས་ཡང་དང་ཡང་དུ་གོམས་པར་བྱེད་པ་བསྟན་ནོ། །
གཉིས་པ་ལ་གསུམ་སྟེ། སྒོམ་པའི་ཚུལ། ཚུལ་དེ་ལྡན་གྱིས་དབྱེ། ཕྱེ་བའི་བྱེད་པའོ།།
དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། ངེས་བྱེད་ཞེས་སོགས་
ཚིགས་བཅད་གཅིག་སྨོས་པ་ཆོས་ཅན། དགོས་པ་ཡོད་དེ། སྔར་བཤད་པ་དེ་ལྟར་ཁྱད་པར་
བསྟན་ནས་ཁྱད་པར་གྱི་གཞི་སྒོམ་ལམ་རྟོགས་པའི་དོན་ཡོད་པའི་ཕྱིར། གཉིས་པ་དང་གསུམ་
པ་ནི་ངེས་འབྱེད་ཡན་ལག་དང་མཐོང་ལམ་དང་སྒོམ་ལམ་གསུམ་དུ་མཐོང་བའི་དོན་རྣམས་ལ་
དམིགས་ཏེ་ཐོས་ཆུང་གི་ཤེས་རབ་བམ་ཏིང་ངེ་འཛིན་གྱི་སྦྱོར་བ་ལས་བྱུང་བའི་ཤེས་རབ་ཀྱིས་
ཡང་ཡང་དུ་སེམས་པ་དང༌། བསམ་བྱུང་གི་ཤེས་རབ་ཏིང་ངེ་འཛིན་གྱི་དངོས་གཞི་ལས་བྱུང་
བའི་ཤེས་རབ་ཀྱིས་ཡང་དང་ཡང་དུ་འཇལ་བ་དང་། སྒོམ་བྱུང་གི་ཤེས་རབ་ཏིང་ངེ་འཛིན་གྱི་
རྗེས་ལས་བྱུང་བའི་ཤེས་རབ་ཀྱིས་ཡང་དང་ཡང་དུ་ངེས་པར་རྟོག་པའི་རྗེས་ལ་མངོན་པར་
རྟོགས་པ་ནི་སྒོམ་པའི་ལམ་ཡིན་ནོ། །སྒོམ་ལམ་དེ་ཉིད་ཇི་ལྟར་ཡུལ་ཡིན་ཞེ་ན། རྒྱུན་ཆགས་པ་
ཡིན་པས་སྐད་ཅིག་སྔ་མ་རྣམས་ཕྱི་མའི་ཡུལ་ཡིན་ནོ། །ངག་དོན། ས་བཅུ་པའི་ཡེ་ཤེས་ཆོས་
ཅན། སྒོམ་ལམ་ཡིན་ཏེ། སྦྱོར་མཐོང་སྒོམ་གསུམ་དུ་མཐོང་བའི་ཆོས་ཉིད་རྒྱུན་དུ་གོམས་པར་
བྱེད་ པའི་ རྗེས་ ལ་ མངོན་རྟོགས་ ཡིན་པའི་ ཕྱིར། གཉིས་པ་ལ་གཉིས་ཏེ། དགུར་དབྱེ་བ།
གྲངས་ཉུང་བའི་རྩོད་པ་སྤང་བའོ། །དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ།།
དང་པོ་ནི། དེ་ནི་རྒྱུན་ཆགས་ཡིན་ཞེས་སོགས་ཚིགས་བཅད་སྨོས་པ་ཆོས་ཅན། དགོས་པ་
ཡོད་དེ། སྒོམ་ལམ་དེ་ལ་དབྱེ་བའི་རྣམ་པ་དུ་ཞིག་ཡོད་ཅེ་ན། དེའི་ལན་གདབ་པའི་དོན་ཡོད་
-3(0(0-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
པའི་ཕྱིར། གཉིས་པ་དང་གསུམ་པ་ནི་སྒོམ་ལམ་དེ་ནི་རྣམ་རྟོག་གི་གཉེན་པོའི་དབྱེ་བ་ལས་
རྣམ་པ་དགུར་བཞེད་དོ། །དགུར་ཇི་ལྟར་འགྱུར་ཞེ་ན། སྒོམ་སྤང་རྣམ་པར་རྟོག་པ་ཆེན་པོ་དང་
འབྲིང་དང་ཆུང་ངུ་རྣམས་རེ་རེ་ཞིང་ཆེན་པོ་དང་འབྲིང་དང་ཆུང་ངུའི་བྱེ་བྲག་གིས་སྒྱུར་བ་ལས་
ཐ་དད་པ་དགུ་ཡོད་པའི་ཕྱིར་སྒོམ་སྤང་རྟོག་པ་དེ་དག་གི་གཉེན་པོ་སྒོམ་ལམ་ཆུང་ངུ་དང་འབྲིང་
དང་ཆེན་པོ་རྣམས་རེ་རེ་ཞིང་ཆུང་ངུའི་ཆུང་ངུ་སོགས་གསུམ་དང་འབྲིང་གི་ཆུང་ངུ་སོགས་
གསུམ་དང་ཆེན་པོའི་ཆུང་ངུ་སོགས་གསུམ་ཡོད་པའི་བྱེ་བྲག་གིས་ཐ་དད་པ་དགུ་ཡོད་པས་དེ་
ལྟར་དགུར་ཕྱེའོ། །གཉེན་པོ་ཆུང་རིམ་ནས་སྐྱེ་ཞིང་སྤང་བྱ་ཆེ་རིམ་ནས་འགག་པ་མི་འཐད་དོ་
ཞེ་ན། དེ་ལྟར་འཐད་དེ། ཐོག་མར་ལམ་ཆེན་པོ་མི་སྐྱེ་ཞིང་ལམ་ཆེན་པོ་སྐྱེས་པ་ན་ཡང་སྤང་བྱ་
ཆེན་པོ་ཡོད་མི་སྲིད་པའི་ཕྱིར། དཔེར་ན་མུན་པ་ཆེན་པོ་ནི་སྣང་བ་ཆུང་ངུས་སེལ་ནུས་ལ་མུན་
པ་ཆུང་ངུ་ནི་སྣང་བ་ཆེན་པོས་སེལ་བ་བཞིན་ནོ། །གཉེན་པོ་དགུས་སྤང་བྱ་དགུ་ཚུལ་ཇི་ལྟར་
སྤོང་ཞེ་ན། དོན་དམ་པར་ཆོས་ཐམས་ཅད་སྟོང་པ་ཉིད་ཀྱི་མཚན་ཉིད་ཀྱི་རྣམ་པར་མངོན་སུམ་
དུ་རྟོགས་ཟིན་སྒོམ་པའི་སྒོ་ནས་སྒོམ་ལམ་ཆུང་ངུ་དགུས་སྒོམ་སྤང་རྟོག་པ་ཆེ་འབྲིང་དགུ་
བསྡུས་པ་བཞི་སྤོང་ངོ༌། །སྒོམ་ལམ་ལ་ཆུང་འབྲིང་དགུར་འབྱེད་པའི་རྒྱུ་མཚན་གཞན་ཡང་ཡོད་
དེ༔ ཐབས་མཁས་པའི་སྟོབས་ཀྱིས་འདོད་པའི་ཁམས་ལ་སོགས་པ་དགུ་ལ་བརྟེན་ནས་ཐེག་
ཆེན་གྱི་སྒོམ་ལམ་རྣམ་པ་དགུ་བསྐལ་པ་གྲངས་མེད་གཉིས་སུ་རྒྱུན་ཆགས་སུ་འབྱུང་བའི་ཕྱིར་
ཆུང་འབྲིང་དགུར་ཕྱེའོ། །འོ་ན་སྒོམ་ལམ་དགུར་མ་ངེས་ཏེ་སྒོམ་སྤང་ཉོན་སྒྲིབ་ཡང་དག་ཡོད་
པའི་ཕྱིར་ཞེ་ན། སྐྱོན་མེད་དེ། བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་ནི་རྣམ་པར་
རྟོག་པའི་ཞེས་མདོ་སྡེ་རྒྱན་གྱི་འགྲེལ་པ་ལས་འབྱུང་བའི་ཕྱིར་དང་སྒོམ་སྤང་རྟོག་པའི་གཉེན་
པོས་ཉོན་མོངས་ཀྱང་སྤོང་ནུས་པའི་ཕྱིར། ངག་དོན། ཤེས་བྱ་ཆོས་ཅན། ཐེག་ཆེན་གྱི་སྒོམ་
ལམ་ཆུང་འབྲིང་དགུར་འབྱེད་པའི་རྒྱུ་མཚན་ཡོད་དེ། སྒོམ་སྤང་རྟོག་པ་ཆེ་འབྲིང་དགུར་ཡོད་
-331-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར། དེ་ཆོས་ཅན། ཆོས་སྔར། ཐེག་ཆེན་གྱི་སྒོམ་ལམ་དགུ་ཆོས་ཉིད་རྟོགས་ཟིན་སྒོམ་
པའི་སྒོ་ནས་ས་དགུ་ལ་བརྟེན་ནས་རྒྱུན་ཆགས་སུ་འབྱུང་བའི་ཕྱིར། དེ་ཆོས་ཅན། ཉོན་སྒྲིབ་
དགུ་ཡོད་པས་སྒོམ་ལམ་དགུར་གྲངས་མ་ངེས་པའི་སྐྱོན་ཡོད་དེ། བྱང་ཆུབ་སེམས་དཔའ་
རྣམས་ཀྱི་ཉོན་མོངས་པ་ནི་རྣམ་པར་རྟོག་པའོ་ཞེས་འབྱུང་བའི་ཕྱིར། དེ་ཆོས་ཅན། གཉེན་པོ་
ཆུང་རིམ་ནས་སྐྱེ་སྤང་བྱ་ཆེ་རིམ་ནས་འགག་པ་འཐད་དེ། མུན་པ་ཆུང་ངུས་སྣང་བ་ཆེན་པོ་སེལ་
དགོས་ཆེན་པོ་སྣང་བ་ཆུང་དུས་སེལ་ནུས་པའི་ཕྱིར། གཉིས་པ་ལ་གཉིས་ཏེ། རྩོད་པ་དང་ལན་
ནོ༔ ་དང་པོ་ནི་སྒོམ་ལམ་གྱི་བྱེ་བྲག་དགུ་བས་མང་བ་མང་བ་མ་ཡིན་ཏེ་མང་བར་ཐལ། རྒྱལ་
བའི་ཡུམ་དེ་དང་དེ་ལས་སྒོམ་ལམ་གྱི་རྣམ་པ་རེ་རེའི་དབང་དུ་མཛད་དེ་བསོད་ནམས་གྲངས་
མེད་པ་དང་གཞལ་དུ་མེད་པ་དང་ཚད་མེད་པ་སྐྱེ་བར་གསུངས་པའི་ཕྱིར། དེས་ན་སྒོམ་ལམ་ཇི་
ལྟར་རྣམ་པ་དགུ་ཞེས་བྱ་སྟེ་དགུར་གྲངས་མ་ངེས་སོ་ཞེ་ན་གཉིས་པ་ལ་གཉིས་ཏེ། རྩ་བ།
འགྲེལ་པའོ། །དང་པོ་དང་གཉིས་པ་ལ་གཉིས་ཏེ། དོན་དམ་དུ་རྟགས་མ་གྲུབ། ཀུན་རྫོབ་ཏུ་
ཁྱབ་པ་མ་གྲུབ་པའོ། །དང་པོ་ནི་བཟོད་ པ་མ་ཡིན་ནོ། །གང་ལ་ན་སྒོམ་པའི་ལམ་ཇི་སྐད་
བཤད་པའི་ཟབ་མོའི་མཚན་ཉིད་ཅན་ལའོ། །གང་གིས་ན་བསོད་ནམས་གྲངས་མེད་པ་དང་།
གཞལ་དུ་མེད་པ་དང་ཚད་མེད་པ་སྐྱེ་བར་བསྟན་པའི་ཚིག་ཏུ་བརྗོད་པའི་ངོ་བོ་རྣམས་ཀྱིས་སོ།།
གང་ལ་ལྟོས་ཏེ་ན་དོན་དམ་པར་རོ། །ཇི་ལྟར་ན་གྲངས་མེད་ལ་སོགས་པ་གསུམ་ཐ་དད་པ་
ཉིད་ཀྱི་ངོ་བོར་དབྱེ་བར་བྱ་བར་རོ། །དེའི་རྒྱུ་མཚན་བསོད་ནམས་གྲངས་མེད་ལ་སོགས་པ་
གསུམ་པོ་གྲངས་ཡོད་སོགས་ལས་ལོགས་ནས་ཉེ་བར་སྐྱེད་པ་སྟེ་ཐ་དད་དུ་བཞག་པ་ཙམ་ཡིན་
གྱི་དོན་གཅིག་ལ་རབ་ཏུ་སྦྱོར་བ་སྟེ་དེ་ཁོ་ནར་སྟོང་ཉིད་དུ་དབྱེར་མེད་པའི་ཕྱིར། ངག་དོན།
བསོད་ནམས་གྲོངས་མེད་ལ་སོགས་ཆོས་ཅན། ཁྱོད་གསུམ་དོན་དམ་པར་ཐ་དད་དུ་དབྱེ་བར་
བཟོད་པ་མ་ཡིན་ཏེ། ཁྱེད་གསུམ་ལྡོག་པ་ཐ་དད་ཡིན་གྱི་དེ་ཁོ་ནར་སྟོང་ཉིད་དུ་དབྱེར་མེད་
-302-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
པའི་ཕྱིར། གཉིས་པ་ནི་བཞེད་དོ། །གང་ན་རྒྱུ་མཐུན་དུ་བཤད་པའི་ཆོས་ཀྱི་ངོ་བོ་ཉིད་བསོད་
ནམས་གྲངས་མེད་ལ་སོགས་པ་མདོ་ལས་ཇི་སྐད་བཤད་ཅིང་བསྟན་པ་དེ་དག་གོ །གང་ལ་
ལྟོས་ཏེ་ན་ཀུན་རྫོབ་ཏུའོ། །གང་གི་དོན་དུ་ན་སྒོམ་ལམ་གྱི་གདུལ་བྱ་བྱིས་པའི་སྐྱེ་བོ་རྣམས་ལ་
སྒོམ་ལམ་ལས་འབྲས་བུ་ཆེན་པོ་སེལ་བར་སྟོང་པའི་དོན་དུའོ། །ཇི་ལྟར་ན་དམིགས་པ་མེད་
པའི་ཐུགས་རྗེ་ཆེན་པོའི་རང་བཞིན་གྱི་ཆོས་ཀྱི་དབྱིངས་ཀྱི་རྒྱུ་མཐུན་པར་གྱུར་པ་སྟེ་དེ་འདྲའི་
ཆོས་དབྱིངས་ལ་གྲངས་ལ་སོགས་པ་མེད་པ་བཞིན་དུ་བསོད་ནམས་ལ་གྲངས་ལ་སོགས་མེད་
པར་མཐུན་པར་རོ། །གང་གིས་མཐུན་པ་དེ་ལས་སོ། །དེས་ན་སྒོམ་ལམ་མང་པོ་ཉིད་དུ་ཐལ་
བར་མི་འགྱུར་རོ། །ངག་དོན། ཐེག་ཆེན་གྱི་སྒོམ་ལམ་ཆོས་ཅན། ཀུན་རྫོབ་ཏུ་ཁྱོད་དགུ་པོ་རེ་
རེ་ལ་བསོད་ནམས་གྲངས་མེད་ལ་སོགས་གསུམ་གསུམ་འབྱུང་བས་ཁྱོད་དགུར་གྲངས་མ་
ངེས་པར་མི་འགྱུར་ཏེ། ཀུན་རྫོབ་ཏུ་གདུལ་བྱ་ལ་ཁྱོད་ལས་འབྲས་བུ་ཆེན་པོ་སྐྱེ་བར་སྟོན་པའི་
དོན་དུ་ཁྱོད་དགུ་པོ་རེ་རེ་ལ་བསོད་ནམས་གསུམ་གསུམ་འབྱུང་བར་གསུངས་པ་གང་ཞིག་ཁྱོད་
རིགས་དགུར་གྲངས་ངེས་པའི་ཕྱིར། མདོ་ལས་བཅོམ་ལྡན་འདས་སྟོང་པ་ཉིད་ལ་ཟད་པ་མི་
དམིགས་གྲངས་ཀྱང་མི་དམིགས་གཞལ་བ་ཡང་མི་དམིགས་ཚད་ཀྱང་མི་དམིགས་ཏེ། བཅོམ་
ལྡན་འདས་དེ་བས་ན་ཆོས་དེ་དག་ལ་དོན་དམ་ཡི་གེས་ཐ་དད་དུ་བགྱི་བ་མི་དམིགས་སོ། །
བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་དེ་བཞིན་ཏེ། ཆོས་དེ་དག་ལ་དོན་དམ་
ཡི་གེས་ཐ་དད་དུ་བྱས་པ་མི་དམིགས་སོ། །རབ་འབྱོར་འོན་ཀྱང་བརྗོད་དུ་མེད་པའི་དོན་ལ་དེ་
བཞིན་གཤེགས་པས་མི་ཟད་པ་ཞེས་བྱ་བའམ་གྲངས་མེད་པ་ཞེས་བྱ་བའམ་གཞལ་དུ་མེད་པ་
ཞེས་བྱ་བའམ་ཚད་མེད་པ་ཞེས་བྱ་བའམ་སྟོང་པ་ཞེས་བྱ་བ་ནས་མྱ་ངན་ལས་འདས་པ་ཞེས་
མངོན་པར་བརྗོད་པ་གང་ཡིན་པ་དེ་ནི་དེ་བཞིན་གཤེགས་པའི་ཐུགས་རྗེ་ཆེན་པོའི་རྒྱུ་མཐུན་
གྱིས་བསྟན་པའོ་ཞེས་སོ། །བསྟན་པ་འདི་ནི་སྟོན་པའི་སྙིང་རྗེའོ། །རྒྱུ་མཐུན་ནི་གྲངས་མེད་
-3tj3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་སྟོན་པའི་གསུང་རབ་སྟེ་དེའི་འབྲས་བུ་ཡིན་པས་སོ། །མདོའི་དངོས་བསྟན་ལྟར་ན་
ཐེག་ཆེན་གྱི་སྒོམ་ལམ་བསྒོམས་པས་བསོད་ནམས་གྲངས་མེད་སོགས་འབྱུང་བ་མ་ཡིན་པར་
ཐལ། ཆོས་ཐམས་ཅད་རང་བཞིན་གྱིས་སྟོང་པའི་ཕྱིར་ཞེ་ན། དོན་དམ་དུ་འཕེན་ན་འདོད།
ཀུན་རྫོབ་ཏུ་འཕེན་ན་ཁྱབ་པ་མ་གྲུབ་ཅེས་སྦྱར་རོ། །སློབ་དཔོན་གྱི་རྩོད་ལན་འདི་མདོའི་
ཤུགས་ལས་བསྟན་པ་དགོངས་པ་ཡིན་ནོ། །ཉི་ཁྲི་སྣང་བ་ལྟར་ན་ཚིག་རྐང་དང་པོ་གཉིས་ཀྱིས་
རྩོད་པ་བསྟན། ཕྱི་མ་གཉིས་ཀྱིས་ལན་བསྟན་པར་བཤད་དོ། ཁ་ཅིག་འདིར་རངམཚན་ལ་
དོན་དམ་དུ་བྱེད་པ་མི་རིགས་ཏེ། མདོ་དང་འདིའི་རྩ་འགྲེལ་གང་དུ་ཡང་དོན་དམ་གྱི་ཐ་སྙད་མ་
མཛད་པའི་ཕྱིར་རོ། །ཡང་ན་རྒྱུ་མཐུན་གྱི་དོན་ནི་གྲངས་མེད་སོགས་བསྟན་པའི་གསུང་རབ་དེ་
ཆོས་དབྱིངས་ཀྱི་རྣམ་པ་ཅན་དམིགས་པ་མེད་པའི་ཐུགས་རྗེ་ཆེན་པོའི་རྒྱུ་མཐུན་ཡིན་ཏེ། ཐུབ་
པའི་ཐུགས་ རྗེས་ཀུན་ནས་བསླང་ནས་བསྟན་པའི་འབྲས་བུ་ཡིན་པས་སོ། །ཡང་ན་ཆོས་
དབྱིངས་ཀྱི་རྒྱུ་མཐུན་གསུང་རབ་ཀྱིས་བསྟན་པར་ཐུབ་པས་བཞེད་ཅེས་སྦྱར་རོ། །གསུང་རབ་
ནི་ཆོས་དབྱིངས་ཀྱི་རྒྱུ་མཐུན་ཡིན་ཏེ། ཐུབ་པས་ཆོས་དབྱིངས་རྟོགས་ནས་གདུལ་བྱ་ལ་ཆོས་
བསྟན་པས་སོ། །
གསུམ་པ་ལ་གཉིས་ཏེ། གནས་སྐབས་ཀྱི་བྱེད་པ་ལ་རྩོད་པ་སྤང་། མཐར་ཐུག་
གི་བྱེད་པ་ལ་རྩོད་པ་སྤང་བའོ། །དང་པོ་ལ་གཉིས་ཏེ། རྩོད་པ། ལན་ནོ། །དང་པོ་ལ་གསུམ་
སྟེ༑ མཚམས་སྦྱར། རྩ་བ། འགྲེལ་པའོ། །དང་པོ་ནི། དངོས་པོ་བརྗོད་ཞེས་སོགས་
ཚིགས་བཅད་གཅིག་སྨོས་པ་ཆོས་ཅན། དགོས་པ་ཡོད་དེ། ཆོས་ཐམས་ཅད་སྟོང་པ་ཉིད་ཡིན་
ན་གོམས་པ་ཕུལ་དུ་ཕྱིན་པར་བྱར་མེད་པས་སྒོམ་ལམ་གྱིས་ཉམས་འཕེལ་གྱི་བྱ་བ་ཅུང་ཟད་
ཀྱང་མི་བྱེད་པ་ཁོ་ནའོ་སྙམ་པའི་སྐྱེ་བོ་བློ་དམན་པའི་ངོར་དོགས་པ་བསུ་བར་བྱ་བའི་དོན་ཡོད་
པའི་ཕྱིར། གཉིས་པ་དང་གསུམ་པ་ནི། སྒོམ་པ་ཞེས་བྱ་བའི་ལམ་ཆོས་ཅན། ཁྱོད་ཀྱིས་མི་
-3fj4-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
མཐུན་ཕྱོགས་ཀྱི་ངོ་བོ་ནི་ཅི་ཞིག་བོར་རྣམ་པར་བྱང་བ་ནི་ཅི་ཞིག་ཐོབ་སྟེ་བོར་ཐོབ་པ་མེད་
པར་ཐལ། བརྗོད་དུ་མེད་པ་དེ་བས་ན་སྟེ་དེའི་ཕྱིར། རྟགས་གྲུབ་སྟེ། དབུ་མ་པས་ཆོས་ཉིད་ཀྱི་
རང་གི་ངོ་བོར་འདོད་པའི་སྒོམ་ལམ་གྱི་དངོས་པོ་ཆོས་ཅན། ཡང་དག་པར་ན་དེ་ཉིད་དང་
གཞན་ཉིད་དང་གཉིས་ཀ་དང་གཉིས་ཀ་མ་ཡིན་པ་ཉིད་དུ་བརྗོད་དུ་མེད་དེ། རང་བཞིན་གྱིས་
ངོ་བོ་ཉིད་མེད་པའི་ཕྱིར། ཁྱབ་པ་ཡོད་དེ། བརྗོད་དུ་མེད་པ་ལ་མི་མཐུན་ཕྱོགས་གོ་རིམ་བཞིན་
དུ་འབྲལ་བ་དང་གཉེན་པོ་སྐྱེ་བར་མི་རུང་བས་ཁྱབ་སྟེ། བརྗོད་དུ་མེད་ན་གོམས་པ་ཕུལ་དུ་
ཕྱིན་པར་བྱར་མེད་པའི་ཕྱིར། འདོད་ན་སྤང་བྱའི་གཉེན་པོར་ཉེ་བར་དགོད་ཅིང་སྒོམ་པར་མི་
བྱ་བ་ཁོ་ནར་ཐལ་ལོ་ཞེ་ན་གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་
པོ་ནི་བྱང་ཆུབ་ཇི་ལྟ་ཞེས་སོགས་མཚན་ཉིད་གཅིག་སྨྲས་པ་ཆོས་ཅན། དགོས་པ་ཡོད་དེ། སྔར་
བཤད་པ་དེ་ལྟ་བུའི་སྐྱོན་གྱིས་དབུ་མ་པ་ལ་གནོད་པ་ཡོད་པ་མ་ཡིན་ཏེ་མེད་ཚུལ་འདི་ལྟར་
ཡིན་ཞེས་བསྟན་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི། བྱང་ཆུབ་དེ་བཞིན་
ཉིད་མཚན་ཉིད། །བྱང་ཆུབ་ཇི་ལྟ་དེ་བཞིན་དུ། །དེ་ཡང་དེ་ཡི་མཚན་ཉིད་བཞེད། །འདི་ནི་
འདོད་པའི་དོན་སྒྲུབ་བྱེད། །ཅེས་པའི་ཚུལ་དུ་འགྲེལ་ཏེ། ཀུན་རྫོབ་ཏུ་བོར་ཐོབ་མི་བྱེད་པར་
ཐལ། དོན་དམ་པར་བརྗོད་དུ་མེད་པའི་ཕྱིར་ཞེ་ན། ཁྱབ་པ་མ་གྲུབ་སྟེ། ཆོས་ཉིད་མཐོང་ཟིན་
སྒོམས་པས་གློ་བུར་གྱི་དྲི་མ་ཅི་རིགས་བྲལ་བའི་སྒོ་ནས་ཆོས་ཉིད་མངོན་སུམ་དུ་བྱས་པ་སྟེ་
རྟོགས་པའི་སྒོམ་ལམ་འདི་ཡང་དོན་དམ་པར་དེ་བཞིན་ཉིད་ཀྱི་མཚན་ཉིད་བརྗོད་དུ་མེད་པ་
ཡིན་ཡང་ཀུན་རྫོབ་ཏུ་མངོན་པར་འདོད་པའི་དོན་སྤང་བྱ་ཉམས་པ་དང་གཉེན་པོ་འཕེལ་བའི་
བྱ་བ་སྒྲུབ་པར་བྱེད་པའི་ཕྱིར། ཇི་ལྟར་ཏེ་དཔེར་ན་ངོ་བོ་ཉིད་ཀྱི་སྐུ་ལ་སོགས་པའི་རང་བཞིན་
དུ་གྱུར་པའི་སངས་རྒྱས་ནི་དོན་དམ་པར་ཁྱད་པར་དུ་བྱར་མེད་པ་དེ་བཞིན་ཉིད་ཀྱི་མཚན་ཉིད་
ཡིན་པས་བྱ་བྱེད་དང་བྲལ་ཡང་ཀུན་རྫོབ་ཏུ་དེའི་བདག་པོའི་རྐྱེན་གྱིས་གདུལ་བྱའི་སྐྱེ་བོ་
-305-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་ཀྱི་བསོད་ནམས་དང་ཡེ་ཤེས་ཀྱི་ཚོགས་ཆེ་ཆུང་དང་རྗེས་སུ་མཐུན་པར་དོན་ཁྱད་པར་
གཟུགས་སྐུའི་སྣང་བ་སྐྱེད་པའི་སྒོ་ནས་གདུལ་བྱ་རྣམས་ཀྱི་མངོན་པར་འདོད་པའི་དོན་སྒྲུབ་
པར་བྱེད་པ་བཞིན་ནོ། །ངག་དོན། ཐེག་ཆེན་གྱི་སྒོམ་ལམ་ཆོས་ཅན། དོན་དམ་པར་བརྗོད་དུ་
མེད་ན་ཀུན་རྫོབ་ཏུ་བོར་ཐོབ་མེད་མི་དགོས་ཏེ། སངས་རྒྱས་དེ་དོན་དམ་པར་དེ་བཞིན་ཉིད་
དང༌། དབྱེར་མེད་ཀྱང་ཀུན་རྫོབ་ཏུ་གཞན་དོན་སྒྲུབ་པ་བཞིན་དུ་ཁྱོད་དོན་དམ་པར་དེ་བཞིན་
ཉིད་དང་དབྱེར་མེད་ཀྱང་ཀུན་རྫོབ་ཏུ་འདོད་པའི་དོན་སྒྲུབ་བྱེད་ཡིན་པའི་ཕྱིར། དོན་དམ་པར་
བོར་ཐོབ་མི་བྱེད་པར་ཐལ། ཟེར་ན་འདོད་པ་གྲུབ་སྟེ། ཤེས་བྱ་ཆོས་ཅན། སྒོམ་ལམ་གྱིས་དོན་
དམ་པར་སྤང་གཉེན་ལ་བོར་ཐོབ་མི་བྱེད་དེ། དོན་དམ་པར་ཉམས་པ་དང་འཕེལ་བ་མ་གྲུབ་
པར་ཐུབ་པས་བཞེད་པའི་ཕྱིར། དེ་ཆོས་ཅན། དོན་དམ་པར་བརྗོད་དུ་མེད་ཀྱང་ཀུན་རྫོབ་ཏུ་
ཉམས་འཕེལ་བྱེད་པ་ལ་ཉེས་པ་མེད་དེ། དོན་དམ་རྣམ་པར་དཔྱོད་པའི་ཚེ་ཅི་ལ་ཡང་སྦྱོར་བ་
མེད་པའི་ཚུལ་གྱིས་སྒོམ་པའི་རྣལ་འབྱོར་དེ་ཀུན་རྫོབ་ཏུ་སྦྱོར་བ་ཡིན་པའི་ཕྱིར། འགྲེལ་པ་
འདིའི་ལུགས་ལྟར་ན་རྩ་བས་ཀུན་རྫོབ་ཏུ་ཁྱབ་པ་མ་གྲུབ་པའི་ལན་བསྟན་ཅིང་དོན་དམ་དུ་
འདོད་པའི་ལན་དངོས་སུ་མ་བསྟན་ཅིང་། དོན་དམ་པར་ནི་ཉམས་པ་དང་ཞེས་སོགས་ཀྱིས་
དོན་དམ་དུ་འདོད་པའི་ལན་བསྟན་པར་བཞེད་དོ། །ཉི་ཁྲི་སྣང་བ་དང་འགྲེལ་ཆེན་ལྟར་ན།
དགེ་བའི་རྩ་བ་དེ་དག་བླ་མེད་རྫོགས་པའི་བྱང་ཆུབ་ཏུ་ཡོངས་སུ་བསྔོ་སྟེ་དེ་ཡང་བླ་མེད་རྫོགས་
པའི་བྱང་ཆུབ་ཇི་ལྟ་བ་དེ་བཞིན་དུ་ཡོངས་སུ་བསྔོའོ་ཞེས་པ་དང༌། བྱང་ཆུབ་ཇི་ལྟ་དེ་བཞིན་དུ།།
འདི་ནི་འདོད་པའི་དོན་སྒྲུབ་བྱེད། །ཅེས་པ་ཀུན་རྫོབ་ཏུ་ཁྱབ་པ་མ་གྲུབ་པའི་ལན་ཆོས་ཐམས་
ཅད་ཀྱི་དེ་བཞིན་ཉིད་ཇི་ལྟ་བ་དེ་བཞིན་དུ་བླ་མེད་རྫོགས་པའི་བྱང་ཆུབ་བོ་ཞེས་པ་དང་། བྱང་
ཆུབ་དེ་བཞིན་ཉིད་མཚན་ཉིད། །དེ་ཡང་དེ་ཡི་མཚན་ཉིད་བཞེད། །ཅེས་པས་དོན་དམ་དུ་
འདོད་པའི་ལན་བསྟན་པར་བཤད་དོ། ཁ་ཅིག་དོན་ཁྱད་པར་ཅན་སྣང་བའི་སེམས་བསྐྱེད་
-30i-



གྲོགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཅེས་པ་ལ་གདུལ་བྱའི་དོན་དུ་དོན་ཁྱད་པར་ཅན་གཞན་དོན་དང་། བྱང་ཆུབ་གཉིས་སྣང་བའི་
སེམས་སྔར་སློབ་ལམ་དུ་སྐྱེད་པའི་སྒོ་ནས་སྒྲུབ་ཅེས་སྦྱར་རོ། །
གཉིས་པ་ལ་གཉིས་ཏེ། རྩོད་པ། ལན་ནོ། །དང་པོ་ལ་གསུམ་སྟེ། མཚམས་སྦྱར།
རྩ་བ། འགྲེལ་པའོ། །དང་པོ་ནི། སེམས་ནི་ཞེས་སོགས་ཚིགས་བཅད་ཕྱེད་སྨོས་པ་ཆོས་ཅན།
དགོས་པ་ཡོད་དེ། དོན་དམ་པར་བརྗོད་དུ་མེད་ཀྱང་ཀུན་རྫོབ་ཏུ་ཉམས་འཕེལ་བྱེད་པ་མི་
འགལ་བ་དེ་ལྟ་ཡིན་ནའང་ཐེག་ཆེན་སྒོམ་ལམ་གྱིས་ཀུན་རྫོབ་ཏུ་ཡང་རྫོགས་པའི་བྱང་ཆུབ་
སྐྱེད་པའི་དོན་བྱེད་པར་མི་རུང་ངོ༌། །སྙམ་པའི་དོགས་པ་བསུ་བའི་དོན་ཡོད་པའི་ཕྱིར། གཉིས་
པ་དང་གསུམ་པ་ནི་དོན་ཁྱད་པར་ཅན་བྱང་ཆུབ་སྣང་བ་སྟེ་དེ་ལ་དམིགས་པའི་བྱང་སེམས་ཀྱི་
སེམས་བསྐྱེད་ཆོས་ཅན། ཁྱོད་ཀྱི་སྒོ་ནས་རྫོགས་པའི་བྱང་ཆུབ་བསྐྱེད་པའི་དོན་མི་བྱེད་པར་
ཐལ། ཁྱོད་སྔ་ཕྱི་རེ་རེ་ཁོ་ནས་བྱང་ཆུབ་བསྐྱེད་པར་རིགས་པ་མ་ཡིན་ཞིང་ཀུན་འབྱུང་གིས་
བསྡུས་པ་ཁྱོད་རིགས་མཐུན་མང་པོ་གཅིག་པར་འབྱུང་བ་དང་ཁྱོད་སྔ་ཕྱི་རིམ་གྱིས་བྱུང་བ་མང་
པོ་ལྷན་ཅིག་ཏུ་ཚོགས་པས་ཀྱང་བྱང་ཆུབ་བསྐྱེད་པ་མ་ཡིན་ཏེ། སེམས་ཅན་རྣམས་ནི་རྣམ་པར་
ཤེས་པའི་རྒྱུད་རེ་རེ་པའོ་ཞེས་མདོ་སྡེ་རྒྱན་གྱི་འགྲེལ་པ་ལས་འབྱུང་བས་དེ་འདྲ་འདི་སྲིད་པའི་
ཕྱིར། དེ་ཆོས་ཅན། བླ་ན་མེད་པའི་བྱང་ཆུབ་སྒྲུབ་པར་བྱེད་པའི་དྲན་པ་ཉེ་བར་བཞག་པ་ལ་
སོགས་པ་ལ་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་རྟོགས་པར་འགྱུར་བ་ཁྱོད་ཀྱི་
སྐད་ཅིག་སྔ་ཕྱི་རིམ་གྱི་བྱུང་བ་མང་པོ་རྣམས་ལྷན་ཅིག་ཏུ་ཚོགས་པས་ཀྱང་བྱང་ཆུབ་བསྐྱེད་པ་
མ་ཡིན་ཏེ། དེ་རྣམས་ཕན་ཚུན་འབྲེལ་བ་སྟེ་ལྷན་ཅིག་ཏུ་ཚོགས་པ་མེད་པའི་ཕྱིར་ཏེ། ཁྱོད་ཀྱི་
སྐད་ཅིག་ཕྱི་མ་དེ་བྱུང་མ་ཐག་ཏུ་ཁྱོད་ཀྱི་སྐད་ཅིག་སྔ་མ་དེ་སྐད་ཅིག་ཕྱི་མ་ལ་རྗེས་སུ་འགྲོ་བ་
མེད་པ་ཉིད་དུ་འཇིག་པས་སོ། །ཞེ་ན། གཉིས་པ་ལ་གསུམ་སྟེ། མཚམས་སྦྱར། རྩ་བ།
འགྲེལ་པའོ། །དང་པོ་ནི། མར་མེ་ཞེས་སོགས་ཚིགས་བཅད་གཅིག་སྨོས་པ་ཆོས་ཅན། དགོས་
-3tj7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཡོད་དེ། རྩོད་པ་དེ་ནི་ཡང་དག་པ་མ་ཡིན་པ་དེའི་ལན་གདབ་པའི་དོན་ཡོད་པའི་ཕྱིར།
གཉིས་པ་ནི། རྩ་བའི་ཐལ་བ་ལ་ཁྱབ་པ་མེད་དེ་མར་མེའི་སྐད་ཅིག་སྔ་ཕྱི་རེ་རེས་སྙིང་པོ་
རྫོགས་པར་མི་སྲེག་ཀྱང་སྔ་ཕྱི་ལྟོས་ནས་སྙིང་པོ་སྲེག་པའི་དཔེའི་ཚུལ་གྱིས་ཐེག་ཆེན་སྒོམ་ལམ་
པའི་སེམས་བསྐྱེད་སྔ་ཕྱི་རེ་རེ་ཁོ་ནས་རྫོགས་པའི་བྱང་ཆུབ་མི་བསྐྱེད་ཀྱང་སྔ་ཕྱི་ལྟོས་ནས་བ་
སྐྱེད་ཚུལ་དང་དེར་མ་ཟད་ཟབ་མོའི་ཆོས་ཉིད་བརྒྱད་ཀྱང་ཁོང་དུ་ཆུད་པར་བྱའོ། །ངག་དོན།
ཤེས་བྱ་ཆོས་ཅན། ཐེག་ཆེན་སྒོམ་ལམ་པའི་སེམས་བསྐྱེད་སྐད་ཅིག་སྔ་ཕྱི་རེ་རེ་ཁོ་ནས་བྱང་
ཆུབ་མི་བསྐྱེད་ཀྱང་སྔ་ཕྱི་ལྟོས་ནས་དེ་བསྐྱེད་པ་འཐད་དེ་མར་མེའི་སྐད་ཅིག་སྔ་ཕྱི་རེ་རེས་སྙིང་
པོ་རྫོགས་པར་མི་སྲེག་ཀྱང་སྔ་ཕྱི་ལྟོས་ནས་སྙིང་པོ་སྲེག་པའི་ཕྱིར། དེ་ཆོས་ཅན། དོན་དམ་
པར་མར་མེའི་དཔེ་སྨོས་པས་ཟབ་མོའི་ཆོས་ཉིད་བརྒྱད་ཀྱང་རྟོགས་ནུས་ཏེ། དོན་དམ་པར་
མར་མེའི་དཔེ་གསུངས་པ་ལ་བརྟེན་ནས་དོན་དམ་པར་བྱ་བྱེད་མེད་ཀྱང་ཀུན་རྫོབ་ཏུ་བྱ་བྱེད་
ཡོད་པ་མི་འགལ་བའི་དོན་ཤེས་པའི་ཕྱིར། ཁ་ཅིག་སེམས་བསྐྱེད་སྔ་ཕྱི་རིམ་གྱིས་འབྱུང་བས་
མི་བསྐྱེད་པ་ལ་མར་མེའི་དཔེས་རྟགས་མ་གྲུབ་ཀྱི་ལན་འདེབས་པར་འཐད་དེ། འགྲེལ་ཆེན་
ལས། སྔར་བཤད་པའི་ཕྱོགས་མངོན་པར་འདོད་པ་མ་ཡིན་པའི་ཕྱིར་ཕྱོགས་ཕྱི་མ་ལ་རབ་ཏུ་
གྲགས་པའི་དཔེའི་ཚུལ་གྱིས་ལན་གདབ་པའི་ཕྱིར་ཞེས་གསུངས་པའོ་ཞེས་ཟེར་རོ། །མདོ་
ལས་རབ་འབྱོར་དེ་ཇི་སྙམ་དུ་སེམས་འབྲུ་མར་གྱི་མར་མེ་འབར་བས་སྙིང་པོ་ཚིག་པར་གྱུར་ན་
མེ་ལྕེ་དང་པོ་དང་ཕྲད་པས་སྙིང་པོ་ཚིག་གམ། མེ་ལྕེ་ ཕྱི་མ་དང་ཕྲད་པས་སྙིང་པོ་དེ་ཚིག །
གསོལ་བ་དེ་ནི་མ་ལགས་སོ། །བཀའ་སྩལ་པ་སྙིང་པོ་དེ་ཚིག་མོད། གསོལ་པ་བཅོམ་ལྡན་
འདས་དེ་ནི་ཚིག་གོ །བདེ་བར་གཤེགས་པ་དེ་ནི་ཚིག་གོ །བཅོམ་ལྡན་འདས་ཀྱིས་བཀའ་
སྩལ་པ། རབ་འབྱོར་དེ་བཞིན་དུ་སེམས་དང་པོ་བསྐྱེད་པས་ཀྱང་བླ་མེད་རྫོགས་པའི་བྱང་ཆུབ་
ཏུ་འཚང་རྒྱ་བ་མ་ཡིན། སེམས་དང་པོ་བསྐྱེད་པ་ལ་མ་བརྟེན་པར་ཡང་བླ་མེད་རྫོགས་པའི་
-308-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
བྱང་ཆུབ་ཏུ་འཚང་རྒྱ་བ་མ་ཡིན། སེམས་ཕྱི་མ་བསྐྱེད་པས་ཀྱང་བླ་མེད་རྫོགས་པའི་བྱང་ཆུབ་
ཏུ་འཚང་རྒྱ་བ་མ་ཡིན། སེམས་ཕྱི་མ་བསྐྱེད་པ་ལ་མ་བརྟེན་པར་ཡང་བླ་མེད་རྫོགས་པའི་བྱང་
ཆུབ་ཏུ་འཚང་རྒྱ་བ་མ་ཡིན་ཏེ། འོན་ཀྱང་བླ་མེད་རྫོགས་པའི་བྱང་ཆུབ་ཏུ་སངས་རྒྱའོ་ཞེས་སོ།།
སློབ་དཔོན་ལྟར་ན་མར་མེའི་དཔེས་སེམས་བསྐྱེད་ཀྱིས་བྱང་ཆུབ་བསྐྱེད་ཚུལ་དང་ཟབ་མོའི་
ཆོས་ཉིད་བརྒྱད་ཀ་མཚོན་བྱེད་དུ་བཤད་དོ། །ཉི་ཁྲི་སྣང་བ་ལྟར་ན་མར་མེའི་དཔེས་བྱང་ཆུབ་
བསྐྱེད་ཚུལ་ཁོ་ན་མཚོན་བྱེད་དུ་བཤད་དོ། །
གསུམ་པ་ལ་གསུམ་སྟེ། དཔེ་བཤད། དཔེ་དོན་སྦྱར། དཔེ་ལ་བརྟེན་ནས་དོན་གཞན་
ཡང་ཁོང་དུ་ཆུད་པར་བསྟན་པའོ། །དང་པོ་ལ་གསུམ་སྟེ། ལྟོས་མེད་དུ་མི་སྲེག །ལྟོས་ནས་
སྲེག །དཔེ་སྨོས་པའི་དགོས་པའོ། །དང་པོ་ལ་གཉིས་ཏེ། སྐད་ཅིག་དང་པོས་མི་སྲེག །གཉིས་
པས་མི་བསྲེག་པའོ། །དང་པོ་ནི། ཇི་ལྟར་ཏེ་དཔེར་ན་མེ་ལྕེ་དང་སྙིང་པོ་སྣུམ་ལྡན་ཕྲད་ཙམ་གྱི་
མར་མེའི་སྐད་ཅིག་དང་པོ་ཆོས་ཅན། ཁྱོད་ཀྱིས་མར་མེའི་སྐད་ཅིག་གཉིས་པ་ལ་མ་ལྟོས་པར་
རྒྱུའི་མཚན་ཉིད་ལྡོང་བུ་རྫོགས་པར་སྲེག་པ་དང་འབྲས་བུའི་མཚན་ཉིད་བསྲེག་བྱ་སྡོང་བུ་
རྫོགས་པར་ཚིག་པའི་ནུས་པ་མེད་དེ་རང་གི་རྒྱུས་མེ་ལྕེ་དང་སྡོང་བུ་གཉིས་དུས་མཉམ་དུ་ཕྲད་
ཙམ་དུ་བསྐྱེད་ཅིང་སྡོང་བུ་རྫོགས་པར་སྲེག་པའི་ནུས་པ་ཁྱད་པར་ཅན་དུ་མ་གནས་པའི་ཕྱིར།
གཉིས་པ་ནི། སྐད་ཅིག་དང་པོ་དེ་བཞིན་དུ་མེ་ལྕེ་དང་སྙིང་པོ་ཁྱད་པར་ཅན་སྐྱེ་བ་མར་མེའི་
སྐད་ཅིག་མ་གཉིས་པ་ཆོས་ཅན། ཁྱོད་ཀྱིས་མར་མེའི་སྐད་ཅིག་དང་པོ་ལ་མ་ལྟོས་པར་རྒྱུའི་
མཚན་ཉིད་སྡོང་བུ་རྫོགས་པར་སྲེག་པ་དང་འབྲས་བུའི་མཚན་ཉིད་བསྲེག་བྱ་སྡོང་བུ་རྫོགས་
པར་ཚིག་པའི་ནུས་པ་མེད་དེ་ཁྱོད་མར་མེའི་སྐད་ཅིག་དང་པོ་ལ་ལྟོས་པ་མེད་པར་ཀུན་རྫོབ་ཏུ་
ཡང་འབྱུང་བ་མེད་པའི་ཕྱིར་ཏེ། ཁྱོད་མར་མེའི་སྐད་ཅིག་དང་པོ་ལ་ལྟོས་པ་མེད་ན་རྟག་ཏུ་ཡོད་
པར་ཐལ་བ་སྟེ། ཁྱོད་ཁྱོད་དངོས་པོ་རེས་འགའ་བ་མ་ཡིན་པར་ཐལ་བའི་སྐྱོན་ཡོད་པའི་ཕྱིར།
-309-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ནི། མེ་ལྕེ་སྙིང་པོ་གཉིས་ཀ་ཕྲད་པའི་ཁྱད་པར་ཅན་གྱི་མར་མེའི་སྐད་ཅིག་མ་དང་པོ་
ལ་ལྟོས་ནས་སྐད་ཅིག་དང་པོ་དེས་བྱས་པ་སྡོང་བུ་སྲེག་པ་ལ་སྐད་ཅིག་དང་པོ་ལས་མཐུ་ཕུལ་
དུ་ཕྱིན་པ་དང་ལྡན་པའི་ཁྱད་པར་ཅན་སྐད་ཅིག་གཉིས་པ་ལ་སོགས་པ་ཡོད་ན་དེའི་ཚེ་སྲེག་
པར་བྱེད་པ་དང་བསྲེག་པར་བྱ་བ་ཡོད་པ་སྟེ་དེས་སྡོང་བུ་སྣུམ་ལྡན་སྲེག་པར་བྱེད་དོ། །དེ་རྒྱུ་
མཚན་གང་གི་ཕྱིར་ཞེ་ན། མར་མེ་སྐད་ཅིག་གཉིས་པ་སོགས་ཆོས་ཅན། རང་རྒྱུ་མར་མེའི་སྐད་
ཅིག་དང་པོ་ལ་ལྟོས་ནས་སྡོང་བུ་སྣུམ་ལྡན་སྲེག་པར་བྱེད་དེ། ཁྱོད་ཀྱིས་དེ་སྲེག་པ་གང་ཞིག་
དེ་ལ་མ་ལྟོས་པར་དེ་མི་སྲེག་པ་དེ་ལྟ་ཡིན་པ་དེའི་ཕྱིར། བདེན་གཉིས་གང་ལ་ལྟོས་ནས་སྲེག་
ཅེ་ན། དེ་ཆོས་ཅན། རིགས་པ་གཅིག་པུར་ཉམས་དགའ་བ་སྟེ། ཀུན་རྫོ་བ་ཏུ་རང་རྒྱུ་མར་མེའི་
སྐད་ཅིག་མ་དང་པོ་ལ་ལྟོས་ནས་སྡོང་བུ་སྣུམ་ལྡན་སྲེག་པར་བྱེད་དོ། །གང་གི་ཚེ་རྒྱུ་དང་རྐྱེན་
ཉིད་འདི་པ་ཙམ་སྟེ་སྣང་ཙམ་དུ་རྒྱུ་རྐྱེན་ཚོགས་པ་ལས་འབྲས་བུ་བྱུང་བའི་བདག་ཉིད་ཀྱི་རྟེན་
ཅིང་འབྲེལ་བར་བྱུང་བའི་ཆོས་ཉིད་ཀྱིས་རང་རྒྱུ་མར་མེའི་སྐད་ཅིག་མ་དང་པོ་ལས་ཁྱོད་སྡོང་བུ་
སྣུམ་ལྡན་སྲེག་བྱེད་དུ་སྐྱེས་པའི་རྒྱུ་དང་འབྲས་བུའི་འབྲེལ་བ་གྲུབ་པའི་ཕྱིར། དེ་ཆོས་ཅན།
ཁྱོད་སྐྱེས་པའི་ཚེ་རང་རྒྱུ་མར་མེའི་སྐད་ཅིག་མ་དང་པོ་འཇིག་རྒྱུ་དོན་གཞན་མེད་པར་རང་གི་
ཞིག་ཀྱང་དེ་ལ་ལྟོས་ནས་དེ་སྲེག་པ་མི་འགལ་ཏེ། དེ་ལྟར་ཡིན་ཀྱང་རྒྱུ་སྲེག་བྱེད་ཁྱོད་སྐྱེས་པ་
དང་འབྲས་བུ་རང་གི་བསྲེག་བྱ་སྡོང་བུ་སྣུམ་ལྡན་འཇིག་པ་སྟེ་ཚིག་པ་དུས་མཉམ་དུ་དམིགས་
པའི་ཕྱིར། གསུམ་པ་ནི། ལྟོས་མེད་དུ་མི་སྲེག་ལྟོས་ནས་སྲེག་པ་དེ་བས་ན་མར་མེའི་སྐད་ཅིག་
དང་པོ་གཉིས་པ་གཉིས་ཕན་ཚུན་མ་ལྟོས་པར་སྙིང་པོ་མི་སྲེག་ཅིང་ལྟོས་ནས་སྲེག་པའི་མར་
མེའི་དཔེའི་ཚུལ་ཆོས་ཅན། ཁྱོད་སྨོས་པ་ལ་དགོས་པ་ཡོད་དེ། ཁྱོད་ཀྱི་ཐེག་ཆེན་སྒོམ་ལམ་གྱི་
སྐད་ཅིག་སྔ་ཕྱིར་གྱུར་པ་གཉིས་ཡུལ་རྫོགས་པའི་བྱང་ཆུབ་གཅིག་སྐྱེ་བ་ལ་ཉེ་བར་སྦྱོར་བ་
ཤེས་པར་བྱེད་པ་ལྷུར་ལེན་པའི་ཕྱིར། གཉིས་པ་ནི་མར་མེའི་སྐད་ཅིག་མ་སྔ་མ་བཞིན་དུ་
-31{j-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
རྫོགས་པའི་བྱང་ཆུབ་སྒྲུབ་པར་བྱེད་པའི་དངོས་པོ་ཚད་ཡོད་པ་ཅུང་ཟད་ཅིག་སྣང་བའི་ཐེག་
ཆེན་སྒོམ་ལམ་གྱི་རྣམ་པར་ཤེས་པ་སྔ་མ་ལ་བརྟེན་མར་མེའི་སྐད་ཅིག་ཕྱི་མ་བཞིན་དུ་སྔ་མ་དེ་
ལ་སྣང་བའི་དོན་གྱིས་དབེན་པ་སྔ་མ་བས་བྱང་ཆུབ་སྐྱེ་བའི་ནུས་པ་ལྷག་པ་ཁྱད་པར་དུ་
འཕགས་པའི་དོན་སྣང་ལ་ཐེག་ཆེན་སྒོམ་ལམ་གྱི་རྣམ་པར་ཤེས་པ་ཕྱི་མ་སྐྱེ་བས་ཐེག་ཆེན་སྒོམ་
ལམ་གྱི་སྐད་ཅིག་སྔ་ཕྱི་ཕན་ཚུན་ལྟོས་ནས་བྱང་ཆུབ་ཐོབ་པར་རིགས་སོ། །ངག་དོན་ཐེག་ཆེན་
གྱི་སྒོམ་ལམ་ཆོས་ཅན། ཁྱོད་ཀྱི་སྔ་ཕྱི་ལྟོས་ནས་རྫོགས་པའི་བྱང་ཆུབ་ཐོབ་པར་རིགས་ཏེ།
རྫོགས་པའི་བྱ་ཆུབ་སྒྲུབ་པའི་ཁྱོད་ཉིད་སྐད་ཅིག་སྔ་མ་ལ་བརྟེན་ནས་དེ་བཞིན་གཤེགས་པས་
རྫོགས་པའི་བྱང་ཆུབ་སྐྱེད་པའི་ནུས་པ་ལྷག་པའི་ཁྱོད་ཉིད་སྐད་ཅིག་ཕྱི་མ་སྐྱེ་བའི་ ཕྱིར།
གསུམ་པ་ནི་གོང་དུ་ཇི་སྐད་སྨོས་པའི་མར་མེའི་དཔེ་ཁོ་ན་སྟེ་དེ་ལ་བརྟེན་ནས་ཟབ་མོའོ། །ཆོས་
ཉིད་རྣམ་པ་བརྒྱད་ཀྱང་ཁོང་དུ་ཆུད་པར་བྱའོ། །འགྱུར་སྔ་མ་དང་འགྲེལ་ཆེན་ལས་འདི་ལྟར་
བཤད་པས་འདི་བཞིན་དུ་སྦྱར་ན་ལེགས་ཏེ། དེ་ལྟ་མིན་ན་ཟབ་མོའི་ཆོས་ཉིད་རྣམ་པ་བརྒྱད་
ཅེས་འགྲེལ་པ་ཆད་པའི་སྐྱོན་ཡོད་པས་སོ། །ངག་དོན། རྩ་བའི་གཉིས་པ་དང་འདྲའོ། ། །
གསུམ་ལ་གསུམ་སྟེ། མཚམས་སྦྱར། རྩ་བ་འགྲེལ་བ་པའོ། །དང་པོ་ནི། སྐྱེ་བ་
དང་ནི་ཞེས་སོགས་ཚིགས་བཅད་གཅིག་སྨོས་པ་ཆོས་ཅན། དགོས་པ་ཡོད་དེ། སྒོམ་པའི་ལམ་
ལ་གནས་པའི་བྱང་ཆུབ་སེམས་དཔའ་རྣམས་ཀྱི་ཕྱིར་མི་ལྡོག་པའི་མཚན་ཉིད་བརྗོད་པའི་ཕྱིར།
ཟབ་མོ་རྣམ་པ་བརྒྱད་ཡུལ་གང་ལ་ཡོད་པ་ཡིན་ཞེ་ན། དེའི་ལན་འདབ་པའི་དོན་ཡོད་པའི་
ཕྱིར། གཉིས་པ་དང་གསུམ་པ་ནི། ཐེག་ཆེན་སྒོམ་ལམ་གྱི་སྐད་ཅིག་སྔ་མ་ཕྱི་མ་རེ་རེ་ཁོ་ནས་
ཀྱང་རྫོགས་པའི་བྱང་ཆུབ་སྐྱེ་བ་མ་ཡིན་ངོ་བོ་ཉིད་མེད་པས་ཀྱང་དེ་བསྒོམ་པས་རྟོགས་བྱའི་
དོན་ཁྱད་པར་དུ་འཕགས་པ་རྫོགས་པའི་བྱང་ཆུབ་བསྐྱེད་པ་ནི། རྟེན་ཅིང་འབྲེལ་བར་འབྱུང་
བ་སྐྱེ་བ་ཟད་པ་དང༌། དངོས་པོ་ཐམས་ཅད་རང་བཞིན་གྱི་ངོ་བོ་ཉིད་མེད་པས་དོན་དམ་པར་
-311-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགག་པ་མེད་ལ། ཀུན་རྫོབ་ཏུ་སེམས་བསྐྱེད་ཙམ་གྱིས་འགག་པ་ཞེས་བྱ་བ་འགག་པ་ཟབ་པ་
དང་ལམ་སྒོམ་པའི་གནས་སྐབས་ཐམས་ཅད་དུ་དེ་བཞིན་ཉིད་ལ་གོམས་པར་བྱེད་ཀྱང་རྫོགས་
སྨིན་མ་སྦྱངས་པར་མངོན་སུམ་དུ་མི་བྱེད་ཅེས་བྱ་བ་དེ་བཞིན་ཉིད་ཟབ་པ་དང་དོན་དམ་པར་
ཆོས་ཐམས་ཅད་དེ་བཞིན་ཉིད་ཀྱི་རང་བཞིན་ཡིན་པས་ཤེས་བྱ་མ་ཡིན་པ་ལ་ཀུན་རྫོབ་ཏུ་སྦྱིན་
པ་ལ་སོགས་རྣམས་དུ་མ་རྗེས་སུ་སྒྲུབ་ཅིང༌། ཤེས་པར་བྱ་བ་ཞེས་བྱ་བ་ཤེས་པ་ཟབ་པ་དང་
ཆོས་ཐམསཅད་དོན་དམ་པར་དེ་བཞིན་ཉིད་ཀྱི་ངོ་བོ་ཉིད་ཡིན་པས་མཐོང་བ་མེད་ལ་མཚན་མ་
ཅི་ཡང་མཐོང་བ་མེད་པའི་ཡེ་ཤེས་དེ་དེ་ཁོ་ན་ཉིད་མཐོང་བ་ཞེས་བྱ་བ་ཤེས་པ་ཟབ་པ་དང་ཆོས་
ཉིད་དོན་དམ་པར་དཔྱད་བྱར་མེད་པ་ཉིད་ཀྱིས་སྤྱད་བྱ་ཐམས་ཅད་ལ་སྤྱོད་པ་མེད་པའི་ཚུལ་
གྱིས་སྤྱོད་པ་ནི་སྤྱོད་པ་མཆོག་ཡིན་ནོ། །ཞེས་བྱ་བ་སྤྱོད་པ་ཟབ་པ་དང་གཟུང་འཛིན་གཉིས་སུ་
སྣང་བ་ཐམས་ཅད་ཡང་དག་པར་གཉིས་སུ་མེད་པ་ཆོས་ཉིད་ཀྱི་ངོ་བོ་ཉིད་དུ་རྟོགས་ནས་སྒྲུབ་
བོ་ཞེས་བྱ་བ་གཉིས་སུ་མེད་པ་ཟབ་པ་དང་བསོད་ནམས་དང་ཡེ་ཤེས་ཀྱི་ཚོགས་ཐམས་ཅད་
ཡོངས་སུ་རྫོགས་ལ་དེའི་འབྲས་བུ་སངས་རྒྱས་དོན་དམ་པར་མི་ཐོབ་པ་ཞེས་བྱ་བ་ཐབས་ལ་
མཁས་པ་ཟབ་པ་ཉིད་ཡིན་ནོ། །འདི་དག་ནི་རྟོག་གེའི་བློས་བསམ་གྱིས་མི་ཁྱབ་པའི་རྣམ་པར་
ཐར་པ་ཐོབ་པ་སྟེ་དེས་བསམ་པའི་ཡུལ་ལས་འདས་པའི་དོན་ཡིན་པས་ཕན་ཚུན་འགལ་བ་
ལྟར་སྣང་ལ་མི་འགལ་བའི་དོན་སྒྲུབ་པས་ཟབ་པའི་དོན་དེ་ལྟར་མཉམ་གཞག་ཏུ་ཟབ་མོ་
བརྒྱད་རྟོགས་ནས་རྗེས་ཐོབ་ཏུ་དེ་དང་རྗེས་སུ་མཐུན་པའི་ལུས་ངག་གི་ཐ་སྙད་འཇུག་པ་དེ་
འདིར་རྟགས་ཡིན་ནོ། །ངག་དོན། དེ་འདྲ་དེ་ཆོས་ཅན། སྐྱེ་བ་ལ་ཡོད་པའི་ཟབ་པ་ཡིན་ཏེ། སྐྱེ་
བ་ལ་ཡོད་པའི་རྟོག་གེའི་བློས་བསམ་གྱིས་མི་ཁྱབ་ཅིང་ཕན་ཚུན་འགལ་བ་ལྟར་སྣང་ལ་མི་
འགལ་བའི་དོན་ཡིན་པའི་ཕྱིར། དེ་བཞིན་དུ་འོག་མ་རྣམས་ལའང་རིས་སྒྲེའོ། །ས་བརྒྱད་པ་
ལ་གནས་པའི་བྱང་སེམས་དབང་རྟུལ་ཆོས་ཅན། རྫོགས་པའི་བྱང་ཆུབ་ཀྱི་ལམ་ལས་ཕྱིར་མི་
-312-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼ ༣༦
ལྡོག་སྟེ། ཟབ་མོ་བརྒྱད་མངོན་སུམ་དུ་རྟོགས་པའི་མཉམ་གཞག་གིས་དྲངས་པའི་སྐབས་
འདིར་བཤད་པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་ཐོབ་པའི་སེམས་དཔའ་ཡིན་པའི་ཕྱིར།
གསུམ་པ་ནི། སློབ་དཔོན་སེང་གེ་བཟང་པོ་ཆོས་ཅན། སློབ་པ་ཕྱིར་མི་ལྡོག་པའི་ཚོགས་མཚན་
ཉིད་དང་བཅས་པ་བཤད་ཟིན་ཏེ༑ ངེས་བྱེད་ཡན་ལག་ནས་གཟུང་སྟེ་ཞེས་པ་ནས་ཐབས་
མཁས་པ་ལ་ཟབ་པ་ཉིད་ཅེས་པའི་བར་གྱི་འགྲེལ་པ་བཤད་ཟིན་པའི་ཕྱིར། །
གསུམ་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱན་
ཆོས་ཅན། ཕྱིར་མི་ལྡོག་པའི་དགེ་འདུན་གྱི་རྗེས་སུ་སངས་རྒྱས་ཉིད་ཐོབ་པའི་རྒྱུ་མཚན་དུ་གྱུར་
པ་འཁོར་བ་དང་མྱ་ངན་ལས་འདས་པ་མཉམ་པ་ཉིད་ཀྱི་སྦྱོར་བ་སྟོན་པའི་རྒྱུ་མཚན་ཡོད་དེ།
སློབ་པའི་ཚོགས་ཀྱི་ཆོས་ཕྱིར་མི་ལྡོག་གི་རྟགས་ཐོབ་པའི་སེམས་དཔའ་སངས་རྒྱས་ཉིད་
ཐོབ་པར་བྱ་བའི་ཕྱིར་བཤད་པ་བྱ་དགོས་པའི་ཕྱིར། གཉིས་པ་དང་གསུམ་པ་ལ་གཉིས་ཏེ།
དངོས་ཀྱི་དོན། ཀླན་ཀ་སྤང་བའོ། །དང་པོ་ནི་ས་བརྒྱད་པའི་ཏིང་ངེ་འཛིན་ཆོས་ཅན། སྲིད་པ་
འཁོར་བ་ཞི་བ་མྱ་ངན་ལས་འདས་པ་ལ་བློར་ཐ་དད་དུ་བདེན་པར་མི་རྟོག་པ་ཡིན་ཏེ། མི་
མཐུན་པའི་ཕྱོགས་འཁོར་བ་དང་གཉེན་པོའི་ཕྱོགས་རྣམ་པར་བྱང་བའི་ཆོས་རྣམས་སྣང་བརྙན་
ཏེ༑ འཁྲུལ་སྣང་ཙམ་གྱི་ངོ་བོ་རྨི་ལམ་དང་འདྲ་བར་བདེན་པའི་རང་བཞིན་མེད་པར་མངོན་
སུམ་དུ་རྟོགས་པའི་ ཕྱིར། དེ་ཆོས་ཅན། སྲིད་ཞི་མཉམ་པ་ཉིད་ཀྱི་སྦྱོར་བ་ཡིན་ཏེ། འཁོར་
འདས་ལ་ཐ་དད་དུ་བདེན་པར་མི་རྟོག་པའི་དག་པ་སའི་རྣལ་འབྱོར་ཡིན་པའི་ཕྱིར། མཉམ་
པའི་དོན་ནི་འཁོར་འདས་གཉིས་བདེན་པའི་རང་བཞིན་མེད་པར་མཚུངས་པའོ། །གཉིས་པ་
ལ་གཉིས་ཏེ། ཀླན་ཀ །ལན་ནོ། །དང་པོ་ནི་དངོས་སྨྲ་བ་རྣམས་ན་རེ། ཆོས་ཐམས་ཅད་རྨི་
ལམ་དང་འདྲ་བར་རང་བཞིན་མེད་པ་ཡིན་ན་རྨི་ལམ་ན་མི་དགེ་བ་བཅུ་དང་སྦྱིན་པ་ལ་སོགས་
པ་དགེ་བའི་ལས་མེད་པས་གཉིད་ལོག་པའི་གནས་སྐབས་བཞིན་དུ་གཉིད་མ་ལོག་པའི་
བ313-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་སྐབས་ན་ཡང་དགེ་སྡིག་གི་ལས་མེད་པར་ཐལ། རང་བཞིན་མེད་པའི་ཕྱིར། རྨི་ལམ་
བཞིན་ནོ་ཞེས་པ་ལ་སོགས་པའི་ཀླན་ཀ་རྣམས་ཟེར་རོ། །གཉིས་པ་ལ་གཉིས་ཏེ། དོན་མི་
རིགས་པ། དཔེ་ མ་གྲུབ་པའོ། །དང་པོ་ལ་གཉིས་ཏེ། ཉན་ཐོས་རང་ལ་གྲུབ་པའི་དཔེས་
བསྟན། དེ་དབུ་མ་པ་ལའང་མཚུངས་པར་བསྟན་པའོ། །དང་པོ་ནི། ཇི་ལྟ་སྟེ་དཔེར་ན་ཕྱི་རོལ་
གྱི་དོན་དོན་དམ་དུ་སྨྲ་བ་མདོ་སྡེ་པ་ལ་སོགས་པའི་ལུགས་ལ་དོན་དམ་སྐད་ཅིག་མ་གཅིག་ལ་
སུས་ཀྱང་སུ་ཡང་བསད་པ་སྲོག་གཅོད་པའི་ལས་ཡང་མེད་མ་བསད་པའི་དགེ་བ་ཡང་མེད།
སུས་ཀྱང་སུའི་ནོར་མ་བྱིན་པར་བླངས་པའི་ལས་ཡང་མེད། མ་བླངས་པའི་དགེ་བའི་ལས་ཡང་
མེད་སོགས་པ་འདོད་ལོག་དང་དེ་སྤངས་པ་ལ་སོགས་པའི་དགེ་བའི་ལས་མེད་དེ། འདུས་
བྱས་ཐམས་ཅད་རང་རྒྱུད་ལས་སྐད་ཅིག་མར་སྐྱེས་པ་ཉིད་ཀྱིས་རྒྱུ་གཞན་ལ་ལྟོས་པ་མེད་པར་
རང་གི་ངང་གིས་འཇིག་པ་ཡིན་ལ་གྲུབ་པའི་མཐའ་མཛོད་ལས་ཀྱང་འཇིག་རྟེན་སྣ་ཚོགས་
ལས་ལས་སྐྱེས་ཞེས་འབྱུང་བའི་ཕྱིར། ཞེས་དོན་དམ་སྐད་ཅིག་མ་གཅིག་ལ་དགེ་སྡིག་གི་ལས་
མེད་པར་འདོད་པའི་ཕྱོགས་ལ་ཀུན་རྫོབ་ཏུ་སྲོག་གི་རྒྱུན་འཇུག་པ་དང་འགལ་བའི་དངོས་པོ་
སྐྱེད་པ་ལ་གསོད་པར་རྟོག་པའི་སྒོ་ནས་སྲོག་གཅོད་པར་འཇོག་སེར་སྣའི་རྒྱུན་འཇུག་པ་དང་
འགལ་བའི་དངོས་པོ་སྐྱེད་པ་ལ་སྦྱིན་པར་རྟོག་པའི་སྒོ་ནས་སྦྱིན་པར་འཇོག་ཏེ་ཚུལ་བཞིན་མ་
ཡིན་པ་ཡིད་ལ་བྱེད་པ་གནོད་སེམས་ལ་མི་དགེ་བ་དང་ལ་སོགས་པ་ཚུལ་བཞིན་ཡིད་ལ་བྱེད་
པ་ཕན་སེམས་ལ་དགེ་བར་འཇོག་པ་དང་འདྲའོ་ཞེས་འདོད་དོ། །ངག་དོན། ཤེས་བྱ་ཆོས་ཅན།
དོན་དམ་སྐད་ཅིག་མ་གཅིག་ལ་དགེ་སྡིག་གི་ལས་མེད་དེ། འདུས་བྱས་ཐམས་ཅད་སྐད་ཅིག་
མ་མིན་པས་རྒྱུ་གཞན་ལ་ལྟོས་མེད་དུ་འཇིག་ཅིང་མཛོད་ལས། འཇིག་རྟེན་སྣོད་ལས་སྐྱེས་
ཞེས་འབྱུང་བའི་ཕྱིར། །དེ་ཆོས་ཅན། ཀུན་རྫོབ་ཏུ་དགེ་སྡིག་གི་ལས་ཡོད་དེ། རྒྱུན་ལ་ལྟོས་
ནས་འཁོར་གསུམ་དུ་རྟོག་པའི་སྒོ་ནས་དགེ་སྡིག་གི་ལས་གྲུབ་པའི་ཕྱིར། གཉིས་པ་ནི། ཉན་
-314-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼ ༣༦
ཐོས་པའི་ལུགས་ལ་དོན་དམ་སྐད་ཅིག་མ་གཅིག་ལ་དགེ་སྡིག་གི་ལས་མེད་ཀྱང་ཀུན་རྫོབ་ཏུ་
རྒྱུན་ལ་དགེ་སྡིག་གི་ལས་ཡོད་པ་དེ་བཞིན་དུ་དབུ་མ་པའི་ལུགས་ལ་ཡང་དངོས་པོ་ཐམས་ཅད་
རང་བཞིན་གྱིས་མ་གྲུབ་པར་རྨི་ལམ་དང་འདྲ་བས་དོན་དམ་པར་ལས་མེད་ཀྱང་ཀུན་རྫོབ་ཏུ་
ལས་ཡོད་དེ། ཕྱིན་ཅི་ལོག་དངོས་འཛིན་གྱི་འཆིང་བ་མཐའ་དག་མཉམ་པའི་གང་ཟག་རྣམས་
ཀྱི་ངོར་དེ་རྣམས་རང་ལ་སྲོག་གཅོད་སོགས་དང་སྦྱིན་སོགས་སུ་སྣང་བ་དེ་དང་མཐུན་པའི་སྲོག་
གཅོད་སོགས་དང་སྦྱིན་སོགས་ཀྱི་དོན་གྱི་དངོས་པོ་མངོན་པར་ཞེན་པས་དགེ་མི་དགེར་འཇོག་
པས་སོ་ཞེས་བྱ་བའི་ལན་དེ་དང་སོགས་པ་ཧ་ཅང་ཐལ་བ་ལ་སོགས་པའི་དོན་དམ་དུ་མེད་པ་
དང་ཀུན་རྫོབ་ཏུ་ཡོད་པ་འགལ་བར་རྩོད་པའི་ཀླན་ཀ་རྣམས་ཀྱི་ལན་དེ། འདི་ལས་ཕྱོགས་
གཞན་དབུ་མ་པའི་མདོ་དང་བསྟན་བཅོས་ལས་རྒྱས་པར་གསུངས་པས་དེར་ཁོང་དུ་ཆུད་པར་
བྱའོ། །རྩ་བའི་སོགས་ཀྱི་སྒྲས་ཀླན་ཀ་གསུམ་ཁོ་ན་བསྡུས་པར་འཆད་པ་མི་རིགས་ཏེ། དེ་ལྟར་
ན་སློབ་དཔོན་གྱིས་ངེས་པར་འཆད་དགོས་པའི་དོན་མ་བཤད་པའི་སྐྱོན་དུ་འགྱུར་བས་སོ། །
ངག་དོན། ཤེས་བྱ་ཆོས་ཅན། ཆོས་ཐམས་ཅད་བདེན་མེད་རྨི་ལམ་དང་འདྲ་ཡང་ཀུན་རྫོབ་ཏུ་
དགེ་སྡིག་གི་ལས་མེད་པ་མིན་ཏེ། དངོས་པོར་འཛིན་པའི་གང་ཟག་གི་ངོར་འཁོར་གསུམ་དུ་
རྟོག་པའི་སྒོ་ནས་དགེ་སྡིག་གི་ལས་གྲུབ་པའི་ཕྱིར། མདོ་ལས་རབ་འབྱོར་གྱི་སྨྲས་པ་ཚེ་དང་
ལྡན་པ་ཤཱ་རིའི་བུ་གལ་ཏེ་ཉིན་བར་བསྒོམས་པས་རྣམ་པར་འཕེལ་ན་རྨི་ལམ་ན་བསྒོམས་པས་
ཀྱང་རྣམ་པར་འཕེལ་ལོ། །ཅིའི་ཕྱིར་ཞེ་ན། རྨི་ལམ་དང་ཉིན་བར་རྣམ་པར་རྟོག་པ་མེད་པའོ་
ཞེས་སོ། །རྨི་ལམ་གྱིས་འཁོར་བ་མཚོན་ཏེ། འཁོར་བ་ནི་མ་རིག་པས་བསླད་པའི་འཁྲུལ་སྣང་
ཡིན་པས་སོ། །ཉིན་བར་གྱིས་མྱང་འདས་མཚོན་ཏེ། མྱང་འདས་ནི་མ་རིག་པའི་གཉིད་ཟད་
པའོ། །རྟོག་པ་མེད་ཅེས་པས་འཁོར་འདས་ལ་ཐ་དད་དུ་མི་རྟོག་པར་བསྟན་པས་མཉམ་པ་
ཉིད་བསྟན་ནོ། །ཉི་ཁྲི་སྣང་བ་ལས། ད་ནི་མི་སློབ་པའི་དགེ་འདུན་གྱི་མཚན་ཉིད་བསྟན་པའི་
-315-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར་འཁོར་བ་དང་མྱ་ངན་ལས་འདས་པ་མཉམ་པ་ཉིད་དུ་བརྗོད་པར་བྱའོ། །བསླབ་པར་བྱ་བ་
ནི་འདི་ཙམ་དུ་ཟད་དེ་འདི་ལྟ་སྟེ་ཀུན་ནས་ཉོན་མོངས་པའི་རྣམ་པར་རྟོག་པ་སྤོང་བར་བྱ་བ་དང་
རྣམ་པར་བྱང་བའི་རྣམ་པར་རྟོག་པ་སྤང་བར་བྱ་བའི་ཕྱིར། དེ་གཉིས་ཀ་མཉམ་པ་ཉིད་དུ་
རྟོགས་པས་ནི་མི་སློབ་པར་འགྱུར་ཏེ་དེ་ཕན་ཆད་ལ་བསླབ་པར་བྱ་བ་མེད་པའི་ཕྱིར་རོ་ཞེས་སོ།།
འདིའི་མི་སློབ་པ་དག་པ་ས་གསུམ་ལ་གནས་པ་ལ་བྱ་སྟེ། རྒྱུད་བླའི་འགྲེལ་པར་དག་པ་ས་
གསུམ་ལ་གནས་པའི་བྱང་སེམས་མཐར་ཕྱིན་པའི་བྱང་སེམས་སུ་གསུངས་པས་སོ། ཁ་ཅིག་
རྒྱུན་མཐའི་བྱང་སེམས་ལ་བཞེད་དོ། །མདོ་ལས། ཚེ་དང་ལྡན་པ་རབ་འབྱོར་བྱང་སེམས་ཀྱིས་
རྨི་ལམ་དུ་ལས་གང་ཞིག་བྱས་པའི་ལས་དེ་ལས་སོག་པའམ་འབྲས་བུ་འབྲི་བར་འགྱུར་བ་ཡོད་
དམ་ཞེས་པས་ལས་མེད་པའི་ཀླན་ཀ་བསྟན། རབ་འབྱོར་གྱི་སྨྲས་པ་ཚེ་དང་ལྡན་པ་ཤཱ་རིའི་བུ་
ཇི་ལྟར་བཅོམ་ལྡན་འདས་ཀྱིས་ཆོས་ཐམས་ཅད་རྨི་ལམ་ལྟ་བུར་གསུངས་པ་དེ་ལྟར་ན་དེ་ལས་
སོག་པའམ་འབྲི་བར་འགྱུར་བ་མེད་དོ། །དེ་ཅིའི་ཕྱིར་ཞེ་ན། རྨི་ལམ་གྱི་ཆོས་གང་ཡང་སོག་
པའམ་འབྲི་བ་མི་དམིགས་པའི་ཕྱིར་རོ་ཞེས་དོན་དམ་དུ་འདོད་པའི་ལན་བསྟན། འོན་ཏེ་སད་
ནས་རྣམ་པར་རྟོག་ན་ནི་དེ་ལས་སོག་པའམ་འབྲི་བར་ཡར་འགྱུར་ཞེས་པས་ཀུན་རྫོབ་ཏུ་དཔེ་
མ་གྲུབ་པའི་སྒོ་ནས་ཁྱབ་པ་མ་གྲུབ་པའི་ལན་བསྟན་ནོ། །བཅོམ་ལྡན་འདས་ཀྱིས་ཀྱང་ཟད་
པའི་འདུ་ཤེས་ཀྱི་རྣམ་པར་རྟོག་པ་སྐྱེད་པར་མཛད་པ་དེ་ཡང་ལས་དེ་སོག་པའམ་ཉེ་བར་སོག་
པར་འགྱུར་རམ་ཞེས་པས་ཧ་ཅང་ཐལ་བའི་ཕྱིར་ཀླན་ཀ་བསྟན། དེ་བཞིན་གཤེགས་པ་ནི་རྟོག་
པ་ནི་རྣམ་པར་རྟོག་པ་ཐམས་ཅད་དང་བྲལ་བ་ཡིན་ནོ་ཞེས་པ་དང༌། དེ་ལྟ་བས་ན་ལས་ནི་
དམིགས་པ་དང་བཅས་པ་ཉིད་དུ་སྐྱེ་བའི་དམིགས་པ་མེད་པར་མ་ཡིན་ཞེས་པས་ལན་བསྟན་
ནོ༑ ༑དམིགས་པ་ཐམས་ཅད་དབེན་ནོ་ཞེས་བཅོམ་ལྡན་འདས་ཀྱིས་བཀའ་བསྩལ་ན་ཅིའི་
ཕྱིར་དམིགས་པ་དང་བཅས་པར་ལས་སྐྱེའི་དམིགས་པ་མེད་པར་མི་སྐྱེ་ཞེས་པས་ལུང་དང་
-316-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
འགལ་བའི་ཀླན་ཀ་བསྟན། ཤཱ་རིའི་བུ་མཚན་མར་བྱས་ནས་དམིགས་པ་མེད་པ་ཉིད་ལ་
དམིགས་པར་བྱ་སྟེ་དམིགས་པ་དང་བཅས་པར་སེམས་བསྐྱེའི་དམིགས་པ་མེད་པར་ནི་མ་ཡིན་
ནོ་ཞེས་པས་ལན་བསྟན། ཚེ་དང་ལྡན་པ་རབ་འབྱོར་གང་གི་ཚེ་བྱང་སེམས་རྨི་ལམ་ན་སྦྱིན་པ་
སྦྱིན་པར་བྱེད་ཅིང་དེ་བླ་མེད་བྱང་ཆུབ་ཏུ་ཡོངས་སུ་བསྔོས་ན་ཅིས་ཏེ་ཡོངས་སུ་བསྔོ་བ་ཞེས་
བྱའམ་ཞེས་པས་རྨི་ལམ་དུ་ལས་སོག་པར་ཐལ་བའི་ཀླན་ཀ་བསྟན། བྱམས་པ་འདི་མངོན་
སུམ་དུ་འདུག་ན་འདི་ནི་བར་མ་ཆོད་པར་བླ་མེད་བྱང་ཆུབ་ཏུ་ལུང་བསྟན་པས་འདི་ལ་དྲིས་
ཤིག་ལན་འདེབས་པར་འགྱུར་རོ། །ཞེས་ བྱམས་པ་ལ་ཁ་འཕངས་པ་ལྟར། ཤཱ་རིའི་བུས་
བྱམས་པ་ལ་དྲིས་པ་ན། བྱམས་པས་སྨྲས་པ། བྱམས་པ་ཞེས་པའི་མིང་གང་ཡིན་པ་དེ་དོན་
འདིའི་ལན་ལྡོན་ནམ་ཞེས་པ་ནས་ཆོས་གང་། ལན་ལྡོན་པར་བྱེད་པ་དང་ཆོས་གང་ལ་ལན་
ལྗོན་པར་བྱ་བ་དང༌། ཆོས་གང་གིས་ལན་ཀླན་པར་བྱ་བའི་ཆོས་དེ་ཡང་དག་པར་རྗེས་སུ་མ་
མཐོང་ངོ་ཞེས་སོ། །འདིས་བྱམས་པ་རང་ཉིད་མ་དམིགས་པར་རྟོགས་པའི་ཤེས་རབ་ཁྱད་པར་
ཅན་དང་ལྡན་པར་དངོས་སུ་བསྟན་ཅིང་ཤུགས་ལ་འཁོར་གསུམ་མ་དམིགས་པར་བསྔོས་ན་
བསྔོ་བ་ཡང་དག་པར་འགྱུར་ཞེས་འཕངས་པས་ལན་ཤུགས་ལ་བསྟན་ནོ། །བྱམས་པ་ལ་ཁ་
འཕངས་པའི་རྒྱུ་མཚན་རབ་འབྱོར་རང་ཉིད་ཀྱིས་ལན་བརྗོད་ཟིན་ཅིང་མ་འོངས་པའི་སངས་
རྒྱས་རྣམས་ཀྱིས་ལན་འདེབས་པར་འགྱུར་བས་བསྟན་པ་འདི་ལ་དྲི་ལན་མི་རྫོགས་པར་
བསྟན་པའི་ཆེད་ཡིན་ནོ། །བྱམས་པས་ཀྱང་ལན་དངོས་སུ་མ་གསུངས་པའི་རྒྱུ་མཚན་དེའི་
བསྟན་པ་ཡང་དྲི་ལན་མ་རྫོགས་པར་བསྟན་པའི་དོན་ཡིན་ནོ། ཁ་ཅིག་དོན་དམ་དུ་འདོད་པའི་
ལན་དེ་དང་ཀུན་རྫོབ་ཏུ་ཁྱབ་པ་མ་གྲུབ་པའི་ལན་དེ་ཞེས་འཆད་དོ། ཁ་ཅིག་དགེ་བར་འཇོག་
པ་དང་མི་དགེ་བར་འཇོག་པའི་ལན་དེ་དང་དེ་ཞེས་འཆད་དོ། །ཕྱོགས་གཞན་ནི་ཆོས་ཤེས་
ཀྱིས་དབུ་མའི་བསྟན་བཅོས་སྤྱི་ལ་འཆད་དོ། ཁ་ཅིག་དངོས་སྨྲའི་ཕྱོགས་ལས་གཞན་ཤེར་ཕྱིན་
-317-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་མདོ་ལས་འཆད་དོ། ། །
གཉིས་པ་ལ་གཉིས་ཏེ། ལུང་གཞན་གྱི་དོན་བཤད་པས་དཔེ་མ་གྲུབ་པར་བསྟན།
ལུང་འདིའི་དོན་བཤད་པས་དཔེ་མ་གྲུབ་པར་བསྟན་པའོ། །དང་པོ་ནི། ཁྱོད་ཀྱིས་ཐལ་འགྱུར་
དེའི་དོན་མི་རིགས་པར་བསྟན་པ་གཞན་དཔེ་མ་གྲུབ་པར་སྟོན་པ་ནི། ཉི་ཤུ་པ་ལས་རྨི་ལམ་གྱི་
སེམས་ནི་བདག་ཉིད་ཀྱིས་ཉམས་པས་ གཉིད་སད་པའི་སེམས་ལས་འབྲས་བུ་དམན་པ་
གཉིད་སད་པའི་སེམས་རྨི་ལམ་གྱི་སེམས་ལས་འབྲས་བུ་ལྷག་པ་དེས་ན་དེ་གཉིས་འབྲས་བུ་
འདྲ་བ་མ་ཡིན་ཞིང་ཁྱད་པར་ཡོད་ཞེས་གསུངས་པས་རྨི་ལམ་དེ་ལས་སོག་པ་མེད་པའི་དཔེར་
མ་གྲུབ་བོ། །ངག་དོན། དེ་ཆོས་ཅན། རྨི་ལམ་དེ་ལས་ལོག་པ་མེད་པའི་མཐུན་དཔེར་མ་གྲུབ་
སྟེ; ཉི་ཤུ་པ་ལས། རྨི་ལམ་སེམས་ནི་གཉིད་ཀྱིས་ཉམས། །དེས་ན་འབྲས་བུ་འདྲ་མ་ཡིན་ཞེས་
འབྱུང་བའི་ཕྱིར། གཉིས་པ་ནི། ཉི་ཤུ་པ་ལས་བཤད་པ་དེ་བཞིན་དུ་རྨི་ལམ་ན་དགེ་བ་དང་མི་
དགེ་བ་སྤྱད་པ་རྨིས་པ་ནི་སད་པའི་གནས་སྐབས་ན་ཀྱེ་མ་བྱས་སོ་ལེགས་པར་བྱས་སོ་ཞེས་
རྗེས་སུ་ཡི་རང་ན་རྗེས་ཀྱི་གནས་སྐབས་ཀྱི་སེམས་ཀྱིས་དགེ་མི་དགེར་མངོན་པར་ཞེན་པའི་
གསོས་ཀྱིས་ཡོངས་སུ་གསོས་ཏེ་དགེ་མི་དགེ་འཕེལ་བ་དེའི་ཕྱིར་སྔར་རྨི་ལམ་དེ་ལས་ལོག་པ་
མེད་པའི་མཐུན་དཔེར་མ་གྲུབ་བོ། །ངག་དོན། ཆོས་ཅན་དང་ཆོས་སྔར། རྨི་ལམ་དུ་ལས་བྱས་
པ་རྨིས་པ་གཉིད་སད་པའི་སེམས་ཀྱི་གསོས་བཏབ་པ་ལས་འཕེལ་བ་ཡོད་པའི་ཕྱིར། དེ་ཆོས་
ཅན། འཁོར་བ་དང་མྱ་ངན་ལས་འདས་པ་དོན་དམ་པར་རང་བཞིན་མེད་པར་མཉམ་པ་ཉིད་
ཡིན་ཏེ། ཆོས་ཐམས་ཅད་རྨི་ལམ་ལྟར་བདེན་པའི་རང་བཞིན་མེད་པ་ལ་རྩད་པའི་ཀླན་ཀ་
ཐམས་ཅད་མཐུན་དཔེ་མ་གྲུབ་པའི་སྒོ་ནས་མི་འཐད་པའི་ཕྱིར། །
བཞི་པ་ལ་གསུམ་སྟེ། མཚམས་སྦྱར། རྩ་ བ། འགྲེལ་པའོ། །དང་པོ་ནི། རྒྱན་ཆོས་
ཅན། སྲིད་ཞི་མཉམ་ཉིད་ཀྱི་སྦྱོར་བའི་འོག་ཏུ་སངས་རྒྱས་ཀྱི་ཞིང་ཡོངས་སུ་སྦྱོང་བའི་སྦྱོར་བ་
-318-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
སྟོན་པའི་རྒྱུ་མཚན་ཡོད་དེ། འཁོར་འདས་གཉིས་ཀ་མཉམ་པ་ཉིད་དུ་རྣམ་པར་སྒོམ་པའི་བྱང་
སེམས་ནི་མ་འོངས་པ་ན་རང་གི་སངས་རྒྱས་ཀྱི་ཞིང་དུ་སངས་རྒྱས་སུ་གྱུར་པའི་ཕྱིར། གཉིས་
པ་དང་གསུམ་པ་ནི། སེམས་ཅན་གྱི་འཇིག་རྟེན་དང་སྣོད་ཀྱི་འཇིག་རྟེན་གྱི་བྱེ་བྲག་གིས་
སངས་རྒྱས་ཀྱི་ཞིང་རྣམ་པ་གཉིས་ཡོད་པ་ཡིན་ལ་གོ་རིམ་བཞིན་དུ་བཅུད་ཀྱི་འཇིག་རྟེན་
བཀྲེས་པ་དང་སྐོམ་པ་དང་སོགས་པ་དབང་པོ་མ་ཚང་བ་ལ་སོགས་པ་ཉིད་ཀྱིས་མ་དག་པ་གང་
ཡིན་པ་དེའི་གཉེན་པོར་ཕྱིན་དྲུག་ལ་སྤྱོད་ཅིང་སྨོན་ལམ་བཏབ་པས་སེམས་ཅན་རྣམས་ལྷའི་ཉེ་
བར་ལོངས་སྤྱོད་པ་ཅན་དང་སོགས་པ་དབང་པོ་ཚང་བ་ལ་སོགས་པ་དག་པའི་སྒོ་ནས་བཅུད་
རྣམ་པར་དག་པར་སྒྲུབ་པའི་རྣམ་ཀུན་ཁྱད་པར་ཅན་གྱི་སྦྱོར་བ་དང་། སྣོད་ཀྱི་འཇིག་རྟེན་རྡོ་བ་
དང་ཚེར་མ་དང་སོགས་པ་ངམ་གྲོག་ལ་སོགས་པ་ཉིད་ཀྱིས་མ་དག་པ་གང་ཡིན་པ་དེའི་གཉེན་
པོར་ཕྱིན་དྲུག་ལ་སྤྱོད་ཅིང་སྨོན་ལམ་བཏབ་པས་གསེར་གྱི་ས་ཕྱོགས་དང་སོགས་པ་ལག་
མཐིལ་ལྟར་མཉམ་པ་སོགས་དག་པ་སྐྱེད་པའི་སྒོ་ནས་སྣོད་རྣམ་པར་དག་པར་སྒྲུབ་པའི་རྣམ་
ཀུན་ཁྱད་པར་ཅན་གྱི་སྦྱོར་བ་དང་གཉིས་ནི་སངས་རྒྱས་ཀྱི་ཞིང་རྣམ་པར་དག་པའི་སྦྱོར་བའོ།།
ངག་དོན། ལུས་སུ་བཤད་པ་ལྟར་རོ། ། །
ལྔ་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱན་ཆོས་
ཅན། ཞིང་དག་པའི་སྦྱོར་བའི་རྗེས་སུ་ཐབས་ལ་མཁས་པའི་སྦྱོར་བ་སྟོན་པའི་རྒྱུ་མཚན་ཡོད་
དེ༑ སངས་རྒྱས་ཀྱི་ཞིང་རྣམ་པར་དག་པ་སྒྲུབ་པའི་སེམས་དཔའ་ནི་སངས་རྒྱས་པ་ན་ཐབས་
ལ་མཁས་པས་སྐལ་བ་ཇི་ལྟ་བ་བཞིན་སངས་རྒྱས་ཀྱི་མཛད་པ་བྱ་དགོས་པའི་ཕྱིར། གཉིས་པ་
དང་གསུམ་པ་ནི། རྣམ་ཐར་སྒོ་གསུམ་དང་སྡེ་ཚན་བདུན་ཏེ་བཅུ་ནི་ཐབས་ལ་མཁས་པའི་སྦྱོར་
བའི་ཡུལ་ཡིན་ཏེ། དེས་ཤེས་པར་བྱ་བའི་ཕྱིར། ཆོས་ཤེས་ཀྱི་ཐབས་མཁས་བཅུ་པོ་ཡུལ་དུ་
འཆད་པ་ནི་འགྱུར་འདི་དང་མཐུན་པ་ལྟར་སྣང་ཡང་བཅུ་པོ་འདིའི་དབྱེ་བར་རྩ་བ་ནས་
-319-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུངས་ཤིང་མདོ་དང་ཉི་ཁྲི་སྣང་བ་དང་འགྲེལ་ཆེན་དང་མི་མཐུན་པས་ མི་འཐད་དོ།།
སངས་རྒྱས་ཀྱི་ཆོས་རྣམས་ཐོབ་པའི་དགེ་རྩ་ཡོངས་སུ་མ་རྫོགས་པར་ཕར་ཕྱིན་ལ་སོགས་པ་
རྣམ་པའི་མཆོག་ཐམས་ཅད་དང་ལྡན་པའི་སྟོང་པ་ཉིད་ལ་འདྲིས་པར་བྱ་བའི་དུས་ཡིན་གྱི་
མངོན་སུམ་དུ་བྱ་བའི་དུས་མ་ཡིན་པ་དང༌། དེ་རྫོགས་པ་ན་མངོན་སུམ་དུ་བྱ་བའི་དུས་ཡིན་
པར་ཤེས་ནས་སྟོང་ཉིད་སོགས་སྒོམ་པ་ལ་འདྲིས་པར་བྱེད་པའི་སྒོམ་བྱུང་གཙོ་བོར་འགྱུར་པའི་
སེམས་དཔའི་རྣལ་འབྱོར་ནི་ཐབས་ལ་མཁས་པའི་སྦྱོར་བ་ཡིན་ནོ། །མདོ་ལས་གང་གི་ཚེ་བྱང་
སེམས་ཆེན་པོ་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་ལ་སོ་སོར་རྟོག་པ་ན་
མངོན་དུ་བྱའོ་སྙམ་དུ་རྟོག་པར་མི་བྱེད་ཅིང་མངོན་དུ་བྱ་བ་ཡིན་ནོ་སྙམ་དུ་རྟོག་པར་མི་བྱེད་ཀྱི་
ཡོངས་སུ་འདྲིས་པར་བྱའོ་སྙམ་དུ་སོ་སོར་རྟོག་ཏེ་ཞེས་སོ། །དབྱེ་ན་རྣམ་པ་བཅུ་སྟེ་འཇིག་རྟེན་
པའི་དགེ་བ་དང་ཚེ་ལྷག་བཅས་དང་ལྷག་མེད་ལ་བར་ཆད་བྱེད་པའི་ཆོས་ལས་ཡང་དག་པར་
རྒལ་བ་ལྷའི་བུ་དང་སོགས་པ་འཆི་བདག་དང་ཉོན་མོངས་པ་དང་ཕུང་པོའི་བདུད་ལས་བྱས་
པའི་ཐབས་ལ་མཁས་པ་དང༌། བདུད་གཞན་གསུམ་ལས་འདའ་བྱེད་ཀྱི་དགེ་བ་ལ་བར་དུ་
གཅོད་པ་འདོད་ལྷའི་རིགས་སུ་གཏོགས་པ་ནི་ལྷའི་བུའི་བདུད་དོ། །ལས་ཉོན་གྱིས་དབང་
གིས་སྲོག་འགག་པ་ནི་འཆི་བདག་གི་བདུད་དོ། ཁམས་གསུམ་གྱི་རྩ་བ་དང་ཉེ་བའི་ཉོན་
མོངས་པ་ནི་ཉོན་མོངས་པའི་བདུད་དོ། །ཉེར་ལེན་གྱི་ཕུང་པོ་ལྔ་ནི་ཕུང་པོའི་བདུད་དོ། །བདུད་
བཞིའི་ངོ་བོ་གང་ཞེ་ན། ཉན་ཐོས་ཀྱི་ས་ལས་དེ་ལ་ཕུང་པོའི་བདུད་ནི་ཉེ་བར་ལེན་པའི་ཕུང་པོ་
ལྔའོ། །ཉོན་མོངས་པའི་བདུད་ནི་ཁམས་གསུམ་ན་སྤྱོད་པའི་ཉོན་མོངས་པ་རྣམས་ཡིན་ནོ། །
འཆི་བའི་བདུད་ནི་སེམས་ཅན་དེ་དང་དེ་དག་སེམས་ཅན་གྱི་རིས་དེ་དང་དེ་དག་ནས་འཆི་བའི་
དུས་བྱེད་པ་གང་ཡིན་པའོ། །ལྷའི་བུའི་བདུད་ནི་ཕུང་པོ་དང་ཉོན་མོངས་པ་དང་འཆི་བའི་
བདུད་ལས་ཡང་དག་པར་འདའ་བར་བྱ་བའི་ཕྱིར་དགེ་བའི་ཕྱོགས་ལ་རབ་ཏུ་བརྩོན་པ་དེ་ལ་
.32)-



པ
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱལ་འགྲེལ་པ་བཞུགས། ༼༣༦
བར་ཆད་བྱ་བ་དང་རྣམ་པར་གཡེང་བར་བྱ་བའི་ཕྱིར་འདོད་པའི་ཁམས་སུ་སྐྱེས་པའི་ལྷའི་བུ་
དབང་ཕྱུག་ཐོབ་པ་དག་ཉེ་བར་འོང་བ་གང་ཡིན་པ་སྟེ་དེ་ནི་ལྷའི་བུའི་བདུད་ཅེས་བྱའོ། །ཞེས་
སོ༑ ༑ཅིའི་ཕྱིར་བདུད་ཅེས་བྱ་ཞེ་ན། འཆི་བ་མེད་པའི་མྱང་འདས་ཀྱི་གོ་འཕང་ཐོབ་པ་ལ་
གེགས་བྱེད་པས་བདུད་ཅེས་བྱའོ། །ཅིའི་ཕྱིར་བདུད་བཞིར་བཞག་ཅེ་ན། ཉན་ཐོས་ཀྱི་ས་ལས་
དེ་ལ་གང་དུ་འཆི་བ་དང༌། གང་གིས་འཆི་བ་དང་། འཆི་བ་དེ་གང་ཡིན་པ་དང་། བར་ཆད་ཀྱི་
དངོས་པོ་གང་གིས་འཆི་བ་ལས་ཡང་དག་པར་མི་འདའ་བར་བྱེད་པ་དེ་དག་གི་དབང་དུ་བྱས་
ནས་བདུད་བཞི་རྣམ་པར་བཞག་པ་ཡིན་ཏེ་ཞེས་སོ། །འདི་དག་གནས་སྐབས་གང་དུ་འདའ་ཞེ་
ན༑ ཐེག་ཆེན་ལྟར་ན་ཕྱིར་མི་ལྡོག་པའི་རྟགས་ཐོབ་ནས་ལྷའི་བུའི་བདུད་ལས་འདའ་ལ། ས་
བརྒྱད་པ་ནས་བདུད་གཞན་གསུམ་ལས་འདའ་སྟེ། ཉོན་མོངས་དང་ཉོན་མོངས་ཀྱིས་འཕངས་
པའི་ཕུང་པོ་སྤངས་ཤིང་ཚེ་ལ་དབང་ཐོབ་པའི་ཕྱིར། ཐེག་དམན་ལྟར་ན་མཐོང་ལམ་ནས་ལྷའི་
བདུད་ལས་འདའ་སྟེ། ཤེས་ནས་དད་པ་ཐོབ་པའི་ཕྱིར། དགྲ་བཅོམ་ཐོབ་ནས་ཉོན་མོངས་
པའི་བདུད་ལས་འདའ་ཞིང་། གཉིས་ཀའི་ཆ་ལས་རྣམ་གྲོལ་ཐོབ་ནས་འཆི་བདག་གི་བདུད་
ལས་འདའ་སྟེ། ཚེའི་འདུ་བྱེད་བྱིན་གྱིས་བརླབས་པ་ལ་དབང་བའི་ཕྱིར། ལྷག་མེད་ཀྱི་མྱང་
འདས་ཐོབ་དུས་སུ་བདུད་ཐམས་ཅད་ལས་འདའོ། །ཉན་ཐོས་སྡེ་གཉིས་ལྟར་ན་བཅོམ་ལྡན་
འདས་ཀྱིས་བྱང་ཆུབ་ཤིང་དྲུང་དུ་སྲོད་ལ་ལྷའི་བུའི་བདུད་བཅོམ། ཐོ་རངས་རྡོ་རྗེ་ལྟ་བུའི་ཏིང་
ངེ་འཛིན་གྱིས་ཉོན་མོངས་པའི་བདུད་བཅོམ། ཡངས་པ་ཅན་དུ་ཟླ་བ་གསུམ་དུ་སྐུ་ཚེའི་འདུ་
བྱེད་བྱིན་གྱིས་བརླབས་པས་འཆི་བདག་གི་བདུད་བཅོམ། མྱ་ངན་ལས་འདའ་བའི་དུས་སུ་
ཕུང་པོའི་བདུད་བཅོམ་པར་འདོད་དོ། །ཐེག་ཆེན་ལྟར་ན་བདུད་བཞི་བག་ལ་ཉལ་དང་བཅས་
པ་སངས་རྒྱས་མ་ཐག་བཅོམ་སྟེ། ཆོས་ཤེས་ཀྱིས་བྱང་ཆུབ་པ་དང་དུས་མཉམ་པ་ཁོ་ནར་
བདུད་བཞི་བཅོམ་པ་ལགས་སམ་ཞེས་ཞུས་པས་གཅིག་ཅར་དུ་བཅོམ་པར་ཤེས་པར་བྱའོ། །
-321-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཁོར་འདས་ཀྱི་ཆོས་ཐམས་ཅད་རང་བཞིན་གྱིས་མ་དམིགས་པར་མཉམ་པ་ཉིད་དུ་རྣམ་པར་
བསྒོམས་པས་སྲིད་ཞིའི་མཐའ་གཉིས་ལ་མི་གནས་པའི་ཐབས་ལ་མཁས་པ་དང་། གཞན་
དོན་ལྷུན་གྲུབ་རྒྱུན་མི་ཆད་དུ་བྱེད་པར་གྱུར་ཅིག །ཅེས་པའི་སྔོན་གྱི་སྨོན་ལམ་གྲུབ་པས་
གཞན་གྱི་དོན་སྔོན་གྱི་སྨོན་ལམ་གྱི་ཤུགས་ཀྱིས་འཕངས་པ་བྱེད་པའི་ཐབས་ལ་མཁས་པ་དང་
ཉན་རང་གིས་བྱ་དཀའ་བའི་སྤྱོད་པ་གཞན་དོན་དུ་མགོ་གཏོང་བ་སོགས་ཐམས་ཅད་ལ་ཤིན་ཏུ་
གོམས་པ་ཉིད་ཀྱིས་ཉན་རང་དང་ཐུན་མོང་མ་ཡིན་པའི་ཐབས་ལ་མཁས་པ་དག་དགེ་བའི་
ཆོས་དག་གོ །རྣམ་ཐར་དང་སྙོམས་འཇུག་སོགས་ལ་ཞེན་པ་དང་རོ་མྱང་བས་རྣམ་པར་དག་
པས་ཆོས་ཐམས་ཅད་ལ་ཆགས་ཤིང་འཛིན་པ་མེད་པའི་ཐབས་ལ་མཁས་པ་དང་། རྣམ་པར་
ཐར་བའི་སྒོ་སྟོང་པ་ཉིད་སྒོམ་པ་རྫོགས་པ་ཉིད་ཀྱིས་ང་དང་ང་ཡིར་མ་དམིགས་པའི་ཐབས་ལ་
མཁས་པ་དང་རྣམ་པར་ཐར་པའི་སྒོ་མཚན་མ་མེད་པ་སྒོམ་པ་ཉིད་ཀྱིས་རྒྱའི་མཚན་མར་འཛིན་
པ་མེད་པའི་ཐབས་ལ་མཁས་པ་དང་། རྣམ་པར་ཐར་པའི་སྒོ་སྒོམ་པ་མེད་པ་གོམས་པ་ཉིད་
ཀྱིས་ཁམས་གསུམ་དུ་གཏོགས་པའི་འབྲས་བུ་ལ་སྨོན་པ་མེད་པའི་ཐབས་ལ་མཁས་པ་དང་
ཕྱིར་མི་ལྡོག་པའི་གང་ཟག་གཞན་གྱིས་དྲི་བ་སྔོན་དུ་བཏང་བ་ཅན་ཏེ་ཕྱིར་མི་ལྡོག་པའི་རྟགས་
དྲིས་པ་ན་ཕྱིར་མི་ལྡོག་པར་རྟོགས་ནུས་པའི་ཆོས་རང་གིས་རྟོགས་པ་ལྟར་བརྗོད་པར་བྱེད་
པའི་ཕྱིར་མི་ལྡོག་པ་རྣམས་ཀྱི་ཐབས་ལ་མཁས་པས་བསླབ་བྱ་སྒྲ་དང་གཏན་ཚིགས་དང་གཟོ་
དང་གསོ་བ་དང་ནང་རིག་པ་ཐམས་ཅད་དེ་དག་ཀྱིས་ཡུལ་ཚད་མེད་པའི་ཐབས་ལ་མཁས་
པའི་ས་བརྒྱད་པའི་ཡེ་ཤེས་དེ་ཐབས་ལ་མཁས་པའི་སྦྱོར་བ་ཡིན་ནོ། །གོང་མ་རྣམས་ལ་ཡང་
རེ་རེའི་མཇུག་ཏུ་དེ་བཞིན་དུ་སྦྱར་རོ། །ངག་དོན། དེ་རྣམས་ཐབས་ལ་མཁས་པའི་སྦྱོར་བར་
ལུས་སུ་བཤད་པ་ལྟར་སྒྲུབ་བོ། །གསུམ་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་
བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་རྣམ་རྫོགས་སྦྱོར་བ་བརྗོད་བྱའི་གཙོ་བོར་
-322-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣
སྟོན་པ་སྐབས་བཞི་པའི་ཚིག་ལེའུར་བྱས་པའི་ཚིག་དོན་རྣམ་པར་འགྲེལ་པའོ།། །།
༈ གཉིས་པ་ལ་གསུམ་སྟེ། འགྲེལ་དགོད་པས་མཚམས་སྦྱར། རྩེ་སྦྱོར་གྱི་ཆོས་
རྒྱས་པར་བཤད། སྐབས་བསྡུ་བའོ། །དང་པོ་ནི། རྒྱན་ཆོས་ཅན། རྣམ་རྫོགས་སྦྱོར་བའི་རྗེས་
སུ་རྩེ་མོའི་མངོན་པར་རྟོགས་པ་སྟོན་པའི་རྒྱུ་མཚན་ཡོད་དེ། རྣམ་པ་ཀུན་མངོན་པར་རྫོགས་
པར་རྟོགས་པའི་སྦྱོར་བ་ལས་རང་འབྲས་རབ་ཀྱི་མཐར་ཕྱིན་པའི་རྟོགས་པ་དག་རྩེ་སྦྱོར་འབྱུང་
བའི་ཕྱིར། རྟགས་དང་སོགས་པ་ལོག་སྒྲུབ་ཀྱི་བར་བསྙད་པ་སྔོན་དུ་འགྲོ་བའི་སྒོ་ནས་རྩེ་སྦྱོར་
བསྟན་པ་ཆོས་ཅན། དགོས་པ་ཡོད་དེ། རྩེ་སྦྱོར་གོ་སླ་བར་རྟོགས་པའི་དོན་ཡོད་པའི་ཕྱིར།
གཉིས་པ་ལ་བཞི་སྟེ། སྦྱོར་ལམ། མཐོང་ལམ། སྒོམ་ལམ། བར་ཆད་མེད་པའི་རྩེ་སྦྱོར་རོ། །
དང་ པོ་ ལ་ གཉིས་ ཕྱེ་སྟེ་བཤད། བསྡུས་ཏེ་བསྟན་པའོ། །དང་པོ་ལ་བཞི་སྟེ། དྲོད། རྩེ་མོ།
བཟོད་པ། ཆོས་མཆོག་གི་རྩེ་ སྦྱོར་རོ། །དང་པོ་ལ་གཉིས་ཏེ། རྩ་བ། འགྲེལ་པའོ། །དང་པོ་
དང་གཉིས་པ་ནི། སྦྱོར་ལམ་དྲོད་ལ་གནས་པའི་བྱང་སེམས་དབང་རྣོན་ཆོས་ཅན། རྩེ་མོར་
ཕྱིན་པའི་སྦྱོར་བ་ཐོབ་པ་ཡིན་ཏེ། སྔར་ཆོས་རྣམས་རྨི་ལམ་དང་འདྲ་བར་ལྟ་བ་སོགས་ལ་ཤིན་
ཏུ་གོམས་པའི་གཉིད་སད་པའི་གནས་སྐབས་སུ་མ་ཟད་རྨི་ལམ་གྱི་གནས་སྐབས་ན་ཡང་ཆོས་
ཐམས་ཅད་རྨི་ལམ་དང་སྒྲ་བརྙན་སོགས་དང་འདྲ་བར་ལྟ་བ་ལ་སོགས་པ་སྐབས་འདིར་བཤད་
པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་གྱི་ཐོབ་པའི་ཕྱིར། ཁྱབ་པ་ཡོད་དེ། བཅུ་གཉིས་པོ་དེ་
དག་རྩེ་སྦྱོར་ཐོབ་པའི་རྟགས་སུ་སངས་རྒྱས་ཀྱིས་བཞེད་པས་སོ། །དེ་ལ་དང་པོ་དྲུག་རྨི་ལམ་
གྱི་སྐབས་སུ་འབྱུང་བའི་རྟགས། དེ་ནས་གཉིས་གཉིད་སད་པ་དང་རྨི་ལམ་གཉིས་ཀའི་སྐབས་
སུ་འབྱུང་བའི་རྟགས། དེ་ནས་བཞི་སད་པའི་སྐབས་སུ་འབྱུང་བའི་རྟགས་སོ། །རྟགས་བཅུ་
གཉིས་ལ། དང་པོ་བརྒྱད་འབྲས་བུ་རྟགས་དང་ཐ་མ་བཞི་འབྲས་རྟགས་སུ་ལོ་ཙཱ་བ་ཆེན་པོ་
བཞེད། མདོ་ལས་དང་པོ་བཞི་ལ་རྨི་ལམ་དང་བདུན་པ་ལ་རྨི་ལམ་དང་སད་པ་གང་རུང་སྦྱར་
-323-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་ལྷག་མ་རྣམས་ལ་དེ་གཉིས་གང་གི་ཡང་ཐ་སྙད་མ་མཛད་དོ། ཁ་ཅིག་སྔ་མ་མ་གཏོགས་
པའི་དང་པོ་ལྔ་རྨི་ལམ་དང་ལྔ་པ་དང་བདུན་པ་གཉིས་རྨི་ལམ་དང་སད་པ་གཉིས་ཀ་དང་ཐ་མ་
ལྔ་སད་པའི་རྟགས་སུ་བཞེད། བུདྡྷ་ཤྲཱི་ནི་དང་པོ་དྲུག་རྨི་ལམ་དང་བདུན་པ་དང་བརྒྱད་པ་
གཉིས་དང་གཉིས་ཀ་ཐ་མ་ལ་སད་པའི་རྟགས་སུ་བཞེད། གསེར་གླིང་པས་བཅུ་གཉིས་པོ་
ཐམས་ཅད་རྨི་ལམ་གྱི་རྟགས་སུ་བཞེད་དོ། །རྩ་བའི་སོགས་ཀྱི་སྒྲས་རྟགས་བཅུ་གཅིག་བསྟན་
ཏེ༑ བཅུ་གཅིག་གང་ཞེ་ན། ཆོས་ཅན་དང༌།ཆོས་སྔར། རྨི་ལམ་དུ་མ་དཔེར་འབྲུག་ཅིག་མ་གསལ་པོ་
ལ་སོགས་པའི་ཉན་རང་དང་ཁམས་གསུམ་ལ་དགའ་བའི་སེམས་མེད་པ་དང་རྨི་ལམ་དུ་དེ་
བཞིན་གཤེགས་པ་འཁོར་མང་པོས་བསྐོར་བ་ལ་ཆོས་སྟོན་པ་སོགས་མཐོང་བ་དང་། རྨི་ལམ་
དུ་སངས་རྒྱས་ནམ་མཁར་འཕགས་ཏེ་ཆོས་སྟོན་པ་སོགས་མ་དཔེར་འབྲུ་འགའ་མགསལ་རྨི་ལམ་དུ་
སྡུག་བསྔལ་གྱི་བདེན་པ་སད་པའི་ཚེ་ཁམས་གསུམ་རྨི་ལམ་དང་འདྲ་ཆོས་སྟོན་པའི་སེམས་སྐྱེ་
བ་དང་། རྨི་ལམ་དུ་དམྱལ་བ་ལ་སོགས་པའི་ངན་སོང་གི་སེམས་ཅན་མཐོང་བ་སྔོན་དུ་འགྲོ་
བས་རང་གི་སངས་རྒྱས་ཀྱི་ཞིང་དུ་ངན་སོང་སྤོང་བ་རྗེས་སུ་དྲན་པ་དང་རྨི་ལམ་དང་སད་པའི་
སྐབས་སུ་བདག་ཕྱིར་མི་ལྡོག་པ་ཡིན་ན་མེ་འདི་ཞི་བར་གྱུར་ཅིག་ཅེས་བརྗོད་པས་གྲོང་ལ་
སོགས་པ་ཚིག་པ་ཞི་བར་བྱེད་པའི་བདེན་པའི་བྱིན་གྱིས་བརླབས་པ་གྲུབ་ཅིང་ང་རྒྱལ་མེད་པ་
དང་རྨི་ལམ་དང་སད་པའི་སྐབས་སུ་བདག་ཕྱིར་མི་ལྡོག་པ་ཡིན་ན་མི་མ་ཡིན་པས་བཟུང་པ་
འདི་བཏང་བར་གྱུར་ཅིག །ཅེས་བརྗོད་པས་གནོད་སྦྱིན་ལ་སོགས་པ་མི་མ་ཡིན་པ་མེད་པར་
བྱེད་པའི་ཚིག་གྲུབ་ཅིང་ང་རྒྱལ་མེད་པ་དང་རང་ཉིད་ཀྱིས་བདུད་སྡིག་གྲོགས་མངོན་པར་ཤེས་
པ་ཕ་རོལ་བདུད་སྡིག་གྲོགས་ཟིལ་གྱིས་གནོན་པའི་དགེ་བའི་བཤེས་གཉེན་བསྟེན་པ་དང་
བསམ་པ་ཡོངས་སུ་རྫོགས་པར་འདོད་པས་རྣམ་པ་ཐམས་ཅད་དུ་ཤེར་ཕྱིན་ལ་བསླབ་པ་དང་
ཀུན་བྱང་གི་ཆོས་ཐམས་ཅད་ལ་མངོན་པར་ཞེན་པ་མེད་པ་དང་འཁོར་གསུམ་མ་དམིགས་པར་
༥ མར་
-324-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཡུལ་ལ་སྤྱོད་པའི་སྒོ་ནས་སངས་རྒྱས་ཀྱི་བྱང་ཆུབ་ལ་ཉེ་བར་འགྱུར་བའི་སྐབས་འདིར་བཤད་
པ་རྗེས་ཐོབ་ཀྱི་སྤྱོད་པ་ཁྱད་པར་ཅན་ཐོབ་པའི་ཕྱིར། དེ་བཞིན་དུ་གོང་མ་རྣམས་ལ་ཡང་སྦྱར་
རོ༑ ༑ཞེས་བྱ་བ་སྟེ་དེ་ལྟར་རྣམ་པ་བཅུ་གཉིས་ནི་རྩེ་མོའི་མངོན་པར་རྟོགས་པ་ཐོབ་པའི་གནས་
སྐབས་ཀྱི་ཁྱད་པར་དྲོད་ཀྱི་རྩེ་མོ་ཐོབ་པའི་རྟགས་ཡིན་ནོ། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། ཚུལ་དེ་
ལྟ་རྟགས་ཀྱིས་མཚོན་པའི་རྩེ་མོའི་རྗེས་སུ་རྣམ་འཕེལ་གྱི་རྩེ་མོའི་བསྟན་པ་ཆོས་ཅན། དགོས་
པ་ཡོད་དེ། བསོད་ནམས་རྣམ་པར་འཕེལ་བ་དུ་ཞིག་ཡོད་ཅེ་ན་དེའི་ལན་བསྟན་པའི་དོན་ཡོད་
པའི་ཕྱིར། གཉིས་པ་དང་གསུམ་པ་ནི་རྣམ་པར་འཕེལ་བ་ཡིན་ནོ། །གང་ན་ཕྱི་རྗེས་ཐོབ་གཙོ་
བོར་འགྱུར་པ་བརྒྱད་ནང་མཉམ་གཞག་གཙོ་བོར་འགྱུར་པ་བརྒྱད་དེ་རྩེ་མོའི་རྩེ་སྦྱོར་བཅུ་དྲུག་
གི་ངོ་བོ་ཉིད་ནིའོ། །གང་དུ་ན་གནས་སྐབས་སུའོ། །གང་ལས་ན་འཛམ་བུའི་གླིང་དང་སོགས་
པ་སྟོང་གཅིག་དང་སྟོང་གཉིས་དང་སྟོང་གསུམ་གྱི་སེམས་ཅན་ཇི་སྙེད་ཀྱི་གྲངས་དང་མཉམ་
པའི་ དེ་ བཞིན་ གཤེགས་ པ་ སངས་ རྒྱས་ ལ་མེ་ ཏོག་ ལ་ སོགས་ པས་མཆོད་ པའི་ དགེ་ བ་
དང་སོགས་པས་སྟོང་གསུམ་སེམས་ཅན་དགེ་བ་བཅུ་ལ་བཀོད་པ་ལ་སོགས་པའི་དགེ་བ་
རྣམས་མང་པོར་དང་པོར་དཔེར་མཛད་ན་དེ་ལ་སོགས་པ་སྔ་མ་སྔ་མ་ལས་སོ། །ཇི་ལྟར་ན་སྔ་
མ་སྔ་མ་ལས་ཕྱི་མ་ཕྱི་མ་གོང་ནས་གོང་དུ་ཁྱད་དུ་འཕགས་པ་ཉིད་ཀྱིས་སོ། །ངག་དོན། རྩེ་
མོའི་རྩེ་སྦྱོར་ཆོས་ཅན། བསོད་ནམས་མང་པོ་དང་ལྡན་ཏེ། རྣམ་འཕེལ་བཅུ་དྲུག་གི་བདག་
ཉིད་ཡིན་པའི་ཕྱིར། སངས་རྒྱས་ལ་མཆོད་པའི་དགེ་བ་ལ་སོགས་པའི་སོགས་ཀྱི་སྒྲས་དེ་བྱང་
ཆུབ་ཏུ་བསྔོས་པའི་དགེ་བ་བཟུང་ཞེས་ཁ་ཅིག་འཆད་དོ། །གོང་ནས་གོང་དུ་ཁྱད་པར་དུ་
འཕགས་ཞེས་པའི་སངས་རྒྱས་ལ་མཆོད་པ་སོགས་དཔེར་མཛད་ནས་ཕྱིར་བསོད་ནམས་གོང་
ནས་གོང་དུ་འཕེལ་བར་བསྟན་པ་ཡིན་གྱི་བཅུ་དྲུག་པོ་སྔ་མ་ལས་ཕྱི་མ་ཁྱད་པར་དུ་འཕགས་པ་
-325.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་པ་མིན་ཞེས་ཁ་ཅིག་འཆད་དོ། །བཅུ་དྲུག་གང་ཞེ་ན། ཕྱི་གཙོ་བོར་གྱུར་པ་བརྒྱད། ནང་
གཙོ་བོར་གྱུར་པ་བརྒྱད་དོ། །དང་པོ་ནི་དང་པོ་དཔེར་མཛད་པ་དེ་བས་རང་རྩེ་སྦྱོར་སྒོམ་ཞིང་
གཞན་ལ་དེ་སྟོན་པ་བསོད་ནམས་ལྷག་པ་དང་ལྡན་པའི་རྩེ་སྦྱོར་དང༌། ཁྱད་པར་དུ་ཤེར་ཕྱིན་
རྩེ་གཅིག་ཏུ་ཡིད་ལ་བྱེད་པའི་རྩེ་སྦྱོར་དང་མི་སྐྱེ་བའི་ཆོས་ལ་ལྷག་པར་མོས་པའི་བཟོད་པ་ཐོབ་
པའི་རྩེ་སྦྱོར་དང་བྱང་ཆུབ་པར་བྱ་བ་འབྲས་བུ་དང་བྱང་ཆུབ་པར་བྱེད་པ་རྒྱུའི་ཆོས་མ་དམིགས་
པར་རྟོགས་པའི་རྩེ་སྦྱོར་དང༌། འཛམ་བུ་གླིང་གི་སེམས་ཅན་ཐམས་ཅད་དགེ་བ་བཅུ་དང་
སོགས་པ་བསམ་གཏན་བཞི་དང་། གཟུགས་མེད་པའི་སྙོམས་པར་འཇུག་པ་ཐོབ་པ་བས་ཡུམ་
ལ་འཇུག་པ་བསོད་ནམས་ཁྱད་པར་དུ་འཕགས་པ་དང་ལྡན་པའི་རྩེ་སྦྱོར་དང་དཀར་ཕྱོགས་ཀྱི་
ལྷའི་རིགས་ཐམས་ཅད་མཆོད་ཅིང་བསྲུང་བའི་ཕྱིར་ཉེ་བར་འོང་བ་དང་ལྡན་པའི་རྩེ་སྦྱོར་དང་།
ལྷག་བསམ་གྱིས་མཐུས་བདུད་ཐམས་ཅད་ཟིལ་གྱིས་གནོན་ཅིང་དེས་མི་ཚུགས་པའི་རྩེ་སྦྱོར་
དང་སྟོན་པ་སངས་རྒྱས་དང་འདྲ་བར་ཐེག་པ་གཅིག་ལ་ཞུགས་པའི་སྐྱེ་བོ་བྱང་སེམས་ལ་གུས་
ཤིང་བསླབ་པ་མཚུངས་པར་གནས་པའི་རྩེ་མོར་ཞེས་བྱ་བ་ཕྱི་མ་རྗེས་ཐོབ་གཙོ་བོར་གྱུར་པའི་
བསོད་ནམས་རྣམ་པར་འཕེལ་བ་རྣམ་པ་བརྒྱད་དང༌། གཉིས་པ་ནི། ཡང་རྣམ་པ་ཐམས་ཅད་
དུ་བསམ་གཏན་གྱི་དབང་གིས་མི་སྐྱེ་བའི་ཐབས་ལ་མཁས་པས་དེ་བཞིན་ཉིད་ལ་སློབ་པའི་
བསླབ་པ་ཡོངས་སུ་དག་པའི་རྩེ་སྦྱོར་དང་སངས་རྒྱས་ཀྱི་རིགས་ཅན་དུ་ངེས་པའི་རྩེ་སྦྱོར་དང་།
རྩེ་སྦྱོར་གྱི་འབྲས་བུ་ཉིད་ཐོབ་པའི་རྒྱུ་མཚན་ཕྱིར་མི་ལྡོག་པའི་ས་ལ་གནས་པའི་རྩེ་སྦྱོར་དང་ཕ་
རོལ་ཏུ་ཕྱིན་པའི་མི་མཐུན་ཕྱོགས་སེར་སྣ་ལ་སོགས་པའི་སེམས་དོན་དམ་པར་མི་སྐྱེ་བའི་རྩེ་མོ་
རྩེ་སྦྱོར་དང་གཟུགས་ལ་སོགས་པ་སྔོན་པོ་ལ་སོགས་པའི་མཚན་མ་དང་ལྡན་པ་བདེན་པར་
རྟོག་པའི་སེམས་མི་སྐྱེ་བའི་རྩེ་སྦྱོར་དང་ཕ་རོལ་ཏུ་ཕྱིན་པ་ཐམས་ཅད་ཡུམ་དུ་བསྡུས་པ་ཤེས་
པའི་རྩེ་སྦྱོར་དང་ཉན་རང་ཐེག་ཆེན་གྱི་ཡོན་ཏན་ཕན་ཚུན་ཆགས་པ་ཐམས་ཅད་ཐོབ་པའི་རྒྱུ་
-326-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཡུམ་ལ་སློབ་པའི་རྩེ་སྦྱོར་དང་། མ་ཞེན་པའི་ཚུལ་གྱིས་ཡུམ་ལ་སྤྱོད་པས་ཡང་དག་པར་རྫོགས་
པའི་བྱང་ཆུབ་ལ་ཉེ་བར་གྱུར་པའི་རྩེ་སྦྱོར་ཞེས་བྱ་བ་བསོད་ནམས་རྣམ་པར་འཕེལ་བ་གཞན་
མཉམ་གཞག་གཙོ་བོར་གྱུར་པ་བརྒྱད་དོ། །ངག་དོན། རང་ཡུམ་སྒོམ་ཞིང་གཞན་ལ་སྟོན་པའི་
རྩེ་སྦྱོར་ཆོས་ཅན། བསོད་ནམས་རྣམ་ པར་འཕེལ་བ་ཡིན་ཏེ། སྟོང་གསུམ་སེམས་ཅན་གྱི་
གྲངས་དང་མཉམ་པའི་སངས་རྒྱས་ལ་ཟང་ཟིང་གིས་མཆོད་པའི་བསོད་ནམས་ལས་བསོད་
ནམས་ལྷག་ཅིང་ཁྱད་པར་དུ་འཕགས་པའི་ཕྱིར། ཕྱི་མ་བཅོ་ལྔ་ལ་ཡང་དེ་བཞིན་དུ་སྦྱར་རོ། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི་རྒྱན་
ཆོས་ཅན། ཚུལ་དེ་ལྟར་བསོད་ནམས་རྣམ་པར་འཕེལ་དུ་མཚོན་པའི་རྩེ་སྦྱོར་གྱི་རྗེས་སུ་ངེས་
པར་བརྟན་པའི་རྩེ་མོ་སྟོན་པའི་རྒྱུ་མཚན་ཡོད་དེ། བསོད་ནམས་རྣམ་པར་སྤེལ་བའི་སྒོ་ནས་
རྟོགས་པ་རང་དབང་དུ་གྱུར་པ་སྔར་ལས་མཐར་ཕྱིན་པའི་དམིགས་རྣམ་ནི་ངེས་པར་བརྟན་པ་
ཡིན་པའི་ཕྱིར། གཉིས་པ་དང་གསུམ་པ་ནི་བརྟན་པ་ཞེས་ནི་མངོན་པར་བརྗོད་པ་སྟེ་ངེས་པར་
བརྟན་པའི་ཡིན་ནོ། །གང་ན་སྐབས་དང་པོ་གསུམ་དུ་ཇི་སྐད་བཤད་པའི་རྣམ་པ་ཐམས་ཅད་
མཁྱེན་པ་ཉིད་ལ་སོགས་པ་ཐམས་ཅད་མཁྱེན་པ་ཉིད་གསུམ་གྱི་ཆོས་སེམས་བསྐྱེད་དང་གང་
ཟག་ལ་སོགས་པའི་རྟོགས་པ་རྣམས་ཡོངས་སུ་རྫོགས་པ་བླ་ན་མེད་པར་བྱེད་པ་ལས་རང་
དབང་དུ་གྱུར་པ་བཟོད་པའི་རྩེ་སྦྱོར་ནིའོ། །དེ་ཡང་སེམས་ཅན་གྱི་དོན་མི་གཏོང་བའི་མཚན་
ཉིད་ཡིན་པས་མི་གཏོང་ངོ༌། །གང་ན་སེམས་ཅན་གྱི་དོན་ནོ། །གང་གི་སྐབས་སུ་ན་རྫས་འཛིན་
དུ་བདེན་པར་རྣམ་པར་མི་རྟོག་པ་སྦྱོར་ལམ་བཟོད་པ་ཐོབ་ཅིང་རྟོག་པའི་གནས་སྐབས་ནའོ། །
ཐབས་གང་གིས་ན་བསོད་ནམས་སྤེལ་བའི་རིམ་པ་དེ་ལྟར་གཞན་དོན་བྱེད་པའི་ཡང་དག་པའི་
ཐབས་ལ་མཁས་པའི་སྟོབས་ཀྱིས་སྙིང་རྗེ་ཆེན་པོ་མངོན་དུ་བྱེད་པའི་ངོ་བོ་ལས་སོ། །ངག་དོན།
བཟོད་པའི་རྩེ་སྦྱོར་ཆོས་ཅན། ངེས་པར་བརྟན་པ་ཡིན་ཏེ། མཁྱེན་གསུམ་གྱི་ཆོས་རྫོགས་པར་
-327-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་ཅིང་སེམས་ཅན་གྱི་དོན་མི་གཏོང་བར་སྒྲུབ་པ་ལ་ངང་གིས་འཇུག་ཅིང་སླར་མི་ལྡོག་པའི་
རྟོགས་པ་ཡིན་པའི་ཕྱིར། མདོ་ལས་བརྒྱ་བྱིན་གྱི་མེ་ཏོག་མན་ད་ར་བས་བཅོམ་ལྡན་འདས་ལ་
མངོན་པར་གཏོར་ནས་འདི་སྐད་ཅེས་སྨྲས་སོ། །དགེ་བའི་རྩ་བ་འདིས་གང་ཟག་བྱང་ཆུབ་
སེམས་དཔའི་ཐེག་པ་པ་གང་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
དམིགས་པ་དེ་དག་གི་སངས་རྒྱས་ཀྱི་ཆོས་རྣམས་ཡོངས་སུ་རྫོགས་པར་གྱུར་ཅིག །རྣམ་པ་
ཐམས་ཅད་མཁྱེན་པ་ཉིད་ཀྱི་ཆོས་རྣམས་ཡོངས་སུ་རྫོགས་པར་གྱུར་ཅིག །རང་འབྱུང་གི་ཆོས་
རྣམས་ཡོངས་སུ་རྫོགས་པར་གྱུར་ཅིག །ཟག་པ་མེད་པའི་ཆོས་རྣམས་ཡོངས་སུ་རྫོགས་པར་
གྱུར་ཅིག་ཅེས་སོ། །དེ་ལ་དང་པོས་མཁྱེན་གསུམ་གྱི་ཆོས་མདོར་བསྟན། དེ་ནས་གསུམ་གྱིས་
རིམ་པ་བཞིན་རྣམ་མཁྱེན་དང་ལམ་ཤེས་དང་གཞི་ཤེས་ཀྱི་ཆོས་སོ་སོར་བསྟན་པས་རྒྱས་པར་
བཤད་དོ། །མདོ་ལས་དེ་ལྟར་སེམས་བསྐྱེད་པའི་བྱང་ཆུབ་སེམས་དཔའ་དེ་བདག་རྒལ་ནས་
སེམས་ཅན་མ་རྒལ་བ་སྒྲོལ་བར་འགྱུར། བདག་སྒྲོལ་ནས་སེམས་ཅན་མ་གྲོལ་བ་རྣམས་གྲོལ་
བར་འགྱུར། བདག་དབུགས་ཕྱིན་ནས་སེམས་ཅན་དབུགས་མ་ཕྱུང་བ་རྣམས་དབུགས་འབྱིན་
པར་འགྱུར། བདག་ཡོངས་སུ་མྱ་ངན་ལས་འདས་ནས་སེམས་ཅན་ཡོངས་སུ་མྱ་ངན་ལས་
འདའ་བར་འགྱུར་ཞེས་སོ། །དེ་ལ་བཞིས་རིམ་པ་ལྟར་ས་དང་པོ་དང་གཉིས་པ་ནས་བདུན་
པའི་བར་དང་དག་པ་ས་གསུམ་དང་སངས་རྒྱས་ཀྱི་ས་དང་སྦྱར་རོ། ། །
བཞི་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི་རྒྱན་ཆོས་
ཅན། ཚུལ་དེ་ལྟར་བརྟན་པས་མཚོན་པའི་རྩེ་སྦྱོར་གྱི་རྗེས་སུ་སེམས་ཀུན་ཏུ་གནས་པའི་རྩེ་མོ་
སྟོན་པའི་རྒྱུ་མཚན་ཡོད་དེ། ངེས་པར་བརྟན་པར་བྱེད་པ་བཟོད་པའི་སྟོབས་ཀྱིས་རྟོགས་པ་
སྔར་ལས་ངེས་པར་བརྟན་པར་གནས་པའི་མཚན་ཉིད་ཅན་གྱི་ཏིང་ངེ་འཛིན་ནི་སེམས་ཀུན་ཏུ་
གནས་པའི་ཕྱིར། གཉིས་པ་དང་གསུམ་པ་ནི་བསྒྲགས་པ་སྟེ་བརྗོད་དོ། །གང་ན་ཕ་རོལ་ཏུ་
སང་
-328-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼ ༣༦
ཕྱིན་པ་དང་སོགས་པ་སྙིང་རྗེ་ལ་སོགས་པའི་ཚོགས་ཐམས་ཅད་ཀྱི་ངོ་བོ་ཉིད་བྱང་སེམས་
བཞིའི་སེམས་བསྐྱེད་ལ་རྗེས་སུ་ཡི་རང་དང་ལྡན་པའི་ཆོས་མཆོག་རྩེ་སྦྱོར་གྱི་ཏིང་ངེ་འཛིན་
ནིའོ། །གང་ལས་མདོ་ལས་སོ། །གང་གི་སྒོ་ནས་ན་བསོད་ནམས་མང་པོར་བསྟན་པའི་སྒོ་ནས་
སོ༑ ༑དེ་ལ་མང་པོ་དེ་ལྟ་བུའི་ཏིང་ངེ་འཛིན་བསྒོམས་པའི་འབྲས་བུ་བསོད་ནམས་དང་ཡེ་ཤེས་
ཀྱི་ཚོགས་རྣམས་སོ། །གང་ལས་གླིང་བཞི་པ་དང་སོགས་པ་སྟོང་གཅིག་དང་སྟོང་གསུམ་པ་སྟེ་
སྟོང་གསུམ་གྱི་འཇིག་རྟེན་གྱི་ཁམས་རྣམས་ཀྱི་ས་རྡོ་རྣམས་སྲང་ལ་གཞལ་བ་སོ་སོར་དཔེར་
མཛད་ནས་དེ་ལས་ཀྱང་ངོ༌། །དེའི་རྒྱུ་མཚན་ཚད་སྲིད་པ་ནི་སྲང་ཚད་ཀྱིས་གཞལ་བར་ནུས་སོ་
ཞེས་བྱ་བའི་ཚུལ་གྱིས་སྟོང་གསུམ་གྱི་ས་རྡོ་རྣམས་ཚད་བཟུང་ནུས་ལ་དེའི་འབྲས་བུ་ཚོགས་
གཉིས་ནི་དེ་དག་ལས་ཁྱད་པར་དུ་འཕགས་པའི་ཚད་ལས་འདས་པའི་ཕྱིར་རོ། །བྱང་སེམས་
བཞི་གང་ཞེ་ན། ཐེག་པ་ལ་གསར་དུ་ཞུགས་པའི་དང་སྤྱོད་པ་ལ་ཞུགས་པ་དང་ཕྱིར་མི་ལྡོག་པ་
དང་སྐྱེ་བ་གཅིག་གིས་ཐོགས་པའོ། །དང་པོ་ནི་ཚོགས་སྦྱོར་བའོ། །གཉིས་པ་ནི་ས་དང་པོ་
བདུན་ལ་གནས་པའོ། །གསུམ་པ་ནི། དག་པ་ས་གསུམ་ལ་གནས་པའོ། །བཞི་པ་ནི་ས་བཅུ་
པའི་ནང་ཚན་ལ་གནས་པའོ། །མདོར་ན་རྩེ་གཅིག་ཏུ་གནས་པའི་ཏིང་ངེ་འཛིན་ནི་སེམས་ཀུན་
གནས་པ་ཡིན་ནོ། །ངག་དོན། ཆོས་མཆོག་རྩེ་སྦྱོར་གྱི་ཏིང་ངེ་འཛིན་ཆོས་ཅན། བསོད་ནམས་
མང་པོ་ཅན་ཡིན་ཏེ། སྟོང་གསུམ་གྱི་ས་རྡོའི་སྲང་གྲངས་ཡོད་ན་དེ་དཔེར་མཛད་ནས་ཁྱོད་ཀྱི་
འབྲས་བུ་ཚོགས་གཉིས་དེ་ལས་ལྷག་ཅིང་ཚད་ལས་འདས་པའི་ཕྱིར། གཞན་ནི་ལུས་སུ་
བཤད་པ་ལྟར་འགོད་དོ། །མདོ་ལས་དེ་ལྟར་ཐེག་པ་ལ་གསར་དུ་ཞུགས་པ་དང་སྤྱོད་པ་ལ་
ཞུགས་པ་དང་ཕྱིར་མི་ལྡོག་པ་དང་སྐྱེ་བ་གཅིག་གིས་ཐོགས་པའི་བྱང་སེམས་ཆེན་པོ་རྣམས་ཀྱི་
སེམས་བསྐྱེད་པ་དེ་དག་ལ་རྗེས་སུ་ཡི་རང་བར་བགྱིད་ན་རིགས་ཀྱི་བུའམ་རིགས་ཀྱི་བུ་མོ་དེའི་
བསོད་ནམས་ཇི་ཙམ་ཞིག་འཕེལ་བར་འགྱུར་ཞེས་དྲིས་པའི་ལན་དུ། ཀོའུ་ཤི་ཀ་གླིང་ཆེན་པོ་
-329-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞི་པའི་འཇིག་རྟེན་གྱི་ཁམས་ནི་སྲང་ལ་གཞལ་བ་ཚད་བཟུང་བར་ནུས་སྲིད་ཀྱི་དེ་དག་གི་
རྗེས་སུ་ཡི་རང་བ་དང་ལྡན་པའི་བསོད་ནམས་ལ་ནི་ཚད་མེད་དོ་ཞེས་སོ། །སྟོང་གསུམ་གྱི་
འཇིག་རྟེན་གྱི་ཁམས་ནི་མཛོད་ལས་གླིང་བཞི་པ་དང་ཉི་ཟླ་དང་། །རི་རབ་དང་ནི་འདོད་ལྷ་
དང༌། །ཚངས་པའི་འཇིག་རྟེན་སྟོང་ལ་ནི། །སྟོང་ནི་སྤྱི་ཕུད་ཡིན་པར་འདོད། །དེ་སྟོང་ལ་ནི་
སྟོང་གཉིས་པ། །བར་མའི་འཇིག་རྟེན་ཁམས་ཡིན་ནོ། །དེ་སྟོང་ལ་ནི་སྟོང་གསུམ་སྟེ། །མཉམ་
དུ་འཇིག་ཅིང་འབྱུང་བ་ཡིན། །ཞེས་སོ། །མདོ་ལས་དངོས་སུ་ཡི་རང་གི་བསོད་ནམས་མང་
བར་བསྟན་ནས་ཤུགས་ལ་ཏིང་ངེ་འཛིན་བསོད་ནམས་མང་བར་བསྟན། བསྟན་བཅོས་སུ་ཏིང་
ངེ་འཛིན་བསོད་ནམས་མང་བར་དངོས་སུ་བསྟན་ནོ། ཁ་ཅིག་ཡི་རང་ཉིད་ཏིང་ངེ་འཛིན་དུ་
འཆད་དོ། །གཉིས་པ་ནི། རྟགས་ཀྱི་རྩེ་མོ་སོགས་བཞི་ཆོས་ཅན། སྦྱོར་ལམ་ལས་དོན་གཞན་
མིན་ཏེ། གོ་རིམ་བཞིན་དུ་ངེས་པར་འབྱེད་པའི་ཆ་དང་མཐུན་པ་བཞིའི་ངོ་བོ་ཡིན་པར་ཁོང་དུ་
ཆུད་པར་བྱ་བ་ཡིན་པའི་ཕྱིར། གཉིས་པ་ལ་བཞི་སྟེ། སྤང་བྱ་གཉེན་པོ་དང་བཅས་པ། བྱང་
ཆུབ་ཆེན་པོ་སྐྱེད་པའི་རྒྱུ་འབྲས་བུ་བྱང་ཆུབ་ཆེན་པོ། ངོ་བོ་མཐོང་ལམ་རྩེ་སྦྱོར་བཤད་པའོ། །
དང་པོ་ལ་གསུམ་སྟེ། མདོར་བསྟན། རྒྱས་པར་བཤད། དོན་བསྡུ་བ་བའོ། །དང་པོ་ལ་གཉིས་
ཏེ་གཟུང་རྟོག་མདོར་བསྟན། འཛིན་རྟོག་མདོར་བསྟན་པའོ། །དང་པོ་ལ་གསུམ་སྟེ། མཚམས་
སྦྱར། རྩ་བ། འགྲེལ་པའོ། །དང་པོ་ནི། རྒྱན་ཆོས་ཅན། སྦྱོར་ལམ་རྩེ་མོའི་རྗེས་སུ་མཐོང་ལམ་
གྱི་མི་མཐུན་ཕྱོགས་གཉེན་པོ་དང་བཅས་པའི་རྣམ་པ་བཞི་སྟོན་པའི་རྒྱུ་མཚན་ཡོད་དེ། ངེས་
པར་འབྱེད་པའི་ཆ་དང་མཐུན་པའི་འོག་ཏུ་མཐོང་བའི་ལམ་འབྱུང་བ་ཡིན་པའི་ཕྱིར། འཇུག་པ་
དང་ནི་ཞེས་སོགས་ཚིགས་བཅད་གཅིག་སྨོས་པ་ཆོས་ཅན། དགོས་པ་ཡོད་དེ། རེ་ཤིག་གཟུང་
བའི་རྣམ་པར་རྟོག་པ་བཞི་པོ་རྟོགས་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི་སྦྱོར་
བ་པོས་འཇུག་པར་བྱ་བའི་ཡུལ་བྱང་ཆུབ་སེམས་དཔའི་ཆོས་འཁོར་གསུམ་མ་དམིགས་པར་
-330-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
རྟོགས་པའི་ཤེས་རབ་ཐབས་དང་བཅས་པའི་ངོ་བོ་ཉིད་ལ་གོ་རིམ་བཞིན་དུ་ལེན་པར་འདོད་
པའི་སྒོ་ནས་འཇུག་བྱའི་གཟུང་བའོ་ཞེས་རྣམ་པར་རྟོག་པ་ནི་འཇུག་པ་གཟུང་རྟོག་གོ །སྦྱོར་བ་
པོས་ལྡོག་པར་བྱ་བའི་ཡུལ་ཉན་ཐོས་ལ་སོགས་པའི་ཆོས་རང་དོན་དུ་དམིགས་ཞེན་དང་
བཅས་པའི་ངོ་བོ་ཉིད་ལ་འདོར་བར་འདོད་པའི་སྒོ་ནས་དོར་བྱའི་གཟུང་བའོ་ཞེས་རྣམ་པར་
རྟོག་པ་ནི་ལྡོག་པ་གཟུང་རྟོག་གོ །ངག་དོན། ངོ་བོ་ཉིད་དང་ཞེས་པའི་སྐབས་ཀྱི་རྟོག་པ་དགུ་
ཆོས་ཅན། འཇུག་ པ་ གཟུང་རྟོག་ཡིན་ཏེ། བྱང་སེམས་ཀྱི་བླང་བྱའི་ཆོས་ལ་དམིགས་ནས་
འཇུག་བྱར་ཞེན་པའི་བློ་ཡིན་པའི་ཕྱིར། སྲིད་དང་ཞི་བར་ལྟུང་ཞེས་པའི་སྐབས་ཀྱི་རྟོག་པ་དགུ་
ཆོས་ཅན། ལྡོག་པ་གཟུང་རྟོག་ཡིན་ཏེ། བྱང་སེམས་ཀྱི་དོར་བྱའི་ཆོས་ལ་དམིགས་ནས་ལྡོག་
བྱར་ཞེན་པའི་བློ་ཡིན་པའི་ཕྱིར། སྐབས་འདིར་དངོས་སུ་བསྟན་པའི་གཟུང་བར་རྣམ་པར་རྟོག་
པ་རྣམ་པ་གཉིས་ཆོས་ཅན། མཐོང་ལམ་རྩེ་སྦྱོར་གྱི་མི་མཐུན་ཕྱོགས་ཡིན་ཏེ། ཉོན་མོངས་པ་
དང་འདྲ་དེ་སྐྱེ་བའི་གེགས་བྱེད་ཡིན་པའི་ཕྱིར། རེ་རེ་ལ་དབྱེ་ན་དུ་ཡོད་ཅེ་ན། ཡུལ་དགུ་དགུ་
ཡོད་པའི་དབྱེ་བ་སོ་སོར་ཏེ་རེ་རེ་ལ་རྣམ་པ་དགུ་དགུར་ཕྱེ་བ་ཡིན་ནོ། །དེ་དག་རྟོག་པ་ཡིན་
པའི་རྒྱུ་མཚན་ཅི་ཞེ་ན། གཟུང་རྟོག་བཅོ་བརྒྱད་ནི་ཆོས་ཅན། ཡུལ་ཇི་ལྟ་བ་བཞིན་མ་ཡིན་པར་
འཛིན་པའི་ངོ་བོ་ཡིན་ཏེ། རང་ཡུལ་ཕྱིན་ཅི་ལོག་ཏུ་སྣང་བའི་བློ་ཡིན་པའི་ཕྱིར་ཏེ། ཡུལ་གྱི་
དངོས་པོ་དང་མ་འབྲེལ་བ་སྟེ་ཁྱོད་རང་ཡུལ་ལ་དོན་དང་མི་མཐུན་པར་འཇུག་པའི་བློ་ཡིན་པའི་
ཕྱིར། མདོ་ལས་ཇི་ལྟར་གཉིས་ཀྱི་འདུ་ཤེས་མི་འགྱུར་བ་དང་གཉིས་སུ་མེད་པའི་འདུ་ཤེས་སུ་
མི་འགྱུར་བ་དེ་ལྟར་ཡོངས་སུ་བསྔོ་བར་བྱའོ་ཞེས་པ་དང༌། ཤཱ་རིའི་བུ་ཤེར་ཕྱིན་རྣམ་པར་མི་
རྟོག་པའོ་ཞེས་སོ། །མདོ་ལས་རྟོག་པའི་གཉེན་པོ་དངོས་སུ་བསྟན་ནས་རྟོག་པ་ཤུགས་ལ་
བསྟན་ནོ། །མཐོང་སྤང་ཉོན་མོངས་ལ་དུ་ཡོད་ཅེ་ན། ཐེག་ཆེན་ལྟར་ན་འདོད་པ་ཁམས་ན་
བདེན་པ་བཞི་ལ་ལྟ་བ་ལྔ་དང་ལྟ་མིན་ལྔ་སྟེ་བཅུ་བཅུ་སྟེ་བཞི་བཅུ། ཁམས་གོང་མ་གཉིས་ན་
-331 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁོང་ཁྲོ་མ་གཏོགས་པ་དགུ་དགུ་སྟེ་སྡོམས་པས་བརྒྱ་རྩ་བཅུ་གཉིས་སོ། །ལྟ་བ་ལྔ་ནི་འཇིག་
ཚོགས་ལ་ལྟ་བ་དང་རྟག་པར་ལྟ་བ་དང་ཆད་པར་ལྟ་བ་དང་ལྟ་བ་མཆོག་འཛིན་དང་ཚུལ་
ཁྲིམས་དང་རྟུལ་ཞུགས་མཆོག་འཛིན་ནོ། །ལྟ་མིན་ལྔ་ནི་འདོད་ཆགས་དང་ཁོང་ཁྲོ་དང་ང་རྒྱལ་
དང་མ་རིག་པ་དང་ཐེ་ཚོམ་མོ། །ཉན་ཐོས་པ་ལྟར་ན་འདོད་པ་ཁམས་ན་སྡུག་བསྔལ་མཐོང་
སྤང་བཅུ། ཀུན་འབྱུང་དང་འགོག་པ་ལ་ལྟ་བ་དང་པོ་གཉིས་དང་ཐ་མ་བོར་བས་བདུན་བདུན།
ལམ་ལ་ལྟ་བ་དང་པོ་གཉིས་བོར་བས་བརྒྱད་དེ་གཉིས་སོ། ཁམས་གོང་མ་གཉིས་ན་ཁོང་ཁྲོ་
བོར་བས་དེ་དག་དགུ་དགུ་དང་དྲུག་དྲུག་བདུན་དུ་འགྱུར་བས་ཉེར་བརྒྱད་པ་གཉིས་ཏེ་སྡོམས་
པས་བརྒྱ་བརྒྱད་དེ། མཛོད་ལས། དེ་དག་བཅུ་དང་བདུན་བདུན་བརྒྱད། །ལྟ་བ་གསུམ་
གཉིས་མ་གཏོགས་སོ། །ཞེས་སོ། །དེ་ཡང་མཐོང་སྤང་ལ་ཀུན་བཏགས་དང་སྒོམ་སྤང་ལ་ལྷན་
སྐྱེས་ཞེས་བྱ་ལ། ཉོན་མོངས་པ་ཐམས་ཅད་ལ་ཡུལ་བདེན་པ་དང་མི་མཐུན་པར་འཛིན་པས་
ཁྱབ་ཅིང་དེ་ཡང་རྒྱུ་མཚན་གཞན་ལ་བརྟེན་ནས་ཆེད་དུ་བཏགས་ཏེ་གཟུང་བ་ལས་གྱུར་པ་ནི་
ཀུན་བཏགས་ཡིན་ལ། རང་བཞིན་གྱིས་ཆེད་དུ་མ་གཉེར་བར་གཟུང་བ་ལས་གྱུར་པ་ནི་ལྷན་
སྐྱེས་སོ། །ཡང་ན་རྣམ་པ་རགས་ཤིང་སྤང་སླ་བ་ནི་ཀུན་བཏགས་དང་ཕྲ་ཞིང་སྤང་དཀའ་བ་ནི་
ལྷན་སྐྱེས་སོ། ། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། སོ་སོ་སྐྱེ་
བོ་ཞེས་སོགས་ཚིགས་བཅད་གཉིས་སྨོས་པ་ཆོས་ཅན། དགོས་པ་ཡོད་དེ། ཚུལ་དེ་ལྟར་བཟུང་
བའི་རྣམ་པར་རྟོག་པ་ཕྱོགས་གཉིས་བསྟན་ནས་འཛིན་པའི་རྣམ་པར་རྟོག་པ་གཉིས་པོ་རྟོགས་
པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི་སོ་སོ་སྐྱེ་བོས་སེམས་ཅན་དོན་དམ་པར་
རྫས་སུ་ཡོད་པར་རྣམ་པར་རྟོག་པའི་བློ་ནི་སྐྱེས་བུ་རྫས་སུ་ཡོད་པའི་རྟེན་ཅན་ཏེ་ཡུལ་ཅན་རྫས་
འཛིན་རྟོག་པའོ། །འཕགས་པའི་གང་ཟག་འགའ་ཞིག་གིས་སེམས་ཅན་བཏགས་པ་ཙམ་དུ་
-332-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཡོད་པར་རྣམ་པར་རྟོག་པའི་བློ་ནི་སྐྱེས་བུ་བཏགས་པར་ཡོད་པའི་རྟེན་ཅན་ཏེ་ཡུལ་ཅན་
བཏགས་འཛིན་རྟོག་ པའོ། །ངག་དོན། འཛིན་ པ་དང་ནི་འདོར་བ་དང་། །ཞེས་ སོགས་ ཀྱི་
སྐབས་ཀྱི་རྟོག་པ་དགུ་ཆོས་ཅན། བཏགས་འཛིན་རྟོག་པ་ཡིན་ཏེ། སྐྱེས་བུ་རྫས་ཡོད་དུ་ཞེན་
པའི་བློ་ཡིན་པའི་ཕྱིར། ཆེད་བཞིན་ངེས་པར་མི་འབྱུང་དང་། །ཞེས་སོགས་ཀྱི་རྟོག་པ་དགུ་ཆོས་
ཅན། བཏགས་འཛིན་རྟོག་པ་ཡིན་ཏེ། སྐྱེས་བུ་བཏགས་ཡོད་དུ་ཞེན་པའི་བློ་ཡིན་པའི་ཕྱིར།
སྐབས་འདིར་དངོས་སུ་བསྟན་པའི་འཛིན་པའི་རྣམ་པར་རྟོག་པ་གཉིས་པོ་ཆོས་ཅན། མཐོང་
ལམ་རྩེ་སྦྱོར་གྱི་མི་མཐུན་ཕྱོགས་ཡིན་ཏེ། དེ་སྐྱེ་བའི་གེགས་བྱེད་ཡིན་པའི་ཕྱིར། དབྱེ་ན་དུ་
ཡོད་ཅེ་ན། ཡུལ་དགུ་དགུ་ཡོད་པའི་དབྱེ་བས་སོ་སོར་ཏེ་རེ་རེ་ལ་དགུ་དགུ་ཡོད་དོ། །དེ་དག་
རྟོག་པ་ཡིན་པའི་རྒྱུ་མཚན་ཅི་ཞེ་ན། འཛིན་རྟོག་བཅོ་བརྒྱད་དེ་དག་ནི། ཆོས་ཅན། ཡུལ་ཇི་ལྟ་
བ་བཞིན་མ་ཡིན་པར་འཛིན་པའི་རང་གི་ངོ་བོ་དག་ཏུ་ཤེས་པར་བྱ་བ་ཡིན་ཏེ། རང་ཡུལ་ཕྱིན་
ཅི་ལོག་ཏུ་སྣང་བའི་ཤེས་པ་ཡིན་པའི་ཕྱིར། ཡུལ་གནས་ཚུལ་བཞིན་འཛིན་པར་སྟོང་པ་སྟེ།
དབེན་པའི་ངོ་བོ་ཉིད་དུ་གནས་ཚུལ་དོན་དང་མི་མཐུན་པར་འཛིན་པའི་བློ་ཡིན་པའི་ཕྱིར།
རྟགས་གྲུབ་སྟེ། དེ་ཆོས་ཅན། གནས་ཚུལ་ཇི་ལྟ་བ་བཞིན་གང་གི་ཡང་འཛིན་པ་མ་ཡིན་ཏེ།
ཁྱོད་ཀྱིས་ཡུལ་འཛིན་པ་གང་གི་ཚེ་དེ་དག་ཡུལ་གྱི་དངོས་པོར་གྱུར་པ་གཟུང་བའི་དོན་མ་དཔེ་
ཤིན་ཏུ་ངན་པས་འབྲུ་འགའ་ཆད་པས་དཔྱོད་ལྡན་ཚོས་ཞིབ་གཟིགས་ཡོད་པ་མཁྱེན་སྟེ་ཁྱོད་ཀྱིས་གཟུང་བ་བཞིན་དུ་
ཡུལ་དེར་མི་གནས་པའི་ཕྱིར། མདོ་ལས། ཤཱ་རིའི་བུ་བྱང་སེམས་ཆེན་པོ་ཤེར་ཕྱིན་ལ་སྤྱོད་པ་
དེ་ནི་སྙིང་པོ་མེད་པ་ལ་སྤྱོད་པའོ། །དེ་ཅིའི་ཕྱིར་ཞེ་ན་ཚེ་དང་ལྡན་པ་ཤཱ་རིའི་བུ། ཤེར་ཕྱིན་སྙིང་
པོ་མེད་པའོ། །ཞེས་པས་རྫས་འཛིན་རྟོག་པའི་གཉེན་པོ་དངོས་སུ་བསྟན་ནས་རྟོག་པ་ཤུགས་
ལ་འཕངས། དེ་བཞིན་ཉིད་འདི་ལ་ནི་གང་ཡང་གནས་པར་འགྱུར་བ་མེད་དེ་དེ་ལ་གནས་ཤིང་
བླ་མེད་རྫོགས་བྱང་དུ་མངོན་པར་རྫོགས་པར་འཚང་རྒྱ་བར་འགྱུར་བ་སུ་ཡང་མེད་ན། དེ་ལ་
-333-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་ཤིང་ཆོས་སྟོན་པར་འགྱུར་བ་ལྟ་ཅི་སྨོས་ཏེ་དེ་ནི་གནས་མེད་དོ་ཞེས་པས་བཏགས་
འཛིན་རྟོག་པའི་གཉེན་པོ་དངོས་སུ་བསྟན་ནས་རྟོག་པ་ཤུགས་ལ་འཕངས། ཉི་ཁྲི་སྣང་བ་ལས་
ཆོས་ཐམས་ཅད་བདག་མེད་པ་ཡིན་ནོ་ཞེས་དེ་ལྟ་བུ་རྣམས་སོ་སོ་སྐྱེ་བོས་ཀྱང་རྟོགས་པ་མ་ཡིན་
ནམ། དེས་ན་འཛིན་པའི་རྣམ་པར་རྟོག་པ་དང་པོའི་རྣམ་པར་བཞག་པ་མ་ཁྱབ་པར་འགྱུར་རོ་
ཞེ་ན། དེ་དག་གི་དེ་ནི་མོས་པ་ཡིད་ལ་བྱེད་པ་ཡིན་ལ་འདིར་ནི་དེ་ཁོ་ན་ཉིད་ཡིད་ལ་བྱེད་པ་
བརྗོད་པར་འདོད་པ་ཡིན་པས་སྙིང་པོ་མེད་དོ་ཞེས་པ་དང་། འཕགས་པ་ལ་ཡང་འདི་ལྟ་བུ་
ཡོད་པ་ཡིན་ཏེ། དགེ་སློང་དག་མཚན་མོ་འདས་ནས་ནངས་པར་གྱི་དུས་སུ་ངས་སྲོག་ཆགས་
ལྕེ་སྤྱང་སྐད་འབྱིན་པའི་སྒྲ་ཐོས་སོ་ཞེས་བྱ་བ་དང༌། དེ་བཞིན་དུ་ང་དེའི་ཚེ་དེའི་དུས་ན་རི་
དྭགས་ཀྱི་རྒྱལ་པོ་སེང་གེ་ཡན་ལག་མ་སྨད་པ་ཞེས་བྱ་བར་གྱུར་ཏོ་ཞེས་གསུངས་པ་མ་ཡིན་
ནམ། དེས་ན་འཛིན་པའི་རྣམ་པར་རྟོག་པ་གཉིས་པའི་རྣམ་པར་བཞག་པ་མ་ཁྱབ་པར་འགྱུར་
རོ་ཞེ་ན། དེའི་ཚིག་ནི་ཐ་སྙད་པ་ཡིན་གྱི་དོན་དམ་པ་ནི་མ་ཡིན་པས་སྙིང་པོ་མེད་དོ་ཞེས་སོ། །
ཤཱན་ཏི་བས་འཛིན་པའི་རྣམ་པར་རྟོག་པ་སེམས་ཅན་རྫས་སུ་ཡོད་པ་ལ་བརྟེན་པ་ནི་སོ་སོ་སྐྱེ་བོ་
དག་གི་ཡིན་ཏེ་དེ་དག་གིས་མ་སྤངས་པའི་ཕྱིར་དང་། འཕགས་པ་དག་གི་ནི་མ་ཡིན་ཏེ་དེ་དག་
གིས་སྤངས་པ་ཉིད་ཀྱི་ཕྱིར་དང༌། མཐོང་བས་སྤང་བར་བྱ་བའི་སྐབས་ཡིན་པའི་ཕྱིར། ཞེས་
དང༌། འཛིན་པའི་རྣམ་པར་རྟོག་པ་གཉིས་པ་སེམས་ཅན་བཏགས་པར་ཡོད་པ་ལ་བརྟེན་པ་ནི་
འཕགས་པ་དག་གིས་ཏེ་དེ་ཉན་ཐོས་དང་རང་སངས་རྒྱས་དག་གིས་མ་སྤངས་པ་ཉིད་ཀྱི་ཕྱིར་
དང༌། སོ་སོ་སྐྱེ་བོ་དག་ལ་དང་པོ་ཉིད་ཡོད་པའི་ཕྱིར་རོ་ཞེས་སོ། ཁ་ཅིག་སོ་སྐྱེས་བདག་རྫས་
ཡོད་དུ་འཛིན་པའི་བློ་རྫས་འཛིན་ཡིན་ཅིང་རྫས་འཛིན་སོ་སྐྱེ་ཁོ་ན་ལ་ཡོད་། འཕགས་པས་
བདག་བཏགས་ཡོད་དུ་འཛིན་པ་ནི་བཏགས་འཛིན་ཡིན་ཞིང་བཏགས་འཛིན་འཕགས་པ་ཁོ་
ན་ལ་ཡོད་ཅིང་དེ་གཉིས་རིམ་པ་བཞིན་འཛིན་རྟོག་གཉིས་ཀྱི་ཡུལ་ཡིན་ཞིང་དེ་ག་ཉིས་སྐྱེ་
-334-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
འཕགས་གཉིས་ཀ་ལ་ཡོད་ཅེས་འཆད་ཀྱང་རྩ་བ་དང་འགྲེལ་པ་དང་ཉི་ཁྲི་སྣང་བ་སོགས་སུ་
སེམས་ཅན་རྫས་ཡོད་དང་བཏགས་ཡོད་དུ་འཛིན་པ་འཛིན་རྟོག་གཉིས་སུ་གསུངས་ཤིང་
འཛིན་པ་གཉིས་དང་ཡུལ་ཡུལ་ཅན་དུ་མ་བཤད་དོ། །འོ་ན་རྫས་འཛིན་རྟོག་པ་ཉོན་སྒྲིབ་དུ་
འགྱུར་ཞིང་དེ་ལྟ་ན་བྱང་སེམས་ཀྱི་ཐུན་མོང་མ་ཡིན་པའི་སྤང་བྱར་མི་གྱུར་རོ་ཞེ་ན། རྫས་
འཛིན་རྟོག་པ་ལ་སེམས་ཅན་རྫས་ཡོད་དུ་འཛིན་པ་ཉོན་སྒྲིབ་དང་སེམས་ཅན་དུ་གདགས་པའི་
གཞི་ཆོས་ཙམ་ལ་རྫས་ཡོད་དུ་འཛིན་པ་ཤེས་སྒྲིབ་གཉིས་ཡོད་ཅིང་། གཉིས་ཀ་ཡང་བྱང་
སེམས་ཀྱི་སྤང་བྱ་ཡིན་ཞིང་དེའི་ཤེས་སྒྲིབ་ཐུན་མོང་མ་ཡིན་པའི་སྤང་བྱ་མ་ཡིན་པས་སྐྱོན་མེད་
དོ༑ ༑ཆོས་ཤེས་ཀྱི་སོ་སོ་སྐྱེ་བོ་ཡུལ་དུ་བྱ་སྟེ་སྐྱེས་བུ་རྫས་སུ་ཡོད་པར་འཛིན་པ་དང་འཕགས་
པའི་གང་ཟག་ཡུལ་དུ་བྱས་ཏེ་དེ་ལ་བཏགས་པར་ཡོད་པར་འཛིན་པ་ཞེས་གཟུང་བ་དང་འཛིན་
པར་སྦྱར་རོ་ཞེས་འཆད་པ་ནི་འཕགས་སེང་གཉིས་ཀ་དང་མི་མཐུན་ནོ། །
གཉིས་པ་ལ་གཉིས་ཏེ། གཟུང་རྟོག་རྒྱས་བཤད། འཛིན་རྟོག་རྒྱས་བཤད་དོ། །དང་པོ་
ལ་གཉིས་ཏེ། འཇུག་པ་གཟུང་རྟོག །ལྡོག་པ་གཟུང་རྟོག་རྒྱས་བཤད་དོ། །དང་པོ་ལ་གསུམ་
སྟེ༑ མཚམས་སྦྱར། རྩ་བ། འགྲེལ་པའོ། །དང་པོ་ནི། ངོ་བོ་ཉིད་དང་ཞེས་སོགས་མཚན་ཉིད་
སྨོས་པ་ཆོས་ཅན། དགོས་པ་ཡོད་དེ། གཟུང་བའི་རྣམ་པར་རྟོག་པ་ལ་སོགས་འཇུག་པའི་རྟེན་
ཅན་ཇི་ལྟར་རྣམ་པ་དགུ་ཡིན་ཞེ་ན་དེའི་ལན་བསྟན་པའི་དོན་ཡོད་པའི་ཕྱིར། གཉིས་པ་དང་
གསུམ་པ་ནི། དོན་དམ་པར་རྒྱུ་ཕྱིན་དྲུག་གིས་དབེན་པ་སྟེ་སྟོང་པས་འབྲས་བུ་བླ་ན་མེད་པའི་
བྱང་ཆུབ་དབེན་པ་མ་གཏོགས་པ་སྟེ་མི་ཐོབ་ཀྱང་ཀུན་རྫོབ་ཏུ་ཕྱིན་དྲུག་ལ་བརྟེན་ནས་སངས་
རྒྱས་ཐོབ་པའི་ངོ་བོ་ཉིད་དང་ས་མི་གཡོ་བ་ལ་སོགས་པ་དག་པ་ས་ལ་འཇུག་པས་སངས་རྒྱས་
ཀྱི་རིགས་སུ་ངེས་པ་དང་ཆོས་ཐམས་ཅད་བདེན་མེད་སྒྱུ་མ་ལྟ་བུར་རྟོགས་པས་ཐེག་ཆེན་གྱི་
མཐོང་བ་ལ་སོགས་པའི་ལམ་ལ་ཡང་དག་པར་འགྲུབ་པའི་ཐབས་ལ་མཁས་པ་དང་ཆོས་
-335.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
ཐམས་ཅད་སྣང་བརྙན་ཏེ་གཟུགས་བརྙན་དང་འདྲ་བ་ཙམ་དུ་ཟད་པ་དེ་ལྟར་ཤེས་པའི་རྣམ་པ་
དམིགས་པ་ལ་མ་གྲུབ་པ་དང༌། ཡོན་ཏན་ཐམས་ཅད་མཐོང་བ་སྔོན་དུ་འགྲོ་བས་བླང་བྱར་
ཤེས་ནས་གཉེན་པོ་མི་རྟོག་ཡེ་ཤེས་ལེན་པ་དང་སྐྱོན་མཐོང་བ་སྔོན་དུ་འགྲོ་བས་དོར་བྱར་ཤེས་
ནས་མི་མཐུན་ཕྱོགས་ཤེས་སྒྲིབ་འདོར་བ་དང་། འཁྲུལ་པའི་དྲི་མ་ཐམས་ཅད་དང་བྲལ་བ་ཉིད་
ཀྱིས་རང་གི་རྟོགས་པ་མཐར་ཐུག་པ་དང་། ཉན་རང་གི་སྤང་རྟོགས་དམན་ཞིང་གྱ་ནོམ་པ་མ་
ཡིན་པར་རྟོགས་པ་ཉིད་ཀྱིས་ཉན་ཐོས་ལ་སོགས་པ་དམན་པའི་ས་ཐག་བསྲིང་བར་བྱེད་པ་
དང་གདུལ་བྱའི་བསམ་པ་ཇི་ལྟ་བ་བཞིན་སྤྲུལ་ཏེ་གཞན་དོན་བྱེད་པས་སེམས་ཅན་གྱི་དོན་གྱི་
ལས་དང༌། གདུལ་བྱ་འདུལ་བའི་ཡང་དག་པའི་ཐབས་ལ་མཁས་པའི་སྟོབས་ཀྱིས་གདུལ་
བྱའི་སྐྱེ་བོ་ཐམས་ཅད་འགོད་པར་བྱ་བའི་འབྲས་བུ་མི་གནས་པའི་མྱང་འདས་ལ་ཀུན་རྫོབ་ཏུ་
སྐྱོན་མེད་ཅིང་བླང་བྱ་ཡིན་པ་ཉིད་ཀྱིས་རྣམ་པ་ཐམས་ཅད་དུ་གཟུང་བར་བྱ་བ་ཉིད་དུ་འཇུག་
པར་བྱའོ་སྙམ་དུ་བདེན་པར་ཞེན་པའི་བློ་དེ། གཟུང་བའི་རྣམ་པར་རྟོག་པ་དང་འཇུག་པའི་
ཕྱོགས་ཀྱི་རྟེན་ཅན་ཏེ་ཡུལ་ཅན་འཇུག་པ་གཟུང་རྟོག་ཡིན་ནོ། །དེ་བཞིན་དུ་གོང་མ་རེའི་
མཇུག་ཏུ་ཡང་སྦྱར་རོ། །ངག་དོན། དེ་དག་འཇུག་པ་གཟུང་རྟོག་ཏུ་མདོར་བསྟན་ཏུ་བཤད་པ་
ལྟར་སྒྲུབ་བོ། །དེ་གཉེན་པོ་གང་གིས་སྤོང་ཞེ་ན། སྐབས་འདིར་དངོས་སུ་བསྟན་པའི་འཇུག་པ་
གཟུང་རྟོག་རྣམ་པ་དགུ་པོ་ཆོས་ཅན། མཐོང་ལམ་རྩེ་སྦྱོར་གྱི་སྦྱོར་བ་ཉེར་སྡོགས་ཀྱི་གནས་
སྐབས་ཀྱི་སྤང་བྱ་ཡིན་ཏེ། དེའི་གཞོམ་བྱ་ཡིན་པའི་ཕྱིར། སྦྱོར་བ་དང་འཇུག་པའི་ཁྱད་པར་
གང་ཞེ་ན། ཆོས་ཤེས་ཀྱིས་སྦྱོར་བའི་གནས་སྐབས་སུ་གཅིག་ནས་ཕྱེ་སྟེ་སྤོང་ལ་འཇུག་པའི་
སྐབས་སུ་སྡོམས་ཏེ་སྤོང་ཞིང་དེ་གཉིས་ཀྱང་མོས་པ་དང་དེ་ཁོ་ན་ཉིད་ཡིད་ལ་བྱེད་པ་ལྟ་བུའོ་
ཞེས་བཤད་དོ། ཁ་ཅིག་མཐོང་ལམ་ཐོབ་ལ་མ་རྫོགས་པ་སྦྱོར་བ་དང་ཐོབ་ལ་རྫོགས་པ་འཇུག་
ཏུ་བཞེད་དོ། ཁ་ཅིག་སྦྱོར་བ་ཆོས་མཆོག་དང་འཇུག་ཆོས་བཟོད་ལ་བཞེད་དོ། །གཉིས་པ་ལ་
-336-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཟས་པ་བློ་རྒྱམ་འགྲེལ་པ་བཞུགས། ༼༣༦
གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། སྲིད་དང་ཞེས་སོགས་ཚིགས་
བཅད་སྨོས་པ་ཆོས་ཅན། དགོས་པ་ཡོད་དེ། གཟུང་བའི་རྣམ་པར་རྟོག་པ་གཉིས་པ་ལྡོག་པའི་
རྟེན་ཅན་ཇི་ལྟར་རྣམ་དགུ་ཡིན་ཞེ་ན། དེའི་ལན་བསྟན་པའི་དོན་ཡོད་པའི་ཕྱིར། གཉིས་པ་
དང་གསུམ་པ་ནི། རང་བཞིན་མེད་རྟོགས་ཀྱི་ཤེས་རབ་དང་བྲལ་བས་འཁོར་བ་སྙིང་རྗེ་ཆེན་པོ་
དང་བྲལ་བས་དམན་པའི་མྱ་ངན་ལས་འདས་པ་གང་རུང་བ་ཞིག་ཏུ་ལྟུང་བ་ཉིད་ཀྱིས་ཐེག་ཆེན་
ལས་རྟོགས་པ་དམན་པ་ཉིད་དང་། རང་ལ་ཐེག་ཆེན་གྱི་ཆོས་ཟབ་མོ་དངོས་སུ་སྟོན་པའི་དགེ་
བའི་བཤེས་གཉེན་ཐབས་ལ་མཁས་པ་དང་བྲལ་བས་ཐེག་ཆེན་དུ་ཡོངས་སུ་འཛིན་པ་མེད་པ་
ཡོངས་འཛིན་དམན་པ་དང་ཤེས་བྱའི་སྒྲིབ་པ་མཐའ་དག་གི་གཉེན་པོ་ཐོབ་པ་མ་ཡིན་པ་ཉིད་
ཀྱིས་རྫོགས་པའི་བྱང་ཆུབ་སྒྲུབ་པའི་ལམ་མ་ཚང་བ་གཉེན་པོ་དམན་པ་དང་། སྲིད་པ་ཐ་མ་
པའི་ཚེ་བྱང་ཆུབ་ཐོབ་པ་དེ་བཞིན་གཤེགས་པ་ལ་སོགས་པའི་གདམས་པ་ལ་ལྟོས་པ་དང་
བཅས་པ་ཉིད་ཀྱིས་གཞན་གྱི་གདམས་ངག་གི་རྐྱེན་གྱིས་བྱང་ཆུབ་ཏུ་འགྲོ་བ་དབང་པོ་དམན་
དང༌། གཞན་དོན་དུ་སེམས་ཅན་ཐམས་ཅད་ཀྱི་མཆོག་ཉིད་ཀྱི་སེམས་ཆེན་པོ་ཉིད་ལ་སོགས་
པ་ཆེན་པོ་གསུམ་གྱི་ཆེད་དུ་མི་འཇུག་པར་དམན་པའི་མྱང་འདས་ཀྱི་ཆེད་དུ་འཇུག་པས་ཆེད་དུ་
བྱ་བ་ལོག་པ་ཆེད་དུ་བྱ་བ་དམན་པ་དང་ཉོན་མོངས་པའི་སྒྲིབ་པ་ཙམ་གྱི་གཉེན་པོ་བྱེད་པ་ཉིད་
ཀྱིས་སྤང་བྱ་ཉི་ཚེ་བ་སྤོང་བའི་ལམ་གྱི་བྱེད་པ་སྤངས་པ་དམན་པ་དང༌། མི་རྟག་སོགས་སུ་
དམིགས་ཏེ་སྒོམ་པ་ཉིད་ཀྱི་འབྲས་བུ་དང་པོ་རྒྱུན་ཞུགས་སོགས་ཆོས་དབྱིངས་སུ་རོ་གཅིག་པ་
མ་རྟོགས་པའི་བློ་ཐ་དད་རྟོགས་པ་དམན་པ་དང་ཤེས་བྱ་ལ་རྨོངས་པའི་མ་རིག་བག་ཉལ་ཕྲ་མོ་
གཅིག་ཀྱང་མ་སྤངས་པ་ཉིད་ཀྱིས་ལམ་མཆོག་ལ་གནས་པ་དང་འབྲས་བུ་གྱ་ནོམ་པར་འགྲོ་བ་
ཡི་ཤེས་པ་གཞན་ རྗེས་སུ་འཛིན་པ་དམན་པ་དང༌། ཐེག་པ་ཆེན་པོར་མཐར་ཐུག་ཐེག་པ་
ཐམས་ཅད་བསྡུས་པ་སྟེ་མཐར་ཐུག་ཐེག་པ་གཅིག་ཏུ་གནས་པ་ཉིད་ཀྱིས་རྣམ་པ་ཐམས་ཅད་
-337-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཁྱེན་པ་ཉིད་དེ་དམན་པའི་མྱ་ངན་ལས་འདས་པ་ཐམས་ཅད་ཀྱི་མཇུག་ཏུ་འགྲོ་བ་སྟེ་དམན་
པའི་མྱང་འདས་ཐོབ་པའི་རྗེས་སུ་རྣམ་མཁྱེན་ཐོབ་པར་བྱ་དགོས་པ་མྱང་འདས་དམན་པ་ལ་
ཉེས་པ་དང་བཅས་པ་ཉིད་ཀྱིས་རྣམ་པ་ཐམས་ཅད་དུ་བཟུང་ཞིང་བླང་བར་བྱ་བ་མ་ཡིན་པ་ཉིད་
དུ་ལྡོག་པར་བྱའོ། །སྙམ་དུ་བདེན་པར་ཞེན་པའི་བློ་དེ་གཟུང་བའི་རྣམ་པར་རྟོག་པ་གཉིས་པ་
ལྡོག་པའི་ཕྱོགས་ཀྱི་རྟེན་ཅན་ཏེ་ཡུལ་ཅན་ལྡོག་པ་གཟུང་རྟོག་ཡིན་ནོ། །དེ་བཞིན་དུ་གོང་མ་རེ་
རེའི་མཇུག་ཏུ་ཡང་སྦྱར་རོ། །ངག་དོན། དེ་དག་ལྡོག་པ་གཟུང་རྟོག་ཏུ་མདོར་བསྟན་དུ་བཤད་
པ་ལྟར་སྒྲུབ་བོ། །དེ་གཉེན་པོ་གང་གིས་སྤོང་ཞེ་ན། ཉན་ཐོས་དང་རང་སངས་རྒྱས་ཀྱི་རྒྱུ་ལ་
བླང་བྱར་འབྱུང་ཞིང་བྱང་སེམས་ཀྱིས་དོར་བྱའི་ཆོས་ཡུལ་དགུའི་སྒོ་ནས་ཕྱེ་བའི་སྐབས་འདིར་
དངོས་སུ་བཤད་པའི་ལྡོག་པ་གཟུང་རྟོག་རྣམ་པ་དགུ་ཆོས་ཅན། མཐོང་ལམ་རྩེ་སྦྱོར་གྱི་སེམས་
དང་སེམས་ལས་བྱུང་པའི་རྒྱུན་འཇུག་པ་བར་ཆད་མེད་ལམ་གྱི་གནས་སྐབས་ཀྱི་སྤང་བྱ་ཡིན་
ཏེ༑ དེའི་གཞོམ་བྱ་ཡིན་པའི་ཕྱིར། །
གཉིས་པ་ལ་གཉིས་ཏེ། རྫས་འཛིན་རྟོག་པ། བཏགས་འཛིན་རྟོག་པ་རྒྱས་བཤད་
དོ༑ ༑དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། འཛིན་པ་དང་
ཞེས་སོགས་ཚིགས་བཅད་སྨོས་པ་ཆོས་ཅན། དགོས་པ་ཡོད་དེ། སོ་སོ་སྐྱེ་བོ་ལ་ཡོད་པའི་
འཛིན་པའི་རྣམ་པར་རྟོག་པ་དང་པོ་སྐྱེས་བུ་རྫས་སུ་ཡོད་པའི་རྟེན་ཅན་ཇི་ལྟར་རྣམ་པ་དགུ་ཡིན་
ཞེ་ན། དེའི་ལན་བསྟན་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི། དོན་དམ་པར་
འཛིན་འདོར་མེད་ཀྱང་ཀུན་རྫོབ་ཏུ་སྒྱུ་མ་བཞིན་དུ་ཡོན་ཏན་འཛིན་པ་དང་སྐྱོན་འདོར་བ་དང་།
ཆོས་ཀུན་ཡང་དག་པ་སྟོང་ཉིད་དུ་ཡིད་ལ་མི་བྱེད་པར་མཚན་མར་ཡིད་ལ་བྱེད་པ་དང༌། །
མཚན་མར་ཡིད་ལ་བྱས་པའི་རྟེན་འབྲེལ་གྱི་ཆོས་ཉིད་ཀྱི་ཁམས་གསུམ་ཆར་དང་ཉེ་བར་
འབྲེལ་བ་དང༌། ཞིང་དེར་སྐྱེ། གཟུགས་སོགས་སྟོང་པ་ཉིད་རྟོགས་ཏེ་མི་གནས་པའི་ཚུལ་གྱིས་
-338-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
གནས་པ་ཇི་ལྟ་བ་རྟོགས་པ་དང་དངོས་པོ་ལ་བདེན་པར་མངོན་པར་མ་ཞེན་པས་ཆོས་ཐམས་
ཅད་ལ་སྒྱུ་མ་ལྟར་མངོན་པར་ཞེན་པ་སྟེ་དེར་རྟོགས་པ་ཇི་རྙེད་པ་རྟོགས་པ་དང་དོན་དམ་པར་
རྫས་སུ་ཡོད་པ་གང་ཡང་སེམས་སོགས་ཆོས་ཐམས་ཅད་མིང་དུ་བཏགས་པ་ཙམ་དང་ཆོས་ཀྱི་
དེ་ཁོ་ན་ཉིད་མེད་པའི་སྒོ་ནས་འཁོར་གསུམ་དུ་མ་ཆགས་པའི་ཚུལ་གྱིས་མངོན་པར་མ་ཞེན་པ་
སྔོན་དུ་འགྲོ་བའི་ཕྱིན་དྲུག་ལ་ཆགས་པ་སྟེ་སྤྱོད་པ་དང་འཁོར་འདས་བདེན་པ་མེད་པར་མཉམ་
པ་ཉིད་དུ་སྒོམ་པའི་སྒོ་ནས་བློར་ཐ་དད་དུ་རྟོག་པའི་གཉེན་པོ་ཉིད་ཀྱིས་གཉེན་པོ་དང་ཤེར་
ཕྱིན་ཡང་དག་པར་ཤེས་པ་ཉིད་ཀྱི་སྟོང་ཉིད་ཤེས་པ་དང་བྲལ་བའི་སྦྱིན་སོགས་ཀྱིས་རང་ཇི་
ལྟར་འདོད་པ་བཞིན་དུ་རྫོགས་པའི་བྱང་ཆུབ་ཏུ་འགྲོ་བ་ཐོགས་ཏེ་འགྲོ་མ་ནུས་པ་ལ་དོན་དམ་
པར་གྲུབ་པའི་དངོས་པོར་མངོན་པར་ཞེན་པའི་བློ་དེ་འཛིན་པའི་རྣམ་པར་རྟོག་པ་དང་པོ།
རྫས་འཛིན་རྟོག་པ་ཡིན་ནོ། །དེ་བཞིན་དུ་གོང་མ་རེ་རེའི་མཇུག་ཏུ་ཡང་སྦྱར་རོ། །ངག་དོན།
དེ་དག་རྫས་འཛིན་རྟོག་པར་མདོར་བསྟན་དུ་བཤད་པ་ལྟར་སྒྲུབ་བོ། །དེ་དག་གཉེན་པོ་གང་
གིས་སྤོང་ཞེ་ན། སྐབས་འདིར་དངོས་སུ་བསྟན་པའི་རྫས་འཛིན་རྟོག་པ་རྣམ་པ་དགུ་ཆོས་ཅན།
མཐོང་ལམ་རྩེ་སྦྱོར་གྱི་སྦྱོར་བ་ཉེར་སྡོགས་ཀྱི་གནས་སྐབས་ཀྱི་སྤང་བྱ་ཡིན་ཏེ། དེའི་གཞོམ་བྱ་
ཡིན་པའི་ཕྱིར།
གཉིས་ པ་ ལ་ གསུམ་སྟེ། མཚམས་ སྦྱར། རྩ་ བ། འགྲེལ་ པའོ། །དང་ པོ་ནི། ཆེད་
བཞིན་ངེས་པར་མི་འབྱུང་ཞེས་ སོགས་ མཚན་ཉིད་སྨོས་པ་ཆོས་ཅན། དགོས་ པ་ཡོད་དེ།
འཛིན་པའི་རྣམ་པར་རྟོག་པ་གཉིས་པ་སྐྱེས་བུ་བཏགས་པར་ཡོད་པ་རྟེན་ཅན་ཇི་ལྟར་རྣམ་པ་
དགུ་ཡིན་ཞེ་ན། དེའི་ལན་བསྟན་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི་ཉན་
རང་འགའ་ཞིག་ཉན་ཐོས་དགྲ་བཅོམ་ལ་སོགས་པར་ངེས་པར་འབྱུང་བ་ཉིད་ཀྱིས་ཆེད་དུ་བྱ་བ་
ཆེན་པོ་གསུམ་ཇི་ལྟ་བ་བཞིན་ངེས་པར་མི་བྱུང་བ་དང༌། ཉན་རང་འགའ་ཞིག་རང་གི་མངོན་
-339-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་འདོད་པའི་ལམ་དུ་མེད་པ་རྒྱུ་མཚན་དུ་བྱས་ནས་ལམ་གཞན་ཐེག་ཆེན་གྱི་ལམ་ལ་ལམ་མ་
ཡིན་པར་ངེས་པར་འཛིན་པ་དང་། དོན་དམ་པར་སྐྱེ་འགག་མེད་ཀྱང་ཀུན་རྫོབ་ཀྱི་ངོ་བོར་དེ་
ཡོད་པས་རྒྱུས་འགག་པ་དང་འབྲས་བུ་སྐྱེ་བ་དང་ས་བརྒྱད་ཡན་ཆད་དུ་མཚན་འཛིན་མངོན་
འགྱུར་བའི་བར་ཆད་མེད་ཅིང་མི་རྟོག་པ་ལ་དབང་ཐོབ་པས་ལམ་གྱི་དངོས་པོ་མཐའ་དག་མི་
རྟོག་ཡེ་ཤེས་ཀྱི་རྒྱུན་དང་ལྡན་པ་དང་། ས་བདུན་པ་མན་ཆད་དུ་མཚན་འཛིན་མངོན་གྱུར་བའི་
བར་ཆད་དང་བཅས་པར་སྣང་བ་ཉིད་ཀྱིས་མི་རྟོག་ཡེ་ཤེས་ཀྱི་རྒྱུན་དང་མི་ལྡན་པ་དང་། བྱ་
ནམ་མཁའ་ལ་གནས་པ་དང་འདྲ་བར་གཟུགས་སོགས་ལ་མི་གནས་པའི་ཚུལ་གྱིས་གནས་པ་
དང་། བྱང་ཆུབ་མཆོག་ཏུ་སེམས་བསྐྱེད་པ་དང་སོགས་པ་ཕྱིན་དྲུག་ལ་སོགས་པའི་སྒོ་ནས་ཉན་
ཐོས་ལ་སོགས་པའི་རིགས་འཇིག་ཅིང་སངས་རྒྱས་ཀྱི་རིགས་སུ་ངེས་པ་དང་། དེ་བཞིན་ཉིད་
ལས་ཁྱད་པར་དུ་འཕགས་པའི་ཆོས་མེད་པས་དོན་དམ་པར་འདོད་ཅིང་དོན་དུ་གཉེར་ཞིང་
ཡུལ་བྱང་ཆུབ་མེད་ཀྱང་། ཀུན་རྫོབ་ཏུ་ཡོད་པའི་དོན་དུ་གཉེར་བྱ་རྫོགས་པའི་བྱང་ཆུབ་དང་།
དོན་དམ་པའི་བདེན་པ་ལ་བརྟེན་པ་སྟེ་དོན་དམ་པར་རྒྱུ་མེད་ཀྱང་ཀུན་རྫོབ་ཏུ་ཡོད་པ་བྱང་ཆུབ་
ཀྱི་རྒྱུ་ཕྱིན་དྲུག་དང་། སེར་སྣ་སྟེ་དངོས་པོ་ལ་མངོན་ཞེན་ཤིན་ཏུ་གོམས་པར་བྱས་པའི་རྟེན་
འབྲེལ་གྱི་ཆོས་ཉིད་ཀྱིས་བདུད་ལ་སོགས་པ་ཕྱིར་རྒོལ་བའི་དངོས་པོ་དམིགས་པ་ལ་སྐྱེས་བུ་
བཏགས་པ་སྟེ་སྣང་ཙམ་དུ་གྲུབ་པའི་དངོས་པོར་མངོན་པར་ཞེན་པའི་བློ་དེ་འཛིན་པའི་རྣམ་
པར་རྟོག་པ་གཉིས་པ་རྫས་འཛིན་ལས་གཞན་བཏགས་འཛིན་རྟོག་པ་ཡིན་ནོ། །ངག་དོན། དེ་
དག་བཏགས་འཛིན་རྟོག་པར་མདོར་བསྟན་དུ་བཤད་པ་ལྟར་སྒྲུབ་བོ། །དེ་གཉེན་པོ་གང་གིས་
སྤོང་ཞེ་ན། སྐབས་འདིར་དངོས་སུ་བཤད་པའི་བཏགས་འཛིན་རྟོག་པ་རྣམ་པ་དགུ་ཆོས་ཅན། །
མཐོང་ལམ་རྩེ་སྦྱོར་གྱི་སེམས་དང་སེམས་ལས་བྱུང་བའི་རྒྱུན་འཇུག་པ་བར་ཆད་མེད་ལམ་གྱི་
གནས་སྐབས་ཀྱི་སྤང་བྱ་ཡིན་ཏེ། དེའི་གཞོམ་བྱ་ཡིན་པའི་ཕྱིར། གསུམ་པ་ནི་སྔར་བཤད་པ་
-34-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼ ༣༦
དེ་ལྟར་ངོ་བོ་ཉིད་དང་ཞེས་སོགས་བར་སྐབས་ཀྱི་ཚིགས་སུ་བཅད་པ་དགུ། གཟུང་འཛིན་གྱི་
རྣམ་པར་རྟོག་པ་རྣམ་པ་བཞི་པོ་ཉིད་ལ་སོགས་ཏེ་རེ་རེ་ལ་མཐོང་ལམ་རྩེ་སྦྱོར་གྱི་མི་མཐུན་
ཕྱོགས་ཡུལ་གྱི་སྒོ་ནས་དགུ་དགུར་ཕྱེ་སྟེ་བསྟན་པ་ཡིན་ལ་དེ་བཞིན་དུ་རྟོག་པ་དེ་དག་སྤང་བར་
བྱ་བ་ཉིད་དུ་གཉེན་པོ་སྦྱོར་བ་དང་འཇུག་པའི་ལམ་རྣམ་པ་བཞི་ཡང་། སྤང་བྱའི་དབྱེ་བས་རེ་
རེ་ལ་ཐ་དད་པ་དགུ་དགུར་དབྱེར་ཡོད་དོ། །ཞེས་བྱ་བ་ཁོང་དུ་ཆུད་པར་བྱའོ། །ངག་དོན།
མཐོང་ལམ་རྩེ་སྦྱོར་ཆོས་ཅན། ཁྱོད་ལ་སྤང་བྱའི་སྒོ་ནས་སོ་དྲུག་ཏུ་དབྱེར་ཡོད་དེ། ཁྱོད་ཀྱི་སྤང་
བྱ་རྟོག་པ་བཞི་པོ་ལ་ཡུལ་གྱི་སྒོ་ནས་རེ་རེ་ལ་དགུ་དགུར་ཡོད་པའི་ཕྱིར། གཉིས་པ་ལ་གསུམ་
སྟེ༑ མཚམས་སྦྱར། རྩ་བ། འགྲེལ་པའོ། །དང་པོ་ནི། བྱང་ཆུབ་ལ་ཞེས་སོགས་བར་སྐབས་
ཀྱི་ཚིགས་སུ་བཅད་པ་གཅིག་སྨོས་པ་ཆོས་ཅན། དགོས་པ་ཡོད་དེ། སྔར་བཤད་པ་དེ་ལྟར་
མཐོང་བའི་ལམ་ལ་མི་མཐུན་ཕྱོགས་གཉེན་པོ་དང་བཅས་པ་བསྟན་ནས་དེའི་རྗེས་སུ་བྱང་ཆུབ་
ཆེན་པོ་འགྲུབ་པར་བྱེད་པའི་མཐོང་བའི་ལམ་ལྷན་ཅིག་བྱེད་པའི་རྒྱུ་དང་བཅས་པས་བྱང་ཆུབ་
ཆེན་པོ་སྐྱེད་པར་བཞེད་པའི་རྒྱུ་གང་ཡིན་པ་དེ་རྟོགས་པའི་དོན་ཡོད་པའི་ཕྱིར། གཉིས་པ་དང་
གསུམ་པ་ལ་གསུམ་སྟེ། གཞན་འབྲས་བུ་རྟོགས་པའི་ཆོས་ལ་འགོད། རྒྱུ་ལུང་གི་ཆོས་ལ་
འགོད། རང་གི་རྒྱུད་སྦྱོང་བའོ། །དང་པོ་ནི། ཐེག་ཆེན་མཐོང་ལམ་པས་འོག་ནས་འཆད་པར་
འགྱུར་བའི་མཚན་ཉིད་ཅན་གྱི་བྱང་ཆུབ་ལ་གདུལ་བྱ་གཞན་དག་མཐོང་བའི་ལམ་དང་སྒོམ་
པའི་ལམ་ལ་སོགས་པ་སྟོན་པའི་སྒོ་ནས་རབ་ཏུ་འགོད་པའི་བསོད་ནམས་ཀྱི་ཚོགས་ནི་བྱང་
ཆུབ་ཆེན་པོའི་རྒྱུ་གཅིག་ཡིན་ནོ། །གཉིས་པ་ནི། ཐེག་ཆེན་མཐོང་ལམ་པས་བྱང་ཆུབ་ཀྱི་རྒྱུ་
མཚན་ཁོ་ནར་ཏེ་བྱང་ཆུབ་ཆེན་པོ་ཐོབ་པའི་ཆེད་དུ་ཡུམ་ཆུད་མི་གསོན་པའི་གདུལ་བྱ་དེ་དག་
ལ་ཡང་དག་པའི་ཚིག་དང་དོན་དང་མན་ངག་ལ་སོགས་པའི་སྒོ་ནས་གཞུང་ཤེར་ཕྱིན་ཡང་དག་
པར་སོ་སོར་ཏེ་མ་འདྲེས་པར་གཏོད་པའི་བསོད་ནམས་ཀྱི་ཚོགས་ནི་བྱང་ཆུབ་ཆེན་པོའི་གཉིས་
-341-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཡིན་ནོ། །གསུམ་པ་ནི་ཐེག་ཆེན་མཐོང་ལམ་པས་བྱང་ཆུབ་ཆེན་པོ་ཐེག་པ་གཞན་གྱིས་བར་
ཆད་མེད་པར་ཐོབ་པའི་རྒྱུར་ཤེར་ཕྱིན་རང་གིས་སྒོམ་པ་དང་གཞན་ལ་སྟོན་པ་སོགས་ཉན་རང་
དགྲ་བཅོམ་པར་གྱུར་པའི་སྦྱིན་སོགས་བསོད་ནམས་ལས་བསོད་ནམས་ཆེས་མང་བའི་མཚན་
ཉིད་ཅན་གྱི་བསོད་ནམས་ཀྱི་ཚོགས་ནི་བྱང་ཆུབ་ཆེན་པོའི་རྒྱུ་གསུམ་པ་ཡིན་ནོ། །ངག་དོན།
དེ་དག་ཆོས་ཅན། རང་འབྲས་བྱང་ཆུབ་ཆེན་པོའི་རྒྱུ་ཡིན་ཏེ། དེ་ལ་ཕན་བཏགས་སྟོབས་ཀྱིས་
དེའི་རྗེས་སུ་འགྲོ་ལྡོག་བྱས་པ་ཡིན་པའི་ཕྱིར། འདིར་རྒྱུ་གསུམ་བསྟན་པའི་དགོས་པ་ཅི་ཡིན་
ཞེ་ན། ཐེག་ཆེན་མཐོང་ལམ་གྱིས་བྱང་ཆུབ་ཆེན་པོ་སྐྱེད་པའི་ལྷན་ཅིག་བྱེད་རྐྱེན་བསོད་ནམས་
ཀྱི་ཚོགས་གསུམ་ལྷན་ཅིག་བྱེད་རྐྱེན་དུ་དགོས་པར་ཤེས་པའི་དོན་དུ་བསྟན་པ་ཡིན་ནོ༑ ༑ཅིའི་
ཕྱིར་གསུམ་པོས་ལྷན་ཅིག་བྱེད་པའི་རྐྱེན་ཡིན་ཞེ་ན། གསུམ་པོ་འདིས་བྱང་ཆུབ་ཆེན་པོའི་ཉེར་
ལེན་གྱི་རྒྱུའི་ནུས་པ་ཁྱད་པར་དུ་བྱེད་པས་སོ། །ས་དགུས་བར་དུ་ཆོད་པས་བར་ཆད་མེད་པའི་
རྒྱུར་མི་རུང་ཞེ་ན། ས་དགུས་བར་དུ་ཆོད་ཀྱང་ངེས་པར་ཐོབ་པའི་རྒྱུ་ཡིན་པས་བར་ཆད་མེད་
པའི་རྒྱུར་བསྟན་ནོ། །
གསུམ་པ་ལ་གསུམ་སྟེ། དབུ་མ་པའི་བྱང་ཆུབ་ཆེན་པོ་བསྟན། དངོས་སྨྲ་བའི་
བྱང་ཆུབ་ཆེན་པོ་དགག །ཐར་པ་འདོད་ན་སྟོང་ཉིད་ཁས་བླང་དགོས་པར་བསྟན་པའོ། །དང་
པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། དྲི་མ་ཟད་དང་ཞེས་སོགས་
བར་སྐབས་ཀྱི་ཚིགས་སུ་བཅད་པ་གཅིག་གིས་བྱང་ཆུབ་ཆེན་པོ་གསུངས་པ་ཆོས་ཅན། དགོས་
པ་ཡོད་དེ། བྱང་ཆུབ་ཆེན་པོ་གང་གི་དོན་དུ་མཐོང་བའི་ལམ་གྱི་རྒྱུ་དེ་ལྟ་བུ་དང་བཅས་པས་
བསྐྱེད་པར་བཞེད་པའི་བསྐྱེད་བྱ་བྱང་ཆུབ་ཆེན་པོ་དེ་གང་ཡིན་ཞེ་ན་དེའི་ལན་གདབ་པའི་དོན་
ཡོད་པའི་ཕྱིར། གཉིས་པ་དང་གསུམ་པ་ལ་གཉིས་ཏེ། རྟགས་དགོད། ཕྱོགས་ཆོས་སྒྲུབ་པའོ།།
དང་པོ་ནི། ཡང་དག་པ་ཇི་ལྟ་བ་བཞིན་གྱི་ཆོས་ཀྱི་སྐུ་ལ་སོགས་པ་སྐུ་བཞིའི་བདག་ཉིད་ཅན་
-342-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཆོས་ཐམས་ཅད་ཕྱིན་ཅི་མ་ལོག་པར་རྟོགས་པའི་ཡེ་ཤེས་མཐར་ཐུག་ཆོས་ཅན། བྱང་ཆུབ་ཆེན་
པོ་ཡིན་པར་བརྗོད་དེ། སྒྲིབ་གཉིས་ཀྱི་དྲི་མ་རྣམས་གདོད་མ་ནས་ཟད་པ་དང་མི་སྐྱེ་བ་ཤེས་
པའི་ཡེ་ཤེས་མཐར་ཐུག་ཡིན་པའི་ཕྱིར། ཟད་མི་སྐྱེ་ཤེས་པ་ཇི་ལྟ་བུ་ཞེ་ན། དྲི་མ་གདོད་མ་ནས་
སྔར་ཡོད་ཟད་ཅིང་འགག་པ་མེད་པར་ཤེས་པའི་ཕྱིར། གོ་རིམ་བཞིན་དུ་ཟད་ཤེས་པ་ཡིན་ལ་
གདོད་མ་ནས་སྐྱེ་བ་མེད་པར་ཤེས་པའི་ཕྱིར་མི་སྐྱེ་བ་ཤེས་པ་ཡིན་ནོ། །གཉིས་པ་ལ་གཉིས་ཏེ།
ལུང་གིས་སྒྲུབ། རིགས་པས་སྒྲུབ་པའོ། །དང་པོ་ནི་ཆགས་སོགས་ཉོན་མོངས་པ་དང་། འཁོར་
གསུམ་དུ་རྟོག་པ་ཤེས་བྱའི་སྒྲིབ་པའི་དྲི་མ་སྔར་སྐྱེས་པ་དང༌། སྔར་མ་སྐྱེས་པ་སྐྱེ་འགྱུར་དུ་
བློས་བརྟགས་པའི་དྲི་མ་རྣམས་ཆོས་ཅན། དོམ་དམ་པར་སྔར་ཡོད་འགག་པ་དང་སྔར་མེད་པ་
གསར་དུ་སྐྱེ་བ་མེད་དེ། དོན་དམ་པར་ཆོས་ཀྱི་དབྱིངས་ཀྱི་ངོ་བོ་ཉིད་དང་དབྱེར་མེད་པའི་ཕྱིར།
དཔེར་ན་ནམ་མཁའ་བཞིན་རྟགས་གྲུབ་སྟེ། དབུས་མཐར་ཆོས་ཀྱི་དབྱིངས་ལས་མ་གཏོགས་
པར། །འདི་ལྟར་ཆོས་ཡོད་མ་ཡིན་ཏེ་ཞེས་འབྱུང་བས་སོ། །གཉིས་པ་ནི། ཆོས་ཅན་དང༌།
ཆོས་སྔར། ངོ་བོ་ལ་དཔྱོད་པ་གཅིག་དང་དུ་བྲལ་དང་རྒྱུ་ལ་དཔྱོད་པ་རྡོ་རྗེ་གཟེགས་མ་དང་
འབྲས་བུ་ལ་དཔྱོད་པ་ཡོད་མེད་སྐྱེ་འགོག་དང་སོགས་པ་རྒྱུ་འབྲས་གཉིས་ཀ་ལ་དཔྱོད་པ་མུ་
བཞི་སྐྱེ་འགོག་དང་རྟེན་འབྲེལ་གྱི་ཚད་མ་སྟེ་རིགས་པས་དོན་དམ་པར་འཐད་པའི་དངོས་པོར་
གྲུབ་པ་མེད་པའི་ཕྱིར། དཔེར་ན་ནམ་མཁའི་པདྨ་བཞིན། ངག་དོན། སྒྲིབ་གཉིས་ཆོས་ཅན།
དོན་དམ་པར་འགག་པ་དང་སྐྱེ་བ་མེད་དེ། གཅིག་དང་དུ་བྲལ་སོགས་ཀྱི་རིགས་པས་དཔྱད་ན་
མ་གྲུབ་པའི་ཕྱིར། མདོ་ལས། ཀུན་དགའ་བོ་ཤེར་ཕྱིན་ཟད་པར་བྱ་བར་སེམས་པ་དེ་ནི་ནམ་
མཁའ་ཟད་པར་བྱ་བར་སེམས་སུ་ཟད་དོ། །ཤེར་ཕྱིན་མ་ཟད་མི་ཟད་ཟད་པར་མི་འགྱུར་ཞེས་
སོགས་ཀྱིས་ཟད་པ་ཤེས་པ་བསྟན། ཆོས་དེ་དག་ལ་ནི་སྐྱེ་བ་ཡང་མེད་ན་ཟད་པར་འགྱུར་བ་ལྟ་
ག་ལ་ཡོད་ཅེས་པས་མི་སྐྱེ་བ་ཤེས་པ་བསྟན་ནོ། །གཅིག་དང་དུ་བྲལ་ནི་དབུ་མ་རྒྱན་ལས།
-343-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདག་དང་གཞན་སྨྲའི་དངོས་འདི་དག །ཡང་དག་ཏུ་ན་གཅིག་པ་དང༌། །དུ་མའི་རང་བཞིན་
བྲལ་བའི་ཕྱིར། །རང་བཞིན་མེད་དེ་གཟུགས་བརྙན་བཞིན། །ཞེས་སོ། །རྡོ་རྗེ་གཟེགས་མ་ནི་
དབུ་མ་རྩ་བ་ལས། བདག་ལས་མ་ཡིན་གཞན་ལས་མིན། །གཉིས་ལས་མ་ཡིན་རྒྱུ་མེད་མིན།།
དངོས་པོ་གང་དག་གང་ན་ཡང་། །སྐྱེ་བ་ནམ་ཡང་ཡོད་མ་ཡིན། །ཞེས་སོ། །ཡོད་མེད་སྐྱེ་
འགོག་ནི། དབུ་མ་རྩ་བ་ལས། ཡོད་དམ་མེད་པའི་དོན་ལ་ཡང་། །རྐྱེན་ནི་རུང་བ་མ་ཡིན་ཏེ། །
མེད་ན་གང་གི་རྐྱེན་དུ་འགྱུར། །ཡོད་ན་རྐྱེན་གྱིས་ཅི་ཞིག་བྱ། །ཞེས་སོ། །མུ་བཞི་སྐྱེ་འགོག་ནི།
དབུ་མ་བདེན་གཉིས་ལས། དུ་མས་དངོས་པོ་གཅིག་མི་བྱེད། །དུ་མས་དུ་མ་བྱེད་མ་ཡིན། །
གཅིག་གིས་དུ་མའི་དངོས་མི་བྱེད། །གཅིག་གིས་གཅིག་བྱེད་པ་ཡང་མིན། །ཞེས་སོ། །རྟེན་
འབྲེལ་གྱི་རྟགས་ནི་མདོ་ལས། གང་རྣམས་རྟེན་ཅིང་འབྲེལ་བར་འབྱུང་། །དེ་རྣམས་རང་
བཞིན་ཅུང་ཟད་མེད། །ཅེས་སོ། །གཉིས་པ་ལ་གཉིས་ཏེ། ཁས་བླངས་བརྗོད། དེ་དགག་པའོ།།
དང་པོ་ནི། དངོས་སྨྲ་བ་གང་དག་ན་རེ། གདོད་མ་ནས་ཟད་སྐྱེ་མེད་པ་མི་འཐད་དེ། སྒྲིབ་
གཉིས་ཀྱི་དངོས་པོ་སྐྱེས་ཟིན་འཇིག་པ་ལ་བསམས་ནས་སྐྱེས་ཟིན་ཟད་པ་དེ་ཟད་པ་བདེན་པ་
ཡིན་ལ་སྒྲིབ་གཉིས་ཀྱི་དངོས་པོ་ཕྱིས་འབྱུང་མི་སྐྱེ་བ་ལ་བསམས་ནས་གཉེན་པོས་སྒྲིབ་གཉིས་
ཕྱིས་འབྱུང་མི་སྐྱེ་བར་བྱས་པ་དེ་མི་སྐྱེ་བ་བདེན་པ་བ་ཡིན་ལ་སྐྱེས་ཟིན་ཟད་པ་ལ་ཟད་དོ་སྙམ་
པའི་ཤེས་པ་ནི་ཟད་པ་ཤེས་པ་དང་ཕྱིས་འབྱུང་མི་སྐྱེ་བ་ལ་མི་སྐྱེ་བའོ་སྙམ་པའི་ཤེས་པ་ནི་མི་སྐྱེ་
བ་ཤེས་པ་ཡིན་པར་བརྗོད་ཅིང་བྱང་ཆུབ་དེ་ལྟ་བུའི་ཟད་པ་དང་མི་སྐྱེ་བ་ཤེས་པ་ཡིན་པར་
བརྗོད་ཅིང་ཡིན་ནོ་ཞེས་ཟེར་རོ། །ཆོས་ཤེས་ཀྱིས་གང་ཟག་ཅེས་བྱ་བ་ནི་འཕགས་པ་ཉན་ཐོས་
རྣམས་དང་རྣམ་པར་རིག་པ་ཙམ་དུ་སྨྲ་བ་རྣམས་ཏེ། དེ་དག་ནི་ཆོས་ཀྱི་དབྱིངས་ཀྱི་རང་བཞིན་
མ་རྟོགས་པས་ན་ཟད་པ་ལ་ཟད་དོ་སྙམ་པ་ལ་སོགས་པའི་ཤེས་པ་ངེས་པར་འབྱུང་བས་སོ། །
རྣལ་འབྱོར་སྤྱོད་པ་རྣམས་ཀྱིས་ཆུ་ཁམས་གསེར་དང་ནམ་མཁའ་རྣམས། །དག་པ་བཞིན་དུ་
མ344-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
དག་པར་འདོད། །ཅེས་བྱ་བས་དག་པའི་གཞི་ཡོངས་སུ་གྲུབ་པ་དོན་དམ་པའི་དངོས་པོར་
ཁས་ལེན་པའི་ཕྱིར་རོ་ཞེས་སོ། །
གཉིས་པ་ལ་གཉིས་ཏེ། རིགས་པས་དགག །ཁས་བླངས་ནང་འགལ་བརྗོད་
པའི་སྒོ་ནས་དགག་པའོ། །དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་
པོ་ནི། འགོག་པ་མེད་ཅེས་སོགས་བར་སྐབས་ཀྱི་ཚིགས་སུ་བཅད་པ་གཅིག་གསུངས་པ་ཆོས་
ཅན། དགོས་པ་ཡོད་དེ། གང་གི་ཕྱིར་དཔྱད་ན་སྐྱེ་འགག་མ་གྲུབ་པ་དེའི་ཕྱིར་དྲི་མ་ཟད་པ་དང་
མི་སྐྱེ་བ་བདེན་པ་བ་མེད་པས་དེ་འདྲ་བདེན་པ་བ་ཤེས་པའི་བྱང་ཆུབ་ཆེན་པོ་རུང་བ་མ་ཡིན་ནོ།།
ཞེས་སྟོན་པའི་དོན་ཡོད་པའི་ཕྱིར། དང་པོ་དང་གསུམ་པ་ནི། དངོས་པོ་ལ་ལོག་པར་ཏེ་བདེན་
པར་མངོན་པར་ཞེན་པ་དངོས་སྨྲ་བ་ཁྱེད་ཀྱི་ལུགས་ལྟར་དུ་ཟད་མི་སྐྱེའི་འགོག་པ་བདེན་པ་བ་
ཐོབ་པ་མི་འཐད་དེ། རྒྱུ་མཚན་འདི་ལྟར། ཤེས་བྱ་ཆོས་ཅན། མཐོང་བའི་ལམ་གྱི་སྟོབས་ཀྱིས་
མཐོང་སྤངས་རྣམ་རྟོག་དང་ཉོན་མོངས་པའི་རིགས་སྐྱེས་ཟིན་ཟད་པ་དང་། ཕྱིས་འབྱུང་མི་སྐྱེ་
བའི་ཆོས་ཅན་ལ་སྐྱེས་པ་ནི། ཅི་ཞིག་སྐྱེ་བ་སྟེ་ཟད་པ་དང༌། མི་སྐྱེ་བའི་འགོག་པ། བདེན་པ་བ་
ཐོབ་པ་མེད་པར་ཐལ། དོན་དམ་པར་དྲི་མ་སྐྱེས་ཟིན་གོ་རིམ་བཞིན་དུ་ཟད་པ་དང་། མ་སྐྱེས་
པ་སྐྱེ་བ་ལ་གེགས་བྱེད་པའི་མཚན་ཉིད་ཀྱི་འགོག་པ་དང་བྲལ་བ་དེ་བཞིན་ཉིད་ཀྱི་རང་བཞིན་
དུ་དབྱེར་མེད་པའི་ཕྱིར། རྒྱུ་མཚན་དེའི་ཕྱིར། བྱང་ཆུབ་ཆེན་པོ་ཐོབ་པར་འདོད་ན་ཁོ་བོ་ཅག་
གི་གཞུང་ལུགས་དྲི་མ་རང་བཞིན་གྱིས་ཟད་སྐྱེ་མེད་པ་ཁོ་ན་ཁས་བླང་བར་བྱའོ་སྙམ་དུ་བྱམས་
པས་དགོངས་པ་ཡིན་ནོ། །ཆོས་ཤེས་ཀྱིས་སྐྱེས་མ་སྐྱེས་ཀྱི་མཚན་ཉིད་ལ་གནོད་པའི་འགོག་པ་
དང་བྲལ་ཏེ་རྣམ་རྟོག་མི་རུང་བ་ནི་ཁོ་བོ་དབུ་མའི་དོན་དམ་པ་དེ་བཞིན་ཉིད་ཀྱི་ངོ་བོའི་རང་
བཞིན་ཡིན་ན། ཁྱེད་ལ་རྟོག་པ་དེ་དག་དང་མ་བྲལ་བས་ཁྱེད་ལ་དོན་དམ་པར་བདེན་པ་
རྟོགས་པའི་ལྟ་བ་མེད་པའི་ཕྱིར་ཁྱེད་ཀྱིས་མཐོང་ལམ་ཀུན་རྫོབ་བདེན་པ་ལ་དོན་དམ་བདེན་
-345-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་ལོག་པར་ཞེན་པའི་སྟོབས་ཀྱིས་ཅི་ཞིག་ཟད་ཅིང་ཅི་ཞིག་སྐྱེ་ཞེས་སོ། ཁ་ཅིག་ཁྱེད་ཀྱི་
མཐོང་བའི་ལམ་ཞེས་པས་སེམས་ཙམ་པའི་མཐོང་ལམ་ཡོད་པར་སྟོན་ཞེས་པ་མི་འཐད་དེ།
དངོས་སྨྲ་བས་འདོད་པ་ལྟར་གྱི་མཐོང་ལམ་གྱི་སྟོབས་ཀྱིས་ཟད་པ་དང་མི་སྐྱེ་བའི་འགོག་པ་
ཐོབ་པ་མེད་པར་སྟོན་པ་ཡིན་ནོ། །གཉིས་པ་ལ་གསུམ་སྟེ། མཚམས་སྦྱར། རྩ་ བ། འགྲེལ་
པའོ། །དང་པོ་ནི། གཞན་གྱི་ཞེས་སོགས་བར་སྐབས་ཀྱི་ཚིགས་སུ་བཅད་པ་གཅིག་གསུངས་
པ་ཆོས་ཅན། དགོས་པ་ཡོད་དེ། དངོས་པོ་དོན་དམ་མེད་པ་དེ་ལྟ་མ་ཡིན་ཏེ་གཟུགས་སོགས
ཀྱི་ཆོས་ཡང་དག་པར་ཡོད་པར་ཁས་ལེན་ནི་བཅོམ་ལྡན་འདས་ཀྱིས་ཉོན་མོངས་པ་དང་ཤེས་
བྱའི་སྒྲིབ་པ་རྣམ་པར་རྟོག་པ་ཐམས་ཅད་སྤངས་པར་ཁས་བླངས་པ་དང་དངོས་པོར་དོན་དམ་
པར་ཡོད་པར་ཁས་ལེན་པ་གཉིས་ངོ་མཚར་ཆེ་བ་སྟེ་བཞད་གད་ཀྱི་གནས་ཡིན་ནོ་ཞེས་བསྟན་
པའི་དོན་ཡོད་པའི་ཕྱིར། །
གསུམ་པ་ལ་གསུམ་སྟེ། ཡུལ་བདེན་མེད་དུ་རྟོགས་ནས་ཡུལ་ཅན་སྤང་ནུས་པར་
བསྟན། ཡུལ་བདེན་པར་གྲུབ་ན་ཡུལ་སྤང་མི་ནུས་པར་བསྟན། དེས་ན་འགལ་བ་ཁས་བླངས་
པར་བསྟན་པའོ། །དང་པོ་ལ་བཞི་སྟེ། གང་ཟག་གི་བདག་མེད་ལ་དམིགས་པའི་རྣལ་འབྱོར་
གྱི་ས། སེམས་ཙམ་ལ་དམིགས་པའི་རྣལ་འབྱོར་གྱི་ས། གཟུང་འཛིན་གཉིས་མེད་ལ་དམིགས་
པའི་རྣལ་འབྱོར་གྱི་ས། སྣང་བ་མེད་པ་ལ་དམིགས་པའི་རྣལ་འབྱོར་གྱི་སའོ། །དང་པོ་ནི།
བདེན་དངོས་ཡོད་པར་འདོད་པ་དེ་ལ་སྟེ་དེ་རྣམས་ཀྱི་ནང་ནས་ཕུང་པོ་བདག་ཏུ་ཡོད་པར་
འདོད་པ་མི་འཐད་པར་སྒྲུབ་པ་ནི། ཕུང་པོ་ལྔ་ཆོས་ཅན། གང་ཟག་གི་བདག་ཏུ་མེད་དེ། སྐྱེ་
ཞིང་འཇིག་པའི་ཕྱིར། ཁྱབ་པ་ཡོད་དེ། གང་ཟག་གི་བདག་དེ་སྐྱེ་བ་དང་འཇིག་པས་སྟོང་པའི་
ཕྱིར་གང་ཟག་གི་བདག་དེས་དབེན་པའི་ཕུང་པོ་དང་སོགས་པ་ཁམས་དང་སྐྱེ་མཆེད་རྟེན་ཅིང་
འབྲེལ་བར་འབྱུང་བ་སྐྱེ་བ་དང་འཇིག་པའི་ཆོས་ཅན་ལ་ཡང་དག་པ་དམིགས་ཏེ་གང་ཟག་གི་
-346-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
བདག་མེད་དོ་སྙམ་དུ་རྩེ་གཅིག་ཏུ་བསྒོམ་པས་སྒོམ་པ་རྫོགས་པ་ན་བདག་ཏུ་མངོན་པར་ཞེན་
པ་ཡོངས་སུ་བོར་ཏེ་བདག་འཛིན་སྤངས་པ་ཐོབ་བོ། །ངག་དོན། ཉན་ཐོས་ཚོགས་ལམ་པའི་
སྒོམ་ལམ་ཆོས་ཅན། གང་ཟག་གི་བདག་མེད་ལ་དམིགས་པའི་རྣལ་འབྱོར་གྱི་ས་ཆོས་ཅན།
ཡིན་ཏེ། ཆོས་ཀུན་གང་ཟག་གི་བདག་མེད་དུ་གཏན་ལ་ཕབ་ནས་ཕུང་སོགས་རྟེན་འབྲེལ་ལ་
དམིགས་ཏེ་གང་ཟག་གི་བདག་མེད་དོ་སྙམ་དུ་བསྒོམས་པས་སྒོམ་པ་རྫོགས་པ་ན་གང་ཟག་གི་
བདག་འཛིན་སྤངས་པ་ཐོབ་པའི་ཉན་ཐོས་ཀྱི་སྒོམ་ལམ་ཡིན་པའི་ཕྱིར། གཉིས་པ་ནི། ཤེས་བྱ་
ཆོས་ཅན། གཟུགས་སོགས་སུ་སྣང་བ་འདི་ནི་སེམས་ཙམ་ཁོ་ན་ཡིན་གྱི་ཕྱི་རོལ་གྱི་དོན་བདེན་
པ་བ་མེད་དེ། གཟུང་བྱ་སྔོན་པོ་སོགས་སུ་སྣང་བ་དང་དེ་འཛིན་པའི་བློ་ལྷན་ཅིག་དམིགས་ངེས་
ཡིན་པའི་ཕྱིར་རམ། ཕུང་སོགས་རྟེན་འབྲེལ་ལ་དམིགས་ཏེ་འདི་ནི་སེམས་ཙམ་ཁོ་ན་ཡིན་གྱི་
ཕྱི་རོལ་གྱི་དོན་ནི་མེད་དོ་ཞེས་བྱ་བར་ངེས་པར་བྱས་ནས་རྩེ་གཅིག་ཏུ་ཡིད་ལ་བྱེད་ཅིང་བ་
སྒོམས་པས་སྒོམ་པ་རྫོགས་པ་ན་གཟུགས་སོགས་སུ་སྣང་བ་ལ་འཛིན་པའི་རྣམ་པ་ཅན་གྱི་
སེམས་ལ་མངོན་པར་ཞེན་པ་མ་བོར་ཡང་ཕྱི་རོལ་གྱི་དོན་ཏུ་མངོན་པར་ཞེན་པ་སྤང་པས་ཐོབ་
བོ༑ ༑ངག་དོན། སེམས་ཙམ་རྣམ་བདེན་པའི་སྒོམ་ལམ་ཆོས་ཅན། སེམས་ཙམ་ལ་དམིགས་
པའི་རྣལ་འབྱོར་གྱི་ས་ཡིན་ཏེ། ལྟ་བ་ཕྱི་རོལ་བདེན་མེད་དུ་གཏན་ལ་ཕབ་ནས་དོན་སྣང་
སེམས་ཙམ་ཡིན་གྱི་ཕྱི་དོན་དུ་མེད་དོ། །ཞེས་བསྒོམས་པས་སྒོམ་པ་རྫོགས་པ་ན་ནང་སེམས་
སུ་ཞེན་པ་མ་བོར་ཡང་ཕྱི་དོན་བདེན་ཞེན་སྤངས་པ་ཐོབ་པའི་སེམས་ཙམ་པའི་སྒོམ་ལམ་ཡིན་
པའི་ཕྱིར། ལྷན་ཅིག་དམིགས་ངེས་ཀྱི་རྟགས་ནི་སྔོན་པོར་སྣང་བ་དང་དེ་འཛིན་པའི་བློ་ཆོས་
ཅན། ཡང་དག་པར་རྫས་ཐ་དད་དུ་མེད་དེ། ལྷན་ཅིག་དམིགས་ངེས་ཡིན་པའི་ཕྱིར། ལྷན་
ཅིག་པ་ནི་དུས་གཅིག་པ་དམིགས་པ་ནི་རྟོགས་པ་ངེས་པ་ནི་གཅིག་རྟོགས་པ་ལ་གཅིག་ཤོས་
རྟོགས་པས་ཁྱབ་པའོ། །རྣམ་ངེས་ལས། ལྷན་ཅིག་དམིགས་པ་ངེས་པའི་ཕྱིར། །སྔོ་དང་དེ་བློ་
347-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་མ་ཡིན། །ཞེས་སོ། །རྣལ་འབྱོར་གྱི་ས་བཞི་པོ་འདི་གྲུབ་མཐའ་དང་སྦྱར་ན་དང་པོ་ཉན་
ཐོས་དང་གཉིས་པ་སེམས་ཙམ་རྣམས་བདེན་པ་དང་གསུམ་པ་སེམས་ཙམ་རྣམ་རྫུན་པ་དང་
བཞི་པ་དབུ་མ་དང་སྦྱོར་ཞིང་ཁ་ཅིག་གཉིས་པ་རང་རྒྱལ་དང་སྦྱར་རོ། ཁ་ཅིག་ས་དང་པོ་གྲུབ་
མཐའ་དང་སྦྱོར་བ་མི་འཐད་ཅིང་དབུ་མ་པའི་སྒོམ་རིམ་དུ་བཞེད་དེ། ཆོས་ཤེས་ཀྱིས་དེ་ལ་སྐྱེ་
བ་དང་འཇིག་པས་སྟོང་པའི་ཕྱིར་ཞེས་བྱ་བ་ལ་སོགས་པ་སྙིང་པོའི་དོན་སྒོམ་པའི་རིམ་པ་ཡིན་
ལ་བྱ་བ་འདི་ནི་དབུ་མའི་བསྟན་བཅོས་ལས་གསལ་བས་བདག་གིས་འདིར་མི་བསམ་མོ་ཞེས་
པ་དང༌། གསེར་གླིང་པས་ནང་གི་མུ་སྟེགས་པ་རྣམས་ཀྱི་བྱང་ཆུབ་པའི་ཐབས་ཐབས་མ་ཡིན་
པ་ཉིད་དུ་བསྟན་པའི་སྐབས་སུ་ཐམས་ཅད་དུ་འགྲོ་བའི་བདག་མེད་པ་བསྟན་པ་ནི། དེ་ལ་སྐྱེ་
བ་དང་འཇིག་པས་སྟོང་ཞེས་བྱ་བ་ལ་སོགས་པ་སྨོས་ཏེ་ཞེས་སོ། །དེས་ན་རྣལ་འབྱོར་གྱི་ས་
བཞི་པོ་འདིས་དབུ་མ་པའི་ལུགས་ཀྱི་བདག་མེད་གཉིས་གཏན་ལ་ཕབ་ནས་སྒྲིབ་པ་གཉིས་
སྤོང་བའི་ཚུལ་བསྟན་ཏེ། དེ་ལ་རྣལ་འབྱོར་གྱི་ས་དང་པོས་ཉོན་སྒྲིབ་ཀྱི་གཉེན་པོར་གང་ཟག་
གི་བདག་མེད་གཏན་ལ་ཕབ་ནས་སྒོམ་ཚུལ་དང་། གཉིས་པས་གཟུང་བ་བདེན་འཛིན་གྱི་
གཉེན་པོར་གཟུང་བ་བདེན་མེད་དུ་གཏན་ལ་ཕབ་ནས་སྒོམ་ཚུལ་དང་། གསུམ་པས་འཛིན་པ་
བདེན་འཛིན་གྱི་གཉེན་པོར་འཛིན་པ་བདག་མེད་དུ་གཏན་ལ་ཕབ་ནས་སྒོམ་ཚུལ་དང་། བཞི་
པས་ཤེས་སྒྲིབ་བག་ཆགས་དང་བཅས་པའི་གཉེན་པོར་ཆོས་ཀུན་སྤྲོས་བྲལ་ཏུ་གཏན་ལ་ཕབ་
ནས་སྒོམ་ཚུལ་བསྟན་ནོ། །དེས་ན་དང་པོ་ལ་བདག་མེད་ལ་དམིགས་པའི་རྣལ་འབྱོར་གྱི་ས་
དང་གཉིས་པ་ལ་གཟུང་བ་མེད་པ་ལ་དམིགས་པའི་རྣལ་འབྱོར་གྱི་ས་དང༌། གཉིས་པ་ལ་
འཛིན་པ་མེད་པ་ལ་དམིགས་པའི་རྣལ་འབྱོར་གྱི་ས་དང་། བཞི་པ་ལ་སྤྲོས་བྲལ་ལ་དམིགས་
པའི་རྣལ་འབྱོར་གྱི་ས་ཞེས་བྱའོ། །གནས་སྐབས་གང་དུ་ཐོབ་ཅེ་ན། དང་པོ་ནི། ཐེག་ཆེན་
གྱི་ཚོགས་ལམ་དུ་ཐོབ་སྟེ། ཆོས་ཀྱི་བདག་མེད་ལ་འཇུག་པའི་དོན་དུ་ཉོན་མོངས་པ་མངོན་
-348-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༥༦
འགྱུར་བ་སྤོང་བའི་ཕྱིར། གཉིས་པ་ནི། ཐེག་ཆེན་གྱི་དྲོད་རྩེ་གཉིས་སུ་ཐོབ་སྟེ་གཟུང་བ་རང་
བཞིན་མེད་པ་ལ་གསལ་སྣང་ཐོབ་པའི་ཕྱིར་རོ། །གསུམ་པ་ཐེག་ཆེན་གྱི་བཟོད་པ་དང་ཆོས་
མཆོག་གཉིས་སུ་ཐོབ་སྟེ་འཛིན་པ་རང་བཞིན་མེད་པ་ལ་གསལ་སྣང་ཐོབ་པའི་ཕྱིར་རོ། །བཞི་
པ་ནི། མཐོང་ལམ་དུ་ཐོབ་སྟེ། སྤྲོས་བྲལ་མངོན་དུ་རྟོགས་པའི་ཕྱིར་རོ། །འདི་དག་དབུ་མའི་
སྒོམ་ལམ་ཡིན་ན་དང་པོའི་སྐབས་སུ་གཟུང་བ་དང་གཉིས་པར་འཛིན་པ་དང་གསུམ་པར་རང་
རིག་ལ་བདེན་ཞེན་ཡོད་པར་བཤད་པ་དང་འགལ་ཞེ་ན། དབུ་མའི་ལྟ་བ་འཛིན་པའི་ཚུར་
མཐོང་གི་རྒྱུད་ལ་བག་ཆགས་ཀྱི་སྟོབས་ཀྱིས་གཟུང་འཛིན་དུ་ཞེན་པ་ཡོད་ཀྱང་ཞེན་པ་ལྟར་
བདེན་དངོས་ཁས་མི་ལེན་ཞིང་མངོན་མཁྱེན་རགས་རིམ་ནས་སྤོང་བའི་དབང་དུ་བྱས་པས་
སྐྱོན་མེད་དོ། །རྣལ་འབྱོར་གྱི་ས་དང་པོ་ནི། རྟོག་གེ་ལས། ཁམས་གསུམ་བདག་མེད་རྫས་
མེད་ཅིང་། །བྱེད་པོ་རང་དབང་མེད་པར་རྣམ་ལྟས་ནས། །རྗེས་སུ་མཐུན་པའི་བཟོད་པ་གང་
སྒོམ་པ། །དེ་དག་འགྲོ་བ་ཀུན་ལས་ཐར་བར་འགྱུར། །ཞེས་པས་བསྟན། ཕྱི་མ་གསུམ་གྱི་ནི་
ལང་གཤེགས་ལས། སེམས་ཙམ་ལ་ནི་བརྟེན་ནས་སུ། །ཕྱི་རོལ་དོན་ལ་མི་རྟོག་གོ །ཡང་དག་
དམིགས་པ་ལ་བརྟེན་ནས། །སེམས་ ཙམ་ ལས་ ཀྱང་ཤིན་ཏུ་བཟླ། །སེམས་ཙམ་ལས་ནི་
བཟླས་ནས་ཀྱང་། །སྣང་བ་མེད་ལ་གནས་པར་བྱ། །སྣང་མེད་གནས་པའི་རྣལ་འབྱོར་པ། །དེ་
ཡིས་ཐེག་པ་ཆེན་པོ་མཐོང་། །ཞེས་སོ། །གསུམ་པ་ནི། ཤེས་བྱ་ཆོས་ཅན། འཛིན་པ་སྔོ་སོགས་
སུ་སྣང་བ་བདེན་པ་བ་མེད་དེ། གཟུང་བྱ་སྔོན་པོ་སོགས་བདེན་པ་བ་མེད་པའི་ཕྱིར། ཕུང་
སོགས་རྟེན་འབྲེལ་ལ་དམིགས་ཏེ་གཟུང་འཛིན་གཉིས་སུ་སྣང་བ་མེད་པའི་ཡེ་ཤེས་འབའ་
ཞིག་གི་ཡང་དག་པར་ཡོད་པའི་ངོ་བོ་ཡིན་པར་ངེས་པར་བྱས་ནས་གཟུང་བ་མེད་ན་འཛིན་པ་
མེད་པར་ངེས་པར་སེམས་ཤིང་རྩེ་གཅིག་ཏུ་སྒོམས་པས་སྒོམ་པ་རྫོགས་པ་ན་སྔོ་སོགས་སུ་སྣང་
བ་ལ་འཛིན་པའི་རྣམ་པའི་མཚན་ཉིད་རྣམ་པར་རིག་པ་སེམས་ཙམ་དུ་བདེན་པར་ཞེན་པ་དེ་
-349-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་བསལ་བ་སྟེ་སྤངས་པ་ཐོབ་བོ། །ངག་དོན། སེམས་ཙམ་རྣམས་རྫུན་པའི་སྒོམ་ལམ་ཆོས་
ཅན། གཟུང་འཛིན་གཉིས་མེད་ལ་དམིགས་པའི་རྣལ་འབྱོར་གྱི་ས་ཡིན་ཏེ། ལྟ་བ་གཟུང་
འཛིན་བདེན་མེད་དུ་གཏན་ལ་ཕབ་ནས་གཉིས་མེད་བསྒོམས་པས་སྒོམ་པ་རྫོགས་པ་ན་
གཉིས་མེད་ཡེ་ཤེས་དོན་དམ་པར་ཡོད་པར་ཞེན་པ་མ་བོར་ཡང་འཛིན་པ་བདེན་འཛིན་སྤངས་
པ་ཐོབ་པའི་སེམས་ཙམ་པའི་སྒོམ་ལམ་ཡིན་པའི་ཕྱིར། བཞི་པ་ནི། གཟུང་འཛིན་གཉིས་སུ་
སྣང་བ་མེད་པའི་ཡེ་ཤེས་དེ་ཡང་ཆོས་ཅན། བདེན་པའི་ངོ་བོ་ཉིད་མེད་དེ། རྟེན་ཅིང་འབྲེལ་
བར་འབྱུང་བ་ཡིན་པའི་ཕྱིར། དཔེར་ན་སྒྱུ་མ་བཞིན་ནོ། །ཕུང་སོགས་རྟེན་འབྲེལ་ལ་དམིགས་
ཏེ་ཡང་དག་པར་ན་མཐའ་གཅིག་ཏུ་དངོས་པོ་དང་དངོས་པོ་མེད་པ་དང་ཡོད་མེད་གཉིས་
ཀ་དང་གཉིས་ཀ་མ་ཡིན་པར་བཏགས་པའི་ངོ་བོ་དང་བྲལ་བ་ཡིན་ནོ་སྙམ་དུ་རྩེ་གཅིག་ཏུ་ཡིད་
ལ་བྱེད་ཅིང་བསྒོམས་པས་སྒོམ་པའི་སྟོབས་གྲུབ་པ་ན་དཔེར་ན་བརྡ་ལ་བྱང་བའི་སྐྱེས་བུ་ཁ་
ཅིག་ལ་ནོར་བུ་དང་། དངུལ་དང་སོགས་པ་མེ་ལོང་དག་པའི་ནང་དུ་གཟུགས་བརྙན་མཐོང་བ་
ན་བདེན་མེད་དུ་ཤེས་པ་སྐྱེ་བ་བཞིན་དུ་སྒྲོ་འདོགས་སྐུར་འདེབས་ཀྱི་འཁྲུལ་པའི་མཚན་མ་སྟེ་
རྒྱུ་བདེན་འཛིན་རགས་པ་མཐའ་དག་སྤངས་པས་ཆོས་ཐམས་ཅད་བདེན་མེད་སྒྱུ་མ་ལྟ་བུའི་
བདག་ཉིད་དུ་སྙམ་པའི་བློ་རྣམ་པར་མི་རྟོག་པ་སོ་སོར་རང་གིས་རིག་པར་བྱ་བ་གཞན་ལ་སྒྲས་
དངོས་སུ་བསྟན་དུ་མེད་ཅིང་ཅི་ཞིག་ལྟར་ཏེ་ཡོད་ཀྱང་ཐ་སྙད་གདགས་དཀའ་བ་དེ་རྣལ་འབྱོར་
པའི་རྒྱུད་ལ་ཡང་དག་པར་སྐྱེ་ལ་དེ་སྐྱེས་པ་ན་དེ་རྒྱུད་ལྡན་གྱི་རྣལ་འབྱོར་པས་ཤེས་སྒྲིབ་དངོས་
འཛིན་པ་ཡང་དག་པར་ཡོད་དོ། །ངག་དོན། ཐེག་ཆེན་མཐོང་ལམ་པའི་ཏིང་ངེ་འཛིན་ཆོས་
ཅན། སྣང་བ་མེད་པ་ལ་དམིགས་པའི་རྣལ་འབྱོར་གྱི་ས་ཡིན་ཏེ། ལྟ་བ་ཆོས་ཀུན་མཐའ་
བྲལ་ཏུ་གཏན་ལ་ཕབ་ནས་ཆོས་ཐམས་ཅད་སྤྲོས་བྲལ་དུ་བསྒོམས་པས་སྒོམ་པའི་སྟོབས་
འཁྲུལ་པ་བདེན་པར་མི་འཛིན་པར་སྒྱུ་མ་ལྟ་བུར་སྣང་བའི་མི་རྟོག་ཡེ་ཤེས་སྐྱེས་ཏེ་ཤེས་སྒྲིབ་
-350-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
སྤངས་པ་ཐོབ་པའི་སྒོམ་ལམ་ཡིན་པའི་ཕྱིར། རྣམ་པར་མི་རྟོག་པའི་ཡེ་ཤེས་སྒྲུབ་པའི་ཐབས་
ཇི་ལྟ་བུ་ཞེ་ན། རྣལ་འབྱོར་པས་དང་པོར་སེམས་ལས་སུ་རུང་བར་བྱ་བའི་ཕྱིར་དུ་དམིགས་པ་
ལ་སེམས་རྩེ་གཅིག་པའི་ཞི་གནས་སྒྲུབ་ཅིང་དེ་ལ་བརྟེན་ནས་བདག་མེད་གཉིས་ལ་སོ་སོར་
རྟོག་པའི་ཤེས་རབ་ཀྱིས་ཡང་དང་ཡང་དུ་གོམས་པ་ལས་འགྲུབ་སྟེ། དབུ་མ་སྒོམ་རིམ་ལས།
དོན་དམ་པ་བྱང་ཆུབ་ཀྱི་སེམས་ནི་འཇིག་རྟེན་ལས་འདས་པ་སྤྲོས་པ་ཐམས་ཅད་དང་བྲལ་བ་
རྣམ་པར་མི་རྟོག་པ་རླུང་མེད་པའི་མར་མེའི་རྒྱུན་བཞིན་མི་གཡོའོ། །དེ་གྲུབ་པ་ནི་རྟག་ཏུ་གུས་
པར་ཞི་གནས་དང་ལྷག་མཐོང་གི་རྣལ་འབྱོར་གོམས་པར་བྱས་པ་ལས་འགྱུར་ཏེ་ཞེས་པ་དང་
སྤྱོད་འཇུག་ལས། ཞི་ གནས་ རབ་ཏུ་ལྡན་ པའི་ ལྷག་ མཐོང་གིས། །ཉོན་མོངས་རྣམ་ པར་
འཇོམས་པར་ཤེས་བྱ་སྟེ། །ཐོག་མར་ཞི་གནས་བཙལ་བྱ་དེ་ཡང་ནི། །འཇིག་རྟེན་ཆགས་པ་
མེད་ལ་མངོན་དགའ་འགྲུབ། །ཅེས་སོ། །རྣམ་པར་མི་རྟོག་པའི་ཡེ་ཤེས་ཇི་ལྟ་བུ་ཞེ་ན། དེ་ལྟར་
ཞི་ལྷག་ཟུང་འབྲེལ་དུ་གོམས་པས་བདག་མེད་པའི་དོན་མིང་དོན་གྱི་མཚན་མ་དང་མ་འདྲེས་
པར་གསལ་བར་སྣང་ཞིང་ཡོད་མེད་ཀྱི་མཐའ་གང་དུ་ཡང་རྣམ་པར་མི་རྟོག་པའི་བློ་ནི་རྣམ་པར་
མི་རྟོག་པའི་ཡེ་ཤེས་ཡིན་ནོ། །དེའི་སྟོབས་ཀྱིས་རྗེས་ཐོབ་ཏུ་སྒྲ་དང་རྟགས་ལ་མི་ལྟོས་པར་ཕྱི་
ནང་གི་ཆོས་རྣམས་རང་བཞིན་མེད་པར་རྣམ་པར་དཔྱོད་པའི་ཤེས་རབ་ནི་དག་པ་འཇིག་རྟེན་
པའི་ཡེ་ཤེས་ཡིན་ནོ། །དེ་ཡང་ཡུལ་གྱི་གནས་ལུགས་མིང་དོན་གྱི་མཚན་མ་དང་མ་འདྲེས་པར་
རྟོགས་པས་རྣམ་པར་མི་རྟོག་པ་ཞེས་བརྗོད་ཀྱི་ཅི་ཡང་ཡིད་ལ་མི་བྱེད་པ་ཙམ་མ་ཡིན་ཏེ། ལྟ་
བས་སྣང་བའི་སྟེང་དུ་སྤྲོས་པའི་སྒྲོ་འདོགས་བཅད་ནས་སྤྲོས་པ་ཉེར་ཞིའི་དམིགས་རྣམ་མ་
བརྗེད་པའི་དྲན་པས་གཟུང་བ་གོམས་པར་བྱས་པའི་བློ་ཡིན་པའི་ཕྱིར། འདིའི་དམིགས་པ་
དངོས་མེད་དེ། །བདག་པོ་དྲན་པ་ཡིན་པར་བཞེད། །རྣམ་པ་ཞི་ཉིད་ཞེས་སོ། །
གཉིས་པ་ལ་གཉིས་ཏེ། ཁས་བླངས་བརྗོད་པ་དེ་དགག་པའོ། །དང་པོ་ནི། ནང་པའི་
-35].



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དངོས་པོར་སྨྲ་བ་ན་རེ། དངོས་པོ་དོན་དམ་དུ་མེད་པ་དེ་ལྟ་མ་ཡིན་ཏེ། དུས་ཐམས་ཅད་དུ་ནམ་
མཁའ་རྫ་ས་མེད་པ་ཙམ་གྱི་ངོ་བོ་འཛིན་པ་བཞིན་དུ་གཉེན་པོ་སྐྱེད་དུ་མེད་པ་དང་རང་སྤང་དུ་
མེད་པའི་རང་གཞན་གྱི་དངོས་པོ་འཛིན་པ་སྟེ་དེར་གནས་པའི་ཕྱིར་སེམས་ཙམ་པ་ལྟར་ན་སྐད་
ཅིག་མའི་ཆོས་ཤེས་པ་རང་རིག་པ་ཐམས་ཅད་ཀྱི་ངོ་བོ་དང་ཉན་ཐོས་པ་ལྟར་ན་གཟུང་བ་ཤེས་
བྱའི་མཚན་ཉིད་རྡུལ་ཕྲ་རབ་རྣམས་དོན་དམ་པར་ཡོད་ཅེས་ཟེར་ན། གཉིས་པ་ནི། ཤེས་པའི་
སྐད་ཅིག་དང་རྡུལ་ཕྲ་ རབ་ཆོས་ཅན། ཁྱོད་བདེན་འཛིན་གྱི་གཉེན་པོ་བསྒོམས་པས་ཁྱོད་
བདེན་འཛིན་དེ་དག་ལ་གནོད་པ་ཅུང་ཟད་ཀྱང་མི་བྱེད་པར་ཐལ། ཁྱོད་བདེན་འཛིན་གྱི་གཉེན་
པོ་སྐྱེད་དུ་མེད་ཅིང་ཁྱོད་རང་བདེན་འཛིན་སྤང་དུ་མེད་པའི་ངོ་བོར་གནས་པ་དེའི་ཚེ་སྟེ་དེའི་
ཕྱིར། དཔེར་ན་ནམ་མཁའ་བཞིན་ནོ། །རྩ་བ་དང་གསུམ་པ་ནི། ཤེས་བྱ་ཆོས་ཅན། ནང་པའི་
དངོས་སྨྲ་བ་གཞན་དག་གིས་སྟོན་པ་བཅོམ་ལྡན་འདས་ཀྱིས་ཤེས་བྱའི་སྒྲིབ་པ་རྣམ་པ་ཐམས་
ཅད་དུ་སྤངས་པར་ཁས་ལེན་པ་གང་ཡིན་པ་དང༌། གཟུགས་སོགས་ཀྱི་ཆོས་རྣམས་ཀྱང་དོན་
དམ་པར་ཡོད་པར་ཁས་ལེན་པའི་གང་ཡིན་པ་དེ་ནི་ཕན་ཚུན་འགལ་བའི་དོན་ཁས་ལེན་པས་
བྱམས་པ་ཁོ་བོས་མཚར་དུ་རྩིས་ཏེ་བཞད་གད་ཀྱི་གནས་ཡིན་ནོ། །དངོས་པོ་བདེན་པ་བ་ཡོད་
ན་དངོས་པོར་མངོན་པར་ཞེན་པའི་ཕྱིན་ཅི་ལོག་མི་ལྡོག་པའི་ཕྱིར་ཏེ། དངོས་པོ་བདེན་པ་བ་
ཡོད་ན་གཉེན་པོས་སྤང་བྱ་སྤོང་བའི་བྱ་བ་ཅུང་ཟད་ཀྱང་མི་བྱེད་པ་དེའི་ཕྱིར། ཡང་ན་ཁ་ཅིག་
དངོས་སྨྲ་བས་སྒྲིབ་པ་དོན་དམ་པར་ཡོད་པར་ཁས་ལེན་པ་དང་སངས་རྒྱས་ཀྱིས་ཤེས་སྒྲིབ་
སྤངས་པར་ཁས་ལེན་པ་ཕན་ཚུན་འགལ་བ་ཁས་ལེན་པས་བཞད་གད་ཀྱི་གནས་ཡིན་ཞེས་
འཆད། གསུམ་པ་ལ་གསུམ་ སྟེ། མཚམས་སྦྱར། རྩ་ བ། འགྲེལ་པའོ། །དང་པོ་ནི། འདི་ལ་
ཞེས་སོགས་བར་སྐབས་ཀྱི་ཚིགས་སུ་བཅད་པ་གཅིག་གིས་དོན་ལ་གནས་པའི་ཕྱིར་སོགས་
གསུངས་པ་ཆོས་ཅན། དགོས་པ་ཡོད་དེ། སྔར་བཤད་པ་དེ་ལྟར་དངོས་པོ་དོན་དམ་དུ་ཡོད་
-352-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
པར་འདོད་པའི་ཕྱོགས་བསལ་ན་རང་བཞིན་གྱིས་ངོ་བོ་ཉིད་མེད་པའི་ཕྱོགས་བརྟན་པོར་
མཛད་པའི་སྒོ་ནས་ཐར་པ་འདོད་པ་རྣམས་ཀྱིས་སྟོང་པ་ཉིད་འདི་ཁོ་ན་ཁས་བླང་བར་བྱའོ་ཞེས་
བསྟན་པའི་དོན་ཡོད་པའི་ཕྱིར། །
གཉིས་ པ་ དང༌ གསུམ་ པ་ ལ་ གཉིས་ཏེ། མཐའ་བྲལ་དུ་བརྟག་པའི་ཚུལ། དེ་
མཐོང་ན་གྲོལ་བའི་ཚུལ། དང་པོ་ནི། ཀུན་བྱང་གི་ཆོས་འདི་རྣམས་གང་ལ་ཡང་དོན་དམ་པར་
སྐུར་བ་འདེབས་པ་དང་སྒྲོ་འདོགས་པའི་ངོ་བོ་སྔར་ཡོད་བསལ་བར་བྱ་བ་དང་། སྒྲོ་བཀུར་དང་
བྲལ་བ་གསར་དུ་བཞག་པར་བྱ་བ་ཅུང་ཟད་མེད་པར་གཟུགས་སོགས་ལ་རྟེན་ཅིང་འབྲེལ་
བར་འབྱུང་བ་ཀུན་རྫོབ་ཏུ་ཡོད་པའི་ངོ་བོ་འདི་ཉིད་ལ་བདེན་པའི་རང་བཞིན་མེད་པ་དང་།
སོགས་པ་གདོད་མ་ནས་སྐྱེ་བ་མེད་ལ་སོགས་པའི་ངོ་བོར་སོ་སོར་རྟོག་པའི་ཤེས་རབ་ཀྱིས་
བརྟག་ཅིང་ལྟ་བར་བྱ་སྟེ་གང་གི་ཕྱིར་ན་བསལ་བཞག་བདེན་པ་ཡོད་ན་དངོས་པོར་མངོན་པར་
ཞེན་པ་ཤེས་སྒྲིབ་ལས་གྲོལ་བ་མི་འཐད་པའི་ཕྱིར། ངག་དོན། ཤེས་བྱ་ཆོས་ཅན། དོན་དམ་
པར་བསལ་བཞག་མེད་པའི་རྟེན་འབྲེལ་ལ་བདེན་པའི་རང་བཞིན་མེད་པར་ལྟ་བར་བྱ་སྟེ།
དངོས་པོ་བདེན་པ་བ་ཡོད་ན་ཤེས་སྒྲིབ་ལས་གྲོལ་བ་མི་འཐད་པའི་ཕྱིར། གཉིས་པ་ནི། དེ་
ལྟར་ལྟས་ཤིང་བསྒོམས་པས་ཡང་དག་པའི་དོན་དེ་ཁོ་ན་ཉིད་མཐོང་བ་རྫོགས་པ་ན་སྒྱུ་མའི་
གླང་པོ་སྒྱུ་མའི་གླང་པོ་གཞན་ཞིག་ཕམ་པར་བྱས་པ་བཞིན་དུ་ཕྱིན་ཅི་ལོག་བག་ཆགས་དང་
བཅས་པ་ལྡོག་པས་ཤེས་སྒྲིབ་ལས་རྣམ་པར་གྲོལ་བར་འགྱུར་རོ། །ངག་དོན། སངས་རྒྱས་ཀྱི་
ཡེ་ཤེས་ཆོས་ཅན། ཤེས་སྒྲིབ་ལས་གྲོལ་བ་ཡིན་ཏེ། ཡང་དག་པའི་དོན་མངོན་དུ་མཐོང་བ་
རྫོགས་པའི་ཕྱིར། ཡང་ན་རྟེན་འབྲེལ་འདི་ལ་བདག་གཉིས་གསར་དུ་བསལ་བར་བྱ་བ་མེད་
དེ༑ བདག་གཉིས་དང་པོ་ནས་ཡོད་མ་མྱོང་བས་སོ། །བདག་མེད་གཉིས་གསར་དུ་བཞག་
པར་བྱ་བ་མེད་དེ། བདག་མེད་གཉིས་ལ་ཐོག་མཐའ་མེད་པས་སོ། །ཞེས་འཆད་དོ། །ཡང་ཁ་
-353-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅིག་འགྲེལ་པའི་དགོངས་པ་རྟེན་འབྲེལ་གྱི་ཆོས་གང་ལ་ཡང་བསྐུར་པ་འདེབས་པའི་ངོ་བོས་
ཐ་སྙད་དུ་བསལ་བ་མ་བྱས་པར་ཀུན་རྫོབ་ཏུ་ཡང་དག་པར་ཡོད་པའི་ངོ་བོ་དང་། དེ་ལ་སྒོ་
འདོགས་པའི་ངོ་བོས་དོན་དམ་དུ་བཞག་པར་མ་བྱས་པར་དེ་ཁོ་ནར་རང་བཞིན་མེད་པ་ལ་
སོགས་པའི་ངོ་བོར་བརྟག་པར་བྱ་སྟེ། གང་གི་ཕྱིར་ན་དངོས་པོར་མངོན་པར་ཞེན་པའི་ལྟ་བ་
གོམས་པ་ལས་གྲོལ་བ་རྫོགས་བྱང་ཐོབ་པར་མི་འཐད་པའི་ཕྱིར་ཞེས་འཆད་དོ། །
བཞི་པ་ལ་གསུམ་སྟེ། མཐོང་ལམ་རྩེ་སྦྱོར་གྱི་ངོ་བོ་དེ་བསྒོམ་པའི་ཚུལ་ལོ། །དང་
པོ་ལ་གསུམ་སྟེ། མཚམས་སྦྱར། རྩ་བ། འགྲེལ་ པའོ། །དང་པོ་ནི། སྦྱིན་པ་ལ་སོགས་ཞེས་
སོགས་ཚིགས་བཅད་སྨོས་པ་ཆོས་ཅན། དགོས་པ་ཡོད་དེ། སྔར་བསྟན་པ་དེ་ལྟར་ཞར་ལ་
འོངས་པ་སྟེ་བྱུང་བ་བརྗོད་ནས་རྣལ་མ་མཐོང་ལམ་རྩེ་སྦྱོར་བསྟན་པའི་དོན་ཡོད་པའི་ཕྱིར།
གསུམ་པ་ལ་གཉིས་ཏེ། སྐྱེ་ཚུལ། སྤང་བྱ་སྤོང་ཚུལ་ལོ། །རྩ་བ་དང་དང་པོ་ནི། སྔ་མ་གོ་སྒྲུབ་ཏུ་
བསྟན་པ་བཞིན་དུ་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་པོས་སྦྱིན་པ་ལ་སོགས་པའི་ངོ་
བོ་རེ་རེ་ཡང་ཕན་ཚུན་བསྡུས་ནས་མངོན་དུ་བྱེད་པ་བྱ་རྫོགས་ཀྱི་སྐད་ཅིག་མ་གཅིག་པ་སྡུག་
བསྔལ་ལ་ཆོས་ཤེས་པའི་བཟོད་པས་བསྡུས་པ་འཁོར་གསུམ་རྣམ་པར་དག་པ་ཕར་ཕྱིན་དུ་
རབ་ཏུ་ཕྱེ་བ་རྣམ་པ་སུམ་ཅུ་རྩ་དྲུག་གི་ངོ་བོར་སྐྱེས་པའི་ཡེ་ཤེས་གང་ཡིན་པ་དེ་ནི་རྩེ་མོའོ། །
མངོན་པར་རྟོགས་པ་སྟོན་པའི་སྐབས་འདིར་མཐོང་བའི་ལམ་ཡིན་ནོ། །སྡུག་བསྔལ་ལ་ཆོས་
བཟོད་ཀྱིས་མཚོན་པ་བཟོད་ཤེས་བཅོ་ལྔ་ཡང་ཡོད་དོ། །ངག་དོན། ཕྱིན་དྲུག་རེ་རེར་དྲུག་དྲུག་
ཚང་ བར་ སྤྱོད་ པའི་བྱང་ སེམས་ ཀྱི་ སྡུག་ བསྔལ་ ལ་ཆོས་བཟོད་ཆོས་ཅན། མཐོང་ལམ་རྩེ་
སྦྱོར་དུ་ལུས་སུ་བཤད་པ་ལྟར་སྒྲུབ་བོ། །འཕགས་པ་དང་ཤཱནྟི་པས་བཟོད་པ་ལ་གསལ་ཁ་
མེད་དོ། །བུད་དྷ་ཤིས་བདེན་པ་བཞི་ཀའི་ཆོས་བསྟོད་ལ་འཆད་དོ། །ཨ་བྷ་ཡས་ལམ་ལ་རྗེས་
བཟོད་ལ་འཆད་པ་ལ་རྒྱུ་མཚན་མེད་དོ། །གཉིས་པ་ནི། མཐོང་ལམ་རྩེ་སྦྱོར་དེ་ཆོས་ཅན།
-354-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཁྱོད་ རྫོགས་ པར་སྐྱེས་པ་ན་མཐོང་ སྤངས་རྣམ་པར་རྟོག་པ་སྐྱེད་ པར་ བྱེད་ པའི་རྒྱུ་ཉོན་
མོངས་པའི་བག་ཆགས་བརྒྱ་རྩ་བརྒྱད་སྤངས་པ་ཡིན་ཏེ། ཁྱོད་རྫོགས་པར་སྐྱེས་པ་ན་མཐོང་
སྤངས་གཟུང་འཛིན་གྱི་རྣམ་པར་རྟོག་པ་བརྒྱ་རྩ་བརྒྱད་སྤང་པའི་ཕྱིར། ཁྱབ་པ་ཡོད་དེ་རྟོག་པ་
དེས་ཉོན་མོངས་ཁྱབ་བྱར་བསྡུས་ཤིང་དེ་སྤངས་ན་དེ་སྤངས་པ་རྟེན་འབྲེལ་གྱི་ཆོས་ཉིད་ཀྱིས་
ཐོབ་པས་སོ། །བརྒྱ་རྩ་བརྒྱད་དུ་ཇི་ལྟར་འགྱུར་ཞེ་ན། གཟུང་འཛིན་གྱི་རྣམ་པར་རྟོག་པ་བཞི་
པོ་སོ་སོར་ཏེ་རེ་རེ་ལ་དགུ་དགུ་ཡོད་པ་ཉིད་ཀྱིས་སོ་དྲུག་ཏུ་འགྱུར་ལ་དེ་ཡང་འདོད་ཁམས་
ན་སོ་དྲུག་གཟུགས་ཁམས་ན་སོ་དྲུག་གཟུགས་མེད་ཁམས་ན་སོ་དྲུག་ཡོད་པའི་དབྱེ་བས་བརྒྱ་
རྩ་བརྒྱད་དུ་འགྱུར་རོ། །རྟོག་པ་འདི་གཉེན་པོ་ཇི་ལྟ་བུ་ཞིག་ཡིད་ལ་བྱས་པས་སྤོང་ཞེ་ན། འདི་
དག་ནི་དངོས་པོ་ལ་མངོན་པར་ཞེན་པའི་བློས་ཀུན་ནས་བསླང་བ་ཡིན་པས་དེའི་གཉེན་
པོར་དངོས་པོ་ཐམས་ཅད་རང་བཞིན་མེད་པར་རྟོགས་ཏེ་གོམས་པར་བྱས་པས་རྒྱུ་དེ་ཟློག་པ་ན་
འབྲས་བུ་རྟོག་པ་དེ་དག་ངང་གིས་ལྡོག་པ་ཡིན་ནོ། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། དེ་
ནས་ཞེས་སོགས་བར་སྐབས་ཀྱི་ཚིགས་སུ་བཅད་པ་གསུངས་པ་ཆོས་ཅན། དགོས་པ་ཡོད་དེ།
མཐོང་ལམ་གྱི་རྟོགས་པ་དེ་ལ་དབང་ཐོབ་པར་བྱ་བའི་ཕྱིར། མཉམ་རྗེས་སུ་ཡང་དང་ཡང་དུ་
གོམས་པར་བྱེད་དོ་ཞེས་སྟོན་པའི་དོན་ཡོད་པའི་ཕྱིར། གཉིས་པ་དང་གསུམ་པ་ལ་གཉིས་ཏེ།
མཉམ་གཞག་རྗེས་ཐོབ་བོ། །དང་པོ་ནི། མཐོང་ལམ་རྩེ་སྦྱོར་རྒྱུད་ལ་ལྡན་པའི་རྣལ་འབྱོར་པ་
དེ་ཕར་ཕྱིན་དྲུག་ལ་སྤྱད་པའི་རྗེས་དེ་ནས་སྙོམས་འཇུག་ལ་དབང་ཐོབ་པར་བྱ་བའི་ཕྱིར་དུ་
མཐོང་སྤང་ཉོན་མོངས་པ་དང་ཤེས་བྱའི་སྒྲིབ་པའི་འཇིགས་པ་མེད་པའི་ཕྱིར། རྣམ་ཐར་བརྒྱད་
སྙོམས་འཇུག་དགུའི་ངོ་བོར་གྱུར་པའི་སེང་གེ་རྣམ་པར་བསྒྱིངས་པ་ལྟ་བུའི་ཏིང་ངེ་འཛིན་ལ་
སྙོམས་པར་འཇུག་གོ །ངག་དོན། རྣམ་ཐར་བརྒྱད་སྙོམས་འཇུག་དགུའི་ངོ་བོར་གྱུར་པའི་
བ355-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་ལམ་རྩེ་སྦྱོར་གྱི་ཏིང་ངེ་འཛིན་སེང་གེ་རྣམ་པར་བསྒྱིངས་པ་འདི་ཏིང་ངེ་འཛིན་ཡིན་ཏེ།
རང་གི་སྤང་བྱ་མཐོང་སྤང་སྒྲིབ་གཉིས་ཀྱི་འཇིག་པ་མེད་པའི་བྱང་འཕགས་ཀྱི་སྙོམས་འཇུག་
ཡིན་པའི་ཕྱིར། གཉིས་པ་ནི་མཐོང་ལམ་རྩེ་སྦྱོར་རྒྱུད་ལྡན་གྱི་རྣལ་འབྱོར་པ་དེ་ཏིང་ངེ་འཛིན་ལ་
སྙོམས་པར་ཞུགས་པ་ལས་ལངས་ནས་དུས་ཕྱིས་རྗེས་ཐོབ་ཀྱི་གནས་སྐབས་སུ་རྟེན་འབྲེལ་གྱི་
གནས་ལུགས་ལ་མཁས་པར་བྱ་བའི་ཕྱིར་དུ་རྟེན་འབྲེལ་བཅུ་གཉིས་ལ་ཡང་དག་པར་རྟོག་
པར་བྱེད་དོ། །ཇི་ལྟར་མ་རིག་པའི་རྐྱེན་གྱིས་འདུ་བྱེད་རྣམས་སོ་ཞེས་བྱ་བ་ལ་སོགས་པ་ཀུན་
ནས་ཉོན་མོངས་ལུགས་དང་མཐུན་པ་དང་སྐྱེ་བའི་རྐྱེན་གྱིས་རྒ་ཤི་འབྱུང་ཞེས་བྱ་བ་ལ་སོགས་
པ་ཀུན་ནས་ཉོན་མོངས་ལུགས་མི་མཐུན་པ་དང་སྐྱེ་བ་འགགས་པས་རྒ་ཤི་འགག་ཞེས་བྱ་བ་
ལ་སོགས་པ་རྣམ་བྱང་གི་རྟེན་འབྲེལ་ལུགས་དང་མི་མཐུན་པ་མ་རིག་པ་འགགས་པས་འདུ་
བྱེད་འགག་གོ་ཞེས་བྱ་བ་ལ་སོགས་པ་རྣམ་བྱང་གི་རྟེན་འབྲེལ་ལུགས་དང་མཐུན་པ་སྟེ་མདོར་
ན་ཀུན་ནས་ཉོན་མོངས་དང་རྣམ་བྱང་གི་རྟེན་འབྲེལ་ལུགས་དང་མཐུན་པ་དང་ལུགས་དང་མི་
མཐུན་པར་རོ། །ལུགས་དང་མཐུན་མི་མཐུན་གྱི་དོན་ནི་རྒྱུ་སྔར་བསྟན་ནས་འབྲས་བུ་ཕྱིས་
འཆད་པ་ལུགས་མཐུན་དང་འབྲས་བུ་སྔར་བསྟན་པ་རྒྱུ་ཕྱིས་འཆད་པ་ལུགས་མི་མཐུན་ནོ། །
ངག་དོན། ཐེག་ཆེན་མཐོང་ལམ་པ་ཆོས་ཅན། རྗེས་ཐོབ་ཏུ་རྟེན་འབྲེལ་ལ་རྟོག་པར་བྱས་པ་ལ་
དགོས་པ་ཡོད་དེ། དེ་ལྟར་བྱས་པས་རྟེན་འབྲེལ་གྱི་གནས་ལུགས་ལ་མཁས་པར་འགྱུར་བའི་
ཕྱིར། མདོ་ལས་མཐོང་ལམ་རྩེ་མོའི་དྲུག་ཚན་དྲུག་གི་སྐབས་སུ་ཤེར་ཕྱིན་ལ་གནས་ནས་
བསམ་གཏན་འཛིན་པའི་སྐབས་སུ་རྣམ་པར་ཐར་པ་བརྒྱད་པོ་དེ་དག་དང་མཐར་གྱིས་གནས་
པའི་སྙོམས་པར་འཇུག་པ་དགུ་པོ་དེ་དག་རྣམ་པར་ཕྱེ་ཞིང་སེང་གེ་རྣམ་པར་བསྒྱིངས་པའི་ཏིང་
ངེ་འཛིན་ལ་སྙོམས་པར་འཇུག་གོ །ཏིང་ངེ་འཛིན་དེ་ལ་གནས་ནས་རྟེན་ཅིང་འབྲེལ་བར་
འབྱུང་བའི་ཡན་ལག་བཅུ་གཉིས་ལུགས་དང་མཐུན་པ་དང་ལུགས་དང་མི་མཐུན་པ་ལ་སོ་སོར་
-356-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
རྟོག་གོ་ཞེས་སོ། །ཉི་ཁྲི་སྣང་བ་དང་ལེ་བརྒྱད་མ་གཉིས་ཀར་དྲུག་ཚན་དྲུག་གི་མདོ་མ་གཏོགས་
པར་འདི་ལ་མདོ་སྦྱོར་བ་མེད་པས་དྲུག་ཚན་དྲུག་གི་མཐོང་ལམ་ཉིད་འདིའི་སེང་གེ་རྣམ་
བསྐྱིངས་ཀྱི་ཏིང་ངེ་འཛིན་ཡིན་ནོ། །ཤཱནི་བས་དྲུག་ཚན་དྲུག་རྫོགས་པའི་འོག་ཏུ་ཐོད་རྒལ་གྱི་
སྦྱོར་བ་ལ་བཤད་པའི་སེང་གེ་རྣམ་བསྒྱིངས་ཡིན་པར་བཤད་པ་མི་རིགས་ཏེ། དྲུག་ཚན་དྲུག་
རྫོགས་པའི་རྗེས་སུ་སེང་གེ་རྣམ་བསྒྱིངས་ཀྱི་སྐབས་སུ་རྟེན་འབྲེལ་ལ་རྟོག་ཚུལ་མདོ་ལ་མེད་
པས་སོ། །ཀུན་ནས་ཉོན་མོངས་ཀྱི་རྟེན་འབྲེལ་བཅུ་གཉིས་ཏེ། དེ་ལ་མ་རིག་པ་ནི་འདུ་བྱེད་
གསུམ་ཀུན་ནས་སློང་བའི་རྒྱུར་གྱུར་པས་ཉོན་མོངས་པ་ཅན་གྱི་མི་ཤེས་པའོ། །འདུ་བྱེད་ནི་
ཡང་སྲིད་འཕེན་པར་བྱེད་པའི་ཟག་པ་དང་བཅས་པའི་ལས་སོ། །རྣམ་པར་ཤེས་པ་ནི་ལས་
ཀྱིས་ཀུན་ནས་སླང་བའི་སེམས་རྒྱུད་དོ། །ལས་ལ་བརྟེན་ནས་སྐྱེ་གནས་སུ་དང་པོར་གྲུབ་པའི་
སེམས་ནི་རྒྱུའི་རྣམ་ཤེས་དང་ལས་ཀྱི་བག་ཆགས་འཛིན་བྱེད་ཀྱི་སེམས་ནི་འབྲས་བུའི་རྣམ་
ཤེས་སོ། །དེ་ཡང་ཚོགས་བརྒྱད་དུ་འདོད་པ་ལྟར་ན་ཀུན་གཞི་དང་དྲུག་ཏུ་འདོད་པ་ལྟར་ན་
ཡིད་ཤེས་སོ། །མིང་དང་གཟུགས་ནི་ཉིང་མཚམས་སྦྱར་བའི་སྐད་ཅིག་གཉིས་པར་གྲུབ་
པའི་ཚོར་བ་འདུ་ཤེས་འདུ་བྱེད་རྣམ་ཤེས་བཞི་མིང་དང་ནུར་ནུར་པོ་སོགས་གཟུགས་སོ། །སྐྱེ་
མཆེད་དྲུག་ནི་མིང་གཟུགས་འཕེལ་བ་ལས་མིག་སོགས་དབང་པོ་དྲུག་ཚང་བའོ། །རེག་པ་ནི་
སྐྱེ་མཆེད་དྲུག་ཡུལ་དང་ཕྲད་པ་ལས་ཡུལ་ཡོངས་སུ་གཅོད་པའོ། །ཚོར་བ་ནི་རེག་པས་ཡོངས་
སུ་དཔྱད་པ་བཞིན་རྣམ་སྨིན་ཉམས་སུ་མྱོང་བའོ། །སྲེད་པ་ནི་ཚོར་བ་བདེ་སྡུག་ལ་བླང་དོར་དུ་
ཆགས་པའོ། །ལེན་པ་ནི་ཚོར་བའི་རྒྱུ་ཡོངས་སུ་ཚོལ་བ་འདུན་པའི་འདོད་ཆགས་སོ། །སྲིད་པ་
ནི་འདུ་བྱེད་ཀྱི་ས་བོན་སྲེད་ལེན་གྱིས་གསོས་བཏབ་པས་འབྲས་བུ་སྐྱེད་པ་ལ་མངོན་དུ་ཕྱོགས་
པའོ། །སྐྱེ་བ་ནི་ལས་ཀྱི་མཐུས་ཉིང་མཚམས་སྦྱར་བའི་ཕུང་པོའི་རྒྱུན་གསར་དུ་བྱུང་བས་སོ།།
རྒ་ཤི་ནི་སྐྱེས་པ་ནས་གཟུང་སྟེ་ན་ཚོད་གཞན་དུ་འགྱུར་པ་དང་རིས་མཐུན་འདོར་བའོ། །ཅིའི་
-357



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར་རྟེན་ཅིང་འབྲེལ་བར་འབྱུང་བ་ཞེས་བྱ་ཞེ་ན། རྟེན་ཅིང་ཞེས་པ་རྐྱེན་ལ་བརྟེན་ནས་འབྱུང་
བའོ། །འབྲེལ་བར་ཞེས་པ་རྒྱུ་འབྲས་མ་འཆོལ་བར་རང་རྒྱུ་ལས་འབྲེལ་བར་འབྱུང་པའོ།།
འབྱུང་བ་ནི་རྒྱུ་ལས་སྐྱེ་བའོ། །ཡན་ལག་བཞིར་བསྡུ་ན་དང་པོ་གསུམ་འཕེན་པའི་ཡན་ལག།
དེ་འོག་བཞི་འཕངས་པའི་ཡན་ལག །དེ་འོག་གསུམ་མངོན་པར་འགྲུབ་པར་བྱེད་པའི་ཡན་
ལག །ཐ་མ་གཉིས་མངོན་པར་འགྲུབ་པའི་ཡན་ལག་གོ །ལམ་བཞིར་བསྡུད་ན། མ་རིག་པ་
སྲེད་པ་ལེན་པ་གསུམ་ཉོན་མོངས་པའི་ལམ་དང་ཉོན་མོངས་པ། འདུ་བྱེད་སྲེད་པ་གཉིས་ལས་
ཀྱི་ལམ་དང་ལས་ཀྱི་ཉོན་མོངས་པ། ལྷག་མ་རྣམས་རྣམ་པར་སྨིན་པའི་ལམ་དང་ཚེའི་ཉོན་
མོངས་ཏེ། ཀླུ་སྒྲུབ་ཀྱིས། དང་པོ་བརྒྱད་པ་དགུ་ཉོན་མོངས། །གཉིས་པ་བཅུ་པ་ལས་ཡིན་ཏེ།།
ལྷག་མ་བདུན་ནི་སྡུག་བསྔལ་ཡིན། །ཞེས་སོ། །རྣམ་བྱང་གི་རྟེན་འབྲེལ་ནི་བདག་མེད་པའི་
དོན་ཚུལ་བཞིན་སྒོམས་པས་མ་རིག་པ་འགགས་པས་རིམ་གྱིས་རྒ་ཤིའི་བར་འགགས་ཏེ་མྱང་
འདས་མངོན་དུ་བྱེད་དོ། །རྟེན་འབྲེལ་ལ་རྟོག་པ་ལ་དགོས་པ་ཅི་ཡོད་ཅེ་ན། ཀུན་ནས་ཉོན་
མོངས་ལུགས་མཐུན་ལ་རྟོག་པས་སྡུག་བདེན་ལ་མཁས་པར་འགྱུར། ལུགས་མི་མཐུན་ལ་
རྟོག་པས་ཀུན་འབྱུང་བདེན་པ་ལ་མཁས་པར་འགྱུར། རྣམ་བྱང་ལུགས་མཐུན་ལ་རྟོག་པས་
འགོག་བདེན་ལ་མཁས་པར་འགྱུར། ལུགས་མི་མཐུན་ལ་རྟོག་པས་ལམ་བདེན་ལ་མཁས་
པར་འགྱུར་རོ། །
གསུམ་པ་ལ་གསུམ་སྟེ། རྟེན་སྒོམ་ལམ། སྤང་བྱ་རྟོག་པ། རྟེན་པ་ཡོན་ཏན་ནོ། །དང་
པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱན་ཆོས་ཅན། མཐོང་
ལམ་རྩེ་སྦྱོར་གྱི་རྗེས་སུ་སྤང་བྱ་རྟོག་པ་དང་རྟེན་པ་ཡོན་ཏན་གྱི་དང་པོར་རྟེན་སྒོམ་ལམ། རྩེ་
སྦྱོར་སྟོན་པ་ལ་རྒྱུ་མཚན་དང་དགོས་པ་ཡོད་དེ། མི་མཐུན་ཕྱོགས་སྒོམ་སྤང་རྟོག་པ་བརྒྱ་རྩ་
བརྒྱད་སྤངས་པ་དང་། སྒོམ་ལམ་གྱི་འབྲས་བུ་ཡོན་ཏན་ཕུན་ཚོགས་ནི་རྟེན་སྒོམ་ལམ་གྲུབ་པ་
-358-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
སྟེ་༑ ཐོབ་པ་སྔོན་དུ་འགྲོ་བ་ཅན་ཡིན་ཞིང་སྒོམ་ལམ་སྔོན་དུ་བཤད་ན་དེ་གཉིས་གོ་སླ་བའི་དོན་
ཡོད་པའི་ཕྱིར། གཉིས་པ་དང་གསུམ་པ་ནི། མདོ་ལས་སྙོམས་འཇུག་དགུ་ལ་ལུགས་མཐུན་
དང་ལུགས་མི་མཐུན་དུ་སོང་ཞིང་འོངས་པའི་སེང་གེ་རྣམ་བསྒྱིངས་ཕྲུགས་གཉིས་དང་། གང་
ཡང་བར་དུ་མ་བཅུག་པ་ལུགས་མཐུན་དུ་ཡར་སོང་བ་གཅིག་དང་། ཡར་སོང་འགོག་པ་དང་
སྤེལ་བ་གཅིག་དང་། མར་འོང་འདོད་སེམས་སྤེལ་པ་གཅིག་སྟེ་ཕུགས་ལྔ་དངོས་སུ་གསུངས་
ཤིང་རྩ་བའི་ཚིག་རྐང་དང་པོ་གཉིས་ཀྱིས་སེང་གེ་རྣམ་བསྒྱིངས་ཕྲུགས་གཉིས་དང་། ལྷག་མ་
རྣམས་ཀྱིས་མར་འོང་འདོད་སེམས་སྤེལ་བའི་ཕྲུགས་གཅིག་དངོས་སུ་གསུངས་ཤིང་བར་པ་
གཉིས་དང་པོ་དང་ཐ་མ་གཉིས་དངོས་སུ་གསུངས་པའི་ཤུགས་ཀྱིས་གོ་སླ་བར་དགོངས་ནས་
དངོས་སུ་མ་གསུངས་ལ། འགྲེལ་པས་ཡར་སོང་བར་དུ་མ་བཅུག་པའི་ཕྲུགས་གསུམ་པ་ཡང་
དངོས་སུ་མ་གསུངས་སོ། །འདི་ལ་གཉིས་ཏེ། སྦྱོར་བ། དངོས་གཞིའོ། །དང་པོ་ནི། སྙོམས་
པར་འཇུག་གོ །གང་ན་སྒོམ་ལམ་ཁྱད་པར་ཅན་ལ་གནས་པའི་བྱང་ཆུབ་སེམས་དཔའ་རྣམས་
ནིའོ། །གང་ལ་ན་བསམ་གཏན་བཞི་དང་གཟུགས་མེད་བཞི་དང་འགོག་པའི་མཚན་ཉིད་ཀྱི་
སྙོམས་ པར་ འཇུག་པ་ དགུ་ ལའོ། །དགོས་ པ་ ནི། སྙོམས་ འཇུག་ལ་ ཇི་ ལྟར་ འདོད་ པ་
བཞིན་དབང་ཐོབ་པ་དང་ཐོད་རྒལ་གྱི་དངོས་གཞི་མངོན་དུ་ བྱ་བའི་ཆེད་དུའོ། །ཇི་ལྟར་
ན་བསམ་གཏན་དང་པོ་ནས་བཟུང་སྟེ་འགོག་པའི་བར་དུ་སོང་ནས་དེའི་འོག་ཏུ་འགོག་པ་ནས་
བཟུང་སྟེ་བསམ་གཏན་དང་པོའི་བར་དུ་འདོད་དེ་དེ་ལྟར་ལུགས་དང་མཐུན་པ་དང་ལུགས་
དང་མི་མཐུན་པ་རྣམ་པ་གཉིས་ཀྱིས་ཡར་སོང་ཞིང་མར་འོངས་པའི་ཚུལ་གྱིས་སོ། །ངག་དོན།
སྙོམས་འཇུག་དགུ་ལ་ལུགས་མཐུན་དུ་ཡར་སོང་ཞིང་ལུགས་མི་མཐུན་དུ་མར་འོངས་པའི་ཚུལ་
གྱིས་འཇུག་པའི་བྱང་སེམས་སྒོམ་ལམ་པའི་སྦྱོར་བ་སེང་གེ་རྣམ་བསྒྱིངས་ཀྱི་ཏིང་ངེ་འཛིན་སྒོམ་
ལམ་རྩེ་མོར་ལུས་སུ་བཤད་པ་ལྟར་སྒྲུབ་བོ། །
-359-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ་གཉིས་ཏེ། ཐོད་རྒལ་གྱི་ཏིང་ངེ་འཛིན་དང་། མཇུག་བསྡུས་ཏེ་སྒོམ་
ལམ་དུ་བསྟན་པའོ། །དང་པོ་ལ་གསུམ་སྟེ། ཐོད་རྒལ་ཆུང་ངུ་། འབྲིང་། ཆེན་པོའོ། །དང་པོ་
ནི༑ སྙོམས་པར་འཇུག་གོ །གང་དང་གང་ལ་ནི་སྔར་བཞིན་ནོ། །དགོས་པ་སྒོམ་ལམ་ལ་ཇི་
ལྟར་འདོད་པ་བཞིན་དབང་ཐོབ་པ་དང་ཐོད་རྒལ་འབྲིང་པོ་མངོན་དུ་བྱ་བའི་ཆེད་དུའོ། །ཇི་
ལྟར་ན་བསམ་གཏན་དང་པོ་ནས་འགོག་པའི་བར་དུ་ལུགས་མཐུན་དུ་སོང་བའི་ཚུལ་གྱིས་སོ།།
ངག་དོན་སྙོམས་ འཇུག་དགུ་ ལ་ གང་ ཡང་ མ་ སྤེལ་ བར་ལུགས་མཐུན་ དུ་ སོང་ བའི་ བྱང་
སེམས་སྒོམ་ལམ་པའི་ཐོད་རྒལ་ཆུང་ངུའི་ཏིང་ངེ་འཛིན་དེ་སྒོམ་ལམ་རྩེ་མོར་སྔར་བཞིན་སྒྲུབ་
བོ༑ ༑གཉིས་པ་ནི། སྙོམས་པར་འཇུག་གོ །གང་དང་གང་ལ་ན་སྔར་བཞིན་ནོ། །དགོས་པ་
སྙོམས་འཇུག་ལ་ཇི་ལྟར་འདོད་པ་བཞིན་དབང་ཐོབ་པ་དང་ཐོད་རྒལ་ཆེན་པོ་མངོན་དུ་བྱ་བའི་
ཆེད་དུའོ། །ཇི་ལྟར་ན་ཐོད་རྒལ་ཆུང་ངུ་ལ་སྙོམས་པར་ཞུགས་པའི་རྗེས་དེ་ནས་བསམ་གཏན་
དང་པོ་ལ་སྙོམས་པར་ཞུགས་ཏེ་དེ་ལས་ལངས་ནས་འགོག་པ་ལ་སྙོམས་པར་འཇུག་གོ །དེ་
བཞིན་དུ་སྙོམས་འཇུག་རེ་རེ་དང་འགོག་པ་རེ་རེ་སྤེལ་ནས་འདུ་ཤེས་མེད་འདུ་ཤེས་མེད་མིན་
གྱི་སྐྱེ་མཆེད་ ཀྱི་བར་ལ་ འཇུག་ ལ། དེ་ ལས་འགོག་པ་ལ་སྙོམས་པར་ཞུགས་ཏེ། དེ་ལས་
ལངས་ནས་རྒྱུན་གཅིག་གི་འགོག་པ་ནས་འགོག་པར་མི་འཇུག་པས་ཉེ་བ་དང་ཤུགས་ཀྱིས་དེ་
མ་ཐག་གི་སྙོམས་པར་འཇུག་པ་སྲིད་རྩེ་ལ་དམིགས་ཏེ་དེ་ལ་སྙོམས་པར་འཇུག དེ་ནས་འདོད་
པ་ན་སྤྱོད་པའི་རྣམ་པར་ཤེས་པ་ཐུན་མཚམས་ཀྱི་ངོ་བོར་བཞག་ནས་ཉན་རང་གིས་སྲིད་རྩེའི་
མཇུག་ཏུ་འདོད་སེམས་མངོན་དུ་བྱེད་མི་ནུས་ཀྱང་བྱང་སེམས་སྙོམས་པར་འཇུག་པའི་ཐབས་
ལ་མཁས་པའི་སྟོབས་ཀྱིས་སྲིད་རྩེའི་སེམས་ལས་ལངས་ཏེ་རྣམ་པར་ཤེས་པ་མཉམ་པར་མ་
བཞག་ པ་འདོད་སེམས་དེ་ལྟ་མངོན་དུ་བྱས་པའི་ཚུལ་གྱིས་སོ། །ངག་དོན། སྙོམས་འཇུག་
བརྒྱད་དང་འགོག་པ་བརྒྱད་སྤེལ་ནས་ལུགས་མཐུན་དུ་སོང་བའི་ཚུལ་གྱིས་འཇུག་པའི་བྱང་
-360-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༣༦
སེམས་སྒོམ་ལམ་པའི་ཐོད་རྒལ་འབྲིང་པོའི་ཏིང་ངེ་འཛིན་དེ་སྒོམ་ལམ་རྩེ་སྦྱོར་སྔར་བཞིན་
སྒྲུབ་བོ། །གསུམ་པ་ནི། སྙོམས་པར་འཇུག་གོ །གང་དང་གང་ལ་ནི་སྔར་བཞིན་ནོ། །དགོས་
པ་ཏིང་ངེ་འཛིན་གྱི་རྩལ་སྦྱངས་ཏེ་སྙོམས་འཇུག་ལ་ཇི་ལྟར་འདོད་པ་བཞིན་དབང་ཐོབ་པའི་
ཆེད་དུའོ། །ཇི་ལྟར་ན་འདོད་སེམས་ལ་གནས་པའི་རྗེས་དེ་ནས་དེའི་འོག་ཏུ་འགོག་པ་ལ་
འཇུག་གོ །དེ་ནས་མཉམ་པར་མ་བཞག་པ་འདོད་སེམས་ལ་གནས་སོ། །དེའི་འོག་ཏུ་འགོག་
པ་གཅིག་ཏུ་རྒལ་ཞིང་བོར་ལ་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལ་འཇུག་གོ །དེ་
ནས་མཉམ་པར་མ་བཞག་པ་འདོད་སེམས་ལ་གནས་སོ། །དེ་ནས་འགོག་པ་དང་སྲིད་རྩེ་
གཉིས་རྒལ་ཞིང༌། བོར་ལ་ཅི་ཡང་མེད་པའི་སྐྱེ་མཆེད་ལ་འཇུག་གོ །དེ་ནས་མཉམ་པར་
བཞག་ལ་འདོད་སེམས་ལ་གནས་སོ་དེ་བཞིན་དུ་གསུམ་དང་བཞི་དང་ལྔ་དང་དྲུག་དང་བདུན་
དང་བརྒྱད་པ་བསམ་གཏན་གཉིས་པའི་བར་དུ་བརྒལ་ཞིང་བོར་ནས་བསམ་གཏན་དང་པོ་ལ་
འཇུག་གོ །དེ་ནས་མཉམ་པར་མ་བཞག་པ་འདོད་སེམས་ལ་གནས་པའི་ཚུལ་གྱིས་སོ། །
འདོད་སེམས་ནི་འདོད་པའི་སས་བསྡུས་པའི་རྣམ་པར་ཤེས་པ་གཟུགས་སོགས་ཡུལ་དྲུག་
ཏུ་སྣང་བའོ། །ཡང་ན་འདོད་པའི་སྣོད་བཅུད་ཀྱི་འཇིག་རྟེན་སྒྱུ་མ་ཙམ་དུ་དྲན་པའི་རྗེས་ཐོབ་བོ།།
ངག་དོན། སྙོམས་འཇུག་དགུ་དང་འདོད་སེམས་དགུ་སྤེལ་ཏེ་ལུགས་མི་མཐུན་དུ་འོངས་པའི་
ཚུལ་གྱིས་འཇུག་པའི་བྱང་སེམས་སྒོམ་ལམ་པའི་ཐོད་རྒལ་ཆེན་པོའི་ཏིང་ངེ་འཛིན་དེ་སྒོམ་
ལམ་རྩེ་སྦྱོར་དུ་སྔར་བཞིན་སྒྲུབ་བོ། །གཉིས་པ་ནི། གོང་དུ་བཤད་པ་དེ་ལྟར་གཅིག་བོར་
འགོག་པ་ལ་སོགས་པ་གཉིས་བོར་འགོག་པ་ལ་ཞེས་སོགས་ནས་བརྒྱད་བོར་ནས་འགོག་པའི་
སྙོམས་པར་འཇུག་པ་ལ་ཐུག་པའི་བར་དུ་འགྲོ་བ་དང་འགོག་པ་ནས་བསམ་གཏན་དང་པོའི་
བར་དུ་མཉམ་རྗེས་རིགས་མི་འདྲ་བ་སྤེལ་བའི་སྒོ་ནས་འགྲོ་བས་མི་འདྲ་བར་འགྲོ་བ་བྱང་
སེམས་སྒོམ་ལམ་པའི་ཐོད་རྒལ་གྱི་སྙོམས་འཇུག་ནི་སྙོམས་འཇུག་ལ་དབང་ཐོབ་པའི་ཆེད་དུ་
-361-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྙོམས་འཇུག་གི་མཚན་ཉིད་མངོན་སུམ་དུ་རྟོགས་པར་བྱས་ནས་སྙོམས་པར་ཞུགས་པའི་སྒོམ་
ལམ་པའི་བསྡུས་སྒོམ་རབ་གྱུར་གྱི་རྣལ་འབྱོར་ཡིན་པས་སྒོམ་ལམ་རྩེ་མོ་ཡིན་ནོ། །ངག་དོན།
སྙོམས་འཇུག་དགུ་ལ་འགོག་པ་སྤེལ་ཏེ་ལུགས་མཐུན་དུ་སོང་བ་དང་འདོད་སེམས་སྤེལ་ཏེ་
ལུགས་མི་མཐུན་དུ་འོངས་པའི་ཚུལ་གྱིས་འཇུག་པའི་བྱང་སེམས་མཐོང་ལམ་པའི་ཐོད་རྒལ་
གྱི་ཏིང་ངེ་འཛིན་ཏེ་སྒོམ་ལམ་རྩེ་མོར་སྔར་བཞིན་སྒྲུབ་བོ། །སྙོམས་པར་འཇུག་ཚུལ་རྣམས་
མདོ་ལས་ཇི་ལྟར་གསུངས་ན་མདོ་ལས་བྱང་སེམས་ཆེན་པོའི་ཏིང་ངེ་འཛིན་སེང་གེ་རྣམ་པར་
བསྒྱིངས་པ་དེ་གང་ཞེ་ན། རབ་འབྱོར་འདི་ལ་བྱང་སེམས་ཆེན་པོ་འདོད་པས་དབེན་པ་སྡིག་ཏོ་
མི་དགེ་བའི་ཆོས་ཀྱིས་དབེན་པ་རྟོག་པ་དང་བཅས་པ་དཔྱོད་པ་དང་བཅས་པ་དབེན་པ་ལས་
སྐྱེས་པའི་དགའ་བ་དང་བདེ་བ་ཅན་བསམ་གཏན་དང་པོ་ཉེ་བར་བསྒྲུབས་ཏེ་གནས་སོ། །
བསམ་གཏན་དང་པོ་ལས་ལངས་ནས་བསམ་གཏན་གཉིས་པ་ལ་སྙོམས་པར་འཇུག་གོ་ཞེས་
པ་ནས་འགོག་པའི་བར་དུ་ལུགས་མཐུན་དུ་སོང་བ་དང་འགོག་པ་ནས་བསམ་གཏན་དང་
པོའི་བར་དུ་ལུགས་མི་མཐུན་དུ་འོངས་པའི་སེང་གེ་རྣམ་བསྒྱིངས་ཕྲུགས་གཉིས་དང་། བྱང་
སེམས་ཆེན་པོའི་ཏིང་ངེ་འཛིན་ཐོད་རྒལ་དེ་གང་ཞེ་ན། རབ་འབྱོར་འདི་ལ་ཞེས་པ་ནས་འགོག་
པའི་བར་དུ་གང་ཡང་མ་སྤེལ་བར་ལུགས་མཐུན་དུ་སོང་བའི་ཕྲུགས་གཅིག་དང༌། དེ་ནས་
བསམ་གཏན་དང་པོ་ནས་སྲིད་རྩེའི་བར་དུ་འགོག་པ་སྤེལ་བ་དང་ཁྲི་བརྒྱད་སྟོང་འགོག་པ་
ནས་སྲིད་རྩེར་ནུད་པའི་ནུད་ཆུང་དང་དེ་ནས་འགོག་པ་ནས་བསམ་གཏན་དང་པོའི་བར་དུ་
མཉམ་པར་མ་བཞག་པའི་སེམས་སྤེལ་བའི་ཕྲུགས་གཅིག་སྟེ་ཕྱུགས་ལྔ་གསུངས། རྩ་བ་དང་
འགྲེལ་པ་ལས་ཇི་ལྟར་བསྟན་ཞེ་ན། རྩ་བའི་ཚིག་རྐང་དང་པོ་གཉིས་ཀྱིས་སྦྱོར་བ་བསྟན། །
ཐོད་རྒལ་དུ་ནི་སྙོམས་འཇུག་པ་ཞེས་པ་དང་འགོག་པའི་བར་དུ་མི་འདྲར་འགྲོ། །ཞེས་པས་
ཐོད་རྒལ་གྱི་དོན་བསྡུ་བསྟན། ལྷག་མ་རྣམས་ཀྱིས་ཐོད་རྒལ་ཆེན་པོ་བསྟན་ཅིང་ཆུང་ངུ་དང་
-362-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༥
འབྲིང་པོ་ཤུགས་ལ་བསྟན། འགྲེལ་པར་བྱང་ཆུབ་སེམས་དཔའ་རྣམས་ནི་ཞེས་པ་ནས་སོང་
ཞིང་འོངས་ནས་ཞེས་པའི་བར་གྱིས་སྦྱོར་བ་བསྟན། ཡང་བསམ་གཏན་དང་པོ་ཞེས་པ་ནས་དེ་
མ་ཐག་པའི་སྙོམས་པར་འཇུག་པ་ལ་དམིགས་ཏེ་ཞེས་པའི་བར་གྱིས་ཐོད་རྒལ་འབྲིང་པོ་
བསྟན། དེ་ནས་ཞེས་པ་ནས་བསམ་གཏན་དང་པོ་ལའོ། །དེ་ནས་མཉམ་པར་མ་བཞག་པ་
ལའོ། །ཞེས་པའི་བར་གྱིས་ཆེན་པོ་བསྟན། དེ་ལྟར་ཞེས་པ་ནས་སྒོམ་པའི་ལམ་ཡིན་ནོ། །ཞེས་
པའི་བར་གྱིས་ཐོད་རྒལ་གྱི་སྙོམས་འཇུག་བསྡུ་བ་བསྟན་ནོ། །ཐོད་རྒལ་ཆུང་ངུ་ཤུགས་ལ་
བསྟན་ནོ། །ཤཱན་པས་རྩ་བས་སྦྱོར་བ་མ་བསྟན་ཅིང་རྣམ་པ་གཉིས་སུ་སོང་འོངས་ཞེས་པས་
སོང་བ་གཉིས་དང་འོངས་པ་གཅིག་ཞེས་འཆད་པ་ནི་ཉི་ཁྲི་སྣང་བ་ལས་རྣམ་པ་གཉིས་སུ་ཞེས་
པ་ལུགས་མཐུན་དུ་སོང་བ་དང་ལུགས་མི་མཐུན་དུ་འོངས་པ་ལ་བཤད་པས་མི་འཐད་དོ། །
གང་དང་སྤེལ་བར་བྱ་བའི་གཞི་གང་ཡིན་ཞེ་ན། ཡར་ལ་སྙོམས་འཇུག་བརྒྱད་དང་མར་ལ་
སྙོམས་འཇུག་དགུ་སྟེ་འཕགས་པ་རྣམས་ཀྱིས་མངོན་དུ་བྱ་བའི་སེམས་གནས་པའི་ཐབས་དགུ་
པོ་དེ་ཙམ་དུ་ཟད་པའི་ཕྱིར། གང་སྤེལ་བར་བྱེད་ཅེ་ན། འགོག་པ་དང་འདོད་པའི་སེམས་ཏེ།
འདི་གཉིས་རིམ་པ་བཞིན་ཞི་བ་དང་མ་ཞི་བའི་མཐར་ཐུག་པ་ཡིན་པས་འདི་གཉིས་དང་སྤེལ་
ཏེ་སྒོམ་ན་ཏིང་ངེ་འཛིན་གྱི་རྩལ་རྫོགས་པར་འགྱུར་བས་སོ། །གནས་སྐབས་གང་ནས་འཇུག་
ཅེ་ན། ས་གཉིས་པ་ཐོབ་ནས་འཇུག་སྟེ། དཀོན་མཆོག་སྤྲིན་དང་བསྡུ་བ་ལས། བསྐལ་པ་
གྲངས་མེད་པ་གཉིས་ཀྱིས་ངེས་པར་འབྱུང་བའི་བྱང་ཆུབ་སེམས་དཔའ་རྣམས་ཐོད་རྒལ་ལ་
སྙོམས་པར་འཇུག་པར་གསུངས་སོ། །དེའི་ཤེས་བྱེད་དུ་འགྲོ་བའི་རྒྱུ་མཚན་ནི་ས་གཉིས་པ་
ཐོབ་ནས་བསྐལ་པ་གྲངས་མེད་གཉིས་ནས་སངས་རྒྱས་པའི་ཕྱིར། ཁ་ཅིག་ལུང་དེའི་དོན་ས་
བརྒྱད་པ་ཐོབ་ནས་འཇུག་པར་འདོད་པ་མི་འཐད་དོ། །འོ་ན་མཛོད་ལས། ས་བརྒྱད་རྣམ་པ་
གཉིས་འབྲེལ་དང་། །གཅིག་རྒལ་སོང་ཞིང་འོངས་ནས་ནི། །རིགས་མི་མཐུན་པ་གསུམ་པར་
-365-



G
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲོ། །ཐོད་རྒལ་གྱི་ནི་ སྙོམས་ འཇུག་ཡིན། །ཞེས་པའི་ཚིག་རྐང་དང་པོས་རིང་སྦྱོར་དང་
གཉིས་པས་ཉེ་སྦྱོར་དང་། ཐ་མ་གཉིས་ཀྱིས་དངོས་གཞི་བསྟན་ཅིང་གླིང་གསུམ་གྱི་སྐྱེས་པ་
དང་བུད་མེད་ཀྱི་རྟེན་གྱི་དགྲ་བཅོམ་པ་དུས་མི་སྦྱོར་གྱིས་འཇུག་པའི་ཐོད་རྒལ་བཤད་པ་དང་
མི་མཐུན་པས་སྐྱོན་ཡོད་ཅེ་ན། ཐེག་པ་ཆེ་ཆུང་གི་ཐོད་རྒལ་མིང་མཚུངས་ཀྱང་དོན་མི་འདྲ་བས་
སྐྱོན་མེད་དེ་ཝ་ཡ་པ་དང་ས་ཡ་པ་སྒྲ་མཚུངས་ཀྱང་བྱ་རོག་གི་དང་འོ་ཐུག་གི་དོན་སོ་སོ་ལ་
འཇུག་པ་བཞིན་ནོ། །
གཉིས་པ་ལ་གསུམ་སྟེ། མཚམས་སྦྱར། རྒྱས་བཤད། དོན་བསྡུ་བའོ། །དང་པོ་
ནི༔ རྒྱན་ཆོས་ཅན། སྔར་བཤད་པ་དེ་ལྟར་སྒོམ་ལམ། རྩེ་སྦྱོར་བརྗོད་ནས་དེའི་སྤང་བྱ་གཟུང་
འཛིན་གྱི་རྟོག་པ་བཞི་རིམ་པ་བཞིན་བསྟན་པ་ལ་རྒྱུ་མཚན་ཡོད་དེ། སྒོམ་ལམ་རྩེ་སྦྱོར་དེ་ལ་
སྤང་བྱ་སྤང་བའི་ཕྱིར་དུ་མི་མཐུན་ཕྱོགས་རྣམ་པ་བཞི་བརྗོད་དགོས་པའི་ཕྱིར། གཉིས་པ་ལ་
གཉིས་ ཏེ། གཟུང་ རྟོག་ རྒྱས་ བཤད། འཛིན་རྟོག་ རྒྱས་ བཤད་དོ། །དང་པོ་ལ་གཉིས་ཏེ།
འཇུག་པ་གཟུང་རྟོག་རྒྱས་བཤད། ལྡོག་པ་གཟུང་རྟོག་རྒྱས་བཤད་དོ། །དང་པོ་ལ་གསུམ་སྟེ།
མཚམས་ སྦྱར། རྩ་བ། འགྲེལ་ པའོ། །དང་པོ་ནི། མདོར་བསྡུས་ཞེས་སོགས་ཚིགས་བཅད་
སྨོས་པ་ཆོས་ཅན། དགོས་པ་ཡོད་དེ། རེ་ཞིག་གཟུང་བའི་རྣམ་པར་རྟོག་པ་དང་པོ་དགུ་བསྟན་
པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི། བཅོམ་ལྡན་འདས་ཀྱིས་མདོར་བསྡུས་
པ་ལ་དགའ་བའི་སེམས་ཅན་དབང་རྣོན་རྗེས་སུ་འཛིན་པའི་ཆེད་དུ་སྤྱིའི་མཚན་ཉིད་མདོར་
བསྡུས་གསུངས་པའི་ཆོས་དང་བཅོམ་ལྡན་འདས་ཀྱིས་རྒྱས་པ་ལ་དགའ་བའི་སེམས་ཅན་
དབང་རྟུལ་རྗེས་སུ་འཛིན་པའི་ཆེད་དུ་རང་གི་མཚན་ཉིད་རྒྱས་པར་གསུངས་པའི་ཆོས་དང་
སྟོན་པས་ཇི་སྐད་བཤད་པའི་དོན་ཕྱིན་དྲུག་ལ་ནན་ཏན་མི་བྱེད་པས་སངས་རྒྱས་ཀྱི་བཏང་བ་
སྟེ་མགོན་དང་བཅས་པས་ཡོངས་སུ་མ་བཟུང་ཡང་ཕྱིན་དྲུག་ལ་ནན་ཏན་བྱེད་པས་སངས་རྒྱས་
-364-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཀྱི་མགོན་དང་བཅས་པས་ཡོངས་སུ་བཟུང་བ་དང་། ཉོན་མོངས་པ་རྒྱུ་ལས་བྱུང་བ་དང་རང་གི་
ངང་གིས་འགགས་པ་ཉིད་ཀྱིས་དོན་སྦྱོར་ལམ་གྱི་དུས་ཀྱི་ཡོན་ཏན་ཉོན་མོངས་དང་བྲལ་བ་
མེད་ཅིང་ཀུན་རྫོབ་ཏུ་ཡོད་པ་དང༌། ཉོན་མོངས་ཡང་དག་པར་སྐྱེ་བའི་རྒྱུ་དང་མི་ལྡན་པས་སྐྱེ་
བ་མེད་པའི་ཕྱིར། མཐོང་ལམ་གྱི་དུས་ཀྱི་ཡོན་ཏན་དོན་དམ་པར་མེད་ཅིང་ཀུན་རྫོབ་ཏུ་ཡོད་པ་
དང་མ་འོངས་པའི་ཉོན་མོངས་རྣམས་རང་བཞིན་གྱིས་གྲུབ་པ་མེད་པ་ཉིད་ཀྱིས་སྒོམ་ལམ་གྱི་
དུས་ཀྱི་ཡོན་ཏན་ཉོན་མོངས་དང་བྲལ་བ་དོན་དམ་པར་མེད་ཅིང་ཀུན་རྫོབ་ཏུ་ཡོད་པ་དང༌།
གཟུགས་སོགས་དོན་དམ་པར་ཕྱིན་ཅི་ལོག་མེད་པའི་ཞི་བ་དང་སོགས་པས་རང་བཞིན་གྱིས་
སྟོང་པས་གསོབ་ལ་སོགས་པར་རྟོགས་ཤིང་བསྒོམས་པས་མྱ་ངན་ལས་འདས་པར་སྦྱོར་བའི་
ལམ་དང་སྟོང་པ་ཉིད་མངོན་སུམ་དུ་གསར་རྟོགས་ཀྱི་ཡུམ་མངོན་པར་སྒྲུབ་པ་ཉིད་ཀྱིས་དེ་ཁོ་
ན་མཐོང་བའི་ལམ། རང་བཞིན་མེད་པར་མཐོང་ཟིན་སྒོམ་པའི་ལམ་སྟེ་ལེགས་པའི་ལམ་རྣམ་
པ་གསུམ་ལ་སྒྱུ་མ་ལྟ་བུར་བདག་གིས་འཇུག་པར་བྱའོ་ཞེས་ཞེན་པའི་བློ་ནི་གཟུང་བའི་རྣམ་
པར་རྟོག་པའི་གཅིག་སྟེ་དང་པོ་འཇུག་པ་གཟུང་རྟོག་ཡིན་ནོ། །ངག་དོན། དེ་དག་ཆོས་ཅན།
འཇུག་པ་གཟུང་རྟོག་ཡིན་ཏེ། བྱང་སེམས་ཀྱི་བླང་བྱ་ལ་དམིགས་ནས་འཇུག་བྱར་ཞེན་པའི་བློ་
ཡིན་པའི་ཕྱིར། རྟོག་པ་དེ་གཉེན་པོ་གང་གིས་སྤོང་ཞེ་ན། སྐབས་འདིར་དངོས་སུ་བཤད་པའི་
འཇུག་པ་གཟུང་རྟོག་དགུ་ཆོས་ཅན། སྒོམ་ལམ་རྩེ་སྦྱོར་གྱི་སྦྱོར་བ་ཉེར་སྡོགས་ཀྱི་གནས་
སྐབས་ཀྱི་ཡུལ་ཅན་ཡིན་ཏེ། དེའི་གནས་སྐབས་འདིར་སྤང་བྱའི་རྟོག་པ་ཡིན་པའི་ཕྱིར། ཉི་ཁྲི་
སྣང་བ་ལས་འདིར་དུས་གསུམ་ནི་གྲགས་པའི་དུས་ལ་མ་མཛད་པར་ལམ་གསུམ་གྱི་དུས་ལ་
མཛད་དོ། །ལེགས་པ་ནི་མྱང་འདས་ཡིན་ལ་དེར་བགྲོད་པའི་ཐབས་ལམ་ནི་ལེགས་པའི་ལམ་
མོ༑ ༑སྦྱོར་བ་དང་འཇུག་པ་ཁྱད་པར་ནི་སྒོམ་ལམ་རྩེ་མོ་ཐོབ་པ་མ་རྫོགས་པ་དང་རྫོགས་པ་
ལ་ཁ་ཅིག་འཆད་དོ། །ཆོས་ཤེས་ཀྱིས་བཤད་ཚུལ་ནི་མཐོང་ལམ་རྩེ་སྦྱོར་དུ་བཤད་པ་བཞིན་
བ365-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནོ༑ ༑གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། སེམས་མི་སྐྱེ་
ཞེས་སོགས་ཚིགས་བཅད་སྨོས་པ་ཆོས་ཅན། དགོས་པ་ཡོད་དེ། སྔར་བཤད་པ་དེ་ལྟར་གཟུང་
རྟོག་དང་པོ་བསྟན་ནས་བཟུང་རྟོག་གཉིས་ པ་ དགུ་ བསྟན་པའི་དོན་ ཡོད་ པའི་ ཕྱིར་ རམ།
གཉིས་པ་དང་གསུམ་པ་ནི། ཉན་རང་གི་ཚིགས་སུ་ཐེག་ཆེན་དགེ་བའི་བཤེས་གཉེན་དང་སྙིང་
རྗེ་ཆེན་པོ་སོགས་དང་བྲལ་བས་རྫོགས་པའི་བྱང་ཆུབ་ཀྱི་སེམས་མི་སྐྱེ་བར་རང་དོན་ཡིད་ལ་
བྱེད་པ་དང་ཉན་རང་གི་ཚོགས་ལམ་དུ་གཞན་དོན་སངས་རྒྱས་ལ་དམིགས་པའི་བསོད་ནམས་
འཁོར་གསུམ་དག་པས་ཁྱད་པར་དུ་འཕགས་པ་མེད་པས་བྱང་ཆུབ་ཀྱི་སྙིང་པོ་ཆོས་སྐུ་ཡིད་ལ་
མི་བྱེད་པར་དམན་པའི་མྱང་འདས་ཡིད་ལ་བྱེད་པ་དང་ཉན་ཐོས་ཀྱི་སྦྱོར་ལམ་དུ་གནས་སྐབས་
ཀྱི་ཉན་ཐོས་ཀྱི་བྱང་ཆུབ་ཏུ་ངེས་པའི་རིགས་ཅན་ཡིན་པའི་ཕྱིར། དེའི་ཐེག་པ་ཡིད་ལ་བྱེད་པ་
དང་རང་སངས་རྒྱས་ཀྱི་སྦྱོར་ལམ་དུ་གནས་སྐབས་རང་བྱང་ཆུབ་ཏུ་ངེས་པའི་རིགས་ཅན་ཡིན་
པའི་ཕྱིར་དེའི་ཐེག་པ་ཡིད་ལ་བྱེད་པ་དང་། ཉན་རང་གི་མཐོང་ལམ་དུ་ཤེར་ཕྱིན་སྟོང་ཉིད་སྙིང་
རྗེའི་སྣོད་ཅན་སྒྲུབ་པ་མེད་པས་རྫོགས་པའི་བྱང་ཆུབ་ཡིད་ལ་མི་བྱེད་པར་དམན་པའི་བྱང་ཆུབ་
ཡིད་ལ་བྱེད་པ་དང་། ཉན་རང་གི་སྒོམ་ལམ་དུ་དམིགས་བཅས་ཀྱི་སྒོ་ནས་སྒོམ་པ་རྣམ་མཁྱེན་
བདེན་པ་བ་ཐོབ་པར་འདོད་པ་དང༌། ཉན་རང་གི་མི་སློབ་ལམ་དམིགས་པ་མེད་པ་ཉིད་ཀྱིས་
སྒོམ་པ་མེད་པས་རྣམ་མཁྱེན་བདེན་པ་བ་ཐོབ་པར་འདོད་པ་དང༌། མཐའ་གཅིག་ཏུ་སྒོམ་པ་
དང་སྒོམ་པ་མེད་པ་དེ་དག་ལས་ཟློག་པ་རེས་འགའ་དམིགས་པ་ཡང་མེད། རེས་འགའ་མི་
དམིགས་པ་ཡང་མེད་པས་སྒོམ་པ་ཡང་མེད། སྒོམ་པ་མེད་པ་ཡང་མ་ཡིན་པས་རྣམ་མཁྱེན་
བདེན་པ་ཐོབ་པར་འདོད་པ་གཟུང་བ་སོགས་བདེན་ནོ་ཞེས་ཕྱིན་ཅི་ལོག་མངོན་པར་ཞེན་པས་
དེ་བཞིན་ཉིད་དོན་ཇི་ལྟ་བ་བཞིན་མ་ཡིན་པར་འཛིན་པ་ལ་སྐྱོན་དང་བཅས་པས་བདག་གིས་
ལྡོག་པར་བྱའོ་ཞེས་ཞེན་པའི་བློ་དེ་གཟུང་བའི་རྣམ་པར་རྟོག་པ་གཉིས་པ་ལྡོག་པ་གཟུང་རྟོག་
-366-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཡིན་ནོ། །ངག་དོན། དེ་དག་ཆོས་ཅན། ལྡོག་པ་གཟུང་རྟོག་ཡིན་ཏེ། བྱང་སེམས་ཀྱི་དོར་བྱ་ལ་
དམིགས་ནས་ལྡོག་བྱར་ཞེན་པའི་བློ་ཡིན་པའི་ཕྱིར། རྟོག་པ་དེ་དག་གཉན་པོ་གང་གིས་སྤོང་ཞེ་
ན༑ སྐབས་འདིར་དངོས་སུ་བཤད་པའི་ལྡོག་པ་གཟུང་རྟོག་དགུ་ཆོས་ཅན། སྒོམ་ལམ་རྩེ་སྦྱོར་
གྱི་སེམས་དང་སེམས་ལས་བྱུང་བ་རྒྱུན་འཇུག་པ་བར་ཆད་མེད་ལམ་གྱིས་གནས་སྐབས་ཀྱི་
ཡུལ་ཅན་ཡིན་ནོ། །དེའི་གནས་སྐབས་དེ་ན་སྤང་བྱའི་རྟོག་པ་ཡིན་པའི་ཕྱིར། དེ་དག་ལས་ནི་
བཟློག་པ་སྔ་མ་གཉིས་ཚོགས་པ་ལ་བྱེད་པར་ཁ་ཅིག་འཆད་དོ། །བུད་དྷ་ཤྲཱིས་བསྒོམས་མ་
བསྒོམས་གཉིས་ཀ་དང་གཉིས་ཀ་མ་ཡིན་པས་རྣམ་མཁྱེན་ཐོབ་པར་འདོད་པ་ཞེས་སྦྱར་ནས་
དེ་དག་ལས་ནི་བཟློག་པ་ཉིད་ལ་གཉིས་དང་ཐེག་པ་ཡིད་བྱེད་དུ་བགྲངས་ཏེ་དགུར་འཆད་དོ།།
སློབ་དཔོན་གྱིས་འདི་གཉིས་སུ་འདྲེན་ནོ། །
གཉིས་པ་ལ་གཉིས་ཏེ། རྫས་འཛིན་རྟོག་པ་རྒྱས་བཤད། བཏགས་འཛིན་རྟོག་
པ་རྒྱས་པར་བཤད་པའོ། །དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་
པོ་ནི། སེམས་ཅན་བཏགས་པའི་སྤྱོད་དེ་ཞེས་སོགས་ཀྱི་ཚིགས་བཅད་སྨོས་པ་ཆོས་ཅན།
དགོས་པ་ཡོད་དེ། སྔར་བཤད་པ་དེ་ལྟར་གཟུང་རྟོག་གཉིས་པ་བསྟན་ནས་འཛིན་རྟོག་དང་པོ་
དགུ་བསྟན་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི། དོན་དམ་པར་རྫས་སུ་ཡོད་
པར་མི་སྐྱེ་ཡང་ཀུན་རྫོབ་ཏུ་སེམས་ཀྱི་རྒྱུན་དང་ལྡན་པར་སྐྱེ་བས་སེམས་ཅན་དུ་བཏགས་པ་
དང་གཟུགས་སོགས་སེམས་ཀྱི་སྣང་བ་ཙམ་དུ་ཟད་པའི་ཕྱིར། ཆོས་སུ་བཏགས་པ་དང་སྤྱོད་
ཡུལ་ཞེས་པ་རྟོག་པའི་ཡུལ་དུ་སྟོན་པའོ། །འཕགས་པ་གསུམ་གྱི་རྟོག་པ་རང་ཡུལ་ཐམས་ཅད་
དུ་འགྲོ་བའི་ཕྱིར། རྣམ་པ་ཐམས་ཅད་མཁྱེན་པ་ཉིད་དང་སོགས་པ་ལམ་ཤེས་དང་གཞི་ཤེས་
ཆོས་སེམས་བསྐྱེད་སོགས་ཀུན་རྫོབ་ཏུ་སྟོང་པ་ཉིད་མ་ཡིན་པ་དང༌། ཉན་རང་གིས་རྣམ་པ་
ཐམས་ཅད་དུ་གཟུང་འཛིན་དུ་མངོན་པར་ཞེན་པ་མ་སྤངས་ཤིང་དེར་ཞེན་པས་སྤྱད་བྱ་སོགས་
-367-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་འཁོར་གསུམ་ལ་ཆགས་པ་དང་། བྱང་སེམས་ཀྱིས་གཟུང་འཛིན་ངོ་བོ་ཉིད་མེད་པར་
རྟོགས་པས་ཆོས་ཡང་དག་པར་རབ་ཏུ་རྣམ་པར་འབྱེད་པ་དང༌། ཉན་རང་གིས་གཞན་དོན་དུ་
ཆེད་དུ་བྱ་བ་ཆེན་པོ་གསུམ་གྱི་ཆེད་དུ་དམིགས་པར་མི་བྱེད་པས་རང་གི་མྱང་འདས་ཀྱི་དངོས་
པོའི་ཆེད་དུ་བྱ་བ་བྱེད་པ་དང༌། བྱང་སེམས་ཀྱིས་གཟུགས་ལ་སོགས་པ་ལ་གཟུང་འཛིན་དུ་
བདེན་པར་མ་དམིགས་པར་རྟོགས་ནས་སྒོམ་པའི་ཕྱིར། ཐེག་པ་གསུམ་གྱིས་ངེས་པར་འབྱུང་
བ་རྣམ་མཁྱེན་མངོན་དུ་བྱེད་པ་དང་སོ་སྐྱེས་བདེན་པ་མངོན་སུམ་དུ་རྟོགས་པ་ལ་ཡང་དག་པར་
རབ་ཏུ་བཞུགས་པ་ཉིད་ཀྱིས་གཞན་གྱིས་བྱིན་པའི་ཕན་ཡོན་མ་དག་པ་སྟེ་ཡང་དག་པར་སྦྱོར་
མི་ནུས་པ་དང་སྦྱིན་སོགས་འཁོར་གསུམ་དུ་དམིགས་ཏེ་སྒྲུབ་པས་སྤྱོད་པ་རྣམ་པར་འཁྲུགས་
པ་ལ་སྔ་མ་མཐོང་ལམ་རྩེ་སྦྱོར་དུ་བསྟན་པ་བཞིན་དུ་རྫས་སུ་ཡོད་པར་འཛིན་ཅིང་ཞེན་པའི་བློ་
དེ་འཛིན་རྟོག་དང་པོ་རྫས་འཛིན་རྟོག་པ་ཡིན་ནོ། །ངག་དོན། དེ་དག་ཆོས་ཅན། རྗེས་འཛིན་
རྟོག་པ་ཡིན་ཏེ། སྐྱེས་བུ་རྫ་ས་ཡོད་དུ་ཞེན་པའི་བློ་ཡིན་པའི་ཕྱིར། རྟོག་པ་དེ་དག་གཉེན་པོ་
གང་གིས་སྤོང་ཞེ་ན། སྐབས་འདིར་དངོས་སུ་བསྟན་པའི་རྫས་འཛིན་རྟོག་པ་དགུ་ཆོས་ཅན།
སྒོམ་ལམ་རྩེ་སྦྱོར་གྱི་སྦྱོར་བ་ཉེར་སྡོགས་ཀྱི་གནས་སྐབས་ཀྱི་ཡུལ་ཅན་ཡིན་ཏེ། དེའི་གནས་
སྐབས་ཀྱི་སྤང་བྱའི་རྟོག་པ་ཡིན་པའི་ཕྱིར། །
གཉིས་པ་ལ་གཉིས་ཏེ། མདོར་བསྟན། རྒྱས་བཤད་དོ། །དང་པོ་ལ་གསུམ་སྟེ།
མཚམས་ སྦྱར། རྩ་ བ། འགྲེལ་ པའོ། །དང༌ པོ་ནི། སེམས་ ཅན་ བཏགས་ དང་ ཞེས་ སོགས་
ཚིགས་བཅད་སྨོས་པ་ཆོས་ཅན། དགོས་པ་ཡོད་དེ། སྔར་བཤད་པ་དེ་ལྟར་འཛིན་རྟོག་དངོས་
བསྟན་ནས་འཛིན་རྟོག་གཉིས་པ་དགུ་བསྟན་པའི་དོན་ཡོད་པའི་ཕྱིར། གཉིས་པ་དང་གསུམ་
པ་ནི། སྒོམ་པའི་ལམ་གྱི་མི་མཐུན་ཕྱོགས་འཛིན་པའི་རྣམ་པར་རྟོག་པ་དམྱལ་བ་པ་ལ་སོགས་
པ་ལ་སེམས་ཅན་དུ་ཐ་སྙད་བཏགས་པ་དང་དེར་རྣམ་པར་བཞག་པའི་རྒྱུ་སེམས་ཀྱི་རྒྱུན་དུ་
-368-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
སྣང་བ་ཙམ་གྱི་ཡུལ་ཅན་རྫ་ས་འཛིན་ལ་གཞན་བཏགས་འཛིན་རྟོག་པ་རྣམ་པ་དགུ་ཆོས་ཅན།
སྒོམ་ལམ་རྩེ་སྦྱོར་དང་འབྲེལ་བ་སྟེ་དེའི་སྤང་བྱ་ཡིན་ཏེ། སྒོམ་ལམ་རྩེ་སྦྱོར་དེ་ཡིས་རྣམ་པར་
འཇོམས་པ་སྟེ་དེས་ཡང་དག་པར་སྤང་བར་བྱ་བ་ཡིན་པའི་ཕྱིར། ཤཱནྟི་པས་སེམས་ཅན་དུ་
བཏགས་པ་ཡང་སངས་རྒྱས་དང་བྱང་ཆུབ་སེམས་དཔའ་ལ་སོགས་པ་བཏགས་པའོ། །དེའི་རྒྱུ་
ཡང་རྣམ་པ་ཐམས་ཅད་མཁྱེན་པ་ཉིད་ལ་སོགས་པའོ་ཞེས་སོ། །བུདྡྷ་ཤཱིས་སོ་སོ་སྐྱེ་བོ་དང་
འཕགས་པའི་གང་ཟག་ཏུ་བཏགས་པ་དང་དེར་རྣམ་པར་བཞག་པའི་རྒྱུ་མ་རིག་པ་དང་ཡེ་ཤེས་
ཀྱིས་བསྡུས་པའི་ཕུང་པོའི་རྒྱུན་གྱི་ཡུལ་ཅན་ཞེས་སོ། །ཉི་ཁྲི་སྣང་བ་ལྟར་ན་རྟོག་པ་བཞི་ལ་
སྦྱོར་བའི་ཡུལ་ཅན་དང་འཇུག་པའི་ཡུལ་ཅན་དང་གང་ཟག་རྫས་ཡོད་དང་གང་ཟག་ཏུ་
གདགས་པ་དང་། གདགས་པའི་རྒྱུ་མཚན་ལ་བརྟེན་པའི་རྟོག་པ་ཞེས་ཟེར་རོ། །སློབ་དཔོན་ནི་
མཐོང་སྤང་བཞིན་དུ་བཞེད་དོ། །གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ།།
དང་པོ་ནི། བདག་ཉིད་ཞེས་སོགས་བར་སྐབས་ཀྱི་ཚིགས་སུ་བཅད་པ་གཉིས་གསུངས་པ་ཆོས་
ཅན། དགོས་པ་ཡོད་དེ། བཏགས་འཛིན་རྟོག་པ་དེ་ཇི་ལྟར་རྣམ་པ་དགུ་ཡིན་ཞེ་ན། དེའི་ལན་
བསྟན་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི༑ ཆོས་རྣམས་ཀྱི་རྣམ་པ་དང་
རྟགས་དང་མཚན་མ་ཐམས་ཅད་ཡོངས་སུ་མ་ཤེས་པ་ཉིད་ཀྱིས་རྣམ་པ་ཐམས་ཅད་མཁྱེན་པ་
ཉིད་ཀྱི་སྒྲིབ་པ་སྤོང་བའི་ཐབས་ལ་རྨོངས་པ་དང་ཐེག་པ་གསུམ་གྱི་ལམ་ཐམས་ཅད་ཡོངས་སུ་
མ་ཤེས་པ་ཉིད་ཀྱིས་ལམ་ཤེས་པ་ཉིད་ཀྱི་སྒྲིབ་པ་སྤོང་བའི་ཐབས་ལ་རྨོངས་པ་དང་གཞི་ཕྱི་ནང་
གི་དངོས་པོ་ཐམས་ཅད་ཡོངས་སུ་མ་ཤེས་པ་ཉིད་ཀྱིས་ཐམས་ཅད་ཤེས་པ་ཉིད་ཀྱི་སྒྲིབ་པ་སྤོང་
བའི་ཐབས་ལ་རྨོངས་པ་དང་ཤེར་ཕྱིན་སྟོང་ཉིད་སྙིང་རྗེའི་སྙིང་པོ་ཅན། ཡོངས་སུ་མ་ཤེས་པ་
ཉིད་ཀྱིས་སྤང་བྱ་ཐམས་ཅད་ཞི་བའི་ལམ་ལ་རྨོངས་པ་དང་གཟུགས་ལ་སོགས་པའི་ཤེས་བྱ་
ཀུན་རྫོབ་བདེན་པ་དང་དེ་བཞིན་ཉིད་དོན་དམ་པར་བདེན་པ་དག་ཡོངས་སུ་མ་ཤེས་པ་ཉིད་
-360-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་དེ་བཞིན་ཉིད་ལ་སོགས་པ་དོན་དམ་བདེན་པ་དང་། ཀུན་རྫོབ་བདེན་པ་གཉིས་མཚུངས་
པར་ལྡན་མི་ལྡན་ཏེ་དབྱེར་མེད་ཡིན་མིན་ལ་རྨོངས་པ་དང་བདུད་དང་མུ་སྟེགས་ལ་སོགས་པ་
རང་གི་ངོ་བོ་རང་བཞིན་གྱིས་སྟོང་པར་ཡོངས་སུ་མ་ཤེས་པ་ཉིད་ཀྱིས་ཐེག་ཆེན་སྤངས་རྟོགས་
གཞན་དང་མི་མཉམ་པ་ལ་རྨོངས་པ་དང༌། མི་རྟག་པ་སོགས་དོན་ལ་སྒྲ་ཇི་བཞིན་དུ་འཛིན་པ་
ཉིད་ཀྱིས་སྡུག་བསྔལ་ལ་སོགས་པའི་བདེན་པའི་གནས་ལུགས་ལ་མ་རྨོངས་པ་དང་འདོད་
ཆགས་ལ་སོགས་པ་ངོ་བོ་ཉིད་གློ་བུར་བར་ཡོངས་སུ་མ་ཤེས་པ་ཉིད་ཀྱིས་ཉོན་མོངས་པའི་རང་
བཞིན་ལ་རྨོངས་པ་དང༌། གཟུང་བ་དང་འཛིན་པའི་མཚན་ཉིད་རང་བཞིན་གྱིས་སྟོང་པར་
ཡོངས་སུ་མ་ཤེས་པ་ཉིད་ཀྱིས་གཟུང་འཛིན་གཉིས་སུ་མེད་པ་ལ་རྨོངས་པ་ལ་སྔ་མ་མཐོང་ལམ་
དུ་བསྟན་པ་བཞིན་དུ་བཏགས་པ་ཙམ་དུ་ཡོད་པར་ཞེན་པའི་བློ་དེ་འཛིན་པའི་རྣམ་པར་རྟོག་པ་
ཐ་མ་བཏགས་འཛིན་རྟོག་པ་ཡིན་ནོ། །དེ་བཞིན་དུ་གོང་མ་རྣམས་རེ་རེའི་མཇུག་ཏུ་སྦྱར་རོ། །
ངག་དོན། དེ་དག་ཆོས་ཅན། བཏགས་འཛིན་རྟོག་པ་ཡིན་ཏེ། སྐྱེས་བུ་བཏགས་ཡོད་ཙམ་དུ་
ཞེན་པའི་བློ་ཡིན་པའི་ཕྱིར། རྟོག་པ་དེ་དག་གཉེན་པོ་གང་གིས་སྤོང་ཞེ་ན། སྐབས་འདིར་
དངོས་སུ་བཤད་པའི་བཏགས་འཛིན་རྟོག་པ་རྣམ་པ་དགུ་ཆོས་ཅན། སྒོམ་ལམ་རྩེ་སྦྱོར་གྱི་
སེམས་དང་སེམས་ལས་བྱུང་བའི་འཇུག་པ་བར་ཆད་མེད་པའི་ལམ་གྱི་གནས་སྐབས་ཀྱི་ཡུལ་
ཅན་ཡིན་ཏེ། དེའི་གནས་སྐབས་ཀྱི་སྤང་བྱར་གྱུར་པའི་རྟོག་པ་ཡིན་པའི་ཕྱིར། རྟོག་པ་ཐ་མ་
དགུའི་སྐབས་སུ་ཉི་ཁྲི་སྣང་བ་དང་ཤཱནྟི་བས་གཉིས་མེད་ཡན་ཆད་ཡུལ་དང་ཀུན་རྨོངས་རྟོག་
པའི་ངོ་བོར་འཆད་དོ། །སློབ་དཔོན་ཀུན་རྨོངས་རྟོག་པའི་ཡུལ་དུ་འཆད་དོ། །གསུམ་པ་ནི།
སྒོམ་ལམ་རྩེ་སྦྱོར་གྱི་མི་མཐུན་ཕྱོགས། གཟུང་འཛིན་གྱི་རྣམ་པར་རྟོག་པ་བཞི་པོ་དེ་དག་སྤང་
བའི་དོན་གཉེན་པོ་སྦྱོར་བ་དང་འཇུག་པའི་ལམ་རྣམ་པ་བཞི་ཡང་སྤང་བྱ་དེའི་དབྱེ་བས་ཏེ་སྤྱང་
བྱའི་དབྱེ་བ་བཞིན་དུ་གཉེན་པོའི་དབྱེ་བ་ཡང་ཐ་དད་དོ་ཞེས་བྱ་བར་ཁོང་དུ་ཆུད་པར་བྱའོ།།
-370-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ངག་དོན། ཤེས་བྱ་ཆོས་ཅན། གཉེན་པོ་སྒོམ་ལམ་བཞི་པོ་རེ་རེ་ལ་ཡང་དགུ་དགུ་ཡོད་དེ།
སྒོམ་སྤང་རྟོག་པ་བཞི་པོ་རེ་རེ་ལ་ཡང་དགུ་དགུ་ཡོད་པའི་ཕྱིར། སྒོམ་སྤང་ཉོན་མོངས་པ་ཇི་
ལྟར་འབྱེད་ཅེ་ན། ཐེག་ཆེན་ལྟར་ན་ངོ་བོའི་སྒོ་ནས་དབྱེ་ན་འདོད་ཆགས་དང་ཁོང་ཁྲོ་དང་ང་
རྒྱལ་དང་མ་རིག་པ་དང་འཇིག་ཚོགས་ལ་ལྟ་བ་དང་མཐར་འཛིན་པའི་ལྟ་བ་སྟེ་དྲུག་གོ།
ཁམས་ཀྱི་སྒོ་ནས་དབྱེ་ན་འདོད་ཁམས་ན་དྲུག་ཁམས་གོང་མ་གཉིས་ན་ཁོང་ཁྲོ་མ་གཏོགས་པ་
ལྔ་ལྔ་སྟེ་བཅུ་དྲུག །སའི་སྒོ་ནས་དབྱེ་ན་འདོད་ཁམས་ན་དྲུག་བསམ་གཏན་བཞི་དང་གཟུགས་
མེད་བཞི་སྟེ་བརྒྱད་ན་ལྔ་ལྔ་སྟེ་བཞི་བཅུ་ཞེ་དྲུག །ས་དང་ཆེ་འབྲིང་གི་སྒོ་ནས་དབྱེ་ན་ས་དགུ་པོ་
རེ་རེ་ན་འདོད་ཆགས་ལ་སོགས་པ་ལྔ་པོ་རེ་རེ་ལ་དགུ་དགུ་བརྒྱད་ཅུ་རྩ་གཅིག་སྟེ་བརྒྱད་ཅུ་རྩ་
གཅིག་ཚན་པ་ལྔ་དང་འདོད་ཁམས་ཀྱི་ཁོང་ཁྲོ་ཆེ་འབྲིང་དགུ་དང་བསྡོམས་པས་བཞི་བརྒྱ་དང་
བཅུ་བཞིའོ། །ཉན་ཐོས་པ་ལྟར་ན་ངོ་བོའི་སྒོ་ནས་དབྱེ་ན་འདོད་ཆགས་དང་ཁོང་ཁྲོ་དང་ང་རྒྱལ་
དང་མ་རིག་པ་དང་བཞི་སྟེ། མཛོད་ལས། བཞི་ནི་སྒོམ་པས་སྤང་བྱ་ཉིད། །ཅེས་སོ། ཁམས་
ཀྱི་སྒོ་ནས་དབྱེ་ན་བཅུ། སའི་སྒོ་ནས་དབྱེ་ན་ཉི་ཤུ་རྩ་བརྒྱད་པ་དང་ཆེ་འབྲིང་གི་སྒོ་ནས་དབྱེ་ན་
ཉིས་བརྒྱ་ལྔ་བཅུ་རྩ་གཉིས་ཡོད་དོ། །
གསུམ་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། ཡམས་
ནད་འདི་རྣམས་ཞེས་སོགས་བར་སྐབས་ཀྱི་ཚིགས་སུ་བཅད་པ་གཉིས་གསུངས་པ་ཆོས་ཅན།
དགོས་པ་ཡོད་དེ། སྒོམ་པའི་ལམ་ཆེན་པོའི་ཆེན་པོའི་སྐད་ཅིག་ཐ་མ་ལ་གནས་པའི་བྱང་ཆུབ་
སེམས་དཔའ་སྔ་མ་མཐོང་ལམ་རྩེ་སྦྱོར་དུ་བསྟན་པ་བཞིན་དུ་སྒོམ་སྤང་རྟོག་པ་བརྒྱ་རྩ་བརྒྱད་
སྤངས་པ་དང་དུས་མཉམ་པ་ཁོ་ནར་རྟོག་པ་དེ་དག་གིས་བསྡུས་པའི་སྒོམ་སྤང་ཉོན་མོངས་པ་
བརྒྱ་རྩ་བརྒྱད་སྤངས་པས་དེ་ལ་ཡོན་ཏན་ཕུང་པོའི་རིགས་ཐམས་ཅད་བརྟེན་པར་བྱེད་དོ་ཞེས་
བསྟན་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི་རྟེན་པར་བྱེད་དོ། །གང་ལ་ན་སྨན་
-371-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་ཤིང་ལྗོན་པའི་ལོ་མ་ལྟར་ངན་སོང་གི་ཚ་གདུང་སེལ་བ་དང་། མེ་ཏོག་ལྟར་ལྷ་མིའི་ཕུན་
ཚོགས་ཀྱི་དགའ་བ་སྐྱེད་པ་དང་། འབྲས་བུ་ལྟར་སྒྲིབ་གཉིས་ཀྱི་ནད་བསལ་ནས་མྱང་འདས་
ཀྱི་འབྲས་བུ་མཆོག་སྟེ་རབ་ཀྱི་མཐར་ཕྱིན་པ་ལ་འགོད་པའི་ཕྲིན་ལས་ཀྱི་སྒོ་ནས་སྤངས་
ཏེ་མཛེས་པའི་བྱང་ཆུབ་སེམས་དཔའ་སྒོམ་པའི་ལམ་ཆེན་པོའི་ཆེན་པོ་ལ་གནས་པ་ལའོ། །
གང་ན། རྣམ་པ་ཐམས་ཅད་དུ་འགྲོ་བའི་བདེ་བ་སྐྱེད་པར་མཁས་པའི་ཡོན་ཏན་ཕུན་ཚོགས་པ་
ཐེག་པ་གསུམ་གྱིས་བསྡུས་པ་ཐམས་ཅད་དོན་དམ་པར་རྒྱུ་གང་ལས་ན་སྙིང་རྗེས་སེམས་ཅན་
གཞན་གྱི་དབང་དུ་གྱུར་པའི་རྒྱུ་ལས་སོ། །ཇི་ལྟར་ན། རྒྱ་མཚོ་ཆེན་པོ་ལ་ཆུ་བོ་གངྒཱ་སིནྡྷཱ་སི་ཏ་
པཀྲུ་བཞི་གཡོག་དང་བཅས་ཏེ་འབབ་པ་བཞིན་དུ་རྣམ་པ་ཐམས་ཅད་མངོན་དུ་འོང་བའི་རྣམ་
པས་སོ། །དེའི་རྒྱུ་མཚན་ནི་སྒོམ་པའི་ལམ་ལ་གོམས་པས་རྣམ་པར་རྟོག་པའི་རིགས་བཞི་པོ་
ཡོན་ཏན་ཐོབ་པ་ལ་འཚེ་བར་བྱེད་པ་ཉིད་ཀྱིས་ཡམས་ནད་དང་འདྲ་བར་གྱུར་པ་འདི་རྣམས་
ཟད་ནས་ཡོན་ཏན་ཐོབ་པ་ལ་གེགས་བྱེད་པ་མེད་པས་སོ། །དཔེར་ན་ནད་ལས་གྲོལ་ནས་འཚོ་
བ་བརྙེས་པའི་ནད་པ་དགའ་བས་དབུགས་ཕྱིན་པ་ཐོབ་པ་བཞིན་ནོ། །ངག་དོན་ས་བཅུ་པ་ལ་
གནས་པའི་བྱང་སེམས་ཆོས་ཅན། ཁྱོད་ལ་འགྲོ་བའི་བདེ་བ་སྒྲུབ་པར་མཁས་པའི་ཡོན་ཏན་
ཕུན་ཚོགས་རྣམས་མངོན་དུ་འོང་བའི་རྣམ་པས་བརྟེན་པར་བྱེད་དེ། སྙིང་རྗེས་གཞན་གྱི་དབང་
གྱུར་ཅིང་སྒོམ་སྤང་རྟོག་པ་བརྒྱ་རྩ་བརྒྱད་ཕལ་ཆེར་སྤངས་པའི་སེམས་དཔའ་ཡིན་པའི་ཕྱིར།
མདོ་ལས་སྐྱེས་བུ་ལ་ལ་ཞིག་ལྗང་བུ་སྐྱེད་པར་འདོད་ལ་སྐྱེས་བུ་དེས་ལྗང་བུ་དེའི་རྩ་བ་མ་
དམིགས་པ་ཡལ་ག་དང་སྡོང་པོ་དང་ལོ་མ་དང་མེ་ཏོག་དང་འབྲས་བུ་མ་དམིགས་པར་ལྗང་བུ་
དེའི་སྡོང་པོ་སྐྱེ་བྱེད་དུས་དུས་སུ་ཆུ་བྲན་ཞིང་དེའི་སྡོང་བུ་དེ་རིམ་གྱིས་ཡལ་ག་དང་ལོ་མ་དང་མེ་
ཏོག་དང་འབྲས་བུ་ཕུན་སུམ་ཚོགས་པར་འགྱུར་བ་དང་། དེ་ལྗང་བུ་དེའི་ལོ་མ་དང་མེ་ཏོག་དང་
འབྲས་བུ་ལ་སྤྱོད་པ་དེ་བཞིན་དུ་བྱང་སེམས་ཆེན་པོ་རྣམས་ཀྱང་སེམས་ཅན་རྣམས་ཀྱི་ཕྱིར་བླ་
-372-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
མེད་རྫོགས་བྱང་དུ་འཇུག་སྟེ། དེ་དག་རིམ་གྱིས་ཕ་རོལ་ཏུ་ཕྱིན་པ་དྲུག་ལ་སྤྱོད་ཅིང་རྣམ་
མཁྱེན་ཐོབ་པར་བྱེད་དེ་ལོ་མ་དང་མེ་ཏོག་དང་འབྲས་བུ་ལྟར་སེམས་ཅན་ཐམས་ཅད་ཉེ་བར་
འཚོ་བར་འགྱུར་རོ་ཞེས་སོ། །འབྲས་བུ་མཆོག་གང་ཞེ་ན། བུད་དྷ་ཤིས་སྒོམ་པའི་ལམ་རབ་ཀྱི་
མཐར་སོན་པའི་འབྲས་བུ་ཡང་དག་པར་གྱུར་པ་ཞེས་བཤད་དོ། །ཉི་ཁྲི་སྣང་བ་ལས་གདུལ་བྱ་
རྒྱུན་བཞུགས་སོགས་ལ་འགོད་པའི་ཕྲིན་ལས་ཀྱིས་མཛེས་པ་ལ་བཤད་དོ། །
བཞི་པ་ལ་བཞི་སྟེ། བར་ཆད་མེད་རྩེའི་ངོ་བོ་ཁྱད་པར་གྱི་ཆོས་དམིགས་རྣམ།
བསལ་བྱ་ལོག་སྒྲུབ་བོ། །དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་
ནི༑ རྒྱན་ཆོས་ཅན། སྒོམ་ལམ་རྩེ་སྦྱོར་གྱི་རྗེས་སུ་བར་ཆད་མེད་པའི་རྩེ་སྦྱོར་སྟོན་པ་ལ་རྒྱུ་
མཚན་ཡོད་དེ། ས་དགུ་པ་མན་གྱི་ཐེག་ཆེན་གྱི་སྒོམ་ལམ་གྱི་རྗེས་ལ་བར་ཆད་མེད་པའི་རྩེ་
སྦྱོར་འབྱུང་བའི་ཕྱིར། གཉིས་པ་དང་གསུམ་པ་ནི་རྒྱུན་མཐའི་ཏིང་ངེ་འཛིན་གང་ཡིན་པ་དེ་ནི་
ཆོས་ཅན། རྩེ་སྦྱོར་གྱི་སྐབས་འདིར་བར་ཆད་མེད་པའི་རྩེ་སྦྱོར་ཡིན་ཏེ་སངས་རྒྱས་རྒྱུ་གཞན་
གྱི་བར་དུ་མ་ཆོད་པར་སྐྱེད་ནུས་པའི་བསྡུས་སྒོམ་རབ་ཏུ་གྱུར་པའི་རྣལ་འབྱོར་ཡིན་པའི་ཕྱིར།
དེས་དངོས་སུ་སྐྱེད་པར་བྱ་བའི་སངས་རྒྱས་དེ་བཞིན་རྣམ་པ་ཐམས་ཅད་མཁྱེན་པ་ཉིད་ཡིན་པ་
སངས་རྒྱས་བཏགས་པ་བ་ཡིན་ནོ། །དེ་ནི་མདོ་ལས་བསོད་ནམས་ལྔ་པོ་ཉིད་ཀྱི་མཚོན་ནས་
བསྟན་ཏེ། ཇི་ལྟར་ན་སྐྱེས་བུ་འགའ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་
ཁམས་ཀྱི་སེམས་ཅན་རྣམས་ཉན་ཐོས་དང་བསེ་རུས་མཚོན་པ། རང་སངས་རྒྱས་ཀྱི་རྟོགས་པ་
ཕུན་སུམ་ཚོགས་པ་ལ་བཀོད་ནས་བསོད་ནམས་སྐྱེད་པ་གང་ཡིན་པ་དེ་དཔེར་མཛད་ནས་དེ་
ནས་བར་ཆད་མེད་རྩེའི་རྒྱུ་ཐེག་ཆེན་གྱི་མཐོང་ལམ་བསོད་ནམས་ཁྱད་པར་དུ་འཕགས་པ་དང་།
སེམས་ཅན་དེ་སྙེད་བྱང་ཆུབ་སེམས་དཔའི་སྐྱོན་མེད་པས་ས་དང་པོ་ནས་བདུན་པའི་བར་
ལ་བཀོད་པའི་བསོད་ནམས་དཔེར་མཛད་ནས་དེ་བས་ཀྱང་བར་ཆད་མེད་པའི་ཏིང་ངེ་འཛིན་
-373-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདི་བསོད་ནམས་ཁྱད་པར་དུ་འཕགས་པའི་སྒོ་ནས་སོ། །ངག་དོན། བར་ཆད་མེད་རྩེ་ཆོས་
ཅན། བསོད་ནམས་མང་པོ་ཅན་ཡིན་ཏེ། སྟོང་གསུམ་གྱི་སེམས་ཅན་ཉན་རང་གི་རྟོགས་པ་
དང་ས་དང་པོ་ནས་བདུན་པའི་བར་ལ་བཀོད་པའི་བསོད་ནམས་ཡོད་ན་དེ་ལས་ཁྱོད་ནི་བསོད་
ནམས་ཁྱད་པར་འཕགས་པའི་ཕྱིར། མདོ་ལས་གལ་ཏེ་སྟོང་གསུམ་གྱི་སེམས་ཅན་ཐམས་
ཅད་དཀར་པོ་རྣམ་པར་མཐོང་བའི་ས་ལ་གནས་པར་གྱུར་པ་ནས་རང་སངས་རྒྱས་ཀྱི་ས་ལ་
གནས་པར་གྱུར་ཀྱང་དེ་དག་གི་བསོད་ནམས་དེས་བྱང་སེམས་སེམས་དང་པོ་བསྐྱེད་པའི་
བསོད་ནམས་ཀྱི་བརྒྱའི་ཆ་ཡང་ཉེ་བར་མི་འགྲོ་ཞེས་སོགས་དང་། གལ་ཏེ་སྟོང་གསུམ་གྱི་
སེམས་ཅན་ཐམས་ཅད་བྱང་ཆུབ་སེམས་དཔའི་སྐྱོན་མེད་པ་ལ་ཞུགས་པར་གྱུར་ཀྱང་དེའི་
བསོད་ནམས་དེས་བྱང་སེམས་དེ་བྱང་ཆུབ་ཏུ་ཞུགས་པའི་བསོད་ནམས་ཀྱི་བརྒྱའི་ཆ་ཡང་ཉེ་
བར་མི་འགྲོ་ཞེས་སོགས། ཁ་ཅིག་སེམས་དང་པོ་བསྐྱེད་པ་ཚོགས་ལམ་པ་དང་གསེར་གླིང་པ་
སྐྱོན་མེད་པ་ས་དང་པོ་ལ་འཆད་དོ། །བྱང་ཆུབ་ཏུ་ཞུགས་པ་ནི་རྒྱུན་མཐའ་བ་ལ་ཉི་ཁྲི་སྣང་བ་
ལས་བཤད་དོ། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། འདིའི་
དམིགས་པ་སོགས་བར་སྐབས་ཀྱི་ཚིགས་སུ་བཅད་པས་དམིགས་པ་ལ་སོགས་པ་གསུངས་པ་
ཆོས་ཅན། དགོས་པ་ཡོད་དེ། བར་ཆད་མེད་རྩེ་དེའི་དམིགས་པ་ལ་སོགས་པ་ཇི་ལྟ་བུ་ཞིག་
ཡིན་ཞེ་ན། དེའི་ལན་བཏབ་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི། བདེན་པའི་
དངོས་པོ་མེད་པ་གཟུགས་སོགས་སྒྱུ་མ་ལྟ་བུའི་རྟེན་འབྲེལ་ནི་བར་ཆད་མེད་རྩེ་དེའི་དམིགས་
པའི་རྐྱེན་ཡིན་ནོ། །ས་དང་པོ་ནས་རྒྱུན་མཐའི་སྔ་ལོགས་བར་དུ་བདེན་གཉིས་ཀྱི་གནས་
ལུགས་ཡང་ཡང་དུ་འདྲིས་པར་བྱས་ཏེ་མ་བརྗེད་པའི་དྲན་པ་ནི་བར་ཆད་མེད་རྩེ་འདིའི་བདག་
པོའི་རྐྱེན་ཡིན་ནོ། །སྤྲོས་པ་རང་བཞིན་གྱི་ཞི་བ་ཉིད། བར་ཆད་མེད་རྩེ་འདིའི་རྣམ་པ་ཡིན་ནོ།།
-374-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ངག་དོན། བདེན་པའི་དངོས་པོ་མེད་པའི་རྟེན་འབྲེལ་ཆོས་ཅན། བར་ཆད་མེད་རྩེའི་དམིགས་
པ་ཡིན་ཏེ། དེའི་རྣམ་པ་རྟོགས་པར་བྱ་བའི་གཞི་ཡིན་པའི་ཕྱིར། ས་དགུ་པའི་དྲན་པ་ཆོས་ཅན།
དེའི་བདག་རྐྱེན་ཡིན་ཏེ། རང་དབང་དུ་སྐྱེད་བྱེད་ཡིན་པའི་ཕྱིར། སྤྲོས་པ་རང་བཞིན་གྱིས་ཞི་
བའི་ཆོས་ཉིད་ཆོས་ཅན། དེའི་རྣམ་པ་ཡིན་ཏེ། དེའི་དམིགས་པའི་སྟེང་དུ་རྟོགས་པར་བྱ་བའི་
ཁྱད་པར་གྱི་ཆོས་ཡིན་པའི་ཕྱིར། མདོ་ལས་རྣམ་པ་ཐམས་ཅད་མཁྱེན་པ་ཉིད་ཀྱི་དམིགས་པ་
ནི་དངོས་པོ་མེད་པ་བདག་པོ་ནི་དྲན་པ་རྣམ་པ་ནི་ཞི་བ་མཚན་ཉིད་ནི་མཚན་ཉིད་མེད་པ་ཡིན་
ནོ་ཞེས་སོ། །མདོ་ཚིག་ཕྱི་མ་འདིས་ཞི་བ་ལ་རྣམ་པར་བཤད་པས་གཉེན་པོས་བཀག་པ་ཡིན་
ནམ་སྙམ་པའི་དོགས་པ་བཟློག་ནས་རང་བཞིན་གྱིས་ཞི་བར་བསྟན་པའི་ཕྱིར་ཡིན་པར་ཉི་ཁྲི་
སྣང་བ་ལས་བཤད་དོ། །མདོ་དང་ཉི་ཁྲི་སྣང་བ་དང་ལེ་བརྒྱད་མ་སོགས་སུ་རྣམ་མཁྱེན་གྱི་
དམིགས་རྣམ་སོགས་སུ་བཤད་པ་དང་འདིར་བར་ཆད་མེད་རྩེའི་དམིགས་རྣམ་སོགས་སུ་
བཤད་པ་མི་འགལ་ཏེ། འདི་གཉིས་དམིགས་རྣམ་མཚུངས་པར་བསྟན་པའི་ཆེད་ཡིན་པས་སོ།།
ཆོས་ཤེས་ཀྱིས་ཅི་དངོས་མེད་པ་ཞེས་པ་རི་བོང་གི་རྭ་ལྟར་གཏན་མེད་པའམ་འོན་ཏེ་རང་
བཞིན་གྱིས་འོད་གསལ་བ་ཡིན། དང་པོ་ལྟར་ན་མེད་པ་ནི་ནུས་པ་ཐམས་ཅད་དང་བྲལ་བའི་
ཕྱིར་དམིགས་པའི་རྐྱེན་དུ་ཇི་ལྟར་རུང་། གཉིས་པ་ལྟར་ན་དེ་ཉིད་དངོས་མ་ཡིན་ནམ་ཇི་ལྟར་
ན་དངོས་པོ་མེད་པར་དམིགས་ཞེ་ན། ཕྱོགས་གཉིས་པ་ལྟར་ཡིན་ལ། འོན་ཀྱང་དངོས་པོར་ནི་
མི་འགྱུར་ཏེ་བྱིས་པ་རྣམས་ལ་ཐ་སྙད་དུ་རང་བཞིན་གྱིས་འོད་གསལ་བ་ཞེས་བརྗོད་པ་ཙམ་དུ་
བས་ཀྱི། འདིའི་རང་བཞིན་དངོས་པོ་ཡོད་མེད་སོགས་གང་དུ་ཡང་བརྗོད་པར་མི་རུང་བས་
འཕགས་པའི་རང་རིག་པའི་སྤྱོད་ཡུལ་ལོ་ཞེས་བསྒྲགས་པའོ། །འདི་ལ་དམིགས་པས་རྣམ་
པར་མི་རྟོག་པའི་ཡེ་ཤེས་སྐྱེ་བས་དམིགས་པའི་རྐྱེན་དུ་བཞག་ཅེས་པ་དང་། དེའི་རྣམ་པ་ནི་ཁ་
ཅིག་ཏུ་ནི་རང་བཞིན་གཅིག་ཉིད་ཐ་དད་པར་སྣང་བ་ལ་བྱ་སྟེ་དཔེར་ན་མེའི་རྣམ་པ་གང་ཞེ་ན།
-375-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཟླུམ་པོ་དང་གྲུ་བཞི་དང་འཕྲོ་བ་དང་འཁྱིལ་བ་ལ་སོགས་པའོ་ཞེས་པ་ལྟ་བུའོ། ཁ་ཅིག་ཏུ་
ནི་རང་གི་རང་བཞིན་ལ་ཟེར་ཏེ་རྣམ་པ་དམན་པ་ལ་སོགས་པའོ། །དེ་དག་ལ་འདིར་རང་
བཞིན་ལ་བཟུང་སྟེ་རྣམ་རྟོག་རྣམས་ཞི་བ་ཉིད་ཡིན་ནོ་ཞེས་སོ། །
གསུམ་པ་ལ་གཉིས་ཏེ། མདོར་བསྟན། རྒྱས་བཤད་དོ། །དང་པོ་ལ་གཉིས་ཏེ། རྩ་
བ༑ འགྲེལ་པའོ། །དང་པོ་དང་གཉིས་པ་ནི་རྒོལ་ལོ། །གང་ལ་ན་བར་ཆད་མེད་རྩེའི་དམིགས་
པ་སོགས་སྟོན་པའི་གནས་སྐབས་འདི་ལའོ། །གང་གིས་ན་བདེན་གཉིས་རྣམ་འབྱེད་ཀྱི་ཐབས་
ལ་མཁས་པ་མ་གཏོགས་སྒྲོ་བཀུར་དུ་རབ་ཏུ་སྨྲ་བ་རྣམས་ཀྱིས་སོ། །ཇི་ལྟར་ན་རྩོད་པ་སྣ་
ཚོགས་ཀྱི་ཀླན་ཀའི་རྒོལ་བ་བརྒྱུད་མར་འབྱུང་བའི་ཚུལ་གྱིས་སོ། །དེའི་རྒྱུ་མཚན་རྟོག་གེའི་
ཡུལ་མིན་པས་གཏིང་དཔག་དཀའ་བའི་ཕྱིར་རོ། །བདེན་གཉིས་རྣམ་འབྱེད་ཀྱི་ཐབས་ལ་
མཁས་པས་ཀླན་ཀ་དེ་དག་བསལ་བར་བྱ་སྟེ་བདེན་གཉིས་ལ་བརྟེན་ནས་མི་འགལ་བའི་ཚུལ་
སྟོན་པའོ། །བར་ཆད་མེད་རྩེའི་དམིགས་རྣམ་ལ་ཀླན་ཀ་བརྒྱུད་མར་འབྱུང་བར་བསྟན་པ་
འདིས་ནི་བར་ཆད་མེད་རྩེའི་ཟབ་པའི་ཚུལ་བསྙད་ཅིང་བསྟན་ནོ་སྙམ་དུ་བྱམས་པས་དགོངས་
པ་ཡིན་ནོ། །ངག་དོན། བར་ཆད་མེད་རྩེའི་དམིགས་རྣམ་ཆོས་ཅན། ཁྱོད་ལ་རྩོད་པ་སྣ་ཚོགས་
འབྱུང་བའི་རྒྱུ་མཚན་ཡོད་དེ། ཁྱོད་རྟོག་གེའི་བློས་གཏིང་དཔག་དཀའ་བའི་ཕྱིར། ལོག་རྟོག་
བཅུ་དྲུག་ཆོས་ཅན། བདེན་གཉིས་རྣམ་འབྱེད་ཀྱི་ཐབས་ལ་མཁས་པས་བསལ་བར་བྱ་སྟེ།
སྣང་སྟོང་འགལ་བར་སྨྲ་བའི་ལོག་རྟོག་ཡིན་པའི་ཕྱིར། བར་ཆད་མེད་རྩེའི་དམིགས་རྣམ་ལ་
ཀླན་ཀ་འབྱུང་བར་བསྟན་པ་ཆོས་ཅན། དགོས་པ་ཡོད་དེ། བར་ཆད་མེད་རྩེའི་ཟབ་མོའི་ཚུལ་
རྟོགས་པའི་དོན་ཡོད་པའི་ཕྱིར། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། དམིགས་
པ་འཐད་ཞེས་སོགས་བར་སྐབས་ཚིགས་བཅད་ཀྱིས་བར་ཆད་མེད་རྩེའི་ཏིང་ངེ་འཛིན་གྱི་འོག་
376-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཏུ་ལོག་པར་རྟོག་པ་བཅུ་དྲུག་བསྟན་པ་ཆོས་ཅན། དགོས་པ་ཡོད་དེ། བློའི་ནོར་ཅན་བྱང་ཆུབ་
སེམས་དཔའ་རྣམས་ཀྱིས་འགལ་རྐྱེན་ལོག་པར་རྟོག་པ་ཇི་ལྟ་བུ་ཞིག་བསལ་བའི་སྒོ་ནས་བར་
ཆད་མེད་པའི་ཏིང་ངེ་འཛིན་བསྐྱེད་པར་བྱ་ཞེས་དེའི་ལན་གདབ་པའི་དོན་ཡོད་པའི་ཕྱིར།
གཉིས་པ་དང་གསུམ་པ་ལ་གསུམ་སྟེ། བསལ་བྱ་ཀླན་ཀ །སེལ་བྱེད་ལན། བསལ་ནས་ཏིང་
ངེ་འཛིན་བསྐྱེད་པའི་ཚུལ་ལོ། །དང་པོ་ནི། ལོག་པར་རྟོག་གོ །ཡུལ་གང་ལ་ན་དམིགས་པ་
འཐད་པ་སོགས་ཡུལ་བཅུ་དྲུག་ལའོ། །གང་གིས་ན་བྱང་ཆུབ་སེམས་དཔའ་བདེན་གཉིས་རྣམ་
འབྱེད་ཀྱི་ཐབས་ལ་མཁས་པ་མི་ཤེས་པའི་སྣང་སྟོང་འགལ་བར་རབ་ཏུ་སྨྲ་བའི་སྐྱེ་བོ་ཐམས་
ཅད་ཀྱིས་སོ། །དེའི་ངོ་བོ་ནི་ཆོས་ཀུན་བདེན་པའི་ཏིང་ངེ་འཛིན་མེད་པ་དང་དམིགས་རྣམ་
སོགས་ཁས་ལེན་པ་ཕན་ཚུན་འགལ་བའི་དོན་སྒྲུབ་པས་མི་འཐད་པར་སེམས་པ་ཉིད་ཀྱིས་
ལོག་པ་ཉིད་ཡིན་ནམ་སྙམ་པའི་ཐེ་ཚོམ་གྱི་ངོ་བོ་སྔར་ཇི་སྐད་བཤད་པའི་ཡུལ་བཅུ་དྲུག་གི་ཡུལ་
ཅན་ཉིད་ཀྱིས་རྣམ་པ་ཐམས་ཅད་མཁྱེན་པ་ཉིད་བཏགས་པ་བ་བར་ཆད་མེད་རྩེའི་དམིགས་
རྣམ་གྱི་རྟེན་ཅན་ཏེ་ཡུལ་ཅན་ནོ། །གྲངས་དུ་ཡོད་ན་རྣམ་པ་བཅུ་དྲུག་གོ །བཅུ་དྲུག་གང་ཞེ་ན།
འདུས་བྱས་དང་འདུས་མ་བྱས་པ་ལས་གཉིས་དངོས་པོ་སྟེ་བདེན་པར་མེད་པས་བར་ཆད་མེད་
རྩེའི་དམིགས་པ་མི་འཐད་པ་དང་། རྣམ་པ་ཐམས་ཅད་དུ་རང་བཞིན་མེད་ན་དམིགས་པ་དེའི་
ངོ་བོ་ཉིད་ཡུལ་གྱི་རྣམ་པར་ངེས་པར་བཟུང་ཞིང་རྟོགས་པ་མི་འཐད་པ་དང་དངོས་པོ་དང་
དངོས་པོ་མེད་པ་སོགས་བདེན་པར་མ་དམིགས་ན་རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་
ཤེས་མི་འཐད་པ་དང་ཆོས་ཐམས་ཅད་དོན་དམ་པར་དེ་བཞིན་ཉིད་ཀྱི་ངོ་བོ་ཡིན་ན། ཀུན་རྫོབ་
དང་དོན་དམ་པའི་བདེན་པ་གཉིས་མི་འཐད་པ་དང་སྦྱིན་པ་སོགས་འཁོར་གསུམ་བདེན་པར་
མི་དམིགས་ན་སྦྱིན་སོགས་སྒྲུབ་པའི་སྦྱོར་བ་མི་འཐད་པ་དང་། རྟོགས་བྱ་བདེན་པ་བ་མེད་ན་
སངས་རྒྱས་དཀོན་མཆོག་མི་འཐད་པ་དང་། ཆོས་ཐམས་ཅད་མིང་དུ་བཏགས་པ་ཙམ་དུ་ཟད་
-377-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་ཆོས་དཀོན་མཆོག་མི་འཐད་ པ་ དང༌ ། གཟུགས་ལ་ སོགས་ པའི་ ཕུང་པོར་བདེན་པར་
དམིགས་པ་བཀག་ན་དགེ་འདུན་དཀོན་མཆོག་མི་འཐད་པ་དང༌། སྦྱིན་པ་ལ་སོགས་པའི་
འཁོར་གསུམ་བདེན་པར་མ་དམིགས་ན་སྦྱིན་སོགས་ལ་སྤྱོད་པའི་ཐབས་ལ་མཁས་པ་མི་
འཐད་པ་དང༌། དངོས་པོ་དང་དངོས་པོ་མེད་པ་དང་ཡོད་མེད་གཉིས་ཀའི་ངོ་བོ་རྟོགས་པ་
བདེན་པ་བ་བཀག་ན་དེ་བཞིན་གཤེགས་པའི་མངོན་པར་རྟོགས་པ་མི་འཐད་པ་དང་ཉེར་ལེན་
གྱི་ཕུང་པོ་ལྔ་མི་རྟག་པ་དང་སྡུག་བསྔལ་ལ་སོགས་པར་མངོན་པར་ཞེན་པ་དེ་སྤྲོས་པ་རྣམས་
བཞག་པ་སྟེ་ཕྱིན་ཅི་ལོག་ཡིན་ན་ཉེར་ལེན་གྱི་ཕུང་པོ་ལྔ་རྟག་པ་ལ་སོགས་པར་འཛིན་པ་ཕྱིན་
ཅི་ལོག་ཏུ་མི་འཐད་པ་དང་། བྱང་སེམས་ཀྱིས་ཉན་རང་གི་ལམ་རྣམ་པར་བསྒོམས་པ་འབྲས་
བུ་མངོན་དུ་མི་བྱེད་ནི། བྱང་སེམས་ཀྱིས་ཉན་རང་གི་ལམ་སྒོམ་པ་མི་འཐད་པ་དང་། དོར་
བར་བྲལ་བདེན་པ་བ་མེད་ན་མི་མཐུན་པའི་ཕྱོགས་མི་འཐད་པ་དང༌། བླང་བར་བྱ་བ་བདེན་
པ་བ་མེད་ན་གཉེན་པོ་མི་འཐད་པ་དང་། གཟུགས་སོགས་ཆོས་ཅན་བདེན་པ་བ་མེད་ན་ཆོས་
རྣམས་ཀྱི་རང་དང་སྤྱིའི་མཚན་ཉིད་མི་འཐད་པ་དང༌། བསྒོམ་བྱ་རང་དང་སྤྱིའི་མཚན་ཉིད་
བདེན་པ་མི་འཐད་ན་ཡུམ་སྒོམ་པ་མི་འཐད་སྙམ་དུ་རྟོག་པའི་བློ་དང་བཅུ་དྲུག་གོ །ངག་དོན།
དེ་དག་བསལ་བྱ་ལོག་རྟོག་ཏུ་ལུས་སུ་བཤད་པ་ལྟར་སྒྲུབ་བའོ། །སྣང་སྟོང་འགལ་བར་སྨྲ་
བའི་དངོས་སྨྲ་བ་འགའ་ཞིག་ཆོས་ཅན། བར་ཆད་མེད་རྩེའི་དམིགས་རྣམ་ལ་ལོག་པར་རྟོག་པ་
ཡིན་ཏེ། ཆོས་ཀུན་བདེན་པའི་རང་བཞིན་མེད་པ་དང་། དམིགས་རྣམ་སོགས་ཁས་ལེན་སུ་
འདི་ཕན་ཚུན་འགལ་བས་མི་འཐད་པར་སེམས་དཔའ་ཡིན་པའི་ཕྱིར། བར་ཆད་མེད་རྩེའི་
སྐབས་སུ་དམིགས་རྣམ་སོགས་དང་ལོག་རྟོག་བསྟན་པ་ལ་དགོས་པ་ཅི་ཡོད་ཅེ་ན། དམིགས་
རྣམ་སོགས་བསྟན་པས་རྣམ་མཁྱེན་གྱི་མཐུན་རྐྱེན་ཚང་བ་དང་ལོག་རྟོག་བསྟན་པས་འགོག་
བདེན་ཐམས་ཅད་དང་བྲལ་བར་བསྟན་པས་བར་ཆད་མེད་རྩེ་རྣམ་མཁྱེན་གྱི་དངོས་རྒྱུར་
-378-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
བསྟན་པའི་ཆེད་ཡིན་ནོ། །འདི་དག་ཐམས་ཅད་ཡིན་ན་ལོག་ཤེས་སུ་འགལ་ཞེ་ན། གཞན་གྱི་
ཁས་བླངས་འགལ་བས་མི་འཐད་སྙམ་པ་མ་གཏོགས་རང་གིས་མཐའ་གཅིག་ཏུ་མ་ངེས་པས་
ཐེ་ཚོམ་སྟེ་ལྟོས་ས་ཐ་དད་ལ་ལྟོས་ནས་ལོག་ཤེས་སུ་ཐེ་ཚོམ་གཅིག་པུ་འགྱུར་རོ། །ཡང་ན་ཚད་
མའི་སྟོབས་ཀྱིས་ངེས་པ་མ་རྙེད་པས་ཕུགས་ཐེ་ཚོམ་ལས་མི་འདའ་བ་ལ་དགོད་པའོ། །གཉིས་
པ་ནི། ལོག་རྟོག་བཅུ་དྲུག་ཡོད་པ་དེ་བས་ན་དབུ་མ་པའི་ཀུན་རྫོབ་ཀྱི་ཁས་བླངས་རྟགས་སུ་
བཀོད་ནས་དོན་དམ་མི་འདོད་པ་ཐལ་བར་འཕེན་པ་ཀུན་རྫོབ་སྒོ་ཅན་གྱི་ཀླན་ཀ་ལ་གོ་རིམ་
བཞིན་དུ་དོན་དམ་གྱི་སྒོ་ནས་ལན་གདབ་ལ་དོན་དམ་གྱི་ཁས་བླངས་རྟགས་སུ་བཀོད་ནས་
ཀུན་རྫོབ་མི་འདོད་པ་ཐལ་བར་འཕེན་ལ་དོན་དམ་སྒོམ་ཅན་གྱི་ཀླན་ཀ་ལ་ཀུན་རྫོབ་ཀྱི་སྒོ་
ནས་ལན་གདབ་དགོས་ཏེ༑ གཅིག་ལ་མཚོན་ནས་ཡང་གཉེན་པོ་ཡོད་པར་ཐལ། བླང་དོར་
ཡོད་པའི་ཕྱིར་ཞེས་པ་ལྟ་བུ་ཀུན་རྫོབ་སྒོ་ཅན་གྱི་ཀླན་ཀ་ལ་དོན་དམ་གྱི་སྒོ་ནས་རྟགས་མ་གྲུབ་
ཅེས་ལན་འདེབས་པ་དང་སྤང་གཉེན་མེད་པར་ཐལ། བླང་དོར་མེད་པའི་ཕྱིར། ཞེས་པ་ལྟ་བུ་
དོན་དམ་སྒོ་ཅན་གྱི་ཀླན་ཀ་ལ་ཀུན་རྫོབ་ཀྱི་སྒོ་ནས་རྟགས་མ་གྲུབ་ཀྱི་ལན་འདེབ་པ་ལྟ་བུའོ། །
ཀླན་ཀ་དང་ལོག་རྟོག་གི་ཁྱད་པར་ནི་དོན་དམ་དུ་མེད་ན་ཀུན་རྫོབ་ཏུ་ཡང་མེད་དགོས་ཞེས་
རྩོད་པའི་སུན་འབྱིན་ལྟར་སྣང་གི་ངག་ནི་ཀླན་ཀ་ཡིན་ལ་དེ་ལྟར་དོགས་པར་འཛིན་པའི་བློ་ནི་
ལོག་རྟོག་ཡིན་ནོ། །ངག་དོན། ཤེས་བྱ་ཆོས་ཅན། དབུ་མའི་ཀུན་རྫོབ་ཀྱི་ཁས་བླངས་རྒྱུ་
མཚན་དུ་བྱས་ནས་དོན་དམ་སུན་འབྱིན་པའི་ཀུན་རྫོབ་སྒོ་ཅན་གྱི་ཀླན་ཀ་ལ་དོན་དམ་གྱི་སྒོ་
ནས་ལན་གདབ་ལ་དོན་དམ་གྱི་ཁས་བླངས་རྒྱུ་མཚན་དུ་བྱས་ནས་ཀུན་རྫོབ་སུན་འབྱིན་པའི་
དོན་དམ་སྒོ་ཅན་གྱི་ཀླན་ཀ་ལ་ཀུན་རྫོབ་ཀྱི་སྒོ་ནས་ལན་གདབ་དགོས་ཏེ། ཆོས་ཐམས་ཅད་
དོན་དམ་པར་མེད་ཅིང་ཀུན་རྫོབ་ཏུ་ཡོད་པའི་ཕྱིར། དོན་དམ་སྒོ་ཅན་གྱི་ཀླན་ཀ་ཡིན་ན། ཀུན་
རྫོབ་ཀྱི་ལན་གདབ་དགོས་པའི་ཁྱབ་པ་མེད་དེ། དོན་དམ་དུ་ཡང་གཉེན་པོ་མེད་པར་ཐལ།
-379-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་དམ་པར་བླང་དོར་མེད་པའི་ཕྱིར་ཞེས་པའི་དོན་དམ་སྒོ་ཅན་ལ་ཀུན་རྫོབ་ཀྱི་ལན་འདེབས་
པའི་ཐབས་ཡོད་པའི་ཕྱིར་རོ། །ཀུན་རྫོབ་སྒོ་ཅན་གྱི་ཀླན་ཀ་ཡིན་ན་དོན་དམ་གྱི་ལན་འདེབས་
དགོས་པའི་ཁྱབ་པ་མེད་དེ་ཀུན་རྫོབ་ཏུ་ལམ་གསུམ་སྒོམ་པ་ལ་དགོས་པ་མེད་པར་ཐལ། ཀུན་
རྫོབ་ཏུ་ཉན་རང་གི་ལམ་གྱི་འབྲས་བུ་མངོན་སུམ་དུ་མི་བྱེད་པའི་ཕྱིར། ཞེས་པ་ལྟ་བུ་ཀུན་རྫོབ་
སྒོ་ཅན་གྱི་ཀླན་ཀ་ལ་དོན་དམ་གྱི་ལན་གདབ་པའི་ཐབས་མེད་པའི་ཕྱིར་རོ། །ཆོས་ཤེས་ཀྱིས་
དེ་བས་ན་ཀུན་རྫོབ་དང་དོན་དམ་པའི་སྒོ་ཅན་གྱི་ཀླན་ཀ་ལ་ཞེས་བྱ་བ་ལ་སོགས་པ་ནི་གང་
དག་བདེན་པ་རེ་རེ་ཞིག་ཚད་མར་བྱས་ནས་གཅིག་ཤོས་སུན་ཕྱུང་ནས་ཡང་དེའི་ཕྱི་ནང་རྣམ་པ་
ཐམས་ཅད་མཁྱེན་པ་ཉིད་མིན་པར་འགྱུར་ཏེ་ཞེས་བྱ་བ་ལ་སོགས་པས་ཀླན་ཀ་ཚོལ་བ་རྣམས་
སོ༑ ༑ཞེས་སོ། །དོན་དམ་པའི་བདེན་པ་གང་ཞེ་ན། ཆོས་རྣམས་ཀྱི་གནས་ལུགས་དེ་ཁོ་ན་ཉིད་
ནི་དོན་དམ་པའི་བདེན་པ་ཡིན་ཏེ། དེ་ཇི་ལྟ་བུ་ཞེ་ན། དབུ་མ་རྩ་བ་ལས། གཞན་ལས་ཤེས་
མིན་ཞི་བ་དང༌། །སྤྲོས་པ་རྣམས་ཀྱི་མ་སྤོས་པ། །རྣམ་རྟོག་མེད་དོན་ཐ་དད་མེད། །དེ་དེ་ཁོ་
ནའི་མཚན་ཉིད་དོ། །ཞེས་པ་དང༌། དབུ་མ་འཇུག་པ་ལས། རབ་རིབ་མཐུ་ཡི་སྐྲ་ཤད་ལ་
སོགས་པ། །ངོ་བོ་ལོག་པ་གང་ཞིག་རྣམ་བརྟགས་པ། །དེ་ཉིད་བདག་ཉིད་གང་དུའང་མིག་
དག་པས། །མཐོང་བ་དེ་བཞིན་དེ་ཉིད་འདིར་ཤེས་གྱིས། །ཞེས་པ་དང་། བདེན་གཉིས་ལས།
ཀུན་རྫོབ་ཇི་ལྟར་སྣང་བ་འདི། །རིགས་པས་དཔྱད་ན་འགའ་མི་རྙེད། །མ་རྙེད་པ་ནི་དོན་དམ་
སྟེ༑ ༑ཡེ་ནས་གནས་པའི་ཆོས་ཉིད་དོ། །ཞེས་སོ། །ཅིའི་ཕྱིར་དོན་དམ་པའི་བདེན་པ་ཞེས་བྱ་
ཞེ་ན། རིགས་ཤེས་དེ་ཐར་པ་འདོད་པ་རྣམས་ཀྱི་དོན་དུ་གཉེར་བྱ་མི་སླུ་བ་ཡིན་པས་དོན་དམ་
པ་ཞེས་བྱ་ཞེ་ལ། བདེན་པ་ནི་དེའི་ཡུལ་དུ་རིགས་པ་གཞན་གྱིས་གནོད་མེད་དུ་གནས་པས་
བདེན་པའོ། །བདེན་གཉིས་ལས་སླུ་བ་མེད་པའི་རིགས་པ་ནི། དོན་དམ་ཡིན་ཏེ་གཅིག་པོ་
གཞན་ཞེས་སོ། །རིགས་ཤེས་ནི་གཉིས་ཏེ་རྗེས་དཔག་དང་སྒོམ་བྱུང་ངོ་། །དང་པོ་ནི། གཅིག་
-380-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
དང་དུ་བྲལ་སོགས་པའི་རྟགས་ལ་བརྟེན་པའོ། །གཉིས་པ་ལ་ཆོས་ཉིད་དོན་སྤྱིའི་ཚུལ་དུ་
འཇལ་བའི་སྒོམ་བྱུང་དང་ཆོས་ཉིད་མངོན་སུམ་དུ་རྟོགས་པའི་སྒོམ་བྱུང་དང་གཉིས་སོ། །ཀུན་
རྫོབ་ཀྱི་བདེན་པ་གང་ཞེ་ན། མཐོང་བ་རྫུན་པའི་ཡུལ་དུ་རྟེན་འབྲེལ་སྣ་ཚོགས་སུ་སྣང་བ་དེ་
ཀུན་རྫོབ་བདེན་པ་ཡིན་ཏེ། བདེན་གཉིས་ ལས། ཇི་ལྟར་སྣང་བ་འདི་ཁོ་ན། །ཀུན་རྫོབ་
གཞན་ནི་གཅིག་ཤོས་ཡིན། །ཞེས་པ་དང༌། དབུ་མ་འཇུག་པ་ལས། མཐོང་བ་རྫུན་པའམ་
ཀུན་རྫོབ་བདེན་པར་གསུངས། །མཐོང་བ་རྫུན་པའང་རྣམ་པ་གཉིས་འདོད་ཏེ། །དབང་པོ་
གསལ་དང་དབང་པོ་སྐྱོན་ལྡན་ནོ། །ཞེས་སོ། །དབྱེ་ན་སྣང་བ་ལྟར་དོན་བྱེད་ནུས་པ་ཡང་དག་
ཀུན་རྫོབ། མི་ནུས་པ་ལོག་པའི་ཀུན་རྫོབ་དང་གཉིས་ཏེ། བདེན་གཉིས་ལས། སྣང་དུ་འདྲ་
ཡང་དོན་བྱེད་དག །ནུས་པའི་ཕྱིར་དང་མི་ནུས་ཕྱིར། །ཡང་དག་ཡང་དག་མ་ཡིན་པ། །ཀུན་
རྫོབ་ཀྱིས་ནི་དབྱེ་བ་བྱས། །ཞེས་སོ། །ཅིའི་ཕྱིར་ཀུན་རྫོབ་བདེན་པ་ཞེས་བྱ་ཞེ་ན། དེ་ཁོ་ན་
ཉིད་ལ་རྨོངས་པའི་བློ་ནི་གནས་ལུགས་མཐོང་བ་ལ་སྒྲིབ་པའི་ཀུན་རྫོབ་ཞེས་བྱ་ལ་དེའི་ངོ་བོར་
བདེན་པར་སྣང་བས་ན་ བདེན་ པ་ ཞེས་ བྱའོ། །བདེན་གཉིས་ལས། གང་ཞིག་གིས་སམ་
གང་ཞིག་ལ། །ཡང་དག་སྒྲིབ་བྱེད་ཀུན་རྫོབ་འདོད། །ཅེས་པ་དང༌། འཇུག་པ་ལས། གཏི་
མུག་རང་བཞིན་སྒྲིབ་ཕྱིར་ཀུན་རྫོབ་སྟེ། །དེས་གང་བཅོས་མ་བདེན་པར་སྣང་དེ་ནི། །ཀུན་
རྫོབ་བདེན་ཞེས་ཐུབ་པ་དེ་གསུངས་ཏེ། །ཞེས་སོ། །བདེན་པ་གཉིས་ཀྱི་རྣམ་དབྱེ་ཤེས་པའི་
ཕན་ཡོན་ཇི་ལྟར་ཞེ་ན། བདེན་གཉིས་ལས། བདེན་གཉིས་རྣམ་དབྱེ་ཤེས་པ་དག །ཐུབ་པའི་
བཀའ་ལ་མི་རྨོངས་ཏེ། །དེ་དག་མ་ལུས་ཚོགས་བསགས་ནས། །ཕུན་ཚོགས་ཕ་རོལ་འགྲོ་བར་
འགྱུར། །ཞེས་སོ། །གསུམ་པ་ནི། བསྐྱེད་པར་བྱའོ། །གང་གིས་ན་གཞན་དོན་དུ་དགེ་བ་སྟེ་
བར་ཆད་མེད་རྩེ་ཐོབ་པར་འདོད་པའི་བྱང་ཆུབ་སེམས་དཔའ་རྣམས་ཀྱིས་སོ། །ཐབས་གང་
གིས་ན་བདེན་གཉིས་རྣམ་འབྱེད་ཀྱི་ཐབས་ལ་མཁས་པ་འགལ་རྐྱེན་ལོག་པར་རྟོག་པ་རྣམ་པ་
༦
-381-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོང་དུ་སྟེ་མང་དུ་བསལ་བ་སྔོན་དུ་འགྲོ་ཞིང་མཐུན་རྐྱེན་དམིགས་རྣམ་ཕྱིན་ཅི་མ་ལོག་པར་
རྟོགས་པའི་ངེས་པ་ཡང་དག་པར་བསྐྱེད་ནས་སོ། །གང་ན་བར་ཆད་མེད་པའི་རང་བཞིན་ནོ། །
སྟོང་ཞེས་སྨོས་པ་ནི་ཉེ་བའི་གདུལ་བྱ་ལ་ལྟོས་ནས་བཅུ་དྲུག་ཏུ་བཤད་ཀྱི་རྒྱུད་ཀྱི་བྱེ་བྲག་གིས་
མཐའ་ཡས་པར་སྟོན་པའོ། །ངག་དོན་ཤེར་ཕྱིན་བར་ཆད་མེད་རྩེ་ཐོབ་འདོད་ཀྱི་བྱང་སེམས་
ཀྱིས་ཐབས་ལ་མཁས་པ་བར་ཆད་མེད་རྩེའི་དམིགས་རྣམ་ལ་ལོག་རྟོག་བསལ་ཞིང་ཡང་དག་
པའི་ངེས་པ་སྐྱེད་ནས་བར་ ཆད་མེད་ རྩེ་ བསྐྱེད་ པར་ བྱ་དགོས་ཏེ། ལོག་རྟོག་མ་བསལ་
བར་བར་ཆད་མེད་རྩེ་བསྐྱེད་མི་ནུས་ཤིང་བར་ཆད་མེད་རྩེའི་དམིགས་རྣམ་ལ་ལོག་རྟོག་མང་
དུ་འབྱུང་བའི་ཕྱིར། རྣམ་པ་སྟོང་དུ་ཞེས་པ་ཆོས་ཤེས་ཀྱིས་ལན་མི་ཟད་པར་མཚོན་པར་འཆད་
དོ༑ ཁ་ཅིག་ཡང་དང་ཡང་དུ་བསལ་བ་ལ་འཆད་དོ། །གསུམ་པ་ནི་ཤེས་རབ་ཀྱི་ཕ་རོལ་ཏུ་
ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས་རྩེ་སྦྱོར་བརྗོད་
བྱའི་གཙོ་བོར་སྟོན་པ་སྐབས་ལྔ་པའི་ཚིག་དོན་རྣམ་པར་འགྲེལ་པའོ།། །།
༈ གསུམ་པ་ལ་བཞི་སྟེ། འགྲེལ་དགོད་པས་མཚམས་སྦྱར། རྩ་བ། འགྲེལ་པ།
སྐབས་བསྡུ་བའོ། །དང་པོ་ནི། འཆད་དོ་གང་ན་མཐར་གྱིས་པའི་མངོན་པར་རྟོགས་པའོ། །
གང་དུ་ན་རྩེ་སྦྱོར་གྱི་རྗེས་སུའོ། །དེའི་རྒྱུ་མཚན་ནི་སྒོམ་པར་བྱེད་དོ། །གང་གིས་ན་རྩེ་མོའི་
མངོན་པར་རྟོགས་པ་ཐོབ་པའི་རྒྱུན་མཐའི་སྔ་ལོགས་མན་གྱི་བྱང་སེམས་ཀྱིས་སོ། །གང་ན་སོ་
སོ་བ་མཁྱེན་པ་གསུམ་དང་བསྡུས་པ་རྣམ་རྫོགས་སྦྱོར་བ་དང་རྩེ་སྦྱོར་དུ་རྟོགས་པའི་དོན་
རྣམས་སོ། །ཇི་ལྟར་ན་གོ་རིམ་བཞིན་དུ་ཡིད་ཀྱིས་བླངས་ནས་སོ། །དགོས་པ་ཅིའི་དོན་དུ་ན་
རྟོགས་པ་བརྟན་པོ་འབད་མེད་ལྷུན་གྲུབ་ཏུ་བྱ་བའི་ཕྱིར་དུའོ། །ངག་དོན། རྒྱན་ཆོས་ཅན། རྩེ་
སྦྱོར་གྱི་རྗེས་སུ་མཐར་གྱིས་པའི་སྦྱོར་བ་སྟོན་པའི་རྒྱུ་མཚན་ཡོད་དེ། རྩེ་སྦྱོར་ཐོབ་པའི་རྒྱུན་
མཐའི་སྔ་ལོགས་མན་ཆད་ཀྱི་བྱང་སེམས་ཀྱིས་བརྟན་པོར་བྱ་བའི་ཕྱིར། སོ་སོ་བ་དང་བསྡུས་
-382-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
པ་ཉིད་དུ་རྟོགས་པའི་དོན་རྣམས་རིམ་གྱིས་སྒོམ་པར་བྱེད་པའི་ཕྱིར། ཆོས་ཤེས་ཀྱིས་སོ་སོ་བ་
ཇི་སྙེད་པ་དང་བསྡུས་པ་ཇི་ལྟ་བ་ལ་འཆད་དོ། ཁ་ཅིག་སོ་སོ་བ་ཕྱིན་དྲུག་དང་བསྡུས་པ་དངོས་
མེད་ངོ་བོ་ཉིད་ལ་འཆད་དོ། །ཉི་ཁྲི་སྣང་བ་ལྟར་ན་མཁྱེན་གསུམ་མངོན་རྟོགས་སོ་སོའི་སྒོ་ནས་
རྒྱས་པར་བསྟན་པའི་དོན་དང་མཁྱེན་གསུམ་བསྡུས་ཏེ་བསྟན་པའི་དོན་རྣམས་བཤད་དོ། །
གཉིས་པ་ནི། བཞེད་དོ་གང་ན་སྦྱིན་པ་ནས་ཤེས་རབ་ཀྱི་བར་དྲུག་དང་སངས་རྒྱས་དང་སོགས་
པ་ཆོས་ལ་སོགས་པ་རྗེས་དྲན་དྲུག་དང་ཆོས་ཐམས་ཅད་བདེན་པའི་དངོས་པོ་མེད་པའི་ངོ་བོ་
ཉིད་དུ་རྟོགས་ནས་རིམ་གྱི་སྒོམ་པ་རྩེ་སྦྱོར་ཐོབ་པའི་རྒྱུན་མཐའི་སྔ་ལོགས་མན་ཆད་ཀྱི་བྱང་
སེམས་ཀྱི་རྣལ་འབྱོར་དེའོ། །ཇི་ལྟར་ན་མཐར་གྱིས་པའི་བྱ་བ་སྟེ་སྦྱོར་བར་རོ། །ངག་དོན།
སྦྱིན་སོགས་བཅུ་གསུམ་རིམ་གྱིས་སྒོམ་པའི་ཐེག་ཆེན་སྦྱོར་ལམ་པའི་ཏིང་ངེ་འཛིན་དེ་མཐར་
གྱིས་པའི་སྦྱོར་བར་ལུས་སུ་བཤད་པ་ལྟར་སྒྲུབ་བོ། །ཕར་ཕྱིན་ཕྱི་མ་བཞི་ཤེར་ཕྱིན་དུ་འདུས་
ཚུལ་ཇི་ལྟར་ཡིན་ཞེ་ན། ཤེར་ཕྱིན་ཉིད་བྱ་བ་མི་འདྲ་བ་བཞི་བྱེད་པས་བཞིར་ཕྱེ་སྟེ། དགེ་བ་མི་
ཟད་པར་བྱེད་པས་ཐབས་དང་། སྦྱིན་སོགས་ཀྱི་འབྲས་བུ་འགྲུབ་པའི་དོན་དུ་འཇུག་པས་སྨོན་
ལམ་དང༌། མི་མཐུན་ཕྱོགས་འཇོམས་པས་སྟོབས་དང༌། ཆོས་ཀྱིས་སེམས་ཅན་སྨིན་པར་བྱེད་
པས་ཡེ་ཤེས་སུ་བཞག་གོ །ཡང་ན་ཤེར་ཕྱིན་རྣམ་པར་མི་རྟོག་པའི་ཡེ་ཤེས་ཡིན་པ་ཕར་ཕྱིན་ཕྱི་
མ་བཞི་དེའི་རྗེས་ཐོབ་ཡིན་པས་དེར་འདུས་པར་བཞག་ཅེས་འགྲེལ་ཆེན་ལས་བཤད་དོ། །
གསུམ་པ་ལ་གསུམ་སྟེ། གང་བཞེད། གང་དུ་བཞེད། ཇི་ལྟར་བཞེད་པའོ།།
དང་པོ་ལ་གསུམ་སྟེ། ཕར་ཕྱིན་དྲུག །རྗེས་དྲན་དྲུག །དངོས་མེད་ངོ་བོ་ཉིད་དོ། །དང་པོ་ནི།
སྒྲུབ་པར་བྱེད་དོ། །གང་ན་ས་བཅུའོ། །གང་གི་སྒོ་ནས་འཁོར་གསུམ་རྣམ་པར་དག་པ་ཕར་
ཕྱིན་དུ་རབ་ཏུ་ཕྱེ་བའི་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་རྣམ་པ་ཐམས་ཅད་ཡོངས་
སུ་རྫོགས་པའི་སྒོ་ནས་སོ། །གང་གིས་ན་ཐེག་ཆེན་སྦྱོར་ལམ་པས་སོ། །འོ་ན་ས་བཅུ་རྫོགས་པ་
-383-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་ཕར་ཕྱིན་བཅུ་དགོས་པར་བཤད་པ་དང་འགལ་ལོ་ཞེ་ན། སྐྱོན་མེད་དེ། ཐབས་སྟོབས་སྨོན་
ལམ་ཡེ་ཤེས་ཀྱི་ཕ་རོལ་ཏུ་ཕྱིན་པ་བཞི་ནི། ཤེར་ཕྱིན་གྱི་ནང་དུ་འདུས་པའི་ཕྱིར་རོ། །ངག་དོན།
ཤེས་བྱ་ཆོས་ཅན། ཕར་ཕྱིན་དྲུག་རྫོགས་ནས་ས་བཅུ་འགྲུབ་སྟེ་ཕར་ཕྱིན་ཕྱི་མ་བཞི་ཤེར་ཕྱིན་
དུ་འདུས་པའི་ཕྱིར། འཁོར་རྣམ་དག་གི་ཕྱིན་དྲུག་རིམ་གྱིས་སྒོམ་པའི་ཐེག་ཆེན་སྦྱོར་ལམ་པའི་
ཏིང་ངེ་འཛིན་དེ་མཐར་གྱིས་པའི་སྦྱོར་བར་སྔར་བཞིན་སྒྲུབ་བོ། །གཉིས་པ་ནི། སངས་རྒྱས་
རྗེས་སུ་དྲན་པ་རྣམ་པ་གསུམ་མོ། །གོ་རིམ་བཞིན་དུ་སྦྱར་ན་ངེས་པར་འབྱེད་པའི་ཆ་དང་
མཐུན་པའི་གནས་སྐབས་སུ་དྲན་པ་ཉེ་བར་བཞག་པ་དང་སོགས་པ་སྟོབས་ལྔའི་བར་དང་
མཐོང་ལམ་གྱི་གནས་སྐབས་སུ་བྱང་ཆུབ་ཀྱི་ཡན་ལག་བདུན་དང་སྒོམ་པའི་ལམ་གྱི་གནས་
སྐབས་སུ་འཕགས་པའི་ལམ་ཡན་ལག་བརྒྱད་པ་དང་དེའི་ཡོན་ཏན་དོན་དམ་པར་དྲན་པ་མེད་
པའི་སྒོ་ནས་ཀུན་རྫོབ་ཏུ་ཕྱིན་ཅི་ལོག་པར་རིམ་གྱིས་སྒོམ་པའི་རྒྱུན་མཐའི་སྔ་ལོགས་མན་ཆད་
ཀྱི་བྱང་སེམས་ཀྱི་རྣལ་འབྱོར་དང་། དེ་བཞིན་དུ་སྟེ་དགེ་བ་དང་མི་དགེ་བ་དང་ལུང་མ་བསྟན་
གྱི་ཆོས་དོན་དམ་པར་དྲན་པ་མེད་པའི་སྒོ་ནས་དེ་འདྲའི་རྣལ་འབྱོར་དང་སྔ་མ་དགེ་འདུན་ཉི་
ཤུར་བསྟན་པ་བཞིན་གྱི་ཕྱིར་མི་ལྡོག་པའི་བྱང་སེམས་འཕགས་པའི་ཡོན་ཏན་དོན་དམ་པར་
དྲན་པ་མེད་པའི་སྒོ་ནས་དེ་འདྲའི་རྣལ་འབྱོར་དང་། དེ་བཞིན་དུ་སྟེ་ཚུལ་ཁྲིམས་དང་གཏོང་བ་
དང་ལྷར་སྐྱེས་པའི་འཕགས་པའི་ཡོན་ཏན་དོན་དམ་པར་དྲན་པ་མེད་པའི་སྒོ་ནས་དེ་འདྲའི་
རྣལ་འབྱོར་དང་། གསུམ་པ་ནི། གཟུགས་ལ་སོགས་པའི་ཆོས་ཐམས་ཅད་བདེན་པའི་དངོས་
པོ་མེད་པའི་ངོ་བོ་ཉིད་དུ་ཁོང་དུ་ཆུད་ཅིང་རྟོགས་ནས་རིམ་གྱིས་སྒོམ་པའི་རྩེ་སྦྱོར་ཐོབ་པའི་
རྒྱུན་མཐའི་སྔ་ལོགས་མན་གྱི་བྱང་སེམས་ཀྱི་རྣལ་འབྱོར་ཏེ་བཅུ་གསུམ་པོ་གང་ཡིན་པ་དེ་ནི་
བཞེད་དོ། །གཉིས་པ་ནི། སྐབས་དྲུག་པ་འདིར་རོ། །གསུམ་པ་ནི། མཐར་གྱིས་པའི་བྱ་བ་སྟེ་
སྦྱོར་བར་བྱམས་པས་བཞེད་པའི་དོན། ངག་དོན་དེ་དག་མཐར་གྱིས་པའི་སྦྱོར་བར་སྔར་
-384-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
བཞིན་སྒྲུབ་བོ། །ཡང་ན་དྲན་པ་ཉེར་བཞག་སོགས་ཀྱི་ངོ་བོ་ངེས་བྱེད་ཆ་མཐུན་དང་བྱང་ཆུབ་
ཡན་ལག་གི་ངོ་བོ་མཐོང་ལམ་དང་འཕགས་ལམ་ཡན་ལག་གི་ངོ་བོ་སྒོམ་ལམ་གྱི་གནས་
སྐབས་སུ་སངས་རྒྱས་ཀྱི་ཡོན་ཏན་དོན་དམ་པར་དྲན་པ་མེད་པའི་སྒོ་ནས་དྲན་ཞེས་སྦྱར་རོ། །
དེ་བཞིན་དུ་ཞེས་ པ་ ཡང་ གནས་ སྐབས་ དང་དྲན་ཚུལ་གཉིས་ཀ་ལ་སྦྱར་རོ། །མདོ་ལས།
མཐར་གྱིས་བྱ་བ་དང་། མཐར་གྱིས་བསླབ་པ་དང་མཐར་གྱིས་སྒྲུབ་པ་རྩེ་མོ་ཞེས་སོ། །ཉི་ཁྲི་
སྣང་བ་ལས་བགྱི་བ་སྨོས་པ་ནི་སེམས་བསྐྱེད་པ་བཟུང་བའི་དོན་དུའོ། །བསླབ་པ་སྨོས་པ་ནི་
ངེས་པར་འབྱེད་པའི་ཆ་དང་མཐུན་པ་ཤེས་པའི་དོན་དུའོ། །སྒྲུབ་པ་སྨོས་པ་ནི་མཐོང་བའི་ལམ་
དང་སྒོམ་པའི་ལམ་ཤེས་པའི་དོན་དུའོ་ཞེས་གསུངས་པས་ཚོགས་ལམ་ནས་ཡོད་པར་བཞེད།
སློབ་དཔོན་ནི་ སྦྱོར་ ལམ་ ནས་ ཡོད་ པར་ བཞེད་དོ། །བཞི་པ་ནི། ཤེས་རབ་ཀྱི་ཕ་རོལ་ཏུ་
ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས་མཐར་གྱིས་
པ་བརྗོད་བྱའི་གཙོ་བོར་སྟོན་པ་སྐབས་དྲུག་པའི་ཚིག་དོན་རྣམ་པར་འགྲེལ་པའོ།། །།
༈ བཞི་པ་ལ་གསུམ་སྟེ། འགྲེལ་དགོད་པས་མཚམས་སྦྱར། སྐད་ཅིག་མའི་སྦྱོར་
བའི་ ཆོས་ རྒྱས་ པར་ བཤད། སྐབས་བསྡུ་བའོ། །དང་ པོ་ནི། མཐར་གྱིས་པའི་མངོན་ པར་
རྟོགས་པ་ཤིན་ཏུ་རྣམ་པར་བསྒོམས་པ། རྒྱུན་མཐའ་པས་མཁྱེན་གསུམ་དེ་དག་ཉིད་བྱ་རྫོགས་
ཀྱི་སྐད་ཅིག་མ་གཅིག་གིས་ཤིན་ཏུ་གོམས་པ་ཆོས་སྐུ་ཐོབ་པར་བྱ་བའི་ཕྱིར་སྒོམ་པར་བྱེད་པས་
མཐར་གྱིས་པའི་སྦྱོར་བའི་རྗེས་སུ་སྐད་ཅིག་མ་གཅིག་ནི་མངོན་པར་རྫོགས་པར་བྱང་ཆུབ་
པའི་སྦྱོར་བ་བསྟན་པ་ཡིན་ཏེ། སྐད་ཅིག་མ་དེ་ཡང་ངོ་བོ་གཅིག་ལ་སྤྱིའི་མཚན་ཉིད་ཀྱིས་ཕྱེ་བ་
རྣམ་པ་བཞི་ཡོད་པས་རིམ་པ་ལྟར་འཆད་དོ། །ངག་དོན། རྒྱན་ཆོས་ཅན། མཐར་གྱིས་པའི་
སྦྱོར་བའི་རྗེས་སུ་སྐད་ཅིག་མའི་སྦྱོར་བ་སྟོན་པའི་རྒྱུ་མཚན་ཡོད་དེ། མཐར་གྱིས་པའི་སྦྱོར་
བ་བསྒོམས་པའི་རྒྱུན་མཐའ་བས་ཆོས་སྐུ་ཐོབ་པའི་ཕྱིར་དུ་མཁྱེན་གསུམ་བསྡུས་ནས་བྱ་
-385-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྫོགས་ཀྱི་སྐད་ཅིག་མ་གཅིག་ལ་སྒོམ་པའི་ཕྱིར། སྐད་ཅིག་མའི་སྦྱོར་བ་ཆོས་ཅན། བཞི་ཡོད་
དེ༑ ཡོན་ཏན་མངོན་དུ་བྱེད་ཚུལ་གྱི་ཕྱེ་བ་གཉིས་དང་ཤེས་བྱ་ཤེས་ཚུལ་གྱི་ཕྱེ་བ་གཉིས་ཡོད་
པའི་ཕྱིར། གཉིས་པ་ལ་བཞི་སྟེ། རྣམ་པར་སྨིན་པ་མ་ཡིན་པའི་སྐད་ཅིག་མ། རྣམ་པར་སྨིན་
པའི་སྐད་ཅིག་མ། མཚན་ཉིད་མེད་པའི་སྐད་ཅིག་མ། གཉིས་སུ་མེད་པའི་སྐད་ཅིག་མའོ། །
དང༌ པོ་ ལ་ གཉིས་ ཏེ། དོན་ འགོད ། དེ་ ཉིད་ དཔེས བསྒྲུབ་པའོ། །དང་ པོ་ ལ་ གསུམ་ སྟེ།
མཚམས་སྦྱར། རྩ་ བ། འགྲེལ་པའོ། །དང་པོ་ནི། སྦྱིན་པ་ལ་སོགས་ཞེས་སོགས་མཚན་ཉིད་
སྨོས་པ་ཆོས་ཅན། དགོས་པ་ཡོད་དེ། དང་པོ། རྣམ་པར་སྨིན་པ་མ་ཡིན་པའི་ཟག་པ་མེད་
པའི་ཆོས་ཐམས་ཅད་སྐད་ཅིག་མ་གཅིག་ལ་རྟོགས་ནས་སྒོམ་པའི་མཚན་ཉིད་ཅན་གྱི་སྐད་
ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པའི་སྦྱོར་བ་བསྟན་པའི་དོན་ཡོད་པའི་
ཕྱིར། གཉིས་པ་དང་གསུམ་པ་ནི་ཤེས་པར་བྱའོ། །གང་ན་ཐུགས་སངས་རྒྱས་བཏགས་པ་བ་
རྒྱུན་མཐའི་བྱང་སེམས་ཀྱི་རྟོགས་པ་འདི་ནིའོ། །ཇི་ལྟར་ན་རྣམ་པར་སྨིན་པ་མ་ཡིན་པའི་སྐད་
ཅིག་མ་སྦྱོར་བ་ཡིན་པའི་ཕྱིར། དེའི་རྒྱུ་མཚན་ནི་དངོས་པོ་ཐ་དད་དུ་ངེས་པར་འཛིན་པའི་ཕྱིན་
ཅི་ལོག་དང་བྲལ་ཞིང་། དམིགས་པར་བྱ་བ་སྦྱིན་པ་ལ་སོགས་ལ་སྤྱོད་པའི་རྒྱུན་མཐའི་ཡེ་ཤེས་
སྐད་ཅིག་མ་གཅིག་པོ་རེ་རེས་ཀྱང་སྦྱིན་པ་ལ་སོགས་ནས་དཔེ་བྱད་བཟང་པོ་བརྒྱད་ཅུའི་བར་
གྱི་མཚན་ཉིད་དེ་རང་བཞིན་གྱི་ཟག་མེད་ཀྱི་ཆོས་ཀྱི་རིགས་ཀུན་བསྡུས་ཤིང་གཅིག་པར་
རྟོགས་ནས་སྒོམ་པའི་རྣལ་འབྱོར་མཐར་ཐུག་ཡིན་པའི་ཕྱིར་རོ། །རྣམ་པར་སྨིན་པ་མ་ཡིན་པའི་
དོན་ཟག་བཅས་ཀྱི་རྣམ་སྨིན་མིན་པའོ། །ངག་དོན། རྒྱུན་མཐའི་ཡེ་ཤེས་རྣམ་པར་སྨིན་པ་མིན་
པའི་སྐད་ཅིག་མའི་སྦྱོར་བར་ལུས་སུ་བཤད་པ་ལྟར་སྒྲུབ་བོ། །གལ་ཏེ་མང་པོས་གཅིག་བསྡུས་
མོད། གཅིག་གིས་མང་པོ་བསྡུས་པ་མི་འཐད་དོ་ཞེ་ན། ཤེས་བྱ་ཆོས་ཅན། མང་པོས་གཅིག་
བསྡུས་འབའ་ཞིག་ཏུ་མ་ཟད། གཅིག་གིས་མང་པོ་བསྡུས་པ་ཡང་ཡོད་དེ། ཨརྱ་དེ་བའི་གཞུང་
-386-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ལུགས་ལས་ཆོས་ཐམས་ཅད་དོན་དམ་པར་ཆོས་ཀྱི་དབྱིངས་ཀྱི་རང་གི་ངོ་བོ་དབྱེར་མེད་པ་ལ་
དགོངས་ནས་དངོས་པོ་གཅིག་གིས་ཆོས་ཉིད་དེ་དངོས་པོ་ཀུན་གྱི་ཆོས་ཉིད་ཀྱི་ངོ་བོ་ཉིད་ཡིན་
ལ་དངོས་པོ་ཀུན་གྱི་ཆོས་ཉིད་ཀྱང་དངོས་པོ་གཅིག་གི་ཆོས་ཉིད་ཀྱི་ངོ་བོ་ཉིད་ཡིན་པས་བློ་གང་
གིས་དངོས་པོ་གཅིག་གི་དེ་བཞིན་ཉིད། མངོན་སུམ་དུ་མཐོང་བ་དེ་ཡིས་དངོས་པོ་ཀུན་གྱི་དེ་
བཞིན་ཉིད་མཐོང་ཞེས་འབྱུང་བའི་ཕྱིར། སྐད་ཅིག་མ་བཞི་པོ་ངོ་བོ་གཅིག་ལ་ལྡོག་པ་ཐ་དད་པ་
རྒྱུན་མཐའ་ཁོ་ན་ན་ཡོད་དེ། འགྲེལ་ཆེན་ལས་ལྡོག་པའི་དབྱེ་བས་རྣམ་པ་བཞི་ཅི་ཞིག་ལྟར་
བསྟན་ཞེས་པ་དང༌། སྐད་ཅིག་མ་ནི་སེམས་ ཀྱི་སྐད་ཅིག་མ་གཅིག་ཁོ་ནས་རྣམ་པ་བཞིར་
མངོན་སུམ་དུ་བྱེད་ཅེས་སོ། །འདིར་སྐད་ཅིག་མ་གང་དུས་མཐའི་སྐད་ཅིག་མ་རྡུལ་ཕྲན་ཙམ་
གནས་འཕོས་པའི་ཡུན་ཙམ་ལ་བྱེད་དམ། གྲུབ་མཐའ་ལ་གྲགས་པ་སེ་གོལ་ཏོག་པ་ལ་དྲུག་ཅུ་
རྩ་ལྔ་དགོས་པའི་ཆ་ལ་བྱེད་དམ། བྱ་རྫོགས་ཀྱི་སྐད་ཅིག་མ་སྐྱེས་བུའི་འདོད་པའི་དོན་གྲུབ་
པའི་དུས་ལྟ་བུ་ལ་བྱེད། དང་པོ་གཉིས་ལྟར་ན་ཧ་ཅང་ཡུན་ཐུང་བས་བློས་ངེས་པ་དང་སྒྲས་
བརྗོད་པར་མི་ནུས་སོ། །གསུམ་པ་ལྟར་ན་དུས་ངེས་པ་མེད་དོ་ཞེ་ན། དང་པོ་གཉིས་ལ་བྱས་
ནས་ཉེས་པ་མེད་དེ། དབང་ཐོབ་པས་སྐད་ཅིག་བསྐལ་པར་བྱིན་གྱིས་རློབ་ནུས་པའི་ཕྱིར་རོ། །
འདིར་ཕྱོགས་གསུམ་པ་བཟུང་སྟེ། བདུད་བཏུལ་བ་ནས་སངས་རྒྱས་ཀྱི་བར་གྱི་བར་ཆད་མེད་
པའི་ཏིང་ངེ་འཛིན་དེ་སྐད་ཅིག་མའི་སྦྱོར་བ་ཡིན་ལ། དེའི་དུས་ལ་གདུལ་བྱའི་དབང་གིས་ངེས་
པ་མེད་དེ། ཁོ་བོ་ཅག་གི་སྟོན་པས་སྲོད་ལ་བདུད་བཏུལ་བའི་ཐོ་རངས་སངས་རྒྱས་ལ། དེ་
བཞིན་གཤེགས་པ་མངོན་པར་ཤེས་པའི་ཡེ་ཤེས་ཆེན་པོས་བདུད་བཅོམ་ནས་བར་བསྐལ་བཅུ་
ནས་སངས་རྒྱས་པས་སོ། །ཞེས་ཆོས་ཤེས་བཞེད་དོ། ཁ་ཅིག་འདིའི་དུས་མཐའི་སྐད་ཅིག་མ་
ཡིན་ཏེ་རྣམ་མཁྱེན་གྱི་དངོས་རྒྱུ་ཡིན་ཕྱིར་ཞེས་འདོད་དོ། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི་ཇི་ལྟར་
387-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་སོགས་ཚིགས་བཅད་གཅིག་སྨོས་པ་ཆོས་ཅན། དགོས་པ་ཡོད་དེ། ཡང་ཇི་ལྟར་ན་ཟག་པ་
མེད་པའི་ཡེ་ཤེས་དང་དམིགས་པ་ན་ཟག་པ་མེད་པ་ཐམས་ཅད་བསྡུས་པ་ཡིན་ཞེ་ན། དེའི་
ལན་བསྟན་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི། རྒྱུན་མཐའི་ཡེ་ཤེས་ཆོས་
ཅན། ཁྱོད་ཀྱིས་ཟག་པ་མེད་པའི་ཡེ་ཤེས་གཅིག་དམིགས་ན་དེའི་སྐད་ཅིག་མ་གཅིག་ཁོ་ན་ལ་
དེ་དང་རིགས་མཐུན་པ་ཐམས་ཅད་མངོན་དུ་བྱེད་པ་ཡིན་ཏེ། སྐད་ཅིག་མ་དང་ལྡན་པའི་ཤེས་
རབ་ཀྱིས་ཆོས་ཐམས་ཅད་རྟོགས་པར་གྱུར་ཅིག་པའི་སྔོན་གྱི་སྨོན་ལམ་གྱི་འཕེན་པ་རྫོགས་
ཤིང་ཆོས་ཀྱི་དབྱིངས་བསྒོམས་པའི་མཐུ་ཁྱད་པར་ཅན་ཐོབ་པའི་སློབ་ལམ་མཐར་ཐུག་ཡིན་
པའི་ཕྱིར། དཔེར་ན་བཟོ་བོ་མཁས་པས་སྔོན་བཟོ་ལེགས་པར་བྱས་པའི་མཐུས་ཕྱིས་ཟོ་ཆུན་
རྒྱུན་གྱིས་ཆུ་འདྲེན་པའི་ཚེ་ཟོ་བ་གཅིག་སྐྱེས་བུས་རྡོག་པ་ཐབས་གཅིག་གིས་སྐྱོད་པ་ན་ཟོ་ཆུན་
གྱི་རྒྱུད་ཐམས་ཅད་གཅིག་ཅར་དུས་གཅིག་ཏུ་འགུལ་བ་བཞིན་ནོ། །
གཉིས་པ་ལ་གསུམ་སྟེ། མཚམས་སྦྱར། རྩ་ བ། འགྲེལ་པའོ། །དང་པོ་ནི། གང་
ཚེ་ཞེས་སོགས་མཚན་ཉིད་སྨོས་པ་ཆོས་ཅན། དགོས་པ་ཡོད་དེ། སྔར་བཤད་པ་དེ་ལྟར་ན་སྐད་
ཅིག་མ་དང་པོ་བསྟན་ནས་སྐད་ཅིག་མ་གཉིས་པ་ཟག་མེད་ལྷུན་གྲུབ་ཏུ་རྣམ་པར་སྨིན་པའི་
ཟག་པ་མེད་པའི་ཆོས་ཐམས་ཅད་སྐད་ཅིག་མ་གཅིག་ལ་རྟོགས་ནས་སྒོམ་པའི་མཚན་ཉིད་ཅན་
གྱིས་སྐད་ཅིག་མ་གཅིག་གིས་མངོན་པར་རྫོགས་པར་བྱང་ཆུབ་པའི་སྦྱོར་བ་བསྟན་པའི་དོན་
ཡོད་པའི་ཕྱིར། གཉིས་པ་དང་གསུམ་པ་ནི། གང་གི་ཚེ་རྒྱུན་མཐའི་བྱང་ཆུབ་སེམས་དཔའ་
གཉེན་པོ་སྒོམ་པས་མི་མཐུན་པའི་ཕྱོགས་དྲི་མ་རགས་པ་ཐམས་ཅད་དང་བྲལ་བ་ན་རྣམ་པར་
བྱང་བའི་ཕྱོགས་རྣམ་པར་སྨིན་པ་ཆོས་ཉིད་ཀྱི་གནས་སྐབས་ས་རྡུལ་གྱི་དྲི་མ་ཐམས་ཅད་དང་
བྲལ་བས་སྟོན་ཀའི་ཟླ་བའི་འོད་བཞིན་དུ་དཀར་བའི་ངོ་བོ་ཉིད་སྐྱེས་པ་དེའི་ཚེ་ཐོབ་པའི་རྒྱུན་
མཐའི་ཡེ་ཤེས་ཆོས་ཅན། ཤེར་ཕྱིན་རྣམ་པར་སྨིན་པ་སྐད་ཅིག་མ་གཅིག་པའི་མངོན་པར་
-388-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
རྫོགས་པར་བྱང་ཆུབ་པའི་སྦྱོར་བ་ཡིན་ཏེ། རྣམ་པར་སྨིན་པའི་ཟག་མེད་གཅིག་རྟོགས་པའི་
སྐད་ཅིག་མ་ཁོ་ན་ལ་རྣམ་པར་སྨིན་པའི་གནས་སྐབས་སུ་གྱུར་པའི་ཟག་པ་མེད་པའི་ཆོས་
རྣམས་རྟོགས་ནས་སྒོམ་པའི་བྱང་སེམས་ཀྱི་རྣལ་འབྱོར་མཐར་ཐུག་ཡིན་པའི་ཕྱིར། ངག་དོན།
རྒྱུན་མཐའི་ཡེ་ཤེས་རྣམ་པར་སྨིན་པའི་སྐད་ཅིག་མའི་སྦྱོར་བ་ལུས་སུ་བཤད་པ་ལྟར་སྒྲུབ་བོ། །
རྟོགས་བྱའི་ཡུལ་རྣམ་པར་སྨིན་པ་མ་ཡིན་པ་དང་རྣམ་པར་སྨིན་པ་གང་ལ་བྱེད་ན། ཆོས་ཤེས་
ཀྱིས། རྣམ་པར་སྨིན་པ་ནི་གསུམ་སྟེ། ས་དང་པོ་ལ་འཇིག་རྟེན་ལས་འདས་པ་དང་ས་བརྒྱད་
པ་ལ་མཚན་མ་མེད་པ་དང༌། སངས་རྒྱས་ཀྱི་ས་ལ་བསམ་གྱིས་མི་ཁྱབ་ཅིང་ལྷུན་གྱིས་
གྲུབ་པར་རྣམ་པར་སྨིན་པའོ། །རྣམ་པར་སྨིན་པ་མ་ཡིན་པ་ནི་མཐོང་ལམ་མ་སྐྱེས་པའི་རྒྱུད་ཀྱི་
གཟུང་འཛིན་གྱིས་བསྡུས་པའི་ཆོས་ཇི་སྙེད་པའོ། །ཟག་པ་མེད་པ་ནི་དེ་དག་ཟག་མེད་མ་ཡིན་
ཀྱང་དེ་དག་གི་རང་བཞིན་ཟག་མེད་ཡིན་ཏེ། བྱིས་པས་བྱང་ཆུབ་མི་ཤེས་ཀྱང་། །དེ་ཉིད་དེ་ལ་
རབ་ཏུ་གནས། །ཞེས་པ་ལྟར་རོ། །ཞེས་བཤད་དོ། །གསེར་གླིང་པས་ཕར་ཕྱིན་གྱི་རྒྱུ་རྐྱེན་
གྱིས་མངོན་པར་འདུས་མ་བྱས་པ་རྣམ་པར་སྨིན་པ་མ་ཡིན་པ་དང་འཚང་རྒྱ་བའི་འབྲས་བུ་སྟེར་
བ་ལ་མངོན་དུ་ཕྱོགས་ཤིང་རབ་ཏུ་གྱུར་པ་ནི་རྣམ་པར་སྨིན་པའི་དོན་དུ་འཆད་དོ། ཁ་ཅིག་ས་
དང་པོ་ནས་བདུན་པའི་བར་གྱི་ཟག་མེད་ཀྱི་ཆོས་ཐམས་ཅད་འབད་རྩོལ་ལ་མ་ལྟོས་པས་རྣམ་
པར་སྨིན་པ་མ་ཡིན་པ་དང་། ས་བརྒྱད་པ་ཡན་ཆད་ཀྱི་ཟག་མེད་ཀྱི་ཆོས་ཐམས་ཅད་ནི་འབད་
རྩོལ་ལ་མི་ལྟོས་པར་འབྱུང་བས་རྣམ་པར་སྨིན་པའི་ཟག་མེད་ཀྱི་ཆོས་སུ་འཆད་དོ། ཁ་ཅིག་
རང་རྒྱུད་ལ་ནུས་པ་མཐར་ཐུག་པར་མ་སྨིན་པ་སངས་རྒྱས་ཀྱི་སའི་ཟག་མེད་ཀྱི་ཆོས་ཐམས་
ཅད་ནི་རྣམ་པར་སྨིན་པ་མ་ཡིན་པའི་ཟག་མེད་ཀྱི་ཆོས་དང་རང་གི་རྒྱུད་ལ་ནུས་པ་མཐར་ཐུག་
པར་སྨིན་པ་སློབ་པའི་ཟག་མེད་ཀྱི་ཆོས་ཐམས་ཅད་ནི་རྣམ་པར་སྨིན་པའི་ཟག་མེད་ཀྱི་ཆོས་སོ།།
ཞེས་ཟེར་རོ། ཁ་ཅིག་ཟག་བཅས་ལས་ཀྱི་རྣམ་སྨིན་མ་ཡིན་པའི་ཟག་མེད་ཀྱི་ཆོས་དང་ཟག་
389-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་ལྷུན་གྲུབ་ཏུ་སྨིན་པའི་ཟག་མེད་ཀྱི་ཆོས་ཞེས་འཆད་དོ། །སྐད་ཅིག་མ་དང་པོའི་སྐབས་སུ་
བསྟན་པའི་ལུང་གི་སྒྲུབ་བྱེད་དང་དཔེའི་སྒོ་ནས་སྒྲུབ་པ་ནི་ཕྱི་མ་གསུམ་ལའང་སྦྱར་རོ། །
གསུམ་པ་ལ་གསུམ་སྟེ། མཚམས་སྦྱར། རྩེ་བ། འགྲེལ་པའོ། །དང་པོ་ནི། སྦྱིན་པ་
ལ་སོགས་ཞེས་སོགས་ཚིགས་བཅད་སྨོས་པ་ཆོས་ཅན། དགོས་པ་ཡོད་དེ། སྔར་བཤད་པ་དེ་
ལྟར་སྐད་ཅིག་མ་གཉིས་པ་བསྟན་ནས་གསུམ་པ་མཚན་ཉིད་མེད་པར་ཆོས་ཐམས་ཅད་སྐད་
ཅིག་མ་གཅིག་ལ་རྟོགས་ནས་སྒོམ་པའི་མཚན་ཉིད་ཅན་གྱི་སྐད་མ་ཅིག་པའི་མངོན་པར་
རྫོགས་པར་བྱང་ཆུབ་པའི་སྦྱོར་བ་བསྟན་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི།
སྔོན་ཆོས་ཐམས་ཅད་རྨི་ལམ་ལྟ་བུར་གོམས་པས་ཚོགས་གཉིས་རང་གི་རྒྱུད་ལ་ཉམས་སུ་མྱོང་
བར་བྱས་ནས་རྟོགས་པའི་གནས་སྐབས་ནི་ཉེ་བར་ལེན་པའི་ཕུང་པོ་ལ་སོགས་པ་ཆོས་ཐམས་
ཅད་རྨི་ལམ་གྱི་ངོ་བོ་ལྟར་རྟོགས་ནས་སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་དྲུག་སྒྲུབ་པའི་
ཚུལ་གྱིས་གནས་ཏེ་སྦྱིན་པ་ལ་སོགས་པའི་ངོ་བོ་བདེན་པའི་རང་བཞིན་མེད་པར་ངེས་པར་
རྟོགས་པའི་རྣམ་པ་ཅན་གྱི་རྒྱུན་མཐའི་ཡེ་ཤེས་ཆོས་ཅན། མཚན་ཉིད་མེད་པའི་སྐད་ཅིག་མ་
གཅིག་པའི་མངོན་པར་རྫོགས་པར་བྱང་ཆུབ་པའི་སྦྱོར་བ་ཡིན་ཏེ། སྐད་ཅིག་མ་གཅིག་ཁོ་ནས་
ཆོས་ཐམས་ཅད་མཚན་ཉིད་མེད་པའོ་ཞེས་གོམས་པས་ཀུན་ནས་ཉོན་མོངས་པ་དང་རྣམ་པར་
བྱང་བ་ངོ་བོའི་ཆོས་རྣམས་དོན་དམ་པར་རང་སྤྱིའི་མཚན་ཉིད་མེད་པ་ཉིད་དུ་ཤེས་ནས་སྒོམ་
པའི་བྱང་སེམས་ཀྱི་རྣལ་འབྱོར་མཐར་ཐུག་ཡིན་པའི་ཕྱིར། ངག་དོན། རྒྱུན་མཐའི་ཡེ་ཤེས་
མཚན་ཉིད་མེད་པའི་སྐད་ཅིག་མའི་སྦྱོར་བར་ལུས་སུ་བཤད་པ་ལྟར་སྒྲུབ་བོ། །
བཞི་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། རྨི་ལམ་
ཞེས་སོགས་ཚིགས་བཅད་སྨོས་པ་ཆོས་ཅན། དགོས་པ་ཡོད་དེ། སྔར་བཤད་པ་དེ་ལྟར་སྐད་
ཅིག་མ་གསུམ་པ་བསྟན་ནས་བཞི་པ་གཟུང་འཛིན་གཉིས་སུ་མེད་པའི་མཚན་ཉིད་དུ་ཆོས་
-39[j-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ཐམས་ཅད་སྐད་ཅིག་མ་གཅིག་ལ་རྟོགས་ནས་སྒོམ་པའི་མཚན་ཉིད་ཅན་གྱི་སྐད་ཅིག་མ་
གཅིག་ལ་མངོན་པར་རྫོགས་པའི་སྦྱོར་བ་བསྟན་ པའི་དོན་ཡོད་པའི་ཕྱིར། གཉིས་པ་དང་
གསུམ་པ་ནི་དུས་ཡུན་རིང་མོ་ཞིག་ནས་སྒོམ་པ་བར་ཆད་མེད་པར་གཟུང་འཛིན་གཉིས་སུ་སྣང་
བའི་གཉེན་པོ་ལ་གོམས་པ་ངང་དུ་གྱུར་པས་གཟུང་འཛིན་གཉིས་སུ་སྣང་བའི་བག་ཆགས་རྩ་
བ་ནས་ཕྱུང་པའི་སྒོམ་པ་གང་གི་ཚེ་སྒོམ་ལམ་དུ་གཟུང་བ་དང་འཛིན་པ་གཉིས་ཀྱི་ཚུལ་དུ་རྨིས་
པ་སད་པ་ན་རྨི་ལམ་གྱི་སྣང་བ་གཟུང་བ་དང་རྨི་ལམ་མཐོང་བའི་ཤེས་པ་ལ་འཛིན་པར་མི་
མཐོང་བ་དེ་བཞིན་དུ་ཆོས་ཀུན་རྟོག་པ་དེའི་ཚེ། དེ་ལྟར་རྟོགས་པའི་རྒྱུན་མཐའི་ཡེ་ཤེས་ཆོས་
ཅན། གཉིས་སུ་མེད་པའི་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པའི་སྦྱོར་
བ་ཡིན་ཏེ། ཆོས་ཐམས་ཅད་ཀྱི་རྨི་ལམ་དེ་ལྟ་བུའི་ཆོས་ཉིད་ཅན་ཡིན་ནོ། །ཞེས་ཤེས་པའི་ཚུལ་
གྱིས། ཆོས་རྣམས་ཀྱི་དེ་ཁོ་ན་ཉིད་གཟུང་འཛིན་གཉིས་སུ་མེད་པའི་སྐད་ཅིག་མ་གཅིག་ཁོ་
ནས་རྟོགས་ནས་སྒོམ་པའི་བྱང་སེམས་ཀྱི་རྣལ་འབྱོར་མཐར་ཐུག་ཡིན་པའི་ཕྱིར། ངག་དོན།
རྒྱུན་མཐའི་ཡེ་ཤེས་གཉིས་སུ་མེད་པའི་སྐད་ཅིག་མའི་སྦྱོར་བར་ལུས་སུ་བཤད་པ་ལྟར་སྒྲུབ་
བོ༑ ༑གསུམ་པ་ནི། ཤེས་ རབ་ ཀྱི་ ཕ་ རོལ་ཏུ་ ཕྱིན་ པ་ མན་ ངག་ གི་ བསྟན་བཅོས་མངོན་
པར་རྟོགས་པའི་རྒྱན་ཅེས་བྱ་བ་ལས་སྐད་ཅིག་མའི་སྦྱོར་བ་བརྗོད་བྱའི་གཙོ་བོར་སྟོན་པ་
སྐབས་བདུན་པའི་ཚིག་དོན་རྣམ་པར་འགྲེལ་པའོ།། །།
༈ གསུམ་པ་ལ་གསུམ་སྟེ། འབྲེལ་དགོད་པས་མཚམས་སྦྱར། ཆོས་སྐུའི་ཆོས་རྒྱས་
པར་བཤད། སྐབས་བསྡུ་བའོ། །དང་པོ་ནི། རྒྱན་ཆོས་ཅན། སྐད་ཅིག་མའི་སྦྱོར་བའི་རྗེས་སུ་
ཆོས་སྐུ་སྟོན་པ་ལ་རྒྱུ་མཚན་ཡོད་དེ། སྐད་ཅིག་མ་གཅིག་པའི་མངོན་པར་རྫོགས་པར་བྱང་
ཆུབ་པའི་སྦྱོར་བ་རྣམ་པར་བསྒོམས་པའི་སྐད་ཅིག་མ་གཉིས་པ་ལ་ཆོས་ཀྱི་སྐུར་མངོན་པར་
རྫོགས་པར་བྱང་ཆུབ་པ་ཐོབ་པའི་ཕྱིར། ཆོས་ཀྱི་སྐུ་དེ་ཡང་ཆོས་ཅན། རྣམ་པ་བཞིར་ཡོད་པ་
-391-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ཏེ། ངོ་བོ་ཉིད་ཀྱི་སྐུ་དང་སོགས་པ་རྟོགས་པ་ཆོས་སྐུ་དང་ལོངས་སྐུ་དང་སྤྲུལ་སྐུའི་དབྱེ་བ་
རྣམས་སུ་ཡོད་པའི་ཕྱིར། གཉིས་པ་ལ་ལྔ་སྟེ། ངོ་བོ་ཉིད་ཀྱི་སྐུ། རྟོགས་པ་ཆོས་སྐུ། ལོངས་སྐུ།
སྤྲུལ་སྐུ། ཆོས་སྐུའི་མཛད་པའོ། །དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ།།
དང༌ པོ་ནི། ཐུབ་པའི་ཞེས་ སོགས་ཚིགས་བཅད་སྨོས་ པ་ཆོས་ཅན། དགོས་པ་ཡོད་དེ། སྐུ་
བཞིའི་དང་པོ་ངོ་བོ་ཉིད་ཀྱི་སྐུ་རྟོགས་པའི་དོན་ཡོད་པའི་ཕྱིར། གཉིས་པ་ལ་གསུམ་སྟེ། ངོ་བོ་
ཉིད་ཀྱི་སྐུའི་རང་བཞིན། དེ་ཇི་ལྟར་ཐོབ་པའི་ཚུལ། སྐུ་ལྷག་མ་གསུམ་ཐ་དད་དུ་བཞག་པའི་
རྒྱུ་མཚན་ནོ། །རྩ་བ་དང་དང་པོ་ནི། སངས་རྒྱས་ཀྱི་སྤངས་རྟོགས་གཉིས་པོ་དེ་དག་རང་བཞིན་
སྐྱེ་བ་མེད་པའི་མཚན་ཉིད་ཅན་གྱི་ངོ་བོ་ཉིད་མཐར་ཐུག་ནི་ཆོས་ཅན། ཐུབ་པ་སངས་རྒྱས་
བཅོམ་ལྡན་འདས་ཀྱི་ངོ་བོ་ཉིད་ཀྱི་སྐུ་ཡིན་ཏེ་འགོག་བདེན་མཐར་ཐུག་ཡིན་པའི་ཕྱིར། རྟོགས་
པ་ནི་འཇིག་རྟེན་ལས་འདས་པའི་ཡེ་ཤེས་ཀྱི་བདག་ཉིད་ཀྱི་དྲན་པ་ཉེ་བར་བཞག་པ་དང་
སོགས་པ་རྣམ་མཁྱེན་གྱི་བར་བརྒྱ་ཞེ་བཞི་པོ་ཆོས་ཀྱི་དབྱིངས་ཀྱི་ངོ་བོ་ཉིད་དུ་གྱུར་པ་ཟག་པ་
མེད་པ་རྣམས་སོ། །སྤངས་པ་ནི་སྒྲིབ་གཉིས་ཀྱི་དྲི་མ་རྣམས་སྤང་དུ་རུང་བས་གློ་བུར་བ་ཡིན་པ་
ཉིད་ཀྱི་དེས་རྣམ་པ་ཐམས་ཅད་དུ་རྣམ་པར་དག་ཅིང་རང་བཞིན་གྱིས་དབེན་པའི་མཚན་ཉིད་
དུ་གྱུར་པའོ། །གཉིས་པ་ནི། ངོ་བོ་ཉིད་ཀྱི་སྐུ་ཆོས་ཅན། འཇིག་རྟེན་ལས་འདས་པའི་ལམ་
མཉམ་གཞག་རྣམ་པར་མི་རྟོག་པའི་ཡེ་ཤེས་ཀྱིས་དྲི་མ་བྲལ་བར་བྱས་པའི་སྒོ་ནས་ཐོབ་ཀྱི་
གསར་དུ་བྱས་པ་ནི་མ་ཡིན་ཏེ། བཅོས་མ་མ་ཡིན་པའི་སྐུ་ཡིན་པའི་ཕྱིར། སངས་རྒྱས་ཀྱི་ཡེ་
ཤེས་ཆོས་ཅན། ངོ་བོ་ཉིད་ཀྱི་སྐུ་ཐོབ་པ་ཡིན་ཏེ། རྣམ་པར་ཤེས་པ་སྟེ་ཡེ་ཤེས་སྒྱུ་མ་ལྟ་བུས་
ཆོས་ཐམས་ཅད་ཀྱི་ཆོས་ཉིད་དྲི་མ་མ་ལུས་པ་དང་བྲལ་བའི་སྒོ་ནས་མངོན་སུམ་དུ་རྟོགས་པའི་
ཕྱིར། ངོ་བོ་ཉིད་ཀྱི་སྐུ་ནི་རྒྱུད་བླར། ཐོག་མ་དབུས་མཐའ་མེད་ཅིང་རྣམ་དབྱེར་མེད། །གཉིས་
མེད་གསུམ་བྲལ་དྲི་མེད་རྣམ་རྟོག་མེད། །ཆོས་དབྱིངས་རང་བཞིན་གང་ཡིན་དེ་རྟོགས་པ། །
-392-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
མཉམ་པར་བཞག་པའི་རྣལ་འབྱོར་པ་ཡིས་མཐོང་། །གཞལ་མེད་གངྒའི་བྱེ་མ་ལས་འདས་པ།།
བསམ་མེད་མཉམ་མེད་ཡོན་ཏན་རྣམས་དང་ལྡན། །དེ་བཞིན་གཤེགས་པའི་དྲི་མེད་དབྱིངས་
དེ་ནི། བག་ཆགས་བཅས་པའི་ཉེས་པ་རྣམས་སྤངས་པ། །ཞེས་པ་དང་དེ་ལ་སངས་རྒྱས་
རྣམས་ཀྱི་ནི། ངོ་བོ་ཉིད་སྐུ་མཚན་ཉིད་ལྔ། །མདོར་ན་ཡོན་ཏན་ལྔ་དང་ནི། །ལྡན་པ་ཉིད་དུ་
རིག་པར་བྱ། །འདུས་མ་བྱས་ཤིང་རྣམ་དབྱེར་མེད། །མཐའ་གཉིས་དག་ནི་རྣམ་པར་སྤངས། །
ཉོན་མོངས་ཤེས་བྱས་སྙོམས་འཇུག་གི །སྒྲིབ་གསུམ་ལས་ནི་ངེས་གྲོལ་ཏེ། །དྲི་མེད་རྣམ་རྟོག་
མེད་པ་དང་། །རྣལ་འབྱོར་རྣམས་ཀྱི་ཡུལ་ཡིན་ཕྱིར། །ཆོས་དབྱིངས་ངོ་བོ་ཉིད་ཀྱིས་ནི། །དག་
པའི་ཕྱིར་ན་འོད་གསལ་བའོ། །གཞལ་མེད་གྲངས་མེད་བསམ་མེད་པ། །མཉམ་མེད་དག་
པའི་མཐར་ཐུག་པའི། །ཡོན་ཏན་རྣམས་དང་ཡང་དག་པར། །ངོ་བོ་ཉིད་ཀྱི་སྐུ་ལྡན་ཏེ། །རྒྱ་
ཆེའི་ཕྱིར་དང་གྲངས་མེད་ཕྱིར། །རྟོག་གེའི་ཡུལ་ནི་མིན་ཕྱིར་དང་། །འབའ་ཞིག་བག་ཆགས་
བཅས་སྤངས་ཕྱིར། །ཞེས་སོ། །དེ་ལ་མཚན་ཉིད་ལྔ་ནི་འདུས་མ་བྱས་པ་དང་། ཡོན་ཏན་གྱི་
ཆོས་དང་དབྱེར་མེད་པ་དང༌། མཐའ་གཉིས་སྤངས་པ་དང༌། གློ་བུར་གྱི་སྒྲིབ་པ་གསུམ་གྱིས་
དག་པ་དང་། རང་བཞིན་གྱི་དྲི་མ་མེད་པ་རྟོགས་པའི་ཡུལ་མ་ཡིན་པ་མཉམ་གཞག་སོ་སོ་རང་
གིས་རིག་པའི་ཡུལ་ཡིན་པ་གསུམ་ཆོས་དབྱིངས་རང་བཞིན་གྱིས་འོད་གསལ་བའོ། །ཡོན་
ཏན་ལྔ་ནི་རྒྱ་ཆེ་བ། གྲངས་མང་བ། རྟོག་གེའི་ཡུལ་མིན་པ། ཐུན་མོང་མ་ཡིན་པ། སྒྲིབ་པས་
དག་པ་མཐར་ཕྱིན་པས་སོ། །ཅིའི་ཕྱིར་ངོ་བོ་ཉིད་ཀྱི་སྐུ་ཞེས་བྱ་ཞེ་ན། བཅོས་མ་མ་ཡིན་པའི་
ས་ཡིན་པས་སོ། །ཉི་ཁྲི་སྣང་བ་ལས། བཅོས་མ་མ་ཡིན་པའི་དོན་གྱིས་ན་བཅོམ་ལྡན་འདས་
ཀྱི་ངོ་བོ་ཉིད་ཀྱི་སྐུ་ཡིན་པར་ཤེས་པར་བྱ་སྟེ། ངོ་བོ་ཉིད་ཅེས་བྱ་བ་ནི་བཅོས་མ་མ་ཡིན་པ་ཞེས་
འཇིག་རྟེན་ན་གྲགས་པ་ཡིན་ནོ། །འཇིག་རྟེན་ལས་འདས་པའི་ལམ་དེ་ནི་ཐོབ་པར་བྱེད་པ་
ཡིན་གྱི་བྱེད་པ་པོ་མ་ཡིན་ནོ་ཞེས་སོ། །གསུམ་པ་ནི། ཤེས་བྱ་ཆོས་ཅན། སྐུ་ལྷག་མ་གསུམ་པོ་
-393-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་དམ་པར་ངོ་བོ་ཉིད་ཀྱི་སྐུ་དང༌། ཐ་མི་དད་དེ། མཁས་པའི་གཞུང་ལུགས་ལས། སྟོང་ཉིད་
ཅེས་བྱ་ཤེས་པ་ལས། །གཞན་ནི་འགའ་ཡང་ཡོད་མིན་ཏེ། །རྒྱུ་མཚན་གང་གི་ཕྱིར་ན་གཟུང་
འཛིན་གཉིས་ཀྱིས་དབེན་པ་དེ་དབེན་པར་གྱུར་པ་རྣམ་ཤེས་ལས་ཐ་མི་དད་པ་ཉིད་དུ་དམ་པ་
རྣམས་ཀྱིས་འདོད་ཅེས་འབྱུང་བའི་ཕྱིར། དེ་གསུམ་རྒྱུ་མཚན་ཅིའི་ཕྱིར་ཐ་དད་ཏུ་བཞག་ཅེ་ན།
གདུལ་བྱ་ཇི་ལྟར་མོས་པའི་དབང་གིས་ཕྱེ་བའི་སྐུ་ལྷག་མ་གསུམ་པོ་ཆོས་ཅན། ཁྱེད་གསུམ་ཐ་
དད་དུ་བཞག་པ་ལ་རྒྱུ་མཚན་ཡོད་དེ། རྟོགས་པ་ཆོས་སྐུ་དེ་སངས་རྒྱས་ནང་ཕན་ཚུན་གྱི་སྤྱོད་
ཡུལ་དང་། ལོངས་སྤྱོད་རྫོགས་པའི་སྐུ་དེ་བྱང་སེམས་འཕགས་པའི་སྤྱོད་ཡུལ་དང་། སྤྲུལ་པའི་
སྐུ་དེ་ཉན་ཐོས་དང་སོ་སྐྱེ་ལས་དག་གི་སྤྱོད་ཡུལ་དུ་བཞག་པ་ཡིན་ནོ་ཞེས་བསྟན་པའི་ཕྱིར་དུ་ངོ་
བོ་ཉིད་ཀྱི་སྐུ་དང་དོན་དམ་པར་ཐ་མི་དད་པས་ཀྱང་ཁྱེད་གསུམ་ཐ་དད་དུ་བཞག་པའི་ཕྱིར། དེ་
ཆོས་ཅན། ཡང་དག་པའི་ཀུན་རྫོབ་ཏུ་ཐ་དད་དུ་སྣང་བ་ཙམ་ཡིན་གྱི་དོན་དམ་པར་ཐ་དད་པ་
མ་ཡིན་ཏེ། ཡུལ་ཅན་གསུམ་ལ་ཐ་དད་དུ་སྣང་ཞིང་དོན་དམ་པར་ཆོས་ཉིད་ཀྱི་ངོ་བོ་ཡིན་པའི་
ཕྱིར། ལུགས་གང་ལས་འབྱུང་ན། བརྒྱད་སྟོང་དོན་བསྡུའི་འགྲེལ་པར་དྲངས་པ་ལས། སྟོང་
ཉིད་ཅེས་བྱ་ཤེས་པ་ལས། །གཞན་ནི་འགའ་ཡང་ཡོད་མིན་ཏེ། །གང་ཕྱིར་དབེན་པ་དབེན་
གྱུར་ལས། །ཐ་མི་དད་པ་ཉིད་དུ་ཐོབ། །དེ་ལྟ་མིན་ན་གཉིས་སྟོང་པ། །རྣམ་ཤེས་མིན་པར་
ཐལ་འགྱུར་ཞིང༌། །གཉིས་མེད་པ་ལས་ལོག་པ་ནི། །གཉིས་ཀྱི་བདག་ཏུ་ཐལ་བར་འགྱུར། །
དེར་གྱུར་དེ་བཞིན་ཉིད་རང་བཞིན། །བཅོམ་ལྡན་འདས་ཉིད་ཡིན་པར་བརྗོད། །རིག་བྱ་རིག་
བྱེད་དངོས་པོ་ནི། །རྣམ་པར་ཤེས་ལ་ཡང་དག་བརྟེན། །ཞེས་པས་དངོས་སུ་གཟུང་འཛིན་
གཉིས་ཀྱིས་དབེན་པའི་སྟོང་ཉིད་དེ་དབེན་གྱུར་རྣམ་ཤེས་ལས་ཐ་མི་དད་དུ་བསྟན་ངོ་བོ་ཉིད་
ཀྱི་སྐུ་ཡང་ཆོས་ཅམ་གྱི་སྐུ་ལས་ཐ་མི་དད་པར་ཤུགས་ལ་བསྟན་ནོ། །འདིར་ཡང་དག་ཀུན་
རྫོབ་ནི་གསེར་གླིང་པས་ཏིང་ངེ་འཛིན་གྱི་ཡུལ་ལ་བཤད། ཆོས་ཤེས་ཀྱིས་འཇིག་རྟེན་ལས་
-394-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼ ༣༦
འདས་པའི་རྗེས་ཐོབ་ཀྱི་སྣང་བ་ཡིན་གྱི་གཙུག་ལག་ཁང་གཅིག་ལས་བྱིས་པ་རྣམས་ཀྱི་ཐུན་
མོང་གི་ཐ་སྙད་ལ་དེར་བསྟན་པ་ནི་མིན་ཞེས་སོ། །འགྲེལ་ཆེན་ལས་བསྟན་པའི་ཕྱིར་ཞེས་པ་
སྐུ་གསུམ་ཐ་དད་དུ་བསྟན་པའི་དགོས་པར་བཤད་དོ། ཁ་ཅིག་སྐུ་གསུམ་ལ་འཇུག་པའི་མདོ་
ལས་བསྟན་པའི་ཕྱིར་ཞེས་སྦྱར་ནས་ཐ་དད་པའི་སྒྲུབ་བྱེད་དུ་འཆད་དོ། །ཇི་ལྟར་བསྟན་ན།
ཆོས་ཀྱི་སྐུ་ནི་དེ་བཞིན་གཤེགས་པ་རྣམས་ཀྱི་ངོ་ཁ་ལ་ལྟའོ། །ལོངས་སྤྱོད་རྫོགས་པའི་སྐུའི་
བྱང་ཆུབ་སེམས་དཔའ་རྣམས་ཀྱི་ངོ་ཁ་ལ་ལྟའོ། །སྤྲུལ་པའི་སྐུ་ནི་བྱིས་པ་སོ་སོ་སྐྱེ་བོ་རྣམས་ཀྱི་
ངོ་ཁ་ལ་ལྟའོ་ཞེས་སོ། །རྟོགས་པ་ཆོས་ཀྱི་སྐུ་ནི་ཡེ་ཤེས་བཞིས་བསྡུས་པའི་སངས་རྒྱས་པའི་
སེམས་དང་སེམས་བྱུང་ཐམས་ཅད་དོ། །སངས་རྒྱས་ཀྱི་སའི་མདོ་ལས། ཤིན་ཏུ་འདས་སངས་
རྒྱས་ཀྱི་ས་ནི་རྣམ་པ་ལྔས་བསྡུས་ཏེ། ལྔ་གང་ཞེ་ན། ཆོས་ཀྱི་དབྱིངས་རྣམ་པར་དག་པ་དང་མེ་
ལོང་ལྟ་བུའི་ཡེ་ཤེས་དང་མཉམ་པ་ཉིད་ཀྱི་ཡེ་ཤེས་དང་སོ་སོར་རྟོག་པའི་ཡེ་ཤེས་དང་། བྱ་བ་
ནན་ཏན་གྱི་ཡེ་ཤེས་ཡིན་ནོ། །ཞེས་སོ། །དེ་ལ་དང་པོ་ནི་ངོ་བོ་ཉིད་ཀྱི་སྐུ་ཡིན་ལ། གཉིས་པ་ནི།
རྒྱན་ལས། མེ་ལོང་ཡེ་ཤེས་ང་ཡི་མེད། །ཡོངས་སུ་མ་ཆད་རྟག་ཏུ་ལྡན། །ཤེས་བྱ་ཀུན་ལ་མ་
རྨོངས་པ། །རྟག་ཏུ་དེ་ལ་མངོན་ཕྱོགས་ཡིན། །ཞེས་སོ། །གསུམ་པ་ནི། སྒོམ་པ་དག་པ་སེམས་
ཅན་ལ། །མཉམ་པ་ཉིད་ཀྱི་ཡེ་ཤེས་འདོད། །མི་གནས་ཞི་བར་བཞུགས་པ་ནི། །མཉམ་ཉིད་
ཡེ་ཤེས་ཡིན་པར་འདོད། །དུས་རྣམས་ཀུན་ཏུ་བྱམས་པ་དང༌། །ཐུགས་རྗེ་ཆེན་པོ་དག་དང་
ལྡན། །ཞེས་སོ། །བཞི་པ་ནི། སོ་སོར་རྟོག་པའི་ཡེ་ཤེས་ནི། །ཤེས་བྱ་ཀུན་ལ་རྟག་མི་ཐོགས།།
ཏིང་ངེ་འཛིན་དང་གཟུངས་རྣམས་ཀྱི། །གཏེར་དང་འདྲ་བ་ཁོ་ན་ཡིན། །ཞེས་སོ། །ལྔ་པ་ནི།
བྱ་བ་སྒྲུབ་པའི་ཡེ་ཤེས་ནི། ཁམས་རྣམས་ཀུན་ཏུ་སྣ་ཚོགས་ཤིང་། །དཔག་མེད་བསམ་ཡས་
སྤྲུལ་པ་ཡིས། །སེམས་ཅན་དོན་ཀུན་སྒྲུབ་པའོ་ཞེས་སོ། །དེ་ལ་རྣམ་ཤེས་ཚོགས་བརྒྱད་ཁས་
ལེན་པའི་སེམས་ཙམ་པ་ལྟར་ན་ཀུན་གཞི་དང་ཉོན་ཡིད་དང་ཡེ་ཤེས་དང་དབེན་གནས་གནས་
-395-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱུར་པ་ལས་རིམ་པ་བཞིན་ཡེ་ཤེས་བཞིར་འཇོག་ཅིང་སོ་སྐྱེའི་དུས་སུ་ཀུན་གཞི་དང་། འཇུག་
ཤེས་རྫས་ཐ་དད་པ་ལྟར་མེ་ལོང་ཡེ་ཤེས་དང་ཡེ་ཤེས་གཞན་གསུམ་རྫས་ཐ་དད་པར་འདོད།
ཀུན་གཞི་དང་ཉོན་ཡིད་མི་འདོད་པའི་དབུ་མ་པ་ལྟར་ན་ཡེ་ཤེས་བཞི་པོ་ངོ་བོ་གཅིག་ལ་ལྡོག་པ་
ཐ་དད་པར་འདོད་དོ། །ཡེ་ཤེས་དེ་དག་ཀྱང་ཡུལ་གྱི་སྒོ་ནས་ཇི་ལྟ་བ་མཁྱེན་པ་དང་ཇི་སྙེད་པ་
མཁྱེན་པ་གཉིས་སུ་ངེས། ཡུལ་ལ་ཆོས་ཅན་དང་ཆོས་ཉིད་གཉིས་སུ་ངེས་པའི་ཕྱིར་རོ། །ཡེ་
ཤེས་གཉིས་པོ་ཡང་ལྡོག་པ་ཐ་དད་ཡིན་གྱི་རྫས་ཐ་དད་མ་ཡིན་ཏེ། སངས་རྒྱས་ཀྱི་སར་རྟག་ཏུ་
མཉམ་པར་མ་བཞག་པ་མི་མངའ་བའི་ཕྱིར་རོ། །སངས་རྒྱས་ཀྱི་ཡེ་ཤེས་ཉིད་རྟེན་འབྲེལ་སྒྱུ་མ་
ལྟ་བུའི་ སྣང་ བ་ མ་འདྲེས་པར་ མཁྱེན་ པའི་ཆ་ནས་ ཇི་ སྙེད་ པ་མཁྱེན་པ། ཆོས་ཉིད་སྤྲོས་
བྲལ་མཁྱེན་པའི་ཆ་ནས་ཇི་ལྟ་བ་མཁྱེན་པ་སྟེ། བདེན་གཉིས་ལས། བརྟགས་པའི་དོན་གྱིས་
དབེན་གྱུར་པའི། །ཇི་ལྟར་སྣང་བ་འདི་ཁོ་ན། །བརྟེན་ནས་སྐྱེ་བ་ཐམས་ཅད་ནི། །ཐམས་ཅད་
མཁྱེན་པས་མངོན་སུམ་གཟིགས། །ཞེས་པ་དང༌། གང་ཚེ་ཤེས་དང་ཤེས་བྱ་དག །བདག་ཉིད་
རྗེས་སུ་མི་མཐོང་བ། །དེ་ཚེ་མཚན་མ་མི་འབྱུང་ཕྱིར། །གནས་པ་བརྟན་ཕྱིར་མི་བཞེངས་སོ། །
ཞེས་སོ། །
གཉིས་པ་ལ་གསུམ་སྟེ། རང་བཞིན། སྤྱིར་རྣམ་པར་བཞག །དེའི་ཁྱད་པར་བཤད་
པའོ། །དང་པོ་ལ་གསུམ་སྟེ། ཡེ་ཤེས་ངོ་བོ་ཉིད་ཀྱི་སྐུ་ལས་ཐ་དད་པའི་སྐུར་བསྟན། ཐ་མི་དད་
པར་འདོད་པ་དགག །ཐ་དད་པ་ལ་རྩོད་པ་སྤང་བའོ། །དང་པོ་ལ་གསུམ་སྟེ། མཚམས་སྦྱར།
རྩ་བ། འགྲེལ་པའོ། །དང་པོ་ནི། བྱང་ཆུབ་ཕྱོགས་མཐུན་ཞེས་སོགས་ཚིགས་བཅད་སྨོས་པ་
ཆོས་ཅན། དགོས་པ་ཡོད་དེ། སྔར་བཤད་པ་དེ་ལྟར་སྐུ་དང་པོ་བསྟན་ནས་སྐུ་གཉིས་པ་ཆོས་
ཀྱི་སྐུ་ཕྱིན་ཅི་ལོག་གི་སྤྲོས་པ་མེད་པའི་ཡེ་ཤེས་ཀྱི་བདག་ཉིད་ཟག་པ་མེད་པའི་དྲན་པ་ཉེ་བར་
བཞག་པ་ལ་སོགས་པའི་ངོ་བོར་གྱུར་པ་དེ་རྟོགས་པའི་དོན་ཡོད་པའི་ཕྱིར། གཉིས་པ་དང་
-396-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཟས་པ་བློ་རྒྱམ་འགྲེལ་པ་བཞུགས། ༼ ༣༦
གསུམ་པ་ནི་སྔར་རྣམ་པར་བཤད་པའི་དྲན་པ་ཉེ་བར་བཞག་པ་ནས་འཕགས་པའི་ལམ་ཡན་
ལག་བརྒྱད་པའི་བར་བྱང་ཆུབ་ཀྱི་ཕྱོགས་དང་མཐུན་པའི་ཆོས་མཐར་ཐུག་པ་རྣམས་དང་སྔ་མ་
འཇུག་སྒྲུབ་ཏུ་བཤད་པ་བཞིན་དུ་བྱམས་པ་ལ་སོགས་པ་ཚད་མེད་པ་ཚངས་པའི་གནས་
མཐར་ཐུག་པ་རྣམས་དང༌། ནང་གཟུགས་ཅན་དང་གཟུགས་ཅན་མ་ཡིན་པས་ཕྱི་རོལ་གྱི་
གཟུགས་རྣམས་ལ་ལྟ་བ་ཞེས་བྱ་བ་གཉིས་དང༌། སྡུག་པའི་རྣམ་པར་ཐར་པ་ལུས་ཀྱིས་མངོན་
སུམ་དུ་བྱས་ནས་རྫོགས་པར་བྱས་ཏེ་གནས་པ་ཞེས་བྱ་བ་གཅིག་དང་། ནམ་མཁའ་དང་རྣམ་
པར་ཤེས་པ་དང་ཅི་ཡང་མེད་པ་དང་། འདུ་ཤེས་མེད་མིན་གྱི་སྐྱེ་མཆེད་ཅེས་བྱ་བ་བཞི་དང་།
འདུ་ཤེས་དང་ཚོར་བ་འགོག་པ་ཞེས་བྱ་བ་གཅིག་སྟེ་དེ་ལྟར་ན་རྣམ་པར་ཐར་པ་བརྒྱད་མཐར་
ཐུག་པ་དང་། གཟུགས་ཀྱི་ཁམས་ཀྱི་བསམ་གཏན་བཞི་དང་། གཟུགས་མེད་པའི་སྙོམས་པར་
འཇུག་པ་བཞི་དང་འགོག་པ་སྙོམས་པར་འཇུག་པ་ཞེས་བྱ་བ་མཐར་གྱིས་གནས་པའི་སྙོམས་
པར་འཇུག་པ་དགུ་མཐར་ཐུག་པ་དང༌། ཟད་བར་གྱི་སྐྱེ་མཆེད་རྣམ་པ་བཅུ་མཐར་ཐུག་པ་དང་
བཅུ་གང་ཞེ་ན། བསམ་གཏན་གྱི་དངོས་གཞིའི་སེམས་ལ་བརྟེན་ནས་སྦྱོར་བའི་དུས་སུ་ས་ལ་
སོགས་པས་ཤེས་བྱ་ཐམས་ཅད་ལ་ཁྱབ་པའི་མོས་པ་ཡིད་ལ་བྱེད་པ་སྔོན་དུ་བཏང་ནས་དངོས་
གཞིའི་དུས་སུ་ས་ཞེས་ས་ལ་སོགས་པའི་མིང་ལ་དམིགས་ཏེ་གོམས་པར་བྱས་པས་ས་དང་ཆུ་
དང་མེ་དང་རླུང་དང་སྔོན་པོ་དང་སེར་པོ་དང་དམར་པོ་དང་དཀར་པོ་དང་ནམ་མཁའ་དང་རྣམ་
པར་ཤེས་པས་རང་ཡུལ་གྱི་ཤེས་བྱ་ཐམས་ཅད་ལ་ཁྱབ་པར་སྣང་བ་ཡང་དག་པར་འབྱོར་པའི་
ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པ་ནི་རིམ་པ་བཞིན་དུ་ཟད་པར་ས་དང་
ཆུ་དང་མེ་དང་རླུང་དང་སྔོན་པོ་དང་སེར་པོ་དང་དམར་པོ་དང་དཀར་པོ་དང་། ནམ་མཁའ་དང་
རྣམ་པར་ཤེས་པའི་སྐྱེ་མཆེད་ཡིན་ནོ། །ཟད་པར་གྱི་ངོ་བོ་གང་ཞེ་ན། ཀུན་ལས་བཏུས་སུ།
ཤེས་རབ་དང་ཏིང་ངེ་འཛིན་གཉིས་སུ་བཤད་དོ། །མཛོད་ལས། ཟད་པར་བཅུ་པོ་བརྒྱད་མ་
-397-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆགས། །ཞེས་པས་དང་པོ་བརྒྱད་མ་ཆགས་པའི་དགེ་བ་ཐ་མ་གཉིས་གཟུགས་མེད་དང་པོ་
གཉིས་ཀྱི་དངོས་གཞི་དག་པ་ལ་བཤད་དོ། །ཟད་པར་གྲུབ་པའི་ཚད་ཇི་ལྟ་བུ་ཞེ་ན། སྔར་
གོམས་པའི་སྟོབས་ཀྱིས་སོ་སོའི་དམིགས་པ་ཅུང་ཟད་མཐོང་བ་ཙམ་ལས་དེ་དང་དེའི་ཏིང་ངེ་
འཛིན་གསལ་བར་གྱུར་པ་སྟེ། ཆུ་མཐོང་བ་ཙམ་ལས་འབད་མི་དགོས་པར་ཟད་པར་ཆུའི་ཏིང་
ངེ་འཛིན་འབྱུང་བ་ལྟ་བུའོ། །ཅིའི་ཕྱིར་ཟད་པར་གྱི་སྐྱེ་མཆེད་ཞེས་བྱ་ཞེ་ན། རྒྱུན་མི་ཆད་པར་
ཁྱབ་པར་སྤྲོ་བས་ཟད་པར་གྱི་སྐྱེ་མཆེད་དོ་ཞེས་སོ། །ཟིལ་གྱིས་གནོན་པའི་སྐྱེ་མཆེད་བརྒྱད་
མཐར་ཐུག་པ་དང་། བརྒྱད་གང་ཞེ་ན། བསམ་གཏན་གྱི་དངོས་གཞིའི་སེམས་ལ་བརྟེན་ནས་
རང་ལུས་ལ་གཟུགས་སུ་འདུ་ཤེས་པ་མ་དོར་བའི་ངང་ནས་ཆུང་ངུ་སེམས་ཅན་གྱི་གཟུགས་
དང་ཆེན་པོ་སྣོད་ཀྱི་གཟུགས་ཁ་དོག་བཟང་པོ་དང་ངན་པ་རྣམས་ལ་ལྟ་ཞིང་ཟིལ་གྱིས་མནན་
ནས་ཇི་ལྟར་འདོད་པ་བཞིན་དབང་བསྒྱུར་བའི་ཞི་ལྷག་ཟུང་འཇུག་ནི་རིམ་བཞིན་ཟིལ་གྱིས་
གནོན་པའི་སྐྱེ་མཆེད་དང་པོ་དང་གཉིས་པ་ཡིན་ཏེ། བསམ་གཏན་གྱི་དངོས་གཞིའི་སེམས་ལ་
བརྟེན་པ་ནས་ནང་རང་ལུས་ལ་གཟུགས་མེད་པ་མིང་དུ་འདུ་ཤེས་པ་མ་དོར་བའི་ངང་ནས་ཆུང་
དུ་སེམས་ཅན་གྱི་གཟུགས་དང་ཆེན་པོ་སྣོད་ཀྱི་གཟུགས་ཁམས་ཁ་དོག་བཟང་པོ་དང་ངན་པ་
རྣམས་ལ་བལྟས་ཤིང་ཟིལ་གྱིས་གནོན་ནས་ཇི་ལྟར་འདོད་པ་བཞིན་དབང་བསྒྱུར་པའི་ཞི་ལྷག་
ཟུང་འཇུག་ནི་རིམ་པ་བཞིན་ཟིལ་གྱིས་གནོན་པའི་སྐྱེ་མཆེད། གསུམ་པ་དང་བཞི་པ་སྟེ། བཞི་
དང་བསམ་གཏན་གྱི་དངོས་གཞིའི་སེམས་ལ་བརྟེན་ནས་ནང་རང་ལུས་ལ་གཟུགས་མེད་པ་
མིང་དུ་འདུ་ཤེས་པ་མ་དོར་བའི་ངང་ནས་ལྷན་སྐྱེས་དང་། སྦྱར་བ་ལས་བྱུང་བའི་སྔོན་པོ་དང་།
སེར་པོ་དང། དམར་པོ་དང༌། དཀར་པོ་རྣམས་ལ་ལྟ་ཞིང་ཟིལ་གྱི་མནན་ནས་ཇི་ལྟར་འདོད་པ་
བཞིན་དབང་བསྒྱུར་བའི་ཞི་ལྷག་ཟུང་འཇུག་ནི་རིམ་བཞིན་ཟིལ་གྱི་གནོན་པའི་སྐྱེ་མཆེད་ལྔ་པ་
དང་དྲུག་པ་དང་བདུན་པ་དང་བརྒྱད་པ་སྟེ། དེ་ལྟར་བརྒྱད་དོ། །ཟིལ་གནོན་བརྒྱད་ལ་མདོ་
-398-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
ལས་ནང་གཟུགས་སུ་འདུ་ཤེས་པས་ཕྱི་རོལ་གྱི་གཟུགས་ཆུང་ངུ་ཁ་དོག་བཟང་པོ་དང་ངན་པ་
རྣམས་ལ་ལྟ་ཞིང་གཟུགས་དེ་དག་ཟིལ་གྱི་གནན་ནས་ཤེས་པས་ཟིལ་གནོན་པའི་སྐྱེ་མཆེད་
དང་པོའོ། །དེ་བཞིན་དུ་ཕྱི་རོལ་གྱི་གཟུགས་ཆེན་པོ་ལ་སྦྱར་བ་གཉིས་པ་དང་ནང་གཟུགས་
མེད་པར་འདུ་ཤེས་པས་ཕྱི་རོལ་གྱི་གཟུགས་ཆུང་ངུ་ལ་སྦྱར་བ་གསུམ་པ་དང་། དེ་བཞིན་དུ་ཕྱི་
རོལ་གྱི་གཟུགས་ཆེན་པོ་ལ་སྦྱར་བ་བཞི་པ་དང༌། ནང་གཟུགས་མེད་པར་འདུ་ཤེས་པས་ཕྱི་
རོལ་གྱི་གཟུགས་སྔོན་པོ་ཁ་དོག་སྔོན་པོ་སྔོན་པོ་ལྟ་བུར་སྟོན་པ་འོད་སྔོན་པོར་འབྱུང་བ་རྣམས་
ལ་ལྟ་སྟེ་དཔེར་ན་ཟར་མའི་མེ་ཏོག་གམ་ཡུལ་ཝཱ་རཱ་ཎ་སེའི་རས་ཕུན་སུམ་ཚོགས་པ་སྔོན་པོ་ཁ་
དོག་སྔོན་པོ་སྔོན་པོ་ལྟ་བུར་སྟོན་པ་འོད་སྔོན་པོར་འབྱུང་བ་སྟེ་དེ་བཞིན་དུ་ནང་གཟུགས་མེད་
པར་འདུ་ཤེས་པས་སྔོན་པོ་ཁ་དོག་སྔོན་པོ་སྔོན་པོ་ལྟ་བུར་སྟོན་པ་འོད་སྔོན་པོ་འབྱུང་བ་རྣམས་
ལ་ལྟ་ཞིང་གཟུགས་དེ་དག་ཟིལ་གྱིས་མནན་ནས་ཤེས། ཟིལ་གྱིས་གནན་ནས་མཐོང་སྟེ་དེ་
ལྟར་འདུ་ཤེས་པ་འདི་ནི་ཟིལ་གྱིས་གནོན་པའི་སྐྱེ་མཆེད་ལྔ་པའོ། །དེ་བཞིན་དུ་སེར་པོ་དང་།
དོང་ཁའི་མེ་ཏོག་རས་དང་སྦྱར་བ་དྲུག་པ། དམར་པོ་བིརཱཛཱི་བ་ཀའི་མེ་ཏོག་རས་དང་སྦྱར་བ་
བདུན་པ། དཀར་པོ་སྐར་མ་པ་ཝ་ སངས་ རས་དང་སྦྱར་བ་བརྒྱད་པའོ། །ཞེས་སོ། །དེ་ལ་
གཟུགས་ཆུང་ངུ་ནི་སེམས་ཅན་གྱི་གཟུགས་སོ། །བཟང་ངན་ནི་ལྷ་མིའམ་བདེ་འགྲོ་ངན་
འགྲོའོ། །ཆེན་པོ་ནི་སྣོད་ཀྱི་གཟུགས་སོ། །བཟང་ངན་ནི་མཛེས་མི་མཛེས་སོ། །ཤེས་པ་ནི་ཞི་
གནས་ཀྱིས་སོ། །མཐོང་བ་ནི་ལྷག་མཐོང་གིས་སོ། །སྔོན་པོ་སོགས་ནི་སྤྱིར་བསྟན་པའོ། ཁ་
དོག་སྔོན་པོ་སོགས་ནི་ལྷན་སྐྱེས་སོ། །སྔོན་པོ་ལྟར་སྟོན་པ་སོགས་ནི་སྦྱར་བའོ། །འོད་སྔོན་པོ་
འབྱུང་བ་སོགས་ནི་གཉིས་ཀའི་འོད་འཕྲོ་ཞིང་མདངས་གསལ་བའོ། །མེ་ཏོག་ནི་ལྷན་སྐྱེས་ཀྱི་
དཔེའོ། །རས་ནི་སྦྱོར་བའི་དཔེའོ། །ཟིལ་གྱིས་གནན་ནས་ཞེས་བྱ་བ་ནི་དབང་བསྒྱུར་ནས་སོ།།
དེ་ལྟར་འདུ་ཤེས་པ་ནི་ཟིལ་གྱིས་གནོན་མ་གནོན་ཡང་རུང་དེ་དག་ལ་མངོན་པའི་ང་རྒྱལ་མེད་
-399-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའོ། །ཟིལ་གནོན་བརྒྱད་ཀྱི་དང་པོ་གཉིས་གཟུགས་ཅན་གཟུགས་ལ་ལྟ་བའི་རྣམ་ཐར་དང་དེ་
ནས་གཉིས་གཟུགས་མེད་གཟུགས་ལ་ལྟ་བའི་རྣམ་ཐར་དང་ཕྱི་མ་བཞི་བསྡུག་པའི་རྣམ་ཐར་
ལས་བྱུང་སྟེ། མཛོད་ལས། ཟིལ་གྱིས་གནོན་པའི་སྐྱེ་མཆེད་བརྒྱད། །གཉིས་ནི་རྣམ་ཐར་དང་
པོ་བཞིན། །གཉིས་ནི་གཉིས་པ་བཞིན་ནོ་གཞན། །སྡུག་པའི་རྣམ་པར་ཐར་པ་བཞིན། །ཞེས་
སོ༑ །བསམ་གཏན་ལ་བརྟེན་ནས་ཕ་རོལ་གྱི་རྒྱུད་དུ་གཏོགས་པའི་ཉོན་མོངས་པའི་དགྲའི་
རྒྱུན་དྲུངས་འབྱིན་པའི་ཏིང་ངེ་འཛིན་ཞེས་བྱ་བ་ཉོན་མོངས་པ་མེད་པའི་ཏིང་ངེ་འཛིན་མཐར་
ཐུག་དང་བསམ་གཏན་ལ་བརྟེན་ནས་ཡང་དག་པར་མཚན་མ་ཐམས་ཅད་དང་བྲལ་ཞིང་
ཆགས་པ་བཅོམ་པ་ཐེ་ཚོམ་སེལ་བར་མཛད་པའི་སྨོན་ལམ་གྲུབ་པའི་སྒོ་ནས་འཁོར་བ་དང་
རྣམ་པར་གྲོལ་བ་ཇི་སྲིད་པའི་གནས་སྐབས་སུ་འཇུག་པའི་ཡེ་ཤེས་ཞེས་བྱ་བ་སྨོན་ནས་མཁྱེན་
པ་མཐར་ཐུག་པ་དང་སྔར་གང་ཟག་ཏུ་བཤད་པའི་མངོན་པར་ཤེས་པ་དྲུག་མཐར་ཐུག་པ་དང་།
ལུས་འདོར་ལེན་ལ་མངའ་བརྙེས་པ་རྟེན་ཡོངས་སུ་དག་པ་དང་སྤྲུལ་སྒྱུར་ལ་མངའ་བརྙེས་པ་
དམིགས་པ་ཡོངས་སུ་དག་པ་དང་ཏིང་ངེ་འཛིན་ལ་མངའ་བརྙེས་པ་ཐུགས་ཡོངས་སུ་དག་པ་
དང་། ཇི་ལྟ་ཇི་སྙེད་མཁྱེན་པ་ལ་མངའ་བརྙེས་པ་ཡེ་ཤེས་ཡོངས་སུ་དག་པ་སྟེ་རྣམ་པ་ཐམས་
ཅད་དུ་རྣམ་པར་དག་པ་ལ་མཐར་ཐུག་པ་དང་། ཚེའི་འདུ་བྱེད་བྱིན་གྱིས་བརླབས་ནས་ཇི་ལྟར་
བཞེད་པ་བཞིན་གནས་པ་ཚེ་ལ་དབང་བ་དང༌། ཇི་ལྟར་བཞེད་པ་བཞིན་ཏིང་ངེ་འཛིན་ལ་
སྙོམས་པར་འཇུག་པ་སེམས་ལ་དབང་བ་དང་། ནམ་མཁའ་མཛོད་ལ་མངའ་བརྙེས་པ་ཡོ་བྱད་
ལ་དབང་བ་དང༌། སྒོ་གསུམ་གྱི་སྤྱོད་པ་ཁ་ན་མ་ཐོ་བས་དག་པ་ལས་ལ་དབང་བ་དང༌། ཇི་
ལྟར་བཞེད་པ་བཞིན་སྐྱེ་བ་ཀུན་ཏུ་སྟོན་ནུས་པ་སྐྱེ་བ་ལ་དབང་བ་དང་། གསེར་གྱི་ས་གཞི་ལ་
སོགས་པར་ཇི་ལྟར་བཞེད་པ་བཞིན་བསྒྱུར་ནུས་པ་མོས་པ་ལ་དབང་བ་དང་། རང་གཞན་གྱི་
དོན་སྒྲུབ་པའི་སྨོན་ལམ་རྒྱ་ཆེན་པོ་ཇི་ལྟར་སྨོན་པ་བཞིན་འགྲུབ་པ་སྨོན་ལམ་ལ་དབང་བ་དང་།
-406-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
མངོན་ཤེས་ལྔས་བསྡུས་པའི་རྫུ་འཕྲུལ་དུ་མ་ཇི་ལྟར་བཞེད་པ་བཞིན་སྟོན་ནུས་པ་རྫུ་འཕྲུལ་ལ་
དབང་བ་དང་། སོ་སོ་ཡང་དག་པར་རིག་པ་ལ་སོགས་པ་ཇི་ལྟར་བཞེད་པ་བཞིན་མངོན་དུ་
བྱེད་ནུས་པ་ཡེ་ཤེས་ལ་དབང་བ་དང༌། གདུལ་བྱ་དང་འཚམ་པར་ཆོས་འཁོར་སྐོར་ནུས་
པ་ཆོས་ལ་དབང་བ་སྟེ། དབང་བཅུ་མཐར་ཐུག་པ་དང་སྔར་རྣམ་པར་བཤད་པའི་སྟོབས་བཅུ་
པ་མི་འཇིགས་པ་བཞི་དང༌། དེ་བཞིན་གཤེགས་པའི་སྐུ་དང་གསུང་དང་ཐུགས་ཀྱི་སྤྱོད་པ་
ཡོངས་སུ་དག་པ་སྟེ་དེ་བཞིན་གཤེགས་པ་འདི་ལ་ཕྱིན་ཅི་ལོག་ཏུ་སྤྱོད་པ་མུ་སྟེགས་སོགས་
གཞན་གྱི་ཡོངས་སུ་ཤེས་ཀྱིས་དོགས་པའི་བསྙེངས་པ་སྟེ་འཇིགས་པ་དང་བཅས་པ་སྟེ་གསང་
བར་བྱའོ་སྙམ་པའི་དགོངས་པ་མི་མངའོ་ཞེས་བྱ་བ་བསྲུང་བ་མེད་པ་རྣམ་པ་གསུམ་དང་
། ཆོས་
སྟོན་པ་ན་གུས་པས་ཉན་པར་འདོད་པ་དག་ལ་རྗེས་སུ་ཆགས་པ་དང་གུས་པས་ཉན་པར་མི་
འདོད་པ་དག་ལ་ཁོང་ཁྲོ་བ་དང་། རེས་འགའ་གུས་རེས་འགའ་མ་གུས་པ་དག་ལ་ཆགས་
སྡང་གཉིས་ཀས་དབེན་པ་ཁོ་ནར་ཤེས་བཞིན་དུ་བཏང་སྙོམས་སུ་དྲན་པ་དང་ལྡན་པར་གནས་
ཞེས་བྱ་བ་དྲན་པ་ཉེ་བར་བཞག་པ་རྣམ་པ་གསུམ་དང་། སེམས་ཅན་གྱི་དོན་མཛད་པའི་དུས་
ལས་སྐད་ཅིག་ཀྱང་མི་འདའ་བར་ལྷུན་གྲུབ་རྒྱུན་མི་ཆད་དུ་སྒྲུབ་པས་མཛད་པ་འབྲས་བུ་ཡོད་
པའི་མཚན་ཉིད་ཅེས་བྱ་བ་སྙེལ་བ་མི་འདའ་བའི་ཆོས་ཉིད་དང༌། ཉོན་མོངས་པ་དང་ཤེས་བྱའི་
སྒྲིབ་པའི་བག་ལ་ཉལ་གྱི་ངོ་བོའི་ས་བོན་སྤངས་པས་བག་ཆགས་ཡང་དག་པར་བཅོམ་པའི་ཡེ་
ཤེས་དང་། སྐྱེ་བོ་མཐའ་དག་ལ་ཕན་པའི་བསམ་པས་རྟག་ཏུ་གཟིགས་པ་ཉིད་ཅེས་བྱ་བ་སྐྱེ་བོ་
ལ་ཐུགས་རྗེ་ཆེན་པོ་མཐར་ཐུག་པ་དང༌། སྔར་རྣམ་པར་བཤད་པའི་སངས་རྒྱས་ཀྱི་ཆོས་མ་
འདྲེས་པ་བཅོ་བརྒྱད། རྣམ་པ་ཐམས་ཅད་མཁྱེན་པ་ཉིད་དང་། རྩ་བར་དང་ཞེས་བྱ་བའི་སྒྲས་
བསྡུས་པ་སྔར་རྣམ་མཁྱེན་གྱི་རྣམ་པར་བཤད་པའི་ལམ་གྱི་རྣམ་པ་ཤེས་པ་དང་སོགས་པ་
གཞིའི་རྣམ་རྟོག་པའི་མཁྱེན་པ་མཐར་ཐུག་པ་དག་ཀྱང་ཆོས་ཀྱི་སྐུ་ཡིན་ཏེ། མདོར་ན་ཟག་
-40]-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅས་གནས་གྱུར་པས་ཟག་མེད་དུ་གྱུར་པ་བྱང་ཆུབ་ཀྱི་ཕྱོགས་དང་མཐུན་པ་ལ་སོགས་པ་
ཕྱིན་ཅི་ལོག་གི་སྤྲོས་པ་མེད་པའི་ཡེ་ཤེས་ཀྱི་བདག་ཉིད་ཐམས་ཅད་ཀྱང་ཆོས་ཀྱི་བདག་ཉིད་
ཐམས་ཅད་ཀྱང་ཆོས་ཀྱི་སྐུར་མངོན་པར་བརྗོད་པ་ཡིན་ཅེས་བྱ་བ་ནི་མཁན་པོ་རྣམ་པར་སྣང་
མཛད་ལ་སོགས་པ་ཁ་ཅིག་གི་བཞེད་པ་ཡིན་ནོ། །རེ་རེའི་མཇུག་ཏུ་རྟོགས་པ་ཆོས་ཀྱི་སྐུ་ཡིན་
ནོ་ཞེས་སྦྱར་རོ། །ངག་དོན། དེ་དག་ཆོས་ཅན། རྟོགས་པ་ཆོས་ཀྱི་སྐུ་ཡིན་ཏེ། ཟག་བཅས་
གནས་གྱུར་པའི་ཡེ་ཤེས་མཐར་ཐུག་ཡིན་པའི་ཕྱིར།
གཉིས་པ་ལ་གཉིས་ཏེ། འདོད་པ་བརྗོད། དེ་དགག་པའོ། །དང་པོ་ནི། སྐུ་བཞིར་
འདོད་པ་ལས་གཞན་སྐུ་གསུམ་དུ་འདོད་པ་འཕགས་པ་གྲོལ་སྡེ་ལ་སོགས་པ་དེ་དག་ནི་ཐུབ་
པའི་ངོ་བོ་ཉིད་སྐུ་ནི། །ཟག་པ་མེད་པའི་ཆོས་གང་དག །ཐོབ་གྱུར་རྣམ་ཀུན་རྣམ་དག་པ། །དེ་
དག་རང་བཞིན་མཚན་ཉིད་ཅན། །ཞེས་བྱ་བའི་ཚིགས་སུ་བཅད་པའི་སྒྲ་ཇི་ལྟ་བ་བཞིན་དུ་
སངས་རྒྱས་ཀྱི་ས་ན། འཇིག་རྟེན་ལས་འདས་པའི་ཟག་པ་མེད་པའི་ཡེ་ཤེས་རྣམས་ཡོད་པ་ཁོ་
ནར་ཁས་བླངས་ནས་ཟག་མེད་ཀྱི་ཡེ་ཤེས་དེ་དག་གི་རང་བཞིན་སྐྱེ་བ་མེད་པའི་ངོ་བོ་ཉིད་ནི་ངོ་
བོ་ཉིད་ཀྱི་སྐུ་ཡིན་ནོ། །འོ་ན་ཆོས་ཀྱི་སྐུ་གང་དག་རང་བཞིན་ངོ་བོ་ཉིད་ཀྱི་སྐུའི་མཚན་ཉིད་
ཅན་ཡིན་པའི་ཟག་པ་མེད་ཅིང་ཆོས་དག་ཀྱང་གང་དག་ཡིན་ཞེ་ན། དེའི་ལན་དུ་ཆོས་སྟོན་པ་
བྱང་ཆུབ་ཕྱོགས་མཐུན་ཚད་མེད་དང་ཞེས་བྱ་བ་ལ་སོགས་པ་ཚིག་ལེའུར་བྱས་པ་ལ་འཇུག་
པར་བྱེད་དོ། །འོ་ན་གཞུང་དེས་ངོ་བོ་ཉིད་ཀྱི་སྐུ་ལས་ལོགས་པའི་ཆོས་སྐུ་མི་སྟོན་ན་ཆོས་ཀྱི་
སྐུ་ཞེས་བརྗོད་པ་ཡིན་ཞེས་པ་དང་འགལ་ཞེ་ན། ཟག་མེད་ཀྱི་ཡེ་ཤེས་ཉེར་གཅིག་གི་ཆོས་ཉིད་
ངོ་བོ་ཉིད་ཀྱི་སྐུ་ཡིན་པར་མ་ཟད་ངོ་བོ་ཉིད་ཀྱི་སྐུ་དེ་ཉིད་ཀྱང་དྷརྨ་ཏ་ཀ་ཡ་ཞེས་བྱ་བ་ཆོས་ཉིད་
ཀྱི་སྐུ་ཡིན་པ་ལ་སྡེབ་སྦྱོར་གྱི་དབང་གིས་ངོ་བོ་ཉིད་རྐྱེན་གཅིག་མི་མངོན་པར་བྱས་ནས། དྷརྨ་
ཀ་ཡ་ཞེས་ཆོས་ཀྱི་སྐུའོ། །ཞེས་བསྟན་ཏོ། །ཆོས་ཉིད་ཀྱི་སྐུ་ལ་ཆོས་སྐུར་བརྗོད་པ་ལས་གཞན་
-4)2-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
དུ་ངོ་བོ་ཉིད་ཀྱི་སྐུ་དེ་ཆོས་ཉིད་ཀྱི་སྐུ་མ་ཡིན་པའི་ཆོས་སྐུ་ཡིན་ན་ངོ་བོ་ཉིད་ཀྱི་སྒྲའི་དོན་བཅོས་
མ་མ་ཡིན་པ་བཀག་པར་འགྱུར་ཞིང་འདུས་བྱས་སུ་འགྱུར་རོ་ཞེས་ཟེར་རོ། །གཉིས་པ་ནི། སྐུ་
བཞིར་འདོད་པ་གཞན་དག་ན་རེ་རྣལ་འབྱོར་པའི་ཀུན་རྫོབ་ཏུ་དོན་ཁྱད་པར་ཅན་གཟུགས་
སྐུའི་སྣང་བ་སྐྱེད་པའི་སྒོ་ནས་ཆོས་སྟོན་པ་དང་སོགས་པ་འོད་ཟེར་འགྱེད་པ་ལ་སོགས་པའི་
དོན་གྱི་བྱ་བ་མཛད་པའི་བདག་རྐྱེན་ཟག་བཅས་གནས་གྱུར་པས་ཟག་མེད་དུ་གྱུར་པས་གཟུང་
འཛིན་གཉིས་སུ་མེད་པའི་སེམས་དང་སེམས་ལས་བྱུང་བ་སངས་རྒྱས་ཀྱི་ས་ན་གདོན་མི་ཟ་
བར་ཁས་ལེན་དགོས་པ་རྣམས་ཇི་ལྟར་སྐུ་གསུམ་གྱིས་བསྡུས་ཏེ་སྐུ་གསུམ་གང་རུང་མ་
ཡིན་པའི་སྐུ་ལ་སོགས་པ་ཡིན་པས་སྐུ་གསུམ་ཁོ་ནར་གྲངས་ངེས་པ་མི་འཐད་དོ། །ཆོས་
ཅན་ཆོས་ཉིད་ཐ་དད་མེད་པས་ངོ་བོ་ཉིད་ཀྱི་སྐུར་འདུས་སོ་ཞེ་ན། འོ་ན་ལོངས་སྤྲུལ་ཡང་དེར་
འདུ་བས་ངོ་བོ་ཉིད་ཀྱི་སྐུ་གཅིག་པུར་ཐལ་ལོ། །ལུང་ལས་སྐུ་གསུམ་དུ་བཤད་དོ་ཞེ་ན། སྐུ་
བཞིར་ཡང་བཤད་པས་རིགས་པ་མཚུངས་སོ་ཞེས་ཟེར་རོ། །ངག་དོན། ཤེས་བྱ་ཆོས་ཅན།
སངས་རྒྱས་པའི་ཡེ་ཤེས་སྡེ་ཚན་ཉེར་གཅིག་ངོ་བོ་ཉིད་ཀྱི་སྐུ་སོགས་སྐུ་གསུམ་གང་རུང་མ་ཡིན་
པའི་སྐུ་ལ་སོགས་པ་རེ་རེ་བཞག་པ་འཐད་པར་ཐལ། སངས་རྒྱས་ཀྱི་སར་ཕྲིན་ལས་ཀྱི་བྱེད་པ་
པོར་གྱུར་བའི་སྐུ་ཡོད་དགོས་ཤིང་འདུས་མ་བྱས་ཡིན་ན་ཕྲིན་ལས་ཀྱི་བདག་རྐྱེན་དུ་མི་རུང་
བའི་ཕྱིར། ཉི་ཁྲི་སྣང་བ་ལས་རྐྱེན་ཕྱིས་པས་ཆོས་ཉིད་ཀྱི་སྐུ་ལ་ཆོས་ཀྱི་སྐུ་ཞེས་བྱ་སྟེ་གཞན་དུ་
ན་ཆོས་རྣམས་ཀྱི་སྐུ་ནི་ཆོས་ཀྱི་སྐུ་ཞེས་བྱ་བ་ཡིན་པའི་ཕྱིར་ངོ་བོ་ཉིད་བཀག་པར་འགྱུར་བའི་
ཉེས་པ་ཡོད་དོ། །དེ་ལ་སྐུ་ཞེས་བརྗོད་པ་ནི་སྔོན་གྱི་གནས་སྐབས་ཀྱི་རྗེས་སུ་འབྲངས་ནས་ཉེ་
བར་བཏགས་པ་ཡིན་པར་རིག་པར་བྱའོ་ཞེས་སོ། ཁ་ཅིག་ཚིག་ཕྱི་མ་འདིས་ངོ་བོ་ཉིད་ཀྱི་སྐུ་སྐུ་
བཏགས་པར་བཤད་ཟེར་བ་མི་འཐད་དེ། ངོ་བོ་ཉིད་ཀྱི་སྐུ་ནི་དོན་དམ་པའི་སྐུ་དང་རང་དོན་གྱི་
སྐུར་རྒྱུད་བླར་གསུངས་པའི་ཕྱིར་རོ། །འོ་ན་དེའི་དོན་ཇི་ལྟར་ཡིན་ན། སྐུ་ཞེས་བརྗོད་པའི་ཟག་
403.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་དེ་ལ་མཚན་ཉིད་ཐ་དད་པར་བསྟན་པ་ནི། སྔོན་སློབ་ལམ་གྱི་རྒྱུའི་གནས་སྐབས་ཀྱི་རྗེས་
སུ་འབྲངས་ནས་བཏགས་པ་ཙམ་ཡིན་གྱི་སངས་རྒྱས་ས་ན་ནི་ཡེ་ཤེས་དག་ཀྱང་ངོ་བོ་དབྱེར་
མེད་དུ་གནས་ཞེས་པའི་དོན་ནོ། །སྐུ་གསུམ་དུ་འདོད་པས་ཟག་པ་མེད་པའི་ཆོས་གང་དག་
ཅེས་པ་འདི་སྒྲ་ཇི་བཞིན་པར་བཤད་པའི་དོན། དེས་ཆོས་ཅན་ཟག་མེད་ཀྱི་ཡེ་ཤེས་བསྟན་
ནས་དེའི་དོན་རྒྱས་པར་བྱང་ཆུབ་ཕྱོགས་མཐུན་ཞེས་སོགས་ཀྱིས་སྟོན་པར་བཞེད་པས། སྐུ་
བཞིར་འདོད་པས་སྒྲ་ཇི་བཞིན་དུ་མི་བཤད་དེ། ཟག་མེད་ཀྱི་ཆོས་ཅེས་པ་ཟག་མེད་ཀྱི་ཆོས་
ཉིད་ལ་འདོད་པའི་ཕྱིར་ཏེ། འཇིག་རྟེན་ལས་འདས་པའི་ཆོས་ཀྱི་དབྱིངས་ཀྱི་ངོ་བོ་ཉིད་ཀྱིས་
ཟག་པ་མེད་པ་ཞེས་བཤད་པས་སོ། ཁ་ཅིག་འཕགས་གྲོལ་ཡེ་ཤེས་སྡེ་ཚན་ཉེར་གཅིག་ངོ་བོ་
ཉིད་ཀྱི་སྐུར་བཞེད་ཅེས་པ་མི་འཐད་དེ། དེའི་ལུགས་ལ་ངོ་བོ་ཉིད་ཀྱི་སྐུ་འདུས་མ་བྱས་ཡིན་
ཞིང་རྣམ་མཁྱེན་རྐྱེན་བཞི་ལས་སྐྱེ་བར་བཞེད་པའི་ཕྱིར་རོ། །
གསུམ་པ་ལ་གཉིས་ཏེ། རྩོད་པ། ལན་ནོ། །དང་པོ་ནི། སྐུ་གསུམ་དུ་འདོད་པ་ཁ་
ཅིག་ན་རེ། ངོ་བོ་ཉིད་ལོངས་རྫོགས་བཅས་དང་། །དེ་བཞིན་གཞན་པ་སྤྲུལ་པ་དང་། །ཆོས་སྐུ་
མཛད་པ་དང་བཅས་པ། །རྣམ་པ་བཞིར་ནི་ཡང་དག་བརྗོད། །ཅེས་བྱ་བའི་ཚིག་ལེའུར་བྱས་
པ་ལས་ངོ་བོ་ཉིད་ཅེས་བྱ་བའི་སྒྲའི་མཇུག་ཐོགས་སུ་ཆོས་ཀྱི་སྐུ་ཞེས་བྱ་བའི་སྒྲ་མི་འབྱུང་བས་
སྐུ་ནི་གསུམ་ཁོ་ནར་གྲངས་ངེས་ཏེ། ལུས་དང་ཡན་ལག་རིམ་པ་མཐུན་པར་གསུངས་པའི་
ཕྱིར། དེས་ན་སྐུ་གསུམ་ལ་ཆོས་སྐུར་བརྡ་སྦྱར་ནས། མཛད་པ་དང་བཅས་པ་རྣམ་པ་བཞིར་
བརྗོད་ཅེས་གསུངས་པ་ཡིན་ནོ། །ཞེས་ཟེར་རོ། །གཉིས་པ་ནི། སྐུ་བཞིར་སྨྲ་བ་གཞན་དག་ན་
རེ༑ ལུས་ཀྱི་ཚིག་ལེའུར་བྱས་པ་སྦྱར་བདེ་བའི་ངོར་ཏེ་ཕྱིར་དང་། ཡེ་ཤེས་ཁོ་ན་དང་མཛད་པ་
སྦྱར་བའི་ཕྱིར་ཆོས་སྐུ་མཛད་པ་དང་བཅས་པ་ཞེས་དེ་སྐད་དུ་གསུངས་པ་ཡིན་པས་ངོ་བོ་ཉིད་
ཅེས་བྱ་བའི་སྒྲའི་མཇུག་ཐོགས་སུ་ཆོས་སྐུ་ཞེས་བྱ་བའི་སྒྲ་མི་འབྱུང་བ་དེ་སྒྲ་གསུམ་ཁོ་ནར་
-41j4-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
གྲངས་ངེས་པའི་སྒྲུབ་བྱེད་དུ་མི་འཐད་དོ། །ཡེ་ཤེས་ཁོ་ན་དང་མཛད་པ་སྦྱར་བདེ་བ་ལ་དགོས་
པ་ཅི་ཡོད་ཅེ་ན། ཡེ་ཤེས་དང་མཛད་པ་སྦྱར་ནས་བསྟན་པའི་ཤུགས་ཀྱིས་ཡེ་ཤེས་སྐུ་ལ་སོགས་
པར་རྟོགས་པའི་དགོས་པ་ཉེ་བར་བསྟན་ནས་ཕྱིར་ཡིན་ནོ། །ཇི་ལྟར་རྟོགས་ན། ཡེ་ཤེས་དང་
མཛད་པ་སྦྱར་བ་ན་སངས་རྒྱས་ཀྱི་སྐུའི་ནང་ནས་ཡེ་ཤེས་ཁོ་ན་ཕྲིན་ལས་ཀྱི་བྱེད་པ་པོར་
ཤུགས་ཀྱིས་རྟོགས་པས་སྐུ་ལ་སོགས་པར་བཞག་དགོས་སོ་ཞེས་རྟོགས་པར་འགྱུར་རོ། །
སངས་རྒྱས་ ཀྱི་ ཡེ་ཤེས་རྣམས་ ཕྲིན་ལས་ ཀྱི་སྐུའི་གཙོ་བོ་ ཡིན་ པས་སྐུ་ལ་སོགས་པར་
བཞག་པར་འཐད་པ་དེའི་ཕྱིར་ཕྱོགས་གཞན་སྔགས་ནས་སྐུ་བཞིར་གནས་པ་ཐམས་ཅད་ཀྱང་
ལུང་རིགས་དང་མི་འགལ་ཞིང་འཐད་པར་འགྱུར་རོ། །ངག་དོན། ཤེས་བྱ་ཆོས་ཅན། ལུས་
རྣམ་གཞག་ཏུ་ངོ་བོ་ཉིད་ཅེས་བྱ་བའི་སྒྲའི་མཇུག་ཐོགས་སུ་ཆོས་ཀྱི་སྐུ་ཞེས་བྱ་བའི་སྒྲ་མི་འབྱུང་
བ་དེ་སྐུ་གསུམ་ཁོ་ནར་གྲངས་ངེས་པའི་སྒྲུབ་བྱེད་དུ་མི་རིགས་ཏེ། ལུས་ཀྱི་ཚིགས་བཅད་
སྦར་བདེ་བ་དང་ཡེ་ཤེས་ཁོ་ན་དང་མཛད་པ་སྦྱར་བའི་ཆེད་དུ་ཆོས་སྐུ་མཛད་པ་དང་བཅས་པ་
ཞེས་གསུངས་པའི་ཕྱིར། ཡེ་ཤེས་དང་མཛད་པ་སྦྱར་ནས་གསུངས་པ་ཆོས་ཅན། དགོས་པ་
ཡོད་དེ། སངས་རྒྱས་ཀྱི་ཡེ་ཤེས་དེ་ཕྲིན་ལས་ཀྱི་བྱེད་པ་པོར་ཤུགས་ཀྱིས་རྟོགས་པས་སྐུ་ལ་
སོགས་པར་བཞག་དགོས་པར་ཤེས་པའི་དོན་ཡོད་པའི་ཕྱིར། ཤེས་བྱ་ཆོས་ཅན། སྔགས་ནས་
སྐུ་བཞིར་གསུངས་པ་འཐད་དེ། སངས་རྒྱས་ཀྱི་ཡེ་ཤེས་དེ་སྐུ་ལ་སོགས་པར་བཞག་པ་འཐད་
པའི་ཕྱིར། ཁ་ཅིག་དགོས་པ་སྟོན་པའི་ཤུགས་ཏེ་སྟོབས་ཀྱིས་ཆོས་སྐུ་ཐ་མར་གསུངས་སོ། །
དགོས་པ་ནི་མཚན་ཉིད་སྦྱར་བདེ་བའི་ཕྱིར་རམ་ཡེ་ཤེས་ཁོ་ན་དང་མཛད་པ་སྦྱར་བའི་ཕྱིར་རོ།།
རིམ་པ་ཞེས་པ་འདམ་ཁ་ཅན་ནོ་ཞེས་འཆད་དོ། །སྐུ་ལ་དབྱེ་ཚུལ་ཇི་ལྟར་ཡོད་ཅེ་ན། རྒྱུད་བླར།
རང་དོན་གཞན་དོན་དོན་དམ་སྐུ་དང་ནི། །དེ་ལ་བརྟེན་པ་ཀུན་རྫོབ་སྐུ་ཉིད་དེ། །ཞེས་ངོ་བོ་
ཉིད་ཀྱི་སྐུ་རང་དོན་དོན་དམ་པའི་སྐུ་དང་གཟུགས་སྐུ་གཉིས་གཞན་དོན་ཀུན་རྫོབ་པའི་སྐུ་
-405-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ་གྲངས་སུ་འདུས་སོ། །གསུམ་དུ་དབྱེ་ཚུལ་ནི་ངོ་བོ་ཉིད་ཀྱི་སྐུ་དང་ལོངས་སྤྲུལ་གཉིས་དང་
གསུམ་མོ། །ཡེ་ཤེས་རྣམས་ངོ་བོ་ཉིད་ཀྱི་སྐུའི་ཡོན་ཏན་དང་ཡོན་ཏན་ཡིན་པས་དེར་འདུས་སོ།།
བཞིར་དབྱེ་ཚུལ་ནི་སངས་རྒྱས་ཀྱི་ཡེ་ཤེས་རྣམས་རྟོགས་པ་ཆོས་སྐུ་ཞེས་སྐུ་ལ་སོགས་པར་
བཞག་པ་བཞིའོ། །ལྔར་དབྱེ་ཚུལ་ནི་སྤྲུལ་སྐུ་ལ་རྣམ་པར་སྨིན་པ་ཡིན་མིན་གཉིས་དབྱེ་བ་ལྔར་
དབྱེའོ། །
གཉིས་པ་ལ་གཉིས་ཏེ། ཉོན་མོངས་མེད་པ་ཁྱད་པར་སྨོན་ནས་མཁྱེན་པའི་ཁྱད་
པར་ རོ། །དང་པོ་ལ་གསུམ་སྟེ། མཚམས་སྦྱར། རྩ་ བ། འགྲེལ་པའོ། །དང་པོ་ནི། ཉན་ཐོས་
ཞེས་སོགས་བར་སྐབས་ཀྱི་ཚིགས་སུ་བཅད་པ་གཅིག་སྨོས་པ་ཆོས་ཅན། དགོས་པ་ཡོད་དེ།
ཉན་ཐོས་ལ་སོགས་པའི་ཉོན་མོངས་པ་མེད་པའི་ཏིང་ངེ་འཛིན་ལས་སངས་རྒྱས་ཀྱི་ཉོན་མོངས་
པ་མེད་པའི་ཏིང་ངེ་འཛིན་ཁྱད་པར་དུ་འཕགས་པར་བསྟན་པའི་དོན་ཡོད་པའི་ཕྱིར། གཉིས་པ་
དང་གསུམ་པ་ནི། ཤེས་བྱ་ཆོས་ཅན། དེ་བཞིན་གཤེགས་པའི་ཉོན་མོངས་པ་མེད་པའི་ཏིང་ངེ་
འཛིན་དེ་ཉན་ཐོས་ལ་སོགས་པའི་ཉོན་མོངས་པ་མེད་པའི་ཏིང་ངེ་འཛིན་ལས་ཁྱད་པར་
འཕགས་ཏེ། ཉན་རང་དགྲ་བཅོམ་པ་ནི་བདག་མཐོང་བ་ལས་སྐྱེ་བོ་འགའ་ཞིག་ཉོན་མོངས་པ་
སྐྱེ་བར་གྱུར་ན་མི་རུང་ངོ་ཞེས་རང་ལ་ལྟ་བའི་མིའི་ཉོན་མོངས་སྐྱེ་བའི་དམིགས་རྐྱེན་མི་བྱེད་པ་
ཙམ་གྱི་སྒོ་ནས་མིས་མཚོན་པའི་སྐྱེ་བོ་གཞན་གྱི་ཉོན་མོངས་པ་སྐྱེ་བ་ཡོངས་སུ་སྤོང་བ་ཉིད་ཡིན་
ལ་དེ་བཞིན་གཤེགས་པ་མཆོག་གི་སྤྲུལ་པའི་སྐུས་གྲོང་དང་གྲོང་ཁྱེར་ལ་སོགས་པར་བྱོན་ནས་
མཐོང་བ་ཙམ་གྱིས་ཉོན་མོངས་པ་རྣམས་རྒྱུན་ཆད་པར་གྱུར་ཅིག་ཅེས་ལྷག་པར་ཐུགས་བརྩེ་
བའི་སྒོ་ནས་གདུལ་བྱར་གྱུར་པའི་སྐྱེ་བོ་མཐའ་དག་གི་ཉོན་མོངས་པ་རྒྱུན་དྲུངས་འབྱིན་པར་
མཛད་ པའི་ཕྱིར། གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི།
སངས་རྒྱས་སྨོན་པ་ཞེས་སོགས་བར་སྐབས་ཀྱི་ཚིགས་སུ་བཅད་པ་གཅིག་སྨོས་པ་ཆོས་ཅན།
-406-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཟས་པ་བློ་རྒྱམ་འགྲེལ་པ་བཞུགས། ༼༣༦
དགོས་པ་ཡོད་དེ། ཉན་ཐོས་ལ་སོགས་པའི་སྨོན་ནས་ཤེས་པའི་སྨོན་པས་མཁྱེན་པ་ཁྱད་པར་
དུ་འཕགས་པ་བསྟན་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི་དེ་བཞིན་གཤེགས་
པའི་སྨོན་པས་མཁྱེན་པ་ནི་ཆོས་ཅན་ཉན་རང་གི་སྨོན་པས་ཤེས་པ་ལས་ཁྱད་པར་དུ་འཕགས་
ཏེ༑ འབད་རྩོལ་གྱི་མཚན་མ་མེད་པར་རང་གི་ངང་གིས་འཇུག་པས་ལྷུན་གྱིས་གྲུབ་པ་དང་
དངོས་པོ་ལ་མངོན་པར་མ་ཞེན་པས་གཟུགས་ལ་སོགས་པ་ལ་ཆགས་པ་དང་བྲལ་བ་དང༌།
ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་དང་བཅས་པ་སྤངས་པས་ཤེས་བྱ་ཐམས་
ཅད་ལ་ཐོགས་པ་མེད་པ་དང་གཞན་དོན་དུ་འཁོར་བ་ཇི་སྲིད་མ་སྟོངས་བར་དུ་གནས་པར་རྟག་
ཏུ་གནས་པ་དང༌། སོ་སོ་ཡང་དག་པར་རིག་པ་བཞི་བརྙེས་པས་འདྲི་བ་ཀུན་གྱི་ལན་བཞིར་
འདབས་པར་མཛད་པར་བཞེད་པའི་ཕྱིར། ཉན་རང་གི་སྨོན་པས་ཤེས་པ་ནི་ཆོས་ཅན། ལྷུན་
གྱིས་གྲུབ་པ་སོགས་ཁྱད་པར་ལྔ་ལྡན་དེ་ལྟ་མ་ཡིན་ཏེ། འབད་རྩོལ་གྱི་མཚན་མ་མེད་པར་རང་
གི་ངང་གིས་འཇུག་པ་སོགས་རྒྱུ་མཚན་ལྔ་ལས་བཟློག་པའི་ཕྱིར།
གསུམ་པ་ལ་གཉིས་ཏེ། ཆོས་སྐུ་རྟག་པ་ལ་རྩོད་པ་སྤང་། ཁྱབ་རྟག་གཉིས་ཀ་ལ་རྩོད་
པ་སྤང་བའོ། །དང་པོ་ལ་གཉིས་ཏེ། རྩོད་པ། ལན་ནོ། །དང་པོ་ནི། སངས་རྒྱས་ཆོས་ཅན།
རྟག་ཏུ་སེམས་ཅན་སྨིན་པའི་དོན་མཛད་པར་ཐལ། རྟག་ཏུ་ཐུགས་རྗེ་ཆེན་པོའི་ངོ་བོ་ཉིད་
ཀྱི་ཆོས་ཀྱི་སྐུ་ལ་བཞུགས་པའི་ཕྱིར་ཞེ་ན། གཉིས་པ་ལ་གཉིས་ཏེ། ལན་དངོས། དེ་དེ་བཞིན་
གཤེགས་པའི་སྒོ་ནས་སྒྲུབ་པའོ། །དང་པོ་ལ་གཉིས་ཏེ། གདུལ་བྱ་ལ་ལྟོས་ཏེ་གང་ན་འདོད་
པའི་ལན། གདུལ་བྱ་མིན་པ་ལ་ལྟོས་ཏེ་ཁྱབ་པ་མེད་པའི་ལན་ནོ། །དང་པོ་ལ་གསུམ་སྟེ་
མཚམས་སྦྱར། རྩ་བ། འགྲེལ་པའོ། །དང་པོ་ནི། རྒྱུ་ནི་ཞེས་སོགས་བར་སྐབས་ཀྱི་ཚིགས་སུ་
བཅད་པ་གཅིག་སྨོས་པ་ཆོས་ཅན། དགོས་པ་ཡོད་དེ། རྩོད་པ་དེའི་ལན་གདབ་པའི་དོན་ཡོད་
པའི་ཕྱིར། གཉིས་པ་དང་གསུམ་པ་ནི་མཛད་དོ། །གང་ན་གཞན་དོན་གྱི་བྱ་བ་ཕྲིན་ལས་སོ།།
407-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་གིས་ན་རྫོགས་པའི་སངས་རྒྱས་ཀྱིས་སོ། །ཇི་ལྟར་ན་ལོངས་སྐུའི་གདུལ་བྱ་གང་ལ་
ལོངས་སྐུ་དེ་དང་སྤྲུལ་སྐུའི་གདུལ་བྱ་གང་ལ་སྤྲུལ་སྐུ་དེར་སྣང་བ་དང་འཚམ་པར་རོ། །གང་གི་
དུས་ན་ནི་ཆོས་སྟོན་པ་དང་། སོགས་པ་བསོད་སྙོམས་བཞེས་པ་ལ་སོགས་པའི་བྱ་བ་མཛད་
པས་ཡུན་དུ་འཕྲོད་ཅིང་ཕན་པར་གྱུར་པའི་ཚེའོ། །རྒྱུ་གང་ལས་ན་སངས་རྒྱས་དང་སོགས་པ་
ཆོས་ལ་དམིགས་པའི་སྔོན་སྐྱེད་པའི་དགེ་བའི་རྩ་བའི་ས་བོན་དགེ་བའི་བཤེས་གཉེན་དང་
སོགས་པ་གྲོགས་དམ་པ་དང་ཕྲད་པས་ཡོངས་སུ་སྨིན་ཅིང་བརྟས་པར་གྱུར་པ་གདུལ་བྱ་ལ་
ཡོད་པ་དང་སྐལ་ལྡན་གྱི་སེམས་ཅན་དེའི་དོན་བྱ་བའི་ཕྱིར། གང་ལ་གང་འདུལ་གྱི་སྐུ་སྟོན་
པར་གྱུར་ཅིག་ཅེས་པའི་སྔོན་གྱི་སྨོན་ལམ་གྲུབ་པ་འདུལ་བྱེད་ལ་ཡོད་པའི་རྒྱུ་ལས་སོ༑ ༑ངག་
དོན། ཤཱཀྱ་ཐུབ་པ་ཆོས་ཅན། གདུལ་བྱ་གང་ལ་གང་འདུལ་གྱི་སྐུ་བསྟན་ནས་སྐལ་ལྡན་གྱི་
སེམས་ཅན་སྨིན་གྲོལ་ལ་འགོད་པར་མཛད་དེ། གང་ལ་གང་འདུལ་གྱི་སྐུ་བསྟན་ནས་སེམས་
ཅན་གྱི་དོན་བྱེད་པར་གྱུར་ཅིག་ཅེས་པའི་སྔོན་གྱི་སྨོན་ལམ་གྲུབ་པའི་ཕྱིར། གཉིས་པ་ནི།
བཅོམ་ལྡན་འདས་ནི་དུས་ཐམས་ཅད་དུ་མི་འདའ་བར་གྱིས་སོ། །ནོར་བུ་ལྟར་གཞན་དོན་
མཛད་པའི་ནུས་པ་ཉེ་བར་གནས་ཀྱང་སེམས་ཅན་རང་གི་ལས་ཀྱི་ཉེས་པ་སྐལ་བ་དང་མི་ལྡན་
པར་སྐྱེད་པ་ལ་ཕྲིན་ལས་དངོས་སུ་འཇུག་པའི་རྒྱུ་མ་ཚང་བས་དེའི་འབྲས་བུ་སེམས་ཅན་སྨིན་
པར་མཛད་པར་མི་སྣང་ངོ༌། །སྙམ་དུ་བྱམས་པས་དགོངས་པ་ཡིན་ནོ། །ངག་དོན། དེ་ཆོས་
ཅན། ཁྱོད་ལ་རྟག་ཏུ་གཞན་དོན་མཛད་པའི་ནུས་པ་གནས་ཀྱང༌། སྐལ་བ་དང་མི་ལྡན་པའི་
སེམས་ཅན་སྨིན་པར་མི་མཛད་དེ། ཁྱོད་ལ་དེ་ལྟར་གནས་ཀྱང་སྐལ་བ་དང་མི་ལྡན་པའི་
སེམས་ཅན་ལ་ཕྲིན་ལས་འཇུག་པའི་རྒྱུ་མ་ཚང་བའི་ཕྱིར།
གཉིས་པ་ལ་གསུམ་སྟེ། མཚམས་སྦར། རྩ་བ། འགྲེལ་པའོ། །དང་པོ་ནི། ལྷའི་ཞེས་
སོགས་བར་སྐབས་ཀྱི་ཚིགས་སུ་བཅད་པ་གཅིག་སྨོས་པ་ཆོས་ཅན། དགོས་པ་ཡོད་དེ། སྐལ་
4(08-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
བ་དང་མི་ལྡན་པ་ལ་ཕྲིན་ལས་མི་འཇུག་པ་ཇི་ལྟ་བུ་ཞིག་སྙམ་པ་ལ་འཇིག་རྟེན་ལ་གྲགས་པའི་
སྒོ་ནས་བསྟན་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི། དཔེར་ན་ལྷའི་རྒྱལ་པོས་
ཆར་ཕབ་དུ་ཟིན་ཀྱང་ཏིལ་ལ་སོགས་པའི་ས་བོན་རུལ་བ་དང་མེས་ཚིག་པ་ལ་སོགས་པས་ས་
བོན་དུ་མི་རུང་བ་ལ་མྱུ་གུ་མི་འཁྲུང་བ་དེ་བཞིན་དུ་གདུལ་བྱའི་ཡིད་ལ་རེ་བ་མཐའ་དག་རྫོགས་
པར་མཁས་པའི་སངས་རྒྱས་རྣམས་འཇིག་རྟེན་དུ་བྱོན་ཡང་ཕྲིན་ལས་འཇུག་པའི་སྐལ་བ་མེད་
པས་དམ་པའི་ཆོས་ཉན་པ་དང་སོགས་པ་ལམ་ཉམས་སུ་ལེན་པ་ལ་སོགས་པའི་བཟང་པོ་ཐོབ་
པར་མི་འགྱུར་རོ། །ངག་དོན། སངས་རྒྱས་འཇིག་རྟེན་དུ་བྱོན་ཡང་ཕྲིན་ལས་འཇུག་པའི་སྐལ་
བ་མེད་པས་དམ་པའི་ཆོས་ཉན་པ་ལ་སོགས་པ་བཟང་པོ་མི་ཐོབ་སྟེ། ལྷའི་རྒྱལ་པོས་ཆར་ཕབ་
ཀྱང་ས་བོན་རུལ་བ་ལ་མྱུ་གུ་མི་འབྱུང་བའི་ཕྱིར། གཉིས་པ་ལ་གཉིས་ཏེ། རྩོད་པ། ལན་ནོ། །
དང་པོ་ནི། ཡེ་ཤེས་ཀྱི་བདག་ཉིད་ཀྱི་ཆོས་སྐུ་ཆོས་ཅན། ཇི་ལྟར་ཁྱབ་པ་ཞེས་བརྗོད་དེ་ཁྱབ་པ་
མ་ཡིན་པར་ཐལ། རྣལ་འབྱོར་པ་སོ་སོར་ངེས་པའི་རྒྱུད་ལ་ཡོད་པའི་ཕྱིར། དེ་ཆོས་ཅན། རྟག་
པ་མ་ཡིན་པར་ཐལ། སྐད་ཅིག་རེ་རེ་ལ་འབྱུང་ཞེ་ན། གཉིས་པ་ལ་གསུམ་སྟེ། མཚམས་སྦྱར།
རྩ་བ། འགྲེལ་ པའོ། །དང་པོ་ནི། དེ་ལྟར་ཞེས་སོགས་བར་སྐབས་ཀྱི་ཚིགས་སུ་བཅད་པ་
གཅིག་གསུངས་པ་ཆོས་ཅན། དགོས་པ་ཡོད་དེ། རྩོད་པའི་ལན་བསྟན་པའི་དོན་ཡོད་པའི་
ཕྱིར། གཉིས་པ་དང་གསུམ་པ་ནི། རྫོགས་པའི་སངས་རྒྱས་ཆོས་ཅན། ཁྱབ་པ་ཞེས་བརྗོད་དུ་
རུང་སྟེ། ཐུགས་རྗེ་ཆེན་པོ་དང་སྨོན་པས་མཁྱེན་པ་ལ་སོགས་པ་སྐབས་སུ་ཇི་སྐད་བཤད་པའི་
ཚུལ་དེ་ལྟར། ཡུལ་དུས་ཐམས་ཅད་དུ་སྣང་བའི་སྒོ་ནས་བྱ་བ་མཛད་པ་རྒྱ་ཆེ་བ་སྟེ་ཁྱོད་ཀྱི་
མཛད་པ་སྐལ་ལྡན་གྱི་སེམས་ཅན་ཐམས་ཅད་ལ་འཇུག་པའི་ཕྱིར། དེ་ཆོས་ཅན། རྟག་པ་ཞེས་
ཀྱང་བརྗོད་དུ་རུང་སྟེ་གདུལ་བྱའི་འཁོར་བ་ཇི་སྲིད་པར་བཞུགས་ཀྱང་། ཟད་པ་མི་མངའ་བའི་
ཕྱིར།
409-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་ལ་གསུམ་སྟེ། ངོ་བོ་མདོར་བསྟན། ཡོན་ཏན་རྒྱས་པར་བཤད་པའོ།།
དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། མཚན་ནི་ཞེས་སོགས་
ཚིགས་བཅད་གཅིག་སྨོས་པ་ཆོས་ཅན། དགོས་པ་ཡོད་དེ། སྔར་བཤད་པ་དེ་ལྟར་སྐུ་གཉིས་པ་
བསྟན་པ། གསུམ་པ་གཟུགས་ཀྱི་སྐུ་ངོ་བོ་ཉིད་མཚན་དང་དཔེ་བྱད་བཟང་པོས་འབར་ཞིང་
མཛེས་པ་ལོངས་སྤྱོད་པའི་སྐུ་རྫོགས་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི་སྐྱེས་
བུ་ཆེན་པོར་མཚོན་པར་བྱེད་པས་མཚན་སུམ་ཅུ་རྩ་གཉིས་དང་། ནང་གི་ཡོན་ཏན་གསལ་བར་
བྱེད་པས་དཔེ་བྱད་བཟང་པོ་བརྒྱད་ཅུ་པ་བརྒྱན་ཅིང་འོག་མིན་ཁོ་ནར་བཞུགས་པའི་སངས་
རྒྱས་ཀྱི་གཟུགས་ཀྱི་སྐུའི་བདག་ཉིད་འདི་ནི་ཆོས་ཅན། ཐུབ་པ་བཅོམ་ལྡན་འདས་ཀྱི་ལོངས་
སྤྱོད་པའི་སྐུ་ཡིན་པར་བཞེད་དོ། །འཁོར་ས་བཅུ་ལ་གནས་པའི་བྱང་ཆུབ་སེམས་དཔའ་རྣམས་
དང་ཐབས་ཅིག་ཏུ་ཐེག་ཆེན་གྱི་ཆོས་ཁོ་ནའི་ལོངས་སྤྱོད་ཀྱི་དགའ་བ་དང་བདེ་བ་ཁ་ན་མ་ཐོ་བ་
མེད་པ་ལ་རྫོགས་པར་ལོངས་སྤྱོད་པའི་སངས་རྒྱས་ཀྱི་སྐུ་ཡིན་པའི་ཕྱིར། ལོངས་སྐུ་ནི་ངེས་པ་
ལྔ་ལྡན་ཏེ། གནས་ངེས་པ་འོག་མིན་ཁོ་ནར་བཞུགས་ལ། དེ་ཡང་ཁ་ཅིག་འོག་མིན་ཕལ་པའི་
གོང་ན་ཡོད་པར་འདོད་དེ། རྒྱུད་ལས་གཙང་མའི་གནས་ནི་རབ་སྤངས་ནས། །འོག་མིན་སྟུག་
པོ་ཉམས་དགའ་བར། །ཡང་དག་སངས་རྒྱས་དེར་སངས་རྒྱས། །སྤྲུལ་པ་པོ་ནི་འདིར་འཚང་
རྒྱ༑ ༑ཞེས་སོ། ཁ་ཅིག་གནས་གཙང་གི་འོག་མིན་གྱི་ལོགས་ཤིག་ན་ཡོད་པར་བཞེད། ངོ་བོ་
ངེས་པ་མཚན་དང་དཔེ་བྱད་ཀྱིས་རྒྱན། འཁོར་ངེས་པ་ཨ་བྷ་ཡ་དང་སེང་བཟང་ས་བཅུའི་བྱང་
སེམས་ཀྱིས་བསྐོར་བར་འདོད། ཆོས་ཤེས་ས་བཅུ་པའི་བྱང་སེམས་ཁོ་ནས་བསྐོར་བར་འདོད།
དུས་ངེས་པ་མྱ་ངན་ལས་འདས་པའི་ཚུལ་མི་སྟོན་པར་རྟག་ཏུ་བཞུགས་པ་སྟེ། དབུ་མ་འཇུག་
པ་ལས། འགྲོ་གྲོལ་བར་དུ་འཇིག་རྟེན་འབྱོར་སླད་རྟག་ཅེས་སོ། །ལོངས་སྤྱོད་ངེས་པ་ཐེག་
ཆེན་གྱི་ཆོས་ལ་རྫོགས་པར་ལོངས་སྤྱོད་པ་སྟེ། ཟླ་གྲགས་ཀྱིས་སངས་རྒྱས་རྣམས་ཀྱི་གཟུགས་
40-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼ ༣༦
སྐུ་ནི། །མཚན་དང་དཔེ་བྱད་རབ་འབར་ཞིང༌། །སྐྱེ་བོ་རྣམས་ལ་སྣ་ཚོགས་གཟུགས། །རང་
མོས་དབང་གིས་འཛིན་པར་བྱེད། །བསོད་ནམས་ཚོགས་ནི་དཔག་མེད་ལས། །བྱུང་བ་དེ་ནི་
རྒྱལ་བའི་སྲས། །ས་བཅུ་ལ་ནི་གནས་རྣམས་ཀྱིས། །དེ་ལྟ་བུའི་སྐུར་གཟིགས་སོ། །འདི་དེ་
ཆོས་རྫོགས་ལོངས་སྤྱོད་པས། །རྒྱལ་སྲས་རྣམས་ཀྱི་སྤྱད་བྱའོ། །ཆོས་རྣམས་རང་བཞིན་ཁོ་ན་
ལ༑ གནས་ པའི་ བློ་ལ་ སངས་རྒྱས་བརྗོད། །འོག་མིན་གཞལ་ཡས་ཁང་དུ་ནི། །དེ་ཉིད་
མངོན་སུམ་བྱ་བར་བཞེད། །ཅེས་སོ། །ཅིའི་ཕྱིར་ལོངས་སྤྱོད་རྫོགས་པའི་སྐུ་ཞེས་བྱ་ཞེ་ན།
བྱང་སེམས་རྣམས་དང་ལྷན་ཅིག་ཏུ་ཐེག་ཆེན་གྱི་ཆོས་ལ་རྫོགས་པར་ལོངས་སྤྱོད་པའོ། །
གཉིས་པ་ལ་གཉིས་ཏེ། མཚན། དཔེ་བྱད་དོ། །དང་པོ་ལ་གཉིས་ཏེ། མཚན་གྱི་
དབྱེ་བ། མཚན་གྱི་རྒྱུའོ། །དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་
ནི༑ ཕྱག་ཞབས་ཞེས་སོགས་བར་སྐབས་ཀྱི་ཚིགས་སུ་བཅད་པ་ལྔ་གསུངས་པ་ཆོས་ཅན།
དགོས་པ་ཡོད་དེ། མཚན་སུམ་ཅུ་རྩ་གཉིས་པོ་གང་ཡིན་ཞེ་ན། དེ་རྣམས་བདེ་བླག་ཏུ་རྟོགས་
པའི་དོན་ཡོད་པའི་ཕྱིར། གཉིས་པ་དང་གསུམ་པ་ལ་བཞི་སྟེ། བཅུ་ཚན་གསུམ་དང་གཉིས་
ཚན་གཅིག་གོ །དང་པོ་ནི། ཐུབ་པས་སྔོན་སློབ་པའི་གནས་སྐབས་ན་བླ་མ་རྣམས་ལ་བསྐྱེལ་
བ་དང་བསུ་བ་དང་སོགས་པ་ཆོས་ཉན་པ་དང་མེ་ཏོག་འབུལ་བ་སོགས་བྱས་པས་ད་ལྟ་ཐུབ་
པའི་ལོངས་སྐུ་འདིའི་ཕྱག་གི་མཐིལ་གཉིས་ན་ཉོན་མོངས་གཅོད་པར་བྱེད་པ་མཚོན་ཆའི་
འཁོར་ལོ་དང་ཞབས་ཀྱི་མཐིལ་གཉིས་ན་འགྲོ་བ་འདྲེན་པའི་འཁོར་ལོ་རྩིབས་སྟོང་དང་ལྡན་པ་
ལྟེ་བ་མུ་ཁྱུད་དང་བཅས་པ་ཡོངས་སུ་རྫོགས་པས་མཚན་མ་དང་ཐོག་མཐའ་བར་གསུམ་དུ་
སྦྱོར་ཚུལ་འདི་བཞིན་དུ་ཀུན་ལ་ཤེས་པར་བྱའོ། །སྡོམ་པ་ཡང་དག་པར་བླངས་པ་བརྟན་པར་
བསྲུངས་པས་རུས་སྦལ་གྱི་ལྟེ་བ་བཞིན་དུ་ཞབས་ཀྱི་མཐིལ་གཉིས་མནམ་པར་ས་ལ་འཇོག་
པས་ཤིན་ཏུ་གནས་པ་དང་། སྦྱིན་པ་དང་སྙན་པར་སྨྲ་བ་དང་དོན་མཐུན་པ་དང་དོན་སྤྱོད་པ་སྟེ་
411-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྡུ་བའི་དངོས་པོ་བཞི་བསྟེན་པས་ཕྱག་དང་ཞབས་ཀྱི་སོར་མོ་ངང་པའི་རྒྱལ་པོ་ལྟར་རིན་པོ་
ཆེའི་དྲ་བས་འབྲེལ་བ་དང༌། བཟའ་བ་དང་། བཅའ་བ་དང་བཏུང་བ་ལ་སོགས་པ་གྱ་ནོམ་པ་
བྱིན་པས་ཕྱག་དང་ཞབས་འཇམ་ཞིང་གཞོན་ཤ་ཆགས་པ་དང་། སྦྱང་སོགས་པ་བལྡག་པ་དང་
བཅའ་བ་ལ་སོགས་པ་ཤིན་ཏུ་གྱ་ནོམ་པ་བྱིན་པས་ཕྱག་གི་མཐིལ་དང་ཞབས་ཀྱི་མཐིལ་
གཉིས་དང་ཐལ་གོང་སྟེ་ཕྲག་པ་གཡས་གཡོན་གཉིས་དང་ལྟག་པའི་ཕྱོགས་མཐོ་བའི་ཕྱིར་
མདུན་མཐོ་བ་དང་། གསད་པར་བྱ་བ་ལས་ཐར་བར་བྱས་པས་ཞབས་མཐིལ་གྱི་དཀྱུས་དང་
མཐོ་མཉམ་པས་སོར་མོ་རིང་བ་དང༌། སྲོག་འཚོ་བ་ལ་ཕན་བཏགས་པས་ཞབས་ཀྱི་ཆ་ཕྱིར་
འཕགས་པས་རྟིང་པ་ཡངས་པ་དང༌། སྲོག་གཅོད་པ་སྤངས་པ་སྐུ་ཁྲུ་བདུན་ཙམ་དུ་འཕགས་
པས་ཆེ་ཞིང་ཡ་ཡོ་མེད་པས་དྲང་བ་དང་། དགེ་བའི་ཆོས་གསར་པ་ཡང་དག་པར་བླངས་པས་
ཞབས་ཀྱི་པུས་མོའི་ལྷ་ང་དང་ཕྱིའི་ལོང་བུ་འབུར་བ་མི་མངོན་པ་དང་། དགེ་བ་ཡང་དག་པར་
བླངས་པ་སྤེལ་བས་སྐུའི་སྤུ་གཡས་ཕྱོགས་སུ་འཁྱིལ་ཅིང་གྱེན་དུ་ཕྱོགས་པ་དང་། གཉིས་པ་ནི་
རིག་པ་དང་བཟོ་དང་གསོ་བ་ལ་སོགས་པ་གུས་པར་བྱས་ཏེ་བྱིན་པས་བྱིན་པ་རི་དྭགས་ཨེ་ན་
ཡའི་འདྲ་བར་ཟླུམ་ཞིང་རྒྱས་ལ་རིམ་གྱིས་ཕྲ་བ་དང་། རང་ལ་ནོར་བདོག་པ་ལ་སློང་བ་པོའི་སྐྱེ་
བོ་མེད་ཅེས་ཕྱིར་མ་སྤངས་པས་མ་བཏུད་པར་ཕྱག་འཐིལ་གྱིས་པུས་མོའི་ལྷ་ངར་སླེབ་པས་
ཕྱག་རིང་ཞིང་མཛེས་པ་དང༌། སྐྱེ་བོ་ཐམས་ཅད་ཚངས་པར་སྤྱོད་པའི་སྡོམ་པ་ཡང་དག་པར་
ལེན་དུ་འཇུག་པ་དང་གསང་བར་འོས་པའི་གསང་ཚིག་སྲུངས་པས་འདོམས་ཀྱི་སྦ་བ་སྦུབས་
སུ་ནུབ་པ་སྟེ་མི་མངོན་པར་གྱུར་པ་དང་། གདིང་བ་གྱ་ནོམ་པ་བྱིན་པས་པགས་པའི་མདོག་
གསེར་བཙོ་མ་དང་འདྲ་བ་དང་། ཁང་བཟང་དང་གཞལ་ཡས་ཁང་ལ་སོགས་པ་དམ་པ་བྱིན་
པས་པགས་པ་འཇམ་པ་དང་། ལུས་ངག་གི་འདུ་འཛི་དང་སེམས་ཀྱི་རྣམ་གཡེང་སྤངས་པས་སྤུ་
རེ་རེ་ནས་གཡས་ཕྱོགས་སུ་འཁྱིལ་བ་དང་། མཁན་སློབ་སོགས་སྐྱེ་བོ་བླ་མ་ཐམས་ཅད་བཀུར་
42-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱུན་ཟས་པ་བློ་རྒྱམ་འགྲེལ་པ་བཞུགས། ༼༣༦
བའི་གནས་ཇི་ལྟ་བ་བཞིན་དུ་བཀོད་ནས་ཞལ་གྱི་སྨིན་མཚམས་ནས་སྤུ་དཀར་འཇམ་གཡས་
འཁྱིལ་ཉི་ཟླ་ལས་ལྷག་པའི་འོད་དང་ལྡན་པ་མཛེས་པར་གྱུར་པས་ན་ཞལ་མཛོད་སྤུས་རྒྱན་པ་
དང༌། རྣམ་པ་ཐམས་ཅད་དུ་ཁ་དྲག་གི་ཚིག་གིས་གཞན་ཁྱད་དུ་མ་བསད་པས་རོ་སྟོད་སེང་
གེའི་དང་འདྲ་བར་རྒྱས་ཤིང་འཕེལ་ཁ་ཆེ་བ་དང༌། སྙན་པར་སྨྲ་བ་ཕ་རོལ་པོའི་ཡིད་ཚིམ་པར་
བྱེད་པ་དང་ལེགས་པར་སྨྲ་བ་འདི་ཕྱི་ལ་ཕན་པའི་གཏམ་བརྗོད་དང་རང་གིས་རྗེས་སུ་མཐུན་
པར་བྱས་པས་དཔུང་མགོ་ཤིན་ཏུ་ཟླུམ་པ་དང་། ནད་པ་ལ་སྨན་དང་སྨན་པ་ལ་སོགས་པ་བྱིན་
པས་ཐལ་གོང་སྟེ་ཕྲག་པ་གཉིས་ཀྱི་བར་དང་བྲང་ཡངས་ཤིང་རྒྱས་པ་དང་། གསུམ་པ་ནི། སྐྱེ་
བོ་ནད་པའི་གཡོག་བྱས་པས་རོ་བྲོ་བའི་མཆོག་མཁྱེན་པ་ལྗགས་ཀྱི་དབང་པོ་རོ་མི་ཞིམ་པ་དང་
ཕྲད་ཀྱང་རོ་མཆོག་ཏུ་སྣང་བ་དང༌། སྐྱེད་ཤིང་གི་ནགས་ཚལ་དང་ཀུན་ག་ར་བ་དང་བསིལ་
ཁང་ལ་སོགས་པ་བྱེད་པ་ཡང་དག་པར་ལེན་དུ་བཅུག་པས་ཤིང་ནྱ་གྲོ་ཏའི་སྡོང་པོ་དང་ཡལ་ག་
ཆུ་ཞེང་མཉམ་པ་ལྟར་ཁྲུན་དང་མདོམ་མཉམ་པས་ཆུ་ཞེང་གབ་པ་དང་། གཙུག་ལག་ཁང་དང་
འདུག་གནས་ལ་སོགས་པ་ལྷག་པར་བྱིན་པས་གཙུག་ཏོར་ཟླུམ་ཞིང་གཡས་སུ་འཁྱིལ་བ་སོར་
བཞི་ཙམ་འཕགས་པ་དབུར་ལྡན་པ་དང་། འཇམ་པ་དང་སྙན་པ་ལ་སོགས་པ་གསུངས་པ་
ལྗགས་རིང་ཞིང་མཛེས་པ་དང་། འཁོར་དུ་གཏོགས་པའི་འཇིག་རྟེན་གྱི་ཁམས་ཐམས་ཅད་ཀྱི་
སེམས་དམ་པའི་ཆོས་གོ་བར་བྱས་པ་ཡན་ལག་ལྔ་དང་ལྡན་པའི་ཚངས་པའི་དབྱངས་དང་།
ཚིག་བཀྱལ་པ་སྤངས་པས་འགྲམ་པ་ཟླུམ་ཞིང་རྒྱས་པས་སེང་གེའི་འགྲམ་པ་འདྲ་བ་དང་། སྐྱེ་
བོ་ཐམས་ཅད་བཀུར་བ་དང་བསྟོད་པ་ལ་སོགས་པས་ཚེམས་ཤིན་ཏུ་དཀར་བ་དང་། འཚོ་བ་
རྣམ་པར་དག་པས་ཚེམས་མཐོ་དམན་མེད་པར་མཉམ་པ་ཉིད་དང༌། བདེན་པའི་ཚིག་ཀུན་ཏུ་
སྤྱད་པས་ཚེམས་ཐག་བཟང་བ་འཚམས་དོད་པ་མེད་པ་དང་། ཕྲ་མའི་ཚིག་སྤངས་པས་ཚེམས་
གྲངས་བཞི་བཅུ་མངའ་བ་དང་། བཞི་པ་ནི་སེམས་ཅན་ཐམས་ཅད་ལ་མ་བུ་གཅིག་པ་ལ་བརྩེ་
413-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་དང་འདྲ་བར་བལྟས་ནས་སྤྱན་གྱི་དཀྱིལ་ནང་གི་འབྲས་བུ་མཐོན་མཐིང་ལྟར་སྣུམ་ཞིང་
གནག་པ་དང་། སེམས་ཅན་ཐམས་ཅད་ལ་ཁོང་ཁྲོ་བ་དང་ཕྲག་དོག་ལ་སོགས་པ་མེད་པར་
བལྟས་པས་སྤྱན་གྱི་སྟེང་འོག་གི་རྫི་མ་བ་མཆོག་གི་འདྲ་བར་མ་འཛིངས་ཤིང་ལེགས་པར་
གཞོལ་བ་དང༌། འདི་དག་ནི་མཚན་སུམ་ཅུ་རྩ་གཉིས་སོ། །ངག་དོན། སངས་རྒྱས་ཀྱི་ལོངས་
སྤྱོད་པའི་སྐུ་ཆོས་ཅན། སྔོན་བླ་མ་སྐྱེལ་བ་དང་བསུ་སོགས་སྔོན་དུ་སོང་བ་ཡིན་ཏེ། ཕྱག་
ཞབས་འཁོར་ལོའི་མཚན་དང་ལྡན་པའི་སངས་རྒྱས་ཀྱི་གཟུགས་སྐུ་ཡིན་པའི་ཕྱིར། དེ་བཞིན་
དུ་འོག་མ་རྣམས་ལ་ཡང་སྦྱར་རོ། །
གཉིས་པ་ལ་གཉིས་ཏེ། རྒྱུ་རྫོགས་པས་མཚན་འགྲུབ་པར་བསྟན། འགྲུབ་བྱེད་
རྒྱུའི་རབ་ཏུ་ཕྱེ་བའོ། །དང་པོ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི།
འདི་ལ་ཞེས་སོགས་བར་སྐབས་ཀྱི་ཚིགས་སུ་བཅད་པ་གཅིག་སྨོས་པ་ཆོས་ཅན། དགོས་པ་
ཡོད་དེ། མཚན་གྱི་རྒྱུ་གྲུབ་པས་མཚན་གྲུབ་བོ། །ཞེས་བསྟན་པའི་དོན་ཡོད་པའི་ཕྱིར། གཉིས་
པ་དང་གསུམ་པ་ནི། སངས་རྒྱས་ཀྱི་ལོངས་སྤྱོད་པའི་སྐུ་འདི་ལ། ཆོས་ཅན། མཚན་སུམ་ཅུ་རྩ་
གཉིས་པོ་འདི་དག་ཡང་དག་པར་གྲུབ་པ་ཡིན་ཏེ། མཚན་སུམ་ཅུ་རྩ་གཉིས་པོ་འདི་དག་སྒྲུབ་
པར་བྱེད་པའི་རྒྱུ་གང་ཡིན་པ་དེ་དང་། དེ་རབ་ཏུ་རྫོགས་ཤིང་མཐར་ཕྱིན་པའི་ཕྱིར། གཉིས་པ་
ལ་གསུམ་སྟེ། མཚམས་སྦྱར། རྩོ་བ། འགྲེལ་པའོ། །དང་པོ་ནི། བླ་མ་སྐྱེལ་ཞེས་སོགས་བར་
སྐབས་ཀྱི་ཚིགས་སུ་བཅད་པ་གཉིས་སྨོས་པ་ཆོས་ཅན། དགོས་པ་ཡོད་དེ། རྒྱུ་དེ་གང་ཡིན་ཞེ་
ན༑ དེའི་ལན་བསྟན་པའི་ཕྱིར། གཉིས་པ་དང་གསུམ་པ་ནི། བླ་མ་སྐྱེལ་ལ་སོགས་པ་དང་། །
ཡང་དག་བླངས་པ་བརྟེན་པ་དང༌། །བསྡུ་བ་བསྟེན་དང་གྱ་ནོམ་པའི། །དངོས་པོ་སྦྱིན་དང་
གསད་བྱ་བ། །ཐར་པར་བྱེད་དང་དགེ་བ་ནི། །ཡང་དག་བླངས་པ་སྤེལ་ལ་སོགས། །མཚན་གྱི་
སྒྲུབ་པར་བྱེད་པའི་རྒྱུའི་མཚན་ཉིད་དེ་དག་ཕྲིན་ལས་ཀྱི་སྐབས་ཀྱི་ཆོས་ཀྱི་སྦྱིན་པས་བསྡུ་བའི་
-414-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་བྲས་པ་བློ་རྒྱམ་འགྲེལ་པ་བཞུགས། ༼༣༦
མདོ་ལས་ཇི་སྐད་འབྱུང་བ་བཞིན་ནོ། །ཚིགས་སུ་བཅད་པ་འདི་གཉིས་ནི་གོང་ཉིད་དུ་མཚན་
བཤད་པར་གདུལ་བྱས་གོ་སླ་བ་ལ་དགོངས་ནས་རྒྱུ་འབྲས་སུ་སྦྱར་ཏེ་བཀྲོལ་ཟིན་པས་ཡང་མི་
བྲིའོ། །ངག་དོན། བླ་མ་སྐྱེལ་བ་ལ་སོགས་པའི་བྱང་ཆུབ་སེམས་དཔའི་རྒྱུད་ཀྱི་དགེ་རྩ་ཆོས་
ཅན། རང་འབྲས་མཚན་གྱི་རྒྱུ་ཡིན་ཏེ། དེ་ལ་ཕན་འདོགས་བྱེད་ཡིན་པའི་སྒོ་ནས་དེའི་རྗེས་སུ་
བྱས་པ་ཡིན་པའི་ཕྱིར། །
གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། ཐུབ་
པའི་ཞེས་སོགས་བར་སྐབས་ཚིགས་སུ་བཅད་པ་བཅུ་གཉིས་གསུངས་པ་ཆོས་ཅན། དགོས་པ་
ཡོད་དེ། སྔར་བཤད་པ་དེ་ལྟར་མཚན་རྣམས་བརྗོད་ནས་དཔེ་བྱས་བཤད་དོ། །གང་ཡིན་ཞེ་
ན་དེ་བདེ་བླག་ཏུ་རྟོགས་པའི་དོན་ཡོད་པའི་ཕྱིར། གཉིས་པ་དང་གསུམ་པ་ལ་བཅུ་ཚན་བརྒྱད་
ལས་དང་པོ་ནི། སངས་རྒྱས་ཤཱཀྱ་ཐུབ་པའི་ཐུགས་རྒྱུད་ལ་འདུ་ཤེས་ཐམས་ཅད་ལ་འདོད་
ཆགས་དང་བྲལ་བའི་ཡོན་ཏན་མངའ་བས་དེ་མཚོན་ཅིང་གསལ་བར་བྱེད་པའི་རྟགས་སུ་ཕྱི་
རོལ་ཏུ་ཐུབ་པའི་ལོངས་སྐུ་འདིའི་སེན་མོ་ཟངས་ཀྱི་མདོག་ལྟ་བུའི་དཔེ་བྱད་མངའོ། །ཐོག་
མཐའ་བར་གསུམ་དུ་སྦྱོར་ཚུལ་འདི་བཞིན་དུ་ཀུན་ལ་ཤེས་པར་བྱའོ། །སེམས་ཅན་ཐམས་
ཅད་ལ་ཕན་པའི་ལྷག་པའི་བསམ་པ་མངའ་བས་སེན་མོ་མདོག་སྣུམ་པ་དང་། རྒྱལ་རིགས་ལ་
སོགས་པ་རིགས་རྣམས་ཀྱི་ནང་ནས་མཆོག་ལ་སྐྱེས་པ་སེན་མོའི་སྒང་མཐོ་བ་དང་། ཚུལ་ཁ་ན་
མ་ཐོ་བ་སྡིག་པའི་ལས་མེད་པ་སོར་མོ་རྣམས་དབྱིབས་ཟླུམ་པ་དང་། དགེ་བའི་རྩ་བ་རྒྱ་ཆེན་པོ་
བསགས་པས་སོར་མོ་རྣམས་ཤ་རྒྱས་པ་དང༌། ཐེག་པ་ལ་ཡང་དག་པར་མཐར་གྱིས་ཞུགས་
པས་སོར་མོ་རྣམས་རྩ་བ་ནས་རྩེ་མོའི་བར་ཐམས་ཅད་བྱིན་གྱིས་ཕྲ་བ་དང་། ལུས་ངག་ཡིད་
གསུམ་གྱི་ལས་དག་པ་དང་འཚོ་བ་དག་པ་བསྲུངས་པས་རྩ་ཕྱིར་མི་མངོན་པ་དང༌། ཉོན་
མོངས་པའི་མདུད་པ་ལས་གྲོལ་བས་རྩ་མདུད་པ་མེད་པ་དང༌། ཤིན་ཏུ་སྦས་པའི་ཆོས་ཀྱི་བློ་
-4 i5-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲོས་ཅན་ཡིན་པས་ལོང་བུ་ཆུང་བ་མི་མངོན་པ་དང༌། བགྲོད་དཀའ་བའི་གནས་ཐམས་ཅད་
ལས་སྐྱེ་བོ་སྒྲོལ་བར་མཛད་པས་ཞབས་མི་མཉམ་པ་མེད་པ་དང་། གཉིས་པ་ནི། མི་ཟིལ་གྱིས་
གནོན་ཅིང་འདུལ་བ་ལ་མཁས་པས་སེང་གེའི་སྟབས་ཀྱིས་བརྗིད་པར་གཤེགས་པ་དང་། ཀླུ་
ཟིལ་གྱིས་གནོན་ཅིང་འདུལ་བ་ལ་མཁས་པས་གླང་པོ་ཆེའི་སྟབས་ཀྱིས་ཐད་ཀར་གཤེགས་པ་
དང༌། ནམ་མཁའ་ལ་གཤེགས་མཁས་པས་བྱ་ངང་པའི་རྒྱལ་པོའི་སྟབས་སུ་གཤེགས་པ་དང་།
སྐྱེས་བུའི་ཁྱུ་མཆོག་ཏུ་སྟེ་འཁོར་གྱི་གཙོ་བོ་ལ་མཁས་པ་ཁྱུ་མཆོག་གི་སྟབས་ཀྱིས་འཁོར་གྱི་སྣ་
འདྲེན་ཅིང་ གཤེགས་ པ་ དང་། སངས་ རྒྱས་ པའི་ བསྐོར་ ཕྱོགས་ ཀྱི་ ལམ་ དང་མཐུན་པར་
གཤེགས་པས་གཡས་ཕྱོགས་སུ་ལྡོག་ཅིང་གཤེགས་པ་དང༌། ལྟ་ན་མཛེས་པར་མཁས་པས་
མཛེས་ པར་ གཤེགས་ པ་ དང༌། རབ་ཏུ་སེམས་གྱ་གྱུ་ མི་མངའ་བས་དྲང་པོ་མི་གཡོ་བར་
གཤེགས་པ་དང་། གཞན་གྱི་ཡོན་ཏན་ཡང་དག་པར་བརྗོད་པར་མཛད་པ་འགྱིང་ལ་སོགས་
པས་སྐུ་འཁྱིལ་བག་ཆགས་པ་དང༌། སྡིག་པའི་ཆོས་དང་མ་འབགས་པས་སྐུ་བྱི་དོར་བྱས་པ་ལྟ་
བུ་དང་། གདུལ་བྱའི་བློ་དང་འཚམ་པའི་ཆོས་སྟོན་པས་སྐུ་རིམ་པར་འཚམ་པ་དང་། གསུམ་པ་
ནི་སྐུ་དང་གསུང་དང་ཐུགས་ཀྱི་སྤྱོད་པ་ཀུན་གཙང་བས་སྐུ་གློ་བུར་གྱི་དྲི་མ་མེད་པས་གཙང་བ་
དང༌། ཐུགས་ཐུགས་རྗེ་ཅན་ཡིན་པས་སྐུ་རེག་ན་བདེ་བས་འཇམ་པ་དང་། ཐུགས་རྣམ་པར་
དག་པས་སྐུ་རང་བཞིན་གྱི་དྲི་མ་མེད་པ་དང་། ཉོན་མོངས་པ་འདུལ་བ་ཡོངས་སུ་རྫོགས་པས་
མཚན་གྱི་ཆ་ཤས་ཡོངས་སུ་རྫོགས་པ་དང༌། རྒྱ་ཆེ་བས་ཡངས་ཤིང་ཡིད་དུ་འོང་བས་མཛེས་
པའི་ཡོན་ཏན་རྫོགས་ པས་སྐུ་ཁོ་ལག་ ཡངས་ཤིང་ཁྱད་པར་བཟང་བ་དང་། སེམས་ཅན་
ཐམས་ཅད་ལ་ཐུགས་སྙོམས་པས་གོམ་པ་སྙོམས་པ་དང་། གཞན་ཡང་གནས་གསུམ་སྟོན་པ་
ལ་ཚད་མ་གཉིས་ཀྱི་མི་གནོད་པས་རྣམ་པར་དག་པའི་ཆོས་སྟོན་པས་སྤྱན་གཉིས་རྣམ་པར་
དག་པ་དང༌། ཆོས་གདུལ་བྱས་གོ་སླ་བར་སྟོན་པས་སྐུ་ཤིན་ཏུ་གཞོན་ཤ་ཅན་དང༌། ཐུགས་
-41{



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼ ༣༦
རྟག་ཏུ་སེམས་ཅན་གྱི་དོན་ལ་མ་ཞུམ་པས་སྐུ་ཞུམ་པ་མེད་པ་དང་། དགེ་བའི་རྩ་བ་འཇིག་རྟེན་
ཐམས་ཅད་ལས་ཡང་དག་པར་འཕགས་པས་སྐུ་ཤ་རྒྱས་པ་དང༌། བཞི་པ་ནི། ཡང་སྲིད་པར་
ཉིང་མཚམས་སྦྱོར་བ་ཟད་པས་སྐུ་ཤ་ལྷོད་ལྷོད་པོ་མིན་པས་ཤིན་ཏུ་གྲིམས་པ་དང་། རྟེན་
འབྲེལ་ལུགས་འབྱུང་ལུགས་བཟློག་ཤིན་ཏུ་རྣམ་པར་ཕྱེ་བ་སྟོན་པར་མཛད་པས་ཡན་ལག་དང་
ཉིང་ལག་གི་འདོགས་འཚམས་ཕྱེད་པས་ཤིན་ཏུ་རྣམ་པར་འབྱེས་པ་དང་། ཚིག་གི་དོན་སྒོ་
བཀུར་དང་བྲལ་བས་ཤིན་ཏུ་རྣམ་པར་དག་པ་སྟོན་པས་གཟིགས་པ་རབ་རིབ་ཀྱི་སྒྲིབ་པ་མེད་
ཅིང་མིག་རྣག་སོགས་དག་པ་དང་། འཁོར་གྱི་སློབ་མ་ཚུལ་ཁྲིམས་ཕུན་སུམ་ཚོགས་པར་གྱུར་
པས་དཀུ་སྟེ་སྐེད་པ་ཟླུམ་པ་དང་། འཁོར་བའི་སྐྱོན་གྱིས་མ་སྦགས་པ་ཉིད་ཀྱི་སྐུ་སྐབས་ཕྱིན་པ་
དང་། ང་རྒྱལ་གྱི་འགྱིང་བག་བཅོམ་པ་ཉིད་ཀྱིས་སྐུ་མི་རྙོངས་པ་སྟེ་ཤ་ལྷུག་ལྷུག་མེད་པ་དང་།
ཆོས་སྟོན་པའི་སྤོབས་པ་ཟད་པ་རྣམ་པར་བཟློག་པས་སངས་རྒྱས་ཞུམ་པ་དང་འབུར་བ་མེད་
པས་ཕྲེང་བ་སྟེ་ཕྱམ་མེ་བ་དང༌། ཆོས་ཟབ་མོ་ཡང་དག་པའི་མཐའ་རྟོགས་པ་ན་ལྟེ་བ་གཏིང་
རིང་བས་ཟབ་པ་དང་། སློབ་མ་ལྟ་བ་མཐུན་པར་འཛིན་པས་ལྟེ་བའི་རི་མོ་གཡས་ཕྱོགས་སུ་
འཁྱིལ་བ་དང་། འཁོར་ཡོན་ཏན་གྱི་ཀུན་ནས་མཛེས་པས་སྐུ་ཀུན་ནས་མཛེས་ཤིང་ལྟ་ན་སྡུག་
པ་དང་། ལྔ་པ་ནི། ཐུགས་གློ་བུར་གྱི་དྲི་མས་ གཙང་བས་ཀུན་ཏུ་སྤྱོད་པ་གཙང་བ་དང༌།
སེམས་ཅན་འདུལ་བའི་དུས་ལ་བབ་ན་བཏང་སྙོམས་སུ་འཇོག་པས་དུས་མ་ཡིན་པའི་ཆོས་
འདུལ་བ་དང་བྲལ་བས་སྐུ་ལ་སྨེ་བ་དང་གནག་བག་ཤ་མཚན་སོགས་མེད་པ་དང༌། ལུས་
དང་སོགས་པ་ངག་དང་ཡིད་ལས་སུ་རུང་བས་ཟོ་མདོག་བདེ་བ་དང་། ཐོབ་པའི་ཆོས་སྟོན་པར་
མཛད་པས་ཕྱག་ཤིང་བལ་ལྟར་ཤིན་ཏུ་འཇམ་པ་ཡོན་ཏན་ཡོངས་སུ་རྫོགས་པའི་མདངས་ཡོད་
པའི་དགེ་སྦྱོང་ཆེན་པོ་བརྙེས་པ་ཉིད་ཀྱི་རི་མོ་འོད་ཀྱི་མདངས་ཡོད་པ་དང་། ཆོས་ཟབ་མོ་ཡང་
དག་པའི་མཐའ་ལ་གནས་པས་ཕྱག་གི་རི་མོ་རྒྱང་རིང་མོ་ནས་གསལ་བས་ཟབ་པ་དང༌།
-437-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གདུལ་བྱ་ལ་ཕྱི་རྗེས་སུ་ཡང་དག་པར་ཡོངས་སུ་དག་པ་ཡུན་དུ་ཕན་པར་འགྱུར་བའི་ཆོས་
བསྟན་པར་མཛད་པས་ཕྱག་གི་རི་མོ་སྒྱུས་རིང་བ་དང༌། གདུལ་བྱའི་རྒྱུད་དང་མཐུན་པའི་
བསླབ་པ་རབ་ཏུ་མང་པོ་ཀུན་སྟོན་པར་མཛད་པས་ཞལ་ཧ་ཅང་སྐྱུས་མི་རིང་བ་དང་། འཇིག་
རྟེན་ཐམས་ཅད་གཟུགས་བརྙན་དང་འདྲ་བར་རྟོགས་པས་མཆུ་ཤིང་ཏོག་བིམ་པ་ལྟར་དམར་
བ་དང༌། འདིར་མདོ་ལས་ཞལ་ལ་གཟུགས་ཀྱི་གཟུགས་བརྙན་སྣང་བ་དང་། ཞེས་འབྱུང་ངོ༌།།
གདུལ་ བྱ། ཚིག་འཇམ་པོ་སྔོན་དུ་བཏང་ནས་འདུལ་བས་ལྗགས་མཉེན་པ་དང་། ཡོན་ཏན་
འཐད་པ་ཕྲ་མོའི་ཚོགས་མང་པོ་མངའ་བས་ལྗགས་སྲབ་པ་དང༌། དྲུག་པ་ནི། བྱིས་པའི་སྐྱེ་
བོ་ཆགས་པ་ཅན་གྱིས་གཏིང་དཔག་དཀའ་བའི་དམ་པའི་ཆོས་འདུལ་བ་ཁོང་དུ་ཆུད་པས་
ལྗགས་དམར་བ་དང༌། བསྙེངས་པ་སྟེ་འཇིགས་ པའམ་བག་ ཚ་ བ་ཐམས་ཅད་མི་མངའ་
བས་འབྲུག་གི་སྒྲ་ལྟར་བརྗིད་ཆེ་བའི་གསུང་དང་ལྡན་པ་དང་རྣ་བར་སྙན་པ་དང༌། སོགས་པ་
གཉེན་ལ་འཇམ་པ་ལ་སོགས་པར་གསུངས་པས་གསུང་སྙན་ཅིང་གཉེན་ལ་འཇམ་པ་དང་།
སྲིད་པར་ཀུན་ཏུ་སྦྱོར་བ་སྤངས་ཤིང་སྡོམས་པས་མཆེ་བ་ཟླུམ་པ་དང་། དུག་གསུམ་ཤས་ཆེ་བ་
སྐྱེ་བོ་འདུལ་དཀའ་བ་འདུལ་བར་མཛད་པས་མཆེ་བ་རྣོ་བ་དང་། ཐུགས་རྒྱུད་ལ་ཆོས་འདུལ་
བ་སྤང་བྱ་ཟད་པས་ཤིན་ཏུ་དཀར་བ་མངའ་བས་མཆེ་བ་དཀར་བ་དང་། སངས་རྒྱས་ཐམས་
ཅད་དང་། མཉམ་པ་ཉིད་ཀྱི་ས་ལ་གནས་པས་མཆེ་བ་མཉམ་པ་དང་། ཡང་ན་སྲིད་ཞི་མཉམ་
པ་ཞེས་བཤད་དོ། །མངོན་པར་རྟོགས་པ་ལྔའམ་ལྔ་མཐར་གྱིས་ཡང་དག་རབ་ཏུ་སྟོན་པར་
མཛད་པས་མཆེ་བ་བྱིན་གྱིས་ཕྲ་བ་དང༌། ཤེས་རབ་མཆོག་རྣམ་མཁྱེན་ལ་གནས་པས་ཤངས་
རྒྱུད་བཟང་ཞིང་དོད་པས་ཤངས་མཐོ་བ་དང་། གདུལ་བྱའི་སྐྱེ་བོ་སྡིག་པ་མེད་པས་གཙང་མ་
ཕུན་ཚོགས་པ་མངའ་བས་ཤངས་སྣབས་ལ་སོགས་པས་མཆོག་ཏུ་དག་པ་གཙང་བ་དང་།
བདུན་པ་ནི་རྨད་དུ་བྱུང་བའི་ཆོས་ཤིན་ཏུ་རྒྱ་ཆེ་བ་མཁྱེན་པས་དཀྱུས་རིང་ཞིང་། རགས་པ་དང་
-418-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
སེམས་ཅན་གྱི་ཚོགས་འཁོར་བ་ནས་དྲངས་པས་རྫི་མ་སྟུག་པ་དང༌། འགྲོགས་པས་ལྷ་དང་
མིའི་གཞོན་ནུ་ན་ཆུང་མཆོག་མགུ་དཀའམ་ཐམས་ཅད་མགུ་བས་སྤྱན་དཀར་ནག་འབྱེས་པའི་
པད་མའི་འདབ་མ་རངས་པ་ལྟ་བུ་དང༌། རྟག་ཏུ་འཁོར་བ་ལ་ཕྱི་རྗེས་སུ་གཟིགས་པས་སྨིན་མ་
གཡས་གཡོན་འབྲེལ་བའི་སྨིན་ཚུགས་རིང་བ་དང་། ཆོས་འདུལ་བ་ཐབས་སྒྲུབ་སླ་བའི་འཇམ་
པོ་ལ་མཁས་པས་སྨིན་མ་འཇམ་པ་དང་། ཐུགས་རྒྱུད་དགེ་བའི་སྣུམ་གྱིས་བརླན་པས་སྨིན་མ་
མདོག་སྣུམ་པ་དང༌། ཀུན་ཏུ་འཁོར་བའི་སྐྱོན་ལ་གཟིགས་པས་སྨིན་མའི་སྤུ་མཉམ་པ་དང་།
མཆོག་ཏུ་གནོད་པའི་ལས་མཚམས་མེད་སོགས་བཟློག་པར་མཛད་པས་ཕྱག་རིང་ཞིང་ཤ་རྒྱས་
པ་དང་། འདོད་ཆགས་ལ་སོགས་པ་ཉོན་མོངས་པ་གཡུལ་ལས་རྣམ་པར་རྒྱལ་བས་སྙན་མཐོ་
དམན་ཆེ་ཆུང་མཉམ་པ་དང༌། འཁོར་དུ་གཏོགས་པའི་སེམས་ཅན་ཐམས་ཅད་ཀྱི་རྒྱུད་སྐྱོན་
གྱིས་མ་ཉམས་པར་མཛད་པས་སྙན་གྱི་དབང་པོ་མ་འོན་པའམ་གནས་གྱུར་ཐོབ་པས་མ་
ཉམས་པ་དང༌། བརྒྱད་པ་ནི་བདག་ཏུ་ལྟ་བས་བྱས་པ་ཐམས་ཅད་ཀྱིས་གཞན་དུ་མི་གྱུར་
བས་སྐུ་མཚམས་དོད་པ་དཔྲལ་བ་ལེགས་པར་འབྱེས་པ་དང༌། རྟག་ཆད་དུ་སྨྲ་བའི་རྒོལ་བ་
ཐམས་ཅད་འཇོམས་པར་མཛད་པས་དཔྲལ་བ་དབྱེས་ཆེ་བ་ཉིད་དང༌། སྨོན་ལམ་གྱི་མཆོག་
རྫོགས་པའི་སངས་རྒྱས་ཐོབ་པར་གྱུར་ཅིག་གི་སྨོན་ལམ་ཡོངས་སུ་རྫོགས་པས་དབུ་གདུགས་
ལྟར་རྒྱས་པ་དང༌། ཆགས་པའི་ཡུལ་གྱི་དགའ་བ་བཟློག་པར་མཛད་པས་དབུ་སྐྲ་བུང་བ་ལྟར་
གནག་པ་དང༌། མཐོང་བ་དང་སྒོམ་པས་སྤང་བར་བྱ་བའི་བག་ལ་ཉལ་སྤངས་པས་དབུ་སྐྱ་
མཚམས་སྟུག་པ་དང༌། བསྟན་པའི་སྙིང་པོ་སྒྲོ་བཀུར་མེད་པའི་བློ་འཇམ་པས་ཡོངས་སུ་ཤེས་
པས་དབུ་སྐུ་འཇམ་པ་དང༌། ཐུགས་འདོད་ཆགས་ལ་སོགས་པས་མ་འཁྲུགས་པས་དབུ་སྐྲ་
ཕན་ཚུན་མ་འཛིངས་པ་དང༌། རྟག་ཏུ་ཚིག་མི་རྩུབ་པས་དབུ་སྐྲ་ཁྲོ་བོའི་སྐྲ་ལྟར་གྱེན་དུ་མ་
བརྗེ་ས་པས་མ་བཤོར་བ་དང་། ཐུགས་རྒྱུད་ལབྱང་ཆུབ་ཡན་ལག་མེ་ཏོག་བཀྲམ་པས་དབུ་སྐུ་
410-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཡར་ཕྱིན་འགྲེལ་སྐོར།
དྲི་ཞིམ་པ་དང༌། སྐྱེས་བུའི་ཡིད་ནི་འཕྲོག་པར་བྱེད་པ་དང་སྤྱོད་ལམ་རྣམ་པ་ཐམས་ཅད་དུ་ལྟ་
ན་མཛེས་པར་གྱུར་པ་ཉིད་ཀྱི་དཔལ་གྱི་བེའུ་ནི་ཕྱག་ཞབས་ཀྱི་མཐེ་བོང་ལ་ར་ཆག་པའམ་མ་
འབྱར་བ་ལྟ་བུས་བརྒྱན་པ་དང་། བཀྲ་ཤིས་ནི་རྫ་ས་བརྒྱད་རི་མོ་གྲུ་བཞི་པས་ཕྱག་ཞབས་
འཁོར་ལོའི་མཚན་གྱི་མཐའ་མ་བརྒྱན་པ་དང་། གཡུང་དྲུང་འཁྱིལ་བ་ནི་སོར་མོའི་རྩ་བ་ནི་རི་
མོ་བར་མ་ཆད་པ་བདུན་རིམ་གྱིས་བརྒྱན་པ་ཉིད་དེ། བརྒྱད་ཅུ་པོ་དེ་དག་ནི་སངས་རྒྱས་ཀྱི་
དཔེ་བྱད་བཟང་པོར་བཞེད་དོ། །ངག་དོན། ལོངས་སྤྱོད་རྫོགས་པའི་སྐུ་ཆོས་ཅན། འདུ་བྱེད་
ཐམས་ཅད་ལ་འདོད་ཆགས་དང་བྲལ་བའི་ཡོན་ཏན་མངའ་བ་ཡིན་ཏེ། སེན་མོ་ཟངས་ཀྱི་
མདོག་ལྟ་བུའི་དཔེ་བྱད་མཐར་ཐུག་ཐོབ་པའི་སྐྱེས་བུ་ཡིན་པའི་ཕྱིར། དེ་བཞིན་དུ་འོག་མ་
རྣམས་ལ་ཡང་སྦྱར་རོ། །
བཞི་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། གོང་གི་
ཞེས་སོགས་ཀྱི་ཚིགས་བཅད་གཅིག་སྨོས་པ་ཆོས་ཅན། དགོས་པ་ཡོད་དེ། སྔར་བཤད་པ། དེ་
ལྟར་སྐུ་གསུམ་པ་བསྟན་ནས་འཕགས་པ་དང་བྱིས་པའི་སྐྱེ་བོ་ལས་དག་པ་ཐམས་ཅད་དང་
ཐུན་མོང་དུ་སྣང་བའི་སྤྲུལ་པའི་སྐུ་རྟོགས་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི་
མཛད་དོ། །གང་གིས་ན་ཤཱཀྱ་ཐུབ་པ་དང་སོགས་པ་དྲི་ཟ་ལ་སོགས་པའི་གཟུགས་ཀྱིས་སོ།།
དུས་ནི་སྲིད་པ་སྟེ་འཁོར་བ་ཇི་སྲིད་གནས་ཀྱི་བར་དུའོ། །ཡུལ་ནི་འཇིག་རྟེན་གྱི་ཁམས་དག་མ་
དག་ཐམས་ཅད་དུའོ། །གང་ན་སེམས་ཅན་ཐམས་ཅད་ཀྱི་འདོད་པའི་དོན་མངོན་མཐོ་དང་བྱང་
ཆུབ་གསུམ་ལ་སོགས་པ་ཕན་པ་སྣ་ཚོགས་པའོ། །ཇི་ལྟར་ན་བསམ་པ་མཉམ་པ་ཉིད་དུའོ། །
དེའི་རྒྱུན་ཆགས་པ་ཉིད་ཀྱིས་ཐུབ་པ་སངས་རྒྱས་བཅོམ་ལྡན་འདས་ཀྱི་སྤྲུལ་པའི་སྐུ་རྒྱུན་མི་
ཆད་པར་བཞག་པ་ཡིན་ནོ། །ངག་དོན་ལུས་སུ་བཤད་པ་ལྟར་རོ། །སྤྲུལ་སྐུ་ལ་དབྱེ་ན། བཟོ་
དང་སྐྱེ་བ་དང་བྱང་ཆུབ་མཆོག་གི་སྤྲུལ་པ་དང༌། མྱ་ངན་ལས་འདའ་བར་སྟོན་པ་དང་བཞིའོ། །
-420-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
དང་པོ་ནི། དྲི་ཟའི་རྒྱལ་པོ་རབ་དགའ་འདུལ་བའི་དོན་དུ་དྲི་ཟར་སྤྲུལ་པ་ལྟ་བུའོ། །གཉིས་
པ་ནི། རི་དྭགས་སུ་སྤྲུལ་པ་ལྟ་བུའོ། །གསུམ་པ་ནི། འོག་མིན་དུ་སངས་རྒྱས་ནས་འདིར་
མཛད་པ་བཅུ་གཉིས་སྟོན་པ་སྟེ། རྒྱུད་བླ་མ་ལས། ཐུགས་རྗེ་ཆེན་པོས་འཇིག་རྟེན་མཁྱེན། །
འཇིག་རྟེན་ཀུན་ལ་ གཟིགས་ནས་ནི། །ཆོས་ ཀྱི་སྐུ་ལས་མ་གཡོས་པར། །སྤྲུལ་པའི་རང་
བཞིན་སྣ་ཚོགས་ཀྱིས། །སྐྱེ་བ་མངོན་པར་སྐྱེ་བ་དང་། །དགའ་ལྡན་གནས་ནས་འཕོ་བ་དང་། །
ལྷུམས་སུ་འཇུག་དང་བལྟམས་པ་དང༌། །བཟོ་ཡི་གནས་ལ་མཁས་པ་དང༌། །བཙུན་མོའི་
འཁོར་དགྱེས་རོལ་བ་དང་། །ངེས་འབྱུང་དཀའ་བ་སྤྱོད་པ་དང་། །བྱང་ཆུབ་སྙིང་པོར་གཤེགས་
པ་དང༌། །བདུད་སྡེ་བཅོམ་དང་རྫོགས་པར་ནི། །བྱང་ཆུབ་ཆོས་ཀྱི་འཁོར་ལོ་དང༌། །མྱ་ངན་
འདས་ པར་ གཤེགས་མཛད་རྣམས། །ཡོངས་ སུ་མ་དག་ཞིང་རྣམས་སུ། །སྲིད་ པ་ ཇི་ སྲིད་
གནས་ པར་ སྟོན། །ཞེས སོ། །མདོ་སྡེ་རྒྱན་ལས། བཟོ་དང་སྐྱེ་དང་བྱང་ཆུབ་ཆེ། །མྱ་ངན་
འདས་པར་རྟག་སྟོན་པ། །སངས་རྒྱས་སྤྲུལ་པའི་སྐུ་འདི་ནི། །རྣམ་པར་གྲོལ་བའི་ཐབས་ཆེན་
པོ༑ ༑ཞེས་སོ། །ཅིའི་ཕྱིར་སྤྲུལ་པའི་སྐུ་ཞེས་བྱ་ཞེ་ན། སྤྲུལ་པའི་ལུས་ཀྱིས་སེམས་ཅན་གྱི་དོན་
བྱེད་པའི་ཕྱིར་རོ། །
ལྔ་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ལ་གཉིས་
ཏེ༑ བཤད་ ཟིན་ གྱི་མཚམས་སྦྱར། འཆད་འགྱུར་ གྱི་ མཚམས སྦྱར་རོ། །དང་ པོ་ནི། སྔར་
བཤད་པ་དེ་ལྟར་ཆོས་ཅན་གྱི་སྐུ་གསུམ་བསྟན་ནས་ཕྲིན་ལས་འཆད་དོ། །འོ་ན་ཆོས་ཅན་གྱི་སྐུ་
གསུམ་པའི་རང་བཞིན་ལ་སོགས་པ་ཇི་ལྟ་བུ་ཞེ་ན། རང་བཞིན་ནི་ངོ་བོ་ཉིད་ཀྱི་སྐུ་ནི་བདག་
ཉིད་དེ་རང་བཞིན་ཅན་ནོ། །རྒྱུ་ནི་ཆོས་ཉིད་ཐབས་དང་བཅས་པ་བསྒོམས་པའི་སྟོབས་ལས་
བྱུང་བའོ། །ཡུལ་ཅན་ནི་རྟོགས་པ་ཆོས་སྐུ་སངས་རྒྱས་ནང་ཕན་ཚུན་དང་ལོངས་སྐུ་བྱང་སེམས་
འཕགས་པ་དང་སྤྲུལ་སྐུ་ཉན་ཐོས་འཕགས་པ་དང་སོ་སྐྱེ་ལས་དག་པ་ལ་སོགས་པའི་སྤྱོད་ཡུལ་
421-
431-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་གྱུར་པའོ། །ངོ་བོ་ནི་ཡེ་ཤེས་སྡེ་ཚན་ཉེར་གཅིག་ལ་ལྟོས་ནས་རྟོགས་པ་ཆོས་སྐུར་རབ་ཏུ་
བརྟགས་པ་སྟེ་བཞག་པ་དང་། སོགས་པ་ངེས་པ་ལྔ་ལྡན་གྱི་གཟུགས་སྐུ་ལ་ལྟོས་ནས་ལོངས་
སྐུར་ བཞག་ པ་ དང༌ ། གདུལ་ བྱ་ སྣ་ ཚོགས་ ཀྱི་ དོན་ དངོས་ སུ་ མཛད་ པའི་སངས་ རྒྱས་
ཀྱི་གཟུགས་སྐུ་ལ་ལྟོས་ནས་སྤྲུལ་སྐུར་བཞག་པ་སྟེ་དེ་དག་དེའི་ངོ་བོ་ཡིན་ནོ། །ངག་དོན། ཆོས་
ཅན་གྱི་སྐུ་གསུམ་པོ་ཆོས་ཅན། ཁྱོད་དོན་དམ་པར་ངོ་བོ་ཉིད་ཀྱི་སྐུ་དང་ཐ་མི་དད་ཀྱང་ཐ་སྙད་
དུ་ཁྱེད་རྣམས་ཐ་དད་དུ་བཞག་དུ་རུང་སྟེ། ངོ་བོ་ཉིད་ཀྱི་སྐུ་དེ་ཁྱོད་ཉིད་རང་བཞིན་ཡིན་པ་གང་
ཞིག་ཁྱེད་རྣམས་ཡེ་ཤེས་སོགས་ལ་ལྟོས་ནས་རང་གི་ཡུལ་ཅན་དུ་གྱུར་པའི་གང་ཟག་གསུམ་
ལ་སོ་སོར་སྣང་བའི་ཕྱིར། གཉིས་པ་ནི། དགོས་པ་ཅིའི་དོན་དུ་ཕྲིན་ལས་འཆད་ཅེ་ན། རྟོགས་
པ་ཆོས་སྐུའི་བདག་རྐྱེན་ལ་བརྟེན་ནས་བྱུང་བའི་གདུལ་བྱའི་སྐྱེ་བོའི་སྣང་བ་ལས་བསྟན་པའི་
ལས་རྣམས་ནི་ཆོས་སྐུའི་མཛད་པ་ཡིན་ནོ་ཞེས་བསྟན་པའི་དོན་དུའོ། །དེ་དེ་ལྟར་ཡིན་པའི་རྒྱུ་
མཚན་ནི་ཡང་དག་པའི་ཀུན་རྫོབ་ཏུ་གནས་མ་ལུས་པར་གྱུར་པའི་ཡེ་ཤེས་ཁོ་ནས་ལོངས་སྤྱོད་
རྫོགས་པའི་སྐུ་དང་སོགས་པ་སྤྲུལ་སྐུའི་སྣང་བ་སྐྱེད་པའི་སྒོ་ནས་གཞན་དོན་གྱི་བྱ་བ་མཛད་
པའོ། །ངག་དོན། ཤེས་བྱ་ཆོས་ཅན། སྐབས་འདིའི་ཕྲིན་ལས་ཉེར་བདུན་ཆོས་སྐུའི་མཛད་པ་
ཡིན་ཏེ། ཀུན་རྫོབ་ཏུ་རྟོགས་པ་ཆོས་སྐུས་གཟུགས་སྐུའི་སྣང་བ་སྐྱེད་པའི་སྒོ་ནས་གཞན་དོན་
གྱི་བྱ་བ་མཛད་པའི་ཕྱིར། འདིར་ཕྲིན་ལས་ནི་སངས་རྒྱས་ཀྱི་བྱ་བ་ཡིན་ཏེ། བྱ་བ་དེ་ཉིད་ཀྱང་
སངས་རྒྱས་ ལ་ ཡོད་ པ་ བྱེད་ པ་ པོ་ ལ་ ཡོད་ པ་ དང༌ ། གདུལ་ བྱ་ ལ་ ཡོད་ པའི་ཐར་ པའི་
ལམ་སོགས་ཆོས་སྐུས་བདག་རྐྱེན་བྱས་ནས་བསྒྲུབས་པའི་བྱ་བ་ལ་ཡོད་པའི་ཕྲིན་ལས་ཏེ།
ལམ་གྱི་རྟེན་ལ་དགོད་པ་སོགས་ཉེར་བདུན་ནོ། །སངས་རྒྱས་ཀྱིས་གདུལ་བྱ་ལམ་གྱི་རྟེན་ལ་
དགོད་པ་སོགས་ནི་གཉིས་ཀ་ལ་ཡོད་ལ་བཀོད་པའི་ཆ་ནི་གདུལ་བྱ་ལ་ཡོད་དོ། །ཤཱནྟི་བས་ཇི་
ལྟར་མཛད་པ་ཆོས་ཀྱི་སྐུའི་ཡིན་ཞེ་ན། མཛད་པ་དང་མཛད་པ་པོ་ཐ་མི་དད་པའི་ཕྱིར་རོ་ཞེས་
-422-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
པ་ནི་བྱེད་པ་པོ་ལ་ཡོད་པ་ལ་དགོངས་སོ། །གཉིས་པ་དང་གསུམ་པ་ལ་བཞི་སྟེ། དུས་ཀྱི་སྒོ་
ནས་མདོར་བསྟན། དབྱེ་བའི་སྒོ་ནས་རྒྱས་པར་བཤད། གྲངས་ཀྱི་སྒོ་ནས་མཇུག་བསྡུ་བ།
རིམ་པ་དེས་གཞུང་གཞན་མཚོན་པར་བསྟན་པའོ། །དང་པོ་ནི། ཆོས་སྐུ་རྒྱུན་མི་ཆད་པ་དེ་
བཞིན་དུ་ཆོས་སྐུ་འདིའི་ཕྲིན་ལས་རྣམ་པ་ཉི་ཤུ་རྩ་བདུན་ཡང་འཁོར་བ་ཇི་སྲིད་པར་རྒྱུན་མི་
ཆད་པར་ཐུབ་པས་བཞེད་པས་ཆོས་སྐུའི་མཛད་པ་རྒྱུན་ཆགས་པ་ཡིན་ནོ། །ངག་དོན། ཤེས་བྱ་
ཆོས་ཅན། ཆོས་སྐུའི་མཛད་པ་རྒྱུན་ཆགས་པ་ཡིན་ཏེ། ཆོས་སྐུ་བཞིན་དུ་ཆོས་སྐུའི་ཕྲིན་ལས་
ཉེར་བདུན་འཁོར་བ་ཇི་སྲིད་པར་རྒྱུན་མི་ཆད་པའི་ཕྱིར། གཉིས་པ་ལ་གསུམ་སྟེ། ལམ་གྱི་རྟེན་
ལ་འགོད། ལམ་ལ་འགོད། ལམ་གྱི་འབྲས་བུ་ལ་འགོད་པའོ། །དང་པོ་ནི། རྟོགས་པ་ཆོས་
སྐུས་ལམ་ལ་འགོད་པའི་དང་པོར་འགྲོ་བ་བཟང་པོ་ལྷ་མི་དང་བཟང་པོ་མ་ཡིན་པ་ངན་སོང་
གསུམ་གྱི་འགྲོ་བ་རྣམས་ལ་མངོན་པར་ཞེན་པ་མེད་པར་གནས་པའི་མཚན་ཉིད་འགྲོ་བ་དྲུག་
གི་ཉོན་མོངས་དང་སྡུག་བསྔལ་རབ་ཏུ་ཞི་བའི་ལས་ལ་འགོད་པར་མཛད་དོ། །
གཉིས་པ་ལ་བཞི་སྟེ། ཚོགས་ལམ། སྦྱོར་ལམ། མཐོང་ལམ། སྒོམ་ལམ་ལ་འགོད་
པའོ། །དང་པོ་ནི། རྟོགས་པ་ཆོས་སྐུས་རང་གི་གདུལ་བྱ་རྣམས་ལམ་གྱི་རྟེན་ལ་བཀོད་པའི་
རྗེས་ནས་ཚོགས་ཀྱི་སྐབས་སུ་སྦྱིན་པ་ལ་སོགས་པ་བསྡུ་བའི་དངོས་པོ་བཞི་ལ་འགོད་པ་དང༌།
རྟོགས་པ་ན་སྐབས་སུ་ཞེས་པའི་འོག་མ་བཞིའི་མགོར་སྦྱར་ཏེ། ཐོས་པ་ལས་བྱུང་བ་དང་
སོགས་པ་བསམ་བྱུང་གི་ཤེས་པ་མི་མཐུན་ཕྱོགས་ཀུན་ནས་ཉོན་མོངས་དོར་བར་བྱ་བ་དང་
གཉེན་པོ་རྣམ་པར་ བྱང་བ་ བླང་བྱར་རྟོགས་པ་ལ་འགོད་ པ་དང་། སྒྱུ་ མ་ ལ་ མཁས་ རང་
རིག་གིས་སྤྲུལ་པའི་སྒྱུ་མ་ལ་ཆགས་སྡང་མེད་པ་བཞིན་དུ་སེམས་ཅན་ལ་རྗེས་སུ་ཆགས་པ་
དང་ཁོང་ཁྲོ་བ་ལ་སོགས་པས་དབེན་པ་ཉིད་ཀྱིས་སེམས་ཅན་གྱི་དོན་བྱེད་གཞན་གྱི་དོན་ཇི་ལྟ་
བ་བཞིན། སྒྲུབ་པ་བྱམས་པ་ལ་སོགས་པ་ཚད་མེད་བཞིའི་མཚན་ཉིད་བསམ་པ་ཇི་ལྟ་བའི་
-423-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདག་ཉིད་ལ་འགོད་པ་དང་དེའི་རྗེས་ལ་དངོས་སུ་རང་གི་དོན་དུ་འཁོར་གསུམ་རྣམ་པར་དག་
པས་རབ་ཏུ་ཕྱེ་བའི་ཕ་རོལ་ཏུ་ཕྱིན་པ་དྲུག་ལ་དད་པས་གོམས་པ་ལ་འགོད་པ་དང༌། དེའི་འོག་
ཏུ་རང་དང་གཞན་གྱི་དོན་སྒྲུབ་པའི་མཚན་ཉིད་སངས་རྒྱས་ཀྱི་ལམ་སྟེ་དགེ་བ་བཅུའི་ལས་ཀྱི་
ལམ་ལ་འགོད་པ་དང་། གཉིས་པ་ནི། རྟོགས་པ་ཆོས་སྐུས་རང་གི་གདུལ་བྱ་རྣམས་ཚོགས་
ལམ་ལ་བཀོད་པའི་རྗེས་དེ་ནས་སྦྱོར་ལམ་གྱི་སྐབས་སུ་ཆོས་ཐམས་ཅད་རང་བཞིན་གྱིས་སྟོང་
པ་ཉིད་དུ་གོམས་པར་བྱེད་པ་ལ་འགོད་པ་དང་། གསུམ་པ་ནི། སྦྱོར་ལམ་ལ་བཀོད་པའི་རྗེས་
ལ་རྟོགས་པ་ཆོས་སྐུས་རང་གི་གདུལ་བྱ་རྣམས་ས་དང་པོར་སྦྱིན་པའི་ཕ་རོལ་ཏུ་ཕྱིན་པ་ཤས་
ཆེར་སྤྱད་པ་ལ་རྟེན་ཆོས་ཀྱི་དབྱིངས་ཀུན་ཏུ་འགྲོ་བ་རྟོགས་པའི་མཚན་ཉིད་གཟུང་འཛིན་
གཉིས་སུ་མེད་པའི་ཆོས་མངོན་སུམ་དུ་བྱས་པས་མཐོང་སྤངས་གཟུང་འཛིན་གཉིས་ཀྱི་ས་བོན་
ཟད་པ་ལ་འགོད་པ་དང་། བཞི་པ་ལ་དྲུག་སྟེ། ས་ལྔ་པའི་བར། དྲུག་པ། བདུན་པ། བརྒྱད་
པ༑ དགུ་པ། བཅུ་པ་ལ་འགོད་པའོ། །དང་པོ་ནི། ས་དང་པོ་ལ་བཀོད་པའི་རྗེས་སུ་དེ་ནས་
རྟོགས་པ་ཆོས་སྐུ་རང་གདུལ་བྱ་རྣམས་ས་གཉིས་པ་ནས་ལྔ་པའི་བར་གྱི་སྐབས་སུ་རིམ་པ་
བཞིན་ཚོགས་གཉིས་ཡོངས་སུ་རྫོགས་པའི་རྒྱུར་གྱུར་པའི་ཚུལ་ཁྲིམས་དང་སོགས་པ་བཟོད་
པ་དང་བརྩོན་འགྲུས་དང་བསམ་གཏན་གྱི་ཕར་ཕྱིན་ལ་བརྟེན་ནས་ཆོས་ཐམས་ཅད་བརྡར་
བཏགས་པ་ཙམ་དུ་ཤེས་པ་ལ་འགོད་པ་དང་། གཉིས་པ་ནི། ས་དང་པོ་ནས་ལྔ་པའི་བར་ཕར་
ཕྱིན་དང་པོ་ལྔ་ལ་བརྟེན་པ་དེ་བཞིན་དུ་ཤེར་ཕྱིན་ལ་བརྟེན་ནས་ས་དྲུག་པའི་སྐབས་སུ་རྟོགས་
པ་ཆོས་སྐུས་རང་གི་གདུལ་བྱ་རྣམས་གཟུང་བ་དང་འཛིན་པར་མངོན་པར་ཞེན་པའི་མཚན་
ཉིད་ཆོས་ཐམས་ཅད་དོན་དམ་པར་དམིགས་སུ་མེད་པར་རྟོགས་པ་ལ་འགོད་པ་དང་། གསུམ་
པ་ནི། ས་དྲུག་པའི་རྗེས་ལ་ས་བདུན་པའི་སྐབས་སུ་ཐབས་ཀྱི་ཕ་རོལ་ཏུ་ཕྱིན་པའི་སྟོབས་ཀྱིས་
རྟོགས་པ་ཆོས་སྐུས་རང་གི་གདུལ་བྱ་རྣམས་སེམས་ཅན་ཐམས་ཅད་ཡོངས་སུ་སྨིན་པར་བྱེད་
424-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
པ་དྲོད་སོགས་ཐོབ་པ་ལ་འགོད་པ་དང་བཞི་པ་ནི་ས་བདུན་པའི་རྗེས་ལ་ས་བརྒྱད་པའི་སྐབས་
སུ་སྟོབས་ཀྱི་ཕར་ཕྱིན་གྱི་མཐུས་རྟོགས་པ་ཆོས་སྐུས་རང་གདུལ་བྱ་རྣམས་ཉན་ཐོས་ལ་སོགས་
པ་དང་ཐུན་མོང་མ་ཡིན་པའི་བྱང་ཆུབ་སེམས་དཔའི་ལམ་མཚན་མེད་ཀྱི་དབྱིངས་ལ་གནས་
ཀྱང་རྫོགས་སྨིན་མ་སྦྱངས་པར་ཡང་དག་པའི་མཐའ་མངོན་སུམ་དུ་མི་བྱེད་པའི་རྟོགས་པ་དང་།
ཆོས་ཐམས་ཅད་ལ་མངོན་པར་ཞེན་པ་མངོན་འགྱུར་བའམ་སྤངས་ནས་མི་རྟོག་ཡེ་ཤེས་ལྷུན་
གྲུབ་ཏུ་འཇུག་པ་ལ་འགོད་པ་དང་། ལྔ་པ་ནི། ས་བརྒྱད་པའི་རྗེས་ལ་ས་དགུ་པའི་སྐབས་སུ་
སྨོན་ལམ་གྱི་ཕར་ཕྱིན་གྱི་མཐུས་རྟོགས་པ་ཆོས་སྐུས་རང་གི་གདུལ་བྱ་རྣམས་གཟུགས་ཀྱི་སྐུར་
བྱང་ཆུབ་པར་སྤྲུལ་ནུས་པ་ལ་འགོད་པ་དང༌། དྲུག་པ་ལ་གསུམ་སྟེ། ས་བཅུ་པ་ཐོབ་མ་ཐག།
སྐྱེ་བ་གཅིག་གིས་ཐོགས་པ། སྲིད་པ་ཐ་མ་པ་ལ་འགོད་པའོ། །དང་པོ་ནི། ས་དགུ་པ་ལ་བཀོད་
པ་དེའི་འོག་ཏུ་ས་བཅུ་ཐོབ་མ་ཐག་པའི་སྐབས་སུ་ཡེ་ཤེས་ཀྱི་ཕར་ཕྱིན་གྱི་མཐུས་རྟོགས་པ་
ཆོས་སྐུས་རང་གི་གདུལ་བྱ་རྣམས་འོད་ཟེར་ཆེན་པོའི་དབང་བསྐུར་བའི་སྒོ་ནས་སངས་རྒྱས་ཀྱི་
སྣོད་བཅུད་ཀྱི་ཞིང་སྣ་ཚོགས་རྣམ་པར་དག་པ་ལ་འགོད་པ་དང་། མདོ་ལས་བྱང་སེམས་ཆེན་
པོ་སེམས་དང་པོ་བསྐྱེད་པ་ནས་ཉེ་བར་བཟུང་སྟེ་བདག་དང་གཞན་གྱི་ལུས་དང་ངག་དང་ཡིད་
ཀྱི་གནས་ངན་ལེན་ཡོངས་སུ་སྦྱངས་ཏེ། དེ་ཡོངས་སུ་དག་པར་བྱས་པས་སངས་རྒྱས་ཀྱི་ཞིང་
ཡོངས་སུ་དག་པར་བྱེད་དོ་ཞེས་སོ། །མདོ་སྡེ་ས་བཅུ་པ་ལས་གསུངས་པ་ལྟར་ན་ས་བཅུ་པ་
ཐོབ་མ་ཐག་ཏུ་བྱང་སེམས་དེའི་འོད་ཟེར་གྱིས་སེམས་ཅན་གྱི་སྡུག་བསྔལ་ཞི་བར་བྱས་ཤིང་
ཕྱོགས་བཅུའི་རྒྱལ་བ་སྲས་བཅས་མཆོད། དེ་དག་གིས་དབང་བསྐུར་བའི་དུས་ལ་བབ་པར་
གཟིགས་ནས་དབང་བསྐུར་ཐོབ་པའི་བྱང་སེམས་རྣམས་ཀྱི་འོད་ཟེར་བྱང་སེམས་དེའི་ཐུགས་
ཀར་ནུབ་པས་ཡོན་ཏན་ལྷག་པར་འཕེལ་ཞིང་སངས་རྒྱས་ཐམས་ཅད་ཀྱི་མཛོད་སྤུ་ནས་ཐམས་
ཅད་མཁྱེན་པའི་མངོན་ཤེས་དང་ལྡན་པ་ཞེས་བྱ་བའི་འོད་ཟེར་བྱང་ སེམས་དེའི་སྤྱི་བོར་
425-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནུབ་པས་སངས་རྒྱས་ཀྱི་ཆོས་ཐམས་ཅད་ལ་དབང་ཐོབ་པ་ཡིན་ཏེ། མདོ་སྡེ་རྒྱན་ལས། སངས་
རྒྱས་ཀུན་གྱིས་འོད་ཟེར་དབང་བསྐུར་སྦྱིན། །དེ་ནི་ཆོས་ལ་དབང་ཀུན་ཡང་དག་ལྡན། །ཞེས་
སོ༑ ༑གཉིས་པ་ནི། ཡང་ས་བཅུ་པ་དེ་ཉིད་ལ་སྐྱེ་བ་གཅིག་གིས་ཐོགས་པའི་སྐབས་སུ་ཡེ་ཤེས་
ཀྱི་ཕར་ཕྱིན་གྱི་མཐུས་རྟོགས་པ་ཆོས་སྐུས་རང་གི་གདུལ་བྱ་རྣམས་བྱང་ཆུབ་ལ་སྐྱེ་བ་འདིས་
ཐོབ་པའི་ངོ་བོ་ཡང་དག་པར་རྫོགས་པའི་བྱང་ཆུབ་ཏུ་དགོད་པ་དང་། ཕྱོགས་བཅུའི་འཇིག་
རྟེན་གྱི་ཁམས་ཀྱི་སེམས་ཅན་གྱི་དོན་ཚད་མེད་པ་ལྷུན་གྲུབ་རྒྱུན་མི་ཆད་དུ་བྱེད་པ་དང་ཕྱོགས་
བཅུའི་སངས་རྒྱས་ཀྱི་དྲུང་དུ་སོང་སྟེ་སངས་རྒྱས་བསྟེན་པ་དང་སོགས་པ་བསྙེན་བཀུར་བ་ལ་
སོགས་པའི་ཡོན་ཏན་ཚད་མེད་པ་ལ་དགོད་པ་དང༌། གསུམ་པ་ནི། སྔར་གྱི་དེ་ལྟ་བུའི་རིམ་པ་
སྟེ་སྐྱེ་བ་གཅིག་གིས་ཐོགས་པ་ལ་བཀོད་པའི་རྗེས་སུ་ཁྱད་པར་གྱི་ལམ་གྱི་རང་གི་ངོ་བོ་སྲིད་པ་
ཐ་མ་པའི་སྐབས་སུ་ཡེ་ཤེས་ཀྱི་ཕར་ཕྱིན་གྱི་མཐུས་རྟོགས་པ་ཆོས་སྐུས་རང་གི་གདུལ་བྱ་
རྣམས་ཐེག་པ་གསུམ་གྱི་བྱང་ཆུབ་མཐའ་དག་གི་ཡོན་ཏན་ཡར་ལྡན་དུ་འདྲེན་པར་བྱེད་པའི་
ཆོས་ཀྱི་མཚན་ཉིད་བྱང་ཆུབ་ཆེན་པོ་ཚེ་འདི་ལ་ཐོབ་པར་བྱེད་པའི་ཡན་ལག་དང༌། ཚོགས་
གཉིས་ཀྱི་འབྲས་བུ་སངས་རྒྱས་ཐོབ་པས་ཚོགས་གཉིས་ཀྱི་ལས་རྣམས་ཆུད་མི་ཟ་བ་དང༌།
བདེན་པ་བཞིའི་དངོས་པོ་ཐམས་ཅད་ཡང་དག་པ་ཇི་ལྟ་བ་བཞིན་རྟོགས་པ་དང་བདེན་བཞི་
རྟག་པ་ལ་སོགས་པར་འཛིན་པའི་ཕྱིན་ཅི་ལོག་ཐམས་ཅད་པ་དང༌། ཕྱིན་ཅི་ལོག་དེའི་གཞི་སྟེ་
རྒྱུ་དངོས་པོ་བདེན་པར་འཛིན་པ་མེད་པའི་ཚུལ་གྱིས་སྤངས་པའི་ཡེ་ཤེས་དང་རང་བཞིན་
གྱིས་ཡོངས་སུ་དག་པའི་མཚན་ཉིད་བྱང་སེམས་ཀྱི་རྣམ་བྱང་མཐར་ཐུག་དང་གློ་བུར་གྱི་དྲི་མ་
ཐམས་ཅད་དང་བྲལ་བའི་རྣམ་པར་བྱང་བ་རྫོགས་པའི་བྱང་ཆུབ་ཀྱི་རྒྱུའི་ཚོགས་ཐམས་
ཅད་རྫོགས་པ་དང་འཁོར་འདས་རང་བཞིན་གྱིས་སྟོང་པ་ཉིད་ཀྱི་ངོ་བོར་རྟོགས་པས་འདུས་
བྱས་འཁོར་བ་དང་འདུ་མ་བྱས་མྱང་འདས་དོན་དམ་པར་ཐ་མི་དད་པར་ཤེས་པ་ལ་འགོད་པ་
426-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
དང་། གསུམ་པ་ནི། སྲིད་པ་ཐ་མ་པ་ལ་བཀོད་པའི་རྗེས་དེ་ནས་རྟོགས་པ་ཆོས་སྐུས་གཟུགས་
སྐུའི་སྣང་བ་སྐྱེད་པའི་སྒོ་ནས་རང་གི་གདུལ་བྱ་རྣམས་དེ་བཞིན་གཤེགས་པའི་སྐབས་སུ་མི་
གནས་པའི་མྱ་ངན་ལས་འདས་པ་ལ་འགོད་པར་མཛད་དོ། །ངག་དོན། དེ་ལྟར་འགོད་པའི་
ལས་ཆོས་ཅན། ཆོས་སྐུའི་ཕྲིན་ལས་ཡིན་ཏེ། རང་གི་བདག་རྐྱེན་སངས་རྒྱས་ཀྱི་ཡེ་ཤེས་ལས་
བྱུང་བའི་རྣམ་པར་དཀར་བའི་ལས་ཡིན་པའི་ཕྱིར། གོང་མ་ཐམས་ཅད་ལ་ཡང་དེ་བཞིན་དུ་
སྦྱར་རོ། །གསུམ་པ་ནི། ཆོས་ཀྱི་སྐུའི་ཕྲིན་ལས་ནི་དེ་འཇུག་པའི་ཡུལ་གྱི་དབྱེ་བས་རྣམ་པ་ཉི་
ཤུ་རྩ་བདུན་དུ་བཞེད་དོ། །ངག་དོན། ཤེས་བྱ་ཆོས་ཅན། ཆོས་སྐུའི་ཕྲིན་ལས་ཉེར་བདུན་དུ་
ཡོད་དེ། ཆོས་སྐུའི་ཕྲིན་ལས་འཇུག་པའི་ཡུལ་ཉེར་བདུན་ཡོད་པའི་ཕྱིར། བཞི་པ་ནི། ཡན་
ལག་རྒྱས་བཤད་ཀྱི་དང་པོར་སེམས་སྐྱེད་པ་དང་ཐ་མར་ཕྲིན་ལས་ལ་གོ་རིམ་སྟེ་ས་མཚམས་
དངོས་སུ་བསྟན་པའི་རིམ་པས་དེ་གཉིས་ཀྱི་དོར་བའི་ལྷག་མ་བར་གྱི་ཚིག་གི་དོན་རེ་དགུ་པོ་
རྣམས་ཀྱི་གོ་རིམ་ཡང་ཤུགས་ལ་ཁོང་དུ་ཆུད་པར་བྱ་སྟེ། འགྲེལ་པ་འདིར་ནི་ཚིག་མང་དུ་
དོགས་ནས་སེང་བཟང་གིས་དངོས་སུ་མ་ བྲིས་སོ། །ངག་དོན། འགྲེལ་པ་དོན་གསལ་དུ་
སེམས་བསྐྱེད་དང་ཕྲིན་ལས་ལ་ས་མཚམས་དངོས་སུ་བསྟན་པ་ཆོས་ཅན། དགོས་པ་ཡོད་དེ།
ཁྱོད་ལ་བརྟེན་ནས་དོན་རེ་དགུའི་ས་མཚམས་ཤུགས་ལ་ཁོང་དུ་ཆུད་པའི་ཕྱིར། འགྲེལ་པ་
དོན་གསལ་དུ་དོན་རེ་དགུའི་ས་མཚམས་དངོས་སུ་མ་བྲིས་པ་ཆོས་ཅན། རྒྱུ་མཚན་ཡོད་དེ།
ཚིག་མངས་སུ་དོགས་ནས་མ་བྲིས་པའི་ཕྱིར། གསུམ་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པའི་
མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བ་ལས་ཆོས་སྐུ་བརྗོད་བྱའི་གཙོ་
བོར་སྟོན་པ་སྐབས་བརྒྱད་པའི་ཚིག་གི་དོན་རྣམ་པར་འགྲེལ་པའོ།། །། །
༈ གཉིས་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། མཚན་
ཉིད་དེའི་ཞེས་སོགས་ཚིགས་བཅད་གཅིག་སྨོས་པ་ཆོས་ཅན། དགོས་པ་ཡོད་དེ། རྒྱས་པ་ལ་
༢
-427-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགའ་བའི་སེམས་ཅན་ལ་ཕན་གདགས་པའི་ཆེད་དུ་སྔར་བསྟན་པ་དེ་ལྟར་ཡུམ་གྱི་དོན་བརྒྱད་
ཀྱི་སྒོ་ནས་རྣམ་པར་བཤད་ནས་ཡང་བརྒྱད་ལས་གཞན་དྲུག་གི་སྒོ་ནས་རྣམ་པར་བཤད་པ་
རྟོགས་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི། གཞུང་ལམ་འབྲས་བུའི་ཤེར་
ཕྱིན་དངོས་པོ་དྲུག་གི་སྒོ་ནས་ཡང་དག་པར་བཤད་དོ། །དྲུག་གང་ཞེ་ན། མངོན་རྟོགས་དྲུག་གི་
དང་པོ། བཤད་པའི་རྣམ་པ་ཐམས་ཅད་མཁྱེན་པ་ཉིད་གསུམ་ལ་སོགས་ནི་ཆོས་ཅན། མཚན་
ཉིད་ཡིན་ཏེ། ཆོས་སུམ་ཅུས་མངོན་པར་མཚོན་པའི་གནས་ཡིན་པའི་ཕྱིར། མཚན་ཉིད་ཀྱི་སྒྲ་
བྱ་བྱེད་གཉིས་ཀ་ལ་འཇུག་པའི་དབང་དུ་བྱས་པའོ། །རྣམ་པ་ཀུན་མངོན་པར་རྫོགས་པའི་
སྦྱོར་བ་ནི་ཆོས་ཅན། མཁྱེན་པ་དེའི་སྦྱོར་བ་ཡིན་ཏེ། མཁྱེན་གསུམ་ཐོས་བསམ་གྱིས་ཤེས་པ་
དེ་ནས་ཤེས་པ་དབང་དུ་བྱ་བའི་ཕྱིར་འདིས་ཐམས་ཅད་མཁྱེན་པ་ཉིད་གསུམ་བསྡུས་ཏེ་སྒོམ་
པ་ལ་སྦྱོར་བའི་རྣལ་འབྱོར་ཡིན་པའི་ཕྱིར། རྩེ་མོའི་སྦྱོར་བའི་མངོན་པར་རྟོགས་པ་ནི་ཆོས་ཅན།
མཁྱེན་གསུམ་སྦྱོར་བའི་རབ་ཀྱི་གནས་སྐབས་ཡིན་ཏེ། སྒོམ་པ་ལ་སྦྱོར་བ་དེ་ནས་སྒོམ་པ་ཤིན་
ཏུ་གོམས་པས་སྒོམ་པ་ཕུལ་དུ་བྱུང་བར་འགྲོ་བའི་རྣལ་འབྱོར་ཡིན་པའི་ཕྱིར། མཐར་གྱི་པའི་
མངོན་པར་རྟོགས་པ་ནི་ཆོས་ཅན། མཁྱེན་གསུམ་སྦྱོར་བའི་གོ་རིམ་གྱི་གནས་སྐབས་ཡིན་ཏེ།
སྒོམ་པ་ཕུལ་དུ་བྱུང་བར་འགྲོ་བ་དེ་ནས། སྔར་གྱི་རྟོགས་པའི་དངོས་པོ་ངེས་པར་ཏེ་བརྟན་པར་
བྱ་བའི་ཕྱིར། སོ་སོ་བའི་ཡུལ་ཅན་མཁྱེན་གསུམ་དང་མཐའ་ཐུག་པའི་ཡུལ་ཅན་སྣ་ཚོགས་
སྦྱོར་བ་དང་། རྩེ་སྦྱོར་དུ་རྣམ་པར་སྒོམ་པ་འདི་དོན་གཞུང་སྲོང་པ་སྟེ་མ་ཉམས་པར་རྒྱུན་ལྡན་
དུ་སྒོམ་པའི་རྣལ་འབྱོར་ཡིན་པའི་ཕྱིར། སྐད་ཅིག་མ་གཅིག་གིས་མངོན་པར་རྫོགས་པར་བྱང་
ཆུབ་པའི་སྦྱོར་བ་ནི་ཆོས་ཅན། མཁྱེན་གསུམ་གྱི་སྦྱོར་བའི་མཐར་ཐུག་པའི་གནས་སྐབས་ཡིན་
ཏེ༑ རྒྱུན་ལྡན་དུ་སྒོམ་པ་དེ་དང་སྒོམ་པ་ཁྱད་པར་དུ་འགྲོར་མེད་པ་མཐར་ཐུག་པའི་རྣལ་འབྱོར་
ཡིན་པའི་ཕྱིར། སངས་རྒྱས་པའི་ཆོས་སྐུ་མཛད་པ་དང་བཅས་པ་ནི་ཆོས་ཅན། མཁྱེན་གསུམ་
428-



s
གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༥
སྦྱོར་བའི་རྣམ་པར་སྨིན་པའི་གནས་སྐབས་ཡིན་ཏེ། སྒོམ་པ་མཐར་ཐུག་པ་དེ་ནས་མཁྱེན་
གསུམ་བསྡུས་སྒོམ་གྱི་འབྲས་བུ་ཕུལ་དུ་ཕྱིན་པ་ཡིན་པའི་ཕྱིར། དེ་ལྟར་ན་ཡུམ་རྒྱས་འབྲིང་
བསྡུས་པ་ཐམས་ཅད་ཀྱི་དོན་བསྡུས་པ་བརྒྱད་ལས་གཞན་རྣམ་པ་དྲུག་སྟེ་རྒྱས་པར་འཆད་ན་
སྔ་མ་བརྒྱད་དུ་བསྟན་པ་ཁོ་ན་བཞིན་དུ་བཤད་པར་བྱ་བ་ཡིན། གསེར་གླིང་པས་མཁྱེན་
གསུམ་ནི་ཡུལ་གཞི་ལམ་རྣམ་གསུམ་མཚོན་པར་བྱེད་པས་མཚན་ཉིད་དུ་བཞག་ཅེས་འཆད་
དོ༑ ༑འདིར་དེ་ཞེས་པ་གོང་མ་ལ་སྙེག་པ་ལྔ་ཡོད་པ་ལ། ཉི་ཁྲི་སྣང་བ་དང་ཤཱནྟི་པས་དང་པོ་
གསུམ་དང་འོག་མ་བཞི་སྦྱོར་བ་ལ་འཆད་དོ། །
༈ གསུམ་པ་ལ་གསུམ་སྟེ། མཚམས་སྦྱར། རྩ་བ། འགྲེལ་པའོ། །དང་པོ་ནི། ཡུལ་
ནི་ཞེས་སོགས་ཚིགས་བཅད་གཅིག་སྨོས་པ་ཆོས་ཅན། དགོས་པ་ཡོད་དེ། སྔར་བསྟན་པ་དེ་
བཞིན་དུ་ཡུམ་གྱི་དོན་བསྡུས་པའི་དྲུག་གི་སྒོ་ནས་རྣམ་པར་བཤད་ནས་ཡང་མདོར་བསྡུས་པ་
ལ་དགའ་བའི་སེམས་ཅན་ལ་ཕན་གདགས་པའི་ཆེད་དུ་དྲུག་ལས་གཞན་གསུམ་དུ་རྣམ་པར་
བཤད་པ་རྟོགས་པའི་དོན་ཡོད་པའི་ཕྱིར། གཉིས་པ་དང་གསུམ་པ་ནི། གཞུང་ལམ་འབྲས་
བུའི་ཤེར་ཕྱིན་དངོས་པོ་གསུམ་གྱི་སྒོ་ནས་ཡང་དག་པར་བཤད་དོ། །གསུམ་གང་ཞེ་ན། དང་
པོར་བཤད་པའི་རྣམ་པ་ཐམས་ཅད་མཁྱེན་པའི་ལ་སོགས་པ་རྣམ་པ་གསུམ་ནི་ཆོས་ཅན།
འཇུག་པའི་ཡུལ་གྱི་རྒྱུ་སྟེ། སྦྱོར་བ་པོས་བླང་དོར་བྱ་བའི་སྒོ་ནས་འཇུག་པའི་ཡུལ་དང་རྒྱུ་གཞི་
མཐུན་པ་ཡིན་ཏེ། ཁྱོད་ལ་དམིགས་ཏེ་བསྒོམས་པས་སྒོམ་པ་རྫོགས་པ་ན་ཆོས་སྐུ་ཐོབ་པའི་
ཕྱིར། ཡུལ་དེ་ལ་ཚུལ་ཇི་ལྟར་རབ་ཏུ་སྦྱོར་ཞེ་ན། དེའི་འོག་ཏུ་བཤད་པའི་རྣམ་པ་ཀུན་མངོན་
པར་རྫོགས་པར་རྟོགས་པའི་སྦྱོར་བ་ལ་སོགས་པ་བཞི་ནི་ཆོས་ཅན། ཉམས་སུ་ལེན་པའི་སྦྱོར་
བ་ཡིན་ཏེ། མཁྱེན་གསུམ་བསྡུས་ཏེ་སྒོམ་པའི་ཡེ་ཤེས་ཡིན་པའི་ཕྱིར། ཡུལ་དེ་ལྟ་བུ་དང་ལྡན་
པའི་རྒྱུ་སྦྱོར་བ་དེའི་འབྲས་བུ་ཅི་ཞིག་ཡིན་ཞེ་ན། སངས་རྒྱས་པའི་ཆོས་སྐུ་ཕྲིན་ལས་དང་
479-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅས་པ་ནི་ཆོས་ཅན། སྦྱོར་བ་བཞིའི་འབྲས་བུ་ཡིན་ཏེ། སྦྱོར་བ་པོས་ཐོབ་བྱ་མཐར་ཐུག་
ཡིན་པའི་ཕྱིར། མདོར་ན་རྒྱལ་བའི་ཡུམ་རྣམ་པ་གསུམ་གྱིས་དོན་བསྡུས་པ་དྲུག་ལས་གཞན་
རྣམ་པ་གསུམ་སྟེ། རྒྱས་པར་འཆད་ན་སྔ་མ་བརྒྱད་དུ་བསྟན་པ་དེ་བཞིན་དུ་བཤད་པར་བྱ་བ་
ཡིན་ནོ། །འདི་གསུམ་གྱི་ཁྱད་པར་ནི་བརྒྱད་དུ་བཤད་པ་མངོན་རྟོགས་དང་དྲུག་ཏུ་བཤད་པ་
གོ་རིམ་དང་གསུམ་དུ་བཤད་པ་གྲངས་ངེས་དང་ཟློས་སྤོང་གཙོ་བོར་བྱས་ནས་བསྟན་པའོ། །
འགྲེལ་པ་འདིར་ཡུལ་དང་རྒྱུ་གཞི་མཐུན་དུ་བཤད། ཉི་ཁྲི་སྣང་བ་དང་འགྲེལ་ཆེན་ལྟར་ན་
མཁྱེན་གསུམ་ཡུལ་དང་སྦྱོར་བ་བཞི་རྒྱུ་དང་ཆོས་སྐུ་ཕྲིན་ལས་དང་བཅས་པ་འབྲས་བུའོ་ཞེས་
འཆད་དོ། །འདིར་རྒྱས་འབྲིང་བསྡུས་པའི་ཁྱད་པར་གང་ཞེ་ན། ཚིག་རྒྱས་འབྲིང་བསྡུས་པའི་
དབྱེ་བ་དང༌། དོན་རྒྱས་འབྲིང་བསྡུས་པའི་དབྱེ་བའོ། །དང་པོ་ནི། རིམ་པ་བཞིན་དབང་པོ་
རྟུལ་པོ་དང་འབྲིང་དང་རྣོན་པོ་གསུམ་གྱི་དབང་དུ་བྱས་ནས་བསྟན་པའོ། །གཉིས་པ་ནི། རིམ་
པ་བཞིན་དོན་གྱི་སྤྲོས་པ་རྒྱས་འབྲིང་བསྡུས་པ་ལ་དགའ་བ་གསུམ་གྱི་དབང་དུ་བྱས་ནས་
བསྟན་པའོ། །འདིར་དབྱེ་ཚུལ་ཕྱི་མའི་དབང་དུ་བྱས་པ་ཡིན་ཏེ། ཡུམ་གསུམ་པོ་རེ་རེའི་དོན་
ཡང་རྒྱས་འབྲིང་བསྡུས་གསུམ་དུ་ཤེས་པར་འདོད་པ་ལ་རིམ་པ་བཞིན་དུ་བརྒྱད་དང་དྲུག་དང་
གསུམ་དུ་ཕྱེ་ནས་བསྟན་པའི་ཕྱིར་རོ། །དེ་བས་ན་དབང་པོ་རྣོ་འབྲིང་རྟུལ་གསུམ་གྱི་དབང་དུ་
བྱས་པ་ཡིན་ཏེ། འདིའི་བར་མ་དང་ཐ་མ་གཉིས་ལ་ཚིག་རྒྱས་བསྡུས་ཀྱི་ཁྱད་པར་མེད་པའི་
ཕྱིར་རོ། །ཡུམ་གསུམ་པོ་དབང་པོ་རྣོ་འབྲིང་རྟུལ་གསུམ་གྱི་དབང་དུ་བྱས་པ་ཡིན་ནོ། །
གསུམ་པ་ལ་ལྔ་སྟེ། དངོས་བརྒྱད་ཡུམ་གསུམ་ཆར་ཀྱི་དོན་དུ་བསྟན་པ་རྣམ་བཤད་
ཇི་ལྟར་སྦྱར་བའི་ཚུལ། བཤད་པའི་དགེ་བ་བསྔོ་བ། ཁེངས་སྐྱུངས་ཏེ་བཟོད་པར་གསོལ་བ།
ཡུམ་གྱི་དགོངས་པ་རྙེད་པའི་ཚུལ་ལོ། །དང་པོ་ནི། ཀུན་གྱི་རྒྱན་དུ་འགྱུར་བར་ནི། །རྣམ་པར་
དབྱེ་ཞེས་དམ་བཅས་པ་ལ་རྒྱས་འབྲིང་གཉིས་ཀྱི་དོན་ཚང་ཡང་བརྒྱད་སྟོང་པའི་དོན་མ་ཚང་
43f0-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
བས་དམ་བཅའི་ཟུར་གཅིག་ཉམས་སོ་ཞེ་ན། རྒྱན་ཆོས་ཅན། ཡུམ་གསུམ་གའི་རྒྱན་ཡིན་ཏེ།
ཡུམ་གསུམ་གའི་བརྗོད་བྱའི་གཙོ་བོ་དངོས་བརྒྱད་དུ་འདུས་ཤིང་དངོས་བརྒྱད་རྫོགས་པར་
སྟོན་པའི་བསྟན་བཅོས་རྣམ་དག་ཡིན་པའི་ཕྱིར། ཟུར་དང་པོ་མ་གྲུབ་ན། ཤེས་བྱ་ཆོས་ཅན།
ཡུམ་དོན་ལ་མཁས་པ་རྣམས་ཀྱིས་ཡུམ་གསུམ་པོ་ཀུན་ལའང་བརྗོད་བྱའི་དོན་བསྡུས་ན་དངོས་
པོ་བརྒྱད་པོ་དེ་ཙམ་དུ་ཤེས་པར་བྱ་བ་ཡིན་ཏེ། ཡུམ་གསུམ་པོ་ལ་ལ་སྟེ་བརྒྱད་སྟོང་པ་ལས་
བརྒྱད་ཀྱི་དོན་ཙམ་དང་གཞན་ཉི་ཁྲི་ལས་བརྒྱད་ཀྱི་ཚིག་རྫོགས་ཙམ་དང་གཞན་འབུམ་ལས་
དོན་བརྒྱད་པོ་རེ་རེ་ཡང་མིང་གི་རྣམ་གྲངས་མང་པོའི་སྒོ་ནས་རྫོགས་པར་བསྟན་པའི་ཕྱིར།
ཡུམ་གསུམ་གྱི་དོན་བརྒྱད་དུ་འདུས་པ་དེ་ལྟ་མིན་ན་དེ་ཆོས་ཅན། ཡུམ་ཐམས་ཅད་ཀྱི་བརྗོད་
བྱའི་དོན་གྱི་རིམ་པ་བརྒྱད་སྟོང་པས་ལེགས་པར་བསྡུས་པ་ཡིན་པར་ཐལ། ཡུམ་གསུམ་གྱི་
བརྗོད་བྱའི་དོན་དངོས་པོ་བརྒྱད་གསུམ་དུ་མ་འདུས་པའི་ཕྱིར། འོ་ན་ཡུམ་གསུམ་ལ་དོན་ཁྱད་
པར་མེད་པས་ཟློས་སྐྱོན་ཡོད་དོ་ཞེ་ན། དེ་ཆོས་ཅན། ཡུམ་གསུམ་ལ་ཟློས་སྐྱོན་མེད་དེ། ཡུམ་
གསུམ་པོ་དེ་ལ་ཚིག་བསྡུས་པ་དང་སོགས་པ་འབྲིང་དང་རྒྱས་པའི་རབ་ཏུ་དབྱེ་བའི་ཁྱད་པར་
ཡོད་པའི་ཕྱིར། ཚིག་གི་ཁྱད་པར་ཁོ་ནར་ཟད་ཀྱི་དོན་ཁྱད་པར་མེད་དོ། །གཉིས་པ་ནི། གལ་
ཏེ་བསྟན་བཅོས་ཡུམ་ཀུན་གྱིས་རྒྱན་དུ་གྲུབ་ཀྱང་ཁྱོད་ཀྱི་འགྲེལ་པ་འདི་ལ་བརྟེན་ནས་དེར་
རྟོགས་མི་ནུས་ཏེ་མདོ་གསུམ་པོ་དེ་འདིར་མ་སྦྱར་བས་སོ་ཞེ་ན། རྒྱན་གྱི་ཚིག་ལེའུར་བྱས་པའི་
འགྲེལ་པ་དོན་གསལ་བ་འདི་ནི། སེང་གེ་བཟང་པོས་བྱས་སོ། །རྒྱུ་གང་ལ་བརྟེན་ནས་ན་
འཕགས་པ་རྣམ་པར་གྲོལ་སྡེ་ཡིས་མཛད་པའི་འགྲེལ་པ་ལ་འདྲིས་པར་བྱས་པའི་མཐུ་ཡིས་
བསྟན་བཅོས་ཀྱི་དོན་ཕྱིན་ཅི་མ་ལོག་པར་མཐོང་བའི་སྒོ་ནས་སོ། །ཇི་ལྟར་ན་མདོའི་ཚིག་དང་
ངག་དོན་དང་སོགས་པ་མིང་གི་རྣམ་གྲངས་དང་བསྟན་བཅོས་སྦྱོར་བ་མ་བྱས་པར་རོ། །གང་
སྔོན་དུ་བཏང་ནས་ན་མཁན་པོ་ཡང་དག་པ་མཚན་རྣམ་སྣང་མཛད་ཅེས་པའི་བླ་མ་བཟང་པོ་དེ་
-431-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་ཕྱག་འཚལ་ཏེ་མན་ངག་གི་ངག་མནོས་ནས་སོ། །དགོས་པ་གདུལ་བྱས་གོ་སླ་བར་བྱ་བའི་
ཕྱིར་དུའོ། །འདིས་ཀུན་གྱི་རྒྱན་དུ་འགྱུར་བའི་ཕྱིར། །ཞེས་སྨྲས་པའི་དགོས་པ་འགྲུབ་པར་
བསྟན་ནོ། །ངག་དོན། སེང་གེ་བཟང་པོས་བླ་མ་ལ་མན་ངག་གི་གནང་བ་ཞུས་ནས་མདོའི་
ཚིག་སོགས་དང་མ་སྦྱར་བར་རྒྱན་གྱི་འགྲེལ་པ་དོན་གསལ་བརྩམས་པ་ཆོས་ཅན། དགོས་པ་
ཡོད་དེ། གདུལ་བྱས་རྒྱན་གྱི་ཚིག་དོན་གོ་སླ་བར་རྟོགས་པའི་དོན་ཡོད་པའི་ཕྱིར། གསུམ་པ་
ནི༑ འགྲེལ་པ་དེ་སྡེབས་ཤིང་བརྩམས་པ་ལས་བྱུང་བའི་དགེ་བ་སེང་གེ་བཟང་པོ་བདག་གིས་
གང་ཐོབ་པ་དེ་ཡིས་སྐྱེ་བོ་སེམས་ཅན་ཐམས་ཅད་ཀྱིས་བདེ་བར་གཤེགས་པའི་ཤེས་རབ་ཆོས་
སྐུ་ཐོབ་པར་ཤོག །ཅེས་སྨོན་པའོ། །ངག་དོན། སེང་གེ་བཟང་པོ་ཆོས་ཅན། ཁྱོད་ཀྱིས་འགྲེལ་
པ་བརྩམས་པའི་དགེ་བ་བྱང་ཆུབ་ཏུ་བསྔོས་པ་ཡིན་ཏེ། ཁྱོད་ཀྱིས་འགྲེལ་པ་བརྩམས་པའི་
དགེ་བ་ལ་བརྟེན་ནས་སེམས་ཅན་ཐམས་ཅད་ཀྱིས་ཆོས་སྐུ་ཐོབ་པར་སྨོན་པའི་ཕྱིར། བཞི་པ་
ནི༔ རྒྱན་གྱི་བརྗོད་བྱའི་དོན་མ་ལུས་པ་བློའི་དངོས་ཀྱི་སྤྱོད་ཡུལ་མ་ཡིན་པ་ལ་འོན་ཀྱང་རང་གི་
རྟོགས་པ་མི་བརྗེད་པ་དང་གཞན་ལ་རྟོགས་པ་བསྐྱེད་པའི་དོན་གྱི་ངོར་ཏེ་ཆེད་དུ་སེང་གེ་བཟང་
པོ་བདག་གིས་འབད་ནས་བགྱིས་པའི་འགྲེལ་པ་ལ་ནོར་བ་ཡོད་པ་སྲིད་ན་དེ་ནོངས་པ་ལ་ཡུམ་
དོན་ལ་མཁས་པའི་སྐྱེ་བོ་རྣམས་ཀྱིས་བཟོད་པར་མཛོད་ཅིག །སྤྱོད་ཡུལ་མ་ཡིན་པའི་རྒྱུ་
མཚན་ཅི་ཞེ་ན། སེང་གེ་བཟང་པོ་ཆོས་ཅན། བསྟན་བཅོས་མངོན་རྟོགས་རྒྱན་གྱི་དོན་ཀུན་
ཁྱོད་ཀྱི་མངོན་སུམ་གྱི་ཡུལ་མ་ཡིན་ཏེ། བསྟན་བཅོས་མངོན་རྟོགས་རྒྱན་གྱི་དོན་ཀུན་ལ་ཤེས་
པར་མི་གསལ་བས་དེ་ཁྱོད་ལ་ཤིན་ཏུ་ལྐོག་ཏུ་གྱུར་ཅིང་དེ་ཡོན་ཏན་གྱི་བདག་ཉིད་ཆེན་པོ་
འཕགས་པའི་བློ་ཁོ་ནའི་མངོན་སུམ་གྱི་སྤྱོད་ཡུལ་ཡིན་པའི་ཕྱིར། ལྔ་པ་ནི། ངོ་མཚར་བས་ཀྱེ་
མ་གཞུང་ལུགས་ཀྱི་འདོད་ཚུལ་མི་འདྲ་བ་སྣ་ཚོགས་ལ་སྦྱངས་པའི་དཀའ་སྤྱད་ཀྱིས་ཡིད་ངལ་
ཞིང་དུབ་པར་གྱུར་པ་བདག་ཉིད་ངལ་གསོ་ཞིང་དབུགས་འབྱིན་པའི་གནས་སུ་གྱུར་པ་ཤེས་
-432-



གྲགས་ཆེན་བཅོ་བརྒྱད་ཀྱི་ཤེར་ཕྱིན་མངོན་རྒྱན་ཟས་པ་བློ་རྒྱམ་འགྲེལ་པ་བཞུགས། ༼༣༦
རབ་ཀྱི་ཕ་རོལ་ཏུ་ཕྱིན་པའི་གཞུང་ལུགས་འདི་ཡུན་རིང་མོ་ཞིག་ཏུ་བློ་སྦྱངས་ཤིང་བྱམས་པས་
རྗེས་སུ་བཟུང་བ་ལ་བརྟེན་ནས་མཐོང་བ་ཡིན་ནོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་
གི་བསྟན་བཅོས་མངོན་པར་རྟོགས་པའི་རྒྱན་ཅེས་བྱ་བའི་འགྲེལ་པ་སློབ་དཔོན་སེང་གེ་བཟང་
པོས་མཛད་པ་རྫོགས་སོ། །ཞེས་པ་ནི་འགྲེལ་པ་ཚར་ཕྱིན་པའོ། །
གསུམ་པ་ནི། རྒྱ་གར་གྱི་མཁན་པོ་བཅུ་པྲ་བྷ་ནི་རིག་པའི་འབྱུང་གནས་འོད་ཟེར་
རམ་རིག་བྱེད་འོད་ཟེར་དང་། ཞུ་ཆེན་གྱི་ལོ་ཙཱ་བ་བནྡེ་དཔལ་བརྩེགས་ཀྱིས་རྒྱ་སྐད་ལས་བོད་
སྐད་དུ་བསྒྱུར་ཞིང་དག་པར་ཞུས་ཏེ་འཆད་ཉན་གྱིས་ལེགས་པར་གཏན་ལ་ཕབ་པའོ། །སླད་
དེ་དུས་ཕྱིས་ཀྱི་པཎྜི་ཏ་གོ་མི་འཆི་མེད་ལ་སོགས་པ་དང་། མདོ་རྒྱུད་དུ་མ་ནས་ལུང་བསྟན་པ་
ལོ་ཙཱ་བ་དགེ་སློང་བློ་ལྡན་ཤེས་རབ་ཀྱིས་ལེགས་པར་གཏན་ལ་ཕབ་པའོ། །གོ་མི་ནི་དགེ་
བསྙེན་ནམ་བཙུན་པའོ། །
ཐུབ་པའི་དབང་པོའི་གསུང་རབ་དྲི་མ་མེད། །གསུང་རབ་ཀུན་གྱི་མཆོག་གྱུར་
རྒྱལ་བའི་ཡུམ། །མི་ ཕམ་དགོངས་ དོན་རྣམ་འབྱེད་རྒྱལ་ཚབ་དམ་པའི་གསུངས། །གསལ་
བར་རྣམ་འགྲེལ་རྒྱལ་སྲས་བཟང་པོའི་གཞུང་། །པད་མོའི་གཉེན་གྱིས་པད་མོའི་ཚལ་ཕྱེ་ལྟར།།
དེ་ཡིས་གེ་སར་སྙིང་པོ་གསལ་བྱེད་རྣམ་བཤད་འདི། །དོན་གཉེར་སྐྱེ་བོ་འགའ་ལ་ཕན་པའི་
ཕྱིར། །མང་ཐོས་རྣམ་དཔྱོད་ལྡན་པ་ཁོ་བོས་སྦྱར། །དེ་བྱུང་དགེ་བ་སྟོན་ཟླའི་འོད་བཞིན་དུ།།
དྲི་མེད་རྣམ་དག་བདག་གིས་གང་ཐོབ་དེས། །འགྲོ་ཀུན་སྲིད་ཞིའི་མུན་པ་རབ་བསལ་ཏེ། །སྐུ་
གསུམ་སྣང་བ་མྱུར་དུ་ཐོབ་པར་ཤོག །སྔོན་ཆད་གངས་རིའི་ཁྲོད་ཀྱི་གནས་འདི་རུ། །རྣམ་
བཤད་མཛད་པ་མང་དུ་བྱུང་ན་ཡང་། །ཉུང་གསལ་སྡེབ་ལེགས་རྣམ་བཤད་འདི་འདྲ་བ། ཁོ་
བོའི་རྣམ་དཔྱོད་མིན་པ་གཞན་སུ་ཞིག །རྣམ་དཔྱོད་བརྩོན་པའི་མཐུ་དང་ལྡན་པ་དང་། །ལུང་
རིགས་མན་ངག་དུ་མས་ལེགས་བསྒྲུབས་མོད །དེ་ཉིད་མ་མཐོང་ཡུམ་དོན་ལྐོག་གྱུར་པས། །
-433-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཁྲུལ་པ་ཡོད་སྲིད་མཁས་རྣམས་བཟོད་པར་མཛོད། །ལེགས་པར་མ་སྦྱངས་མཁས་རློམ་
ཕྲག་དོག་ཅན། །སྨོད་པར་འགྱུར་སྲིད་བདག་ལ་གནོད་པ་མེད། །མེ་ཁྱེར་མཐུ་སྟོབས་སྐྱེད་
ནས་འགྲན་པ་ཡིས། །རྟ་བདུན་ཅན་ལ་གནོད་པར་འགྱུར་རམ་ཅི། །ཆོས་མིན་སྤྱོད་པའི་བླུན་
པོ་ལྷ་བཞིན་བཀུར། །ཆོས་ལྡན་མཁས་པ་གཞི་མདོའི་རྩྭ་བཞིན་འདོར། །ཀྱེ་མ་སྙིགས་དུས་
བཀོད་མའི་ཆུ་འདི་ན། །བསྟན་པ་རི་བོང་ཅན་གྱི་གཟུགས་བརྙན་ཙམ། །བློ་གསལ་རྣམ་གྲོལ་
དོན་གཉེར་སྐྱེ་བོ་ནི། །ཉིན་མོའི་རྒྱུ་སྐར་བཞིན་དུ་དཀོན་པར་གྱུར། །ད་ནི་གཞན་དོན་སྒྲུབ་
པའི་གོ་སྐབས་དཀའ། །དེ་བས་གཅིག་པུར་ནགས་སུ་གནས་ན་ལེགས། །རང་དང་གཞན་
གྱི་དོན་ཆེན་སྒྲུབ་འདོད་ན། །སྣ་ཚོགས་འདུ་འཛིའི་བྱ་བ་ཀུན་སྤངས་ནས། །སྟོང་ཉིད་སྙིང་རྗེའི་
སྙིང་པོ་ཅན་གྱི་དོན། །རྩེ་གཅིག་དབེན་པའི་གནས་སུ་སྒོམ་པར་བྱ། །གང་དག་རྣམ་དཔྱོད་
ནུས་པ་མི་དམན་ལ། །སྡིག་གྲོགས་ལེ་ལོའི་དབང་དུ་མ་སོང་ཞིང་། །སྙིང་ནས་ཡུམ་དོན་
མཁས་པའི་གཞུང་བཞིན་དུ། །ཤེས་པར་འདོད་པས་རྣམ་བཤད་འདིར་འཇུག་རིགས། །རྣམ་
བཤད་འདི་ཡང་བསྟན་པ་གནས་ཀྱི་བར། །བློ་གསལ་དོན་གཉེར་དུ་མས་གུས་བསྟེན་ཏེ། །
ཕྱོགས་མཚམས་ཀུན་ཏུ་ཉི་མའི་དཀྱིལ་འཁོར་བཞིན། །ཡེ་ཤེས་སྣང་བ་སྐྱེད་པའི་རྒྱུར་གྱུར་
ཅིག །ཤེས་རབ་ཀྱི་ཕ་རོལ་ཏུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་པའི་རྒྱན་
གྱི་འགྲེལ་པ་དོན་གསལ་གྱི་རྣམ་པར་བཤད་པ་མི་ཕམ་དགོངས་པའི་རྒྱན་ཞེས་བྱ་བ་འདི།
བདེ་བར་གཤེགས་པའི་གསུང་རབ་ཀྱི་དགོངས་པའི་དོན་རྣམ་པར་འབྱེད་པ་ལ་རྣམ་དཔྱོད་ཀྱི་
སྐལ་བ་གཞན་ལས་མི་དམན་པར་གྱུར་པ་ཤཱཀྱའི་དགེ་སློང་བློ་གྲོས་རྒྱ་མཚོ་ཞེས་བྱ་བས་
མཁས་གྲུབ་དུ་མའི་འབྱུང་གནས་དཔལ་ལྡན་གསང་ཕུ་ནེའུ་ཐོག་གི་གཙུག་ལག་ཁང་དུ་སྦྱར་
བ་རྫོགས་སོ།། །།རྣམ་བཤད་ལེགས་པ་འདི་ཡང་རོང་གི་བཙུན་པ་ཤེས་རབ་རྒྱལ་མཚན་པའི་ལད་མོ་ཡིན་ངེས་ཤུདྡྷཾ། པྲ་
ཛཱ་ཀེ་དུའི་ཡིན་ཨང་། མངྒ་ལཾ།། །།
-434-



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་།
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
དེབ་ཚད།
787mmx1092mm 1/16
2316.25
པར་ཤོག
ཡིག་གྲངས།
པར་པ.
སྒྲི
ཁྲི་ 1284
པར་གཞི།
2015ལོའི་ཟླ་11པར་པར་གཞི་དང་པོ་བསྒྲིགས།
པར་ཐེངས།
2015ལོའི་ཟླ་11པར་པར་ཐེངས་དང་པོ་དཔར། །
དཔེ་རྟགས།
ISBN 978-7-80589-670-0
སྒོར་3840.00 ༼ཁྱོན་པོད་དོན་དགུ་ཡོད།༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག
རིན་གོང་།



图书在版编目(CIP)数据
六大集成之般若集:藏文/ 美桑古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
1.0六…. 0美…. 0藏语一研究
IN.OH214
中国版本图书馆 CIP 数据核字[2015)
第210402号
六大集成之般若集
作者
责任编辑
封面设计
出版
社址
邮政编码
经销
印刷
经印开印字版印
俏刷 本张数太太号
邦译师罗追丹巴等
乌金群培 嘎瓦西热桑布 土日美朗
土日美朗幸迦格列
西藏藏文古籍出版社
拉萨市色拉路22号
850010
全国新华书店
成都一千印务有限公司
787mm×1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
3840.00 元(全七十九册)
标准书号
定价
版权所有
翻印必究
