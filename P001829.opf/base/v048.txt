༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup: 113CN4437
ISBN: n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
n/a
bod jongs bod yig dpe raying dpe skrun khang /
n/a
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་ཞེ་དྲུག
) - ༥༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང༌།
|
ན་
16114
།
།
།



བརྩེ་ཆེན་རིག་མཛོད་ ༤༨
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མངོན་རྟོགས་རྒྱན་པོད་ཞེ་བདུན།
༡ - (༢
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
[m ah LP[་
༼༧ག གE



། དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤུར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང༌། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། ། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲོས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང་། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང༌། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང༌། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས། །
༢༠༡༥ལོའི་ཟླ་བ་༡༡པའི་ཚེས་༡ ༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
། བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང་། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་
ག་
,



ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང་། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྨྲི་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང༌། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང༌། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང་། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང་། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་
s
དྷང་རརབ



ལས་རིམ་གླེང་སློང་གཏམ།
ཚོགས་ལྔ་དང༌། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང༌། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང༌།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང༌། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང༌། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ།དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང༌། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང༌། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲུ་བསྐོར་ཕེབས་པའི་
་བ
3



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང་། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང་། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་(སྤྱི་ལོ་༡༥་༢་༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང༌། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ།
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་(ཚན་པ་ཆུང་ངུ་ཞིག་ཁ་བསྐང་ཡོད། །དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག་
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང་། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང༌། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། (༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང༌། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ༼༦
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། ༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། སྤྱི་ལོ་༢༠༠༡ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་(སྤྱི་ལོ་༢༠༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་(སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་



ལས་རིམ་གླེང་སློང་གཏམ།
s
བ
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །།
༼གཞན་ཡང༌། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།༽
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤྱད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
སྨན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།།
_1_0



དཀར་ཆག
དཀར་ཆག་
། མངོན་པར་རྟོགས་པའི་རྒྱན་འགྲེལ་པ་དོན་གསལ་བ་དང་བཅས་པའི་རྣམ་པར་བཤད་པ་ཤིང་རྟའི་སྲོལ་
གཉིས་གཅིག་ཏུ་བསྡུས་པའི་ལམ་པོ་ཆེ། ........….. …...….…….... པཎ་ཆེན་ཤཱཀ་མཆོག
གཞུང་ལ་འཇུག་པའི་ཐོག་མའི་ངག ...….......
...... • • • •(1）
མཚན་གྱི་དོན་སོགས་སླད་དོན་བཤད་པ། ...….…..…….…..….....……..•(3）
རྩ་བའི་མཆོད་བརྗོད་ནི། •...
• • •... • •(6）
འཆད་ཚུལ་ཡན་ལག་ལྔའི་སྒོ་ནས་འགྲེལ་བ། ....…....….…............. •(8)
དགོས་སོགས་བཞི་བསྟན་པ། .....་
• • • • • • • •(15)
བསྡུས་དོན་ལུས་རྣམ་གཞག ...
སེམས་བསྐྱེད་སྤྱིར་བསྟན་པ། ...…....
....• •(26)
གདམས་ངག་སྤྱིར་བསྟན་པ། .........
•.• • • • •(33)
ཡོན་ཏན་མངོན་པར་སྒྲུབ་པའི་ལམ་ལ་གདམས་པ། …….....................(38）
རྟོགས་དཀའ་བ་དགེ་འདུན་དཀོན་མཆོག་ནི། .....….…….........……...•(42)
སྒོམ་བྱུང་གི་རྟེན་སྦྱོར་ལམ་ནི། ......
• • • • • •(53）
རྟོགས་པའི་ཆོས་རྒྱས་པར་བཤད་པ། ...................…..….…• •64)
ཡོངས་འཛིན་གྱི་ཁྱད་པར། .....….....
...... •(70)
དམིགས་རྣམ་གྱི་ཁྱད་པར། •。。。。。。。
• • • • •(77）
སྒྲུབ་པ་སོ་སོའི་དབྱེ་བ་རྒྱས་བཤད། ..
...... •(83)
ཚོགས་སྒྲུབ་བསྟན་པ། • • • • •
1• • • • • • •(86)
སའི་ཚོགས་བསྟན་པ། ...………..………………..
•..... • • •(96)
༈ ལམ་ཤེས་ལ་མཚམས་སྦྱོར་བ། …............
....• •(100)
.
.
.
.
.
.
.
.
.
.
.
…
.
.
.
.
.
.
.
.
.
.
- 1 -



དཀར་ཆག
ཡན་ལག་གི་ལམ་ཤེས་ནི། ..…...…......་
• • • • • • •(101）
ཡན་ལག་ཅན་གྱི་ལམ་ཤེས། .....…….......
• • • • • • •(106)
རང་རྒྱལ་ལམ་ཤེས་རྒྱས་པ་ནི། .......... • • • • • • • •(111)
ཐེག་ཆེན་མཐོང་ལམ་ནི། ....………..... ...…...........….. •(115）
ཐེག་ཆེན་སྒོམ་ལམ་ནི། .....….…..
ཟག་མེད་སྒོམ་ལམ་བཤད་པ། ................….............• •(126)
༈ གཞི་ཤེས་ཀྱི་མཚམས་སྦྱོར། .........................…....…. •(132）
འཇུག་པ་སྦྱོར་བ་ནི། ........• • • • • • • • • • •..............• •(138)
༈ རྣམ་ཀུན་གྱི་མཚམས་སྦྱོར་ནི། ..........….........….……........ བ(146）
དྲི་མ་འགོགས་ཚུལ་ནི། ......
སྒོམ་པ་པོའི་གང་ཟག་བཤད་པ་ནི། .....…...........…......…..•(165)
སྦྱོར་བ་སྐྱེས་པའི་གོ་རིམ་ནི། ……............... • • • • • • •(182)
གནས་སྐབས་དེ་ནས་ཐོབ་པའི་ཡོན་ཏན། …........................• •(192）
མཐོང་ལམ་ཕྱིར་མི་ལྡོག་པའི་རྟགས་ནི། ...…...... •.....• • • •(197）
སྒོམ་ལམ་ཕྱིར་མི་ལྡོག་པའི་རྟགས་ནི། ….....
• • • • • •(202）
སྦྱོར་བ་ཁྱད་པར་ཅན་སྒོམ་ཚུལ་ནི། .............. • • • • • • •(214）
༈ རྩེ་མོའི་སྦྱོར་བའི་མཚམས་སྦྱོར་ནི། ...…..……... • • • • • •(220)
མཐོང་ལམ་རྩེ་སྦྱོར་ནི། .....…........
•.....• •(225）
མདོ་སྦྱོར་བ་ནི། ….…........
....•(249)
སྒོམ་ལམ་རྩེ་སྦྱོར་བཤད་པ་ནི། ..……………......
• • • • • • •(252)
བར་ཆད་མེད་པའི་རྩེ་སྦྱོར་ནི། .…...........
• •• • • • •(260)
སྐབས་ཀྱི་སྒོ་ནས་མཇུག་བསྡུ་ནི། …............
•• • •(263)
༈ སྐད་ཅིག་མའི་སྦྱོར་བར་མཚམས་སྦྱོར་ནི། .......
• • • • •(266)
- 2 -



དཀར་ཆག
རྣམ་པར་སྨིན་པའི་སྦྱོར་བ་ནི། ..............…. • • • • • • • •(270)
གཉིས་སུ་མེད་པའི་སྐད་ཅིག་མའི་སྦྱོར་བ་ནི། ...……..
༈ འབྲས་བུ་ཆོས་སྐུ་ལ་མཚམས་སྦྱོར་བ་ནི། ........ • • • • • • • •(273）
མཛད་པ་ཕྲིན་ལས། •。。。。。。。。。。。 ...............•(285）
མངོན་པར་རྟོགས་པ་དྲུག་བཤད་པ། ..…….….……….….…….….…........ •(288)
བཤད་པ་མཐར་ཕྱིན་པའི་བྱ་བ་ནི། •.......................... • •(293)
༈ ཐལ་འགྱུར་གྱི་ཕྲེང་བ་ངག་གི་དབང་པོའི་རྡོ་རྗེ། …….……......…..……… པཎ་ཆེན་ཤཱཀྱ་མཆོག
སྐབས་དང་པོའི་ཐལ་ངག …………...……... • ་............• •(299)
སྐབས་གཉིས་པའི་ཐལ་ངག ... • •• • • • • • • • • • • • .............•(418)
སྐབས་གསུམ་པའི་ཐལ་ངག..........…................….….. •(467)
སྐབས་བཞི་པ་མན་གྱི་ཐལ་ངག ............................….• •(483）
མཇུག་དོན། •...
•.......• • •(532)



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
༄༅། །མངོན་པར་རྟོགས་པའི་རྒྱན་འགྲེལ་པ་དོན་གསལ་བ་དང་
བཅས་པའི་རྣམ་པར་བཤད་པ་ཤིང་རྟའི་སྲོལ་
གཉིས་གཅིག་ཏུ་བསྡུས་པའི་ལམ་པོ་ཆེ་
ཞེས་བྱ་བ་བཞུགས་སོ། །
པཎ་ཆེན་ཤཱཀ་མཆོག་གིས་མཛད།
༄༅། །སྭསྟི། ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་མ་ལུས་པའི་མན་ངག་གི་བསྟན་
བཅོས་མངོན་པར་རྟོགས་པའི་རྒྱན་འགྲེལ་པ་དོན་གསལ་བ་དང་བཅས་པའི་རྣམ་པར་བཤད་
པ་ཤིང་རྟའི་སྲོལ་གཉིས་གཅིག་ཏུ་བསྡུས་པའི་ལམ་པོ་ཆེ་ཞེས་བྱ་བ། བདེ་འབྱུང་གཙུག་གི་ཟླ་
གཞོན་ལང་ཚོ་ལ། །ཉེ་བར་སིམ་པའི་ཞབས་སེན་འོད་དམར་ཅན། །རྟག་ཏུ་དམ་ཆོས་གསུང་
པའི་འཛུམ་དཀར་དང་། །ལྷན་ཅིག་འཆར་བ་དེ་ལ་ཕྱག་འཚལ་ལོ། །ཀུན་གྱི་བླ་མ་ཐུབ་ཆེན་
སྟོན་པ་དེའི། །མི་འཇིགས་སེང་གེའི་ཁྲི་ལ་ཉེར་འཁོད་ནས། །སླར་ཡང་འཇིགས་མེད་རྡོ་རྗེའི་
གདན་སྟེངས་སུ། །ཡང་དག་རྫོགས་སངས་རྒྱས་མཛད་བྱམས་པའི་མཚན། །རྫུ་འཕྲུལ་རྐང་
པའི་སྟོབས་ཆེན་ཁོ་ན་ཡིས། །དགའ་ལྡན་ཆོས་ཀྱི་ཁང་བཟང་དེར་བྱོན་ནས། །མི་ཕམ་ཞལ་
ལས་གསལ་འཁྲུངས་བདུད་རྩིའི་རྒྱུན། །ངོམས་པར་གསོལ་མཛད་དེ་ལ་ཕྱག་བགྱིའོ། །ཐུབ་
པའི་བསྟན་ལ་ཀུན་མཁྱེན་གཉིས་པ་ཞེས། །གསལ་བར་རབ་གྲགས་དབྱིག་གཉེན་ཞབས་
གང་གིས། །གྲུབ་མཐའ་རྣམ་བཞིའི་ཤིང་རྟ་ལ་ཆིབས་ནས། །ངེས་དོན་དབང་གི་རྒྱལ་པོ་དེ་
གཟིགས་སོ། །མི་ཕམ་མཁའ་ལྡིང་དབང་པོའི་འཆི་མེད་རྒྱུན། །ཀླུ་སྒྲུབ་ཐོགས་མེད་ཞབས་ཀྱི་
\བ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔག་བསམ་ལས། །ཉེ་བར་ཐོབ་པའི་སྲོལ་ཆེན་དེ་འཛིན་པ། ། འཕགས་པའི་ཐུགས་མངའ་
རྣམ་པར་གྲོལ་བའི་སྡེ། །ལོག་སྨྲའི་གླང་ཆེན་རིང་ནས་ཁྲོས་འོངས་པའི། །ཀླད་པ་འགེམས་
མཛད་སེང་གེ་བཟང་པོའི་ཞབས། །ཤེར་ཕྱིན་གངས་ཀྱི་རི་ལ་གནས་བཅས་ནས། །མང་ཐོས་
ནགས་ཀྱི་ཚལ་ནའང་འཇིགས་མེད་རྒྱུ། །དེ་ལས་བརྒྱུད་པའི་ལེགས་བཤད་བགྲོད་མང་གིས།།
གང་བློ་གཏིང་མཐའ་ཡངས་པར་གནས་བཅས་ནས། །གངས་ཅན་བློ་ཡི་དབུལ་བ་སེལ་མཁས་
པ༑ བློ་ ལྡན་བཟང་པོས་ རྒྱལ་བའི་ལུང་བསྟན་བརྙེས། །ཐུབ་བསྟན་རིན་ཆེན་ཆ་ཤས་མ་
ཉམས་པ། །འཆད་རྩོམ་ཤིང་རྟའི་ཁྲི་ལ་ཉེར་བླངས་ནས། །གྲུབ་མཐའི་སྲོལ་ཆེན་མ་ལུས་
འཛིན་བཞིན་དུ། །ཤེར་ཕྱིན་བསྟན་པ་རྒྱས་མཛད་བུ་སྟོན་ཞབས། །མི་ཕམ་ཞལ་བཟང་གྲུབ་
པ་གཡག་གི་མཚན། །སངས་རྒྱས་བསྟན་པའི་དཔལ་དུ་ཤར་བ་ན། །ཕ་རོལ་ཕྱིན་དང་བྱམས་
པའི་གཞུང་ལུགས་ལ། །རྨོངས་པའི་མུན་ཆེན་མ་ལུས་ཅིག་ཅར་བསལ། །ཤཱཀྱའི་བསྟན་པ་
འཆི་མེད་ནོར་བུའི་ཏོག །བཤད་སྒྲུབ་རྒྱལ་མཚན་རྩེ་ལ་བཞུགས་གསོལ་ནས། །དཔལ་ལྡན་
ཕྲིན་ལས་བཟང་པོས་གདུལ་བྱ་ཡི། །རེ་བ་སྐོང་མཛད་ཐུབ་དབང་གཉིས་པའི་མཚན། །གང་
དེའི་ལེགས་བཤད་རི་མོ་མ་ཉམས་པ། །དོན་ཡོད་མཁྱེན་པའི་དཔལ་གྱིས་ཉེར་བཟུང་ནས། །
སྐལ་བཟང་འགྲོ་ལ་བརྩེ་བས་འདོམས་མཁས་པ། །ཡོངས་ཀྱི་བཤེས་གཉེན་དམ་པར་ཕྱག་
བགྱིའོ། །འགྲེལ་མཛད་གཞན་དང་བཤད་པའི་སྲོལ་མང་པོ། །རྒྱས་མཛད་མཁས་པའི་ཐུགས་
ལ་བཞུགས་ན་ཡང་། །ཡི་གེའི་ལམ་དུ་ཇི་བཞིན་བརྗོད་དཀའ་བ། །ཤིང་རྟའི་སྲོལ་གཉིས་
འགལ་བ་མེད་འདིར་འཆད། །ཅེས་མཆོད་པར་བརྗོད་ཅིང་རྩོམ་པར་དམ་བཅའ་བ་སྔོན་དུ་
བཏང་ནས། །
དངོས་ཀྱི་དོན་ལ་གསུམ་སྟེ། འགྱུར་ལ་འཇུག་པའི་བྱ་བ། བསྒྱུར་བྱ་བསྟན་བཅོས་ཀྱི་
རང་བཞིན། འགྱུར་མཐར་ཕྱིན་པའི་བྱ་བའོ། །དང་པོ་ལ། མཚན་གྱི་དོན། བམ་པོའི་གྲངས།



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤ ༧
འགྱུར་གྱི་ཕྱག་དང་གསུམ་ནི་དཀྱུས་ནས་གསལ་བ་དེ་ཉིད་དོ། །མཚན་དོན་བཤད་ན། ཤེར་
ཕྱིན་ལ་བརྗོད་བྱ་དང་རྗོད་བྱེད་ཀྱི་དབང་དུ་བྱས་པ་གཉིས་ལས། དང་པོ་ནི་གཉིས་སུ་མེད་པའི་
ཡེ་ཤེས་ཏེ། འདི་ཡང་དྲི་མས་དག་མ་དག་གི་གནས་སྐབས་ཐམས་ཅད་དུ་ནི་རང་བཞིན་དང་།
དག་ལ་མ་དག་པ་ཞེས་པའི་གནས་སྐབས་སུ་ནི་ལམ་དང་། ཤིན་ཏུརྣམ་དག་གི་གནས་སྐབས་
སུ་ནི་འབྲས་བུའི་ཤེར་ཕྱིན་ཞེས་བྱ་ལ། དེ་དག་བརྗོད་བྱར་སྟོན་པའི་མིང་ཚིག་ཡི་གེའི་ཚོགས་
སུ་སྣང་བའི་རྣམ་རིག་ལ་ནི་གཞུང་ཤེར་ཕྱིན་ཞེས་བྱ་ལ། དེ་ཡང་སངས་རྒྱས་ཀྱི་སར་ནི་ཆོས་ཀྱི་
སྐུ་ལས་གཞན་དུ་མེད་དོ། །དངོས་བཏགས་དང་གཙོ་ཕལ་ནི་གནས་སྐབས་ལ་ལྟོས་ནས་ཡིན་
གྱི༑ མཐའ་གཅིག་ཏུ་ངེས་པ་མེད་དོ། །མན་ངག་རྗོད་བྱེད་ཀྱི་ཚིག་ཉུང་ངུ་འདི་ལ་བརྟེན་ནས་
བརྗོད་བྱའི་དོན་རྒྱས་པ་བདེ་བླག་ཏུ་རྟོགས་པའོ། །བསྟན་བཅོས་ནི་སྤྱིར་བཀའ་ཡང་བསྟན་
བཅོས་སུ་མི་འགལ་མོད། འདིར་ནི་བཀའི་དགོངས་འགྲེལ་དུ་བྱས་པའི་དོན་ཏོ། ། མངོན་པར་
རྟོགས་པ་ནི་དངོས་པོ་བརྒྱད་པོ་དག་སྟེ། དེ་ཉིད་ཤེར་ཕྱིན་གྱི་མདོའི་དོན་དུ་སྔར་མི་གསལ་བ་
གསལ་བར་བྱས་པས་ན་རྒྱན་ནོ། །འགྲེལ་པ་འདི་ལ་དོན་གསལ་བ་ཞེས་བྱ་སྟེ། མདོའི་ཚིག་
དང་སྦྱོར་བ་ལྷུར་མི་ལེན་གྱི། བརྗོད་བྱའི་དོན་གྱི་གཙོ་བོ་སྤྲོས་པའི་མཐའ་བྲལ་རིགས་པས་
འཆད་ཚུལ་དང་། སྤྲོས་བྲལ་དེའི་ཤེས་རྣམ་སྒོམ་པས་ཉམས་སུ་མྱོང་བྱ་ཡིན་པའི་ཚུལ་མདོར་
བསྡུས་ནས་སྟོན་པའི་ཕྱིར་རོ། །
གཉིས་པ་ལ་གསུམ་སྟེ། རྒྱན་བཤད་པ་ལ་འཇུག་པའི་བྱ་བ། བཤད་པ་ཉིད་ཉེ་བར་
དགོད་པ། བཤད་པ་མཐར་ཕྱིན་པའི་བྱ་བ་དང་གསུམ་མོ། །དང་པོ་ལ་གསུམ་སྟེ།
མཆོད་པར་བརྗོད་པ། རྩོམ་པར་དམ་བཅའ་བ། རྩོད་པ་སྤང་ནས་རྩོམ་པའི་རྒྱུ་གཞན་
བསྟན་པའོ། །དང་པོ་ནི་སློབ་དཔོན་སེང་གེ་བཟང་པོས་འགྲེལ་པ་རྩོམ་པའི་ཐོག་མར། འབྲས་
ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཕྱག་འཚལ་བ་ཆོས་ཅན། དགོས་པ་ཡོད་དེ། གཞུང་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེར་ཕྱིན་དེའི་རྒྱན་གྱི་ཚིག་ལེའུར་བྱས་པ་དག་ཡུམ་ཀུན་གྱི་རྒྱན་དུ་འགྱུར་བར་ནི་རྣམ་པར་དབྱེ་
བའི་ཕྱིར་དུ་ཡིན་པས་སོ། །གཉིས་པ་ལ་གསུམ་སྟེ། སློབ་དཔོན་རང་གིས་ཡུམ་དོན་རྙེད་པར་
བསྟན། གཞན་གྱིས་ཇི་བཞིན་མ་རྙེད་པར་བསྟན། རྙེད་པ་ན་དབྱེ་རིགས་པར་བསྟན་པའོ། །
དང་པོ་ལ་གསུམ་སྟེ། སློབ་དཔོན་སྔ་མའི་མན་ངག་ལས་རྙེད་པ་དང་། རང་གི་ཤེས་རབ་ཀྱིས་
རྙེད་པ་དང་། སངས་རྒྱས་ཀྱི་བྱིན་རླབས་ལས་རྙེད་པའོ། །དང་པོ་ནི། གལ་ཏེ་སྔོན་གྱི་སློབ་
དཔོན་དག་གིས་དེ་ལྟར་ཕྱེ་བ་ཡོད་དམ་མེད། ཡོད་ན་ཟློས་པར་འགྱུར་ལ། མེད་ན་རང་བཟོའི་
ཉེས་པ་ཅན་ནོ་ཞེ་ན། ཡོད་པར་སྟོན་པ་ལ། འཕགས་པ་ཐོགས་མེད་ཆོས་ཅན། ཉིད་ཀྱིས་
བསྟན་བཅོས་ཆེན་པོའི་རྣམ་བཤད་མཛད་དེ། མི་ཕམ་མགོན་པོ་ལས་དངོས་སུ་གསན་ནས་ནི་
མདོ་འགྲེལ་དེ་ཉིད་རྣམ་ངེས་མཛད་པའི་ཕྱིར། འདིའི་ཡོན་ཏན་ནི། འགྲོ་བ་ལ་ཆགས་པའི་སྙིང་
རྗེས་ཀུན་ཏུ་ཆགས་པའི་ཆགས་པ་མེད་པར་མཛད་ཅིང་། གཞན་སྡུག་བསྔལ་ལས་སྐྱོབ་པར་
མཛད་པའོ། །ཇི་སྐད་དུ་། སེམས་ཅན་ཀུན་ལ་ཤས་ཆེར་ཆགས། །ནམ་མཁའ་ལྟ་བུ་ཆགས་པ་
མེད། །ཅེས་པ་དང་མཐུན་ནོ། །འདིར་འགྲེལ་པ་དེ་ཉིད་རྣམ་ངེས་སུ་མདོ་དང་རྒྱན་མ་སྦྱར་
ཡང་། ཐོགས་མེད་ཞབས་ཀྱིས་མདོ་དང་མ་སྦྱར་རོ་ཞེས་ཟེར་བ་མི་འཐད་དེ། དེ་ལྟར་སྦྱོར་ཚུལ་
རྗེ་བཙུན་ལས་དངོས་སུ་གསན་པའི་ཕྱིར། དབྱིག་གཉེན་གྱིས་ཀྱང་སྦྱོར་ཚུལ་དེ་དང་འདྲ་སྟེ།
གཅེན་ཐོགས་མེད་ཞབས་ལས་དངོས་སུ་གསན་པའི་ཕྱིར། གཅེན་གྱིས་གཅུང་འདུལ་བའི་ཆེད་
དུ་དེ་ཉིད་རྣམ་ངེས་སེམས་ཙམ་དུ་བཀྲལ་ཞེས་ཟེར་ཡང་། ཐོག་མར་སེམས་ཙམ་བསྟན་མོད།
མཐར་ཐུག་དེར་གནས་པ་མ་ཡིན་ཏེ། སྐུ་མཆེད་གཉིས་ཀྱི་གཞུང་ལུགསན་དབུ་སེམས་གཉིས་
ཀའི་གྲུབ་མཐའ་ཚང་བར་བཞུགས་པའི་ཕྱིར། ཡང་མཁས་མཆོག་དབྱིག་གཉེན་ཆོས་ཅན།།
བསྟན་བཅོས་ཆེན་པོ་རྣམ་པར་བཀྲོལ་ཏེ། རང་གི་མོས་པའམ་དད་པ་གཙོ་བོར་བྱེད་པས།
ཤེས་བྱ་བདེན་པ་གཉིས་པོ་ནང་སེམས་ཀྱི་བདག་ཉིད་ཡིན་པར་འཆད་པའི་གཞུང་ལུགས་ལ་



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
ཡང་དག་པར་བརྟེན་ནས་རྣམ་པར་བཀྲོལ་བའི་ཕྱིར། འདིའི་ཡོན་ཏན་ནི་འགྲོ་བའི་དོན་གྱི་རྩ་
ལག་ཏུ་གྱུར་པས་མིང་དོན་མཐུན་པའོ། །འདིར་སྐུ་མཆེད་གཉིས་ཀྱིས་ཡུམ་གྱི་ངེས་དོན་རྣམ་
པར་རིག་པ་ཙམ་གྱི་ཚུལ་ལ་བརྟེན་པར་བཤད་མོད། དེས་སེམས་ཙམ་དུ་མི་འགྲུབ་སྟེ། སེམས་
ཙམ་པས་ནི་རྟེན་འབྲེལ་སྣ་ཚོགས་སུ་སྣང་བའི་སེམས་བདེན་གྲུབ་ཏུ་ཁས་ལེན་ལ། སྐུ་མཆེད་
གཉིས་པོའི་གཞུང་གི་མཐར་ཐུག་ཏུ་ནི་གཟུང་འཛིན་གཉིས་པོ་ཀུན་བརྟགས་དང་རང་སྟོང་དུ་
བཤད་པའི་ཕྱིར། སྟོང་པ་ཉིད་ཀྱི་ངོས་འཛིན་ཡེ་ཤེས་ལ་བཤད་པས་དེར་འགྱུར་ན་ནི་རྡོ་རྗེ་ཐེག་
པའི་ཡེ་ཤེས་མཐའ་དག་ལ་ཡང་ཧ་ཅང་ཐལ་བར་འགྱུར། ཡང་རྣམ་པར་གྲོལ་བའི་སྡེ་ཞེས་བྱ་
བས་ཀྱང་ཆོས་ཅན། བསྟན་བཅོས་ཆེན་པོ་རྣམ་པར་ཕྱེ་སྟེ། དབྱིག་གཉེན་དེས་དོན་དམ་པའི་
བདེན་པ་རིགས་པས་དཔྱད་པར་བྱས་པ་དེ་ཡུམ་གྱི་མདོའི་དངོས་བསྟན་བཞིན་བྱས་པ་མ་ཡིན་
པར་མཐོང་ནས། དབུ་མ་ངོ་བོ་ཉིད་མེད་པ་པར་གནས་པའི་བློས་རྣམ་པར་བརྟགས་ནས་ཉི་ཁྲི་
སྣང་བ་མཛད་པའི་ཕྱིར། འདིའི་ཡོན་ཏན་ནི་ཐེག་ཆེན་འཕགས་པའི་ཁོངས་སུ་གཏོགས་པའོ། །
འདིས་དོན་དམ་བདེན་པ་རང་སྟོང་དུ་བསྟན་པ་དང་། སྐུ་མཆེད་གཉིས་ཀྱིས་དེ་ལྟར་མ་བསྟན་
པ་ལ། མཐར་དོན་དམ་བདེན་པ་ལ་མཚན་འཛིན་རྟོག་པའི་ས་བོན་འགོག་ནུས་པ་དང་མི་ནུས་
པའི་ཁྱད་པར་ཡོད་པ་མ་ཡིན་ཏེ། ལུགས་གཉིས་ཀས་ཀྱང་གཟུང་འཛིན་གྱི་རྟོག་པ་ཐམས་ཅད་
རང་སྟོང་དུ་སྟོན་པ་ལ་ཁྱད་པར་མེད་པའི་ཕྱིར། ཡང་འཕགས་པས་མཛད་པ་དེའི་འོག་ཏུ་རྣམ་
པར་གྲོལ་བའི་སྡེ་ཆོས་ཅན། བསྟན་བཅོས་ཆེན་པོའི་རྣམ་བཤད་བྱས་ཏེ། རྒྱན་དང་སྦྱོར་རྒྱུའི་
བསྟན་བཅོས་མཐའ་དག་མ་རྙེད་པར། རང་གི་ཤེས་རབ་དང་རྗེས་སུ་མཐུན་པ་ཙམ་ཞིག་བྱས་
པའི་ཕྱིར། འདིའི་ཡོན་ཏན་ནི་དད་པའི་ས་ཚོགས་ལམ་ལ་གནས་པའོ། །འདིས་མཛད་པ་ལ་ཉི་
ཁྲི་རྣམ་འགྲེལ་དང་། དབྱིག་གཉེན་གྱིས་མཛད་པ་ལ་ཉི་ཁྲི་གཞུང་འགྲེལ་ཞེས་གྲགས་པར་
མཐུན་མོད། ངོས་འཛིན་མི་མཐུན་པར་འཆད་པ་མང་ངོ་། །གཉིས་པ་ནི། དེ་ལྟར་མཁས་པ་སྔ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མས་སྣང་ཞིང་གསལ་བར་བྱས་མོད། ཟློས་པར་མི་འགྱུར་ཏེ། མངོན་པར་རྟོགས་པའི་རྒྱན་
འདི་བསྟན་བཅོས་ཏེ། ཡུམ་གསུམ་པོ་མཐའ་དག་གི་རྒྱན་ཡིན་པ་དེ་ལྟར་དུ། རང་གི་ཤེས་རབ་
ཀྱིས་རྙེད་པ་གང་ཡིན་པ་དེ་འགྲེལ་མཛད་གཞན་ལས་ཡ་མཚན་ཆེ་བའི་ཕྱིར་རོ། །གསུམ་པ་ནི།
འཕགས་པ་དག་གིས་མ་རྙེད་པའི་ཚིག་དོན་གྱི་ལེགས་བཤད་ཁྱོད་ལ་མེད་དོ་ཞེ་ན། མ་ཡིན་ཏེ།
ཟབ་མོ་ཤེར་ཕྱིན་གྱི་མདོའི་ཚིག་དང་དོན་གྱི་ལམ་འདི་ནི་ཅི་ཞིག་ལྟར་ཏེ་འབད་རྩོལ་ལ་ལྟོས་པ་
མེད་པར་སངས་རྒྱས་ཀྱི་བྱིན་གྱིས་བརླབས་པའི་དབང་གིས་རྙེད་པའི་ཕྱིར། གཉིས་པ་ནི།
སངས་རྒྱས་ཀྱི་བྱིན་རླབས་ཀུན་ལ་འཇུག་གོ །ཞེ་ན། དེ་ལྟ་མོད་ཀྱི་སེང་གེ་བཟང་པོས་རྙེད་པ་
ལྟར་གཞན་གྱིས་རྙེད་པ་ཤིན་ཏུ་དཀའ་སྟེ། དབྱིག་གཉེན་ལ་སོགས་པ་འགའ་ཞིག་ཁོ་ནས་ཀྱང་
ཕྱོགས་རེ་ཙམ་ལས་མ་རྙེད་པ་དེ་ལྟ་བས་ནའོ། །གསུམ་པ་ནི། མདོ་དང་རྒྱན་གྱི་ཚིག་དོན་མ་
ལུས་པར་རྙེད་པ་ན་ཤིན་ཏུ་ཡང་དབྱེ་བར་རིགས་ཏེ། ཕྱོགས་རེ་ཙམ་གཟིགས་པས་ཀྱང་དབྱེ་བ་
ནི་མཁས་པ་རྣམས་ཀྱི་སྤྱི་ལུགས་སུ་བཤད་མ་ཐག་པ་དེ་ཉིད་ཀྱི་ཕྱིར་རོ། ། གསུམ་པ་ནི། ཁྱོད་
ཀྱིས་ཡུམ་དོན་རྙེད་པ་མི་འཐད་དེ། ཁྱོད་ལ་སོ་སོ་རང་གིས་རིག་པའི་ཡེ་ཤེས་མེད་པའི་ཕྱིར་ཞེ་
ན༑ སེང་གེ་བཟང་པོ་ཆོས་ཅན། ཡུམ་གྱི་དོན་རྣམ་པ་ཀུན་ཏུ་བདག་གི་ནི་སྤྱོད་ཡུལ་མ་ཡིན་
ཀྱང་། འགྲེལ་པ་རྩོམ་པ་ལ་སྤྲོ་བ་སྐྱེས་ཏེ། རང་གཞན་ལ་ཕན་གདགས་པར་འདོད་པས་སོ། །
འདིས་རང་དང་གཞན་ལ་ཕན་པ་ཡིན་ཏེ། བསོད་ནམས་ཀྱི་ཚོགས་དག་གཞན་ཕན་སྒྲུབ་པ་
དང་རྫོགས་བྱང་གི་རྒྱུར་མཐུན་པའི་ཕྱིར།། །།
གཉིས་པ་ལ་གཉིས་ཏེ། མཆོད་པར་བརྗོད་ཅིང་རྩོམ་པར་དམ་བཅའ་བ་དང་། དེ་ལྟར་
བརྩམས་པའི་བསྟན་བཅོས་ཉིད་བཤད་པའོ། །དང་པོ་ལ་གསུམ་ལས།
མཚམས་སྦྱར་བ་ནི། འཕགས་པ་བྱམས་པ་རང་ཉིད་དམ་པའི་སྤྱོད་པ་དང་མཐུན་པར་
རབ་ཏུ་སྟོན་པས་རེ་ཤིག་དང་པོར་ཡུམ་ལ་ཡོན་ཏན་ཇི་ལྟ་བ་བཞིན་དུ་བརྗོད་པ་སྔོན་དུ་འགྲོ་བ་
-6-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤ ༧
ཅན་གྱིས་སྒོ་ནས་ཕྱག་འཚལ་བ་ཆོས་ཅན། དགོས་པ་ཡོད་དེ། མཆོད་བརྗོད་ཀྱི་གདུལ་བྱ་
གཞན་དང་གཞན་དག་མཁྱེན་པ་གསུམ་ལ་རབ་ཏུ་དང་བ་བསྐྱེད་པའི་ཆེད་དུ་དང་། ཁ་ཅིག་
བཅོམ་ལྡན་འདས་མ་རང་དོན་གྱི་ཡོན་ཏན་ཕུལ་དུ་དབྱུང་དུ་མེད་ཅིང་། གཞན་དོན་གྱི་ཡོན་
ཏན་དཔག་ཏུ་མེད་པའི་འབྱུང་གནས་ལ་དོན་གྱིས་འཇུག་པར་བྱ་བའི་ཕྱིར་དུ་ཡིན་པས་སོ། །
དང་པོ་དེས་ཡོན་ཏན་བརྗོད་པའི་དགོས་པ་དང་། ཕྱི་མས་ཕྱག་འཚལ་བའི་དགོས་པ་འཆད་དོ།།
ཡོན་ཏན་བརྗོད་པ་ལ་བརྟེན་ནས་དང་བ་འདྲེན་ནུས་ཏེ། འབྲས་ཡུམ་ཤེས་རབ་ཀྱི་ཕ་རོལ་ཏུ་
ཕྱིན་པའི་ཡོན་ཏན་གསུམ་པོ་ཤེས་པའི་ཡུལ་ཅན་གྱི་རབ་ཏུ་དང་བ་ནི་ལེགས་པ་ཐམས་ཅད་
འཐོབ་པའི་རྒྱུའི་གཙོ་བོ་ཡིན་ནོ་ཞེས་བྱ་བར་ངེས་པར་བཟུང་བ་སྟེ་གྲུབ་པའི་ཕྱིར་རོ། ། འདིར་
མཁྱེན་པ་གསུམ་གྱི་ཡོན་ཏན་ཤེས་པའི་དད་པ་ནི་རིགས་ཅན་གསུམ་ག་ལ་ཡོད་ཅིང་། དམན་
པའི་སེམས་བསྐྱེད་ཀྱང་སྲིད་ལ། འབྲས་ཡུམ་ལ་ཕྱག་འཚལ་བ་ལས་བྱུང་བའི་གཞན་དག་གི་
དད་པ་ནི་ཐེག་ཆེན་སེམས་བསྐྱེད་ཁོ་ནའོ། །
གཉིས་པ་རྩ་བའི་དོན་ནི་རྗེ་བཙུན་གྱིས་ཉན་ཐོས་སོགས་རྐང་པ་དང་པོ་གཉིས་ཀྱི་ཡུམ་
བཅོམ་ལྡན་འདས་མ་ལ་གཞི་ཤེས་དང་ལམ་ཤེས་ཀྱི་ཡོན་ཏན་མངའ་བའི་སྒོ་ནས་བསྟོད་པ་
ཆོས་ཅན། དགོས་པ་ཡོད་དེ། གདུལ་བྱ་ཉན་རང་གི་རིགས་ཅན་གཞི་ཤེས་ལ་དད་པ་སྐྱེས་ནས་
དེའི་གསུང་རབ་ལ་འཇུག་པ་དང༌། བྱང་ཆུབ་སེམས་དཔའ་འཁོར་བ་ཇི་སྲིད་པའི་རིགས་ཅན་
དག་ལམ་ཤེས་ཀྱི་ཡོན་ཏན་མཐོང་ནས་དེའི་གསུང་རབ་ལ་འཇུག་པའི་ཆེད་དུ་ཡིན་པས་སོ། །
ཡང་དེ་ལ་རྣམ་མཁྱེན་གྱི་ཡོན་ཏན་མངའ་བའི་སྒོ་ནས་ཕྱག་འཚལ་བ་ཆོས་ཅན། དགོས་པ་ཡོད་
དེ༑ གདུལ་བྱ་མྱུར་དུ་སངས་རྒྱས་ནས་ཆོས་ཀྱི་འཁོར་ལོ་བསྐོར་བར་འདོད་པ་དག་རྣམ་མཁྱེན་
གྱི་ཡོན་ཏན་མཐོང་ནས་དེའི་གསུང་རབ་ལ་འཇུག་པའི་ཕྱིར་དུ་ཡིན་པས་སོ། །འདིར་འཕགས་
པ་བཞིའི་བཞེད་དོན་དངོས་སུ་སྒྲུབ་བྱེད་ཀྱི་ཡུམ་ནི་རང་རང་གི་ཐུགས་རྒྱུད་ཀྱི་མཁྱེན་པ་དེ་དང་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ཡིན་ལ། འབྲས་ཡུམ་གྱི་ཡོན་ཏན་གསུམ་པོས་ནི། རིགས་ཅན་སོ་སོའི་བཞེད་དོན་རྒྱུད་ནས་
སྒྲུབ་པར་བྱེད་པས་དེ་དང་དེའི་ཡུམ་དུ་འཇོག་པ་ཡིན་ཏེ། ཇི་སྐད་དུ། ཉན་ཐོས་སངས་རྒྱས་
འབྲིང་རྣམས་ཐུབ་དབང་སྐྱེས། །ཞེས་བཤད་པ་ལྟར་རོ། །
གསུམ་པ་འགྲེལ་པ་ལ་བཞི་སྟེ། དགོས་པའི་དོན། བསྡུས་པའི་དོན། ཚིག་གི་དོན།
བརྒལ་ལན་གྱིས་གཏན་ལ་ཕབ་པའོ། །དང་པོ་ལ། དངོས་ཀྱི་དགོས་པ་དང་། བརྒྱུད་པའི་
དགོས་པའོ། །དང་པོ་ནི། མཆོད་བརྗོད་ངག་གི་གདུལ་བྱ་དད་པའི་རྗེས་སུ་འབྲང་བ་རྣམས་ནི་
ཆོས་ཅན། མཆོད་ཡུམ་ལ་དང་བ་སྐྱེ་བ་མཆོད་བརྗོད་ཀྱི་ངག་དཔྱད་པ་གསུམ་གྱིས་དག་པ་ཉིད་
དུ་མཐོང་བ་ལ་མི་ལྟོས་ཏེ། ཉན་ཐོས་ཞེས་སོགས་ཚིགས་སུ་བཅད་པ་འདིས་ནི་ཡུམ་མཁྱེན་
གསུམ་འདིའི་ཆེ་བའི་བདག་ཉིད་ཕུལ་དུ་བྱུང་བ་དང་ལྡན་པར་བརྗོད་པ་དེ་དང་དེ་ཐོས་པ་ཉིད་
ནས་ཡུམ་འདི་ལ་ཐེ་ཚོམ་མེད་པར་མྱུར་དུ་རབ་ཏུ་དང་བ་སྐྱེ་བའི་ཕྱིར་རོ། །འོ་ན་དབང་རྣོན་ཡང་
དེ་ལྟར་ངེས་སམ་ཞེ་ན། མཆོད་བརྗོད་ངག་གི་གདུལ་བྱ་ཆོས་ཀྱི་རྗེས་སུ་འབྲང་བ་རྣམས་ཀྱང་
ཆོས་ཅན། ངག་དེ་ཐོས་མ་ཐག་ཉིད་ནས་དང་བ་སྐྱེ་ནུས་པ་མ་ཡིན་ཏེ། མཆོད་བརྗོད་ཀྱི་ཚིགས་
སུ་བཅད་པའི་དོན་གྱི་མཚན་ཉིད་ཅན་གྱི་ཡུམ་ལ་ལུང་རིགས་ཀྱིས་གནོད་པ་མ་མཐོང་ནས་ཏེ།
ངག་དཔྱད་གསུམ་གྱིས་རྣམ་པར་དག་པ་དེའི་ཚེ་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ཐམས་
ཅད་མཁྱེན་པ་ཉིད་གསུམ་གྱི་བདག་ཉིད་དུ་གྱུར་པའི་ཚུལ་གསུམ་པ་ཅན་འདིས་སངས་རྒྱས་ལ་
སོགས་པ་བསྐྲུན་པར་མཛད་པ་ནི་གདོན་མི་ཟ་བར་སྲིད་པ་ཉིད་དོ་ཞེས་ངེས་པར་བཟུང་སྟེ། དེ་
ལ་རབ་ཏུ་དང་བ། སྐྱེད་པར་བྱེད་པ་ཉིད་ཀྱི་ཕྱིར་རོ། །དུས་ནམ་གྱི་ཚེ་མཆོད་བརྗོད་ཀྱི་ངག་ལ་
དཔྱད་པས་རྣམ་པར་དག་ཅེ་ན། གཅིག་དང་དུ་མའི་ངོ་བོ་ཉིད་དང་བྲལ་བའི་ཕྱིར་ཞེས་བྱ་བ་ལ་
སོགས་པའི་ཚད་མས་གཞི་དང་ལམ་དང་རྣམ་པ་སྐྱེ་བ་མེད་པར་ཡོངས་སུ་ཤེས་པ་དེའི་ཚེ་ནའོ།།
གཉིས་པ་བརྒྱུད་པའི་དགོས་པ་ལ་གཉིས་ལས། འབྲས་ཡུམ་ལ་ཕྱག་འཚལ་བའི་དགོས་པ་ནི།



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
དེ་ལ་རབ་ཏུ་དང་བས་ཀྱང་ཞེས་སོགས་སོ། །ཡོན་ཏན་བརྗོད་པའི་དགོས་པ་ནི། དེའི་ཕྱིར་ཞེས་
སོགས་སོ། །
གཉིས་པ་བསྡུས་པའི་དོན་ནི། རྗེ་བཙུན་ཆོས་ཅན། ཐམས་ཅད་མཁྱེན་པ་ཉིད་གསུམ་
གྱི་ཡོན་ཏན་བརྗོད་པའི་སྒོ་ནས་འབྲས་ཡུམ་གྱི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསྟོད་པས་
མཁྱེན་པ་གསུམ་པོ་མཐའ་དག་མཆོད་ཡུམ་དུ་གོ་ནུས་པར་མ་ཟད། མངོན་པར་རྟོགས་པ་ལྷག་
མ་ལྔ་པོ་ཡང་དེར་དོན་གྱིས་འཕངས་པ་ཡིན་ཏེ། རྩ་བའི་གསུངས་པ་དེ་ལ་ཐམས་ཅད་མཁྱེན་པ་
ཉིད་གསུམ་གྱིས་ནི་དོན་མངོན་པར་རྟོགས་པ་བརྒྱད་བསྡུས་ལ། དེ་དག་ཀྱང་ལམ་ཤེས་རབ་
ཀྱི་ཕ་རོལ་ཏུ་ཕྱིན་པ་ཡིན་ཞིང་ལྔ་པོ་དེས་ཀྱང་འཆད་པར་འགྱུར་བའི་ཚུལ་གྱིས་སྲས་འཕགས་
པ་རྣམས་ཀྱིས་བཞེད་པའི་དོན་ཕུན་སུམ་ཚོགས་པ་ཡིན་ནོ། །ཞེས་དེ་ལྟར་ཐུགས་ལ་བཞག་
ནས་མཁྱེན་གསུམ་གྱི་ཡོན་ཏན་བརྗོད་པའི་ཕྱིར་རོ། །
གསུམ་པ་ལ་གཉིས་ཏེ། མཁྱེན་གསུམ་གྱི་ཡོན་ཏན་སོ་སོར་བརྗོད་པ་དང་། ཡོན་ཏན་
དེ་དག་མངའ་བའི་རྒྱུ་མཚན་གྱིས་འབྲས་ཡུམ་ལ་ཕྱག་འཚལ་བའོ། །དང་པོ་ལ་གསུམ་ལས།
རྗེ་བཙུན་ཆོས་ཅན། གཞི་ཤེས་ཀྱི་ཡོན་ཏན་བརྗོད་པའི་སྒོ་ནས་མཆོད་ཡུམ་དུ་བསྟན་པ་ཡིན་ཏེ།
ཉན་ཐོས་དང་དེའི་ཕྱོགས་སུ་བསླན་པ་རང་སངས་རྒྱས་ཀྱི་རིགས་ཅན་མྱ་ངན་ལས་འདའ་བར་
འདོད་པ་རྣམས་ཀྱང་གཞི་ཐམས་ཅད་སྐྱེ་བ་མེད་པར་ཡོངས་སུ་ཤེས་པ་ཉིད་ཀྱིས་སྡུག་བསྔལ་
གྱི་ཕུང་པོ་དང་བཅས་པ་དང་ཕུང་པོ་མེད་པའི་མྱ་ངན་ལས་འདས་པ་རྣམ་པ་གཉིས་པོ་འཐོབ་
པར་མཛད་པ་གང་ཡིན་པའི་ཡོན་ཏན་དེ་འབྲས་ཡུམ་ལ་མངའ་བར་དངོས་སུ་བཤད་ནས།
དམན་པའི་གཞི་ཤེས་ཀྱང་ཡོན་ཏན་དེ་དང་ལྡན་པའི་རྒྱུ་མཚན་གྱིས་མཆོད་ཡུམ་དུ་དོན་གྱིས་
འཕངས་པའི་ཕྱིར། རང་རྒྱལ་རྩ་བར་མ་བསྟན་པ་མིན་ཏེ། ཞི་བ་འཚོལ་རྣམས་ཞེས་པའི་རིམ་
པ་གཅིག་གིས་བསྟན་པའོ། །དེ་ལྟར་བསྟན་ཀྱང་ཉན་ཐོས་དང་ཁྱད་མེད་མ་ཡིན་ཏེ། གཟུང་བ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ཀྱི་བདག་མེད་རྟོགས་པ་རྣམ་པར་ཐར་པ་ཅུང་ཟད་ཙམ་ཞིག་ལྷག་པས་སོ། །དམན་པའི་
གཞི་ཤེས་འདི་ལ་ནི། ཇི་སྐད་དུ། ཉན་ཐོས་ལ་སོགས་པ་རང་གི་རྟོགས་པ་ཙམ་གྱི་ཤེས་རབ་ཀྱི་
ཕ་རོལ་ཏུ་ཕྱིན་པ་ཞེས་བཤད་པས་ཤེར་ཕྱིན་གྱི་སྒྲ་འཇུག་པར་རུང་ངོ༌། །
གཉིས་པ་ལམ་ཤེས་ཀྱི་ཡོན་ཏན་ནི། རྗེ་བཙུན་ཆོས་ཅན། ལམ་ཤེས་ཀྱི་ཡོན་ཏན་
བརྗོད་པའི་སྒོ་ནས་རྒྱུ་ལམ་ཤེས་ཀྱང་མཆོད་ཡུམ་དུ་བསྟན་པ་ཡིན་ཏེ། བྱང་ཆུབ་སེམས་དཔའ་
འཁོར་བ་ཇི་སྲིད་པར་འགྲོ་བའི་དོན་བྱེད་པ་ཉིད་དུ་བསམ་པས་ཞུགས་པ་རྣམས་ལམ་ཐམས་
ཅད་སྐྱེ་བ་མེད་པར་རྟོགས་པའི་ངོ་བོ་ཉིད་ཀྱིས་འགྲོ་བ་མཐའ་དག་གི་དོན་སྒྲུབ་པར་མཛད་པ་
གང་ཡིན་པའི་ཡོན་ཏན་དེ་དངོས་སུ་འབྲས་ཡུམ་ལ་མངའ་བར་བསྟན་ནས། རྒྱུ་ལམ་ཤེས་ཀྱང་
ཡོན་ཏན་དེ་དང་ལྡན་པའི་རྒྱུ་མཚན་གྱིས་མཆོད་ཡུམ་དུ་དོན་གྱིས་འཕངས་པའི་ཕྱིར། རྩ་བར་
འབྲས་ཡུམ་སངས་རྒྱས་ཁོ་ནའི་ཡུམ་དུ་བཤད་ནས། རིགས་ཅན་གསུམ་པོའི་ཡུམ་དུ་མ་བཤད་
པ་ནི་མ་ཡིན་ཏེ། འབྲས་ཡུམ་ལ་མངའ་བའི་ཡོན་ཏན་སྔ་མ་གཉིས་པོས་རིགས་ཅན་གསུམ་གྱི་
བཞེད་དོན་བརྒྱུད་ནས་སྒྲུབ་པའི་ཕྱིར་རོ། །
གསུམ་པ་རྣམ་མཁྱེན་གྱི་ཡོན་ཏན་བརྗོད་པ་ནི། རྗེ་བཙུན་ཆོས་ཅན། རྣམ་མཁྱེན་གྱི་
ཡོན་ཏན་བརྗོད་པའི་སྒོ་ནས་དེ་ཉིད་སངས་རྒྱས་འཕགས་པའི་ཡུམ་དུ་བསྟན་པ་ཡིན་ཏེ། རྣམ་
པ་ཐམས་ཅད་སྐྱེ་བ་མེད་པར་ཐུགས་སུ་ཆུད་པ་གང་དང་ལྡན་ན་སངས་རྒྱས་ཡང་དག་པར་
བསྡམས་པའི་སྐུ་ཅན། རྣལ་འབྱོར་ཅན་གྱི་དབང་ཕྱུག་གི་གཙོ་བོ་རྣམས་ཀྱིས། དགོས་པ་ཉོན་
མོངས་པ་བརྒྱད་ཁྲི་བཞི་སྟོང་ལ་སྤྱོད་པའི་གཉེན་པོར་ལས་སུ་བྱ་བ་ཆོས་ཀྱི་འཁོར་ལོ་མ་ལུས་
པ་བརྗོད་བྱ་རྣམ་པ་ཐམས་ཅད་པ་དེ་བསྐོར་བར་མཛད་པའི་ཡོན་ཏན་གང་ཡིན་པ་དེ་འབྲས་བུ་
ཤེར་ཕྱིན་ཁོ་ན་ལ་མངའ་བར་བརྗོད་པའི་ཕྱིར། དེ་ལྟར་ན་མཆོད་བརྗོད་ཀྱི་སྐབས་ནས་བསྟན་
པའི་ཡུམ་གྱི་གཙོ་བོ་ནི་འབྲས་ཡུམ་ཉིད་ཡིན་ཏེ། རྗེ་བཙུན་གྱིས་དེའི་ཡོན་ཏན་བརྗོད་ནས་དེ་
-10-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཉིད་ལ་ཕྱག་མཛད་པའི་ ཕྱིར། དེ་ཉིད་འཕགས་པ་བཞི་ཀའི་ཡུམ་ཡང་ཡིན་ཏེ། དེ་དག་གི་
བཞེད་དོན་སྒྲུབ་པའི་ཡོན་ཏན་མངའ་བའི་ཕྱིར། དེ་ལྟ་ན་ཡང་སློབ་ལམ་གྱི་མཁྱེན་པ་གཉིས་
འདིར་བསྟན་གྱི་ཡུམ་དུ་མི་འཇོག་པ་མ་ཡིན་ཏེ། དེར་འཇོག་པའི་རྒྱུ་མཚན་མ་ལུས་པ་ཚང་བའི་
ཕྱིར། གཉིས་པ་ནི་སངས་རྒྱས་ཞེས་སོགས་ཏེ། ངག་དོན་ནི་བཤད་མ་ཐག་པ་ཉིད་དོ། །
བཞི་པ་བརྒལ་ལན་བཤད་པ་ལ་གཉིས་ཏེ། བརྒལ་བ་དང་ལན་ནོ། །དང་པོ་ནི། དེ་
ལྟར་འབྲས་ཡུམ་ལ་ཕྱག་འཚལ་བ་དང་། མཁྱེན་གསུམ་ལ་བསྟོད་པ་སྔོན་དུ་འགྲོ་བའི་བསྟན་
བཅོས་མངོན་པར་རྟོགས་པ་ཤེར་ཕྱིན་གྱི་མདོའི་རྒྱན་རྩོམ་པར་དམ་བཅའ་བ་ལ། རྒོལ་བ་ན་
རེ༑ མདོ་དང་རྒྱན་གྱིས་གཞི་དང་གཉེན་པོ་དང་རྣམ་པ་རྣམས་ལས་གང་ཡང་རུང་བ་ཞིག་
བརྗོད་བྱར་བསྡུས་པར་མཛད་གྲང་ན་ཞེས་སོགས་གཞུང་ཇི་ལྟ་བ་བཞིན་ཏེ། དོན་ནི་ཡུམ་གྱི་
མདོའི་བརྗོད་བྱ་ཕྱོགས་གསུམ་པོ་རེ་རེ་བ་ལྟར་ན། དངོས་བསྟན་གྱི་སྐྱོན་དེ་དག་དང་། ཕྱོགས་
གསུམ་ཆར་བསྡུས་ནའང་། འཕགས་པ་མཐའ་དག་གི་མངོན་པར་རྟོགས་པ་མ་བསྡུས་པར་
འགྱུར་ཏེ། ཡུལ་གཞི་ལམ་རྣམ་གསུམ་བསྟན་པས་ཡུལ་ཅན་འཕགས་པའི་མངོན་པར་རྟོགས་
པ་རྣམས་རྒྱུད་ལ་སྐྱེ་ཚུལ་གོ་མི་ནུས་པའི་ཕྱིར་དང་། གོ་ནུས་ན་མངོན་པར་རྟོགས་པའི་རྒྱན་
བརྩམས་པ་དགོས་མེད་དང་ཟློས་སྐྱོན་ཅན་དུ་འགྱུར་རོ། །བསྟན་བཅོས་སུ་བསྟོད་ཕྱག་དང་
མཐུན་པའི་བརྗོད་བྱ་འཆད་ནའང་། མངོན་པར་རྟོགས་པ་མཐའ་དག་གི་རྒྱན་དུ་མི་འཐད་དེ།
འབྲས་ཡུམ་གྱི་ཡོན་ཏན་དུ་བཤད་པའི་མཁྱེན་པ་གསུམ་པོ་དེས་འཕགས་པའི་མངོན་པར་
རྟོགས་པ་མཐའ་དག་བསྡུ་མི་ནུས་པའི་ཕྱིར། ཞེས་རྒོལ་བའོ། །
ལན་ལ་གསུམ་སྟེ། གཏན་ཚིགས་དགོད། སྒྲུབ་བྱེད་བཤད། ཐུན་མོང་གི་མཇུག་བསྡུ་
བའོ། །དང་པོ་ནི། ཡུམ་གྱི་མདོ་དང་རྒྱན་ཆོས་ཅན། འཕགས་པ་བཞིའི་མངོན་པར་རྟོགས་པ་
མཐའ་དག་བརྗོད་བྱར་མ་བསྡུས་པའི་སྐྱོན་ཡོད་པ་དེ་ནི་མ་ཡིན་ཏེ། གང་གི་ཕྱིར་ན་གཞི་ལམ་
-11-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
རྣམ་པའི་ཕྱོགས་གསུམ་ཆར་གྱིས་མཁྱེན་གསུམ་བསྡུས། ཐམས་ཅད་མཁྱེན་པ་ཉིད་གསུམ་
གྱིས་གོ་རིམ་ཇི་ལྟ་བ་བཞིན་དུ། ཉན་ཐོས་དང་། རང་སངས་རྒྱས་དང་། བྱང་ཆུབ་སེམས་
དཔའ་དང༌། བླ་ན་མེད་པའི་སངས་རྒྱས་རྣམས་ཀྱི་མངོན་པར་རྟོགས་པ་མཐའ་དག་བསྡུས་
པའི་ཕྱིར་རོ། །གཉིས་པ་ལ་གཉིས་ཏེ། ལུང་གི་སྒྲུབ་བྱེད་དང༌། ལུང་དོན་རིགས་པས་བཤད་
པའོ། །དང་ པོ་ ལ་ གཉིས་ལས། བསྟན་པ་ནི། འདི་ལྟར་རྒྱལ་བའི་ཡུམ་བར་མ་ལས་ཞེས་
སོགས་སོ། །བཤད་པ་ལ་གསུམ་ལས། གཞི་ཤེས་ཀྱིས་ཉན་རང་འཕགས་པའི་མངོན་རྟོགས་
བསྡུས་ཚུལ་ལ། རྒྱུ་མཚན་འདྲི་བ་ནི། བཅོམ་ལྡན་འདས་ཅིའི་སླད་དུ་སོགས་སོ། །རྒྱུ་མཚན་
དགོད་པ་ནི། རབ་འབྱོར་ཉན་ཐོས་དང་ རང་སངས་རྒྱས་རྣམས་ཀྱི་མངོན་པར་རྟོགས་པ་ནི་
ཐམས་ཅད་ཤེས་པ་ཉིད་ཀྱིས་བསྡུས་ཞེས་བྱ་སྟེ། གཞི་ཐམས་ཅད་ཅེས་བྱ་བ་ནི་ཕྱི་དང་ནང་གི་
སྐྱེ་མཆེད་ཀྱི་ཆོས་རྣམས་ཇི་སྙེད་པ་འདི་ཙམ་ཡིན་ལ། དེ་དག་ཀྱང་ཉན་ཐོས་དང་རང་སངས་
རྒྱས་རྣམས་ཀྱིས་གང་ཟག་གི་བདག་མེད་པར་ཤེས་ཀྱི། ལམ་ཐམས་ཅད་ཀྱིས་ཀྱང་མ་ཡིན།
རྣམ་པ་ཐམས་ཅད་མངོན་སུམ་དུ་མཁྱེན་པ་ཡང་མ་ཡིན་པ་དེའི་ཕྱིར། གཉིས་པ་ལམ་ཤེས་
ཀྱིས་བྱང་སེམས་ཀྱི་མངོན་རྟོགས་བསྡུས་ཚུལ་ལ། རྒྱུ་མཚན་དྲི་བ་ནི། བཅོམ་ལྡན་འདས་
སོགས་སོ། །རྒྱུ་མཚན་དགོད་པ་ནི། རབ་འབྱོར་བྱང་ཆུབ་སེམས་དཔའ་རྣམས་ཀྱི་མངོན་པར་
རྟོགས་པ་ནི། ལམ་ཤེས་པ་ཉིད་ཀྱིས་བསྡུས་ཞེས་བྱ་སྟེ། ཐབས་ཤེས་ཁྱད་པར་ཅན་གཉིས་
ཀྱིས་བསྡུས་པ་དེའི་ཕྱིར། དེ་གང་ཞེ་ན། ཤེས་རབ་ཀྱི་ཁྱད་པར་ནི་བྱང་ཆུབ་སེམས་དཔའ་
རྣམས་ཀྱིས་ནི། ཤེས་པར་བྱ་བའི་ཉན་ཐོས་ཀྱི་ལམ་གང་ཡིན་པ་དང་། རང་སངས་རྒྱས་ཀྱི་
ལམ་གྱི་རྟོགས་རིགས་གང་ཡིན་པ་དང་། སངས་རྒྱས་ཀྱི་ལམ་གང་ཡིན་པའི་ལམ་དེ་ཐམས་
ཅད་རང་རྒྱུད་ལ་ཡར་ལྡན་དུ་བསྐྱེད་པར་བྱ་ཞིང་། མི་དམིགས་པའི་ཚུལ་གྱིས་ལམ་ཐམས་ཅད་
ཤེས་པར་ཡང་བྱའོ། ། ཤེས་པ་དང་བསྐྱེད་པ་དེ་དག་ཕྱོགས་རེ་བ་མ་ཡིན་པ་ཡོངས་སུ་རྫོགས་



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤༧
པར་བྱ་ཞིང་། ལམ་གསུམ་ཤེས་པ་དེ་དག་གི་ལམ་གྱི་བྱ་བ་རིགས་ཅན་གསུམ་རྗེས་སུ་འཛིན་
པ་དང༌། ཤེས་བྱའི་སྒྲིབ་པ་ཆེད་དུ་གཉེར་ནས་སྤོང་བ་ཡང་བྱ་བའོ། །ཐབས་ཀྱི་ཁྱད་པར་ནི་
ཆོས་ཀྱི་སྐུ་ལས་མ་གཡོས་བཞིན་དུ་གཟུགས་སྐུའི་མཛད་པ་རྒྱུན་མི་འཆད་པ་ཉིད་དུ་སྟོན་ནུས་
པའི་སྨོན་ལམ་སྟེ་བསོད་ནམས་ཀྱི་ཚོགས་ཡོངས་སུ་རྫོགས་པར་མ་བྱས་པ་དང་། གང་དུ་
སངས་རྒྱས་པའི་ཞིང་དེའི་གདུལ་བྱར་གྱུར་པའི་སེམས་ཅན་རྣམས་སྨིན་པ་ཤ་སྟག་འབྱུང་བའི་
རྒྱུ་མཐུན་གྱི་ཚོགས་རྫོགས་པར་མ་བྱས་པ་དང་། གང་དུ་སངས་རྒྱས་པའི་ཞིང་དེ་རང་སྣང་ལ་
དག་པ་འབའ་ཞིག་ཏུ་འཆར་རུང་བའི་སྒོ་ནས་ཡོངས་སུ་སྦྱངས་པར་མ་བྱས་པར། ཡང་དག་
པའི་མཐའ་དེ་བཞིན་ཉིད་ལ་རྟག་ཏུ་མཉམ་པར་གཞག་པའི་ཚུལ་གྱིས་མངོན་སུམ་དུ་ནི་མི་བྱ་
བའོ། །གསུམ་པོ་དེ་རྫོགས་པར་བྱས་ནས་ཡང་དག་པའི་མཐའ་མངོན་སུམ་དུ་བྱ་བ་ནི་རྣམ་
མཁྱེན་གྱི་ཡོན་ཏན་ནོ། ། གསུམ་པ་རྣམ་མཁྱེན་གྱིས་སངས་རྒྱས་ཀྱི་མངོན་རྟོགས་བསྡུས་ཚུལ་
ལ༑ རྒྱུ་མཚན་དྲི་བ་ནི། བཅོམ་ལྡན་འདས་སོགས་སོ། །རྒྱུ་མཚན་དགོད་པ་ནི། རབ་འབྱོར་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་མངོན་པར་
རྟོགས་པ་ནི། རྣམ་པ་ཐམས་ཅད་མཁྱེན་པ་ཉིད་ཀྱིས་བསྡུས་ཞེས་བྱ་སྟེ། མི་རྟག་པ་དང་སྟོང་པ་
སོགས་རྣམ་པ་གང་དག་གིས་ཆོས་རྣམས་རབ་ཏུ་བརྗོད་པའི་རྣམ་པ་དེ་དག་དང་རྟགས་གང་
དག་གིས་ཆོས་རྣམས་རབ་ཏུ་བརྗོད་པའི་རྟགས་དེ་དག་དང་། མཚན་མ་གང་དག་གིས་ཆོས་
རྣམས་རབ་ཏུ་བརྗོད་པའི་མཚན་མ་དེ་དག་དེ་བཞིན་གཤེགས་པས་ཐུགས་སུ་ཆུད་པས་དེའི་
ཕྱིར་རོ། །དེ་བཞིན་དུ་མདོར་བསྡུས་པ་བརྒྱད་སྟོང་པ་ལས་ཀྱང་། ཉན་ཐོས་ཀྱི་ས་ལ་སློབ་པར་
འདོད་པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ལ་བསླབ་པར་བྱའོ། །ཞེས་བྱ་བ་ལ་
སོགས་པ་གསུངས་ལ། ཡུམ་རྒྱས་པ་ལས་ཀྱང་། རྒྱུན་དུ་ཞུགས་པའི་ས་ལ་སློབ་པར་འདོད་
པས་ཀྱང་ཞེས་སོགས་རྒྱ་ཆེར་གསུངས་སོ། །སྐབས་འདིར་བསྡུ་བྱེད་ཀྱི་མཁྱེན་གསུམ་ལ་
-13-



H།
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ལས། གཅིག་ནི་འབྲས་ཡུམ་གྱི་ཡོན་ཏན་ཏེ་མཆོད་བརྗོད་ཀྱི་དངོས་བསྟན་ནོ། །གཅིག་
ནི་མཁྱེན་གསུམ་སྤྱི་ཙམ་པ་སྟེ་བསྟན་བཅོས་ཀྱི་བརྗོད་བྱར་བྱས་པ་དེའོ། །བསྡུ་བྱ་ནི་འཕགས་
པའི་གང་ཟག་སོ་སོའི་རྒྱུད་དང་འབྲེལ་བ་སྟེ་དེ་མ་ཐག་ཏུ་འཆད་པ་འདི་ཉིད་དོ། །གཉིས་པ་ལ་
གསུམ་ལས། དང་པོ་གཞི་ཤེས་ཀྱི་དབང་དུ་བྱས་པ་འདི། བསྡུ་བྱའི་མཁྱེན་པ་གསུམ་ཡོད་པ་དེ་
ལ༑ བསྡུ་བྱའི་ཐམས་ཅད་ཤེས་པ་ཉིད་ནི་ཆོས་ཅན། ཁྱད་པར་གསུམ་དང་ལྡན་ཏེ། དམིགས་
ཡུལ་གཟུགས་ལ་སོགས་པའི་ཆོས་ལ་དམིགས་པ་དང་། རྣམ་པ་མི་རྟག་པ་ལ་སོགས་པའི་རྟེན་
ཅན་དང་། འབྲས་བུ་གང་ཟག་གི་བདག་ཏུ་རྨོངས་པ་ཆེད་དུ་གཉེར་ནས་སྤངས་པ་ཅན་ཡིན་
པས་སོ། །བསྡུ་བྱའི་ལམ་ཤེས་པ་ཉིད་ནི་ཆོས་ཅན། ཁྱད་པར་གསུམ་དང་ལྡན་ཏེ། ཤེས་རབ་
ཀྱི་ཁྱད་པར་ཐེག་པ་གསུམ་གྱིས་ངེས་པར་འབྱུང་བ་དང་། ཐབས་ཀྱི་ཁྱད་པར་དེ་ཁོ་ན་ཉིད་
དུས་མ་ཡིན་པར་མངོན་སུམ་དུ་མི་བྱེད་པའི་རྟེན་ཅན་དང་། བྱེད་པའི་ལས་སེམས་ཅན་མ་
བསྡུས་པ་སྡུད་པར་བྱེད་པ་ཅན་ཡིན་པ་ལ་སོགས་པས་སོ། །བསྡུ་བྱའི་རྣམ་པ་ཐམས་ཅད་
མཁྱེན་པ་ཉིད་ནི་ཆོས་ཅན། སྤང་རྟོགས་བྱེད་པའི་ཁྱད་པར་གསུམ་དང་ལྡན་ཏེ། ཆོས་ཐམས་
ཅད་སྐྱེ་བ་མེད་པའི་རྟེན་ཅན་ཡང་དག་པ་ཉིད་ཀྱི་མཐའ་གློ་བུར་དྲི་བྲལ་གྱི་ཆོས་སྐུ་རྟོགས་པ་
དང་། འབྲས་བུ་སེམས་ཅན་གྱི་དོན་རྒྱུན་མི་འཆད་པ་དང་། ཉོན་མོངས་པའི་བག་ཆགས་ཀྱི་
དབང་གིས་མཚམས་སྦྱོར་བ་ཉིད་སྤངས་པའི་ཕྱིར་རོ། །བསྡུ་བྱའི་ལམ་ཤེས་ཀྱིས་ནི་བག་
ཆགས་འདི་མ་སྤངས་པར་འཆད་དགོས་ཏེ། སྲིད་པར་སྐྱེ་བ་ལེན་པའི་རྒྱུ་མི་སྤོང་བའི་རང་
བཞིན་ཅན་ཡིན་པས་སོ། །གསུམ་པ་ནི་དེ་བས་ན་ཡུམ་གྱི་མདོ་དང་མངོན་པར་རྟོགས་པའི་
རྒྱན་ནི་ཆོས་ཅན། ཐེག་པ་གསུམ་གྱི་མངོན་པར་རྟོགས་པ་མཐའ་དག་རིལ་རྫོགས་པར་བསྟན་
པ་ཡིན་ནོ་ཞེས་བྱ་བ་འདི་འཐད་པ་ཡིན་ཏེ། མདོ་ལས་ནི་གཞི་དང་གཉེན་པོ་དང་རྣམ་པ་མཐའ་
དག་བསྡུས། དེས་མཁྱེན་པ་གསུམ་བསྡུ་བར་ནུས་ལ། བསྟན་བཅོས་ཀྱིས་ནི་དངོས་སུ་མཁྱེན་
- ] 4-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། {ང ༧
གསུམ་བསྡུས་པས་དེ་ལྟར་འཐད་པའི་ཕྱིར། གཏན་ཚིགས་དང་པོ་གྲུབ་སྟེ། ཡུམ་སྐྱེ་མེད་རྣམ་
གསུམ་འདི་ལྟ་བུའོ། །ཞེས་བསྟན་པ་ན་དེ་ལྟར་རྟོགས་པའི་བློ་གསུམ་ངང་གིས་སྐྱེ་བའི་ཕྱིར།
གོང་གི་རྩོད་པའི་དངོས་བསྟན་གོ་དཀའ་ཞིང་། ལན་དང་མ་འབྲེལ་བས་འདི་ལྟར། རྒོལ་བ་ནི་
རྒྱན་འདིས་མདོའི་དོན་འགྲེལ་ན། མདོའི་བརྗོད་བྱ་གཞི་ཁོ་ནར་བྱེད་ན་བདག་མེད་རྒྱས་པར་
མ་བསྟན་པས་མངོན་པ་དང་ཁྱད་མེད། རྣམ་པ་མ་ལུས་པའི་སྟོང་པ་ཉིད་ཁོ་ན་སྟོན་ན་སྐྱོན་སྔ་མ་
ལས་གྲོལ་ཡང་མངོན་རྟོགས་དང་མ་འབྲེལ། ལམ་མཁྱེན་པ་གསུམ་ཙམ་སྟོན་ན་སྐྱོན་དང་པོ་
གཉིས་ལས་གྲོལ་ཡང་འཕགས་པ་མཐའ་དག་གི་མངོན་རྟོགས་བསྡུ་མི་ནུས་པ་དང་སྤང་བྱ་ངོས་
མི་ཟིན། གསུམ་ཀ་བརྗོད་བྱར་བྱེད་ན་རྒྱན་རྩོམ་མི་དགོས་པར་ཐལ། ཞེས་རྒོལ་བ་ལ། བཞི་
པའི་ལན་ནི། འདི་མན་ཆད་དུ་འཆད་ལ། གོང་དུ་ནི་ཕྱོགས་གསུམ་ཀ་བརྗོད་བྱར་བསྡུས་པའི་
དམ་བཅའ་དང༌། མཁྱེན་གསུམ་གྱིས་འཕགས་པ་ཐམས་ཅད་ཀྱི་མངོན་རྟོགས་བསྡུས་པའི་
སྒྲུབ་བྱེད་བཤད་པ་ཉིད་ཀྱིས་ཆོག་པས་དེ་ལྟར་གསུངས་ལ། མདོར་གཉེན་པོ་དངོས་སུ་བསྟན་
པའི་སྦས་དོན་རྒྱན་དུ་རྟོགས་པའི་རྣམ་གཞག་རྒྱས་པར་གསུངས་པ་དང་
། དེ་ལ་ཐམས་ཅད་
ཤེས་པ་ཉིད་ནི་ཞེས་སོགས་བཤད་པས་སྤང་གཉེན་གྱི་དབྱེ་བ་ཁོང་དུ་མི་ཆུད་པའི་ཉེས་པ་ལས་
གྲོལ་ལོ། །
གཉིས་པ་བསྟན་བཅོས་དངོས་ཀྱི་དོན་ལ་བཞི་སྟེ། དགོས་པའི་དོན། བསྡུས་པའི་དོན།
ཚིག་གི་དོན། བསྡུས་དོན་གྱི་རྣམ་གྲངས་གཞན་ཡང་བསྟན་པའོ། །དང་པོ་ལ་གསུམ་ལས་
མཚམས་སྦྱར་བ་ནི། མཆོད་བརྗོད་དང་བསྡུས་དོན་གྱི་བར་དུ་བྱམས་པ་རང་གི་བསྟན་བཅོས་
ཀྱི་བརྗོད་པར་བྱ་བ་དང་། དགོས་པ་དང་། དགོས་པའི་ཡང་དགོས་པ་དང་། འབྲེལ་བ་ཤུགས་
བསྟན་གྱི་ཁོངས་ན་ཡོད་པ་རྣམས་གསུངས་པ་ཆོས་ཅན། དགོས་པ་ཡོད་དེ། གདུལ་བྱ་གཞན་
དག་བསྟན་བཅོས་ལ་འཇུག་པའི་ཡན་ལག་ཡིན་པས་སོ། །དེ་དེའི་ཡན་ལག་ཅི་ལྟར་ཡིན་ཞེ་ན།
N]ག་
-15-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་བཅད་དུ་འཇུག་པའི་བགེགས་དོགས་པ་བསལ་བ་དང་། ཡོངས་གཅོད་དུ་མཐུན་རྐྱེན་དོན་
ལ་ཐེ་ཚོམ་བསྐྱེད་པ་ཉིད་ ཀྱི་སྒོ་ནས་སོ། །དོགས་པ་དེ་ཇི་ལྟ་བུ་ཞེ་ན། བཅོམ་ལྡན་འདས་
འཕགས་པ་མ་རྒྱལ་བ་བདུད་བཞི་ལས་རྒྱལ་བའི་བྱམས་པས་ཡུམ་གྱི་སྦས་དོན་མངོན་རྟོགས་
ཀྱི་རིམ་པ་དེ་བསྟན་པ་ལ་དོན་ཅི་ཞིག་ཡོད་སྙམ་དུ་དོགས་པ་དེའོ། །སུ་ཞིག་གིས་དོགས་ན་མདོ་
དང་བསྟན་བཅོས་ཀྱི་དགོས་པའི་ཁྱད་པར་མི་ཤེས་པའི་སྐྱེ་བོ་བློ་གྲོས་དམན་པ་དག་གིས་སོ། །
ཚུལ་ཇི་ལྟར་དུ་ན། བཅོམ་ལྡན་འདས་རྒྱས་པ་དང་འབྲིང་དང་བསྡུས་པ་ལ་དད་པའི་སེམས་
ཅན་ལ་ཕན་གདགས་པར་བཞེད་པའི་ཐུགས་རྗེ་ཅན་ཉིད་ཀྱིས་རྒྱལ་བའི་ཡུམ་དེ་དང་དེ་ལས་
ཤེས་རབ་ཀྱི་ཕ་རོལ་ཏུ་ཕྱིན་པའི་སྦས་དོན་མངོན་པར་རྟོགས་པ་བརྒྱད་ཀྱི་རིམ་པ་མཐའ་དག་
གསལ་བར་མཛད་ཟིན་པ་མ་ཡིན་ནམ་སྙམ་དུའོ། །གཉིས་པ་རྩ་བ་ལ། མདོ་དོན་ཞེས་པ་ཡན་
གྱིས་བསྟན་བཅོས་ཀྱི་བརྗོད་བྱ་དང་། དྲན་པ་ནས་མཐོང་འགྱུར་གྱིས་ཉིང་དགོས་དང་། ཕྱིར་
སོགས་ ཀྱི་དགོས་པ་བསྟན་ཏོ། །གསུམ་པ་ཚིག་དོན་ལ་བཞི་ལས། དང་པོ་ནི། བཅོམ་ལྡན་
འདས་ཆོ་འཕྲུལ་རྣམ་པ་གསུམ་གྱིས་འགྲོ་བ་མཐའ་དག་ལ་ཤེར་ཕྱིན་རྗེས་སུ་སྟོན་པར་མཛད་
པ་དེ་ཉིད་ཀྱིས་རྒྱལ་བའི་ཡུམ་རྣམ་པ་གསུམ་ཆར་ལས་དངོས་ཤུགས་ཀྱི་བརྗོད་པར་བྱ་བ་ཉིད་
དུ་བསྟན་པ་གང་ཡིན་པ་དེ་བསྟན་བཅོས་འདིའི་ཡང་བརྗོད་པར་བྱ་བའོ། ། བསྟན་པ་དེ་ཉིད་
གང་ཞེ་ན། རྣམ་པ་ཐམས་ཅད་མཁྱེན་པ་ཉིད་ཀྱི་ལམ་ཞེས་པ་ནི་སངས་རྒྱས་ཉིད་ཀྱི་ལམ་སྟེ།
དེས་སྦས་དོན་མངོན་རྟོགས་ཀྱི་རིམ་པ་མཐའ་དག་དང་དངོས་བསྟན་སྟོང་ཉིད་ཀྱི་རིམ་པ་ཡང་
ཉེ་བར་མཚོན་པ་ལྷུར་ལེན་པ་ཡིན་པས་སོ། །གཉིས་པ་འབྲེལ་བ་ནི། དངོས་ཤུགས་ཀྱིས་
བརྗོད་པར་བྱ་བ་དང་། རྗོད་པར་བྱེད་པ་བསྟན་བཅོས་དག་ཐབས་དང་ཐབས་ལས་བྱུང་བའི་
ཚུལ་གྱིས་བྱམས་པས་འབྲེལ་བར་མཛད་པ་དག་གོ །གསུམ་པ་དགོས་པ་ནི། བསྟན་བཅོས་
འདི་ལ་བརྟེན་ནས་གདུལ་བྱ་བྱང་ཆུབ་སེམས་དཔས་མངོན་པར་འདོད་པའི་ཤེས་རབ་ཀྱི་ཕ་
-[6-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
རོལ་ཏུ་ཕྱིན་པའི་མདོའི་དོན་དངོས་བསྟན་བྱང་ཆུབ་ཀྱི་སེམས་དང་སྒྲུབ་པ་རང་གི་ངོ་བོ་ལ་
སོགས་པའི་མཚན་ཉིད་ཅན་ཤུགས་བསྟན་མངོན་པར་རྟོགས་པ་བརྒྱད་པོ་གདུལ་བྱ་རྣམས་
ཀྱིས་བདེ་བླག་ཏུ་རྟོགས་པར་འགྱུར་བ་ནི་བསྟན་བཅོས་འདི་རྩོམ་པའི་དགོས་པ་ཡིན་པའི་ཕྱིར་
ན་མདོ་དང་ཟློས་པའི་སྐྱོན་མེད་དོ། །བཞི་པ་ཉིང་དགོས་ནི། དེ་ལྟར་བདེ་བླག་ཏུ་རྟོགས་པ་ཉིད་
ལ་དགོས་པ་མེད་དོ་ཞེ་ན། མ་ཡིན་ཏེ། དགོས་པའི་ཡང་དགོས་པ་ཉིང་དགོས་ཀྱི་ཆེད་དུ་ཡིན་
པས་སོ། །ཉིང་དགོས་དེ་གང་ཞེ་ན། ཤེས་རབ་ཀྱི་ཕ་རོལ་ཏུ་ཕྱིན་པའི་མདོའི་སྦས་པའི་དོན་མ་
ལུས་པ་མངོན་པར་རྟོགས་པ་བརྒྱད་ཀྱི་བདག་ཉིད་རེ་རེ་ཡང་སྒོམ་བྱུང་གིས་མངོན་སུམ་དུ་བྱེད་
པར་འགྱུར་བ་ཞེས་བྱ་བའོ། །སུ་ཞིག་གིས་མངོན་དུ་བྱེད་ན། བྱང་ཆུབ་སེམས་དཔའ་རང་དང་
གཞན་གྱི་དོན་ཕུན་སུམ་ཚོགས་པ་སྒྲུབ་པ་ཐབས་ཤེས་ཁྱད་པར་ཅན་གཉིས་ལས་གཞན་ཅི་ལ་
ཡང་རག་མ་ལས་པར་མཐོང་ནས་བྱང་ཆུབ་ཏུ་ཆས་པ་དག་ཁོ་ནས་སོ། །ཚུལ་ཇི་ལྟ་བུས་མངོན་
དུ་བྱེད་ན། ཤེས་རབ་ཀྱི་ཕ་རོལ་ཏུ་ཕྱིན་པའི་མདོའི་སྦས་དོན་མངོན་པར་རྟོགས་པ་བརྒྱད་ཀྱི་
བདག་ཉིད་དངོས་བསྟན་སྨོན་པ་བྱང་ཆུབ་ཀྱི་སེམས་དང་འཇུག་པའི་བསླབ་བྱ་སྦྱིན་པ་ལ་
སོགས་པ་སྒྲུབ་པའི་སྤྱོད་པ་ཐོག་མར་བསྟན་བཅོས་འདི་ལ་བརྟེན་ནས་ཐོས་བསམ་གྱི་ཤེས་
པས་ཉམས་སུ་མྱོང་བ་ཤིན་ཏུ་གསལ་བས་བཞག་པའི་བག་ཆགས་ལས་བྱུང་བའི་དྲན་པའི་
ཤེས་པ་ལ་ལེགས་པར་བཞག་ནས་སོ། །དེ་ཙམ་གྱིས་ཉིང་དགོས་མཐར་ཕྱིན་པ་ཡིན་ནམ་ཞེ་
ན༔ མ་ཡིན་ཏེ། ཆོས་ཀྱི་དབྱིངས་ཀུན་ཏུ་འགྲོ་བ་རྟོགས་པའི་མཚན་ཉིད་ཅན་གྱིས་རབ་ཏུ་
དགའ་བ་ལ་སོགས་པ་རྟོགས་པའི་རིམ་པས་མཐར་ཕྱིན་དགོས་པས་སོ། །གལ་ཏེ་ཡུམ་གྱི་མདོ་
ལ་མ་ལྟོས་པར་རྒྱན་ཙམ་ལ་བརྟེན་ནས་མདོ་དོན་བདེ་བླག་ཏུ་རྟོགས་པ་དང་མངོན་སུམ་དུ་བྱེད་
ནུས་སམ་ཞེ་ན། མ་ཡིན་ཏེ། ཆོས་ཐམས་ཅད་བདག་མེད་པའི་ཚུལ་ལ་གོམས་པར་མ་བྱས་པ་
ཕྱི་རོལ་པ་དང་ཅིག་ཤོས་ནང་པའི་རྣལ་འབྱོར་པ་ཡིན་ཡང་འཇིག་རྟེན་པའི་ལམ་ལ་བརྟེན་ནས་
-17-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་ཆགས་དང་བྲལ་བ་རྣམས་ཀྱི་ཐོས་པ་དང་བསམ་པ་ལས་བྱུང་བའི་ཤེས་རབ་དང་སྒོམ་པ་
ལས་བྱུང་བའི་ཤེས་པ་སྐྱེ་བའི་རིམ་གྱིས་ཡུམ་གྱི་མདོའི་དོན་རིགས་པས་མ་རྟོགས་པ་དང་སྒོམ་
པས་མ་མྱངས་པའི་ཕྱིར་དང་། འདིར་གཞན་དག།གཞུང་འདིས་རྒྱན་གྱི་ཆེད་དུ་བྱ་བའི་གདུལ་
བྱ་དམན་པར་རིགས་ངེས་པ་དག་མི་སྲིད་པར་བསྟན་པ་ཡིན་ནོ། །ཞེས་ཟེར་བ་མི་འཐད་དེ། ཇི་
སྐད་དུ། བཅོམ་ལྡན་འདས་མ་ལ་རབ་ཏུ་དང་བ་ནི་ལེགས་པ་ཐམས་ཅད་འཐོབ་པའི་རྒྱུའི་གཙོ་
བོ་ཡིན་ནོ་ཞེས་མཆོད་བརྗོད་ངག་གི་གདུལ་བྱ་ཐེག་དམན་དུ་རིགས་ངེས་པ་དག་གིས་བཅོམ་
ལྡན་འདས་མའི་ཡོན་ཏན་མཐོང་ནས་རིམ་གྱིས་ཞུགས་པས་དམན་པའི་མྱང་འདས་མངོན་དུ་
བྱེད་པ་དང་། དེ་འདྲ་དེ་ཡུམ་ལ་དང་བ་བསྐྱེད་པའི་ཉིང་དགོས་སུ་ཡང་བཤད་པའི་ཕྱིར། འོ་ན་
འདིར་བྱང་ཆུབ་སེམས་དཔའ་ཁོ་ནས་ཞེས་དང་། ཆོས་ཐམས་ཅད་བདག་མེད་པའི་དོན་ལ་མ་
གོམས་པས་རྒྱན་གྱི་ཉིང་དགོས་མངོན་དུ་བྱེད་མི་ནུས་པར་བཤད་པ་མ་ཡིན་ནམ་ཞེ་ན། དེ་འདྲ་
དེ་ནི་མངོན་པར་རྟོགས་པ་བརྒྱད་ཀྱི་བདག་ཉིད་མ་ལུས་པའི་ཚིག་དང་སྦྲེལ་རྒྱུ་ཡིན་པ་དང་།
རྒྱན་གྱི་ཆེད་དུ་བྱ་བའི་གདུལ་བྱ་དམན་པའི་རིགས་ཅན་མེད་ན་མཆོད་བརྗོད་ཀྱི་ཐོག་མར་གཞི་
ཤེས་ཀྱི་ཡོན་ཏན་དེ་ལྟར་བརྗོད་པ་དོན་མེད་པ་དང་། ཇི་སྐད་དུ། རྟོགས་སླ་རྟུལ་པོས་རྟོགས་
དཀར་བཞེད་ཀྱི་མདོ་འགྲེལ་མཐའ་དག་དང་འགལ་བར་འགྱུར་རོ། ། །
གཉིས་པ་བསྡུས་དོན་ལུས་རྣམ་གཞག་ལ་བཞི་སྟེ། དགོས་པའི་སྒོ་ནས་མཚམས་སྦྱར།
མདོ་རྒྱན་གཉིས་ཀའི་ལུས་རྣམ་གཞག་ངོས་བཟུང་། ལུས་དེའི་ཡང་བསྡུས་དོན་མདོ་ཙམ་
བཤད། ལུས་དེའི་ཚིག་དོན་སྐབས་འདིར་མ་བཀྲོལ་བའི་རྒྱུ་མཚན་ནོ། །དང་པོ་ནི། གོང་དུ་
བཤད་པ་དེ་ལྟར་འབྲེལ་བ་ལ་སོགས་པའི་ཆོས་བཞི་བསྙད་ནས་ཚིག་ལེའུར་བྱས་པ་བཅོ་ལྔས་
ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་དང་བསྟན་བཅོས་ཀྱི་ལུས་རྣམ་པར་གཞག་པ་གསུངས་
པ་ཆོས་ཅན། དགོས་པ་ཡོད་དེ། ཉན་པ་པོ་རྣམས་ཀྱི་མདོ་དང་བསྟན་བཅོས་ཀྱི་དོན་རགས་པ་
-18-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎོ་ཤཱཀ་འགྲེལ་སྐོར་བཞུགས། ༼༤ ༧
བདེ་བླག་ཏུ་རྟོགས་པར་བྱ་བའི་ཕྱིར་དང་། འཆད་པ་པོ་རྣམས་ཀྱིས་མདོ་དང་བསྟན་བཅོས་ཀྱི་
དོན་རྣམ་པར་དབྱེ་བ་ན་ལུས་དང་མཐུན་པར་བཤད་པས་མ་འཛིངས་པ་ཉིད་ཀྱི་སྒོ་ནས་བཤད་
པར་བྱ་སླ་བ་ཉིད་དུ་རྗེ་བཙུན་གྱིས་གཟིགས་པའི་ཕྱིར། །
གཉིས་པ་ལ་གཉིས་ཏེ། ལུས་མདོར་བསྟན་པ་དང་། ཅུང་ཟད་ཕྱེ་སྟེ་བཤད་པའོ། །
དང་པོ་ནི། གལ་ཏེ་འོ་ན། བདེ་བླག་ཏུ་ནི་རྟོགས་པ་ཞེས་འཆད་པའི་རྒྱུ་མཚན་ཅི་ཞེ་ན། མངོན་
པར་རྟོགས་པའི་རྒྱན་ཆོས་ཅན། ཁྱོད་ལ་བརྟེན་ནས་ཡུམ་གསུམ་གྱི་མདོ་དོན་མ་ལུས་པ་བདེ་
བླག་ཏུ་རྟོགས་ནུས་ཏེ། གཞུང་ཤེས་རབ་ཀྱི་ཕ་རོལ་ཏུ་ཕྱིན་པའི་སྦས་དོན་ནི་དངོས་པོ་བརྒྱད་ཀྱི་
སྒོ་ནས་དངོས་བསྟན་སྟོང་པ་ཉིད་ཀྱང་དངོས་སུ་ཡང་དག་པར་བཤད་པའི་ཕྱིར། བརྒྱད་པོ་གང་
ཞེ་ན། རྣམ་ཀུན་མཁྱེན་ཉིད་ནས། དེ་རྣམ་བརྒྱད་ཀྱི་བར་ཏེ། འདི་ལ་སོ་སོའི་ངོས་འཛིན་དང་།
སྐབས་བརྒྱད་ཀྱི་བརྗོད་བྱའི་གཙོ་བོ་ངོས་བཟུང་བ་དང་གཉིས་ཀྱིས་འཆད་དོ། །དེ་ལ་རྣམ་
མཁྱེན་ཙམ་གྱི་མཚན་ཉིད་ནི་བདེན་གཉིས་ཀྱི་རྣམ་པ་མ་ལུས་པ་ཐུགས་སུ་ཆུད་པའི་ཡེ་ཤེས་
ཡིན་ལ། སྐབས་དང་པོའི་བསྟན་བྱའི་གཙོ་བོར་གྱུར་པའི་རྣམ་མཁྱེན་གྱི་མཚན་ཉིད་ནི་སེམས་
བསྐྱེད་ལ་སོགས་པ་ཆོས་བཅུ་པོ་དེའི་ཀུན་རྫོབ་དང་དོན་དམ་གྱི་རྣམ་པ་མ་ལུས་པ་ཐུགས་སུ་
ཆུད་པ་མཐར་ཐུག་གི་ཡེ་ཤེས་སོ། །དེ་བཞིན་དུ་ལམ་སྐྱེ་མེད་དུ་རྟོགས་པའི་ཐབས་ཤེས་ཟུང་
འབྲེལ་གྱི་མཁྱེན་པ་དང་། གཞི་སྐྱེ་མེད་དུ་རྟོགས་པའི་འཕགས་མཁྱེན་དང་། མཁྱེན་གསུམ་གྱི་
རྣམ་པ་བསྡུས་ནས་སྒོམ་པའི་རྣལ་འབྱོར་དང་། དེ་ལྟར་བསྡུས་སྒོམ་རབ་ཏུ་གྱུར་པའི་རྣལ་
འབྱོར་དང་། ཟག་མེད་ཀྱི་ཡོན་ཏན་རིམ་གྱིས་མངོན་དུ་བྱེད་པ་དང་། ཅིག་ཅར་མངོན་དུ་བྱེད་
པའི་རྣལ་འབྱོར་རྣམས་ནི། ལམ་ཤེས་ལ་སོགས་པ་བསྡུ་བྱེད་ཀྱི་མངོན་རྟོགས་སོ་སོའི་མཚན་
ཉིད་དང་། བསྡུ་བྱའི་མངོན་རྟོགས་ལ་ཡང་སྐབས་གཉིས་པའི་བསྟན་བྱའི་གཙོ་བོར་གྱུར་པའི་
ལམ་ཤེས་ཀྱི་མཚན་ཉིད་ནི། ལམ་ཤེས་གཞིར་བྱས་པ་ལ་སྲིད་པར་སྐྱེ་བ་ལེན་པའི་རྒྱུར་གྱུར་
-19-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཉོན་མོངས་ཆེད་དུ་གཉེར་ནས་མི་སྤོང་བའི་རང་བཞིན་ཅན་དང་། གཞི་ཤེས་ཡིན་པ་ལ་དེ་
ལྟར་གྱུར་པའི་ཉོན་མོངས་པ་ཆེད་དུ་གཉེར་ནས་སྤོང་བའི་རང་བཞིན་ཅན་དང་། རྣམ་རྫོགས་
སྦྱོར་བ་གཞིར་བྱས་ལ་མི་མཐུན་ཕྱོགས་རྣམ་པར་སུན་འབྱིན་པའི་གཉེན་པོའི་རང་བཞིན་ཅན་
དང༌། རྩེ་སྦྱོར་གཞིར་བྱས་ལ་རང་གི་སྤང་བྱའི་གཉེན་པོར་གྱུར་པའི་སྤོང་བ་གཉེན་པོའི་རང་
བཞིན་ཅན་དང་། མཐར་གྱིས་པ་གཞིར་བྱས་ལ་རང་གི་སྤང་བྱ་ལས་གྲོལ་བའི་ཁྱད་པར་གྱི་
ལམ་གྱི་རང་བཞིན་ཅན་དང་། སྐད་ཅིག་མའི་སྦྱོར་བ་གཞིར་བྱས་ལ་རྒྱུན་མཐའི་བར་ཆད་མེད་
ལམ་གྱིས་བསྡུས་པ་རྣམས་སོ། །དེ་ལྟར་ན་བསྡུ་བྱའི་རྣམ་རྫོགས་སྦྱོར་བ་དང་། མཐར་གྱིས་པ་
ནི་རྗེས་ཐོབ་གཙོ་བོར་གྱུར་པ་དང༌། བསྡུ་བྱའི་རྩེ་སྦྱོར་དང་སྐད་ཅིག་སྦྱོར་ནི་མཉམ་གཞག་སྤོང་
ལམ་གྱིས་བསྡུས་པའོ། །གཉིས་པ་ནི་གལ་ཏེ་དེ་ལྟར་བརྒྱད་པོ་མདོའི་སྦས་དོན་དུ་འཆད་ན་
དངོས་བསྟན་གང་དང་གང་རྣམས་དང་སྦྱོར་ཞེ་ན། དེའི་ལན་ལ་སྦྱོར་ཚུལ་བརྒྱད་ལས་མདོའི་
དངོས་བསྟན་སེམས་བསྐྱེད་སོགས་བཅུ་དང་། སྦས་དོན་རྣམ་ཀུན་མཁྱེན་ཉིད་སྦྱོར་བ་ནི།
སེམས་བསྐྱེད་པ་དང་ཞེས་སོགས་ཏེ། བཅུ་པོ་གཉིས་སུ་བསྡུ་བའི་ཚུལ་འདི་ལྟར། བསམ་པ་
དང་། སྦྱོར་བའོ། །དང་པོ་ནི། ཀུན་རྫོབ་བྱང་ཆུབ་མཆོག་ཏུ་སེམས་བསྐྱེད་པ་དང་། ཞེས་པའོ།།
གཉིས་པ་ལ་རྣམ་མཁྱེན་སྒྲུབ་པའི་རྟེན་དང་། རྟེན་དེ་ལ་བརྟེན་ནས་ཇི་ལྟར་སྒྲུབ་པའོ། །དང་པོ་
ལ་ཀུན་རྫོབ་ཐོས་བསམ་སྒོམ་གསུམ་གྱི་རྟེན་དང་། དོན་དམ་ཆོས་དབྱིངས་རིགས་ཀྱི་རྟེན་ནོ།།
དང་པོ་ལ་ཐོས་བསམ་གྱི་རྟེན་ནི་གདམས་ངག་དང་། འཇིག་རྟེན་པའི་སྒོམ་བྱུང་གི་རྟེན་ནི་ངེས་
འབྱེད་ཡན་ལག་རྣམ་བཞི་དང་། གཉིས་པ་ནི། སྒྲུབ་པ་ཡི་ནི་རྟེན་གྱུར་པ། །ཆོས་ཀྱི་དབྱིངས་
ཀྱི་རང་བཞིན་དང་། །ཞེས་པ་སྟེ་གཞི་དུས་ཀྱི་ཆོས་དབྱིངས་ཡེ་ཤེས་ལ་འཆད་དགོས་ཏེ། ཇི་
སྐད་དུ། ཐོག་མ་མེད་པའི་དུས་ཀྱི་དབྱིངས། །ཆོས་རྣམས་ཀུན་གྱི་གནས་ཡིན་ཏེ། །ཞེས་པ་
ལྟར་ཐོས་བསམ་སྒོམ་གསུམ་གྱི་བག་ཆགས་འཇོག་པའི་གཞིར་ཁས་ལེན་དགོས་པའི་ཕྱིར་
-20-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
དང་། འདིར་ཡང་ཆོས་ཀྱི་དབྱིངས་རྒྱུའི་ངོ་བོར་རྣམ་པར་འཇོག་པའི་སྒོ་ནས་ཞེས་སོགས་
གསུངས་སོ། ། གཉིས་པ་ལ་གཉིས་ཏེ། དམིགས་པ་གང་ལ་དམིགས་པ་དང་། དེ་ལ་དམིགས་
ནས་ཇི་ལྟར་སྒྲུབ་པའོ། །དང་པོ་ལ་གཉིས་ལས། གང་ལ་སྒྲོ་འདོགས་གཅོད་པའི་དམིགས་པ་
ནི༔ དམིགས་པ་དག་དང་ཞེས་པའོ། །གང་གི་ཆེད་དུ་བྱ་བའི་དམིགས་པ་ནི་ཆེད་དང་ནི་ཞེས་
པས་བསྟན་ཏེ། སངས་རྒྱས་སའི་སྤངས་རྟོགས་སེམས་བསྐྱེད་གསུམ་ལ་བྱ་ལ། ཆེན་པོ་གསུམ་
ནི་བྱང་ཆུབ་སེམས་དཔའི་དབང་དུ་བྱས་པའོ། །གཉིས་པ་ལ་བསམ་པའི་གོ་ཆ་དང༌། སྦྱོར་བས་
ཞུགས་པའོ། །དང་པོ་ནི། གོ་ཆ་དང་ཞེས་པས་སོ། །གཉིས་པ་ལ་ཞུགས་ཙམ་དང་། ཞུགས་པ་
ལས་ཁྱད་པར་དུ་འཕེལ་བའོ། །དང་པོ་ནི། འཇུག་པའི་བྱ་བ་དང་ཞེས་པས་སོ། །གཉིས་པ་ལ་
རྒྱུ་ཚོགས་རྫོགས་པ་དང༌། འབྲས་བུ་ངེས་པར་འབྱིན་པ་གཉིས་ཏེ། ཚོགས་ནི་ངེས་པར་འབྱུང་
བཅས་ཞེས་པའོ། །བཅུ་པོ་ལུས་དང་སྦྱོར་བ་ནི། ། ཐུབ་པའི་རྣམ་ཀུན་མཁྱེན་པ་ཉིད། །ཅེས་
པའོ། །གཉིས་པ་མདོའི་དངོས་བསྟན་བཅུ་གཅིག་སྦས་དོན་ལམ་ཤེས་དང་སྦྱོར་བའི་ཚུལ་ལ་
ཡང་ཡུལ་བཅུ་གཅིག་པོ་གཉིས་སུ་འདུ་སྟེ། ལམ་གྱི་ཡན་ལག་དང་། ཡན་ལག་ཅན་གྱི་ལམ་
མོ༑ ༑དང་པོ་ནི། མོག་མོག་པོར་བྱེད་ལ་སོགས་དང་། །ཞེས་པས། ལམ་དེ་གང་ལ་སྐྱེ་བའི་
རྟེན། ལྷན་ཅིག་བྱེད་པའི་རྐྱེན། ཉེ་བར་ལེན་པའི་རྒྱུ་གསུམ་དང་། སྐྱེས་པའི་ལམ་གྱི་རང་
བཞིན་བྱེད་ལས་དང་བཅས་པ་རྣམས་བསྟན་ཏོ། །གཉིས་པ་ལ་ཤེས་མཐོང་གིས་བལྟས་ནས་
འདའ་བར་བྱ་བའི་ལམ་དང་། མངོན་དུ་བྱ་བའི་ལམ་གཉིས་ལས། དང་པོ་ནི། སློབ་མ་བསེ་
རུའི་ལམ་གང་དང༌། །ཞེས་པས་བསྟན་ཏེ་བྱང་སེམས་ཀྱི་རྒྱུད་ལ་ཡར་ལྡན་དུ་བསྐྱེད་པའི་ལམ་
གྱི་རྟོགས་རིམ་མོ། །གཉིས་པ་ལ་བདེན་པ་མངོན་སུམ་དུ་མཐོང་བའི་ལམ་དང་། མཐོང་ཟིན་
གོམས་པར་བྱེད་པའི་ལམ་མོ། །དང་པོ་ནི། འདི་དང་གཞན་པའི་ཡོན་ཏན་གྱི། །ཕན་ཡོན་ཆེ་བ་
མཐོང་བའི་ལམ། །གཉིས་པ་ལ་སྒོམ་ལམ་གྱི་བྱེད་པའམ་ཕན་ཡོན་ནི། བྱེད་པ་དང་ནི་ཞེས་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའོ། །བྱེད་པ་ཅན་གྱི་ སྒོམ་ལམ་ལ་གཉིས་ལས། རྗེས་ཐོབ་དག་པ་འཇིག་རྟེན་པའི་རང་
བཞིན་ཅན་ནི། བསོད་ནམས་ཀྱི་ཚོགས་བསྐྱེད་པ་དང་། དེ་ཆུད་མི་ཟ་བ་དང་། དེ་ཡང་གོང་དུ་
འཕེལ་བ་དང་གསུམ་ནི། མོས་པ་དང་། བསྔོ་དང་རྗེས་སུ་ཡི་རང་དང་། །ཞེས་པའོ། ། བསྟོད་
དང་བཀུར་དང་བསྔགས་པ་དང་། །ཞེས་པ་འདིར་མོས་པ་སྒོམ་ལམ་གྱི་ཕན་ཡོན་དུ་བཤད་
མོད། སྤྱིར་གཞུང་ཤེར་ཕྱིན་གྱི་ཡོན་ཏན་མཐོང་ནས་དེ་ལ་མོས་པའི་ཕན་ཡོན་དུ་བཤད་པའོ། །
གཞན་དག་སྒོམ་ལམ་འདི་གསུམ་གྱི་ངོ་བོ་རྟོག་པར་འཆད་མོད། དེ་གསུམ་རྟོག་པ་དང་
མཚུངས་ལྡན་དུ་བཤད་པས་དེར་མི་འགྲུབ་ཅིང་། ཤེས་བྱའི་སྒྲིབ་པ་ཉིད་དུ་ཐལ་བར་འགྱུར་རོ།།
གཉིས་པ་མཉམ་གཞག་རྣམ་པར་མི་རྟོག་པའི་རང་བཞིན་ལ། ཡོན་ཏན་མངོན་པར་སྒྲུབ་པ་
ཁྱད་པར་གྱི་ལམ་དང་། མི་མཐུན་པའི་ཕྱོགས་དག་པར་བྱེད་པ་བར་ཆད་མེད་པའི་ལམ་གཉིས་
ཏེ༑ སྒྲུབ་དང་ཤིན་ཏུ་དག་པ་ཞེས། །བྱ་བ་འདི་ནི་སྒོམ་པའི་ལམ་ཞེས་པས་སོ། །དེ་ལྟར་མདོའི་
དངོས་བསྟན་བཅུ་གཅིག་པོ་སྦས་དོན་དང་སྦྱོར་བ་ནི། བྱང་ཆུབ་སེམས་དཔའ་མཁས་རྣམས་
ཀྱི༑ ༑ལམ་ཤེས་ཉིད་ནི་དེ་འདྲར་བཤད། །ཅེས་པའོ། །གསུམ་པ་གཞི་ཤེས་ཀྱི་སྦྱོར་ཚུལ་ལ།
ཆོས་སོ་སོའི་ངོ་བོ་མཚོན་བྱེད། ལུས་དང་སྦྱོར་བའི་ཚུལ་ལོ། །དང་པོ་ལ་གཉིས་ཏེ། འཇུག་
ཡུལ་གྱི་ཤེར་ཕྱིན་ལ་ཇི་ལྟར་འཇུག་པ། དེ་ལ་ཞུགས་པའི་འབྲས་བུ་ངོས་བཟུང་བའོ། །དང་པོ་
ལ་གཉིས་ཏེ། ཤེར་ཕྱིན་ངོས་བཟུང་བ་དང་། དེ་ལ་འཇུག་པའི་སྦྱོར་བའོ། །དང་པོ་ལ་སྐབས་
གཉིས་པར་བསྟན་པའི་ཤེར་ཕྱིན་དེ་སྲིད་ཞིའི་མཐའ་ལ་མི་གནས་པར་བསྟན། དེས་ན་སྐབས་
དང་པོའི་རྣམ་མཁྱེན་ལ་ཉེ་བ་དང་། དམན་པའི་ལམ་གྱི་གཉེན་པོར་ཡང་བསྟན་པའོ། །དང་པོ་
ནི༑ ཤེས་པས་སྲིད་ལ་མི་གནས་ཤིང་། །སྙིང་རྗེས་ཞི་ལ་མི་གནས་དང་། །ཞེས་པས་སོ། །
གཉིས་པ་ལ་ཉེ་བར་བསྟན་པ་དང་། གཉེན་པོར་བསྟན་པའོ། །དང་པོ་ནི། ཐབས་མ་ཡིན་པས་
རིང་བ་དང་། །ཐབས་ཀྱིས་རིང་བ་མ་ཡིན་ཉིད། །ཅེས་པའོ། །གཉིས་པ་ནི། མི་མཐུན་གཉེན་



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
པོའི་ཕྱོགས་དག་དང་། །གཉིས་པ་སྦྱོར་བ་ནི་དངོས་དང་། འཛིན་སྟངས་ཀྱི་སྒོ་ནས་འཆད་དེ།
སྦྱོར་དང་དེ་ཡི་མཉམ་ཉིད་དང་། །ཞེས་པའོ། །གཉིས་པ་འབྲས་བུ་ནི། མཐོང་བའི་ལམ་མོ་
ཞེས་པས་སོ། །དེ་ལྟར་དངོས་སུ་བསྟན་པའི་གཞི་ལམ་འབྲས་གསུམ་ནི་ཆོས་ཀྱི་བདག་མེད་
པའི་རྣམ་པ་ཅན་ཁོ་ནར་བཤད་ཀྱི། གང་ཟག་གི་བདག་མེད་པའི་རྟོགས་རིགས་ཅན་དུ་བཤད་
པ་མེད་ལ། ཞར་བྱུང་གི་ཚུལ་དུ་བཤད་པའི་སྲིད་ཞི་ལ་གནས་པ་སོགས་གསུམ་ནི། གཞི་ཤེས་
ཀྱི་རྟོགས་རིགས་དང་། སྐབས་གསུམ་པ་ལོགས་སུ་བསྟན་པའི་བསྟན་བྱའི་གཙོ་བོ་དང་། བསྡུ་
བྱའི་གཞི་ཤེས་སུ་འཆད་དགོས་པ་ཡིན་ཏེ། ཇི་སྐད་དུ་། དེ་ལྟར་ཀུན་ཤེས་ཉིད་ལུགས་ལ། །
ཞེས་བཤད་པ་དང་། འདིར་དངོས་བསྟན་གྱི་ཤེར་ཕྱིན་ནི། སྐབས་གཉིས་པའི་ལམ་ཤེར་ཕྱིན་
དེ་ཉིད་འབྲས་བུ་རྣམ་མཁྱེན་ལ་ཉེ་བའི་ཤེས་བྱེད་དུ་བཀོད་པ་ཡིན་པའི་ཕྱིར་རོ། །གཉིས་པ་ནི།
ཉན་ཐོས་ལ་སོགས་པ། དེ་འདྲ་ཀུན་ཤེས་ཉིད་དུ་འདོད། །ཅེས་པའོ། །བཞི་པ་རྣམ་ཀུན་གྱི་
སྦྱོར་ཚུལ་ལ། ཆོས་སོ་སོའི་ངོ་བོ་དང་། ལུས་དང་སྦྱར་བའོ། །དང་པོ་ལ་གཉིས་ཏེ། སྦྱོར་བ་ལ་
འཇུག་ཚུལ་གཏན་ལ་དབབ་པ་དང་། སྦྱོར་བ་སྐྱེ་བའི་སྒོམ་རིམ་མོ། །དང་པོ་ལ་གཉིས་ཏེ།
སྦྱོར་བ་ངོས་བཟུང་བ་དང་། དེའི་སྔོན་འགྲོའི་ཆོས་རྣམས་སོ། །དང་པོ་ལ་བསྒོམ་བྱ་རྣམ་པའི་
དབྱེ་བ་དང་། སྒོམ་བྱེད་སྦྱོར་བའི་དབྱེ་བ་གཉིས་ཏེ། དེ་དག་ནི། རྣམ་པ་སྦྱོར་བ་བཅས་རྣམས་
དང་། །ཞེས་པའོ། །འདིར་བསྒོམ་བྱ་རྣམ་པ་ནི་ཤེས་རྣམ་སྟེ། སྟོང་ཉིད་མེད་དགག་རྟོགས་པའི་
བློའི་རིགས་རྒྱུན་ལ་བྱ་བ་མ་ཡིན་གྱི། རྟག་པ་དང་བདེ་བ་སོགས་ཀྱི་དབང་དུ་བྱས་པའི་གཟུང་
འཛིན་གཉིས་ཀྱིས་སྟོང་པའི་ཡེ་ཤེས་སོ། །སྔོན་འགྲོའི་ཆོས་གཉིས་ཏེ། སྦྱོར་བ་ལ་འཇུག་པའི་
སྔོན་དུ་ཤེས་བྱ་ཤེས་ཚུལ་དང་། ཤེས་པ་དེ་གནས་སྐབས་གང་དུ་ཐོབ་པའི་ས་མཚམས་སོ། །
དང་པོ་ལ་རྣལ་འབྱོར་ལ་འཇུག་པའི་བར་ཆད་དང་། ཡོན་ཏན་ཤེས་དགོས་པར་བསྟན་པ་དང་།
རྣལ་འབྱོར་རང་གི་མཚན་ཉིད་ཤེས་དགོས་པར་བསྟན་པ་དང་གསུམ་སྟེ། ཡོན་ཏན་སྐྱོན་ནི་
-23-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་ཉིད་བཅས། །ཞེས་པས་འཆད་དོ། །གཉིས་པ་ནི་ཐར་དང་ཞེས་པའོ། །གཉིས་པ་ལོ་
རྣལ་འབྱོར་གང་དུ་སྐྱེས་པའི་ས་མཚམས་དང་། སྐྱེས་ནས་རྗེས་ཐོབ་ཏུ་ཚོགས་གཉིས་ལ་སློབ་
པའི་ཚུལ་ལོ། །དང་པོ་ནི། ངེས་འབྱེད་ཆ་མཐུན་དང་ཞེས་པའོ། །གཉིས་པ་ལ་ཕྱིར་མི་ལྡོག་
པའི་རྟགས་རྣམས་དང་། རྟགས་ཅན་ཡེ་ཤེས་དང་བསོད་ནམས་ཀྱི་ཚོགས་གཉིས་སོ། །དང་པོ་
ནི༑ སློབ་པ་ཕྱིར་མི་ལྡོག་པའི་ཚོགས། ། ཞེས་པའོ། །གཉིས་པ་ལ་ཆོས་སྐུའི་རྒྱུ་སྲིད་ཞི་མཉམ་
ཉིད། གཟུགས་སྐུའི་རྒྱུ་ཞིང་དག་པ། འཕྲིན་ལས་ཀྱི་རྒྱུ་ཐབས་མཁས་ཀྱི་སྦྱོར་བ་གཉིས་ཏེ།
གསུམ་པོ་རང་དོན་ཕུན་སུམ་ཚོགས་པ་དང་། གཞན་དོན་ཕུན་སུམ་ཚོགས་པའི་རྒྱུ་གཉིས་སུ་
བསྡུས་ནས། སྲིད་དང་ཞི་བ་མཉམ་ཉིད་དང་། །ཞིང་དག་བླ་ན་མེད་པ་དང་། །འདི་ནི་ཐབས་
མཁས་བཅས་པ་ཡིན། །ཞེས་པའོ། །སྦས་དོན་དང་སྦྱོར་བ་ནི། རྣམ་ཀུན་མངོན་རྫོགས་རྟོགས་
པ་སྟེ། །ཞེས་པས་འཆད་དོ། །འདི་ཡང་མདོའི་དངོས་བསྟན་གྱི་ཆོས་བཅུ་གཅིག་པོ་ནི་ཐེག་ཆེན་
གྱི་སྦྱོར་བ་ཙམ་གྱི་རྣམ་གཞག་དང་སྐྱེ་ཚུལ་ཡིན་ལ། སྦས་དོན་གྱི་སྐྱེ་མེད་གསུམ་ལ་དབང་ཐོབ་
ཕྱིར་གྱི་ཐབས་ཤེས་ཟུང་འབྲེལ་ལོ། །ལྔ་པ་རྩེ་སྦྱོར་གྱི་འཆད་ཚུལ་ལ། མདོའི་དངོས་བསྟན་གྱི་
ཆོས་སོ་སོའི་ངོ་བོ། དེ་ཉིད་སྦས་དོན་དང་སྦྱར་བའོ། །དང་པོ་དེ་དག་གཉིས་སུ་བསྡུ་སྟེ། འཇིག་
རྟེན་པའི་རྣལ་འབྱོར་དང་། དེ་ལས་འདས་པའི་རྣལ་འབྱོར་རོ། །དང་པོ་ལ་རྗེས་ཐོབ་ཀྱི་ཆ་ནས་
བསྟན་པ་དྲོད་རྩེ་གཉིས་ནི། དེ་ཡི་རྟགས་དང་རྣམ་འཕེལ་དང་། །ཞེས་པའོ། །མཉམ་གཞག་གི་
ཆ་ནས་བསྟན་པ་བཟོད་མཆོག་གཉིས་ནི། བརྟན་དང་སེམས་ཀུན་གནས་པ་ཞེས་པའོ། །
གཉིས་པ་ལ་སྤང་བྱ་རྟོག་པའི་གཉེན་པོ་དང་། གནས་ངན་ལེན་གྱི་དྲི་མའི་གཉེན་པོ་གཉིས་
ལས། དང་པོ་ལ་ཀུན་བཏགས་དང་ལྷན་སྐྱེས་ཀྱི་གཉེན་པོའི་དབང་དུ་བྱས་པ་སྟེ། མཐོང་ཞེས་
བྱ་དང་སྒོམ་པ་ཞེས། །བྱ་བའི་ལམ་ནི་སོ་སོ་ལ། །རྣམ་པར་རྟོག་པ་རྣམ་བཞི་ཡི། །གཉེན་པོ་
རྣམ་པ་བཞི་དང་ནི། །ཞེས་པའོ། །གཉིས་པ་ནི། བར་ཆད་མེད་པའི་ཏིང་ངེ་འཛིན། །ལོག་པར་
-4-



གྲགས་ཆེན་བཅོ་བརྒྱད་ཀྱི་མངོན་རྒྱུན་པཎ་ཤཱཀ་འགྲེལ་སྐོར་བཞུགས། ༼༤ ༧
སྒྲུབ་དང་བཅས་པ་ནི། །ཞེས་པའོ། །སྦས་དོན་དང་སྦྱར་བ་ནི། རྩེ་མོའི་མངོན་རྟོགས་ཞེས་པ་
སྟེ༑ རྣམ་རྩེ་གཉིས་ནི་སྤང་བྱའི་ས་བོན་མགོ་གནོན་པ་དང་དྲུངས་འབྱིན་པའི་ཆ་ནས་འཆད་
པའི་ཕྱིར་ན་མི་མཐུན་ཕྱོགས་སྤོང་བའི་རྣལ་འབྱོར་རོ། །དྲུག་པ་མཐར་གྱིས་པ་ལ་ཆོས་སོ་སོ་
དང་སྦྱོར་ཚུལ་ལ། དངོས་བསྟན་ནི་ཐབས་ཕུན་སུམ་ཚོགས་པ་བསམ་སྦྱོར་གཉིས་དང་། ཤེས་
རབ་ཕུན་ཚོགས་དངོས་མེད་ངོ་བོ་ཉིད་ཀྱི་རྣལ་འབྱོར་དང་གཉིས་སུ་བསྡུས་ལ། དང་པོ་ཡང་
སྦྱོར་བ་ཕུན་ཚོགས་ཕར་ཕྱིན་དྲུག་དང་བསམ་པ་ཕུན་ཚོགས་རྗེས་དྲན་དྲུག་གི་རྣལ་འབྱོར་
རྣམས་ནི། རྣམ་གསུམ་རྣམ་བཅུཞེས་པའོ། །ལུས་སྦས་དོན་དང་སྦྱར་བ་ནི། མཐར་གྱིས་ཞེས་
པ་སྟེ། འདི་ནི་སྐྱེ་མེད་གསུམ་གྱི་རྣལ་འབྱོར་ལ་དབང་ཐོབ་ནས་ཡོན་ཏན་བཅུ་གསུམ་མངོན་དུ་
བྱེད་པ་ལ་ཐོག་མར་སློབ་པའོ། ། བདུན་པ་སྐད་ཅིག་མའི་སྦྱོར་བ་ལ་མཚོན་བྱེད་ཀྱི་ཆོས་དང་
སྦྱོར་ཚུལ་ཆོས་བཞི་པོ་གཉིས་སུ་བསྡུ་སྟེ། རྟོགས་བྱ་ཡུལ་གྱི་དབང་དུ་བྱས་པ་དང་། རྟོགས་
བྱེད་ཡུལ་ཅན་གྱི་དབང་དུ་བྱས་པའོ། །དང་པོ་ནི། རྣམ་པར་སྨིན་པ་མ་ཡིན་པ་དང་། རྣམ་པར་
སྨིན་པའི་ཆོས་གཉིས་སུ་འདུ་ལ། གཉིས་པ་ཡང་མཚན་ཉིད་མེད་པའི་དང་། གཉིས་སུ་མེད་
པའི་རྣལ་འབྱོར་གཉིས་སུ་འདུས་པ་རྣམས་ནི། མཚན་ཉིད་ཀྱིས་ནི་རྣམ་པ་བཞི། །ཞེས་དང་།
སྦས་དོན་དང་སྦྱར་བ་ནི། སྐད་ཅིག་མ། གཅིག་གིས་མངོན་རྫོགས་བྱང་ཆུབ་པ། །ཞེས་པའོ། །
ས་བཅུ་རྒྱུན་མཐའི་ཚེ་མཉམ་གཞག་གི་རྟོགས་བྱ་དང་རྟོགས་བྱེད་གཉིས་ཀ་ཡེ་ཤེས་སུ་བཤད་
པས་ལེགས་ལྡན་དང་ཟླ་བའི་ལུགས་དག་དང་མཐུན་པར་མི་འཆད་དོ། །བརྒྱད་པ་ཆོས་སྐུའི་
སྦྱོར་ཚུལ་ལ། ཆོས་སོ་སོ་བ་ནི་སྐུ་དང་འཕྲིན་ལས་གཉིས་སུ་འདུས་ལ། དང་པོ་ཡང་། རང་
དོན་གྱི་སྐུ་དང་། གཞན་དོན་གྱི་སྐུ་གཉིས་སུ་འདུ་ལ། རང་དོན་ཡང་ཆོས་ཉིད་ཀྱི་ཡེ་ཤེས་དང་།
ཆོས་ཅན་གྱི་ཡེ་ཤེས་གཉིས་སུ་ཕྱེ་བ་དང་། གཞན་དོན་ཡང་ཐུན་མོང་མ་ཡིན་པ་དང་། ཐུན་མོང་
བ་གཉིས་སུ་ཕྱེ་ནས་འཆད་པ་རྣམས་ནི། ངོ་བོ་ཉིད་ལོངས་རྫོགས་བཅས་དང་
། །དེ་བཞིན་
-25-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་པ་སྤྲུལ་པ་ནི། །ཆོས་སྐུ་འཕྲིན་ལས་དང་བཅས་པ། །རྣམ་པ་བཞིར་ནི་ཡང་དག་བརྗོད།།
ཅེས་དང་། ལུས་དང་སྦྱར་བ་ནི། ཆོས་ཀྱི་སྐུ་ཞེས་པ་སྟེ། འདིར་ཡང་བསྡུ་བྱའི་ཆོས་སྐུ་ནི། རང་
དོན་ཕུན་སུམ་ཚོགས་པའི་སྐུ་དེ་ཉིད་དོ། ། གསུམ་པ་ལུས་རྣམ་གཞག་གི་བསྡུས་དོན་ནི། དེ་ལ་
ཞེས་སོགས་གཞུང་བཞིན་དང་། བཞི་པ་སྐབས་འདིར་ཚིག་དོན་མི་འཆད་པའི་རྒྱུ་མཚན་ཡང་།
བསྡུས་པའི་དོན་གྱི་ཞེས་སོགས་གཞུང་བཞིན་ནོ། །
གསུམ་པ་མདོ་དང་བསྟན་བཅོས་ཀྱི་ཚིག་དོན་རྒྱས་པར་བཤད་པ་ལ་གསུམ་སྟེ། ཡུལ་
མཁྱེན་པ་གསུམ་གྱི་དང་། ཡུལ་ཅན་སྦྱོར་བ་བཞིའི་དང་། འབྲས་བུ་ཆོས་ཀྱི་སྐུའི་ཡན་ལག་
རྒྱས་པར་བཤད་པའོ། །
དང་པོ་ལ། འབྲས་བུ་ཐུན་མོང་མ་ཡིན་པ་རྣམ་མཁྱེན། རྒྱུ་ཐུན་མོང་མ་ཡིན་པ་ལམ་
ཤེས། རྒྱུ་དང་རྒྱུ་མིན་གྱི་རང་བཞིན་གཞི་ཤེས་སོ། །
དང་པོ་ལ་འབྲེལ་དགོད་པས་མཚམས་སྦྱར། མཚོན་བྱེད་ཀྱི་ཆོས་རྒྱས་པར་བཤད།
སྐབས་ཀྱི་སྒོ་ནས་མཇུག་བསྡུ་བའོ། །དང་པོ་ནི། དེ་ལྟར་མདོ་དང་བསྟན་བཅོས་ཀྱི་བསྡུས་པའི་
དོན་ཀུན་བསྟན་ནས། སྐབས་བརྒྱད་ཀྱི་དང་པོར་རྣམ་པ་ཐམས་ཅད་མཁྱེན་པ་ཉིད་དེ་བསྡུས་
དོན་ལུས་རྣམ་གཞག་གི་ཚིག་ལེའུར་བྱས་པ་རྣམ་པར་བཤད་པའི་སྒོ་ནས་མཚོན་བྱེད་ཀྱི་ཆོས་
རྣམས་བཤད་པར་བཞེད་པ་ལ་རྒྱུ་མཚན་ཡོད་དེ། མདོ་དང་རྒྱན་གྱི་གདུལ་བྱ་བྱང་ཆུབ་སེམས་
དཔའི་རིགས་ཅན་རྫོགས་པའི་བྱང་ཆུབ་རྗེས་སུ་ཐོབ་པར་འདོད་པས། ཐོབ་བྱའི་འབྲས་བུ་
མཐར་ཐུག་ཡིན་པའི་ཕྱིར་ན། རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱའོ་སྙམ་དུ་སྤྲོ་བ་
བསྐྱེད་དགོས་པས་སོ། །
གཉིས་པ་ལ་གཉིས་ཏེ། བསམ་པ་སེམས་བསྐྱེད་པ་དང་། སྦྱོར་བ་སྒྲུབ་པ་ལ་འཇུག་
པའི་ཚུལ་ལོ། །དང་པོ་ལ། མདོའི་ཐོག་མར་བྱུང་བའི་སེམས་བསྐྱེད་ངོས་བཟུང་། དེའི་དབྱེ་བ་
-26-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤. ༧
མདོ་དང་སྦྱར་བའོ། །དང་པོ་ལ་གཉིས་ཏེ། མཚན་ཉིད་དངོས་དང་། དེ་ལྟར་འཆད་པ་རྗེ་བཙུན་
གྱི་རང་བཟོ་མ་ཡིན་པར་བསྟན་པའོ། །དང་པོ་ལ་གསུམ་ལས་མཚམས་སྦྱར་བ་ནི། ཡུམ་གྱི་
མདོ་ལས་ཐོག་མར་གསུངས་པའི་སེམས་བསྐྱེད་པ་རང་གི་ངོ་བོ་དངོས་དང་ཆེད་དུ་བྱ་བའི་
དམིགས་པ་དང་བཅས་པ་འཆད་དོ། །རྩ་བ་ལ། སེམས་བསྐྱེད་པ་ནི། ཞེས་པས་མཚན་གཞི་
བསྟན། ལྷག་མས་མཚན་ཉིད་འཆད་དོ། །འགྲེལ་ པ་ལ་གཉིས་ཏེ། ཚིག་དོན་དངོས་དང་།
བརྒལ་ལན་ནོ། །དང་པོ་ནི་བྱང་སེམས་རང་ཉིད་ཐོག་མར་སངས་རྒྱས་སུ་གྲུབ་ནས་སེམས་
ཅན་གཞན་གྱི་དོན་དུ་ཐེག་པ་གསུམ་གྱི་སྐལ་བ་ཇི་ལྟ་བ་བཞིན་དུ་འབད་པར་བྱའོ་ཞེས་སེམས་
བསྐྱེད་པ་གཞན་གྱི་དོན་དུ་ཡང་དག་པར་རྫོགས་པའི་བྱང་ཆུབ་འདོད་པའི་མཚན་ཉིད་ཅན་དེ་
དབྱེ་གཞི། དབྱེ་ན་བྱང་ཆུབ་སེམས་དཔའི་བསླབ་པའི་གྲོགས་མཐའ་དག་གིས་མ་ཟིན་པའི་
སྨོན་པ་དང་། མཐའ་དག་གིས་ཟིན་པ་འཇུག་པའི་ངོ་བོ་ཉིད་རྣམ་པ་གཉིས་སོ། །འབྱེད་པའི་རྒྱུ་
མཚན་མདོ་དང་བསྟན་བཅོས་འདིར་དངོས་སུ་མེད་ཀྱང་དོན་གྱིས་འཐོབ་པ་དང་། མདོ་གཞན་
དུ་མ་ལས་དབྱེ་བ་དེ་བཞིན་དུ་གསུངས་པའོ། །འདིར་སྨོན་པ་ལ་གཉིས་ཏེ། བསླབ་པ་ཡང་
དག་པར་བླངས་པ་ལ་མ་ལྟོས་པ་དང་། ལྟོས་པའོ། །གཞུང་འདིར་དང་པོ་དེ་བཤད་ལ། གཉིས་
པ་དེ་ནི་འཇུག་པའི་ནང་དུ་བསྡུས་ནས་འཆད་ནུས་པ་ཡང་ཡིན་ཏེ། གཞུང་འདིའི་རྩ་འགྲེལ་དུ་
འཇུག་པ་སེམས་བསྐྱེད་ཀྱི་ངོ་བོ་རྫོགས་བྱང་དོན་གཉེར་གྱི་འདོད་པའམ་དེ་དང་མཚུངས་ལྡན་
གྱི་གཙོ་བོ་རྣམ་རིག་གང་རུང་ལས་མ་འདས་པར་བཤད་པའི་ཕྱིར། གཞུང་གཞན་ནས་དེ་ལྟར་
འདོད་པའི་ཆ་ནས་སེམས་བསྐྱེད་དང་། བསླབ་པ་ལ་སློབ་པའི་ཆ་ནས་སྡོམ་པར་བཤད་དོ། །
གཉིས་པ་ལ་གཉིས་ཏེ། རྒོལ་བ་དང་། ལན་ནོ། །དང་པོ་ནི། རྩ་བར་འདོད་ཅེས་པ་ལ། རྒོལ་
བ་ན་རེ། འདིར་བསྟན་གྱི་སེམས་བསྐྱེད་པ་ནི། ཇི་ལྟར་ན་རྫོགས་བྱང་དོན་གཉེར་གྱི་འདོད་
པར་འགྱུར་ཏེ། གཞན་དོན་དུ་ཡང་དག་པར་རྫོགས་པའི་བྱང་ཆུབ་འདོད་པ་ཉིད་ནི། དེ་དོན་དུ་
-2-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉེར་བ་དགེ་བའི་ཆོས་ལ་འདུན་པའི་སེམས་ལས་བྱུང་བ་ཡིན་ལ། སེམས་བསྐྱེད་པ་ནི་གཙོ་
བོ་སེམས་རང་གི་ཡུལ་ཁྱད་པར་དུ་འཕགས་པ་དོན་གཉིས་ཀྱི་ངོ་བོ་སྣང་བ་ཅན་འབྱུང་བ་མ་
ཡིན་ནམ་སྟེ། ཇི་སྐད་དུ། དོན་གཉིས་ལྡན་པའི་སེམས་འབྱུང་བ། །ཞེས་བཤད་པས་སོ་ཞེ་ན།
ལན་ལ། རྒྱུ་མིང་འབྲས་བུ་ལ་བཏགས་པའི་ལན་དང་། གྲོགས་མིང་གྲོགས་ཅན་ལ་བཏགས་
པའི་ལན་ནོ། །དང་པོ་ནི། སེམས་བསྐྱེད་ཡིན་ན། སེམས་བྱུང་མ་ཡིན་པ་བདེན་མོད་ཀྱི། འོན་
ཀྱང་གཞུང་འདིར་རྒྱུ་གཞན་དོན་དོན་གཉེར་གྱི་འདོད་པའི་མིང་གིས་འབྲས་བུ་སེམས་བསྐྱེད་
བསྟན་པ་ཡིན་ཏེ། དགེ་བའི་ཆོས་ལ་འདུན་པའི་མཚན་ཉིད་ཀྱི་གཞན་དོན་དོན་དུ་གཉེར་བ་
ཡོད་ན་འབྲས་བུ་བྱང་ཆུབ་མཆོག་ཏུ་སེམས་བསྐྱེད་པ་འབྱུང་བས་སོ། །འདོགས་པའི་རྒྱུ་མཚན་
དེ་ལྟར་ཚང་བས་ན། ཐེག་ཆེན་སེམས་བསྐྱེད་ལ་གཞན་དོན་དོན་གཉེར་གྱི་འདོད་པའི་མིང་
གིས་ཉེ་བར་བཏགས་པ་ལ་བརྟེན་པ་ཡིན་པས་ཉེས་པ་མེད་དོ། །བཏགས་པའི་དགོས་པ་ནི།
གཞན་དོན་དོན་དུ་གཉེར་བའི་བྱང་ཆུབ་སེམས་དཔའི་དགེ་བའི་ཆོས་མཐའ་དག་རྣམ་པར་
འཕེལ་བར་འགྱུར་རོ། །ཞེས་ཤེས་པར་བྱ་བའི་ཕྱིར་དུའོ། །གཉིས་པ་ལ་འདོགས་པའི་རྒྱུ་
མཚན་ནི། བྱང་ཆུབ་སེམས་དཔའི་སེམས་བསྐྱེད་ཆོས་ཅན། རྫོགས་བྱང་དོན་གཉེར་གྱི་འདོད་
པ་དེའི་སྒྲས་སྟོན་པའི་རྒྱུ་མཚན་ཡོད་དེ། འདོད་པ་དེ་དང་ལྷན་ཅིག་སྤྱོད་པའི་ཕྱིར། བཏགས་
པའི་དགོས་པ་ནི་སྔ་མ་ལས་རྣམ་པ་གཅིག་ཏུ་ན་སྨོན་ལམ་ནི་དོན་དུ་གཉེར་བ་སྟེ་ཡང་དག་པར་
རྫོགས་པའི་བྱང་ཆུབ་འདོད་པ་ཉིད་ཡིན་ལ། བྱང་ཆུབ་སེམས་དཔའ་རྣམས་ལ་སྨོན་ལམ་དང་
ལྡན་པའི་སེམས་དེ་སྐྱེའོ་ཞེས་ཤེས་པར་བྱ་བའི་ཕྱིར་ཡིན་ནོ། །གཉིས་པ་ལ་གསུམ་ལས།
མཚམས་སྦྱར་བ་ནི། འདིར་བསྟན་གྱི་སེམས་བསྐྱེད་པ་དེས་གང་འདོད་པར་བྱ་བའི་བདག་
ཉིད་ཡང་དག་པར་རྫོགས་པའི་བྱང་ཆུབ་ལ་དངོས་སུ་དམིགས་པ་དང་། གཞན་གྱི་དོན་ལ་ཆེད་
དུ་བྱ་བའི་དམིགས་པར་བཤད་པ་དེ་རྒྱུ་མཚན་གང་ལས་ཤེས་པ་ཡིན་ཞེ་ན། རྩ་བ་ནི། རྗེ་
-28-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
བཙུན་ཆོས་ཅན། འདིར་བསྟན་སེམས་བསྐྱེད་ཀྱི་དམིགས་ཡུལ་དེ་ལྟར་བཤད་པ་རང་བཟོ་མ་
ཡིན་ཏེ། དེ་དང་དེ་ལྟར་བཤད་པ་དེ་ནི་ཡུམ་གསུམ་གྱི་མདོ་ཇི་ལྟ་བ་བཞིན་དུ་བསྟན་བཅོས་
འདིར་ཡང་བསྡུས་པ་དང་རྒྱས་པའི་སྒོ་ནས་མཚན་ཉིད་དང་དབྱེ་བའི་གཞུང་རྣམས་བརྗོད་པས་
སོ༑ ༑འགྲེལ་པ་ལ་གསུམ་སྟེ། ཚིག་དོན་དངོས། གྲུབ་དོན་བསྟན་པ། དོགས་པ་སྤང་བའོ། །
དང་པོ་ནི་བསྟན་ཏེ་ཞེས་པ་བཤད་པའི་གཞི། གང་ན་ཡང་དག་པར་རྫོགས་པའི་བྱང་ཆུབ་དང་
གཞན་གྱི་དོན་ལ་དམིགས་པ་དེའོ། །ཚུལ་ཇི་ལྟར་དུ་ན། ཡུམ་གྱི་མདོའི་དོན་རབ་ཏུ་སྟོན་པ་
ལྷུར་བྱེད་པ་དག་གིས་མདོའི་དོན་དང་མི་འགལ་བར་བསྡུས་པ་དང་རྒྱས་པའི་སྒོ་ནས་སོ། །
མདོ་ལས་ཇི་ལྟར་བསྟན་ཞེ་ན། རྒྱལ་བའི་ཡུམ་རྒྱས་འབྲིང་གཉིས་དང་ཁྲི་བརྒྱད་སྟོང་པ་སྟེ་
གསུམ་ཆར་ལས་ཀྱང་། ཤཱ་རིའི་བུ་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་
པར་འཚང་རྒྱ་བར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ལ་བསྒྲུབ་པར་བྱའོ། །
ཞེས་དང་། ཡང་དེ་ལྟར་འདོད་པས་སྦྱིན་པ་ལ་སོགས་པ་ཐམས་ཅད་ལ་སྦྱིན་པར་བྱ་བ་དང་
སྦྱིན་པ་པོ་དང་ལེན་པ་པོ་ལ་སོགས་པ་མི་དམིགས་པ་བསྒྲུབ་པར་བྱའོ། །ཞེས་བྱ་བས་ནི་
རྫོགས་བྱང་ལ་དམིགས་པ་མདོར་བསྟན་པ་དང་རྒྱས་པར་བཤད་པའོ། །ཡང་ཤཱ་རིའི་བུ་སེམས་
ཅན་ཐམས་ཅད་སྐལ་བ་ཇི་ལྟ་བ་བཞིན་དུ་མྱ་ངན་ལས་འདའ་བར་འགོད་པར་འདོད་པས་འདི་
ཉིད་ལ་བསྒྲུབ་པར་བྱའོ། །ཞེས་དང་། སེར་སྣ་ཅན་ལ་སོགས་པ་རྣམས་སྦྱིན་པ་ལ་སོགས་པ་
ལ་འགོད་པར་འདོད་པས་ཤེར་ཕྱིན་ལ་བསྒྲུབ་པར་བྱའོ། །ཞེས་སོགས་མདོ་ཚན་གཉིས་ཀྱིས་
ནི་གཞན་དོན་ལ་དམིགས་པ་མདོ་དང་རྒྱས་པར་བཤད་པའོ། །དེ་ནི་ལེ་བརྒྱད་མའི་དོན་ཏེ།
ཡུམ་གྱི་མདོ་གཞན་ལས་མདོ་རྒྱས་དེ་ལྟར་བཤད་པ་མེད་དོ། །གཉིས་པ་གྲུབ་དོན་ནི། འདིར་
བསྟན་སེམས་བསྐྱེད་པ་ནི་ཆོས་ཅན། གཞན་དོན་དུ་ཡང་དག་པར་རྫོགས་པའི་བྱང་ཆུབ་འདོད་
པའི་བདག་ཉིད་ཅན་ཡིན་པར་ཤེས་པར་བྱ་སྟེ། ཚུལ་དེ་ལྟར་དུ་མདོ་ལས་གསུངས་པའི་ཕྱིར་
༡g-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནའོ། །གསུམ་པ་ནི། སེམས་བསྐྱེད་ལ་རང་བཟོ་སྤང་བའི་ཕྱིར་དུ་མདོ་དང་སྦྱོར་བ་དེ་ལྟར་ན་
གདམས་ངག་སོགས་ལྷག་མ་རྣམས་ལ་ཡང་དེ་བཞིན་དུ་སྦྱོར་དགོས་སོ་ཞེ་ན། མདོའི་གཙུག་
ལག་གི་གཞུང་སྐབས་ཀྱི་དོན་སྟོན་པ་ལྷུར་ལེན་པ་ནི་རྒྱས་འབྲིང་བསྡུས་པ་ཐམས་ཅད་ལས་
ཀྱང་གསུངས་མོད་ཀྱི་གདམས་ངག་སོགས་དང་སྦྱོར་ཚུལ་ཁུངས་ཉིད་དུ་མ་བྲིས་ཏེ། གོ་བར་སླ་
ཞིང་ཚིག་མང་དུ་དོགས་པས་སོ། །གཉིས་པ་དབྱེ་བ་རྒྱས་པར་བཤད་པ་ལ་གསུམ་ལས།
མཚམས་སྦྱར་བ་ནི་གཞུང་ཇི་ལྟ་བ་བཞིན་ནོ། །རྩ་བ་ནི། རྗེ་བཙུན་གྱིས་འདིར་བསྟན་སེམས་
བསྐྱེད་དཔེའི་སྒོ་ནས་ཉི་ཤུ་རྩ་གཉིས་སུ་བསྡུས་པ་ཆོས་ཅན། དགོས་པ་ཡོད་དེ། ཡུམ་གྱི་མདོ་
ལས་སེམས་བསྐྱེད་ཀྱི་དབྱེ་བ་མང་པོ་གསུངས་པ་རྣམས་ཉི་ཤུ་རྩ་གཉིས་སུ་བསྡུས་ཚུལ་བདེ་
བླག་ཏུ་རྟོགས་པའི་ཕྱིར་ཡིན་པས་སོ། །འགྲེལ་པ་ལ་གཉིས་ཏེ། ཚིག་དོན་དངོས་དང་། ས་
མཚམས་བསྟན་པའོ། །དང་པོ་ནི་མདོ་ལས་གསུངས་པའི་དོན་དང་། བསྟན་བཅོས་རྩ་བའི་
དཔེ་དང་། འགྲེལ་པ་མཁན་པོས་ཤེས་བྱེད་བཀོད་པ་གསུམ་སྦྱར་ནས་འཆད་པ་ནི། མདོ་ལས་
དངོས་སུ་བསྟན་པའི་རྫོགས་བྱང་དོན་གཉེར་གྱི་འདུན་པ་དང་། གཞན་དོན་དོན་གཉེར་གྱི་
བསམ་པ་དང་། དྲན་པ་ཉེར་གཞག་སོགས་ལྷག་པའི་བསམ་པ་དང་། སྐྱེ་མེད་གསུམ་ལ་
དམིགས་པའི་སྦྱོར་བ་དང་། སྦྱིན་པ་དང་། ཚུལ་ཁྲིམས་དང་། བཟོད་པ་དང་། བརྩོན་འགྲུས་
དང་། བསམ་ གཏན་ དང༌། ཤེས་ རབ་ དང་། ཐབས་ མཁས་ དང༌། སྨོན་ ལམ་ དང་། སྟོབས་
དང༌། ཡེ་ཤེས་ཀྱི་ཕ་རོལ་ཏུ་ཕྱིན་པ་དང་མཚུངས་པར་ལྡན་པའི་སེམས་བསྐྱེད་ཅེས་ཀུན་ལ་
སྦྱར་བ་དང་། དེ་བཞིན་དུ་མངོན་པར་ཤེས་པ་དང་། བསོད་ནམས་དང་ཡེ་ཤེས་ཀྱི་ཚོགས་
གཉིས་དང་། བྱང་ཆུབ་ཀྱི་ཕྱོགས་དང་མཐུན་པའི་ཆོས་རྣམས་དང་། སྙིང་རྗེ་དང་ལྷག་མཐོང་
གཉིས་དང་། གཟུངས་དང་སྤོབས་པ་གཉིས་དང་། ཆོས་ཀྱི་སྡོམ་བཞི་འཆད་པའི་དགའ་སྟོན་
དང༌། བགྲོད་པ་གཅིག་པའི་ལམ་དང་། ཆོས་ཀྱི་སྐུ་དང་མཚུངས་པར་ལྡན་པའི་སེམས་བསྐྱེད་
-30-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ནི་ཆོས་ཅན། གོ་རིམ་བཞིན་དུ་ཞེས་ཀུན་ལ་སྦྱར་ནས། ས་དང་། གསེར་བཟང་པོ་དང་། ཟླ་བ་
ཚེས་པ་དང་། མེ་དང་། གཏེར་ཆེན་པོ་དང་། རིན་པོ་ཆེའི་འབྱུང་ཁུངས་ཀྱི་གནས་དང་། རྒྱ་མཚོ་
ཆེན་པོ་དང་། རྡོ་རྗེ་དང་། རིའི་རྒྱལ་པོ་དང་། སྨན་དང་། དགེ་བའི་བཤེས་གཉེན་དང་། ཡིད་
བཞིན་གྱི་ནོར་བུ་དང་། ཉི་མ་དང་། ཆོས་ཀྱི་སྒྲ་དབྱངས་སྙན་པ་དང་། རྒྱལ་པོ་ཆེན་པོ་དང་།
བང་མཛོད་དང་། ལམ་པོ་ཆེ་དང་། བཞོན་པ་བཟང་པོ་དང་། བཀོད་མའི་ཆུ་དང་། སྒྲ་སྙན་པ་
དང་། ཆུ་བོའི་རྒྱུན་དང་། སྤྲིན་ལྟ་བུ་སྟེ། གཏན་ཚིགས་གོ་རིམ་བཞིན་དུ། ཆོས་དཀར་པོ་
ཐམས་ཅད་ཀྱི་གཞིའི་དངོས་པོ་ཡིན་པའི་ཕྱིར་དང་། བྱང་ཆུབ་ཀྱི་བར་དུ་ལྡོག་པར་མི་འགྱུར་
བའི་ཕྱིར་དང་། དགེ་བའི་ཆོས་མཐའ་དག་རྣམ་པར་འཕེལ་བར་འགྱུར་བའི་ཕྱིར་དང་། ཐམས་
ཅད་མཁྱེན་པ་ཉིད་གསུམ་ལ་གེགས་བྱེད་ཀྱི་སྒྲིབ་པའི་བུད་ཤིང་བསྲེག་པར་བྱེད་པའི་ཕྱིར་
དང་། ལོངས་སྤྱོད་ཀྱིས་སེམས་ཅན་ཐམས་ཅད་ཚིམ་པར་བྱེད་པ་དང་། ཡོན་ཏན་རིན་པོ་ཆེའི་
རྟེན་གྱི་དངོས་པོ་དང་། མི་འདོད་པ་ཐམས་ཅད་ཐོག་ཏུ་བབ་པས་མི་འཁྲུགས་པ་དང་། ཆོས་ལ་
ཡིད་ཆེས་པ་བརྟན་པས་བདུད་ལས་ཀྱིས་མི་ཕྱེད་པ་དང་། དམིགས་པའི་རྣམ་པར་གཡེང་བས་
མི་སྐྱོད་པ་དང་། ཉོན་མོངས་པ་དང་ཤེས་བྱའི་སྒྲིབ་པའི་ནད་རབ་ཏུ་ཞི་བར་བྱེད་པ་དང་།
གནས་སྐབས་ཐམས་ཅད་དུ་སེམས་ཅན་གྱི་དོན་ཡོངས་སུ་མི་གཏོང་བ་དང་། ཇི་ལྟར་སྨོན་པའི་
འབྲས་བུ་འགྲུབ་པ་དང་། མཐུ་སྟོབས་ཀྱིས་གདུལ་བྱ་ཡོངས་སུ་སྨིན་པར་བྱེད་པ་དང་། ཡེ་
ཤེས་ཀྱིས་གདུལ་བྱ་འདུན་པར་བྱེད་པའི་ཆོས་སྟོན་པ་དང་། མངོན་ཤེས་ཀྱི་མཐུ་ཐོགས་པ་མེད་
པས་གཞན་གྱི་དོན་སྒྲུབ་པ་དང་། བསོད་ནམས་དང་ཡེ་ཤེས་ཀྱི་ཚོགས་མང་པོའི་མཛོད་ལྟ་བུ་
དང༌། དུས་གསུམ་གྱི་འཕགས་པ་ཐམས་ཅད་གཤེགས་ཤིང་རྗེས་སུ་གཤེགས་པ་དང་། འཁོར་
བ་དང་མྱ་ངན་ལས་འདས་པའི་མཐའ་གང་དུ་ཡང་མི་ལྟུང་བར་བདེ་བླག་ཏུ་འགྲོ་བ་དང་།
གཟུངས་སྤོབས་ཀྱི་སྔར་ཐོས་པ་དང་མ་ཐོས་པ་འཛིན་པས་མི་ཟད་པ་དང་། ཐར་པ་འདོད་པའི་
-31-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གདུལ་བྱ་ལ་ཆོས་ཀྱི་སྡོམ་བཞི་སྙན་པར་སྒྲོགས་པ་དང་། གཞན་གྱི་དོན་བྱ་བ་རྒྱུན་མི་འཆད་
པས་ཐ་མི་དད་པ་དང་། དགའ་ལྡན་གྱི་གནས་ན་བཞུགས་པ་དང་། སོགས་པ་མཛད་པ་བཅུ་
གཉིས་ཀྱི་ཚུལ་ཀུན་ཏུ་སྟོན་པར་རུང་བ་ཉིད་ཀྱི་ཕྱིར་རོ། །དེ་ལྟར་ན། དེ་ཡང་ས་གསེར་ཟླ་བ་
མེ༑ ༑ཞེས་བྱ་བ་ལ་སོགས་པས་ནི་མདོ་ལས་གསུངས་པའི་སེམས་བསྐྱེད་པ་ཉི་ཤུ་རྩ་གཉིས་པོ་
མ་ཚང་བ་མེད་པར་བསྡུས་ནས་བཤད་པ་ཡིན་ནོ། །གཉིས་པ་ས་མཚམས་ནི། ཉི་ཤུ་རྩ་གཉིས་
པོ་དེ་ལ་འདུན་སོགས་དང་པོ་གསུམ་མཚན་ཉིད་པ་ཐོག་མར་སྐྱེས་པའི་ས་མཚམས་ནི། ཚོགས་
ལམ་ཆུང་ངུ་དང་འབྲིང་དང་། ཆེན་པོ་ཉིད་ཀྱི་སྒོ་ནས་ལས་དང་པོ་པའི་སས་བསྡུས་པའོ། དེའི་
འོག་ཏུ་སྦྱོར་བ་དང་ལྡན་པའི་སེམས་བསྐྱེད་པ་གཅིག་ཐོག་མར་སྐྱེས་པའི་ས་མཚམས་ནི། ས་
དང་པོ་ལ་འཇུག་པའི་སྦྱོར་བའི་ལམ་ངེས་འབྱེད་ཆ་མཐུན་གྱིས་བསྡུས་སོ། །དེའི་འོག་ཏུ་སྦྱིན་
སོགས་ལ་གཙོ་བོར་སྤྱོད་པའི་སེམས་བསྐྱེད་པ་བཅུ་ནི། རེ་རེ་ནས་དང་པོར་སྐྱེས་པའི་ས་
མཚམས་ནི་རབ་ཏུ་དགའ་བ་ལ་སོགས་པའི་ས་བཅུས་བསྡུས་ཏེ། མཐོང་བ་དང་སྒོམ་པའི་ལམ་
གྱི་སྤྱོད་ཡུལ་ཅན་ཡིན་ནོ། །དེའི་འོག་ཏུ་མངོན་པར་ཤེས་པ་དང་མཚུངས་ལྡན་སོགས་ལྔ་ནི་ས་
དང་པོ་ནས་བཅུ་པའི་བར་ན་ཡོད་པའི་ཁྱད་པར་གྱི་ལམ་གྱིས་བསྡུས་ཏེ། ས་ཐོབ་རྗེས་སུ་
མངོན་ཤེས་དང་རྣམ་ཐར་སོགས་ཡོན་ཏན་མངོན་དུ་བྱེད་པའི་ལམ་ཇི་སྙེད་པ་ལ་ཁྱད་པར་གྱི་
ལམ་དུ་འཇོག་པའི་ཕྱིར། དེའི་འོག་ཏུ་སེམས་བསྐྱེད་པ་ཐ་མ་གསུམ་ནི་སངས་རྒྱས་ཀྱི་སས་
བསྡུས་ཞེས་བརྗོད་པ་ཡིན་ཏེ། སངས་རྒྱས་ཀྱི་ས་ལ་འཇུག་པའི་སྦྱོར་བ་ས་བཅུའི་ཁྱད་པར་གྱི་
ལམ་དང་། དངོས་གཞི་ཆོས་སྐུ་དང་། མཇུག་གཟུགས་སྐུའི་སྒོ་ནས་གཙོ་བོར་བསྡུས་པའི་ཕྱིར།
གསུམ་པོ་འདི་དེ་དང་དེར་གཙོ་ཆེ་བ་ཡིན་གྱི་ས་འོག་མ་ན་མེད་པ་ནི་མ་ཡིན་ཏེ། ས་བརྒྱད་པ་ལ་
བགྲོད་པ་གཅིག་པའི་སར་བཤད་པ་དང་། ས་དང་པོ་ནས་རྫུ་འཕྲུལ་གྱི་མཐུས་མཛད་པ་བཅུ་
གཉིས་སྟོན་ནུས་པ་ལ་སོགས་པའི་ཕྱིར་རོ། །དེ་ལྟར་ན་སེམས་བསྐྱེད་པའི་རབ་ཏུ་དབྱེ་བ་ཉི་ཤུ་
-32.



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
རྩ་གཉིས་པོ་འདིས་ནི་སངས་རྒྱ་བའི་ལམ་གྱི་རིམ་པ་མ་ལུས་པ་བསྡུས་པ་ཡིན་ཏེ། ལས་དང་པོ་
པའི་ས་ནས་བཟུང་སྟེ། སངས་རྒྱས་ཀྱི་སའི་བར་གྱིས་བསྡུས་པ་ཡིན་པས་སོ། །
གཉིས་པ་སྦྱོར་བ་སྒྲུབ་པ་ལ་འཇུག་ཚུལ་བཤད་པ་ལ་གཉིས་ཏེ། སྒྲུབ་པའི་རྟེན་དང་།
བརྟེན་པ་སྒྲུབ་པའི་བསྐྱེད་ཚུལ་ལོ། །
དང་པོ་ལ་ཀུན་རྫོབ་ཀྱི་རྟེན་ཐོས་བསམ་སྒོམ་གསུམ་དང་། དོན་དམ་པའི་རྟེན་ཆོས་
དབྱིངས་སོ། ། །
དང་པོ་ལ་ཐོས་བསམ་གྱི་རྟེན་དང་། འཇིག་རྟེན་པའི་སྒོམ་བྱུང་གི་རྟེན་ནོ། །
དང་པོ་ལ་གདམས་ངག་སྤྱིར་བསྟན་པ་དང་། དགེ་འདུན་དཀོན་མཆོག་བྱེ་བྲག་ཏུ་
བཤད་པའོ། །དང་པོ་ལ་གསུམ་ལས། མཚམས་སྦྱར་བ་ནི། དེ་ལྟར་སེམས་བསྐྱེད་ཀྱི་དབྱེ་བ་
ཞར་ལ་བརྗོད་ནས། བྱང་ཆུབ་ཀྱི་སེམས་དང་པོ་འདུན་ལྡན་སོགས་བསྐྱེད་པའི་བྱང་ཆུབ་
སེམས་དཔའ་དུས་ཇི་ལྟ་བ་བཞིན་དུ་གདམས་ངག་དོན་དུ་གཉེར་བར་བྱེད་པ་ལ་དགེ་བའི་
བཤེས་གཉེན་གྱིས་འདོམས་དགོས་པ་ནི་ཐེག་པ་ཆེན་པོའི་གདམས་ངག་ཡིན་པས་དེ་འཆད་
དོ༑ ༑དེ་ལྟར་འདོམས་པའི་དགོས་པ་ལ་གཉིས་ལས། གདམས་པའི་དགོས་པ་ནི། བྱང་ཆུབ་
ཀྱི་སེམས་བསྐྱེད་པ་སོགས་སྔར་གྱི་ཡོན་ཏན་ཐོབ་པ་ཡོངས་སུ་བསྲུང་བའི་དོན་གྱིས་མི་ཉམས་
པར་འདོམས་པ་དང་། རྗེས་བསྟན་གྱི་དགོས་པ་ནི། སེམས་བསྐྱེད་དེས་འཕངས་པའི་ཆོས་
སྔར་མ་ཐོབ་པ་ངེས་འབྱེད་སོགས་འགྲུབ་པར་བྱ་བའི་ཕྱིར་དུ་འདོམས་དགོས་པ་དང་། མདོར་
ན་ཡོན་ཏན་སྔར་སྐྱེས་མ་སྐྱེས་ཐམས་ཅད་མངོན་པར་འཕེལ་བར་བྱ་བའི་ཕྱིར་དུ་ཡིན་ནོ། །
འདིར་དབྱེ་བ་ཞར་བྱུང་དུ་བཤད་པ་ནི། མདོ་དང་བསྟན་བཅོས་ཀྱི་དངོས་བསྟན་ཡིན་པས་ཞར་
བྱུང་མ་ཡིན་ཀྱང་། མཚོན་བྱེད་ཀྱི་ཆོས་བཅུ་པོ་རྒྱུད་ལ་སྐྱེ་བའི་རིམ་པ་ལ་བྱང་ཆུབ་ཀྱི་སེམས་
དང་པོ་བསྐྱེད་ནས་གདམས་ངག་ཉན་ཆོག་པའི་དབང་དུ་བྱས་པའོ། རྩ་བ་ལ། ཡུམ་གྱི་མདོའི་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དངོས་བསྟན་གྱི་གདམས་ངག་ནི་ཆོས་ཅན། བཅུའི་བདག་ཉིད་དུ་བཤད་དོ་ཞེས་ཤེས་པར་བྱ་
སྟེ༑ སྒྲུབ་པ་རང་གི་ངོ་བོ་ལ་འདོམས་པ་སོགས་ཡུལ་གྱི་སྒོ་ནས་བཅུ་ཉིད་དུ་གྲངས་ངེས་པར་
བཤད་པའི་ཕྱིར། འགྲེལ་པ་ལ། དབྱེ་བ་རྒྱས་པར་བཤད། གྲངས་ངེས་ཀྱི་སྒོ་ནས་དོན་བསྡུ་
བའོ། །དང་པོ་ལ་གསུམ་སྟེ། ཉམས་སུ་བླང་བྱ་སྒྲུབ་པ་ལ་འདོམས་པ་དང་། དེས་གང་ལ་
དམིགས་པའི་བདེན་པ་བཞི་ལ་འདོམས་པ་དང༌། སྒྲུབ་པ་དེ་གང་གིས་ཁྱད་པར་དུ་བྱེད་པའི་
ཁྱད་ཆོས་རྣམས་ལ་འདོམས་པའོ། །དང་པོ་ནི། སེམས་བསྐྱེད་དང་པོའི་མདོ་ལས་འཕྲོས་ནས།
ཤཱ་རིའི་བུས་གསོལ་པ། ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་འཚང་
རྒྱ་བར་འཚལ་བས་ཤེར་ཕྱིན་ལ་ཇི་ལྟར་བསླབ་པར་བགྱི། བཀའ་སྩལ་པ། བྱང་ཆུབ་སེམས་
དཔའ་ཡོད་བཞིན་དུ་ཡང་དག་པར་རྗེས་སུ་མི་མཐོང་ཞེས་སོགས་ཀྱི་མདོ་ཚིག་ཆོས་ཅན། སྒྲུབ་
པ་རང་གི་ངོ་བོ་ལ་འདོམས་པ་ཡིན་ཏེ། བྱང་ཆུབ་ཀྱི་སེམས་ཀྱི་རབ་ཏུ་དབྱེ་བ་ཇི་སྐད་བཤད་པ་
སྒྲུབ་པ་ལ་ཐབས་ཤེས་ཁྱད་པར་ཅན་གཉིས་ལ་སློབ་དགོས་སོ་ཞེས་འདོམས་པའི་ཕྱིར། ཤེས་
རབ་ཀྱི་ཁྱད་པར་ནི་བྱང་ཆུབ་སེམས་དཔའ་ཡོད་བཞིན་དུ་ཞེས་པས་ཀུན་རྫོབ་ཀྱི་བདེན་པ་
ལས་མི་འདའ་བའི་ཤེས་རབ་དེ་བསྟན། ཡང་དག་པར་རྗེས་སུ་མི་མཐོང་ཞེས་པས་དོན་དམ་
པའི་བདེན་པ་ལས་མི་འདའ་བའི་ཤེས་རབ་དེ་བསྟན་པ་ཡིན་ཏེ། ཀུན་རྫོབ་མ་རིག་པའི་ངོར་
ཡོད་པ་དང་དོན་དམ་ཡེ་ཤེས་ཀྱི་ངོར་མི་དམིགས་པའི་ཚུལ་གྱིས་འཇུག་པར་བྱའོ། །ཞེས་
བསྟན་པའི་ཕྱིར། འཛམ་བུའི་གླིང་འདི་དགེ་སློང་ཤཱ་རིའི་བུ་དང་། མོ་གལ་གྱི་བུ་ཤ་སྟག་གིས་
གང་བར་གྱུར་ཀྱང་། དེ་དག་གི་ཤེས་རབ་གང་ཡིན་པ་དེས་བྱང་སེམས་ཆེན་པོ་ཤེར་ཕྱིན་ལ་
སྤྱོད་པའི་ཤེས་རབ་ཀྱི་བརྒྱའི་ཆར་ཡང་ཉེ་བར་མི་འགྲོ་ཞེས་སོགས་ཀྱི་མདོ་དེས་ཐབས་ཀྱི་ཁྱད་
པར་བསྟན་པ་ཡིན་ཏེ། ཉན་ཐོས་ལ་སོགས་པ་དང་ཐུན་མོང་མ་ཡིན་པའི་བསམ་པ་སེམས་
བསྐྱེད་པས་སྦྱོར་བ་ཕ་རོལ་ཏུ་ཕྱིན་པ་དྲུག་ལ་འཇུག་དགོས་པར་བསྟན་པའི་ཕྱིར། གཉིས་པ་
-34-



གྲགས་ཆེན་བཅོ་བརྒྱད་ཀྱི་མངོན་རྒྱན་པཆ་ཤཱཀ་འགྲེལ་སྐོར་བཞུགས། ༼༤ ༧
ལ་བཞི་ལས། དང་པོ་སྡུག་བདེན་ལ་འདོམས་པ་ནི། བཀའ་སྩལ་པ། གཟུགས་སྟོང་པ་ཉིད་ལ་
བརྩོན་ན་བརྩོན་ཞེས་བགྱིའོ། །ཞེས་སོགས་ཀྱི་མདོ་ཆོས་ཅན། སྡུག་བསྔལ་གྱི་བདེན་པ་ལ་
འདོམས་པ་ཡིན་ཏེ། གཟུགས་ལ་སོགས་པ་ལས་ཉོན་གྱི་འབྲས་བུར་གྱུར་པའི་སྟོང་པ་ཉིད་
དང་། ཡུལ་ཅན་ཤེས་རབ་ཀྱི་ཕ་རོལ་ཏུ་ཕྱིན་པ་དག་དེ་བཞིན་ཉིད་ཀྱི་ངོ་བོར་རང་བཞིན་དུ་
གཅིག་གོ་ཞེས་འདོམས་པའི་ཕྱིར། གཉིས་པ་ཀུན་འབྱུང་ལ་འདོམས་པ་ནི། གཟུགས་ཀུན་
ནས་ཉོན་མོངས་པ་དང་རྣམ་པར་བྱང་བའི་ཆོས་ཅན་མ་ཡིན་ནོ། །ཞེས་སོགས་ཀྱི་མདོ་ཆོས་
ཅན། ཀུན་འབྱུང་གི་བདེན་པ་ལ་འདོམས་པ་ཡིན་ཏེ། རྒྱུར་གྱུར་པའི་གཟུགས་ལ་སོགས་པ་
དང་། སྟོང་པ་ཉིད་དག་ཐ་མི་དད་པ་ཉིད་ཀྱིས་ན་གཟུགས་ལ་སོགས་པ་ནི་སྔར་མེད་གསར་དུ་
ཀུན་འབྱུང་བ་དང་། སྔར་ཡོད་འགོག་པ་དང་། ཆགས་སོགས་ཀུན་ནས་ཉོན་མོངས་པ་དང་།
དད་སོགས་རྣམ་པར་བྱང་བའི་ཆོས་ཅན་མ་ཡིན་ནོ་ཞེས་འདོམས་པའི་ཕྱིར། གསུམ་པ་འགོག་
བདེན་ལ་འདོམས་པ་ནི། བཀའ་སྩལ་པ། སྟོང་པ་ཉིད་ནི་མི་སྐྱེ་མི་འགག་ཅེས་སོགས་ཀྱི་མདོ་
ཆོས་ཅན། འགོག་པ་ལ་འདོམས་པ་ཡིན་ཏེ། གཟུགས་མེད་པ་ནས། མ་རིག་པ་སྐྱེ་བ་སོགས་
ཀུན་ནས་ཉོན་མོངས་ཀྱི་རྟེན་འབྲེལ་ཡང་མེད་། མ་རིག་པ་འགག་པ་སོགས་རྣམ་བྱང་གི་རྟེན་
འབྲེལ་ཡང་མེད། རྟོགས་པ་ཕུན་ཚོགས་སངས་རྒྱས་ཀྱང་མེད། སྤངས་པ་ཕུན་ཚོགས་བྱང་ཆུབ་
ཀྱི་བར་དུ་ཡང་མེད་དོ་ཞེས་འདོམས་པའི་ཕྱིར། དེ་ལྟར་མེད་པ་ཡིན་ཏེ། གློ་བུར་དྲི་བྲལ་གྱི་སྟོང་
པ་ཉིད་ལ་ནི་འདུས་བྱས་ཀྱི་མཚན་ཉིད་སྐྱེ་བ་དང་འགག་པ་དང་བྲལ། སྤང་གཉེན་གྱི་མཚན་
ཉིད་ཀུན་ནས་ཉོན་མོངས་པ་དང་རྣམ་པར་བྱང་བ་དང་བྲལ། གནས་སྐབས་ཀྱི་མཚན་ཉིད་
ཉམས་པ་དང་འཕེལ་བ་དང་བྲལ། སོགས་པའི་སྒྲས། འདས་སོགས་དུས་གསུམ་གྱི་མཚན་
ཉིད་དང་བྲལ་བར་མདོ་ལས་གསུངས་པའི་ཕྱིར། བཞི་པ་ལ། བཀའ་སྩལ་པ། བྱང་ཆེན་ཡུམ་
ལ་སྤྱོད་པའི་ཚེ། བྱང་སེམས་བདག་ཉིད་སྦྱིན་སོགས་ལ་བརྩོན་ཞེས་བགྱི་བའམ། མི་བརྩོན་
-35-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་བགྱི་བར་ཡང་དག་པར་རྗེས་སུ་མ་མཐོང་ངོ༌། །ཞེས་སོགས་དང་། སྟོང་པ་ཉིད་ལ་སྟོང་པ་
ཉིད་ཀྱིས་མི་སྦྱོར་ཞེས་སོགས་དང་། སྔོན་གྱི་མཐའ་དང་ཕྱི་མའི་མཐའ་ཡང་དག་པར་རྗེས་སུ་
མ་མཐོང་ཞེས་སོགས་ཀྱི་མདོ་ཚན་གསུམ་ཆོས་ཅན། ལམ་བདེན་ལ་འདོམས་པ་ཡིན་ཏེ། སྦྱིན་
པ་ལ་སོགས་པའི་ཕ་རོལ་ཏུ་ཕྱིན་པ་དང་བྱང་སེམས་བདག་ཉིད་ཕན་ཚུན་བསྒོམ་བྱ་དང་སྒོམ་
བྱེད་དུ་ལྡན་པ་ཡང་མ་ཡིན་མི་ལྡན་པ་ཡང་མ་ཡིན་པ་དང་། ཡང་ནང་ཡུལ་ཅན་དུ་གྱུར་པའི་
སྟོང་པ་ཉིད་སོགས་ནི་ཕྱི་ཡུལ་དུ་གྱུར་པའི་སྟོང་པ་ཉིད་སོགས་དང་ཡུལ་ཡུལ་ཅན་དུ་དང་། སྔོན་
གྱི་མཐའ་འཁོར་བ་དང་། ཕྱི་མའི་མཐའ་མྱ་ངན་ལས་འདས་པ་དགཕན་ཚུན་ངེས་པར་འབྱུང་
བ་དང་འབྱུང་བྱེད་དུ་ལྡན་པ་ཡང་མ་ཡིན་མི་ལྡན་པ་ཡང་མ་ཡིན་པ་ཉིད་དུ་རྟོགས་ལ་སྒྲུབ་བོ་
ཞེས་འདོམས་པའི་ཕྱིར། འདིར་གཞུང་ཚན་དང་པོས་ལམ་དང་། བར་པས་རིགས་སྒྲུབ་དང་།
གསུམ་པས་ངེས་འབྱིན་ལ་འདོམས་པའོ། །གདམས་ངག་བར་པ་བདུན་གྱི་སྐབས་སུ་དོན་དམ་
པའི་བདེན་པ་ལས་མི་འདའ་བ་ནི་མདོ་གཞུང་གི་དངོས་བསྟན་ཡིན་ལ། ཀུན་རྫོབ་ཀྱི་བདེན་པ་
ལས་མི་འདའ་བས་ཞེས་ཚིག་རྣམ་པར་སྦྱར་རོ། །གསུམ་པ་ལ་གསུམ་སྟེ། བར་ཆད་སེལ་བའི་
རྟེན་དཀོན་མཆོག་གསུམ་ལ་འདོམས་པ་དང༌། མི་མཐུན་ཕྱོགས་ སེལ་བྱེད་བརྩོན་འགྲུས་
གསུམ་ལ་འདོམས་པ་དང་། གནས་སྐབས་དང་མཐར་ཐུག་གི་ཡོན་ཏན་ལ་འདོམས་པའོ། །
དང་པོ་ལ་གསུམ་ལས་སངས་རྒྱས་ལ་འདོམས་པ་ནི། བཀའ་སྩལ་བ། གཟུགས་ལ་སོགས་པ་
རྣམ་པ་ཐམས་ཅད་མཁྱེན་པ་ཉིད་དང་སྦྱོར་བར་མི་བྱེད་ཅེས་སོགས་ཀྱི་མདོ་ཚན་གསུམ་ཆོས་
ཅན། སངས་རྒྱས་དཀོན་མཆོག་ལ་ འདོམས་ པ་ ཡིན་ཏེ། དམིགས་པར་བྱ་བའི་ཡུལ་དང་
དམིགས་པར་བྱེད་པའི་ཡུལ་ཅན་ཐ་དད་མ་ཡིན་པར་མཉམ་པ་ཉིད་དུ་ཤེས་པ་ནི་སངས་རྒྱས་
སོ་ཞེས་བྱ་བའི་ཚུལ་གྱིས་འདོམས་པའི་ཕྱིར། སངས་རྒྱས་ཀྱི་སར་ཡུལ་ཡུལ་ཅན་ཐ་མི་དད་
པའི་ཤེས་བྱེད་ནི། སངས་རྒྱས་རྟོགས་པ་དང་བྱང་ཆུབ་དབྱིངས་སྒྲིབ་བྲལ་དག་མཚན་ཉིད་
-36-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤༧
གཅིག་པ་ཉིད་ཀྱི་ཕྱིར་དང་། སངས་རྒྱས་སུ་མཚོན་པར་བྱེད་པའི་ཆོས་ཀྱི་མཚན་ཉིད་རྣམ་པ་
ཐམས་ཅད་མཁྱེན་པ་ཉིད་ཅེས་བྱ་བ་ལ་སོགས་སུ་མི་དམིགས་པའི་ཕྱིར། རྣམ་པ་ཐམས་ཅད་
མཁྱེན་པ་ཉིད་ནི་ཡུལ་གཟུགས་ལ་སོགས་པ་ལ་མི་སྦྱོར་བའི་ཕྱིར་རོ། །གཉིས་པ་ཆོས་དཀོན་
མཆོག་ལ་ནི། བཀའ་སྩལ་པ། གཟུགས་དངོས་པོ་ཡོད་ཅེས་བྱ་བའམ། མེད་ཅེས་བྱ་བར་མི་
སྦྱོར། རྟག་ཅེས་བྱ་བའམ། མི་རྟག་ཅེས་བྱ་བར་མི་སྦྱོར། ཞེས་སོགས་ཀྱི་མདོ་ཆོས་ཅན། ཆོས་
དཀོན་མཆོག་ལ་འདོམས་པ་ཡིན་ཏེ། གཞི་དང་གཉེན་པོ་དང་རྣམ་པ་མཐའ་དག་དངོས་སུ་
བསྡུས་པ་དག་གིས་ཞར་ལ་གཞན་ཡང་བསྡུས་པའི་ཆོས་ཐམས་ཅད་ཀུན་རྫོབ་ཀྱི་བདེན་པ་
ལས་མི་འདའ་ཞིང་། དོན་དམ་པར་ངོ་བོ་ཉིད་མེད་དོ་ཞེས་གདམས་པའི་ཕྱིར། མདོ་འདིས་
ཆོས་དཀོན་མཆོག་ཇི་ལྟར་བསྟན་ཞེ་ན། ཡུལ་ གྱིས་ཡུལ་ཅན་འཕེན་ནུས་ཏེ། ཐམས་ཅད་
མཁྱེན་པ་ཉིད་གསུམ་གྱིས་གཞི་ལམ་རྣམ་གསུམ་ཡུལ་དུ་བསྡུས་པའི་ཕྱིར་རོ། །གསུམ་པ་དགེ་
འདུན་ལ་ནི། དགེ་འདུན་ཉི་ཤུ་སྟོན་བྱེད་ཀྱི་མདོ་རྣམས་ཆོས་ཅན། དགེ་འདུན་དཀོན་མཆོག་ལ་
འདོམས་པ་ཡིན་ཏེ། བྱང་ཆུབ་སེམས་དཔའ་འཕགས་པ་སློབ་པ་ཕྱིར་མི་ལྡོག་པ་རྣམས་ལ་ཀུན་
རྫོབ་ཀྱི་བདེན་པ་ལས་མི་འདའ་བར་རང་བཞིན་གྱིས་སྐྱེ་བ་མེད་པ་ཉིད་དུ་འཇུག་པར་བྱའོ། །
ཞེས་གདམས་པའི་ཕྱིར། མདོ་ལས་གྲངས་དུ་ཞིག་བསྟན་ཅེ་ན། བྱང་ཆུབ་སེམས་དཔའི་དགེ་
འདུན་ལ་རྩ་བའི་དབྱེ་བ་འབྲས་བུ་ལ་ཞུགས་པ་དང་། གནས་པའི་བྱེ་བྲག་གིས་སྐྱེས་བུ་ཆེན་པོ་
བདུན་པོ་རང་སངས་རྒྱས་དང་ལྷན་ཅིག་བརྒྱད་པོ་ལ་ཡན་ལག་གི་དབྱེ་བ་དབང་པོ་བརྟུལ་པོ་
ལ་སོགས་པའི་བྱེ་བྲག་གིས་གྲངས་ཉི་ཤུར་ཚང་པ་ཅིག་བསྟན་ནོ། ། འདིར་བསྟན་དགྲ་བཅོམ་
པ་ནི། དགེ་འདུན་དུ་མ་གཏོགས་ཏེ། སངས་རྒྱས་དཀོན་མཆོག་གི་ཁོངས་སུ་གཏོགས་པ་ཉིད་
ཀྱི་ཕྱིར་རོ། །གཉིས་པ་མི་མཐུན་ཕྱོགས་སེལ་བྱེད་ལ་གསུམ་ལས། དང་པོ་ནི། ཤཱ་རིའི་བུས་
གསོལ་པ། ལུས་ཀྱི་ལས་མ་དག་པ་དང་། ཡིད་ཀྱི་དང་ངག་གི་ལས་མ་དག་པ་གང་ལགས་
-37-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་སོགས་ཀྱི་མདོ་ཆོས་ཅན། མ་ཞེན་པའི་བརྩོན་འགྲུས་ལ་འདོམས་པ་ཡིན་ཏེ། ལུས་ལ་
སོགས་པ་ངོ་བོ་ཉིད་མེད་པར་བསྟན་པའི་ཚུལ་གྱིས་འདོམས་པའི་ཕྱིར། དགོས་པ་ཅིའི་དོན་དུ་
ན༑ སྦྱོར་བའི་བརྩོན་འགྲུས་བརྩམས་པ་ཉིད་ཀྱིས་ཇི་སྐད་བཤད་པའི་དོན་ལ་ནན་ཏན་བྱེད་པ་
ན་ལུས་ལ་སོགས་པའི་ལས་མ་དག་པ་ལ་མངོན་པར་ཞེན་པའི་བསོད་ཉམས་ཉིད་ཀྱིས་ལེ་ལོ་
ཅན་ལ་ལ་མངོན་པར་ཞེན་པར་འགྱུར་བས་དེའི་གཉེན་པོར་རོ། །གཉིས་པ་མི་ངལ་བ་ལ་ནི།
བྱང་ཆེན་ཡུམ་ལ་སྤྱོད་པའི་ཚེ། གཟུགས་རློམ་སེམས་སུ་མི་བྱེད་ཅེས་སོགས་ཀྱི་མདོ་ཆོས་ཅན།།
ཡོངས་སུ་ངལ་བ་མེད་པ་ལ་འདོམས་པ་ཡིན་ཏེ། གཟུགས་ལ་སོགས་པ་ནས་ཡང་དག་པར་
རྫོགས་པའི་བྱང་ཆུབ་ཀྱི་བར་ལ་རློམ་པ་མེད་པ་ཉིད་དུ་གདམས་པའི་ཕྱིར། དགོས་པ་ནི་དུས་
ཡུན་རིང་མོ་ཞིག་ནས་གོམས་པར་བྱས་ཀྱང་འདོད་པའི་དོན་མ་གྲུབ་ན་དངང་བའི་རང་བཞིན་
ཅན་ཡོངས་སུ་སྐྱོ་བར་འགྱུར་བས་དེའི་གཉེན་པོར་རོ། །གསུམ་པ་ནི། བྱང་སེམས་ཆེན་པོའི་
ཐམས་ཅད་མཁྱེན་པའི་ཡེ་ཤེས་དེ་གང་ལགས། ཞེས་པའི་ལན་གྱི་མདོ་རྣམས་ཆོས་ཅན། ལམ་
ཡོངས་སུ་བཟུང་བའི་བརྩོན་འགྲུས་ལ་འདོམས་པ་ཡིན་ཏེ། ཆོས་རྣམས་རང་བཞིན་གྱིས་མ་
སྐྱེས་པ་ཉིད་དུ་གདམས་པའི་ཕྱིར། དགོས་པ་ནི་ཕྱོགས་བཅུ་ན་བཞུགས་པའི་སངས་རྒྱས་ལ་
སོགས་པ་ལ་དོན་རེ་རེའི་ཕྱིར་ཡང་ལམ་གྱི་ལུང་ནོད་པར་བྱ་དགོས་ན། ཡང་སེམས་ཞུམ་པར་
འགྱུར་བས་དེའི་གཉེན་པོར་རོ། །གསུམ་པ་ལ་གཉིས་ཏེ། །
ཡོན་ཏན་མངོན་པར་སྒྲུབ་པའི་ལམ་ལ་འདོམས་པ་དང་། སྤང་བྱའི་ས་བོན་འཇོམས་
པའི་ལམ་ལ་འདོམས་པའོ། །དང་པོ་ལ་གཉིས་ལས། སྤྱན་ལ་འདོམས་པ་ནི། ཤཱ་རིའི་བུ་ཤའི་
མིག་ གིས་ དཔག་ ཚད་ བརྒྱ་ མཐོང་ བ་ ཡོད་དོ། །ཞེས་ སོགས་ ཀྱི་ མདོ་ཆོས་ཅན། སྤྱན་ལ་
འདོམས་པ་ཡིན་ཏེ། སྤྱན་ལྔ་པོ་རྣམས་ཀུན་རྫོབ་ཀྱི་བདེན་པ་ལས་མི་འདའ་ཞིང་། དེ་བཞིན་
ཉིད་དུ་རོ་གཅིག་པ་ཉིད་དུ་སྒྲུབ་བོ། །ཞེས་གདམས་པའི་ཕྱིར། ལྔ་པོ་གང་ཞེ་ན། གོ་རིམ་ཇི་ལྟ་
-38-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༩༧
བ་བཞིན་དུ་ཤའི་སྤྱན་ནི། བདག་རྐྱེན་ཕར་ཕྱིན་ལ་བརྟེན་ནས་ཡུལ་གྱི་དངོས་པོའི་ཚད་སོ་སོར་
ངེས་པ་དཔག་ཚད་བརྒྱ་ནས་སྟོང་གསུམ་གྱི་བར་གང་རུང་མཐོང་བའི་ཡུལ་ཅན་དང་། རྣམ་
པར་སྨིན་པ་ལས་བྱུང་བའི་ལྷའི་སྤྱན་ནི། དེ་ལ་བརྟེན་ནས་སེམས་ཅན་ཐམས་ཅད་ཀྱི་འཆི་འཕོ་
བ་དང་སྐྱེ་བ་མཐོང་བ་དང་། ཤེས་རབ་ཀྱི་ནི། དེ་ལ་བརྟེན་ནས་ཆོས་ཐམས་ཅད་ལ་རྣམ་པར་
མི་རྟོག་པ་དང༌། ཆོས་ཀྱི་སྤྱན་ནི། རང་དང་མཉམ་པ་མན་ཆད་ཀྱི་འཕགས་པའི་གང་ཟག་
ཐམས་ཅད་ཀྱི་རྟོགས་རིགས་མངོན་སུམ་དུ་རྟོགས་པ་དང་། སངས་རྒྱས་ཀྱི་ནི། ཆོས་ཐམས་
ཅད་རྣམ་པ་ཐམས་ཅད་དུ་མངོན་པར་རྫོགས་པ་བྱང་ཆུབ་པའི་ཡུལ་ཅན་ནོ། །གཉིས་པ་ནི།
བྱང་ཆེན་ཡུམ་ལ་སྤྱོད་པའི་ཚེ། མངོན་པར་ཤེས་པའི་ཕ་རོལ་ཏུ་ཕྱིན་པ་ཐོབ་སྟེ། ཞེས་སོགས་
ཀྱི་མདོ་ཆོས་ཅན། མངོན་པར་ཤེས་པ་དྲུག་ལ་འདོམས་པ་ཡིན་ཏེ། མངོན་པར་ཤེས་པ་དྲུག་པོ་
རྣམས་ཀུན་རྫོབ་ཀྱི་བདེན་པ་ལས་མི་འདའ་བར་གཟོད་མ་ནས་ཞི་བ་ཉིད་དུ་རྟོགས་པར་བྱའོ་
ཞེས་གདམས་པའི་ཕྱིར། དྲུག་པོ་གང་ཞེ་ན། རྫུ་འཕྲུལ་གྱི་མངོན་པར་ཤེས་པ་ནི་བསམ་གཏན་
གྱི་དངོས་གཞི་ལ་བརྟེན་ནས་ས་གཡོ་བ་ལ་སོགས་པར་བྱེད་པ་དང་། ལྷའི་རྣ་བའི་ནི། དེ་ལ་
བརྟེན་ནས་འཇིག་རྟེན་གྱི་ཁམས་ཐམས་ཅད་ན་གནས་པའི་སྒྲ་ཆུང་ངུ་དང་ཅིག་ཤོས་ཐོས་པ་
དང་། གཞན་གྱི་སེམས་ཤེས་པ་ནི། དེ་ལ་བརྟེན་ནས་གཞན་གྱི་སེམས་འདོད་ཆགས་ཡོད་མེད་
སོགས་ཤེས་པ་དང་། སྔོན་གྱི་གནས་རྗེས་སུ་དྲན་པ་ནི། དེ་ལ་བརྟེན་ནས་རང་དང་གཞན་གྱི་
ཚེ་རབས་སྔ་མ་དུ་མ་རྗེས་སུ་དྲན་པ་དང་། མངོན་པར་འདུ་བྱེད་པ་ལས་བྱུང་བའི་ལྷའི་མིག་
གིས་ནི། དེ་ལ་བརྟེན་ནས་གཟུགས་ཐམས་ཅད་མཐོང་བ་དང་། ཟག་པ་ཟད་པ་ཤེས་པའི་
མངོན་པར་ཤེས་པ་ནི། བསམ་གཏན་ལ་བརྟེན་ནས་ཉོན་མོངས་པ་དང་ཤེས་བྱའི་སྒྲིབ་པ་སྤོང་
བར་བྱེད་པའི་ཏིང་ངེ་འཛིན་ཤེས་རབ་མཚུངས་ལྡན་དང་བཅས་པ་ཞེས་ཀུན་ལ་སྦྱར་རོ། །
གཉིས་པ་ལ་གཉིས་ལས། དང་པོ་མཐོང་ལམ་ལ་འདོམས་པ་ནི། འདི་ཡན་ཆད་དུ་ཤཱ་རིའི་བུ་
-3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ཞུས་ལན་གྱི་སྐབས་མཚམས་བཞག་ནས། བཀའ་སྩལ་པ། རབ་འབྱོར་བྱང་ཆུབ་སེམས་
དཔའ་སེམས་དཔའ་ཆེན་པོ་རྣམས་ཤེས་རབ་ཀྱི་ཕ་རོལ་ཏུ་ཕྱིན་པ་ལས་བརྩམས་ཏེ་ཇི་ལྟར་
ངེས་པར་འབྱུང་བ་དེ་བཞིན་དུ་ཁྱོད་སྤོབས་པར་བྱོས་ཤིག །ཅེས་སོགས་ཀྱི་མདོ་ཆོས་ཅན།
མཐོང་བའི་ལམ་ལ་འདོམས་པ་ཡིན་ཏེ། དོན་དམ་པར་མི་དམིགས་ཤིང་། ཀུན་རྫོབ་ཏུ་མཐོང་
ལམ་དེས་སྤང་བར་བྱ་བའི་དངོས་པོ་སྤང་བྱ་ཀུན་བཏགས་ཀྱི་གཉེན་པོ་ཉིད་དུ་རྣམ་པར་སྒོམ་
པར་བྱེད་དོ། །ཞེས་གདམས་པའི་ཕྱིར། གང་གིས་བསྒོམ་ན་རྣལ་འབྱོར་པ་སྒྱུ་མ་མཁན་བཞིན་
དུ་ཆོས་ཐམས་ཅད་ངོ་བོ་ཉིད་མེད་པར་རྟོགས་པས་ཐམས་ཅད་ལ་མངོན་པར་ཞེན་པ་མེད་པའི་
ལུས་ཅན་གྱིས་སོ། ། མཐོང་ལམ་ཇི་ལྟ་བུ་ཞེ་ན། མདོ་ལས་བཤད་ཚུལ་མང་ཡང་། འདིར་ནི་
ཆོས་དང་རྗེས་སུ་ཤེས་པའི་བཟོད་པ་བརྒྱད་དང་ཤེས་པའི་བདག་ཉིད་བརྒྱད་དེ། སྐད་ཅིག་མ་
བཅུ་དྲུག་གི་ངོ་བོ་ཉིད་དུ་བཤད་དོ། །བརྒྱད་སྟོང་པར་ནི་མདོ་དཀྱུས་མའི་ཐོག་མ་རབ་འབྱོར་གྱི་
སྐབས་འདི་ཉིད་ཡིན་པས་སེམས་བསྐྱེད་ཉེར་གཉིས་དང་གདམས་ངག་དང་པོ་བརྒྱད་ལ་མདོ་
ལ་སོགས་པ་མེད་དོ། །གཉིས་པ་སྒོམ་ལམ་ལ་འདོམས་པ་ནི། བཀའ་སྩལ་པ། འདུས་བྱས་ཀྱི་
དབྱིངས་མེད་པར་འདུས་མ་བྱས་གདགས་པར་མི་ནུས་ཞེས་སོགས་ཀྱི་མདོ་ཆོས་ཅན། སྒོམ་
པའི་ལམ་ལ་འདོམས་པ་ཡིན་ཏེ། དོན་དམ་པར་མི་དམིགས་ཤིང་། ཀུན་རྫོབ་ཏུ་སྒོམ་ལམ་
དེས་སྤང་བར་བྱ་བའི་དངོས་པོ་སྤང་བྱ་ལྷན་སྐྱེས་ཀྱི་གཉེན་པོ་ཉིད་དུ་རྣམ་པར་བསྒོམ་པར་
བྱའོ་༑ ༑ཞེས་གདམས་པའི་ཕྱིར་། འདི་འཆད་པ་ལ། དངོས་དང་བརྒལ་ལན་གཉིས་ལས།
དང་པོ་ནི། སྒོམ་ལམ་ཇི་ལྟ་བུ་ཞེ་ན། དོན་དམ་པར་བཤད་མ་ཐག་པའི་མཐོང་བའི་ལམ་ལས་
རྫས་ཐ་དད་པའི་སྒོམ་པའི་ལམ་མཚན་ཉིད་པ་རྣམ་པར་བཞག་པ་ནི་བྱར་མེད་དེ། དོན་དམ་
པར་མཐོང་བ་དང་སྒོམ་པ་ཐ་དད་དུ་གྱུར་པ་མེད་པས་སོ། །ཇི་ལྟར་ཞེ་ན། འདུས་བྱས་དང་།
འདུས་མ་བྱས་ཀྱི་དབྱིངས་དག་ངོ་བོ་གཅིག་པ་ཉིད་ཀྱིས་ཕན་ཚུན་ཐ་དད་དུ་གདགས་པར་མི་
40-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ནུས་པ་བཞིན་དུ་ཇི་སྐད་བཤད་པའི་མཐོང་བའི་ལམ་གྱིས་མངོན་སུམ་དུ་བྱས་པའི་ཆོས་ཉིད་ཀྱི་
དངོས་པོ་ལས་ཐ་མི་དད་པ་ལ་དམིགས་པ་སྟེ། རྫས་གཅིག་པའི་ཕྱིར། གཉིས་པ་ནི། གཉིས་
པོ་ཆོས་ཉིད་དངོས་པོར་རྫས་གཅིག་ན་ལྡོག་པ་ཐ་དད་དུ་འཇོག་པ་མི་འཐད་དོ་ཞེ་ན། དེ་ལྟར་
བཞག་ནུས་ཏེ་སྒྲིབ་པ་ལྷན་སྐྱེས་སྒོམ་ལམ་ཁོ་ནས་སྤོང་ནུས་པ་དེ་ནི་རྟེན་ཅིང་འབྲེལ་བར་
འབྱུང་བའི་ཆོས་ཉིད་ཀྱི་ཕྱིར་རོ། །གཉིས་པ་དོན་བསྡུ་བ་ནི། སེམས་བསྐྱེད་དུ་མ་ཟད་གདམས་
ངག་ཀྱང་ནི་རྣམ་པ་བཅུར་གྲངས་ངེས་ཏེ། བཅུ་པོ་འདི་ཙམ་ཁོ་ནས་རྫོགས་བྱང་དོན་གཉེར་གྱི་
སྐྱེས་བུའི་དོན་ཐམས་ཅད་ཕུན་སུམ་ཚོགས་པར་འགྱུར་བས་སོ། །ཇི་ལྟར་ཞེ་ན། བྱང་ཆུབ་ཀྱི་
སེམས་བསྐྱེད་པ་དང་། དེས་འཕངས་པའི་ཆོས་ཀྱིས་ངོ་བོ་ཉིད་ཀྱིས་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་སྒྲུབ་པའི་རྣམ་པ་གང་ཡིན་པ་ཐབས་ལ་མཁས་པ་དང་། མི་དམིགས་པའི་རྣམ་པས་
འཇུག་པ་དང་། སྒྲུབ་པ་དེའི་དམིགས་པ་གང་ཡིན་པ་འཕགས་པའི་བདེན་པ་བཞི་དང་། སྒྲུབ་
པའི་རྟེན་གང་ཡིན་པ་སྐྱབས་གསུམ་དང༌། སྒྲུབ་པ་ཁྱད་པར་དུ་འགྲོ་བའི་རྒྱུ་གང་ཡིན་པ་ལེ་ལོ་
ལ་མ་ཆགས་པ་དང་། སྒྲུབ་པ་སླར་མི་ལྡོག་པར་འགྲོ་བའི་རྒྱུ་གང་ཡིན་པ་ཡོངས་སུ་མི་ངལ་བ་
དང༌། ཐེག་པ་གཞན་གྱིས་རྫོགས་བྱང་དུ་མི་འགྲོ་བའི་རྒྱུ་གང་ཡིན་པ་ལམ་ཡོངས་སུ་འཛིན་པ་
དང༌། རང་དོན་ལ་གཞན་གྱི་དྲིང་མི་འཇོག་པར་འགྲོ་བའི་རྒྱུ་གང་ཡིན་པ་སྤྱན་ལྔ་དང་། གཞན་
དོན་རྣམ་པ་ཐམས་ཅད་མཁྱེན་པ་ཉིད་ཡོངས་སུ་རྫོགས་པའི་རྒྱུ་གང་ཡིན་པ་མངོན་པར་ཤེས་པ་
དྲུག་དང་། སྒྲིབ་པའི་ས་བོན་སྤངས་པས་སྒྲུབ་པ་མཐར་ཐུག་པའི་རྒྱུ་གང་ཡིན་པ་མཐོང་བ་དང་
སྒོམ་པའི་ལམ་དག་སྟེ། དེ་དག་ཐམས་ཅད་གདམས་ངག་གི་སྐབས་སུ་རྫོགས་པར་བསྟན་ཟིན་
པ་དེ་ལྟར་ནའོ། །དེ་ལྟར་ཤེས་པ་ན་མཚོན་བྱེད་ཀྱི་ཆོས་བཅུ་པོའི་རང་ལྡོག་ནས་སྔ་ཕྱིའི་གོ་རིམ་
ངེས་ཚུལ་དང་། སོ་སོའི་ནང་ཚན་གྱི་དབྱེ་བས་ལམ་གྱི་ལུས་རྫོགས་ཚུལ་རྣམས་ཀྱི་ཤན་ཕྱེད་
པར་བྱའོ། །
41 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་རྟོགས་དཀའ་བ་དགེ་འདུན་དཀོན་མཆོག་བྱེ་བྲག་ཏུ་བཤད་པ་ལ་གསུམ་
ལས། མཚམས་སྦྱར་བ་ནི་གཞུང་ཇི་ལྟ་བ་བཞིན་ནོ། །རྩ་བ་ལ་ཡུམ་གྱི་མདོ་ལས་དངོས་སུ་
བསྟན་པའི་བྱང་ཆུབ་སེམས་དཔའི་དགེ་འདུན་གྱི་དབྱེ་བ་ནི་ཉི་ཤུའོ། ཉི་ཤུ་པོ་ལ་མིང་གི་
འདོགས་ཚུལ་མདོ་དང་བསྟན་བཅོས་ཁྱད་པར་མེད་དམ་ཞེ་ན། ཁྱད་པར་ཡོད་པའི་ཚུལ་ནི་
རྒྱན་དུ་མངོན་པ་ནས་བཤད་པའི་དམན་པའི་དགེ་འདུན་གྱི་མིང་གིས་བསྟན་ལ། ཡུམ་ལས་དེ་
ལྟར་དངོས་སུ་བསྟན་པ་མེད་དོ། །མདོ་ལས་གསུངས་པའི་དགེ་འདུན་གྱི་དོན་རེ་རེ་དང་།
བསྟན་བཅོས་ཀྱི་མིང་རེ་རེ་སྦྱོར་བ་ནི་འགྲེལ་པ་མཛད་པའི་ལུགས་སོ། །རྩ་འགྲེལ་དུ་ཉི་ཤུའི་
གྲངས་བགྲངས་ཚུལ་མ་མཐུན་པ་ཅི་ཞེ་ན། འགྲེལ་པ་འདིར་ནི་རྩ་བའི་ཉི་ཤུ་པོ་གཞིར་བཞག་
པའི་སྟེང་དུ། རྒྱུན་ཞུགས་འབྲས་གནས་ཙམ་པོ་དང་། ཕྱིར་འོང་ཙམ་པོ་དང་དགྲ་བཅོམ་ཞུགས་
པ་གསུམ་བསྣན། སྲིད་རྩེ་འགྲོ་དང་གཟུགས་ཀྱི་ཆགས་བཅོམ་གཅིག་ཏུ་མཛད་ནས་དབྱེ་གཞི་
ཡིན་པས་དབྱེ་བར་མི་བགྲང་། འོག་མིན་འགྲོ་ཡང་དེ་དང་འདྲ་བར་མཛད་པ་ནི། མདོ་ནས་
གསུངས་པའི་དགེ་འདུན་གྱི་དབྱེ་བ་མ་ལུས་པ་བསྟན་བཅོས་སུ་ཚང་བར་བསྡུ་བའི་ཆེད་ཡིན་
ནོ༑ ༑འདི་ལྟར་ཡང་འཆད་ནུས་ཏེ། དབང་པོ་རྟུལ་དང་རྣོན་པོ་དག་ནི་རྗེས་འབྲང་གཉིས་ཀྱི་
མིང་སྟེ། འདིར་ནི་རྒྱུན་ཞུགས་ཀྱི་དང་། ཆགས་བྲལ་སྔོན་དུ་སོང་བའི་འབྲས་བུ་གཉིས་དང་
བཅས་པའི་ཞུགས་པ་མཐའ་དག་འདུའོ། །དད་དང་མཐོང་ཐོབ་ཅེས་པ་ནི་འབྲས་བུ་ལ་གནས་
པ་ཇི་སྙེད་པ་དང་། རིམ་གྱིས་པའི་ཕྱི་མ་གསུམ་གྱི་ཞུགས་པ་མཐའ་དག་འདུས་སོ། །རིགས་
ནས་རིགས་ཞེས་པ་མངོན་པ་དང་འགྲེལ་པ་འདིར་རྒྱུན་ཞུགས་ཀྱི་དབྱེ་བར་འཆད་ལ། ཡུམ་གྱི་
མདོར་ནི་འབྲས་བུ་བར་པའི་སྐབས་སུ་འབྱུང་ངོ༌། །བར་ཆད་གཅིག་པའི་འཆད་ཚུལ་ཡང་
འགྲེལ་པ་འདིར་མངོན་པ་དང་མཐུན་ལ། མདོ་ལས་འབྱུང་ཚུལ་དེ་དང་མི་མཐུན་པ་ནི་དེ་མ་
ཐག་ཏུ་འཆད་པར་འགྱུར་རོ། །དེ་བས་ན་རྩ་བའི་གཞུང་འདིའི་འཆད་ཚུལ་ལ་གསུམ་སྟེ། ཡུམ་



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
བར་མའི་དངོས་བསྟན་གྱི་དགོངས་པ། སློབ་དཔོན་གྱི་འགྲེལ་པ་ཆེ་ཆུང་གཉིས་ཀྱི་གོ་དོན།
འཕགས་པའི་དགོངས་པ་ཕྱོགས་གཅིག་བཤད་པའོ། །དང་པོ་ནི་ཤཱ་རིའི་བུ། བྱང་ཆུབ་སེམས་
དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པའི་གནས་པ་འདི་ལ་གནས་པ་གང་
དག་མིའི་ནང་ནས་ཤི་འཕོས་ཏེ་མི་རྣམས་དང་སྐལ་བ་མཉམ་པ་ཉིད་དུ་སྐྱེས་པ་དེ་ནི་ཕྱིར་མི་
ལྡོག་པའི་བྱང་སེམས་ཆེན་པོ་མ་གཏོགས་པ་དབང་པོ་རྣམས་རྟུལ་བར་འགྱུར་ཏེ། ཞེས་སོགས་
དང༌། ཡང་གནས་པ་དེས་གནས་པ་གང་དག་སངས་རྒྱས་ཀྱི་ཞིང་གཞན་ནས་ཤི་འཕོས་པ་དང་
དགའ་ལྡན་གྱི་ལྷའི་རིགས་ནས་ཤི་འཕོས་ཏེ་འདིར་སྐྱེས་པ་དེ་དག་གི་དབང་པོ་རྣམས་རྣོ་བར་
འགྱུར་ཏེ་ཞེས་སོགས་ཀྱི་མདོ་ཚན་གཉིས་པོས་ཤེར་ཕྱིན་ལ་ཐོས་བསམ་གཙོ་བོར་གྱུར་པའི་
བྱང་སེམས་ལ་དབང་པོ་རྣོ་རྟུལ་གཉིས་ཕྱེ་བ་དེ་ལ་རྒྱན་གྱིས་རྗེས་འབྲང་གཉིས་སུ་བཤད་པ་
ཡིན་ནོ། །ཡང་ཤཱ་རིའི་བུ། བྱང་ཆེན་ཡུམ་ལ་བརྩོན་པ་གང་དག་ཐབས་ལ་མཁས་པས་རྒྱུན་དུ་
ཞུགས་པའི་འབྲས་བུ་མངོན་དུ་བྱས་ཀྱང་དེས་ང་རྒྱལ་དུ་མི་བྱེད་པ་དག་ཡོད་དོ། །ཞེས་པས་
རྒྱུན་ཞུགས་འབྲས་གནས་དང་། ཡང་ཤཱ་རིའི་བུ་བྱང་ཆེན་ཚེ་གཅིག་གིས་ཐོགས་པ་ཡུམ་ལ་སྤྱོད་
པ་གང་དག་ཐབས་ལ་མཁས་པས་བསམ་གཏན་བཞི་སོགས་ལ་སྙོམས་པར་འཇུག་ཀྱང་དེའི་
དབང་དུ་མི་འགྲོ་བར་དགའ་ལྡན་དང་སླར་ཡང་འདིར་སྐྱེ་བ་བསྟན་ཏེ། ཞིང་སྣ་ཚོགས་སུ་
སངས་རྒྱ་བ་དག་ཡོད་དོ། །ཞེས་པས་ལན་གཅིག་ཕྱིར་འོང་དང་། ཡང་ཤཱ་རིའི་བུ་བྱང་ཆེན་ཡུམ་
ལ་སྤྱོད་པ་མངོན་པར་ཤེས་པ་དྲུག་ཐོབ་པ་གང་དག་ཁམས་གསུམ་པོ་དག་ཏུ་མི་སྐྱེ་བར་སངས་
རྒྱས་ཀྱི་ཞིང་གཞན་ནས་གཞན་དུ་སེམས་ཅན་གྱི་དོན་སྣ་ཚོགས་བྱེད་པར་གསུངས་པ་དེས་ཕྱིར་
མི་འོང་གི་འབྲས་གནས་ངོས་བཟུང་བ་ཡིན་ཀྱང་། རྒྱན་དུ་དད་ཐོབ་ཀྱི་ནང་དུ་བསྡུས་ནས་
ལོགས་སུ་མ་བགྲངས། གསུམ་པོའི་གོ་དོན་ཡང་གང་ཟག་གི་བདག་མེད་མངོན་སུམ་དུ་རྟོགས་
ཀྱང་ཉོན་མོངས་ཆེད་དུ་མི་སྤོང་བའི་བྱང་ཆུབ་སེམས་དཔའ་སྐྱེ་བ་གཅིག་གིས་ཐོགས་པ་འདོད་
43.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁམས་པ་ཞིག་ལ་ཕྱིར་འོང་གི་ངོས་འཛིན་དང་། ཁམས་གསུམ་གང་དུ་ཡང་སྐྱེ་བ་མི་ལེན་པར་
དག་པའི་ཞིང་ནས་ཞིང་དུ་སྐྱེས་ནས་སེམས་ཅན་གྱི་དོན་མཛད་པ་ལ་ཕྱིར་མི་འོང་གི་ངོས་འཛིན་
དུ་དགོངས་ལ། ཕྱིར་འོང་གིས་ཀྱང་བསམ་གཏན་བཞི་པོའི་དངོས་གཞི་ཐོབ་ལ་མ་ཉམས་པར་
བཤད་པས་མཚོན་བྱེད་དཔེའི་དགེ་འདུན་དང་དོན་སྤྱི་འཆར་ལུགས་མི་འདྲ་བ་ཡིན་ནོ། །ཡང་
ཤཱ་རིའི་བུ་བྱང་ཆེན་ཡུམ་ལ་སྤྱོད་པ་གང་དག་ཐབས་ལ་མི་མཁས་པས་བསམ་གཏན་གྱི་ལྷ་ཚེ་
རིང་པོ་རྣམས་སུ་སྐྱེ་ཞིང་། དེ་ནས་ཤི་འཕོས་ནས་འདོད་པའི་ཁམས་སུ་སྐྱེས་པ་དེ་དག་གི་
དབང་པོ་རྣམས་རྣོན་པོར་མི་འགྱུར་བ་དག་ཀྱང་ཡོད་དོ། །ཞེས་པ་དང་། ཡང་བྱང་ཆེན་གང་
དག་བསམ་གཏན་སོགས་ལ་སྙོམས་པར་འཇུག་ཀྱང་། ཐབས་ལ་མཁས་པས་དེའི་དབང་གིས་
མི་སྐྱེ་བར་སངས་རྒྱས་བཅོམ་ལྡན་འདས་རྣམས་མཉེས་པར་བྱེད་ཅིང་བསྐལ་པ་བཟང་པོ་འདི་
ཉིད་ལ་འཚང་རྒྱ་བ་དག་ཡོད་དོ། །ཞེས་པའི་མདོ་ཚན་གཉིས་པོ་ལ། རྒྱན་དུ་དད་དང་མཐོང་
ཐོབ་ཅེས་བཤད་ཅིང་། གོ་དོན་ནི་འབྲས་བུ་བར་པ་གཉིས་ཀྱི་ཞུགས་པ་འཆད་པའི་དོན་དུ་མི་
གསལ་ལོ། །ཡང་ཤཱ་རིའི་བུ་བྱང་ཆེན་ཚེ་གཅིག་གིས་ཐོགས་པ་ཡུམ་ལ་སྤྱོད་པ་གང་དག་བསམ་
གཏན་སོགས་ལ་སྙོམས་པར་འཇུག་ཅིང་འཕགས་པའི་བདེན་པ་བཞི་པོ་ཐོབ་པ་གང་ཡིན་པ་དེ་
དག་མངོན་དུ་མི་བྱེད་པ་དག་ཡོད་དེ། ཞེས་པས་ནི་རྒྱན་དུ་ཚེ་གཅིག་བར་ཆད་གཅིག་པ་ཞེས་
བསྟན་ལ། དེ་ཡང་སངས་རྒྱ་བ་ལ་ཚེ་གཅིག་གིས་ཐོགས་པར་བཤད་པས་ཕྱིར་མི་འོང་གི་
འབྲས་བུ་ལ་དེས་ཐོགས་པ་མ་ཡིན་ནོ། །ཡང་ཤཱ་རིའི་བུ་བྱང་ཆེན་ཡུམ་ལ་སྤྱོད་པ་གང་དག་
བསམ་གཏན་སོགས་ལ་སྙོམས་པར་འཇུག་ཀྱང་། ཐབས་ལ་མཁས་པས་འདོད་པའི་ཁམས་
སུ་རྒྱལ་རིགས་སོགས་སུ་སྐྱེ་བ་ཡོད་དོ་ཞེས་དང་། ཡང་དེ་དག་དེ་ལ་སྙོམས་པར་འཇུག་ཀྱང་
ཐབས་ལ་མཁས་པས་རྒྱལ་ཆེན་བཞིའི་རིས་ཀྱི་ལྷ་ནས་གཞན་འཕྲུལ་དབང་བྱེད་ཀྱི་བར་དུ་
སྐྱེས་ནས་སེམས་ཅན་གྱི་དོན་བྱེད་པ་དང་། ཡང་ཚངས་རིས་ནས་འོག་མིན་གྱི་བར་སོགས་སུ་
-44-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
སྐྱེས་ནས་སངས་རྒྱས་ལ་ཆོས་ཀྱི་འཁོར་ལོ་བསྐོར་བ་བསྐུལ་བ་དང་། སེམས་ཅན་གྱི་དོན་བྱེད་
པར་གསུངས་པའི་མདོ་ཚན་གཉིས་པོའི་དོན། རྒྱན་དུ་རིགས་ནས་རིགས་ཞེས་གསུངས་ལ།
འདི་ཡང་རྒྱུན་ཞུགས་ཀྱི་ནང་དུ་མི་གསལ་ལོ། །ཡང་ཤཱ་རིའི་བུ་བྱང་ཆེན་དང་པོ་སེམས་བསྐྱེད་
པ་ནས་བཟུང་སྟེ། བསམ་གཏན་སོགས་ནས་སངས་རྒྱས་ཀྱི་ཆོས་མ་འདྲེས་པའི་བར་ཐོབ་པ་
ཐབས་ལ་མཁས་པས་ཚངས་རིས་ནས་འོག་མིན་གྱི་བར་སྐྱེས་ནས་འཚང་རྒྱ་བ་དག་ཡོད་དོ། །
ཞེས་པས་བར་དོར་འདའ་བ་དང་། ཡང་བྱང་ཆེན་གང་དག་དང་པོ་སེམས་བསྐྱེད་པ་ཉིད་ཀྱིས་
བྱང་ཆུབ་ཏུ་འཚང་རྒྱ་བ་དག་ཡོད་དོ། །ཞེས་པས་སྐྱེས་འདའ་བ་དང་། ཡང་ཤཱ་རིའི་བུ་བྱང་ཆེན་
ཕ་རོལ་ཏུ་ཕྱིན་པ་དྲུག་ལ་སྤྱོད་པ་གང་དག་ཞིང་སྣ་ཚོགས་སུ་འཚང་རྒྱ་བ་དག་ཡོད་དོ། །ཞེས་
པས་བྱེད་བཅས་དང་། ཡང་བྱང་ཆེན་གང་དག་བྱང་ཆུབ་སེམས་དཔའི་སྐྱོན་མེད་པ་ལས་འདའ་
ཞིང་ཕྱིར་མི་ལྡོག་པའི་ས་ལ་ཡང་ཞེས་པ་ནས་ཞིང་སྣ་ཚོགས་སུ་འཚང་རྒྱ་བ་དག་ཡོད་དོ། །ཞེས་
པས་བྱེད་མེད་ངོས་བཟུང་བ་ཡིན་ལ། འདིར་བར་འདའ་བ་གཟུགས་ཁམས་ཀྱི་སྔོན་དུས་ཀྱི་
སྲིད་པར་སྐྱེ་བ་ལེན་པ་དང་། སྐྱེས་འདའ་བ་སོགས་གསུམ་ལ་ཁམས་གོང་དུ་སྐྱེ་བའི་རྒྱུ་དང་སྐྱེ་
བ་ལེན་པ་གཉིས་ཀ་མ་བཤད་པར་ཞིང་སྣ་ཚོགས་སུ་འཚང་རྒྱ་བ་ཞིག་བཤད་པས་འདི་དག་
ཁམས་གོང་མར་ཉེར་འགྲོའི་ནང་ཚན་དུ་བཤད་པ་མེད་དོ། །ཡང་ཤཱ་རིའི་བུ་བྱང་ཆེན་ཡུམ་ལ་
སྤྱོད་པ་གང་དག་འཁོར་ལོས་བསྒྱུར་བའི་རྒྱལ་པོར་གྱུར་ནས་སེམས་ཅན་གྱི་དོན་བྱས་ཏེ་ཚངས་
རིས་ནས་འོག་མིན་གྱི་བར་དུ་སྐྱེས་ནས་ཞིང་སྣ་ཚོགས་སུ་སངས་རྒྱ་བ་དག་ཡོད་དོ། །ཞེས་པས་
འོག་མིན་འགྲོ་དང་། སྲིད་རྩེ་འགྲོ་དང་། གཟུགས་ཀྱི་ཆགས་བཅོམ་རྣམས་ཀྱི་བཤད་བྱའི་མདོ་
རྣམས་ཀྱིས་ནི་དེ་དག་གི་སྤངས་རྟོགས་སྐྱེ་བ་ལེན་ཚུལ་གྱི་ཁྱད་པར་ཆོས་མངོན་པ་ནས་འབྱུང་
བ་དང་ཆ་འདྲ་བར་བཤད་དོ། །འོག་མིན་འགྲོ་འཕར་གསུམ་གྱི་དབྱེ་གཞི་ཡིན་པ་དང་། སྲིད་རྩེ་
འགྲོ་དང་། གཟུགས་ཀྱི་ཆགས་བཅོམ་དོན་གཅིག་པ་དང་། ཕྱི་མ་གཉིས་ཀྱི་དབྱེ་གཞི་འཆད་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཚུལ་ནི་མདོ་ན་མེད་དོ། །ཡང་ཤཱ་རིའི་བུ་སེམས་ཅན་གང་དག་གིས་བྱང་ཆུབ་སེམས་དཔའ་
ཆེན་པོ་མཐོང་བ་དེ་དག་ཀྱང་སེམས་རབ་ཏུ་དང་བ་དེ་ཉིད་ཀྱི་ཐེག་པ་གསུམ་གྱི་རིམ་གྱིས་
ཡོངས་སུ་མྱ་ངན་ལས་འདའ་བ་དག་ཡོད་དོ། །ཞེས་པ་ནི་མཐོང་ཆོས་ཞིའི་མདོ་ཡིན་ལ། གོ་
དོན་ནི་བྱང་སེམས་ཆེན་པོ་དག་མཐོང་ནས་དད་པའི་རྐྱེན་གྱིས་ཞི་བ་ཐོབ་པ་ལ་བཤད་དོ། །
ཡང་ཤཱ་རིའི་བུ་བྱང་སེམས་ཆེན་པོ་གང་དག་ཐོད་རྒལ་ལ་སྙོམས་པ་ཞུགས་ནས་ཞིང་སྣ་ཚོགས་
སུ་སངས་རྒྱ་བ་དག་ཡོད་དོ། །ཞེས་པ་ནི་ལུས་མངོན་བྱེད་ཀྱི་མདོ་ཡིན་ལ། གོ་དོན་ནི་མངོན་པ་
དང་ཆ་འདྲ་བར་བཤད་དོ། །ཡང་ཤཱ་རིའི་བུ་བྱང་ཆེན་གང་དག་སེམས་ཅན་རྣམས་ལ་སངས་
རྒྱས་ཀྱི་ཆོས་སྣང་བར་བྱེད་ཅིང་བདག་ཉིད་ཀྱང་ཆོས་ཀྱི་སྣང་བ་དེ་དང་མི་འབྲལ་བར་བྱེད་དོ།།
ཞེས་པ་ནི་དགྲ་བཅོམ་ཞུགས་པའི་མདོ་ཡིན་ལ། གཞུང་རྩ་བས་མ་བསྡུས་སོ། །ཡང་ཤཱ་རིའི་བུ་
བྱང་ཆེན་གང་དག་སངས་རྒྱས་མི་བཞུགས་ཤིང་ཉན་ཐོས་མེད་པའི་ཞིང་ཁམས་སུ་རང་བྱུང་
ཆུབ་ཏུ་འཚང་རྒྱ་བ་དག་ཡོད་དོ། །ཞེས་པ་ནི་བསེ་རུ་ལྟ་བུའི་མདོ་ཡིན་ལ། མདོ་དང་རྒྱན་གྱི་
དགོངས་པ་ཉི་ཤུ་པོ་ཐམས་ཅད་བྱང་ཆུབ་སེམས་དཔའི་དགེ་འདུན་དུ་བཤད་པས་ནི། རྒྱན་རྩ་
འགྲེལ་གྱི་དངོས་བསྟན་ལ་མཚོན་བྱེད་དཔེའི་དགེ་འདུན་ཉི་ཤུ་བསྟན་ནས། མཚོན་བྱ་དོན་གྱི་
དགེ་འདུན་ཤུགས་ལ་འཕངས་པ་ཡིན་ནོ། །ཞེས་པ་ནི་དགོངས་པར་མི་བཟུང་ངོ་། །ཡང་ཤཱ་
རིའི་བུ་བྱང་སེམས་ཆེན་པོ་དྲན་པ་ཉེར་གཞག་ནས་སངས་རྒྱས་ཀྱི་ཆོས་མ་འདྲེས་པའི་བར་ཐོབ་
པ་དག་རྒྱུན་དུ་ཞུགས་པ་ནས་རང་བྱང་ཆུབ་ཀྱི་བར་ཐོབ་པར་མི་བྱེད་ཀྱི། ཐབས་ལ་མཁས་
པས་སེམས་ཅན་ཐམས་ཅད་ལམ་ལ་བཙུད་ཅིང་། སེམས་ཅན་དེ་དག་རྒྱུན་དུ་ཞུགས་པ་ནས་
རང་བྱང་ཆུབ་ཀྱི་བར་འཐོབ་པར་འགྱུར་བར་བྱེད་པ་དག་ཡོད་དོ། །བདག་ཉིད་ཀྱི་མངོན་དུ་མ་
བྱས་པ་ལ་གཞན་འགོད་པར་བྱེད་དོ། །ཞེས་པས་ནི་དགེ་འདུན་ཉི་ཤུ་པོའི་མཛད་པ་འཕྲིན་
ལས་སྟོན་པའོ། །འདིའི་བྱང་ཆུབ་སེམས་དཔས་ཐེག་པ་གསུམ་གའི་འབྲས་བུ་མངོན་དུ་མི་བྱེད་
46-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཀྱང་། གསུམ་གའི་རྟོགས་རིགས་ཡར་ལྡན་དུ་རྒྱུད་ལ་འཁྲུངས་པའི་བྱང་ཆུབ་སེམས་དཔའ་ལ་
རིགས་ཅན་སོ་སོའི་མིང་གིས་བཏགས་ནས་དེ་དང་སྐལ་བ་འཚམས་པའི་རིགས་ཅན་སོ་སོ་
རྗེས་སུ་འཛིན་ནུས་པའོ། །རང་གིས་མ་ཐོབ་པའི་འབྲས་བུ་ལ་གཞན་ཇི་ལྟར་འགོད་ཅེ་ན། ཤཱ་
རིའི་བུ་ཉན་ཐོས་དང་རང་སངས་རྒྱས་རྣམས་ཀྱི་འབྲས་བུ་ཐོབ་པར་བྱ་བའི་ཡེ་ཤེས་དང་སྤོང་བ་
གང་ཡིན་པ་དེ་ནི་བྱང་ཆུབ་སེམས་དཔའ་ཆེན་པོའི་མི་སྐྱེ་བའི་ཆོས་ལ་བཟོད་པ་ཐོབ་པའི་བཟོད་
པ་ཡིན་ཏེ། ཞེས་གསུངས། དོན་ནི་ཉན་རང་གི་སྤངས་རྟོགས་ཐམས་ཅད་བྱང་སེམས་ཀྱི་བཟོད་
པ་དེར་རྫོགས་པས་དེར་འགོད་ནུས་ཞེས་པའི་དོན་ནོ། །མདོར་ན་དངོས་བསྟན་གྱི་བྱང་སེམས་
འདི་དག་ལ་མངོན་པ་ནས་གསུངས་པའི་དགེ་འདུན་ཉི་ཤུའི་མཚན་ཉིད་མ་ཚང་ཡང་མདོ་རྒྱན་
རང་ནས་གསུངས་པའི་ཉི་ཤུའི་མཚན་ཉིད་ཚང་བས་ན། སྐབས་འདི་ནས་བསྟན་པའི་རྒྱུན་
ཞུགས་ནས་རང་སངས་རྒྱས་ཀྱི་བར་དབྱེ་བ་སོ་སོ་དང་བཅས་པ་དངོས་ཡིན་པ་ལ་གནོད་བྱེད་
སྟོན་དགོས་པ་མ་ཡིན་ནོ། །གཉིས་པ་མདོ་རྒྱན་གྱི་དོན་འགྲེལ་པས་འཆད་པ་ལ། རྒྱུན་ཞུགས་
ཀྱི་སྐོར་སོགས་བཞི་ལས་དང་པོ་ལ་ཞུགས་པ་ནི། སྐབས་གཉིས་པ་ནས་འཆད་པར་འགྱུར་
བའི་ལམ་ཤེས་པ་ཉིད་ཅེས་བྱ་བ་ནི་སྲིད་པར་སྐྱེ་བ་ལེན་པའི་རྒྱུར་གྱུར་པའི་ཉོན་མོངས་པ་ཆེད་
དུ་གཉེར་ནས་མི་སྤོང་བའི་རང་བཞིན་ཅན་གྱི་མཐོང་བའི་ལམ་ལ་སྐད་ཅིག་མ་བཅུ་དྲུག་ཡོད་པ་
ལ་བརྟེན་ནས་འབྲས་བུ་དང་པོའི་ཞུགས་གནས་ཀྱི་རྣམ་གཞག་བཤད་པར་བྱ་བ་ལས། བཟོད་
པ་བར་ཆད་མེད་ལམ་བཞི་ལ་གནས་པའི་བྱང་སེམས་ཆོས་ཅན། ཐེག་ཆེན་གྱི་རྒྱུན་དུ་ཞུགས་
པ་ཡིན་ཏེ། མཐོང་སྤང་དུ་གྱུར་པའི་ཉོན་མོངས་པ་བག་ལ་ཉལ་དང་བཅས་པ་སྤངས་པས་རབ་
ཏུ་ཕྱེ་བའི་འབྲས་བུ་ཐོབ་ཕྱིར་དུ་བརྩོན་པའི་བྱང་སེམས་ཡིན་པས་སོ། །ཐེག་ཆེན་གྱི་འབྲས་བུ་
དང་པོ་ལ་ཞུགས་པ་ཆོས་ཅན། རྣམ་པ་གཉིས་སུ་ཡོད་དེ། ཡུམ་གྱི་མདོ་ལས་དད་པ་དང་ཆོས་
ཀྱི་རྗེས་སུ་འབྲང་བའི་བྱེ་བྲག་གིས་སོ་སོར་ཕྱེ་ནས་གསུངས་པའི་ཕྱིར། འབྲས་གནས་ནི། དེའི་
47-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འོག་ཏུ་བཅུ་དྲུག་པ་ལ་གནས་པའི་བྱང་སེམས་ཆོས་ཅན། ཐེག་ཆེན་གྱི་རྒྱུན་དུ་ཞུགས་པའི་
འབྲས་བུ་ལ་གནས་པ་ཡིན་ཏེ། མཐོང་སྤང་ཉོན་སྒྲིབ་མ་ལུས་པར་སྤངས་པས་རབ་ཏུ་ཕྱེ་བའི་
འབྲས་བུ་ལ་གནས་པའི་ཕྱིར། དེ་ལ་དབྱེ་བ་གཞན་ཡོད་དམ་ཞེ་ན། དེའི་འོག་ཏུ་བཅུ་དྲུག་པ་
ལ་གནས་པ་དེ་ལས་གཞན་པའི་རྒྱུན་ཞུགས་ཀྱི་འབྲས་བུ་ལ་གནས་པ་རྣམ་པ་གཉིས་ཡོད་དེ། །
བྱང་སེམས་ཀྱི་རྒྱུན་ཞུགས་འབྲས་གནས་དེ་ཉིད་ལ་འདོད་ཁམས་སུ་སྐྱེ་བ་ལེན་པའི་རྒྱུར་གྱུར་
པའི་བག་ལ་ཉལ་གྱི་ཉོན་སྒྲིབ་གསུམ་མམ་བཞི་སྤངས་ཤིང་ལྔ་པ་མ་སྤངས་པའི་དབང་གིས་
འདོད་པའི་ལྷ་དང་མིའི་རིགས་ནས་རིགས་སུ་སྐྱེ་བ་ཉིད་ཀྱིས་སོ། །གཉིས་པ་ལ་གཉིས་ལས།
ཞུགས་པ་ནི། བྱང་སེམས་ཀྱི་རྒྱུན་ཞུགས་བཤད་ཟིན་པ་དེའི་འོག་ཏུ་སྤྱོད་པ་ལ་ཞུགས་པའི་བྱང་
འཕགས་གཞན་དོན་དུ་སྲིད་པར་སྐྱེ་བ་ལེན་པའི་རྒྱུར་གྱུར་པའི་འདོད་ཉོན་དྲུག་པ་སྤོང་བ་ལ་
བརྩོན་བཞིན་པ་ཆོས་ཅན། ཐེག་ཆེན་གྱི་ལན་གཅིག་ཕྱིར་འོང་བའི་ཞུགས་པ་ཡིན་ཏེ། འདོད་
ཁམས་ཀྱི་ཉོན་མོངས་དྲུག་པ་སྤངས་པས་རབ་ཏུ་ཕྱེ་བའི་འབྲས་བུ་ཐོབ་ཕྱིར་དུ་བརྩོན་པའི་
ཕྱིར། བྱང་སེམས་ཀྱི་ཕྱིར་འོང་ཞུགས་པ་ཆོས་ཅན། མདོ་ལས་གཉིས་སུ་གསུངས་པ་ཡིན་ཏེ།
དབང་པོ་རྟུལ་པོ་དང་རྣོན་པོའི་བྱེ་བྲག་གིས་དད་པ་དང་མཐོང་བས་ཐོབ་པ་དག་སོ་སོར་བཤད་
པའི་ཕྱིར། དེ་ལྟར་བཤད་ཀྱང་ཉི་ཤུའི་གྲངས་འཛིན་པ་ན་གཅིག་ཁོ་ན་ཡིན་ནོ། འབྲས་གནས་
ནི་ཕྱིར་འོང་ཞུགས་པ་དེའི་འོག་ཏུ་སྤྱོད་པ་ལ་ཞུགས་པའི་བྱང་སེམས་འདོད་པའི་ཉོན་མོངས་
བག་ལ་ཉལ་དྲུག་པ་སྤངས་ཤིང་དགུ་པ་མ་སྤངས་པ་དེ་ཆོས་ཅན། ཐེག་ཆེན་གྱི་ལན་གཅིག་
ཕྱིར་འོང་བ་ཡིན་ཏེ། བྱང་འཕགས་གཞན་དོན་དུ་འདོད་པར་སྐྱེ་བ་ལེན་པའི་རྒྱུ་ཉོན་མོངས་པ་
དྲུག་པ་སྤངས་པས་རབ་ཏུ་ཕྱེ་བའི་འབྲས་བུ་ལ་གནས་པའི་ཕྱིར་འདི་ལ་དབྱེ་བ་གཞན་ཡོད་
དམ་ཞེ་ན། དེའི་འོག་ཏུ་ཕྱིར་འོང་དེ་ཉིད་ལ་འདོད་པར་སྐྱེ་བ་ལེན་པའི་རྒྱུ་ཉོན་མོངས་པ་བདུན་
བརྒྱད་གང་རུང་སྤངས་ཤིང་། དགུ་པ་མ་སྤངས་པ་དེ་ཆོས་ཅན། ཕྱིར་འོང་ཙམ་པོ་ལས་གཞན་
འe
-48-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
བར་ཆད་གཅིག་པ་ཡིན་ཏེ། འདོད་པར་སྐྱེ་བ་ལེན་པའི་རྒྱུ་ཉོན་མོངས་པ་གཅིག་ཁོ་ན་དང་
བཅས་ཤིང་། འདོད་པའི་ཁམས་ལས་འདའ་བ་ལ་ཚེ་གཅིག་གིས་ཐོགས་པའི་ཕྱིར། གལ་ཏེ་
བྱང་སེམས་འཕགས་པས་སྲིད་པར་སྐྱེ་བ་ལེན་པའི་རྒྱུ་ཉོན་མོངས་པ་དག་ཆེད་དུ་གཉེར་ནས་
སྤོང་བར་འགྱུར་རོ་ཞེ་ན། དེ་ཁོ་ན་ད་ལྟ་མི་སྤང་ཡང་
། ཁམས་གསུམ་ན་སྤྱོད་པའི་ཤེས་སྒྲིབ་ཀྱི་
རྣམ་པར་རྟོག་པ་སོ་སོ་བ་དག་ཆེད་དུ་གཉེར་ནས་སྤངས་པས་ན། དེ་དང་སྤངས་དུས་གཅིག་
པའི་ཉོན་མོངས་པ་ཡང་སྤོང་བ་ལ་བརྩོན་པ་དང་། སྤངས་པའི་འབྲས་བུ་ཞེས་པའི་ཐ་སྙད་
མཛད་པ་ཡིན་ཏེ། ཇི་སྐད་དུ། རྣམ་པར་རྟོག་པ་བརྒྱ་རྩ་བརྒྱད་སྤངས་ན་དེ་དག་གིས་བསྡུས་
པའི་རྣམ་པར་རྟོག་པ་སྐྱེད་པར་བྱེད་པའི་བག་ཆགས་ཀྱི་ཉོན་མོངས་པ་བརྒྱ་རྩ་བརྒྱད་སྤངས་པ་
རྟེན་ཅིང་འབྲེལ་བར་འབྱུང་བའི་ཆོས་ཉིད་ཀྱིས་འཐོབ་པ་ཅན་གཟུགས་མེད་ཀྱི་བག་ལ་ཉལ་
སྤངས་པར་མ་ངེས་པས་ལུས་མངོན་བྱེད་ཀྱང་སྲིད་པའོ། །གལ་ཏེ་དེ་ལྟར་སྲིད་པ་ན་བྱང་
འཕགས་ཉོན་མོངས་པའི་དབང་གིས་སྐྱེ་བ་ལེན་པར་འགྱུར་རོ་ཞེ་ན། དེ་ལྟར་ཐལ་བ་མེད་དེ།
ས་དང་པོ་ནས་འཁོར་བར་འཆིང་བྱེད་ཀྱི་ཉོན་སྒྲིབ་སྤངས་པའི་ཕྱིར་དང་། བྱང་འཕགས་སྲིད་
པར་འཕེན་བྱེད་ཀྱི་རྒྱུ་ནི་སྙིང་རྗེ་དང་སྨོན་ལམ་གྱིས་བྱེད་ལ། འགྲུབ་བྱེད་ཀྱི་རྒྱུ་འདོད་སྲིད་ཀྱི་
ཉོན་མོངས་པའི་བག་ལ་ཉལ་གྱིས་བྱེད་པ་ནི་རྒྱུ་ལམ་ཤེས་ཉོན་མོངས་མི་སྤོང་བའི་རང་བཞིན་
ཅན་དུ་བཤད་པ་ལས་ཤེས་པའི་ཕྱིར། དེ་ལྟར་བཤད་པ་དེ་ཤེས་སྒྲིབ་བམ་ཡང་ན་དགེ་རྩ་དང་
མཚུངས་ལྡན་གྱི་ཉོན་མོངས་པ་གང་རུང་ལས་མ་འདས་སོ་ཞེ་ན། མ་ཡིན་ཏེ། འདི་ཐེག་དམན་
དགྲ་བཅོམ་པས་སྤངས་བར་བཤད་པའི་ཕྱིར་དང་། རྒྱུ་ལམ་ཤེས་ཀྱིས་ཆེད་དུ་གཉེར་ནས་མི་
སྤོང་རྒྱུ་ནི་འདོད་སྲེད་ཀྱི་བག་ལ་ཉལ་དུ་འཕགས་སེང་གཉིས་ཀས་བཤད་ལ། དེ་དགེ་བ་དང་
མཚུངས་ལྡན་དུ་འགལ་བའི་ཕྱིར་དང་། རྒྱུད་བླ་མའི་འགྲེལ་པར་སྙིང་རྗེ་དང་སྨོན་ལམ་ལ་
སོགས་ལ་དགེ་རྩ་དང་མཚུངས་ལྡན་གྱི་ཉོན་མོངས་པའི་མིང་གིས་བཏགས་ནས། འདོགས་
49-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་རྒྱུ་མཚན་དུ་སྤྱོད་པ་ལ་ཞུགས་པའི་བྱང་འཕགས་སྲིད་པར་སྐྱེ་བ་འཕེན་བྱེད་ཀྱི་རྒྱུ་ཡིན་པ་
ལ་དགོངས་ནས་བཤད་པ་ཡིན་ནོ། །གསུམ་པ་ལ། ཞུགས་པ་དང་། གནས་པ་དང་། དེའི་དབྱེ་
བའོ། །དང་པོ་ནི། སྤྱོད་པ་ལ་ཞུགས་པའི་བྱང་སེམས་གཞན་དོན་དུ་འདོད་པར་སྐྱེ་བའི་རྒྱུ་དགུ་
པ་སྤོང་བ་ལ་བརྩོན་བཞིན་པ་དེ་ཆོས་ཅན། ཐེག་པ་ཆེན་པོའི་ཕྱིར་མི་འོང་གི་འབྲས་བུ་ལ་
ཞུགས་པ་ཡིན་ཏེ། ཐ་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་འབྲས་བུ་ཐོབ་ཕྱིར་དུ་བརྩོན་
པའི་བྱང་སེམས་ཡིན་པའི་ཕྱིར། དེ་ལ་དབྱེ་ན་སྔ་མ་བཞིན་དུ་དད་པས་མོས་པ་དང་མཐོང་བས་
ཐོབ་པ་དག་འབྲས་བུ་གསུམ་པ་ལ་ཞུགས་པ་གཅིག་ཁོ་ན་ཡིན་ནོ། །གཉིས་པ་གནས་པ་ནི་
ཕྱིར་མི་ལྡོག་པའི་བྱང་སེམས་ཐ་མའི་ཆ་མཐུན་ལྔའི་བག་ལ་ཉལ་སྤངས་པ་དེ་ཆོས་ཅན། ཐེག་
ཆེན་གྱི་ཕྱིར་མི་འོང་བའི་འབྲས་བུ་ལ་གནས་པ་ཡིན་ཏེ། དེ་སྤངས་པས་རབ་ཏུ་ཕྱེ་བའི་འབྲས་
བུ་ལ་གནས་པའི་བྱང་སེམས་ཡིན་པས་སོ། །འདི་ནི་དབྱེ་གཞི་ཡིན་པས་ལོགས་སུ་མི་བགྲང་
ངོ་༑ ༑དབྱེ་བ་ལ་གཉིས་ལས། དང་པོ་འདའ་བའི་མིང་ཅན་གྱི་བྱང་སེམས་དེ་ནི་བཞིའོ། །དེ་
གང་ཞེ་ན། གཟུགས་ཁམས་ཀྱི་སྲིད་པར་སྐྱེ་བའི་ཀུན་སྦྱོར་གྱི་བག་ལ་ཉལ་སྤངས་ལ། མངོན་
པར་འགྲུབ་པའི་བག་ལ་ཉལ་མ་སྤངས་པས་བར་དོར་འདའ་བ་དང་། དེར་སྐྱེ་བའི་ཀུན་སྦྱོར་གྱི་
བག་ལ་ཉལ་མ་སྤངས་པ་ལ་ཡང་། སྐྱེས་མ་ཐག་འདའ་བ་དང་། སྐྱེས་ནས་མངོན་པར་འདུ་
བྱེད་པ་དང་བཅས་ཏེ་འདའ་བ་དང་། དེར་སྐྱེས་ནས་མངོན་པར་འདུ་བྱེད་མེད་པར་འདའ་བའོ།།
འདིར་འདའ་བ་བཞི་དང་འོག་མིན་འགྲོ་བ་གཉིས་ཏེ་དྲུག་ནི་དེ་དང་དེར་སྐྱེས་ནས་ཞིང་སྣ་
ཚོགས་སུ་སངས་རྒྱ་བར་བཤད་པས་ཚུལ་སྟོན་པའམ་དངོས་པོ་འཚང་རྒྱ་བ་གང་ཡིན་དཔྱད་
པར་བྱ་ལ། གང་ཡིན་ཡང་ཁམས་གོང་གི་རྟེན་ལ་འཚང་རྒྱ་བ་མ་ཡིན་པར་ནི་དོན་གྱིས་འགྲུབ་
བོ༑ ༑གཉིས་པ་གོང་འཕོ་ལ་གཉིས་ལས། དང་པོ་ལ་འོག་མིན་འགྲོ་ནི། ཕྱིར་མི་ལྡོག་པའི་བྱང་
སེམས་བསམ་གཏན་སྤེལ་མ་བསྒོམས་པའི་སྟོབས་ཀྱིས་གཟུགས་ཁམས་སུ་ལན་གྲངས་
-50-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
གཞན་ལ་མྱོང་འགྱུར་གྱི་ལས་དང་ལྡན་པ་ཞིག་ཡིན་ལ། འདི་ལ་དབྱེ་ན། འཕར་བ་དང་། ཕྱེད་
དུ་འཕར་བ་དང་། གནས་ཐམས་ཅད་དུ་འཆི་འཕོ་བ་ཉིད་ཀྱིས་སྔ་མ་འདའ་བ་ལས་གཞན་རྣམ་
པ་གསུམ་མོ། །དེ་ཡང་འདོད་པའི་རྟེན་ལ་བསམ་གཏན་བཞི་པའི་སྤེལ་བསྒོམ་བྱས་པ་དེ་ལས་
ཉམས་པའམ། མ་ཉམས་ཀྱང་ཐབས་ལ་མཁས་པས་ཚངས་རིས་སུ་སྐྱེས། རྟེན་དེ་ལ་སྤེལ་
སྒོམ་སོར་ཆུད་ནས་ཕྱི་མ་འོག་མིན་ཏུ་སྐྱེས་ཏེ། དེ་ནས་ཁམས་གསུམ་དུ་མི་སྐྱེ་བར་ཞིང་སྣ་
ཚོགས་སུ་སངས་རྒྱ་བའོ། །ཕྱི་མ་གཉིས་ཀྱང་དེས་མཚོན་ནས་ཤེས་པར་བྱ་སྟེ། མཚོན་བྱེད་
དཔེའི་སྐབས་དང་ཆ་འདྲ་བར་མདོ་ལས་བཤད་དོ། །གཉིས་པ་སྲིད་རྩེའི་མཐར་ཐུག་འགྲོ་ནི།
ཕྱིར་མི་ལྡོག་པའི་བྱང་སེམས་འདོད་པའི་རྟེན་ལ་འབྲས་བུ་ཆེ་མན་ཆད་ཀྱི་ཉོན་སྒྲིབ་སྤངས་པ།
གཟུགས་མེད་དུ་སྐྱེ་བའི་བག་ལ་ཉལ་མ་སྤངས་པ་ཞིག་སྐྱེ་བ་ཕྱི་མ་ལ་སྲིད་རྩེས་མཚོན་པའི་
གཟུགས་མེད་བཞི་པོ་གང་རུང་དུ་སྐྱེས། དེ་ནས་ཞིང་སྣ་ཚོགས་སུ་སངས་རྒྱ་བ་ཞིག་ཡོད་པ་དེ་
ལ་ནི། སྲིད་རྩེའི་མཐར་ཐུག་འགྲོ་ཞེས་ཀྱང་བྱ། གཟུགས་ཀྱི་ཆགས་བཅོམ་ཞེས་ཀྱང་བྱ་བ་དེ་
དབྱེ་གཞི། དབྱེ་ན་མཐོང་བའི་ཆོས་ལ་ཞི་བ་སངས་རྒྱས་འཐོབ་པ་དང་། རྣམ་པར་ཐར་པ་
བརྒྱད་ཀྱི་ཏིང་ངེ་འཛིན་ལུས་ཀྱི་མངོན་སུམ་དུ་བྱེད་པ་ཞེས་བྱ་བ་རྣམ་པ་གཉིས་སོ། །ལུགས་
འདིར་སྲིད་རྩེ་འགྲོ་དང་། གཟུགས་ཀྱི་ཆགས་བཅོམ་པ་མི་འགལ་བ་ནི་དཔེར་བརྗོད་པ་དེ་ཉིད་
ཀྱིས་རྟོགས་པར་ནུས་ལ། མཐོང་ཆོས་ཞི་དབྱེ་བར་འཇོག་པ་ནི་སྲིད་རྩེར་སྐྱེ་བའི་རྒྱུ་བག་ལ་
ཉལ་གྱི་ཉོན་སྒྲིབ་དང་བཅས་བཞིན་དུ་དེར་སྐྱེ་བ་མ་ངེས་པའི་མཐོང་ཆོས་ཞི་སྲིད་པ་དང་།
འགོག་པའི་རྣམ་པར་ཐར་པ་ཁྱད་ཆོས་ལྔ་དང་ལྡན་པའི་ངེས་འབྱེད་ཆ་མཐུན་པའི་ཕྱིར། བཞི་
པ་ལ་ཞུགས་པ་ནི། རྒྱུན་མཐའི་བྱང་སེམས་ཆོས་ཅན། ཐེག་ཆེན་དགྲ་བཅོམ་པ་ཉིད་ཀྱི་འབྲས་
བུ་ལ་ཞུགས་པ་ཡིན་ཏེ། ཉོན་སྒྲིབ་བག་ཆགས་དང་བཅས་པ་སྤངས་པས་རབ་ཏུ་ཕྱེ་བའི་འབྲས་
བུ་ཐོབ་ཕྱིར་དུ་བརྩོན་པའི་ཕྱིར། འདིར་སེམས་པ་བཞི་དང་སྦྱོར་བ་གཞུང་འགྲེལ་ན་མེད་ཀྱང་
-51-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལོ་ཆེན་གྱིས་བཤད་པའོ། །འབྲས་གནས་ལ་གཉིས་ལས། རྫོགས་པའི་སངས་རྒྱས་ནི་སྐབས་
འདིའི་དགེ་འདུན་དཀོན་མཆོག་ཏུ་མི་གཏོགས་ལ། རང་རྒྱལ་ནི་འཕགས་པ་འཇམ་དཔལ་
ཆོས་ཅན། ཐེག་ཆེན་གྱི་རང་སངས་རྒྱས་ཡིན་ཏེ། སངས་རྒྱས་སྔ་མའི་ཉན་ཐོས་ཟད་ཅིང་།
སྤྲུལ་སྐུ་རྗེས་མ་མ་བྱོན་པའི་ཞིང་ཁམས་སུ་རང་བྱང་ཆུབ་མངོན་དུ་བྱས་ནས་སེམས་ཅན་གྱི་
དོན་མཛད་པའི་ཕྱིར། ཕྱིར་མི་ལྡོག་འཁོར་ལོའི་མདོ་ལས་བྱང་ཆུབ་སེམས་དཔའ་རྒྱུན་ཞུགས་
ནས་རང་སངས་རྒྱས་ཀྱི་བར་གསལ་བར་བཤད་དོ། །གསུམ་པ་འཕགས་པ་གྲོལ་སྡེའི་བཞེད་
པ་ནི། སྐབས་འདིའི་རྒྱུན་ཞུགས་ཞུགས་གནས་དང་། དགྲ་བཅོམ་ཞུགས་གནས་ནི་སྤང་བྱ་
རིམ་གྱིས་པ་དང༌། འབྲས་བུ་བར་པ་གཉིས་ཀྱི་ཞུགས་གནས་ནི་ཆགས་བྲལ་སྔོན་སོང་ལ་
མཛད་ནས། ཉན་ཐོས་ཀྱི་ཞུགས་གནས་སོ་སོ་བ་དང་སྤང་རྟོགས་སྐྱེ་བ་ལེན་ཚུལ་གྱི་ཆ་འདྲ་བ་
འདོགས་པའི་རྒྱུ་མཚན་དང་། དམན་པའི་རིགས་ཅན་རྣམས་རང་རང་གི་ལམ་ལ་འགོད་ནུས་
པར་ཤེས་པ་བཏགས་པའི་དགོས་པ་དང་། ཐེག་པ་གསུམ་གྱི་རྣམ་གཞག་འཆོལ་བར་ཐལ་བ་
དངོས་ལ་གནོད་བྱེད་དུ་མཛད་ནས། བྱང་སེམས་འཕགས་པ་ལ་ཞུགས་གནས་ཀྱི་མིང་གིས་
བཏགས་པར་བཞེད་དོ། །འོ་ན་ཆགས་བྲལ་སྔོན་དུ་མ་སོང་བས་འདོད་སྲིད་ཀྱི་བག་ལ་ཉལ་མི་
སྤོང་བར་བཞེད་དམ་ཞེ་ན། རྒྱུན་མཐར་མ་སླེབ་ཀྱི་བར་ལ་དེ་མ་སྤོང་བའི་རང་བཞིན་ཅན་དུ་
ངེས་པས་ས་འོག་མ་རྣམས་སུ་སྒོམ་སྤངས་ཉོན་མོངས་ཀྱི་སྤོང་ཚུལ་དེ་ཆགས་བྲལ་སྔོན་དུ་མ་
སོང་བ་ལ་བཞག་དཀའ་བར་དགོངས་པའོ། །ལོ་ཆེན་གྱིས་ནི་བྱང་ཆུབ་སེམས་དཔས་ཁམས་
གོང་འོག་གི་ཉོན་མོངས་པ་དྲུག་པ་རྣམས་དང་དགུ་པ་རྣམས་ཅིག་ཅར་དུ་སྤོང་བས། སློབ་
དཔོན་གྱི་བཞེད་པ་དེ་མི་འཐད་ཅེས་གསུངས་སོ། །དགེ་ལེགས་ཚོགས་ཀྱིས་རབ་གང་བའི། །
དགེ་འདུན་རྣམ་གཞག་རྟོགས་དཀའ་བ། །དགེ་བར་བཤད་པའི་ལེགས་བྱས་ཀྱིས། །དགེ་
འདུན་གོང་ནས་གོང་འཕེལ་ཤོག །
-52-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
གཉིས་པ་སྒོམ་བྱུང་གི་རྟེན་སྦྱོར་ལམ་བཤད་པ་ལ། བསྡུས་དོན་གྱི་སྒོ་ནས་མདོར་
བསྟན་པ་དང་། ཚིག་དོན་གྱི་སྒོ་ནས་རྒྱས་པར་བཤད་པའོ། །དང་པོ་ནི། ལས་དང་པོ་པ་ཞེས་
སོགས་གཞུང་ཇི་ལྟ་བ་བཞིན་ནོ། །རྩ་བ་ནི། ཐེག་ཆེན་གྱི་སྦྱོར་ལམ་ཆོས་ཅན། ཉན་ཐོས་བསེ་
རུ་ལྟ་བུ་དང་བཅས་པ་དག་གི་སྦྱོར་ལམ་ལས་ཁྱད་པར་དུ་འཕགས་པ་ཡིན་ཏེ། འདིར་བསྟན་
གྱི་ཞེས་པ་དང་། ཅིག་ཅར་ཉོན་མོངས་པ་དང་ཤེས་བྱའི་སྒྲིབ་པ་སྤོང་ངོ༌། །ཅིག་ཅར་དགྲ་
བཅོམ་པ་དང་དེ་བཞིན་གཤེགས་པར་འགྱུར་རོ། །ཞེས་གསུངས་སོ། །འགྲེལ་པ་ལ་གཉིས་ཏེ། །
ཚིག་དོན་དངོས་དང་། ཞར་ལས་བྱུང་བའོ། །དང་པོ་ལ་ཁྱད་དུ་འཕགས་པའི་ཚུལ་དང་། རྒྱུ་
མཚན་ནོ། །དང་པོ་ནི། ཁྱད་པར་དུ་འཕགས་པ་ཡིན་ནོ། །གང་ན་བྱང་ཆུབ་སེམས་དཔའ་
རྣམས་ཀྱི་ངེས་པར་འབྱེད་པའི་ཆ་དང་མཐུན་པ་བཞི་པོ་ནིའོ། །འདི་ལ། ངོ་བོ་དང་། དབྱེ་བ་
གཉིས་ལས། དང་པོ་ནི། བདེན་པ་བཞི་མངོན་སུམ་དུ་རྟོགས་པ་དང་དམིགས་རྣམ་རྗེས་སུ་
མཐུན་པ་འཇིག་རྟེན་པའི་སྒོམ་པ་ལས་བྱུང་བའི་ཡེ་ཤེས་སོ། །འདི་དུས་ནམ་གྱི་ཚེ་འབྱུང་ཞེ་ན།
བདེན་པ་བཞི་ལ་ཐོས་པ་ལ་སོགས་པ་རབ་ཀྱི་མཐར་ཕྱིན་པ་ཐོབ་པ་ཐར་པའི་ཆ་དང་མཐུན་
པས་བསྡུས་པའི་དད་པ་ལ་སོགས་པ་དབང་པོའི་ངོ་བོར་མ་གྱུར་པའི་གནས་སྐབས་ཀྱི་མཚན་
ཉིད་ཅན་གྱི་དགེ་བའི་རྩ་བ་དེའི་འོག་ཏུ་སྐྱེའོ། །གཉིས་པ་སོ་སོའི་ངོ་བོ་ནི་སྒྲ་བཤད་འོག་ནས་
འབྱུང་བ་ལྟར་དྲོ་བར་གྱུར་པ་ཞེས་བྱ་བའི་དགེ་བའི་རྩ་བ་དང་། དེའི་འོག་ཏུ་རྩེ་མོར་གྱུར་པ་
དང་། དེའི་འོག་ཏུ་བཟོད་པར་གྱུར་པ་དང་། དེའི་འོག་ཏུ་ཆོས་ཀྱི་མཆོག་ཅེས་བྱ་བ། ཆུང་ངུ་ལ་
སོགས་པ་རིམ་གྱིས་སྐྱེ་བས་སམ། ཡང་ན་བྱང་ཆུབ་སེམས་དཔའ་དང་འབྲེལ་བའི་དབང་པོ་
རྟུལ་པོ་ལ་སོགས་པའི་གང་ཟག་གི་བྱེ་བྲག་གིས་ཆུང་ངུ་དང་འབྲིང་དང་ཆེན་པོ་འཆད་པར་
འགྱུར་བ་རྣམས་སོ། །གང་གིས་ཁྱད་པར་དུ་འཕགས་ན། ཉན་ཐོས་སོགས་ལས་དམིགས་པའི་
ཁྱད་པར་ནི་བདེན་པ་བཞིའི་དངོས་པོ་མི་རྟག་སོགས་ལ་དམིགས་པ་དང་། རྣམ་པའི་ཁྱད་པར་
-53-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི༑ ཆོས་སུ་ལྟ་བའི་གཉེན་པོ་ཉིད་ཀྱིས་མངོན་པར་ཞེན་པ་མེད་པ་ལ་སོགས་པའི་རྣམ་པར་
ཞུགས་པ་དང་། རྒྱུའི་ཁྱད་པར་ཐེག་པ་གསུམ་ཆར་གྱི་རྟོགས་རིགས་ཚང་བས་ཐེག་ཆེན་མཐོང་
ལམ་ཡན་ཆད་ཀྱི་རྒྱུ་མཐུན་པའི་ངོ་བོ་དང་། ཡོངས་འཛིན་གྱི་ཁྱད་པར། ཕྱི་དགེ་བའི་བཤེས་
གཉེན་དང་ནང་ཐབས་ལ་མཁས་པའི་མཚན་ཉིད་ཀྱིས་ཡོངས་སུ་འཛིན་པ་དང་ལྡན་པ་དང་།
རྣམ་རྟོག་ལྡན་ཚུལ་གྱི་ཁྱད་པར་མཐོང་བ་དང་སྒོམ་པས་ས་བོན་རྩ་བ་ནས་སྤང་བར་བྱ་བའི་
གཟུང་བ་དང་འཛིན་པའི་རྣམ་པར་རྟོག་པ་བཞི་པོ་མཚུངས་ལྡན་དུ་འབྲེལ་པར་འབྱུང་བ་ཡིས་
སོ༑ ༑གཉིས་པ་རྒྱུ་མཚན་ནི། ཉན་ཐོས་ཀྱི་དྲོ་བར་གྱུར་པ་ལ་སོགས་པ་དགེ་བའི་རྩ་བ་དེ་དག་
ལ་ཁྱད་ཆོས་ལྔ་པོ་འདི་མེད་དེ། མངོན་པའི་གཞུང་ལུགས་ལས་དེ་དག་གི་དྲོད་སོགས་ནི་
གཟུགས་སུ་རུང་བ་ལ་སོགས་པའི་མཚན་ཉིད་ཅན་གྱི་དངོས་པོའི་བདག་ཉིད་ཀྱི་བདེན་པ་བཞི་
ལ་དམིགས་པ་དང་། གང་ཟག་གི་བདག་ཏུ་ལྟ་བའི་གཉེན་པོ་ཉིད་ཀྱིས་མི་རྟག་པ་ལ་སོགས་
པའི་རྣམ་པར་ཞུགས་པ་དང་། རང་གི་ཐེག་པའི་དོན་རྟོགས་པ་ཁོ་ནའི་ཆེད་དུ་དང་ཐེག་དམན་
ལས་ཡོངས་སུ་འཛིན་པ་དང་བྲལ་བ་དང་། རྣམ་པར་རྟོག་པ་བཞི་དང་མི་ལྡན་པར་འབྱུང་ངོ༌། །
ཞེས་བཤད་པའི་ཕྱིར་རོ། །གཉིས་པ་ལ་རྣམ་པ་མི་འདྲ་བ་དུ་མས་དམིགས་པའི་ཚུལ་དང་། དེ་
ཉིད་རྒྱས་པར་མ་སྤྲོས་པའི་རྒྱུ་མཚན་དང༌། ལུང་གཞན་དང་འགལ་བ་སྤང་བའོ། །དང་པོ་ནི།
བྱང་ཆུབ་སེམས་དཔའ་རྣམས་ཀྱི་ངེས་པར་འབྱེད་པའི་ཆ་དང་མཐུན་པ་རྣམས་ནི་ཆོས་ཅན།
ཐབས་ལ་མཁས་པའི་སྟོབས་ཀྱིས་བདེན་པ་བཞིའི་དངོས་པོ་ལ་ཇི་ལྟར་སྲིད་པ་བཞིན་དུ་
དམིགས་པ་ཡིན་ཏེ། མཉམ་གཞག་ཏུ་ཆོས་ཉིད་ཀྱི་རྣམ་པའི་སྒོ་ནས་དང་། རྗེས་ཐོབ་ཀྱི་གནས་
སྐབས་ཁ་ཅིག་ཏུ་ནི་རྒྱུའི་མཚན་མ་མེད་པའི་སྒོ་ནས་དང་། ཁ་ཅིག་ཏུ་ནི་འབྲས་བུ་ལ་སྨོན་པ་
མེད་པའི་སྒོ་ནས་དང་། ཁ་ཅིག་ཏུ་ནི་རང་གི་ངོ་བོ་སྟོང་པ་ཉིད་ཀྱི་སྒོ་ནས་དམིགས་ཏེ་རྣམ་པར་
སྒྲོ་འདོགས་གཅོད་པའི་ཕྱིར་རོ། །དེར་མ་ཟད་སྔ་མ་གོང་དུ་བཤད་པ་བཞིན་དུ་རྣམ་པ་གཞན་
-54-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས༔ ༼༤ ༧
བདག་མེད་པ་གཉིས་ཀྱིས་ཀྱང་དམིགས་སོ་ཞེས་བྱ་བ་ཤེས་པར་བྱའོ། །གཉིས་པ་ནི། རྣམ་པ་
མི་འདྲ་བ་དུ་མའི་སྒོ་ནས་དམིགས་པའི་ཚུལ་དེ་འདིར་བརྗོད་དགོས་སོ་ཞེ་ན། དེ་ནི་རྣམ་པར་མ་
སྤྲོས་ཏེ། མདོར་བསྡུས་ཏེ་རྣམ་པར་བཀྲོལ་བ་ཙམ་དུ་བརྗོད་པར་འདོད་པས་སོ། །གསུམ་པ་
ནི༑ རྣམ་པ་མི་འདྲ་བ་དུ་མས་འཆད་པ་མི་འཐད་དེ། ཇི་སྐད་དུ། དྲི་མེད་བཅུ་དྲུག་རྣམ་གཞན་
མེད། །ཅེས་བཤད་པས་སོ་ཞེ་ན། དམན་པའི་ཐེག་པ་གཞན་གྱི་ལུང་ལ་རྟེན་ནས་ཐེག་ཆེན་གྱི་
གནས་སྐབས་གང་དུ་ཡང་སུན་འབྱིན་པ་བརྗོད་པར་མི་བྱ་སྟེ། གང་གི་ཕྱིར་ན་ཐེག་ཆེན་གྱི་རྣམ་
པར་བཞག་པ་འདི་ནི་དམན་པ་ལས་གཞན་ཁྱད་པར་དུ་འཕགས་པ་ཁོ་ན་ཡིན་པ་དེའི་ཕྱིར།
གཉིས་པ་རྒྱས་པར་བཤད་པ་ལ་གསུམ་སྟེ། དམིགས་རྣམ་རྒྱུ་གསུམ་གྱི་དང་།
མཚུངས་ལྡན་རྟོག་པའི་དང་། ཡོངས་འཛིན་དགེ་བཤེས་ཀྱི་ཁྱད་ཆོས་བཤད་པའོ། །དང་པོ་ལ་
གསུམ་སྟེ། སྤྱིའི་མཚམས་སྦྱར། སོ་སོའི་རང་བཞིན་རྒྱས་པར་བཤད། ཆོས་ཅན་གྱི་ཆོས་སུ་
བརྗོད་པ་འཆད་པའི་རྩོད་པ་སྤང་བའོ། །དང་པོ་ནི། དམིགས་པ་དང་ཞེས་སོགས་སོ། །གཉིས་
པ་ལ་དྲོད་ཀྱི་དམིགས་རྣམ་རྒྱུ་གསུམ་རྒྱས་པར་བཤད་པ་སོགས་བཞི་ལས། དང་པོ་ལ་གཉིས་
ལས། རྩ་བ་ནི། སྒོམ་ལམ་ལ་འདོམས་པའི་གདམས་ངག་ལས་འཕྲོས་ནས། ཤཱ་རིའི་བུས་
སྨྲས་པ། རབ་འབྱོར་ཆོས་ལ་སྲེད་པ་གང་ཡིན། སྨྲས་པ། བྱང་ཆེན་ཡུམ་ལ་སྤྱོད་པའི་ཚེ།
གཟུགས་མི་རྟག་ཅེས་བྱ་བར་མངོན་པར་ཞེན་པ་དང་། ལྷག་པར་གནས་པ་དང་། ལྷག་པར་
ཞེན་པ་ནི་མཐུན་པའི་ཆོས་ལ་སྲེད་པ་སྟེ་སྐྱོན་ནོ། །ཞེས་སོགས་ཀྱི་མདོ་ཆོས་ཅན། དྲོད་ཀྱི་
དམིགས་རྣམ་རྒྱུ་གསུམ་གྱི་ཁྱད་ཆོས་རྒྱས་པར་བཤད་པ་ཡིན་ཏེ། དེ་ལྟར་འཆད་པ་ཉིད།
དམིགས་པ་མི་རྟག་ལ་སོགས་པ། ། ཞེས་པའི་གཞུང་འདིས་བཀྲལ་བའི་ཕྱིར། འགྲེལ་པ་ལ་
གཉིས་ལས། རྒྱས་པར་བཤད་པ་ནི། སྡུག་བསྔལ་ལ་སོགས་པའི་བདེན་པ་བཞི་པོ་ལ་བརྟེན་
པ་མི་རྟག་པ་ལ་སོགས་པའི་རྣམ་པ་བཅུ་དྲུག་པོ་ཆོས་ཅན། གསུམ་ཡོད་པ་དེ་ལ་དྲོད་ཆུང་ངུའི་
-55-



བརྩེ་ཆེན་འོད་སྣང་མས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དམིགས་པ་ཡིན་ཏེ། དེས་སྒྲོ་འདོགས་བཅད་པར་བྱ་བའི་གཞི་ཡིན་པའི་ཕྱིར་། སྡུག་བསྔལ་ལ་
སོགས་པའི་བདེན་པ་ལ་མངོན་པར་ཞེན་པ་དང་། ལྷག་པར་དམིགས་པ་དང་། སོགས་པ་ཀུན་
ཤེས་པའི་རྟོགས་པ་འགོག་པའི་ཡེ་ཤེས་ནི་ཆོས་ཅན། དྲོད་ཆུང་ངུའི་རྣམ་པ་ཡིན་ཏེ། དེས་
བཤད་མ་ཐག་པའི་དམིགས་པ་ལ་སྒྲོ་འདོགས་བཅད་པའི་འཛིན་སྟངས་ཀྱི་བྱེ་བྲག་ཡིན་པའི་
ཕྱིར། ངེས་འབྱེད་ཆ་མཐུན་བཞི་ཀའི་རྒྱུའི་ཁྱད་པར་སྐབས་འདིར་འཆད་པ་ནི་དྲོ་བ་ལ་སོགས་
པ་ཞེས་པའོ། ། འདིར་ཉན་ཐོས་དང་རང་རྒྱལ་གྱི་རྟོགས་རིགས་སུ་གྱུར་པའི་ཐེག་ཆེན་གྱི་སྦྱོར་
ལམ་ཞེན་བློར་འདོད་པ་ནི་དྲངས་མ་ཐག་པའི་མདོ་གཞུང་འགྲེལ་གསུམ་གྱིས་ཁེགས་པ་ཡིན་
ནོ༑ ༑གནས་ཚུལ་ལ་ཞུགས་པའི་མོས་པ་ཡིད་ལ་བྱེད་པ་དག་གི་གཟུགས་ལ་སོགས་པ་སྒྲུབ་
པའི་རྣམ་པར་མི་དམིགས། དེ་ཁོ་ན་ཉིད་ཡིད་ལ་བྱེད་པ་དག་གིས་དགག་པའི་རྣམ་པ་དག་ཏུ་མ་
མཐོང་བ་ཞེས་བྱ་བ་འདི་ཆོས་ཅན། དྲོད་འབྲིང་གི་དམིགས་པ་ཡིན་ཏེ། དེས་སྒྲོ་འདོགས་བཅད་
པར་བྱ་བའི་གཞི་ཡིན་པའི་ཕྱིར། རྒྱུན་མི་འདྲ་བ་ཆད་པ་དང་། རྒྱུན་འདྲ་བ་རྟག་པར་འཇུག་
པའི་མཚན་ཉིད་དག་མེད་པར་རྟོགས་པའི་ཡེ་ཤེས་ཆོས་ཅན། འབྲིང་གི་རྣམ་པ་ཡིན་ཏེ། དེས་
བཤད་མ་ཐག་པའི་དམིགས་པ་ལ་སྒྲོ་འདོགས་བཅད་པའི་འཛིན་སྟངས་ཀྱི་བྱེ་བྲག་ཡིན་པའི་
ཕྱིར། དེ་མེད་པའི་ཤེས་བྱེད་ནི། རྗོད་བྱེད་མིང་ཐམས་ཅད་མེད་པ་ཉིད་ཀྱིས་བརྗོད་བྱ་རྒྱུ་འདྲ་
མི་འདྲ་ཡང་མེད་དེ། གཉིས་པོ་ལྟོས་ནས་གྲུབ་པའི་ཕྱིར། དམིགས་པར་བཤད་པའི་དགག་
སྒྲུབ་མ་དམིགས་པ་ནི་སྟོང་ཉིད་ཕྱོགས་རེ་བ་ཡིན་ལ། རྣམ་པར་བཤད་པའི་རྟག་ཆད་མེད་པ་ནི་
སྤྲོས་པའི་མཐའ་ཐམས་ཅད་དང་བྲལ་བའི་རྣམ་པ་ཅན་ཏེ། འོག་མ་དག་ལའང་དེ་བཞིན་ནོ། །
གཟུགས་ནས་སངས་རྒྱས་ཞེས་བྱ་བའི་བར་གྱི་ཆོས་ཐམས་ཅད་བརྡར་བཏགས་པ་ཙམ་དང་ཐ་
སྙད་བཏགས་པ་ཙམ་ཡིན་པ་ཞེས་བྱ་བ་དེ་ཆོས་ཅན། ཆེན་པོའི་དམིགས་པ་ཡིན་ཏེ། དེས་སྒྲོ་
འདོགས་གཅོད་པའི་གཞི་ཡིན་པའི་ཕྱིར། དགེ་བ་དང་མི་དགེ་བ་སོགས་ཉིད་ཀྱི་ཆོས་གང་དུ་
-
6-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧་
ཡང་བརྗོད་དུ་མེད་པ་ཞེས་བྱ་བར་རྟོགས་པའི་དྲོད་ཀྱི་ཡེ་ཤེས་ཆོས་ཅན། དེའི་རྣམ་པ་ཡིན་ཏེ།
དེས་དམིགས་པ་སྔ་མ་ལ་སྒྲོ་འདོགས་བཅད་པའི་ཡེ་ཤེས་ཀྱི་བྱེ་བྲག་ཡིན་པའི་ཕྱིར། དོན་བསྡུ་
བ་ནི། དེ་ལྟར་ན་རྣམ་པར་མི་རྟོག་པའི་ཡེ་ཤེས་ཀྱི་མེ་སྐྱེ་བའི་ལྟས་སུ་གྱུར་པའི་ཕྱིར་དྲོ་བར་གྱུར་
པ་ཞེས་བྱ་བ་རྣམ་པ་གསུམ་ཆོས་ཅན། ཐེག་དམན་གྱི་དྲོད་ལས་ཁྱད་པར་དུ་འཕགས་པ་ཡིན་
ཏེ༑ དམིགས་པ་དང་། རྣམ་པ་དང་། རྒྱུའི་ཁྱད་པར་གསུམ་དང་ལྡན་པར་བཤད་མ་ཐག་པ་དེ་
ལྟར་ནའོ། །གཉིས་པ་རྩེ་མོའི་དམིགས་རྣམ་རྒྱས་པར་བཤད་པ་ལ་གཉིས་ལས། རྩ་བ་ནི་བྱང་
སེམས་ཡུམ་ལ་སྤྱོད་པའི་ཚེ་གཟུགས་ལ་གནས་པར་མི་བགྱིའོ། །ཞེས་སོགས་ཀྱི་མདོ་ཆོས་
ཅན། རྩེ་མོའི་དམིགས་རྣམ་རྒྱས་པར་བཤད་པ་ཡིན་ཏེ། དེ་ལྟར་འཆད་བྱེད་དུ་རྩ་བའི་གཞུང་
འདིས་བཀྲལ་བའི་ཕྱིར། དེ་ཡང་རྐང་པ་དང་པོ་གསུམ་གྱིས་རྩེ་མོ་ཆུང་ངུའི་དམིགས་པ། དེ་
ནས་གསུམ་གྱིས་དེའི་རྣམ་པ། དེ་ནས་རྐང་པ་གཉིས་ཀྱིས་འབྲིང་གི་དམིགས་རྣམ། དེ་ནས་
གཉིས་ཀྱིས་ཆེན་པོའི་དམིགས་རྣམ་བསྟན་པ་ཡིན་ནོ། །འགྲེལ་པ་ལ་གཉིས་ལས། བཤད་པ་
ནི༑ གཟུགས་ལ་སོགས་པ་ལ་མི་གནས་པ་ཞེས་བྱ་བ་སྟེ། གནས་བྱར་མ་གྲུབ་པའི་དགག་པ་
ཉི་ཚེ་བ་དེ་ཆོས་ཅན། རྩེ་མོ་ཆུང་ངུའི་དམིགས་པ་ཡིན་ཏེ། དེས་སྒྲོ་འདོགས་གཅོད་པའི་གཞི་
ཡིན་པའི་ཕྱིར། དེར་མ་གྲུབ་པའི་ཤེས་བྱེད་ནི། གཟུགས་ལ་སོགས་པའི་རང་གི་ངོ་བོ་དང་བྲལ་
བའི་ངོ་བོ་ཉིད་ཡིན་པས་ན་རང་ངོ་བོ་ཉིད་མེད་པའི་ཕྱིར། འདི་དགག་པ་ཕྱོགས་རེ་བ་ཡིན་པའི་
རྒྱུ་མཚན་ནི། དེ་དང་དེའི་ངོ་བོ་ཉིད་མེད་པ་དེ་ཆོས་དེ་དང་དེའི་ངོ་བོ་ཉིད་དུ་བསྟན་པས་སོ། །
གཟུགས་སོགས་དེ་དག་ལ་རྟག་པ་དང་མི་རྟག་པ་ལ་སོགས་པ་ཉིད་དུ་མི་གནས་པ་ཞེས་བྱ་བ་
སྟེ༑ སྤྲོས་པའི་མཐའ་ཐམས་ཅད་དང་བྲལ་བའི་རྩེ་མོའི་ཡེ་ཤེས་ཆོས་ཅན། དེའི་རྣམ་པ་ཡིན་ཏེ།
དེས་དམིགས་པ་སྔ་མ་དེ་ཉིད་ལ་སྒྲོ་འདོགས་བཅད་པའི་ཡེ་ཤེས་ཀྱི་བྱེ་བྲག་ཡིན་པའི་ཕྱིར། དེ་
དང་དེར་མི་གནས་པའི་ཤེས་བྱེད་ནི། སྟོང་པ་ཉིད་ལ་མི་རྟག་པ་ལ་སོགས་པ་ཉིད་ཀྱིས་ཏེ།
-57-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོད་པ་མ་ཡིན་པའི་ཕྱིར་ཏེ། དོན་དམ་པར་གཟུགས་ལ་སོགས་པའི་ཆོས་ཐམས་ཅད་དང་སྟོང་
པ་ཉིད་དག་ཕན་ཚུན་ངོ་བོ་གཅིག་པས་སོ། །མི་རྟག་པ་ཉིད་ལ་སོགས་པ་དང་སྟོང་པ་ཉིད་དག་
ཕན་ཚུན་བདག་ཉིད་གཅིག་པ་ཞེས་བྱ་བ་དེ་ཆོས་ཅན། རྩེ་མོ་འབྲིང་གི་དམིགས་པ་ཡིན་ཏེ།
དེའི་རྣམ་པས་གང་ལ་དམིགས་པའི་ཡུལ་ཡིན་པའི་ཕྱིར། བདག་ཉིད་གཅིག་པའི་ཤེས་བྱེད་ནི་
མི་རྟག་པ་ལ་སོགས་པ་དང་སྟོང་པ་ཉིད་རྣམས་ནི་རང་གི་ངོ་བོ་ཉིད་མེད་པ་ཡིན་པའི་ཕྱིར་ཏེ།
ཆོས་ཀྱི་དབྱིངས་ཀྱི་ངོ་བོ་ཉིད་ཡིན་པའི་ཕྱིར། འདིར་སྟོང་པ་ཉིད་དང་ངོ་བོ་གཅིག་ཅེས་པ་ལ་
འཆད་ཚུལ་གཉིས་ལས། སྒྲོ་འདོགས་གཅོད་པའི་ཚེ་ནི་ངོ་བོ་ཉིད་མེད་པར་མཚུངས་པ་ལ་ངོ་བོ་
གཅིག་པའི་ཐ་སྙད་དང་། རྣམ་པས་ཉམས་སུ་མྱོང་བའི་ཚེ་ནི་སྟོང་པ་ཉིད་ཀྱི་ཡེ་ཤེས་སུ་མཚུངས་
པ་ལ་དེར་ཐ་སྙད་བྱས་སོ། །གཟུགས་ལ་སོགས་པ་ལ་རང་གིར་མི་བྱེད་པར་རྟོགས་པ་ཞེས་བྱ་
བའི་ཡེ་ཤེས་ཆོས་ཅན། རྩེ་མོ་འབྲིང་གི་རྣམ་པ་ཡིན་ཏེ། དེས་རང་གི་དམིགས་པ་ལ་སྒྲོ་
འདོགས་བཅད་པའི་ཡེ་ཤེས་ཀྱི་བྱེ་བྲག་ཡིན་པའི་ཕྱིར། དེར་མི་བྱེད་པའི་ཤེས་བྱེད་ནི། སྒྲོ་
འདོགས་གཅོད་པའི་ཚེ་ངོ་བོ་ཉིད་བཀག་ཟིན་པའི་ཕྱིར། ཁྱབ་བྱེད་ངོ་བོ་ཉིད་མེད་པ་ཉིད་ཀྱིས་
ཁྱབ་བྱ་གཟུགས་ལ་སོགས་པ་དེ་དག་ལ་སྔོན་པོ་ལ་སོགས་པའི་ཁྱད་པར་གྱི་ཆོས་ཀྱི་མཚན་
མར་མི་མཐོང་ཞིང་མ་དམིགས་པ་ཞེས་བྱ་བ་ཆོས་ཅན། རྩེ་མོ་ཆེན་པོའི་དམིགས་པ་ཡིན་ཏེ།
དེའི་རྣམ་པས་གང་ལ་དམིགས་པའི་ཡུལ་དུ་གྱུར་པའི་ཕྱིར། རྩེ་མོ་ཆེན་པོའི་ཤེས་རབ་ཀྱི་ཆོས་
ཡང་དག་པར་རབ་ཏུ་རྣམ་པར་འབྱེད་པས་དངོས་པོ་ཐམས་ཅད་མི་དམིགས་པར་ངེས་པར་
རྟོགས་པ་ཞེས་བྱ་བ་དེ་ཆོས་ཅན། རྩེ་མོ་ཆེན་པོའི་རྣམ་པ་ཡིན་ཏེ། དེས་རང་གི་དམིགས་པ་ལ་
སྒྲོ་འདོགས་བཅད་པའི་ཡེ་ཤེས་ཀྱི་བྱེ་བྲག་ཡིན་པའི་ཕྱིར། དེ་ལྟར་ན་གང་ལ་དམིགས་པའི་
ཡུལ་དང་། གང་གིས་དམིགས་པའི་རྣམ་པ་དང་། གང་འཐོབ་པའི་རྒྱུའི་ཁྱད་པར་དང་ལྡན་པའི་
ཆུང་ངུ་འབྲིང་ཆེན་པོ་གསུམ་ནི་ཆོས་ཅན། རྩེ་མོར་གྱུར་པ་ཞེས་བྱ་སྟེ། དགེ་བའི་རྩ་བ་མི་མཐུན་
-58.



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
ཕྱོགས་ཀྱིས་གཡོ་ནུས་པ་རྣམས་ ཀྱི་རྩེ་མོར་གྱུར་པ་ཡིན་པའི་ཕྱིར། གསུམ་པ་བཟོད་པའི་
དམིགས་རྣམ་རྒྱས་པར་བཤད་པ་ལ། རྩ་བ་ནི། རབ་འབྱོར་གྱིས་སྨྲས་པ། ཤཱ་རིའི་བུ་གཟུགས་
ནི་གཟུགས་ཀྱི་རང་བཞིན་དང་བྲལ་བ་ལ་སོགས་པར་ཤེས་པ་གང་ཡིན་པ་དེ་ནི་ཤེས་རབ་ཀྱི་
ཕ་རོལ་ཏུ་ ཕྱིན་ པ་དང་མ་བྲལ་བའོ། །ཞེས་ སོགས་ ཀྱི་མདོ་ཚིག་ཆོས་ཅན་། བཟོད་པའི་
དམིགས་རྣམ་བསྟན་པ་ཡིན་ཏེ། དེ་སྟོན་བྱེད་དུ་རྗེ་བཙུན་གྱི་གཞུང་འདིས་བསྟན་བའི་ཕྱིར།
འགྲེལ་པ་ལ་གསུམ་ལས། བཟོད་པ་ཆུང་ངུའི་དམིགས་རྣམ་ནི། མཚན་ཉིད་ཀྱི་ངོ་བོ་ཉིད་
མཚན་གཞི་དང་། ངོ་བོ་ཉིད་ཀྱི་མཚན་ཉིད་མཚོན་བྱེད་དག་སྟོང་བ་ཉིད་དུ་གཅིག་པར་གཏན་
ལ་ཕབ་ཟིན་པ་ཉིད་ཀྱིས་ན། གཟུགས་ལ་སོགས་པའི་ངོ་བོ་ཉིད་མེད་པ་གང་ཡིན་པ་ཞེས་བྱ་བ་
དེ་ཆོས་ཅན། བཟོད་པ་ཆུང་ངུའི་དམིགས་པ་ཡིན་ཏེ། དེའི་རྣམ་པས་གང་ལ་དམིགས་པའི་ཡུལ་
དུ་གྱུར་པའི་ཕྱིར་རོ། །ཡང་ན་མཚན་ཉིད་ཀྱི་ངོ་བོ་ཉིད་ཅེས་པ་གཟུགས་རུང་སོགས་ཀུན་རྫོབ་
ཀྱི་ངོ་བོ་དང་། ངོ་བོ་ཉིད་ཀྱི་མཚན་ཉིད་ཅེས་པ་དེའི་སྟོང་ཉིད་སོགས་དོན་དམ་གྱི་ངོ་བོ་ལ་
བཤད་ནས། དེ་གཉིས་ཀ་དང་བྲལ་བ་ནི་དམིགས་པར་འཇོག་པའི་ཚེ་ནའོ། །སྐྱེ་བོ་དམིགས་
པ་ཅན་གྱི་ངོར་ཡོད་པའི་གཟུགས་ལ་སོགས་པ་གཟུང་འཛིན་དངོས་པོས་བསྡུས་པ་རྣམས་མེད་
པ་ཉིད་ནི་ཆོས་རྣམས་ཀྱི་ངོ་བོ་ཉིད་དོ་ཞེས་བྱ་བར་རྟོགས་པའི་ཡེ་ཤེས་དེ་ཆོས་ཅན། བཟོད་པ་
ཆུང་ངུའི་རྣམ་པ་ཡིན་ཏེ། དེས་རང་གི་དམིགས་པ་ལ་སྒྲོ་འདོགས་བཅད་ནས་གོམས་པར་བྱེད་
པའི་ཡེ་ཤེས་ཀྱི་བྱེ་བྲག་ཡིན་པའི་ཕྱིར། གཉིས་པ་ནི་གཟུགས་སོགས་རང་བཞིན་གྱིས་མ་སྐྱེས་
པར་གཏན་ལ་ཕབ་ཟིན་པ་ཉིད་ཀྱིས་གཟུགས་ལ་སོགས་པ་ལ་སྐྱེ་བ་ཡང་མེད། མྱ་ངན་ལས་
འདས་པ་ཡང་མེད་ཅེས་བྱ་བ་དེ་ཆོས་ཅན། བཟོད་པ་འབྲིང་གི་དམིགས་པ་ཡིན་ཏེ། དེའི་རྣམ་
པས་གང་ལ་དམིགས་པའི་ཡུལ་དུ་གྱུར་པའི་ཕྱིར། ཆོས་ཐམས་ཅད་རང་གི་ངོ་བོས་སྟོང་པ་ཉིད་
དུ་རྟོགས་པ་ཁོ་ནའི་རྒྱུ་ལ་བརྟེན་ནས། འབྲས་བུ་ལུས་དང་ངག་ལ་སོགས་པ་རྣམ་པ་ཐམས་
-59-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་དུ་རྣམ་པར་དག་པ་སངས་རྒྱས་ཀྱི་སྐུ་གསུམ་འབྱུང་བར་རྟོགས་པ་ཞེས་བྱ་བའི་ཡེ་ཤེས་ནི་
ཆོས་ཅན། བཟོད་པ་འབྲིང་གི་རྣམ་པ་ཡིན་ཏེ། དེས་རང་གི་དམིགས་པ་ལ་སྒྲོ་འདོགས་བཅད་
པའི་ཡེ་ཤེས་ཀྱི་བྱེ་བྲག་ཡིན་པའི་ཕྱིར། འདི་ནི་མཉམ་གཞག་གིས་དྲངས་པའི་ངེས་ཤེས་ལ་
རྣམ་པའི་མིང་བཏགས་པའོ། །གསུམ་པ་ནི། གཟུགས་གཟུགས་རུང་སོགས་རང་གི་མཚན་
ཉིད་དང་། མི་རྟག་པ་སོགས་སྤྱིའི་མཚན་ཉིད་རིགས་ངོར་མི་འཐད་པ་ཉིད་དུ་གཏན་ལ་ཕབ་
པས། ཆོས་ཐམས་ཅད་མཚན་མ་མེད་པ་ཉིད་ཅེས་བྱ་བ་དེ་ཆོས་ཅན། བཟོད་པ་ཆེན་པོའི་
དམིགས་པ་ཡིན་ཏེ། དེའི་རྣམ་པས་གང་ལ་དམིགས་པའི་ཡུལ་དུ་གྱུར་པའི་ཕྱིར། སྟོང་པ་ཉིད་
རང་བཞིན་ཁོ་ནས་གཟུགས་ལ་སོགས་པའི་མཚན་མ་རྣམས་ཀྱི་རྟེན་དང་བྲལ་བར་དམིགས་
པའི་ཚེ་སྒྲོ་འདོགས་བཅད་ཟིན་པ་ཉིད་ཀྱིས་མཉམ་གཞག་ཏུ་མོས་པ་ཡིད་ལ་བྱེད་པས་སྟོང་པ་
ཉིད་ལ་སོགས་པར་མི་མོས་ཤིང་། དེ་ཁོ་ན་ཉིད་ཡིད་ལ་བྱེད་པས་མེད་པར་དགག་པ་ཡོངས་སུ་
ཤེས་པ་མེད་པ་ཞེས་བྱ་བ་དེ་ཆོས་ཅན། བཟོད་པ་ཆེན་པོའི་རྣམ་པ་ཡིན་ཏེ། དེས་རང་གི་
དམིགས་པ་ལ་སྒྲོ་འདོགས་བཅད་པའི་ཡེ་ཤེས་ཀྱི་བྱེ་བྲག་ཡིན་པའི་ཕྱིར། གཞུང་འདིས་ནི་ངེས་
ཆའི་མཉམ་གཞག་ཡེ་ཤེས་སྟོང་པ་ཉིད་ལ་ཞེན་བློ་ཡིན་པ་དང་། འཕགས་པའི་མཉམ་གཞག་
ཡེ་ཤེས་ཀྱིས་མེད་དགག་གི་ཆ་མངོན་སུམ་དུ་རྟོགས་པ་གཉིས་ཀ་བཀག་པ་ཡིན་ནོ། །དེ་ལྟར་
ན་གང་ལ་དམིགས་པ་སོགས་གསུམ་དང་ལྡན་པའི་ཆུང་ངུ་སོགས་རྣམ་པ་གསུམ་ནི་ཆོས་ཅན།
བཟོད་པར་གྱུར་པ་ཞེས་བྱ་སྟེ། ཆོས་ཆེན་པོ་སྐྱེ་མེད་ཀྱི་དོན་ལ་བཟོད་པ་དང་པོར་ཐོབ་པས་ངན་
འགྲོ་མེད་པའི་ཕན་ཡོན་དང་ལྡན་པའི་ཕྱིར། སྐབས་འདི་དག་ཏུ་རྣམ་པར་བཤད་པ་རྣམས་ནི་
མྱོང་བྱ་དང་མྱོང་བྱེད་གཉིས་ཀ་གཉིས་སྟོང་གི་ཡེ་ཤེས་སུ་ཁྱད་པར་མེད་ལ། དམིགས་པ་འཆད་
པའི་ཚེ། ཆོས་ཅན་བདེན་བཞི་ལྟ་བུ་སྒྲོ་འདོགས་གཅོད་པའི་གཞིར་བཟུང་བ་དང་། སྟོང་ཉིད་
མཚན་མེད་སོགས་རིགས་པས་སྒྲོ་འདོགས་བཅད་ཟིན་པའི་མེད་དགག་གི་ཆ་གཉིས་ཀ་བཤད་
-60-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
པ་ལས། གཉིས་ཀ་ཡང་རྣམ་པས་སྒྲོ་འདོགས་གཅོད་དགོས་སུ་ཁྱད་པར་མེད་མོད། སྔ་མ་ཐོས་
བསམ་གྱི་ཡུལ་ཁོ་ན་ཡིན་ལ། ཕྱི་མ་ནི་སྒོམ་བྱུང་གིས་ཀྱང་ཡུལ་དུ་བྱས་མོད། དེའི་ཉམས་སུ་
མྱོང་བྱར་ནི་མི་འཆད་དོ། །བཞི་པ་ཆོས་མཆོག་གི་དམིགས་རྣམ་རྒྱས་པར་འཆད་པ་ལ། རྩ་བ་
ནི; ཤཱ་རིའི་བུ་འདི་ནི་བྱང་ཆུབ་སེམས་དཔའ་ཆེན་པོ་རྣམས་ཀྱི་ཏིང་ངེ་འཛིན་ཆོས་ཐམས་ཅད་
སྐྱེ་བ་མེད་པ་ཞེས་བྱ་བ་སྟེ། ཡངས་པ་མདུན་དུ་བྱས་པ། ཚད་མེད་པར་ངེས་པ། ཉན་ཐོས་དང་
རང་སངས་རྒྱས་ཐམས་ཅད་ཀྱིས་མི་འཕྲོག་པའོ། །ཞེས་སོགས་ཀྱི་མདོ་ཆོས་ཅན། ཆོས་མཆོག་
གི་དམིགས་རྣམ་བསྟན་པ་ཡིན་ཏེ། དེ་སྟོན་བྱེད་དུ་རྗེ་བཙུན་གྱི་གཞུང་འདིས་གཏན་ལ་ཕབ་
པའི་ཕྱིར། འགྲེལ་པ་ལ་གསུམ་ལས། དང་པོ་ནི། ཆོས་ཐམས་ཅད་སྐྱེ་བ་མེད་པ་དང་དཔའ་
བར་འགྲོ་བ་ལ་སོགས་པའི་ཏིང་ངེ་འཛིན་བསྒོམ་པར་བྱའོ། །ཞེས་ཐོས་བསམ་གྱི་ཚེ། བསྒོམ་
བྱ་ཏིང་ངེ་འཛིན་ངོ་ཤེས་པ་དེ་ཆོས་ཅན། ཆོས་མཆོག་ཆུང་ངུའི་དམིགས་པ་ཡིན་ཏེ། དེའི་རྣམ་
པས་གང་ལ་དམིགས་པའི་ཡུལ་དུ་གྱུར་པའི་ཕྱིར། ཏིང་ངེ་འཛིན་དེ་དག་བསྒོམས་པས་འཇིག་
རྟེན་གྱི་ཁམས་ཐམས་ཅད་དུ་གདུལ་བྱའི་སྐལ་བ་ཇི་ལྟ་བ་བཞིན་ལྷུན་གྱིས་གྲུབ་པར་ཆོ་འཕྲུལ་
རྣམ་པ་གསུམ་ལ་སོགས་པ་ཏིང་ངེ་འཛིན་གྱི་བྱེད་པ་འཇུག་པ་ཞེས་བྱ་བར་རྟོགས་པའི་ཡེ་ཤེས་
ནི་ཆོས་ཅན། ཆོས་མཆོག་ཆུང་ངུའི་རྣམ་པ་ཡིན་ཏེ། དེས་རང་གི་དམིགས་པ་ལ་སྒྲོ་འདོགས་
བཅད་པའི་ཡེ་ཤེས་ཀྱི་བྱེ་བྲག་ཡིན་པའི་ཕྱིར། དེ་ལྟར་བྱེད་པ་འཇུག་ནུས་པ་ཡིན་ཏེ། རང་གི་
སྨོན་ལམ་དང་། བསོད་ནམས་དང་། ཡེ་ཤེས་དང་། ཆོས་ཀྱི་དབྱིངས་ལ་བྱ་བྱེད་རུང་བའི་
སྟོབས་ཀྱིས་སོ། །འདི་ཡང་མཉམ་གཞག་གི་རྣམ་པས་དྲངས་པའི་ངེས་ཤེས་ལ་དེའི་མིང་གིས་
བཏགས་པ་སྟེ། རྣམ་པ་དངོས་ནི་དམིགས་པར་བཤད་པའི་ཏིང་ངེ་འཛིན་གང་ཡང་རུང་བ་
རྣམས་སོ། །གཉིས་པ་ལ་ཆོས་ཐམས་ཅད་སྐྱེ་བ་མེད་པ་སོགས་ལ་ཡང་དག་པར་ཞུགས་པའི་
ཏིང་ངེ་འཛིན་བརྒྱ་ཉི་ཤུ་པོ་གང་རུང་དང་ལྡན་པའི་རྣལ་འབྱོར་པ་ལ་སངས་རྒྱས་རྣམས་ཀྱིས་
-6
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྫོགས་པའི་བྱང་ཆུབ་ཏུ་ལུང་སྟོན་པར་མཛད་པ་འདི་ནི་རྟེན་འབྲེལ་གྱི་ཆོས་ཉིད་དོ་ཞེས་བྱ་བ་
འདི་ཆོས་ཅན། ཆོས་མཆོག་འབྲིང་གི་དམིགས་པ་ཡིན་ཏེ། དེས་སྒྲོ་འདོགས་གཅོད་པའི་གཞིར་
བཟུང་བའི་ཕྱིར། ཐོས་བསམ་གྱི་ཚེ་རྣམ་པར་རྟོག་པ་ཐམས་ཅད་མི་འཐད་པར་གཏན་ལ་ཕབ་
ཟིན་པས་ན་ཏིང་ངེ་འཛིན་གྱི་རང་གི་ངོ་བོ་རྟོགས་པའི་བྱང་ཆུབ་སེམས་དཔའ་ཆོས་མཆོག་པ་དེ་
ལ་བདག་ནི་ད་ལྟ་མཉམ་པར་བཞག་པའོ་སྙམ་པ་ལ་སོགས་པ་རྟོག་པའི་ཤེས་པ་མི་འབྱུང་བ་
ཞེས་བྱ་བ་དེ་ཆོས་ཅན། ཆོས་མཆོག་འབྲིང་གི་རྣམ་པ་ཡིན་ཏེ། དེས་རང་གི་དམིགས་པ་ལ་སྒྲོ་
འདོགས་བཅད་པའི་ཡེ་ཤེས་ཀྱི་བྱེ་བྲག་ཡིན་པའི་ཕྱིར། གསུམ་པ་ལ་ཐམས་ཅད་ཆོས་ཉིད་དུ་
རོ་གཅིག་པ་ཉིད་ཀྱིས་ན་སྒོམ་ཏིང་ངེ་འཛིན་དང་། སྒོམ་པ་པོ་བྱང་ཆུབ་སེམས་དཔའ་དང་།
བསྒོམ་བྱ་ཤེས་རབ་ཀྱི་ཕ་རོལ་ཏུ་ཕྱིན་པ་དང་། དོན་གསུམ་ཕན་ཚུན་ངོ་བོ་གཅིག་ཉིད་དུ་
གནས་པ་ཞེས་བྱ་བ་དེ་ཆོས་ཅན། ཆོས་མཆོག་ཆེན་པོའི་དམིགས་པ་ཡིན་ཏེ། དེས་སྒྲོ་འདོགས་
གཅད་པར་བྱ་བའི་གཞི་འམ་རྣམ་པའི་ཡུལ་དུ་གྱུར་པའི་ཕྱིར། འདིར་ངོ་བོ་གཅིག་པའི་དོན་ཡེ་
ཤེས་སུ་གཅིག་པ་དང༌། མེད་དགག་ཏུ་གཅིག་པའི་ཚུལ་གཉིས་ཡོད་དོ། །ཆོས་ཐམས་ཅད་
ཡོད་པ་མ་ཡིན་པར་ཐོས་བསམ་གྱིས་གཏན་ལ་ཕབ་ཟིན་པ་ཉིད་ཀྱིས་ན། མཉམ་གཞག་གི་ཚེ་
ཏིང་ངེ་འཛིན་དུ་རྣམ་པར་མི་རྟོག་པ་ནི། སྐད་ཅིག་གཉིས་པར་མཐོང་ལམ་སྐྱེ་བའི་ཐབས་དམ་
པར་གཏོགས་པའོ་ཞེས་བྱ་བའི་ཡེ་ཤེས་ཆོས་ཅན། ཆོས་མཆོག་ཆེན་པོ་རྣམ་པ་ཡིན་ཏེ། དེས་
རང་གི་དམིགས་པ་ལ་སྒྲོ་འདོགས་བཅད་པའི་ཡེ་ཤེས་ཀྱི་བྱེ་བྲག་ཡིན་པའི་ཕྱིར། འདི་ཡང་
རྗེས་ཀྱི་ངེས་ཤེས་ལ་མིང་བཏགས་པ་ཡིན་གྱི། རྣམ་པ་དངོས་ནི་ཏིང་ངེ་འཛིན་དུ་རྣམ་པར་མི་
རྟོག་པ་ཉིད་དོ། །དེ་ལྟར་ན་གང་ལ་དམིགས་པའི་ཡུལ་སོགས་དང་ལྡན་པའི་འདིར་བསྟན་གྱི་
རྣམ་པ་གསུམ་ཆོས་ཅན། ཆོས་ཀྱི་མཆོག་ཅེས་བྱ་སྟེ། འཇིག་རྟེན་པའི་ཆོས་ཐམས་ཅད་ཀྱི་
མཆོག་ཡིན་པའི་ཕྱིར། སྐབས་འདི་དག་ཏུ་ཆོས་ཉིད་མེད་དགག་གི་ཆ་དམིགས་ཡུལ་དུ་འཆད་
-6?



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༩ ༧ །
པ་དང་། ཉམས་སུ་མྱོང་བྱ་ཡེ་ཤེས་ཁོ་ན་ལ་འཆད་པ་འབྲེལ་མེད་དུ་འགྱུར་བ་མ་ཡིན་ཏེ།
གཉིས་སྟོང་མེད་དགག་གི་ཆ་ཡུལ་དུ་བྱས་པས་གཟུང་འཛིན་གྱི་ཞེན་བློ་ཁེགས་པ་ན། གཉིས་
མེད་ཀྱི་ཡེ་ཤེས་ཉམས་སུ་མྱོང་བྱར་ལྷུན་གྱིས་གྲུབ་པའི་ཕྱིར་རོ། །གསུམ་པ་ཆོས་ཅན་གྱི་ཆོས་
སུ་བརྗོད་པ་འཆད་པའི་རྩོད་སྤོང་ལ། དོགས་པ་ནི། དྲོད་འབྲིང་པོ་མན་ཆད་ཀྱི་དམིགས་རྣམ་
བཅུ་གཅིག་པོ་བདེན་པའི་རྟེན་ཅན་ཡིན་པར་དངོས་སུ་མ་བརྗོད་པའི་ཕྱིར་ཆོས་ཅན་བདེན་པ་
རྣམས་ཀྱི་ཆོས་མ་ཡིན་པར་འགྱུར་ལ། དེ་ལྟ་ན་དྲོད་འབྲིང་སོགས་ངེས་འབྱེད་ཆ་མཐུན་མ་ཡིན་
པར་འགྱུར་རོ་སྙམ་པའོ། །ལན་ལ་གསུམ་སྟེ། དེ་ལྟར་དངོས་སུ་མ་བརྗོད་ཀྱང་དོན་གྱིས་གོ་
བའི་ལན་དང་། དངོས་སུ་མི་བརྗོད་པའི་རྒྱུ་མཚན་དང་། བརྗོད་མི་དགོས་པའི་ཤེས་བྱེད་དོ། །
དང་པོ་ནི། དམིགས་པ་མི་རྟག་ལ་སོགས་པ། །བདེན་པའི་རྟེན་ཅན་ཞེས་བྱ་བ་མ་གཏོགས་པ་
གཞུང་ལྷག་མ་རྣམས་སུ། དམིགས་པ་འདུ་འགོད་དང་བྲལ་བ། །རྣམ་པ་གནས་བྲལ་གནས་
མེད་པ། །གཟུགས་སོགས་བདེན་པའི་རྟེན་ཅན་ནོ། །ཞེས་པ་ལྟ་བུ་དམིགས་པ་དང་རྣམ་པ་
ཁྱད་པར་ཅན་གྱི་ཆོས་ཅན་དང་ཆོས་སུ་བརྗོད་པས་བརྗོད་པར་བྱ་བ་ཡིན་ཡང་། གཞུང་ཕྱི་མ་
རྣམས་སུ་གཟུགས་སོགས་འདུ་འགོད་གནས་བྲལ་དང་། །ཞེས་སོགས་དམིགས་པ་དང་རྣམ་པ་
ཆོས་ཅན། བདེན་བཞིའི་ཆོས་གཞན་ལས་ཁྱད་པར་དུ་བྱས་པ་ཅན་ཆོས་འདུ་འགོད་དང་བྲལ་
བ་ལྟ་བུ་ཆོས་གཞན་མི་སྤོང་བའི་ཚུལ་གྱིས་བརྗོད་པས་གཞུང་ཕྱི་མ་ཐམས་ཅད་དུ་བརྗོད་པ་ལ་
ནི༑ ཆོས་ཅན་བདེན་པ་བཞིའི་ཆོས་སུ་མི་རྟོགས་པའི་སྐྱོན་མེད་དེ། གཟུགས་སོགས་འདུ་
འགོད་དང་བྲལ་ཞེས་དང་། གཟུགས་ཀྱི་འདུ་འགོད་དང་བྲལ་ཞེས་པ་ལྟ་བུ་ཆོས་དང་ཆོས་ཅན་
གྱི་བརྗོད་ཚུལ་འདི་དག་ལ་ནི་ཁྱད་པར་གཞན་སྤོང་བ་དང་མི་སྤོང་བའི་ཚུལ་གྱིས་བརྗོད་པ་མ་
གཏོགས་པ། བརྗོད་བྱའི་དོན་གྱི་གོ་ཚུལ་ལས་ནི་ཁྱད་པར་འགའ་ཡང་མེད་དོ། ། ཞེས་རྣམ་
འགྲེལ་མཛད་པའི་ལུགས་ལས་འབྱུང་བའི་ཕྱིར། དེ་སྐད་དུ་ཡང་། དོན་གཅིག་བརྗོད་ཀྱང་
-63-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཐམས་ཅད་ནི། །འཕེན་ཕྱིར་སོར་མོ་ལྡན་འགྱུར་ཞེས། །ཞེས་དང་། ལ་ལར་སོར་མོའི་ལྡན་པ་
ཞེས། །ཐ་དད་ཆོས་བཞིན་བརྗོད་པར་བྱེད་། །ཅེས་བརྗོད་ཚུལ་དེ་གཉིས་ཀས་ཀྱང་ཐལ་མོ་
དང་ཁུ་ཚུར་ལྟ་བུ་སོར་མོའི་ཡོན་ཏན་དུ་སྟོན་པ་དང་། གོ་བ་ལ་མཚུངས་པར་བཤད་དོ། །
གཉིས་པ་ནི། དེ་ལྟར་དངོས་སུ་མི་བརྗོད་པའི་རྒྱུ་མཚན་ནི། ཚིག་ལེའུར་བྱས་པ་ལྷག་མ་རྣམས་
བསྡེབས་པའི་ངོར་དམིགས་རྣམ་དང་པོའི་བརྗོད་ཚུལ་ལས་ཐ་དད་པ་ཉིད་དུ་སྟེ་མི་འདྲ་བར་
བརྗོད་པའོ། །གསུམ་པ་ནི། ལན་གྱི་རྣམ་པ་གཅིག་ཏུ་ན་དམིགས་རྣམ་ཕྱི་མ་རྣམས་ཆོས་ཅན་
གྱི་ཆོས་ཡིན་པར་དངོས་སུ་བརྗོད་མི་དགོས་ཏེ། བདེན་པ་བཞི་པོ་དག་ལ་མངོན་པར་ཞེན་པ་
ལ་སོགས་པ་བཀག་པ་ཁྱད་ཆོས་སུ་ལྡན་པ་དེ་ཉིད་ཁོ་ན་སྒྲུབ་པ་དང་དགག་པ་དང་བྲལ་བར་
འགྱུར་བའི་རྟེན་ཆོས་ཅན་དུ་རིགས་པའི་ཕྱིར། དེ་ལྟར་བཤད་པ་དེ་ཆོས་ཅན། དྲོད་ཆེན་པོ་
སོགས་འོག་མ་དག་ལ་ཡང་དེ་བཞིན་དུ་ཤེས་པར་བྱ་སྟེ། སྡུག་བསྔལ་ལ་སོགས་པའི་བདེན་
པར་གཏོགས་པ་ཁོ་ན་དམིགས་པ་དང་། རྣམ་པར་བྱ་བ་ཡིན་པའི་ལུང་རིགས་གཉིས་ཀ་མཚོན་
ནུས་པའི་ཕྱིར།
གཉིས་པ་མཚུངས་ལྡན་རྟོག་པའི་ཆོས་རྒྱས་པར་བཤད་པ་ལ་གསུམ་སྟེ། མཚམས་
སྦྱར་བ་དང་། དངོས་དོན་སོ་སོར་བཤད་པ་དང་
། ལྡན་ཚུལ་གྱི་སྒོ་ནས་དོན་བསྡུ་བའོ། །དང་པོ་
ནི༑ གཞུང་ཇི་ལྟ་བ་བཞིན་ནོ། །གཉིས་པ་ལ། མདོར་བསྟན་པ་དང་། རྒྱས་པར་བཤད་པ་
གཉིས་ལས། དང་པོ་ནི། འདི་ཡན་ཆད་དུ། བཅོམ་ལྡན་འདས་དང་རབ་འབྱོར་གྱི་ཞུས་ལན་རེ་
ཤིག་རྫོགས་ནས། ཤཱ་རིའི་བུས་གསོལ་པ། བཅོམ་ལྡན་འདས་དེ་ལྟར་སློབ་པའི་བྱང་ཆུབ་
སེམས་དཔའ་སེམས་དཔའ་ཆེན་པོ་ཆོས་གང་ལ་སློབ་པ་ལགས། བཀའ་སྩལ་པ། དེ་ལྟར་སློབ་
པ་དེ་ཆོས་གང་ལ་ཡང་སློབ་པ་མེད་དོ། །དེ་ཅིའི་སླད་དུ་ཞེ་ན། ཤཱ་རིའི་བུ་ཆོས་འདི་དག་ནི་བྱིས་
པ་སོ་སོ་སྐྱེ་བོས་ཇི་ལྟར་མངོན་པར་ཆགས་པར་བྱ་བ་དེ་ལྟ་བུའི་རྣམ་པར་ཡོད་པ་མ་ཡིན་ནོ། །
-64-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཞེས་སོགས་ཀྱི་མདོ་ཆོས་ཅན། མཚུངས་ལྡན་རྟོག་པའི་ཁྱད་ཆོས་རྒྱས་པར་བཤད་པ་ཡིན་ཏེ།
དེ་འཆད་བྱེད་དུ་རྗེ་བཙུན་གྱི་གཞུང་གིས་བཤད་པའི་ཕྱིར། འགྲེལ་པ་ལ། གཟུང་བར་རྣམ་
པར་རྟོག་པ་ནི་དབྱེ་གཞི། རྩ་བའི་དབྱེ་བ་ཀུན་ནས་ཉོན་མོངས་པའི་གཞིའི་རྟེན་ཅན་དང་
གཉེན་པོའི་རྟེན་ཅན་ཉིད་ཀྱིས་རྣམ་པ་གཉིས་སུ་ཕྱེ་བ་ལས། ཡན་ལག་གི་དབྱེ་བ་མ་རིག་པ་
དང་རྣམ་པར་བྱང་བའི་ཕུང་པོ་ལ་སོགས་པའི་རབ་ཏུ་དབྱེ་བས་སོ་སོར་རྣམ་པ་དགུ་དགུར་ཕྱེ་
ནས་གསུངས་སོ། །དེ་བཞིན་དུ་འཛིན་པའི་རྣམ་པར་རྟོག་པ་དབྱེ་གཞི། རྩ་བའི་དབྱེ་བ་གང་
ཟག་རྫས་སུ་ཡོད་པ་ལ་དམིགས་ནས་དང་། སྐྱེས་བུ་བཏགས་པར་ཡོད་པ་ལ་དམིགས་ནས་
འཛིན་པར་རྣམ་པར་རྟོག་པ་གཉིས་སུ་དབྱེ་བ་ཡིན་ལ། དེ་རེ་རེ་ལ་ཡང་ཡན་ལག་གི་དབྱེ་བ།
བདག་རང་དབང་ཅན་དུ་འཛིན་པ་དང་། ཕུང་པོ་ལ་སོགས་པ་བཏགས་པ་ཙམ་ལ་དམིགས་པ་
ཉིད་ཀྱི་དབྱེ་བས་མདོ་ལས་སོ་སོར་དགུ་དགུ་ཉིད་དུ་ཕྱེ་ནས་གསུངས་སོ། །གཉིས་པ་ལ་
མཚམས་སྦྱར་བ་ནི། མདོར་བསྡུས་པ་དེ་ལ་དོན་རྒྱས་པར་བཤད་ན་འདི་ཡིན་ཏེ། ཞེས་པའོ། །
རྒྱས་པར་བཤད་པ་ལ་བཞི་ལས། དང་པོ་ཀུན་ནས་ཉོན་མོངས་གཟུང་རྟོག་རྒྱས་པར་བཤད་པ་
ལ༑ ཀུན་ནས་ཉོན་མོངས་པའི་གཞིའི་རྟེན་ཅན་གྱི་རྣམ་པར་རྟོག་པ་དབྱེ་གཞི། དབྱེ་ངོ་རྣམ་པ་
དགུ་སྟེ། ཡུལ་དགུ་ཡོད་པའི་དབྱེ་བས་སོ། །དགུ་པོ་གང་ཞེ་ན། དམིགས་པའི་དབང་དུ་བྱས་པ་
ནི་རྩ་བ་མ་རིག་པ་དང་། གཟུགས་སོགས་ཉེ་བར་ལེན་པའི་ཕུང་པོ་དང་། ངོ་བོའི་དབང་དུ་བྱས་
པ་མིང་དང་གཟུགས་ལ་མངོན་པར་ཞེན་པ་དང་། འབྲས་བུའི་དབང་དུ་བྱས་པ་མཐའ་གཉིས་
ལ་ཆགས་པ་དང་། ཉེས་དམིགས་ཀྱི་དབང་དུ་བྱས་པ་ཀུན་ནས་ཉོན་མོངས་པ་དང་རྣམ་པར་
བྱང་བ་མི་ཤེས་པ་དང་། འཕགས་པའི་ལམ་ལ་མི་གནས་པ་དང་། ཉོན་མོངས་འཕེལ་བའི་
དབང་དུ་བྱས་པ་དམིགས་པ་དང་། བདག་དང་གཞན་ལ་སོགས་པ་དང་། ཡོན་ཏན་གྱི་དབང་
དུ་བྱས་པ་རྣམ་པར་དག་པའི་ཆོས་བསྐྱེད་པ་ལ་སོགས་པ་སྟེ། སྡུག་ཀུན་གྱིས་ཡིད་རབ་ཏུ་མ་
-65-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱུང་ན་ངེས་འབྱུང་གི་བློ་མི་སྐྱེ་བའི་ཕྱིར་གཉིས་པ་ནི། གཉེན་པོའི་རྟེན་ཅན་གྱི་རྣམ་པར་རྟོག་པ་
དབྱེ་གཞི། དབྱེ་ངོ་གཟུང་བར་རྣམ་པར་རྟོག་པ་རྣམ་པ་དགུ་སྟེ། ཡུལ་དགུ་ཡོད་པས་སོ། །དགུ་
པོ་གང་ཞེ་ན། རྣམ་བྱང་གི་དབང་དུ་བྱས་པའི་ཕུང་པོ་དང༌། སྐྱེ་བའི་སྒོ་སྟེ་སྐྱེ་མཆེད་དང་།
རིགས་ཏེ་ཁམས་དང་། མ་རིག་པ་འགགས་པས་ཡེ་ཤེས་སྐྱེ་བ་སོགས་དང་། སྟོང་པ་ཉིད་ཀྱི་ཡེ་
ཤེས་དང་། ཕ་རོལ་ཏུ་ཕྱིན་པའི་དོན་དང་། མཐོང་བ་དང་། སྒོམ་པ་དང་། མི་སློབ་པའི་ལམ་
རྣམས་སོ། །གསུམ་པ་ནི། གང་ཟག་རྫས་སུ་ཡོད་པའི་རྟེན་ཅན་གྱི་རྣམ་པར་རྟོག་པ་དབྱེ་གཞི།
དབྱེ་ངོ་འཛིན་པར་རྣམ་པར་རྟོག་པ་རྣམ་པ་དགུ་སྟེ། ཡུལ་དགུ་ཡོད་པས་སོ། །དགུ་པོ་གང་ཞེ་
ན༑ ཀུན་རྫོབ་པའི་བདག་དང་དོན་དམ་པའི་བདག་ཏུ་འཛིན་པ་གཉིས་ལས། དང་པོ་ནི།
བདག་རང་དབང་ཅན་དང་། གཅིག་པུ་དང་། རྒྱུ་དང་། ལྟ་བ་པོ་ལ་སོགས་པའི་བདག་དང་།
མ་རིག་པ་སོགས་ཀུན་ནས་ཉོན་མོངས་པའི་རྟེན་འབྲེལ་དང་། འཇིག་རྟེན་གྱི་འདོད་ཆགས་
དང་བྲལ་བའི་རྟེན་གྱི་བདག་ཏུ་སྒྲོ་བཏགས་པའི་བཏགས་ཡོད་དང་། མཐོང་བ་དང་། སྒོམ་
པའི་ལམ་དང་། གཉིས་པ་ནི། དོན་གཉིས་མཐར་ཕྱིན་པར་བྱས་པ་མི་སློབ་པའི་ལམ་གྱི་རྟེན་དུ་
གྱུར་པ་དོན་དམ་པའི་བདག་རྣམས་སོ། ། བཞི་པ་ནི། སྐྱེས་བུ་བཏགས་པར་ཡོད་པའི་རྟེན་
ཅན་གྱི་རྣམ་པར་རྟོག་པ་དབྱེ་གཞི། དབྱེ་ངོ་འཛིན་པའི་རྣམ་པར་རྟོག་པ་རྣམ་པ་དགུ་སྟེ། ཡུལ་
དགུ་ཡོད་པས་སོ། །དགུ་པོ་གང་ཞེ་ན། སོ་སོ་སྐྱེ་བོའི་གང་ཟག་གི་གདགས་གཞི་ལ་བཏགས་
པའི་བཏགས་ཡོད་དང་། འཕགས་པའི་གང་ཟག་གི་གདགས་གཞི་ལ་བཏགས་པའི་བཏགས་
ཡོད་གཉིས་ལས། དང་པོ་ནི། ཀུན་ནས་ཉོན་མོངས་ཀྱི་ཕྱོགས་སུ་གྱུར་པའི་ཕུང་པོ་དང་སྐྱེ་
མཆེད་དང་ཁམས་དང་རྟེན་ཅིང་འབྲེལ་པར་འབྱུང་བའོ། །གཉིས་པ་ནི། རྣམ་པར་བྱང་བ་བྱང་
ཕྱོགས་སོ་བདུན་གྱི་ཆོས་ཉིད་དང་། མཐོང་བ་དང་སྒོམ་པ་དང་ཁྱད་པར་གྱི་ལམ་དང་། མི་སློབ་
པའི་ལམ་གྱི་ཆོས་དབྱིངས་རྣམས་སོ། །གསུམ་པ་ནི། དེ་ལྟ་བུའི་དགག་སྒྲུབ་ཀྱི་རྣམ་པར་རྟོག་
-66-



དེ
གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
པ་བཞི་དང་། ངེས་པར་འབྱེད་བའི་ཆ་དང་མཐུན་པ་བཤད་མ་ཐག་པ་བཞི་པོ་གྲངས་བཞིན་དུ་
དབང་ལྡན་དང་མངོན་གྱུར་གང་རུང་གི་སྒོ་ནས་མཚུངས་པར་ལྡན་པ་ཡིན་ནོ། །དགག་རྟོག་
མངོན་གྱུར་དང་མཚུངས་པར་ལྡན་མོད། སྒྲུབ་རྟོག་དབང་ལྡན་ཙམ་དང་ལྡན་པ་ཇི་ཞེ་ན། ཐེག་
ཆེན་གྱི་ངེས་འབྱེད་ཆ་བཞི་པོ་སྤང་བྱ་རིགས་གཉིས་ཀྱི་སྒྲུབ་རྟོག་མངོན་གྱུར་བ་མགོ་གནོན་པའི་
སྦྱོར་བ་ཉེར་བསྡོགས་སུ་གྱུར་པའི་ཕྱིར་རོ། །སྐབས་འདིར་རྟོག་པ་བཞིའི་བསྡུ་བ་དང་། ལྡན་
ཚུལ་དང༌། སྤོང་ཚུལ་རྣམས་འདི་ལྟར་བཤད་ན་གོ་བདེ་བ་ཡིན་ཏེ། སྤྱིར་རྫས་འཛིན་ཞེས་པ་
བདེན་འཛིན་དང་། བཏགས་འཛིན་ཞེས་པ་བདེན་མེད་དུ་ཞེན་པའོ། །དེ་རེ་རེ་ལ་ཡང་། གཟུང་
བ་ལ་རྫས་བཏགས་སུ་ཞེན་པ་དང་། འཛིན་པ་ལ་རྫས་བཏགས་སུ་ཞེན་པ་གཉིས་གཉིས་སུ་ཕྱེ།
དེ་ལ་ཡང་ཀུན་ནས་ཉོན་མོངས་ཕྱོགས་ཀྱི་གཟུང་བ་ལ་རྫས་བཏགས་སུ་ཞེན་པ་དང་། རྣམ་
བྱང་གི་ཕྱོགས་ཀྱི་གཟུང་བ་ལ་རྫས་བཏགས་སུ་ཞེན་པ་གཉིས་སུ་འབྱེད་ལ། འཛིན་པ་ལ་རྫས་
བཏགས་སུ་ཞེན་པ་ལ་ཡང་། གང་ཟག་གི་དབང་དུ་བྱས་པ་དང་། ཆོས་ཀྱི་དབང་དུ་བྱས་པའི་
འཛིན་པའི་དབྱེ་བས་གཉིས་དང་གཟུང་བ་ལ་ཡང་གང་ཟག་གི་དབང་དུ་བྱས་པ་དང་། ཆོས་ཀྱི་
དབང་དུ་བྱས་པའི་གཟུང་བ་གཉིས་སུ་འབྱེད་ལ། དེ་རེ་རེ་ལ་ཡང་། ཀུན་ནས་ཉོན་མོངས་
པ་དང་རྣམ་བྱང་གི་དབང་དུ་བྱས་པའི་དབྱེ་བས་གཉིས་སུ་ཕྱེ་སྟེ། མདོར་ན་བདེན་པར་འཛིན་
པ་རྣམས་ནི་སྒྲུབ་རྟོག་དང་། བདེན་མེད་དུ་ཞེན་པ་རྣམས་དགག་རྟོག་ཏུ་བཞག་གོ ། ལྡན་ཚུལ་
ནི༑ གཟུང་རྟོག་ཏུ་གྱུར་པའི་ཀུན་ནས་ཉོན་མོངས་དང་རྣམ་བྱང་གི་ཕྱོགས་ལ་བརྟེན་པའི་སྒྲུབ་
རྟོག་གཉིས་དང་། འཛིན་རྟོག་ཏུ་གྱུར་པའི་ཀུན་ནས་ཉོན་མོངས་པ་དང་རྣམ་བྱང་གི་ཕྱོགས་ལ་
བརྟེན་པའི་རྫས་འཛིན་རྟོག་པ་སྟེ་གསུམ་པོ་ནི་གོ་རིམ་བཞིན་དུ་ངེས་འབྱེད་ཆ་མཐུན་དང་པོ་
གསུམ་གྱིས་མགོ་གནོན་པའི་གཉེན་པོ་བྱེད་པས་མངོན་གྱུར་དང་མི་ལྡན་ལ། དབང་དང་ནི་
ལྡན་ཏེ། ངེས་ཆ་གསུམ་པའི་རྗེས་ཐོབ་ཏུ་སྒྲུབ་རྟོག་མངོན་གྱུར་བ་འབྱུང་བའི་ཕྱིར། ཡང་གཟུང་
-67-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ར]
བ་དང་འཛིན་པ་ཆོས་དང་གང་ཟག་གི་དབང་དུ་བྱས་ཀྱང་འདྲ་སྟེ། བཏགས་པ་ཙམ་དུ་ཞེན་
པའི་རྟོག་པ་མངོན་གྱུར་བ་དང་ནི་ངེས་འབྱེད་ཆ་མཐུན་བཞི་ཀའི་མཉམ་གཞག་ཏུ་མཚུངས་པར་
ལྡན་ལ། དམིགས་བསལ་ནི། ཆོས་མཆོག་གི་མཉམ་གཞག་ཏུ་མཐོང་སྤང་དུ་གྱུར་པའི་སྒྲུབ་
རྟོག་བཞི་ཀ་དབང་དང་ལྡན་པ་ཁེགས་ཤིང་། ས་བོན་ཙམ་དང་ལྡན་ལ། མཐོང་སྤང་དུ་གྱུར་
པའི་བཏགས་འཛིན་རྟོག་པ་ནི་ཆོས་མཆོག་ཆེན་པོའི་སྐབས་སུ་ཡང་མངོན་དུ་མི་འགྱུར་ཏེ།
མཐོང་ལམ་བར་ཆད་མེད་ལམ་གྱི་དངོས་རྒྱུ་ནུས་པ་ཐོགས་མེད་དུ་གྱུར་པའི་ཕྱིར་རོ། །ངེས་
འབྱེད་ཆ་བཞིའི་མཉམ་གཞག་ཏུ་དགག་རྟོག་མངོན་གྱུར་བ་དང་མཚུངས་པར་ལྡན་ཡང་། དེར་
མི་འགྱུར་བའི་ཤེས་བྱེད་ནི། དཔེར་ན་གཟུགས་འཛིན་མིག་གི་རྣམ་ཤེས་ཁ་ཅིག་ཆགས་སོགས་
དང་མཚུངས་པར་ལྡན་ཡང་དེར་མི་འགྱུར་བ་བཞིན་ནོ། སྤོང་ཚུལ་ལ། སྤྱིའི་བཤད་པ་དང་།
ཁྱད་པར་དུ་བཤད་པ་གཉིས་ལས། དང་པོ་ནི། གང་ཟག་གི་དབང་དུ་བྱས་པའི་གཟུང་བ་ལ་
བདེན་པར་འཛིན་པ་ནི་ཉན་ཐོས་དགྲ་བཅོམ་པ་དང་། ཕྱི་རོལ་དོན་གྱི་དབང་དུ་བྱས་པའི་
གཟུང་བ་ལ་བདེན་པར་འཛིན་པ་ནི་རང་རྒྱལ་དགྲ་བཅོམ་པས་སྤངས་མོད། དེ་དག་ལ་
བཏགས་པ་ཙམ་དུ་ཞེན་པའི་རྟོག་པ་དང་། གང་ཟག་དང་གཟུང་བ་ཕྱི་རོལ་གྱི་དབང་དུ་བྱས་
པའི་འཛིན་པ་ལ་བདེན་པར་འཛིན་པ་ནི་དམན་པའི་དགྲ་བཅོམ་གྱིས་མ་སྤངས་ཤིང་སྤོང་བྱེད་
ཀྱི་གཉེན་པོ་ཡང་མེད་དོ། །འོ་ན་ཐེག་ཆེན་གྱི་ངེས་ཆ་དང་པོ་གཉིས་དང་ཁྱད་པར་མེད་དམ་ཞེ་
ན༑ མ་ཡིན་ཏེ། ཐེག་ཆེན་གྱི་ངེས་ཆ་དང་པོ་གཉིས་ཀྱིས་ནི་གང་ཟག་དང་ཕྱི་རོལ་གྱི་དོན་ཙམ་
དུ་མ་ཟད། ཀུན་བྱང་གི་ཆོས་ཇི་སྙེད་པའི་གཟུང་བ་མཐའ་དག་རང་བཞིན་མེད་པར་དགོངས་
ཤིང་རྟོགས་པ་དང་། འཛིན་པའི་ཆོས་མཐའ་དག་རང་བཞིན་མེད་པར་ཐོས་བསམ་གྱིས་གཏན་
ལ་ཕབ་པ་ཡང་སྔོན་དུ་སོང་བས་སོ། །འོ་ན་ངེས་ཆ་ཕྱི་མ་གཉིས་དང་ཁྱད་པར་ཅི་ཞེ་ན། གཟུང་
འཛིན་གཉིས་ཀ་བདེན་མེད་དུ་ཐོས་བསམ་གྱིས་གཏན་ལ་ཕབ་པར་འདྲ་ཡང་། སྒོམ་བྱུང་གི་
-68-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
བློས་གོམས་པར་བྱེད་མི་བྱེད་ཀྱི་ཁྱད་པར་ཅན་ནོ། ། གཞན་དག་ཐེག་ཆེན་གྱི་དྲོད་སོགས་དང་
པོ་གཉིས་ཀྱིས་ཀྱང་གཟུང་འཛིན་གྱི་ཆོས་མཐའ་དག་རང་བཞིན་མེད་པ་ཉིད་དུ་གོམས་པར་
བྱེད་དོ་ཞེས་ཟེར་བ་ནི་རྒྱན་རྩ་འགྲེལ་གཉིས་ཀའི་དགོངས་པ་དང་མི་མཐུན་པས། མདོ་སྡེའི་
རྒྱན་ནས་ཇི་སྐད་གསུངས་པ་དེ་ཉིད་འདིར་ཡང་ཁས་ལེན་དགོས་པར་འགྲེལ་ཆེན་དང་ལེའུ་
བརྒྱད་མའི་བསྡུས་དོན་གཉིས་ཀ་ལས་གསུངས་སོ། །འོ་ན་མདོ་སྡེའི་རྒྱན་ལས་བཟོད་པའི་
གནས་སྐབས་སུ་འཛིན་པའི་རྣམ་པར་གཡེང་བ་ལུས་པར་བཤད་པས་འདིར་བཤད་པ་དང་མི་
མཐུན་ནོ་ཞེ་ན། མ་ཡིན་ཏེ། རྒྱན་དེར་རྫས་འཛིན་དང་བཏགས་འཛིན་སོ་སོར་ཕྱེ་བ་མེད་ཀྱང་
བཟོད་པར་འཛིན་རྟོག་རགས་པའི་གཉེན་པོ་ཐོབ་ཀྱང་ཕྲ་མོའི་གཉེན་པོ་མ་ཐོབ་པས་རྣམ་
གཡེང་དེ་ལུས་པ་དང་ཆོས་མཆོག་ཏུ་དེའི་གཉེན་པོ་ཐོབ་པས་བར་ཆད་མེད་པའི་ཏིང་ངེ་འཛིན་
ལ་རེག་པར་བཤད། ཕྲ་རགས་ཀྱི་ཁྱད་པར་ཡང་རྫས་བཏགས་ཀྱིས་འབྱེད་པ་རྗེ་བཙུན་གྱི་
དགོངས་པ་སྟེ། འདི་ཉིད་དུ་དེ་ལྟར་བཤད་པས་སོ། །མདོར་ན་ཆོས་མཆོག་མ་ཐོབ་པ་དེ་སྲིད་དུ་
གཟུང་འཛིན་གཉིས་སྟོང་གི་དེ་ཁོ་ན་ཉིད་གོམས་པར་བྱེད་པ་མེད་ཅིང་། སེམས་ཙམ་གྱི་ལྟ་བས་
ཐོབ་པའི་སྦྱོར་ལམ་ལ་ནི་ཐེག་ཆེན་གྱི་དྲོད་རྩེ་གཉིས་སྲིད་ཀྱི། སྔ་རབས་པ་དག་བཟོད་པ་ཡང་
སྲིད་པར་འཆད་པ་ནི་རྒྱན་འདིའི་རྩ་འགྲེལ་དང་མི་མཐུན་ནོ། །གཉིས་པ་ཁྱད་པར་དུ་བཤད་པ་
ལ༑ རྒྱན་འདིར་རྟོག་པ་དགུ་བཞི་སོ་དྲུག་པོ་ལ་བཤད་ཚུལ་གསུམ་འབྱུང་སྟེ། སྐབས་དང་པོར་
སྤང་བྱ་རིགས་གཉིས་སུ་སོ་སོར་མ་ཕྱེ་བ་དང་། སྐབས་ལྔ་པར་སོ་སོར་ཕྱེ་ནས་བཤད་པའོ། །
དེའི་གོ་བ་ཡང་ཐེག་ཆེན་གྱི་ངེས་འབྱེད་ཆ་མཐུན་གྱིས་ནི་མཐོང་སྒོམ་སོ་སོར་མ་ཕྱེ་བའི་སྤང་བྱ་
རྟོག་པ་བཞི་ཀ་མགོ་གནོན་པའི་གཉེན་པོ་བྱེད་པ་དང་། མཐོང་སྒོམ་གྱིས་ནི་ཀུན་བཏགས་དང་
ལྷན་སྐྱེས་ཀྱི་ས་བོན་སོ་སོར་ཕྱེ་ནས་སྤོང་བ་ལ་དགོངས་པའོ། །མཐོང་ལམ་གྱི་རྗེས་ཐོབ་ཏུ་
མཐོང་སྤང་གཟུང་འཛིན་གྱི་རྟོག་པ་ལྡན་ཚུལ་གསུམ་ཀ་མེད་མོད། སྒོམ་སྤང་གཟུང་འཛིན་གྱི་
-69-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོག་པ་མངོན་གྱུར་གཉིས་ཀ་འབྱུང་སྲིད་ལ། དེ་ཡང་རྫས་བཏགས་ཀྱི་རྟོག་པ་གཅིག་ལས་
གཅིག་མངོན་དུ་གྱུར་ཚེ་ཅིག་ཤོས་མི་འབྱུང་བ་ནི་ས་བདུན་པ་མན་ཆོད་ཀྱི་རྗེས་ཐོབ་ཐམས་ཅད་
དུ་འདྲ་བ་ཡིན་ཏེ། དེར་ལམ་གྱི་དངོས་པོའི་རྒྱུན་དང་མི་ལྡན་པར་བཤད་པས་སོ། །ས་བརྒྱད་
པ་ཡན་ཆད་དུ་སྒྲ་དོན་འཛིན་པའི་རྟོག་པ་དང་ཡང་དག་པ་མ་ཡིན་པའི་ཀུན་ཏུ་རྟོག་པ་གཉིས་
ཀས་ཀྱང་ལམ་གྱི་བར་ཆད་བྱེད་མ་ནུས་པ་ལམ་གྱི་དངོས་པོའི་རྒྱུན་དང་ལྡན་པ་དང་། མི་རྟོག་
ཡེ་ཤེས་ལ་དབང་བསྒྱུར་ཐོབ་པར་རྒྱན་གཉིས་ཀ་ལས་གསུངས་སོ། །སྐབས་ལྔ་པར་སྤང་བྱ་
གཉིས་པོ་འདིའི་ནང་དུ་མ་འདུས་པའི་བསལ་བྱ་ལོག་སྒྲུབ་བཤད་པ་ལྟར་ན། དེ་དག་ཏུ་མ་
འདུས་པའི་གནས་ངན་ལེན་གྱི་བག་ཆགས་རྒྱུན་མཐའི་ཡེ་ཤེས་ཀྱིས་སྤོང་བར་དགོངས་སོ། །
དེ་བས་ན་ཐེག་ཆེན་གྱི་སྦྱོར་ལམ་མཉམ་གཞག་ཡེ་ཤེས་ཀྱི་ངོ་བོ་ནི་སྒྲ་དོན་འཛིན་པའི་རྟོག་པ་ལྟ་
ཅི་སྨོས། ཡང་དག་པ་མ་ཡིན་པའི་ཀུན་རྟོག་ཏུ་ཡང་མི་རུང་བར་མདོ་སྡེ་རྒྱན་དུ་གསུངས་པས་
ན： ཆོས་ཉིད་ཀྱི་ཤེས་རྣམ་ཉམས་སུ་མྱོང་བའི་རང་རིག་མངོན་སུམ་དུ་འཇོག་པ་ནི་རྣལ་འབྱོར་
སྤྱོད་པའི་དབུ་མ་པ་དག་གི་ལུགས་སུ་རྣམ་པར་བཞག་གོ ། །
གསུམ་པ་ཡོངས་འཛིན་གྱི་ཁྱད་པར་ལ་གསུམ་ལས། མཚམས་སྦྱར་བ་ནི། མདོར་
བསྟན་དུ་ཡོངས་འཛིན་གྱི་ཁྱད་ཆོས་ཚིགས་བཅད་སྦྱར་བདེ་བའི་དབང་དུ་བྱས་ནས་རྟོག་པའི་
སྔར་གསུངས་ཀྱང་། རྒྱས་བཤད་དུ་བར་སྐབས་ཀྱི་ཚིགས་སུ་བཅད་པས་ཡོངས་འཛིན་རྟོག་
པའི་འཇུག་ཐོགས་སུ་གསུངས་པ་ཆོས་ཅན། རྒྱུ་མཚན་དང་དགོས་པ་གཉིས་དང་བཅས་ཏེ།
མདོའི་གོ་རིམ་ཇི་ལྟ་བ་བཞིན་དུ་ཡིན་པ་དང་། ཡོངས་འཛིན་དེའི་སྟོབས་ཀྱིས་ཇི་སྐད་བཤད་
པའི་རྟོག་པ་བཞི་པོ་ཐེག་ཆེན་སྦྱོར་ལམ་དུ་མ་ཟད་མཐོང་སྒོམ་ལམ་གྱི་ཡང་ཁྱད་ཆོས་སུ་འགྱུར་
རོ༑ །ཞེས་བསྟན་པའི་ཕྱིར་ཡིན་པས་སོ། འདིའི་དོན་ལ་གཞན་དག།དེའི་སྟོབས་ཀྱིས་རྣམ་
རྟོག་བྱང་ཆུབ་ཀྱི་ལམ་དུ་བསྒྱུར་བ་ཡིན་ཞེས་ཟེར་མོད། ཇི་སྲིད་རྫོགས་སྨིན་སྦྱང་གསུམ་མ་
- Yj-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
བྱས་ཀྱི་བར་དུ་རྣམ་པར་རྟོག་པ་ཕྲ་རགས་ཆེད་དུ་གཉེར་ནས་མི་སྤོང་བར་མཚུངས་ལྡན་དུ་
འཇོག་པ་ནི་ཡོངས་འཛིན་ཐབས་ལ་མཁས་པའི་ཁྱད་པར་ཏེ། ས་བརྒྱད་པར་ནི་རྣམ་པར་རྟོག་
པ་མེད་ཀྱང་། དགེ་བའི་བཤེས་གཉེན་ཐབས་ལ་མཁས་པས་འགོག་པ་ལས་སློང་བར་མཛད་
དོ༔ གཉིས་པ་རྩ་བ་ལ། རྫས་འཛིན་རྟོག་པ་རྫོགས་པ་ན། ཤཱ་རིའི་བུའི་ཞུས་ལན་གྱིས་
མཚམས་བཅད་ནས། བཏགས་འཛིན་རྟོག་པར་རབ་འབྱོར་དང་ཞུས་ལན་མཛད་པ་ལ་འཕྲོས་
ནས། དེ་ནས་རབ་འབྱོར་གྱིས་གསོལ་པ། བྱང་ཆུབ་སེམས་དཔའ་ཆེན་པོ་ཐེག་པ་ལ་གསར་དུ་
ཞུགས་པས་བསྟན་པ་འདི་ཐོས་ན། ཞུམ་ཞིང་དངང་བ་དང་། ཀུན་ཏུ་སྐྲག་པས་ཟིན་པར་མི་
འགྱུར་ལགས་སམ། བཀའ་སྩལ་པ། ཐེག་པ་ལ་གསར་དུ་ཞུགས་པ་དེ་ཐབས་མི་མཁས་པ་
དགེ་བའི་བཤེས་གཉེན་གྱི་ལག་ཏུ་སོང་བར་མ་གྱུར་ན་ནི་དེ་ལྟར་འགྱུར་རོ། །གསོལ་པ།
ཐབས་ལ་མཁས་པ་དེ་གང་ལགས། རབ་འབྱོར་བྱང་ཆེན་ཡུམ་ལ་སྤྱོད་པའི་ཚེ། གཟུགས་མི་
རྟག་ཅེས་བྱ་བར་སོ་སོར་རྟོག་ཀྱང་དེ་མི་དམིགས་སོ། །ཞེས་སོགས་ཀྱི་མདོ་ཆོས་ཅན། ཐེག་པ་
ཆེན་པོའི་ཡོངས་འཛིན་བསྟན་པ་ཡིན་ཏེ། མདོ་དེའི་དོན་ནང་ཐབས་མཁས་དང་། ཕྱི་དགེ་
བཤེས་དང་། དེ་གཉིས་ཀའི་མི་མཐུན་ཕྱོགས་བོར་བ་དང་གསུམ་གྱི་ཁྱད་པར་ཅན་དུ་རྗེ་བཙུན་
གྱིས་བཤད་པའི་ཕྱིར། འགྲེལ་པ་ནི། ཁྱད་པར་གསུམ་དང་ལྡན་པའི་མཆོག་གི་སྤྲུལ་སྐུ་ཆོས་
ཅན། ཐེག་པ་ཆེན་པོའི་ཡོངས་སུ་འཛིན་པ་ཡིན་ཏེ། དེའི་དགེ་བའི་བཤེས་གཉེན་ཡིན་པས་སོ།།
གསུམ་པོ་གང་ཞེ་ན། སྦྱོར་བ་རྣམ་མཁྱེན་ཡིད་བྱེད་དང་། དངོས་གཞི་སྟོང་པ་ཉིད་ལ་སེམས་མི་
འགོང་ཞིང་མི་སྐྲག་པ་དང་། སོགས་པ་ཞེས་བྱ་བའི་སྒྲས་རྗེས་དགེ་བའི་རྩ་བ་བྱང་ཆུབ་ཏུ་བསྔོ་
བ་སོགས་ཀྱི་ཐབས་ལ་མཁས་པ་དང་། ཤེས་རབ་ཀྱི་ཁྱད་པར་གདུལ་བྱའི་བསམ་པ་ཇི་ལྟ་བ་
བཞིན་དུ་དངོས་པོ་མཐའ་དག་བདག་མེད་པ་ལ་སོགས་པར་སྟོན་པ་དང་། སྤངས་པའི་ཁྱད་
པར་ཕྱིན་དྲུག་གི་མི་མཐུན་ཕྱོགས་སེར་སྣ་སོགས་དང་མི་ལྡན་པའོ། །
1-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་དོན་དམ་པའི་རྟེན་ཆོས་དབྱིངས་བཤད་པ་ལ་གཉིས་ཏེ། དངོས་དང་། རྩོད་
པ་སྤང་བའོ། །དང་པོ་ལ་གསུམ་ལས། མཚམས་སྦྱར་བ་ནི། ཐེག་ཆེན་སྒྲུབ་པའི་ཀུན་རྫོབ་ཀྱི་
རྟེན་ཐོས་བསམ་སྒོམ་གསུམ་བཤད་པའི་འོག་ཏུ། སྒྲུབ་པའི་དོན་དམ་པའི་རྟེན་དུ་གྱུར་པའི་
རིགས་འཆད་པའི་རྒྱུ་མཚན་ཡོད་དེ། བཤད་མ་ཐག་པའི་ཐོས་བསམ་སྒོམ་གསུམ་གྱིས་རྒྱས་
པར་བྱས་པའི་ཆོས་དབྱིངས་དང་ལྡན་པ་ལ་ཇི་སྐད་བཤད་པའི་ངེས་པར་འབྱེད་པའི་ཆ་དང་
མཐུན་པ་དང་། མཐོང་ལམ་ལ་སོགས་པའི་ངོ་བོར་གྱུར་པའི་སྒྲུབ་པ་བཞི་པོ་གཞན་ཡང་འབྱུང་
བས་སོ། །འདིར་སེམས་བསྐྱེད་སོགས་སྐྱེ་བ་ལ་རང་བཞིན་གནས་རིགས་སྔོན་དུ་འགྲོ་དགོས་
མོད། སེམས་བསྐྱེད་སོགས་ཀྱིས་རྒྱས་པར་བྱས་པའི་ཆོས་དབྱིངས་སུ་གྱུར་པ་དེ་ནས་ཐེག་ཆེན་
སྒྲུབ་པའི་རྟེན་དུ་འཇོག་པས་གོ་རིམ་དེ་ལྟར་ངེས་སོ། །རྩ་བ་ལ། རབ་འབྱོར་ནམ་མཁའ་ལ་
བྱའི་རྗེས་མེད་ཅིང་མི་དམིགས་སོ། །ཞེས་སོགས་ཡུམ་གྱི་མདོ་ཚན་བཅུ་གསུམ་ཆོས་ཅན།
ཐེག་ཆེན་སྒྲུབ་པའི་རྟེན་དུ་གྱུར་པའི་རིགས་ལ་བཅུ་གསུམ་དུ་ཕྱེ་བ་ཡིན་ཏེ། དེ་ལྟར་འབྱེད་པ་དེ་
རྟོགས་པ་ཞེས་སོགས་རྩ་བའི་གཞུང་འདིས་བཤད་པའི་ཕྱིར། སྐབས་འདིའི་མདོ་དང་རྒྱན་
གྱིས་བྱང་ཆུབ་སེམས་དཔའ་ལ་བདེན་པ་གཉིས་སུ་ཕྱེ་ནས། དོན་དམ་བདེན་པའི་བྱང་ཆུབ་
སེམས་དཔའ་དེ་ཐེག་ཆེན་སྒྲུབ་པའི་རྟེན་དུ་བཤད་པ་ཡིན་ཏེ། རབ་འབྱོར་གྱིས་བྱང་ཆུབ་
སེམས་དཔའ་ཞེས་པའི་ཚིག་གི་དོན་གང་ཡིན་ཞེས་ཞུས་པའི་ལན་དུ། མདོ་དེ་དག་གསུངས་
པས་སོ། །
གསུམ་པ་འགྲེལ་པ་ལ། རྟེན་ཆོས་སྒྲུབ་པའི་དབྱེ་བ་དང་། དེ་དག་གི་གྲངས་ངེས་དང་
གོ་རིམ་བསྟན་པ། དོན་དམ་པའི་རྟེན་ཉིད་ངོས་བཟུང་བའོ། །དང་པོ་ལ་གཉིས་ཏེ། ངོ་བོའི་སྒོ་
ནས་རྟོགས་པའི་ཆོས་དྲུག་ཏུ་འདུས་པ་དང༌། དེ་དག་ལ་ཡོན་ཏན་སོ་སོའི་དབྱེ་བས་བདུན་དུ་ཕྱེ་
བའི་ཚུལ་ལོ། །དང་པོ་ནི། རྟོགས་པའི་ཆོས་དྲུག་པོ་གང་ཞེ་ན། རེ་ཤིག་སྒྲུབ་པ་བཅུགསུམ་གྱི་



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼ ༧
དང་པོར་ངེས་པར་འབྱེད་པའི་ཆ་དང་མཐུན་པ་བཞི་པོ་སོ་སོར་བགྲངས་པ་དང་། མཐོང་བ་དང་
སྒོམ་པའི་ལམ་གཉིས་པོ་དག་གོ །གཉིས་པ་ལ་བདུན་ལས། དང་པོ་ནི། སྤྱིར་བཤད་པ་དེའི་
འོག་ཏུ་ཆོས་དྲུག་པོ་དེ་དག་སྐྱེས་པའི་སྟོབས་ཀྱིས་རྐུན་པོ་ཕྱིར་ཕྱུང་བའི་དཔེས་བསྟན་ལ། རྗེས་
མཐུན་པ་སྤོང་གཉེན་ཙམ་དང་། ཁྱད་པར་ཅན་བར་ཆད་མེད་ལམ་གྱི་སྒྲུབ་པ་དག་འབྱུང་ལ།
དེ་དག་ཀྱང་རང་གི་རྟེན་ཆོས་དབྱིངས་ཁོ་ན་ལ་བརྟེན་པ་ཡིན་ནོ། །གོམས་པའི་སྟོབས་ཀྱིས་
ཆོས་དབྱིངས་ཡེ་ཤེས་དང་དབྱེར་མེད་དུ་འགྱུར་བའི་ཕྱིར། འོག་མ་དག་ལའང་སྦྱོར་ཚུལ་དེ་
བཞིན་ནོ། །གཉིས་པ་ནི། སྒོ་འཕར་བཅད་པའི་དཔེས་བསྟན་པའི་རྣམ་གྲོལ་ལམ་གྱི་སྒྲུབ་པ་
དག་འབྱུང་ལ། དེ་ཡང་ཆོས་དབྱིངས་ལ་བརྟེན་པ་ཡིན་ཏེ། འཇིག་རྟེན་ལས་འདས་པའི་ཡེ་
ཤེས་ཇི་སྙེད་པ་ཆོས་དབྱིངས་དང་གཉིས་སུ་དབྱེར་མེད་པའི་ཕྱིར། ཞར་ལ་སྤང་གཉེན་སྐྱེ་
འགག་བྱེད་ཚུལ་བསྟན་པ་ནི། གཉེན་པོ་བར་ཆད་མེད་ལམ་སྐྱེས་པ་ལ་མངོན་དུ་ཕྱོགས་པ་
དང་། དེའི་ངོས་སྐལ་གྱི་སྤང་བྱ་མངོན་གྱུར་བའི་རྒྱུན་འགགས་པ་ལ་མངོན་དུ་ཕྱོགས་པ་དུས་
མཉམ། གཉེན་པོ་དེ་རྫོགས་པར་སྐྱེས་ཟིན་པ་དང་སྤང་བྱ་དེ་ཉིད་ཀྱི་ས་བོན་འགགས་པ་དང་། །
སྐབས་དེའི་རྣམ་གྲོལ་ལམ་སྐྱེས་པ་གསུམ་པོ་དུས་མཉམ་དུ་འབྱུང་ངོ་། །དཔེར་ན་སྤང་བྱ་རྟོག་
པ་ནི་ཡིད་ཀྱི་རྣམ་པར་ཤེས་པ་འཁོར་བཅས་ཀྱི་ངོ་བོར་སྐྱེ་བས་གཉེན་པོ་ཡང་དེར་སྐྱེ་བ་དང་
ལྷན་གཅིག་པ་མི་སྲིད་ལ། ས་བོན་ནི་ཀུན་གཞི་ལ་གནས་པས་ཕྲད་ནས་སྤོང་བ་དང་། བག་
ཆགས་ནི་གནས་དེ་ལ་གནས་ཀྱང་ཇི་སྲིད་རྒྱུན་མཐར་མ་ཕྱིན་པའི་བར་སྤོང་མི་ནུས་པའོ། །
གསུམ་པ་ནི། ས་བདུན་པ་མན་ཆད་དུ་བཤད་མ་ཐག་པའི་སྒྲུབ་པ་གཉིས་པོ་གཙོ་ཆེ་ལ། ས་
བརྒྱད་པར་ནི་སྤང་གཉེན་དེ་དག་སྐྱེ་བ་དང་འགག་པ་དང་ལྡན་པའི་རྣམ་པར་རྟོག་པ་དག་
སྤངས་པ་ཐོབ་སྟེ། རྣམ་པར་མི་རྟོག་པའི་ཡེ་ཤེས་ལ་དབང་བསྒྱུར་ཐོབ་པའི་ཕྱིར། བཞི་པ་ནི།
དེའི་འོག་ཏུ་ས་དགུ་པའི་དངོས་གཞི་ལ། སྨོན་ལམ་དང་སྦྱིན་པ་ལ་སོགས་པ་ཐབས་ལ་མཁས་
-73.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་སྟོབས་ཀྱིས་འཁོར་བ་དང་མྱ་ངན་ལས་འདས་པ་ལ་མི་གནས་པའི་མཚན་ཉིད་ཅན་གྱི་
ཤེས་རབ་དང་ཐབས་སྙིང་རྗེ་ཆེན་པོ་ཐོབ་སྟེ། སྲིད་ཞིའི་མཐའ་གཉིས་ཀྱི་དོགས་པ་དང་བྲལ་
བས་སངས་རྒྱས་རྣམས་ཀྱིས་འགོག་པ་ལས་སློང་བ་སོགས་མི་དགོས་པའི་ཕྱིར། ལྔ་པ་ནི།
དེའི་འོག་ཏུ་ས་དགུ་པའི་རྗེས་ཐོབ་ལ་ཉན་ཐོས་ལ་སོགས་པ་དང་ཐུན་མོང་མ་ཡིན་པའི་རྟོགས་
པ་ཐོབ་སྟེ། ཆོས་ཀྱི་དབྱིངས་ལས་མ་གཡོས་བཞིན་དུ། གཞན་ངོར་མཛད་པ་བཅུ་གཉིས་ལ་
སོགས་པའི་ཚུལ་སྟོན་པར་ནུས་པའི་ཡོན་ཏན་ཐོབ་པའི་ཕྱིར། དྲུག་པ་ནི། ས་དགུ་པར་ཡོན་
ཏན་དེ་ཐོབ་པའི་འོག་ཏུ་ས་བཅུ་པར་གཞན་གྱི་དོན་གོ་རིམ་དུ་བྱེད་པའི་སྒྲུབ་པ་འབྱུང་སྟེ།
གཞུག་པ་ལ་ལྡེམ་པོར་དགོངས་པ་སོགས་བརྒྱད་ཀྱི་སྒོ་ནས་ཆོས་ཀྱི་འཁོར་ལོ་བསྐོར་བས་
སེམས་ཅན་གྱི་དོན་བྱེད་པའི་ཕྱིར། ཆོས་འཁོར་དེའི་ཡོན་ཏན་ཡང་། གདུལ་བྱའི་བསམ་པ་ཇི་
ལྟ་བ་བཞིན་དུ་ཤེས་ནས་བསྐོར་བས་གདུལ་བྱ་ཐེག་པ་གསུམ་གྱི་ལམ་ལ་འགོད་པར་ནུས་པའི་
མཚན་ཉིད་ཅན་ནོ། ཁྱད་ཆོས་བདུན་པ་ནི། གཞན་ངོར་འཕྲིན་ལས་བྱེད་ཚུལ་སངས་རྒྱས་དང་
མ་ཉམ་པ་དེ་ལྟ་ན་དེ་དང་ཁྱད་པར་མེད་དམ་ཞེ་ན་མ་ཡིན་ཏེ། ས་བཅུ་པར་ནི་རྫོགས་སྨིན་སྦྱང་
གསུམ་མཐར་མ་ཕྱིན་པས་གཞན་དོན་བྱེད་པའི་ཚེ་ཆོས་དབྱིངས་ལ་མཉམ་པར་གཞག་ལྡང་
སྤེལ་མར་བྱེད་དགོས་ལ། སངས་རྒྱས་ཀྱི་སར་ནི་འབད་རྩོལ་གྱི་མཚན་མ་མེད་ཅིང་ལྷུན་གྱིས་
གྲུབ་པར་ཆོས་ཀྱི་དབྱིངས་ལས་མ་གཡོས་བཞིན་དུ་གཞན་གྱི་དོན་མཐར་ཕྱིན་པའི་ཡེ་ཤེས་
འབྱུང་བའི་ཕྱིར། འདིའི་དངོས་བསྟན་མདོ་འགྲེལ་དུ་སངས་རྒྱས་ཀྱི་སར་བཞག་ཀྱང་། དེའི་
དངོས་རྒྱུ་རྒྱུན་མཐའི་ཡེ་ཤེས་སྒྲུབ་པ་ བཅུ་གསུམ་པར་ འཆད་ དགོས་སོ། །གཉིས་པ་ནི།
གདམས་ངག་ཏུ་མ་ཟད་སྒྲུབ་པ་བཅུ་གསུམ་པོ་འདིས་ཀྱང་ཐེག་ཆེན་སྐྱེས་བུའི་འདོད་དོན་
ཐམས་ཅད་ཕུན་སུམ་ཚོགས་པ་ཡིན་ཏེ། ཇི་སྐད་བཤད་ཟིན་པ་འདི་དག་འདི་ནི་རྟོགས་པ་སྐྱེ་
བའི་གོ་རིམ་ཡིན་པས་སོ། །གསུམ་པ་ནི། བྱང་ཆུབ་སེམས་དཔའ་རྣམ་པ་བཅུ་གསུམ་པོའི་
-74-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤༧
སེམས་ཀྱི་ཆོས་དབྱིངས་ཆོས་ཅན། ཁྱོད་ཁོ་ན་ལ་གཞུང་འདིར་སྒྲུབ་པའི་རྟེན་དུ་གྱུར་པའི་
རིགས་ཞེས་བསྟན་པ་ཡིན་ཏེ། ཇི་སྐད་བཤད་པའི་སྒྲུབ་པའི་ཆོས་བཅུ་གསུམ་པོ་དང་པོར་སྐྱེ་
བའི་གཞི་དང་། བར་དུ་གནས་པའི་གཞི་དང་། ཐ་མར་འཚང་རྒྱ་བའི་གཞིར་གྱུར་པའི་ཕྱིར་།
བཅུ་གསུམ་དུ་ཇི་ལྟར་དབྱེ་ཞེ་ན། དྲོད་སོགས་ཀྱི་གནས་སྐབས་ཐ་དད་པའི་བྱེ་བྲག་གིས་སོ། །
འདིར་ཁོ་ནའི་སྒྲས་རིགས་ཀྱི་འདོད་ཚུལ་གཞན་འགོག་པ་ཡིན་ཞེས་ཟེར་མོད། སྐབས་ཀྱི་དོན་
ནི་ཆོས་ཀྱི་ཆོས་དབྱིངས་ལས་མ་གཏོགས་པའི་ཆོས་གཞན་མེད་པ་ཞེས་བྱ་བ་དེ་ཉིད་བསྟན་པ་
ཡིན་ཏེ། ཀུན་རྫོབ་པའི་བྱང་ཆུབ་སེམས་དཔའ་སྒྲུབ་པའི་རྟེན་མ་ཡིན་པར་བཤད་པས་སོ། །
འོ་ན་རྟེན་ཆོས་སྒྲུབ་པ་བཅུ་གསུམ་པོ་ཡང་ཡོད་པ་མ་ཡིན་ནམ་ཞེ་ན། འཇིག་རྟེན་ལས་འདས་
པའི་སྒྲུབ་པ་ནི། ཆོས་དབྱིངས་སུ་རོ་གཅིག་ལ། འཇིག་རྟེན་པའི་སྒྲུབ་པ་ནི་ཀུན་རྫོབ་པའི་ཆོས་
སོ༑ ༑ཆོས་ཀྱི་དབྱིངས་ནི་ཡེ་ཤེས་ལ་འཆད་དགོས་པ་ཡིན་གྱི། མེད་པར་དགག་པ་ལ་མི་རུང་
སྟེ༔ རང་སྟོང་གི་ལྟ་བ་མཐར་ཐུག་པའི་ཚེ་ན་སྒྲུབ་པ་ཉིད་ཀྱང་རང་གི་ངོ་བོས་སྟོང་ན། རྟེན་
བརྟེན་པའི་རྣམ་གཞག་མི་འཐད་པའི་ཕྱིར། འདི་ནི་རྣལ་འབྱོར་སྤྱོད་པའི་དབུ་མ་པ་དག་གི་
འཇོག་མཚམས་མཐར་ཐུག་པ་སྟེ། གཞུང་འགྲེལ་ཉིད་ལས་བཤད་པ་མང་དུ་འབྱུང་ངོ༌། །
གཉིས་པ་ལ་གཉིས་ལས། རྩོད་པ་ནི། གལ་ཏེ་ཆོས་ཀྱི་དབྱིངས་ཁོ་ན་ལ་སངས་རྒྱས་ཀྱི་རིགས་
སུ་བྱེད་པ་དེའི་ཚེ་བླ་ན་མེད་པའི་སངས་རྒྱས་ཀྱི་ཆོས་སྟོབས་སོགས་རྣམས་དང་ངོ་བོ་དབྱེར་མེད་
པའི་བདག་ཉིད་ཅན་གྱི་དོན་དམ་པའི་བྱང་ཆུབ་སེམས་དཔའ་ཁོ་ན་སངས་རྒྱས་ཀྱི་རིགས་ལ་
གནས་པ་མ་ཡིན་པར་ཉན་ཐོས་ལ་སོགས་པ་ཐམས་ཅད་སངས་རྒྱས་ཀྱི་རིགས་ལ་གནས་པར་
འགྱུར་ཏེ། ཆོས་ཀྱི་དབྱིངས་ཁོ་ན་སངས་རྒྱས་འཕགས་པའི་ཆོས་རྣམས་རྟོགས་པར་འགྱུར་
བའི་རྒྱུ་ཡིན་པའི་ཕྱིར་དང་། ཆོས་དབྱིངས་དེ་ནི་སྤྱིར་གནས་པའི་ཕྱིར་རོ་སྙམ་པའི་དོགས་པ་
བསུ་བ་ནི། ཆོས་ཀྱི་དབྱིངས་ལ་དབྱེར་མེད་ཕྱིར། །རིགས་ཅན་གསུམ་སོགས་མེད་པར་འགྱུར།།
-75-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་ རྒོལ་བའོ། །གཉིས་ པ་ ལན་ལ། ཆོས་དབྱིངས་ རིགས་ སུ་འཆད་པའི་འཐད་པ་དང་།
རིགས་གསུམ་དུ་དབྱེ་བ་རྒྱས་འགྱུར་གྱི་རིགས་ལ་ལྟོས་པའོ། །དང་པོ་ནི། དྲི་མ་དང་བཅས་
པའི་ཆོས་ཀྱི་དབྱིངས་ཆོས་ཅན། འཕགས་པའི་ཆོས་ཐམས་ཅད་ཀྱི་རྒྱུའི་ངོ་བོར་རྣམ་པར་
འཇོག་པའི་སྒོ་ནས་སངས་རྒྱས་ཀྱི་རིགས་ཉིད་དུ་ཐ་སྙད་འདོགས་ཏེ། འདོགས་པའི་རྒྱུ་མཚན་
ཇི་ལྟར་ན་ཉན་ཐོས་ཀྱི་ཐེག་པ་ལ་སོགས་པ་བདག་མེད་གསུམ་རྟོགས་པའི་རིམ་གྱིས་ཉེར་ལེན་
གྱི་ཕུང་པོ་དང་ཕྱི་རོལ་གྱི་དོན་སོགས་ལ་དམིགས་པ་དེ་བཞིན་དུ་སྟེ་དེ་དང་མཐུན་པར་བྱང་
ཕྱོགས་འཕགས་པའི་ཆོས་རྣམས་རྟོགས་པར་བྱ་བའི་དང་པོའི་རྒྱུ་དང་ཕྱིས་ཀྱི་རྟེན་ཡིན་པའི་
ཕྱིར། འདིའི་ཁྱབ་འབྲེལ་ནི། ཐེག་པ་གསུམ་གྱི་ངེས་འབྱུང་ལ། །ཐེག་པ་གཅིག་གི་འབྲས་བུར་
གནས། །ཞེས་པ་ལྟར་རོ། །འདིར་གཞན་དག་ཉན་ཐོས་ཀྱི་རང་བཞིན་གནས་རིགས་སོགས་
གསུམ་དུ་དབྱེ་བ་ནི་མི་འཐད་དེ། དེ་ལྟར་དབྱེ་བའི་ལུང་མེད་ཅིང་། རང་བཞིན་གནས་རིགས་
ལ་ཁམས་བདེ་བར་གཤེགས་པའི་སྙིང་པོས་ཁྱབ་པའི་ཕྱིར་རོ། །ཇི་སྐད་དུ། འཕགས་པའི་གང་
ཟག་ཐམས་ཅད་འདུས་མ་བྱས་ཀྱི་རབ་ཏུ་ཕྱེ་བར་གསུངས་པའི་དགོངས་པ་ནི། ཇི་སྐད་དུ། དེ་
གོམས་པ་ལས་བདག་འགྱུར་བས། །ཞེས་པ་ལྟར་ཟག་མེད་ཀྱི་ཡོན་ཏན་ཇི་སྙེད་པ་ཆོས་ཉིད་
དང་དབྱེར་མེད་དུ་འདྲེས་པ་ལ་དགོངས་སོ། །གཉིས་པ་ལ་གསུམ་ལས། མཚམས་སྦྱར་བ་ནི།
གཞུང་ཇི་ལྟ་བ་བཞིན་ནོ། །རྩ་བ་ལ། འདིའི་བཤད་བྱ་ཡུམ་གྱི་མདོ་ན་མེད་ཀྱང་། ཉི་སྣང་དུ་
མདོ་གཞན་དྲངས་པ་ལས། འཇམ་དཔལ་དེ་བཞིན་ཉིད་ཀྱང་གཅིག་ཆོས་ཀྱི་དབྱིངས་ཀྱང་
གཅིག་ན། སྣོད་དང་སྣོད་མ་ཡིན་པ་ཞེས་ཇི་ལྟར་གདགས། ཞེས་པའི་ལན་དུ། འཇིམ་པའི་
གོང་བུ་གཅིག་ལ་སྣོད་ཐ་དད་དུ་བྱས་ཏེ་ཞེས་སོགས་ཀྱི་མདོ་ཆོས་ཅན། སྐབས་འདིའི་རྩོད་པ་
ལན་དང་བཅས་པ་བསྟན་ཏེ། སྣོད་ཀྱི་དཔེས་རང་བཞིན་གནས་རིགས་ལ་དབྱེ་བ་མེད་པ་དང་།
བཅུད་སོ་སོའི་དཔེ་ལས་རྒྱས་འགྱུར་གྱི་རིགས་ཀྱི་དབྱེ་བས་རིགས་ཅན་གསུམ་དུ་འབྱེད་པར་
-76-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
བསྟན་པའི་ཕྱིར། འགྲེལ་པ་ནི། རྟེན་ཆོས་དབྱིངས་ལ་ཉན་ཐོས་ཀྱི་རང་བཞིན་གནས་རིགས་
སོགས་ཀྱི་དབྱེ་བ་མེད་ཀྱང་། བརྟེན་པའི་ཆོས་ཐེག་པ་གསུམ་གྱིས་བསྡུས་པ་རྟོགས་པར་བྱ་
བའི་ཆོས་རྒྱས་འགྱུར་གྱི་རིགས་ཐ་དད་པ་ཉིད་ཀྱིས་ཐེག་པ་གསུམ་གྱི་རིགས་ཅན་ཐ་དད་པ་
ཉིད་དོ། ། ཞེས་བསྟན་པ་ཡིན་ཏེ། དཔེར་ན་ཉེར་ལེན་འཇིམ་པ་གཅིག་ལས་མངོན་པར་གྲུབ་
ཅིང་། རྐྱེན་མེ་ལྕེ་གཅིག་གིས་སོ་བཏང་བའི་རྟེན་བུམ་པ་གསུམ་རང་གི་ངོ་བོའི་སྒོ་ནས་མི་འདྲ་
བའི་དབྱེ་བ་མ་ཕྱེད་ཀྱང་། བརྟེན་པ་ནང་གི་བཅུད་མར་དང་སྦྲང་རྩི་དང་ལི་ཁ་རའི་སྣོད་དུ་གྱུར་
པ་ཉིད་ཀྱིས་དབྱེ་བ་ཐ་དད་དུ་འབྱེད་པར་ནུས་པ་དེ་བཞིན་དུའོ། །སྐབས་འདིར་གཞན་དག་
སེམས་ཙམ་པས་རིགས་ཆད་ཁས་ལེན་ནོ་ཞེས་ཟེར་མོད། རྣམ་རྫུན་པར་གྲགས་པའི་རྣལ་
འབྱོར་སྤྱོད་པ་པ་ལ་ཟེར་ན་ནི་མི་འཐད་དེ། བྱང་སར་རང་བཞིན་གནས་རིགས་ཀྱི་ངོས་འཛིན་
ཆོས་ཉིད་ལ་བཤད་པ་དང་། མིང་གི་རྣམ་གྲངས་སྒྲིབ་པ་སྤང་རུང་དང་། ཟག་མེད་ཀྱི་ས་བོན་
སོགས་སུ་བཤད་པའི་ཕྱིར་རོ། །མཐར་ཐུག་ཐེག་པ་གསུམ་དུ་བཤད་པས་ཟེར་ན་ནི། ཁྱབ་པ་
འགལ་ལ། གཏན་ཡོངས་སུ་མྱ་ངན་ལས་མི་འདའ་བའི་སེམས་ཅན་ནི་རྒྱུད་བླ་མའི་བསྟན་
བཅོས་རྩ་འགྲེལ་ལས་ཀྱང་བཤད་དོ། །ངོ་བོ་ཉིད་མེད་པ་པས་སེམས་ཅན་དེ་འདྲ་ཁས་མི་ལེན་
པའི་ཁྱད་པར་གཅིག་ཡིན་ལ། རྣལ་འབྱོར་སྤྱོད་པ་པས་སེམས་ཅན་ཐམས་ཅད་སངས་རྒྱ་བར་
རུང་བ་ཡིན་ཡང་། མི་རྒྱ་བའི་སེམས་ཅན་ཡོད་པ་ནི་ཁྱད་པར་གཅིག་ཡིན་ཏེ། ཉེར་ལེན་གྱི་
རྒྱུས་ཁྱབ་ཀྱང་མཐུན་རྐྱེན་མ་ཚང་བ་སྲིད་པས་སོ། །གཞན་དུ་ན། མདོ་སྡེའི་རྒྱན་ལས། ཡོད་
དང༌། ཞེས་པ་དང་། རྒྱུ་དང་ཞེས་པའི་གཞུང་སྔ་ཕྱི་གེགས་བྱེད་དུ་སོང་བས་རྣམ་པར་མ་དག་པ་
ཉིད་དུ་འགྱུར་རོ། །
གཉིས་པ་རྟེན་ཆོས་སྒྲུབ་པའི་རྣམ་གཞག་ལ་གཉིས་ཏེ། དམིགས་རྣམ་སོ་སོའི་ཁྱད་
ཆོས་དང་ཁྱད་པར་ཅན་སྒྲུབ་པ་སོ་སོའི་དབྱེ་བ་བཤད་པའོ། ། །
-77-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་ལ་དམིགས་རྣམ་གཉིས་ལས། དང་པོ་ལ་དངོས་ཀྱི་དམིགས་པ་དང་། ཆེད་དུ་
བྱ་བའི་དམིགས་པའོ། །དང་པོ་ལ་གསུམ་ལས། མཚམས་སྦྱར་བ་ནི། སྒྲུབ་པའི་རྟེན་དུ་ཇི་སྐད་
བཤད་པའི་དོན་དམ་པའི་བྱང་ཆུབ་སེམས་དཔའ་དེའི་དམིགས་པ་གང་ཞེ་ན། རྩ་བ་ལ། རབ་
འབྱོར་གྱིས་ཆོས་ཐམས་ཅད་ཅེས་བྱ་བ་ནི་གང་། ཇི་ལྟར་ན་ཡོད་པར་མ་གྱུར་པ་ཉིད་ལ་བསླབ་
པར་བགྱི། ཞེས་པའི་ལན་དུ་གསུངས་པའི་མདོ་ཚན་བཅུ་གཅིག་ཆོས་ཅན། ཐེག་ཆེན་སྒྲུབ་
པའི་དམིགས་པ་བསྟན་པ་ཡིན་ཏེ། དེ་བསྟན་པར་ རྩ་བའི་གཞུང་འདིས་འཆད་པའི་ཕྱིར། །
འདིར་དོན་དམ་པའི་སྒྲུབ་པ་དངོས་ནི་རྟེན་ཆོས་དབྱིངས་དང་དབྱེར་མེད་པའི་ཡེ་ཤེས་དེ་ཉིད་
ཡིན་ལ། དེའི་དམིགས་པ་གང་ཡིན་དཔྱད་པ་ན། རྣལ་འབྱོར་སྤྱོད་པ་པས་ཆོས་དབྱིངས་ཡེ་
ཤེས་དེ་ཉིད་ཡིན་པར་འཆད་པ་ལ། འཕགས་སེང་གིས་དགག་པ་མཛད་ནས། དམིགས་པ་
རྟེན་འབྲེལ་སྣ་ཚོགས་པ་ལ་དམིགས་ནས་མཚན་མ་མེད་པའི་རྣམ་པ་ཅན་ཉིད་མདོའི་དགོངས་
པར་འཆད་དོ། །དེའི་ཚེ་ན་མཚན་ཉིད་ནི། སྦྱོར་བའི་དུས་སུ་ཐོས་བསམ་གྱིས་སྒྲོ་འདོགས་
གཅོད་པའི་གཞིར་བཟུང་ནས། སྒོམ་བྱུང་དངོས་གཞིའི་དུས་ཀྱི་དམིགས་ཡུལ་དུ་གྱུར་པའི་རྣམ་
འགྱུར་སྣ་ཚོགས་པའོ། །རྣམ་ཤེས་ཚོགས་དྲུག་གི་རྒྱུ་བ་བཀག་པའི་མཉམ་གཞག་ཡེ་ཤེས་ལ་
གཟུགས་སྒྲ་སོགས་ཀྱི་སྣང་བ་ཇི་ལྟར་འཆར་ཞེ་ན། སྒོམ་བྱུང་རྟོག་བཅས་ལ་ནི་ཆོས་ཅན་སྣ་
ཚོགས་པའི་གཟུགས་བརྙན་མི་གསལ་བའི་ཚུལ་གྱིས་འཆར་ཞིང་། དེ་ཉིད་ཀུན་རྫོབ་བདེན་
པར་ཡང་འཆད་ལ། མཉམ་གཞག་ཟག་མེད་ཀྱི་ཡེ་ཤེས་ལ་ནི་རྟེན་འབྲེལ་སྣ་ཚོགས་པ་ཇི་སྙེད་
པའི་གཟུགས་བརྙན་གསལ་བར་འཆར་ལ། དེ་ཉིད་དོན་དམ་པའི་བདེན་པར་འཆད་ནུས་པ་
ཡིན་ཏེ། ཡང་དག་པའི་ཡེ་ཤེས་ཀྱི་རྙེད་དོན་དུ་གྱུར་པའི་ཕྱིར། སྣང་བ་དེ་མི་སྲིད་པ་མ་ཡིན་ཏེ།
ཇི་སྐད་དུ། གཟུགས་རྣམས་ཐམས་ཅད་སྣང་བའི་དཔལ། ། གཟུགས་བརྙན་མ་ལུས་འཆང་བ་
པོ༑ ༑ཞེས་པ་དང་། གཞན་དུ་ན་དག་པའི་སྣང་བ་མི་སྲིད་པར་འགྱུར་རོ། །འགྲེལ་པ་ལ་
-
8-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
གསུམ་ལས། སྤྱིར་བསྟན་པ་ནི་ཐེག་ཆེན་གྱི་སྒྲུབ་པ་དག་གི་རེ་ཤིག་དང་པོར་ཆོས་གསུམ་པོ་ལ་
སྤྱིར་དམིགས་ནས། དེའི་རྗེས་སུ་ཁྱད་པར་ལ་རྟོག་ཅིང་འཇལ་བར་བྱེད་དོ། །གསུམ་པོའི་
མཚན་གཞི་ནི། དགེ་སྦྱོང་གི་ཚུལ་ཞེས་པ་སྐབས་འདིར་མི་དགེ་བ་བཅུ་སྤོང་གི་ཚུལ་ཁྲིམས་ནི་
དགེ་བ་དང༌། དུག་གསུམ་གང་རུང་གིས་ཀུན་ནས་བསླངས་པའི་སྲོག་གཅོད་པ་ལ་སོགས་པ་
བཅུ་ནི་མི་དགེ་བ་དང་། ཀུན་སློང་དགེ་མི་དགེ་ལ་མ་ལྟོས་པའི་ལུས་ཀྱི་ལས་བཟོ་ལ་སོགས་པ་
ནི་ལུང་དུ་མ་བསྟན་པའི་ཆོས་སོ། ། གཉིས་པ་སོ་སོར་བཤད་པ་ནི། ཆོས་ཅན་སྤྱི་ལ་དམིགས་
ནས་སྒྲོ་འདོགས་བཅད་པ་དེའི་འོག་ཏུ་ལྷག་མ་སོ་སོའི་ཁྱད་པར་བརྒྱད་པོ་རྣམས་ལ་དམིགས་
པར་བྱེད་དོ། །བརྒྱད་ཇི་ལྟར་ཡིན་ཞེ་ན། སྤྱིར་བསྟན་པ་གསུམ་པོ་དེ་དག་ཉིད་ལ་འཇིག་རྟེན་
པ་སོགས་གཉིས་ཚན་གྱི་དབྱེ་བ་བཞིར་ཕྱེ་བ་ཉིད་ཀྱིས་སོ། །འདི་ཡང་དགེ་བ་ཉིད་ལ་གཉིས་
ཚན་དུ་དབྱེ་བ་ཡིན་གྱི། གཞན་གཉིས་པོ་ལ་དེ་ལྟར་དབྱེ་མི་ནུས་སོ། །བརྒྱད་པོའི་མཚན་གཞི་
གང་ཞེ་ན། འཇིག་རྟེན་པ་ནི་བྱིས་པའི་སྐྱེ་བོ་ཐམས་ཅད་དང་འབྲེལ་བའི་ཕུང་པོ་ལྔ་སོགས་མདོ་
ལས་ཇི་སྐད་དུ་བཤད་པ་རྣམས་དང་། འཇིག་རྟེན་ལས་འདས་པ་ནི་འཕགས་པའི་སྐྱེ་བོ་ཐམས་
ཅད་ཀྱི་རྒྱུད་ཀྱིས་བསྡུས་པའི་བསམ་གཏན་བཞི་སོགས་དང་། ཟག་བཅས་ནི་བདག་ཏུ་ལྟ་བའི་
གཉེན་པོ་ཉིད་དུ་མ་གྱུར་པས། ཉེ་བར་ལེན་པའི་ཕུང་པོ་ལྔ་སོགས་དང་། ཟག་མེད་ནི་དེར་ལྟ་
བའི་གཉེན་པོ་ཉིད་དུ་གྱུར་པས་དྲན་པ་ཉེར་གཞག་སོགས་དང་། འདུས་བྱས་ནི་ལས་ཉོན་གྱི་རྒྱུ་
ལ་ལྟོས་པས་འདོད་པའི་ཁམས་སོགས་དང་། འདུས་མ་བྱས་ནི་རྒྱུ་དེ་ལ་མི་ལྟོས་པས་དེ་བཞིན་
ཉིད་ཀྱི་ཡེ་ཤེས་དང་། ཐུན་མོང་བ་ནི། འཕགས་པའི་སྐྱེ་བོ་ཐམས་ཅད་ཀྱི་རྒྱུད་ལ་འབྱུང་བའི་
བསམ་གཏན་བཞི་དང་། ཐུན་མོང་མ་ཡིན་པ་ནི་ཡང་དག་པར་རྫོགས་པའི་སངས་རྒྱས་ཁོ་ནའི་
རྒྱུད་ལ་འབྱུང་བས་ཆོས་ཅན་སྟོབས་བཅུ་ལ་སོགས་པ་སྟེ། མདོ་ལས་ཇི་སྐད་དུ་གསུངས་པ་
ཞེས་ཐམས་ཅད་ལ་སྦྱར་རོ། །གསུམ་པ་དོན་བསྡུ་བ་ནི། སྐབས་འདིའི་མདོ་ཚན་བཅུ་གཅིག་ཏུ་
-79-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུངས་པ་ནི་དམིགས་པ་རྣམ་པ་བཅུ་གཅིག་གོ །ཇི་ལྟར་དམིགས་པའི་ཚུལ་ནི། ཇི་སྐད་
བཤད་པ་དེ་ལྟར་ཆོས་ཐམས་ཅད་ལ་སོ་སོར་ཕྱེ་ནས་སྒྲོ་འདོགས་བཅད་ཅིང་སྒྱུ་མ་ལྟ་བུར་
རྟོགས་པའི་རིམ་གྱིས་དམིགས་པའོ། །དམིགས་ཚུལ་དེ་ལྟར་བཤད་པ་ཆོས་ཅན། རྣམ་བཅད་
དང་ཡོངས་གཅོད་ཀྱི་དགོས་པ་དང་བཅས་ཏེ། དམིགས་པ་དག་པ་གོང་ནས་གོང་དུ་འགྲོ་བར་
མེད་པའི་ལོག་རྟོག་བསལ་བ་དང་། རྟེན་དང་དམིགས་པ་དག་ལ་རང་བཞིན་གཙོ་བོར་གྱུར་པ་
དང་། རྣམ་འགྱུར་གཙོ་བོར་གྱུར་པའི་ཁྱད་པར་བདེ་བླག་ཏུ་རྟོགས་ནུས་པའི་ཕྱིར། འདིར་
གཞན་དག།འཕགས་པའི་མཉམ་གཞག་ཡེ་ཤེས་ཀྱིས་ཀུན་རྫོབ་ལ་དམིགས་ན་སངས་རྒྱས་
བཞིན་དུ་བདེན་གཉིས་ངོ་བོ་ཐ་དད་དུ་འཛིན་པའི་དྲི་མ་སྤངས་པར་འགྱུར་ཞེས་ཟེར་བ་ནི་
དམིགས་རྣམ་གྱི་ཁྱད་པར་མ་ཕྱེད་པས་ནོངས་ཏེ། རང་གི་འགལ་ཟླ་དང་དམིགས་པ་གཅིག་ལ་
དམིགས་ནས་འཛིན་སྟངས་འགལ་བ་ཅན་གྱི་ཡེ་ཤེས་མཐའ་དག་ཀྱང་དེ་ཉིད་དུ་ཐལ་བར་
འགྱུར་རོ། །གལ་ཏེ་ཆོས་ཅན་སོ་སོ་ལ་སྒྲོ་འདོགས་རིམ་གྱིས་གཅོད་དགོས་ན་ཐུག་མེད་དུ་ཐལ་
བ་མ་ཡིན་ནམ། ཇི་སྐད་དུ། དངོས་གཅིག་དངོས་པོ་ཀུན་གྱི་ངོ་བོ་ཉིད། །ཅེས་བཤད་པས་སོ་
ཞེ་ན། བདག་མེད་གསུམ་ཡང་རིམ་གྱིས་སློབ་པ་དང་སྒོམ་མི་དགོས་པར་འགྱུར་ཏེ། ལུང་དེ་
ལྟར་བཤད་པས་སོ། །མདོར་ན་འཕགས་སེང་གི་མཉམ་གཞག་སྣང་བཅས་ཀྱི་ཚུལ་བཞེད་པ་
འདི་ནི་སྲོལ་འབྱེད་ལོགས་པ་སྟེ། ལུགས་གཞན་དང་བསྲེ་བ་མ་ཡིན་ནོ། །གཉིས་པ་ལ་གསུམ་
ལས། མཚམས་སྦྱར་བ་ནི། ཀུན་རྫོབ་ཀྱི་རིམ་པ་དེ་ལྟ་བུ་ལ་དངོས་སུ་དམིགས་པའི་སྒྲུབ་པ་
དེའི་ཆེད་དུ་བྱ་བའི་དམིགས་པ་གང་ཞེ་ན། རྩ་བ་ལ། རབ་འབྱོར་གྱིས་བྱང་ཆུབ་སེམས་དཔའ་
ཆེན་པོ་ཞེས་བྱ་བའི་ཚིག་གི་དོན་དེ་ལ་བདག་ཀྱང་སྤོབས་པ་སྐྱེས་སོ། །ཞེས་རབ་འབྱོར་གྱིས་
ཞུས་པའི་མདོ་ཚན་གཉིས་དང་། ཤཱ་རིའི་བུས་ཀྱང་དེ་ལྟར་ཞུས་པའི་མདོ་ཚན་གཅིག་སྟེ་གསུམ་
ཆོས་ཅན། ཐེག་ཆེན་སྒྲུབ་པའི་ཆེད་དུ་བྱ་བ་སྟོན་བྱེད་ཀྱི་མདོ་ཡིན་ཏེ། དེ་ཡིན་པར་རྗེ་བཙུན་གྱི་
-8{j-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
གཞུང་འདིས་བཀྲལ་བའི་ཕྱིར། སེམས་ཅན་ཀུན་མཆོག་སོགས་རྒྱན་གཞུང་འདི་ཆོས་ཅན།
ཆེད་དུ་བྱ་བ་ལ་བསྒྲུབ་བྱ་སངས་རྒྱས་པའི་ཆེན་པོ་གསུམ་དང་། སྒྲུབ་བྱེད་བྱང་ཆུབ་སེམས་
དཔའི་ཆེན་པོ་གསུམ་དང་སྡེ་ཚན་གཉིས་སུ་ཕྱེ་བ་ཡིན་ཏེ། དེ་ལྟར་དབྱེ་བ་ཉིད་དུ་འགྲེལ་པ་དོན་
གསལ་གྱིས་བཀྲལ་བའི་ཕྱིར། དེ་ལྟར་འབྱེད་དགོས་པ་ཡང་ཡིན་ཏེ། དེ་ལྟར་མ་ཕྱེ་ན་བསྟན་
བྱའི་གཙོ་བོ་དང་མདོའི་དངོས་བསྟན་གྱི་དབྱེ་བ་སོ་སོར་མི་ཤེས་པའི་ཕྱིར། གསུམ་པ་ནི་འདིར་
བསྟན་གྱི་ཆེད་དུ་བྱ་བ་ནི་གསུམ་དུ་ཤེས་པར་བྱ་སྟེ། སེམས་ཅན་ཐམས་ཅད་ཀྱི་མཆོག་ཉིད་དུ་
བྱེད་བཞིན་པའམ། བྱས་ཟིན་པ་ཉིད་ཀྱི་སེམས་ཆེན་པོ་དང་། སྤོང་བ་ཆེན་པོ་དང་། རྟོགས་པ་
ཆེན་པོ་སྟེ་གསུམ་དུ་མདོ་ལས་གསུངས་པ་ཉིད་ཀྱི་ཕྱིར་རོ། །གསུམ་པོ་དེ་ལའང་གཉིས་སུ་
འབྱེད་དགོས་ཏེ། ཡང་དག་པར་རྫོགས་པའི་སངས་རྒྱས་དང་། བྱང་ཆུབ་སེམས་དཔའ་ཆེན་
པོའི་རྟེན་གྱི་དབྱེ་བས་སོ། །བྱང་ཆུབ་སེམས་དཔའི་སྤང་རྟོགས་སེམས་བསྐྱེད་གསུམ་ལ། རང་
བྱུང་གི་ཆེད་དུ་བྱ་བ་ཞེས་འཆད་པ་མི་འཐད་དེ། སློབ་ལམ་གྱིས་བསྡུས་པས་སོ་ཞེ་ན། བྱང་
སེམས་ཀྱི་སྤངས་རྟོགས་སེམས་གསུམ་ཆོས་ཅན། སངས་རྒྱས་ཀྱི་སའི་ཆེད་དུ་བྱ་བའི་མིང་གིས་
འདོགས་སུ་རུང་སྟེ། ཐབས་ཤེས་རྣམ་པ་ཐམས་ཅད་དུ་ཡོངས་སུ་ཤེས་པའི་སྒོ་ནས་རྣམ་པ་
ཐམས་ཅད་མཁྱེན་པ་ཉིད་ཀྱི་སར་འགྱུར་བས་ན་རྒྱུ་ལ་འབྲས་བུའི་མིང་གིས་བཏགས་པའི་
ཕྱིར། བཏགས་པ་ལ་དགོས་པ་ཡོད་དེ། བསྒྲུབ་བྱ་ཆེན་པོ་གསུམ་ཡོད་པ་དེ་ལྟར་ན། གསུམ་པོ་
དེ་ཉིད་ཀྱི་དབང་དུ་བྱས་ཏེ་སྒྲུབ་པ་ལ་འཇུག་པའི་ཕྱིར་དུ་ཡིན་པས་སོ། །དངོས་ལ་གནོད་བྱེད་
ནི་མཐར་ཐུག་གི་སྤངས་རྟོགས་སེམས་བསྐྱེད་གསུམ་པོ་གང་རུང་དུ་ཐལ་བས་སོ། །གཉིས་པ་
རྣམ་པའི་ཁྱད་པར་ལ་གསུམ་སྟེ། དྲི་བའི་སྒོ་ནས་མཚམས་སྦྱར། ལན་གྱི་སྒོ་ནས་ངོས་བཟུང་།
ས་མཚམས་ཀྱི་སྒོ་ནས་སོ་སོར་ཕྱེ་བའོ། །དང་པོ་ནི། གོང་དུ་བསྟན་པ་དེ་ལྟར་སྒྲུབ་པ་དང་སྐྱེ་བ་
དང་གནས་པའི་རྟེན་དུ་གྱུར་པ་དང་། དངོས་ཀྱི་དམིགས་པ་ལ་སོགས་པ་བརྗོད་ནས་སྒྲུབ་པ་
-3]-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེའི་ཤེས་རྣམ་རང་གི་ངོ་བོ་གང་ཡིན་ཞེ་ན། གཉིས་པ་ལ་མདོ་རྒྱན་ནས་བཤད་པའི་ཐེག་ཆེན་
སྒྲུབ་པ་ནི་ཆོས་ཅན། ལྟ་སྤྱོད་ཀྱི་ཁྱད་པར་གཉིས་ཟུང་དུ་འབྲེལ་དགོས་པ་ཡིན་ཏེ། ཐམས་ཅད་
མཁྱེན་པ་ཉིད་གསུམ་གྱི་ཡུལ་སྐྱེ་མེད་གསུམ་རྟོགས་པའི་ཡེ་ཤེས་ལ་སྤྱིར་ཐེག་ཆེན་གྱི་དགེ་བའི་
ཆོས་ཀྱི་རྟེན་ཅན་དུ་བྱེད་དགོས་པ་ཅན་དང་། ཐབས་ཕ་རོལ་ཏུ་ཕྱིན་པ་དྲུག་རྟེན་དུ་བྱེད་དགོས་
པ་ཅན་གྱི་བྱ་བ་ལ་ཐེག་ཆེན་གྱི་སྒྲུབ་པ་ཞེས་འཇོག་པའི་ཕྱིར། སྒྲུབ་པ་དེ་ལ་གནས་སྐབས་ཀྱི་
དབྱེ་བས་བཞིར་འབྱེད་པ་ཡིན་ཏེ། རྣམ་པ་ཐམས་ཅད་མངོན་པར་རྫོགས་པར་རྟོགས་པ་
སོགས་མངོན་པར་རྟོགས་པ་བཞི་པོ་རེ་རེ་ཞིང་ཡང་ལྟ་སྤྱོད་ཟུང་དུ་འབྲེལ་བའི་སྒྲུབ་པ་དེ་ཉིད་
ལ་དབང་འཐོབ་ཕྱིར་དང་། ཐོབ་པ་དང་། བརྟན་པ་ཐོབ་ཕྱིར་དང་། ཐོབ་ཟིན་པའི་རྣལ་འབྱོར་
གྱི་དབྱེ་བས་སོ། །བཞི་པོ་དེ་དང་གོ་འཇུག་ཚོགས་ངེས་ཀྱི་སྒྲུབ་པ་བཞི་གོ་རིམ་བཞིན་དོན་
གཅིག་ཏུ་འབྱོར་བ་ཡིན་ཏེ། གཉིས་ཚན་སྔ་མ་དག་མི་མཐུན་ཕྱོགས་སྤོང་བའི་རྣལ་འབྱོར་དང་།
གཉིས་ཚན་ཕྱི་མ་དག་ཡོན་ཏན་མངོན་དུ་བྱེད་པའི་རྣལ་འབྱོར་དུ་འགྲིག་པས་སོ། །གཞུང་
འདིའི་བསྟན་ཚུལ་ལ་མདོ་ཟུར་པ་དང་། འགྲེལ་བྱེད་གཞན་ལ་མེད་ཀྱང་འཕགས་སེང་གིས་
བཤད་པ་འདི་ནི་གལ་ཆེ་བ་ཡིན་ཏེ། ཤེར་ཕྱིན་གྱི་ལུས་བརྒྱད་པོའི་འཆད་བྱེད་དོན་བདུན་ཅུའི་
ལམ་གྱི་རིམ་པ་མདོ་དང་རྒྱན་གྱི་དངོས་བསྟན་ལ་གསལ་བར་བཞུགས་པས་རྟོགས་པར་སླ་
མོད། བཤད་བྱ་དངོས་པོ་བརྒྱད་སྤྱི་ལྡོག་གི་ལམ་རིམ། ཇི་སྐད་དུ། ཡུལ་ནི་རྣམ་པ་གསུམ་པོ་
རྒྱུ༑ ༑ཞེས་པའི་གཞུང་གིས་བསྟན་པའི་ལམ་གྱི་གོ་རིམ་ཇི་ལྟར་ཡིན་པ་འཕགས་སེང་གིས་
བཤད་པ་འདི་ཁོ་ན་ལས་རྟོགས་དགོས་པའི་ཕྱིར། མདོར་ན་གཞུང་འདིས་ཐེག་ཆེན་སྒྲུབ་པའི་
མཚན་ཉིད་བསྟན་པ་ཡིན་ཏེ། ལྟ་སྤྱོད་ཀྱི་རྟེན་གཉིས་པོ་དེ་ལ་བརྟེན་པ་ཅན་གྱི་བྱ་བ་ནི་སྒྲུབ་པ་
སྟེ་ཞེས་འཆད་པའི་ཕྱིར། གསུམ་པ་ནི། གདམས་ངག་ནས་བཟུང་སྟེ་བཤད་པ་དེ་ལྟར་ན།
བཤད་མ་ཐག་པ་དེ་ཁྱབ་བྱེད་དུ་འགྲོ་བའི་ཐེག་ཆེན་གྱི་སྒྲུབ་པ་ནི་ཆོས་ཅན། ཉམས་སུ་ལེན་
-82-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཚུལ་དང་། དེ་ལས་ཡོན་ཏན་སྐྱེ་ཚུལ་གྱིས་བཞིར་ཕྱེ་བ་ཡིན་ཏེ། དང་པོར་སྒྲུབ་པ་སྐྱེ་བའི་ས་
མཚམས་ཀྱི་དབང་དུ་བྱས་པ་སྦྱོར་བའི་ལམ་གྱི་ངོ་བོ་ཉིད་ཀྱི་གོ་ཆ་དང་། མཐོང་བའི་ལམ་གྱི་ངོ་
བོ་ཉིད་ཀྱི་འཇུག་པ་དང་། སྒོམ་པའི་ལམ་གྱི་ངོ་བོ་ཉིད་ཀྱི་ཚོགས་དང་། ཁྱད་པར་གྱི་ལམ་གྱི་ངོ་
བོ་ཉིད་ཀྱི་ངེས་པར་འབྱུང་བའི་སྒྲུབ་པ་རྣམས་སུ་འབྱེད་པས་སོ། །
གཉིས་པ་སྒྲུབ་པ་སོ་སོའི་དབྱེ་བ་རྒྱས་པར་བཤད་པ་ལ་བཞི་ལས། དང་པོ་གོ་སྒྲུབ་ལ་
གསུམ་ལས་མཚམས་སྦྱར་བ་ནི། ཐོག་མར་བསམ་པས་གོ་ཆ་བགོ་བའི་བརྩོན་འགྲུས་ཀྱི་ངོ་བོ་
ཉིད་ཀྱིས་སོ། །ཞེས་སོ། །རྩ་བ་ནི། བྱམས་མའི་བུ་གང་པོས་སེམས་དཔའ་ཆེན་པོ་ཞེས་བགྱི་
བའི་དོན་དེ་ལ་བདག་ཀྱང་སྤོབས་སོ། །དེས་ནི་གོ་ཆ་ཆེན་པོ་བགོས་པ་ཞེས་མདོར་བསྟན་ནས།
མདོ་ཚན་སོ་དྲུག་ཆོས་ཅན། གོ་སྒྲུབ་བསྟན་པ་ཡིན་ཏེ། དེ་བསྟན་པར་དེ་དག་ཅེས་སོགས་ཀྱི་
གཞུང་འདིས་བཀྲལ་བའི་ཕྱིར། གསུམ་པ་ཚིག་དོན་ལ། མདོ་ལས་གསུངས་ཚུལ་རྒྱས་པར་
བཤད། གཞུང་རྩ་བའི་ཚིག་དོན་བསྡུས་ཏེ་བསྟན་པའོ། ། དང་པོ་ནི་སྦྱོར་བ་རྣམ་མཁྱེན་ཡིད་
བྱེད་དང་ལྡན་པས་དངོས་གཞི་སྦྱིན་པར་བྱ་བ་ལ་སོགས་པ་མི་དམིགས་པའི་ཤེས་རབ་དང་
མཚུངས་པར་ལྡན་པའི་ཆོས་ཀྱི་སྦྱིན་པ་ལ་སོགས་པ་སྦྱིན་པར་བྱེད་པ་དང་། རྗེས་དགེ་བ་བླ་ན་
མེད་པ་ཡང་དག་པར་རྫོགས་པའི་བྱང་ཆུབ་ཏུ་བསྔོ་བར་བྱའོ་སྙམ་པའི་གོ་ཆ་ཉིད་ཀྱིས་བགོ་
བར་བྱེད་པ་ནི་སྦྱིན་པའི་ཡང་སྦྱིན་པའི་གོ་ཆ་དང་། དེ་བཞིན་དུ་སྦྱོར་བ་རྣམ་མཁྱེན་ཡིད་བྱེད་
དང་ལྡན་པས་སྦྱིན་པར་བྱེད་པ་ན། དངོས་གཞི་མི་དམིགས་པར་རྟོགས་པའི་ཤེས་རབ་དང་
མཚུངས་པར་ལྡན་པའི་སྒོ་ནས་ཉན་ཐོས་ཀྱི་ཡིད་ལ་བྱེད་པ་སོགས་སྤོང་བ་དང་། རྗེས་དགེ་
བའི་རྩ་བ་བྱང་ཆུབ་ཏུ་བསྔོ་བའི་གོ་ཆ་བགོ་བ་ནི། སྦྱིན་པའི་ཚུལ་ཁྲིམས་ཀྱི་གོ་ཆ་དང་། དེ་དང་
འདྲ་བར་སྦྱིན་པར་བྱེད་པ་ན། །ཞེས་དང་། སྦྱོར་དངོས་རྗེས་གསུམ་གྱི་ཁྱད་པར་དེ་དག་འོག་མ་
ཀུན་ལ་སྦྱར་ནས། སྐྱེ་བོ་ཐམས་ཅད་ཀྱི་མི་སྙན་པར་སྨྲ་བ་ཉིད་བཟོད་པའི་གོ་ཆ་དང་། འདུན་
-83-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་འབད་ནས་བསྐྱེད་པའི་གོ་ཆ་དང་། ཐེག་པ་གཞན་དང་མ་འདྲེས་པའི་རྩེ་གཅིག་པའི་གོ་ཆ་
དང་། སྦྱིན་པར་བྱ་བ་སོགས་སྦྱིན་པའི་དབང་དུ་བྱས་པའི་ཚུལ་ཁྲིམས་སོགས་རྣམས་ཀྱི་བྱ་བྱེད་
ལས་གསུམ་མི་དམིགས་པའི་ཤེས་རབ་ཀྱི་གོ་ཆ་ནི་གོ་རིམ་བཞིན་དུ། སྦྱིན་པའི་ཚུལ་ཁྲིམས་ཀྱི་
དང༌། དེའི་བཟོད་པའི་དང་། དེའི་བརྩོན་འགྲུས་ཀྱི་དང་། དེའི་བསམ་གཏན་ གྱི་དང་། དེའི་
ཤེས་རབ་ཀྱི་གོ་ཆ་སྟེ། སྡུད་བྱེད་སྦྱིན་པས་བསྡུས་པའི་བསྡུ་བྱ་ཕར་ཕྱིན་དྲུག་གི་གོ་ཆ་རྣམ་པ་
དྲུག་གོ །དེ་བཞིན་དུ་སྦྱིན་པའི་གོ་ཆ་ལ་ཕར་ཕྱིན་དྲུག་ལྡན་གྱི་གོ་ཆ་བགོས་པ་དེ་བཞིན་དུ་ཚུལ་
ཁྲིམས་སྲུང་བར་བྱེད་པའི་གོ་ཆ་ཡང་དྲུག་ལྡན་དུ་བགོ་བར་བྱེད། །བཟོད་པ་རྫོགས་པར་བྱེད་
པའི་གོ་ཆ་དང་། བརྩོན་འགྲུས་རྩོམ་པར་བྱེད་པའི་གོ་ཆ་དང་། བསམ་གཏན་སྒྲུབ་པའི་དང་།
ཤེས་རབ་སྒོམ་པར་བྱེད་པའི་གོ་ཆ་ཡང་དྲུག་ལྡན་དུ་བགོ་བར་བྱེད་དོ། །འདིར་གོ་སྒྲུབ་ནི་གོ་ཆ་
ཉིད་ཀྱི་ལྡོག་པ་ནས་ངོས་འཛིན་དགོས་ཏེ། གོ་བགོས་པ་ལྟར་སྦྱིན་པ་བཏོང་བ་སོགས་ལ་
དངོས་སུ་ཞུགས་པ་ནི་འཇུག་པའི་སྒྲུབ་པར་འཆད་དགོས་པས་སོ། །གཉིས་པ་ནི། དེ་ལྟར་སྦྱིན་
པ་ལ་སོགས་པའི་ཕ་རོལ་ཏུ་ཕྱིན་པ་དྲུག་པོ་སོ་སོར་ཡང་སྦྱིན་པ་ལ་སོགས་པ་དྲུག་བསྡུས་པར་
གསུངས་པས། མདོར་ནི་སྦྱིན་པའི་གོ་ཆ་ལ་སོགས་པ་དྲུག་ཚན་དྲུག་གི་སྒོ་ནས་རྣམ་པ་སུམ་ཅུ་
རྩ་དྲུག་ཏུ་བཤད་པ་ཡིན་མོད་ཀྱི། བསྟན་བཅོས་འདིར་གོ་ཆའི་སྒྲུབ་པ་རྣམ་པ་དྲུག་ཏུ་བསྡུས་པ་
ཡིན་ཏེ། རྒྱུ་མཚན་ནི་སྦྱིན་པའི་སྦྱིན་པ་སོགས་དྲུག་སྦྱིན་པའི་ཁྱད་ཆོས་སུ་ཆོས་མཐུན་པ་ལ་
སོགས་པའི་ཕྱིར་རོ། །དེ་ལྟར་བམ་པོ་དང་པོ་བཤད་ཟིན་ནས་གཉིས་པ་འཆད་དོ་ཞེས་པ་ནི་ལོ་
ཙཱ་བས་བཀོད་པའོ།།
གཉིས་པ་འཇུག་སྒྲུབ་འཆད་པ་ལ་གསུམ་ལས། མཚམས་སྦྱར་བ་ནི་དེ་ལྟར་སོགས་
སོ༑ ༑རྩེ་བ་ནི། གང་པོས་གོ་སྒྲུབ་ཀྱི་མདོ་རྒྱས་པར་བཤད་པ་ལ་འཕྲོས་ནས། ཤཱ་རིའི་བུས་
སྨྲས་པ། ཇི་ཙམ་གྱིས་ན་ཐེག་པ་ཆེན་པོ་ལ་ཞུགས་པ་དང་། འཛེག་པར་རིག་པར་བགྱི། ཞེས་
-84-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
དྲིས་པའི་ལན་གྱི་མདོ་ཚན་དགུ་གསུངས་པ་ཆོས་ཅན། འཇུག་སྒྲུབ་དགུ་བསྟན་པ་ཡིན་ཏེ། དེ་
བསྟན་པར་རྗེ་བཙུན་གྱི་གཞུང་འདིས་བཀྲལ་བའི་ཕྱིར། གསུམ་པ་ལ་ཡུལ་ཅན་གྱི་མཚན་ཉིད།
ཡུལ་གྱི་དབྱེ་བ་གཉིས་ལས། དང་པོ་ནི། འཇུག་ཡུལ་དགུ་པོ་དག་ལ་ཡང་དག་པར་ཞུགས་
ཤིང་གནས་པའི་མཚན་ཉིད་ཅན་གྱི་བྱང་སེམས་མཐོང་ལམ་པའི་བྱ་བ་ནི་ཆོས་ཅན། འཇུག་
པའི་སྒྲུབ་པ་ཡིན་ཏེ། རྒྱུ་དང་འབྲས་བུས་བསྡུས་པའི་ཐེག་པ་ཆེན་པོའི་ཆོས་མཐའ་དག་གོང་
ནས་གོང་དུ་རྣམ་པར་གནོན་པའི་བརྩོན་འགྲུས་ཀྱི་ངོ་བོ་ཉིད་ཡིན་པའི་ཕྱིར། གཉིས་པ་ནི།
འཇུག་ཡུལ་དགུ་པོ་དེ་དག་གང་ཞེ་ན། རྣམ་མཁྱེན་ཡིད་བྱེད་དང་ལྡན་པའི་བསམ་གཏན་དང་
གཟུགས་མེད་པའི་སྙོམས་པར་འཇུག་པ་དང་། སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་
དང་། མཐོང་བ་དང་། སྒོམ་པ་དང་། མི་སློབ་པ་དང་། གསུམ་པོ་དེ་དག་གི་ཁྱད་པར་གྱི་ལམ་
དང༌། དམིགས་པ་མེད་པའི་ཚད་མེད་པ་བཞི་དང་། གནས་སྐབས་ཐམས་ཅད་དུ་མཚན་མར་
མི་དམིགས་པ་དང་ལྡན་པ་དང་། དངོས་པོ་ཐམས་ཅད་ལ་འཁོར་གསུམ་རྣམ་པར་དག་པ་དང་།
ཆེད་དུ་བྱ་བ་ཆེན་པོ་གསུམ་དང་། གཞན་དོན་སྒྲུབ་པའི་ཡན་ལག་མངོན་པར་ཤེས་པ་དྲུག་
དང༌། འབྲས་བུའི་གཙོ་བོ་རྣམ་པ་ཐམས་ཅད་མཁྱེན་པ་ཉིད་དག་སྟེ། འདིས་བགྲོད་པ་རྒྱུའི་
ཐེག་པ་དྲུག་དང་། འདིར་བགྲོད་པ་འབྲས་བུའི་ཐེག་པ་གསུམ་རྣམས་སོ། །
གསུམ་པ་ཚོགས་སྒྲུབ་འཆད་པ་ལ་གསུམ་ལས། མཚམས་སྦྱར་བ་ནི། དེ་ལྟར་གོ་
འཇུག་གཉིས་ཀྱི་ཉམས་ལེན་བྱས་པ་ལ། ཡོན་ཏན་གྱི་ཁྱད་པར་བསོད་ནམས་དང་ཡེ་ཤེས་ཀྱི་
ཚོགས་སྐྱེ་བས་ན་དེ་མ་ཐག་ཏུ་གསུམ་པ་ཚོགས་ཀྱི་སྒྲུབ་པ་འཆད་དོ། །
རྩ་བ་ནི། རབ་འབྱོར་གྱིས་བཅོམ་ལྡན་འདས་ལ་གོ་སྒྲུབ་ཀྱི་ཕན་ཡོན་དྲིས་པའི་ལན་དུ་
མདོ་ཚན་བཅུ་བདུན་གསུངས་པ་ཆོས་ཅན། ཚོགས་ཀྱི་སྒྲུབ་པ་བསྟན་པ་ཡིན་ཏེ། ཞེས་འགོད་
ད༣ ༑
-85-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲེལ་པ་ལ། མིང་གི་སྒོ་ནས་བཅུ་བདུན་ངོས་གཟུང་བ་དང་། རྟོགས་དཀའ་བ་བྱེ་
བྲག་ཏུ་བཤད་པའོ། །
དང་པོ་ལ་མཚན་ཉིད་ནི། གོ་འཇུག་གི་སྒྲུབ་པ་ཉམས་སུ་བླངས་པ་ལས་རང་གི་ངང་
གིས་སྐྱེ་བའི་ཚོགས་བཅུ་བདུན་པོ་རྣམས་དོན་དམ་པར་མི་དམིགས་ཤིང་། ཐེག་པ་ཆེན་པོའི་
དོན་མཐའ་དག་སྒྲུབ་པའི་བརྩོན་འགྲུས་ནི་ཆོས་ཅན། ཚོགས་ཀྱི་སྒྲུབ་པ་ཡིན་ཏེ། ཡུལ་ཚོགས་
རྣམས་ལ་དམིགས་ནས་ལྟ་སྤྱོད་ཟུང་འབྲེལ་གྱིས་ཉམས་སུ་ལེན་པའི་བྱ་བ་ཡིན་པའི་ཕྱིར། །
དབྱེ་བ་ལ། བསྟན་པ་དང་། བཤད་པའོ། །དང་པོ་ནི། མཚན་ཉིད་དེ་དང་ལྡན་པའི་
ཚོགས་ཀྱི་སྒྲུབ་པ་ནི་ཆོས་ཅན། བཅུ་བདུན་དུ་བཤད་པ་ཡིན་ཏེ། ཡུལ་ཚོགས་ལ་བཅུ་བདུན་དུ་
མདོ་ལས་བཤད་པས་སོ། །བཅུ་བདུན་པོ་ཚོགས་སུ་འཇོག་པའི་རྒྱུ་མཚན་ནི། འདིར་བསྟན་
པའི་སྙིང་རྗེ་ལ་སོགས་པ་བཅུ་བདུན་ནི་བྱང་ཆུབ་ཆེན་པོའི་རྒྱུ་ཚོགས་ཡིན་ཏེ། སྙིང་རྗེ་ལ་
སོགས་པ་འདི་དག་གིས་ཡང་དག་པར་འགྲུབ་པའི་ངོ་བོས་བྱང་ཆུབ་ཆེན་པོ་ནུས་པ་མཐུ་ཅན་གྱི་
ཚུལ་དུ་འཛིན་པར་བྱེད་པའི་ཕྱིར། འདིར་འབྱིན་ཞེས་པ་ནི་ཚོགས་ཀྱི་སྒྲ་དོན་ལ་མ་ཞུགས་
ཤིང་། ངེས་འབྱུང་དང་ཟློས་པས་གཞུང་དག་པ་མ་ཡིན་ནོ། ། །
བཤད་པ་ནི། བཅུ་བདུན་པོ་གང་ཞེ་ན། སྙིང་རྗེ་ཆེན་པོ་དང་ཞེས་པ་ནས་གཉེན་པོའི་
བར་རྣམས་སོ། །འདིར་ཞི་ལྷག་གི་ངོས་འཛིན་ནི། སེམས་གནས་པའི་ཐབས་དགུས་སྔོན་དུ་
སྦྱངས་པ་ལས་རྩེ་གཅིག་ཏུ་གནས་པའི་ཏིང་ངེ་འཛིན་ནི་ཞི་གནས་ཡིན་ལ། ལྷག་མཐོང་གི་ངོས་
འཛིན་ནི། སྦྱོར་བའི་དུས་སུ་སོ་སོར་རྟོག་པའི་ཤེས་རབ་ཀྱིས་རྣམ་པར་བརྟགས་པ་སྔོན་དུ་
བཏང་ནས། དངོས་གཞིའི་དུས་སུ་སྔར་བརྟགས་པའི་དོན་དེ་ཉིད་མངོན་སུམ་དུ་མཐོང་བའི་ཡེ་
ཤེས་སོ། །དེ་ཡང་རྣམ་པར་བརྟགས་པའི་དོན་གནས་ལུགས་མེད་དགག་ལ་བྱས་པའི་ཚེ། ཅི་
ཡང་མ་མཐོང་བ་ལ་མཐོང་བའི་མིང་གིས་བཏགས་པ་དང༌། སྟོང་པ་ཉིད་ཀྱི་ཡེ་ཤེས་ལ་ངོས་
-86-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
བཟུང་བའི་ཚེ་མངོན་སུམ་དུ་མཐོང་བ་མཚན་ཉིད་པ་སྟེ། སོ་སོར་རང་རིག་པའི་ཡེ་ཤེས་སོ། །
གཉིས་པ་ལ་གསུམ་སྟེ། ཡེ་ཤེས་ཀྱི་ཚོགས་བྱེ་བྲག་ཏུ་བཤད་པ་དང་། སའི་ཚོགས་
དང་། གཉེན་པོའི་ཚོགས་བྱེ་བྲག་ཏུ་བཤད་པའོ། །དང་པོ་ལ་གསུམ་སྟེ།
ཡུལ་ཅན་ཡེ་ཤེས་ཀྱི་དབྱེ་བ་དང་། ཡུལ་སྟོང་པ་ཉིད་ཀྱི་དབྱེ་བ་དང་། ཡེ་ཤེས་དེའི་
དམིགས་པ་གང་ཡིན་དཔྱད་པའོ། །དང་པོ་ནི། ཚོགས་སྒྲུབ་བཅུ་བདུན་བཤད་པ་དེ་ལ་སྟོང་
ཉིད་རྟོགས་པའི་ཡེ་ཤེས་སྒོམ་བྱུང་གིས་བསྡུས་པའི་ཚོགས་ནི་ཆོས་ཅན། རྒྱན་རྩ་འགྲེལ་དུ་ཉི་
ཤུར་ཕྱེ་བ་ཡིན་ཏེ། སྐབས་འདིའི་མདོ་ལས། ནང་སྟོང་པ་ཉིད་ནས་གཞན་སྟོང་པ་ཉིད་ཀྱི་བར་
ཡུལ་སྟོང་ཉིད་ལ་ཉི་ཤུར་ཕྱེ་བའི་བྱེ་བྲག་གིས་སོ། །སྐབས་འདིར་བསྟན་བཅོས་མཛད་པ་
གཞན་དག་ན་རེ། མདོ་ལས་སྟོང་ཉིད་ཉི་ཤུར་བཤད་པ་དེ་བསྟན་བཅོས་ལས་ཡེ་ཤེས་ཉི་ཤུར་
བཤད་པས་སྐབས་ཀྱི་དོན་ལས་ཉམས་སོ། །ཞེས་ཟེར་བ་ལ། འཕགས་པ་གྲོལ་སྡེས། མདོ་
ལས་ཇི་སྐད་བཤད་པ་དེ་ཉིད་ཐད་སོར་བཞག་ན་ཆེད་དུ་བྱ་བ་ཉམས་པར་འགྱུར་ཏེ། སྟོང་ཉིད་
རྐྱང་པ་ཉི་ཤུ་ལ་ལམ་རིམ་བཤད་དུ་མེད་པས་སྐྱེས་བུ་ལ་མཁོ་བའི་དོན་མ་བསྟན་པའི་ཕྱིར་
མངོན་པར་རྟོགས་པའི་རྒྱན་མཛད་པ་དགོས་མེད་དུ་འགྱུར་རོ། །ཞེས་པའི་དོན་དུ་བཤད་ལ།
དེ་ལ་དཔགས་ནས་སློབ་དཔོན་གྱིས་ཡེ་ཤེས་ཉི་ཤུ་པོ་མོས་སྤྱོད་ནས་སངས་རྒྱས་ཀྱི་སའི་བར་
ལ་ས་མཚམས་སོ་སོར་སྦྱར་ནས་བཤད་པ་འདི་དཀའ་བའི་གནས་སུ་བརྟག་དགོས་ཏེ། ཉི་ཤུ་
པོ་གསར་མཐོང་དང་མཐོང་ཟིན་གང་གི་དབང་དུ་བྱས་ཀྱང་། གཅིག་མཐོང་ན་ཀུན་མཐོང་བ་
དང་། གཅིག་གོམས་ན་ཐམས་ཅད་གོམས་པར་བྱས་པ་ནི། ཇི་སྐད་དུ། དངོས་གཅིག་དངོས་
པོ་ཀུན་གྱི་ངོ་བོ་ཉིད། །ཅེས་སོགས་ཀྱི་དོན་དུ་གསལ་བས་སོ་སྙམ་པ་ལ། ཐོས་བསམ་གྱི་ཚེ་
བྱང་སེམས་ལས་དང་པོ་པས་ཤེས་བྱ་ཐམས་ཅད་སྟོང་ཉིད་དུ་གཏན་ལ་ཕེབས་པར་འདྲ་ཡང་།
སྒོམ་བྱུང་གི་ཤེས་པས་ཉམས་སུ་མྱོང་བའི་རྗེས་ཐོབ་ཏུ་ངེས་པ་འདྲེན་ཚུལ་གྱི་དབྱེ་བས་ཡེ་ཤེས་
-87-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་ཚོགས་ཉི་ཤུ་ལ་ས་མཚམས་འཇོག་པའི་ལུང་གི་ཤེས་བྱེད་དངོས་ནི། དབུས་མཐར། ཀུན་ཏུ་
འགྲོ་དོན་མཆོག་གི་དོན། །ཞེས་སོགས་ས་བཅུའི་རྗེས་ཐོབ་ཏུ་ཆོས་ཉིད་ལ་ངེས་པ་འདྲེན་ཚུལ་
མི་འདྲ་བ་བཅུར་བཤད་པ་དེ་ཁུངས་སུ་མཛད་ནས་། མོས་སྤྱོད་ཀྱི་ས་དང་སངས་རྒྱས་ཀྱི་ས་ལ་
ཡང་ཡེ་ཤེས་གསུམ་གསུམ་དང་སྦྱོར་བར་མཛད་དོ། །ཆོས་ཅན་གྱི་དབྱེ་བས་ཆོས་ཉིད་ལ་ངེས་
པ་འདྲེན་ཚུལ་རིམ་གྱིས་པར་འཆད་པ་འདི་ནི། འཕགས་སེང་རང་ལུགས་ལ་དམིགས་པ་དག་
པ་གོང་ནས་གོང་དུ་འགྲོ་དགོས་པའི་ཤེས་བྱེད་ཡང་འབྲེལ་བའོ། །
གཉིས་པ་ནི། འདིར་སྨྲས་ཞེས་མཚམས་སྦྱར་ནས། ཡུམ་གྱི་མདོར་སྟོང་པ་ཉིད་ཀྱི་རྐང་
གྲངས་ལ་བརྒྱད་དུ་ཕྱེ་བ་དང་། བཅུ་བཞིར་ཕྱེ་བ་དང་
། བཅུ་དྲུག་ཏུ་ཕྱེ་བ་དག་ཡོད་ཀྱང་།
སྐབས་འདིར་ཆོས་ཅན་གྱི་དབྱེ་བས་ཉི་ཤུར་འདོད་དོ། །དེར་དབྱེ་བའི་རྒྱུ་མཚན་ནི། ནང་དང་
ཕྱི་རོལ་རྣམས་དང་ནི། །ཞེས་པ་ནས། ཆོས་ཀྱི་གཞན་གྱི་ངོ་བོ་ཉིད། །ཅེས་པའི་བར་གྱི་ཆོས་
ཅན་ཉི་ཤུ་པོ་དེ་ལ་རིགས་པས་རྣམ་པར་དཔྱད་པའི་ཚེ་ན་རང་རང་གི་ངོ་བོས་སྟོང་པའི་ཕྱིར།
དེའི་ཚེ་མིག་མིག་གིས་སྟོང་པ་ནས་རྣམ་མཁྱེན་རྣམ་མཁྱེན་ཉིད་ཀྱིས་སྟོང་པའི་བར་ལྟ་བུའོ། །
འདི་ཡང་གནས་ཚུལ་སེམས་པ་ལ་མ་ཞུགས་པའི་ཚེ་ནི་དེ་ལྟར་སྟོང་བ་མ་ཡིན་ཏེ། མ་བརྟགས་
གཅིག་པུར་ཉམས་དགའ་བ་ཉིད་དུ་ཁས་ལེན་དགོས་པའི་ཕྱིར། གནས་སྐབས་གཉིས་པོ་གང་
དབང་བཙན་པར་བྱེད་ཅེ་ན། རྣམ་ཤེས་ཀྱི་ངོར་བསོད་ནམས་ཀྱི་ཚོགས་གསོག་པ་ལ་ལྟོས་ནས་
མ་བརྟགས་པའི་སྐབས་ཉིད་གཙོ་ཆེ་སྟེ། དེའི་ཚེ་རྐྱེན་ཉིད་འདི་པ་ཙམ་གྱི་རྟེན་འབྲེལ་དབང་
བཙན་པས་སོ། །ཡེ་ཤེས་ཀྱི་ངོར་ཡེ་ཤེས་ཚོགས་གསོག་ལ་ལྟོས་ནས་ནི་རྣམ་པར་བརྟགས་པ་
ཉིད་དབང་བཙན་པ་ཡིན་ཏེ། དེའི་ཚེ་ལྟོས་ནས་གྲུབ་པའི་རྟེན་འབྲེལ་དབང་བཙན་པས་སྟོང་པ་
ཉིད་ལས་མ་གཏོགས་པའི་ཆོས་གཞན་མེད་དོ། །ཞེས་འཆད་དགོས་པའི་ཕྱིར། དེ་ལྟ་བུའི་ཡོད་
མེད་འགལ་བ་གཉིས་སྦྱིན་གཏོང་ལྟ་བུའི་ཉམས་ལེན་གཅིག་ལ་ཇི་ལྟ་བུ་ཞེ་ན། གཏོང་པ་པོ་
-88-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
གཅིག་གི་ཤེས་རྒྱུད་ལ་རྣམ་ཤེས་ཀྱི་ངོར་འཁོར་གསུམ་དམིགས་པ་དང་། ཡེ་ཤེས་ཀྱི་ངོར་
གསུམ་པོ་མི་དམིགས་པ་ཅིག་ཅར་དུ་འབྱུང་བ་མི་འགལ་བ་ནི། ཐེག་ཆེན་ལམ་གྱི་ཁྱད་ཆོས་
ཡིན་པས་སོ། །
གསུམ་པ་ཡེ་ཤེས་ཀྱི་དམིགས་པ་དཔྱད་པ་ལ། ཉི་སྣང་དུ་ལུགས་གསུམ་བཀོད་ནས།
དབུ་མ་ཐལ་འགྱུར་བས་སྟོང་ཉིད་ཁོ་ན་ཡེ་ཤེས་ཀྱི་དམིགས་པར་འདོད་པ་ལ། ཡེ་ཤེས་རྟོག་
པར་ཐལ་བའམ། སྟོང་ཉིད་འདུས་བྱས་སུ་ཐལ་བ་གང་རུང་གི་སྐྱོན་བརྗོད་། རྣལ་འབྱོར་སྤྱོད་
པ་པས་ཆོས་དབྱིངས་ཡེ་ཤེས་ཁོ་ན་དམིགས་པ་དང་། རིགས་པས་ཅི་ཙམ་དཔྱད་ཀྱང་རང་
བཞིན་གྱིས་གྲུབ་པར་ཁས་ལེན་པ་ལ། དམིགས་པ་དག་པ་གོང་འཕེལ་དུ་འགྲོར་མེད་པའི་
སྐྱོན་དང་། གཉེན་པོ་ཡེ་ཤེས་བདེན་པར་གྲུབ་ན་སྤང་བྱ་མི་མཐུན་པའི་ཕྱོགས་ཀྱང་བདེན་གྲུབ་
ཏུ་འགྱུར་ཏེ། གཉིས་པོ་ཕན་ཚུན་ལྟོས་ནས་གྲུབ་པའི་ཕྱིར། ཞེས་པའི་སུན་འབྱིན་མཛད་ནས།
རང་ལུགས་ནི་ཕྱི་ནང་ལ་སོགས་པའི་ཆོས་རྣམས་ངོ་བོ་ཉིད་ཀྱིས་སྟོང་པ་ལ་དམིགས་པར་
བཤད། འགྲེལ་ཆེན་དུ་གང་ཤེས་པ་ཡིན་ན་རང་བཞིན་སྟོང་པ་ཉིད་ལ་དམིགས་པས་ཁྱབ།
དཔེར་ན་རྨི་ལམ་གྱི་ཤེས་པ་བཞིན། ཇི་སྐད་བཤད་པ་རྣམས་ཀྱང་ཤེས་པ་ཡིན་ནོ། །ཞེས་པའི་
ངག་བཀོད་ནས། ཕྱོགས་ཆོས་རྣམ་ངེས་ཀྱི་ལུང་ལ་བརྟེན་ནས་མངོན་སུམ་གྱིས་གྲུབ་པ་དང༌།
རྟགས་མི་མཐུན་པའི་ཕྱོགས་ལས་བཟློག་པ་སྟེ་ཚུལ་གསུམ་ཚང་བར་གསུངས་སོ། །དེ་དག་གི་
དོན་ནི་འདི་ལྟར་ཐ་མལ་གྱི་ཤེས་པ་གང་ཡིན་གྱིས་ནི་སྣང་ཚོད་དེ་ཉིད་དུ་དམིགས་པ་ལས་
གཞན་མེད་ལ། འཕགས་པའི་སྒོམ་བྱུང་མཉམ་རྗེས་ཀྱིས་ནི་སྔར་ཐོས་བསམ་གྱི་ཚེ་རང་སྟོང་དུ་
གཏན་ལ་ཕེབས་པའི་ཚད་མ་དེའི་བྱེད་པ་མ་ཉམས་པར་ཡོད་པའི་ཆོས་ཅན་སྣ་ཚོགས་པ་ཉིད་
དམིགས་པར་བྱེད་པ་ལ་བསམས་ནས་རང་བཞིན་སྟོང་པ་ཉིད་ལ་དམིགས་ཞེས་བཤད་དོ། །འོ་
ན་མཉམ་རྗེས་ཁྱད་མེད་དུ་འགྱུར་ཏེ། ཆོས་ཅན་ཀུན་རྫོབ་པ་ལ་དམིགས་ནས་རྨི་ལམ་ལྟ་བུར་
-89-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་པ་ལ་ཁྱད་མེད་པའི་ཕྱིར་ཞེ་ན། དེ་ལྟར་ཐལ་བ་མེད་དེ། འཕགས་པའི་མཉམ་གཞག་ཡེ་
ཤེས་ཀྱི་སྣང་བ་ནི། གཟུང་འཛིན་གཉིས་སུ་སྣང་བའི་ཤེས་སྒྲིབ་ཀྱིས་བསྐྱེད་པ་མ་ཡིན་ལ།
འཕགས་པ་སློབ་པའི་རྗེས་ཐོབ་ཀྱི་སྣང་བ་ནི། ཤེས་སྒྲིབ་དེའི་བག་ཆགས་ལས་བྱུང་བའི་ཕྱིར།
སངས་རྒྱས་ཀྱི་ཡེ་ཤེས་ལ་ཇི་ལྟ་བུ་ཞེ་ན། རྒྱུད་སྡེ་དང་རྣལ་འབྱོར་སྤྱོད་པའི་གཞུང་ལས་ནི་དེའི་
མཉམ་རྗེས་ཐམས་ཅད་དག་སྣང་འབའ་ཞིག་པར་འཆད་ལ། མདོ་སྡེ་དང་གྲགས་སྡེ་སྤྱོད་པའི་
དབུ་མ་པས་ནི་སྣང་མེད་ཁོ་ནར་བཞེད་དོ། །དེ་ལྟ་ན་ཡང་རང་རྒྱུད་ཀྱིས་བསྡུས་པའི་ཡེ་ཤེས་
འདོད་མི་འདོད་ཀྱི་ཁྱད་པར་ནི་རང་རང་གི་གཞུང་དེ་དང་དེ་ན་གསལ་ལོ། ། །
གཉིས་པ་སའི་ཚོགས་བཤད་པ་ལ་གཉིས་ཏེ། ས་དང་པོ་དགུ་ཡོངས་སྦྱོང་གི་སྒོ་ནས་
བཤད་ པ་ དང་། བཅུ་ པ་འབྲས་ བུའི་ སྒོ་ནས་བཤད་པའོ། །དང་པོ་ལ་གཉིས་ལས། སྤྱིའི་
མཚམས་སྦྱར་བ་ནི། སའི་ཚོགས་ལ་ཞེས་སོགས་ཏེ་འདི་ཡང་ས་བཅུའི་མཉམ་གཞག་ཏུ་བཤད་
མ་ཐག་པའི་ཡེ་ཤེས་ཀྱི་ཚོགས་ས་མཚམས་ཀྱིས་ཕྱེ་བ་དེ་དང་དེ་བསགས་པ་སྔོན་དུ་སོང་ནས།
རྗེས་ཐོབ་ཏུ་བསོད་ནམས་ཀྱི་ཚོགས་བསྐལ་པ་མང་པོར་བསགས་ནས། ས་དེ་དང་དེའི་ཡོན་
ཏན་རྣམས་མཐར་ཕྱིན་པར་བྱེད་པའོ། །གཉིས་པ་ལ་དངོས་དོན་སོ་སོར་བཤད་པ་ལ་དགུ་
ལས། ས་དང་པོའི་ཡོངས་སྦྱོང་ལ་རྩ་བ་ནི། རབ་འབྱོར་བྱང་སེམས་ཆེན་པོ་ས་ནས་སར་འཕར་
ཏེ༑ ཞེས་པ་ནས། ས་དང་པོ་ལ་གནས་པས་ཆོས་བཅུ་ཡོངས་སུ་སྦྱང་བར་བྱ་སྟེ། ཞེས་སོགས་
ཀྱི་མདོ་ཆོས་ཅན། ཞེས་སྔ་མ་བཞིན་དུ་སྦྱར་རོ། །འགྲེལ་པ་ལ། སྦྱོང་ཚུལ་ཇི་ལྟ་བུ་དང་། སྦྱོང་
བྱེད་ཀྱི་དབྱེ་བ་རྣམས་སོ། །བྱང་སེམས་ས་དང་པོ་པས་རྗེས་ཐོབ་ཏུ་ཡོངས་སུ་སྦྱོང་བའི་རྒྱུའི་
ཁྱད་པར་བཤད་མ་ཐག་པ་བཅུ་པོ་དེ་ཡེ་ཤེས་ཀྱི་ངོར་ངོ་བོ་ཉིད་མི་དམིགས་པས་ཁྱད་པར་དུ་
བྱས་ཤིང་། རྣམ་ཤེས་ཀྱི་ངོར་སྣང་ཆ་མ་དོར་བའི་ཡོངས་སུ་སྦྱོང་བ་དག་ཁོ་ནས་ས་དང་པོ་རབ་
ཏུ་དགའ་བ་མཐར་ཕྱིན་པ་ཉིད་དུ་འཐོབ་པར་བྱ་དགོས་པ་ཡིན་ཏེ། བཤད་མ་ཐག་པ་དེ་ལྟ་བུའི་
-90-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤ ༧
མཚན་ཉིད་ཅན་གྱི་ཆོས་བཅུས་ས་དང་པོའི་ཡོན་ཏན་རྣམ་པ་ཐམས་ཅད་དུ་སྟེ་རྫོགས་པར་
བསྐྱེད་པར་བྱ་བ་ཡིན་པའི་ཕྱིར། བཅུ་པོ་གང་ཞེ་ན། རྩ་བའི་རིམ་པ་ཇི་ལྟ་བ་བཞིན་དུ། རྫོགས་
པའི་བྱང་ཆུབ་ཀྱི་གཞི་ཐམས་ཅད་ལ་གྱ་གྱུ་མེད་པའི་བསམ་པ་དང་ནས། བདེན་པར་སྨྲ་བ་ཉིད་
ཅེས་བྱ་བའི་བར་གཞུང་ཇི་ལྟ་བ་བཞིན་ནོ། །ས་གཉིས་པའི་ཡོངས་སྦྱོང་ལ། རྩ་བ་ནི། ཚུལ་
ཁྲིམས་བྱས་པ་ཞེས་སོགས་ཀྱི་གཞུང་འདི་ཆོས་ཅན། རྗེ་བཙུན་གྱི་རང་བཟོ་མ་ཡིན་ཏེ། བྱང་
ཆུབ་སེམས་དཔའ་ས་གཉིས་པ་ལ་གནས་པས་ཆོས་བརྒྱད་ཡོངས་སུ་སྦྱང་བར་བྱ་སྟེ། ཞེས་
སོགས་ཀྱི་མདོ་དོན་ཇི་ལྟ་བ་བཞིན་དུ་བཀྲལ་བའི་ཕྱིར། འགྲེལ་པ་ནི་སེམས་ཅན་གྱི་དོན་བྱེད་
པའི་ཚུལ་ཁྲིམས་དང་ཞེས་པ་ནས། ཕ་རོལ་ཏུ་ཕྱིན་པ་དྲུག་ལ་སྤྲོ་བ་ཞེས་པའི་བར་གྱི་ཆོས་
བརྒྱད་པོ་དེ་སྔ་མ་ས་དང་པོར་བཤད་པ་བཞིན་དུ་དོན་དམ་ཡེ་ཤེས་ཀྱི་ངོར་མི་དམིགས་ཤིང་།
ཀུན་རྫོབ་རྣམ་ཤེས་ཀྱི་ངོར་སྣང་ཆ་མ་དོར་བའི་ཐབས་ལ་མཁས་པས་ཡོངས་སུ་སྦྱང་བ་དག་
བྱས་པས་ནི་ཆོས་ཅན། ས་གཉིས་པ་དྲི་མ་མེད་པའི་ཡོན་ཏན་ཐམས་ཅད་རྫོགས་པར་འཐོབ་པ་
ཡིན་ཏེ། དེས་དེ་ལྟར་དུ་བསྐྱེད་པར་བྱ་བ་ཡིན་པའི་ཕྱིར། ས་གསུམ་པའི་ཡོངས་སྦྱོང་བཤད་པ་
ལ༑ རྩ་བ་ནི། ཐོས་པས་མི་ངོམས་སོགས་ཀྱི་གཞུང་འདི་ཆོས་ཅན། རྗེ་བཙུན་གྱིས་རང་དགར་
མཛད་པ་མ་ཡིན་ཏེ། བྱང་སེམས་ཆེན་པོ་ས་གསུམ་པ་ལ་གནས་པས་ཆོས་ལྔ་ཡོངས་སུ་སྦྱང་
བར་བྱ་སྟེ། ཞེས་སོགས་ཀྱི་མདོ་དོན་ཇི་ལྟ་བ་བཞིན་དུ་བཤད་པའི་ཕྱིར། འགྲེལ་པ་ནི། བྱང་
སེམས་ས་གསུམ་པ་པས་རྗེས་ཐོབ་ཏུ་དམ་པའི་ཆོས་མཉན་པས་ངོམས་མི་ཤེས་པ་ནས་རང་
དང་གཞན་ལ་ལྟོས་ནས་མི་དགེ་བའི་ཆོས་མི་བྱེད་པ་ཞེས་བྱ་བའི་ཆོས་ལྔ་པོ་སྔ་མ་བཞིན་དུ་སྣང་
ཆ་མ་དོར་བ་དང་ངོ་བོ་ཉིད་མི་དམིགས་པས་ཁྱད་པར་དུ་བྱས་པའི་ཡོངས་སུ་སྦྱོང་བ་དག་བྱས་
པས་ནི་ཆོས་ཅན། ས་གསུམ་པ་འོད་བྱེད་པ་རབ་ཏུ་རྟོགས་པའམ་རྫོགས་པར་བྱ་དགོས་པ་ཡིན་
ཏེ༑ དེས་དེའི་ཡོན་ཏན་རྣམ་པ་ཐམས་ཅད་དུ་བསྐྱེད་པར་བྱ་བ་ཡིན་པའི་ཕྱིར། ས་བཞི་པའི་
-91-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོངས་སྦྱོང་བཤད་པ་ལ། ནགས་གནས་སོགས་ཀྱི་རྒྱན་གཞུང་ཆོས་ཅན། རྗེ་བཙུན་གྱིས་རང་
དགར་མཛད་པ་མ་ཡིན་ཏེ། བྱང་ཆུབ་སེམས་དཔའ་ས་བཞི་པ་ལ་གནས་པས་ཆོས་བཅུ་ཡོངས་
སུ་སྦྱང་བར་བྱ་ཞེས་སོགས་ཀྱི་མདོ་ཇི་ལྟ་བ་བཞིན་དུ་བཤད་པའི་ཕྱིར། འགྲེལ་པ་ནི། ཐེག་
དམན་གྱི་ས་ཡིད་ལ་མི་བྱེད་པའི་དགོན་པར་གནས་པ་སོགས་ནས། དངོས་པོ་ཐམས་ཅད་ལ་
མཚན་མར་མི་ལྟ་བ་ཞེས་བྱ་བའི་བར་དེ་ལྟ་བུའི་ཆོས་རྣམ་པ་བཅུ་སྔ་མ་བཞིན་དུ་རྣམ་པར་
བརྟགས་པའི་བློ་ངོར་མི་དམིགས་ཤིང་། མ་བརྟགས་པའི་ངོར་སྣང་ཆ་མ་དོར་བས་ས་བཞི་པའི་
རྗེས་ཐོབ་ཏུ་ཡོངས་སུ་སྦྱང་བ་བྱས་པས་ནི་ཆོས་ཅན། ས་བཞི་པ་འོད་འཕྲོ་བ་ཅན་རྫོགས་པར་
གནོན་པ་ཡིན་ཏེ། དེ་ལྟར་གནོན་པའི་རྒྱུ་ཚོགས་གྲངས་ཚང་ཡིན་པའི་ཕྱིར། ས་ལྔ་པའི་ཡོངས་
སྦྱོང་བཤད་པ་ལ། རྩ་བ་ནི། ས་ལྔ་པ་ལ་གནས་པས་ཆོས་བཅུ་ཡོངས་སུ་སྦྱང་བར་བྱ་སྟེ་ཞེས་
སོགས་ཀྱི་མདོ་ཆོས་ཅན། ས་ལྔ་པའི་ཡོངས་སྦྱོང་བསྟན་པ་ཡིན་ཏེ། དེ་ཚིག་གིས་ཟིན་པ་བཞིན་
དུ་རྒྱན་གཞུང་འདིར་བསྡུས་པའི་ཕྱིར། འགྲེལ་པ་ལ། ཡོངས་སྦྱོང་དངོས་དང་། ལོག་ཕྱོགས་
ངོས་བཟུང་བ་གཉིས་ལས། དང་པོ་ནི། ས་ལྔ་པའི་རྗེས་ཐོབ་ཏུ་མི་མཐུན་པའི་རྣམ་པར་སྤངས་
ཤིང་། བཟློག་པའི་མཚན་ཉིད་ཅན་གྱི་ཆོས་བཅུ་དོན་གྱིས་འཕངས་པ་དེ་སྔ་མ་བཞིན་དུ་བདེན་
པ་གཉིས་ལས་མི་འདའ་བའི་སྒོ་ནས་ཡོངས་སུ་སྦྱོང་བ་བྱས་པས་ནི་ཆོས་ཅན། ས་ལྔ་པ་སྦྱང་
དཀའ་བ་རྫོགས་པར་འཐོབ་པ་ཡིན་ཏེ། དེ་ལྟར་འཐོབ་པའི་རྒྱུ་ཚོགས་གྲངས་ཚང་ཡིན་པའི་
ཕྱིར། གཉིས་པ་ནི། ལོག་ཕྱོགས་བཅུ་པོ་གང་ཞེ་ན། རྙེད་པ་ལ་སོགས་པའི་དོན་དུ་རབ་ཏུ་བྱུང་
བ་སོགས་དང་འགྲོགས་པ་ནས། འདོད་ཆགས་ལ་སོགས་པའི་ཉོན་མོངས་ཐམས་ཅད་ལ་
མངོན་དུ་ཕྱོགས་པར་བྱེད་པ་ཞེས་པའི་བར་རྣམས་སོ། །ས་དྲུག་པའི་ཡོངས་སྦྱོང་བཤད་པ་ལ།
རྩ་བ་ནི། ས་དྲུག་པ་ལ་གནས་པས་ཆོས་དྲུག་ཚན་གཉིས་ཡོངས་སུ་སྦྱང་བར་བྱ་སྟེ་ཞེས་སོགས་
ཀྱི་མདོ་ཆོས་ཅན། ཞེས་སྦྱར་རོ། །འགྲེལ་པ་ནི། དྲུག་ཚན་དང་པོ་ཕ་རོལ་ཏུ་ཕྱིན་པ་དྲུག་ཡོངས་
-92



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
སུ་རྫོགས་པས་དང་། དྲུག་ཚན་གཉིས་པ་ཉན་ཐོས་དང་རང་སངས་རྒྱས་ཀྱི་ས་ལ་འདོད་པ་ནས་
སློང་བ་པོའི་སྐྱེ་བོ་སྤོང་བའི་སེམས་ཏེ། སྤང་བྱ་དྲུག་པོ་སྤོང་བར་བྱེད་པའི་ཆོས་རྣམ་པ་བཅུ་
གཉིས་སྔ་མ་བཞིན་དུ་ས་དྲུག་པའི་རྗེས་ཐོབ་ཏུ་ཡོངས་སུ་སྦྱོང་བ་བྱས་པས་ནི་ཆོས་ཅན། ས་
དྲུག་པ་མངོན་དུ་གྱུར་པ་ཀུན་ཤེས་པར་འགྱུར་བ་ཡིན་ཏེ། དེ་ལྟར་འགྱུར་བའི་རྒྱུ་ཚོགས་གྲངས་
ཚང་ཡིན་པའི་ཕྱིར། ས་བདུན་པའི་ཡོངས་སྦྱོང་བཤད་པ་ལ། མི་མཐུན་ཕྱོགས་སྤོང་བའི་ཡོངས་
སྦྱོང་བཤད་པ་དང་། གཉེན་པོ་བསྟེན་པའི་ཡོངས་སྦྱོང་བཤད་པའོ། །དང་པོ་ནི། ས་བདུན་པ་
ལ་གནས་པས་ཆོས་ཉི་ཤུ་སྤང་བར་བྱ་སྟེ། ཞེས་སོགས་ཀྱི་མདོ་ཚིག་ཆོས་ཅན། ཞེས་སྔར།
འགྲེལ་པ་ནི། བདག་དང་སེམས་ཅན་ལ་སོགས་པར་འཛིན་པ་ནས། སྟོང་པ་ཉིད་ལ་རྩོད་པ་
དང་། མངོན་སུམ་དུ་མཐོང་བ་དང་། སྟོང་པ་ཉིད་འགལ་བ་བརྗོད་པས་འཛིན་པ་ཡོངས་སུ་
སྤངས་པ་སྟེ་མདོར་ན་ཉེས་པ་དེ་ལྟ་བུ་ཉི་ཤུ་དང་བྲལ་ནས་བཟློག་པའི་ཆོས་དོན་གྱི་ཤུགས་
བསྟན་ལ་འཕངས་པ་ཉི་ཤུ་སྔ་མ་བཞིན་དུ་ཡོངས་སུ་སྦྱོང་བ་བྱས་པས་ནི་ཆོས་ཅན། ས་བདུན་
པ་རིང་དུ་སོང་བ་ཀུན་ཤེས་པར་འགྱུར་བ་ཡིན་ཏེ། དེར་འགྱུར་བའི་རྒྱུ་ཚོགས་གྲངས་ཚང་ཡིན་
པའི་ཕྱིར། གཉིས་པ་ལ། མཚམས་སྦྱར་བ་ནི་དོན་གྱིས་འཕངས་པའི་ཆོས་གཉིས་བསྟན་པའི་
ཕྱིར། ཞེས་པ་བཤད་མ་ཐག་པའི་སྐྱོན་ཉི་ཤུ་པོ་སྤོང་བྱེད་ཀྱི་གཉེན་པོ་གང་ཞེ་ན། ཞེས་པའོ། །
འགྲེལ་པ་ནི། རྣམ་པར་ཐར་པའི་སྒོ་སྟོང་པ་ཉིད་སོགས་ཤེས་པ་དང་། དགེ་བ་བཅུ་སོགས་ཀྱི་
འཁོར་གསུམ་མི་དམིགས་པར་ཤེས་པ་ནས། གདུལ་བྱ་དང་མཐུན་པར་བདག་གི་ལུས་རབ་ཏུ་
སྟོན་པ་ཞེས་པའི་བར་རྣམ་པ་ཉི་ཤུ་པོ་བྱང་སེམས་ས་བདུན་པ་པས་མཉམ་རྗེས་ཅི་རིགས་པར་
སྔ་མ་བཞིན་དུ་ཡོངས་སུ་སྦྱོང་བར་བྱས་པས་ནི་ཆོས་ཅན། ས་བདུན་པ་རིང་དུ་སོང་བ་རྟོགས་
པའམ་རྫོགས་པར་འགྱུར་བ་ཡིན་ཏེ། དེའི་རྒྱུ་ཚོགས་གྲངས་ཚང་ཡིན་པའི་ཕྱིར། གཞུང་སྔ་ཕྱི་
གཉིས་ཀྱིས་བསྟན་པའི་སྤང་གཉེན་སོ་སོར་སྦྱོར་བར་འཆད་པའི་ཚེ་རྣམ་ཐར་སྒོ་གསུམ་གཅིག་
-93-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏུ་བསྡུད་པའམ། རྟོག་པ་གཅོད་པ་སོགས་གསུམ་པོ་གཅིག་ཏུ་བསྡུས་ནས་སྤང་བྱའི་གྲངས་
དང་མཐུན་པར་སྦྱོར་ཞེས་འཆད་དོ། །ས་བརྒྱད་པའི་ཡོངས་སྦྱོང་བཤད་པ་ལ། རྩ་བ་ནི། བྱང་
ཆུབ་སེམས་དཔའ་ས་བརྒྱད་པ་པས་ཆོས་བཞི་ཚན་གཉིས་ཡོངས་སུ་རྫོགས་པར་བྱ་སྟེ། ཞེས་
སོགས་ ཀྱི་མདོ་ཆོས་ཅན། ཞེས་སྦྱར། འགྲེལ་པ་ནི། སེམས་ཅན་ཐམས་ཅད་ཀྱི་སེམས་ཀྱི་
བསམ་པ་ཇི་ལྟ་བ་བཞིན་དུ་ཤེས་པ་ནས། སེམས་ཅན་གྱི་དོན་མཐོང་བ་ན་བློ་སྔོན་དུ་བཏང་
བའི་སྐྱེ་བ་ཡོངས་སུ་འཛིན་པ་ཞེས་བྱ་བའི་བར་ཆོས་དེ་ལྟ་བུ་རྣམ་པ་བརྒྱད་རྗེས་ཐོབ་ཀྱི་ཚེ་སྔ་མ་
བཞིན་དུ་ཡོངས་སུ་སྦྱང་བར་བྱས་པས་ནི་ཆོས་ཅན། ས་བརྒྱད་པ་མི་གཡོ་བ་ཉམས་སུ་མྱོང་
བར་འགྱུར་བ་ཡིན་ཏེ། ཞེས་སོགས་སྦྱར། ས་དགུ་པའི་ཡོངས་སྦྱོང་བཤད་པ་ལ། རྩ་བ་ནི།
བྱང་ཆུབ་སེམས་དཔའ་ས་དགུ་པ་ལ་གནས་པས་ཆོས་བཅུ་གཉིས་ཡོངས་སུ་སྦྱོང་བར་བྱ་སྟེ།
ཞེས་སྦྱར། འགྲེལ་པ་ནི་སྨོན་ལམ་མཐའ་ཡས་པ་ནས་བཟུང་སྟེ། སངས་རྒྱས་ཀྱི་ཆོས་ཀྱི་ངོ་བོ་
གྱུར་པའི་སྟོབས་སོགས་ཡོན་ཏན་ཐམས་ཅད་ཡོངས་སུ་རྫོགས་པར་བྱེད་པ་ཞེས་བྱ་བ་དེ་ལྟ་
བུའི་ཕུན་སུམ་ཚོགས་པའི་མཚན་ཉིད་ཅན་གྱི་ཆོས་རྣམ་པ་བཅུ་གཉིས་གཙོ་བོར་རྗེས་ཐོབ་ཀྱི་ཚེ་
སྔ་མ་བཞིན་དུ་ཡོངས་སུ་སྦྱོང་བ་བྱས་པའི་ཁྱད་པར་དག་གིས་ནི་ཆོས་ཅན། ས་དགུ་པ་ལེགས་
པའི་བློ་གྲོས་མངོན་དུ་བྱེད་པ་ཡིན་ཏེ། ཞེས་སྦྱར་རོ། །སྐབས་འདི་དག་ཏུ་ཐེག་པ་ཆེན་པོའི་
ཉམས་ལེན་མཐའ་དག་བདེན་པ་གཉིས་ལས་མི་འདའ་བའི་ཚུལ་འཆད་པ་ན། དོན་དམ་དུ་
མེད་པ་དང་ཐ་སྙད་དུ་ཡོད་པ་ལ་མཐུན་པར་འཆད་མོད། དེ་ལྟར་འཆད་པ་ལ་བརྟགས་པ་ན།
ཆོས་ཐམས་ཅད་དོན་དམ་དུ་མེད་པ་ཡིན་ཡང་། སྤྱིར་ཡོད་པ་མ་ཡིན་པར་མི་འཆད་དོ། །ཞེས་
ཟེར་བ་དེ་ལྟ་ན། ཀུན་རྫོབ་དང་ཐ་སྙད་ཡུལ་གྱི་གནས་ཚུལ་ལ་ཞུགས་པ་དང་། དོན་དམ་དང་
རིག་ཤེས་གནས་ཚུལ་ལ་མ་ཞུགས་པར་ཁས་བླངས་པས་ངོ་བོ་ཉིད་མེད་པ་པའི་ཕྱོགས་ལས་
ཉམས་སོ། །འདིར་འཕགས་སེང་མཉམ་གཞག་སྣང་བཅས་སུ་བཞེད་པའི་ཕྱོགས་ལ་འདི་ལྟར།
-94-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཐོས་བསམ་གྱི་དུས་སུ་ཀླུ་སྒྲུབ་ཀྱི་རིགས་པས་གཏན་ལ་འབེབས་པའི་ཚེ་ན་ཡོད་པའི་ཆོས་ལྟ་ཅི་
སྨོས། དེ་བཀག་པས་མེད་པ་ཉིད་དུ་ཡང་གོ་བར་མི་བྱེད་ལ། དེ་ལྟར་སྒྲོ་འདོགས་བཅད་ནས་
རྟོག་པ་ལྡོག་པའི་ཚུལ་ཇི་སྙེད་པ་ཁོང་དུ་ཆུད་དེ་སྒོམ་པས་ཉམས་སུ་ལེན་པ་ལ་ཞུགས་པ་ན།
སྣང་བ་འཆར་བའི་ཚུལ་ནི་གཉིས་ཏེ། འཇིག་རྟེན་པའི་མཉམ་གཞག་དང་། སློབ་པའི་རྗེས་
ཐོབ་ཡང་དག་པ་མ་ཡིན་པའི་ཀུན་རྟོག་ལ་འཆར་བ་དང་། འཕགས་པའི་མཉམ་གཞག་ཏུ་ཡང་
དག་པའི་ཡེ་ཤེས་ཀྱི་དབང་གིས་འཆར་བ་དག་ལས། འཆར་ཚུལ་དང་པོའི་ཚེ། རྣམ་ཤེས་ཀྱི་
ངོར་ཀུན་རྫོབ་ཀྱི་སྣང་ཆ་དེ་མི་འདོར་ཞིང་། དེ་ལ་དམིགས་པའི་ཡེ་ཤེས་ཀྱིས་སྤྲོས་པའི་མཚན་
མ་གང་དུའང་མི་གཟིགས་པ་ནི་བདེན་པ་གཉིས་ལས་མི་འདའ་བའི་ཚུལ་གཅིག་གོ །ཚུལ་
གཉིས་པ་དེ་ལ་ནི་རྣལ་འབྱོར་བསྒོམས་པའི་སྟོབས་ཀྱིས་ཉམས་ཀྱིའམ་དག་པའི་སྣང་བ་སྣ་
ཚོགས་ཤར་བ་ན་ཡེ་ཤེས་ཀྱི་ངོ་བོ་ཉིད་དུའང་སྣང་ཆ་དེ་མི་འདོར་ཞིང་། དེ་ལ་མཚན་མ་གང་
དུའང་མི་འཛིན་པ་ནི་བདེན་པ་དག་ལས་མི་འདའ་བའི་ཚུལ་གཉིས་པའོ། །དེ་ལྟར་སྤྲོས་བྲལ་
རྟོགས་པའི་སྒོམ་བྱུང་གི་ཚེ་སྣང་བ་མི་འགོག་ཀྱང་། ཐོས་བསམ་གྱི་རིགས་པས་གནས་ཚུལ་
སེམས་པའི་རིག་ཤེས་དེའི་ངོར་ནི་སྣང་བ་ཁས་མི་ལེན་ཏེ། དེའི་ཚེ་སྣང་བ་གང་ཤར་རང་མལ་
དུ་ཅུང་ཟད་ཀྱང་མི་འཇོག་པར་མཐའ་བྲལ་དུ་གཏན་ལ་འབེབས་པའི་ཕྱིར། འོ་ན་ཐོས་བསམ་
དང་སྒོམ་བྱུང་མི་མཐུན་པར་ཐལ་ལོ་ཞེ་ན། ཐལ་བ་མ་ཡིན་ཏེ། གནས་ཚུལ་བསམ་པའི་དགོས་
པ་ནི་མཚན་འཛིན་གྱི་རྟོག་པ་ལྡོག་པ་ཡིན་ལ། རྟོག་པ་མེད་པའི་ངང་ལ་མཉམ་པར་འཇོག་པ་
ནི་སྒོམ་བྱུང་གི་དོན་ཡིན་པས་སོ། །དེ་ལྟར་བཀག་པའི་མེད་དགག་ཙམ་ལས་མཉམ་གཞག་གི་
ཡུལ་གཞན་མེད་ན་ནི་དམིགས་པ་དག་པ་གོང་ནས་གོང་དུ་འགྲོར་མེད་པར་འགྱུར་རོ། །དེ་
ལྟར་རྗེས་ཐོབ་ཀྱི་སྣང་བཅས་ཕལ་ཆེར་རྣམ་ཤེས་ཀྱི་ངོ་བོ་ཁས་ལེན་ཀྱང་། འཕགས་པའི་
མཉམ་གཞག་ཡེ་ཤེས་ཀྱི་སྣང་བ་ནི་ཡེ་ཤེས་ཉིད་དུ་ཁས་ལེན་པས་ན་སོ་སོར་རང་གིས་རིག་
-95-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཡེ་ཤེས་སོ། །གལ་ཏེ་སློབ་དཔོན་འདི་དག་རྣལ་འབྱོར་སྤྱོད་པའི་དབུ་མ་པ་ཡིན་ན་རྣམ་
རིག་པའི་མཉམ་གཞག་ཡེ་ཤེས་ཀྱི་འཆད་ཚུལ་དང་མ་མཐུན་ཏེ། འདིར་སྣང་བཅས་སུ་ཁས་
བླངས་པ་དང་། རྣམ་པ་གཅིག་ཏུ་ན་སྣང་བ་ཡེ་ཤེས་སུ་ཁས་བླངས་པས་ཡེ་ཤེས་འབའ་ཞིག་ལ་
དམིགས་པའི་ཉེས་པ་སོ་ན་འདུག་པ་མ་ཡིན་ནམ་ཞེ་ན། མ་ཡིན་ཏེ། རྣམ་རིག་པས་ནི་གཉིས་
སུ་མེད་པའི་ཡེ་ཤེས་འབའ་ཞིག་དམིགས་པར་བཞེད་ལ། འདིར་ནི་གཉིས་སྣང་ཅན་གྱི་ཡེ་
ཤེས་དམིགས་པར་བཤད་པས་སོ། །འོ་ན་ཟག་བཅས་དང་ཟག་མེད་སྒོམ་ལམ་གྱི་དབྱེ་བ་མི་
ཕྱེད་པར་འགྱུར་རོ་ཞེ་ན། མ་ཡིན་ཏེ། ཡང་དག་མིན་རྟོག་གི་སྣང་བཅས་ཡིན་མིན་གྱི་ཁྱད་པར་
ལས་སོ། །ཞར་ལ་ཐལ་འགྱུར་བས་ནི་ཡེ་ཤེས་སྟོང་ཉིད་དུ་ཆུ་ལ་ཆུ་བཞག་པའི་ཚུལ་དུ་སོང་
བས་ཡུལ་ཅན་མཚན་ཉིད་པར་ཁས་མི་ལེན་ཞིང་། ལེགས་ལྡན་གྱིས་ནི་མཉམ་གཞག་ཏུ་ཡེ་
ཤེས་ཁས་བླངས་ཀྱང་རང་རིག་པ་དང་སྟོང་ཉིད་རིག་པ་གང་དུ་ཡང་ཁས་མི་ལེན། སློབ་དཔོན་
འདིས་ནི་མཉམ་གཞག་གི་ཡུལ་སྣང་ཡེ་ཤེས་སུ་ཁས་བླངས་ནས་རང་རིག་པའི་ཡེ་ཤེས་སུ་
བཞེད་པས་ན་རྣལ་འབྱོར་སྤྱོད་པའི་དབུ་མ་པ་ཞེས་ལོཙྪ་བ་ཆེན་པོ་ཡེ་ཤེས་སྡེས་བཤད་པ་ཡིན་
གཉིས་པ་འབྲས་བུ་ས་བཅུ་པའི་མཚན་ཉིད་བཤད་པ་ལ་གསུམ་ལས། དང་པོ་ནི། ཇི་
སྐད་བཤད་པ་དེ་ལྟར་རྒྱུ་ས་དགུ་པོ་རྣམས་ཀྱི་ཡོངས་སུ་སྦྱོང་བ་མདོ་དང་བསྟན་བཅོས་གཉིས་
ཀ་ལས་སོ་སོར་ངེས་པ་ཉིད་དུ་བསྟན་ནས། འབྲས་བུའི་ས་བཅུ་པ་ཉིད་དུ་དངོས་བསྟན་ལ་
ཡོངས་སྦྱོང་དེ་དག་གིས་མ་བསྟན་པར་འབྲས་བུའི་ས་ཉིད་དུ་མདོ་རྒྱན་གཉིས་ཀ་ལས་བཤད་
པ་ཆོས་ཅན། དགོས་པ་ཡོད་དེ། ས་བཅུ་པ་ལ་ཐེག་པ་ཆེ་ཆུང་གི་ས་ཐམས་ཅད་ཀྱི་རྟོགས་
རིགས་དང་ཡོན་ཏན་ཡར་ལྡན་དུ་བསྡུ་བ་ཉིད་དུ་ཤེས་པའི་ཆེད་ཀྱི་སྒོ་ནས་བསྟན་པས་སོ། །
རྩ་བ་ནི། ས་བཅུ་པ་ལ་ནི་དེ་བཞིན་གཤེགས་པ་ཉིད་དུ་བརྗོད་དོ་ཞེས་སོགས་བསྟན་བཤད་
-96-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
གཉིས་ཀྱི་མདོ་ཆོས་ཅན། ས་བཅུ་པའི་མཚན་ཉིད་བསྟན་པ་ཡིན་ཏེ། ཇི་སྐད་བཤད་པ་དེ་ཉིད་
རྒྱན་དུ་སྒྲ་ཇི་བཞིན་པས་བསྟན་པའི་ཕྱིར། འགྲེལ་པ་ལ། འབྲས་བུའི་ས་ངོས་བཟུང་བ། ས་
དགུའི་རྐང་གྲངས་བཤད་པའོ། །དང་པོ་ནི། མདོ་དང་རྒྱན་འདིར་ཆོས་ཅན། ས་བཅུ་པ་ཡོངས་
སྦྱོང་གི་སྒོ་ནས་མ་བཤད་ཀྱང༌། དེའི་མཚན་ཉིད་མི་རྟོགས་པའི་སྐྱོན་མེད་དེ། སྨོན་ལམ་གྱི་
མཐུས་མཛད་པ་བཅུ་གཉིས་སོགས་སངས་རྒྱས་ཀྱི་རྫུ་འཕྲུལ་གཞན་སྣང་དུ་སྟོན་ཤེས་པ་གང་
གིས་སམ་དེའི་རྒྱུ་མཚན་གྱིས་སངས་རྒྱས་སུ་མིང་གིས་བཏགས་པའི་ས་དེ་ལ་གནས་པ་ནི་བྱང་
ཆུབ་སེམས་དཔའི་ས་བཅུ་པ་པ་ཡིན་པ་ཉིད་དུ་ཤེས་པར་བྱ་བའི་ཕྱིར། འདོགས་པའི་རྒྱུ་མཚན་
དང་དངོས་ལ་གནོད་བྱེད་ལུང་དང་སྦྱར་བ་ནི། ཡུམ་གྱི་མདོ་ལས། ས་བཅུ་པ་ལ་ནི་དེ་བཞིན་
གཤེགས་པའི་མཛད་པས་ཉེ་བར་གནས་པའི་ཕྱིར་སངས་རྒྱས་ཁོ་ནར་བརྗོད་པར་བྱའོ། །ཞེས་
དང༌། ཇི་སྐད་དུ། རྒྱ་མཚོ་བ་ལང་རྨིག་རྗེས་ཀྱི། །ཁྱད་པར་གང་ཡིན་སངས་རྒྱས་དང་། །བྱང་
ཆུབ་སེམས་དཔའི་ཁྱད་དེ་ཉིད། །ཅེས་ཡང་དག་པར་རྫོགས་པའི་སངས་རྒྱས་ནི་མ་ཡིན་ནོ་
ཞེས་མདོ་དང་བྱམས་པའི་ལུགས་ལས་འབྱུང་བས་སོ། །ཞེས་པའོ། །གཉིས་པ་ནི། གང་ལས་
འདས་པའི་ས་དགུ་པོ་དེ་དག་གང་ཞེ་ན། མདོ་ཉིད་ལས། རིགས་དང་བརྒྱད་པ་སོགས་དྲུག་
དང་ཉན་ཐོས་དང་རང་སངས་རྒྱས་དང་། བྱང་ཆུབ་སེམས་དཔའི་ས་ཞེས་གསུངས། དེའི་ངོས་
འཛིན་ནི་གནས་སྐབས་གང་ནས་ཐེག་པ་གསུམ་པོ་སོ་སོར་རིགས་ངེས་པ་ཉན་ཐོས་ལ་སོགས་
པའི་རིགས་དང་། ཞེས་པས་རིགས་ཀྱི་ས་ངོས་བཟུང་བ་དང་། བརྒྱད་པ་ནི་རྒྱུན་དུ་ཞུགས་པའི་
འབྲས་བུ་ལ་ཞུགས་པ་དང་། མཐོང་བ་ནི་རྒྱུན་དུ་ཞུགས་པའི་འབྲས་བུ་དང་། སྲབ་པ་ནི་ལན་
ཅིག་ཕྱིར་འོང་བ་དང་། འདོད་ཆགས་དང་བྲལ་བ་ནི་ཕྱིར་མི་འོང་བ་དང་། བྱས་པ་རྟོགས་པ་ནི་
དགྲ་བཅོམ་པའི་འབྲས་བུ་དང་། ཉན་ཐོས་ཀྱི་ས་ཞེས་པ་ཞུགས་པ་ལྷག་མ་གསུམ་དང་། རང་
སངས་རྒྱས་ཀྱི་ས་ཇི་སྙེད་པ་དང་། བྱང་ཆུབ་སེམས་དཔའི་ས་ཞེས་པ་ཇི་སྐད་བཤད་པའི་ས་
-97.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགུ་པོ་གཅིག་ཏུ་བྱས་པའོ། །འདིར་ཞུགས་པ་གསུམ་པོ་ཁོ་ན་ལ་ཉན་ཐོས་ཀྱི་ས་ཞེས་ལོགས་
སུ་བསྡུས་པ་ཆོས་ཅན། དགོས་པ་ཡོད་དེ། འདའ་ས་འཆད་པའི་སྐབས་འདིར་ཐེག་པ་གསུམ་
གྱི་ཚུལ་གསུམ་རྣམ་པར་བཞག་པར་འགྲུབ་པར་དགོངས་པའི་ཕྱིར། དེ་ལྟར་གྲུབ་པ་ཡང་ཆོས་
ཅན། དགོས་པ་དང་བཅས་ཏེ། ས་བཅུ་པ་ལ་ཐེག་པ་ཆེ་ཆུང་གི་ས་ཐམས་ཅད་ཀྱི་ཡོན་ཏན་ཡར་
ལྡན་དུ་བསྡུ་བའི་སྒོ་ནས་འདུས་པར་ཤེས་པའི་ཆེད་ཡིན་པས་སོ། །འདིར་དེ་བཞིན་གཤེགས་
པའི་མཛད་པས་ཉེ་བར་གནས་པ་དེ་ས་བཅུ་པའི་ཡོངས་སྦྱོང་དངོས་སུ་མ་བཤད་ཀྱང་དོན་གྱིས་
འཐོབ་པ་ཡིན་ཏེ། ས་བཅུ་པའི་རྗེས་ཐོབ་ཏུ་དེ་ལྟར་མཛད་པ་དེ་ས་བཅུ་པ་ལ་ལྟོས་པའི་བསོད་
ནམས་ཀྱི་ཚོགས་གསོག་དངོས་ཡིན་པའི་ཕྱིར་དང༌། བསྐལ་པ་ཆེན་པོ་དག་ཏུ་དེ་ལྟར་མ་མཛད་
ན་སངས་རྒྱས་ཀྱི་སར་ཆོས་ཀྱི་དབྱིངས་ལ་མཉམ་པར་བཞག་པ་ལས་མ་གཡོས་བཞིན་དུ་
གཞན་དོན་ལྷུན་གྱིས་གྲུབ་པ་དེ་མི་འབྱུང་བའི་ཕྱིར་དང༌། དུས་མ་ཡིན་པར་ཡང་དག་པའི་
མཐའ་མངོན་དུ་བྱས་པའི་ཉེས་པ་དེར་ཐལ་བའི་ཕྱིར་རོ། ། །
གསུམ་པ་གཉེན་པོའི་ཚོགས་ལ་མཚམས་སྦྱར་བ་ནི་གཞུང་བཞིན་ནོ། །རྩ་བ་ནི་མདོར་
ཇི་ཙམ་གྱིས་ན་གོ་ཆ་ཆེན་པོ་བགོས་པ་དང༌། ཇི་ཙམ་གྱིས་ན་དེ་ལ་ཞུགས་པ་དང་། ཐེག་པ་ཆེན་
པོ་དེ་གང་ཡིན་དྲིས་པའི་ལན་གྱིས་གོ་འཇུག་ཚོགས་གསུམ་གྱི་སྒྲུབ་པ་རྒྱས་པར་བཤད་ནས།
ཐེག་པ་དེས་གང་ནས་གང་དུ་ཡང་། ཇི་ལྟར་ངེས་པར་འབྱུང་དྲིས་པའི་ལན་དུ། གསུམ་པོ་དོན་
དམ་པར་མི་དམིགས་པ་དང༌། ཀུན་རྫོབ་ཏུ་ངེས་པར་འབྱུང་བའི་ལན་གྱིས་གཉེན་པོའི་ཚོགས་
དེ་དབྱེ་བ་བརྒྱད་དང་བཅས་པ་ངོས་བཟུང་བར་བཞེད་དོ། །འགྲེལ་པ་ལ་མཐོང་བ་དང་སྒོམ་
པའི་ལམ་གཉིས་པོ་ཁོ་ནའི་གནས་སྐབས་ཀྱི་ཁྱད་པར་ལ་བརྟེན་པའི་གཉེན་པོ་ནི་ཆོས་ཅན།
རྣམ་པ་བརྒྱད་དུ་ཕྱེ་བ་ཡིན་ཏེ། མི་མཐུན་པའི་ཕྱོགས་རྣམ་པར་རྟོག་པ་བརྒྱད་དུ་ཕྱེ་བ་ལས་སོ།།
བརྒྱད་ཇི་ལྟར་ཡིན་ཞེ་ན། མཐོང་བ་དང་སྒོམ་པའི་ལམ་སོ་སོ་ལ་གཟུང་བའི་རྣམ་པར་རྟོག་པ་
-98-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
ཀུན་ནས་ཉོན་མོངས་པའི་དངོས་པོ་ཙམ་དང་། གཉེན་པོའི་རྟེན་ཅན་གཅིག་དང་། འཛིན་པའི་
རྣམ་པར་རྟོག་པ་གང་ཟག་རྫས་སུ་ཡོད་པ་དང་སྐྱེས་བུ་བཏགས་པར་ཡོད་པའི་རྟེན་ཅན་གྱི་དབྱེ་
བས་གཟུང་བ་དང་འཛིན་པའི་རྣམ་པར་རྟོག་པ་བརྒྱད་ཉེ་བར་ཞི་བར་བྱ་བའི་ཕྱིར་ཡིན་པས་
སོ༑ །འདི་དག་མདོ་ལས་ཇི་ལྟར་བསྟན་ཅེ་ན། རྟོག་པའི་དབྱེ་བ་དངོས་སུ་མ་བསྟན་ཀྱང་
བདེན་པ་གཉིས་ཀའི་རྣམ་པ་ལ་བརྟེན་ནས་མངོན་དུ་བྱ་བའི་ལན་གྱིས་མཚོན་ནོ། །
བཞི་པ་ངེས་འབྱུང་གི་སྒྲུབ་པ་བཤད་པ་ལ་གསུམ་ལས། མཚམས་སྦྱར་བ་ནི་གཞུང་
བཞིན་ནོ། །འདིར་ངེས་འབྱུང་ཞེས་པ་མི་གནས་པའི་མྱང་འདས་ཀྱི་མིང་ཡིན་ལ། དེ་ལ་ཙམ་པོ་
ངེས་འབྱུང་དེ་གདོན་མི་ཟ་བར་འབྱིན་པ་ཙམ་དང་། ཁྱད་པར་ཅན་དངོས་སུ་འབྱིན་པ་གཉིས་
ལས། ཚོགས་སྒྲུབ་ལས་ཁྱད་པར་ཕྱེ་ན་ཕྱི་མ་འདི་དབང་བཙན་ནོ། །རྩ་བ་ནི། རབ་འབྱོར་ཐེག་
པ་ཆེན་པོ་ལ་ཡང་དག་པར་ཞུགས་པའི་བྱང་ཆུབ་སེམས་དཔའ་འདིས་ནི་ལྷ་དང་མི་དང་ལྷ་མ་
ཡིན་དུ་བཅས་པའི་འཇིག་རྟེན་ཟིལ་གྱིས་གནོན་ཏེ་འབྱུང་བ་ཡིན་ནོ། །ཞེས་སོགས་མདོ་ཚན་
བརྒྱད་ཆོས་ཅན། ཞེས་སྦྱར་རོ། །འགྲེལ་པ་ལ། སྒྲུབ་པ་ངོས་བཟུང་བ་དང་། ངེས་པར་འབྱུང་
བའི་དབྱེ་བའོ། །དང་པོ་ནི་ཚོགས་སྒྲུབ་མཐར་ཕྱིན་པའི་གནས་སྐབས་ཀྱི་རྒྱུན་མཐའི་ཡེ་ཤེས་
ཆོས་ཅན། ངེས་འབྱུང་གི་སྒྲུབ་པ་ཡིན་ཏེ། ངེས་འབྱུང་གི་དབྱེ་བ་བརྒྱད་པོ་དེ་དོན་དམ་པར་མི་
དམིགས་ཤིང་། ཐབས་མཁས་ཀྱིས་དེ་ལ་འཇུག་པའི་བརྩོན་འགྲུས་གཙོ་བོར་གྱུར་པའི་བྱ་བ་
ཡིན་པའི་ཕྱིར། གཉིས་པ་ནི། ངེས་འབྱུང་གི་སྒྲུབ་པ་དེ་ཆོས་ཅན། ངེས་འབྱུང་གི་དབྱེ་བ་ལྡོག་
པས་ཕྱེ་ན་བརྒྱད་ཡིན་པར་མདོ་ལས་བཤད་པའི་རྒྱུ་མཚན་གྱིས་རྣམ་པ་བརྒྱད་དུ་འདིར་ཡང་ཕྱེ་
བ་ཡིན་ཏེ། ངེས་པར་འབྱུང་བའི་གཞི་དེ་ལྟ་བུ་དག་ལས་ཁྱད་པར་དུ་འཕགས་པའི་ཆོས་གཞན་
མེད་པའི་ཕྱིར་། ལྡོག་པས་ཕྱེ་བ་བརྒྱད་གང་ཞེ་ན། སྒྲུབ་པའི་ཆེད་དུ་བྱ་བ་ཇི་སྐད་བཤད་པ་
རྣམས་དང་། དེ་ལ་ཡང་མཉམ་གཞག་གི་ཁྱད་པར་ཆོས་ཐམས་ཅད་ཆོས་དབྱིངས་སུ་མཉམ་པ་
-9).



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་དུ་རྟོགས་པ་དང་། རྗེས་ཀྱི་ཁྱད་པར་སེམས་ཅན་གྱི་དོན་ཕྱེད་པར་བྱེད་པ་དང་། བྱེད་པའི་
ཁྱད་པར་མཚན་མ་མེད་པ་ཉིད་ཀྱིས་ལྷུན་གྱིས་གྲུབ་པ་དང་། ཆོས་ཐམས་ཅད་ཐེར་ཟུག་ཏུ་
གནས་པ་དང་འཇིག་པ་ཡང་མ་ཡིན་པས་ན་རྟག་པ་དང་ཆད་པ་དང་བྲལ་བའི་ངོ་བོའི་གནས་
སྐབས་ཀྱི་ཁྱད་པར་དང་། ཡོན་ཏན་གྱི་ཁྱད་པར་ཐེག་པ་གསུམ་ཆར་གྱི་དོན་འཐོབ་པ་དང་། དེ་
ཐམས་ཅད་གཅིག་ཏུ་བསྡུས་པར་མཆོད་བརྗོད་ཀྱི་སྐབས་སུ་ཇི་སྐད་བཤད་པའི་རྣམ་པ་ཐམས་
ཅད་མཁྱེན་པ་ཉིད་དང་། རྣམ་མཁྱེན་དེའི་ཁྱད་པར་གྱི་ལམ་ཞེས་པ་ཆོས་ཀྱི་འཁོར་ལོ་བསྐོར་བ་
ལ་སོགས་པའི་མཛད་པ་རྣམས་སོ། །འདིར་སྨྲས་པ། རབ་འབྱོར་ལེའུའི་ལང་ཚོ་མ་ཉམས་པ།།
གཞན་དུ་ཇི་བཞིན་མ་གསལ་མཚར་སྡུག་ཀུན། །ཇི་བཞིན་གཟིགས་པའི་ཉི་མ་འདི་འཆར་གྱི།།
ནུབ་རིའི་མལ་དུ་གཟིམས་པར་མ་གྱུར་ཅིག།
གསུམ་པ་སྐབས་ཀྱི་སྒོ་ནས་མཇུག་བསྡུ་བ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་སོགས་
༈ ཐུབ་དབང་ཉིད་ཀྱིས་བཤམས་པའི་ཁྲི་སྟེངས་ནས། །རབ་འབྱོར་ལེའུའི་ཉིན་བྱེད་
ཤར་བ་ནས། །ཚངས་དང་དབང་པོའི་མུན་པ་སངས་གྱུར་ནས། །ལམ་ཤེས་གསུང་མཛད་དེ་ལ་
ཕྱག་བགྱིའོ། །དེ་ལྟར་མཆོད་པར་བརྗོད་ནས། །
གཉིས་པ་རྒྱུ་ལམ་ཤེས་འཆད་པ་ལ་གསུམ་ལས། འབྲེལ་དགོད་པས་མཚམས་སྦྱར་བ་
ནི༑ མཚོན་བྱེད་ཀྱི་ཆོས་བཅུའི་སྒོ་ནས་སྦས་དོན་དུ་བཤད་པའི་རྣམ་པ་ཐམས་ཅད་མཁྱེན་པ་
ཉིད་རྟོགས་ཤིང་ཐོབ་པ་ནི་རྒྱུ་ལམ་ཤེས་པ་ཉིད་མེད་ན་འབྱུང་བ་མེད་པས་ན་སྐབས་གཉིས་
པར་རྒྱུ་ལམ་ཤེས་པ་ཉིད་འཆད་དོ། །སྐབས་གཉིས་པར་ནི་བསྟན་བཅོས་སུ་ཡང་རྒྱུ་ལམ་ཤེས་
དངོས་སུ་བསྟན་ལ། འབྲས་བུ་རྣམ་མཁྱེན་ནི་སྐབས་དང་པོའི་བསྟན་བཅོས་སུ་ཡང་མཚོན་
བྱེད་ཀྱི་སྒོ་ནས་བསྟན་པས་བསྟན་ཚུལ་ནི་མདོ་དང་མཚུངས་པ་ཉིད་དོ། །
བ10]-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
གཉིས་པ་མཚོན་བྱེད་ཀྱི་ཆོས་རྒྱས་པར་བཤད་པ་ལ་གཉིས་ཏེ། ལམ་ཤེས་ཀྱི་ཡན་
ལག་དང་། ཡན་ལག་ཅན་གྱི་ལམ་ཤེས་སོ། །
དང་པོ་ལ་གཉིས་ལས། རྩ་བ་ནི། བཅོམ་ལྡན་འདས་ཀྱི་འོད་ཀྱི་དྲུང་ན་ལྷ་རྣམས་ཀྱི་
རྣམ་པར་སྨིན་པ་ལས་བྱུང་བའི་འོད་གང་ཡིན་པ་དེ་ནི་ལྷམ་མེ་མ་ཡིན་ལྷན་ནེ་མ་ཡིན་གྱི་མདོ་
ཚན་ལྔ་ཆོས་ཅན། ལམ་ཤེས་ཀྱི་ཡན་ལག་གསུངས་པ་ཡིན་ཏེ། རྒྱུ་ལམ་ཤེས་དེ་གང་ལ་སྐྱེ་བའི་
རྟེན་ཁྱད་པར་ལྔ་ལྡན་དུ་རྗེ་བཙུན་གྱིས་བཀྲལ་བའི་ཕྱིར། འགྲེལ་པ་ལ་བཞི་སྟེ། གང་ལ་སྐྱེ་
བའི་རྟེན། འཐོབ་པར་བྱེད་པའི་རྒྱུ། བརྟེན་པ་རྒྱུ་ལམ་ཤེས་ཀྱི་རང་བཞིན། ལམ་ཤེས་དེའི་
བྱེད་ལས་སོ། །དང་པོ་ནི་མདོ་ལས། དེ་ བཞིན་གཤེགས་པའི་ རང་བཞིན་གྱི་འོད་ཀྱིས་ལྷ་
རྣམས་ཀྱི་རྣམ་པར་སྨིན་པ་ལས་བྱུང་བའི་འོད་མོག་མོག་པོར་མཛད་པར་གསུངས་པས་ནི་ཆོས་
ཅན། ཚིག་ཟུར་གྱིས་ལམ་ཤེས་གང་ལ་སྐྱེ་བའི་རྟེན་བརྗོད་པ་ཡིན་ཏེ། ང་རྒྱལ་བཅོམ་པའི་རྒྱུད་
ཁོ་ན་ལ་ལམ་ཤེས་ཀྱི་རྟོགས་པ་སྐྱེའོ་ཞེས་ཤེས་པར་བྱ་བའི་ཕྱིར་དུ། དེ་ལྟར་མཛད་པ་དེའི་ཕྱིར་
དེ་ནི་ཤུགས་བསྟན་གྱི་དགོས་པ་ཡིན་ལ། དངོས་བསྟན་གྱི་དགོས་པ་ནི་འོད་དེ་མོག་མོག་པོར་
མཛད་པས་ལྷ་རྣམས་ཀྱི་རྒྱུད་ལ་ལམ་ཤེས་པ་སྐྱེ་བར་རུང་བ་ཉིད་དུ་སྒྲུབ་པ་ཡིན་ནོ། །གཉིས་
པ་ལ་གཉིས་ཏེ། ལྷན་ཅིག་བྱེད་པའི་རྐྱེན་སོ་སོར་ངེས་པ་དང་། ཉེ་བར་ལེན་པའི་རྒྱུས་ཐམས་
ཅད་ལ་ཁྱབ་པའོ། །དང་པོ་ནི། སྐབས་དང་པོར་རབ་འབྱོར་གྱིས་ཤེར་ཕྱིན་རྒྱས་པར་བསྟན་པ་
ལ་འཕྲོས་ནས། བརྒྱ་བྱིན་གྱིས་ཤེར་ཕྱིན་གང་ཡིན་པ་དང་། དེ་ལ་ཇི་ལྟར་གནས་པར་བྱ་དྲིས་
པའི་ལན་དུ། ལྷའི་བུ་གང་དག་བྱང་ཆུབ་ཏུ་སེམས་མ་བསྐྱེད་པ་དེ་དག་གིས་བསྐྱེད་པར་བྱའོ། །
གང་ཡང་དག་པའི་སྐྱོན་མེད་པ་ལ་ཞུགས་པ་དེ་དག་ལ་ནི་སེམས་བསྐྱེད་པའི་མཐུ་མེད་དེ།
འཁོར་བའི་རྒྱུན་གྱི་མཚམས་བཅད་པའི་ཕྱིར་རོ། །ཞེས་པའི་མདོ་འདིས་ལམ་ཤེས་ཀྱི་ལྷན་
ཅིག་བྱེད་པའི་རྐྱེན་ཡོད་མེད་ཀྱི་ཡུལ་སོ་སོར་ངེས་པ་ཉིད་དུ་བསྟན་པ་ཡིན་ཏེ། རྟེན་བཤད་མ་
-10} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
ཐག་པ་དེ་ཡང་ལམ་ཤེས་དངོས་སུ་སྐྱེ་བ་ལ་བྱང་ཆུབ་ཏུ་སེམས་བསྐྱེད་པ་ཁོ་ན་ཡིན་དགོས་པར་
བསྟན་པས་སོ། །འདིར་གཞན་དག་སེམས་ཙམ་པའི་ལུགས་ལ་མདོ་འདིས་མཐར་ཐུག་ཐེག་པ་
གསུམ་དུ་བསྟན་ཞེས་ཟེར་མོད། སེམས་ཙམ་པའི་ངོས་འཛིན་གང་ཡིན་ཐོགས་མེད་ཞབས་
ཀྱིས་ས་སྡེར་ནི་ལྷག་བཅས་ཀྱི་དགྲ་བཅོམ་པ་ཐེག་ཆེན་ལམ་དུ་འཇུག་པར་བཤད་ལ་ལྷག་མེད་
ནས་དེར་མི་འཇུག་པ་ལ་དགོངས་པར་འཆད་ན་ནི་མ་ངེས་ཏེ། འཁོར་བའི་རྒྱུན་གྱི་མཚམས་
བཅད་པ་ནི་ལྷག་བཅས་དགྲ་བཅོམ་པ་ལ་ཡང་ཡོད་པས་སོ། །གཉིས་པ་ནི་སེམས་མ་བསྐྱེད་པ་
ལ་ལམ་ཤེས་གཏན་མི་སྐྱེ་བ་ཡིན་ནམ་ཞེ་ན། གལ་ཏེ་དེ་དག་ཀྱང་བླ་ན་མེད་པའི་བྱང་ཆུབ་ཏུ་
སེམས་བསྐྱེད་ན་རྗེས་སུ་ཡི་རངས་བར་བྱའོ། །ཞེས་པའི་མདོ་འདིས་ཆོས་ཅན། ཁམས་གསུམ་
ལ་འདོད་ཆགས་དང་བྲལ་བའི་ཐེག་དམན་དགྲ་བཅོམ་པ་དང་། ཅིག་ཤོས་ཕྱི་རོལ་པ་དང་ནང་
པའི་རྣལ་འབྱོར་པ་སེམས་མ་བསྐྱེད་པས་ཀྱང་མཐར་ཐུག་སངས་རྒྱས་ཉིད་འཐོབ་པར་བྱ་བའི་
ཕྱིར་དུ། ལམ་ཤེས་པ་ཉིད་བསྒོམ་པར་བྱ་བས་ཁྱབ་པར་བསྟན་པ་ཡིན་ཏེ། འཁོར་བའི་རྒྱུན་གྱི་
མཚམས་བཅད་པར་བཤད་མ་ཐག་པ་དེ་ཡང་བྱང་ཆུབ་མཆོག་ཏུ་སེམས་བསྐྱེད་ན་རྗེས་སུ་ཡི་
རངས་བར་དངོས་སུ་བསྟན་པ་དེའི་ཕྱིར། དེ་སྒྲུབ་པ་ནི་མདོ་དེས་དེ་ལྟར་བསྟན་མོད། དེ་
དགོངས་པ་ཅན་ནོ་ཞེ་ན། དམན་པའི་ལྷག་མེད་དུ་ཞུགས་པ་དང་། གཏན་ཡོངས་སུ་མྱ་ངན་
ལས་མི་འདའ་བའི་ཆོས་ཅན་ཞེས་སོགས་ཀྱི་སྐྱེ་བོ་ཐམས་ཅད་ཆོས་ཅན། བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཀྱི་མཐར་ཐུག་པ་ཅན་ཡིན་ཏེ། རྒྱུ་རང་བཞིན་དུ་གནས་པའི་
རིགས་ཀྱིས་ཁྱབ་པའི་ཕྱིར། གཏན་ཚིགས་འདི་ནི་མཐར་ཐུག་ཐེག་པ་གསུམ་པ་དག་གི་ངོར་
འགོད་དགོས་པ་ཡིན་ཏེ། ཡེ་ཤེས་སྣང་བ་རྒྱན་ལས་རང་བཞིན་གྱིས་རྣམ་པར་དག་པའི་རིགས་
ཡོད་པའི་ཕྱིར། འགའ་ཡང་གཏན་རྣམ་པར་དག་པར་མི་འགྱུར་བ་ནི་འོས་མ་ཡིན་ནོ། །ཞེས་
དང༌། དབུ་མ་སྣང་བར། སེམས་ཅན་ཐམས་ཅད་དེ་བཞིན་གཤེགས་པའི་སྙིང་པོ་ཅན་ནོ་ཞེས་
-1fj2



གྲགས་ཆེན་བཅོ་བརྒྱད་ཀྱི་མངོན་རྒྱུན་པཎ་ཤཱཀ་འགྲེལ་སྐོར་བཞུགས། ༼༤ ༧
བྱ་བ་འདིས་ཀྱང་ཐམས་ཅད་སངས་རྒྱ་བར་རུང་བ་ཉིད་དུ་བསྟན། ཞེས་བཤད་པ་ལྟར་རོ། །
དེས་ན་མཐར་ཐུག་ཐེག་པ་གསུམ་དང་གཏན་མི་འདའ་བའི་ཆོས་ཅན་ཁས་བླངས་པས་དབུ་མ་
པ་མ་ཡིན་པར་མ་ངེས་ཤིང་། སེམས་ཙམ་པ་མ་ཡིན་པས་སེམས་ཅན་ལ་རང་བཞིན་གནས་
རིགས་དང་སྙིང་པོས་མ་ཁྱབ་པར་ཁས་ལེན་པའི་ངེས་པ་མེད་དོ། །གཏན་ཚིགས་དེ་མི་མཐུན་
ཕྱོགས་ལ་ཞུགས་པ་མ་ཡིན་ཏེ། གང་ཡང་དག་པའི་སྐྱོན་མེད་པ་ལ་ཞུགས་པ་དེ་དག་ནི་ཞེས་
སོགས་མཐར་ཐུག་ཐེག་པ་གསུམ་དུ་རྣམ་པར་གཞག་པ་ནི། དགོངས་པ་ཅན་ཡིན་གྱི་མཚན་
ཉིད་པ་ནི་མ་ཡིན་ནོ་ཞེས་ལུགས་ལས་ཏེ། མདོ་དེའི་དེ་མ་ཐག་ཏུ་ཁོ་བོ་ནི་དེ་དག་གི་དགེ་བའི་
ཕྱོགས་ལ་བར་ཆད་མི་བྱེད་དོ་ཞེས་འབྱུང་བས་སོ། །འདིར་འཁོར་བ་ལ་མཐའ་མེད་པ་ནི་དབུ་
སེམས་སུ་གྲགས་པ་གཉིས་ཀའི་འདོད་པ་ཇི་ལྟར་ཡིན་ལ། རྣམ་རིག་དབུ་མ་པས་ཀྱང་སེམས་
ཅན་ཐམས་ཅད་སངས་རྒྱ་བར་རུང་བ་དང་། སངས་མི་རྒྱ་བའི་སེམས་ཅན་ཡོད་པ་མི་འགལ་
བར་ཁས་ལེན་དགོས་པ་དབུ་སེམས་གཉིས་སུ་གྲགས་པ་གཉིས་ཀ་ཁྱད་མེད་ཅིང་། ལྷག་མེད་
དུ་ཞུགས་ནས་ཐེག་པ་ཆེན་པོར་འཇུག་པའི་སྐྱེ་བ་ལེན་ཚུལ་ཇི་ལྟར་ཡིན་པ་ནི། རྣམ་བརྫུན་པ་
དང་ངོ་བོ་ཉིད་མེད་པ་པའི་གཞུང་གང་དུ་ཡང་མ་བཤད་ལ། འཁོར་ལོ་གསུམ་པའི་མདོ་དང་
བསྟན་བཅོས་ལས་ནི་མ་རིག་བག་ཆགས་ཀྱི་སའི་དབང་གིས་ཟག་མེད་ཀྱི་ལས་བསགས་ནས་
ལུས་ལེན་པར་བཤད་དོ། །གསུམ་པ་རྒྱུ་ལམ་ཤེས་ཀྱི་རང་བཞིན་ནི། ཁོ་བོ་ནི་དེ་དག་གི་དགེ་
བའི་ཕྱོགས་ལ་བར་ཆད་མི་བྱེད་དོ། །ཞེས་པའི་མདོ་ཆོས་ཅན། རྒྱུ་ལམ་ཤེས་ཀྱི་རང་བཞིན་
བསྟན་པ་ཡིན་ཏེ། དམན་ལམ་སྔོན་དུ་མ་སོང་བའི་བྱང་ཆུབ་ཏུ་སེམས་བསྐྱེད་པ་ནི་འཁོར་བ་ཇི་
སྲིད་པར་སེམས་ཅན་གྱི་དོན་བྱེད་པར་ཞུགས་པ་ཉིད་ཀྱིས་ན་འདོད་སྲིད་ཀྱི་འདོད་ཆགས་ཀྱི་
ཉོན་མོངས་པའི་བག་ལ་ཉལ་རྣམ་པ་ཐམས་ཅད་དུ་ཆེད་དུ་གཉེར་ནས་སྤངས་པ་དང་སྤོང་བ་མ་
ཡིན་པ་ནི་དེའི་རང་བཞིན་དུ་བཤད་པའི་ཕྱིར། འདིར་གཞན་དག།འདོད་སྲིད་ཀྱི་འདོད་ཆགས་
-173-



7
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་འཕགས་གཞན་དོན་སྒྲུབ་པའི་གྲོགས་སུ་དགོས་པ་ཡིན་གྱི། སྲིད་པར་སྐྱེ་བ་ལེན་པའི་རྒྱུར་
དགོས་པ་མ་ཡིན་ཏེ། དེའི་རྒྱུ་ནི་སྙིང་རྗེ་དང་སྨོན་ལམ་གྱིས་ཆོག་པའི་ཕྱིར་དང་། གཞན་དུ་ཉོན་
མོངས་པའི་དབང་གིས་སྐྱེ་བ་ལེན་པར་ཐལ་བས་སོ། །ཞེས་གསུངས་པ་ནི་དེར་མ་ངེས་ཏེ།
བག་ལ་ཉལ་ཀུན་འཇོམས་པ་དང་། །ཞེས་པའི་འགྲེལ་ཆེན་གཉིས་ཀ་ལས། མ་རིག་པ་དང་ལྟ་
བའི་བག་ལ་ཉལ་འཇོམས་ཀྱི། འདོད་པ་དང་སྲིད་པའི་ཟག་པ་ནི་མ་ཡིན་ཏེ། བསམས་བཞིན་
དུ་སྲིད་པར་སྐྱེ་བ་འཛིན་པས་སོ། །ཞེས་གསུངས་པའི་ཕྱིར། སྐྱེ་བ་ལེན་པའི་རྒྱུ་འདི་དམན་པའི་
དགྲ་བཅོམ་ལ་ཡོད་པ་མ་ཡིན་ཏེ། སྲིད་པར་སྐྱེ་བ་ལེན་པའི་རྒྱུའི་ཉོན་མོངས་པ་ཆེད་དུ་གཉེར་
ནས་སྤངས་ཟིན་པས་སོ། །འཕགས་སེང་གཉིས་ཀ་ཉོན་མོངས་མི་སྤོང་བའི་རང་བཞིན་དེ་ལྟར་
བཞེད་པ་ཉིད་དུ་འདྲ་ན། བྱང་སེམས་ལ་འབྲས་བུ་རིམ་གྱིས་པའི་འབྲས་བུ་བར་པ་གཉིས་ཀྱི་
རྣམ་གཞག་འཆད་ཀྱི་འཚད་ཀྱི་ཁྱད་པར་འབྱུང་བ་ཅི་ཞེ་ན། འཕགས་པས་ནི་ཐེག་ཆེན་ལམ་དུ་
དེ་འདྲའི་ཉོན་མོངས་པ་ཆེད་དུ་གཉེར་ནས་མི་སྤོང་བས་ན་དེ་འདྲ་སྤོང་བ་ལ་བརྩོན་བཞིན་པ་
དང་སྤངས་པས་རབ་ཏུ་ཕྱེ་བ་ཞེས་བཞག་མ་ནུས་ཤིང་། ཤེས་སྒྲིབ་ཀྱི་ཞར་ལ་སྤངས་པ་དེ་ཡང་
ཁམས་གསུམ་གྱི་དབྱེ་བས་རིམ་ཅན་དུ་མ་ཡིན་པར་ཅིག་ཅར་དུ་སྤངས་པས་ན་ཕྱིར་མི་འོང་དུ་
བཞག་པའི་ཚེ་ན་དགྲ་བཅོམ་དུ་ཐལ་བ་སོགས་ཀྱིས་སོ། །འཇིག་རྟེན་པའི་ལམ་གྱིས་སྤོང་བའི་
ཚེ་ནི་ཁམས་གསུམ་གྱི་དབྱེ་བས་རིམ་ཅན་ཁོ་ནར་ངེས་པས་ན་ཆགས་བྲལ་སྔོན་སོང་ལ་མི་
མཚུངས་སོ། །འཕགས་སེང་གཉིས་ཀའི་བཞེད་ཚུལ་དེ་ལྟ་ན། སྡུག་བསྔལ་ལ་ཆོས་བཟོད་དུ་
དམན་པའི་སྤངས་རྟོགས་རྫོགས་པར་འཆད་པ་དང་ཇི་ལྟར་མི་འགལ་ཞེ་ན། དགྲ་བཅོམ་པས་
ཐར་པ་ཐོབ་པ་ལ་གེགས་བྱེད་ཀྱི་དང༌། འཁོར་བར་འཆིང་བྱེད་ཀྱི་ཉོན་མོངས་པ་སྤང་བཞིན་དུ་
ཐེག་ཆེན་སྡུག་བསྔལ་ཆོས་བཟོད་ཀྱི་ཚེ་ཡང་དེ་སྤངས་པའོ། །དེའི་ཤེས་བྱེད་ཀྱང་དམན་པའི་
རྒྱུད་ལ་ནི་འདོད་སྲིད་ཀྱི་བག་ལ་ཉལ་ཐར་པའི་གེགས་དང་ཉོན་མོངས་པའི་ཉེས་པ་བསྐྱེད་ཅིང་
- 1104,



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
འདོད་གཟུགས་སུ་སྐྱེ་བ་འཕེན་བྱེད་ ཀྱི་རྒྱུ་བྱེད་པས་འཁོར་བར་འཆིང་བྱེད་ཡིན་ལ། བྱང་
འཕགས་ལ་ནི་སྟོང་ཉིད་མངོན་སུམ་དུ་རྟོགས་པས་དེ་འདྲ་དེ་ལ་ཉོན་མོངས་པའི་ཉེས་པ་བསྐྱེད་
པའི་ནུས་པ་མེད་ཅིང་དེའི་ཚེ་སྲིད་པར་སྐྱེ་བ་འཕེན་བྱེད་ཀྱི་རྒྱུ་ནི་སྙིང་རྗེ་དང་སྨོན་ལམ་ཡིན་གྱི།
འདོད་སྲིད་ཀྱི་ཟག་པ་མ་ཡིན་པ་དང་། དེའི་ཚེ་ནི་རང་གི་ཐོབ་བྱའི་ཐར་པ་ལ་གེགས་བྱེད་མ་
ཡིན་གྱི། དེ་ལ་ཕན་འདོགས་བྱེད་ཀྱི་གཙོ་བོ་ཡིན་པའི་ཕྱིར། དེ་ཡང་སྐྱེ་འཕགས་གང་ཡིན་ཡང་
སྲིད་པར་སྐྱེ་བ་འགྲུབ་བྱེད་ཀྱི་རྒྱུ་ལ་ནི། འཕེན་བྱེད་གང་ཡིན་ཡང་། འགྲུབ་བྱེད་འདོད་སྲིད་ཀྱི་
བག་ལ་ཉལ་ངེས་པར་དགོས་པ་ནི་རྣལ་འབྱོར་སྤྱོད་པའི་གཞུང་ལུགས་ཀྱི་དགོངས་པ་ཇི་ལྟ་བ་
བཞིན་དུ་འཕགས་སེང་བཞེད་ལ་རྒྱུད་བླ་རྩ་འགྲེལ་སོགས་ཀྱི་གཞུང་གཞན་ལས་ནི། སྙིང་རྗེ་
དང་སྨོན་ལམ། དགེ་རྩ་དང་མཚུངས་ལྡན་གྱི་ཉོན་མོངས་སམ། མ་རིག་བག་ཆགས་ཀྱིས་དང་
ཟག་མེད་ཀྱི་ལས་ལྟ་བུ་ཡིན་པ་དེའི་ཚེ་ནི་འགྲུབ་བྱེད་ལ་སྲེད་ལེན་གྱི་བག་ལ་ཉལ་གྱི་བཤད་པ་
མེད་པས་ཤིང་རྟའི་སྲོལ་སོ་སོའོ། །འོ་ན་སྲོལ་འདིར་དགྲ་བཅོམ་གྱི་རྟོགས་པ་སྔོན་སོང་ལ་སྲིད་
པར་སྐྱེ་བ་འགྲུབ་བྱེད་ཀྱི་རྒྱུ་མེད་པས། འཁོར་བ་ཇི་སྲིད་པར་སེམས་ཅན་གྱི་དོན་མཛད་ཚུལ་
ཇི་ལྟ་བུ་ཞེ་ན། མདོ་སྡེ་རྒྱན་ལས། བསམ་གྱིས་མི་ཁྱབ་བསྒྱུར་བ་ཡི། །སྐྱེ་བ་དང་ནི་ཡང་དག་
པར། །ལྡན་ཕྱིར་སྤྲུལ་པས་རབ་ཏུ་སྒྲུབ། །ཅེས་སོགས་གཞུང་གོང་འོག་གི་སྐབས་ཇི་ལྟ་བ་
བཞིན་ཁས་བླང་བར་བྱའོ། །བཞི་པ་ནི་སེམས་བསྐྱེད་པ་དེའི་འོག་ཏུ་སྲིད་པར་སྐྱེ་བ་ལེན་པའི་
རྒྱུ་ཆེད་དུ་གཉེར་ནས་མི་སྤོང་བ་དེ་ལྟ་བུའི་རང་བཞིན་ཅན་གྱི་བྱེད་ལས་ནི། གདུལ་བྱའི་སེམས་
ཅན་དག་སྔར་མ་བསྡུས་པ་སྦྱིན་པ་དང་སྙན་པར་སྨྲ་བས་སྡུད་པར་བྱེད་པ་དང་། བར་དུ་སེམས་
བསྐྱེད་པ་སོགས་དོན་མཐུན་པས་སྨིན་པར་བྱེད་པ་དང་། མཐར་བདག་མེད་པའི་ལྟ་བ་སོགས་
དོན་སྤྱོད་པས་སྨིན་པ་ལ་སོགས་པ་བྱེད་པ་ཅན་ཡིན་ཏེ། མདོ་ལས་ཁྱད་པར་འཕགས་པ་ལས་
ཆེས་ཁྱད་པར་དུ་འཕགས་པའི་ཆོས་འཐོབ་པར་བྱའོ་ཞེས་པ་ལས་དོན་དེ་བསྟན་པའི་ཕྱིར།
-105-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ཡན་ལག་ཅན་གྱི་ལམ་ཤེས་ལ་གསུམ་སྟེ། ཉན་ཐོས་ཀྱི་དང་། རང་རྒྱལ་གྱི་
དང༌། བྱང་ཆུབ་སེམས་དཔའི་ལམ་ཤེས་སོ། །
དང་པོ་ལ་ཤེས་བྱའི་ལམ་དངོས་དང་། དེའི་རྒྱུ་ངེས་འབྱེད་ཆ་མཐུན་ནོ། །དང་པོ་ལ་
གསུམ་ལས་མཚམས་སྦྱར་བ་ནི། དེ་ལྟར་རྟེན་ལ་སོགས་པ་ཡན་ལག་ལྔ་བརྗོད་ཟིན་ནས། །
དང་པོར་ཉན་ཐོས་ཀྱི་ལམ་དང་། དེ་ཤེས་པའི་ཚུལ་བཤད་པར་བྱ་སྟེ། ལམ་ཤེས་པ་ཉིད་ཀྱི་
སྐབས་སུ་ཐེག་པ་གསུམ་གྱི་ལམ་ཐམས་ཅད་ཡར་ལྡན་དུ་རྫོགས་པར་བྱ་དགོས་པས་སོ། །རྩ་
བ་ནི། བརྒྱ་བྱིན་གྱིས་རབ་འབྱོར་གྱི་ལེའུར་ཤེར་ཕྱིན་གང་ཡིན་དྲིས་པའི་ལན་དུ། རྣམ་པ་
ཐམས་ཅད་མཁྱེན་པ་ཉིད་དང་ལྡན་པའི་ཡིད་ལ་བྱེད་པས་གཟུགས་མི་རྟག་པ་ཡིད་ལ་བྱའོ། །
ཞེས་སོགས་ཀྱི་མདོ་ཚན་ཉི་ཤུ་རྩ་དྲུག་པོ་ཆོས་ཅན། ཤེས་པར་བྱ་བའི་ཉན་ཐོས་ཀྱི་ལམ་དང་།
དེ་ཇི་ལྟར་ཤེས་པའི་ཚུལ་བསྟན་པ་ཡིན་ཏེ། དེ་བསྟན་པར་རྗེ་བཙུན་གྱི་གཞུང་འདིས་བཀྲལ་
བའི་ཕྱིར། དེ་ཡང་ཤེས་པར་བྱ་བའི་ལམ་གསུམ་ནི། སྤྱིར་རྟེན་གྱི་གང་ཟག་ཐེག་པ་གསུམ་པོ་
སོ་སོར་འབྱེད་པའི་རྟོགས་རིགས་གསུམ་པོ་དེ་ཡིན་ལ། དེ་དམན་པའི་རྒྱུད་ལ་ཡོད་པའི་ཚེ།
བྱེད་ལས་བདག་འཛིན་སྤོང་བར་བྱེད་ཅིང་། གཞི་ལམ་འབྲས་གསུམ་ལ་མཚན་མར་འཛིན་པ་
དང་མི་འགལ། རང་རྒྱལ་གྱི་རྒྱུད་ལ་ཡོད་པའི་ཚེ་བྱེད་ལས་སྔ་མའི་སྟེང་དུ་གཟུང་བ་ཕྱི་རོལ་གྱི་
དོན་དུ་ཞེན་པ་ཁོ་ན་ཆེད་དུ་གཉེར་ནས་སྤོང་། བྱང་ཆུབ་སེམས་དཔའི་རྒྱུད་ལ་ནི་སྲིད་པར་སྐྱེ་བ་
ལེན་པའི་རྒྱུ་ཆེད་དུ་གཉེར་ནས་མི་སྤོང་བའི་རང་བཞིན་ཅན་ཡིན། བྱང་སེམས་འཕགས་པས་
ནི༑ ལམ་སྔ་མ་གཉིས་པོ་ལ་ཤེས་མཐོང་གིས་བལྟས་ནས་འདའ་བར་བྱེད་ཀྱི་མངོན་དུ་མི་བྱེད།
ལམ་གསུམ་པ་ཡང་ཇི་སྲིད་རྫོགས་སྨིན་མཐར་མ་ཕྱིན་པ་དེ་སྲིད་མངོན་དུ་བྱེད་ཀྱང་སངས་
རྒྱས་ནས་འདའ་བར་བྱེད་པའོ། །འདིར་བསྟན་གྱི་ལམ་གསུམ་ཤེས་ཚུལ་ནི། རང་རྒྱུད་ལ་
བསྐྱེད་ནས་ཤེས་དགོས་པ་ཡིན་ཏེ། ཤེས་མཐོང་གི་ལྟ་བའི་དོན་ལམ་སྔ་མ་གཉིས་ཀྱང་རྟོག་
- 106-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧ །
བྲལ་མ་འཁྲུལ་བའི་ཚུལ་གྱིས་ཤེས་དགོས་པ་ལ་བཤད་པའི་ཕྱིར། དེ་ཡང་རྟོགས་རིགས་སམ་
ཆ་འདྲ་ཙམ་བསྐྱེད་པ་ཡིན་གྱི། དངོས་བསྐྱེད་པ་མ་ཡིན་ཏེ། ཉན་རང་གི་ལམ་དངོས་ནི་སྟོང་པ་
ཉིད་ཀྱི་ཤེས་རབ་དང་མི་མཐུན་ཞིང་། ཉོན་མོངས་མི་སྤོང་བའི་རང་བཞིན་དང་འགལ་བས་སོ།།
དེ་ལ་དགོངས་ནས་ལོཙཱ་བ་ཆེན་པོས་ས་བདུན་པ་མན་ཆད་དུ་ཉན་རང་གི་ལམ་གཟུགས་བརྙན་
གྱི་ཚུལ་དུ་བསྐྱེད་པ་ཞེས་བཤད་དོ། །ཉན་རང་གི་ལམ་དངོས་མ་ཡིན་ཡང་། བདག་མེད་དང་
པོ་གཉིས་རྟོགས་པའི་ཡེ་ཤེས་ནི་དངོས་ཡིན་ལ། བྱང་འཕགས་ཀྱི་མཉམ་གཞག་ཏུ་རྟོགས་པ་
གསུམ་པོ་འགལ་བ་མ་ཡིན་ཏེ། ཐམས་ཅད་སྟོང་ཉིད་རྟོགས་པའི་ཡེ་ཤེས་དང་མཚུངས་ལྡན་དུ་
བྱུང་བས་ཡེ་ཤེས་དེའི་ངོར་གཅིག་རྟོགས་པ་ལ་ཅིག་ཤོས་གཉིས་ཀྱང་རྟོགས་པས་ཁྱབ་པའི་
ཕྱིར་རོ། །དེ་ལྟར་བཤད་པས་ནི་ཤེས་པར་བྱ་བའི་ཉན་རང་གི་ལམ་དང་། དེའི་ལམ་དངོས་ཀྱི་
ཁྱད་པར་ཕྱེ་བ་ཡིན་ནོ། །དེ་ལས་གཞན་དུ་གང་ཟག་གི་བདག་མེད་རྟོགས་པའི་ཐེག་ཆེན་
མཐོང་ལམ་གྱིས་སྟོང་ཉིད་མངོན་སུམ་དུ་མ་རྟོགས་ན་དེ་འདྲ་དེ་ཉོན་མོངས་ཆེད་དུ་གཉེར་ནས་
སྤོང་བ་དང་། འཛིན་རྟོག་ཆེད་དུ་གཉེར་ནས་མི་སྤོང་བའི་རང་བཞིན་ཅན་དུ་ཐལ་བར་འགྱུར་
རོ༑ ༑ལམ་དེ་ཇི་ལྟར་ཤེས་པའི་ཚུལ་ནི་མི་དམིགས་པ་ཉིད་དུ་ཤེས་པར་བྱ་བ་ཡིན་ཏེ། རྣམ་པ་
མི་དམིགས་སྒོ་ནས་ནི། །ཞེས་པ་ལམ་ཤེས་གསུམ་ག་ལ་སྦྱོར་རྒྱུ་ཡིན་པས་སོ། །དེ་ལྟར་ན་
ལམ་ཤེས་འདི་ནི་ཤེས་པར་བྱ་བའི་ལམ་གསུམ་ལ་ལྟོས་ནས། རང་རིག་མངོན་སུམ་དུ་མ་ཟད།
རྣལ་འབྱོར་མངོན་སུམ་དུ་ཡང་བཞག་དགོས་ཏེ། བསྒོམས་པས་ཉམས་མྱོང་གི་ཚེ་ལམ་གསུམ་
གྱི་གནས་ཚུལ་རང་མཚན་དང་དོན་དམ་བདེན་པར་གནས་པའི་ཕྱིར། འགྲེལ་པ་ལ། ཤེས་
པར་བྱ་བའི་ལམ་དང་། ཇི་ལྟར་ཤེས་པའི་ཚུལ་ལོ། །དང་པོ་ལ་ཤེས་པར་བྱ་བའི་ཉན་ཐོས་ཀྱི་
ལམ་ནི། སྟོང་ཉིད་རྟོགས་པའི་ཤེས་རབ་དང་མཚུངས་ལྡན་དུ་བྱུང་བའི་མི་རྟག་ལ་སོགས་བཅུ་
དྲུག་གི་རྣམ་པ་ཅན། བྱང་སེམས་ཀྱི་རྒྱུད་ལ་ཡར་ལྡན་དུ་སྐྱེས་བ་ཞིག་ཡིན་པས་དེ་འཆད་པ་ལ།
-] 07-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་མངོན་པ་དང་ཤེར་ཕྱིན་ལས་གསུངས་པ་མིང་དོན་གཉིས་ཀ་མཐུན་པ་རྣམས་ལ་ངོ་བོ་ཉིད་
ཀྱི་རྣམ་པ་ཞེས་པའི་བརྡ་དང་། མིང་མ་མཐུན་ཀྱང་བྱང་སེམས་ཀྱི་རྒྱུད་ལ་སྐྱེས་བའི་ཚེ་དོན་
མཐུན་པ་རྣམས་ལ་རྣམ་གྲངས་ཀྱི་རྣམ་པ་ཞེས་པའི་བརྡ་སྦྱར་ནས། དོར་བྱ་སྡུག་ཀུན་གྱི་རྣམ་པ་
དང༌། བླང་བྱ་འགོག་ལམ་གྱི་རྣམ་པའོ། །དང་པོ་ལ་སོ་སོའི་རྣམ་པ་དང་། ཐུན་མོང་གི་རྣམ་
པའོ། །དང་པོ་སྡུག་བསྔལ་གྱི་བདེན་པའི་རྣམ་པ་ནི། ཆོས་མངོན་པ་ལས་འབྱུང་བ་དང་གོ་རིམ་
བཞིན་དུ་སྦྱར་ན་ལུང་གཉིས་ཀ་ལས། མི་རྟག་པ་དང་། སྡུག་བསྔལ་བ་དང་། སྟོང་པ་དང་།
མངོན་པ་ལས་བདག་མེད་པ་ཞེས་གསུངས་པ་དེ་དག་གི་མཚན་ཉིད་ཤེར་ཕྱིན་ལས། ཞི་བའི་
རྣམ་པ་སྟེ་བཞི་དང་། ཀུན་འབྱུང་བདེན་པའི་རྣམ་པ་ནི་ཤེར་ཕྱིན་ལས་ནད་དང་འབྲས་དང་ཟུག་
རྔུ་དང་སྡིག་པ་ལྟ་བུའི་རྣམ་པ་རྣམས་སུ་གསུངས་པ་ནི། མངོན་པ་ལས། རྒྱུ་དང་ཀུན་འབྱུང་བ་
དང་། རབ་ཏུ་སྐྱེ་བ་དང་། རྐྱེན་གྱི་ངོ་བོ་ཉིད་ཀྱི་རྣམ་པ་ཞེས་གསུངས་པ་རྣམས་ནི་གོ་རིམ་བཞིན་
དུ་རྣམ་གྲངས་ཀྱི་རྣམ་པས་སྦྱར་བར་བྱ་སྟེ། མིང་མ་མཐུན་ཀྱང་དཔེའི་སྒོ་ནས་དོན་མཐུན་པའི་
ཕྱིར།
གཉིས་པ་ནི། སྔ་མ་བརྒྱད་པོ་རེ་རེ་ཞིང་ཆོས་མངོན་པ་དང་སྦྱོར་ན། ཤེར་ཕྱིན་ལས་ཕ་
རོལ་གྱི་རྣམ་པ་སོགས་བདུན་གསུངས་པ་གང་དང་སྦྱོར་ཞེ་ན། སྡུག་བསྔལ་དང་ཀུན་འབྱུང་གི་
བདེན་པ་དེ་དག་ཉིད་ལ་སོ་སོར། ཆོས་མངོན་པ་ལས། ཡིད་འབྱུང་སོགསཀྱི་རྣམ་པ་གསུམ་
ཡོད་པ་དང་སྦྱར་བར་བྱ་སྟེ། ཡིད་འབྱུང་བའི་མཚན་ཉིད་གཉིས་པོ་དག་ནི་ཕ་རོལ་དང་།
འཇིག་པའི་ཆོས་ཅན་གྱི་རྣམ་པ་ཉིད་དག་དང་། འདོད་ཆགས་དང་བྲལ་བར་བྱ་བ་དག་གི་ངོ་བོ་
གཡོ་བ་དང་རབ་ཏུ་འཇིག་པའི་རྣམ་པ་དག་དང་། འགོག་པར་བྱ་བའི་རང་གི་ངོ་བོ་འཇིག་པ་
དང་། ནད་འགོ་བ་དང་། འཚེ་བའི་རྣམ་པ་དག་ཏུ་བསྒོམ་པར་བྱ་བ་དང་སྦྱོར་བའི་ཕྱིར། དེ་
ལྟར་སྦྱོར་མོད། ཡིད་འབྱུང་སོགས་གསུམ་པོ་སྡུག་ཀུན་གྱི་རྣམ་པར་མངོན་པ་ལས་ཇི་ལྟར་
-108-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྒོར་བཞུགས། ༼༤ ༧
གསུངས་ཞེ་ན། རྣམ་གྲངས་བསྡུ་བ་ལས། ཡིད་འབྱུང་བར་བྱ་བ་དང་། འདོད་ཆགས་དང་བྲལ་
བར་བྱ་བ་དང་། འགོག་པའི་ཕྱིར་ལམ་དུ་ཞུགས་པ་ཡིན་ནོ་ཞེས་བཤད་ལ། འགོག་ལམ་ལ་ནི་
ཡིད་འབྱུང་བ་སོགས་སུ་བྱར་མེད་པའི་ཕྱིར་རོ། ། གཉིས་པ་ལ། འགོག་ལམ་གྱི་རྣམ་པ་གཉིས་
ལས། དང་པོ་འགོག་པའི་བདེན་པའི་རྣམ་པ་ནི། མངོན་པ་ལས་གསུངས་པ། འགོག་པའི་རང་
གི་ངོ་བོ། ཤེར་ཕྱིན་ལས་བདག་མེད་པ་དང་། མངོན་པ་ལས་ཞི་བ་དང་གྱ་ནོམ་པའི་རྣམ་པའི་
བདག་ཉིད་ཤེར་ཕྱིན་ལས་དབེན་པ་དང་། མངོན་པ་ལས་ངེས་པར་འབྱུང་བའི་ངོ་བོ་ཉིད་ཀྱི་
རྣམ་པ་ཤེར་ཕྱིན་ལས་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་དང་། མངོན་
པར་འདུ་བྱེད་པ་མེད་པའི་རྣམ་པ་དག་གོ །གཉིས་པ་ལམ་གྱི་བདེན་པའི་རྣམ་པ་ནི། ལུང་
གཉིས་ཀ་ ལས། ལམ་དང་། སྒྲུབ་པ་དང་། རིགས་ པ་དང༌། ངེས་པར་འབྱིན་ པའི་རྣམ་པ་
རྣམས་སོ། །ཇི་ལྟར་ཤེས་པའི་ཚུལ་ནི། བྱེད་པ་པོ་བྱང་ཆུབ་སེམས་དཔས། ལས་སུ་བྱ་བ་ཇི་
སྐད་བཤད་པའི་རྣམ་པ་དེ་རྣམས་ཤེས་ཚུལ་ངོ་བོ་ཉིད་མི་དམིགས་པའི་སྒོ་ནས་ཤེས་པ་ནི་ཉན་
ཐོས་རྣམས་ཀྱི་ལམ་ཤེས་པ་ཉིད་ཡིན་པར་ཤེས་པར་བྱ་སྟེ། དེ་ལྟར་དུ་མདོ་དང་རྒྱན་ལས་
གསུངས་པའི་ཕྱིར། ཤེས་པར་བྱ་བའི་ཉན་ཐོས་ཀྱི་ལམ་སྟོང་པ་ཉིད་ཀྱི་རྣམ་པ་ཅན་དུ་བཤད་
པ་དེ་གནས་སྐབས་ཐམས་ཅད་དུའམ་ཞེ་ན། དམིགས་ཀྱིས་བསལ་བའི་ཕྱིར། ལམ་ཤེས་པ་
ཉིད་ཀྱི་སྐབས་སུ་ཞེས་སྨོས་སོ། །གཉིས་པ་ལ་གསུམ་ལས། དང་པོ་ནི། བདེན་པ་བཞིའི་རྣམ་
པ་མི་རྟག་སོགས་སྟོང་པ་ཉིད་མངོན་སུམ་དུ་རྟོགས་པའི་ཤེས་རབ་དང་མཚུངས་པར་ལྡན་པ་
ཉིད་དུ་ཡོངས་སུ་ཤེས་པ་ནི། དེ་དང་དམིགས་རྣམ་མཚུངས་པའི་ངེས་པར་འབྱེད་པའི་ཆ་དང་
མཐུན་པ་རྟོགས་པ་སྔོན་དུ་འགྲོ་བས་སོགས་སོ། །རྩ་བ་ནི། གཟུགས་ནི་གཟུགས་ཀྱིས་སྟོང་
ངོ་༑ ༑ཞེས་སོགས་ཀྱི་མདོ་ཚན་གཉིས་ཆོས་ཅན། ཤེས་པར་བྱ་བའི་ཉན་ཐོས་ཀྱི་མཐོང་ལམ་
གོང་དུ་བཤད་མ་ཐག་པ་དེའི་རིགས་འདྲའི་ངེས་ཆ་བསྟན་པ་ཡིན་ཏེ། དེ་བསྟན་པར་འཕགས་
-109-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཞེས་སོགས་གཞུང་འདིས་བཀྲལ་བའི་ཕྱིར། འགྲེལ་པ་ནི། གཟུགས་ལ་སོགས་པའི་ཕུང་པོ་
རང་རང་གི་ངོ་བོས་སྟོང་པའི་ཕྱིར། སྟོང་པ་ཉིད་རྣམས་ཕན་ཚུན་དུ་ཐ་དད་པ་མེད་པའི་རྣམ་པས་
བདེན་པ་བཞིའི་དམིགས་པ་ལ་རྣམ་པ་མི་རྟག་པ་སོགས་བཅུ་དྲུག་དང་མཚུངས་ལྡན་དུ་
དམིགས་པ་ལ་ནི་གོ་རིམ་བཞིན་དུ་ངེས་པར་འབྱེད་པའི་ཆ་དང་མཐུན་པར་དྲོད་སྐྱེའོ། །ཞེས་པ་
དང་། གཟུགས་ལ་སོགས་པ་སྔ་མ་བཞིན་དུ་མི་དམིགས་པའི་རྣམ་པ་དང་། མི་རྟག་ལ་སོགས་
ཀྱི་རྣམ་པ་མཚུངས་ལྡན་གྱི་སྒོ་ནས་བདེན་པ་བཞི་ལ་དམིགས་པས་ནི་ངེས་པར་འབྱེད་པའི་ཆ་
དང་མཐུན་པ་རྩེ་མོ་སྐྱེའོ། །ཞེས་བྱ་བ་དང་། དེ་བཞིན་དུ་གཟུགས་ལ་སོགས་པ་བདེན་པ་བཞི་
ལ་རྟག་པ་ཡང་མ་ཡིན་མི་རྟག་པ་ཡང་མ་ཡིན་ནོ། །ཞེས་དམིགས་པའི་ཚུལ་གྱིས་གནས་པ་
བཀག་པ་དང་། ཐུན་མོང་བ་སྟོང་བདག་མེད་ཀྱི་རྣམ་པ་མཚུངས་ལྡན་དུ་བྱུང་བས་ནི་ངེས་ཆ་
བཟོད་པ་སྐྱེའོ། །ཞེས་བྱ་བ་དང་། ས་རབ་ཏུ་དགའ་བ་ལ་སོགས་པ་ལ་མི་གནས་པའི་ཚུལ་མདོ་
ལས་རྒྱས་པར་བསྟན་པ་དེ་རྣམས་ཀྱི་རྣམ་པ་དང་། སྟོང་བདག་མེད་ཀྱི་རྣམ་པ་མཚུངས་ལྡན་དུ་
བྱུང་བ་ཡིན་པས་ནི་ངེས་ཆ་ཆོས་ཀྱི་མཆོག་སྐྱེའོ། །ཞེས་བྱ་བར་ཤེས་པར་བྱ་སྟེ། གང་གི་ཕྱིར་ན།
དེ་བཞིན་གཤེགས་པས་ཆོས་ཐམས་ཅད་མངོན་པར་རྫོགས་པར་སངས་རྒྱས་ནས་མ་དག་པ་
ཀུན་རྫོབ་ཀྱི་ཆོས་རྣམས་མ་དམིགས་པའི་ཕྱིར། ཞེས་ཚད་མའི་སྐྱེས་བུས་སྣང་རུང་མ་དམིགས་
པའི་གཏན་ཚིགས་ཀྱི་འཐད་པས་སོ། །འདིར་ངག་དོན་ནི། གཟུགས་སོགས་སྟོང་པ་ཉིད་ཅེས་
བྱ་བ་ཆོས་ཀྱི་བདག་མེད་པ་དང༌། མི་རྟག་སོགས་གང་ཟག་གི་བདག་མེད་པའི་རྣམ་པ་གཉིས་
ཀས་དམིགས་པ་མི་འཐད་དེ། སྡུག་ཀུན་གྱི་བདེན་པ་རང་གི་ངོ་བོས་སྟོང་ན་འཕགས་པའི་ལམ་
གྱི་དམིགས་པར་འགལ་བ་དང་། འགོག་ལམ་ནི་དམ་པའི་བདེན་པར་ངེས་པའི་ཕྱིར། སྙམ་པ་
ལ༑ སྡུག་ཀུན་གྱི་བདེན་པ་ནི་དེ་བཞིན་གཤེགས་པས་མ་གཟིགས་པའི་ཕྱིར་རང་གི་ངོ་བོས་
སྟོང་ལ། རིགས་ཤེས་རྟོག་པས་སྒྲོ་འདོགས་བཅད་བྱར་དམིགས་པའི་ཕྱིར། འཇིག་རྟེན་པའི་
- ] 1 (0-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
སྒོམ་བྱུང་གི་དམིགས་པར་མི་འགལ་ལ། འགོག་ལམ་ཡང་རིགས་ཤེས་ཀྱིས་དཔྱད་པའི་ངོར་
གང་དུ་ཡང་མི་འགྲུབ་པའི་ཕྱིར། རྟོག་པས་མཚན་མར་འཛིན་པའི་གནས་བྱར་མ་དམིགས་
པས་སྟོང་པ་དང་། འཕགས་པའི་མཉམ་གཞག་ཡེ་ཤེས་ཀྱི་མྱོང་བྱར་དམིགས་པའི་ཕྱིར་འཐད་
པ་ཡིན་ནོ། །འོ་ན་ཤེས་བྱའི་ལམ་དང་ལམ་ཤེས་ཀྱི་ཁྱད་པར་མ་ཕྱེད་དོ་ཞེ་ན། བདག་མེད་ཀྱི་
རྣམ་པ་དང་སྟོང་ཉིད་ཀྱི་རྣམ་པ་མཚུངས་ལྡན་དུ་བྱུང་བས་བདེན་པ་ལ་དམིགས་པའི་ཚེ་ནི་ཤེས་
བྱའི་ལམ་དུ་འཇོག་ལ། དེ་ཉིད་ཀྱང་མི་དམིགས་པར་རྟོགས་པའི་ཡེ་ཤེས་ལ་ནི་ཡུལ་ཅན་ལམ་
ཤེས་སུ་བཞག་པའོ། །
གཉིས་པ་རང་རྒྱལ་གྱི་ལམ་ཤེས་པའི་ལམ་འཆད་པ་ལ། ཤེས་བྱའི་ལམ་དང་། ལམ་
དེའི་རྒྱུ་ངེས་འབྱེད་ཆ་མཐུན་ནོ། །དང་པོ་ལ་ཁྱད་པར་འཕགས་ཆོས་དང་། ཁྱད་གཞི་ལམ་གྱི་ངོ་
བོ་ཉིད་ལས། དང་པོ་ལ་དངོས་དང་རྩོད་པ་སྤང་བའོ། །དང་པོ་ལ་མཚམས་སྦྱར་བ་ནི། ཤེས་
པར་བྱ་བའི་ཉན་ཐོས་ཀྱི་ལམ་གྱི་འཇུག་ཐོགས་སུ་ཤེས་པར་བྱ་བའི་རང་རྒྱལ་གྱི་ལམ་བརྗོད་
པར་རིགས་མོད་ཀྱི། རེ་ཤིག་སྤྱིར་རང་རྒྱལ་ཉན་ཐོས་ལས་ཁྱད་ཞུགས་པ་ཉིད་དུ་བསྒྲུབ་པར་
བྱ་སྟེ། སྤྱིར་ཉན་ཐོས་རྣམས་ལས་རང་རྒྱལ་ཁྱད་པར་དུ་འཕགས་ན་ཁྱད་ཆོས་གང་གིས་ན་རང་
རྒྱལ་དེ་དག་གི་སློབ་པ་དང་མི་སློབ་པའི་ལམ་ཉན་ཐོས་ལས། གཞན་ཇི་ལྟར་ཡིན་སྙམ་པའི་
དོགས་པ་བསུ་ནས་དེ་སེལ་དགོས་པའི་ཕྱིར། རྩ་བ་ནི། རབ་འབྱོར་གྱིས་གོང་དུ་དེ་ལྟར་བསྟན་
པ་ལ་འཕྲོས་ནས། ལྷའི་བུ་དག་གི་བསམ་པ་ལ་གནོད་སྦྱིན་ལ་སོགས་པ་སྨྲ་བ་པོ་ཀུན་གྱིས་
གང་སྨྲས་པ་དེ་ཤེས་པར་རུང་ཡང་། རབ་འབྱོར་གྱིས་ཤེར་ཕྱིན་བསྟན་པ་དེ་ནི་ཤེས་པར་མི་
རུང་ངོ་སྙམ་པ་ལ་རབ་འབྱོར་གྱིས་སྨྲས་པ། ཁོ་བོས་ཚིག་གཅིག་ཀྱང་མ་བརྗོད་དོ། །ཞེས་
སོགས་ཀྱི་མདོ་ཆོས་ཅན། རང་རྒྱལ་མི་སློབ་པས་ཆོས་སྟོན་ཚུལ་གྱིས་ཁྱད་པར་བསྟན་པ་ཡིན་
ཏེ༑ དེ་བསྟན་པར། བསེ་རུ་ལྟ་བུའི་ཡེ་ཤེས་ནི། །ཞེས་པས་བསྟན་པའི་ཕྱིར། དེར་མ་ཟད།
- [ li-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་བྱུང་བདག་ཉིད་སོགས་རྒྱན་གཞུང་རྐང་པ་གཉིས་ཆོས་ཅན། རང་རྒྱལ་སློབ་པས་ལམ་
བགྲོད་ཚུལ་གྱི་ཁྱད་པར་བསྟན་པ་ཡིན་ཏེ། དེ་འདྲ་དེ་མདོ་ཚིག་གིས་དངོས་སུ་མ་ཟིན་པ་ལ་རྗེ་
བཙུན་གྱིས་ཁ་བསྐང་ནས་བཤད་པའི་ཕྱིར། འགྲེལ་པ་ལ་གཉིས་ལས། ལམ་བགྲོད་ཚུལ་གྱི་
ཁྱད་པར་ནི། རང་རྒྱལ་སློབ་པ་དེ་དག་ལ་སྲིད་པ་ཐ་མ་པའི་དུས་སུ་སངས་རྒྱས་ལ་སོགས་པས་
བསྟན་པ་ལ་ལྟོས་མི་དགོས་སོ། །ཞེས་བྱ་བ་ནི། ཉན་ཐོས་ལས་ཁྱད་ཞུགས་པ་ཉིད་གཅིག་ཡིན་
ཏེ༑ རང་སངས་རྒྱས་སུ་ངེས་པའི་སློབ་པ་རྣམས་ནི་སྔོན་ཚེ་རབས་གཞན་ལ་སོ་སྐྱེར་གྱུར་པའི་
ཚེ; མཁས་པར་བྱ་བའི་དངོས་པོ་དྲུག་ལ་ཐོས་པ་དང་བསམ་པ་སོགས་མངོན་པར་འདུ་བྱས་
པ་ལས་སྲིད་པ་ཐ་མ་པའི་ཚེ་གཞན་གྱིས་བསྟན་པ་ལ་མི་ལྟོས་པར་བདག་ཉིད་ཀྱིས་དབེན་པར་
བསྒོམ་པ་ཙམ་ལས་རང་གི་བྱང་ཆུབ་རྟོགས་པར་གྱུར་པ་དེའི་ཕྱིར། ཁྱབ་པ་སྒྲུབ་པ་ནི། ལུང་
ལས། ཉན་ཐོས་རྣམས་ནི་སངས་རྒྱས་སོགས་གཞན་གྱིས་བསྟན་པ་ལ་ལྟོས་ནས། རང་གི་བྱང་
ཆུབ་རྟོགས་པར་འགྱུར་ལ། གཞན་དག་ཀྱང་བརྗོད་པ་དང་བཅས་པའི་ཆོས་བསྟན་པས་དགེ་
བ་ལ་འཇུག་པར་བྱེད་དོ། །ཞེས་འབྱུང་ངོ༌། །གཉིས་པ་ཆོས་སྟོན་ཚུལ་གྱི་ཁྱད་པར་ནི། རང་
རྒྱལ་དེ་དག་གི་ཡེ་ཤེས་དག་ལས་མི་རྟོག་པ་ཉིད་ནི་ཁྱད་ཞུགས་པ་ཉིད་གཅིག་ཡིན་ཏེ། རང་
སངས་རྒྱས་དེ་དག་ནི་རང་གིས་ཐོབ་པའི་ཡེ་ཤེས་དང་སྨོན་ལམ་ལ་སོགས་པའི་མཐུས་སྒྲ་མེད་
པའི་ཆོས་བསྟན་པས་གཞན་དག་དགེ་བ་བཅུ་ལ་སོགས་པ་ལ་འཇུག་པར་བྱེད་པ་དེའི་ཕྱིར།
དེའི་ཁྱབ་པ་ནི། ཉན་པ་པོ་རྣམས་ཀྱིས་འཆད་པ་པོའི་ངག་ལས་ཤེས་པ་ཙམ་རྟོགས་པར་བྱེད་
དགོས་ཤིང་། དེ་ཡང་སྒྲར་བརྗོད་པའི་ཆོས་བསྟན་པ་ལ་རག་ལས་པའི་ཕྱིར་ན་ཉན་ཐོས་རྣམས་
ལ་དེ་མེད་དོ། །གཉིས་པ་རྩོད་སྤོང་ནི། སྒྲ་མེད་ན་ཆོས་སྟོན་པར་འགལ་ལོ་སྙམ་པའི་དོགས་པ་
བསུ་ནས། གང་གང་ཞེས་སོགས་ཀྱི་གཞུང་འདི་རྗེ་བཙུན་གྱིས་ཁ་བསྐང་བར་མཛད་དོ། །
འགྲེལ་པ་ནི། སངས་རྒྱས་སུ་མ་ཟད། རང་སངས་རྒྱས་ཉིད་ཀྱི་གནས་སྐབས་ན་ཡང་སྒྲ་མེད་
-112



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
པར་ཆོས་སྟོན་པར་ནུས་ཞེས་བྱ་སྟེ། སྔོན་སློབ་པའི་དུས་སུ་རང་སངས་རྒྱས་པ་ན་སྒྲ་མེད་དུ་
ཆོས་སྟོན་ནུས་པར་གྱུར་ཅིག་ཅེས་པའི་སྨོན་ལམ་དང་སོགས་པའི་སྒྲས་སྨོན་ལམ་དེ་འགྲུབ་
པའི་རྒྱུ་བསྐལ་པ་བརྒྱར་བསོད་ནམས་ཀྱི་ཚོགས་བསགས་པའི་མཐུས། ཉན་པ་པོ་གང་ཞིག་
དོན་གང་ལ་རྣམ་པ་ཇི་ལྟ་བུ་ཉན་པར་འདོད་པ་དེའི་རྣམ་པར་ཤེས་པ་ལ་དོན་དེ་རྣམ་པ་དེ་ཁོ་ན་
ལྟར་སྒྲ་མེད་ཀྱང་སྣང་བར་འགྱུར་བས་སོ། །ཁྱབ་པ་ནི་ཆོས་སྟོན་པའི་སྒྲའི་དོན་ནི་འདི་ལྟར་
བརྗོད་པར་བྱ་བའི་ཆོས་ཉན་པ་པོའི་རྣམ་པར་ཤེས་པ་ལ་བསྐྲུན་ཞིང་བསྐྱེད་པར་བྱ་བ་ཞེས་བྱ་
བ་འདི་ཡིན་ནོ། ། སྨོན་ལམ་གྱི་མཐུས་དེ་ལྟར་ནུས་པའི་དཔེ་ནི་བྱང་ཆུབ་སེམས་དཔའ་འདི་
ལྟར་སངས་རྒྱས་སུ་གྱུར་ནས། བརྗོད་པ་མེད་པར་ཆོས་སྟོན་པར་གྱུར་ཅིག །ཅེས་སྨོན་ལམ་
བཏབ་ལ། བཏབ་པ་དེ་ཡང་གྲུབ་པ་དེ་བས་ན། སངས་རྒྱས་དང་འདྲ་བའི་ཕྱིར་ཞེས་དཔེ་སྒྲུབ་
པའོ། །སྨོན་ལམ་དེ་ལྟར་འདེབས་པའི་རྒྱུ་མཚན་ནི། རྣམ་པར་མ་བརྟགས་རྣམ་པར་མ་དཔྱད་
པར་ཚིག་ཏུ་མི་སྨྲ་བས་ན་ཡིད་ཀྱིས་བརྗོད་པ་རྟོག་དཔྱོད་ནི་རྣམ་པར་གཡེང་བ་ཡིན་ལ། དེ་
ཡང་རྒྱུད་འཁྲུག་པར་བྱེད་པ་ཡིན་པར་དགོངས་ནས་སོ། །དཔེ་དེའི་དོན་ནི་ཆོས་ཀྱི་སྐུ་ལས་མ་
གཡོས་བཞིན་དུ་གདུལ་བྱ་གཞན་སྣང་ལ་རྗོད་བྱེད་སྒྲའི་རྣམ་རིག་འབྱུང་བར་གསུངས་པ་དེ་
ཡིན་ནོ། །གཉིས་པ་ལ་གསུམ་ལས་མཚམས་སྦྱར་བ་ནི། དེ་ལྟར་སོགས་སོ། །རྩ་བ་ལ་ལྷའི་བུ་
དག་གིས་རབ་འབྱོར་ནི་ཤེས་རབ་ཟབ་མོ་དང་ལྡན་པའོ། །སྙམ་དུ་བསམ་པ་ན། རབ་འབྱོར་
གྱིས་གཟུགས་ནི་ཟབ་པ་མ་ཡིན་ཞེས་སོགས་དང་། གཟུགས་ནི་སྒྱུ་མ་ལྟ་བུའོ། །ཞེས་སོགས་
དང༌། ཡུམ་འདི་ལེན་པར་བྱེད་པ་སུ་ཞིག་འབྱུང་བར་འགྱུར། ཞེས་པའི་ལན་གྱི་མདོ་ཚིག་
གསུམ་ཆོས་ཅན། ཤེས་པར་བྱ་བའི་རང་རྒྱལ་གྱི་ལམ་ཁྱད་པར་གསུམ་ལྡན་དུ་བསྟན་པ་ཡིན་
ཏེ༑ གཟུང་རྟོག་སྤངས་པ་དང་། འཛིན་རྟོག་མ་སྤངས་པ་དང་། ཆོས་ཉིད་རིགས་ཀྱི་རྟེན་དང་
གསུམ་ལྡན་དུ་བསྟན་པ་ཡིན་པའི་ཕྱིར་ཏེ། དེ་ལྟར་བསྟན་པར་རྗེ་བཙུན་གྱིས་བཀྲལ་བའི་ཕྱིར།
-113-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲེལ་པ་ནི། ཤེས་པར་བྱ་བའི་རང་སངས་རྒྱས་ཀྱི་ལམ་ནི་ཆོས་ཅན། ཁྱད་པར་གསུམ་དང་
ལྡན་ཏེ། ཇི་སྐད་བཤད་པའི་བདེན་པའི་རྣམ་པ་མི་རྟག་སོགས་སྒོམ་པ་ཁོ་ན་དང་མཚུངས་ལྡན་
དུ་བྱུང་བའི་རྟེན་ཅིང་འབྲེལ་བར་འབྱུང་བའི་དངོས་པོའི་གནས་ལུགས་ཇི་ལྟ་བ་བཞིན་དུ་སྒོམ་
པ་ཉིད་ཀྱིས་གཟུང་བའི་དོན་གྱི་རྣམ་པར་རྟོག་པ་སྤངས་པ་དང་། འཛིན་པའི་དོན་གྱི་རྣམ་པར་
རྟོག་པ་མ་སྤངས་པའི་རྟོགས་རིག་ས་སུ་གནས་པ་དང་། རང་སངས་རྒྱས་ཀྱི་ཐེག་པས་བསྡུས་
པའི་བརྟེན་པའི་ཆོས་ཀྱི་གཞི་རིགས་ཀྱི་ཁྱད་པར་གྱིས་ཁྱད་པར་དུ་འཕགས་པ་དང་ལྡན་པའི་
ཕྱིར། དེ་ལྟ་བུའི་ཁྱད་པར་དང་ལྡན་པའི་ཆོས་དེ་རྟོགས་ཤིང་ཁོང་དུ་ཆུད་པར་བྱ་བ་ནི་ཆོས་ཅན།
གཞན་དོན་དུ་ཤེས་པར་བྱ་བའི་ལམ་གྱི་གནས་སྐབས་ཐམས་ཅད་དུ་ཤེས་པ་སྟེ་མངོན་དུ་བྱ་བ་
ནི་མ་ཡིན་ཏེ། དེ་ལྟར་བྱས་ན་ཆད་པའི་མྱང་འདས་ཀྱི་མཐར་ལྷུང་བའི་ཉེས་དམིགས་དང་
བཅས་པའི་ཕྱིར། ཞེས་བྱ་བ་ནི་འདིར་བྱང་སེམས་རང་རྒྱུད་ལ་བསྐྱེད་ནས་ཤེས་པར་བྱ་བ་ནི་
རང་སངས་རྒྱས་ཀྱི་ལམ་མོ། །དེ་ལ་དགོངས་ནས་ཡུམ་འདི་ལེན་པར་བྱེད་པ་ནི་ཕྱིར་མི་ལྡོག་
པའི་བྱང་སེམས་ཆེན་པོ་རྣམས་སམ་ཞེས་གསུངས། འོ་ན་འཛིན་རྟོག་མ་སྤངས་པར་འགལ་ལོ་
ཞེ་ན། གཟུང་བ་ཆོས་ཀྱི་བདག་མེད་ཙམ་རྟོགས་པའི་ཤེས་རབ་དེ་འཛིན་རྟོག་གི་གཉེན་པོའི་
རིགས་སུ་མི་གནས་པའི་ཆ་ནས་བཤད་པའོ། །འདིར་རྟེན་རིགས་ཀྱི་ཁྱད་པར་དེ་ཆོས་ཉིད་ལ་
འཆད་ན་རང་རྒྱལ་གྱིས་ཆོས་དབྱིངས་རྟོགས་པ་དང་། རང་སངས་རྒྱས་ཀྱི་རང་བཞིན་གནས་
རིགས་ཁས་ལེན་དགོས་པ་མ་ཡིན་ནམ། བརྟེན་པ་ཙམ་ནི་ཁྱད་ཆོས་སུ་མི་འགྱུར་བས་སོ་ཞེ་ན།
བདག་མེད་ཕྱེད་དང་གཉིས་རྟོགས་པའི་ཡེ་ཤེས་དེ། རྟེན་གྱི་གང་ཟག་གང་ཡིན་པ་དེའི་རྒྱུད་ཀྱི་
ཆོས་དབྱིངས་ཡེ་ཤེས་དང་དབྱེར་མེད་དུ་འདྲེས་པ་ནི། རྟེན་གྱི་དོན་ཡིན་ལ། ལམ་གཞན་
གཉིས་ཀྱི་སྐབས་ཀྱང་ཡོད་མོད་ཀྱང་། འདི་ཁོ་ནར་བཤད་པ་ནི་མདོ་ལས་གདུལ་བྱ་ཉེ་བའི་
བསམ་པ་ལ་ལྟོས་པའོ། །འདིར་གཞན་དག །འཛིན་པ་བདེན་སྨྲའི་རང་རྒྱལ་དང་། །གཟུང་
-114-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
འཛིན་གཉིས་མེད་དོན་དམ་དུ། །འདོད་པའི་སེམས་ཙམ་གྲུབ་པའི་མཐལ། །མཚུངས་པར་
འདོད་པའི་མཁས་པ་མཚར། །ཞེས་ཟེར་བ་ནི་གསལ་བྱེད་པའི་བཞད་གད་དེ། གཟུང་འཛིན་
གཉིས་མེད་ཤིང་རྟ་ཡི། །སྲོལ་ཀུན་དང་ནི་མདོ་རྒྱུད་ཀྱི། །གཞུང་ཀུན་མཐུན་པར་དབུ་མ་པའི།།
ལྟ་བའི་མཐར་ཐུག་ཉིད་དུ་བཤད། །ཅེས་འཆད་དོ། ། །
གཉིས་པ་ལ་མཚམས་སྦྱར་བ་ནི། ཇི་སྐད་བཤད་མ་ཐག་པའི་ལམ་དང་རྟོགས་རིགས་
མཚུངས་པའི་ངེས་པར་འབྱེད་པའི་ཆ་དང་མཐུན་པ་ཡར་ལྡན་དུ་ཐོབ་ན་རང་རྒྱལ་གྱི་ལམ་ཤེས་
པའི་ཐེག་ཆེན་གྱི་མཐོང་ལམ་སྐྱེ་བས་ངེས་ཆ་དེ་འཆད་དོ། །རྩ་བ་ནི་ལྷའི་བུ་དག་གིས། ཀྱེ་མ་
གནས་བརྟན་རབ་འབྱོར་ནི་བཏགས་པ་དང་ཡང་མི་འགལ་ལ། ཆོས་ཉིད་ཀྱང་སྟོན་པ་ནི་
མཆོག་ཏུ་ངོ་མཚར་བའོ། །ཞེས་སོགས་ཀྱི་མདོ་ཚན་བཞི་ཆོས་ཅན། ཐེག་ཆེན་མཐོང་ལམ་པའི་
རྒྱུད་ལ་ཡར་ལྡན་དུ་སྐྱེས་པའི་རང་རྒྱལ་གྱི་ལམ་དེའི་རྒྱུ་ངེས་འབྱེད་ཆ་མཐུན་བསྟན་པ་ཡིན་ཏེ།
དེ་བསྟན་པར་རྗེ་བཙུན་གྱི་གཞུང་འདིས་བཀྲལ་བའི་ཕྱིར། འགྲེལ་པ་ནི་བདག་མེད་ཕྱེད་དང་
གཉིས་རྟོགས་པའི་ཤེས་རབ་དང་མཚུངས་ལྡན་དུ་གཟུགས་ལ་སོགས་པའི་ཆོས་ཀྱི་བརྡ་ལས་
བྱུང་བ་ཙམ་དང་། ཆོས་ཉིད་མི་འགལ་བར་རབ་ཏུ་སྟོན་པའི་རྣམ་པས་བདེན་པ་བཞི་ལ་
དམིགས་པ་ལས་ནི། གོ་རིམ་བཞིན་དུ་རྒྱན་གཞུང་འདིས་བསྟན་པའི་ངེས་པར་འབྱེད་པའི་ཆ་
དང་མཐུན་པར་དྲོད་སྐྱེའོ། །ཞེས་བྱ་བ་དང་། ཡང་དེ་དང་མཚུངས་པར་ལྡན་པའི་གཟུགས་ལ་
སོགས་པ་ལ་དོན་དམ་པར་འགྲིབ་པ་དང་འཕེལ་བ་མེད་པ་ལ་སོགས་པའི་དོན་དུ་སློབ་པའི་
ཤེས་རབ་དང་། ཡང་དེ་དང་མཚུངས་ལྡན་དུ་ཆོས་ཉིད་སྟོང་པ་ཉིད་ཀྱི་ཕྱིར་ན་གཟུགས་ལ་
སོགས་པ་ལ་ནང་དང་ཕྱི་ལ་སོགས་པ་སྟོང་པ་ཉིད་ཀྱིས་ན་ཡོངས་སུ་མི་འཛིན་པའི་ཤེས་རབ་
དང༌། ཡང་དེ་དང་མཚུངས་ལྡན་དུ་གཟུགས་ལ་སོགས་པ་སྐྱེ་བ་དང་འགག་པ་མེད་པ་ཞེས་བྱ་
བའི་རྣམ་པ་གོ་རིམ་བཞིན་དུ་བདེན་པ་བཞི་ལ་དམིགས་པ་ལས་ནི་འདིར་བསྟན་པའི་རང་རྒྱལ་
-115-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་ལམ་དེའི་རྒྱུ་ངེས་འབྱེད་ཆ་མཐུན་རྩེ་མོ་དང་བཟོད་པ་དང་ཆོས་ཀྱི་མཆོག་རྣམས་སྐྱེའོ། །ཞེས་
བྱ་བ་ཡིན་ནོ། །དེ་ལྟར་བཤད་པ་ན་སྐབས་འདིར་བསྟན་པའི་ངེས་འབྱེད་ཆ་མཐུན་སྔ་ཕྱི་གཉིས་
ཀ་ཐེག་ཆེན་གྱི་ངེས་འབྱེད་ཆ་མཐུན་དུ་འཆད་པ་དེའི་ཚེ། སྐབས་འདིའི་འགྲེལ་ཆེན་ལས།
བྱང་ཆུབ་སེམས་དཔའ་རྣམས་ཀྱི་ངེས་པར་འབྱེད་པའི་ཆ་དང་མཐུན་པ་ནི་སྐབས་དང་པོ་ཉིད་དུ་
བཤད་པ་ལས་ཤེས་པར་བྱའོ། །ཞེས་བཤད་པ་དེ་ཅི་ལ་དགོངས་ཞེ་ན། ཇི་སྐད་དུ། ཐེག་པ་
གསུམ་ཆར་ཐོབ་པའི་རྒྱུ། །ཞེས་པ་ལྟར། ཐེག་ཆེན་གྱི་སྦྱོར་ལམ་ལ་ཐེག་པ་གསུམ་ཀའི་རྟོགས་
རིགས་ཚང་བ་ལས། སྐབས་གཉིས་པ་འདིར་ནི་རྟོགས་རིགས་སྔ་མ་གཉིས་ཀྱི་དབང་དུ་བྱས་
ནས་བཤད་ལ། རྟོགས་རིགས་གསུམ་པའི་དབང་དུ་བྱས་པའི་ངེས་ཆ་ནི་སྐབས་དང་པོར་ཁ་
འཕངས་ནས་རྟོགས་རིགས་གསུམ་པ་ལ་སྦྱོར་མཐོང་སྒོམ་གསུམ་ག་འཆད་རིགས་པ་དང༌།
རྟོགས་རིགས་སྔ་མ་གཉིས་ནི་བྱང་སེམས་ཀྱི་རྒྱུད་ལ་སྐྱེས་པ་དེ་ཡང་ཤེས་མཐོང་གིས་བལྟས་
ནས་འདའ་བར་བྱ་བ་ཡིན་པའི་ཕྱིར། དེའི་དབང་དུ་བྱས་པའི་སྦྱོར་མཐོང་གཉིས་སྟོན་གྱི། སྒོམ་
ལམ་མི་སྟོན་པའི་ཤེས་བྱེད་དང་བཅས་ཏེ་འཆད་པ་ཡིན་ནོ། །གསུམ་པ་བྱང་སེམས་ཀྱི་ལམ་
ཤེས་པའི་ལམ་ཤེས་ལ། མཐོང་ལམ་དང་། སྒོམ་ལམ་གཉིས་ལས། དང་པོ་ལ། མཚམས་
སྦྱར་བ་ནི། རང་སངས་རྒྱས་ཀྱི་སོགས་སོ། །དངོས་ཀྱི་དོན་ལ་མདོར་བསྟན་པ་ལ། རྩ་བ་ནི།
བརྒྱ་བྱིན་གྱིས་ཤཱ་རིའི་བུ་ལ། ཡུམ་འདི་གང་ལས་བཙལ་བར་བྱ། ཞེས་པའི་དྲིས་ལན་དུ། རབ་
འབྱོར་གྱི་ལེའུ་ལས་བཙལ་བར་བྱའོ། ། ཞེས་སོགས་ཀྱི་མདོ་ཚན་བཅུ་དྲུག་ཆོས་ཅན། ཕན་
ཡོན་ཆེན་པོ་དང་ལྡན་པའི་མཐོང་ལམ་གྱི་དབྱེ་བ་བསྟན་པ་ཡིན་ཏེ། དེ་བསྟན་པར་རྩ་བའི་
གཞུང་འདིས་བཀྲལ་བའི་ཕྱིར། འགྲེལ་པ་ནི། ལམ་ཤེས་པ་ཉིད་ཀྱི་སྐབས་འདིར་ཆོས་ཅན།
མཐོང་ལམ་གྱི་འཆད་ཚུལ་གནས་སྐབས་གཞན་དང་མི་འདྲ་བར་བསྟན་པ་ཡིན་ཏེ། བྱང་ཆུབ་
སེམས་དཔས་བསྒོམ་པར་བྱ་བའི་མཐོང་བའི་ལམ་སྐད་ཅིག་མ་བཅུ་དྲུག་ཏུ་ཕྱེ་ནས། ཚེ་འདི་
-116-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
དང་གཞན་པའི་ཡོན་ཏན་ཕན་ཡོན་ཆེན་པོ་ཅན་ཞེས་བརྗོད་པའི་ཕྱིར། དེ་གང་ཞེ་ན། བཟོད་པ་
དང་ཤེས་པའི་སྐད་ཅིག་མ་བཞི་པོ་སོ་སོར་བདེན་པ་བཞི་པོ་དང་འབྲེལ་བ་དག་ཏུ་ལྡན་པའོ། །
འདིར་བསྒོམ་པར་བྱ་བའི་ཞེས་སྨོས་པ་ནི་ལམ་སྔ་མ་གཉིས་སུ་ཤེས་པར་བྱ་བ་ཞེས་སྨོས་པ་
ལས་ཁྱད་པར་དུ་བྱས་པ་ཡིན་ཏེ། འདི་ནི་མངོན་དུ་བྱ་བའི་ལམ་ཡིན་གྱི། འདའ་བར་བྱ་བ་མ་
ཡིན་པའི་ཕྱིར་དང་། སྔ་མ་གཉིས་སུ་ཤེས་བྱ་དང་ཤེས་ཚུལ་ལ་ཁྱད་པར་ཕྱེ་ནས། མི་དམིགས་
སྒོ་ནས་ནི། ཤེས་པར་བྱ་ཞེས་གསུངས་པ་ལ། འདིར་ནི་ཤེས་བྱ་དང་ཤེས་བྱེད་ཀྱི་དབྱེ་བ་མི་
མཛད་པར་ཤེས་བྱ་ཉིད་བསྒོམ་བྱར་བཤད་པའོ། །མཐོང་ལམ་གྱི་སྟོན་ཚུལ་སྐབས་གཞན་དང་
མི་འདྲ་བ་ཇི་ལྟར་ཞེ་ན། ཡོངས་སྦྱོང་དང་ཕྱིར་མི་ལྡོག་གི་སྐབས་ལྟ་བུ་རྗེས་ཐོབ་ཀྱི་ཆ་ནས་
བཤད། མཐར་གྱིས་པར་ཡོན་ཏན་མངོན་པར་སྒྲུབ་པའི་ཆ་ནས་བཤད། ཚོགས་སྒྲུབ་ཏུམི་
མཐུན་ཕྱོགས་སྤོང་བའི་ཆ་ནས་བཤད། བར་ཆད་མེད་པའི་ལམ་ཉིད་ཀྱང་རྩེ་སྦྱོར་དུ་སྐད་ཅིག་
མ་གཅིག་ཏུ་བཤད་པ་དང་། གཞི་ཤེས་ཀྱི་སྐབས་སུ་སྐད་ཅིག་བཅུ་དྲུག་ཏུ་བཤད་པ་དང་། །
སྐབས་འདི་ཉིད་དུ་ཡང་འདའ་བྱར་བཤད་པ་དང་། མངོན་དུ་བྱ་བར་བཤད་པའི་དབྱེ་བ་ལས་
སོ༑ ༑སྐད་ཅིག་གི་དབྱེ་བ་བཅུ་དྲུག་དང་གཅིག་ལས་གང་བཟུང་བར་བྱ་ཞེ་ན། སློབ་དཔོན་
འདིའི་དགོངས་པས་བདེན་པ་མངོན་སུམ་དུ་མཐོང་བ་ཙམ་དང་། གེགས་བྱེད་ཀྱི་སྤང་བྱ་སྤོང་
བ་ལ་ནི་བཟོད་པའི་སྐད་ཅིག་མ་དང་། དེ་ལས་གྲོལ་ཙམ་གྱི་ལམ་ལ་ནི་ཤེས་པའི་སྐད་ཅིག་
གཅིག་གིས་ཆོག་ཀྱང་། རྗེས་ཐོབ་ཏུ་ངེས་པ་རང་སྟོབས་ཀྱིས་འདྲེན་ནུས་པའི་ཆ་ནས་བདེན་པ་
མངོན་རྟོགས་སུ་འཇོག་དགོས་ལ། དེ་ལ་ནི་སྐད་ཅིག་མ་བཅུ་དྲུག་ཏུ་ཕྱེ་བ་ཡིན་ཏེ། མདོ་དང་
བསྟན་བཅོས་གཉིས་ཀ་ལས་བཅུ་དྲུག་ཏུ་ཕྱེ་བ་དེ་ནི་དོན་དེ་ལ་དགོངས་པ་ཡིན་གྱི། རང་བཞིན་
རྣམ་དག་གི་ཆོས་ཉིད་མཐོང་ཙམ་ལ་དེ་ལྟར་དབྱེ་མི་དགོས་པའི་ཕྱིར། སྐད་ཅིག་གི་ཚད་དུས་
མཐའ་འམ་བྱ་རྫོགས་གང་ལ་བྱ་ཞེ་ན། བྱ་རྫོགས་ཏེ། ངེས་པ་འདྲེན་པའི་ནུས་པ་རྫོགས་དགོས་
-117,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར། དེ་ཡང་དབང་པོའི་རིམ་པས་ཚད་ལ་ངེས་པ་མེད་དོ། །དེ་ཡང་ཆོས་བཟོད་བཞི་ནི་
བར་ཆད་མེད་ལམ་དང་། ཆོས་ཤེས་བཞི་ནི་རྣམ་པར་གྲོལ་བའི་ལམ་དང་། ཕྱི་མ་གཉིས་ནི་
ཁྱད་པར་གྱི་ལམ་མོ། །ཆོས་བཟོད་བཞི་པོས་སྤང་བྱ་སྤོང་ཚུལ་ཅིག་ཅར་བ་ཡིན་ཏེ། ཆོས་ཉིད་
མཐོང་ཙམ་ལ་གེགས་བྱེད་པའི་ཤེས་སྒྲིབ་དང་། འཁོར་བར་འཆིང་བྱེད་ཀྱི་ཉོན་མོངས་སྡུག་
བསྔལ་ཆོས་བཟོད་ཀྱིས་སྤོང་མ་ནུས་པ་ནི་མི་འཆད་པའི་ཕྱིར། གནས་གྱུར་གསར་པ་མངོན་དུ་
བྱས་པའི་ཆོས་ཤེས་བཞི་པོ་ཡང་དེ་བཞིན་ཏེ། བར་ཆད་མེད་ལམ་གྱི་ངེས་པ་ལས་སོ། །དེ་ལྟར་
སྤང་བྱ་ལ་ལྟོས་པའི་བཟོད་པ་བཞི་ཅིག་ཅར་བ་དང་། ཤེས་པ་བཞི་ཡང་དེ་ལྟར་ངེས་མོད། ངེས་
པ་འདྲེན་པའི་མཉམ་གཞག་གི་ནུས་པ་བརྒྱད་ནི་རིམ་ཅན་ཁོ་ནར་ངེས་ཏེ། གཞན་དུ་ན་བདེན་
པ་མངོན་རྟོགས་ཀྱི་དབྱེ་བ་འབྱེད་མི་ནུས་པའི་ཕྱིར། དབང་རྣོན་འགའ་ཞིག་ལ་མཉམ་གཞག་
ཏུ་དེ་འདྲའི་ནུས་པ་ཅིག་ཅར་དུ་སྐྱེས་ཀྱང༌། དེས་དྲངས་པའི་ངེས་པ་དེ་དག་རྗེས་ཐོབ་ཏུ་སྐྱེ་བ་
དེའི་ཚེ་ནི་རིམ་ཅན་ཁོ་ནར་ངེས་ཏེ། རྟོག་གཉིས་ཅིག་ཅར་མི་འཇུག་པས་སོ། །རྗེས་སུ་བཟོད་
ཤེས་གཉིས་ལ་ཡང་དེ་ལྟར་སྦྱར་དགོས་ཏེ། བཟོད་པས་ནི་ཡེ་ཤེས་སྔ་མ་གཉིས་འཕགས་པའི་
ཆོས་ཀྱི་རྒྱུ་མིན་དུ་འཛིན་པའི་རྟོག་པ་མི་སྐྱེ་བའི་ཆོས་ཅན་དུ་བྱེད་ལ། དེ་ལས་གྲོལ་བའི་ཚེ་
རྗེས་སུ་ཤེས་པར་འཇོག་པས་སོ། །དེ་ལྟར་སྐད་ཅིག་དང་པོ་བཅོ་ལྔ་ལ་གནས་པའི་ཚེ། བྱང་
སེམས་ཀྱི་འབྲས་བུ་དང་པོའི་ཞུགས་པ་དངོས་དང་། བཅུ་དྲུག་པའི་ཚེ་དེའི་རྒྱུན་ཞུགས་འབྲས་
གནས་སོ། །འཕགས་པས་ནི་སྡུག་བསྔལ་ཆོས་བཟོད་ཀྱི་ཚེ་འཁོར་བར་འཆིང་བྱེད་ཀྱི་ཉོན་
སྒྲིབ་ཆེད་དུ་གཉེར་ནས་སྤོང་ཡང་། དེ་སྤངས་པའི་རྒྱུན་ཞུགས་ཀྱི་འབྲས་བུ་ནི་མངོན་དུ་མི་བྱེད་
དེ༑ དེ་ལས་འདའ་བར་བྱ་བ་ཡིན་པའི་ཕྱིར། དེ་ལྟ་ན་ཡང་འདོགས་པའི་རྒྱུ་མཚན་ནི། སྤངས་
རྟོགས་ཆ་འདྲ་བ་ལས་སོ། ། ཞེས་བཞེད་པར་མངོན་ནོ། །གཉིས་པ་རྒྱས་པར་བཤད་པ་ལ།
དངོས་དང་། གཞན་གྱི་ལོག་རྟོག་དགག་པའོ། །དང་པོ་ནི། མདོ་ན་རྒྱས་བསྡུས་ཀྱི་དབྱེ་བ་མེད་
-138-



གྲགས་ཆེན་བཅོ་བརྒྱད་ཀྱི་མངོན་རྒྱུན་པཎ་ཤཱཀ་འགྲེལ་སྐོར་བཞུགས། ༼༤༧
པས་ངག་དོན་སྔ་མ་དེ་ཉིད་དོ། །འགྲེལ་པ་ལ་གཉིས་ལས། བཤད་པ་ནི། དེ་བཞིན་ཉིད་དང་།
ཞེས་སོགས་ཀྱི་བཤད་བྱའི་མདོ་ཚིག་དང་པོ་བཞི་ཆོས་ཅན། ཡུལ་སྡུག་བདེན་ལ་དམིགས་པའི་
བཟོད་ཤེས་དང་པོ་བཞིའི་ཤེས་རྣམ་བསྟན་པ་ཡིན་ཏེ། དེ་ལྟར་རྗེ་བཙུན་གྱིས་བཀྲལ་བའི་ཕྱིར།
བཞི་པོ་གང་ཞེ་ན། དོན་དམ་པའི་ཚུལ་གྱིས་ཞེས་སོགས་སོ། །དེ་བཞིན་དུ་ཀུན་འབྱུང་ལ་བཟོད་
ཤེས་ཀྱི་མདོ་ཆོས་ཅན། ཞེས་སོགས་སྔ་མ་བཞིན་དུ་སྦྱར། འདིར་སྐད་ཅིག་བརྒྱད་པ་ལ་ཚད་
མེད་བཞི་སྒོམ་པར་གསུངས་པས། དེར་རྗེས་ཐོབ་ཏུ་ལྡང་བ་ཡིན་ནོ། །ཞེས་ཟེར་བ་ནི་མི་འཐད་
དེ༑ སློབ་པའི་མཉམ་གཞག་ཏུ་ཚད་མེད་བཞི་སྒོམ་པ་མི་འགལ་བའི་ཕྱིར་དང་། ངོ་བོ་ཉིད་མོས་
པ་སྔོན་དུ་འགྲོ་བའི་ཞེས་བཤད་པས་དམིགས་མེད་ཀྱི་སྙིང་རྗེ་སོགས་ལ་དགོངས་པའི་ཕྱིར་
དང༌། འདི་ཀུན་འབྱུང་ལ་རྗེས་ཤེས་ཀྱི་རྣམ་པར་འཆད་ཀྱི། དེའི་རྗེས་ཐོབ་ཏུ་མི་འཆད་པའི་
ཕྱིར། གཞན་དུ་ན་མཉམ་གཞག་གི་དབྱེ་བ་བཅུ་དྲུག་མི་ཚང་བའི་ཕྱིར། ལྷག་མ་ནི་གཞུང་ཇི་ལྟ་
བ་བཞིན་ནོ། །བཞི་ཚན་ཐ་མ་ནི་གཙོ་བོར་ཕན་ཡོན་གྱི་དབང་དུ་བྱས་ལ། རྗེས་ཐོབ་ཏུ་ཕན་
ཡོན་དེ་དག་འདྲེན་པའི་ནུས་པ་མཉམ་ན་ཤེས་རྣམ་གྱི་ངོ་བོར་ཡོད་པ་དེ་ལ་དགོངས་སོ། །བསྡུ་
བ་ནི་དེ་ལྟ་བུ་སོགས་སོ། །གཉིས་པ་ལ་འདོད་པ་བརྗོད་པ་དང་། དེ་སུན་འབྱིན་པའོ། །དང་པོ་
ནི༔ རྒྱན་གྱི་འགྲེལ་བྱེད་ཁ་ཅིག་གི་ནི་ཞེས་ཟེར་ཡང་། རྣམ་པ་གཞི་མེད་ཡུམ་གྱི་མདོའི་བརྗོད་
བྱར་འདོད་པ་དག་ན་རེ། མདོར་བསྟན་གྱི་ཚིག་ལེའུར་བྱས་པའི་དོན་ཉེ་བར་མཚོན་པ་ལྷུར་
ལེན་པའི་གཞུང་ཞེས་པ་སྐབས་འདིའི་ཡུམ་གྱི་མདོ་རྣམས་ཀྱིས་མཐོང་ལམ་བཅུ་དྲུག་གི་བསྒོམ་
བྱ་རྣམ་པའི་དོན་མ་བཤད་པར་བཅུ་དྲུག་གི་དབྱེ་བ་ཙམ་ཉེ་བར་མཚོན་པ་ཉི་ཚེ་མཛད་པར་ཟད་
དེ༑ གཞན་དུ་ན་མཉམ་གཞག་དམིགས་པ་ཅན་དུ་ཐལ་བའི་ཕྱིར་དང་། རང་རིག་ཁས་བླངས་
པས་རྣམ་པར་རིག་པ་ཙམ་དུ་སྨྲ་བ་རྣམ་བརྫུན་པའི་འདོད་པ་དེ་ལས་མ་འདས་པའི་ཕྱིར། སྔར་
བཤད་ཟིན་པ་དང་། མ་བཤད་པའི་ངེས་འབྱེད་ཆ་མཐུན་ལ་སོགས་པའི་དོན་གྱི་ཚིག་ལེའུར་
-1]9-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱས་པ་གང་དག་ཡིན་པ་དེ་དག་གི་བཤད་བྱའི་མདོ་རྣམས་སུ་ཡང་དེ་བཞིན་དུ་བལྟ་བར་བྱའོ།།
ཞེས་ཟེར་རོ། །དེ་སྐད་འདི་ནི་རྟོག་གེ་འབར་བ་དང་། དབུ་མ་ལ་འཇུག་པ་ལས་བཤད་པ་དེ་
ཉིད་དོ། །གཉིས་པ་སུན་འབྱིན་པ་ནི། མཁན་པོ་རྣམ་སྣང་སོགས་རྣལ་འབྱོར་སྤྱོད་པའི་དབུ་མ་
པ་གཞན་དག་ན་རེ། སྦྱོར་མཐོང་སྒོམ་གསུམ་སྟོན་པའི་ཡུམ་གྱི་མདོ་དེ་དག་གིས་ནི་ཆོས་ཅན།།
མངོན་པར་རྟོགས་པ་གོང་འཕེལ་གྱི་རིམ་པ་ཅུང་ཟད་ཀྱང་མ་བསྟན་པར་འགྱུར་ཏེ། སྟོང་ཉིད་
རྐྱང་པ་ལས་ལོགས་སུ་སྐྱེ་མེད་གསུམ་གྱི་ཤེས་རྣམ་སྒོམ་པའི་རིམ་པ་ཅུང་ཟད་ཀྱང་མ་བསྟན་
པའི་ཕྱིར། འདོད་ན་སྐྱེས་བུ་ལ་མཁོ་བའི་དོན་ཅུང་ཟད་ཀྱང་མ་བསྟན་པར་འགྱུར་རོ། །གཞན་
ཡང་། དམིགས་པ་དང་ནི་རྣམ་པ་དང་། །སོགས་པའི་སྒྲས། གཞི་ཤེས་པ་ཡི་བྱེ་བྲག་རྣམས། །
རྣམ་པ་ཞེས་བྱའི་མཚན་ཉིད་དེ། །ཞེས་པའི་དོན་ཡང་ཇི་ལྟར་དྲང་ཞེས་ཟེར་རོ། །ཕྱོགས་སྔ་མ་
འདི་ནི་བྱམས་པའི་གཞུང་ལ་མི་རྒོལ་ཡང་། རྣམ་པ་ཞེས་པ་སྟོང་པ་ཉིད་མེད་པར་དགག་པའི་
ཆ་ལ་འཆད་པའི་ལུགས་ཏེ། ཇི་སྐད་དུ། གང་ཚེ་སྐྱེ་མེད་དེ་ཉིད་ཡིན་ཞིང་བློ་ཡང་སྐྱེ་བ་དང་བྲལ་
བ༑ ༑དེ་ཚེ་དེ་རྣམས་བརྟེན་ལས་དེ་ཡིས་དེ་ཉིད་རྟོགས་པ་ལྟ་བུ་སྟེ། །ཞེས་འབྱུང་བ་དེ་ཉིད་དོ།།
གཉིས་པ་སྒོམ་ལམ་བཤད་པ་ལ་གཉིས་ཏེ། སྒོམ་ལམ་གྱི་བྱེད་པ་དང་། བྱེད་པ་ཅན་
གྱི་སྒོམ་ལམ་མོ། །དང་པོ་ལ་གསུམ་ལས་མཚམས་སྦྱར་བ་ནི་གཞུང་བཞིན་ནོ། །རྩ་བ་ནི།
རབ་འབྱོར་གྱིས་གསོལ་པ། ཡུམ་འདི་ནི་ཞི་བ་དང་ང་རྒྱལ་མ་མཆིས་པའི་སླད་དུ་གནས་པ་ནི་
ངོ་མཚར་ཆེ་བ་ལགས་སོ། །ཞེས་སོགས་ཀྱི་མདོ་ཚན་དྲུག་ཆོས་ཅན་ཞེས་སྦྱར། འགྲེལ་པ་ལ་
བཞི་ལས། སྐྱེས་བུ་བྱེད་པའི་འབྲས་བུ་ལ་གཉིས་ལས། ཆགས་སྡང་ཞི་བའི་ཕན་ཡོན་ནི། རྣམ་
པ་ཐམས་ཅད་སོགས་དང་། ང་རྒྱལ་ཞི་བའི་ནི། དགེ་བའི་བཤེས་གཉེན་སོགས་དང་། གཉིས་
པ་རྒྱུ་མཐུན་གྱི་འབྲས་བུ་ལ་གཉིས་ལས། ནང་གི་ཉེར་འཚེ་ཞི་བ་ནི། འདོད་ཆགས་སོགས་
དང་། ཕྱིའི་ཉེར་འཚེ་ཞི་བ་ནི་ཕ་རོལ་གྱི་སོགས་དང་། གསུམ་པ་རྣམ་སྨིན་གྱི་འབྲས་བུ་ནི།
-120-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧ །
ཡང་དག་པར་རྫོགས་པའི་སོགས་དང་། བཞི་བ་བདག་པོའི་འབྲས་བུ་ནི་རྟེན་གྱི་སོགས་སོ། །
གཉིས་པ་ལ་མཚམས་སྦྱར་བ་དང་། དངོས་ཀྱི་དོན་ནོ། །དང་པོ་ནི། བྱེད་པའི་འོག་ཏུ་ཞེས་
སོགས་སོ། །འདིར་སྒོམ་ལམ་གཉིས་པོའི་ཁྱད་པར། ཀུན་རྫོབ་སྣང་བ་ཡོད་མེད་ཙམ་གྱིས་མི་
ཕྱེད་དེ། འཕགས་སེང་གི་མཉམ་གཞག་སྣང་བཅས་སུ་བཞེད་པས་སོ། །དེའི་ཕྱིར་བག་ཆགས་
ཀྱི་དབང་གིས་གཟུང་འཛིན་གཉིས་སུ་སྣང་བའི་ཡང་དག་པ་མ་ཡིན་པའི་ཀུན་ཏུ་རྟོག་པ་དང་
མཚུངས་པར་ལྡན་པ་དང་མི་ལྡན་པའི་དབྱེ་བ་ལས་འབྱེད་པའོ། །གལ་ཏེ་མཉམ་གཞག་ཡེ་
ཤེས་ལ་གཉིས་ཀྱི་སྣང་བ་ཡོད་པས་ཟག་བཅས་སུ་ཐལ་བ་མ་ཡིན་ནམ་ཞེན། འཕགས་པའི་
མཉམ་གཞག་ཏུ་གཟུགས་སོགས་ཀྱི་སྣང་བ་ཤར་བ་དེ་ནི་ཁམས་གསུམ་གྱིས་བསྡུས་པའི་
གཟུགས་སོགས་ཀྱི་སྣང་བ་མ་ཡིན་གྱི། ཇི་སྐད་དུ་འབྱུང་མེད་གཟུགས་དོན་བལྟ་བ་དང་། །
ཞེས་སོགས་ལྟར་དབང་འབྱོར་བའི་གཟུགས་ཏེ། ཟད་པར་ས་ལ་སོགས་པ་བཞིན་ནོ། །ཡང་
དག་མིན་རྟོག་དང་མཉམ་གཞག་ཡེ་ཤེས་འཛིན་སྟངས་འགལ་ཡང་། མཚུངས་ལྡན་དུ་འབྱུང་
མི་སྲིད་པ་མ་ཡིན་ཏེ། རྟོག་པ་བཞི་དང་ངེས་འབྱེད་ཆ་མཐུན་བཞིན་ནོ། ། །
གཉིས་པ་ལ་ཟག་བཅས་སྒོམ་ལམ་དང་། ཟག་མེད་སྒོམ་ལམ་མོ། །དང་པོ་ལ་སྤྱིའི་
མཚམས་སྦྱར་བ་དང་། སོ་སོའི་རང་བཞིན་བཤད་པ་དང་། བྱེད་ལས་ཀྱི་དོན་བསྡུ་བའོ། །དང་
པོ་ནི་མོས་པ་དང་སོགས་སོ། །གཉིས་པ་ལ་གསུམ་ལས། དང་པོ་ལ་མོས་པ་དངོས་དང་། དེའི་
ཕན་ཡོན་ནོ། །དང་པོ་ནི། རྣམས་ཀྱི་ནང་ནས་སོགས་ལ། བརྒྱ་བྱིན་གྱིས་མི་མཇེད་ཀྱི་ཞིང་། དེ་
བཞིན་གཤེགས་པ་མྱ་ངན་ལས་འདས་པའི་རིང་བསྲེལ་གྱིས་བྱུར་བུས་གཏམས་པའི་མཆོད་
རྟེན་ལ་མཆོད་པའི་བསོད་ནམས་ལས་ཤེར་ཕྱིན་གྱི་མིང་ཚིག་ཡི་གེར་བྲིས་པ་ལ་མཆོད་པའི་
བསོད་ནམས་ཆེས་ཁྱད་པར་དུ་འཕགས་པའི་མདོ་ཚན་ཉི་ཤུ་རྩ་བདུན་ཆོས་ཅན། ཤེར་ཕྱིན་ལ་
མོས་པ་ཉི་ཤུ་རྩ་བདུན་དང་མཚུངས་པར་ལྡན་པའི་སྒོམ་ལམ་ཉི་ཤུ་རྩ་བདུན་དུ་ཕྱེ་ནས་བཤད་
-12[-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཡིན་ཏེ། དེ་བཤད་པར་ཞེས་སོགས་སྦྱར་རོ། །འགྲེལ་པ་ལ། མོས་པ་དང་མཚུངས་ལྡན་གྱི་
སྒོམ་ལམ་ངོས་བཟུང་། དབྱེ་བ་སོ་སོར་བཤད་པའོ། །དང་པོ་ནི་ཡུམ་གྱི་མདོ་ལས་ཤེར་ཕྱིན་ལ་
མཆོད་པའི་བསོད་ནམས་ཇི་སྙེད་བཤད་པ་དེ་ཐམས་ཅད་མོས་པའི་དུས་དེ་ཉིད་ཐོབ་པ་ཡིན་
ནམ་ཞེ་ན། ཤེར་ཕྱིན་དེ་ རང་གི་དོན་དང་། གཉིས་ཀ་དང་། གཞན་དོན་གྱི་འབྱུང་གནས་སུ་
ཤེས་ནས་དམིགས་པ་ཉིད་ཇི་ལྟར་མོས་པ་བཞིན་དོན་གསུམ་མཐོང་བ་སྟེ་ཐོབ་པའི་དགེ་བའི་
ཆོས་ཀྱི་རྟེན་ནམ་རྒྱུ་ཡིན་ན་ཡང་དང་པོ་མོས་པའི་དུས་ཉིད་ནས་མངོན་དུ་མི་བྱེད་དེ། དོན་
གསུམ་པོ་དེའི་རྒྱུ་སྒོམ་པའི་ལམ་གྱི་དབང་དུ་བྱས་པ་ལས་སོ། །དབྱེ་བ་ནི་ཤེར་ཕྱིན་ལ་མོས་པ་
དང་མཚུངས་ལྡན་དུ་བྱུང་བའི་སྒོམ་ལམ་གྱི་ངོ་བོ་ཡང་ཆུང་འབྲིང་རྣམ་པ་གསུམ་དུ་དང་།
གསུམ་པོ་དེ་དག་ཀྱང་རེ་རེ་ཞིང་ཆུང་ངུ་ལ་སོགས་པའི་དབྱེ་བས་གསུམ་དང་། གསུམ་པོ་ཡང་
རེ་རེ་ཞིང་ཆུང་ངུའི་ཆུང་ངུ་ལ་སོགས་པའི་དབྱེ་བས་རྣམ་པ་གསུམ་དུ་འབྱེད་པ་ཡིན་ལ། དེ་ལྟར་
ཕྱེ་བས་དགུ་ཚན་གསུམ་གྱིས་ཉི་ཤུ་རྩ་བདུན་ཡིན་ཏེ། དེ་ལྟར་མདོ་ལས་གསུངས་པའི་ཕྱིར།
འདིར་བསྟན་གྱི་མོས་པ་ནི། ཡུམ་དོན་གསུམ་གྱི་འབྱུང་གནས་སུ་མོས་པའི་དད་པ་ཡིན་ལ། དེ་
ལ་ཐོས་བསམ་གྱིས་བསྡུས་པ་དང་། སྒོམ་བྱུང་གིས་བསྡུས་པ་གཉིས་ལས། དང་པོ་ནི། ལུང་
རིགས་རྣམ་དག་ལ་བརྟེན་ནས། དེ་ལྟར་མོས་པ་ལས་དང་པོ་པའི་ས་ནས་ཀྱང་ཡོད་ལ། གཉིས་
པ་ལ་འཇིག་རྟེན་པའི་དང་། དེ་ལས་འདས་པའི་སྒོམ་བྱུང་གིས་བསྡུས་པ་གཉིས་སུ་ཡོད་ཀྱང་།
མོས་པ་ཡིད་ལ་བྱེད་པའི་སྦྱོར་ལམ་དང་མཐོང་ལམ་གྱི་རྣམ་གཞག་མ་གསུངས་པ་ནི་སྦྱོར་
མཐོང་ཙམ་གྱིས་མོས་པ་དེ་མཐར་མི་ཕྱིན་ཞིང་། དེ་མཐར་ཕྱིན་པ་སྒོམ་ལམ་གྱིས་གོམས་པར་
བྱས་པ་ལ་རག་ལུས་པའོ། །དེའི་ཤེས་བྱེད་ཀྱང་རྫོགས་སྨིན་སྦྱང་གསུམ་མ་བྱས་ཀྱི་བར་ཡང་
དག་པའི་མཐའ་མངོན་དུ་བྱེད་མི་ནུས་པའོ། །དེ་ལྟར་མོས་པ་སྒོམ་ལམ་གྱི་ངོས་འཛིན་ནི། རྒྱུའི་
ཀུན་སློང་ཡུམ་དོན་གསུམ་གྱི་འབྱུང་གནས་སུ་ཡིད་ཆེས་པ་སྔོན་དུ་བཏང་ནས། དུས་ཀྱི་ཀུན་
-122-



གྲགས་ཆེན་བཅོ་བརྒྱད་ཀྱི་མངོན་རྒྱུན་པཎ་ཤཱཀ་འགྲེལ་སྐོར་བཞུགས། ༼༤ ༧
སློང་ཡང་དེ་དང་མཚུངས་པར་ལྡན་པའི་རྗེས་ལ་མངོན་རྟོགས་ཙམ་ཞིག་ནི་མཉམ་གཞག་ན་
ཡང་ཡོད་མོད། མཉམ་གཞག་དེའི་རྗེས་ཐོབ་ཏུ་རྫོགས་སྨིན་སྦྱང་གསུམ་མཐར་ཕྱིན་པའི་རྒྱུ་
བསོད་ནམས་ཀྱི་ཚོགས་གསོག་པར་བྱེད་པའི་ཐབས་ཀྱིས་བསྡུས་པའི་རྗེས་ཐོབ་ཡེ་ཤེས་ལ་
མོས་པ་ཡིད་ལ་བྱེད་པ་བླ་ན་མེད་པའི་སྒོམ་ལམ་ཞེས་བྱ་ཞིང་། བསྔོ་བ་དང་ཡི་རང་གཉིས་ལ་
ཡང་དེ་བཞིན་དུ་སྦྱར་རོ། །གཉིས་པ་ཕན་ཡོན་ལ་གསུམ་ལས། མཚམས་སྦྱར་བ་ནི་དེ་ལྟར་
སོགས་སོ། །རྩ་བ་ནི། བརྒྱ་བྱིན་གྱིས་གསོལ་པ། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་ཡོན་
ཏན་ཆེན་པོ་དང་ལྡན་པ་དང་། ཡོན་ཏན་ཚད་མེད་པ་དང་། མི་མཉམ་པ་དང་མཉམ་པ་དང་
ལྡན་པ་ཞེས་སོགས་ཀྱི་མདོ་ཆོས་ཅན། མོས་པ་གསུམ་པོ་ལ་གོ་རིམ་བཞིན་དུ་བསྟོད་བཀུར་
བསྔགས་གསུམ་དགུ་ཚན་རེ་རེ་མཛད་པ་ཡིན་ཏེ། དེ་མཛད་པར་རྗེ་བཙུན་གྱི་གཞུང་འདིས་
བཀྲལ་བའི་ཕྱིར། འགྲེལ་པ་ནི་ལས་སུ་བྱ་བ་དོན་གསུམ་གྱི་འབྱུང་གནས་སུ་ཇི་ལྟར་མོས་པ་
བཞིན་དོན་གསུམ་མཐོང་བ་སྟེ་འཐོབ་ཏུ་རུང་བའི་ཆོས་ཀྱི་མཚན་ཉིད་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་ཡིད་ཆེས་པའི་རྣམ་པས་ཞུགས་པའི་མོས་པ་ཡིད་ལ་བྱེད་པ་གནས་སྐབས་ཀྱི་ཁྱད་
པར་དང་པོ་རང་དོན་མོས་པའི་གནས་སྐབས་དགུ་དག་དང་། གཉིས་པ་གཉིས་དོན་མོས་པའི་
དང་། གསུམ་པ་གཞན་དོན་མོས་པའི་གནས་སྐབས་དགུ་དག་ཏུ། བྱེད་པ་པོ་གོ་རིམ་བཞིན་དུ་
སོ་སོར་བསྟོད་པ་དགུ་དང་། བཀུར་བ་དགུ་དང་། བསྔགས་པ་རྣམ་པ་དགུས། དགོས་པའི་
ཁྱད་པར་མོས་པ་དེས་གོང་ནས་གོང་དུ་མངོན་པར་འཕེལ་བར་བྱ་བའི་ཕྱིར་དུ་བསྟོད་པ་དང་
བཀུར་བ་དང་བསྔགས་པར་འདོད་དོ། །བསྟོད་པ་ལ་སོགས་པ་འདི་དག་ནི་ཆོས་ཅན། ཡོན་
ཏན་གྱི་དོན་ཡང་དག་པར་ཇི་ལྟ་བ་བཞིན་དུ་རྟོགས་ནས་བརྗོད་པའི་མཚན་ཉིད་ཅན་ཡིན་གྱི།
གཅམ་བུའི་ངོ་བོ་ནི་མ་ཡིན་ཏེ། ཡོན་ཏན་དང་འཚམས་པར་བསྟོད་པ་ལ་སོགས་པ་རིམ་པར་
བཤད་པ་དེས་ནའོ། །ཕན་ཡོན་འདི་དག་ནི་སྒོམ་ལམ་དུ་མ་ཟད། སྐབས་འདི་ནས་བཤད་པའི་
-123-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མོས་པ་མཚན་ཉིད་པ་གསུམ་ཀའི་ཕན་ཡོན་ཡིན་པར་མདོ་ལས་བཤད་དོ། །ཕན་ཡོན་ཅན་གྱི་
མོས་པ་དེས་བསགས་པའི་དགེ་བ་ཡང་། བསོད་ནམས་ཀྱི་ཚོགས་ནི་སྒོམ་ལམ་གསུམ་པའི་
སྦྱོར་བ་དང་། རྗེས་ཐོབ་ཏུ་གསོག་པ་ཡིན་ལ། ཡེ་ཤེས་ཀྱི་ཚོགས་ནི། མཉམ་གཞག་གི་སྐབས་
ཉིད་དུ་ཡིན་པས་ན་མོས་པ་ཡིད་ལ་བྱེད་པ་བླ་ན་མེད་པའི་སྒོམ་ལམ་ཞེས་བྱ་བ་འདིའི་གཙོ་བོ་ནི་
མཉམ་གཞག་ཡིན་ལ། ཟག་བཅས་སུ་བཤད་པ་ནི་རྗེས་ཐོབ་སྟེ། བསྔོ་རྒྱུའི་དགེ་རྩ་གསོག་པ་
ནི་སྐབས་དེར་གཙོ་ཆེ་བའི་ཕྱིར་རོ། །གཉིས་པ་བསྔོ་བ་སྒོམ་ལམ་བཤད་པ་ལ། མཚམས་སྦྱར་
བ་ནི་དེ་ལྟར་སོགས་དང་། རྩ་བ་ནི་བརྒྱ་བྱིན་གྱིས་གསོལ་པ། བྱང་ཆུབ་སེམས་དཔའ་ཆེན་པོའི་
རྗེས་སུ་ཡི་རང་བ་དང་ལྡན་པའི་བསོད་ནམས་བྱ་བའི་དངོས་པོ་གང་ཡིན་པ་དེ་སེམས་ཅན་
ཐམས་ཅད་ཐུན་མོང་དུ་བྱས་ཏེ། བླ་ན་མེད་པར་ཡང་དག་པར་རྫོགས་པའི་བྱང་ཆུབ་ཏུ་བསྔོ་བ་
འདི་ནི་དགེ་བའི་རྩ་བ་གཞན་ཐམས་ཅད་ལས་མཆོག་ཅེས་བྱའོ། །ཞེས་སོགས་ཀྱི་མདོ་ཚིག་
བཅུ་གཉིས་པོ་ཆོས་ཅན། བྱང་སེམས་ཀྱི་བསྔོ་བ་ཉིད་དང་། བསྔོ་བ་དེ་དང་མཚུངས་པར་ལྡན་
པའི་སྒོམ་ལམ་ཡང་བཤད་པ་ཡིན་ཏེ། དེ་བཤད་པར་རྗེ་བཙུན་གྱི་གཞུང་འདིས་བཀྲལ་བའི་
ཕྱིར། འགྲེལ་པ་ལ། བསྔོ་ཚུལ་དང་། བསྔོ་བའི་དབྱེ་བ་གཉིས་ལས། དང་པོ་ནི། བྱེད་པ་པོ་
ཐེག་པ་གསུམ་གྱིས་བསྡུ་བར་བྱ་བའི་སེམས་ཅན་ལ། ལམ་ཉེ་བར་སྟོན་པའི་རྒྱུའི་ངོ་བོ་ཚོགས་
གཉིས་གསོག་པར་བྱེད་པ་དང་ལྡན་པ་བྱང་སེམས་རྣམས་ཀྱིས་དགོས་པའི་ཁྱད་པར་དགེ་རྩ་མི་
ཟད་པར་བྱ་བའི་ཕྱིར་དུ་ལས་སུ་བྱ་བ་ཡང་དག་པར་རྫོགས་པའི་བྱང་ཆུབ་ཏུ་བསྔོ་བར་བྱེད་དོ།།
བསྔོ་ཚུལ་ནི་རྣམ་པ་བཅུ་གཉིས་ཀྱི་སྒོ་ནས་སོ། །གཉིས་པ་ལ་བསྔོ་ཚུལ་དང་། དབྱེ་བའོ། །དང་
པོ་ལ་ངོ་བོ་ངོས་བཟུང་བ་དང་། དེ་ལ་དགོས་པའི་ཡན་ལག་གི་ཚོགས་སོ། །དང་པོ་ནི། འདི་
སྐད་བཤད་པའི་མོས་པས་བསགས་པའི་དགེ་རྩ་བླ་ན་མེད་པའི་བྱང་ཆུབ་ཏུ་བསྔོ་བ་ནི་ཁྱད་
པར་ཅན་གྱི་བསྔོ་བ་ཞེས་བྱའོ། །གཉིས་པ་ལ་བློའི་རྣམ་པ་དང་བསྔོ་བྱའི་རྫས་སོ། །དང་པོ་ནི།
-124-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
མི་དམིགས་པ་དང་། དབེན་ པའི་རྣམ་པ་ཅན་ཏེ། ཚུལ་ ཁྲིམས་ལ་ སོགས་པའི་ཕུང་པོ་མི་
དམིགས་ པ་དང་། བདག་དང་གཞན་ལ་ སོགས་ པས་དབེན་པ་དང་། བསྔོ་བར་བྱེད་པའི་
སེམས་ཕྱིན་ཅི་མ་ལོག་པ་འཁོར་གསུམ་མི་དམིགས་པའི་ཤེས་རབ་དང་ལྡན་པའོ། །བསྔོ་བྱའི་
རྫས་ལ། གཞན་གྱི་དགེ་བ་ལ་རྗེས་སུ་ཡི་རང་བ་དང་། རང་གི་དགེ་བ་ལ་མཚན་མར་མི་འཛིན་
པའོ། །དང་པོ་ནི་དེ་བཞིན་གཤེགས་པའི་དགེ་བའི་ཚོགས་ཀྱི་རང་བཞིན་དྲན་པ་ཞེས་བྱ་བའི་
མིང་ཅན་དུས་གསུམ་གྱི་སངས་རྒྱས་ཀྱི་དགེ་བ་ལ་དང་། གཉིས་པ་ནི་གང་བསྔོ་བ་ཐབས་ལ་
མཁས་པ་དང་བཅས་པའི་མིང་ཅན་སྦྱིན་པ་སོགས་ལ་དང་། གང་གིས་བསྔོ་བ་མཚན་མ་མེད་
པའི་མིང་ཅན་མཚན་མ་ལ་དང༌། གྲོགས་ཀྱི་ཁྱད་པར་སངས་རྒྱས་ཀྱིས་གནང་བའི་མིང་ཅན་
ཐབས་ཤེས་རབ་ཚང་བའི་ལམ་ཐམས་ཅད་ལ་དང་། བསྔོ་སའི་ཁྱད་པར་བསྔོ་ས་ཁམས་
གསུམ་པར་མ་གཏོགས་པའི་མིང་ཅན་འདོད་པའི་ཁམས་ལ་སོགས་པ་མི་དམིགས་པའི་ཚུལ་
གྱིས་དམིགས་པ་དང་། དབྱེ་བ་ནི་བསོད་ནམས་ཆེན་པོ་འབྱུང་བའི་བསྔོ་བ་ཆུང་ངུ་དང་འབྲིང་
དང་ཆེན་པོ་ཞེས་བྱ་བ་དེ་ལྟར་མིང་དུ་བཏགས་པའི་ཡིད་ལ་བྱེད་པ་དགེ་བ་བཅུའི་ལས་ཀྱི་ལམ་
མི་དམིགས་པའི་ཚུལ་གྱིས་དང་། རྒྱུན་དུ་ཞུགས་པའི་འབྲས་བུ་དང་། བླ་ན་མེད་པ་ཡང་དག་
པར་རྫོགས་པའི་སངས་རྒྱས་མི་དམིགས་པའི་ཚུལ་གྱིས་སེམས་ཅན་གང་དག་དེ་ལ་བཀོད་
པའི་བསོད་ནམས་རྫོགས་པའི་བྱང་ཆུབ་ཏུ་བསྔོ་བར་བྱེད་པའོ། །འདིའི་དོན་རྣམས་ནི་མདོའི་
དངོས་བསྟན་དང་། མིང་ནི་བསྟན་བཅོས་སུ་བཏགས་པའོ། །གསུམ་པ་རྗེས་སུ་ཡི་རང་བའི་
སྒོམ་ལམ་བཤད་པ་ལ། མཚམས་སྦྱར་བ་ནི་དེ་ལྟར་སོགས་དང་། རྩ་བ་ནི། བྱང་ཆུབ་སེམས་
དཔའ་ཆེན་པོ་བྱམས་པས་རབ་འབྱོར་ལ་སྨྲས་པ། བྱང་ཆུབ་སེམས་དཔའ་ཆེན་པོའི་རྗེས་སུ་ཡི་
རང་བ་ནི་གང་ཡིན། ཞེས་དྲིས་པའི་ལན་དུ། དུས་གསུམ་པའི་སངས་རྒྱས་ཀྱི་དགེ་བ་སོགས་མི་
དམིགས་པའི་ཚུལ་གྱིས་རྗེས་སུ་ཡི་རང་ན་རྗེས་སུ་ཡི་རང་བའི་མཆོག་ཅེས་བྱའོ། །ཞེས་སོགས་
-125-



བརྩེ་ཆེན་འོད་སྣང་མས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་མདོ་ཆོས་ཅན། ཞེས་སྦྱར། འགྲེལ་པ་ནི། རང་དང་གཞན་གྱི་དགེ་བའི་རྩ་བ་ཐམས་ཅད་ལ་
རབ་ཏུ་དགའ་བའི་སེམས་ཀྱིས་ཀུན་རྫོབ་ཏུ་རྣམ་ཤེས་ཀྱི་སྣང་ཆ་མ་དོར་བའི་ཐབས་ཀྱིས་
དམིགས་ལ། དོན་དམ་པར་ཡེ་ཤེས་ཀྱི་ངོར་མི་དམིགས་པའི་སྒོ་ནས་རྗེས་སུ་ཡི་རང་བར་བྱ་བ་
ནི་ཆོས་ཅན། ཁྱད་པར་དུ་འཕགས་པ་ཡིན་ཏེ། བསྔོ་བས་ལེགས་པར་བསྔོས་པའི་དགེ་བ་དེ་
ཡང་གོང་ནས་གོང་དུ་སྤེལ་བར་བྱ་བ་ཡིན་པའི་ཕྱིར། གསུམ་པ་ནི། དེ་ལ་བསྡུས་པའི་དོན་ནི་
ཞེས་སོགས་སོ། །འདིར་བསོད་ནམས་བྱས་པ་མཉམ་པའི་དོན་ལ་རྗེས་སུ་ཡི་རང་བའི་ཚུལ་
གཉིས་ཏེ། གཞན་གྱིས་བྱས་པ་དེ་ལ་དམིགས་པའི་ཚུལ་གྱིས་ནི་དགེ་བ་དེ་རྒྱུར་བྱས་པ་ལས་
བྱུང་བའི་བསོད་ནམས་འཐོབ་པ་ཙམ་ཡིན་ལ། མི་དམིགས་པའི་ཚུལ་གྱིས་ནི་གཞན་གྱིས་བྱས་
པ་དེ་རྒྱུར་བྱས་པ་ལས་བྱུང་བར་མ་ཟད། དགེ་བ་དེ་ལས་ཆེས་ལྷག་པར་འཐོབ་པ་ནི་ཡུམ་གྱི་
མདོའི་དགོངས་པའོ། །ཡང་རང་གིས་བྱས་པ་ལ་ཡི་རང་བ་དང་། གཞན་གྱིས་བྱས་པ་ལ་ཡི་
རང་བ་གཉིས་ལས། དང་པོ་ལ་ཡང་། བསྔོ་བས་མ་ཟིན་པ་ནི་འགྱོད་པ་མེད་པར་བྱས་པས་
བྱས་ལ་བསགས་པའི་ལས་སུ་བྱེད་ལ། བསྔོ་བས་ཟིན་ན་ནི་གོང་དུ་སྤེལ་བར་བྱེད་དོ། །གཉིས་
པ་ལ་ཡང་། བསྔོ་རྒྱུ་དངོས་ནི་རྗེས་སུ་ཡི་རང་བའི་དགེ་བ་ཉིད་ཡིན་ལ། གཞན་གྱིས་བསགས་
པའི་ཆ་ནི་གང་ཟག་གཞན་གྱི་བསྔོ་བས་བསྒྱུར་དུ་མི་རུང་ཡང་། ཇི་སྐད་དུ། ཀུན་ནས་ཀུན་ཀྱང་
བཟང་པོར་རེད་གྱུར་ཅིག། ཅེས་པ་ལྟ་བུ་གནས་མ་ཡིན་པའི་སྨོན་ལམ་སྟེ། སྡོམ་གསུམ་ལས།
ཆོས་རྣམས་ཆོས་ཉིད་བསྔོ་བ་ཡིས། །མི་འགྱུར་གལ་ཏེ་འགྱུར་ན་ནི། །དང་པོའི་སངས་རྒྱས་
གཅིག་ཉིད་ཀྱིས། ། བསྔོ་བ་དེང་སང་ཅིས་མི་འགྲུབ། །ཞེས་གསུངས་སོ། ། །
གཉིས་པ་ཟག་མེད་སྒོམ་ལམ་བཤད་པ་ལ་གཉིས་ལས། མཚམས་སྦྱར་བ་ནི། དེའི་
འོག་ཏུ་ཞེས་སོགས་དང་། དོན་བཤད་པ་ལ་གཉིས་ཏེ།
སྒྲུབ་པ་སྒོམ་ལམ་བཤད་ པ་དང༌
། རྣམ་དག་ སྒོམ་ལམ་བཤད་པའོ། །དང་པོ་ལ་
-126-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
མཚམས་སྦྱར་བ་ནི། དེའི་ཕྱིར། དང་པོ་སོགས་དང་། རྩ་བ་ནི་ཤཱ་རིའི་བུས་གསོལ་པ། ཡུམ་
འདི་ནི་སྣང་བར་བགྱི་བའོ། །དེ་བས་ན་ཡུམ་འདི་ལ་ཕྱག་འཚལ་ལོ། །ཞེས་སོགས་ཀྱི་མདོ་
ཆོས་ཅན། ཞེས་སྦྱར། འདིར་བསྡུས་པའི་དོན་ནི། ཟག་མེད་སྒོམ་ལམ་ཞེས་པའི་མིང་ཅན་
མཉམ་གཞག་གི་ཡེ་ཤེས་དེ་གསུམ་དུ་འདུས་པ་ཡིན་ཏེ། བར་ཆད་མེད་པའི་ལམ་དང་། རྣམ་
པར་གྲོལ་བའི་ལམ་དང༌། ཁྱད་པར་གྱི་ལམ་མོ། །དེ་དག་ལས་སྔ་མ་གཉིས་ལ་ནི་རྣམ་དག་
སྒོམ་ལམ་ཞེས་བྱ། ཕྱི་མ་འདི་ལ་སྒྲུབ་པ་སྒོམ་ལམ་ཞེས་བྱ་སྟེ། ཡོན་ཏན་མངོན་པར་སྒྲུབ་པའི་
དབང་དུ་བྱས་སོ། །འདིར་བཤད་པའི་གོ་རིམ་ནི། སྐྱེ་རིམ་ལས་བཟློག་པ་སྟེ། ཡོན་ཏན་སྔར་
བཤད་པའོ། །ཡོན་ཏན་གང་ཞེ་ན། གཉིས་ཏེ། གནས་སྐབས་ཀྱི་དང་། མཐར་ཐུག་གིའོ། །
དང་པོ་ལ། རང་དོན་སྤང་རྟོགས་ཀྱི་དང༌། གཞན་དོན་ཕྲིན་ལས་ཀྱི་ཡོན་ཏན་གཉིས་ལས།
དང་པོ་ལ་རྗེས་ཐོབ་ཏུ་བསོད་ནམས་ཀྱི་ཚོགས་སྐྱེ་བ་དང༌། མཉམ་གཞག་ཏུ་ཡེ་ཤེས་ཀྱི་ཚོགས་
སྐྱེ་བའོ། །དང་པོ་ནི། གཟུགས་ལ་སོགས་པ་ཕྱིན་ཅི་མ་ལོག་པ་སྒྱུ་མ་ལྟ་བུར་མཐོང་བའི་ཡེ་
ཤེས་འདྲེན་པ་ནི། སྒོམ་ལམ་འདིའི་མཉམ་གཞག་གི་ངོ་བོ་ཉིད་དོ། །ཡེ་ཤེས་དེས་མ་ཟིན་ན་
སྦྱིན་སོགས་གཞན་གྱིས་སངས་རྒྱ་བ་ཉིད་མི་ཐོབ་པ་ནི་ཡེ་ཤེས་དེའི་ཡོན་ཏན་གྱི་མཆོག་ཉིད་དོ།།
གཉིས་པ་ནི། ཆོས་ཐམས་ཅད་ཀྱི་རྣམ་པའི་ཁྱད་པར་སྐྱེ་བ་མེད་པར་རྟོགས་པའི་ཕྱིར་ཡུལ་ཀུན་
ལ་མངོན་པར་ཞེན་པ་འདུ་མི་བྱེད་པ་ནི་ཡེ་ཤེས་ཀྱི་ཚོགས་སོ། །གཉིས་པ་ནི། དེ་ལྟ་བུའི་ངོ་བོ་
ཉིད་ལ་སོགས་པའི་ལམ་གྱིས་ཆོས་ཐམས་ཅད་མི་དམིགས་པ་ཉིད་དུ་རྣལ་འབྱོར་པ་གཞན་གྱི་
རྒྱུད་ལ་གཏོད་པར་བྱེད་པའོ། །གཉིས་པ་ནི་དོན་ཆེན་པོ་སངས་རྒྱས་ཉིད་དུ་བྱེད་པའི་ཕྱིར་ཡོན་
ཏན་གྱི་དོན་ཆེན་པོའོ། །
གཉིས་པ་རྣམ་དག་སྒོམ་ལམ་བཤད་པ་ལ། རྒྱུ་དང་རྒྱུ་མིན་གྱི་རབ་དབྱེ་དང་། འབྲས་
བུ་རྣམ་དག་སྒོམ་ལམ་དངོས་སོ། །དང་པོ་ལ་མཚམས་སྦྱར་བ་ནི། དེའི་འོག་ཏུ་སོགས་དང་།
-127-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྩ་བ་ནི། ཤཱ་རིའི་བུས་གསོལ་པ། ཡུམ་འདི་ལ་དེ་ལྟར་མོས་པའི་བྱང་ཆུབ་སེམས་དཔའ་དེ་
གང་ནས་ཤི་འཕོས་ནས་འདིར་སྐྱེས་པ་ལགས། ཡུན་ཇི་ཙམ་ཞིག་ནས་སངས་རྒྱས་མཉེས་པར་
བྱས་པ་ལགས། ཞེས་སོགས་ཀྱི་མདོ་ཚིག་ཆོས་ཅན། ཞེས་སྦྱར། འགྲེལ་པ་ལ། རྣམ་དག་སྒོམ་
ལམ་སྐྱེ་བའི་མཐུན་རྐྱེན་དང་འགལ་རྐྱེན་གཉིས་ནི། གཞུང་ཇི་ལྟ་བ་བཞིན་ནོ། །གཉིས་པ་ལ་
གཉིས་ཏེ། རྣམ་པར་གྲོལ་བའི་ལམ་དང་། བར་ཆད་མེད་པའི་ལམ་མོ། །དང་པོ་ལ་རྣམ་དག་
གི་ངོ་བོ་སྤྱིར་བསྟན་པ་དང༌། དབྱེ་བ་སོ་སོར་བཤད་པའོ། །དང་པོ་ལ་མཚམས་སྦྱར་བ་ནི་དེ་
ལྟར་སོགས་དང་། རྩ་བ་ལ་གཟུགས་རྣམ་པར་དག་པ་གང་ཡིན་པ་དེ་ནི། འབྲས་བུ་རྣམ་པར་
དག་པ་ཞེས་སོགས་ཀྱི་མདོ་ཆོས་ཅན། ཡུལ་ཅན་མཉམ་གཞག་ཡེ་ཤེས་ངོ་སྐལ་གྱི་དྲི་མས་རྣམ་
པར་དག་པ་ན། དེས་སྒྲོ་འདོགས་བཅད་ཟིན་པའི་ཡུལ་གཟུགས་སོགས་ཀྱང་དྲི་མ་དེ་ཉིད་ཀྱིས་
རྣམ་པར་དག་པ་ཞེས་བརྗོད་པའི་རྒྱུ་མཚན་ཡོད་དེ། དག་པ་དེ་ཉིད་གནས་ཚུལ་ལ་ཐ་དད་དུ་
མེད་ཅིང་། རྟོག་པས་སོ་སོར་བཅད་དུ་མེད་པའི་ཕྱིར་ཏེ། རྟོག་པའི་ཡུལ་ལས་འདས་པའི་ཕྱིར།
འདི་ནི་གཉིས་སུ་བྱར་མེད་ཅེས་པའི་དོན་ཏེ། དོན་དམ་པའི་བདེན་པ་དག་ནི་རྟོག་ངོར་ཐ་དད་
པས་ཐ་དད་པའི་གོ་མི་ཆོད་པའོ། །འགྲེལ་པ་ལ། བཤད་པ་དང་། བསྡུ་བ་གཉིས་ལས། དང་
པོ་ནི། འཕགས་པའི་གང་ཟག་བཞི་པོ་དག་གི་དགེ་སྦྱོང་གི་ཚུལ་གྱི་འབྲས་བུ་རྣམ་གྲོལ་གྱི་ལམ་
གང་ཡིན་པ་དེ་དེའི་ངོ་སྐལ་གྱི་མི་མཐུན་པའི་ཕྱོགས་ཐམས་ཅད་དང་བྲལ་བ་ཉིད་ཀྱི་སྒོ་ནས་
འབྲས་བུ་རྣམ་པར་དག་པ་གང་ཡིན་པ་དེ་ནི་དེའི་ཡུལ་དུ་བཞག་པའི་གཟུགས་ལ་སོགས་པ་
ཡང་རྣམ་པར་དག་པ་ཡིན་ཏེ། འབྲས་བུ་རྣམ་གྲོལ་ལམ་དང་དེའི་ཡུལ་གཟུགས་ལ་སོགས་པ་
ངོ་སྐལ་གྱི་དྲི་མ་རྣམ་པར་དག་པ་ནི་དེ་སྐབས་ཀྱི་ཡུལ་གཟུགས་ལ་སོགས་པའི་ཕུང་པོ་དང་།
གཟུང་བ་ཕྱི་རོལ་གྱི་དོན་དང་། ཐེག་པ་གསུམ་གྱི་ལམ་སོགས་ལ་བདག་དང་གཟུང་བའི་ཆོས་
དང་ལམ་གྱི་ཆོས་སུ་མངོན་པར་ཞེན་པ་ལ་སོགས་པ་དང་བྲལ་བས་རབ་ཏུ་ཕྱེ་བ་ཉིད་ཀྱིས་སོ།།
-128-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
གཉིས་པ་ནི་འབྲས་བུ་རྣམ་པར་དག་པ་ན་དེའི་ཡུལ་ཐམས་ཅད་ཀྱང་དེ་ལྟར་དུ་རྣམ་
པར་དག་པ་ཡིན་ཞེས་མདོ་ལས་བརྗོད་པ་ཡིན་ཏེ། སྒྲས་ཐ་དད་དུ་བརྗོད་པའི་རྣམ་པར་དག་པ་
དེ་དག་རང་གི་མཚན་ཉིད་ཐ་དད་དུ་མངོན་སུམ་གྱིས་མ་དམིགས་ཤིང་། སྤྱིའི་མཚན་ཉིད་ཀྱི་སྒོ་
ནས་ཀྱང་ཐ་དད་དུ་བཞག་པར་བྱར་མེད་པ་ཉིད་ཀྱི་ཕྱིར། དེ་ཡང་གང་གི་ཕྱིར་དེ་དག་གི་རྣམ་
པར་དག་པའི་ཡེ་ཤེས་དེ་རྫས་ཐ་དད་དུ་མེད་ཅིང་རྟོག་པས་ནི་ནམ་ཡང་བཅད་དུ་མེད་པ་ཉིད་
ཀྱི་ཕྱིར་དེ་ལྟར་བཤད་ན་ལྡོག་པའི་ཆོས་རྣམས་ལ་རྟོག་ངོར་ཐ་དད་པས་ཐ་དད་པའི་གོ་ཆོད་
པར་འཇོག་ཀྱང་། དོན་རང་མཚན་གྱི་ཆོས་རྣམས་ལ་ལྡོག་པ་ཐ་དད་པས་ཐ་དད་ཀྱི་གོ་མི་ཆོད་
པ་ནི་རྣམ་འགྲེལ་མཛད་པའི་གཞུང་གིས་སྐབས་སུ་ཡང་འཆད་དགོས་སོ། །ཡང་གལ་ཏེ་གཞུང་
འདིའི་དངོས་བསྟན་ལྟར་ན། ཤེས་བྱ་མཐའ་དག་ཀྱང་དག་པ་ཉིད་དུ་ཁས་ལེན་དགོས་པ་མ་
ཡིན་ནམ། ཞེ་ན། གཞུང་ལུགས་ཀྱི་དོན་ལེགས་པར་བཤད་པ་ན་ཧ་ཅང་ཐལ་བ་མེད་དེ། རྣམ་
མཁྱེན་གྱི་དངོས་ཡུལ་དུ་གང་བཞག་པ་དེ་དེ་ལས་རྫས་གཞན་དུ་ཡོད་ན་གཟུང་བ་ཆོས་ཀྱི་
བདག་ཏུ་འགྱུར་ལ། མེད་ན་ནི་རྫ་ས་གཅིག་པས་དོན་དེ་ཉིད་གྲུབ་པ་དང་། ཕྱི་རོལ་སྣང་བ་ཡོད་
མེད་དེ། །སེམས་ཉིད་སྣ་ཚོགས་རྣམས་སུ་སྣང་། །ཞེས་བྱ་བའི་དོན་དེ་ཉིད་འདིར་ཁས་ལེན་
པའི་ཕྱིར་དང་། རྣམ་འགྲེལ་མཛད་པས་བློ་ཚུལ་གཉིས་སྒྲུབ་ཀྱི་རིགས་པས་རང་རིག་ཏུ་འགྲུབ་
པར་ཡང་བཤད་པའི་ཕྱིར་རོ། །ཡང་ན་རྣམ་གྲོལ་ལམ་གློ་བུར་གྱི་དྲི་མས་དག་པ་དང་། དྲི་མ་དེ་
ཉིད་ཀྱི་ཡུལ་གཟུགས་སོགས་རང་བཞིན་གྱིས་རྣམ་པར་དག་པའི་ཆ་གཉིས་ལ་སྦྱར་ནས་ཀྱང་
བཤད་པར་བྱའོ། །གཉིས་པ་ལ་མཚམས་སྦྱར་བ་ནི། རྣམ་པར་དག་པ་ཞེས་སོགས་དང་། རྩ་
བ་ནི། ཉོན་མོངས་ཞེས་སོགས་ཀྱི་གཞུང་འདི་ཆོས་ཅན། འཕགས་པ་བཞིའི་རྣམས་དག་སོ་
སོར་ཕྱེ་བ་ཡིན་ཏེ། དྲངས་མ་ཐག་པའི་མདོ་དེས་གཙོ་བོར་བྱང་སེམས་ཀྱི་རྣམ་དག་དངོས་སུ་
བསྟན་ཞིང་། དེའི་ཞར་ལ་ཉན་རང་གི་དང་། རྣམ་དག་ཤིན་ཏུ་བ་ཡང་བསྟན་པའི་ཕྱིར། །ཞེས་
-29-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའོ། །འགྲེལ་པ་ལ། མདོ་ལས་བཤད་པའི་རྣམ་དག་གསུམ་པོ་གང་ཞེ་ན། འདོད་ཆགས་ལ་
སོགས་པའི་ཞེས་སོགས་གཞུང་ཇི་ལྟ་བ་བཞིན་ནོ། །རྩ་བས་ཁ་བསྐང་པའི་རྣམ་དག་ཤིན་ཏུ་བ་
དེ་གང་ཞེ་ན། ཉོན་མོངས་པ་དང་ཞེས་སོགས་སོ། །གཉིས་པ་བར་ཆད་མེད་པའི་ལམ་ལ་
གཉིས་ཏེ། དངོས་དང་། སྤང་བྱ་སྤོང་ཚུལ་ལ་རྩོད་པ་སྤང་བའོ། །དང་པོ་ལ་མཚམས་སྦྱར་བ་ནི།
ལམ་ཤེས་པ་ཉིད་ཀྱི་སྐབས་སུ། མདོ་ལས་བྱང་སེམས་ཀྱི་རྣམ་དག་སྨོས་པའི་ཞར་ལ། བསྟན་
བཅོས་སུ་སངས་རྒྱས་དང་ཞེས་སོགས་སོ། །རྩ་བ་ལ་བྱང་སེམས་ཀྱི་རྣམ་དག་འཆད་བྱེད་ཀྱི་
མདོའི་དེ་མ་ཐག་ཏུ། གཟུགས་སོགས་རྣམ་པར་དག་པ་ན་ཡུམ་རྣམ་པར་དག་པ་ཡུམ་རྣམ་པར་
དག་པ་ནི་རྣམ་པ་ཐམས་ཅད་མཁྱེན་པ་ཉིད་ཀྱི་བར་རྣམ་པར་དག་པ། ཞེས་སོགས་ཀྱི་མདོ་ཚན་
དགུ་ཆོས་ཅན། འབྲས་བུ་རྣམ་དག་གི་ཡེ་ཤེས་མཐར་ཕྱིན་པ་དེ་འཐོབ་བྱེད་ཀྱི་རྒྱུ་བར་ཆད་མེད་
ལམ་ བསྟན་ པ་ ཡིན་ཏེ། དེ་ བསྟན་ པར་ གཞུང་ འདིས་ ཞེས་ སྦྱར། འགྲེལ་ པ་ནི། རྩ་བར།
སངས་རྒྱས་རྣམ་ཀུན་ཤིན་ཏུ་བ། །ཞེས་དང་། དེའི་ཤུགས་ལ་ཅིག་ཤོས་ཤིན་ཏུ་བ་མ་ཡིན་པར་
གསུངས་པའི་རྒྱུ་མཚན་ཡོད་དེ། སྤང་བྱའི་རྟེན་འདོད་པའི་ཁམས་དང་། བསམ་གཏན་དང་
གཟུགས་མེད་པའི་སྙོམས་པར་འཇུག་པ་དག་སྟེ། ས་དགུ་ལ་བརྟེན་པའི་མི་མཐུན་པའི་ཕྱོགས་
ཆེན་པོའི་ཆེན་པོ་ལ་སོགས་པ་རྣམ་དགུའི་གཉེན་པོའི་ངོ་བོར་གོ་རིམ་བཞིན་དུ་ལམ་ཆུང་ངུའི་
ཆུང་ངུ་ལ་སོགས་པ་རྣམ་དགུ་སྤང་བྱ་རྣམ་པ་ཐམས་ཅད་རྣམ་པར་དག་པའི་རྒྱུ་ཡིན་པ་དང་།
ཅིག་ཤོས་ཉན་རང་གི་ལམ་ནི་སྤང་བྱ་ཉི་ཚེ་བ་ཙམ་རྣམ་པར་དག་པའི་རྒྱུ་ཡིན་པའི་ཕྱིར་རོ། །
འདིར་བྱང་སེམས་ཀྱི་སྒོམ་ལམ་དགུ་པོ་ཐམས་ཅད་རྣམ་དག་སྒོམ་ལམ་དངོས་དང་། དེས་ཐོབ་
པའི་རྣམ་གྲོལ་གྱི་ལམ་ལ་བྱང་སེམས་ཀྱི་དང་། སངས་རྒྱས་ཀྱི་དབྱེ་བས་དང་པོ་རྣམ་དག་སྒོམ་
ལམ་དངོས་དང་། ཕྱི་མ་ནི་ཞར་ལས་བྱུང་བ་སྟེ། མདོ་ལས་རྣམ་པ་ཐམས་ཅད་མཁྱེན་པ་ཉིད་
རྣམ་པར་དག་པ་ཞེས་པས་ཀྱང་མཚོན་པར་ནུས་ལ། སྐབས་འདིར་བྱང་སེམས་ཀྱི་རྣམ་དག་རྒྱུ་
-13}-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼ང༤ ༧
དང་བཅས་པ་འཆད་པའི་སྐབས་ཡིན་པས་ཉན་རང་དང་སངས་རྒྱས་ཀྱི་ཞར་ལ་བྱུང་ཞེས་སྨོས་
སོ༑ ༑གཉིས་པ་ནི་ཇི་ལྟར་ཤིན་ཏུ་བ་ཡིན་ཏེ། སྤང་གཉེན་གྱི་གོ་རིམ་མི་མཐུན་པས་སོ་ཞེ་ན།
ལན་ལ་རྩ་བ་ནི། ཆོས་རྣམས་བེམ་པོར་གྱུར་པའི་ཕྱིར། རྣམ་པར་དག་པ་ལ་ཤེས་པ་མེད་དོ། །
ཞེས་སོགས་མདོ་ཚན་བཅུ་གཅིག་དང་། དེའི་འོག་ཏུ་རྣམ་པར་དག་པ་ནི་རྣམ་པ་ཐམས་ཅད་
མཁྱེན་པ་ཉིད་ལ་ཕན་པར་མི་བྱེད། གནོད་པར་མི་བྱེད་ཅེས་སོགས་ཀླན་ཀ་སྤང་བའི་མདོ་
རྣམས་གསུངས་པས་ན། ཁམས་གསུམ་པ་ཡི་རྣམ་པ་ཅན། །འཇལ་དང་གཞལ་བྱ་མཉམ་པ་
ཉིད། །དེ་ལ་ཀླན་ཀ་སྤངས་པ་ཡིས། །ལམ་ནི་དེ་ཡི་གཉེན་པོར་འདོད། །ཅེས་པ་ཉིད་མདོའི་
དོན་དུ་བཤད་པས། འགྲེལ་ པ་ལ། གཉེན་པོ་ངོས་བཟུང་བ་དང་། སྤང་གཉེན་གྱི་གོ་རིམ་
འཐད་པའི་དཔེ་བསྟན་པའོ། །དང་པོ་ནི། ཁམས་གསུམ་གྱིས་བསྡུས་པའི་ཉོན་མོངས་པ་དང་
ཤེས་བྱའི་སྒྲིབ་པ་མཐའ་དག་གི་གཉེན་པོ་སྒོམ་ལམ་བར་ཆད་མེད་ལམ་དེའི་ངོ་བོ་ཅི་ཞེ་ན། ཇི་
སྐད་དུ་བཤད་པའི་སྒོམ་པའི་ལམ་རྣམ་དག་ཤིན་ཏུ་བའི་རྒྱུ་ཉིད་དུ་བསྟན་པ་ཆོས་ཅན། ཁྱོད་
ཀྱིས་ཐོབ་པའི་སངས་རྒྱས་ཀྱི་རྣམ་དག་དེ་ཤིན་ཏུ་བ་ཉིད་དུ་བཞག་པ་ཡིན་ཏེ། ཁྱོད་ཁམས་
གསུམ་གྱིས་བསྡུས་པའི་དྲི་མ་མཐའ་དག་གི་གཉེན་པོའི་ངོ་བོ་ཉིད་ཡིན་པའི་ཕྱིར། ཁམས་
གསུམ་པའི་རྣམ་པ་ཅན་གྱི་ཤེས་པ་འཛིན་པ་དང་ཤེས་བྱ་གཟུང་བ་དག་མི་དམིགས་པ་ཉིད་ཀྱི་
སྒོ་ནས་མཉམ་པ་ཉིད་དུ་ཤེས་པ་གང་ཡིན་པ་དེ་ཉིད་ཡིན་པའི་ཕྱིར་རོ། །མདོ་དང་ཉི་སྣང་ལས་
ནི་འདིར་བསྟན་གྱི་བར་ཆད་མེད་ལམ་ལ་སྒོམ་པའི་ལམ་ཤིན་ཏུ་བ་ཞེས་བཤད་ཀྱི་གཞན་
བཤད་པ་མེད་དོ། །གཉིས་པ་ནི། ས་དགུ་པ་ནས་ཞེས་པས་བསྟན་པའི་སྤང་གཉེན་གྱི་རིམ་པ་
མི་འཐད་པ་མ་ཡིན་ཏེ། ཇི་སྐད་དུ་བཤད་པ་དེ་ལ་གཉེན་པོ་ནི་ཆེན་པོའི་ཆེན་པོ་ལ་སོགས་པ་
དང༌། མི་མཐུན་པའི་ཕྱོགས་ནི་ཆུང་ངུའི་ཆུང་ངུ་ལ་སོགས་པར་རིགས་སོ་ཞེས་བྱ་བའི་ཀླན་ཀ་དེ་
གོས་ལ་ཆགས་པའི་དྲི་མ་ཕྲ་མོ་སེལ་བ་ལ་བཙོ་བླག་མཁན་ཆེ་ཐང་དུ་འབད་པའི་དཔེས་ཀླན་ཀ་
-[3]-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དེ་སྤངས་པའི་སྒོ་ནས་སྤང་གཉེན་གྱི་སྦྱོར་ཚུལ་དེ་འཐད་པར་གྲུབ་པའི་ཕྱིར། གཞུང་འདི་དང་
སྐབས་བདུན་པར། རྨི་ལམ་དང་ནི་དེ་མཐོང་ཉིད། །ཅེས་སོགས་ཀྱིས་ནི་གཉེན་པོ་བར་ཆད་
མེད་ལམ་གྱི་ངོ་བོ་ཁམས་གསུམ་གྱིས་བསྡུས་པའི་གཟུང་འཛིན་གཉིས་མེད་ཀྱི་ཡེ་ཤེས་སུ་
བཤད་ནས་དེ་ཉིད་རྣམ་དག་ཤིན་ཏུ་བ་དང་འབྲས་བུ་ཆོས་སྐུའི་དངོས་ཀྱི་ཉེར་ལེན་དུ་བཤད་
པས་ན། ཇི་སྐད་དུ། དེ་ཕྱིར་གཉིས་སྟོང་གང་ཡིན་པ། །དེ་ནི་དེ་ཡིའང་དེ་ཉིད་ཡིན། །ཞེས་པས་
བསྟན་པའི་དེ་ཁོ་ན་ཉིད་དེ་ཡང་འདིར་བཤད་པ་ལས་གཞན་དུ་ཡོད་པར་མི་སེམས་སོ། །
འདིར་སྨྲས་པ། ལམ་ཤེས་གཞུང་གི་དཀའ་གནས་ཕལ་ཆེ་བ། །བཏང་སྙོམས་བཞག་པའི་རྣམ་
བཤད་མང་པོ་དང་། །ལ་ལས་ལེགས་པར་བཤད་ཅེས་གསུང་བ་ཡང་། །སྔ་མས་གང་བཤད་
དེ་ཉིད་ཟློས་པར་བཤད། །གང་འདིར་ཚིག་ཟུར་ཕྱིན་པའི་བཤད་པ་ནི། །སྔོན་མས་གང་བཤད་
བཟློས་ཏེ་བཤད་མིན་ཡང་། །མདོ་དང་ བྱམས་པའི་གཞུང་གིས་ངེས་དོན་ནི། །རིགས་པར་
འཆད་བྱེད་ཤིང་རྟའི་སྲོལ་ཆེན་པོ། །
གསུམ་པ་སྐབས་ཀྱི་སྒོ་ནས་མཇུག་བསྡུ་བ་ནི། ཤེས་རབ་ཀྱི་ཞེས་སོགས་ཏེ། འཕགས་
པ་གྲོལ་སྡེས་ཉི་ཁྲི་ལེའུ་བརྒྱད་དུ་ཕྱེ་བ་རང་བཟོར་སྨྲ་ཡང་རྒྱན་གྱི་རྗེས་སུ་ཞུགས་པ་ཡིན་ནོ།།
༈ ལམ་གསུམ་མཁྱེན་པའི་ཡེ་ཤེས་ཉི་མ་ཡིས། །ལམ་གཞན་གཉིས་ལ་བལྟས་ནས་
འདའ་བྱ་ཞིང་། །ལམ་ཤེས་རང་བཞིན་མངོན་དུ་བྱའོ་ཞེས། །སྟོན་མཛད་མ་ཕམ་པ་ལ་ཕྱག་
འཚལ་ལོ། །ཞེས་མཆོད་པར་བརྗོད་ནས། །
གསུམ་པ་བླང་དོར་བྱ་བའི་ཡན་ལག་གཞི་ཤེས་ཀྱི་སྐབས་བཤད་པ་ལ་གསུམ་ལས།
དང་པོ་འབྲེལ་བཀོད་པས་མཚམས་སྦྱར་བ་ནི། གཞི་མི་མཐུན་ཕྱོགས་དང་གཉེན་པོའི་རབ་ཏུ་
དབྱེ་བ་ཐམས་ཅད་ཡོངས་སུ་ཤེས་པ་མེད་ན་མངོན་དུ་བྱ་བའི་ལམ་ལེགས་པར་ཤེས་པ་ཉིད་
འབྱུང་བ་མེད་པས་དོར་བར་བྱ་བའི་གཞི་ཐམས་ཅད་ཤེས་པ་ཉིད་གསུམ་པར་འཆད་དོ། །
-|32-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
འདིར་ཐམས་ཅད་ཤེས་པའི་མིང་ཅན་ལ་གཉིས་ཏེ། སྐབས་གསུམ་པ་འདི་གཉིས་པ་ལས་
ལོགས་སུ་བསྟན་པའི་དགོས་པས་མཚོན་པའི་གཞི་ཤེས་དང་། བསྟན་བྱའི་གཞི་ཤེས་སོ། །
དང་པོ་ནི། ལམ་ཤེས་ཀྱིས་རྣམ་མཁྱེན་སྒྲུབ་པའི་མི་མཐུན་ཕྱོགས་དང་གཉེན་པོའི་ཕྱོགས་ཀྱི་
ལམ་བདེ་བླག་ཏུ་རྟོགས་པ་དེ་ཡིན་ལ། གཉིས་པ་ནི། མཚན་འཛིན་དང་མཚུངས་པར་ལྡན་
པའི་ཤེར་ཕྱིན་གྱི་མིང་ཅན་ནོ། །ཅི་མཚན་མེད་ཀྱི་ཤེར་ཕྱིན་ཉིད་སྐབས་འདིར་གཙོ་ཆེ་བ་མ་
ཡིན་ནམ་ཞེ་ན། སྤྱིར་ལམ་གྱི་གཙོ་བོ་དེ་ལྟར་ཡིན་ཡང་། སྐབས་འདིར་ནི་དོར་བྱའི་ཤེར་ཕྱིན་
དེ་ཉིད་ངོས་ཟིན་པ་ནི་སྐབས་གསུམ་པ་འདི་ལ་ལོགས་སུ་བསྟན་པའི་དགོས་པ་ཡིན་ནོ། །
གཉིས་པ་མཚོན་བྱེད་ཀྱི་ཆོས་རྒྱས་པར་བཤད་པ་ལ། ལེའུ་འདི་ཉིད་རྒྱས་པར་བཤད་
པ་དང་། ལེའུ་གསུམ་གའི་དོན་བསྡུ་བའོ། །དང་པོ་ལ་བཞི་སྟེ།
འཇུག་ ཡུལ་ ཤེར་ཕྱིན་དང༌། དེ་ འཇུག་ པའི་ སྦྱོར་བ། ཞུགས་འབྲས་མཐོང་ལམ།
འདའ་བྱའི་ཤེར་ཕྱིན་མངོན་དུ་མི་བྱེད་པའི་རྒྱུ་མཚན་བསྟན་པའོ། །དང་པོ་ལ་གསུམ་སྟེ་འཇུག་
ཡུལ་ཤེར་ཕྱིན་གྱི་ངོ་བོ། ཉེ་རིང་གི་འཐད་པ། མི་མཐུན་ཕྱོགས་དང་གཉེན་པོའི་རབ་དབྱེའོ། །
དང་པོ་ལ་རྩ་བ་ནི། རྣམ་དག་སྒོམ་ལམ་ལ་འཕྲོས་ནས། རབ་འབྱོར་གྱིས་གསོལ་པ་ཤེས་རབ་
ཀྱི་ཕ་རོལ་ཏུ་ཕྱིན་པ་འདི་ནི་ཚུ་རོལ་གྱི་མཐའ་ལ་ཡང་མི་གནས། ཕ་རོལ་གྱི་མཐའ་ལ་ཡང་མི་
གནས། གཉིས་ཀའི་བར་ན་ཡང་མི་གནས་ཞེས་སོགས་ཀྱི་མདོ་ཚིག་ཆོས་ཅན། སྐབས་གཉིས་
པར་བསྟན་པའི་ཟག་མེད་སྒོམ་ལམ་གྱི་བྱེད་ལས་སྟོན་བྱེད་ཀྱི་མདོ་ཡིན་ཏེ། དེ་ཡིན་པར་གཞུང་
རྩ་བ་འདིས་བཀྲལ་བའི་ཕྱིར། འགྲེལ་པ་ལ་དངོས་བསྟན་གྱི་ཤེར་ཕྱིན་ངོས་བཟུང་། ལོག་
ཕྱོགས་ཀྱི་ཤེར་ཕྱིན་མཚོན་ནས་བཤད་པའོ། །དང་པོ་ནི། སངས་རྒྱས་དང་བྱང་ཆུབ་སེམས་
དཔའ་རྣམས་ལ་ཉེ་བར་གྱུར་པར་འདོད་པ་གང་ཡིན་པའི་ཤེས་རབ་ཀྱི་ཕ་རོལ་ཏུ་ཕྱིན་པ་དེ་
ཆོས་ཅན། སྲིད་པ་དང་ཞི་བའི་མཐའ་ལ་མི་གནས་པ་ཡིན་པར་ཤེས་པར་བྱ་སྟེ། དུས་གསུམ་
-133,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཆོས་རྣམས་སྐྱེ་བ་མེད་པའི་རྣམ་པས་མཉམ་པ་ཉིད་དུ་རྟོགས་པས་སོ། །དེའི་ཁྱབ་འབྲེལ་
ནི༑ ཤེས་རབ་ཀྱིས་འཁོར་བ་རང་བཞིན་མེད་པར་རྟོགས་པས་ཚུ་རོལ་གྱི་མཐའ་འཁོར་བ་རྟག་
པའི་མཚན་ཉིད་ཅན་ལ་མི་གནས། དམིགས་པ་མེད་པའི་སྙིང་རྗེས་གཞན་དོན་བྱེད་པས་ཕ་
རོལ་གྱི་མཐའ་མྱ་ངན་ལས་འདས་པ་ཆད་པའི་མཚན་ཉིད་ཅན་ལ་ཡང་མི་གནས། ཐབས་ཤེས་
ཟུང་དུ་འཇུག་པ་དེ་དག་གི་བར་ན་ཡང་མི་གནས་པའོ། །གཉིས་པ་ནི། ཉན་ཐོས་ལ་སོགས་པ་
རང་གི་རྟོགས་པ་ཙམ་གྱི་ཤེས་རབ་ཀྱི་ཕ་རོལ་ཏུ་ཕྱིན་པ་གང་ཡིན་པ་དེ་ཆོས་ཅན། ཡང་དག་
པའི་ཤེར་ཕྱིན་ལ་རིང་བར་གྱུར་པ་ཡིན་ཏེ། དུས་གསུམ་པའི་ཆོས་རྣམས་མཉམ་པ་ཉིད་དུ་ཤེས་
པ་དེ་མེད་པའི་ཕྱིར། དེའི་ཁྱབ་འབྲེལ་ནི། དངོས་པོ་དང་དངོས་པོ་མེད་པར་དམིགས་པ་ཉིད་
ཀྱིས་ནི་འཁོར་བ་དང་མྱ་ངན་ལས་འདས་པའི་མཐའ་ལ་གནས་པ་ཡིན་པར་ཤེས་པར་བྱ་
དགོས་ཏེ། དེ་ལྟར་དམིགས་པ་དེའི་ཚེ་ན་དམིགས་པ་མེད་པ་ཉིད་ཀྱི་སྙིང་བརྩེ་བ་དང་ཤེས་རབ་
དང་བྲལ་བའི་ཕྱིར་རོ། །འདིར་རིང་བའི་ཤེར་ཕྱིན་གྱི་མིང་ཅན་འདི་ལ་གཉིས་ཏེ། ཐེག་དམན་
གྱི་རྒྱུད་ལ་དང་། བྱང་སེམས་ལ་ཡར་ལྡན་དུ་ཡོད་པའོ། །སྔ་མ་དེ་ལྟ་ཅི་སྨོས། ཕྱི་མ་དེ་ཡང་
མངོན་དུ་བྱས་ན་རྣམ་མཁྱེན་ལ་རིང་དུ་འགྱུར་བས་ན་འདའ་བར་བྱ་དགོས་པའི་དོན་ནོ། །འདི་
མདོ་དང་རྩ་བར་མེད་དོ་ཞེ་ན། ཀུན་ཤེས་པ་ཉིད་ཀྱི་སྐབས་འདིར་ནི། རྟོག་པ་ཙམ་གྱི་ཤེར་
ཕྱིན། དེ་ལ་འཇུག་པའི་སྦྱོར་བ། ཞུགས་འབྲས་མཐོང་ལམ་གསུམ་ཀ་ལྡོག་པའི་སྒོ་ནས་བསྟན་
པས་ན་ཉེས་པ་མེད་དོ། །གཉིས་པ་ཉེ་རིང་གི་འཐད་པ་ལ་གསུམ་ལས། དྲི་བས་མཚམས་སྦྱར་
བ་ནི། ཡང་དག་པ་དང་ཅིག་ཤོས་ཀྱི་ཤེར་ཕྱིན། དེ་གཉིས་འབྲས་ཡུམ་ལ་རིང་བ་དང་ཅིག་
ཤོས་སུ་ཇི་ལྟར་འགྱུར་ཏེ། དུས་གསུམ་མཉམ་པ་ཉིད་དུ་ཤེས་པ་དེ་ཡང་ཉན་ཐོས་སོགས་
ཐམས་ཅད་ལ་ཡོད་པ་མ་ཡིན་ནམ་སྟེ་ཡིན་པས་སོ། །དེ་ཡིན་ཏེ། གཞི་རྟོགས་ཤིང་ཞེས་པ་ནི།
དུས་གསུམ་མཉམ་པ་ཉིད་དུ་ཤེས་པ་ཁོ་ན་ཡིན་པའི་ཕྱིར། དེ་སྒྲུབ་པ་ནི། གཞི་ཕུང་ཁམས་
-134-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
སོགས་ཤེས་ན་སྟོང་ཉིད་ཤེས་དགོས་ཏེ། ཀླུ་སྒྲུབ་ཀྱི་ལུགས་ལས། རྟེན་ཅིང་འབྲེལ་བར་འབྱུང་
པ་གང་། །དེ་ཉིད་ཁྱོད་ནི་སྟོང་པར་བཞེད། །ཅེས་འབྱུང་བས་སོ། །ཞེ་ན་རྩ་བ་ནི། རབ་འབྱོར་
གྱིས་གསོལ་པ། གང་ལ་ལ་ཞིག།ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་མཚན་མར་དམིགས་
ན་ཤེར་ཕྱིན་འདི་ལས་རིང་དུ་འགྱུར། འདོར་བར་འགྱུར། ཞེས་སོགས་ཀྱི་མདོ་ཚན་གཉིས་
ཆོས་ཅན། ཤེར་ཕྱིན་ཙམ་ཁྱད་གཉིས་ཀྱི་ཁྱད་པར་བསྟན་པ་ཡིན་ཏེ། དེ་བསྟན་པར་གཞུང་
འདིས་བཀྲལ་བའི་ཕྱིར། འགྲེལ་པ་ལ་གཉིས་ལས། བཤད་པ་ལ། གཟུགས་བརྙན་གྱི་ཤེར་
ཕྱིན་ཡུམ་ལས་རིང་བའི་རྒྱུ་མཚན། ཡང་དག་པའི་ཤེར་ཕྱིན་ཉེ་བའི་རྒྱུ་མཚན་ནོ། །དང་པོ་ནི།
ཕུང་སོགས་མཐོང་བ་ཙམ་གྱིས་དེའི་ཆོས་ཉིད་མཐོང་བའི་ས་མེད་དོ་ཞེས་འཆད་པ་ནི་ཉན་ཐོས་
ལ་སོགས་པ་དངོས་པོའི་རང་གི་ངོ་བོ་མི་ཤེས་པ་རྣམས་ལ་དུས་གསུམ་མཉམ་པ་ཉིད་ཀྱི་ཡེ་
ཤེས་མེད་དེ། དགེ་བའི་བཤེས་གཉེན་ཐབས་ལ་མཁས་པ་དང་བྲལ་བའི་ཕྱིར་ན། དངོས་པོ་
མཐོང་ཡང་མཚན་མ་དང་ལྡན་པར་རྟོགས་པའི་ཕྱིར། དཔེར་ན་སྒྱུ་མ་མཁན་རང་གིས་སྤྲུལ་
པའི་དངོས་པོ་ལ་དེའི་རང་གི་ངོ་བོ་མི་ཤེས་པས་ངོ་བོ་ཉིད་མེད་པར་མི་སྣང་བ་དེ་བཞིན་ནོ། །
དེའི་ཕྱིར་དེ་དག་ལ་རྒྱལ་བའི་ཡུམ་འདི་རིང་བར་འགྱུར་རོ། །གཉིས་པ་ནི་བྱང་ཆུབ་སེམས་
དཔའ་ལ་ཡང་དེ་ལྟར་མཚུངས་སོ་ཞེ་ན། གཟུགས་ལ་སོགས་པའི་ཆོས་ཡོངས་སུ་ཤེས་ཤིང་
མཐོང་བའི་བྱང་སེམས་དེ་དག་ལ་ཆོས་ཅན། དུས་གསུམ་མཉམ་པ་ཉིད་དུ་ཡོངས་སུ་ཤེས་པ་
ཡིན་ཏེ། དང་པོར་མངོན་པར་ཞེན་པའི་འཁྲུལ་པའི་མཚན་མ་བསལ་བའི་ཕྱིར། རྒྱུ་གང་ལ་
བརྟེན་ཞེ་ན། དུས་རིང་མོ་ཞིག་ནས་དགེ་བའི་བཤེས་གཉེན་ཡང་དག་པར་མགུ་བར་བྱས་པའི་
མན་ངག་ཕྱིན་ཅི་མ་ལོག་པ་ཅན་བདེན་པ་གཉིས་ཀ་ལ་བརྟེན་པའི་ཐབས་ལ་མཁས་པས་ཐོས་
པ་དང་བསམ་པ་ལ་སོགས་པའི་ཤེས་པ་སྐྱེ་བའི་རིམ་པས་སོ། །དེའི་ཕྱིར། དེ་དག་ལ་རྒྱལ་བའི་
ཡུམ་འདི་ཡང་དག་པར་ཉེ་བར་འགྱུར་རོ། །བསྡུ་བ་ནི་ཐབས་མ་ཡིན་པས་ནི་རིང་བ་ཉིད་ཡིན་
-135-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ༑ ཐབས་ཀྱིས་ནི་མི་རིང་བ་ཉིད་ཡིན་ནོ། །གསུམ་པ་མི་མཐུན་ཕྱོགས་དང་གཉེན་པོའི་ཁྱད་
པར་ལ་གཉིས་ཏེ། བཤད་པ་དང༌། བསྡུ་བའོ། །དང་པོ་ལ་གཉིས་ཏེ། གཞི་ལམ་ལ་མཚན་
འཛིན་གྱི་སྤང་གཉེན་དང་། འབྲས་བུ་ལ་མཚན་འཛིན་གྱི་སྤང་གཉེན་ནོ། །དང་པོ་ལ་མི་མཐུན་
ཕྱོགས་དང་གཉེན་པོའོ། །དང་པོ་ལ་མཚམས་སྦྱར་བ་ནི། དེ་ལྟར་ཉན་ཐོས་ལ་སོགས་པ་རང་
གི་རྟོགས་པ་ཙམ་གྱི་ཡུམ་འབྲས་ཡུམ་ལ་རིང་བར་གྱུར་པ་ཉིད་ཀྱི་སྒྲུབ་བྱེད་དུ་བཤད་པའི་མི་
མཐུན་ཕྱོགས་དང་བཅས་པ་དེ་གང་ཞེ་ན། རྩ་བ་ལ། གང་དུ། རབ་འབྱོར་གྱིས་བྱང་སེམས་
ཆེན་པོ་ཆགས་པ་དང་མ་ཆགས་པ་མ་མཆིས་པར་ཡུམ་འདི་བཤད་པ་དང་མཐར་ཕྱིན་པ་ནི་ངོ་
མཚར་ཆེའོ་ཞེས་པ་ལ་འཕྲོས་ནས། ཤཱ་རིའི་བུས་སྨྲས་པ། རབ་འབྱོར་ཆགས་པ་ནི་གང་། མ་
ཆགས་པ་ནི་གང་ཞེས་དྲིས་པའི་ལན་གྱི་མདོ་ཚན་གཉིས་ཆོས་ཅན། གཞི་ལམ་ལ་མཚན་འཛིན་
དང་དེའི་གཉེན་པོ་བསྟན་པ་ཡིན་ཏེ། དེ་བསྟན་པར་གཟུགས་སོགས་དང་སྦྱིན་སོགས་གཉིས་
ཀྱིས་བཀྲལ་བའི་ཕྱིར། འགྲེལ་པ་ནི། གཟུགས་ལ་སོགས་པ་དུས་གསུམ་པའི་ཆོས་ཟག་པ་
དང་བཅས་པ་དང་ཟག་པ་མེད་པ་གཉིས་ཀའི་ངོ་བོ་དངོས་པོར་མ་གྱུར་པ་ལ་དངོས་པོར་
དམིགས་པ་ཉིད་ཀྱིས་ན་གཟུགས་སོགས་ཕུང་པོ་ལ། གཞན་གྱི་ཀུན་ནས་བཏགས་པའི་བདག་
ལ་སྟོང་པ་ཉིད་དུ་བལྟ་བའི་འདུ་ཤེས་ནི་བདག་འཛིན་དེ་དག་གི་གཉེན་པོ་ཡིན་ན་ཡང་གཉེན་
པོ་གཞི་ ཤེས་ ཀྱི་མི་ མཐུན་ པའི་ ཕྱོགས་ ཡིན་ ཏེ། ཞེས་དང༌། སྦྱིན་ སོགས་ ལ་ མཚན་མར་
དམིགས་པའི་སྒོ་ནས་སྒྲུབ་པའི་འདུ་ཤེས་ནི་སེར་སྣ་སོགས་དེ་དག་གི་གཉེན་པོ་ཡིན་ན་ཡང་།
གཉེན་པོ་ཤེར་ཕྱིན་གྱི་མི་མཐུན་ཕྱོགས་ཡིན་ཏེ། གཞི་ལམ་ལ་ཕྱིན་ཅི་ལོག་ཏུ་ཞུགས་པ་ཉིད་
ཀྱིས་ན་གཉེན་པོ་དེས་སྤང་བར་བྱ་བ་ཡིན་པའི་ཕྱིར་རོ། །འདིར་གཟུགས་བརྙན་གྱི་ཤེར་ཕྱིན་
རང་གི་ངོ་བོ་མཚན་འཛིན་དུ་སྟོན་པ་ནི་མ་ཡིན་གྱི། འཛིན་སྟངས་མི་འགལ་བ་དང་མཚུངས་
པར་ལྡན་པ་ཙམ་མོ། །གལ་ཏེ་དམན་པའི་རྟོགས་རིགས་བྱང་སེམས་ལ་ཡར་ལྡན་དུ་སྐྱེ་བ་དེ་
-135-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཡང་དེ་ལྟར་ཡིན་ནམ་ཞེ་ན། དེ་ཤེས་མཐོང་གིས་བལྟས་ནས་འདའ་བའི་ཚེ་དེ་ལྟར་མ་གྱུར་
ཀྱང་། དེ་མངོན་དུ་བྱས་ན་དེ་ལྟར་འགྱུར་བའི་དོགས་པ་དང་བཅས་པའོ། །གཉིས་པ་ནི་བྱང་
ཆུབ་སེམས་དཔའ་རྣམས་ཀྱིས་མངོན་དུ་བྱ་བའི་ཤེར་ཕྱིན་ནི་བཟློག་སྟེ་གཉེན་པོ་ཡིན་པར་
བསྟན་པའི་ཕྱིར། སྦྱིན་ལ་སོགས་ལ། ཞེས་རྐང་པ་གསུམ་གསུངས་སོ། །འགྲེལ་པ་ནི། འཁོར་
གསུམ་རྣམ་པར་དག་པས་སྦྱིན་པ་ལ་སོགས་པ་བདག་མེད་པར་རྟོགས་པ་ལ་རང་གནས་ནས་
གཞན་ཡང་སྦྱོར་བའི་ཤེར་ཕྱིན་ནི་ཆོས་ཅན། རྣམ་པ་ཐམས་ཅད་དུ་གཉེན་པོ་ཡིན་ཏེ། གཞི་
ལམ་ལ་ཡང་དག་པར་ཞུགས་པའི་ཕྱིར་དང༌། ཆགས་པའི་ཚོགས་ཀྱི་གནས་བཀག་པས་བླང་
བར་བྱ་བ་ཡིན་པའི་ཕྱིར། གཉིས་པ་ལ་གཉིས་ཏེ། སྤང་བྱ་དང་གཉེན་པོའོ། །དང་པོ་ལ་གཉིས་
ཏེ༑ མི་མཐུན་ཕྱོགས་སུ་བསྟན་པ་དང་། དེར་སྒྲུབ་པའོ། ། དང་པོ་ནི། རབ་འབྱོར་ཆགས་པའི་
མཐའ་ཕྲ་བ་ཡང་བསྟན་པར་བྱ་སྟེ། ཞེས་པའི་མདོ་ཆོས་ཅན། འབྲས་བུ་ལ་མཚན་འཛིན་
བསྟན་ པ་ ཡིན་ཏེ། དེ་བསྟན་པར། རྒྱལ་ལ་ཞེས་པས་བཀྲལ་བའི་ཕྱིར་། འགྲེལ་པ་ནི། དེ་
བཞིན་གཤེགས་པ་ལ་མཚན་མར་དམིགས་ཏེ་ཕྱག་འཚལ་བ་ལ་སོགས་པ་ཡང་། ལས་དང་པོ་
པ་ལ་བསོད་ནམས་ཀྱི་ཚོགས་ཀྱི་རྒྱུ་ཡིན་པ་ཉིད་ཀྱིས་སྤྱོད་པ་ཕྱིན་ཅི་ལོག་གི་གཉེན་པོ་ཡིན་
མོད་ཀྱང་། ཡེ་ཤེས་ཀྱི་ཚོགས་ལྟ་བུའི་རྣམ་པ་ཐམས་ཅད་དུ་གཉེན་པོ་མ་ཡིན་པས་ན་ཡང་དག་
པའི་ཤེར་ཕྱིན་གྱི་མི་མཐུན་པའི་ཕྱོགས་ཡིན་ཏེ། ཆགས་པ་ཕྲ་མོའི་ངོ་བོ་ཉིད་ཀྱིས་སོ། །གཉིས་
པ་ལ་དྲི་བ་ནི། ཡང་ཇི་ལྟར་ཞེས་སོགས་ཏེ། རབ་འབྱོར་ལ་ཆོས་ཐམས་ཅད་ཟབ་པ་དང་རྟོགས་
དཀའ་བ་དང་བསམ་གྱིས་མི་ཁྱབ་པར་སྟོན་པའི་མདོ་གསུམ་ཆོས་ཅན། ཆགས་པ་ཕྲ་མོ་མི་
མཐུན་པའི་ཕྱོགས་སུ་བསྟན་པ་ཡིན་ཏེ། དེ་ལྟར་སྒྲས་ཟིན་ལ་བསྟན་པ་ལྟར་རྗེ་བཙུན་གྱིས་
བཀྲལ་བའི་ཕྱིར། འགྲེལ་པ་ནི། དེ་བཞིན་གཤེགས་པ་ལ་མཚན་མར་དམིགས་པ་ཡང་མི་
མཐུན་པའི་ཕྱོགས་ཡིན་ཏེ། གང་གི་ཕྱིར་སོགས་སོ། །ཡང་ཇི་ལྟར་ཟབ་ཅེ་ན། མཐོང་བ་ཞེས་
-f37-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་ཏེ། ཆོས་རྣམས་ཐམས་ཅད་ཀྱི་གནས་ཚུལ་ཟབ་པ་ཡིན་ཏེ། ཡེ་ཤེས་ཀྱི་ཟླས་ཕྱེ་བའི་
རྣམ་པར་ཤེས་པ་ཐམས་ཅད་ཀྱིས་དམིགས་པའི་དོན་བསལ་བས་ན་རྟོགས་པར་དཀའ་བ་ཉིད་
དུ་མདོ་ལས་བཤད་པ་དེའི་ཕྱིར། ཡང་རྟོགས་པར་དཀའ་བ་ཅི་ཞེ་ན། གཟུགས་ལ་སོགས་པ་རྩ་
འགྲེལ་ཏེ། ཆོས་རྣམས་ཀྱི་གནས་ཚུལ་དེ་ནི་རྟོགས་པར་དཀའ་བ་ཡིན་ཏེ། གང་གི་ཕྱིར་ན་
གནས་ཚུལ་སེམས་པ་ལ་ཞུགས་པའི་ཚེ་གཟུགས་ལ་སོགས་པ་ནས་སངས་རྒྱས་ཀྱི་ཆོས་མ་
འདྲེས་པའི་བར་གྱི་རང་བཞིན་གང་དུ་ཡང་མི་ཤེས་པས་བསམ་བྱུང་གི་རིགས་པའི་ཡུལ་ལས་
འདས་པ་ཉིད་དུ་འདོད་པའི་ཕྱིར། འདི་དག་ཏུ་རིགས་པས་དཔྱད་པའི་ཚེ་མ་དམིགས་པ་དང་།
སྒོམ་བྱུང་ཡེ་ཤེས་ཀྱི་ཉམས་སུ་མྱོང་བ་འགལ་བར་མི་སེམས་ཏེ། ཉམས་སུ་མྱོང་བྱ་དེ་རྟོག་པའི་
ཡུལ་ལས་འདས་པའི་ཕྱིར། འོ་ན་བསམ་བྱུང་དགོས་པ་མེད་དེ། དེས་གང་བསམས་པ་དེ་སྒོམ་
པས་མི་ཤེས་པའི་ཕྱིར་ཞེ་ན་མ་ཡིན་ཏེ། རྟོག་པ་འགོག་དགོས་པའི་ཕྱིར། གཉིས་པ་གཉེན་པོ་
ནི༑ འོ་ན་ཆགས་པ་ཕྲ་མོ་ཇི་ལྟར་སྤང་ཞེ་ན། ཤེས་པ་དང་ཤེས་བྱ་མཉམ་པ་ཉིད་དུ་གཅིག་པར་
ཡོངས་སུ་ཤེས་པ་སྟེ། གཉིས་མེད་ཀྱི་ཡེ་ཤེས་ཉམས་སུ་མྱོང་བའི་བར་ཆད་མེད་ལམ་ནི་ཆགས་
པ་ཕྲ་མོ་སྤོང་བའི་གཉེན་པོ་ཡིན་ཏེ། དེས་སྤོང་བར་མི་ནུས་པའི་མཚན་འཛིན་གྱི་ས་བོན་མ་
གྲུབ་པའི་ཕྱིར། མཉམ་པ་ཉིད་དེ་ཇི་ལྟ་བུ་ཞེ་ན། འདི་ལྟར་གཟུགས་ལ་སོགས་པའི་ཤེས་བྱ་
དང་ཤེས་པའི་ཆོས་ཐམས་ཅད་རང་བཞིན་མེད་པ་ཞེས་བྱ་བའི་ཚུལ་དུ་རང་བཞིན་གཅིག་པ་ཁོ་
ན་སྟེ། རིགས་པས་གཏན་ལ་འབེབས་པའི་ཚེ་རང་རང་གིས་མི་སྟོང་པའི་ཆོས་གང་ཡང་ལྷག་
མར་ལུས་པ་མེད་པའི་ཕྱིར། དོན་བསྡུ་བ་ན། དེ་ལྟར་སོགས་རྩ་འགྲེལ་ཏེ། སྐབས་གསུམ་པ་
ལོགས་སུ་བསྟན་པའི་དགོས་པ་ནི་དེ་ཡིན་ནོ། །
གཉིས་པ་འཇུག་པ་སྦྱོར་བ་ལ། སྦྱོར་བའི་དབྱེ་བ་དང་། རྣམ་པའི་ཁྱད་པར་གཉིས་
ལས། དང་པོ་ལ་མཚམས་སྦྱར་བ་ནི། དེ་ལྟར་སོགས་ནས་ཡང་དག་པའི་ཤེར་ཕྱིན་དེ་དག་རྣམ་
-138-



གྲགས་ཆེན་བཅོ་བརྒྱད་ཀྱི་མངོན་རྒྱན་པཆ་ཤཱཀ་འགྲེལ་སྐོར་བཞུགས། ༼༤ ༧
པར་སྒོམ་པའི་སྦྱོར་བ་གང་ཡིན་ཞེ་ན། སྦྱོར་བའི་ལམ་ནི་ཞེས་པའོ་འདི་ཡང་ལམ་བཞིའི་ཟླས་
ཕྱེ་བ་ཡིན་གྱི། ངེས་འབྱེད་ཆ་མཐུན་ཁོ་ནར་མ་ངེས་སོ། །རྩ་བ་ནི། དེ་ནས་རབ་འབྱོར་གྱིས་
གསོལ་པ། བྱང་སེམས་ཆེན་པོས་ཡུམ་ལ་ཇི་ལྟར་སྤྱད་པར་བགྱི། བཀའ་སྩལ་པ། གཟུགས་
ལ་མི་སྤྱོད་ན་ཡུམ་ལ་སྤྱོད་དོ་ཞེས་པའི་མདོ་ཚན་བཅུ་ཆོས་ཅན། སྦྱོར་བའི་དབྱེ་བ་བསྟན་པ་
ཡིན་ཏེ། ཞེས་སྦྱར། འགྲེལ་པ་ལ་གཉིས་ཏེ། ཡང་དག་པའི་ཤེར་ཕྱིན་ལ་འཇུག་པ་རྗེས་འགྲོའི་
སྒོ་ནས་བསྟན་པ་དང་། རིང་བའི་ཤེར་ཕྱིན་ལ་འཇུག་པའི་སྦྱོར་བ་ལྡོག་པའི་སྒོ་ནས་བསྟན་
པའོ། །དང་པོ་ནི། གཟུགས་སོགས་ཡུལ་བཅུ་ལ་སྒྲུབ་པའི་ཡོངས་སུ་ཤེས་པ་བསལ་བའི་སྒོ་
ནས། སྤྲོས་བྲལ་གྱི་རྣམ་པས་སྦྱོར་བའི་ཉེར་བསྡོགས་ཀྱི་ལམ་ནི་ཆོས་ཅན། བཅུར་ཕྱེ་བ་ཡིན་
ཏེ༑ མདོ་ལས་གཟུགས་སོགས་ཡུལ་བཅུའི་དབྱེ་བས་དེ་ལྟར་ཕྱེ་བའི་ཕྱིར། འདི་ནི་དཔེར་ན།
ངེས་འབྱེད་ཆ་མཐུན་གྱི་དུས་སུ་ཐེག་པ་གསུམ་ཆར་གྱི་རྟོགས་རིགས་ཚང་བའི་ནང་ནས་བྱང་
སེམས་ཀྱི་རྟོགས་རིགས་དེ་མཐོང་ལམ་ན་ཡོད་པའི་ཡང་དག་པའི་ཤེར་ཕྱིན་ལ་འཇུག་པའི་
སྦྱོར་བ་དང་། སྒོམ་ལམ་བར་ཆད་མེད་ལམ་དགུ་ལ་འཇུག་པའི་ཚེ་སྦྱོར་བ་སེང་གེ་རྣམ་བསྒྱིང་
གིས་དབྱེ་བ་རྣམ་པར་བཤད་པ་ལྟ་བུའོ། ། བཅུ་པོ་གང་ཞེ་ན། གཉིས་ལས། རང་བཞིན་གྱི་
སྦྱོར་བ་བཞི་ནི་གཟུགས་ལ་སོགས་པའི་ཆོས་ཐམས་ཅད་ཀྱི་ངོ་བོ་ལ་སྒྲུབ་པའི་ཡོངས་སུ་ཤེས་
པ་བསལ་བའི་སྒོ་ནས་ཞེན་སྤྱོད་བཀག་པའི་སྦྱོར་བ་དང་། ཞེས་ཀུན་ལ་སྦྱར་ནས་གཟུགས་
སོགས་དེ་དག་ཉིད་ཀྱི་ཁྱད་པར་རྟག་མི་རྟག་ལ་དང་སྟོང་པ་ཉིད་ལ་སོགས་པ་དང་། གཟུགས་
སོགས་ཐམས་ཅད་ལ་སོ་སོར་རྫོགས་མ་རྫོགས་སུ་ཕྱེ་བ་དེ་ལ་དང་། གཟུགས་སོགས་ལ་
ཆགས་པ་མེད་པ་ཉིད་ལ་ཞེན་སྤྱོད་བཀག་པའི་རྣལ་འབྱོར་དང་། གནས་སྐབས་ཀྱི་སྦྱོར་བ་བཅུ་
ནི་གཟུགས་སོགས་བསྟོད་སྨད་སོགས་ཀྱིས་གཞན་དུ་མི་འགྱུར་བ་དང་། གཟུགས་སོགས་ལ་
གཞན་གྱི་བཏགས་པའི་བྱེད་པ་པོ་མེད་པ་ཉིད་ལ་དང་། བྱ་དཀའ་གསུམ་ལ་དང་། གསུམ་པོ་
-131-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་རྣམ་མཁྱེན་གྱི་བདག་ཉིད་ཆེད་དུ་བྱ་བ་བྱ་དཀའ་བ་དང་། ལམ་ཤེས་ཀྱི་བདག་ཉིད་སྦྱོར་བ་
བྱ་དཀའ་བ་དང་། གཞི་ཤེས་ཀྱི་བདག་ཉིད་བྱེད་པ་བྱ་དཀའ་བ་རྣམས་སོ། །རྣལ་འབྱོར་བཞི་
པ་ནི། སྐལ་བ་ཇི་ལྟ་བ་བཞིན་དུ་འབྲས་བུ་ཐོབ་པས་ན་འབྲས་བུས་མི་སྟོང་བ་ལ་དང་། སྲུང་
བྱེད་གཞན་གྱི་རྐྱེན་གྱིས་མི་འགྲོ་བ་དང་། སྣང་བ་རྣམ་བདུན་ལ་བསྡུ་བའི་ཡོངས་སུ་ཤེས་པ་
བསལ་བའི་སྒོ་ནས་སྤྱོད་པ་བཀག་པའི་སྦྱོར་བ་རྣམས་སོ། །བདུན་པོ་གང་ཞེ་ན། མདོ་ལས།
རྨི་ལམ་གྱི་སྒྲས་བསྟན་པ་བག་ཆགས་ཡོངས་སུ་འགྱུར་བའི་སྣང་བ་དང་། སྒྱུ་མའི་སྒྲས་བསྟན་
པ་རྒྱུ་རྐྱེན་མཉམ་དུ་ཚོགས་པ་དང༌། སྨིག་རྒྱུའི་སྒྲས་བསྟན་པ་དེར་སྣང་ཡང་དེ་དང་འགལ་བ་
དང༌། བྲག་ཆའི་སྒྲས་བསྟན་པ་རྐྱེན་ལ་རག་ལས་པ་དང་
། ཆུ་ཟླའི་སྒྲས་བསྟན་པ་མ་འཕོས་པ་
དང༌། དྲི་ཟའི་གྲོང་ཁྱེར་གྱི་སྒྲས་བསྟན་པ་རྟེན་མེད་པ་དང་། སྤྲུལ་པའི་སྒྲས་བསྟན་པ་བྱེད་པོར་
སྣང་ཡང་བྱེད་པ་པོ་མ་ཡིན་པ་རྣམས་སོ། །གཉིས་པ་ནི་བྱང་ཆུབ་སེམས་དཔའ་རྣམས་ཀྱི་ཡུལ་
བཅུ་པ་དེ་དང་དེ་ལ་ཞེན་སྤྱོད་བཀག་པའི་སྦྱོར་བ་རྣམ་པ་བཅུ་མདོ་དང་བསྟན་བཅོས་གཉིས་སུ་
རྗེས་འགྲོའི་སྒོ་ནས་བསྟན་པ་དེའི་ཤུགས་ཀྱིས་ནི་ཉན་ཐོས་ལ་སོགས་པའི་ཤེར་ཕྱིན་གྱི་མིང་
ཅན་དེ་ལ་འཇུག་པའི་སྦྱོར་བ་ནི་ཇི་སྐད་བཤད་པ་ལས་བཟློག་སྟེ། སུམ་ཅུ་པོ་དེ་ལ་མངོན་པར་
ཞེན་པ་དང་བཅས་པའི་སྦྱོར་བ་ཡིན་ནོ། །འདིར་བསྟན་པའི་ཡུལ་རྫོགས་མ་རྫོགས་གཉིས་སུ་
ནི་གཞན་དབང་མ་འདུས་པ་མ་ཡིན་ཏེ། གཞན་དབང་ལ་ཆ་ཤས་སུ་ཕྱེ་བའི་གཟུང་འཛིན་
གཉིས་སུ་སྣང་བ་ནི་ཀུན་བརྟགས་དང་། གསལ་རིག་གི་ཆ་ནི་ཡོངས་གྲུབ་ཏུ་འདུ་བས་སོ། །
གཟུགས་ནས་རྣམ་མཁྱེན་གྱི་བར་ཐམས་ཅད་ལ་རྫོགས་མ་རྫོགས་གཉིས་སུ་ཡུམ་གྱི་མདོ་ལས་
ཕྱེ་བ་དེའི་ཚེ། ཡང་དག་པ་མ་ཡིན་པའི་ཀུན་དུ་རྟོག་པ་ལ་གཟུགས་ནས་རྣམ་མཁྱེན་གྱི་བར་དུ་
སྣང་བ་ནི་མ་རྫོགས་པ་དང་། སྣང་ཆ་དེས་སྟོང་པའི་གསལ་རིག་ནི་རྫོགས་པ་སྟེ། འཇིག་རྟེན་
ལས་འདས་པའི་ཡེ་ཤེས་ལ་ནི་ཀུན་བརྟགས་པའི་གཟུགས་ལྟ་ཅི། རྣམ་པར་བརྟགས་པའི་རྣམ་
-140-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
མཁྱེན་གྱི་བར་དུ་ཡང་སྣང་བ་མེད་དེ། འདི་ནི་རྣམ་རིག་དབུ་མའི་ལུགས་ཏེ་སེམས་ཙམ་པས་ནི་
གང་དང་གང་དུ་སྣང་བ་ཐམས་ཅད་སྣང་མཁན་གྱི་སེམས་ལས་ལོགས་ན་མེད་ཅིང་། སེམས་དེ་
སྣང་བ་ལྟར་གྱི་དོན་དེས་སྟོང་བ་ནི་སྣང་བའི་ཆ་ནས་གཞན་གྱི་དབང་དང་དེ་བདེན་པར་གྲུབ་
ཅིང༌། སྟོང་རིག་གི་ཆ་ནས་དོན་དམ་པའོ། །གཉིས་པ་རྣམ་པ་ལ་གསུམ་ལས། མཚམས་སྦྱར་
བ་ནི། མཉམ་པ་ཉིད་ཀྱི་སྒོ་ནས་སོགས་སོ། །རྩ་བ་ལ་བྱང་སེམས་ཆེན་པོ་ཡུམ་ལ་སྤྱོད་པའི་ཚེ།
གཟུགས་རློམ་སེམས་སུ་མི་བྱེད། གཟུགས་ཀྱིས་དང་། གཟུགས་ལ་དང་། གཟུགས་བདག་གི་
ཞེས་དེར་མི་བྱེད་པའི་ཚུལ་ཐམས་ཅད་ལ་སྦྱར་ནས་གསུངས་པ་ཆོས་ཅན། སྦྱོར་བ་འདིའི་
མཉམ་ཉིད་ངོས་བཟུང་བ་ཡིན་ཏེ། ཞེས་སྦྱར། འགྲེལ་པ་ནི་གཞུང་ཇི་ལྟ་བ་བཞིན་ཏེ། རློམ་པ་
བཞི་ནི། གཟུགས་སོགས་ ཀྱི་ངོ་བོ་དང་། མཚན་མ་དང་། སོ་སོའི་དབྱེ་བ་དང་། ཡུལ་ཅན་
རྟོགས་པའི་རློམ་པ་བཞི་འགོག་པ་སྟེ། མདོ་ཚིག་བཞི་པོ་སོ་སོའི་དོན་ནོ། ། གསུམ་པ་ལ་
གཉིས་ཏེ། དངོས་བསྟན་གྱི་མཐོང་ལམ་སྤྲོས་བྲལ་དུ་བསྟན། ཤུགས་བསྟན་གྱི་མཐོང་ལམ་
སྤྲོས་བཅས་སུ་མཚོན་ཚུལ་ཁ་བསྐང་བའོ། ། དང་པོ་ལ་བསྟན་པ་དང་། བཤད་པའོ། །དང་པོ་
ལ་མཚམས་སྦྱར་བ་ནི། སྦྱོར་བའི་ཞེས་སོགས་དང་། རྩ་བ་ལ་དེའི་ཚེ་ལྷ་རྣམས་ཀྱི་བསྐལ་པ་
བཟང་པོའི་སངས་རྒྱས་སྟོང་གིས་ཡི་གེ་འདི་ཉིད་དང་། མིང་འདི་ཉིད་ཀྱིས་དང་། ཞུ་བ་པོ་རབ་
འབྱོར་དང་། བརྒྱ་བྱིན་གྱིས་ཞུས་ནས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་སྟོན་པ་མཐོང་
བར་གྱུར་ཏོ། །ཞེས་པའི་མདོ་འདི་ཆོས་ཅན། སྐབས་གསུམ་པའི་མཐོང་ལམ་མདོར་བསྟན་པ་
ཡིན་ཏེ། ཞེས་སྦྱར། འགྲེལ་པ་ནི་གཞུང་བཞིན་ཏེ། སྐབས་གཉིས་པར་བསྟན་པ་ལས་དབྱེ་
བའི་ཕྱིར་དུ་ཐམས་ཅད་ཤེས་པ་ཉིད་ཀྱི་སྐབས་སུ་ཞེས་སྨོས། བཤད་པ་ལ་རྩ་བ་ནི། བཀའ་
སྩལ་པ། བྱང་ཆུབ་སེམས་དཔའ་བྱམས་པ་མངོན་པར་རྫོགས་པར་སངས་རྒྱས་ནས་གཟུགས་
རྟག་པ་ཡང་མ་ཡིན་མི་རྟག་པ་ཡང་མ་ཡིན། ཞེས་བྱ་བར་ཆོས་སྟོན་པར་འགྱུར་རོ། །ཞེས་
-14 ]-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་ཀྱི་མདོ་ཆོས་ཅན། སྐབས་གསུམ་པའི་དངོས་བསྟན་གྱི་མཐོང་ལམ་རྒྱས་པར་བཤད་པ་
ཡིན་ཏེ། ཞེས་སྦྱར། འགྲེལ་པ་ལ། འཕགས་པས་འདིར་བསྟན་གྱི་རྣམ་པ་བཅུ་དྲུག་པོ་ཤེས་
བཟོད་བཅུ་དྲུག་དང་སྦྱོར་བ་ལྟ་བུར་བཤད་ཀྱང་འདིར་བསྟན་གྱི་སྒྲོ་འདོགས་སོ་གཉིས་པོ་སྤོང་
བྱེད་ཀྱི་བར་ཆད་མེད་ལམ་ནི་བཟོད་པ་བཞི་པོ་དང་སྦྱོར་བ་ཉིད་གོང་འོག་ཀུན་དང་འགྲིག་
ཅིང་། ཆོས་བཟོད་ཁོ་ན་ལ་སྐད་ཅིག་བཅུ་དྲུག་ཏུ་ཕྱེ་ན་ཡང་། འདིར་བསྟན་བཅུ་དྲུག་པོ་ཐམས་
ཅད་བར་ཆད་མེད་ལམ་དུ་ཐལ་བས་ན་འདི་ལྟར་འཆད་དེ། བྱང་སེམས་ཀྱི་མཐོང་ལམ་སྡུག་
བསྔལ་ཆོས་བཟོད་ཆོས་ཅན། སྡུག་བསྔལ་བདེན་པའི་ཆོས་ཉིད་མངོན་གསུམ་དུ་མཐོང་བ་ལ་
གེགས་བྱེད་ཀྱི་ཤེས་སྒྲིབ་ཀྱི་སྤོང་གཉེན་ཡིན་ཏེ། གཟུགས་སོགས་རྟག་མི་རྟག་གི་སྤྲོས་བྲལ་
དང་
། རྟག་ཆད་ཀྱི་མཐའ་བྲལ་དང་། སྟོང་མི་སྟོང་དང་། བདག་ཡོད་མེད་ཀྱི་མཐའ་བྲལ་ལ་
གཙོ་བོར་གསལ་ལ་ངེས་པ་འདྲེན་ནུས་ཀྱི་ཡེ་ཤེས་ཡིན་པའི་ཕྱིར། ཞེས་སྟོན་པ་ནི། ངོ་བོ་ཉིད་
མེད་པའི་ཕྱིར། ཞེས་པ་ནས་སྡུག་བསྔལ་གྱི་བདེན་པའི་རྣམ་པ་དག་ཡིན་ནོ། །ཞེས་པའི་བར་
རོ༑ ༑ཀུན་འབྱུང་ལ་ཆོས་བཟོད་ཆོས་ཅན། ཀུན་འབྱུང་བདེན་པའི་ཆོས་ཉིད་མངོན་སུམ་དུ་
མཐོང་བ་ལ་གེགས་བྱེད་ཀྱི་ཞེས་དང་། འགོག་པ་ལ་ཆོས་བཟོད་ཆོས་ཅན། འགོག་བདེན་གྱི་
ཆོས་ཉིད་ཅེས་དང་། ལམ་ལ་ཆོས་བཟོད་ཆོས་ཅན། ལམ་བདེན་གྱི་ཆོས་ཉིད་མངོན་སུམ་དུ་
མཐོང་བ་ལ་ཞེས་སོགས་སྦྱར་ནས་རྒྱུ་ཡིན་མིན་གྱི་སྤྲོས་བྲལ་དང་། ཀུན་འབྱུང་ཡིན་མིན་དང་།
རབ་སྐྱེ་ཡིན་མིན་དང་། རྐྱེན་ཡིན་མིན་གྱི་སྤྲོས་བྲལ་ལ་གཙོ་བོར་ངེས་པ་འདྲེན་ནུས་པ་ཡིན་
པའི་ཕྱིར་དང་། འགོག་པ་ཡིན་མིན་དང་། ཞི་བ་ཡིན་མིན་དང་། གྱ་ནོམ་ཡིན་མིན་དང་། ངེས་
འབྱུང་ཡིན་མིན་གྱི་སྤྲོས་བྲལ་ལ་གཙོ་བོར་ངེས་པ་འདྲེན་ནུས་ཡིན་པའི་ཕྱིར་དང་། ལམ་ཡིན་
མིན་དང༌། རིགས་པ་ཡིན་མིན་དང་། སྒྲུབ་པ་ཡིན་མིན་དང་། ངེས་འབྱིན་ཡིན་མིན་གྱི་སྤྲོས་
བྲལ་ལ་གཙོ་བོར་ངེས་པ་འདྲེན་ནུས་ཡིན་པའི་ཕྱིར། ཞེས་བདེན་པ་སོ་སོ་ལ་སྦྱར་རོ། །རྗེས་
-]42-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤༧
བཟོད་བཞི་པོ་ནི། བདེན་པ་སོ་སོའི་ཆོས་ཉིད་མངོན་སུམ་དུ་མཐོང་བ་ལ་གེགས་བྱེད་ཀྱི་གཉེན་
པོར་མི་འཇོག་ཀྱང་། བདེན་པ་སོ་སོའི་མཐོང་སྤང་སྤོང་བྱེད་ཀྱི་གཉེན་པོར་བཞག་སྟེ། ཡེ་ཤེས་
སྔ་མ་ཉིད་འཕགས་པའི་ཆོས་ཀྱི་རྒྱུ་མིན་དུ་རྟོག་པ་སེལ་དགོས་པའི་ཕྱིར། འོ་ན་སྤྲོས་པ་དེ་
རྣམས་གནས་ཚུལ་ལ་མེད་པའི་རྒྱུ་མཚན་ཅི་ཞེ་ན། ངོ་བོ་ཉིད་མེད་པའི་ཕྱིར། ཞེས་སོགས་
གཞུང་ཇི་ལྟ་བ་བཞིན་དུ་བརྗོད་པར་བྱའོ། །དོན་བསྡུ་བ་ནི། དེ་ལྟ་བུའི་རྣམ་པ་ཅན་གྱི་ཞེས་
སོགས་ཏེ། འདིར་བཟོད་པ་བཞིའི་བྱེད་ལས་དངོས་སུ་བསྟན་པས་དེའི་རྣམ་གྲོལ་ལམ་སྟོན་པ་
པོ་མཚོན་པར་ནུས་ཤིང་། དེ་ནས་དེའི་ཁྱད་པར་གྱི་ལམ་བརྒྱད་པོ་ཡང་ཤུགས་ཀྱིས་གོ་བས་ན་
སྐབས་གསུམ་པར་ཤེས་བཟོད་སྐད་ཅིག་བཅུ་དྲུག་པོ་ཚང་བར་བསྟན་ཞེས་འཆད་པ་ལ་འགལ་
བ་མེད་དོ། །ཡང་སྤྲོས་བྲལ་གྱི་རྣམ་པ་བཅུ་དྲུག་དང་
། བཟོད་ཤེས་བཅུ་དྲུག་སོ་སོར་སྦྱོར་བ་
ཉིད་གཞུང་འགྲེལ་གྱི་དགོངས་པར་འཆད་ན་སྤྲོས་བྲལ་བཅུ་དྲུག་ངེས་པའི་ངེས་ཤེས་བཅུ་དྲུག་
པོ་རྗེས་ཐོབ་ཏུ་མཉམ་གཞག་བཅུ་དྲུག་པོའི་སྐྱེ་ཚུལ་དང་མཐུན་པར་སྐྱེ་བ་དེའི་ཚེ། འབྲས་བུ་
ངེས་ཤེས་བཅུ་དྲུག་པོ་ལ་རྒྱུ་མཉམ་གཞག་བཅུ་དྲུག་གི་མིང་གིས་བཏགས་པ་ཡིན་ཞེས་པ་དེ་
ལས་གཞན་དུ་བཤད་པ་ནི་མི་ནུས་སོ། །གཉིས་པ་ནི། ཉན་ཐོས་རྣམས་ཀྱི་ནི་ཞེས་སོགས་ཏེ།
འདིར་མི་རྟག་ལ་སོགས་བཅུ་དྲུག་གི་རྣམ་པ་ཅན་གྱི་ཡེ་ཤེས་དེའི་ཆ་ནས་གཞི་ཤེས་སུ་འཇོག་
དགོས་ཤིང༌། དེ་འདྲའི་རྣམ་པ་ཅན་དེ་ནི་བྱང་སེམས་འཕགས་པས་འདའ་བར་བྱ་བ་ཡིན་གྱི།
མངོན་སུམ་དུ་བྱ་བ་མ་ཡིན་པ་དང་། རིང་བའི་ཤེར་ཕྱིན་ལ་ལྟོས་པའི་སྦྱོར་མཐོང་སྒོམ་གསུམ་
ཀ་དེ་ལྟ་བུའི་རྣམ་པ་ཅན་དུ་འཆད་པ་ཉིད་ཡིན་པ་དེའི་ཕྱིར། འདིར་སྔ་རབས་པ་སྲིད་ཞི་ལ་མི་
གནས་པའི་གཞི་ཤེས་དང་། ཉེ་བའི་དང་། གཉེན་པོའི་ཞེས་འཆད་པ་ནི་ཧ་ཅང་ལེགས་པ་མ་
ཡིན་ནོ། །གལ་ཏེ་གཞི་ཤེས་ཀྱི་སྒྲ་འདའ་བྱའི་ལམ་ཁོ་ན་ལ་འཆད་པ་དེ་ལྟར་ན། བྱང་སེམས་
དང་སངས་རྒྱས་ལ་ཐམས་ཅད་ཤེས་པ་ཉིད་ཡོད་པར་འཆད་པ་ཇི་ལྟར་མི་འགལ་ཞེ་ན། དེ་ནི་
- }43-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་རྟག་ལ་སོགས་ཀྱི་རྣམ་པ་ཅན་གྱི་ཆ་ནས་འཆད་པ་མ་ཡིན་གྱི། བདེན་པ་བཞིའི་ཆོས་ཉིད་
མངོན་སུམ་དུ་མཐོང་བའི་ཡེ་ཤེས་དེས་རྟག་སོགས་བཅུ་དྲུག་གི་སྒྲོ་འདོགས་བསལ་བའི་ཆ་
ནས་གཞི་སྐྱེ་མེད་དང་། གང་ཟག་གི་བདག་མེད་རྟོགས་ཞེས་བྱ་བ་ཡིན་གྱི། ཉན་ཐོས་སོགས་
ཀྱི་རྟོགས་རིགས་སུ་འཇོག་པ་མ་ཡིན་པས་ན་སྐབས་གསུམ་པར་བསྟན་པའི་གཞི་ཤེས་སུ་ནི་མི་
འཆད་དོ། །བཞི་པ་ནི་ཉི་སྣང་ལས། ཡང་ཅི་ལམ་ཤེས་པ་ཉིད་བཞིན་དུ་ཐམས་ཅད་ཤེས་པ་
ཉིད་ལ་སྒོམ་པའི་ལམ་ལོགས་ཤིག་པ་མེད་ཅེ་ན། ཞེས་དྲི་བ་བཀོད་པ་དེའི་དོན་ནི་སྐབས་དེ་
དང་དེར་སྤྱིར་སྒོམ་ལམ་བསྟན་མ་བསྟན་ཙམ་དུ་དོགས་པ་མ་ཡིན་གྱི། སྐབས་གཉིས་པའི་
བསྟན་བྱའི་གཙོ་བོར་གྱུར་པའི་ལམ་ཤེས་རིགས་རྒྱུན་གོམས་པར་བྱེད་པའི་སྒོམ་ལམ་བསྟན་
པ་བཞིན་དུ། སྐབས་གསུམ་པའི་བསྟན་བྱའི་གཙོ་བོར་གྱུར་པའི་གཞི་ཤེས་དེའི་རིགས་རྒྱུན་
གོམས་པར་བྱེད་པའི་སྒོམ་ལམ་དེ་མི་སྟོན་བ་ཅི་ཞེ་ན། སྐབས་གསུམ་པ་འདིར་ཆོས་ཅན། དེ་
འདྲའི་སྒོམ་ལམ་ནི་མ་བསྟན་ཏེ། ཉན་ཐོས་དང་རང་རྒྱལ་གྱི་ལམ་ནི་བྱང་ཆུབ་སེམས་དཔས་
གཞན་དོན་དུ་ཤེས་མཐོང་གིས་བལྟས་ནས་འདའ་བར་བྱ་བ་ཡིན་གྱི། མངོན་དུ་བྱ་བ་ནི་མ་ཡིན་
པས་སོ། །སྐབས་འདིར་ཉི་སྣང་དུ་ཐེག་ཆེན་མཐོང་ལམ་དུ་ཉན་རང་གི་སྤངས་རྟོགས་རྫོགས་
པའི་ཤེས་བྱེད་དུ། ལམ་གཞན་ཁྱད་པར་ཡོད་པ་ཡིན་ན་རིགས་དང་དབང་པོ་དང་ཚོགས་ཁྱད་
ཞུགས་པའི་ཕྱིར། ཞེས་པ་ གཅིག་དང་། བྱང་སེམས་ཆེན་པོའི་བཟོད་པའི་བྱེད་པར་གཞན་
རྣམས་ཀྱི་རྟོགས་པའི་བྱེད་པ་མ་ལུས་པ་འདུས་པས་དེ་སྐད་དུ་བརྗོད་ཀྱི། རེ་ཤིག་རྟོགས་པའི་
ཚད་ནི་འདི་ཙམ་མ་ཡིན་ནོ། །ཞེས་གསུངས། ལུང་སྔ་མ་དེའི་དོན་ནི། བྱང་ཆུབ་སེམས་དཔས་
གཞན་རྗེས་སུ་འཛིན་པའི་ཡན་ལག་ཏུ་གཞི་ཤེས་ཀྱི་རྟོགས་རིགས་མཐོང་ལམ་དུ་མཐོང་བ་
ཙམ་གྱིས་ཆོག་གི །སྒོམ་ལམ་གྱིས་གོམས་པར་བྱེད་མི་དགོས་ཏེ། ཐེག་དམན་གྱི་ཐར་པ་ཐོབ་
པ་ལ་གེགས་བྱེད་ཀྱི་སྒྲིབ་པའི་མིང་ཅན་འཁོར་བར་འཆིང་བྱེད་ཀྱི་སྒྲིབ་པའི་ས་བོན་མ་ལུས་པ་
-144-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
སྤོང་ནུས་པའི་རྟོགས་པ་དང་། དེ་སྤངས་པའི་རྣམ་གྲོལ་ལམ་གྱི་དངོས་རྒྱུ་ནུས་པ་ཐོགས་མེད་ནི་
བྱང་སེམས་ཀྱི་སྡུག་བསྔལ་ཆོས་བཟོད་དུ་རྫོགས་པར་ཐོབ་པའི་ཕྱིར། དེའི་ཤེས་བྱེད་ཉན་ཐོས་
ཀྱིས་ནི་བཟོད་པ་བརྒྱད་དང་སྒོམ་ལམ་དགུའི་གཉེན་པོས་སྤང་དགོས་པ་རྣམས་བྱང་སེམས་ཀྱི་
སྡུག་བསྔལ་ཆོས་བཟོད་གཅིག་པུས་སྤོང་ནུས་པ་ནི། ལམ་གཞན་སྟོང་ཉིད་མངོན་སུམ་དུ་
རྟོགས་པའི་ཤེས་རབ་ཁྱད་པར་དུ་ཡོད་པ་དང་། རིགས་དང་དབང་པོ་དང་ཚོགས་ཁྱད་ཞུགས་
ཉན་རང་གི་དགྲ་བཅོམ་སོགས་ལ་ཡོད་པའི་མཐོང་ཆོས་ལ་བདེ་བར་གནས་པའི་ཡོན་ཏན་ཅན་
དང་མངོན་ཤེས་རྣམ་པ་ཐར་པ་བརྒྱད་སོགས་རྟོགས་པའི་ཚད་ཇི་སྙེད་པ་འདི་ཙམ་དུ་མ་ངེས་
ཞེས་པ་དང་། ཉན་རང་དགྲ་བཅོམ་པས་ནི་འདོད་སྲིད་ཀྱི་བག་ལ་ཉལ་སྤངས་ལ། དམན་ལམ་
སྔོན་དུ་མ་སོང་བའི་ཆོས་བཟོད་ཀྱིས་ནི་དེ་མ་སྤངས་ཤིང་། ཆེད་དུ་གཉེར་ནས་སྤོང་བ་ཡང་མ་
ཡིན་པས་ན་མི་མཐུན་ཕྱོགས་སྤོང་བའི་ལམ་གྱི་ཚད་ཀྱང་དེ་ཙམ་མ་ཡིན་ཞེས་པའོ། །འོ་ན་ཆོས་
བཟོད་དུ་སྤངས་པ་དང་རྟོགས་པ་གཉིས་ཀ་མ་རྫོགས་པར་འགྱུར་རོ། །ཞེ་ན། སྐྱོན་མེད་དེ། །
འདོད་སྲིད་ཀྱི་བག་ལ་ཉལ་ཉན་རང་གི་རྒྱུད་ལ་ཡོད་པའི་ཚེ་ཉེས་པ་གང་བསྐྱེད་པའི་ཚེ་དེ་ནི་
ཐེག་ཆེན་གྱི་ཆོས་བཟོད་དུ་སྤངས་ལ། དེ་བྱང་སེམས་ཀྱི་རྒྱུད་ལ་ཡོད་པའི་ཚེ་ཡོན་ཏན་གང་
སྐྱེས་པ་དེ་ནི་ཉན་རང་དགྲ་བཅོམ་པས་སྤངས་པ་མ་ཡིན་པའི་ཕྱིར་ཏེ། སྔ་མའི་ཚེ་སྐྱོན་ནི་འཁོར་
བར་འཆིང་བྱེད་ཡིན་ལ། ཕྱི་མའི་ཚེ་ཡོན་ཏན་ནི་བསོད་ནམས་ཀྱི་ཚོགས་རྫོགས་བྱེད་ཡིན་པའི་
ཕྱིར། ལུང་ཕྱི་མས་དེར་དེའི་སྤངས་རྟོགས་མ་རྫོགས་པར་བསྟན་ཟེར་བ་ལྟར་ན། འདིར་སྒོམ་
ལམ་མི་སྟོན་པའི་ཤེས་བྱེད་དུ་འགལ་བ་དང་དོན་དེ་ལ་གནོད་བྱེད་དུ་སོང་བ་ཡིན་ནོ། །གསུམ་
པ་ལ་གསུམ་ལས། མཚམས་སྦྱར་བ་ནི། དེ་ལྟར་རྒྱས་པར་བསྟན་པས་སྐབས་གསུམ་པོ་དེའི་
མཇུག་བསྡུའི་མདོ་ཚན་གསུངས་པ་དེའི་དོན་འཆད་པ་ནི་ཞེས་པའོ། །རྩ་བ་ནི། ཡུམ་འདི་ནི་
-145-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སངས་རྒྱས་ཀྱི་ཆོས་རྣམས་སྟེར་བར་བྱེད་པ་མ་ཡིན་འཕྲོག་པར་བྱེད་པ་མ་ཡིན་ཞེས་དང་།
ཡུམ་འདི་ནི་འདོད་པའི་ཁམས་ལས་འདའ་བར་བྱེད་པ་མ་ཡིན། གནས་པར་བྱེད་པ་མ་ཡིན།
ཞེས་དང་། ཡུམ་འདི་ནི་ཀུན་ནས་ཉོན་མོངས་པར་བྱེད་པ་མ་ཡིན། རྣམ་པར་བྱང་བར་བྱེད་པ་
མ་ཡིན། ཞེས་སོགས་ཀྱི་མདོ་ཚན་གསུམ་ཆོས་ཅན། ལེའུ་གསུམ་གྱི་མཇུག་བསྡུད་མཛད་པ་
ཡིན་ཏེ། ལེའུ་གསུམ་གྱིས་སོ་སོར་མཁྱེན་གསུམ་བསྟན་ཞེས་འཆད་པའི་མདོ་ཚིག་ཡིན་པའི་
ཕྱིར། འགྲེལ་པ་ནི། དེ་ལྟར་ཞེས་སོགས་གཞུང་ཇི་ལྟ་བ་བཞིན་ནོ། །འདིར་སྨྲས་པ། གཞི་
ལམ་རྣམ་གསུམ་སྐྱེ་མེད་རྟོགས་པ་ཡི། །མཁྱེན་གསུམ་ཙམ་ཞིག་སྐབས་གསུམ་སོ་སོ་ཡི། །
བསྟན་བྱར་བཤད་ཚེ་གཞུང་དོན་འཁྲུལ་མཐོང་ནས། །སྤྱི་དང་ཁྱད་པར་ཕྱེ་ནས་བཤད་འདི་
ཡིན་གསུམ་པ་སྐབས་ཀྱི་སྒོ་ནས་མཇུག་བསྡུ་བ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་སོགས་སོ།།
༈ ཐོས་བསམ་བློ་ཡིས་སྐྱེ་མེད་རྣམ་གསུམ་པོ། །རིགས་པར་མཁྱེན་ནས་ཚུལ་བཞིན་
སྒོམ་པ་ལ། །རྣལ་འབྱོར་རྣམ་བཞིའི་གོ་རིམ་ངེས་མཛད་པའི། །མདོ་དང་རྒྱན་གྱི་གཞུང་ལ་
ཕྱག་འཚལ་ལོ། །ཞེས་མཆོད་པར་བརྗོད་ནས། །
གཉིས་པ་ཉམས་སུ་ལེན་པའི་ཐབས་སྦྱོར་བ་བཞི་བཤད་པ་ལ་གཉིས་ཏེ། མི་མཐུན་
ཕྱོགས་སྤོང་བའི་རྣལ་འབྱོར་བཤད་པ་དང་། ཡོན་ཏན་མངོན་དུ་བྱེད་པའི་རྣལ་འབྱོར་བཤད་
པའོ། །དང་པོ་ལ་གཉིས་ཏེ། །
དབང་ཐོབ་ཕྱིར་དུ་སྒོམ་པ་རྣམ་ཀུན་གྱི་སྦྱོར་བ་དང་། དབང་ཐོབ་པའི་ཚུལ་གྱིས་སྒོམ་
པ་རྩེ་མོའི་སྦྱོར་བ་བཤད་པའོ། །དང་པོ་ལ་གསུམ་ལས། འབྲེལ་དགོད་པས་མཚམས་སྦྱར་བ་
ནི༑ མཁྱེན་གསུམ་ཐོས་བསམ་གྱིས་གཏན་ལ་ཕབ་ཟིན་པའི་འོག་ཏུ། རྣམ་པ་ཀུན་མངོན་པར་
རྫོགས་པར་རྟོགས་པའི་སྦྱོར་བ་འཆད་དེ། སྐྱེ་མེད་གསུམ་ཐོས་བསམ་གྱིས་ཤེས་ནས་དེ་ལྟར་
ཤེས་པའི་ཐམས་ཅད་མཁྱེན་པ་ཉིད་གསུམ་སྒོམ་བྱུང་གི་བློས་སྒོམ་པར་བྱེད་དགོས་པའི་ཕྱིར།
-146-



གྲོགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཇི་ལྟར་སྒོམ་ན། སྔར་ཐམས་ཅད་མཁྱེན་པ་ཉིད་གསུམ་ཐོས་བསམ་གྱིས་ཡོངས་སུ་ཤེས་པ་ནི་
ཡང་རྣམ་པ་ཐམས་ཅད་སྐྱེ་བ་མེད་པ་དང་། ལམ་ཐམས་ཅད་དང་གཞི་ཐམས་ཅད་སྐྱེ་བ་མེད་
པར་ཤེས་པའི་རྣམ་པ་ཉིད་དུ་བསྡུ་བའི་སྒོ་ནས་སོ། །དགོས་པ་ནི་དབང་དུ་བྱ་བའི་ཕྱིར་དུའོ། །
འདིར་བསྡུ་ཞེས་པ་བཤད་པ་རྒྱས་བསྡུས་ལ་ཟེར་བ་མ་ཡིན་གྱི། ཐོས་བསམ་གྱི་ཡུལ་དུ་བཞག་
པའི་སྐྱེ་མེད་གསུམ་པོ་དེ་ཡུལ་ཅན་སྒོམ་བྱུང་གི་ཤེས་པའི་འཛིན་སྟངས་ཅན་དུ་བསྡུད་པའོ། །
འདིར་ཐམས་ཅད་མཁྱེན་པ་ཉིད་གསུམ་སྒོམ་ཞེས་པ། མཁྱེན་གསུམ་ཙམ་པོ་ལ་བྱ་བ་ཡིན་གྱི།
སྐབས་གསུམ་པོའི་བསྟན་བྱར་གྱུར་པ་ལ་བཤད་ན། གཞི་ཤེས་ཀྱི་སྒོམ་ལམ་མི་སྟོན་པའི་ཤེས་
བྱེད་དང་འགལ་ལོ། ། །
གཉིས་པ་མཚོན་བྱེད་ཀྱི་ཆོས་རྒྱས་པར་བཤད་པ་ལ་གཉིས་ཏེ། ཐེག་ཆེན་གྱི་སྦྱོར་བ་
ཙམ་གྱི་རྣམ་གཞག་གཏན་ལ་དབབ་པ་དང་། སྐབས་བཞི་པའི་བསྟན་བྱའི་གཙོ་བོར་གྱུར་པའི་
སྦྱོར་བ་བསྐྱེད་པའི་སྒོམ་རིམ་མོ། །དང་པོ་ལ་བཞི་སྟེ། བསྒོམ་བྱ་རྣམ་པ། སྒོམ་པ་པོའི་གང་
ཟག །དེས་དེ་བསྒོམ་པའི་རྣལ་འབྱོར། སྦྱོར་བ་དེའི་སྔོན་འགྲོའི་ཆོས་རྣམས་སོ། །དང་པོ་ལ་
གསུམ་སྟེ། མདོར་བསྟན། རྒྱས་པར་བཤད། མཇུག་བསྡུ་བའོ། །དང་པོ་ལ་གཉིས་ལས་རྩ་བ་
ནི༑ རྐང་པ་དང་པོ་གཉིས་ཀྱིས་ངོ་བོ་དང༌། ཕྱི་མ་གཉིས་ཀྱིས་དབྱེ་བ་མདོར་བསྟན་ནོ། །
འགྲེལ་པ་ལ་མཚན་ཉིད་དང་། དབྱེ་བའོ། །དང་པོ་ནི། མདོ་དང་རྒྱན་ལས་རྣམ་པ་ཉིད་དུ་རྣམ་
པར་བཞག་པ་ནི་བསྒོམ་བྱ་རྣམ་པའི་མཚན་ཉིད་དོ། །དེ་གང་ཞེ་ན། ཁྱད་པར་གྱི་གཞི་བདེན་པ་
སོ་སོའི་ཆོས་མི་རྟག་པ་ལ་སོགས་པ་ལ་དམིགས་པའི་ཡེ་ཤེས་ཀྱི་བྱེ་བྲག་རྣམས་སོ། །དེ་འདྲ་དེ་
ཆོས་ཅན། འདིར་བསྒོམ་བྱའི་རྣམ་པ་ཡིན་ཏེ། གཞི་སོ་སོའི་སྟེང་དུ་རྟག་པ་ལ་སོགས་པར་
འཛིན་པ་མི་མཐུན་པའི་ཕྱོགས་ཀྱི་གཉེན་པོའི་ཆོས་ཉིད་ཀྱི་ངོ་བོ་ཉིད་ཡིན་པའི་ཕྱིར། གཉིས་པ་
ནི༑ བསྒོམ་བྱའི་རྣམ་པ་དེ་དག་ཀྱང་ཞེས་སོགས་ཏེ། ཁོ་ནའི་སྒྲས་རྩ་བའི་དབྱེ་བ་གསུམ་ལས་
-[47-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་མི་དགོས་པར་བསྟན་ཏོ། །འདིར་མཁྱེན་པ་གསུམ་དང་དེའི་ཤེས་རྣམ་གྱི་ཁྱད་པར་ཅི་ཞེ་
ན༑ སྐབས་འདིར་ནི་གསུམ་པོའི་འཇོག་ཚུལ་སྤྱིར་གཉིས་བཤད་པ་ལས། ཙམ་པོའི་དབང་དུ་
བྱས་པ་སྟེ། སྐྱེ་མེད་རྣམ་པ་གསུམ་ཤེས་པའོ། །དེ་ཡང་སྒོམ་བྱུང་གི་དབང་དུ་བྱས་ཤིང་། ས་
མཚམས་ངེས་ཆ་ནས་སངས་རྒྱས་ཀྱི་སའི་བར་དུའོ། །ཤེས་རྣམ་ནི་གསུམ་པོ་དེའི་འཛིན་སྟངས་
ཀྱི་བྱེ་བྲག །ཁྱད་གཞིའི་སྟེང་གི་ཁྱད་ཆོས་སོ་སོར་རྟོགས་པའི་ཁྱད་པར་རོ། །གཞི་ནི་སྤྱིར་
བདེན་པ་བཞི་དང་། རྣམ་མཁྱེན་གྱི་སྐབས་སུ་ལམ་གྱི་བདེན་པ་སྟེ། རྩ་འགྲེལ་ལས་དངོས་སུ་
གསལ་བ་དེའོ། །ཁྱད་པར་རྟོགས་ཚུལ་ནི། ཆོས་མངོན་པ་ལས་མི་རྟག་ལ་སོགས་བཅུ་དྲུག་གི་
རྣམ་པ་ཅན་དང་། ཤེར་ཕྱིན་ལས་ཆོས་ཀྱི་བདག་མེད་པའི་རྣམ་པ་ཅན་དུ་གསུངས་པ་ལས།
ཉན་རང་གི་རྒྱུད་ལ་ཡོད་པའི་གཞི་ཤེས་ཀྱི་རྣམ་པ་ནི་དང་པོ་དང་། བྱང་སེམས་ཀྱི་རྒྱུད་ལ་ཡར་
ལྡན་དུ་ཡོད་པའི་ཚེ། ཆོས་ཀྱི་བདག་མེད་རྟོགས་པའི་རྣམ་པ་དང་མཚུངས་པར་ལྡན་པའི་མི་
རྟག་ལ་སོགས་ཀྱི་རྣམ་པ་ཅན་ནོ། །མཁྱེན་པ་ཕྱི་མ་གཉིས་ཀྱི་རྣམ་པ་ནི་ཉན་རང་ལ་མེད་པས།
ཁྱད་གཞི་བདེན་པའི་སྟེང་གི་ཁྱད་ཆོས་ཆོས་ཀྱི་བདག་མེད་པའི་རྣམ་པ་ཅན་ཁོ་ནའོ། །འདི་ཡང་
མ་མཐའ་སྦྱོར་ལམ་ནས་བཞག་སྟེ། བདེན་པའི་རྣམ་པ་ཅན་གྱི་སྒོམ་བྱུང་གི་ཤེས་རྣམ་དུ་འཆད་
དགོས་པས་སོ། །འདིར་བསྒོམ་བྱ་གཞི་ཤེས་ཀྱི་ཤེས་རྣམ་འཆད་པ་དང་། གཞི་ཤེས་ཀྱི་རྟོགས་
རིགས་མི་སྒོམ་པར་འཆད་པ་མི་འགལ་ལམ་ཞེ་ན། སྤྱིར་ནི་བྱང་སེམས་ཀྱི་བསྒོམ་བྱ་ནི་མེད་པ་
དང་མི་སྐྱེ་བ་སོགས་ཆོས་ཀྱི་བདག་མེད་པའི་རྣམ་པ་ཉི་ཤུ་རྩ་བདུན་དུ་བཤད་པ་ཡིན་ལ། དེ་
མངོན་པ་དང་སྦྱོར་བའི་ཚེ། ཡེ་ཤེས་དེས་རྟག་སོགས་ཀྱི་སྒྲོ་འདོགས་སེལ་བའི་ཆ་ནས་མི་རྟག་
སོགས་ཀྱི་རྟོགས་པ་ཡར་ལྡན་དུ་ཡོད་པར་བཤད་ནས་རིམ་ཅན་དུ་སྦྱོར་བ་ཡིན་ནོ། །མི་རྟག་
སོགས་ཀྱི་རྟོགས་རིགས་ཀྱི་ཆ་ནས་ཆོས་ཤེས་ཡན་ཆད་དུ་བསྒོམ་པར་བྱ་བ་མ་ཡིན་ཀྱང་། ཆོས་
བཟོད་དང་ངེས་ཆའི་ཐད་དུ་ནི། འཁོར་བར་འཆིང་བྱེད་ཀྱི་ཉོན་སྒྲིབ་ཆེད་དུ་གཉེར་ནས་སྤོང་
-148-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
བའི་ཕྱིར། རྟོགས་རིགས་སྔ་མ་དེ་ཐེག་ཆེན་སྦྱོར་བས་བསྒོམ་བྱར་མི་བྱེད་པའི་ངེས་པ་མེད་དོ།།
རྣམ་པ་གཅིག་ཏུ་ན་རྟོགས་རིགས་ཡར་ལྡན་དུ་སྐྱེས་པའི་ཤེས་རྣམ་དང་པོས་འདོད་སྲིད་ཀྱི་བག་
ལ་ཉལ་སྤོང་དགོས་པས་ན་ཤེས་རྣམ་དང་པོ་ཐེག་ཆེན་སྦྱོར་བའི་བསྒོམ་བྱར་མི་འགལ་ལོ། །
ཡང་རྣམ་མཁྱེན་སྦྱོར་བའི་བསྒོམ་བྱ་ལ་རྣམ་མཁྱེན་གྱི་ཤེས་རྣམ་མཚན་ཉིད་པ་མི་སྲིད་པ་ཇི་
ལྟར་ཞེ་ན། སྨོན་ལམ་གྱི་རྣམ་པས་ཡིད་ལ་བྱེད་ཅེས་པ་ནི། མཉམ་གཞག་གི་སྒོམ་བྱ་མཚན་
ཉིད་པར་བཞག་དཀའ་བས་རྣམ་པ་སྐྱེ་མེད་དུ་རྟོགས་པའི་བློ་ཡི་རིགས་རྒྱུན་སྔ་མ་སྟོབས་
སོགས་དང་དམིགས་རྣམ་རྗེས་སུ་མཐུན་པ་དེ་ཉིད་དོ། །དེས་ན་རྣམ་མཁྱེན་གྱི་སྦྱོར་བས་རྣམ་
མཁྱེན་གྱི་ཤེས་རྣམ་མཚན་ཉིད་པ་བསྒོམ་བྱར་བྱེད་པའི་ཚུལ་བརྟག་དཀའ་བས། རྣམ་མཁྱེན་
དང་དེའི་ཤེས་རྣམ་གྱི་འཇོག་ཚུལ་སྔ་མ་ཉིད་འཐད་དོ། །གཉིས་པ་རྒྱས་པར་བཤད་པ་ལ།
བཤད་བྱའི་མདོ་མཁྱེན་གསུམ་གྱི་མཇུག་བསྡུད་ལ་འཕྲོས་ནས། རབ་འབྱོར་གྱིས་གསོལ་པ།
ཡུམ་འདི་ནི་མ་མཆིས་པའི་ཕ་རོལ་ཏུ་ཕྱིན་པའོ། །ཞེས་པ་ནས། ཡུམ་འདི་ནི་སངས་རྒྱས་ཉིད་
ཀྱི་ཕ་རོལ་ཏུ་ཕྱིན་པའོ། །ཞེས་པའི་བར་ཕ་རོལ་ཏུ་ཕྱིན་པའི་མིང་ཅན་བརྒྱ་དང་བདུན་ཅུ་རྩ་
གསུམ་གསུངས་པ་དོན་ཚན་སོ་སོར་ཕྱེ་ནས་འཆད་པ་ལ་གསུམ་སྟེ། གཞི་ཤེས་ཀྱི་དང་། ལམ་
ཤེས་ཀྱི་དང་། རྣམ་མཁྱེན་གྱི་ཤེས་རྣམ་རྒྱས་པར་བཤད་པའོ། །དང་པོ་ལ་མཚམས་སྦྱར་བ་ནི།
རྣམ་པ་རྣམས་ཞེས་སོགས་དང་། རྩ་བ་ལ། ཡུམ་འདི་ནི་མ་མཆིས་པའི་ཕ་རོལ་ཏུ་ཕྱིན་པའོ། །
བཀའ་སྩལ་པ། ཆོས་ཐམས་ཅད་དམིགས་སུ་མེད་པའི་ཕྱིར་རོ། །ཞེས་སོགས་ཞུས་པས་ཤེས་
རྣམ་དང༌། བཀའ་སྩལ་པས་དོན་རྣམ་སོ་སོར་ཕྱེ་ནས་གསུངས་པའི་མདོ་ཚན་ཉེར་བདུན་པོ་
ཆོས་ཅན། བདེན་བཞི་སོ་སོའི་ཤེས་རྣམ་ཡུལ་དང་བཅས་པ་བསྟན་པ་ཡིན་ཏེ། དེ་བསྟན་པར་
ཞེས་སྦྱར། འགྲེལ་པ་ལ་གཉིས་ཏེ། བདེན་པ་དང་པོ་གསུམ་གྱི་རྣམ་པ་བཤད་པ་དང་། ལམ་
བདེན་གྱི་རྣམ་པ་བཤད་པའོ། །དང་པོ་ནི། གསུམ་ཡོད་པ་དེ་ལ་ཤེར་ཕྱིན་ལས་གཞི་ཐམས་
-149-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་སྐྱེ་མེད་དུ་ཤེས་པའི་རྣམ་པ་ཉིད་ཀྱི་དབང་དུ་བྱས་ནས་སྡུག་བདེན་དངོས་པོར་མེད་པ་དང་།
གསར་དུ་སྐྱེ་བ་མེད་པ་དང་། བདག་གི་བས་དབེན་པ་དང་། བདག་ཏུ་འཛིན་པས་མི་རྫི་བའི་
རྣམ་པ་རྣམས་ནི་ཆོས་ཅན། གོ་རིམ་བཞིན་དུ་མངོན་པ་ནས་སྡུག་བསྔལ་བདེན་པའི་རྣམ་པར་
གསུངས་པའི་མི་རྟག་པ་ལ་སོགས་པའི་མཚན་ཉིད་ཡིན་ཏེ། དེ་དག་གི་གནས་ཚུལ་ཡུལ་ཅན་
གྱི་བློ་དང་བཅས་པ་ཉིད་ཀྱི་ཕྱིར། ཤེར་ཕྱིན་ལས་སྡུག་བསྔལ་གྱི་གནས་མེད་པ་དང་། ནམ་
མཁའ་ལྟར་སྐྱེ་འགག་མེད་པ་དང་། བརྗོད་བྱའི་དོན་བརྗོད་དུ་མེད་པ་དང་། རྗོད་བྱེད་ཀྱི་མིང་
མེད་པ་དང་བཞི་པོའི་རྣམ་པ་རྣམས་ནི་ཆོས་ཅན། མངོན་པ་ནས་ཀུན་འབྱུང་གི་བདེན་པའི་རྣམ་
པར་གསུངས་པའི་རྒྱུ་སོགས་ཀྱི་མཚན་ཉིད་དག་ཡིན་ཏེ། དེའི་གནས་ཚུལ་རྟོགས་པའི་བློ་དང་
བཅས་པ་ཉིད་ཡིན་པའི་ཕྱིར། ཤེར་ཕྱིན་ལས། འགྲོ་བ་དང་འོང་བ་སོགས་ཀྱི་ཐོབ་བྱར་མེད་པ་
དང༌། རྣམ་ཤེས་ཀྱི་ཡུལ་དུ་བྱས་པའི་སྒོ་ནས་མི་འཕྲོག་པ་དང་། རིགས་པས་དཔྱད་པའི་སྒོ་
ནས་ཟད་པར་བྱར་མེད་པ་དང་། སྐྱེ་བ་མེད་པའི་རྣམ་པ་རྣམས་ནི། མངོན་པ་ནས་འགོག་
བདེན་གྱི་རྣམ་པར་གསུངས་པའི་འགོག་སོགས་ཀྱི་མཚན་ཉིད་དག་ཡིན་ཏེ། དེའི་གནས་ཚུལ་
རྟོགས་པའི་ཤེས་རབ་རྣམས་དང་བཅས་པ་ཉིད་ཀྱི་ཕྱིར་རོ། །སྦྱོར་ཚུལ་དེ་ལྟར་མི་འཐད་དེ། མི་
རྟག་སོགས་ ཀྱི་རྣམ་པ་དང་འཛིན་སྟངས་འགལ་བའི་ཕྱིར་སྙམ་ན་ཉེས་པ་མེད་དེ། འདིར་
བཤད་པ་དེ་དག་གིས་རྟག་སོགས་ཀྱི་སྒྲོ་འདོགས་སེལ་ནུས་པས་གཞི་ཤེས་ཀྱི་རྟོགས་པ་ཡར་
ལྡན་དུ་འཇོག་པའི་ཕྱིར་དང་། མི་རྟག་པའི་སྒྲོ་འདོགས་ཀྱང་བསལ་བས་སྦྱོར་བའི་བསྒོམ་བྱར་
འཐད་པའི་ཕྱིར། མེད་པ་དང་མི་རྟག་པ་ཇི་ལྟར་སྦྱོར་ཞེ་ན། མི་རྟག་པའི་འཆད་ཚུལ་ལ་ཅུང་
ཞིབ་ཕྲ་རགས་གཉིས་ལས། རགས་པ་ནི་རྒྱུན་གྱི་མི་རྟག་པ་སྟེ། བདག་མེད་དང་པོ་རྟོགས་
པའི་ཐབས་སུ་རྟོགས་དགོས་ལ། ཕྲ་བ་ནི་ཆོས་ཀྱི་བདག་མེད་པ་ཉིད་དེ། དེའི་དོན་རང་སྟོང་ལ་
མི་འཆད་པ་མེད་པ་ཉིད་དོ། ། གཉིས་པ་ལ་གསུམ་སྟེ། རྟེན་ལམ་གྱི་དབྱེ་བ། ལམ་སོ་སོའི་
-15-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤. ༧
དབྱེ་བ། གྲངས་ཀྱི་སྒོ་ནས་དོན་བསྡུ་བའོ། །དང་པོ་ནི། གཞི་ཤེས་ཀྱི་ཤེས་རྣམ་གང་ལ་བརྟེན་
པའི་ལམ་གྱི་བདེན་པ་ནི་ཆོས་ཅན། ཤེར་ཕྱིན་ལས་གསུམ་དུ་ཕྱེ་བ་ཡིན་ཏེ། ཉོན་མོངས་པའི་
སྒྲིབ་པའི་གཉེན་པོ་ཉིད་དུ་ཟག་པ་མེད་པའི་ལམ་གཅིག་དང་། ཤེས་བྱའི་སྒྲིབ་པ་གཟུང་རྟོག་
གི་གཉེན་པོ་ཉིད་དུ་སྒོམ་པའི་ལམ་ཟག་པ་དང་བཅས་པའི་རྗེས་ཐོབ་དང་། མཉམ་གཞག་ཟག་
མེད་གཉིས་སུ་བཤད་པས་སོ། །གཞི་ཤེས་ཀྱི་རྣམ་པ་ཤེས་སྒྲིབ་ཀྱི་གཉེན་པོར་སྟོན་པ་མི་
རིགས་སོ་ཞེ་ན། སྐྱོན་མེད་དེ། ཐམས་ཅད་ཤེས་པ་ཉིད་ཀྱིས་རང་སངས་རྒྱས་རྣམས་ཀྱི་བགྲོད་
བྱེད་ལམ་གྱི་རྟོགས་རིགས་ཀྱང་བསྡུས་པའི་ཕྱིར། འདིར་དངོས་བསྟན་གྱི་ལམ་ཉན་རང་གི་
རྟེན་ཅན་དུ་བཤད་ཀྱང་། སྦྱོར་བའི་བསྒོམ་བྱ་དངོས་ནི་བྱང་སེམས་ཀྱི་ཤེས་རྣམ་ཡིན་པས།
ཉོན་སྒྲིབ་ཀྱི་གཉེན་པོ་སྡུག་བསྔལ་ལ་ཆོས་བཟོད་དང་། ཤེས་སྒྲིབ་གཟུང་རྟོག་གི་སྤོང་བ་
གཉེན་པོ་ནི་དངོས་བསྟན་རང་རྒྱལ་གྱི་སྒོམ་ལམ་ལ་བཤད་ཀྱང་། བྱང་སེམས་ཀྱི་རྒྱུད་ལ་ཡོད་
པའི་ཚེ་ངེས་ཆ་དང་པོ་གསུམ་དང་སྦྱོར་བར་རིགས་ཏེ། གནས་སྐབས་དེར་བཤད་པའི་ཕྱིར་
དང་། རང་རྒྱལ་གྱི་སྤངས་པ་ཆོས་བཟོད་དུ་རྫོགས་པའི་ཕྱིར་དང་
། དེའི་རྟོགས་རིགས་ཤེས་
མཐོང་གིས་བལྟས་ནས་འདའ་བར་བྱ་བའི་ཕྱིར། དེའི་སྒོམ་ལམ་མེད་པས་གཉེན་པོ་ཟག་མེད་
ནི་ཆོས་བཟོད་དང་། ཟག་བཅས་ནི་ངེས་འབྱེད་ཆ་མཐུན་ནོ། །ཞེས་བཤད་པར་བྱའོ། །གཉིས་
པ་ལ་གསུམ་ལས་ལམ་དང་པོའི་རྣམ་པ་ནི་ཤེར་ཕྱིན་ལས། བྱེད་པ་པོ་མེད་པ་དང་། ཤེས་པ་པོ་
མེད་པ་དང་། འཕོ་བ་མེད་པ་དང་། འདུལ་བ་མེད་པའི་རྣམ་པ་རྣམས་སུ་གསུངས་པ་ནི་གོ་རིམ་
བཞིན་དུ། མངོན་པ་ནས་གསུངས་པའི་ལམ་ལ་སོགས་པ་བཞི་པོའི་མཚན་ཉིད་དག་ཡིན་ཏེ།
དེ་དང་དོན་གཅིག་ལ་འདུ་བའི་ཕྱིར། འདི་ནི་ལུང་གཉིས་ཀ་ལས་གང་ཟག་གི་བདག་མེད་པའི་
རྣམ་པ་ཅན་དུ་གསུངས་པར་མཐུན་མོད། རྟེན་ཉན་རང་གི་ཚེ་ན་མཐོང་སྒོམ་གཉིས་ཀའི་རྣམ་
པར་ཡོད་ལ། བྱང་སེམས་ཀྱི་ཚེ་ན་མཐོང་ལམ་མཉམ་གཞག་ཁོ་ནའོ། །ལམ་གཉིས་པ་ནི་ཕྱི་
-151-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
རོལ་གྱི་གཟུང་བ་རྨི་ལམ་ལྟར་ངོ་བོ་ཉིད་མེད་པ་དང་། སྒྲ་བརྙན་ལྟར་མ་སྐྱེས་པ་དང་། མིག་
ཡོར་ལྟར་མ་འགགས་པ་དང་། སྨིག་རྒྱུ་ལྟར་གཟོད་མ་ནས་ཞི་བ་དང་། སྒྱུ་མའི་མཚན་མ་ལྟར་
རང་བཞིན་གྱིས་མྱ་ངན་ལས་འདས་པའི་མཚན་ཉིད་ཅན་གྱི་ཤེས་རྣམ་དག་ནི་ཆོས་ཅན། ཤེས་
བྱའི་སྒྲིབ་པ་གཟུང་རྟོག་གི་གཉེན་པོར་གྱུར་པ་དག་ཡིན་ཏེ། ཕྱི་གཟུང་བའི་ཡུལ་ལ་མཚན་
འཛིན་སྤོང་བྱེད་ཡིན་པའི་ཕྱིར། འདི་ནི་རྟེན་རང་རྒྱལ་དང་རྟེན་བྱང་སེམས་གཉིས་ཀ་ལ་ཡང་
རྣམ་པ་མཚུངས་པ་ཡིན་མོད། སྔ་མ་ནི་མངོན་དུ་བྱ་ལ། བྱང་སེམས་ཀྱི་ཚེ་ནི་དེའི་སྒོམ་ལམ་མི་
སྟོན་པའི་ཤེས་བྱེད་གསུངས་པ་དེ་ཉིད་དོ། །ཟག་པ་དང་བཅས་མ་བཅས་ཀྱི་དབྱེ་བ་ནི་རྟེན་སྔ་
མ་ལ་ཡིན་གྱི། བྱང་སེམས་ཀྱི་ཚེ་མཐོང་ལམ་མཉམ་གཞག་ལས་གཞན་དུ་དེའི་གཉེན་པོ་མི་
འཆད་པས། དབྱེ་བ་དེ་མེད་དོ། །གསུམ་པ་ནི་ཀུན་ནས་ཉོན་མོངས་པ་མེད་པ་དང་། རྣམ་པར་
བྱང་བ་མེད་པ་དང་། གོས་པ་མེད་པ་དང་། སྤྲོས་པ་མེད་པ་དང་། མི་གཡོ་བའི་རྣམ་པ་སྟེ་ཤེས་
རྣམ་དྲུག་ནི་ཆོས་ཅན། གོ་རིམ་བཞིན་དུ་ཤེས་བྱའི་སྒྲིབ་པ་ཀུན་ནས་ཉོན་མོངས་ཀྱི་གཟུང་བ་
དང་། རྣམ་བྱང་གི་དང་། ཉོན་མོངས་པའི་བག་ཆགས་ལ་དང་། གཟུགས་ལ་སོགས་པའི་སྤྲོས་
པ་ལ་དང༌། རང་གི་རྟོགས་པ་ལ་རློམ་པའི་དང་། རྟོགས་པ་ཐོབ་ཟིན་ཡོངས་སུ་ཉམས་པའི་
གཉེན་པོར་གྱུར་པ་དག་ཡིན་ཏེ། ཀུན་ནས་ཉོན་མོངས་ལ་སོགས་པའི་གཟུང་བ་ལ་སོགས་པ་
རྣམས་དམིགས་སུ་མེད་པར་རྟོགས་པའི་ཕྱིར། རྣམ་པ་འདི་དག་ནི་རྟེན་བྱང་སེམས་ཀྱི་དབང་དུ་
བྱས་པ་ཁོ་ན་སྟེ། རང་རྒྱལ་སློབ་པ་ལ་གཉེན་པོ་འདི་དག་ཡོད་ན་འཛིན་པ་བདེན་མེད་དུ་ཡོད་
པར་ཐལ་བ་དང་། འདི་དག་ནི་ཀུན་ནས་ཉོན་མོངས་པ་དང་རྣམ་བྱང་གཟུང་རྟོག་གི་གཉེན་པོ་
ཉིད་དུ་བཤད་པའི་ཕྱིར། བྱང་སེམས་ཀྱི་རྒྱུད་ལ་ཡར་ལྡན་དུ་སྐྱེས་པ་ཁོ་ན་སྟེ། འདིའི་ཆ་ཤས་
སུ་གྱུར་པའི་རང་རྒྱལ་གྱི་རྟོགས་རིགས་ཡོད་པ་མི་འགལ་ལོ། །གསུམ་པ་ནི་དེ་ལྟར་ན་ཞེས་
སོགས་སོ། །མདོར་ན་མངོན་པ་ནས་གསུངས་པའི་གཞི་ཤེས་ཀྱི་རྟོགས་རིགས་སུ་གྱུར་པའི་
-152-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
ཤེས་རྣམ་ནི་སྡུག་བསྔལ་ཆོས་བཟོད་མན་ཆད་ཀྱི་སྦྱོར་བས་བསྒོམ་བྱ་ཡིན་ལ། ཤེར་ཕྱིན་ནས་
གསུངས་པའི་ཉན་རང་གི་ལམ་དངོས་མ་ཡིན་པས་དང་། གཞི་སྐྱེ་མེད་ཀྱི་ཆ་ནས་བྱང་སེམས་
ཀྱིས་སྒོམ་པ་མི་འགལ་བའི་ཕྱིར། ཉན་རང་དང་ཐུན་མོང་བའི་ཤེས་རྣམ་ཐེག་ཆེན་སྦྱོར་བའི་
བསྒོམ་བྱར་གསུངས་ཏེ། འོག་ནས་ཀྱང་འཆད་པར་འགྱུར་རོ། །གཉིས་པ་ལམ་ཤེས་ཀྱི་ཤེས་
རྣམ་བཤད་པ་ལ་གསུམ་ལས་མཚམས་སྦྱར་བ་ནི་དེའི་འོག་ཏུ་སོགས་དང་། རྩ་བ་ནི་བཅོམ་
ལྡན་འདས་ཡུམ་འདི་ནི་འདོད་ཆགས་དང་བྲལ་བའི་ཕ་རོལ་ཏུ་ཕྱིན་པའོ། །ཞེས་སོགས་ཀྱི་མདོ་
ཚིག་སུམ་ཅུ་རྩ་དྲུག་ཆོས་ཅན། བསྒོམ་བྱ་ལམ་ཤེས་ཀྱི་རྣམ་པ་རྒྱས་པར་བསྟན་པ་ཡིན་ཏེ། །
ཞེས་སྦྱར། གཞི་ཤེས་དང་ལམ་ཤེས་སྦྱོར་བ་གཉིས་ཀའི་ཤེས་རྣམ་གྱི་རྟེན་དུ་བདེན་པ་བཞི་ཀ་
བཤད་ན་ཁྱད་པར་གང་གིས་འབྱེད་ན། གང་ཟག་དང་ཆོས་ཀྱི་བདག་མེད་པའི་རྣམ་པས་དང་།
གཞི་སྐྱེ་མེད་དང་། ལམ་སྐྱེ་མེད་ཀྱི་དང་། ཐུན་མོང་དང་ཐུན་མོང་མ་ཡིན་པས་དབྱེ་བར་བྱའོ། །
འགྲེལ་པ་ནི་མདོ་ལས་གསུངས་པའི་སུམ་ཅུ་རྩ་དྲུག་པོ་དེ་བདེན་པ་བཞི་པོ་གང་དང་གང་གི་
རྣམ་པར་འཆད་ཅེ་ན། སྡུག་བསྔལ་དང་། ཞེས་སོགས་ཏེ། བཞི་པོའི་གོ་རིམ་ལུང་གཞན་ཀུན་
དང་མ་མཐུན་པས་མི་འཐད་དོ་ཞེ་ན། སྐྱོན་མེད་དེ། འདིར་ནི་ཀུན་ནས་ཞེས་སོགས་སོ། །འདི་
ཉིད་རྒྱས་པར་འཆད་པ་ལ་བཞི་སྟེ། ཀུན་འབྱུང་བདེན་པ་སྤང་གཉེན་གྱི་སྒོ་ནས་དང་། ལམ་
བདེན་དམ་བཅའ་དང་འཐད་པའི་སྒོ་ནས་དང་། སྡུག་བདེན་རང་སྤྱིའི་མཚན་ཉིད་ཀྱི་སྒོ་ནས་
དང༌། འགོག་བདེན་གློ་བུར་དྲི་བྲལ་གྱི་སྒོ་ནས་བསྟན་པའོ། །དང་པོ་ལ་སྤང་བྱ་དང་། སྤང་
གཉེན་སྦྱར་ནས་དོན་བསྡུ་བའོ། །དང་པོ་ནི། འདུན་པ་དང་། འདོད་ཆགས་དང་། སྲིད་པ་ལ་
དགའ་བ་གང་ཡིན་པ་དེ་ཆོས་ཅན། རྒྱུ་ཡིན་ཏེ། ཡང་སྲིད་ཀྱི་བག་ཆགས་འཇོག་བྱེད་ཡིན་པའི་
ཕྱིར། འདོད་ཆགས་དང་ཞེ་སྡང་དང་གཏི་མུག་གང་ཡིན་པ་ཆོས་ཅན། ཀུན་འབྱུང་བ་ཡིན་ཏེ།
བག་ཆགས་བཞག་པ་དང་མཐུན་པར་སྡུག་བསྔལ་སྐྱེད་བྱེད་ཡིན་པའི་ཕྱིར། ཀུན་ཏུ་རྟོག་པ་
-t53-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་ཡིན་པ་ཆོས་ཅན། རབ་ཏུ་སྐྱེ་བ་ཡིན་ཏེ། སྡུག་བསྔལ་བྱེ་བྲག་ཏུ་ངེས་པར་བྱེད་པའི་ཕྱིར།
སེམས་ཅན་དུ་མངོན་པར་ཞེན་པ་གང་ཡིན་པ་དེ་ཆོས་ཅན། རྐྱེན་ཡིན་ཏེ། སྡུག་བསྔལ་སྔ་མ་
འདོར་ཞིང་ཕྱི་མ་ལེན་པར་བྱེད་པ་ཡིན་པའི་ཕྱིར་། གཉིས་པ་ནི། མདོ་ལས་ཀུན་འབྱུང་གི་རྣམ་
པ་བརྒྱད་གསུངས་པ་དེ་ལ། འདོད་ཆགས་དང་བྲལ་བ་དང་། སྤྲོས་པ་ཉེ་བར་ཞི་བ་དང་། མི་
གནས་པ་དང་གསུམ་ནི་སྤང་བྱ་བརྒྱད་པོ་དེ་རྣམས་ཀྱི་ནང་ནས་རྒྱུའི་གཉེན་པོར་གྱུར་པ་གསུམ་
དང༌། འདོད་ཆགས་མེད་པ་དང་། ཞེ་སྡང་མེད་པ་དང་། གཏི་མུག་མེད་པ་དང་གསུམ་ནི་ཀུན་
འབྱུང་གི་གཉེན་པོར་གྱུར་པ་དང་། ཀུན་ནས་ཉོན་མོངས་པ་མེད་པ་ནི་རབ་ཏུ་སྐྱེ་བའི་གཉེན་
པོར་གྱུར་པ་གཅིག་དང་། སེམས་ཅན་མེད་པའི་རྣམ་པ་ནི་རྐྱེན་གྱི་གཉེན་པོར་གྱུར་པ་གཅིག་
སྟེ༑ དེ་ལྟར་ན་རྒྱུ་ཀུན་འབྱུང་གི་བདེན་པའི་རྣམ་པ་བརྒྱད་ཡིན་ནོ། །དེ་ཡང་མངོན་པ་ལས་ནི་
རྣམ་པ་བཞི་པོ་སྤང་བྱའི་ཆ་ནས་བཤད་ལ། ཡུམ་ལས་ནི་དེ་སྤོང་བྱེད་གཉེན་པོའི་ཆ་ནས་བཤད་
པའོ། །གཉེན་པོ་ཡང་མངོན་པར་གང་ཟག་གི་བདག་མེད་པའི་ཆ་ནས་འཆད་ལ། ཡུམ་འདིར་
ནི་བདག་མེད་གཉིས་ཀའི་ཆ་ནས་བཤད་དོ། །གཉིས་པ་ལ་མངོན་པ་ནས་གསུངས་པ་དམ་
བཅའ་དང་། ཤེར་ཕྱིན་ལས་གསུངས་པ་འཐད་པའི་ཚུལ་གྱིས་གོ་རིམ་བཞིན་དུ་སྦྱར་བ་ནི། །
མངོན་པ་ནས་གསུངས་པའི་ལམ་བདེན་གྱི་རྣམ་པ་བཞིའི་ཐོག་མར་བཤད་པའི་ལམ་དེ་གང་
ཡིན་ཞེ་ན། སེམས་ཅན་ཐམས་ཅད་དམ། ཚད་མེད་པ་བྱང་ཆུབ་ཏུ་བགྲོད་པའི་གོ་སྐབས་
འབྱེད་པའོ། །དེའི་ཡང་སྒྲུབ་བྱེད་འདྲི་བ་ནི། ཇི་ལྟར་ན་སེམས་ཅན་ཐམས་ཅད་ལ་གོ་སྐབས་
འབྱེད་པ་ཡིན་ཞེ་ན། འཁོར་འདས་ཀྱི་མཐའ་གཉིས་དང་མ་འབྲེལ་བར་བྱང་ཆུབ་ཏུ་འཁྲིད་
པའོ། །རིགས་པ་གང་ཡིན་པ་ནི། འཁོར་འདས་ལ་བླང་དོར་ཐ་མི་དད་པར་ཤེས་པའོ། །ཇི་
ལྟར་རིགས་པ་ཡིན་པ་ནི། ཐེག་པ་ཆེ་ཆུང་ལ་མཆོག་དམན་དུ་འཛིན་པ་མེད་པའོ། །སྒྲུབ་པ་
གང་ཡིན་པ་ནི། བདག་གཉིས་སུ་རྣམ་པར་མི་རྟོག་པའོ། །ཇི་ལྟར་སྒྲུབ་པ་ཡིན་པ་ནི། ཆོས་
-154-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼ ༧
ཉིད་ཚད་མས་གཞལ་དུ་མེད་པའོ། །ངེས་པར་འབྱུང་བ་གང་ཡིན་པ་ནི་འཁོར་འདས་ལ་ཆགས་
པ་མེད་པའི་རྣམ་པར་དག་པ་སྟེ། ཡུམ་ལས་འདིའི་འཐད་པ་མ་གསུངས་སོ། །དོན་བསྡུ་བ་ནི།
མངོན་པ་ལས་གསུངས་པའི་རྣམ་པ་བཞི་པོ་དེ་རྣམས་ཀྱི་ངོ་བོ་ཉིད། ཤེར་ཕྱིན་ལས། གཉིས་
དང༌། གཉིས་ དང་། གཅིག་སྟེ། དེ་ལྟར་ན་ལམ་གྱི་བདེན་ པའི་ སོགས སོ། །གསུམ་པ་ལ་
བཤད་པ་ནི། ཡུམ་དང་མངོན་པ་གཉིས་ཀ་ལས། མི་རྟག་པ་དང་། སྡུག་བསྔལ་དང་། སྟོང་པ་
དང་། བདག་མེད་པའི་རྣམ་པ་སྟེ་མཐུན་པ་བཞི་དང་། ཤེར་ཕྱིན་ལས། ལྔ་པ་མཚན་ཉིད་མེད་
པ་ཆོས་ཀྱི་བདག་མེད་པའི་རྣམ་པའི་ངོ་བོ་ཉིད་རྣམས་ཏེ། འདི་ལ་ཡང་ཕ་རོལ་ཏུ་ཕྱིན་པའི་སྒྲས་
གསུངས་པས་ན། མངོན་དུ་བྱ་བའི་ལམ་དུ་འཆད་དགོས་ལ། བདེན་པ་དང་པོ་གསུམ་གྱི་རྣམ་
པའང་དེ་བཞིན་ནོ། །གཞི་ཤེས་ཀྱི་ཉེར་བདུན་ལ་ཡང་ཕ་རོལ་དུ་ཕྱིན་པའི་སྒྲས་གསུངས་མོད།
སློབ་དཔོན་གྱིས་དེ་ལ་ཟག་པ་ཡོད་མེད་གཉིས་སུ་ཕྱེ་བས་ཟག་མེད་དུ་བཤད་པའི་ཆ་ནི་འདའ་
བར་བྱ་བའི་ལམ་དུ་ཤེས་དགོས་སོ། །བསྡུ་བ་ནི། དེ་ལྟར་ན་སོགས་སོ། །
བཞི་པ་ལ་གཉིས་ལས། བཤད་པ་ལ་བཞི་སྟེ། དངོས་པོའི་དྲི་མ་འགོག་པ། མངོན་
ཞེན་གྱི་དྲི་མ་འགོག་པ། བྱེད་པ་པོའི་རྟོག་པས་དབེན་པ། འཁྲུལ་པའི་དྲི་མ་བསལ་བའི་ངེས་
འབྱུང་ངོ༌། །འདིར་ཤེར་ཕྱིན་ལས་ནང་སྟོང་པ་ཉིད་ཀྱི་ཕ་རོལ་དུ་ཕྱིན་པ་སོགས་བཅུ་དྲུག་
གསུངས་པ་དེ་མངོན་པ་ནས་བཤད་པའི་རྣམ་པ་བཞི་དང་སྦྱར་ནས་འཆད་པ་ལ། དང་པོ་
དངོས་པོའི་དྲི་མ་འགོག་པ་ནི། ནང་དང་ཕྱི་དང་གཉིས་ཀའི་སྟོང་པ་ཉིད་ཀྱི་ཕ་རོལ་ཏུ་ཕྱིན་པ་
ཞེས་བསྟན་པ་གསུམ་ནི་ཆོས་ཅན། འགོག་བདེན་གྱི་རྣམ་པ་བཞིའི་ཐོག་མ་འགོག་པ་ཞེས་པ་
དེའི་ངོ་བོ་ཉིད་ཡིན་ཏེ། ནང་དང་ཕྱི་དང་གཉིས་ཀའི་དངོས་པོ་རྣམས་ལ་མངོན་པར་ཞེན་པའི་དྲི་
མ་བཀག་པས་རབ་ཏུ་ཕྱེ་བའི་སྟོང་པ་ཉིད་ཡིན་པའི་ཕྱིར། གཉིས་པ་ནི་སྟོང་པ་ཉིད་ཀྱི་དང་།
ཆེན་པོ་དང་། དོན་དམ་པ་དང་། འདུས་བྱས་དང་། འདུས་མ་བྱས་དང་། མཐའ་ལས་འདས་པ་
-1 55-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་། ཐོག་མ་དང་ཐ་མ་མེད་པ་དང་། དོར་བ་མེད་པ་སྟོང་པ་ཉིད་ཀྱི་ཕ་རོལ་དུ་ཕྱིན་པའི་རྣམ་
པ་སྟེ། སྒྲས་བསྟན་པའི་ཕ་རོལ་དུ་ཕྱིན་པ་བརྒྱད་པོ་ཆོས་ཅན། ཞི་བའི་ངོ་བོ་ཉིད་ཡིན་ཏེ།
བཏགས་པའི་བདག་གིས་སྟོང་པ་ཉིད་དང་། སྣོད་ཀྱི་འཇིག་རྟེན་དང་། དོན་དམ་པ་དང་།
འདུས་བྱས་དང་། འདུས་མ་བྱས་དང་། རྟག་པ་དང་། ཆད་པའི་མཐའ་དང་། འཁོར་བ་ཐོག་མ་
དང་ཐ་མ་མེད་པ་དང་། རྟོགས་པའི་ཆོས་དོར་བ་མེད་པ་ལ་མངོན་པར་ཞེན་པའི་དྲི་མ་དགག་
པས་རབ་ཏུ་ཕྱེ་བའི་སྟོང་པ་ཉིད་ཡིན་པའི་ཕྱིར། གསུམ་པ་ནི་རང་བཞིན་སྟོང་པ་ཉིད་ཀྱི་ཕ་རོལ་
ཏུ་ཕྱིན་པའི་སྒྲས་གསུངས་པའི་རྣམ་པ་ནི་ཆོས་ཅན། གྱ་ནོམ་པའི་རྣམ་པ་ཡིན་ཏེ། གཞན་གྱིས་
ཀུན་བརྟགས་པ་དགག་པས་རབ་ཏུ་ཕྱེ་བའི་སྟོང་པ་ཉིད་ཡིན་པའི་ཕྱིར། བཞི་པ་ལ་གང་ངེས་
པར་འབྱུང་བ། ཇི་ལྟར་ངེས་འབྱུང་གཉིས་ལས། དང་པོ་ནི། ཆོས་ཐམས་ཅད་སྟོང་པ་ཉིད་ཀྱི་
དང༌། རང་གི་མཚན་ཉིད་ཀྱི་སྟོང་པ་ཉིད་ཀྱི་དང་། མི་དམིགས་པ་སྟོང་པ་ཉིད་ཀྱི་རྣམ་པ་དེ་
གསུམ་ནི་ཆོས་ཅན། གང་ངེས་པར་འབྱུང་བའི་རྣམ་པ་ཡིན་ཏེ། བཏགས་པ་ཙམ་གྱི་བདག་ཉིད་
ཡུལ་དུ་འཁྲུལ་པ་དང་། མཚན་ཉིད་དུ་འཁྲུལ་པ་དང་། དུས་སུ་འཁྲུལ་པ་རྣམས་དགག་པས་
རབ་ཏུ་ཕྱེ་བའི་སྟོང་པ་ཉིད་ཡིན་པའི་ཕྱིར། གཉིས་པ་ནི་དངོས་པོ་མེད་པའི་ངོ་བོ་ཉིད་སྟོང་པ་
ཉིད་ཀྱི་རྣམ་པ་ནི་ཆོས་ཅན། ཇི་ལྟར་ངེས་འབྱུང་གི་རྣམ་པ་ཡིན་ཏེ། ངེས་པར་འབྱུང་བའི་རྣམ་པ་
ཁོ་ན་ལ། ངེས་པར་འབྱུང་བ་དང་འབྱུང་བྱེད་དང་། གང་འབྱུང་བ་སྟེ། འཁོར་གསུམ་དུ་ཞེན་
པའི་ངོ་བོ་ཉིད་དགག་པས་རབ་ཏུ་ཕྱེ་བའི་སྟོང་ཉིད་ཡིན་པའི་ཕྱིར། བསྡུ་བ་ནི། འགོག་པའི་
རྣམ་པ་གསུམ་ནས་ཇི་ལྟར་ངེས་འབྱུང་གི་རྣམ་པ་གཅིག་ཡིན་ཏེ། དེ་ལྟར་ན་སོགས་སོ། །འདིར་
བསྟན་གྱི་སྟོང་ཉིད་བཅུ་དྲུག་ནི་སྟོང་པ་ཉིད་ཀྱི་ཡེ་ཤེས་བཅུ་དྲུག་ལ་འཆད་དགོས་པ་ཡིན་ཏེ།
གློ་བུར་རྣམ་དག་གི་ཆོས་ཉིད་ཡིན་པའི་ཕྱིར་དང་། རྣམ་པར་གྲོལ་བའི་ལམ་མྱོང་བྱ་ཡིན་པའི་
ཕྱིར། རྣམ་པ་སྟོན་པའི་མདོ་ལས་ཞུས་པ་རྣམས་ནི་ཕར་ཕྱིན་གྱི་སྒྲས་བསྟན་པས་ཤེས་རྣམ་དང་
བ156-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། [༤༧
བསྒོམ་བྱ་དངོས་ཡིན་ལ། བཀའ་སྩལ་པས་ནི་དོན་རྣམ་དང་། ཐོས་བསམ་གྱི་སྒྲོ་འདོགས་
བཅད་པས་མཚན་འཛིན་འགོག་པའི་ཡན་ལག་ཡིན་གྱི། བསྒོམ་བྱ་དངོས་མ་ཡིན་ཏེ། དེ་ནི་
མེད་པར་དགག་པས་ན་རྣལ་འབྱོར་མངོན་སུམ་གྱི་དམིགས་ན་ཡེ་ཤེས་སྟོང་པའི་ཡུལ་ཅན་དུ་
ཐལ་བ་སོགས་ཀྱི་ཉེས་པས་རེག་པའི་ཕྱིར། གཞན་དག་གང་ཐོས་བསམ་གྱིས་གཏན་ལ་
ཕེབས་པ་དེ། རྟ་དཀྱུ་ས་དང་རྒྱུག་ས་མ་མཐུན་པའི་དཔེ་ཅན་དུ་སོང་ངོ་ཟེར་མོད། འཕགས་
སེང་གིས་སྐྱེ་མེད་ཐོས་བསམ་གྱིས་གཏན་ལ་ཕབ་ནས་ཤེས་རྣམ་བསྒོམ་བྱར་འཆད་པའི་གཞུང་
གོང་འོག་ཀུན་དང་མཐུན་པར་འཆད་དགོས་སོ། ། གསུམ་པ་རྣམ་མཁྱེན་གྱི་ཤེས་རྣམ་བཤད་
པ་ལ་གཉིས་ལས་མཚམས་སྦྱར་བ་ནི། དེའི་འོག་ཏུ་སོགས་དང་། དངོས་དོན་བཤད་པ་ལ་
བསྟན་བཤད་བསྡུ་གསུམ་ལས། དང་པོ་ལ། རྩ་བ་ནི། གསོལ་པ། ཡུམ་འདི་ནི་དྲན་པ་ཉེ་བར་
བཞག་པའི་ཕ་རོལ་ཏུ་ཕྱིན་པའོ། །ཞེས་སོགས་མདོ་ཚན་བརྒྱ་དང་བཅུ་ཆོས་ཅན། ཞེས་སྦྱར།
འགྲེལ་པ་ནི། མདོ་ལས་དྲན་པ་ཉེར་བཞག་ནས་བཟུང་སྟེ། སངས་རྒྱས་ཉིད་ཀྱི་རྣམ་པའི་
མཐར་ཐུག་པར་གསུངས་པ་རྣམས་ནི་རྗེ་བཙུན་གྱིས་དོན་ཚན་གསུམ་དུ་བསྡུ་བར་མཛད་པ་
ཡིན་ཏེ། ཐམས་ཅད་མཁྱེན་པ་ཉིད་གསུམ་གྱིས་བསྡུས་པའི་ལམ་ཡིན་པའི་སྒོ་ནས་གོ་རིམ་
བཞིན་དུ་ཉན་ཐོས་རྣམས་ལ་ཡོད་པ་དང་རྗེས་སུ་མཐུན་པའི་གཞི་ཤེས་ཀྱི་རྣམ་པ་སུམ་ཅུ་རྩ་
བདུན། བྱང་ཆུབ་སེམས་དཔའ་རྣམས་ལ་ཡོད་པ་དང་རྗེས་སུ་མཐུན་པའི་ལམ་ཤེས་ཀྱི་རྣམ་པ་
སུམ་ཅུ་རྩ་བཞི། སངས་རྒྱས་ཉིད་ཀྱི་རྣམ་པ་སུམ་ཅུ་རྩ་དགུར་བཞེད་པས་སོ། །རྣམ་མཁྱེན་གྱི་
རྣམ་པ་གཅིག་པུ་ལ་གསུམ་དུ་འབྱེད་པ་མི་འཐད་དོ་ཞེ་ན། མ་ཡིན་ཏེ། རྣམ་པ་ཐམས་ཅད་
མཁྱེན་པ་ཉིད་ཀྱིས་འཕགས་པའི་གང་ཟག་ཐམས་ཅད་ཀྱི་ཡོན་ཏན་ཡར་ལྡན་དུ་བསྡུས་པའི་
ཕྱིར། གལ་ཏེ་རྣམ་མཁྱེན་གྱི་སྦྱོར་བ་དང་དེའི་བསྒོམ་བྱ་ཤེས་རྣམ་ངོ་བོ་གཅིག་ཏུ་ཡོད་དགོས་
པས་སུམ་ཅུ་རྩ་བདུན་པོ་ཡར་ལྡན་དུ་ཡོད་མོད། སྟོབས་སོགས་ཀྱི་རྣམ་པ་ཇི་ལྟར་ཞེ་ན།
-157-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོབས་སོགས་ཀྱི་རིགས་འདྲ་སྔ་མ་ཉིད་དེ། དེ་བཞིན་ཉིད་ཀྱི་རྣམ་པའི་སྒོམ་ཚུལ་བཞིན་ནོ། །
གཉིས་པ་རྒྱས་པར་བཤད་པ་ལ། རྣམ་མཁྱེན་ལས་ཕྱེ་བའི་གཞི་ཤེས་ཀྱི་དང་། དེ་ལས་ཕྱེ་བའི་
ལམ་ཤེས་ཀྱི་དང་། ཐུན་མོང་མ་ ཡིན་པའི་རྣམ་པ་རྒྱས་པར་བཤད་པའོ། །དང་པོ་ལ་རྣམ་
གསལ་གྱི་དཔེའི་སྒོ་ནས་ངོས་འཛིན་རྒྱས་པར་བཤད་པ་དང་། གྲངས་ཀྱི་སྒོ་ནས་དོན་བསྡུ་
བའོ། །དང་པོ་ལ་མཚམས་སྦྱར་བ་ནི། དེ་ལ་ཞེས་སོགས་ཏེ། དེ་ཉིད་འཆད་པ་ལ་སྡེ་ཚན་
བདུན་ལས་དང་པོར་དངོས་པོ་ལ་ཡོངས་སུ་རྟོག་པའི་ལམ་འཆད་པ་ཡིན་ཏེ། ལམ་དེ་སྡེ་ཚན་
བདུན་གྱི་ཐོག་མར་སྐྱེ་བའི་ཕྱིར། དངོས་ཀྱི་དོན་ནི། ཚོགས་ལམ་ཆུང་ངུའི་དྲན་པ་ཉེ་བར་
བཞག་པ་བཞི་ཆོས་ཅན། དངོས་པོ་ལ་ཡོངས་སུ་རྟོག་པའི་ལམ་ཡིན་ཏེ། ལུས་དང་། ཚོར་བ་
དང་། སེམས་དང་། ཆོས་རྣམས་ལ་ རང་དང་སྤྱིའི་མཚན་ཉིད་ཀྱིས་ཡོངས་སུ་བརྟགས་ནས་
སྒོམ་པའི་ཚོགས་ལམ་ཆུང་ངུའི་མངོན་རྟོགས་ཡིན་པའི་ཕྱིར། དགོས་པ་ནི་བདེན་པ་བཞི་ལ་
འཇུག་པར་བྱ་བའི་ཕྱིར་དུའོ། །དངོས་པོ་ལ་རྟོག་པའི་མིང་ཅན་ནི་མ་མཐའི་ས་མཚམས་ཏེ།
སྦྱོར་བའི་སྒོམ་བྱ་ནི་ས་བཅུ་པའི་བར་དུ་ཡར་ལྡན་གྱི་ཚུལ་དུ་ཡོད་པ་སྟེ། འོག་མ་རྣམས་ལའང་
དེ་བཞིན་ནོ། །འདི་ཡང་དཔེར་ན་དྲན་པ་ཉེར་གཞག་ལ་དབང་ཐོབ་པའི་ཕྱིར་དུ་སྒོམ་པའི་རྣལ་
འབྱོར་དེས། དྲན་པ་ཉེར་གཞག་གི་ཤེས་རྣམ་སྐྱེ་མེད་དུ་རྟོགས་ནས་དེ་ལ་དབང་ཐོབ་ཕྱིར་དུ་
སྒོམ་པ་ཡིན་ལ། དེའི་ཚེ་ཆོས་ཅན་དྲན་པ་ཉེར་གཞག་དེ་རྣམ་མཁྱེན་དངོས་ལ་བཤད་ནས་དེ་སྐྱེ་
མེད་དུ་རྟོགས་པ་ལ་དེའི་ཤེས་རྣམ་ཞེས་བྱ་ཞིང་། རྟོགས་པ་དེའི་སྟེང་ན་གང་ཟག་གི་བདག་
མེད་པའི་རྣམ་པ་དང་། ཆོས་ཀྱི་བདག་མེད་པའི་རྣམ་པ་ལྡོག་པས་ཕྱེ་བ་དེ་ལ་གཞི་ཤེས་ཀྱི་དང་།
ལམ་ཤེས་ཀྱི་རྣམ་པ་ཞེས་བྱའོ། །གཉིས་པ་རྩོལ་བ་ལས་བྱུང་བའི་ལམ་ལ་མཚམས་སྦྱར་བ་ནི་
དེའི་འོག་ཏུ་ཞུགས་པ་ལས་བླང་དོར་ལ་སྤྲོ་བའི་བརྩོན་འགྲུས་འབྱུང་བས་རྩོལ་བ་ལས་བྱུང་
བའི་ལམ་འཆད་དོ། །དངོས་ཀྱི་དོན་ནི་ཚོགས་ལམ་འབྲིང་གི་ཡང་དག་པར་སྤོང་བ་བཞི་ཆོས་
-[58-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཅན། རྩོལ་བ་ལས་བྱུང་བའི་ལམ་ཡིན་ཏེ། མི་དགེ་བ་སྐྱེས་པ་ཡང་དག་པར་སྤོང་བ་དང་། མ་
སྐྱེས་པ་མི་སྐྱེད་པ་དང་། དགེ་བ་སྐྱེས་པ་སྤེལ་བ་དང་། མ་སྐྱེས་པ་བསྐྱེད་པའི་རྒྱུའི་བརྩོན་
འགྲུས་ཀྱི་ངོ་བོ་ཚོགས་ལམ་འབྲིང་གིས་བསྡུས་པ་ཡིན་པའི་ཕྱིར། གསུམ་པ་ཏིང་ངེ་འཛིན་
ཡོངས་སུ་སྤོང་བའི་ལམ་ལ་མཚམས་སྦྱར་བ་ནི། བརྩོན་འགྲུས་དེ་དང་ལྡན་པ་ནི་སེམས་ལས་
སུ་རུང་བ་ཉིད་དུ་བྱེད་པས་དེ་འཆད་དོ། །དངོས་ཀྱི་དོན་ནི་ཚོགས་ལམ་ཆེན་པོའི་རྫུ་འཕྲུལ་གྱི་
རྐང་པ་བཞི་ཆོས་ཅན། ཏིང་ངེ་འཛིན་ཡོངས་སུ་སྦྱོང་བའི་ལམ་ཡིན་ཏེ། གུས་པར་སྦྱོར་བའི་
འདུན་པ་དང་། རྒྱུན་དུ་སྦྱོར་བའི་བརྩོན་འགྲུས་དང༌། སྔོན་གྱི་ཏིང་ངེ་འཛིན་གྱི་བག་ཆགས་དང་
ལྡན་པའི་སེམས་དང་། དམིགས་པ་རྣམ་པར་དཔྱོད་པའི་ཤེས་རབ་སྟེ། ཉེས་པ་ལྔའི་གཉེན་
པོར་སྤོང་བའི་འདུ་བྱེད་བརྒྱད་དང་ལྡན་པའི་ཚོགས་ལམ་ཆེན་པོའི་མངོན་རྟོགས་ཡིན་པའི་
ཕྱིར། བཞི་པ་མངོན་པར་རྟོགས་པ་སྦྱོར་བའི་ལམ་ལ་མཚམས་སྦྱར་བ་ནི། ཏིང་ངེ་འཛིན་གྱི་
སེམས་ཡོངས་སུ་སྦྱང་བ་བྱས་པ་ལས་དྲོ་བ་དང་རྩེ་མོའི་སྦྱོར་བ་འབྱུང་བས་དེ་འཆད་པ་ལ། །
དངོས་ཀྱི་དོན་ནི། དྲོད་ཀྱིས་བསྡུས་པའི་དད་པ་དང་། བརྩོན་འགྲུས་དང་། དྲན་པ་དང་། ཏིང་
ངེ་འཛིན་དང་། ཤེས་རབ་ཀྱི་དབང་པོ་ལྔ་ཆོས་ཅན། བདེན་པ་མངོན་པར་རྟོགས་པར་སྦྱོར་བའི་
ལམ་ཡིན་ཏེ། དྲོ་བ་དང་རྩེ་མོ་གང་རུང་གི་ངོ་བོ་ཡིན་པའི་ཕྱིར། ལྔ་པ་མངོན་པར་རྟོགས་པ་དང་
འབྲེལ་བའི་ལམ་ལ་མཚམས་སྦྱར་བ་ནི། དྲོ་བ་ལ་སོགས་པ་ཐོབ་པ་ལས་བཟོད་པ་དང་ཆོས་ཀྱི་
མཆོག་འབྱུང་བས་དེ་འཆད་དོ། །དངོས་ཀྱི་དོན་ནི། བཟོད་པས་བསྡུས་པའི་དད་པ་ནས་ཤེས་
རབ་ཀྱི་སྟོབས་རྣམ་པ་ལྔ་ཆོས་ཅན། མངོན་པར་རྟོགས་པ་དང་འབྲེལ་བའི་ལམ་ཡིན་ཏེ།
བཟོད་པ་དང་ཆོས་མཆོག་གང་རུང་གི་ལམ་ཡིན་པའི་ཕྱིར། དྲུག་པ་མངོན་པར་རྟོགས་པའི་
ལམ་ལ་མཚམས་སྦྱར་བ་ནི། དྲོ་བ་ལ་སོགས་པ་བཞི་ཐོབ་པས་བདེན་པ་མཐོང་བའི་ལམ་
འབྱུང་བས་དེ་འཆད་དོ། །དངོས་ཀྱི་དོན་ནི། མཐོང་ལམ་གྱི་ངོ་བོར་གྱུར་པའི་ཆོས་རབ་ཏུ་རྣམ་
-159-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་འབྱེད་པ་ཡང་དག་དང་། བརྩོན་འགྲུས་དང་། དགའ་བ་ཡང་དག་དང་། ཤིན་ཏུ་སྦྱངས་པ་
དང་། ཏིང་ངེ་འཛིན་དང་། དྲན་པ་དང་། བཏང་སྙོམས་ཡང་དག་བྱང་ཆུབ་ཡན་ལག་གི་རྣམ་པ་
བདུན་ཆོས་ཅན། མངོན་པར་རྟོགས་པའི་ལམ་ཡིན་ཏེ། བདེན་པ་མངོན་རྟོགས་ཡིན་པའི་ཕྱིར།
འདིར་བྱང་ཆུབ་ནི་མཐོང་ལམ་སྟེ་འཁོར་ལོ་བསྒྱུར་རྒྱལ་དང་འདྲ་ལ། བདུན་པོ་ནི་རིན་པོ་ཆེ་
བདུན་དང་འདྲ་བས་ཡན་ལག་གོ །བདུན་པ་རྣམ་དག་ངེས་འབྱིན་གྱི་ལམ་ལ་མཚམས་སྦྱར་བ་
ནི་བདེན་པ་མཐོང་བ་ཡོངས་སུ་ཤེས་པ་ལས་སྒོམ་པའི་ལམ་འབྱུང་བས་དེ་འཆད་དོ། །དངོས་
ཀྱི་དོན་ནི། སྒོམ་ལམ་གྱི་ངོ་བོར་གྱུར་པའི་ཡང་དག་པའི་ལྟ་བ་དང༌། རྟོག་པ་དང་། ངག་དང་།
ལས་ཀྱི་མཐའ་དང་། འཚོབ་དང་། རྩོལ་བ་དང་། དྲན་པ་དང་། ཡང་དག་པའི་ཏིང་ངེ་འཛིན་
ཏེ༑ འཕགས་ལམ་ཡན་ལག་བརྒྱད་པོ་ནི་ཆོས་ཅན། རྣམ་པར་དག་པ་ངེས་པར་འབྱིན་པའི་
ལམ་ཡིན་ཏེ། སྒོམ་སྤང་དག་པར་བྱེད་པའི་གཉེན་པོ་ཡིན་པའི་ཕྱིར། གཉིས་པ་ནི་དེ་ལྟར་ན་
སློབ་མ་རྣམས་ལ་ཞེས་སོགས་སོ། །འདིར་སློབ་མའི་རྟེན་ཅན་གྱི་བྱང་ཕྱོགས་སོ་བདུན་ནི་ལམ་
གྱི་བདེན་པ་དང་། སོ་བདུན་པོ་གང་ཟག་གི་བདག་མེད་པའི་ཤེས་རྣམ་ནི་སྤྱིར་གཞི་ཤེས་སྦྱོར་
བའི་བསྒོམ་བྱར་འཆད་མོད། འདིར་རྣམ་མཁྱེན་ལས་ཕྱེ་བའི་གཞི་ཤེས་ཀྱི་རྣམ་པར་འཇོག་པ་
ལ༑ ཇི་སྐད་དུ། ལམ་གྱི་བདེན་པའི་རྗེས་མཐུན་པར། །ཞེས་བཤད་པ་དེ་སངས་རྒྱས་ཀྱི་སའི་
སོ་བདུན་པོ་ཉིད་ལ་ངོས་འཛིན་ཏེ། འོག་མ་སུམ་ཅུ་རྩ་བཞི་པོ་ལ་ཡང་དེ་བཞིན་ནོ། །གཉིས་པ་
དེ་ལས་ཕྱེ་བའི་ལམ་ཤེས་ཀྱི་རྣམ་པ་འཆད་པ་ལ། བཤད་པ་དང་བསྡུ་བའོ། །དང་པོ་ལ་དྲུག་
ལས་། གཉེན་པོའི་ལམ་ནི། རྣམ་པར་ཐར་པའི་སྒོ་དང་པོ་སྟོང་པ་དང་བདག་མེད་པའི་རྣམ་
པའི་ངོ་བོ་ཉིད་ནི་ཆོས་ཅན། གཉེན་པོའི་ལམ་ཡིན་ཏེ། གོ་རིམ་བཞིན་དུ་བདག་དང་བདག་
གིར་ལྟ་བས་བྱས་པའི་གཉེན་པོ་ཡིན་པའི་ཕྱིར་དང་། རྣམ་པར་ཐར་པའི་སྒོ་གཉིས་པ་འགོག་པ་
དང་ལམ་གྱི་བདེན་པའི་རྣམ་པའི་ངོ་བོ་ཉིད་བརྒྱད་ནི་ཆོས་ཅན། དེ་ཡིན་ཏེ། ལྟ་བ་དེའི་རྒྱུ་
-160-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
མཚན་གྱི་རྣམ་པར་རྟོག་པའི་གཉེན་པོ་ཡིན་པའི་ཕྱིར། མི་རྟག་པ་དང་སྡུག་བསྔལ་བ་དང་ཀུན་
འབྱུང་བདེན་པའི་རྣམ་པའི་ངོ་བོ་ཉིད་གསུམ་ནི་ཆོས་ཅན། གཉེན་པོའི་ལམ་ཡིན་ཏེ། ཁམས་
གསུམ་པ་ལ་བླང་བྱར་སྨོན་པའི་གཉེན་པོ་ཞེས་བྱ་བ་དེ་ལྟ་བུའི་ངོ་བོ་ཉིད་ཡིན་པའི་ཕྱིར། འདི་
ཙམ་ཞིག་ནི་ཉན་རང་དང་ཐུན་མོང་བ་ཡིན་མོད། འདིར་ནི་ལམ་སྐྱེ་མེད་དུ་རྟོགས་པའི་ཤེས་
རབ་དང་མཚུངས་པར་ལྡན་པའི་དབང་དུ་བྱས་པ་དང་། དེ་ལྟར་རྟོགས་པའི་ཡེ་ཤེས་དེའི་སྟེང་
ན་རྣམ་ཐར་སྒོ་གསུམ་གྱི་རྟོགས་པ་ཡར་ལྡན་གྱི་དབང་དུ་བྱས་སོ། །དེ་ལྟར་ན་རྣམ་པར་ཐར་
པའི་སྒོ་གསུམ་གྱི་དབང་དུ་བྱས་པའི་རྣམ་པ་གསུམ་མོ། །གཉིས་པ་སྤྲུལ་པའི་ལམ་ལ། བཤད་
པ་ནི། གཟུགས་ཅན་གྱི་རྣམ་པར་ཐར་པ་འདི་གཉིས་ནི་ཆོས་ཅན། སྤྲུལ་པའི་ལམ་ཡིན་ཏེ།
གཞན་དོན་དུ་སྤྲུལ་པ་སྣ་ཚོགས་འབྱོར་བར་བྱེད་པའི་རྟོགས་པ་ཡིན་པས་སོ། ། གཉིས་པོ་གང་
ཞེ་ན། བསམ་གཏན་གྱི་དངོས་གཞི་ལ་བརྟེན་ནས་རང་ལ་གཟུགས་ཀྱི་འདུ་ཤེས་རྣམ་པར་
བཤིག་པའི་ཕྱིར་གོ་རིམ་བཞིན་དུ་ནང་གཟུགས་ཅན་མ་ཡིན་པར་འདུ་ཤེས་པའི་སྒོ་ནས་ཕྱི་
རོལ་གྱི་གཟུགས་རྣམས་ལ་སྣ་ཚོགས་སུ་སྤྲུལ་ཏེ་བལྟའོ། །ཞེས་བྱ་བ་དང་། ཡང་རང་ལ་
གཟུགས་ཀྱི་འདུ་ཤེས་རྣམ་པར་མ་བཤིག་པའི་ཕྱིར་ནང་གཟུགས་ཅན་དུ་འདུ་ཤེས་པའི་སྒོ་ནས་
ཕྱི་རོལ་གྱི་གཟུགས་རྣམས་ལ་སྣ་ཚོགས་སུ་སྤྲུལ་ཏེ་བལྟ་བ་དང་གཉིས་སོ། །དགོས་པ་ཅིའི་
ཕྱིར་དུ་ན་སྣ་ཚོགས་སུ་སྤྲུལ་པ་ལ་སྒྲིབ་པ་ཞེས་བྱ་བ་སྙོམས་འཇུག་གི་སྒྲིབ་པའི་ནང་ཚན་ཞིག་
གི་གཉེན་པོར་ལྟའོ། །གཉིས་པ་སྡུག་པའི་རྣམ་པར་ཐར་པ་ནི། རྩེ་གཅིག་ཏུ་གནས་ཏེ་སྒོམ་མོ།།
གང་ན་སྡུག་པའི་རྣམ་པར་ཐར་པའོ། །ཚུལ་ཇི་ལྟར་དུ་ན་ལུས་ཀྱིས་མངོན་སུམ་དུ་བྱས་ནས་
རྫོགས་པར་བྱས་ཏེའོ། །དགོས་པ་ཅིའི་ཕྱིར་དུ་ན་རྣམ་ཐར་སྔ་མ་གཉིས་ཀྱི་སྐབས་སུ་གཟུགས་
སྡུག་པ་སྤྲུལ་པ་ལ་དགའ་བ་དང་། མི་སྡུག་པ་སྤྲུལ་པ་ལ་མི་དགའ་བའི་ཀུན་ནས་ཉོན་མོངས་
པའི་མིང་ཅན་སྙོམས་འཇུག་གི་སྒྲིབ་པ་ཞིག་གི་གཉེན་པོར་རོ། །བསྡུ་བ་ནི་དེ་ལྟར་སོགས་སོ། །
-16|-



འ་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་མཐོང་བའི་ཆོས་ལ་བདེ་བར་གནས་པའི་ལམ་ལ་གཉིས་ལས། ཐར་པ་དང་མཐུན་
པར་གནས་པའི་ལམ་ནི་བྱང་ཆུབ་སེམས་དཔའི་གཟུགས་མེད་པའི་སྙོམས་འཇུག་གི་རྣམ་པར་
ཐར་པ་བཞི་ནི་ཆོས་ཅན། ཐར་པ་དང་མཐུན་པར་གནས་པའི་ལམ་གྱི་རང་བཞིན་ཡིན་ཏེ།
གཟུགས་མེད་ཞི་བའི་རོ་མྱང་གི་སྒྲིབ་པའི་མིང་ཅན་སྙོམས་འཇུག་གི་སྒྲིབ་པའི་ནང་ཚན་ཞིག་
ལས་གྲོལ་བའི་སྙོམས་འཇུག་ཡིན་པའི་ཕྱིར། གཉིས་པ་ཞི་བར་གནས་པའི་ལམ་ནི། བྱང་ཆུབ་
སེམས་དཔའི་འདུ་ཤེས་དང་ཚོར་བ་འགོག་པའི་རྣམ་པ་གཅིག་ནི་ཆོས་ཅན། ཞི་བར་གནས་
པའི་ལམ་གྱི་རང་བཞིན་ཡིན་ཏེ། འདུ་ཤེས་དང་ཚོར་བ་འགོག་པའི་སྙོམས་འཇུག་གང་ཞིག་
རང་རྣམ་ཐར་དུ་འཇོག་པ་ལ་གེགས་བྱེད་ཀྱི་སྒྲིབ་པ་ལས་གྲོལ་བའི་ཕྱིར། བསྡུ་བ་ནི་དེ་ལྟར་
ནའོ། །བརྒྱད་པོ་འདི་ཡང་ཐེག་ཆེན་གྱི་ལམ་སྐྱེ་མེད་ཀྱི་རྣམ་པ་དང་མཚུངས་པར་ལྡན་པའི་
དབང་དུ་བྱས་ཏེ། ཕ་རོལ་ཏུ་ཕྱིན་པའི་སྒྲས་གསུངས་པ་དང་། ཉན་རང་ལས་ཁྱད་པར་དུ་དབྱེ་
དགོས་པས་སོ། །བཞི་པ་འཇིག་རྟེན་ལས་འདས་པའི་ལམ་ནི། བྱང་སེམས་འཕགས་པའི་
བསམ་གཏན་བཞི་དང་། གཟུགས་མེད་པ་བཞི་དང་། འགོག་པའི་སྙོམས་པར་འཇུག་པ་དག་
སྟེ་དགུ་ཆོས་ཅན། འཇིག་རྟེན་ལས་འདས་པའི་ལམ་ཡིན་ཏེ། ཟག་མེད་ཀྱི་སྙོམས་འཇུག་ཡིན་
པའི་ཕྱིར། མངོན་པ་ནས་གསུངས་པའི་འགོག་སྙོམས་ཀྱི་ཡང་རྫས་ནི་ཡེ་ཤེས་སུ་གནས་པས་
འདས་ལམ་དུ་མི་འགལ་ལོ། །ལྔ་པ་སྤོང་བའི་ལམ་ནི། ཡུལ་བདེན་པ་བཞིས་བསྡུས་པ། ངོ་བོ་
ཀུན་ནས་ཉོན་མོངས་པ་དང་མི་ལྡན་པའི་མཚན་ཉིད་ཅན་གྱི་བཟོད་པ་བཞི་ཆོས་ཅན། སྤོང་
བའི་ལམ་ཡིན་ཏེ། བར་ཆད་མེད་པའི་ལམ་གྱི་རྣམ་པ་ཡིན་པའི་ཕྱིར། འདི་ཡང་ལམ་གསུམ་
ཡར་ལྡན་དུ་སྐྱེས་པའི་ཆོས་བཟོད་བཞི་པོ་དེ་ལ་བཤད་དོ། །དྲུག་པ་ནི་སྦྱིན་པ་ལ་སོགས་པའི་ཕ་
རོལ་ཏུ་ཕྱིན་པ་བཅུ་ཆོས་ཅན། སངས་རྒྱས་ཉིད་ཀྱི་ལམ་ཡིན་ཏེ། དེར་བགྲོད་པའི་གོ་སྐབས་ཕྱེ་
ཤུལ་དུ་བྱུང་བའི་མཁྱེན་པ་ཡིན་པས་སོ། །གཉིས་པ་དོན་བསྡུ་བ་ནི། སྦྱོར་བ་སྒོམ་པ་པོའི་བྱང་
-162-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཆུབ་སེམས་དཔའ་རྣམས་ལ་ལམ་ཤེས་པ་ཉིད་ཀྱི་ལམ་གྱི་རྟེན་ཅན་ཏེ། གཞི་ལམ་རྣམ་གསུམ་
སྐྱེ་མེད་དུ་རྟོགས་པའི་ཤེས་རབ་དང་མཚུངས་པར་ལྡན་པའི་བསྒོམ་བྱ་ཤེས་རྣམ་ནི་ཆོས་ཅན། །
སུམ་ཅུ་རྩ་བཞིར་གསུངས་པ་ཡིན་ཏེ། གཉེན་པོའི་ལམ་སོགས་དྲུག་ལ་ཕྱེ་བ་དེ་ལྟར་ནའོ། །
གསུམ་པ་ཐུན་མོང་མ་ ཡིན་པའི་རྣམ་པ་ལ་བསྟན། བཤད། བསྡུ་གསུམ་ལས། དང་པོ་ནི། །
རྣམ་པ་ཐམས་ཅད་མཁྱེན་པ་ཉིད་ཀྱི་རྣམ་པ་ནི་ཆོས་ཅན། འཕགས་པ་གཞན་དང་ཐུན་མོང་མ་
ཡིན་པའི་ལམ་གཅིག་པུ་ཁོ་ན་ཡིན་ཏེ། ས་བཅུ་པ་མན་ཆད་ལས་རྟོགས་རིགས་ཤིན་ཏུ་ཕུལ་དུ་
བྱུང་བའི་ཁྱད་པར་ཅན་ཡིན་པའི་ཕྱིར། འོ་ན་སྔ་མ་གཉིས་ཀྱང་རྣམ་མཁྱེན་གྱི་རྣམ་པ་ཉིད་ལས་
ཕྱེ་བའི་ཕྱིར། ཅིའི་ཕྱིར་ཐུན་མོང་མ་ཡིན་པར་མི་འགྱུར་ཞེ་ན། སངས་རྒྱས་ཀྱི་སའི་རྣམ་མཁྱེན་
ལ་འཕགས་པ་གཞན་གཉིས་དང་རྟོགས་རིགས་ཐུན་མོང་བ་དང་ཐུན་མོང་མ་ཡིན་པའི་ལྡོག་ཆ་
ནས་ཐ་སྙད་བཏགས་པའོ། །བསྒོམ་བྱ་རྣམ་པ་ཡང་དེ་དང་འདྲ་སྟེ། འཕགས་པ་འོག་མའི་
རྟོགས་རིགས་ཡར་ལྡན་དུ་བསྐྱེད་པའི་ཤེས་རྣམ་དང་། སྟོབས་སོགས་ཀྱི་རྣམ་པ་ཅན་གྱི་རིགས་
རྒྱུན་སྔ་མའི་ལྡོག་པས་ཕྱེ་བའོ། །གཉིས་པ་བཤད་པ་ལ། བརྟེན་པ་ཡོན་ཏན་གྱི་དབྱེ་བ་དང་།
རྟེན་ཡེ་ཤེས་ཀྱི་རང་བཞིན་ནོ། །དང་པོ་ལ་སྟོབས་སོགས་བཞི་ལས། དང་པོ་སྟོབས་ཀྱིས་རྣམ་
པ་ནི་བཅུ་སྟེ། གང་ཞེ་ན། གནས་དང་གནས་མ་ཡིན་པ་མཁྱེན་པ་ནས་ཟག་པ་ཟད་པ་མཁྱེན་
པའི་བར་རྣམས་སོ། །རྫོགས་པའི་སངས་རྒྱས་ཀྱིས་མཁྱེན་པ་ཡིན་ན་སྟོབས་བཅུ་པོ་ཡིན་
དགོས་ཀྱང་། དེ་དང་དེའི་རིགས་འདྲ་འཕགས་པ་གཞན་ལ་ཡོད་པ་ཙམ་གྱིས་སྟོབས་སོགས་
ཐུན་མོང་བའི་རྣམ་པར་མི་འཇོག་པའི་དབྱེ་བ་ཕྱེད་དགོས་སོ། །གཉིས་པ་མི་འཇིགས་པ་ནི་རྣམ་
པ་བཞི་སྟེ། རང་དོན་དམ་བཅས་པ་ལ་མི་འཇིགས་པ་གཉིས་ནི། ང་ནི་སངས་རྒྱས་སོ་ཞེས་
བདག་ཉིད་དེར་ཞལ་གྱིས་འཆེས་པ་དང་། བདག་ཉིད་ཟག་པ་ཟད་པ་ཉིད་དུ་ཞལ་གྱིས་འཆེས་
པ་ལ་རྒོལ་བ་པོ་མེད་པས་མི་འཇིགས་པའོ། །གཞན་དོན་དམ་བཅས་པ་ལ་མི་འཇིགས་པ་
མ161-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ནི། འདོད་ཆགས་ལ་སོགས་པ་ཐར་པ་ལ་བར་ཆད་བྱེད་པ་ཉིད་དུ་བརྗོད་པ་དང་།
ཐམས་ཅད་ཤེས་པ་ཉིད་ལ་སོགས་པའི་ལམ་བྱང་ཆུབ་ཏུ་ངེས་པར་འབྱུང་བ་ཉིད་དུ་བརྗོད་པ་ལ་
རྒོལ་བ་པོ་མེད་པའོ། །གསུམ་པ་སོ་སོ་ཡང་དག་པར་རིག་པའི་རྣམ་པ་ནི་བཞི་སྟེ། གོ་རིམ་
བཞིན་དུ་མིང་གི་རྣམ་གྲངས་མ་ལུས་པ་མཁྱེན་པ་ནི་ཆོས་དང༌། ཆོས་རྣམས་ཀྱི་རང་དང་སྤྱིའི་
མཚན་ཉིད་མ་ལུས་པར་མཁྱེན་པ་ནི་དོན་དང་། ཡུལ་སོ་སོའི་སྐད་ཐོགས་མེད་དུ་མཁྱེན་པ་ནི་
ངེས་པའི་ཚིག་དང་། རྫས་ཡོད་དང་བཏགས་ཡོད་ལ་སོགས་པའི་ཆོས་ཀྱི་རབ་ཏུ་དབྱེ་བ་ཐོགས་
མེད་དུ་མཁྱེན་པ་ནི་སྤོབས་པ་སོ་སོ་ཡང་དག་པར་རིག་པའོ། །བཞི་པ་སངས་རྒྱས་ཀྱི་ཆོས་མ་
འདྲེས་པ་ལ་གཉིས་ལས། བཤད་པ་ལ་བཞི་ལས་དང་པོ་སྤྱོད་པ་མ་འདྲེས་པ་རྣམ་པ་དྲུག་སྟེ།
གང་ཞེ་ན། སྐུ་ལ་འཁྲུལ་པ་དང་། གསུང་ལ་ཅ་ཅོ་དང་། ཐུགས་དྲན་པ་ཉམས་པ་དང་མཉམ་
པར་མ་བཞག་པ་དང༌། བླང་དོར་ཐ་དད་པ་ཉིད་ཀྱི་འདུ་ཤེས་དང་། སོ་སོར་མ་བརྟགས་པར་
གདུལ་བྱ་ཡལ་བར་འདོར་བའི་བཏང་སྙོམས་མི་མངའ་བ་རྣམས་སོ། །རྟོགས་པ་མ་འདྲེས་པ་
ནི་རྣམ་པ་དྲུག་སྟེ། འདུན་པ་དང་། བརྩོན་འགྲུས་དང་། དྲན་པ་དང་། ཏིང་ངེ་འཛིན་དང་།
ཤེས་རབ་དང་། རྣམ་པར་གྲོལ་བ་ལས་ཉམས་པ་མི་མངའ་བ་རྣམས་སོ། །ཕྲིན་ལས་མ་འདྲེས་
པ་གསུམ་ནི། སྐུ་དང་། གསུང་དང་། ཐུགས་ཀྱི་ཕྲིན་ལས་རྣམས་ཡེ་ཤེས་སྔོན་དུ་འགྲོ་ཞིང་།
ཡེ་ཤེས་ཀྱི་རྗེས་སུ་འབྲང་བའོ། །ཡེ་ཤེས་མ་འདྲེས་པ་གསུམ་ནི། འདས་པ་དང་། མ་འོངས་པ་
དང༌། ད་ལྟར་བྱུང་བ་ལ་མ་ཆགས་མ་ཐོགས་པའི་ཡེ་ཤེས་སོ། །བསྡུ་བ་ནི་དེ་ལྟར་ན་སོགས་སོ།།
གཉིས་པ་ལ་གསུམ་ལས། དེ་བཞིན་ཉིད་ཀྱི་རྣམ་པ་ནི། སངས་རྒྱས་ཐམས་ཅད་ཀྱིས་བཤད་
པའི་དེ་བཞིན་ཉིད་མངོན་སུམ་དུ་རྟོགས་པའི་ཡེ་ཤེས་མཐར་ཐུག་པའོ། །གཉིས་པ་རང་བྱུང་གི་
རྣམ་པ་ནི། གཞན་ལ་རག་མ་ལས་པར་ཆོས་ཐམས་ཅད་ལ་མངའ་བསྒྱུར་བའི་རང་བྱུང་གི་ཡེ་
ཤེས་མཐར་ཐུག་གོ །སངས་རྒྱས་ཉིད་ཀྱི་རྣམ་པ་ནི་ཆོས་ཐམས་ཅད་རྣམ་པ་ཐམས་ཅད་དུ་
མ [64-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤.༧
མངོན་པར་རྫོགས་པར་བྱང་ཆུབ་པའི་སངས་རྒྱས་ཀྱི་རྣམ་པ་དང་གསུམ་མོ། །གསུམ་པ་ནི་དེ་
ལྟར་ན་སོགས་ཏེ། འདིར་ལམ་གྱི་རྟེན་ཅན་ཞེས་པ་ནི། སྤྱིར་ལམ་བདེན་གྱི་རྣམ་པ་དང་། བྱེ་
བྲག་ཏུ་སངས་རྒྱས་ཀྱི་སའི་རྣམ་མཁྱེན་གྱི་རྣམ་པ་སྐྱེ་མེད་དུ་རྟོགས་པའི་ཡེ་ཤེས་ལ་དགོངས་
པའོ། །གསུམ་པ་མཇུག་བསྡུ་བ་ལ་གཉིས་ལས་ངོ་བོའི་སྒོ་ནས་སོ་སོའི་དོན་བསྡུ་བ་ནི། མཁྱེན་
གསུམ་གྱི་རྣམ་པ་དེ་ལ་ཐམས་ཅད་ཤེས་པ་ཉིད་ཀྱི་རྣམ་པ་ཉི་ཤུ་རྩ་བདུན་གྱི་ནང་ནས་མངོན་པ་
ནས་གསུངས་པའི་བཅུ་དྲུག་ཉན་ཐོས་ཀྱི་རྒྱུད་ལ་ཡོད་པ་ནི་ཆོས་ཅན། གོ་རིམ་བཞིན་དུ་ཟག་པ་
མེད་པ་ཡིན་ཏེ། མཉམ་གཞག་ཏུ་ཉོན་སྒྲིབ་ཀྱི་གཉེན་པོར་ཆེད་དུ་གཉེར་ནས་བསྒོམ་པར་བྱ་བ་
ཡིན་པའི་ཕྱིར། རྣམ་པ་ཉེར་བདུན་པོ་བྱང་སེམས་ཀྱི་རྒྱུད་ལ་ཡོད་པ་ནི་ཆོས་ཅན། ཟག་པ་དང་
བཅས་པ་དག་ཀྱང་ཡིན་ཏེ། ཉོན་མོངས་པ་ཆེད་དུ་གཉེར་ནས་མི་སྤོང་བའི་རང་བཞིན་ཅན་
ཡིན་པའི་ཕྱིར། བྱང་ཆུབ་སེམས་དཔའ་ཁོ་ནའི་ལམ་ཤེས་པ་ཉིད་ཀྱི་རྣམ་པ་སོ་དྲུག་ནི་ཆོས་
ཅན། ཟག་པ་དང་བཅས་པ་ཁོ་ན་ཡིན་ཏེ། ཉོན་མོངས་པའི་སྒྲིབ་པ་ཤིན་ཏུ་མི་སྤོང་ཞིང་མ་
སྤངས་པའི་ཕྱིར། ཡང་དག་པར་རྫོགས་པའི་སངས་རྒྱས་ཀྱི་རྣམ་པ་ཐམས་ཅད་མཁྱེན་པ་ཉིད་
ཀྱི་ལམ་གྱི་རྣམ་པ་བརྒྱ་དང་བཅུ་ནི་ཆོས་ཅན། ཟག་པ་མེད་པ་དག་ཁོ་ན་ཡིན་ཏེ། ཉོན་མོངས་
པ་དང་ཤེས་བྱའི་སྒྲིབ་པ་བག་ཆགས་དང་བཅས་པ་ཤིན་ཏུ་སྤངས་པས་ཆོས་ཐམས་ཅད་ལ་
མངའ་བསྒྱུར་བའི་ཕྱིར། དེ་ནི་བསྒོམ་བྱ་རྣམ་པ་དངོས་སུ་བཤད་དཀའ་བས་རྣམ་པ་བརྒྱ་དང་
བཅུ་པའི་རྟེན་དུ་གྱུར་པའི་ལམ་གྱི་བདེན་པ་ནི་ཆོས་ཅན་དུ་བཟུང་ན་ལེགས་སོ། །གྲངས་ཀྱི་སྒོ་
ནས་ཐུན་མོང་གི་དོན་བསྡུ་བ་ནི། རྣམ་པ་ཞེས་སོགས་སོ། ། །
གཉིས་པ་སྒོམ་པ་པོའི་གང་ཟག་བཤད་པ་ལ། གསུམ་ལས། མཚམས་སྦྱར་བ་ནི།
སྦྱོར་བ་ཁྱད་པར་ཅན་དག་གིས་ཞེས་སོགས་ཏེ། ཁྱད་པར་ཅན་ཞེས་པ་སྐྱེ་མེད་གསུམ་པོ་ཙམ་
ཡུལ་དུ་བྱེད་པའི་སྤྱིའི་སྒྲུབ་པ་ལས་བཀར་བ་ཡིན་གྱི། དག་པའི་ཡེ་ཤེས་ལ་ངོས་འཛིན་པ་མ་
-165-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ནོ། །རྩ་བ་ནི། དེ་ནས་བཅོམ་ལྡན་འདས་ཀྱིས་བརྒྱ་བྱིན་ལ་བཀའ་སྩལ་པ། ཡུམ་འདི་
གང་གི་རྣ་ལམ་དུ་གྲགས་པར་གྱུར་པ་དེ་ནི་སྔོན་གྱི་རྒྱལ་བ་ལ་བྱ་བ་བྱས་པ་དང་དགེ་བའི་རྩ་བ་
བསྐྲུན་པའོ། །ཞེས་སོགས་ཀྱི་མདོ་ཚན་བཞི་ཆོས་ཅན། འདིར་བསྟན་གྱི་རྣམ་པ་སྒོམ་པ་པོ་
སོགས་ཀྱི་རྟེན་ངོས་བཟུང་བ་ཡིན་ཏེ། ཞེས་སྦྱར། འགྲེལ་པ་ནི། ཚེ་རབས་སྔ་མ་འདས་པ་དང་
ད་ལྟར་བྱུང་བའི་སངས་རྒྱས་རྣམས་ལ་སྤྱིར་དགེ་བའི་རྩ་བ་བསྐྲུན་ཞིང་སྦྱངས་པ་དང་ལྡན། ཚེ་
འདིར་དགེ་བའི་བཤེས་གཉེན་གྱིས་བྱིན་གྱིས་བརླབས་པ་ནི་ཆོས་ཅན། རྣམ་པ་བརྒྱ་བདུན་ཅུ་
རྩ་གསུམ་མཚན་ཉིད་ཅན་གྱི་ཡུམ་འདིའི་གཞུང་ཉན་པའི་སྣོད་ཡིན་ཏེ། དེ་ཡིན་པར་ཡུམ་
གསུང་བ་པོ་སངས་རྒྱས་དང་། སོགས་པ་ཡུམ་ཞུ་བ་པོ་རྣམས་ཀྱིས་བཞེད་པའི་ཕྱིར། དེ་བཞིན་
དུ་སྔོན་དེ་བཞིན་གཤེགས་པ་རྣམས་ལ་ལུས་ལ་སོགས་པའི་བསྙེན་བཀུར་གྱིས་མཉེས་པར་
བྱས་པ་དང་། ཚེ་འདིར་སོགས་དང་། སྔོན་སངས་རྒྱས་རྣམས་ལ་ཐེ་ཚོམ་གྱི་དོན་འདྲི་བ་དང་།
ཚེ་འདིར་སོགས་དང༌། སྔོན་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་སྒྲུབ་པ་དང་ལྡན། ཚེ་
འདིར་ཕྱིའི་རྐྱེན་དགེ་བའི་བཤེས་གཉེན་དག་གིས་བྱིན་གྱིས་བརླབས་པ་རྣམས་ནི་ཆོས་ཅན།
གོ་རིམ་བཞིན་དུ་ཡུམ་འདིའི་གཞུང་འཛིན་པ་དང་། དོན་མི་བརྗེད་པ་དང་། ཚུལ་བཞིན་ཡིད་
ལ་བྱེད་པའི་སྣོད་ཡིན་ཏེ། དེ་ལྟར་དུ་སངས་རྒྱས་ལ་སོགས་པས་བཞེད་པའི་ཕྱིར། ད་ལྟ་ཡུམ་
ཚུལ་བཞིན་དུ་ཉན་པ་ལ་སོགས་པར་བྱེད་པའི་གང་ཟག་ལྷས་སྦྱིན་ཆོས་ཅན། གཞུང་རྩ་བས་
བསྟན་པའི་རྒྱུ་ཚོགས་འདི་དག་སྔོན་དུ་སོང་བ་ཡིན་ཏེ། ད་ལྟར་དགེ་བའི་བཤེས་གཉེན་ལ་ཡུམ་
ཉན་པ་ལ་སོགས་པར་དམིགས་པའི་ཕྱིར། གསུམ་པ་ཡུལ་ཅན་སྦྱོར་བའི་དབྱེ་བ་བཤད་པ་ལ་
གསུམ་ལས། དང་པོ་ནི་དེ་ལྟར་སོགས་དང་། རྩ་བ་ནི། རབ་འབྱོར་བྱང་ཆུབ་སེམས་དཔའ་
ཆེན་པོ་ཡུམ་ལ་སྤྱོད་པའི་ཚེ། གཟུགས་ལ་གནས་པར་མི་བྱེད་དེ། དེ་ལྟར་མི་བྱེད་པ་དེ་ནི་
གཟུགས་ལ་རྣལ་འབྱོར་དུ་བྱེད་པ་ཡིན་ནོ། ཞེས་སོགས་ཀྱི་མདོ་ཚིག་ཉི་ཤུ་ཆོས་ཅན། ཐེག་ཆེན་
བ166-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
སྦྱོར་བ་ཙམ་གྱི་དབྱེ་བ་བསྟན་པ་ཡིན་ཏེ་ཞེས་སྦྱར། འགྲེལ་པ་ལ་གཉིས་ལས། རྒྱས་པར་
བཤད་པ་ལ། རང་བཞིན་གྱི་སྦྱོར་བ་ལྔར་ཕྱེ་བ་དང་། གནས་སྐབས་ཀྱི་སྦྱོར་བ་བཅོ་ལྔར་ཕྱེ་
བའོ། །དང་པོ་ལ་ གཟུང་འཛིན་ གཉིས་མེད་ཀྱི་དབྱེ་བས་གཉིས་སུ་བསྡུ་བ་དང་། སྐྱེ་མེད་
གསུམ་གྱི་དབྱེ་བས་གསུམ་དུ་བསྡུ་བའོ། །དང་པོ་ནི། ཡུལ་གཟུགས་ནས་རྣམ་མཁྱེན་གྱི་བར་
ངོ་བོ་ཉིད་མེད་པ་ཉིད་ཀྱིས་ན་གང་དུ་ཡང་གནས་བྱར་མ་གྲུབ་པ་ཉིད་དུ་རྟོགས་པ་ནི། གྲངས་
བཞིན་དུ་རྩ་བར་གཟུགས་ལ་སོགས་པ་ལ་མི་གནས་པའི་སྦྱོར་བ་ཞེས་བསྟན་པ་དེ་ལ་གཟུགས་
སོགས་དེ་དག་ལ་ངོ་བོ་ཉིད་མེད་པས་ཅིར་ཡང་མི་སྦྱོར་བ་ཉིད་སྦྱོར་བར་རྟོགས་པའི་རྣལ་འབྱོར་
ལ༑ རྩ་བར་མི་སྦྱོར་བའི་སྦྱོར་བ་ཞེས་པའི་མིང་གིས་བསྟན་པ་སྟེ། ཐེག་ཆེན་སྦྱོར་བའི་ངོ་བོ་
གཟུང་འཛིན་གཉིས་མེད་ཀྱི་ཡེ་ཤེས་སུ་མཚོན་པའོ། །གཉིས་པ་ནི་གཟུགས་ལ་སོགས་པ་
གནས་ཚུལ་ལ་དེ་བཞིན་ཉིད་ཀྱི་ངོ་བོར་གནས་པས། ཟབ་པ་དང་གཏིང་དཔག་དཀའ་བ་དང་།
ཚད་མེད་པར་རྟོགས་པའི་རྣལ་འབྱོར་གསུམ་ལ་ནི། རྩ་བར་ཟབ་པ་དང༌། གཏིང་དཔག་
དཀའ་བ་དང་། ཚད་མེད་པའི་སྦྱོར་བ་ཞེས་པའི་མིང་གིས་བསྟན་པ་སྟེ། གཞི་སྐྱེ་མེད་དུ་རྟོགས་
པས་ཟབ། ལམ་སྐྱེ་མེད་དུ་རྟོགས་པས་གཏིང་དཔག་དཀའ། རྣམ་པ་སྐྱེ་མེད་དུ་རྟོགས་པས་
ཚད་མེད་ཅེས་ལྡོག་པས་འབྱེད་ལ། ལྔ་པོ་འདི་འོག་མ་བཅོ་ལྔར་མ་ཟད་རྣམ་ཀུན་སོགས་སྦྱོར་
བ་བཞི་ཀ་ལ་ཁྱབ་བྱེད་དུ་འགྲོ་བས་མདོར་བསྟན་པ་ཡིན་ནོ། །གཉིས་པ་གནས་སྐབས་ཀྱི་སྦྱོར་
བ་ལ་དོན་དང་མིང་གོ་རིམ་བཞིན་དུ་སྦྱར་ན་བྱང་སེམས་སོ་སྐྱེའི་སྒྲུབ་པ་ལྟ་བུར་ཤེར་ཕྱིན་ལ་
སྒྲག་པ་སྐྱེ་སྲིད་པའི་རྣལ་འབྱོར་ལ་ནི། རྩ་བར་ཚེགས་ཆེན་པོས་ཡུན་རིང་མོ་ཞིག་ནས་མངོན་
པར་རྫོགས་པར་འཚང་རྒྱ་བའི་སྦྱོར་བ་དང་། དྲོད་སོགས་བཞི་ལ་མདོ་ལས་གསུངས་པའི་ཤེར་
ཕྱིན་ལ་མི་སྐྲག་པ་སོགས་བཞི་ལ་རྒྱན་དུ་ལུང་བསྟན་པ་ལ་སོགས་པའི་མིང་གིས་བསྟན་པའི་
སྒྲུབ་པ་བཞི་དང་། མཐོང་ལམ་དུ་ཟག་པ་མེད་པའི་ཆོས་གསར་དུ་སྐྱེས་པ་ལ་བྱང་ཆུབ་ལ་ཉེ་
-167-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་མིང་གིས་བསྟན་པ་དང༌། ས་གཉིས་པ་ནས་བདུན་པའི་བར་དུ་ཆོས་ཀྱི་སྐུ་མངོན་པར་
འགྲུབ་པ་ལ་མྱུར་དུ་བྱང་ཆུབ་པའི་མིང་གིས་བསྟན་པ་དང༌། ས་བརྒྱད་པར་གཞན་དོན་ཆོས་ཀྱི་
འཁོར་ལོ་བསྐོར་བ་ལ་སོགས་ལྔ་ལ་གཞན་གྱི་དོན་སོགས་ལྔའི་མིང་གིས་བསྟན་པ་དང་། ས་
དགུ་པར་འབྲས་བུ་དང་པོ་སོགས་མཐོང་བ་དང་། ས་བཅུ་པར་གཟུགས་སོགས་དག་པའི་རྣལ་
འབྱོར་ལ་ནི་འབྲས་བུ་རིན་པོ་ཆེ་སྦྱིན་པའི་དང་། རྣམ་པར་དག་པའི་སྦྱོར་བ་ཞེས་པའི་མིང་ཅན་
དང༌། ལོ་སྐོར་དུ་མངོན་པར་བརྩོན་པ་མི་འདོར་བའི་སྒྲུབ་པ་དང་ལྡན་པའི་རྣལ་འབྱོར་ལ་ནི་ས་
མཚམས་ཀྱི་སྦྱོར་བ་ཞེས་བསྟན་ནོ། །བསྡུ་བ་ནི་དེ་ལྟར་རྣམ་པ་བཅོ་ལྔ་སྟེ་སོགས་སོ། །བཞི་པ་
སྔོན་འགྲོའི་ཆོས་ལ་གསུམ་སྟེ། བླང་བར་བྱ་བ་ཡོན་ཏན། དོར་བར་བྱ་བ་སྐྱོན། ཤེས་པར་བྱ་
བ་ མཚན་ཉིད་དོ། །དང་པོ་ལ་གསུམ་ལས། མཚམས་སྦྱར་བ་ནི། ཡོན་ཏན་མཐོང་བ་ཞེས་
སོགས་སོ། །རྩ་བ་ནི། ཤཱ་རིའི་བུས་གསོལ་པ་ཡུམ་འདི་ལ་སྤྱོད་པའི་བྱང་ཆུབ་སེམས་དཔའ་
ཆེན་པོའི་ཡོན་ཏན་གྱི་རྣམ་པ་ནི་གང་ཞིག་འཐོབ་པ་ལགས། ཞེས་པའི་ལན་གྱི་མདོ་ཚན་བཅུ་
བཞི་ཆོས་ཅན། ཐེག་ཆེན་གྱི་སྦྱོར་བ་བསྒོམས་པ་ལས་བྱུང་བའི་ཡོན་ཏན་བསྟན་པ་ཡིན་ཏེ།
ཞེས་སྦྱར། འགྲེལ་པ་ནི། འདིར་བསྟན་གྱི་ཡོན་ཏན་རྣམ་པ་བཅུ་བཞི་ཡིན་ནོ། །བཅུ་བཞི་པོ་
གང་ཞེ་ན། རྒྱུ་འབྲས་གྲངས་བཞིན་དུ་སྦྱར་བ་ནི། རྣམ་པ་ཕྱིན་ཅི་མ་ལོག་པ་སྒོམ་པ་ལ་མངོན་
པར་དགའ་བའི་བྱང་སེམས་ཆོས་ཅན། བདུད་ཀྱི་སྡེ་བཅོམ་པའི་ཡོན་ཏན་འབྱུང་སྟེ། སངས་
རྒྱས་རྣམས་ཀྱིས་བྱིན་གྱིས་བརླབས་པ་ཐོབ་པའི་ཕྱིར། དེ་ཆོས་ཅན་སངས་རྒྱས་ཀྱིས་དགོངས་
ཤིང་མཁྱེན་པ་དང་། སངས་རྒྱས་ཀྱིས་མངོན་སུམ་དུ་མཛད་པ་དང་། ཡང་དག་པར་རྫོགས་
པའི་བྱང་ཆུབ་དང་ཉེ་བར་གྱུར་བ་དང༌། སངས་རྒྱས་དང་ཕྲད་པ་སོགས་ཀྱི་དོན་ཆེན་པོ་ཉིད་
འཐོབ་པ་དང་། ཤེར་ཕྱིན་དར་བའི་ཡུལ་ཕྱོགས་དཔྱད་པའི་ཡོན་ཏན་འབྱུང་སྟེ། ད་ལྟ་སངས་
རྒྱས་ཀྱིས་དགོངས་པ་དང་། དེའི་ཡེ་ཤེས་ཀྱིས་གཟིགས་པ་དང་། རྫོགས་བྱང་ལ་ཉེ་བར་གྱུར་
.168-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
པ་དང་། ལུང་ལ་བརྟེན་པའི་ཕན་ཡོན་ཆེན་པོ་འཐོབ་པ་དང་། ད་ལྟ་སངས་རྒྱས་ཀྱི་བསྟན་པ་ལ་
བྱ་བ་བྱེད་པའི་ཕྱིར། དེ་ཆོས་ཅན་ཟག་པ་མེད་པའི་ཡོན་ཏན་ཐམས་ཅད་རྫོགས་པར་འགྱུར་བ་
དང༌། ཆོས་སྨྲ་བའི་སྐྱེས་བུ་ཉིད་དུ་འགྱུར་བ་དང་། བདུད་ཀྱིས་མི་ཕྱེད་པ་ཉིད་དང་། དགེ་བའི་
རྩ་བ་ཉན་རང་དང་ཐུན་མོང་མ་ཡིན་པ་སྐྱེ་བ་དང་། དམ་བཅས་པའི་དོན་ཇི་ལྟ་བ་བཞིན་དུ་
བསྒྲུབ་པ་དང་། འབྲས་བུ་རྒྱ་ཆེན་པོ་ཡོངས་སུ་འཛིན་པ་དང་། སེམས་ཅན་གྱི་དོན་རྒྱུན་མི་ཆད་
པར་སྒྲུབ་པ་དང་
། ཤེར་ཕྱིན་གྱི་ཚིག་དང་དོན་ངེས་པར་འཐོབ་པ་ཞེས་བྱ་བའི་ཡོན་ཏན་འབྱུང་
སྟེ༑ ད་ལྟར་གཉེན་པོའི་ཕྱོགས་ཡོངས་སུ་རྫོགས་པ་དང་། རྣམ་པ་ཐམས་ཅད་མཁྱེན་པ་ཉིད་ཀྱི་
གཏམ་བརྗོད་པ་དང་། དེ་བཞིན་གཤེགས་པས་གྲོགས་མཛད་པ་དང་། ཐེག་ཆེན་གྱི་ཆོས་ལ་
དགའ་བ་རྒྱ་ཆེན་པོ་བསྐྱེད་པ་དང་། བྱང་སེམས་དེའི་དམ་བཅའ་བའི་ཚིག་ལ་ཡི་རང་བ་དང་།
ཐེག་པ་ཆེན་པོའི་ཆོས་ཟབ་མོ་མངོན་པར་འདོད་པ་དང་། སེམས་ཅན་གྱི་དོན་བྱེད་པ་ལ་སྤྲོ་བ་
དང༌། དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ཚང་བར་རྙེད་པ་ཞེས་བྱ་བ་ཐོབ་པའི་ཕྱིར།
གཉིས་པ་ལ་མཚམས་སྦྱར་བ་ནི། དེའི་འོག་ཏུ་སོགས་དང་། རྩ་བ་ནི། རབ་འབྱོར་གྱིས་གསོལ་
པ༑ བྱང་སེམས་ཆེན་པོ་ཡུམ་ལ་སྤྱོད་པའི་བར་ཆད་ཀྱི་ཆོས་ནི་གང་ཞིག་ལགས་ཞེས་པའི་ལན་
དུ་གསུངས་པའི་མདོ་ཚིག་བཞི་བཅུ་རྩ་དྲུག་ཆོས་ཅན། ཞེས་སྦྱར། འགྲེལ་པ་ལ། གཉིས་ཏེ།
བསལ་བྱ་སྐྱོན་དང་། སེལ་བྱེད་གཉེན་པོའོ། །དང་པོ་ལ་གསུམ་སྟེ། རང་ལ་བརྟེན་པའི་འགལ་
རྐྱེན་ཉི་ཤུ། མཐུན་རྐྱེན་མ་ཚང་བ་ཉེར་གསུམ། གཞན་ལ་བརྟེན་པའི་འགལ་རྐྱེན་གསུམ་མོ།།
དང་པོ་ནི་ཚེགས་ཆེན་པོ་ནས་བཅུ་ཚན་གཉིས་པའི་བར་ཡིན་ལ། གཉིས་པ་ལ་གྲངས་བཞིན་དུ་
ནས་བཅུ་ཚན་བཞི་པའི་བར་ཉི་ཤུ་དང་། དེ་བཞིན་དུ་ཞེས་སོགས་གསུམ་མོ། །གཞན་ལ་བརྟེན་
པ་གསུམ་ནི། ཆོས་དང་གང་ཟག་གི་བར་དུ་བདུད་ཀྱིས་འབྱེད་པའི་སྦྱོར་བ་དང་། བྱང་ཆུབ་ཀྱི་
ལམ་ལྟར་བཅོས་མ་ཉེ་བར་སྒྲུབ་པ་དང་། གུས་པ་བསྐྱེད་པའི་ཡུལ་ཇི་ལྟ་བ་མ་ཡིན་པ་ཞེས་
-169-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་ཏེ། དེ་ལྟར་ན་སོགས་ནི། མདོ་ལས་གསུངས་པ་རྣམ་གྲངས་ཞེ་དྲུག་ཏུ་བསྡུས་པའོ། །
གཉིས་པ་ནི། ཡུམ་ལ་སྤྱོད་པའི་ཚེ་བར་ཆད་དེ་ལྟར་གླགས་ལྟ་བ་ཡོད་ཀྱང་། ཚུགས་པ་ནི་མ་
ཡིན་ཏེ། ཇི་སྐད་དུ། མ་ཞིག་ན་བར་གྱུར་ལ་བུ་ནི་མང་ཡོད་པ། །དེ་ཀུན་ཡིད་མི་བདེ་ཞིང་དེ་ལ་
རིམ་གྲོ་བྱེད། །དེ་བཞིན་ཕྱོགས་བཅུའི་འཇིག་རྟེན་ཁམས་ཀྱི་སངས་རྒྱས་ཀྱང་། །ཡུམ་གྱུར་
ཤེས་རབ་དམ་པ་འདི་ལ་དགོངས་པར་མཛད། །ཅེས་དང་། རྒྱུ་རྣམ་བཞི་ཡིས་བྱང་ཆུབ་སེམས་
དཔའ་མཁས་སྟོབས་ལྡན། ། བདུད་བཞིས་ཐུབ་པར་དཀའ་ཞིང་བསྐྱོད་པ་མི་ནུས་ཏེ། །སྟོང་
པར་གནས་དང་སེམས་ཅན་ཡོངས་སུ་མི་གཏོང་དང་། །ཇི་སྐད་སྨྲས་བཞིན་བྱེད་དང་བདེ་
གཤེགས་ བྱིན་བརླབས་ཅན། ། ཞེས་ གསུངས་ པས་ སོ། །གསུམ་ པ་ ལ་ གསུམ་ སྟེ། སྤྱིའི་
མཚམས་སྦྱར། ངོ་བོ་མདོར་བསྟན། སོ་སོའི་དོན་རྒྱས་པར་བཤད་པའོ། །དང་པོ་ནི་གོ་རིམ་
བཞིན་དུ། ཞེས་སོགས་ཏེ། ཐེག་ཆེན་སྦྱོར་བའི་མཚན་ཉིད་ཤེས་པ་སྔོན་དུ་མ་སོང་བར་མཚན་
གཞི་ཐེག་ཆེན་གྱི་སྦྱོར་བ་ངོས་མི་ཟིན་པས་ཐོག་མར་དེའི་མཚན་ཉིད་ཤེས་པ་སྔོན་དུ་འགྲོ་
དགོས་པའི་དོན་ནོ། །གཉིས་པ་ནི་སྤྱིར་མཚན་ཉིད་ཀྱི་སྒྲ་འཇུག་པའི་ཡུལ་ནི་གཉིས་ཏེ། གང་
གིས་མཚོན་པར་བྱེད་པའི་མཚན་ཉིད་དོན་བྱེད་ནུས་པ་ལྟ་བུ་དང་། དེས་གང་མཚོན་པར་བྱ་
བའི་གཞི་དངོས་པོ་ལྟ་བུའོ། །དང་པོ་ནི། ཤེས་པ་དང་ཁྱད་པར་དང་བྱེད་པའི་མིང་ཅན་གསུམ་
སྟེ་ མཚན་གཞི་ཐེག་ཆེན་གྱི་སྦྱོར་བ་གཅིག་ལ་ལྡོག་པས་གསུམ་དུ་ཕྱེ་བའོ། །དེ་དག་ནི་རྐང་
པ་དང་པོ་གཉིས་ཀྱིས་བསྟན་ལ། གཉིས་པ་ནི་མཚན་གཞི་ཐེག་ཆེན་གྱི་སྦྱོར་བ་ཙམ་དང་། སོ་
སོར་ཕྱེ་ན་ཐེག་ཆེན་གྱི་གཞི་ཤེས་སྦྱོར་བ་སོགས་གསུམ་སྟེ། རྐང་པ་བཞི་པས་བསྟན་ནོ། །གཞི་
ལམ་རྣམ་གསུམ་སྐྱེ་མེད་དུ་རྟོགས་པའི་བྱང་སེམས་ཀྱི་རྣལ་འབྱོར་ཆོས་ཅན། ཐེག་ཆེན་སྦྱོར་
བའི་མཚན་ཉིད་ཡིན་ཏེ་ཞེས་དང་། རང་གི་གདུལ་བྱ་ལ་ཕན་བདེ་སྐྱོབ་པ་སོགས་ཀྱི་མཛད་པ་
ཉེ་བར་སྒྲུབ་པའི་བྱང་སེམས་ཀྱི་རྣལ་འབྱོར་ཆོས་ཅན། ཐེག་ཆེན་སྦྱོར་བའི་མཚན་ཉིད་ཡིན་ཏེ།
-t7)-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
དེ་ཐུན་མོང་མ་ཡིན་པར་མཚོན་བྱེད་ཡིན་པའི་ཕྱིར། ཆོས་ཀྱི་བདག་མེད་རྟོགས་པའི་སེམས་
དཔའི་རྣལ་འབྱོར་ཆོས་ཅན། ཐེག་ཆེན་སྦྱོར་བའི་ཁྱད་མཚན་ཡིན་ཏེ། ཐེག་ཆེན་གྱི་ལམ་ཤེས་
དང་རྣམ་མཁྱེན་སྦྱོར་བ་གཉིས་ཐེག་དམན་གྱི་སྦྱོར་བ་ལས་ཁྱད་པར་འཕགས་པའི་སྦྱོར་བར་
མཚོན་ནུས་ཡིན་པའི་ཕྱིར། ཞེས་རྐང་པ་གསུམ་གྱི་དང་། ཐེག་ཆེན་གྱི་མཁྱེན་གསུམ་གྱི་སྦྱོར་
བ་གསུམ་པོ་ཆོས་ཅན། ཐེག་ཆེན་སྦྱོར་བའི་མཚན་གཞི་ཡིན་ཏེ། སྐྱེ་མེད་རྣམ་གསུམ་རྟོགས་
པའི་བྱང་སེམས་ཀྱི་རྣལ་འབྱོར་སོགས་གསུམ་གྱིས་ཐེག་ཆེན་སྦྱོར་བ་མཚོན་པར་བྱེད་པའི་གཞི་
དང་ཆོས་ཅན་དུ་གྱུར་པ་ཡིན་པས་སོ། །ཞེས་པ་ནི་རྐང་པ་བཞི་པའིའོ། ། འགྲེལ་པ་ལ་འདིས་
ཐེག་ཆེན་གྱི་སྦྱོར་བ་རྣམས་མཚོན་པར་བྱེད་པས་ན་མཚན་ཉིད་དེ། དབྱེ་ན་རྟོགས་པའི་ཆ་ནས་
ཤེས་པ་དང་། གཞན་ལས་ལྷག་པའི་ཆ་ནས་ཁྱད་པར་དང་། གཞན་དོན་བྱེད་པའི་ཆ་ནས་མིང་
དུ་བཏགས་པ་བྱེད་པ་སྟེ་མཚན་ཉིད་གསུམ་མོ། །གསུམ་པོ་དེས་མཚོན་པར་བྱ་བའི་གཞི་ཡིན་
པས་ན། ངོ་བོ་ཉིད་ཀྱི་མཚན་ཉིད་དེ། ལས་སྒྲུབ་ཀྱི་དབང་དུ་བྱས་པ་ནི་ཐེག་ཆེན་སྦྱོར་བ་ཙམ་
དང་། དེ་ལས་ ཕྱེ་ན་གཞི་ཤེས་ ཀྱི་ སྦྱོར་བ་ སོགས་ གསུམ་མོ། །འདིར་མཚན་ཉིད་ཀྱི་མིང་
བཏགས་པ་ནི། མཚོན་བྱེད་གསུམ་པོ་དང་། མཚན་གཞི་གསུམ་པོ་ལ་ཡིན་གྱི། མཚན་མཚོན་
གཞི་གསུམ་དུ་གྲགས་པའི་མཚོན་བྱ་ནི་འདིར་དངོས་སུ་བཤད་པ་མེད་དོ། །དེའི་ཕྱིར་གོང་འོག་
རྣམས་སུ་མཚོན་པར་བྱེད་པས་ན་ཞེས་གསུངས་པ་དེའི་མཚོན་ཚུལ་ནི་མཁྱེན་གསུམ་གྱི་སྦྱོར་བ་
སོ་སོ་བ་མཚན་གཞིར་བཞག་ནས། ཐེག་ཆེན་གྱི་སྦྱོར་བ་ཙམ་དུ་མཚོན་པ་ལ་བཤད་མ་ཐག་
པའི་ཤེས་ཁྱད་བྱེད་གསུམ་མཚན་ཉིད་དུ་འགོད་པ་དང་། ཟབ་པའི་སྦྱོར་བ་སོགས་གསུམ་པོ་སོ་
སོ་བ་མཚན་གཞིར་བཞག་ནས་མཁྱེན་གསུམ་གྱི་སྦྱོར་བར་རེ་རེ་ནས་མཚོན་པ་ལ། རང་རང་
གི་སྐབས་ནས་བཤད་པའི་ཤེས་ཁྱད་བྱེད་གསུམ་མཚན་ཉིད་དུ་བཀོད་ནས་མིང་དོན་གྱི་འབྲེལ་
བ་གོ་བྱེད་དུ་གསུངས་པ་ཡིན་གྱི། བོད་ཀྱི་མཚོན་སྦྱོར་འགོད་ལུགས་ལྟར་དེ་དང་དེའི་ཐ་སྙད་བྱ་
-171-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རུང་དུ་མཚོན་ཞེས་པ་ལྟ་བུ་ནི། ལུགས་འདི་ལ་ཡོད་པ་མ་ཡིན་ཏེ། གཞི་མཚན་གཉིས་ལས་
ལོགས་སུ་མཚོན་བྱ་བཏགས་ཡོད་ཀྱི་བཤད་པ་མ་བཤད་པས་སོ། །གསུམ་པ་ལ་གསུམ་སྟེ།
བྱེད་སྒྲུབ་ཀྱི་དབང་དུ་བྱས་པ་དང་། ལས་སྒྲུབ་ཀྱི་དབང་དུ་བྱས་པ་དང་། གྲངས་ཀྱི་སྒོ་ནས་
མཇུག་བསྡུ་བའོ། །དང་པོ་ལ་གསུམ་སྟེ། ཤེས་ མཚན་གྱི་དང༌། ཁྱད་མཚན་གྱི་དང་། བྱེད་
མཚན་གྱི་རྣམ་གཞག་བཤད་པའོ། །དང་པོ་ལ་གཞི་ཤེས་ཀྱི་དང་། ལམ་ཤེས་ཀྱི་དང་། རྣམ་
མཁྱེན་གྱི་ཤེས་མཚན་བཤད་པའོ། །དང་པོ་ལ་གསུམ་ལས་སྤྱིའི་མཚམས་སྦྱར་བ་ནི། དེ་ལ་
ཞེས་སོགས་དང་། བྱེ་བྲག་གི་མཚམས་སྦྱར་བ་ནི་རེ་ཤིག་སོགས་སོ། །རྩ་བ་ལ། རབ་འབྱོར་
གྱིས་གསོལ་པ། ཡུམ་འདི་ནི་དེ་བཞིན་གཤེགས་པ་རྣམས་བསྐྱེད་པའོ། །འཇིག་རྟེན་སྟོན་པར་
མཛད་པའོ། །ཞེས་བཀའ་སྩལ་ན། ཇི་ཙམ་གྱིས་ན་དེ་བཞིན་གཤེགས་པ་བསྐྱེད་པ་སོགས་
ཡིན། ཞེས་ཞུས་པའི་ལན་གྱི་མདོ་ཚན་བཅུ་དྲུག་ཆོས་ཅན། ཐེག་ཆེན་གྱི་གཞི་ཤེས་སྦྱོར་བའི་
མཚན་ཉིད་བསྟན་པ་ཡིན་ཏེ། ཞེས་སོགས་སྦྱར། འགྲེལ་པ་ལ་མཚན་ཉིད་ཀྱི་དབྱེ་བ་དང་།
མཚོན་པའི་ཚུལ་ལོ། །དང་པོ་ནི། མདོའི་དངོས་བསྟན་ལྟར་ན། ཡུམ་ལ་བརྟེན་ནས་དེ་བཞིན་
གཤེགས་པ་འབྱུང་བ་དང་། འཇིག་རྟེན་འཇིག་པ་མེད་པ་ལ་སོགས་པར་རྟོགས་པའི་དེ་བཞིན་
གཤེགས་པའི་ཡེ་ཤེས་ནས། དེ་བཞིན་ཉིད་མངོན་སུམ་དུ་རྟོགས་པའི་སངས་རྒྱས་ཀྱི་ཡེ་ཤེས་
ཀྱི་བར་བཅུ་དྲུག་པོ་ཉིད་ཤེས་མཚན་གྱི་མཚན་གཞིར་གསུངས་ལ། རྩ་འགྲེལ་ལྟར་ན་ཤེས་
པའི་རྣམ་པའི་བྱེ་བྲག་བཅུ་དྲུག་གིས་ཞེས་བཤད་པས་ཐེག་ཆེན་སྦྱོར་བའི་ཤེས་པའི་རྣམ་པ་ཉིད་
དུ་གསུངས་པས་བྱང་སེམས་ཀྱི་མཁྱེན་པ་ཉིད་དུ་བཤད་ཅིང་། བྱེད་སྒྲུབ་ཀྱི་དབང་དུ་བྱས་པའི་
མཚན་ཉིད་དུ་འཆད་པའང་བསྟན་བཅོས་ཀྱི་ལུགས་ཡིན་པས་རྫ་ས་ཐ་དད་པ་མཚན་ཉིད་དུ་མི་
རིགས་པའི་ཕྱིར། བྱང་སེམས་ཀྱི་མཁྱེན་པའི་ཆ་ནས་འཛིན་དགོས་པ་དང་། དེ་ཡང་གཞི་ཤེས་
ཀྱི་ལྡོག་ཆ་ནས་བཤད་པས་བྱང་སེམས་ཀྱི་རྒྱུད་ལ་ཡོད་པའི་རྟོགས་པ་ཡར་ལྡན་གྱི་ཆ་ནས་ངོས་
-172-



གྲགས་ཆེན་བཅོ་བརྒྱད་ཀྱི་མངོན་རྒྱན་ངཎ་ཤཱཀ་འགྲེལ་སྐོར་བཞུགས། ༤༧
འཛིན་དགོས་ཏེ། ཐེག་ཆེན་གྱི་སྦྱོར་བ་འཆད་པའི་སྐབས་ཡིན་པའི་ཕྱིར། གཉིས་པ་མཚོན་
ཚུལ་ནི། དེ་ལྟར་ན་ཡང་ཤེས་མཚན་དང་པོའི་སྐབས་འདིར་གཞི་ཤེས་ཀྱི་སྦྱོར་བ་ཙམ་གྱི་མཚོན་
ཚུལ་སྒྲས་ཟིན་ལ་འཆད་དགོས་པ་ཡིན་ཏེ། ཤེས་པའི་མཚན་ཉིད་སྤྱིར་བརྗོད་ནས་ཞེས་པ་དེའི་
དགོངས་པ་ལ་བརྟག་དགོས་པའི་ཕྱིར། དེ་ལྟར་བཤད་པ་ན་བསྟན་བཅོས་ཀྱི་དགོངས་པ་ནི་
འདི་ལྟར། རང་ལ་བརྟེན་ནས་དེ་བཞིན་གཤེགས་པ་འབྱུང་བར་བྱང་སེམས་ཀྱི་རྣལ་འབྱོར་
ཆོས་ཅན། འདིར་བསྟན་གཞི་ཤེས་སྦྱོར་བའི་མཚན་ཉིད་ཡིན་ཏེ། ཟབ་པའི་སྦྱོར་བ་དེ་འདིར་
བསྟན་གྱི་གཞི་ཤེས་སྦྱོར་བར་མཚོན་པ་ལ་ཁྱོད་མཚན་ཉིད་དུ་བཀོད་པ་དེ་བྱེད་སྒྲུབ་ཀྱི་དབང་
དུ་བྱས་པའི་མཚོན་སྦྱོར་སྐྱོན་མེད་ཡིན་པའི་ཕྱིར། ཞེས་ལྷག་མ་རྣམས་ལའང་སྦྱར་བ་དང་།
མདོའི་དངོས་བསྟན་ལྟར་ན། དེ་བཞིན་ གཤེགས་ པས་ཡུམ་གཞི་ཤེས་ལ་བརྟེན་ནས། དེ་
བཞིན་གཤེགས་པ་འབྱུང་བ་སོགས་རྟོགས་པའི་ཡེ་ཤེས་བཅུ་དྲུག་ཆོས་ཅན། གཞི་ཤེས་སྦྱོར་
བའི་ཤེས་མཚན་དུ་གསུངས་པ་ལ་རྒྱུ་མཚན་དང་དགོས་པ་ཡོད་དེ། དེར་གསུངས་པ་ལ་བརྟེན་
ནས་འདིར་བསྟན་གཞི་ཤེས་ཀྱི་སྦྱོར་བ་དེ་རང་དོན་རྟོགས་པ་ཕུན་ཚོགས་ཀྱི་རྒྱུ་ཡིན་པ་ལྟར།
དེའི་རྒྱུ་ཉིད་དུ་རྗེས་འཇུག་གི་གདུལ་བྱས་གོ་བར་བྱ་བའི་ཆེད་ཡིན་པས་སོ། །འགོད་ཚུལ་འདི་
བཞིན་ཤེས་མཚན་ཕྱི་མ་གཉིས་ཀྱི་སྐབས་སུ་ཡང་སྦྱར་བར་བྱའོ། །དེ་བཞིན་དུ་འཇིག་རྟེན་
འཇིག་པ་མེད་པ་ཉིད་དུ་རྟོགས་པའི་དང་། སེམས་ཅན་གྱི་སེམས་ཀྱི་སྤྱོད་པ་ཤེས་པའི་དང་།
སེམས་ཅན་གྱི་སེམས་ནང་དུ་བསྡུས་པ་དང་། དེའི་སེམས་ཕྱི་རོལ་ཏུ་གཡེངས་པ་དང་། དེའི་
སེམས་མི་ཟད་པའི་རྣམ་པ་དང་། དེའི་ སེམས་ འདོད་ཆགས་དང་བཅས་པ་དང་། རྩ་བར་
སོགས་པ་ཞེས་པའི་སྒྲས་བསྡུས་པ་སེམས་འདོད་ཆགས་དང་བྲལ་བ་དང་། སེམས་རྒྱ་ཆེན་པོ་
པ་དང༌། སེམས་ཆེན་པོར་གྱུར་པ་དང་
། སེམས་ཚད་མེད་པ་དང་། སེམས་བསྟན་དུ་མེད་པ་
དང༌། སེམས་ བལྟར་ མེད་ པ་ དང༌། སེམས་གཡོ་བ་དང་། འདུ་བ་དང་། བཀྲམ་ པ་ སོགས་
-173-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཁྲུལ་གཞིའི་ཕུང་པོ་ལྔ་ལ་བརྟེན་ནས་བདག་ཏུ་འཁྲུལ་པར་ཤེས་པ་དང་། གཡོ་བ་ལ་སོགས་
པ་དེ་བཞིན་ཉིད་ཀྱི་རྣམ་པ་ཅན་དུ་ཤེས་པ་དང་། དེ་བཞིན་གཤེགས་པས་དེ་བཞིན་ཉིད་རྟོགས་
པ་དང་། གཞན་ལ་བསྟན་པ་དང་། བརྡར་བཏགས་པ་ཞེས་བྱ་བ་སྟེ་བཞི་པོ་གཅིག་ཏུ་བྱས་པ་
འདི་རྣམས་ཀྱི་ཤེས་པའི་རྣམ་པའི་བྱེ་བྲག་བཅུ་དྲུག་ཐམས་ཅད་ཤེས་པ་ཉིད་ཀྱི་སྦྱོར་བར་
བསྡུས་པ་རྣམས་ཆོས་ཅན། ཐམས་ཅད་ཤེས་པ་ཉིད་ཀྱི་བསྡུས་པའི་སྦྱོར་བའི་ཤེས་པའི་མཚན་
ཉིད་དུ་གསུངས་པ་ཡིན་ཏེ། ཟབ་པའི་སྦྱོར་བ་དེ་ལྟར་གཞི་ཤེས་ཀྱི་སྦྱོར་བར་མཚོན་བྱེད་ཡིན་
པའི་ཕྱིར་ཏེ། གང་ཟག་གི་བདག་མེད་པའི་རྣམ་པ་ཅན་གྱི་རྟོགས་རིགས་ཡར་ལྡན་དུ་གྱུར་པའི་
ཤེས་རྣམ་ཡིན་པའི་ཕྱིར། གཉིས་པ་ལམ་ཤེས་སྦྱོར་བའི་ཤེས་མཚན་བཤད་པ་ལ་མཚམས་
སྦྱར་བ་ནི། དེའི་འོག་ཏུ་སོགས་དང་། རྩོ་བ་ནི། དེ་ནས་འདོད་གཟུགས་ཀྱི་ལྷ་རྣམས་ཀྱིས་
གསོལ་པ། ཡུམ་ཟབ་པར་གསུངས་པ་དེ་ཇི་ལྟ་བུ་ཞེས་ཞུས་པའི་ལན་དུ་ཟབ་པ་ནི་སྟོང་པ་ཉིད་
དང་། མཚན་མ་མེད་པ་དང་། སྨོན་པ་མེད་པ་དང་། ཞེས་སོགས་ཀྱི་དོན་ཚན་བཅུ་དྲུག་ཆོས་
ཅན། ལམ་ཤེས་སྦྱོར་བའི་ཤེས་མཚན་བསྟན་པ་ཡིན་ཏེ། ཞེས་སྦྱར། འགྲེལ་བ་ལ་མཚན་ཉིད་
ཀྱི་དབྱེ་བ་དང་། མཚོན་པའི་ཚུལ་གཉིས་ལས། དང་པོ་ནི། སྦྱོར་བ་རང་གི་ངོ་བོ་སྟོང་པ་ཉིད་ཀྱི་
རྣམ་པ་དང་། མཚན་མ་མེད་པ་དང་། སྨོན་པ་མེད་པའི་རྣམ་པ་ཅན་དང་། སྐྱེ་བ་མེད་པ་དང་།
འགག་པ་མེད་པ་དང་། རྩ་བར་སོགས་པ་ཞེས་བྱ་བའི་སྒྲས་བསྡུས་པ། ཀུན་ནས་ཉོན་མོངས་
པ་མེད་པའི་དང་། རྣམ་པར་བྱང་བ་མེད་པའི་དང་། དངོས་པོ་མེད་པའི་དང་། ཆོས་ཀྱི་དབྱིངས་
ཀྱི་ངོ་བོ་ཉིད་ཀྱི་དང་། འདུས་བྱས་ཀྱི་རྟེན་མེད་པའི་དང་། འགྱུར་བ་མེད་པས་ན་ནམ་མཁའི་
མཚན་ཉིད་ཅན་ཏེ་དྲུག་དང་། ཆོས་ཉིད་ལྷ་དང་མི་ལ་སོགས་པས་རྣམ་པར་དཀྲུག་ཏུ་མེད་པ་
དང༌། རྒྱུས་འདུ་མི་བྱེད་པ་དང་། གང་དུ་ཡང་རྣམ་པར་མི་རྟོག་པ་དང་། ཐ་སྙད་ཀྱིས་མཚོན་དུ་
མེད་པས་ན་མཚན་ཉིད་མེད་པའི་རྣམ་པ་ཅན་ཞེས་བྱ་བ་རྣམས་སོ། །གཉིས་པ་ནི། ཡུལ་བཅུ་
-174-



གྲགས་ཆེན་བཅོ་བརྒྱད་ཀྱི་མངོན་རྒྱན་པཆ་ཤཱཀ་འགྲེལ་སྐོར་བཞུགས། ༼༤ ༧
དྲུག་པོ་འདི་རྣམས་ཀྱི་ཡུལ་ཅན་ཤེས་པའི་རྣམ་པའི་ཁྱད་པར་ལམ་ཤེས་པ་ཉིད་ཀྱི་རྟོགས་
རིགས་སུ་བསྡུས་པ་བཅུ་དྲུག་ཆོས་ཅན། གཏིང་དཔག་དཀའ་བའི་སྦྱོར་བ་དེ་ལམ་ཤེས་པ་ཉིད་
ཀྱི་སྦྱོར་བ་དག་ཏུ་མཚོན་པར་བྱེད་པ་ཡིན་པའི་ཕྱིར་ན་ལམ་ཤེས་སྦྱོར་བའི་མཚན་ཉིད་དོ། །
ཡང་བཅུ་དྲུག་པོ་དེ་ཆོས་ཅན། ཁྱོད་ལ་ལམ་ཤེས་སྦྱོར་བའི་ཤེས་མཚན་ཞེས་གསུངས་པའི་རྒྱུ་
མཚན་ཡོད་དེ། ཁྱོད་ལམ་ཤེས་སྦྱོར་བའི་མཚོན་བྱེད་དུ་བཞག་པ་ལ་བརྟེན་ནས་སྦྱོར་བ་དེ་རང་
དོན་རྟོགས་པ་ཕུན་ཚོགས་ཀྱི་རྒྱུ་ཉིད་དུ་གོ་ནུས་པའི་ཕྱིར། གསུམ་པ་ལ་མཚམས་སྦྱར་བ་ནི།
དེའི་འོག་ཏུ་སོགས་དང་། རྩ་བ་ནི། རབ་འབྱོར་གྱིས་གསོལ་པ། དེ་བཞིན་གཤེགས་པ་དེ་ནི་
རྣམ་པ་ཐམས་ཅད་མཁྱེན་པ་ཉིད་ཀྱི་ཆོས་ལ་གནས་པའོ། །ཞེས་སོགས་ཀྱི་མདོ་ཚན་བཅུ་དྲུག་
ཆོས་ཅན། རྣམ་མཁྱེན་སྦྱོར་བའི་ཤེས་མཚན་བསྟན་པ་ཡིན་ཏེ། ཞེས་སྦྱར་། འགྲེལ་པ་ལ་
གཉིས་ལས། མཚན་ཉིད་ཀྱི་དབྱེ་བ་ནི། དེ་བཞིན་གཤེགས་པ་ནི་དེ་ཉིད་ཀྱི་ཆོས་རྣམ་མཁྱེན་ལ་
མངོན་པར་བརྟེན་ནས་གནས་པ་དང་། གུས་པར་བྱ་བ་དང་། བླ་མར་བྱ་བ་དང་། མཉེས་པར་
བྱ་བ་དང་། མཆོད་པར་བྱ་བ་དང་། དོན་དམ་པར་བྱེད་པ་པོའི་རྒྱུ་མེད་པ་ཉིད་དང་། ཡེ་ཤེས་
ཐམས་ཅད་དུ་འགྲོ་བ་ཉིད་དང་། ཅི་ཡང་མ་མཐོང་བ་ཉིད་དེ་ཁོ་ནའི་དོན་མཐོང་བ་ཉིད་དུ་སྟོན་
པར་མཛད་པ་དང་། འཇིག་རྟེན་སྟོང་པ་ཉིད་ཀྱི་རྣམ་པར་སྟོན་པ་དང་། ཞེས་སྤྱིར་བསྟན་ནས།
ཇི་ལྟར་སྟོན་ན། ཐོས་པའི་དུས་སུ་འཇིག་རྟེན་སྟོང་པ་ཉིད་དུ་བརྗོད་པར་མཛད་པ་དང་།
བསམ་པའི་དུས་སུ་འཇིག་རྟེན་སྟོང་པ་ཉིད་དུ་ཤེས་པར་མཛད་པ་དང་། སྒོམ་པའི་དུས་སུ་
འཇིག་རྟེན་སྟོང་པ་ཉིད་དུ་མཐོང་བར་མཛད་པ་དང་། འཇིག་རྟེན་བསམ་གྱིས་མི་ཁྱབ་པ་ཉིད་
དུ་སྟོན་པ་དང་། འཇིག་རྟེན་ཞི་བ་ཉིད་དུ་སྟོན་པ་དང་། འཇིག་རྟེན་གྱི་འདུ་ཤེས་འགོག་པ་དང་།
མཚན་འཛིན་གྱི་འདུ་ཤེས་འགོག་པ་ཞེས་བྱ་བ་རྣམས་སོ། །མཚོན་པའི་ཚུལ་ནི། ཡུལ་བཅུ་དྲུག་
པོ་འདི་རྣམས་ཀྱི་ཡུལ་ཅན་བྱང་སེམས་ཀྱི་ཤེས་པའི་རྣམ་པའི་བྱེ་བྲག་རྣམ་པ་ཐམས་ཅད་
-175-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཁྱེན་པ་ཉིད་ཀྱི་རྟོགས་རིགས་སུ་བསྡུས་པ་བཅུ་དྲུག་པོ་འདི་ཆོས་ཅན། རྣམ་མཁྱེན་སྦྱོར་བའི་
མཚན་ཉིད་ཡིན་ཏེ། ཚད་མེད་པའི་སྦྱོར་བ་དེ་ཇི་ལྟ་བ་བཞིན་དུ་རྣམ་པ་ཐམས་ཅད་མཁྱེན་པ་
ཉིད་ཀྱི་སྦྱོར་བར་མཚོན་བྱེད་ཡིན་པས་སོ། །གཉིས་པ་ཁྱད་མཚན་བཤད་པ་ལ་བསྟན་བཤད་
གཉིས་ལས། དང་པོ་ལ་གསུམ་ལས། མཚམས་སྦྱར་བ་ནི། དེ་ལྟར་ཞེས་སོགས་ཏེ། སྤྱི་ཡི་ངོ་
བོ་ཉིད་དུ་བརྗོད། །ཅེས་པའི་དོན་ལ། ཤེས་མཚན་གྱི་སྐབས་སུ་ཐེག་པ་ཆེ་ཆུང་སོ་སོར་མ་ཕྱེ་བ་
དང༌། སྐབས་འདིར་ཕྱེ་ནས་འཆད་ཅེས་གསུངས་པ་ལྟར་ཡང་ཡིན་མོད་ཀྱི། གོང་དུ་ཐེག་པ་ཆེ་
ཆུང་སོ་སོར་མ་ཕྱེ་བར་སྦྱོར་བ་ཙམ་གྱི་ཤེས་མཚན་བཤད་ཅེས་ནི་འཆད་པར་མི་ནུས་ལ། ཐེག་
ཆེན་སྦྱོར་བ་ཙམ་དང་། བྱེ་བྲག་ཏུ་མཁྱེན་གསུམ་གྱི་སྦྱོར་བ་སོ་སོ་བ་དག་གི་ཡང་སྤྱིའི་མཚན་
ཉིད་ཙམ་བརྗོད་པ་ཡིན་གྱི། དེ་དག་ཐེག་དམན་གྱི་སྦྱོར་བ་ལས་ཁྱད་པར་དུ་འཕགས་པའི་
འཕགས་ཆོས་ཀྱི་ལྡོག་ཆ་ནས་མ་བཤད་ཅེས་པའི་དོན་ནོ། །རྩ་བ་ལ་རབ་འབྱོར་ཆོས་རྣམས་ཀྱི་
མཚན་ཉིད་ནི། སེམས་དང་སེམས་ལས་བྱུང་བ་རྣམས་ཀྱིས་རྟོགས་པར་དཀའ་སྟེ། བསམ་
གྱིས་མི་ཁྱབ་པ་སོགས་ལས་ཀྱང་ཡང་དག་པར་འདས་སོ། །ཞེས་སོགས་མདོ་ཚན་བཅུ་དྲུག་པོ་
དེའི་དོན་ལ་རྩ་བས་མདོར་བསྟན་ཁ་བསྐང་བ་ནི། མདོ་དེ་དག་ཆོས་ཅན། ཐེག་ཆེན་སྦྱོར་བའི་
སྤྱི་མཚན་ཉིད་དང་། བྱེ་བྲག་ཏུ་ཐེག་དམན་གྱི་སྦྱོར་བ་ལས་ཁྱད་པར་དུ་འཕགས་པར་མཚོན་
བྱེད་བསྟན་པ་ཡིན་ཏེ། དེ་བསྟན་པར་ཞེས་སོགས་སྦྱར། འགྲེལ་པ་ནི་ཆོས་རྣམས་ཀྱི་ཆོས་ཉིད་
བསམ་གྱིས་མི་ཁྱབ་པ་དང་མི་མཉམ་པ་སོགས་མདོ་ལས་གསུངས་པའི་ཁྱད་པར་གྱིས་ཁྱད་
པར་དུ་བྱས་པའི་སྡུག་བསྔལ་ལ་སོགས་པའི་བདེན་བཞིའི་ཡུལ་ཅན་སྐད་ཅིག་མ་བཅུ་དྲུག་
ཆོས་ཅན། ཐེག་ཆེན་སྦྱོར་བའི་མཚན་ཉིད་ཡིན་ཏེ། ལམ་ཤེས་པ་ཉིད་ཀྱི་སྦྱོར་བ་དང་། སོགས་
པ་རྣམ་མཁྱེན་གྱི་སྦྱོར་བ་གང་ཡིན་དེ་དག་ཐེག་ཆེན་སྦྱོར་བ་ཙམ་དུ་མཚོན་བྱེད་ཡིན་པའི་ཕྱིར།
དེ་ཆོས་ཅན། འདིར་བསྟན་ཁྱད་པར་གྱི་མཚན་ཉིད་ཀྱང་ཡིན་ཏེ། ལམ་ཤེས་དང་རྣམ་མཁྱེན་
-j76-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
གྱི་སྦྱོར་བ་དག་ཐེག་དམན་གྱི་སྦྱོར་བ་ལས་ཁྱད་པར་འཕགས་པའི་རྣལ་འབྱོར་དུ་མཚོན་ནུས་
པའི་ཕྱིར། བཅུ་དྲུག་པོ་གང་ཞེ་ན། ཆོས་དང་རྗེས་སུ་ཤེས་པའི་བཟོད་པ་བརྒྱད་དང་། ཤེས་
པའི་མཚན་ཉིད་བརྒྱད་དོ། །འདི་ནི་མཚན་གཞི་དཔེར་བརྗོད་པ་ཡིན་གྱི། དེར་འདུས་པ་མ་
ཡིན་ནོ། །འདིར་འཕགས་པས་མཁྱེན་པ་གསུམ་གྱི་སྦྱོར་བ་ལ་ཁྱད་མཚན་འཆད་ལ། སློབ་
དཔོན་གྱིས་གཞི་ཤེས་སྦྱོར་བ་ལ་ཁྱད་མཚན་མི་འཆད་པའི་ཤེས་བྱེད་ནི། མི་ལྡན་རྣམ་གཅོད་
དང་གཞན་ལྡན་རྣམ་གཅོད་ཀྱི་སྒོ་ནས་མཚོན་ཚུལ་མི་འདྲ་བ་ལ་དགོངས་པ་ཡིན་ཞེས་འཆད་པ་
དེའི་དོན་ནི། ཤེས་མཚན་དང་བྱེད་མཚན་གྱི་ཚེ་ན་ཐེག་ཆེན་གྱི་སྦྱོར་བ་ཙམ་དུ་མཚོན་ཞིང་ཁྱད་
མཚན་གྱི་ཚེ་ན་ཐེག་དམན་གྱི་སྦྱོར་བ་ལས་ཁྱད་པར་དུ་འཕགས་པར་མཚོན་ཚུལ་འགྲེལ་པ་
ཉིད་དུ་གསུངས་པས་གཞན་ལྡན་རྣམ་གཅོད་ཀྱི་མཚོན་ཚུལ་དུ་འཆད་པ་ཡིན་མོད། མཚོན་
ཚུལ་དེ་ཐེག་ཆེན་གྱི་གཞི་ཤེས་སྦྱོར་བ་ལ་ཡང་ཡོད་པས་བཤད་དཀའ་བ་དེའི་ཚེ་དེའང་དེ་སྦྱོར་
བ་གཉིས་པོའི་ནང་དུ་འདུས་པ་ཡིན་ཟེར་མོད་ཀྱང་། དེ་ལྟ་ན་གཉིས་པོ་ཡང་གཅིག་གི་ནང་དུ་
ཅིག་ཤོས་འདུས་པས་ལམ་ཤེས་སྦྱོར་བ་གཅིག་པུའི་ཁྱད་མཚན་བཤད་པས་ཆོག་པར་འགྱུར་
རོ༑ ༑དེས་ན་འདི་ལྟར། ཐེག་ཆེན་གྱི་གཞི་ཤེས་སྦྱོར་བ་ཡིན་ཡང་། གཞི་ཤེས་རྟོགས་རིགས་
ཀྱི་ཆ་ནས་འཆད་ལ། དེ་འདིར་བསྟན་གྱི་ཁྱད་མཚན་བཅུ་དྲུག་པོའི་མཚན་ཉིད་ཅན་དུ་བཤད་
ན༑ ཤེས་མཐོང་གིས་བལྟས་ནས་འདའ་བྱ་མ་ཡིན་པར་མངོན་དུ་རྟོགས་པར་བྱ་བའི་རྟོགས་
རིགས་སུ་ཐལ་བར་འགྱུར་སྙམ་དུ་དགོངས་པའོ། །གཉིས་པ་རྒྱས་པར་བཤད་པ་ལ་གསུམ་
ལས། སྔ་མ་གཉིས་གཞུང་ཇི་ལྟ་བ་བཞིན་དང་། འགྲེལ་པ་ལ། མཚན་ཉིད་ཀྱི་དབྱེ་བ། མཚོན་
པའི་ཚུལ། དམན་ལམ་ མི་ སྟོན་པའི་རྒྱུ་མཚན་དང་གསུམ་མོ། །དང་པོ་ནི། ཡང་དག་པར་
རྫོགས་པའི་སངས་རྒྱས་དང་བྱང་སེམས་གོང་མ་རྣམས་ཀྱིས་ལེགས་པར་བཟུང་བའི་ཤེས་རབ་
ཀྱི་སྟོབས་ཀྱིས་ཆོས་རྣམས་ཀྱི་ཆོས་ཉིད་བསམ་གྱིས་མི་ཁྱབ་པ་སོགས་ནས་ཆོས་རྣམས་ལ་
-177-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མངོན་པར་ཞེན་པའི་རོ་མྱང་བ་མེད་པའི་བར་བཅུ་དྲུག་གི་བདག་ཉིད་ནི་གོ་རིམ་བཞིན་དུ་སྡུག་
བསྔལ་ལ་སོགས་པའི་བདེན་པའི་སྐད་ཅིག་མ་རྣམས་ཀྱི་ཁྱད་པར་དག་ཡིན་ནོ། །གཉིས་པ་ནི།
ཆོས་རྣམས་ཀྱི་ཆོས་ཉིད་བསམ་གྱིས་མི་ཁྱབ་པ་སོགས་ཆོས་ཀྱི་བདག་མེད་མངོན་སུམ་དུ་
རྟོགས་པའི་བྱང་སེམས་ཀྱི་རྣལ་འབྱོར་བཅུ་དྲུག་ཆོས་ཅན། བྱང་ཆུབ་སེམས་དཔའི་ལམ་ཤེས་
པ་ཉིད་དང་། རྣམ་མཁྱེན་གྱི་སྦྱོར་བ་གཉིས་ནི་ཉན་ཐོས་ལ་སོགས་པའི་རྟོགས་རིགས་སུ་གྱུར་
པའི་ལམ་རྣམས་ལས་ཁྱད་ཞུགས་པའི་མཚོན་བྱེད་ཡིན་ཏེ། དེ་ལྟར་དུ་མཚོན་པ་ལ་ཁྱོད་མཚན་
ཉིད་དུ་བཀོད་པ་དེ་བྱེད་སྒྲུབ་ཀྱི་དབང་དུ་བྱས་པའི་མཚོན་སྦྱོར་སྐྱོན་མེད་ཡིན་པའི་ཕྱིར། །
འདིར་ཤེས་བཟོད་བཅུ་དྲུག་བཤད་པ་ནི་ཁྱད་མཚན་གྱི་མ་མཐའི་ས་མཚམས་འཛིན་པར་
དགོངས་སོ། ཁྱད་མཚན་གྱི་མཚོན་ཚུལ་ཐེག་དམན་གྱི་སྦྱོར་བ་མཚན་ཉིད་པ་ལས་ཁྱད་པར་
སྒྲུབ་ན་ནི་འདིར་བསྟན་གཞི་ཤེས་ཀྱི་སྦྱོར་བ་ཡང་ཅིའི་ཕྱིར་མི་འཛིན་ཞིང་། གཉིས་ནི་ཞེས་པ་
ལ་རྣམ་བཅད་ཅི་ཡོད། སོགས་པའི་སྒྲ་གཉིས་ཀྱང་ལྷག་པ་ཡིན་ཏེ། བྱང་ཆུབ་སེམས་དཔའི་
སྦྱོར་བར་མ་འདུས་པའི་རྣམ་མཁྱེན་གྱི་སྦྱོར་བ་མི་འཐད་པས་སོ། །གསུམ་པ་ནི་བྱང་སེམས་ཀྱི་
སྦྱོར་བ་གཉིས་པོ་བྱང་ཆུབ་སེམས་དཔས་མངོན་དུ་བྱ་བའི་རྟོགས་རིགས་སུ་བཤད་པ་དེའི་ཕྱིར།
ཉན་རང་དེ་དག་གི་གཞི་ཤེས་ཀྱི་རྟོགས་རིགས་ནི་ཇི་སྐད་བཤད་པའི་ཁྱད་པར་དང་བྲལ་བའི་
མངོན་པར་ཞེན་པ་ལ་སོགས་པ་སྐྱེ་བའི་མཚན་ཉིད་ཅན་དུ་གོ་སླ་བའི་ཕྱིར་མཚན་ཉིད་སྟོན་པའི་
མདོ་དང་བསྟན་བཅོས་ལས་དངོས་སུ་མ་བཤད་དོ། །གཞུང་འདི་ཤེས་ཁྱད་བྱེད་པ་གསུམ་ཆར་
གྱི་སྐབས་སུ་དམན་ལམ་མི་སྟོན་པའི་རྒྱུ་མཚན་དུ་བྱ་དགོས་ལ། དེ་ཡང་རྣམ་པའི་སྐབས་སུ་
ཆོས་མངོན་པ་ནས་གསུངས་པའི་རྣམ་པ་དང་སྦྱོར་ཚུལ་དངོས་སུ་བཤད་པ་དང་། སྐབས་
གསུམ་པར་བྱང་སེམས་ཀྱི་ཤེར་ཕྱིན་འབྲས་ཡུམ་ལ་ཉེ་བའི་ཤེས་བྱེད་དུ་དམན་པའི་ཤེར་ཕྱིན་
དེ་དང་རིང་བའི་སྒྲུབ་བྱེད་དངོས་སུ་བཤད་པ་ལྟར་འདིར་ཡང་བཤད་དགོས་སོ་སྙམ་པའི་
-178-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
དོགས་པ་དེ་སེལ་བའོ། །གསུམ་པ་བྱེད་མཚན་བཤད་པ་ལ། མཚམས་སྦྱར་བ་ནི་ཁྱད་པར་གྱི་
མཚན་ཉིད་ཅེས་སོགས་ཏེ། དོན་ནི་ཁྱད་ཆོས་དེ་དང་ལྡན་པའི་སྦྱོར་བའི་བྱེད་ལས་འཆད་དོ། །
ཞེས་པའོ། །རྩ་བ་ནི། རབ་འབྱོར་ཆོས་རྣམས་ཀྱི་མཚན་ཉིད་སྟོང་པ་དང་ཟབ་པ་ཡིན་ཡང་། དེ་
བཞིན་གཤེགས་པ་ནི་འཇིག་རྟེན་གྱི་ཕན་པ་དང་བདེ་བའི་ཕྱིར་མཛད་པ་ཉེ་བར་སྒྲུབ་པའོ། །
ཞེས་སོགས་ཀྱི་མདོ་ཚན་བཅུ་གཅིག་ཆོས་ཅན། ཐེག་ཆེན་སྦྱོར་བའི་བྱེད་མཚན་ལ་གསུམ་དུ་ཕྱེ་
ནས་བཤད་པ་ཡིན་ཏེ། ཞེས་སྦྱར། འགྲེལ་པ་ལ། མཚན་ཉིད་ཀྱི་དབྱེ་བ་དང་། མཚོན་པའི་
ཚུལ་ལོ། །དང་པོ་ལ་གསུམ་ལས། ཐམས་ཅད་ཤེས་པ་ཉིད་ཀྱི་སྦྱོར་བའི་བྱེད་པ་ནི་མདོ་ལས་
གསུམ་དུ་གསུངས་ཏེ། གང་ཞེ་ན། མ་འོངས་པའི་ཕན་པ་དང་། ཚེ་འདིའི་བདེ་བ་དང༌། སྡུག་
བསྔལ་མེད་པའི་རྣམ་པར་སྨིན་པ་མ་ཡིན་པའི་ཆོས་ཉིད་ཉེ་བར་སྒྲུབ་པ་ནི་སངས་རྒྱས་ཀྱི་
མཛད་པར་བཤད་པའི་དོན་གྱིས་མཚོན་ནུས་པའོ། །གཉིས་པ་ལམ་ཤེས་པ་ཉིད་ཀྱི་སྦྱོར་བའི་
བྱེད་པ་ནི་མདོ་ལས་བདུན་དུ་གསུངས་ཏེ། གང་ཞེ་ན། གཏན་དུ་ཕན་པ་སྐྱབས་ཀྱི་བྱེད་པ་དང་།
སྡུག་བསྔལ་གྱི་རྒྱུ་ཉོན་མོངས་བཟློག་པ་གནས་ཀྱི་བྱེད་པ། འཁོར་བ་དང་མྱ་ངན་ལས་འདས་
པ་མཉམ་པ་ཉིད་དུ་རྟོགས་པ་དཔུང་གཉེན་གྱི་བྱེད་པ་དང་། རང་དང་གཞན་གྱི་དོན་རྟོགས་
པའི་ངོ་བོ་གླིང་གི་བྱེད་པ་དང་། གཞན་གྱི་དོན་འབད་མེད་དུ་གྲུབ་པ་ཡོངས་འདྲེན་གྱི་བྱེད་པ་
དང༌། སེམས་ཅན་གྱི་དོན་ལྷུན་གྱིས་གྲུབ་པར་འཇུག་པ་ལྷུན་གྲུབ་ཀྱི་བྱེད་པ་དང་། རྫོགས་
སྨིན་མ་སྦྱངས་པར་ཐེག་པ་གསུམ་གྱིས་ངེས་པར་འབྱུང་བའི་འབྲས་བུ་མངོན་སུམ་དུ་མི་བྱེད་པ་
ཞེས་བྱ་བ་དུས་མ་ཡིན་པར་འབྲས་བུ་མངོན་སུམ་དུ་མི་བྱེད་པའི་བྱེད་པ་ཞེས་བྱ་བ་རྣམས་སོ། །
དེ་རྣམས་ཆོས་ཅན། ལམ་ཤེས་སྦྱོར་བའི་བྱེད་པ་ཡིན་ཏེ། ལམ་ཤེས་སྦྱོར་བས་དུས་ཇི་ལྟ་བ་
བཞིན་དུ་གདུལ་བྱ་ལ་ཕན་པ་ཉེ་བར་སྒྲུབ་པའི་མཛད་པ་ཡིན་པས་སོ། །གསུམ་པ་ནི། འཇིག་
རྟེན་གྱི་མཛད་པ་གཅིག་ནི་ཆོས་ཅན། རྣམ་མཁྱེན་སྦྱོར་བའི་བྱེད་པ་ཡིན་ཏེ། རྣམ་མཁྱེན་གྱིས་
-179-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གདུལ་བྱ་ལ་ཆོས་སྟོན་པའི་བར་སྒྲུབ་པའི་མཛད་པ་ཡིན་པའི་དོན་གྱིས་སོ། །གཉིས་པ་མཚོན་
པའི་ཚུལ་ནི། དེ་ལྟར་ན་འདིར་བསྟན་གྱི་བྱེད་པ་བཅུ་གཅིག་པོ་དག་ཆོས་ཅན། ཐེག་ཆེན་སྦྱོར་
བའི་མཚན་ཉིད་ཡིན་ཏེ། ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་དག་ཐེག་ཆེན་གྱི་སྦྱོར་བ་
ཙམ་དུ་མཚོན་པར་བྱེད་པས་སོ། །དེ་ཆོས་ཅན་ཁྱོད་ཐེག་ཆེན་སྦྱོར་བའི་མཚན་ཉིད་དུ་འཇོག་པ་
ལ་རྒྱུ་མཚན་དང་དགོས་པ་ཡོད་དེ། ཐེག་ཆེན་སྦྱོར་བའི་བྱེད་ལས་ཡིན་པའི་ཆ་ནས་དེར་བཞག་
ཅིང་། དེར་བཞག་པ་ལ་བརྟེན་ནས་ཐེག་ཆེན་གྱི་སྦྱོར་བ་དེ་གཞན་དོན་ཕྲིན་ལས་ཕུན་ཚོགས་
ཀྱི་རྒྱུ་ཉིད་དུ་གོ་བར་བྱ་བའི་ཆེད་ཡིན་པས་སོ། །འདིར་མདོའི་དངོས་བསྟན་མདོའི་བྱེད་པ་བཅུ་
གཅིག་པོ་སངས་རྒྱས་ཀྱི་སར་བཞག་པ་ཕལ་ཆེར་ཡང་། བྱེད་མཚན་དུ་འགྲོ་རྒྱུ་ནི་བྱང་སེམས་
ཀྱི་རྣལ་འབྱོར་རོ། །གཉིས་པ་ལས་སྒྲུབ་ཀྱི་དབང་དུ་བྱས་པ་ངོ་བོ་ཉིད་མཚན་བཤད་པ་ལ་
གསུམ་ལས། དང་པོ་ནི་བྱེད་པའི་མཚན་ཉིད་ཀྱི་སོགས་ཏེ། དོན་ནི་གོང་དུ་བཤད་ཟིན་པའི་
ཤེས་ཁྱད་བྱེད་པ་གསུམ་གྱིས་མཚོན་པར་བྱ་བའི་མཚན་གཞི་གང་ཡིན་ཞེས་དྲིས་པའོ། །རྩ་བ་
ནི་རབ་འབྱོར་ཡུམ་འདི་ལ་མོས་པའི་བྱང་ཆུབ་སེམས་དཔའ་ནི་འདོད་ཆགས་སོགས་དང་།
དེའི་རྟགས་དང་། དེའི་མཚན་མ་དང༌། ཆགས་སོགས་དང་། དེ་མེད་པས་ཀྱང་དབེན་པའོ། །
ཞེས་སོགས་ཀྱི་མདོ་ཚན་བཅུ་དྲུག་ཆོས་ཅན། བྱེད་སྒྲུབ་ཀྱི་དབང་དུ་བྱས་པའི་མཚན་ཉིད་
གསུམ་གྱིས་མཚོན་པར་བྱ་བའི་མཚན་གཞི་ངོས་བཟུང་བ་ཡིན་ཏེ། དེ་ཡིན་པར་ཞེས་སོགས་
སྔར། འགྲེལ་པ་ལ་གཉིས་ཏེ། མཚན་གཞིའི་དབྱེ་བ་དང་། མཚོན་པའི་ཚུལ་ལོ། །དང་པོ་ལ་
གསུམ་ལས། གཞི་ཤེས་སྦྱོར་བའི་ངོ་བོ་ཉིད་ནི། མདོ་ལས་དབེན་པ་རྣམ་པ་བཞིའི་ངོ་བོ་ཉིད་དུ་
བསྟན་པ་དེ་ཡིན་ནོ། །དེ་གང་ཞེ་ན། འདོད་ཆགས་ལ་སོགས་པའི་ཉོན་མོངས་པ་རང་གི་ངོ་བོས་
དབེན་པ་དང་། དེའི་རྟགས་ལུས་ངག་གི་གནས་ངན་ལེན་སོགས་ཀྱིས་དབེན་པ་དང་། ཉོན་
མོངས་དེའི་མཚན་མ་ཚུལ་བཞིན་མ་ཡིན་པའི་ཡིད་ལ་བྱེད་པས་དབེན་པ་དང་། འདོད་ཆགས་
-180-



གྲགས་ཆེན་བཅོ་བརྒྱད་ཀྱི་མངོན་རྒྱུན་པཎ་ཤཱཀ་འགྲེལ་སྐོར་བཞུགས། ༼༤ ༧
དང་འདོད་ཆགས་མེད་པ་སོགས་མི་མཐུན་པའི་ཕྱོགས་དང་། གཉེན་པོར་ཞེན་པ་དག་གིས་
སྟོང་པས་ན་ཆགས་སོགས་ཡོད་མེད་ཀྱིས་ཀྱང་དབེན་པའོ། །འདིར་དང་པོ་གཉིས་ཉོན་སྒྲིབ་
ཀྱིས་དབེན་པ་དང༌། ཕྱི་མ་གསུམ་ཤེས་སྒྲིབ་ཀྱིས་དབེན་པ་ཡིན། ཞེས་གསུངས་ཀྱང་། ངོ་བོ་
ཉིད་བཞི་ག་ཡང་གཞི་ཤེས་ཀྱི་རྟོགས་ རིགས་སུ་འཆད་དགོས་པས། སྦྱོར་བའི་ངོ་བོ་སྔ་མ་
གསུམ་ཉོན་མོངས་ཆེད་དུ་གཉེར་ནས་སྤོང་བའི་རྟོགས་རིགས་དང་། བཞི་པས་སྦྱོར་བའི་ངོ་བོ་
ཞེན་བློ་མ་ཡིན་པར་སྟོན་པའོ། །གཉིས་པ་ལམ་ཤེས་སྦྱོར་བའི་ངོ་བོ་ཉིད་ནི་ལྔའོ། །དེ་གང་ཞེ་
ན; དོན་དམ་པར་མེད་པའི་སེམས་ཅན་མྱ་ངན་ལས་འདའ་བར་དཀའ་བ་དེ་མི་འགལ་བར་
ཤེས་པ་དང་། ཐེག་པ་གཞན་དུ་མི་ལྟུང་བའི་མཚན་ཉིད་ཀྱིས་ལམ་མཐའ་གཅིག་ཏུ་ངེས་པ་
དང༌། ཡུན་རིང་པོ་ནས་བསྒྲུབ་པར་བྱ་བའི་ཆེད་དུ་བྱ་བ་ཆེན་པོ་གསུམ་གྱི་ཆེད་དུ་འབད་པ་
དང་། བསྒོམ་པར་བྱ་བ་དང་ སྒོམ་པ་པོའི་ཆོས་མི་དམིགས་པར་ཤེས་པ་དང་། དངོས་པོར་
མངོན་པར་ཞེན་པ་མཐའ་དག་བཀག་པ་ཞེས་བྱ་བ་དེ་ལྟ་བུ་དག་གོ །གསུམ་པ་རྣམ་མཁྱེན་
སྦྱོར་བའི་ངོ་བོ་ཉིད་ནི་བདུན་ནོ། །དེ་གང་ཞེ་ན། ཐམས་ཅད་ཤེས་པ་ཉིད་དང་ལམ་ཤེས་པ་ཉིད་
ཀྱི་བསྡུས་པའི་དངོས་པོའི་ཁྱད་པར་དག་ལ་དམིགས་པ་དང་། འཇིག་རྟེན་གྱི་སྒྲུབ་པའི་འཛིན་
པ་སོགས་ལས་བཟློག་སྟེ་གཟུང་འཛིན་གཉིས་མེད་དུ་བསྟན་པས་ན་དེ་དང་མི་མཐུན་པ་དང་།
གཟུགས་ལ་སོགས་པའི་གནས་ཚུལ་ཐོགས་པ་མེད་པར་ཤེས་པ་དང་། ཤེས་བྱ་དང་ཤེས་པ་སྟེ་
གཟུང་འཛིན་གཉིས་པོ་མི་དམིགས་པ་ཉིད་ཀྱིས་ན་གཞི་མེད་པ་དང་། རྟག་ཏུ་དེ་བཞིན་ཉིད་
ཀྱིས་ན་གནས་ཚུལ་ལས་གཞན་དུ་འགྲོ་བ་མེད་པ་དང་། གཟུགས་ལ་སོགས་པ་ལ་ཀུན་རྫོབ་
ཀྱི་ངོ་བོ་ཉིད་མེད་པས་གསར་དུ་སྐྱེ་བ་མེད་པ་དང་། དངོས་དང་དངོས་པོ་མེད་པ་ལ་སོགས་
པའི་གསུམ་གྱི་དོན་དམ་པའི་ངོ་བོ་དེ་བཞིན་ཉིད་ཀྱང་རིགས་པས་དཔྱད་པའི་ཚེ། མི་དམིགས་
པ་ཞེས་བྱ་བ་དེ་ལྟ་བུ་དག་གོ །གཉིས་པ་ནི། དེ་ལྟར་ན་བཤད་མ་ཐག་པའི་ངོ་བོ་ཉིད་བཅུ་དྲུག་
-181-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོ་ཆོས་ཅན། བཞི་པ་ངོ་བོ་ཉིད་ཀྱི་མཚན་ཉིད་དུ་བཞེད་པ་ཡིན་ཏེ། ཐམས་ཅད་ཤེས་པ་ཉིད་
གསུམ་སྦྱོར་བ་དག་ཇི་ལྟ་བ་བཞིན་དུ་མཚོན་པར་བྱེད་པའི་མཚན་གཞི་ཡིན་པས་སོ། །ཇི་ལྟར་
མཚོན་ཞེ་ན། མཚན་ཉིད་དང་ལྡན་པ་བཞིན་དུ་ཞེས་པ། མཚན་ཉིད་ཤེས་ཁྱད་བྱེད་པ་གསུམ་
པོ་གང་ལ་གནས་པའི་གཞི་ཡིན་པའོ། །འོ་ན་ངོ་བོ་ཉིད་བཅུ་དྲུག་ཅེས་དང་
། མཁྱེན་གསུམ་གྱི་
སྦྱོར་བ་ཞེས་དང་། ཐེག་ཆེན་གྱི་སྦྱོར་བ་ཙམ་པོ་རྣམས་ལས་མཚན་གཞི་དང་མཚོན་བྱ་ཉིད་དུ་
བཞག་པར་བྱ་བའི་ཁྱད་པར་གང་ཞེ་ན། དེ་དག་ནི་སྤྱི་བྱེ་བྲག་དང་དོན་གཅིག་མིང་གི་རྣམ་
གྲངས་ཡིན་པས་གསུང་རབ་སྤྱི་ལ་གྲགས་པའི་མཚན་གཞི་ཉིད་དུ་འཇོག་གི་རྟོག་གེ་ལ་གྲགས་
པའི་མཚོན་བྱ་ཞེས་པ་བཏགས་ཡོད་ཉིད་ལ་ངོས་འཛིན་པ་སྐབས་འདིར་ཡོད་པ་མ་ཡིན་ནོ། །
གསུམ་པ་ནི། དེ་ལྟར་ན་སྤྱིར་ཞེས་སོགས་སོ། །
གཉིས་པ་སྦྱོར་བ་སྐྱེས་པའི་སྒོམ་རིམ་ལ་གསུམ་སྟེ། སྦྱོར་བ་སྐྱེས་པའི་གནས་སྐབས།
དེ་ལས་བྱུང་བའི་ཡོན་ཏན། ཡོན་ཏན་དེ་ཐོབ་པས་བསྒོམ་བྱ་སྦྱོར་བའི་དངོས་པོ་རྣམས་སོ། །
དང་པོ་ལ། རྣམ་རྫོགས་སྦྱོར་བ་ཐོག་མར་སྐྱེས་པའི་གནས་སྐབས་དང་། སྐྱེས་ནས་དབང་ཐོབ་
ཕྱིར་དུ་བསྒོམ་པའི་སྦྱོར་བ་དངོས་སོ། །དང་པོ་ལ་གསུམ་ལས་། མཚམས་སྦྱར་བ་ནི། ཐར་
པའི་ཆ་དང་མཐུན་པ་ཞེས་སོགས་ཏེ། དོན་ནི་འདིར་བསྟན་གྱི་ཐར་པ་ཆ་མཐུན་ལ་གཉིས་ཏེ།
ཡུལ་ལ་ཐོས་བསམ་གཙོ་བོར་གྱུར་པ་དང་། སྒོམ་བྱུང་གཙོ་བོར་གྱུར་པ་གཉིས་ལས། དང་པོ་
ནི༑ སངས་རྒྱས་རྣམས་ལ་ལྷག་པར་བྱས་ཞེས་སོགས་སུ་བསྟན་པ་དེ་ཡིན་ལ། རྟེན་དེ་ལ་སྒོམ་
བྱུང་གི་ཡེ་ཤེས་ཐོག་མར་རྒྱུད་ལ་སྐྱེས་པའི་ཚེ། གཟུགས་ལ་སོགས་ལ་མི་གནས་ཕྱིར། །ཞེས་
པའི་སྐབས་ནས་བསྟན་པའི་སྦྱོར་བ་དེ་ཐོག་མར་སྐྱེ་ཞེས་པའི་དོན་ཏེ། མ་མཐའི་ས་མཚམས་ཀྱི་
དབང་དུ་བྱས་པའོ། །དང་པོར་སྐྱེ་བ་འདི་ཡང་རྣམ་རྫོགས་སྦྱོར་བ་ནས་ཏེ། སྦྱོར་བ་བཞིའི་དང་
པོ་ཡིན་པའི་ཕྱིར། རྩ་བ་ནི། ཤཱ་རིའི་བུ་སེམས་དང་པོ་བསྐྱེད་པ་ནས་བཟུང་སྟེ། རྣམ་པ་ཐམས་
-182-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཅད་མཁྱེན་པ་ཉིད་ཡིད་ལ་བྱེད་པ་དང་མ་བྲལ་བར། སྦྱིན་པ་གཏོང་ཡང་མཚན་མར་མི་བྱེད་
ཅེས་སོགས་ཀྱི་མདོ་ཆོས་ཅན། རྣམ་རྫོགས་སྦྱོར་བ་ཐོག་མར་སྐྱེས་པའི་ས་མཚམས་བཟུང་བ་
ཡིན་ཏེ། དེ་འཛིན་པར་རྩ་བའི་གཞུང་འདིས་བཀྲལ་བའི་ཕྱིར། འགྲེལ་པ་ལ། བསྟན་པ་དང་
བཤད་པ་གཉིས་ལས། དང་པོ་ནི། ཐོག་མར་སྐྱེས་པའི་སྦྱོར་བ་དེའི་ངོ་བོ་གང་ཞེ་ན། ཤེས་རབ་
ཀྱི་ཁྱད་པར་གཞི་ལམ་འབྲས་གསུམ་ལ་མཚན་མ་མེད་པར་དམིགས་པའི་ཤེས་པའི་རྣམ་པས་
ཐབས་ཀྱི་ཁྱད་པར་སྦྱིན་པའི་ཕ་རོལ་ཏུ་ཕྱིན་པ་ལ་སོགས་པ་ནས་རྣམ་པ་ཐམས་ཅད་མཁྱེན་པ་
ཉིད་ལ་ཐུག་པའི་བར་རྣམས་ལ་དབང་ཐོབ་པའི་ཕྱིར་དུ་རང་གི་རྒྱུད་ལ་བསྐྱེད་པར་མཁས་པའི་
ཐབས་ཤེས་ཟུང་འབྲེལ་ནི་རྣམ་པ་ཐམས་ཅད་མངོན་པར་རྫོགས་པར་རྟོགས་པའི་སྦྱོར་བ་འདི་
ལ་ཚོགས་ལམ་ནས་ས་བཅུ་པའི་བར་དག་ཡོད་ཀྱང་། ཐོག་མར་སྐྱེས་པ་འདི་ནི་ཐར་པའི་ཆ་
དང་མཐུན་པ་ཡིན་པར་འདོད་དོ། ། གཉིས་པ་ལ་མཚམས་སྦྱར་བ་ནི། མཁས་པ་དེ་གང་ཡིན་
ཞེ་ན་སོགས་སོ། །འགྲེལ་པ་ལ། ཡུལ་གྱི་དབྱེ་བ་དང་། དབང་པོའི་དབྱེ་བ་གཉིས། དང་པོ་ནི་
མཁས་པ་ཡིན་ནོ། །གང་ལ་ན། ཡུལ་རྣམ་པ་ལྔ་ལའོ། །ལྔ་པོ་གང་ཞེ་ན། སངས་རྒྱས་སོགས་
དང་སྦྱིན་སོགས་ཕ་རོལ་ཏུ་ཕྱིན་པ་དང་། བསམ་པ་ཕུན་སུམ་ཚོགས་པ་དང་། འཁོར་གསུམ་དུ་
རྣམ་པར་མི་རྟོག་པ་དང་
། ཆོས་ཐམས་ཅད་ཀྱི་རྣམ་པ་ཐམས་ཅད་ཡོངས་སུ་ཤེས་པ་ལ་སོགས་
པ་ལྔའོ། ། ཚུལ་ཇི་ལྟར་དུ་ན། གྲངས་བཞིན་དུ། དད་པ་དང་། བརྩོན་འགྲུས་དང་། དྲན་པ་
དང་། ཏིང་ངེ་འཛིན་དང་། ཤེས་རབ་ཉན་རང་ལས་ཁྱད་པར་དུ་འཕགས་པ་ཅན་ནོ། ། ལྔ་པོ་
དབང་པོ་དང་སྟོབས་སུ་གྱུར་པ་ཡིན་ནམ་ཞེ་ན། བདེན་པའི་རྣམ་པ་ཅན་གྱི་སྒོམ་བྱུང་མ་ཐོབ་
པས་ན་དབང་པོའི་ངོ་བོ་མ་ཡིན་པ་ཞེས་སྨོས་སོ། །གཉིས་པ་ནི་འདིར་བསྟན་གྱི་ཐར་པ་ཆ་
མཐུན་གསུམ་ཀ་ཡུལ་རྣམ་པ་ལྔ་ལ་མཁས་པར་མཚུངས་པ་དེ་ལྟ་མོད་ཀྱི། ཐམས་ཅད་ཀྱིས་བླ་
ན་མེད་པའི་བྱང་ཆུབ་ཐེག་པ་གཞན་གྱིས་བར་མ་ཆོད་པ་ཉིད་དུ་ཐོབ་པར་ངེས་པ་མ་ཡིན་ཏེ།
-183-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདི་ལྟར་དད་པ་ལ་སོགས་ཆེན་པོ་རྣོན་པོས་ནི་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་རྟོགས་པར་སླ་ལ། དད་སོགས་དེ་དག་ཉིད་རྟུལ་པོས་ནི་རྟོགས་པར་དཀའོ་ཞེས་བྱ་བ་འདི་
ནི་རྟེན་འབྲེལ་གྱི་ཆོས་ཉིད་ཡིན་པས་སོ། །རྩ་བར། རྟུལ་པོས་རྟོགས་དཀར་བཞེད་བཤད་པའི་
ཤུགས་ཀྱིས་ན། དད་སོགས་འབྲིང་པོ་རང་རྒྱལ་གྱི་མིང་ཅན་གྱིས་ནི་རང་སངས་རྒྱས་ཀྱི་བྱང་
ཆུབ་རྟོགས་ལ། ཉན་ཐོས་ཀྱི་རིགས་ཅན་རྣམས་ཀྱིས་ནི་ཉན་ཐོས་ཀྱི་བྱང་ཆུབ་རྟོགས་སོ། །
ཞེས་བྱ་བ་འདི་འཕངས་པ་ཡིན་ནོ། །རྩ་བའི་དབང་པོ་རྣོན་པོ་ནི་ཐེག་པ་ཆེན་པོར་རིགས་ངེས་
པའི་བྱང་སེམས་ཚོགས་ལམ་པ་དང་། ཚུལ་པོ་ནི་དམན་པར་རིགས་ངེས་པ་ཡིན་ལ། དེ་ལ་
ཡང་ཉན་རང་གི་དབྱེ་བས་གཉིས་སུ་ཕྱེ་བའོ། །འོ་ན་རྣམ་རྫོགས་སྦྱོར་བ་རྒྱུད་ལ་སྐྱེས་ནས་ཀྱང་
བྱང་ཆུབ་ལས་ཕྱིར་ལྡོག་པ་སྲིད་དམ་ཞེ་ན། དེ་སྲིད་པར་ནི་ཚེགས་ཆེན་ཡུན་རིང་རྟོགས་པའི་
སྦྱོར་བ་ཤེར་ཕྱིན་ལ་སྐྲག་པ་སྐྱེ་སྲིད་པར་བཤད་པ་ལས་ཤེས་སོ། ། གཉིས་པ་ལ་གསུམ་ལས་
མཚམས་སྦྱར་ནི། ཐབས་ཤེས་ཟུང་འབྲེལ་ལ་དབང་ཐོབ་ཕྱིར་དུ་སྒོམ་པའི་ཐར་པ་ཆ་མཐུན་
སྐྱེས་པའི་སྤྲོ་བ་ཅན་ལ་དད་སོགས་ལྔ་དབང་པོའི་ངོ་བོ་ཉིད་དུ་གྱུར་པའི་ངེས་པར་འབྱེད་པའི་ཆ་
དང་མཐུན་པ་འབྱུང་བས་དེ་འཆད་དོ། །རྩ་བ་ནི་བྱང་སེམས་ཆེན་པོ་སེམས་ཅན་ཐམས་ཅད་ཀྱི་
དྲུང་དུ་ཕན་པ་དང་བྱམས་པའི་སེམས་སུ་བྱ། ཞེས་སོགས་ཀྱི་མདོ་ཆོས་ཅན། རྣམ་རྫོགས་སྦྱོར་
བ་ཐོག་མར་སྐྱེས་ནས་དེ་ལ་རྣལ་འབྱོར་དུ་བྱེད་པའི་གནས་སྐབས་ངོས་གཟུང་བ་ཡིན་ཏེ། དེ་
འཛིན་པར་གཞུང་རྩ་བས་བཀྲལ་བའི་ཕྱིར། འགྲེལ་པ་ལ་གཉིས་ཏེ། དངོས་དང་ཞར་ལས་
བྱུང་བའི་དོན་ནོ། །དང་པོ་ལ་དམིགས་རྣམ་རྒྱས་པར་བཤད་པ་དང་
། དོན་བསྡུ་བའོ། །དང་པོ་
ནི་རྣམ་པ་ཐམས་ཅད་མངོན་པར་རྫོགས་པར་རྟོགས་པ་སྒོམ་པའི་སྦྱོར་ལམ་འདི་ལ། བཞི་ཡོད་
པ་ལས། དང་པོ་དྲོ་བར་གྱུར་པ་ནི། སེམས་ཅན་ལ་དམིགས་པ་ཡིན་པར་བཞེད་དོ། །རྣམ་པ་
གང་གིས་ཤེ་ན། ཆུང་ངུའི་སྐབས་སུ་ཉེ་རིང་མེད་པར་མཉམ་པ་དང་། བྱམས་པའི་སེམས་ཀྱི་
-184-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
དང༌། འབྲིང་གི་སྐབས་སུ་ཕན་པ་དང་། ཁོང་ཁྲོ་བ་མེད་པ་དང་། རྣམ་པར་འཚེ་བ་མེད་པའི་
སེམས་ཀྱི་རྣམ་པ་དང་། ཆེན་པོའི་སྐབས་སུ། རྒན་པ་ལ་ཕ་དང་མའི་སེམས་ནས། གཉེན་དང་
སྣག་གི་གཉེན་མཚམས་ཀྱི་སེམས་ཀྱི་རྣམ་པ་གཞན་ལྔས་སོ། །གཉིས་པ་རྩེ་མོར་གྱུར་པ་ནི།
སེམས་ལ་དམིགས་པ་ཡིན་པར་བཞེད་དོ། །རྣམ་པ་གང་གིས་ན། ཆོས་ཀྱི་རབ་ཏུ་ཕྱེ་བས་ནི་
རྣམ་པ་མཐའ་ཡས་པ་ཞེས་བྱ་བ་དེ་རྣམས་ཀྱིས་སོ། །དེ་གང་ཞེ་ན། མཐའ་ཡས་པ་ཡོད་ཀྱང་།
མདོར་བསྡུ་ན་མི་དགེ་བ་ལ་གྲངས་བཞིན་དུ། སྤོང་བའི་སྒོ་ནས་བཟློག་པའི་བདག་ཉིད་ཅན།
དེའི་སྒོ་ནས་གཞན་རྣམས་ཀྱང་སྡིག་པ་ལས་ལྡོག་པ་ལ་སྦྱོར། གཞན་དག་དེ་བཞིན་དུ་ཞུགས་
པ་ལ་བསྔགས་པ་བརྗོད། མཐུན་པས་དགའ་བར་བྱེད་པའི་རྣམ་པ་རྣམས་ཀྱིས་དང་། འབྲིང་
གི་སྐབས་སུ་དགེ་བ་ལ་གྲངས་བཞིན་དུ་ལེན་པའི་སྒོ་ནས་ཞུགས་པའི་བདག་ཉིད་ཅན། དེའི་
སྒོ་ནས་གཞན་རྣམས་ཀྱང་དགེ་བ་ལ་གནས་པ་ལ་སྦྱོར། ཞུགས་པ་ལ་བསྔགས་པ་བརྗོད།
མཐུན་པས་དགའ་བར་བྱེད་པའི་རྣམ་པ་རྣམས་ཀྱིས་དང༌། ཆེན་པོའི་སྐབས་སུ་རང་སྟོང་ཉིད་
སྒོམ་པ་ལ་གནས། གཞན་དེ་ལ་འགོད་པ་སོགས་ཀྱི་རྣམ་པས་སོ། །གསུམ་པ་བཟོད་པར་གྱུར་
པ་ནི། རྩེ་མོར་གྱུར་པས་རང་དང་གཞན་རྟེན་གྱི་དབྱེ་བས་སེམས་ཅན་ལ་དམིགས་པ་དང་།
རྣམ་པ་སྤོང་བ་དང་ལེན་པ་སོགས་དག་ཇི་ལྟར་བཤད་པ་དེ་བཞིན་དུ་སེམས་ཅན་ལ་དམིགས་
ནས་རང་གི་རྟེན་ཅན་རྣམ་པ་སྡུག་བསྔལ་ལ་སོགས་པའི་བདེན་པ་དམིགས་པ་སྟེ་ཤེས་ཤིང་།
གཞན་གྱི་རྟེན་ཅན་ཡང་དེ་ལ་སྦྱོར། ཞུགས་པ་ལ་བསྔགས་པ་བརྗོད། མཐུན་པས་དགའ་བར་
བྱེད་པའི་རྣམ་པ་ཅན་གྱི་ཆུང་ངུ་དང་། འབྲིང་གི་སྐབས་སུ་རང་རྒྱུན་དུ་ཞུགས་པ་ལ་སོགས་པའི་
འབྲས་བུ་ཤེས་ཤིང་མངོན་དུ་མི་བྱེད་པའི་ཐབས་མཁས་ལ་གནས། གཞན་དེ་ལ་འགོད་པ་
སོགས་ཀྱི་རྣམ་པ་ཅན་ནོ། །ཆེན་པོའི་སྐབས་སུ་རང་བྱང་སེམས་ཀྱི་སྐྱོན་མེད་པ་ལ་གནས་
སོགས་སོ། །བཞི་པ་ཆོས་ཀྱི་མཆོག་ནི་སེམས་ཅན་ལ་དམིགས་པ་ཡིན་ནོ། །རྣམ་པ་གང་གིས་
-185-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན༑ རང་ཉིད་སྨིན་པར་བྱེད་པ་དང་གྲོལ་བར་བྱེད་པ་ལ་གནས་ནས། གཞན་ཡང་དེ་ལ་འགོད་
པ་སོགས་ཀྱི་རྣམ་པ་དང༌། འབྲིང་གིས་ནི། རང་མངོན་ཤེས་ཁྱད་པར་ཅན་ལ་གནས་ནས་དེ་ལ་
འགོད་པ་སོགས་དང་། ཆེན་པོའི་སྐབས་སུ་རང་རྣམ་མཁྱེན་གྱི་ཡེ་ཤེས་བསྐྱེད་པ་ལ་གནས།
གཞན་དེ་ལ་འགོད་པ་སོགས་ཀྱི་རྣམ་པ་ཅན་ནོ། །འདིར་ངེས་འབྱེད་ཆ་བཞིག་དམིགས་པ་
སེམས་ཅན་ལ་དམིགས་པར་ནི་གཞུང་རྩ་བས་ཟིན་ཞིང་རྣམ་པ་རྩ་འགྲེལ་གྱིས་མ་ཟིན་པ་
རྣམས་སྨིན་བྱེད་སོགས་ཀྱི་སྒྲས་མདོ་ཉིད་ལ་སྙེག་པར་བཤད་དོ། ། དོན་བསྡུ་བ་ནི་དམིགས་
ཚུལ་གྱི་རྣམ་པ་དེ་ལྟར་ན། རྣམ་རྫོགས་སྦྱོར་བས་བསྡུས་པའི་ངེས་པར་འབྱེད་པའི་ཆ་དང་
མཐུན་པ་དག་ཡིན་ནོ། །སྐབས་འདིར་རྟོགས་དཀའ་བ་སྦྱོར་བ་བཞིའི་ངོས་འཛིན་ནི་འདི་ཡིན་
ཏེ༑ འཕགས་པས་སྦྱོར་བ་སྔ་མ་གཉིས་མི་མཐུན་ཕྱོགས་སྤོང་བའི་རྣལ་འབྱོར་དང་། ཕྱི་མ་
གཉིས་ཡོན་ཏན་མངོན་དུ་བྱེད་པའི་རྣལ་འབྱོར་དུ་བཤད། དེའི་དོན་སློབ་དཔོན་གྱིས། སྔ་མ་
གཉིས་དབང་དུ་བྱས་པ་རྒྱུ་འབྲས་དང་། ཕྱི་མ་གཉིས་བརྟན་པ་རྒྱུ་འབྲས་སུ་བཤད་པ་ནི་གཞུང་
ལྟ་བུ་ཡིན་ལ། དེ་དག་གི་དགོངས་པ། སྦྱོར་བ་སྔ་མ་གཉིས་ནི་མི་མཐུན་ཕྱོགས་སྤོང་བའི་ལམ་
དང༌། ཕྱི་མ་གཉིས་ཁྱད་པར་གྱི་ལམ་དུ་བཞག་ནས་སྦྱོར་བ་བཞིའི་སྐབས་དེར་རྣམ་པར་གྲོལ་
བའི་ལམ་ནི་ཤུགས་ཀྱིས་ཐོབ་པས་དངོས་སུ་མི་འཆད། གཉེན་པོའི་ལམ་དེ་ལ་ཡང་། རྣམ་པར་
སུན་འབྱིན་པའི་གཉེན་པོ་དང་། སྤོང་བའི་གཉེན་པོ་གཉིས་སུ་ཕྱེ་ནས། སྤོང་གཉེན་ལ། སྦྱོར་
བའི་ལམ་དང་། བར་ཆད་མེད་པའི་ལམ་གཉིས་ལས་གཉིས་ཀ་ཡང་སྤང་བྱ་ཤེས་སྒྲིབ་རྟོག་
པའི་གཉེན་པོར་བཞག་ནས། སྤང་བྱ་གཉིས་པོ་སོ་སོར་མ་ཕྱེ་བ་གཉེན་པོ་སྦྱོར་བ་ཉེར་
བསྡོགས་ནི་ངེས་འབྱེད་ཆ་བཞི་ཡིན་པ་ལས། དེ་དག་ལ་སྦྱོར་ལམ་རྩེ་སྦྱོར་ཞེས་དང་། སྤང་བྱ་
རིས་གཉིས་སོ་སོར་ཕྱེ་བའི་གཉེན་པོ་ལ། མཐོང་སྒོམ་ལམ་གྱི་རྩེ་སྦྱོར་དུ་བཞག་པ་ཡིན་ཏེ། ཇི་
སྐད་དུ། མཐོང་ཞེས་བྱ་དང་སྒོམ་པ་ཞེས། །བྱ་བའི་ལམ་ནི་སོ་སོ་ལ། །རྣམ་པར་རྟོག་པ་རྣམ་
-186-



གྲོགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
བཞི་ཡི། །གཉེན་པོ་ཞེས་དང་། སྦྱོར་ལམ་གྱི་སྐབས་སུ། རྣམ་རྟོག་བཞི་པོ་ལྡན་བསྟེན་པ། །
ཞེས་སྤང་བྱ་རིས་གཉིས་པོ་སོ་སོར་མ་ཕྱེ་བའི་ཤེས་སྒྲིབ་རྟོག་པའི་དབང་དུ་བྱས་པས་སོ། །སྦྱོར་
བ་བཞིའི་དང་པོ་རྣམ་རྫོགས་སྦྱོར་བ་ནི། ཤེས་སྒྲིབ་རྟོག་པ་རྣམ་པར་སུན་འབྱིན་པའི་གཉེན་པོ་
ཁོ་ན་ཡིན་གྱི། སྤང་གཉེན་དུ་མི་བཞག་སྟེ། གཞན་དུ་ན། དབང་ཐོབ་ཕྱིར་དུ་དང་། ཐོབ་ནས་
སྒོམ་པའི་རྣམ་གཞག་འཆོལ་བར་འགྱུར་བས་སོ། །གཉེན་པོ་དེ་ཡང་ས་བཅུ་པའི་བར་དུ་འགྲོ་
བ་ཡིན་ཏེ། སྒོམ་སྤང་རྟོག་པ་དགུའི་གཉེན་པོ་སྦྱོར་འཇུག་གཉིས་གཉིས་སུ་དབྱེ་བ་དེའི་སྔོན་
རོལ་ཏུ་ཡང་རྣམ་པར་སུན་འབྱིན་པའི་གཉེན་པོ་རེ་རེ་འགྲོ་དགོས་པས་སོ། །དེ་ཡང་གང་ཞེ་ན།
ལམ་ཕྱི་མ་དེ་ལ་ལྟོས་པའི་སྦྱོར་བ་ཉེར་བསྡོགས་དེའི་སྔ་རོལ་ཏུ་ལམ་སྔ་མ་དེའི་ཁྱད་པར་གྱི་
ལམ་དུ་གྱུར་པའི་རྗེས་ཐོབ་ཀྱི་ཡེ་ཤེས་འབྱུང་བ་དེ་རྣམས་སོ། །དེ་ལ་དགོངས་ནས་རྣམ་རྫོགས་
སྦྱོར་བའི་སྦྱོར་མཐོང་སྒོམ་གསུམ་ཇི་སྙེད་པ་རྗེས་ཐོབ་ཀྱི་ཆ་ནས་བཤད་པར་མངོན་ནོ། །འོ་ན་
རྣམ་རྫོགས་སྦྱོར་བའི་ངོ་བོར་གྱུར་པའི་མཉམ་གཞག་ཡེ་ཤེས་མེད་ན་ནི་དེར་གྱུར་པའི་རྗེས་
ཐོབ་མི་འབྱུང་ལ། ཡོད་ན་ནི་རྩེ་སྦྱོར་དུ་འཆད་དགོས་པས་རྣམ་རྩེ་གཉིས་ཀྱི་གོ་རིམ་འཆོལ་བ་
མ་ཡིན་ནམ་ཞེ་ན། ཐེག་ཆེན་གྱི་སྦྱོར་ལམ་མཉམ་གཞག་ལ་ལྡོག་པས་ཕྱེ་ན་གཉིས་ཏེ། ཉོན་
སྒྲིབ་ཀྱི་སྤོང་གཉེན་དང་། ཤེས་སྒྲིབ་ཀྱི་ལས་ཕྱི་མ་རྩེ་སྦྱོར་དུ་འཇོག་ཀྱང་། སྔ་མ་དེ་གང་ཟག་
གི་བདག་མེད་པའི་རྣམ་པ་ཅན་དུ་ངེས་པས་ཤེས་སྒྲིབ་རྟོག་པའི་སུན་འབྱིན་པའི་གཉེན་པོ་ཙམ་
ལས་མི་འཐོབ་ལ། ཉོན་སྒྲིབ་ཀྱི་ནི་སྤོང་གཉེན་ནོ། །གཞན་དུ་དེ་དེའི་སྤོང་གཉེན་སྦྱོར་བའི་
ལམ་དུ་མ་བཤད་ན། སྡུག་བསྔལ་ལ་ཆོས་བཟོད་ཉོན་སྒྲིབ་ཀྱི་སྤོང་གཉེན་བར་ཆད་མེད་ལམ་
དུ་ཇི་ལྟར་འཆད། ཉོན་སྒྲིབ་ཀྱི་སྤོང་གཉེན་དུ་གྱུར་པའི་སྦྱོར་བ་དང་པོ་འཇོག་ན་བྱང་ཆུབ་
སེམས་དཔས་ཉོན་མོངས་ཆེད་དུ་གཉེར་ནས་མི་སྤོང་བའི་རང་བཞིན་དང་འགལ་ལོ་ཞེ་ན། དེ་
ལྟར་འཆད་པ་བྱང་སེམས་ཀྱི་མཐོང་ལམ་རྗེས་ཐོབ་ནས་ཡིན་གྱི། སྔ་རོལ་ཏུམ་ཡིན་ཏེ། གཞི་
- 187-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་སྦྱོར་བའི་ཤེས་རྣམ་གྱི་སྐབས་སུ། ཉོན་མོངས་པའི་སྒྲིབ་པའི་གཉེན་པོ་ཉིད་དུ་ཟག་པ་
མེད་པའི་ལམ་ཞེས་དང་། ལམ་ཤེས་ཀྱི་རྣམ་པའི་སྐབས་སུ་བར་ཆད་མེད་པའི་ལམ་གྱི་རྣམ་པ་
ཉོན་མོངས་པ་དང་མི་ལྡན་པའི་བཟོད་པ་གཞི་ཤེས་བཤད་པ་དང་། རྣམ་པར་ཐར་པའི་སྒོ་དང་
པོ་བདག་དང་བདག་གིར་ལྟ་བའི་གཉེན་པོར་བཤད་པ་དེ་ཡང་། ངེས་འབྱེད་ཀྱི་སྐབས་ལ་
དགོངས་པ་ཡིན་ཏེ། བག་ལ་ཉལ་ཀུན་འཇོམས་པ་དང་། །ཞེས་མ་རིག་པ་དང་ལྟ་བའི་བག་ལ་
ཉལ་ཆེད་དུ་གཉེར་ནས་སྤོང་བར་བཤད་པའི་ཕྱིར། དེ་འདྲ་དེ་ནི་རྩེ་སྦྱོར་དུ་ཡང་མཚུངས་སོ་ཞེ་
ན༑ མ་ཡིན་ཏེ། རྣམ་ཀུན་ནི་སྒོམ་བྱུང་གི་ཐོག་མ་ཡིན་པས་དང་པོར་རྒྱུད་ལ་བསྐྱེད་ནས་ཤེས་
དགོས་ལ། དེའི་མི་མཐུན་ཕྱོགས་མ་སྤངས་པར་ནི་རྒྱུད་ལ་བསྐྱེད་ནས་ཤེསམི་ནུས་པའི་ཕྱིར།
རྩེ་སྦྱོར་དུ་ནི་རྨི་ལམ་དུ་ཡང་ཉན་ཐོས་ཀྱི་ས་ཡིད་ལ་བྱེད་པ་སྤོང་བར་བཤད་པའི་ཕྱིར། གཉིས་
པ་ཞར་ལས་བྱུང་བའི་དོན་ལ། ཚིག་དོན་དངོས་དང་། མཐའ་གཞན་དཔྱད་པའོ། །དང་པོ་ནི་
སྐབས་སྔ་མ་དྲུག་ཏུ་སྦྱོར་མཐོང་སྒོམ་གསུམ་རེ་རེ་ཡང་དངོས་ཤུགས་ཅི་རིགས་པས་ལན་དྲུག་
ཏུ་བསྟན་པ་ལ། མི་འདྲ་བའི་ཁྱད་པར་ཡོད་ན་དེ་ཉིད་འཆད་དགོས་ཤིང་། མེད་ན་ནི་ཟློས་པར་
འགྱུར་རོ། །ཞེ་ན། ལན་ལ་གཉིས་ཏེ། མཁྱེན་གསུམ་གྱི་སྐབས་ནས་བསྟན་པའི་ལམ་གསུམ་
གྱི་ཁྱད་པར་དང་། སྦྱོར་བ་དང་པོ་གསུམ་གྱི་སྐབས་ནས་བསྟན་པའི་ལམ་གྱི་ཁྱད་པར་བཤད་
པའོ། །དང་པོ་ནི། ཐམས་ཅད་མཁྱེན་པ་ཉིད་ལ་སོགས་པའི་མངོན་པར་རྟོགས་པ་དང་པོ་
གསུམ་གྱི་ལེའུར་འཇིག་རྟེན་པའི་ངེས་པར་འབྱེད་པའི་ཆ་དང་མཐུན་པ་སྔོན་དུ་འགྲོ་བས་
འཇིག་རྟེན་ལས་འདས་པའི་མཐོང་བ་དང་སྒོམ་པའི་ལམ་གྱི་རྟོགས་པ་རེ་རེ་ལ་ཡང་ལན་
གསུམ་གསུམ་དུ་བསྟན་པ་ལ་ནི་ཆོས་ཅན། མི་འདྲ་བའི་ཁྱད་པར་མེད་པར་བསྟན་པ་མ་ཡིན་
ཏེ; སྐབས་དང་པོ་ནི་རྣམ་པ་ཐམས་ཅད་སྐྱེ་བ་མེད་པར་རྟོགས་ནས་སྒོམ་པའི་ལམ་གསུམ་གྱི་
དབྱེ་བས་དང་། སྐབས་གཉིས་པར་ནི་ལམ་ཐམས་ཅད་སྐྱེ་བ་མེད་པར་རྟོགས་པའི་ལམ་
-188-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
གསུམ་གྱི་དབྱེ་བ་དང་། སྐབས་གསུམ་པར་ནི་གཞི་ཐམས་ཅད་སྐྱེ་བ་མེད་པར་རྟོགས་པའི་
ལམ་གསུམ་གྱི་དབྱེ་བས་ཕྱེ་ནས་བསྟན་པའི་ཕྱིར། གཉིས་པ་ནི། རྣམ་ཀུན་མངོན་པར་རྫོགས་
པར་རྟོགས་པའི་སྐབས་ལ་སོགས་པ་གསུམ་དུ་ངེས་པར་འབྱེད་པའི་ཆ་དང་མཐུན་པ་ལ་
སོགས་པའི་ལམ་གསུམ་གྱི་ཐ་སྙད་ལན་གསུམ་གསུམ་དུ་གསུངས་པ་ལ་ནི་ཆོས་ཅན། མི་འདྲ་
བའི་ཁྱད་པར་མེད་པ་ཁོ་ནར་གསུངས་པ་མ་ཡིན་ཏེ། མི་འདྲ་བའི་ཁྱད་པར་ཇི་ལྟར་ཡོད་པའི་རྒྱུ་
མཚན་དང་། ཡོད་པ་ལྟར་བསྟན་པའི་དགོས་པ་གཉིས་གཟིགས་པའི་ཕྱིར། དང་པོ་རྒྱུ་མཚན་
ནི༑ སྦྱོར་བ་དང་པོ་གསུམ་དུ་བསྟན་པའི་ལམ་གསུམ་པོ་ནི་རེ་རེ་ནས་རྣམ་པ་བརྒྱ་བདུན་ཅུ་རྩ་
གསུམ་ལ་དབང་ཐོབ་ཕྱིར་དུ་དང་། དབང་ཐོབ་པའི་ཚུལ་གྱི་དང་། བརྟན་པ་ཐོབ་ཕྱིར་དུ་སྒོམ་
པ་གོང་ནས་གོང་གི་གནས་སྐབས་ཀྱི་ཁྱད་པར་གྱིས་ལམ་གསུམ་པོའི་རྣམ་པ་ཐམས་ཅད་ཡང་
མི་འདྲ་བའི་ཁྱད་པར་གྱི་ལམ་གྱིས་བསྡུས་པའི་ཕྱིར། གཉིས་པ་ནི་ཁྱད་པར་ཇི་ལྟར་ཡོད་པ་དེ་
བཞིན་དུ་ལམ་གསུམ་པོ་རེ་རེ་ནས་ལན་གསུམ་དུ་བསྟན་པ་ཆོས་ཅན། དགོས་པ་ཡོད་དེ།
ཟག་པ་མེད་པའི་ཡེ་ཤེས་ཆུང་ངུ་སྦྱོར་བའི་ལམ་ཇི་སྙེད་པ་སྦྱོར་ལམ་པ་གཅིག་གི་རྒྱུད་ལ་དང་།
ཡེ་ཤེས་འབྲིང་མཐོང་ལམ་ཇི་སྙེད་པ་མཐོང་ལམ་པ་གཅིག་གི་རྒྱུད་ལ་དང་། ཡེ་ཤེས་ཆེན་པོ་
སྒོམ་ལམ་གྱི་མིང་ཅན་ཇི་སྙེད་པ་སྒོམ་ལམ་པ་གཅིག་གི་རྒྱུད་ལ་ཅིག་ཅར་སྐྱེའམ་སྙམ་པའི་
དོགས་པ་དགག་པའི་ཕྱིར་ཡིན་པས་སོ། ། དེ་ལྟར་བསྟན་པས་དོགས་པ་དེ་ཁེགས་པ་ཡིན་ཏེ།
ཟག་པ་མེད་པའི་ཡེ་ཤེས་ཆུང་ངུ་ལའང་དབང་ཐོབ་ཕྱིར་སོགས་གསུམ་དུ་ཕྱེ་བས་ཆུང་ངུ་ཐམས་
ཅད་ཅིག་ཅར་དུ་སྐྱེ་བ་དང་། འབྲིང་པོ་མཐོང་ལམ་ལ་དབང་ཐོབ་ཕྱིར་གྱི་མཐོང་ལམ་སོགས་
གསུམ་དུ་ཕྱེ་བས། ཡེ་ཤེས་འབྲིང་པོ་ཇི་སྙེད་པ་ཅིག་ཅར་དུ་སྐྱེ་བ་དང་། ཆེན་པོ་སྒོམ་ལམ་ལ་
དབང་ཐོབ་ཕྱིར་སོགས་གསུམ་དུ་ཕྱེ་བས་ཆེན་པོ་གང་ཡིན་ཅིག་ཅར་དུ་སྐྱེ་བར་དོགས་པ་
ཁེགས་པའི་ཕྱིར། ལམ་གསུམ་པོ་རེ་རེ་ལ་ཡང་གསུམ་གསུམ་དུ་ཕྱེ་བའི་ཚུལ་ནི་རྣམ་རྫོགས་
-189-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱོར་བའི་སྐབས་ཀྱི་སྦྱོར་ལམ་བསྒོམ་བྱ་རྣམ་པ་ལ་དབང་ཐོབ་ཕྱིར་གྱི་ལམ་ཡིན་པ་དང་། རྩེ་
སྦྱོར་གྱི་སྦྱོར་ལམ་དེ་ལ་དབང་ཐོབ་པའི་ལམ་ཡིན་པ་དང་། མཐར་གྱིས་པའི་སྦྱོར་ལམ་བརྟན་
པ་ཐོབ་ཕྱིར་གྱི་ལམ་ཡིན་པར་བཤད་པས། སྦྱོར་ལམ་དེ་གསུམ་བྱང་སེམས་ཀྱི་སྦྱོར་ལམ་པ་
གཅིག་གི་རྒྱུད་ལ་རིམ་གྱིས་སྐྱེ་བར་གྲུབ་པ་ཡིན་པས་དང་། ཆེ་འབྲིང་གཉིས་ལའང་དེ་ལྟར་
སྦྱར་བས་སྐབས་བར་པ་གསུམ་གྱི་མཐོང་ལམ་གསུམ་ཡང་རིམ་གྱིས་སྐྱེ་བ་དང་། དེ་ལྟ་བུའི་
སྒོམ་ལམ་གསུམ་ཡང་རིམ་གྱིས་སྐྱེ་བར་གྲུབ་པས་སོ། །གཉིས་པ་ནི། དེ་ལྟ་མོད་ཀྱི་སྐབས་དང་
པོ་གསུམ་གྱི་ལམ་གསུམ་དང་། སྐབས་བར་པ་གསུམ་གྱི་ལམ་གསུམ་སོ་སོའི་ཁྱད་པར་ཅི་ཞེ་
ན༑ དེའི་ཁྱད་པར་ནི་འཕགས་སེང་གིས་མཁྱེན་གསུམ་སྤྱིའི་སྒྲུབ་པ་དང་། སྦྱོར་བ་བཞི་བྱེ་བྲག་
གི་སྒྲུབ་པའི་ཁྱད་པར་ཕྱེ་བ་ལས་ཤེས་སོ། །འདི་ཡང་ཉམས་ལེན་གྱི་ཚེ་རེ་རེ་ལ་གཉིས་ཀ་ཚང་
དགོས་ཀྱང་། བསྟན་ཚུལ་གྱི་དབྱེ་བས་སོ་སོར་ཕྱེ་བ་ཡིན་ཏེ། སྔ་མ་སྙིང་པོའི་དོན་ཡིད་ལ་བྱེད་
ཚུལ་དང་། ཕྱི་མ་མངོན་པར་རྟོགས་པའི་རིམ་པ་ཡིད་ལ་བྱེད་ཚུལ་གྱི་ཆ་ནས་བསྟན་པས་སོ། །
སྙིང་པོའི་དོན་ཡིད་ལ་བྱེད་ཚུལ་ལ་བསྟན་ཚུལ་གྱི་རིམ་པ་གཉིས་བྱུང་སྟེ། སྐབས་དང་པོ་གསུམ་
དུ་སྐྱེ་མེད་གསུམ་ཐོས་བསམ་གྱིས་ཤེས་ནས་སྦྱོར་བ་བཞིའི་ཉམས་ལེན་གྱིས་དོན་གསུམ་པོ་དེ་
ཉིད་དབང་ཐོབ་ཕྱིར་སོགས་ཀྱིས་རིམ་པས་སྒོམ་པར་བཤད་པའི་རིམ་པ་ནི་བསྒོམ་བྱ་རྣམ་པའི་
གཞུང་གིས་གསལ་བར་བསྟན་ནོ། །རིམ་པ་གཅིག་ནི་སྐབས་དང་པོ་གསུམ་གྱི་ལམ་གསུམ་
པོས་སྐྱེ་མེད་གསུམ་ལ་གོམས་པ་མཐར་ཕྱིན་པར་བྱས་པས་རྒྱུན་མཐའི་ངེས་འབྱུང་སྒྲུབ་པ་ལ་
ཐུག་པ་ནི་སྙིང་པོའི་སྒོམ་ཚུལ་གཅིག་དང་། སྙིང་པོའི་དོན་ཤེས་པ་དེ་ཉིད་ཀུན་ལ་ཁྱབ་བྱེད་དུ་
བཞག་ནས་སྦྱིན་སོགས་དྲུག་པོ་རེ་རེ་ཡང་དྲུག་ལྡན་དུ་ཉམས་སུ་ལེན་པའི་རིམ་པ་གཅིག་
གསུངས་པ་ནི་སྐབས་དང་པོར་བསྟན་པའི་མཚོན་བྱེད་ཀྱི་ཆོས་ཀྱི་ཉམས་ལེན་ནོ། །སྐབས་དང་
པོ་གསུམ་གྱི་ལམ་གསུམ་པོ་སྐྱེ་མེད་གསུམ་ཤེས་ནས་སྒོམ་པའི་ལྡོག་ཆ་ནས་བསྟན་པ་དེ་ལྟ་
-]90-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
མོད་ཀྱི་སྦྱོར་བ་བཞིའི་ལམ་གསུམ་པོ་སྐྱེ་མེད་གསུམ་ལ་སླར་ཡང་དབང་ཐོབ་ཕྱིར་དུ་སྒོམ་པ་
སོགས་ཡིན་པར་གང་ལས་འགྲུབ་ཅིང་
། དེ་ལྟར་གྲུབ་པའི་ཚེ་ཟློས་པའི་སྐྱོན་སོ་ན་གནས་པ་མ་
ཡིན་ནམ་ཞེ་ན། ལམ་གསུམ་ལན་དྲུག་པོའི་བསྟན་ཚུལ་གྱི་ལྡོག་པ་མི་འདྲ་བས་ཉན་པ་པོའི་
རྒྱུད་ལ་གོ་བ་སྐྱེ་ཚུལ་མི་འདྲ་བའི་ཕྱིར་ན་ཟློས་པའི་སྐྱོན་སྤོང་བར་ནུས་ཤིང་། བསྟན་ཚུལ་མི་
འདྲ་ཡང་ཉམས་ལེན་གྱི་ཚེ་ན་སྐབས་དང་པོ་གསུམ་གྱི་སྦྱོར་མཐོང་སྒོམ་གསུམ་གྱི་ཡེ་ཤེས་ལ་
སྦྱོར་བ་བཞིའི་སྐབས་ཀྱི་ལམ་གསུམ་པོའི་ཉམས་ལེན་ཚང་མར་ཡོད་དགོས་པས་ན་སྐབས་
དང་པོ་གསུམ་གྱི་ལམ་གསུམ་པོའི་ཉམས་ལེན་གྱིས་གྲུབ་ཟིན་སྦྱོར་བཞིའི་སྐབས་ནས་བསྟན་
པའི་ལམ་གསུམ་པོའི་ཉམས་ལེན་གྱིས་བསྒྲུབ་དགོས་པར་ཐལ་བ་མ་ཡིན་ནོ། །ཡང་འདི་སྙམ་
དུ་རྩེ་སྦྱོར་གྱི་སྐབས་ནས་བསྟན་པའི་ལམ་གསུམ་ནི་སྤང་བྱ་རྟོག་པ་སོ་སོའི་གཉེན་པོར་དངོས་
སུ་སྦྱར་བས་སྐྱེ་མེད་གསུམ་ལ་དབང་ཐོབ་པ་དང་། མི་མཐུན་ཕྱོགས་ཀྱི་གཉེན་པོར་གོ་ནུས་
མོད། རྣམ་ཀུན་གྱི་ལམ་གསུམ་པོ་ནི་ཕལ་ཆེར་རྗེས་ཐོབ་ཀྱི་སྤྱོད་པ་ཁོ་ནའི་ཆ་ནས་བཤད་ཅིང་།
ཁྱད་པར་དུ་སྒོམ་ལམ་དང་སྲིད་ཞི་མཉམ་ཉིད་སོགས་ལ་ནི་སྐྱེ་མེད་གསུམ་ལ་དབང་མ་ཐོབ་
པའི་དོན་མ་ཚང་བས་ཁྱད་པར་བཤད་ཟིན་པ་དེ་དག་མི་འཐད་དོ་ཞེ་ན། ལན་ནི། རྣམ་རྫོགས་
སྦྱོར་བ་ལ་གཉིས་ཏེ་རྩེ་སྦྱོར་སྔོན་དུ་སོང་བ་དང་། དེའི་རྗེས་ལ་ཐོབ་པའོ། །དང་པོ་ཉམས་སུ་
ལེན་ཚུལ་ནི། སྤྱིར་རྣམ་ཀུན་ཙམ་གྱི་སྐབས་ནས་བཤད་པའི་རྣམ་པ་ནས་མཚན་ཉིད་ཀྱི་བར་གྱི་
ཉམས་ལེན་དེ་དག་སྦྱོར་བ་བཞི་ག་ལ་ཁྱབ་བྱེད་དུ་འགྲོ་བ་ལས། ལས་དང་པོ་པས་ཐོག་མར་
ཉམས་སུ་ལེན་ཚུལ་ཞིག་བྱུང་བ་དེ་ལ་ནི་རྣམ་རྫོགས་སྦྱོར་བ་དང་སྐབས་དེའི་ཐར་པ་ཆ་མཐུན་
ཞེས་བྱ། ཚོགས་ལམ་དེའི་མཐར་ཐུག་སྐྱེས་པའི་དྲོད་སོགས་དང་པོ་གསུམ་ཉོན་མོངས་པའི་
སྒྲིབ་པ་དང་ཤེས་སྒྲིབ་གཟུང་རྟོག་ཙམ་གྱི་གཉེན་པོ་གྱུར་ལ། མཐོང་སྒོམ་ལམ་གྱི་སྤང་བྱ་རྟོག་
པའི་གཉེན་པོར་མ་གྱུར་པའི་གནས་སྐབས་དེ་ལ་ནི་འཛིན་པ་ཆོས་ཀྱི་བདག་མེད་ལ་དབང་ཐོབ་
-191-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར་དུ་སྒོམ་པ་ཞེས་བྱ་ཞིང་། དེ་འདྲའི་སྦྱོར་ལམ་མཉམ་གཞག་དེ་ནི། ཇི་སྐད་དུ། ཐར་པའི་ཆ་
དང་མཐུན་པ་སྐྱེས་པའི་སྤྲོ་བ་ཅན་ལ་ངེས་པར་འབྱེད་པའི་ཡན་ལག་འབྱུང་བས། དེའི་ཡན་
ལག་ཅེས་པས་བསྟན་ནོ། །རྩ་བར་ནི་རྗེས་ཐོབ་དངོས་སུ་བསྟན་པས་མཉམ་གཞག་མཚོན་
ནུས་པ་ཡིན་ཏེ། མཉམ་གཞག་སྔོན་དུ་མ་སོང་བའི་རྗེས་ཐོབ་མི་སྲིད་པས་སོ། ། རྗེས་ཐོབ་འདི་
ཡང་རྟགས་ཀྱི་རྩེ་སྦྱོར་ལ་ལྟོས་ནས་ལས་དང་པོ་པར་གྱུར་པ་ཡིན་ཏེ། འདིར་ནི་ཐབས་ཀྱི་ཆ་
ནས་བཤད་ལ། དེར་ནི་ཤིན་ཏུ་གོམས་པའི་ཤེས་རབ་ཀྱི་དབང་དུ་བྱས་པའི་ཕྱིར། རྩེ་སྦྱོར་ཐོབ་
རྗེས་ཀྱི་རྣམ་ཀུན་ནི་ལམ་གསུམ་པོའི་མཉམ་གཞག་གིས་དྲངས་པའི་རྗེས་ཐོབ་ཀྱི་ཤེས་པ་སྤང་
བྱ་ཤེས་སྒྲིབ་མཐོང་སྤང་དང༌། སྒོམ་སྤང་དུ་གྱུར་པའི་ཕྱི་མ་དེ་དང་དེ་དག་གི་སྤང་གཉེན་སྦྱོར་
འཇུག་ལ་མ་རེག་པའི་བར་ན་ཡོད་པ་རྣམས་ཏེ། དྲོད་སོགས་དང་པོ་གསུམ་གྱི་རྗེས་ཐོབ་ནས་
ས་བདུན་པའི་བར་དུ་བཞག་གོ །ས་བརྒྱད་པ་ཡན་གྱི་སྒོམ་ལམ་དང་། སྲིད་ཞི་མཉམ་ཉིད་
སོགས་ལ་རྣམ་པ་བརྒྱ་བདུན་ཅུ་རྩ་གསུམ་རྫོགས་པར་བསྒོམས་པས་རྣམ་ཀུན་ཙམ་གྱི་དོན་
ཚང་ཡང་། དབང་ཐོབ་ཕྱིར་དུ་སྒོམ་པ་སོགས་ཁྱད་པར་ཅན་གྱི་དོན་མ་ཚང་བས་རྣམ་ཀུན་ཁྱད་
པར་ཅན་དུ་མི་འཇོག་ལ། ས་བཅུ་པའི་བར་དུ་བཞག་པ་ནི་ཙམ་པོ་ལ་བསམས་པའོ། །དེས་ན་
སྐབས་བཞི་པར་བསྟན་པའི་ལམ་ཇི་སྙེད་པ་རྣམ་ཀུན་ཁྱད་པར་ཅན་དུ་མ་ངེས་པས་སྐྱོན་མེད་
གཉིས་པ་གནས་སྐབས་དེ་ནས་ཐོབ་པའི་ཡོན་ཏན་བཤད་པ་ལ། སྤྱིའི་མཚམས་སྦྱར།
སོ་སོའི་རང་བཞིན་རྒྱས་པར་བཤད། བཤད་ཟིན་རྣམས་ཀྱི་དོན་བསྡུ་བའོ། །དང་པོ་ནི། ཇི་
སྐད་བཤད་པའི་ངེས་པར་འབྱེད་པའི་ཆ་དང་མཐུན་པ་སྐྱེས་པ་ལས་ཕྱིར་མི་ལྡོག་པའི་བྱང་ཆུབ་
སེམས་དཔའི་དགེ་འདུན་འབྱུང་བས་ཞེས་སོགས་སོ། །གཉིས་པ་ལ་གཉིས་ཏེ། མདོར་བསྟན་
པ་དང་། རྒྱས་པར་བཤད་པའོ། །དང་པོ་ནི་མདོ་ན་གསུམ་གའི་ཐུན་མོང་གི་མདོར་བསྟན་མེད་
-192-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཀྱང་། བསྟན་བཅོས་སུ་ཐུན་མོང་གི་མདོར་བསྟན་མཛད་པ་ཆོས་ཅན། དགོས་པ་ཡོད་དེ། ཚིག་
ཉུང་དུས་རྟགས་ཀྱི་རྣམ་གཞག་རྒྱས་པ་ཁོང་དུ་ཆུད་ནུས་པའི་ཕྱིར། དེའི་དོན་འབྱེད་པ་ནི།
དཔའ་བོ་བྱང་ཆུབ་སེམས་དཔའ་སློབ་པ་གང་དག་ལས། དབང་རྣོན་ངེས་པར་འབྱེད་པའི་ཆ་
དང་མཐུན་པ་བཞི་དང་། དབང་འབྲིང་མཐོང་བའི་ལམ་དང་། དབང་རྟུལ་སྒོམ་པའི་ལམ་ལ་
གནས་པ་གང་དག་ཡིན་པ་དེ་དག་ནི་ཆོས་ཅན། ཕྱིར་མི་ལྡོག་པའི་དགེ་འདུན་དུ་མཚོན་པར་བྱ་
བའི་མཚན་ཉིད་ཅན་ཡིན་ཏེ། དེའི་རྟགས་ཉི་ཤུ་པོ་དེ་དང་། བཅུ་དྲུག་པོ་དེ་དང་། བརྒྱད་པོ་དེ་
རྟོགས་པའི་ཚུལ་གྱིས་ལམ་ལ་གནས་པའི་ཕྱིར་དང་། འདིར་སྦྱོར་མཐོང་གཉིས་ཀྱི་རྟགས་
འཆད་པ་ན། རྩ་བར་རྗེས་ཐོབ་ཀྱི་སྤྱོད་པ་དངོས་སུ་བཤད་ནས། མཉམ་གཞག་གི་རྟོགས་པ་
ཤུགས་ལ་གོ་ནུས་པའི་ཚུལ་དང་། འགྲེལ་པར་ནི་རྗེས་ཐོབ་ཀྱི་སྤྱོད་པ་ཁྱད་པར་ཅན་དེ་དང་
དེའི་རྒྱུ་མཉམ་གཞག་གི་རྟོགས་པ་རེ་རེ་ཞིང་རྒྱུ་འབྲས་སུ་སྦྱར་ནས་རྟགས་ཆོས་ཀྱི་འབྲེལ་བ་
ངེས་པའི་ཚུལ་གྱིས་བཤད། དེའི་རིགས་པས་སྒོམ་ལམ་པ་ཕྱིར་མི་ལྡོག་པའི་རྟགས་ཀྱང་།
མཉམ་གཞག་ཏུ་ཟབ་མོ་བརྒྱད་རྟོགས་པ་དང་། དེས་དྲངས་པའི་རྗེས་ཐོབ་ཀྱི་སྤྱོད་པ་རྟགས་སུ་
འགྲོ་བའི་ཚུལ་ངེས་པར་བྱ་བ་ཡིན་ནོ། །དེ་ལ་ཡང་རང་བཞིན་དང་འབྲས་བུའི་རྟགས་སུ་འགྲོ་
ཚུལ་དང་། དེ་རེ་རེ་ལ་ཡང་རང་དོན་དང་གཞན་དོན་སྐབས་སུ་འགྲོ་ཚུལ་གཉིས་སུ་དབྱེ་དགོས་
པ་ལས། དང་པོ་ནི་ཇི་སྐད་དུ། རྒྱུ་ཚོགས་པ་ལས་འབྲས་སྐྱེ་བར། །ཞེས་སོགས་འབྱུང་བ་ལྟར་
བྱང་སེམས་སྦྱོར་ལམ་པ་དབང་རྣོན་ཆོས་ཅན། ཐེག་པ་གཞན་གྱིས་བར་མ་ཆོད་པར་རང་རྒྱུད་
ལ་རྣམ་མཁྱེན་གྱི་ཡེ་ཤེས་འབྱུང་དུ་རུང་སྟེ། བརྩེ་བ་སྙིང་རྗེ་ཆེན་པོ་དང༌། སྟོང་ཉིད་རྟོགས་པའི་
ཤེས་རབ་དང་། ཀུན་རྫོབ་བྱང་ཆུབ་ཀྱི་སེམས་ཏེ་རྣམ་མཁྱེན་དེའི་རྒྱུ་ཚོགས་གྲངས་ཚང་བའི་
ཕྱིར་དེའི་ཁྱབ་འབྲེལ་དངོས་པོ་སྟོབས་ཤུགས་ཀྱི་རིགས་པས་འགྲུབ་ལ། གསུམ་པོ་དེ་རྣམ་
མཁྱེན་གྱི་རྒྱུ་ཚོགས་གྲངས་ཚང་ཡིན་པར་ནི། ཇི་སྐད་དུ། སྙིང་རྗེའི་སེམས་དང་གཉིས་སུ་མེད་
-193-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བློ་དང་། །བྱང་ཆུབ་སེམས་ནི་རྒྱལ་སྲས་རྣམས་ཀྱི་རྒྱུ། །ཞེས་པ་ལྟ་བུའི་ལུང་གིས་འགྲུབ་པ་
དང༌། དེའི་ཕྱོགས་ཆོས་ནི། རྒོལ་བ་རང་ངོར་མངོན་སུམ་གྱིས་གྲུབ་པ་དེའི་ཚེ། རང་དོན་
སྐབས་ཀྱི་གཏན་ཚིགས་སུ་འགྱུར་ལ། རྒོལ་བ་གཞན་གྱི་ངོར་ཕྱོགས་ཆོས་མངོན་སུམ་གྱིས་མ་
གྲུབ་པ་དེའི་ཚེ་འབྲས་བུའི་རྟགས་ཀྱི་སྒྲུབ་ཚུལ་ནི། དེ་ཆོས་ཅན། མཉམ་གཞག་ཏུ་རྒྱུ་ཚོགས་
གསུམ་པོ་དེ་སྔོན་དུ་སོང་བ་ཡིན་ཏེ། གཞན་དོན་དུ་དམྱལ་བ་ཡང་ཚོལ་བ་ལྟ་བུའི་དང་།
གཟུགས་སོགས་ལ་བདེན་ཞེན་མངོན་གྱུར་བ་བཟློག་པ་ལྟ་བུའི་རྗེས་ཀྱི་སྤྱོད་པ་ཁྱད་པར་ཅན་
དང་ལྡན་པའི་ཕྱིར། ཞེས་འགོད་པར་བྱ་སྟེ། ཇི་སྐད་དུ། དུ་བ་ལས་ནི་མེ་ཤེས་དང་། །ཞེས་
སོགས་འབྱུང་བ་ལྟར་རོ། །ཕྱོགས་ཆོས་ནི་རྒོལ་བ་གཞན་དེའི་མངོན་སུམ་གྱིས་འགྲུབ་ལ།
ཁྱབ་འབྲེལ་ནི། གཟུགས་ལ་སོགས་ལས་ལྡོག་སོགས་རྟགས། །ཕྱིར་མི་ལྡོག་པའི་རྟགས་དག་
ཡིན། །ཞེས་པའི་ལུང་དཔྱད་གསུམ་གྱིས་དག་པའི་ཚེ་ན་འགྲུབ་པའོ། །འདི་ཡང་གཞན་རྒྱུད་
ལ་གློ་བུར་བའི་རྟགས་ཀྱིས་དཔོག་ནུས་པ་དེའི་ཚེ་རང་དོན་སྐབས་ཀྱི་གཏན་ཚིགས་སོ། །དེ་
ལྟར་གྲུབ་ནས་གང་ཟག་དབང་རྟུལ་འགའ་ཞིག་གི་ངོར། དེ་ལྟ་བུ་ཆོས་ཅན་དུ་བཟུང་ནས་
རྫོགས་བྱང་ལས་ཕྱིར་མི་ལྡོག་ཏུ་སྒྲུབ་པ་ལ་ཐེག་པ་གཞན་གྱིས་བར་མ་ཆད་པར་རང་རྒྱུད་ལ་
རྣམ་མཁྱེན་གྱི་ཡེ་ཤེས་འབྱུང་དུ་རུང་བ་གཏན་ཚིགས་བཀོད་པ་ནི་ཐ་སྙད་འབའ་ཞིག་སྒྲུབ་པའི་
གཏན་ཚིགས་སོ། །གཉིས་པ་ལ་གསུམ་ལས། དང་པོ་སྦྱོར་ལམ་པ་ཕྱིར་མི་ལྡོག་པའི་རྟགས་
བཤད་པ་ལ། བསྟན་པ་དང་། བཤད་པའོ། །དང་པོ་ལ་མདོ་ལོགས་པ་མེད་པས། མཚམས་
སྦྱོར་དང་རྩ་བ་གཞུང་བཞིན་དུ་བཞག་ནས། འགྲེལ་པ་ནི། བྱེད་པ་པོ་མདོ་ལས་གསུངས་པའི་
གཟུགས་ལ་སོགས་པ་ལས་ལྡོག་པ་དང་། ཐེ་ཚོམ་མེད་པ་ལ་སོགས་པའི་རྣམ་པ་ཉི་ཤུས་བྱ་བ་
གང་ལ་གནས་པའི་ཡུལ་བྱང་ཆུབ་སེམས་དཔའ་ངེས་པར་འབྱེད་པའི་ཆ་དང་མཐུན་པ་ལ་
གནས་པ་རྣམས་ཀྱི་ལས་སུ་བྱ་བ་ཕྱིར་མི་ལྡོག་པའི་མཚན་ཉིད་དེ། གོ་བྱེད་དུ་ཤེས་པར་བྱ་བ་
- [94-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཡིན་ནོ། །གཉིས་པ་བཤད་པ་ལ་གསུམ་ལས། མཚམས་སྦྱར་བ་ནི་གཞུང་བཞིན་དང་། རྩ་བ་
ལ་རབ་འབྱོར་གྱིས་གསོལ་པ། བྱང་ཆུབ་སེམས་དཔའ་གང་དག་རྣམ་པ་དང་རྟགས་དང་
མཚན་མ་ཇི་ཙམ་གྱིས་ན་ཕྱིར་མི་ལྡོག་པར་རིག་པར་བགྱི། བཀའ་སྩལ་པ། གཟུགས་ལས་
ལྡོག་ན་རྫོགས་པའི་བྱང་ཆུབ་ལས་ཕྱིར་མི་ལྡོག་གོ །ཞེས་སོགས་ཀྱི་མདོ་ཚན་བཅུ་དྲུག་ཆོས་
ཅན། བྱང་སེམས་སྦྱོར་ལམ་པ་ཕྱིར་མི་ལྡོག་པའི་གཏན་ཚིགས་བཤད་པ་ཡིན་ཏེ། ཞེས་སྦྱར།
འགྲེལ་པ་ནི། བྱེད་པ་པོ་མདོ་དང་རྒྱན་ལས་གསུངས་པའི་རྟགས་ཉི་ཤུ་པོ་འདི་དག་གིས། བྱ་བ་
གང་ལ་གནས་པའི་གཞི་དྲི་བ་དང་རྩེ་མོ་དང་བཟོད་པ་དང་ཆོས་ཀྱི་མཆོག་ལ་གནས་པའི་བྱང་
ཆུབ་སེམས་དཔའ་སོ་སོ་བ་རྣམས་ནི་ལས་སུ་བྱ་བ་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་ལས་ཕྱིར་མི་ལྡོག་པར་ཤེས་པར་བྱའོ། །ཉི་ཤུ་པོ་གང་ཞེ་ན། དེ་ལ་བཞི་ལས། དྲོད་ཀྱི་
རྟོགས་བཅུ་གཅིག་ནི། རྒྱུ་མཉམ་གཞག་ཏུ་ཆོས་ཐམས་ཅད་ངོ་བོ་ཉིད་མེད་པར་རྟོགས་པས་
འབྲས་བུ་རྗེས་ཐོབ་ཏུ་གཟུགས་ལ་སོགས་པའི་ཆོས་ལ་ཞེན་པ་བཟློག་པ་དང་། རྒྱུ་དཀོན་
མཆོག་ལ་ཤེས་ནས་དད་པ་ཐོབ་པས་འབྲས་བུ་དེའི་ཡོན་ཏན་ཐེ་ཚོམ་ཟད་པའི་རྗེས་ཀྱི་སྤྱོད་པ་
དང་། རྒྱུ་མི་ཁོམ་པ་བརྒྱད་དུ་མི་སྐྱེ་བའི་སྨོན་ལམ་གྲུབ་པས། འབྲས་བུ་དེ་དག་གི་སྐྱེ་བ་ཟད་པ་
ནི་དེ་གང་ལ་སྤྱོད་པའི་བྱང་སེམས་ཕྱིར་མི་ལྡོག་པའི་གཏན་ཚིགས་སོ། །འདིར་འགྲེལ་ཆེན་ལ་
བརྟེན་ནས་མ་ངེས་པའི་ རིགས་ཅན་གྱི་བྱང་སེམས་ཆོས་ཅན་དུ་འཛིན་པར་བཞེད་ཀྱང་།
གཏན་ཚིགས་དེ་དག་དང་ལྡན་ན། གང་ལ་ཤེས་འདོད་དང་དཔག་འདོད་ཞུགས་པ་དེ་ཉིད་ཆོས་
ཅན་དུ་བཟུང་ངོ༌། །གཏན་ཚིགས་དེ་དག་དང་ལྡན་ཡང་དབང་རྟུལ་ལ་སྒྲུབ་མི་ནུས་ན། རྟགས་
ཆོས་ཀྱི་འབྲེལ་པ་འཁྲུལ་པས་དབང་རྣོན་ཡིན་པ་གཏན་ཚིགས་སུ་འགོད་དགོས་པར་འགྱུར་
རོ༑ ༑ཡང་གཏན་ཚིགས་ཉི་ཤུ་པོ་ཐམས་ཅད་ཀྱི་སྐབས་སུ་ཤེས་ནས་དད་པ་ཐོབ་པས། ཞེས་
སོགས་གཞུང་སྔ་མ་རྣམས་རྟགས་སུ་བཀོད་ནས། ཐེ་ཚོམ་ཟད་པ་སོགས་ཕྱི་མ་རྣམས་བསྒྲུབ་
བ{95-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱའི་ཆོས་བྱེད་པ་ནི་རྒྱུ་རྟགས་སུ་བཀོད་ནས་འབྲས་བུ་སྒྲུབ་པར་སོང་བས། གཏན་ཚིགས་རྣམ་
དག་ཏུ་འགྲོ་དཀའ་བའི་ཕྱིར་ན་རྒྱུ་ལས་འབྲས་བུ་འབྱུང་རུང་དུ་སྒྲུབ་པའམ། ཡོན་ཏན་ལ་ཐེ་
ཚོམ་ཟད་པ་ལྟ་བུ་ཆོས་ཅན་དུ་བཟུང་ནས་རང་རྒྱུ་ཤེས་ནས་དད་ཐོབ་སྔོན་སོང་དུ་སྒྲུབ་པ་ལྟ་
བུའི་ཚུལ་གྱིས་གཏན་ཚིགས་སུ་བཀོད་ན་ལེགས་སོ། །བརྒྱད་པོ་གང་ཞེ་ན། དབང་པོ་མ་ཚང་
བ་སོགས་གཅིག་ཏུ་བསྡུས་ནས་གཞུང་ཇི་ལྟ་བ་བཞིན་ནོ། །གཏན་ཚིགས་བཞི་པ་ནི། སེམས་
ཅན་ལ་དམིགས་པའི་སྙིང་རྗེས་བདག་དགེ་བ་ལ་གནས་ནས་གཞན་ཡང་དགེ་བའི་ཆོས་ལ་
སྦྱོར་བ་དང༌། མཉམ་གཞག་ཏུ་བདག་དང་གཞན་དུ་བརྗེ་བའི་སེམས་ཐོབ་པ་ཉིད་ཀྱི་རྗེས་ཐོབ་
ཏུ་རང་གིས་བྱས་པའི་སྦྱིན་སོགས་ཀྱི་དགེ་བ་སེམས་ཅན་གཞན་གྱི་ཡུལ་ལ་ཡོངས་སུ་བསྔོ་བ་
དང༌། མཉམ་གཞག་ཏུ་ཆོས་ཟབ་མོ་ཡང་དག་པར་རྫོགས་པས་རྗེས་ཐོབ་ཏུ་ཟབ་མོའི་དོན་ལ་
སོམ་ཉི་མེད་པར་གཞན་ལ་སྟོན་ནུས་པ་དང་། བསམ་པས་གཞན་ལ་ཕན་པ་ཉིད་དུ་ཞུགས་
པས་སྦྱོར་བ་ལུས་དང་ངག་དང་ཡིད་ཀྱི་ལས་དང་ལྡན་པ་དང་། བསླབ་པ་གསུམ་ལ་སློབ་པའི་
སྦྱོར་བ་ཕུན་སུམ་ཚོགས་པས་གསུམ་པོ་ལ་བར་དུ་གཅོད་པའི་སྒྲིབ་པ་ལྔ་པོ་དག་རྗེས་ཐོབ་ཀྱི་
དུས་གང་དུ་ཡང་མི་འགྲོགས་པ་དང་། ལྔ་པོ་གང་ཞེ་ན། འདོད་པ་ལ་འདུན་པ་དང་གནོད་
སེམས་གཉིས་ཀྱིས་ནི་ཚུལ་ཁྲིམས་ཀྱི་བསླབ་པ་ལ་སྒྲིབ། གཉིད་དང་རྨུགས་པས་ལྷག་པ་ཏིང་
ངེ་འཛིན་གྱི་བསླབ་པ་ལ་སྒྲིབ། རྒོད་པ་དང་འགྱོད་པ་དང་ཐེ་ཚོམ་དག་གིས་ནི་ཤེས་རབ་ཀྱི་
བསླབ་པ་ལ་སྒྲིབ་པའོ། །ཡང་མཉམ་གཞག་ཏུ་གཉེན་པོ་སྟོང་པ་ཉིད་བསྒོམ་པ་ལ་བརྩོན་པ་
ཉིད་ཀྱིས་རྗེས་ཐོབ་ཏུ་མ་རིག་པ་དང་ལྟ་བའི་བག་ལ་ཉལ་འཇོམས་པའི་ལུས་ངག་གི་བྱེད་པ་
ཅན་དང་། བླང་དོར་གྱི་གནས་ལ་རྟག་ཏུ་མཉམ་པར་བཞག་པ་ཉིད་ཀྱིས་དྲན་པ་དང་ཤེས་
བཞིན་དང་ལྡན་པ་དང་ཞེས་པ། འདིར་སྔ་ཕྱི་བཟློག་སྟེ་བཤད་ན་གོ་བདེ་བར་མངོན་ནོ། །ཕྱི་
ནང་གི་གཙང་སྦྲ་ཀུན་ཏུ་སྤྱོད་པ་ཉིད་ཀྱིས་གོས་ལ་སོགས་པ་གཙང་བ་ཞེས་བྱ་བ་རྣམས་སོ། །
31
ག
-}96-



གྲགས་ཆེན་བཅོ་བརྒྱད་ཀྱི་མངོན་རྒྱན་པ་ཎ་ཤཱཀ་འགྲེལ་སྐོར་བཞུགས། ༼༦༧
གཉིས་པ་རྩེ་མོའི་རྟགས་དྲུག་ནི། དགེ་བའི་རྩ་བ་འཇིག་རྟེན་ཐ་མལ་པ་ལས་མངོན་པར་
འཕགས་པ་ཉིད་ཀྱིས་ཕྱིའི་ལུས་ལ་སྲིན་བུའི་རིགས་བརྒྱད་ཁྲི་མི་འབྱུང་བ་དང་། ནང་དུ་མ་
ཆགས་པ་སོགས་དགེ་བའི་རྩ་བ་གསུམ་རྣམ་པར་དག་པས་རྗེས་ཀྱི་སེམས་ལ་གྱ་གྱུ་མེད་པ་
དང༌། ནང་དུ་རྙེད་པ་དང་བཀུར་སྟི་སོགས་ལ་མི་ལྟ་བའི་སེམས་ཡོད་པ་ཉིད་ཀྱིས་རྗེས་ཐོབ་ཏུ་
ཕྱག་དར་ཁྲོད་ལ་སོགས་པ་སྦྱངས་པའི་ཡོན་ཏན་ཡང་དག་པར་ལེན་པ་དང་། ནང་དུ་སྦྱིན་པ་ལ་
སོགས་པའི་ཁྱད་པར་མཆོག་ཏུ་བསྒྲུབ་པས་རྗེས་ཐོབ་ཏུ་དེ་དག་དང་འགལ་བ་སེར་སྣ་དང་
འཆལ་པའི་ཚུལ་ཁྲིམས་སོགས་མེད་པ་དང་། ཆོས་ཐམས་ཅད་ཆོས་ཀྱི་དབྱིངས་སུ་ཡང་དག་
པར་སྡུད་པ་ཉིད་ཀྱི་ཆོས་ཉིད་དང་མི་འགལ་བར་ཤེས་རབ་ཀྱི་ཕ་རོལ་ཏུ་ཕྱིན་པ་དང་ལྡན་པར་
འགྲོ་བ་དང་། འགྲོ་བ་ཐམས་ཅད་བུ་གཅིག་པ་ལྟར་བདག་ཉིད་ཀྱི་བྱས་པ་ཉིད་ཀྱིས་གཞན་གྱི་
དོན་དུ་དམྱལ་བ་ཡང་འདོད་པ་ཞེས་བྱ་བ་དང་དྲུག་གོ །གསུམ་པ་བཟོད་པའི་རྟགས་གཉིས་ནི།
རང་གི་རྟོགས་པ་ལ་ཡིད་ཆེས་པའི་ཆོས་ཉིད་ཀྱིས་གཞན་གྱིས་བཀྲིར་མི་བཏུབ་པ་དང་། སངས་
རྒྱས་ཉིད་ཀྱིས་གསུངས་པའི་ཐབས་ཤེས་པ་ལ་མཁས་པ་ཉིད་ཀྱིས་བླ་མེད་བྱང་ཆུབ་ཀྱི་ལམ་
ལྟར་བཅོས་མ་ཉེ་བར་སྟོན་པའི་བདུད་ལ་བདུད་ཉིད་དུ་རྟོགས་པ་ཞེས་བྱ་བ་སྟེ་གཉིས་དང་།
བཞི་པ་ཆོས་མཆོག་གི་རྟགས་ནི། སྤྱོད་པ་ཐམས་ཅད་ལ་འཁོར་གསུམ་དུ་མཚན་མར་འཛིན་པ་
རྣམ་པར་དག་པས་སངས་རྒྱས་དགྱེས་པའི་སྤྱོད་པ་ཅན་ཞེས་བྱ་བ་འདི་རྣམས་སོ། །
གསུམ་པ་མཐོང་ལམ་པ་ཕྱིར་མི་ལྡོག་པའི་རྟགས་བཤད་པ་ལ་གཉིས་ལས། དང་པོ་
བསྟན་པ་ལ། མཚམས་སྦྱར་སོགས་གསུམ་ནི་གཞུང་ཇི་ལྟ་བ་བཞིན་ཏེ། མདོ་ལས་ནི་བསྟན་
བཤད་གཉིས་སུ་ཕྱེ་བ་མེད་དོ། །རྩ་བར་ནི། གཟུགས་སོགས་འདུ་ཤེས་ལྡོག་པ་སོགས་སྒྲས་
ཟིན་གྱི་བཅུ་དྲུག་པོ་འདི་ཉིད་ཤེས་བཟོད་སྐད་ཅིག་མ་བཅུ་དྲུག་གི་ངོས་འཛིན་དུ་མཛད་ནས་དེ་
ཉིད་རྟགས་སུ་བཤད་ལ། འགྲེལ་པར་ནི་མཉམ་གཞག་གི་ཤེས་བཟོད་བཅུ་དྲུག་པོ་ངོས་བཟུང་
-197-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་རྩ་བའི་ཚིག་ཟིན་གྱི་བཅུ་དྲུག་པོ་ནི་མཉམ་གཞག་དེས་དྲངས་པའི་རྗེས་ཐོབ་ཏུ་བཤད་ནས་
དེའི་རྟགས་སུ་མཛད་པ་དང་། དེ་ལ་མཉམ་གཞག་གཅིག་གི་མིང་གིས་འདོགས་པའི་ཆོས་
གསུམ་ཚང་བར་བྱེད་དོ། །གཉིས་པ་བཤད་པ་ལ། དང་པོ་རྩ་བ་ནི། རབ་འབྱོར་གྱིས་གསོལ་
པ༑ བྱང་སེམས་ཆེན་པོ་གང་ལས་ལྡོག་ན་བྱང་ཆུབ་ལས་ཕྱིར་མི་ལྡོག་པ་ལགས། བཀའ་སྩལ་
པ༑ གཟུགས་ཀྱི་འདུ་ཤེས་དང་ཚོར་བའི་འདུ་ཤེས་ལས་ཕྱིར་ལྡོག་ན་རྫོགས་པའི་བྱང་ཆུབ་
ལས་ཕྱིར་མི་ལྡོག་གོ །ཞེས་སོགས་ཀྱི་མདོ་ཚན་ཆོས་ཅན། ཤེས་བཟོད་སྐད་ཅིག་མས་དྲངས་
པའི་རྗེས་ཐོབ་ཀྱི་སྤྱོད་པ་བཅུ་དྲུག་ངོས་བཟུང་བ་ཡིན་ཏེ་ཞེས་སྦྱར། འགྲེལ་པ་ལ་གཉིས་ཏེ།
དངོས་བསྟན་རྟགས་ཀྱི་དབྱེ་བ་དང་། རྟགས་དེ་དག་མཉམ་གཞག་ཡིན་པ་ལ་རྩོད་པ་སྤང་བའོ།།
དང་པོ་ལ་བཞི་ལས། སྡུག་བདེན་གྱི་རྣམ་པའི་དབང་དུ་བྱས་པ་ནི། མཉམ་གཞག་ཏུ་གཟུགས་
སོགས་རང་གི་མཚན་ཉིད་ཀྱིས་སྟོང་པ་ཉིད་དུ་རྟོགས་པས། རྗེས་ཐོབ་ཏུ་གཟུགས་ལ་སོགས་
པའི་ཆོས་སུ་མཚན་མར་རྟོག་པ་ལས་ལྡོག་པ་དང་། དེ་བཞིན་མཉམ་རྗེས་སོ་སོར་སྦྱར་ནས་
བསམ་གཏན་དང་གཟུགས་མེད་ལ་ཞུགས་ཀྱང་དེའི་དབང་གིས་སྐྱེ་བའི་ཡན་ལག་ཡོངས་སུ་
ཟད་པ་ཞེས་བྱ་བའི་བར་ནི་སྡུག་བདེན་གྱི་རྣམ་པའི་དབང་དུ་བྱས་པའོ། །དེ་བཞིན་དུ་ཀུན་
འབྱུང་གི་རྣམ་པ་གཞུང་ཇི་ལྟ་བ་བཞིན་དུ་དང་། གསུམ་པ་འགོག་པའི་རྣམ་པ་ལ་བཞི་སྟེ། ཤེས་
བྱ་ཕུང་སོགས་ལ་ཞེན་པ་དགག་པ་དང་། མི་མཐུན་ཕྱོགས་ལ་ཞེན་པ་དགག་པ། གཉེན་པོ་
རྣམ་བྱང་ལ་ཞེན་པ་དགག་པ། མིང་ལ་ཞེན་པ་དགག་པའོ། །དང་པོ་ནི། མཉམ་གཞག་ཏུ་སྟོང་
པ་ཉིད་ལ་མཆོག་ཏུ་གནས་པ་ཉིད་ཀྱིས་རྗེས་ཐོབ་ཏུ་ཕུང་པོ་དང་སྐྱེ་མཆེད་དང་ཁམས་རྣམས་
ལ༑ མདོ་ལས་སྦྱོར་བ་དང་རྗེས་སུ་སྦྱོར་བ་དག་ཏུ་མི་བྱའོ། །ཞེས་གསུངས་པ་དེ་ལྟར། དང་
པོར་ཞེན་པ་སྦྱོར་བ་དང་། རྒྱུན་དུ་ཞེན་པ་རྗེས་སུ་སྦྱོར་བའི་གནས་པ་སོ་སོར་བཀག་པ་དང་།
གཉིས་པ་ནི། མཉམ་གཞག་ཏུ་མི་མཐུན་པའི་ཞེས་སོགས་དང་། གསུམ་པ་ནི། མཉམ་གཞག་
-198-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
ཏུ་རྣམ་པར་རྟོག་པའི་ཞེས་སོགས་དང་། འདི་མདོ་ལས་མ་བཤད་དོ་སྙམ་ན། དམག་གི་གཏམ་
གྱི་སྦྱོར་བ་དང་ཞེས་པས་བྱང་ཆུབ་ཀྱི་རྒྱུ་ཚོགས་མཚོན་པའོ། །བཞི་པ་ནི། མཉམ་གཞག་ཏུ་
གཟུང་བ་དང་འཛིན་པ་དག་སྤང་བར་བྱ་བ་ཉིད་ཀྱིས་རྗེས་ཐོབ་ཏུ་དབང་པོ་དང་དབང་རྟེན་
དང་། རྣམ་པར་ཤེས་པ་དང་། ཡུལ་དང་། བདག་སྲོག་སོགས་དང་། སྤང་གཉེན་གྱི་གཏམ་ལ་
སྦྱོར་བ་དང་། རྗེས་སུ་སྦྱོར་བའི་གནས་པ་སོ་སོར་བཀག་པ་ཞེས་བྱ་བ་ནི་འགོག་པའི་དབང་དུ་
བྱས་པའི་རྣམ་པའོ། །མདོ་ན་དབང་པོ་སོགས་ཀྱི་སྒྲས་བསྟན་པ་མེད་ཀྱང་། གྲོང་གི་སྒྲས་དབང་
པོ་དང་། གྲོང་ཁྱེར་གྱི་སྒྲས་དབང་རྟེན་དང་། གྲོང་རྡལ་གྱི་སྒྲས་བསྟན་པའི་ཡུལ་དང་། རྣམ་
པར་ཤེས་པ་དང་། གཡུལ་འགྱེད་པའི་གཏམ་གྱིས་སྤང་གཉེན་ལ་ཞེན་པ་འགོག་པ་མཚོན་པ་
ཡིན་ནོ། །ལམ་བདེན་གྱི་དབང་དུ་བྱས་པ་ནི། མཉམ་གཞག་ཏུ་སྦྱིན་པ་ལ་སོགས་པའི་ཁྱད་
པར་ཞེས་དང་། དེ་ཡང་མཉམ་གཞག་ཏུ་ཆོས་ཐམས་ཅད་སོགས་དང་། མཉམ་གཞག་ཏུ་རང་
གི་རྟོགས་པ་ལ་མངོན་པར་ཞེས་སོགས་དང་། མཐའ་གཅིག་ཏུ་རྣམ་མཁྱེན་ལ་གཞོལ་བ་ཉིད་
ཀྱིས་ཞེས་སྦྱར་བ་ནི་འགོག་པའི་རྣམ་པ་དག་ཡིན་ནོ། །དེ་ལྟར་བཤད་པ་ན་རྒྱུ་མཉམ་གཞག་
རྣམས་ནི་བདེན་པ་བཞི་པོ་དེ་དང་དེའི་བཟོད་ཤེས་དངོས་ཡིན་ལ། རྗེས་རྣམས་ནི་རྒྱུའི་མིང་
གིས་འབྲས་བུ་ལ་བཏགས་པའོ། །གལ་ཏེ་རྗེས་ཀྱི་སྤྱོད་པ་འདི་རྣམས་མངོན་དུ་འགྱུར་བའམ།
འོན་ཏེ་མི་འགྱུར་ན་ནི་རྟགས་སུ་འགལ་ལ། འགྱུར་ན་ནི་ཤེས་བཟོད་བཅུ་དྲུག་གི་གྲངས་ངེས་
ཉམས་པ་དང་། ཀུན་ལས་བཏུས་སུ་མཐོང་བའི་ལམ་ལ་བདེན་པར་རྣམ་པར་འཇོག་ལ།
མངོན་པར་རྟོགས་པའི་མཐའ་ལས་བྱུང་བ་ཀུན་རྫོབ་ཀྱི་ཤེས་པ་རྣམས་འཐོབ་སྟེ་མངོན་དུ་བྱེད་
པ་ནི་མིན་ནོ། །ཞེས་པ་དང་འགལ་ལོ་སྙམ་པ་ལ། བོད་སྔ་མས་མཐོང་ལམ་ལ་རྗེས་ཐོབ་བཞེད་
པ་རྒྱན་རྩ་འགྲེལ་གྱི་ལུགས་དང་། མི་བཞེད་པ་མངོན་པའི་ལུགས་སོ་ཞེས་གསུངས་ཀྱང་།
བདེན་པ་མངོན་པར་རྟོགས་པ་ལ་ལམ་བཞི་ལས། བར་ཆད་མེད་པ་དང་རྣམ་པར་གྲོལ་བའི་
-199-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་ནི་མཐོང་ལམ་དངོས་དང༌། སྦྱོར་བའི་ལམ་གྱི་ངེས་འབྱེད་ཆ་མཐུན་དང་། ཁྱད་པར་གྱི་
ལམ་གྱི་སྐབས་སུ། སེང་གེ་རྣམ་བསྒྱིངས་དང་རྗེས་ཐོབ་རྟེན་འབྲེལ་ལ་རྟོག་ཚུལ་གསུངས་པའི་
རིགས་པས་རྟགས་སུ་གཟུང་བྱའི་རྗེས་ཐོབ་འདི་རྣམས་ལམ་གཉིས་ཀྱི་ནང་ནས་མཐོང་ལམ་དུ་
མི་འཇོག་ཀྱང་། མངོན་རྟོགས་ཀྱི་ནང་ནས་བདེན་པ་མངོན་རྟོགས་སུ་བཞག་དགོས་ཏེ། རྗེས་
ལ་མངོན་རྟོགས་སུ་འཇོག་པ་ནི་སྒོམ་ལམ་གྱི་སྤང་བྱ་རྟོག་པའི་སྤོང་བ་གཉེན་པོ་ནས་མགོ་
འཛིན་དགོས་པས་སོ། །དེའི་ཕྱིར་བདེན་པ་མངོན་རྟོགས་ཀྱི་རྗེས་ཐོབ་ལ་གནས་པའི་བྱང་
སེམས་ཆོས་ཅན། མཉམ་གཞག་ཏུ་རྫོགས་བྱང་ལས་ཕྱིར་མི་ལྡོག་པའི་རྟོགས་པ་སྔོན་དུ་སོང་
བ་ཡིན་ཏེ། སྐབས་འདི་ནས་བསྟན་པའི་རྗེས་ཐོབ་ཀྱི་སྤྱོད་པ་ཁྱད་པར་ཅན་ལ་གནས་པའི་
ཕྱིར། ཞེས་འགོད་པར་བྱེད་དོ། །འོ་ན། བློ་ལྡན་མཐོང་བའི་ལམ་གནས་ཀྱི། །ཞེས་བཤད་པ་
མིན་ནམ། ཞེས་བཤད་མོད། དེ་འདྲའི་སྐད་ཅིག་བཅུ་དྲུག་ནི། །ཞེས་ཀྱང་བཤད་པས་ཤེས་
བཟོད་སྐད་ཅིག་མ་ཉིད་རྟགས་སུ་བསྒྲུབ་པར་མི་ནུས་སོ། །དེ་ལྟ་ན་ཡང་གཏན་ཚིགས་འགོད་
ཚུལ་དེ་རྒྱུ་སྔོན་སོང་སྒྲུབ་ཡིན་པས། བྱང་སེམས་མཐོང་ལམ་པ་དབང་འབྲིང་རྫོགས་བྱང་ལས་
ཕྱིར་མི་ལྡོག་ཏུ་སྒྲུབ་པའི་གཏན་ཚིགས་དངོས་ཡིན་ནོ། །གཉིས་པ་རྩོད་པ་སྤང་བ་ལ། རྩོད་པ་
ལ་དངོས་དང་། དེ་ སྤང་བ་གཉིས་ལས། དང་པོ་ནི། ཤེས་བཟོད་སྐད་ཅིག་མ་བཅུ་དྲུག་པོ་
རྣམས་ཆོས་ཅན། བྱང་སེམས་མཐོང་ལམ་པ་གཞན་ངོར་ཕྱིར་མི་ལྡོག་ཏུ་ཡིད་ཆེས་པར་བྱེད་
པའི་མཚན་ཉིད་དག་ཇི་ལྟར་ཡིན་ཏེ་རྣལ་འབྱོར་པའི་རྒྱུད་ལ་སོ་སོ་རང་ཁོ་ནས་རིག་པའི་ཡེ་
ཤེས་ཡིན་པའི་ཕྱིར་ཞེ་ན། ཞེས་པའོ། །ལན་ལ། རྩ་བར་རྗེས་ཐོབ་ལ་མཉམ་གཞག་གི་མིང་
གིས་བཏགས་པར་བསྟན་པ་དང་
། དེས་ན་རྗེས་ཐོབ་ཉིད་རྟགས་སུ་བསྟན་པའོ། །དང་པོ་ནི།
མཐོང་ལམ་པ་ཕྱིར་མི་ལྡོག་གི་གཏན་ཚིགས་འཆད་པའི་སྐབས་འདིར། རྗེས་ཐོབ་ལ་མཉམ་
གཞག་གི་མིང་གིས་ཉེ་བར་བཏགས་ནས་བཤད་དེ། དེར་འདོགས་པའི་ཆོས་གསུམ་ཚང་བས་
-2fjfj-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
སོ༑ ༑གསུམ་གང་ཞེ་ན། འདོགས་པའི་རྒྱུ་མཚན་ནི། དེའི་འབྲས་བུ་ཡིན་པ་དང་། དགོས་པ་
རྣལ་འབྱོར་པ་རྣམས་ཀྱི་རྗེས་ཀྱི་ཐ་སྙད་ནི་སེམས་ཅན་འདུལ་བའི་དགོས་པའི་དབང་མ་
གཏོགས་པ་ཐམས་ཅད་དུ་མཉམ་གཞག་གི་རྟོགས་པ་དང་མཐུན་པ་ཁོ་ན་ཡིན་ནོ། །ཞེས་ཤེས་
པར་བྱ་བའི་ཕྱིར་ཡིན་པས་སོ། །གནོད་བྱེད་ནི། མཉམ་གཞག་དངོས་ཡིན་པ་ལ་སྟོན་མི་དགོས་
པས། ཤེས་བཟོད་དངོས་ཡིན་པ་ལ་སྟོན་དགོས་ཀྱང་། འགྲེལ་པར་བདེན་པ་བཞིའི་རྣམ་པར་
དངོས་སུ་བཤད་པ་ལ། འགྲེལ་བཤད་མཛད་པ་དག་གིས་ཤེས་བཟོད་དངོས་སུ་བཤད་པས་
དཀའ་བའི་གནས་སུ་གྱུར་མོད། བཟོད་ཤེས་དངོས་མིན་ཏེ། མཉམ་གཞག་གི་རྗེས་ལས་ཐོབ་
པའི་ ཕྱིར། ཞེས་པ་ཉིད་དོ། །གཉིས་པ་ནི། གཟུགས་སོགས་འདུ་ཤེས་ ལྡོག་པ་དང་། ཞེས་
སོགས་ཀྱི་སྐབས་ནས་བསྟན་པའི་རྗེས་ཐོབ་ལུས་ངག་གི་སྤྱོད་པ་ཁྱད་པར་ཅན་བཅུ་དྲུག་པོ་
ཆོས་ཅན། བྱང་ཆུབ་སེམས་དཔའ་མཐོང་བའི་ལམ་ལ་གནས་པ་ཕྱིར་མི་ལྡོག་པའི་མཚན་ཉིད་
དག་ཡིན་ཏེ། ཁྱོད་ཀྱི་རྟགས་ཀྱིས་དེ་ལྟར་བསྒྲུབ་པའི་ཕྱོགས་ཆོས་རྒོལ་བའི་མངོན་སུམ་གྱིས་
གྲུབ་ཅིང་། ཁྱབ་འབྲེལ་དེ་བྱུང་འབྲེལ་བ་ངེས་བྱེད་ཀྱི་ཚད་མ་ལུང་ལ་བརྟེན་ནས་འགྲུབ་པའི་
ཕྱིར། ཇི་ལྟར་འགྲུབ་པ་ནི། བཤད་ཟིན་པ་དེ་ལྟར་བཟོད་པ་དང་ཤེས་པའི་སྐད་ཅིག་མ་བཅུ་
དྲུག་གིས་བསྡུས་པ་གོང་དུ་རྒྱུའི་ཆ་ནས་བཤད་པ་འདི་རྣམས་མཉམ་གཞག་ཏུ་ཡང་དག་པར་
འཐོབ་པ་ན། དག་པ་འཇིག་རྟེན་པ་གཟུང་བ་དང་འཛིན་པར་མངོན་པར་མ་ཞེན་པའི་རྣམ་པ་
ཅན་དུ་རྗེས་ཀྱི་སེམས་ཀྱིས་བསྡུས་པ་མཉམ་གཞག་རང་དང་མཐུན་པའི་འབྲས་བུ་གཟུགས་
ལ་སོགས་པའི་འདུ་ཤེས་བཟློག་པ་ལ་སོགས་སྔར་རྟགས་སུ་བཤད་པ་བཅུ་དྲུག་པོ་དེ་བསྐྱེད་
པའི་ཕྱིར་ན་རྒྱུ་འབྲས་ཀྱི་འབྲེལ་པ་ངེས་སོ། །ཤེས་བཟོད་སྐད་ཅིག་མའི་མིང་ཅན་དེ་རྣམས་
བཟོད་ཤེས་བཏགས་པ་བར་བཤད་པ་མདོ་དང་རྗེ་བཙུན་གྱི་དགོངས་པ་ཡིན་ཏེ། དེ་ལྟར་མ་
ཡིན་ན་རྣལ་འབྱོར་པའི་རྒྱུད་ལ་སོ་སོ་རང་གིས་རིག་པའི་སྐད་ཅིག་མ་རྣམས་ཇི་ལྟར་གཞན་
-2f11-



t
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར་མི་ལྡོག་ཏུ་ཡིད་ཆེས་པར་བྱེད་པའི་མཚན་ཉིད་དག་ཡིན། མ་ངེས་ཏེ། མཉམ་རྗེས་གཉིས་
ཀ་ལ་བཟོད་ཤེས་བཅུ་དྲུག་ཐ་དད་དུ་ཚང་བར་ཡོད་དོ་ཞེ་ན། ཡོད་པ་མིན་ཏེ། བཤད་མ་ཐག་
པའི་རྗེས་ཐོབ་དེ་དག་མཐོང་ལམ་གྱི་སྐབས་ཉིད་དུ་ནི་མི་སྐྱེ་བའི་ཆོས་ཅན་ཡིན་པས་སོ། །
གསུམ་པ་སྒོམ་ལམ་པ་ཕྱིར་མི་ལྡོག་གི་རྟགས་བཤད་པ་ལ་གཉིས་ཏེ། སྒོམ་ལམ་
གཏན་ལ་དབབ་པ་དང་། ཁྱད་པར་གྱི་གཞི་རྟགས་དོན་དངོས་བཤད་པའོ། །དང་པོ་ལ་གསུམ་
ལས། མཚམས་སྦྱར་བ་ནི། དེའི་འོག་ཏུ་སོགས་དང་། རྩ་བ་ནི། རབ་འབྱོར་གྱིས་གསོལ་བ།
བྱང་ཆེན་གང་ལ་གནས་ན་སངས་རྒྱས་ཀྱི་ཆོས་རྣམས་ཡོངས་སུ་རྫོགས་པར་འགྱུར་བའི་གནས་
ཟབ་མོ་དེ་གང་ལགས། སྟོང་པ་ཉིད་དང་མཚན་མ་མེད་པའོ། །ཞེས་སོགས་ཀྱི་མདོ་ཆོས་ཅན།
སྒོམ་ལམ་གྱི་ངོ་བོ་ཟབ་མོ་སྟོང་པ་ཉིད་དུ་བཤད་པ་ཡིན་ཏེ། ཞེས་པས་འགྲེལ་པ་ལ། སྤྱིར་ཟབ་
མོ་ངོས་བཟུང་། ཟབ་མོ་དེ་དང་ལྡན་པས་སྒོམ་ལམ་ཟབ་པར་བསྒྲུབ་པའོ། །དང་པོ་ནི། སྟོང་པ་
ཉིད་ཀྱི་ཡེ་ཤེས་གང་ཡིན་པ་དེ་དག་ནི་ཆོས་ཅན། ཟབ་མོ་ཡིན་ཏེ། སྒྲོ་འདོགས་པ་དང་སྐུར་པ་
འདེབས་པའི་མཐའ་ལས་གྲོལ་བ་ཉིད་ཀྱིས་ན་རྟོག་པའི་ཡུལ་ལས་འདས་པའི་ཕྱིར། ཟབ་མོ་
དེའི་རྣམ་གྲངས་ཀྱི་དབྱེ་བ་ནི། མདོ་ལས་གསུངས་པའི་སྟོང་པ་ཉིད་ལ་སོགས་པའི་མིང་ཅན་
ཡིན་ལ། གཏན་ཚིགས་དེ་བསྒྲུབ་པ་ནི་སྟོང་པ་ཉིད་ལ་སོགས་པ་ལ་ཀུན་བརྟགས་པ་དང༌།
རྣམ་པར་བརྟགས་པའི་གཟུགས་མེད་པ་ན། གོ་རིམ་བཞིན་དུ་སྒྲོ་འདོགས་པའི་མཐའ་ལས་
གྲོལ་བ་དང་། སྟོང་པ་ཉིད་ལ་སོགས་པ་རྣམ་པར་བརྟགས་པའི་གཟུགས་ལས་གཞན་དུ་
གནས་པ་ཡང་མ་ཡིན་པས་སྐུར་པ་འདེབས་པའི་མཐའ་ལས་གྲོལ་བ་ཉིད་དོ། །འདིར་མཐའ་
གཉིས་སེལ་བྱེད་ཀྱི་གཞུང་དེ་ནི་གཟུགས་སྟོང་པའོ་ཞེས་པའི་མདོ་ཚན་གཉིས་ཀྱི་དོན་ནོ། །
གཟུགས་སོགས་ཐམས་ཅད་གཟུང་འཛིན་གཉིས་ཀྱིས་སྟོང་པ་དང་དེས་སྟོང་པའི་སྟོང་ཉིད་ཀྱི་
གཟུགས་སོགས་སུ་འཆད་པ་སྟེ་འདི་ཡང་སྟོང་པ་ཉིད་ཀྱི་ཡེ་ཤེས་ཁས་བླངས་ནས་དེ་ཐེག་ཆེན་
-202-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
སྒོམ་ལམ་གྱི་ཉམས་སུ་མྱོང་བྱར་འཆད་པས་ན་རྣལ་འབྱོར་སྤྱོད་པའི་ལུགས་ལྟར་གཟུང་ངོ་། །
ཞར་ལ་ངོ་བོ་ཉིད་མེད་པར་སྨྲ་བ་གཞན་དག་ལྟར་ན་ནི། གཟུགས་སྟོང་པའོ་ཞེས་པས་ཆོས་
ཐམས་ཅད་རང་སྟོང་དུ་བསྟན་པས་སྒྲོ་འདོགས་ཀྱི་མཐའ་སེལ། སྟོང་པ་ཉིད་གཟུགས་སོ་ཞེས་
པས་གནས་ཚུལ་ལ་གྲུབ་པ་མེད་ཀྱང་འཁྲུལ་ངོར་སྣ་ཚོགས་སུ་སྣང་བས་སྐུར་འདེབས་ཀྱི་
མཐའ་སེལ་བར་བཞེད་མོད། དེའི་ཚེ་ན། སྟོང་ཉིད་ཟབ་པ་དང་། ཆོས་དབྱིངས་ཡེ་ཤེས་ཟབ་
མོ་དང་གནས་ལུགས་སུ་ཁས་མི་ལེན་ཏེ། དེའི་ཚེ་ན་དེ་དག་གི་རིགས་པའི་དཔྱད་པ་མི་བཟོད་
པས་གང་དུ་ཡང་ཁས་མི་ལེན་པའི་ཕྱིར། དེ་དང་སྐབས་འདི་མི་འདྲ་སྟེ། རིགས་པས་དཔྱད་མི་
བཟོད་པ་ཙམ་གྱིས་གནས་ཚུལ་ལ་མེད་པའི་ངེས་པ་ཁས་ལེན་མི་ལེན་གྱི་ཁྱད་པར་ལས་སོ། །
གཉིས་པ་ནི། འདིར་བསྟན་བསྒོམ་པའི་ལམ་ནི་ཆོས་ཅན། ཟབ་མོ་ཡིན་ཏེ། སྒྲོ་སྐུར་གྱི་མཐའ་
དང་བྲལ་བའི་སྟོང་པ་ཉིད་ཀྱི་ཡེ་ཤེས་དེའི་ངོ་བོར་སྐྱེས་པས་ན་ཟབ་མོ་ཉིད་དང་ལྡན་པའི་ཕྱིར།
འོག་ནས་ཆོས་ཉིད་ཀྱི་རང་གི་ངོ་བོར་འདོད་པའི་དངོས་པོ་ཞེས་པ་དང་མཐུན་ནོ། །གཉིས་པ་
ཁྱད་པར་གྱི་གཞི་ལ། ངོ་བོ་དང་། དབྱེ་བ། རྩོད་པ་སྤང་བ་དང་གསུམ། དང་པོ་ལ་མཚམས་
སྦྱར་བ་ནི། དེ་ལྟར་སོགས་ཏེ། འདི་ཡང་སྒྲོ་སྐུར་དང་བྲལ་བ་ཁྱད་ཆོས་སུ་སྟོན་པ་ཡིན་གྱི།
ཟབ་པ་ནི་ཁྱད་པར་གྱི་གཞི་ལས་མ་འདས་སོ། །རྩ་བ་ནི་རབ་འབྱོར་གྱིས་ཇི་ལྟར་ན་གནས་དེ་
ལ་གནས་པས་སངས་རྒྱས་ཀྱི་ཆོས་རྣམས་རྫོགས་པར་བགྱི་བ་ལགས་ཞེས་ཞུས་པའི་ལན་དུ།
དེ་བཞིན་ཉིད་སོགས་ལ། སེམས་འཇལ། ངེས་པར་རྟོག་པས། ཞེས་སོགས་ཀྱི་མདོ་ཆོས་ཅན།
སྒོམ་ལམ་གྱི་མཚན་ཉིད་ངོས་བཟུང་བ་ཡིན་ཏེ། དེ་སྦྱོར་དངོས་རྗེས་གསུམ་གྱི་སྒོ་ནས་ངོས་
འཛིན་པར་ རྩ་འགྲེལ་གྱིས་བཀྲལ་བའི་ཕྱིར། འགྲེལ་པ་ནི། སྦྱོར་བ། ཐོས་པ་དང་བསམ་པ་
དང༌། དངོས་གཞི་བསྒོམ་པ་ལས་བྱུང་བའི་ཤེས་རབ་དག་གམ། ཏིང་ངེ་འཛིན་གྱི་སྦྱོར་བ་དང་།
དངོས་གཞི་དང་། རྗེས་ལས་བྱུང་བའི་ཤེས་རབ་ཀྱི་བྱེད་པས་གཞི་ངེས་པར་འབྱེད་པའི་ཆ་དང་
བར3བ
-2[03-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐུན་པ་ལ་སོགས་པ་གསུམ་ལ། ལས་སུ་བྱ་བ་ངེས་པར་མཐོང་བའི་དོན་ཡང་དང་ཡང་དུ་
སེམས་པ་དང་འཇལ་དང་ངེས་པར་རྟོག་པ་དག་ནི་ཁྱད་གཞི་སྒོམ་པའི་ལམ་རྒྱུན་ཆགས་པ་ཡིན་
ནོ༑ ༑ཞེས་ངོས་བཟུང་བ་ཡིན་ནོ། གོ་རིམ་བཞིན་དུ་ཞེས་པ། འཇལ་བ་སྒོམ་བྱུང་དང་དངོས་
གཞི་ལ་སྦྱར་ནས། སེམས་པ་དང་རྟོག་པ་ཐོས་བསམ་དང་སྦྱོར་འཇུག་ལ་སྦྱོར་བ་ཉིད་དོན་ལ་
འབྱོར་མོད། གཞན་དག་གིས་ལྷག་མཐོང་གི་ངོ་བོ་རྟོག་པར་བསྒྲུབ་པའི་ལུང་དུ་གཞུང་འདི་
འདྲེན་པ་དེ་དག་ལ་ནི་ཐེག་ཆེན་གྱི་སྒོམ་ལམ་མཉམ་གཞག་གི་ངོ་བོར་གྱུར་པའི་རྣལ་འབྱོར་
མངོན་སུམ་མི་སྲིད་པ་ཉིད་དུ་ཐལ་བར་འགྱུར་རོ། །གཉིས་པ་ལ་གསུམ་ལས། དང་པོ་གཉིས་
ནི་གཞུང་བཞིན་ཏེ། རབ་འབྱོར་ཡུམ་དང་བྲལ་བ་དཀོན་མཆོག་གསུམ་ལ་མཆོད་པའི་བསོད་
ནམས་ཆེས་མང་བ་དེ་བས་ཀྱང་ཡུམ་འདི་ཚིག་གཅིག་ཙམ་གཞན་ལ་བསྟན་པ་བསོད་ནམས་
མང་བར་གསུངས་པའི་མདོ་ཚན་དགུ་ཆོས་ཅན། སྒོམ་ལམ་ལ་དགུར་ཕྱེ་བ་ཡིན་ཏེ། ཞེས་སྦྱར།
འགྲེལ་པ་ནི། གོང་དུ་སྟོང་པ་ཉིད་ཀྱི་ངོ་བོར་བཤད་པ་དང་དགུར་འབྱེད་པ་འགལ་ལོ་ཞེ་ན།
དོན་དམ་པར་སྟོང་ཉིད་ཀྱི་མཚན་ཉིད་ཅན་ཡིན་ཀྱང་། ཀུན་རྫོ་བ་ཏུ་རྣམ་པའི་སྒོ་ནས་རྣམ་པར་
བརྟགས་པའི་གཉེན་པོའི་དབྱེ་བ་ལས་གྲངས་བཞིན་དུ་འདོད་པའི་ས་དགུ་དག་ཏུ་རྣམ་པ་དགུ་
རྒྱུན་ཆགས་སུ་འབྱུང་བའི་ཕྱིར་སྒོམ་པའི་ལམ་རྣམ་པ་དགུར་ཕྱེ་བ་ཡིན་ནོ། །དེ་ཡང་ཇི་ལྟར་ཞེ་
ན༑ རྣམ་པར་རྟོག་པ་རྩ་བའི་དབྱེ་བ་ཆེན་པོ་དང་འབྲིང་དང་ཆུང་ངུ་རྣམས་རེ་རེ་ཞིང་ཡན་ལག་
གི་དབྱེ་བ་ཆེན་པོ་དང་འབྲིང་དང་ཆུང་ངུའི་བྱེ་བྲག་གིས་ཐ་དད་པའི་ཕྱིར། དེ་དག་གི་གཉེན་པོ་
སྒོམ་ལམ་ཡང་རྩ་བའི་དབྱེ་བ་ཆེན་པོ་དང་འབྲིང་དང་ཆུང་ངུ་རྣམས་རེ་རེ་ཞིང་ཡན་ལག་གི་དབྱེ་
བས་ཆུང་ངུ་དང་འབྲིང་དང་ཆེན་པོའི་བྱེ་བྲག་གིས་ཐ་དད་པའི་ཕྱིར་དེ་ལྟར་ནའོ། །སྤང་གཉེན་
གྱི་རིམ་པ་མི་འཐད་དོ་ཞེ་ན། སྐྱོན་མེད་དེ། མུན་པ་ཤིན་ཏུ་ཆེན་པོ་ནི་སྣང་བ་ཆུང་དུས་སེལ་ལ།
ཆུང་ངུ་ནི་ཆེན་པོས་སེལ་ལོ། །ཞེས་བྱ་བའི་དཔེ་ལས་རྟོགས་པའི་ཕྱིར་རོ། །སྒོམ་སྤང་ཉོན་སྒྲིབ་
-2()4-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤༧
ཀྱི་གཉེན་པོ་ཡང་དབྱེ་བར་རིགས་པས་དེར་མ་ངེས་སོ་ཞེ་ན། སྐྱོན་མེད་དེ། བྱང་ཆུབ་སེམས་
དཔའ་རྣམས་ཀྱི་ཉོན་མོངས་པ་ནི་རྣམ་པར་རྟོག་པའོ་ཞེས་སློབ་དཔོན་དབྱིག་གཉེན་གྱི་ལུགས་
ལས་འབྱུང་བས་རྣམ་རྟོག་ཏུ་མ་འདུས་པ་མེད་དོ། །གསུམ་པ་ལ་གྲངས་ངེས་ལ་དང་། བྱེད་པ་
ལ་རྩོད་སྤང་གཉིས་ལས། དང་པོ་རྩོད་པ་ནི། རྒྱལ་བའི་ཡུམ་རྒྱས་འབྲིང་དེ་དང་དེ་ལས་སྒོམ་
ལམ་གྱི་རྣམ་པ་རེ་རེའི་དབང་དུ་མཛད་དེ། འབྲས་བུ་བསོད་ནམས་གྲངས་མེད་པ་དང་།
གཞལ་དུ་མེད་པ་དང་། ཚད་མེད་པ་སྐྱེ་བར་གསུངས་པའི་བྱེ་བྲག་དགུ་ལས་མང་བ་མ་ཡིན་
ནམ། ཇི་ལྟར་ན་སྒོམ་ལམ་རྣམ་པ་དགུ་ཞེས་བྱ་ཞེ་ན། གཉིས་པ་ལན་ལ། རབ་འབྱོར་ཆོས་དེ་
དག་ནི་བརྗོད་དུ་མེད་པ་སྟེ། རྣམ་པ་ཐམས་ཅད་མཁྱེན་པ་ཉིད་ཀྱི་བར་ཡང་བརྗོད་དུ་མེད་པའོ།།
ཞེས་དང་། བསོད་ནམས་གྲངས་མེད་པ་ལ་སོགས་པ་དེ་དག་ནི། དེ་བཞིན་གཤེགས་པའི་
ཐུགས་རྗེ་ཆེན་པོའི་ངོ་བོ་ཉིད་ཀྱིས་བསྟན་པའོ། །ཞེས་པའི་མདོ་ཚན་གཉིས་ཀྱིས་ནི་རྩོད་པ་དེ་
ལས་དོན་དམ་དུ་འདོད་པ་དང་ཀུན་རྫོབ་ཏུ་ཁྱབ་པ་མ་ངེས་པའི་ལན་གཉིས་གསུངས་སོ། །
ཞེས་འཆད་པ་ནི་རྣམ་བཤད་མཛད་པ་རྣམས་ཀྱི་ལུགས་ཡིན་ལ། གཞུང་འགྲེལ་འདི་ཉིད་ཀྱི་
དངོས་བསྟན་ནི་དགུར་བཞེད་དོ། །ཞེས་པ་སྒོམ་ལམ་གྱི་དབྱེ་བ་དང་། དགུ་པོ་རེ་རེ་ལ་བསོད་
ནམས་གྲངས་མེད་སོགས་གསུམ་གསུམ་འབྱུང་བར་མདོ་ལས་བཤད་པ་ལ། རྒོལ་བ་ཁོང་
ནས་བསླང་སྟེ་ལན་གདབ་པ་ནི། རྣམ་པར་རྟོག་པ་ཆེན་པོ་དང་། །ཞེས་པ་ནས། སྒོམ་པའི་
ལམ་ཡིན་ནོ་ཞེས་པའི་བར་ཏེ། རྒོལ་བ་ནི། སྒོམ་ལམ་ལ་དགུར་དབྱེ་བ་མི་འཐད་དེ། སྟོང་པ་
ཉིད་ཀྱི་མཚན་ཉིད་ཅན་དུ་བཤད་མ་ཐག་པའི་ཕྱིར་ཞེས་དོན་དམ་རྟགས་སུ་བཀོད་ནས་ཀུན་
རྫོབ་སུན་འབྱིན་པ་ལ། ལན་ནི། དོན་དམ་དུ་འདོད་པ་དང་། ཀུན་རྫོབ་ཏུ་ཁྱབ་པ་མ་ངེས་པ་
ཞེས་འཆད་པ་ནི། དོན་དམ་པར་སྟོང་པ་ཉིད་ཀྱི་མཚན་ཉིད་ཅེས་སོགས་ཡིན་ལ། དེ་ལྟ་མོད་ཀྱི་
ཀུན་རྫོབ་ཏུ་ཡང་དགུར་གྲངས་མ་ངེས་པར་ཐལ། དེར་ཡང་སྒོམ་ལམ་གྱི་རྣམ་པ་རེ་རེ་ལ་
-205-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསོད་ནམས་གྲངས་མེད་སོགས་གསུམ་གསུམ་འབྱུང་བར་གསུངས་པས་སོ། །ཞེས་ཀུན་རྫོབ་
རྟགས་སུ་བཀོད་ན་ཀུན་རྫོབ་ཉིད་སུན་འབྱིན་པར་བྱེད་པའི་ཀུན་རྫོབ་སྒོ་ཅན་ལ་དོན་དམ་གྱི་
སྒོ་ནས་ལན་མི་འདེབས་པར། ཀུན་རྫོབ་ཉིད་ཀྱི་དབང་དུ་བྱས་ནས་ལན་འདེབས་པ་ལ་གཉིས་
ཏེ༑ རྫས་ཀྱི་སྒོ་ནས་དགུར་གྲངས་ངེས་པ་དང་། ལྡོག་པ་དུ་མར་གསུངས་པའི་དགོས་པ་དང་
དགོངས་གཞི་བཤད་པའོ། །དང་པོ་ནི། སྒོམ་པའི་ལམ་ཇི་སྐད་དུ་བཤད་པའི་མཚན་ཉིད་དང་
དབྱེ་བ་ཅན་གྱིས་ཉེ་བར་བསྐྱེད་པའི་འབྲས་བུ་བསོད་ནམས་གྲངས་མེད་པ་དང་གཞལ་དུ་མེད་
པོ་དང་ཚད་མེད་པར་བསྟན་པ་རྣམས་ཆོས་ཅན། ཚིག་ཏུ་ཐ་དད་པར་བརྗོད་པའི་ངོ་བོ་རྣམས་
ཀྱི་ནི་དགུ་ལས་གྲངས་མང་བ་ཉིད་དུ་ཐལ་བར་མི་འགྱུར་ཏེ། ལྡོག་པ་ལ་ལྟོས་ནས་ཐ་དད་དུ་ཕྱེ་
བ་ཡིན་གྱི། དོན་དམ་པར་ཏེ་རྫས་སུ་ན་དོན་གཅིག་ཏུ་རབ་ཏུ་སྦྱར་བའི་ཕྱིར། དཔེར་ན། ཆུང་
ངུའི་ཆུང་ངུ་ལས་གྲངས་མེད་སོགས་གསུམ་འབྱུང་བ་དེ་སྒོམ་ལམ་ཆུང་ངུའི་ཆུང་ངུར་རྫས་
གཅིག་པ་སོགས་བཞིན་ནོ། །གཉིས་པ་ནི། ཀུན་རྫོབ་ཏུ་སྒོམ་ལམ་གྱི་འབྲས་བུར་བཤད་པའི་
ཆོས་ཀྱི་ངོ་བོ་ཉིད་གྲངས་མེད་སོགས་ཇི་སྐད་བཤད་ཅིང་བསྟན་པ་དེ་དག་ཆོས་ཅན། དགོས་པ་
ཡོད་དེ། བྱིས་པའི་སྐྱེ་བོ་རྣམས་འབྲས་བུ་རྒྱ་ཆེན་པོ་ལ་སྤྲོ་བ་སྐྱེ་བར་རབ་ཏུ་སྟོན་པ་ཉིད་ཀྱི་ཕྱིར་
རོ༑ ༑དེ་ཆོས་ཅན། དགོངས་གཞི་ཆོས་ཀྱི་དབྱིངས་ཀྱི་རྒྱུ་མཐུན་པའི་འབྲས་བུར་གྱུར་པ་ལས་
དགོངས་པ་ཡིན་ཏེ། དོན་དམ་པར་ཆོས་དབྱིངས་སུ་རོ་གཅིག་པས་ན་གཞལ་དུ་མེད་པ་སོགས་
ལ་དགོངས་ནས་དམིགས་པ་མེད་པའི་ཐུགས་རྗེ་ཆེན་པོའི་རང་བཞིན་གྱིས་དེ་བཞིན་ཉིད་དུ་
གཤེགས་པའི་རྒྱལ་བས་དེ་ལྟར་བཞེད་པའི་ཕྱིར། དེའི་ཕྱིར་ཡང་ཀུན་རྫོབ་ཀྱི་རྫས་དགུ་ལས་
མང་བ་ཉིད་དུ་ཐལ་བར་མི་འགྱུར་རོ། །རྩ་བར། དམ་པའི་དོན་དུ་བཟོད་མ་ཡིན། ཞེས་པ་ཀུན་
རྫོབ་ཉིད་ལས་ཕྱེ་བའི་དོན་དམ་སྟེ། འགྲེལ་པར། དོན་དམ་པར་ན་དོན་གཅིག་ཏུ་སྦྱོར་ཞེས་པ་
རྫས་ལྡོག་གཉིས་ཀྱི་ཟླས་དྲངས་པའི་དོན་དམ་ལ་བཤད་པས་སོ། །དེ་བས་ན་འགྲེལ་པ་འདིར་
-2f}6-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
སྒོམ་ལམ་རྫས་དགུར་གྲངས་ངེས་པ་ཉིད་སྒྲུབ་པར་མཛད་ཀྱི། དོན་དམ་དུ་དེར་མ་ངེས་པའི་
ལན་ནི་གོང་དེ་མ་ཐག་ཏུ་དོན་དམ་པར་སྟོང་པ་ཉིད་ཀྱི་མཚན་ཉིད་ཅེས་པ་དེར་བཤད་ཟིན་པས་
ཡང་དགོས་པ་མེད་དོ། །གཉིས་པ་ལ་གཉིས་ཏེ། གནས་སྐབས་ཀྱི་བྱེད་པ་ལ་དང་། མཐར་
ཐུག་གི་བྱེད་པ་ལ་རྩོད་པ་སྤང་བའོ། །དང་པོ་ལ་གཉིས་ཏེ། རྩོད་པ་དང་ལན་ནོ། །དང་པོ་ལ་
གསུམ་ལས། མཚམས་སྦྱར་བ་ནི། ཐེག་ཆེན་གྱི་སྒོམ་ལམ་ཆོས་ཅན། གོམས་པ་ཕུལ་དུ་བྱུང་
བར་བྱར་མེད་པ་མ་ཡིན་ནམ་སྟེ་ཡིན་པར་ཐལ། སྟོང་པ་ཉིད་ཀྱི་མཚན་ཉིད་ཅན་ཡིན་པའི་ཕྱིར།
དེའི་ ཕྱིར་སོགས་སོ། །རྩ་བ་ནི། རབ་འབྱོར་གྱིས་གསོལ་པ། བརྗོད་དུ་མེད་པའི་དོན་ལ་
ཉམས་པ་དང་འཕེལ་བའི་བྱ་བ་ཇི་ལྟར་འཚལ་ཞེས་སོགས་ཀྱི་མདོ་ཆོས་ཅན། སྤང་བྱ་རྟོག་པའི་
སྤོང་ཚུལ་ལས་སྒོམ་ལམ་གྱི་རྟོགས་པ་གོང་འཕེལ་ལ་བརྩད་པ་ཡིན་ཏེ། དེ་ཡིན་པར་རྩ་བའི་
གཞུང་འདིས་བཀྲལ་བའི་ ཕྱིར། འགྲེལ་པ་ནི། སྒོམ་པའི་ལམ་གྱི་དངོས་པོ་ཆོས་ཅན། མི་
མཐུན་པའི་ཕྱོགས་འབྲལ་བ་དང་གཉེན་པོ་སྐྱེ་བའི་རིམ་པ་མི་རུང་བར་ཐལ། གོམས་པ་ཕུལ་དུ་
ཕྱིན་པ་བྱར་མེད་པའི་ཕྱིར། རྟགས་ཁས་བླངས་ཏེ། ངོ་བོ་ཉིད་མེད་པས་ན་དེ་ཉིད་དང་གཞན་
ཉིད་དང་གཉིས་ཀ་དང་གཉིས་ཀ་མིན་པ་ཉིད་དུ་བརྗོད་དུ་མེད་པའི་ཕྱིར་ཏེ། ཆོས་ཉིད་ཀྱི་རང་
གི་ངོ་བོར་འདོད་པའི་ཕྱིར། འདིར་ཆོས་ཉིད་ཀྱི་ངོ་བོ་དང་ངོ་བོ་ཉིད་མེད་པ་རང་ལུགས་ལ་ཇི་
ལྟར་འདོད་ཅེ་ན། སྔ་མ་ནི་བསྒོམ་པས་ཉམས་སུ་མྱོང་བྱ་དང་། ཕྱི་མ་ནི་རིགས་པས་དཔྱད་པའི་
ཚེ་ལ་དགོངས་ཏེ། འགྲེལ་པ་འདིའི་གོང་འོག་ཀུན་ན་གསལ་ལོ། །དེ་བས་ན་སོགས་ནི་དོན་
བསྡུ་བ་སྟེ། སྒོམ་ལམ་གྱི་ངོ་བོ་སྟོང་པ་ཉིད་དུ་ཁས་བླངས་པ་དེ་བས་ན་ཞེས་པའི་དོན་ནོ། །
གཉིས་པ་ལན་ལ་གསུམ་ལས། དང་པོ་ནི། སྟོང་པ་ཉིད་ལ་ཉམས་འཕེལ་མི་རུང་བ་དེ་ལྟ་མ་
ཡིན་ཏེ། ཞེས་པའོ། །རྩ་བ་ནི། དེ་བཞིན་ཉིད་ཇི་ལྟ་བ་བཞིན་དུ་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་བོ། །ཞེས་སོགས་ཏེ་རྫོགས་པའི་བྱང་ཆུབ་དང་སྒོམ་ལམ་མཉམ་གཞག་
-207-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡེ་ཤེས་གཉིས་ཀ་གནས་ཚུལ་ལ་དེ་ཉིད་ཀྱི་དངོས་པོར་གནས་པ་དང་། སྣང་ཚུལ་ལ་བྱ་བ་བྱེད་
པར་ མཚུངས་ པ་ ཉིད་ དུ་ སྟོན་ པའོ། །འགྲེལ་པ་ ལ། དཔེ་བསྒྲུབ་ པ་དང་། དོན་ལ་སྦྱར་བ་
གཉིས། དང་པོ་ནི། མངོན་པར་འདོད་པའི་དོན་སྒྲུབ་པར་བྱེད་ཅེས་པ་ནི་དོན་ཙམ་སྟོན་པའོ། །
ལས་སུ་བྱ་བ་གང་སྒྲུབ་པར་བྱེད་ན་རང་གཞན་གྱིས་དོན་ཁྱད་པར་ཅན་ནོ། །ཚུལ་ཇི་ལྟར་ན།
གདུལ་བྱའི་སྐྱེ་བོ་རྣམས་ཀྱི་བསོད་ནམས་དང་ཡེ་ཤེས་ཀྱི་ཚོགས་ཆེ་ཆུང་གི་རྗེས་སུ་མཐུན་པར་
གཟུགས་ཀྱི་སྐུ་སྣ་ཚོགས་སུ་སྣང་བའི་སེམས་བསྐྱེད་པའི་སྒོ་ནས་སོ། །བྱེད་པ་པོ་གང་གིས་ན་
ཆོས་ཀྱི་སྐུ་ལ་སོགས་པའི་རང་བཞིན་ཅན་གྱི་སངས་རྒྱས་ཀྱི་བདག་པོའི་རྐྱེན་ཙམ་གྱིས་སོ། །
ཆོས་སྐུ་དེ་ཇི་ལྟ་བུ་ཞེ་ན། དེ་བཞིན་ཉིད་ཀྱི་མཚན་ཉིད་ཀྱི་བྱང་ཆུབ་སྤྲོ་བ་མེད་པའི་ཡེ་ཤེས་ཀྱི་
བདག་ཉིད་དོ། །ཅིའི་ཕྱིར་དེ་བཞིན་ཉིད་ཅེས་བྱ་ཞེ་ན། རྒྱུ་རྐྱེན་གྱིས་ཁྱད་པར་དུ་བྱས་པ་མིན་
པར་གདོད་མ་ནས་དེ་བཞིན་ཉིད་དུ་གནས་པའོ། །འདི་ནི་གནས་ཚུལ་གྱི་དེ་བཞིན་ཉིད་དེ། སྒྲོ་
འདོགས་བཅད་པའི་དེ་བཞིན་ཉིད་ནི་མིན་པའོ། །གཉིས་པ་ནི། རང་གི་ངོ་བོ་རྒྱུ་རྐྱེན་གྱིས་
གསར་དུ་མ་བྱས་པས་ན་དེ་བཞིན་ཉིད་ཀྱི་མཚན་ཉིད་ཅན་ནོ། །སྒོམ་པའི་ལམ་འདི་ཡང་ཀུན་
རྫོབ་ཏུ་སྟེ། རིགས་པས་མ་དཔྱད་པའི་ངོ་ན་མངོན་པར་འདོད་པའི་དོན་ཉམས་འཕེལ་གྱི་བྱ་བ་
བྱེད་དོ། །གང་གི་སྒོ་ནས་ན། རང་གི་རྒྱུན་བསྒོམས་པས་གློ་བུར་གྱི་དྲི་མ་དང་བྲལ་བར་བྱས་
པའི་སྒོ་ནས་སོ། །དཔེ་དོན་གཉིས་ཀའི་དོན་བསྡུ་བ་ནི། དོན་དམ་པ་ནི་ཉམས་པ་དང་འཕེལ་བ་
ཅི་ཡང་ཡོད་པ་མིན་ནོ། །ཞེས་དགག་པའི་ཚུལ་དུ་བཅོམ་ལྡན་འདས་ཀྱིས་བཞེད་པས་ཡུལ་
གང་ལ་ཡང་སྦྱོར་བ་མེད་པ་ཉིད་ཀུན་རྫོབ་ཏུ་སྦྱར་བ་ཡིན་པའི་ཕྱིར་བདེན་གཉིས་རྣམ་འབྱེད་ཀྱི་
སྒོ་ནས་ལན་འདེབས་པ་དག་ལས་རྩོད་པ་དེའི་ཉེས་པ་མེད་དོ། །དོན་ནི་སྒོམ་ལམ་ཆོས་ཉིད་
འབའ་ཞིག་པའི་ངོ་བོ་ལ་སྤྲོས་པ་རྣམ་རྟོག་གི་འཛིན་པ་ཇི་སྙེད་པ་བཀག་ནས་ཡུན་རིང་དུ་
མཉམ་པར་གཞག་པས་གློ་བུར་གྱི་དྲི་མའི་སྣང་བ་འཆར་རྒྱུ་མེད་པར་སོང་བ་དེ་ལ་ནི་དེ་བཞིན་
-2jj8-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཉིད་དུ་གནས་ཀྱིས་བྱ་བྱེད་མི་འགལ་བ་ཞེས་བྱའོ། །གཉིས་པ་ལ། རྩོད་པ་དང་ལན་ནོ། དང་
པོ་ལ་གསུམ་ལས། མཚམས་སྦྱར་བ་ནི། དེ་ལྟ་ན་ཡང་སོགས་ཏེ། དཔེ་བྱང་ཆུབ་ཉིད་མི་འཐད་
པར་རྩོད་པའོ། །རྩ་བ་ནི། རབ་འབྱོར་གྱིས་གསོལ་པ། སེམས་བསྐྱེད་པ་སྔ་མས་ཀྱང་བྱང་
ཆུབ་པ་མ་ལགས། སླད་མས་ཀྱང་མ་ལགས་ན། ཇི་ལྟར་མངོན་པར་རྫོགས་པར་བྱང་ཆུབ་པ་
ཞེས་ བགྱི། ཞེས་ པའི་ དོན་ འཆད་ པ་ནི། སེམས་ནི་ཞེས་སོགས་ཏེ། འདི་ནི་དངོས་བསྟན་
ཕྱོགས་སྔ་ལྟ་བུར་བཀོད་ཀྱང་། དོན་དམ་པར་སེམས་བསྐྱེད་ཀྱིས་བྱང་ཆུབ་མི་བསྐྱེད་པའི་
རིགས་པ་ཡང་དག་པ་སྟེ། རང་ལུགས་ལ་ཡང་དེའི་རིགས་པ་འདི་ལས་ལྷག་པ་འཆད་རྒྱུད་
མེད་དོ། །འགྲེལ་པ་ལ། སེམས་ཀྱི་སྐད་ཅིག་རིམ་ཅན་པས་མི་བསྐྱེད་པའི་ཚུལ་དང༌། ཅིག་
ཆར་བྱུང་བས་མི་སྐྱེད་པའི་ཚུལ་ལོ། །དང་པོ་ནི། རིམ་ཅན་པའི་ནུས་པ་རྣམས་ཕན་ཚུན་མ་ལྟོས་
པར་མི་བསྐྱེད་པ་དང་། ལྟོས་པ་མི་སྲིད་པའོ། །དང་པོ་ནི། སྐད་ཅིག་གིས་སྐྱེ་འཇིག་བྱེད་པའི་
སེམས་བསྐྱེད་རེ་རེས་བྱང་ཆུབ་པ་ནི་རིགས་པ་མིན་ཏེ། སྔ་ཕྱིར་གྱུར་པའི་སེམས་རེ་རེ་ལ་
སངས་རྒྱས་ཀྱི་བྱང་ཆུབ་སྒྲུབ་པར་བྱེད་པའི་རྣམ་པ་ཐམས་ཅད་མཁྱེན་པ་ཉིད་ལ་སོགས་པའི་
དོན་མཐའ་དག་མི་སྣང་བའི་ཕྱིར། གཉིས་པ་ནི། རེ་རེའི་ནུས་པས་བྱང་ཆུབ་མི་བསྐྱེད་ཀྱང་།
སྔ་ཕྱིའི་ནུས་པ་ཐམས་ཅད་ཕན་ཚུན་ལྟོས་ནས་བསྐྱེད་དོ་ཞེ་ན། བླ་ན་མེད་པའི་ཞེས་པ་ནས།
སེམས་བྱུང་བ་སྔ་ཕྱིར་གྱུར་པ་མང་པོ་ཉིད་ཀྱི་ནུས་པ་རྣམས་ཕན་ཚུན་ལྟོས་ནས་བྱང་ཆུབ་བསྐྱེད་
པ་མིན་ཏེ། ནུས་པ་ཕྱི་མ་དེ་བྱུང་མ་ཐག་ཏུ་སྔ་མ་དེ་རྗེས་སུ་འགྲོ་བ་མེད་པ་ཉིད་དུ་འཇིག་པས་
ཕན་ཚུན་འབྲེལ་པ་མེད་པའི་ཕྱིར་རོ། །གཉིས་པ་ནི། འདོད་པའི་དོན་སྒྲུབ་པར་བྱེད་པ་སོགས་
ནས། མི་སྲིད་པའི་ཕྱིར་ཞེས་པའོ། །དེ་གསུམ་ཀའི་དོན་བསྡུ་བ་ནི། རིགས་པས་དཔྱད་པའི་ཚེ་
རྫོགས་པའི་བྱང་ཆུབ་ཉིད་མི་སྲིད་པ་དེ་བས་ན་ཇི་ལྟར་དོན་ཁྱད་པར་སྣང་བའི་སོགས་སོ། །
གཉིས་པ་ལ་གསུམ་ལས། མཚམས་སྦྱར་བ་ནི། དོན་དམ་དུ་བྱང་ཆུབ་མི་བསྐྱེད་པས་ཀུན་རྫོབ་
- (09-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏུ་ཡང་མི་བསྐྱེད་ཅེས་པའི་རྩོད་པ་དེ་ནི་ཡང་དག་པ་མ་ཡིན་པས་བདེན་གཉིས་རྣམ་འབྱེད་ཀྱི་
ལན་འདི་ལྟར་འཆད་དོ། །རྩ་བ་ནི། བཀའ་སྩལ་པ། མེ་ལྕེ་དང་པོ་དང་མཇལ་བས་ཀྱང་སྙིང་པོ་
དེ་ཚིག་པ་མིན། གཉིས་པས་ཀྱང་ཚིག་པ་མིན་མོད་ཀྱི། སྙིང་པོ་དེ་ཚིག་གམ་ཚིག་ལགས་སོ། །
ཞེས་སོགས་ཀྱི་མདོ་ཆོས་ཅན། མ་བརྟགས་གཅིག་པུར་ཉམས་དགའ་བ་ཉིད་དུ་སེམས་བསྐྱེད་
ཀྱིས་བྱང་ཆུབ་བསྐྱེད་པའི་དཔེ་བསྟན་པ་ཡིན་ཏེ། དེ་བསྟན་པར་ཞེས་སྦྱར། འགྲེལ་པ་ལ།
དཔེ་སྒྲུབ་པ་དང་། དཔེ་དོན་སྦྱར་བའོ། །དང་པོ་ལ། དོན་དམ་དུ་མེ་ལྕེས་སྙིང་པོ་མི་སྲེག་པའི་
ཚུལ། ཀུན་རྫོབ་ཏུ་བསྲེག་པའི་ཚུལ་ལོ། །དང་པོ་ནི། མེ་ལྕེ་དང་སྙིང་པོ་ཕྲད་པའི་དུས་མཐའི་
སྐད་ཅིག་མ་དང་པོ་ལ་ཆོས་ཅན། སྐད་ཅིག་མ་གཉིས་པ་མེད་པར་ཏེ། དེ་མ་སྐྱེས་གོང་དུ་རྒྱུའི་
མཚན་ཉིད་སྲེག་པར་བྱེད་པ་དང་
། འབྲས་བུའི་མཚན་ཉིད་བསྲེག་པར་བྱ་བ་མེད་དེ། རང་གི་
རྒྱུས་བསྲེག་བྱ་དང་སྲེག་བྱེད་ཕན་ཚུན་གྱི་སྒོ་ནས་དུས་མཉམ་པ་ཕྲད་ཙམ་དུ་བསྐྱེད་པས་ན།།
བསྲེག་བྱ་སྲེག་བྱེད་དུ་འཇུག་པའི་ནུས་པ་ཁྱད་པར་ཅན་དུ་མ་བྱས་པའི་ཕྱིར། དཔེར་ན་མ་ཕྲད་
གོང་གི་མེ་ལྕེ་དང་སྙིང་པོ་བཞིན་དུ་དུས་མཉམ་པ་ལ་རྒྱུ་འབྲས་མེད་དོ། །འདི་ནི་ཕྲད་ཀྱང་
གནས་པ་མེད་པའི་དབང་དུ་བྱས་སོ། །དེ་བཞིན་དུ་མེ་ལྕེ་དང་སྙིང་པོ་ཕྲད་པའི་སྐད་ཅིག་དང་པོ་
ཞིག་ནས་ཕྲད་པའི་དུས་མཐའི་སྐད་ཅིག་མ་གཉིས་པ་ལ་ཡང་ཆོས་ཅན། རྒྱུ་དང་འབྲས་བུའི་
མཚན་ཉིད་སྲེག་པར་བྱེད་པ་དང་བསྲེག་པར་བྱ་བ་མེད་དེ། རང་གི་རྒྱུ་སྐད་ཅིག་མ་དང་པོ་ལ་
ལྟོས་པ་མེད་པའི་ཕྱིར་དང་
། རང་ཉིད་གནས་པ་མེད་པའི་ཕྱིར། ཁྱབ་སྟེ། སྐད་ཅིག་དང་པོ་ལ་
ལྟོས་པ་མེད་ན་སྙིང་པོ་བསྲེག་པ་ལྟ་ཅི་སྨོས། ཀུན་རྫོབ་ཏུ་ཡང་འབྱུང་བ་མེད་པའི་ཕྱིར་ཏེ།
འབྱུང་ན་རྟག་ཏུ་ཡོད་པའམ་མེད་པ་ལ་སོགས་པར་འགྱུར་རོ། །རྩ་བའི་རྟགས་གྲུབ་སྟེ། ཁྱོད་
ཀྱི་དུས་སུ་སྔ་མ་ཞིག་ཟིན་པས་མེད་ལ། མེད་པ་ལ་ལྟོས་ནས་ཧ་ཅང་ཐལ་བས་སོ། །རིགས་པ་
དེས་དུས་མཐའི་སྐད་ཅིག་མ་ལ་རིགས་པས་དཔྱད་པའི་ཚེ་གནས་པ་མེད་པར་གྲུབ་ལ། གནས་
-210-



གྲགས་ཆེན་བཅོ་བརྒྱུད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
པ་མེད་ན་འབྲས་བུ་མི་བསྐྱེད་པས་མེ་ལྕེ་དང་སྙིང་པོར་མ་ཟད། ས་བོན་ལས་མྱུ་གུ་སྐྱེ་བ་མེད་དོ།།
གཉིས་པ་ནི། རིགས་པས་བརྟགས་ཤིང་དཔྱད་པའི་ཚེ་མེས་བསྲེག་བྱ་སྲེག་བྱེད་མི་འཐད་པ་དེ་
ལྟ་ཡིན་པ་དེའི་ཕྱིར། མ་དཔྱད་པར་འཇིག་རྟེན་པས་ཐ་སྙད་བྱེད་པ་གང་གི་ཚེ་རྐྱེན་ཉིད་འདི་པ་
ཙམ་གྱི་བདག་ཉིད་ཀྱི་རྟེན་ཅིང་འབྲེལ་བར་འབྱུང་བའི་ཆོས་ཉིད་ཀྱིས་རྒྱུ་མེ་ལྕེའི་སྐད་ཅིག་དང་
པོ་དང་། འབྲས་བུ་དེའི་སྐད་ཅིག་གཉིས་པ་སོགས་ལྟོས་གྲུབ་ཏུ་འབྲེལ་བའི་སྟོབས་ཀྱིས་མེ་ལྕེ་
དང་སྙིང་པོ་གཉིས་ཀ་ཕྲད་པའི་ཁྱད་པར་ཅན་བྱ་རྫོགས་ཀྱི་སྐད་ཅིག་མ་དང་པོ་ལ་ལྟོས་ནས་
དེས་བྱས་པ་སྙིང་པོ་བསྲེག་པ་ལ་མཐུ་ཕུལ་ཏུ་ཕྱིན་པ་དང་ལྡན་པའི་ཁྱད་པར་ཅན་བྱ་རྫོགས་ཀྱི་
སྐད་ཅིག་གཉིས་པ་ལ་སོགས་པ་ཡོད་ན། དེའི་ཚེ་གནས་ཚོད་ལ་སྐད་ཅིག་སྔ་མ་རྒྱུ་གཞན་མེད་
པར་ཞིག་ཀྱང་། རྒྱུན་ལ་ལྟོས་ནས་རྒྱུ་མེ་ལྕེ་རྫོགས་པར་སྐྱེ་བ་དང་། འབྲས་བུ་སྡོང་བུ་འཇིག་པ་
སྟེ་ཚིག་པ་དག་དུས་མཉམ་པར་འཇིག་རྟེན་པའི་མངོན་སུམ་གྱིས་དམིགས་པས་སོ། ། གཉིས་
པ་ལ། དཔེའི་དོན་བསྡུས་པ་དང་། དེ་ཉིད་དོན་དང་སྦྱར་བའོ། །དང་པོ་ནི། གོང་དུ་རྒྱས་པར་
བཤད་པ་དེ་བས་ན་མེ་ལྕེའི་སྐད་ཅིག་མ་དང་པོ་ལ་མ་ལྟོས་པར་གཉིས་པས་ཀྱང་སྙིང་པོ་མ་
བསྲེགས་ལ། ཀུན་རྫོབ་ཏུ་རྒྱུན་ལ་ལྟོས་ནས་སྔ་ཕྱི་ལྟོས་གྲུབ་ཡིན་པ་དེའི་ཚེ་སྙིང་པོ་བསྲེག་པ་
ཞེས་བྱ་བ་ནི་དཔེ་ཡིན་ནོ། །གཉིས་པ་ནི། མར་མེའི་དཔེའི་ཚུལ་གྱིས་སེམས་བསྐྱེད་བྱ་རྫོགས་
ཀྱི་སྐད་ཅིག་སྔ་ཕྱིར་གྱུར་པ་གཉིས་ཀུན་རྫོབ་ཏུ་ཡུལ་བྱང་ཆུབ་གཅིག་ལ་ཉེ་བར་སྦྱོར་བ་ཤེས་
པར་བྱེད་པ་ལྷུར་ལེན་པར་མར་མེའི་བྱ་རྫོགས་ཀྱི་སྐད་ཅིག་སྔ་མ་བཞིན་དུ་རྫོགས་པའི་བྱང་
ཆུབ་སྒྲུབ་པར་བྱེད་པའི་དངོས་པོ་ཀུན་རྫོབ་ཏུ་ཚད་ཡོད་པ་ཞིག་སྣང་བའི་སེམས་བསྐྱེད་དང་
དྲན་པ་ཉེར་བཞག་སོགས་ཀྱི་སྐད་ཅིག་སྔ་མ་ལ་བརྟེན་ནས། སྔ་མ་དེ་ལ་སྣང་བའི་དོན་ནུས་པ་
ཆུང་ངུ་ཅན་གྱིས་དབེན་པ་དེ་ལས་ལྷག་པར་ཁྱད་པར་དུ་འཕགས་པའི་དོན་སྣང་བའི་རྣམ་པར་
ཤེས་པ་ཕྱི་མ་སྟེ་ནུས་པ་ཆེར་འཕེལ་བ་རྣམས་སྐྱེ་བས་རྫོགས་པའི་བྱང་ཆུབ་འཐོབ་པར་རིགས་
-21 1-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོ༑ ༑འདིར་དོན་དམ་ལ་རིགས་པས་དཔྱོད་པའི་ཚེ་དུས་མཐའི་སྐད་ཅིག་དང་། ཀུན་རྫོབ་ཀྱི་
ཚེ་བྱ་རྫོགས་ཀྱི་སྐད་ཅིག་འཇོག་པའི་ཁྱད་པར་ཤེས་དགོས་པ་དང་། ཀུན་རྫོབ་ཀྱི་ཚེ་འཇིག་
རྟེན་གྱི་གྲགས་པ་དབང་བཙན་པ་དང༌། དོན་དམ་གྱི་ཚེ་རིགས་པ་དབང་བཙན་པའི་ཤན་ཕྱེད་
པར་བྱས་ནས་སྒོམ་ལམ་གཏན་ལ་འབེབས་པའི་སྐབས་འདིར། སྒོམ་ལམ་གྱི་ངོ་བོ་སྟོང་ཉིད་དུ་
བསྟན་པ་ལ་དགུར་དབྱེ་བ་མི་འཐད་པ། དགུར་གྲངས་ངེས་ན་འབྲས་བུ་གྲངས་མེད་སོགས་ཀྱི་
རྣམ་གཞག་ཉམས་པ་དང་། སྟོང་པ་ཉིད་ལ་གནས་སྐབས་ཀྱི་བྱེད་པ་ཉམས་པ་དང་། མཐར་
ཐུག་གི་བྱེད་པ་ཉམས་པའི་རྩོད་པ་སྤོང་ཚུལ་ཁོང་དུ་ཆུད་དགོས་ཏེ། དེ་ཐམས་ཅད་ལ་དོན་དམ་
དུ་འདོད་ལན་བཏབ་པའི་ཕྱིར། དེ་བས་ན་མཐར་ཐུག་དོན་དམ་གཙོ་ཆེ་བ་དེའི་ཚེ་ནི་དངོསཔོ་
བརྗོད་དུ་མེད་པ་དང༌། སེམས་ནི་སྔ་མས་ཞེས་སོགས་གཞན་གཞུང་ཁོ་ནར་འཇོག་པའི་ལོག་
པར་རྟོག་པ་དེ་སྤང་བར་བྱའོ། །གསུམ་པ་རྟགས་དོན་དངོས་བཤད་པ་ལ་གསུམ་ལས།
མཚམས་སྦྱར་བ་ནི། མཐོང་ལམ་པ་ཕྱིར་མི་ལྡོག་པའི་རྟགས་བཤད་ཟིན་པའི་འོག་ཏུ་སྒོམ་པའི་
ལམ་ལ་གནས་པའི་བྱང་ཆུབ་སེམས་དཔའ་ཕྱིར་མི་ལྡོག་པའི་མཚན་ཉིད་བརྗོད་དགོས་པའི་
ཕྱིར་ན་ཟབ་མོ་བརྒྱད་འཆད་དོ། །ཟབ་མོ་བརྒྱད་ཀྱི་དབྱེ་བ་དུ་ཞིག་ཡིན་པ་ནི་འཆད་འགྱུར་
ལས་རྟོགས་མོད། ཟབ་པའི་དོན་འཆད་དགོས་སོ་ཞེ་ན། སྒོམ་ལམ་པའི་ཕྱིར་མི་ལྡོག་པའི་
རྟགས་འཆད་པའི་སྐབས་འདིར་ཆོས་ཅན། ཟབ་མོ་བརྒྱད་ཀྱི་དོན་སླར་ཡང་བཤད་དགོས་པ་
མིན་ཏེ། གོང་དུ་ཇི་སྐད་སྨོས་པའི་མར་མེའི་དཔེ་ཁོ་ནས་རྐང་གྲངས་འཆད་པར་འགྱུར་བའི་
ཟབ་མོའི་ཆོས་ཉིད་རྣམ་པ་བརྒྱད་ཀྱི་གོ་དོན་ཡང་ཁོང་དུ་ཆུད་པར་བྱ་ནུས་པས་སོ། །རྩ་བ་ནི།
རབ་འབྱོར་གྱིས་གསོལ་པ། སེམས་བསྐྱེད་པ་སྔ་མས་ཀྱང་མ་ལགས་པར་བྱང་ཆུབ་པ་དེ་ནི་ངོ་
མཚར་ཆེའོ། །ཞེས་སོགས་ཀྱི་མདོ་ཚན་བརྒྱད་ཆོས་ཅན། ཟབ་མོ་བརྒྱད་གང་ལ་ཡོད་པའི་ཡུལ་
གྱི་དབྱེ་བ་ངོས་བཟུང་བ་ཡིན་ཏེ། ཞེས་སྦྱར། འགྲེལ་པ་ནི། བརྒྱད་པོ་གང་ཞེ་ན། སེམས་
-12-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
བསྐྱེད་སྐད་ཅིག་སྔ་མ་དང་ཕྱི་མ་དག་གིས་ཀྱང་མ་ཡིན་ལ། ཀུན་རྫོབ་ཏུ་བསྒོམ་པས་རྟོགས་
པར་བྱ་བའི་དོན་ཁྱད་པར་དུ་འཕགས་པ་བསྐྱེད་དོ་ཞེས་བྱ་བ་རྟེན་ཅིང་འབྲེལ་བར་འབྱུང་བ་ལ་
ཡོད་པའི་ཟབ་པ་དང་། དངོས་པོ་ཐམས་ཅད་དང་པོ་འཁྲུལ་ངོར་བྱུང་ཙམ་ཉིད་ནས་རང་བཞིན་
གྱིས་ངོ་བོ་ཉིད་མེད་ལ། ཀུན་རྫོབ་ཏུ་ཡང་འགག་གོ་ཞེས་བྱ་བ་འགག་པ་ལ་ཡོད་པའི་ཟབ་པ་
དང༌། གནས་སྐབས་ཐམས་ཅད་དུ་དེ་བཞིན་ཉིད་གོམས་པར་བྱས་ཀྱང་ཐབས་ཀྱིས་དེ་དུས་
མིན་པར་མངོན་སུམ་དུ་མི་བྱེད་པ་ཞེས་བྱ་བ་དེ་བཞིན་ཉིད་ལ་དང་། དེ་བཞིན་ཉིད་དུ་གྱུར་པའི་
ཆོས་ཐམས་ཅད་ལ་ཀུན་རྫོབ་ཏུ་སྦྱིན་པ་ལ་སོགས་པ་རྣམ་པ་རྗེས་སུ་བསྒྲུབ་པ་ཞེས་བྱ་བ་ཤེས་
བྱ་ལ་དང་། དེ་བཞིན་ཉིད་ཀྱི་ངོ་བོ་ཉིད་ཀྱིས་ཅིར་ཡང་མཐོང་བ་མེད་པ་ཉིད་ཐ་སྙད་དུ་དོན་དམ་
པ་མཐོང་བ་ཡིན་ནོ་ཞེས་བྱ་བ་ཤེས་པ་ལ་དང་། ཆོས་ཉིད་ཀྱིས་ཐམས་ཅད་ལ་ཅིར་ཡང་སྤྱོད་པ་
མེད་པ་ཉིད་ཐ་སྙད་དུ་སྤྱོད་པ་ཡིན་ནོ། །ཞེས་བྱ་བ་སྤྱོད་པ་ལ་དང་། གཟུང་འཛིན་གཉིས་སུ་
མེད་པའི་ངོ་བོ་ཉིད་དུ་ཐ་སྙད་ཀྱི་བྱ་བ་ཐམས་ཅད་བསྒྲུབ་བོ་ཞེས་བྱ་བ་གཉིས་སུ་མེད་པ་ལ་
དང་། ཐ་སྙད་དུ་ཚོགས་ཐམས་ཅད་ཡོངས་སུ་རྫོགས་ཀྱང་དོན་དམ་པར་དེའི་འབྲས་བུ་སངས་
རྒྱས་ཉིད་མི་འཐོབ་པ་ཞེས་བྱ་བ་ཐབས་མཁས་ལ་ཡོད་པའི་ཟབ་པའོ། །འདི་དོན་དམ་དུ་
བཀག་པ་རྣམས་ནི་ཡེ་ཤེས་ཀྱི་ངོ་བོ་དང་། སྒྲུབ་པ་རྣམས་ནི་རྣམ་ཤེས་ཀྱི་དབང་དུ་བྱས་པར་
ཤེས་དགོས་ལ། དེ་མི་འགལ་བ་ནི་བདེན་གཉིས་རྣམ་འབྱེད་ཀྱི་ཐབས་མཁས་ཤེས་པ་ལ་རག་
ལས་སོ། །གལ་ཏེ་འོ་ན། མར་མེའི་དཔེ་ལ་བརྟེན་ནས་ཤེས་པའི་དོན་དམ་དུ་མེད་པ་དང་།
ཀུན་རྫོབ་ཏུ་ཡོད་པ་མི་འགལ་བ་དེ་ཟབ་པའི་དོན་དུ་བཤད་ན། དེ་ཟབ་པའི་རྒྱུ་མཚན་ཅི་ཞེ་ན།
དེ་ཆོས་ཅན། ཟབ་པ་ཡིན་ཏེ། བྱིས་པས་བསམ་གྱིས་མི་ཁྱབ་པའི་རྣམ་པར་ཐར་པ་ཐོབ་པའི་སྒོ་
ནས་བདེན་པ་གཉིས་ཀྱི་རྣམ་དབྱེ་མི་ཤེས་བའི་ངོར་ཕན་ཚུན་འགལ་བ་ལྟར་སྣང་བའི་དོན་དེ་
ཤེས་པའི་ངོར་མི་འགལ་བར་བསྒྲུབས་པས་སོ། །དོན་བསྡུ་བ་ནི། སློབ་པའི་ཞེས་སོགས་སོ། །
-213-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་ཡོན་ཏན་དེ་དག་ཐོབ་ནས་སྦྱོར་བ་ཁྱད་པར་ཅན་བསྒོམ་པའི་ཚུལ་ལ་གསུམ་
སྟེ༑ ཆོས་སྐུའི་རྒྱུ་སྲིད་ཞི་མཉམ་ཉིད་ཀྱི་སྦྱོར་བ། གཟུགས་སྐུའི་རྒྱུ་ཞིང་དག་པའི་སྦྱོར་བ། ཕྱིན་
ལས་ཀྱི་རྒྱུ་ཐབས་མཁས་ཀྱི་སྦྱོར་བའོ། །དང་པོ་ལ་གསུམ་ལས། མཚམས་སྦྱར་བ་ནི། སློབ་པ་
ཕྱིར་མི་ལྡོག་པའི་ཚོགས་པའི་ཆོས་ཐོབ་པ་ནི། ཞེས་སོགས་སོ། །གསུམ་པོ་འདིའི་མ་མཐའི་ས་
མཚམས་སྦྱོར་ལམ་པ་ཕྱིར་མི་ལྡོག་པའི་རྟགས་ཐོབ་ནས་ཡིན་པས་སྦྱོར་བ་བཞི་ཀ་ལ་ཁྱབ་བྱེད་
དུ་འགྲོ་ལ། དེའི་ཚེ་རྣལ་འབྱོར་གསུམ་པོ་འདི་ལ་དབང་ཐོབ་ཕྱིར་དུ་ནས། བརྟན་པ་ཐོབ་པའི་
བར་དུ་དབྱེ་བར་བྱ་ཞིང་། གསུམ་པོ་ཁྱད་པར་ཅན་ནི་དག་པ་ས་གསུམ་ལ་རིམ་ཅན་དུ་འཇོག་
པར་སློབ་དཔོན་སྔ་མ་རྣམས་བཞེད་པ་དེའི་ཤེས་བྱེད་བཙལ་བར་བྱའོ། །རྩ་བ་ནི། ཤཱ་རིའི་
བུས་སྨྲས་པ། རབ་འབྱོར་བྱང་སེམས་ཆེན་པོ་རྨི་ལམ་དུ་སྟོང་པ་ཉིད་དང་མཚན་མ་མེད་པ་
སོགས་བསྒོམ་ཞིང་། དགེ་བའི་རྩ་བ་དེ་ཡང་བྱང་ཆུབ་ཏུ་བསྔོ་ན་ཅི་བསོད་ནམས་རྣམ་པར་
འཕེལ་ལམ་སྨྲས་པ། ཉིན་པར་བསྒོམས་པས་འཕེལ་ན། རྨི་ལམ་དུ་ཡང་རྣམ་པར་བསྒོམས་
པས་འཕེལ་ལོ། དེ་ཅིའི་ཕྱིར་ཞེ་ན། རྨི་ལམ་དང་ཉིན་པར་ནི་རྣམ་པར་རྟོག་པ་མེད་པའོ། །ཞེས་
སོགས་ཀྱི་མདོ་ཆོས་ཅན། སྲིད་ཞི་མཉམ་ཉིད་དུ་བསྟན་པ་ཡིན་ཏེ། ཞེས་སྦྱར། འགྲེལ་པ་ལ་
གཉིས་ཏེ། དངོས་དང་། ཀླན་ཀ་སྤང་བའོ། །དང་པོ་ནི། དོན་དམ་པའི་དབང་དུ་བྱསན་ འཁོར་
བ་དང་མྱ་ངན་ལས་འདས་པ་མཉམ་པ་ཉིད་དེ། འཕགས་པའི་མཉམ་གཞག་ཡེ་ཤེས་ཀྱིས་
འཁོར་བ་དང་མྱ་ངན་ལས་འདས་པ་དག་ལ་ཕན་ཚུན་ཐ་དད་པ་ཉིད་དུ་རྣམ་པར་མི་རྟོག་པ་སྟེ་
མ་གཟིགས་པའི་ཕྱིར་ནའོ། །རྟགས་གྲུབ་སྟེ། འཕགས་པའི་ཡེ་ཤེས་མི་མཐུན་པ་འཁོར་བ་
དང་། གཉེན་པོ་རྣམ་པར་བྱང་བ་རྣམས་སྣང་བརྙན་ཙམ་གྱི་ངོ་བོས་རྨི་ལམ་དང་འདྲ་བ་ཉིད་དུ་
རྗེས་ཐོབ་ཀྱི་ཚེ་ཡང་རྟོགས་པའི་ཕྱིར། དཔེར་ན་འཕྲལ་གྱི་འཁྲུལ་རྒྱུས་མ་བསླད་པའི་འཇིག་
རྟེན་པས་རྨི་ལམ་གྱི་ལོངས་སྤྱོད་དང་ཉིན་བར་གྱི་ལོངས་སྤྱོད་ཐ་དད་དུ་མ་མཐོང་བ་བཞིན། །
-214-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
མ་མཐོང་སྟེ། དེས་རྨི་ལམ་གྱི་ལོངས་སྤྱོད་མེད་པར་རྟོགས་པའི་ཕྱིར། འདིར་འཁོར་འདས་
མཉམ་ཉིད་ནི་གཉིས་པོ་དབྱེར་མེད་པའི་དོན་ཡིན་ལ། དེར་འཇོག་པ་ལ་བཤད་པའི་སྐབས་
གཉིས་ཏེ། མྱང་འདས་དོན་དམ་བདེན་པར་འཇོག་པའི་སྐབས་ཤིག་ཏུ་ནི། འཁོར་བ་ཀུན་རྫོབ་
བདེན་པར་བཞག་པས་ན་ཚད་མས་མ་དམིགས་ལ། ཅིག་ཤོས་གྲུབ་ཀྱང་གཞན་དེ་མ་དམིགས་
ན་གཉིས་པོ་ལ་དབྱེ་བ་ ཡོད་པ་མིན་ཏེ། ཀླུ་སྒྲུབ་ཞབས་ཀྱིས། ཇི་སྐད་དུ། འཁོར་བ་མི་
དམིགས་པ་འདི་ནི། ། མྱ་ངན་འདས་པར་ཁྱོད་ཀྱིས་བཞེད། །ཅེས་སོ། །བཤད་པ་འདི་ནི་རྒྱུད་
སྡེ་དང་རྣལ་འབྱོར་སྤྱོད་པའི་ལུགས་ཡིན་ལ། ཡང་འཇོག་མཚམས་གཉིས་པ་ནི། མྱ་ངན་ལས་
འདས་པ་ཡང་ཀུན་རྫོབ་ཀྱི་བདེན་པར་བཤད་པ་དེའི་ཚེ་གཉིས་ཀ་མ་དམིགས་པས་རང་བཞིན་
མེད་པར་མཉམ་པ་སྟེ། འདི་ནི་དབུ་མ་ངོ་བོ་ཉིད་མེད་པ་པའི་ལུགས་སོ། །གཉིས་པ་ལ། ཀླན་
ཀ་ནི། གལ་ཏེ་ཉིན་པར་གྱི་གནས་སྐབས་སུ་ཡང་དགེ་མི་དགེའི་ལས་སོག་པ་མེད་པར་ཐལ། །
རྨི་ལམ་དང་འདྲ་བའི་ཕྱིར། ཞེས་འཕེན་པ་ནི། གཉིད་མ་ལོག་པའི་གནས་སྐབས་ན་ཡང་ཞེས་
སོགས་ཏེ། དེ་ལྟ་བུའི་ཀླན་ཀ་རྣམས་ཀྱི་ལན་ལ་གཉིས་ཏེ། ཀླན་ཀ་དང་པོ་འདིའི་ལན་གདབ་
པ་དང་། ཀླན་ཀ་གཞན་གསུམ་ལན་དང་བཅས་པ་མདོ་འགྲེལ་དུ་ཁ་འཕངས་པའོ། །དང་པོ་ལ་
གསུམ་སྟེ། གཏན་ཚིགས་མ་ངེས་པའི་ལན་དང་། དཔེ་མ་གྲུབ་པའི་ལན་དང་། དོན་བསྡུ་བའོ།།
དང་པོ་ལ་གཉིས་ཏེ། དཔེ་བསྒྲུབ་པ་དང་། དཔེ་དོན་སྦྱར་བའོ། །དང་པོ་ལ་གཉིས་ཏེ། དངོས་
པོར་སྨྲ་བའི་ལུགས་ལ་ཡང་དོན་དམ་དུ་ལས་སོག་པ་མེད་པར་བསྟན། ཀུན་རྫོབ་ཏུ་ལས་སོག་
པ་འཐད་པར་ཁས་ལེན་པའོ། །དང་པོ་ནི། ཇི་ལྟར་ཏེ་དཔེར་ན། ཕྱི་རོལ་གྱི་དོན་ཕྱོགས་ཀྱི་ཆ་
མེད་དང་། ཤེས་པ་སྐད་ཅིག་གི་ཆ་མེད་ཉིད་བདེན་གྲུབ་ཏུ་སྨྲ་བའི་ལུགས་ལ། དངོས་པོ་ཐམས་
ཅད་སྐད་ཅིག་མ་ཉིད་ཀྱིས་ན་རྒྱུ་གཞན་མེད་པར་འཇིག་པ་ཡིན་པས་ན་དོན་དམ་ཆ་ཤས་མེད་
པར་བསྒྲུབ་པ་ལ། གསོད་བྱེད་སུས་ཀྱང་གསད་བྱ་སུ་ཡང་བསད་པ་མེད་དེ། དེའི་ཚེ་གསོད་
-215-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་དང་གསད་བྱ་རྒྱུ་གཞན་ལ་ལྟོས་པ་མེད་པར་རང་གི་ངང་གིས་འཇིག་པའི་ཕྱིར། དེས་ན་མ་
བསད་པའི་དགེ་བ་ཡང་ཡོད་པ་མ་ཡིན། དེ་བཞིན་དུ་ལེན་པ་པོ་སུས་བླང་བྱ་སུའི་ནོར་མ་བྱིན་
པར་བླངས་པ་ཡང་མེད། ནོར་ནི་རྒྱུ་གཞན་ལ་ལྟོས་པ་མེད་པར་རང་གི་ངང་གིས་འཇིག་པའི་
ཕྱིར། དེས་ན་མ་བླངས་པའི་དགེ་བ་ཡང་ཡོད་པ་མ་ཡིན་ནོ། །ཞེས་བྱ་བ་ལ་སོགས་པའི་རིགས་
པས་དོན་དམ་དུ་དགེ་སྡིག་གི་ལས་བྱེད་པ་པོ་མེད་དོ། །གཉིས་པ་ནི། དེ་ལྟར་འདོད་པའི་
ཕྱོགས་དེ་ལ་ཡང་འཇིག་རྟེན་གྱི་བློ་ལྷན་སྐྱེས་འཕྲལ་གྱི་འཁྲུལ་རྒྱུས་མ་བསླད་པའི་ངོར་སྲོག་གི་
རྒྱུན་འཇུག་པ་དང་འགལ་བའི་དངོས་པོ་བསྐྱེད་པ་ལ། གསོད་པ་པོ་ལ་སོགས་པར་རྟོགས་པའི་
སྒོ་ནས་སྲོག་གཅོད་པ་ལ་སོགས་པའི་ལས་སུ་རྣམ་པར་འཇོག་སྟེ། དཔེར་ན་ཚུལ་བཞིན་དུ་
དང་། ཚུལ་བཞིན་མིན་པར་ཡིད་ལ་བྱེད་པ་ལ་སོགས་པ་དང་ལྡན་པ་ལ། དགེ་བ་དང་མི་དགེ་
བ་ལ་སོགས་པར་འཇོག་པ་དང་འདྲའོ། །གཉིས་པ་ནི། དངོས་པོ་བདེན་གྲུབ་ཏུ་སྨྲ་བའི་ལུགས་
ལ༑ དོན་དམ་སྐད་ཅིག་མ་གཅིག་ལ་དགེ་སྡིག་གི་ལས་མེད་ཀྱང་། ཀུབ་རྫོབ་རྒྱུན་ལ་ལྟོས་
ནས་དགེ་སྡིག་གི་ལས་འཇོག་པ་དེ་བཞིན་དུ། ངེད་དབུ་མ་པའི་ལུགས་ལ་དངོས་པོ་ཐམས་ཅད་
རྨི་ལམ་དང་འདྲ་ཡང་དངོས་པོར་མངོན་པར་ཞེན་པའི་ཕྱིན་ཅི་ལོག་གི་འཆིང་བ་མཐའ་དག་མ་
ཉམས་པ་རྣམས་ལ་ཕྱིན་ཅི་ལོག་ལྷན་སྐྱེས་དེ་དང་མཐུན་པའི་དོན་གྱི་དངོས་པོ་དགེ་བ་དང་མི་
དགེ་བ་ལ་སོགས་པར་འཇོག་གོ །གཉིས་པ་ནི། བཤད་མ་ཐག་པ་ཞེས་བྱ་བ་དེ་ལྟ་བུའི་རྩོད་
ལན་དང་། སོགས་པ་ཞེས་བྱ་བའི་སྒྲས་བསྡུས་པ་ལན་ལ་མ་ངེས་པ་ལ་སོགས་པའི་ཀླན་ཀ་
རྣམས་ཀྱི་ལན་དེ་དང་དེ་འགྲེལ་པ་དོན་གསལ་བ་འདི་ལས་ཕྱོགས་གཞན་ཡུམ་གྱི་མདོ་དང་
འགྲེལ་པ་གཞན་ལས་གསུངས་སོ་ཞེས་བྱ་བར་ཁོང་དུ་ཆུད་པར་བྱའོ། །གཉིས་པ་ལ། ཉི་ཤུ་
པའི་ལུང་གིས་དཔེ་མ་གྲུབ་པ་དང་། ཤེར་ཕྱིན་གྱི་ལུང་གིས་དཔེ་མ་གྲུབ་པའོ། །དང་པོ་ནི། རྨི་
ལམ་དེ་ལས་སོག་པ་མེད་པའི་དཔེར་མི་འཐད་དེ། ཉི་ཤུ་པ་ལས། རྨི་ལམ་སེམས་ནི་གཉིས་
-216-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤༧
ཀྱིས་ཉམས། །དེས་ན་འབྲས་བུ་འདྲ་མ་ཡིན། ། ཞེས་རྨི་ལམ་ན་ལས་མཐུ་ཆུང་སོག་པ་ཡོད་
པར་བསྟན་པའི་ཕྱིར། གཉིས་པ་ནི། དེ་བཞིན་དུ་ཤེར་ཕྱིན་ལས། རྨི་ལམ་ན་དགེ་བ་དང་མི་
དགེ་བ་སྤྱད་པ་རྨིས་པ་ནི། སད་པའི་གནས་སྐབས་ན། ཀྱེ་མ་བྱས་སོ་ལེགས་པར་བྱས་སོ་ཞེས་
རྗེས་སུ་ཡི་རང་ན་རྗེས་ཀྱི་གནས་སྐབས་ཀྱི་སེམས་ཀྱིས་མངོན་པར་ཞེན་པའི་སེམས་ཀྱིས་
ཡོངས་སུ་གསོས་ཏེ་ལས་སོག་པར་གསུངས་པའི་ཕྱིར། གསུམ་པ་ནི། གཞན་གྱི་ཀླན་ཀ་དེ་ལ་
གཏན་ཚིགས་མ་ངེས་པ་དང༌། དཔེ་མ་གྲུབ་པ་དེའི་ཕྱིར་འཁོར་བ་དང་མྱ་ངན་ལས་འདས་པ་
མཉམ་པ་ཉིད་དུ་གྲུབ་བོ། །འདིར་འཁོར་འདས་གཉིས་ཀ་རང་ལུགས་ལ་ཚད་མས་གྲུབ་པར་
ཁས་བླངས་ནས། གཉིས་ཀ་བདེན་མེད་དུ་བསྟན་པ་ལ་རྩོད་པ་འདི་འཇུག་པ་མ་ཡིན་ཏེ།
འཁོར་བ་ཚད་གྲུབ་ཏུ་ཁས་བླངས་པ་ལ། དགེ་མི་དགེ་མེད་པར་ཐལ་བའི་ཀླན་ཀ་རྒོལ་བ་བློ་
ལྡན་གྱིས་མི་སྨྲ་བའི་ཕྱིར་དང་། གཉིས་ཀ་ཚད་མས་གྲུབ་ན་འགལ་བར་ཁས་ལེན་དགོས་སྙམ་
པའི་དོན་མ་ཚང་བའི་ཕྱིར་རོ། །གཉིས་པ་ལ་གསུམ་ལས། མཚམས་སྦྱར་ནི། གཉིས་ཀ་
མཉམ་པ་ཉིད་ཅེས་སོགས་ཏེ། དོན་ནི། འབྲས་དུས་སུ་ཆོས་སྐུ་ལས་གཟུགས་སྐུ་འབྱུང་བའི་
ཕྱིར། སྲིད་ཞི་མཉམ་ཉིད་ཀྱི་སྦྱོར་བ་བཤད་ཟིན་པའི་འོག་ཏུ་ཞིང་དག་པའི་སྦྱོར་བ་འཆད་ཅེས་
པའོ། །རྩ་བ་ནི། བྱང་སེམས་ཆེན་པོས་སྦྱིན་པ་གཏོང་བའི་ཚེ། སེམས་ཅན་བཀྲེས་སྐོམ་སོགས་
དང༌། སྣོད་ཀྱི་འཇིག་རྟེན་རྡོ་བ་དང་ཚེར་མ་ཅན་སོགས་མཐོང་ནས། རང་ཉིད་སངས་རྒྱས་པའི་
ཞིང་དུ་དེ་འདྲ་མི་འབྱུང་བར་བྱ་བའི་ཕྱིར་དུ་སྦྱིན་སོགས་ལ་སློབ་པར་སྟོན་པའི་མདོ་རྣམས་ཆོས་
ཅན། ཞིང་དག་པའི་སྦྱོར་བ་བསྟན་པ་ཡིན་ཏེ། ཞེས་སྦྱར། འགྲེལ་པ་ལ། རང་ཉིད་གང་དུ་
འཚང་རྒྱ་བའི་ཞིང་དེ་སེམས་ཅན་དང་སྣོད་ཀྱི་འཇིག་རྟེན་གྱི་བྱེ་བྲག་གིས་རྣམ་པ་གཉིས་ཡོད་པ་
ལས། གོ་རིམ་བཞིན་དུ་སངས་རྒྱས་གཞན་གྱི་ཞིང་བཀྲེས་པ་དང་སྐོམ་པ་དང་རྡོ་བ་དང་ཚེར་མ་
ཅན་ལ་སོགས་པ་ཉིད་ཀྱིས་མ་དག་པ་གང་ཡིན་པ་དེ་མཐོང་ནས། རང་གི་སངས་རྒྱས་ཀྱི་ཞིང་
-217-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་དེ་འདྲ་མི་འབྱུང་བའི་ཆེད་ཀྱི་གཉེན་པོར་ལྷའི་ཟས་གོས་སོགས་ཀྱི་ཉེ་བར་སྤྱད་པ་དང་།
གསེར་གྱི་ས་ཕྱོགས་ལ་སོགས་པ་དག་པ་བསྐྱེད་པའི་སྒོ་ནས་ཕྱིན་དྲུག་ཉམས་སུ་ལེན་པའི་རྣལ་
འབྱོར་ནི་ཞིང་དག་པའི་སྦྱོར་བ་ཡིན་ནོ། །གསུམ་པ་ལ་གསུམ་ལས། མཚམས་སྦྱར་བ་ནི།
རང་གི་ཞེས་སོགས་ཏེ། འདི་ཡང་བཤད་པའི་རིམ་པ་སྟེ། རྒྱུད་ལ་སྐྱེ་བའི་རིམ་པར་མ་ངེས་སོ།།
རྩ་བ་ནི། རབ་འབྱོར་གྱིས་གསོལ་པ། སྟོང་པ་ཉིད་དང་། མཚན་མ་མེད་པ་དང༌། སྨོན་པ་མེད་
པ་ནས་བྱང་ཕྱོགས་སོ་བདུན་གྱི་བར་ལ་ཇི་ལྟར་འདྲིས་པར་བགྱི། ཞེས་པའི་ལན་གྱི་མདོ་ཚན་
བཅུ་ཆོས་ཅན། ཐབས་ལ་མཁས་པའི་ཡུལ་བཅུ་བསྟན་པ་ཡིན་ཏེ། ཞེས་སྦྱར། འགྲེལ་པ་ནི།
ཤེས་རབ་ཀྱི་ཕ་རོལ་ཏུ་ཕྱིན་པའི་ཡུལ་རྣམ་ཐར་སྒོ་གསུམ་ནས་བྱང་ཕྱོགས་ཀྱི་སྡེ་ཚན་བདུན་ཏེ་
རྣམ་པ་བཅུ་མངོན་སུམ་དུ་བྱ་བ་ལ་དུས་མ་ཡིན་པའི་དཔེ་བརྗོད་ནི། ཐེག་ཆེན་སེམས་བསྐྱེད་ལྟ་
བུའི་ཚོགས་ཆ་ཤས་ཙམ་ཡང་མ་བསགས་པར་ཕུང་པོའི་བདུད་བཅོམ་ན་དམན་པའི་ལྷག་མེད་
དུ་ལྟུང་བ་དང་། ཐེག་པ་ཆེན་པོར་སེམས་མ་བསྐྱེད་པར་རྣམ་ཐར་སྒོ་གསུམ་ལ་ཞུགས་ན་
འཁོར་བ་སྤངས་པའི་ཉེས་དམིགས་དང་། ཡང་དེ་མེད་པར་བྱང་ཕྱོགས་སོ་བདུན་ལ་ཞུགས་ན་
དམན་པའི་ལམ་དུ་འཇུག་པའི་ཉེས་པ་ཡོད་པ་ལྟ་བུ་དང་། ཐེག་པ་ཆེན་པོ་ཉིད་ལ་ཡང་བསྐལ་
པ་གྲངས་མེད་དང་པོའི་ཚོགས་མ་བསགས་པར། མཐོང་སྤང་སྤོང་བ་ལ་ཞུགས་ན་ཆད་པའི་
མྱང་འདས་དང་། ས་དང་པོའི་རྗེས་ཐོབ་ཏུ་ཡོངས་སྦྱོང་ཉི་ཤུ་པོ་མ་སྦྱངས་པར་ས་གཉིས་པའི་
སྒོམ་སྤང་སྤོང་བ་ལ་ཞུགས་ན་དགོངས་པ་ཅན་གྱི་མྱང་འདས་ཞེས་བྱ་བའི་མིང་ཅན་དེར་ལྟུང་
བའི་ཉེས་པ་ཡོད་པ་སོགས་རྒྱས་པར་སྤྲོས་ཏེ་ཤེས་པར་བྱས་ལ། འོ་ན་ཡུལ་བཅུ་པོ་དུས་ལ་
བབ་ནས་མངོན་དུ་བྱས་པའི་ཡུལ་དེ་རྣམས་གང་ཞེ་ན། བྱང་སེམས་ཆེན་པོ་ནས་སློབ་ལམ་དུ་
བར་ཆད་ཀྱི་ཆོས་ལས་ཡང་དག་པར་བརྒལ་བའི་ཐབས་ལ་མཁས་པས་སངས་རྒྱས་ཀྱི་སར་
བདུད་བཞི་ལས་ཡང་དག་པར་འདས་པ་དང་། བྱང་སེམས་ཆེན་པོ་ཐབས་ལ་མཁས་པས་སྔོན་
-248-



གྲགས་ཆེན་བཅོ་བརྒྱད་ཀྱི་མངོན་རྒྱུན་པཎ་ཤཱཀ་འགྲེལ་སྐོར་བཞུགས། ༼༤༧
ཆོས་ཐམས་ཅད་མཉམ་པ་ཉིད་དུ་བསྒོམ་པ་མཐར་ཕྱིན་པས་སངས་རྒྱས་ཀྱི་སར་ཅི་ལ་ཡང་མི་
གནས་པའི་ཚུལ་གྱིས་གནས་པ་དང་། དེ་འདྲ་དེས་སློབ་ལམ་དུ་སྨོན་ལམ་མཐར་ཕྱིན་པ་གྲུབ་
པས། གཞན་གྱི་དོན་སྔོན་གྱི་ཤུགས་ཀྱིས་འཕངས་པར་བྱེད་པ་དང་། དེ་འདྲ་དེས་སྔོན་དཀའ་
བ་གཅོད་པ་ཐམས་ཅད་ཤིན་ཏུ་གོམས་པ་ཉིད་ཀྱིས་ཉན་རང་དང་ཐུན་མོང་མ་ཡིན་པའི་ཆོས་ལ་
གནས་པ་དང་། དེ་འདྲ་དེས་ཆོས་དཀར་པོ་སྟོང་པ་ཉིད་ཀྱི་ཚུལ་རྣམ་པར་དག་པས་སངས་རྒྱས་
ཀྱི་སར་ཆོས་ཐམས་ཅད་ལ་འཛིན་པ་མེད་པ་དང་། ཐབས་དང་བཅས་པའི་རྣམ་པར་ཐར་པའི་
སྒོ་སྟོང་པ་ཉིད་མཐར་ཕྱིན་པས་སངས་རྒྱས་ཀྱི་སར་ཀུན་རྫོབ་ཀྱི་རྣམ་པ་ཅི་ཡང་མི་དམིགས་པ་
དང་། ཐབས་མཁས་མ་བྲལ་བའི་རྣམ་པར་ཐར་པའི་སྒོ་མཚན་མ་མེད་པ་མཐར་ཕྱིན་པ་ཉིད་
ཀྱིས་སངས་རྒྱས་ཀྱི་སར་ཆོས་གང་ལ་ཡང་སྨོན་པ་མེད་པ་དང་། བྱང་སེམས་ཆེན་པོ་འགའ་
ཞིག་ལ་ཕྱིར་མི་ལྡོག་པའི་རྟགས་ལས་བརྩམས་ཏེ་དྲི་བ་སྔོན་དུ་བཏང་བ་ཅན་ལ་ཕྱིར་མི་ལྡོག་
པའི་རྟོགས་པ་དང་མཐུན་པའི་ཆོས་བརྗོད་པས་རང་ཉིད་ཕྱིར་མི་ལྡོག་ཏུ་གཞན་གྱིས་གོ་བར་
བྱེད་པའི་ཐབས་མཁས་དང་འདིའི་དོན་ནི་འགའ་ཞིག་ལ་སྟོང་པ་ཉིད་སོགས་མ་འདྲིས་པར་བྱ་
བ་དང་མངོན་དུ་བྱ་བའི་དུས་གང་ཡིན་དྲིས་པ་ན། ཕྱིན་ཅི་མ་ལོག་པར་སྟོན་ཤེས་པ་བྱུང་ན་དེ་
ཕྱིར་མི་ལྡོག་པའི་རྟགས་ཅན་དུ་གོ་བར་བྱས་ནས་བྱང་སེམས་རང་ཉིད་ཀྱང་དེ་དང་མཐུན་པར་
སྦྱོར་བ་ནི་དེའི་ཐབས་མཁས་ཀྱི་སྦྱོར་བ་དང་། གོང་མ་རྣམས་ལ་ཡང་དེ་ལྟར་དུ་སྦྱར་བ་ནི་
ཐབས་ལ་མཁས་པར་བྱས་ཟིན་པའི་ཐབས་མཁས་སྦྱོར་བ་དང་། རང་གིས་དུས་དང་དུས་མ་
ཡིན་པ་མ་ཤེས་ཤིང་། གཞན་གྱིས་སྟོན་པ་ཡང་མ་འབྱོར་ན་རང་གིས་ཐེག་པ་ཆེན་པོའི་ཡུལ་ལ་
འཇུག་པའི་ཆོས་ཐམས་ཅད་ཤེས་པ་ཉིད་ཀྱི་སྒོ་ནས་རྟག་ཆད་ཀྱི་མཐའ་འགོག་པའི་རྣལ་འབྱོར་
ལ་འཇུག་པ་ནི་ཚད་མེད་པའི་ཐབས་ལ་མཁས་པའི་སྦྱོར་བ་ཡིན་ནོ། །མདོར་ན་རྣམ་ཐར་སྒོ་
གསུམ་སོགས་ཡུལ་བཅུ་པོ་མངོན་དུ་བྱ་བའི་དུས་ཤེས་ནས་མངོན་དུ་བྱས་པའི་ཚེ་ནི་མདོ་
-219-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲེལ་ལས་དངོས་སུ་བསྟན་པའི་ཡོན་ཏན་བཤད་མ་ཐག་པ་འདི་དག་འབྱུང་ལ། དེའི་ཕྱིར་དུ་
སྦྱོར་བའི་རྣལ་འབྱོར་ལ་ནི་ཐབས་མཁས་ཀྱི་སྦྱོར་བ་ཞེས་བྱའོ། །སྨྲས་པ། རྣམ་ཀུན་རྫོགས་
པའི་ལེའུར་གང་འཆད་པའི། །དཀའ་བའི་གནས་རྣམས་མདོ་འགྲེལ་མཛད་པོ་ཡི། །མཁྱེན་
པའི་ཆུ་གཏེར་དབུས་ན་རྟག་བཞུགས་མོད། །མདོ་འགྲེལ་ཚུལ་བཞིན་འབྱེད་པའི་རྣམ་དཔྱོད་
ཀྱི་གྲུ་ཆེན་བཟུང་ནས་དགོངས་དོན་མཚོར་ཞུགས་ཏེ། །ཚིག་ཟུར་ཕྱིན་པའི་རྣམ་བཤད་
རྒྱལ་མཚན་རྩེར། །ཇི་བཞིན་བཀོད་པ་འགའ་ཞིག་མ་རྙེད་པས། །དེང་འདིར་འབད་པས་
བསྒྲུབས་འདི་མཆོད་པར་འོས། །གསུམ་པ་སྐབས་ཀྱི་སྒོ་ནས་མཇུག་བསྡུ་བ་ནི། ཤེས་རབ་ཀྱི་
ཕ་རོལ་ཏུ་ཕྱིན་པའི་ཞེས་སོགས་ཏེ། མདོ་ལས་ནི་དེ་བཞིན་ཉིད་ཀྱི་ལེའུ་ཞེས་བཤད་ལ། བསྟན་
བཅོས་སུ་ནི་སྦྱོར་བའི་སྐབས་ཞེས་གསུངས་སོ།། །། །
༈ རྣམ་ཀུན་མངོན་རྫོགས་རྟོགས་པའི་དཔག་བསམ་གྱིས། །ཡལ་འདབ་རྩེ་མོར་ཕྱིན་
པའི་སྐབས་དེ་ན། །མི་མཐུན་རྟོག་པའི་རླུང་གིས་མི་བསྒུལ་ཞིང་། །ཡོན་ཏན་འབྲས་བུ་སྨིན་
དེར་ཕྱག་འཚལ་ལོ། །ཞེས་མཆོད་པར་བརྗོད་ནས། །
གཉིས་པ་དབང་ཐོབ་པའི་ཚུལ་དུ་བསྒོམ་པ་རྩེ་མོའི་སྦྱོར་བ་འཆད་པ་ལ་གསུམ་སྟེ།
འབྲེལ་དགོད་པས་མཚམས་སྦྱར། མངོན་རྟོགས་ཀྱི་རང་བཞིན་རྒྱས་པར་བཤད། སྐབས་ཀྱི་
སྒོ་ནས་མཇུག་བསྡུ་བའོ། །དང་པོ་ནི་སྐྱེ་མེད་གསུམ་གྱི་རྣམ་པ་ཐམས་ཅད་མངོན་པར་རྫོགས་
པར་རྟོགས་པ་དུས་དང་པོར་ཐོབ་པ་ལས་དེ་ཉིད་ལ་རབ་ཀྱི་མཐར་ཕྱིན་པའི་རྟོགས་པ་འབྱུང་
བས་རྩེ་མོའི་མངོན་པར་རྟོགས་པ་འཆད་དོ། །ཚུལ་ཇི་ལྟར་དུ་ན་རྟགས་ལ་སོགས་པ་བསྙད་པ་
སྔོན་དུ་འགྲོ་བའི་སྒོ་ནས་སོ། །དེའི་ཡང་དགོས་པ་ནི། རྩེ་སྦྱོར་གོ་སླ་བའི་ཕྱིར་དུའོ། །
གཉིས་པ་ལ་བཞི་སྟེ་སྦྱོར་ལམ་རྩེ་སྦྱོར། མཐོང་ལམ་རྩེ་སྦྱོར། སྒོམ་ལམ་རྩེ་སྦྱོར། བར་
ཆད་མེད་པའི་རྩེ་སྦྱོར་རྒྱས་པར་བཤད་པའོ། །དང་པོ་ལ་བཞི་སྟེ། རྟགས་ཀྱི་དང་། རྣམ་འཕེལ་
-230-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
གྱི་དང་། ངེས་པར་བརྟན་པའི་དང་། སེམས་ཀུན་ཏུ་གནས་པའི་རྩེ་སྦྱོར་བཤད་པའོ། །དང་པོ་
ལ་གཉིས་ལས། རྩ་བ་ནི་རབ་འབྱོར་བྱང་ཆུབ་སེམས་དཔའ་སེམས་དཔའ་ཆེན་པོ་རྨི་ལམ་ན་
ཡང་ཆོས་ཐམས་ཅད་རྨི་ལམ་དང་སྒྲ་བརྙན་ལ་སོགས་པར་ལྟ་བ་འདི་ནི་བྱང་སེམས་ཆེན་པོའི་
ཕྱིར་མི་ལྡོག་པའི་མཚན་ཉིད་དུ་རིག་པར་བྱའོ། །ཞེས་སོགས་ཀྱི་མདོ་ཚན་བཅུ་གཉིས་ཆོས་
ཅན། རྟགས་ཀྱིས་མཚོན་པའི་རྩེ་སྦྱོར་བསྟན་པ་ཡིན་ཏེ། ཞེས་སྦྱར། དེའི་མཚན་གཞི་ནི་འདིར་
རྟགས་བཅུ་གཉིས་པོ་གང་རུང་གིས་ཁྱད་པར་དུ་བྱས་པའི་དྲོད་ཀྱི་ཡེ་ཤེས་ཆོས་ཅན། རྟགས་ཀྱི་
རྩེ་སྦྱོར་ཡིན་ཏེ། རྟགས་བཅུ་གཉིས་ཀྱིས་མཚོན་ནས་བསྟན་པའི་བསྡུས་སྒོམ་རབ་གྱུར་གྱི་རྣལ་
འབྱོར་ཡིན་པའི་ཕྱིར། བྱང་སེམས་དྲོད་ཀྱི་ཡེ་ཤེས་གང་ཡིན་རྩེ་སྦྱོར་དུ་མ་ངེས་ཏེ། དེར་གྱུར་
པའི་རྣམ་རྫོགས་དང་མཐར་གྱིས་པའང་ཡོད་པའི་ཕྱིར་དང་། དེ་གསུམ་གཞི་མཐུན་མི་སྲིད་
པར་སློབ་དཔོན་གྱིས་བཤད་པས་སོ། །རྩེ་སྦྱོར་བཞི་པོ་འདི་རྩ་འགྲེལ་ལས་ཤས་ཆེར་རྗེས་ཐོབ་
ཏུ་བཤད་ཀྱང་། གཙོ་བོར་མཉམ་གཞག་ཡེ་ཤེས་སུ་འཇོག་དགོས་ཏེ། མཐོང་སྒོམ་ལམ་གྱི་སྤང་
བྱ་རྟོག་པ་བཞིའི་སྤོང་གཉེན་སྦྱོར་བའི་ལམ་དུ་གྱུར་པའི་ཆ་ནས་རྩེ་སྦྱོར་དུ་བཞག་དགོས་པའི་
ཕྱིར། གཉིས་པ་འགྲེལ་པ་ལ། འདིར་བསྟན་གྱི་རྟགས་རྣམ་པ་བཅུ་གཉིས་ནི་མདོ་ལས་ཕྱིར་མི་
ལྡོག་ཙམ་གྱི་རྟགས་སུ་བཤད་ཀྱང་། རྩེ་མོའི་མངོན་པར་རྟོགས་པ་ཐོབ་པའི་གནས་སྐབས་ཀྱི་
ཁྱད་པར་གྱི་རྟགས་ཡིན་ནོ། །བཅུ་གཉིས་པོ་གང་ཞེ་ན་གཉིས་ལས། རྨི་ལམ་གྱི་རྟགས་སུ་
བཤད་པ་དྲུག་ནི་ཤིན་ཏུ་གོམས་པའི་ཕྱིར་རྨི་ལམ་ན་ཡང་ཆོས་ཐམས་ཅད་རྨི་ལམ་དང་འདྲ་བར་
ལྟ་བ་ཆོས་ཅན། ལྟ་བ་དེ་དང་ལྡན་པའི་བྱང་སེམས་སྦྱོར་ལམ་པ་རྩེ་སྦྱོར་ཐོབ་པར་བསྒྲུབ་པའི་
གཏན་ཚིགས་ཡིན་ཏེ། དེའི་ཕྱོགས་ཆོས་མངོན་སུམ་གྱིས་གྲུབ་ཅིང་། ཁྱབ་འབྲེལ་མདོ་ལས་
གསུངས་པའི་ཕྱིར། ཡང་ན་ལྟ་བ་དེ་ཆོས་ཅན། རང་རྒྱུ་རྩེ་སྦྱོར་གྱི་རྟོགས་པ་སྔོན་དུ་སོང་སྟེ།
ཤིན་ཏུ་གོམས་སྟོབས་ཀྱིས་དེར་ལྟ་བའི་ལུས་ངག་གི་སྤྱོད་པ་ཁྱད་པར་ཅན་ཡིན་པའི་ཕྱིར། འདི་
-221-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་དོན་སྐབས་དང༌། སྔ་མ་རང་དོན་སྐབས་ཀྱི་འགོད་ཚུལ་ལོ། །རྟགས་གཉིས་པ་ནི་ཤིན་
དུ་གོམས་པའི་ཕྱིར་ཞེས་ལྷག་མ་ལྔ་ལའང་སྦྱར་ནས་རྨི་ལམ་དུ་ཉན་ཐོས་ལ་སོགས་པའི་ས་ལ་
དགའ་བའི་སེམས་མི་ བསྐྱེད་པ་དང་། གསུམ་པ་ནི། རྨི་ལམ་དུ་དེ་བཞིན་གཤེགས་པའི་
གཟུགས་ཀྱི་སྐུ་སོགས་མཐོང་བ་དང་། བཞི་པ་ནི། རྨི་ལམ་དུ་སངས་རྒྱས་ཀྱི་རྫུ་འཕྲུལ་གྱི་རྣམ་
པར་འཕྲུལ་པ་དུ་མ་དམིགས་པ་དང་། ལྔ་པ་ནི། རྨི་ལམ་དུ་ཆོས་ཐམས་ཅད་རྨི་ལམ་དང་འདྲ་
བར་སྟོན་པའི་སེམས་སྐྱེ་བ་དང་། དྲུག་པ་ནི། རྨི་ལམ་དུ་དམྱལ་བ་ལ་སོགས་པའི་སེམས་ཅན་
མཐོང་བ་སྔོན་དུ་འགྲོ་བས་རང་ཉིད་སངས་རྒྱ་བའི་ཞིང་དུ་ངན་སོང་སྤོང་བ་རྗེས་སུ་དྲན་པ་
རྣམས་སོ། །གཉིས་པ་སད་པའི་རྟགས་དྲུག་ནི་གྲོང་ཁྱེར་ལ་སོགས་པ་ཚིག་པ་རབ་ཏུ་ཞི་བར་
བྱེད་པའི་ཞེས་སོགས་སོ། །རྟགས་འདི་དག་དྲོད་ནས་བཟུང་བ་ནི་མ་མཐའི་ས་མཚམས་ཏེ།
རྣམ་འཕེལ་སོགས་ལའང་དེ་བཞིན་དང་། སྐབས་བཞི་པའི་ཕྱིར་མི་ལྡོག་གི་རྟགསརྣམས་ཀྱང་
ངོ་༑ ༑གཉིས་པ་ལ་གསུམ་ལས། མཚམས་སྦྱར་བ་ནི། དེ་ལྟར་སོགས་ཏེ། རྟགས་སུ་བཤད་པ་
དེ་རྣམས་ལས་བསོད་ནམས་ཇི་ལྟར་འཐོབ་པའི་ཚུལ་དྲིས་པའོ། །རྩ་བ་ནི། བཀའ་སྩལ་པ།
འཛམ་བུའི་གླིང་གི་སེམས་ཅན་ཐམས་ཅད་སྔ་ཕྱི་མེད་པར་མིའི་ལུས་སུ་གྱུར་ནས་སངས་རྒྱས་
པ་ལ་སྟོང་གསུམ་གྱི་སེམས་ཅན་གྱིས་མཆོད་པའི་དགེ་བ་ལས། ཡུམ་འདིའི་ཚིག་རེ་རེ་ནས་
བཏོན་པ་བསོད་ནམས་ལྷག་པར་སྟོན་པའི་མདོ་ཚིག་བཅུ་དྲུག་པོ་ཆོས་ཅན། ཞེས་སྦྱར།
འགྲེལ་པ་ནི། རྣམ་པར་འཕེལ་བ་ཡིན་ནོ། །ཞེས་པ་བཤད་པའི་གཞི། གང་ན་གནས་སྐབས་
བཅུ་དྲུག་གི་ངོ་བོ་ཉིད་ནིའོ། །ཚུལ་ཇི་ལྟར་ན། མེ་ཏོག་ལ་སོགས་པས་སངས་རྒྱས་མཆོད་པའི་
དགེ་བ་ལ་སོགས་པ་རྣམ་པ་མང་པོ་དཔེར་མཛད་ནས་དེ་བས་ཀྱང་གོང་ནས་གོང་དུ་ཁྱད་པར་
དུ་འཕགས་པར་བསྟན་པ་ཉིད་ཀྱིས་སོ། །བཅུ་དྲུག་པོ་གང་ཞེ་ན། གཉིས་ལས། ནང་གཙོ་བོ་
གྱུར་པའི་བསོད་ནམས་བརྒྱད་ནི། འཛམ་བུའི་གླིང་ལ་སོགས་པ་སྟོང་གསུམ་སོགས་ཏེ། དེ་
-22-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼ ༧
བས་རྩེ་མོའི་ཤེར་ཕྱིན་ཡིད་ལ་བྱེད་པ་སོགས་དང་། ཐེག་པ་གཅིག་ཏུ་ཞུགས་པའི་སྐྱེ་བོ་ལ་སྟོན་
པ་དང་མཚུངས་པར་གུས་པ་བསྐྱེད་ཅིང་། བསླབ་པ་མཚུངས་པར་གནས་པ་ཞེས་བྱ་བ་ལས་
བསོད་ནམས་འཕེལ་བར་འགྱུར་བའི་གནས་སྐབས་རྣམ་པ་བརྒྱད་དང་། ཕྱི་གཙོ་བོར་གྱུར་
པའི་བསོད་ནམས་འཕེལ་བའི་གནས་སྐབས་རྣམ་པ་བརྒྱད་ནི། ཡང་རྣམ་པ་ཐམས་ཅད་དུ་
ཞེས་པ་ནས་ཡང་དག་པར་རྫོགས་པའི་བྱང་ཆུབ་ལ་ཉེ་བར་གྱུར་པ་ཞེས་བྱ་བའི་གནས་སྐབས་
གཞན་རྣམ་པ་བརྒྱད་དོ། །འདིར་བསོད་ནམས་རྣམ་པར་འཕེལ་བ་ནི་རྗེས་ཀྱི་གནས་སྐབས་
ཡིན་ལ། དེས་མཚོན་པའི་མཉམ་གཞག་ཡེ་ཤེས་ནི་རྩེ་མོའི་རྩེ་སྦྱོར་དངོས་སོ། །ངེས་པར་
བརྟན་པའི་རྩེ་སྦྱོར་བཤད་པ་ལ་གསུམ་ལས། མཚམས་སྦྱར་བ་ནི། དེ་ལྟར་སོགས་ཏེ། དོན་ནི་
རྩེ་མོའི་མཉམ་རྗེས་ཀྱི་རྟོགས་པ་མཐར་ཕྱིན་པ་ན་བཟོད་པའི་རྩེ་སྦྱོར་འབྱུང་བས་ཞེས་པའི་དོན་
ནོ༑ ༑རྩ་བ་ནི། དེ་ནས་ལྷའི་དབང་པོ་བརྒྱ་བྱིན་གྱིས་མེ་ཏོག་མན་ད་ར་བ་མང་པོ་ཕུལ་ཏེ།
བཅོམ་ལྡན་འདས་ལ་གཏོར་ནས། འདི་སྐད་དུ། དགེ་བའི་རྩ་བ་འདིས་སངས་རྒྱས་ཀྱི་ཆོས་
རྣམས་ཡོངས་སུ་རྫོགས་པར་གྱུར་ཅིག། ཅེས་སོགས་ཀྱི་མདོ་ཚན་གཉིས་ཆོས་ཅན། ངེས་པར་
བརྟན་པའི་རྩེ་སྦྱོར་བསྟན་པ་ཡིན་ཏེ། ཞེས་སྦྱར། འགྲེལ་པ་ལ་གཉིས་ལས། གཞན་དོན་ཕྲིན་
ལས་བསྟན་པ་ནི་གོང་དུ་བསྟན་པ་དེ་ལྟར་ཡང་དག་པའི་ཐབས་ལ་མཁས་པའི་སྟོབས་ཀྱིས་
རྣམ་པར་མི་རྟོག་པ་རྟོགས་པ་སྟེ་མི་སྐྱེ་བའི་ཆོས་ལ་བཟོད་པ་དང་པོར་ཐོབ་པའི་གནས་སྐབས་
ན་བྱེད་པ་པོའི་ཁྱད་པར་དམིགས་པ་མེད་པའི་སྙིང་རྗེ་ཆེན་པོ་མངོན་དུ་བྱེད་པའི་ངོ་བོས་བྱེད་
ལས་ཀྱི་ཁྱད་པར་སེམས་ཅན་གྱི་དོན་ཡོངས་སུ་མི་གཏོང་བའི་མཚན་ཉིད་ནི་ངེས་པར་བརྟན་པ་
དང་པོ་ཡིན་ནོ། །རང་དོན་རྟོགས་པ་བརྟན་པ་ནི། མངོན་པར་འདོད་པའི་དོན་གྱི་ཁྱད་པར་རྣམ་
པ་ཐམས་ཅད་མཁྱེན་པ་ཉིད་ལ་སོགས་པ་ཇི་སྐད་བཤད་པའི་ཐམས་ཅད་མཁྱེན་པ་ཉིད་གསུམ་
གྱི་ཆོས་སེམས་བསྐྱེད་དང་གདམས་ངག་ལ་སོགས་པ་གོང་དུ་སྨོས་པ་རྣམས་ཡོངས་སུ་རྫོགས་
བཅ23,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དེ་ལས་ཀྱང་བླ་ན་མེད་པར་བསྔོ་བ་ནི་བྱེད་ལས་ཀྱི་ཁྱད་པར་ཏེ། ངེས་པར་བརྟན་པ་གཉིས་
པ་ཡིན་ནོ། ཞེས་གཞན་དག་གསུང་བ་ལ། གཞན་དག་མདོ་ལས། མཁྱེན་གསུམ་གྱི་ཆོས་
རྫོ་གས་པར་གྱུར་ཅིག་ཅེས་སྨོན་ལམ་འདེབས་པར་བཤད་ཀྱི། རྫོགས་པར་དངོས་སུ་མ་བཤད་
དོ༑ ༑ཞེས་གསུང་བ་ཡང་ལེགས་མོད་ཀྱི། མཁྱེན་གསུམ་མཚོན་བྱེད་ཀྱི་ཆོས་སུམ་ཅུ་རྫོགས་
པར་ཐོབ་པའི་མ་མཐའི་ས་མཚམས་ངེས་ཆ་བཟོད་པ་ནས་བཟུང་བ་ལ་འགལ་བ་མེད་པར་
སེམས་སོ། །སེམས་ཀུན་གནས་ཀྱི་རྩེ་སྦྱོར་བཤད་པ་ལ་གསུམ་ལས། མཚམས་སྦྱར་བ་ནི། དེ་
ལྟར་སོགས་ཏེ། འགྲེལ་ཚིག་འདི་ལས་ནི། བཟོད་བ་ནི་ངེས་པར་བརྟན་བྱེད་ཡིན་ལ། ངེས་
བརྟན་དངོས་ནི་ཆོས་མཆོག་གི་གནས་སྐབས་ཡིན་པར་བཤད་དེ། གོང་མ་གསུམ་གྱི་མཚམས་
སྦྱར་ལས་ཀྱང་དེ་དང་ཆ་འདྲ་བར་བཤད་དོ། །རྩ་བ་ལ་བཀའ་སྩལ་པ་སེམས་པ་བཞིའི་དགེ་
བའི་རྩ་བ་ལ་རྗེས་སུ་ཡི་རང་བའི་བསོད་ནམས་ཀྱི་ཚད་གཞལ་དུ་མེད་པར་གསུངས་པའི་དཔེ་
དང་དོན་གྱི་མདོ་ཚན་གཉིས་ཆོས་ཅན། དངོས་བསྟན་རྗེས་སུ་ཡི་རང་གིས་མཚོན་ནས། སྦས་
དོན་ཏིང་ངེ་འཛིན་བསོད་ནམས་མང་བར་བསྟན་པ་ཡིན་ཏེ། ཞེས་སྦྱར། འགྲེལ་པ་ནི། གཞུང་
རྩ་བར། ཏིང་འཛིན་ཡོངས་སུ་བསྒྲགས་པ་ཡིན། །ཞེས་ཏིང་ངེ་འཛིན་གྱི་མཚན་ཉིད་བརྗོད་པ་
ནི་མདོའི་སྦས་དོན་དངོས་སུ་ཕྱུང་བར་མ་ཟད་དགོས་པ་གཞན་ཡང་ཡོད་དེ། སེམས་ཀུན་ཏུ་
གནས་པའི་རྩེ་སྦྱོར་མཚོན་བྱེད་ཡིན་པའི་ཕྱིར། དེའི་མཚན་ཉིད་ཇི་ལྟ་བུ་ཞེ་ན། དཔེའི་སྐབས་
སུ་བཤད་པ་དེ་དག་ལས་ཁྱད་པར་དུ་འཕགས་ཤིང་། ཚད་ལས་འདས་པའི་བསོད་ནམས་མང་
པོ་ཅན་ཉིད་ཀྱི་མཚན་ཉིད་ཅན་ནོ། །དཔེ་ལས་ཁྱད་པར་དུ་འཕགས་ཚུལ་ཇི་ལྟ་བུ་ཞེ་ན། འདི་
ལ་དཔེ་དང་། དོན་གཉིས་ལས། དཔེ་ནི་ཚད་སྲིད་པའི་སྡུག་བསྔལ་གྱི་རྫས་ནི་སྲང་ཚད་ཀྱིས་
གཞལ་བར་ནུས་སོ་ཞེས་བྱ་བའི་ཁྱབ་འབྲེལ་ངེས་བྱེད་ཀྱི་ཚད་མ་སྔོན་དུ་བཏང་བའི་ཚུལ་གྱིས་
གླིང་བཞི་པ་སོགས་ནས་བགྲངས་པའི་སྟོང་གསུམ་གྱི་འཇིག་རྟེན་གྱི་ཁམས་རྣམས་ཀྱི་ས་རྡོའི་
-224-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
སྲང་གྲངས་ཀྱི་དཔེས་མཚོན་པའོ། །དོན་ནི། མདོ་ལས་རྗེས་སུ་ཡི་རང་གི་བསོད་ནམས་སུ་
བཤད་ལ། བསྟན་བཅོས་སུ་ནི་ཏིང་ངེ་འཛིན་གྱི་བསོད་ནམས་དང་ཡེ་ཤེས་ཀྱི་ཚོགས་གཉིས་ཀ་
ལ་ས་རྡོའི་སྲང་གྲངས་དེ་སོ་སོར་དཔེར་མཛད་ནས་དཔེའི་ཚད་ལས་ལྷག་པར་གསུངས་སོ། །
ཏིང་ངེ་འཛིན་གཅིག་པུ་ལ་ཚོགས་གཉིས་ཀ་ཚང་བའི་རྒྱུ་མཚན་ནི་ཆོས་མཆོག་གི་ཡེ་ཤེས་ནི་
སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་པོ་ཐམས་ཅད་ཀྱི་ངོ་བོ་ཉིད་དུ་གྱུར་པའི་ཏིང་ངེ་
འཛིན་ཡིན་པས་སོ། །འདིར་དོན་ཚན་གསུམ་གསུངས་ཏེ། མདོར་རྗེས་སུ་ཡི་རང་གི་དང་།
བསྟན་བཅོས་ སུ་ཏིང་ངེ་འཛིན་གྱི་བསོད་ནམས་དང་། འགྲེལ་པར་ཆོས་མཆོག་གི་བསོད་
ནམས་དང་ཡེ་ཤེས་ཀྱི་ཚོགས་གཉིས་ཀ་དཔེ་ལས་འདས་པར་གསུངས། གསུམ་པ་དོན་བསྡུ་
བ་ནི་རྟགས་ལ་སོགས་པ་དེ་དག་ནི་ཞེས་སོགས་ཏེ། འཕགས་སེང་གི་ལུགས་སོ། །
གཉིས་པ་མཐོང་ལམ་རྩེ་སྦྱོར་བཤད་པ་ལ་གཉིས་ཏེ། སྤྱིའི་མཚམས་སྦྱར་བ་དང་།
རྣམ་གཞག་རྒྱས་པར་བཤད་པའོ། །དང་པོ་ནི། ངེས་པར་ཞེས་སོགས་སོ། །གཉིས་པ་ལ་
གསུམ་སྟེ། སྤང་བྱ་རྣམ་རྟོག།དེ་སྤངས་པའི་འབྲས་བུ་བྱང་ཆེན། སྤོང་བྱེད་ཀྱི་གཉེན་པོ་མཐོང་
རྩེ་དངོས་བཤད་པའོ། །དང་པོ་ལ་གཉིས་ཏེ། མདོར་བསྟན། རྒྱས་པར་བཤད། གཉེན་པོའི་
དབྱེ་བ་བསྟན་པས་མཇུག་བསྡུ་བའོ། །དང་པོ་ལ་གཉིས་ལས། གཟུང་རྟོག་མདོར་བསྟན་ལ་
གསུམ་ ལས། མཚམས་སྦྱར་བ་ནི། རེ་ཞིག་སོགས་སོ། ། རྩ་བ་ནི་དགེ་བའི་རྩ་བ་དེ་ཡང་
གཉིས་ཀྱི་འདུ་ཤེས་སུ་མི་འགྱུར་པ་དང་། གཉིས་སུ་མེད་པའི་འདུ་ཤེས་སུ་མི་འགྱུར་བ་དེ་ལྟར་
ཡོངས་སུ་བསྔོ་བར་བྱའོ། །ཞེས་སོགས་ཀྱི་མདོ་ཚན་སོ་དྲུག་ཆོས་ཅན། གཟུང་འཛིན་གྱི་རྟོག་པ་
སོ་དྲུག་ངོས་བཟུང་བ་ཡིན་ཏེ། སྤོང་བྱེད་ཀྱི་གཉེན་པོ་སོ་དྲུག་དངོས་སུ་བསྟན་ནས་སྤང་བྱ་རྟོག་
པ་སོ་དྲུག་པོ་མཚོན་པའི་ཚུལ་གྱིས་བསྟན་པར་རྗེ་བཙུན་གྱི་གཞུང་གིས་བཀྲལ་བའི་ཕྱིར། །
འགྲེལ་པ་ལ་རྟོག་པའི་ཡུལ་དང་། ངོ་བོ་དང༌། དབྱེ་བ་དང་མི་མཐུན་ཕྱོགས་སུ་བསྟན་པ་དང་།
-225-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོག་པར་འཇོག་པའི་རྒྱུ་མཚན་རྣམས་ལས། དང་པོ་ནི། འཇུག་པ་དང་ལྡོག་པ་མི་དམིགས་པ་
དང་དམིགས་པའི་ངོ་བོ་ཉིད་དག་ ལ་ཞེས་པའོ། ། གཉིས་པ་ནི། གོ་རིམ་བཞིན་དུ་ཞེས་
གསུངས་སོ། །གསུམ་པ་ནི། ཡུལ་གྱི་དབྱེ་བས་སོགས་སོ། །བཞི་པ་ནི། ཉོན་མོངས་པ་དང་
འདྲ་བར་སོགས་སོ། །འདི་ནི་ཉན་ཐོས་སྡེ་པའི་ངོར་བསྒྲུབ་དགོས་པའོ། །ལྔ་པ་ནི། ཡུལ་གྱི་
དངོས་པོ་དང་མ་འབྲེལ་བར་འཇུག་པ་ཉིད་ཀྱིས་གཟུང་བྱར་མ་གྲུབ་པ་ལ་ཕྱིན་ཅི་ལོག་ཏུ་སྣང་
བའི་ཕྱིར། ཡུལ་ཇི་ལྟ་བ་བཞིན་མ་ཡིན་པར་ཞེན་པའི་རང་གི་ངོ་བོ་སོགས་སོ། །དེར་མ་གྲུབ་
པའི་ཤེས་བྱེད་ནི། རིགས་པས་དཔྱད་པའི་ཚེ་དེར་མ་གྲུབ་པའོ། །གཉིས་པ་འཛིན་རྟོག་མདོར་
བསྟན་པ་ལ་གསུམ་ལས། མཚམས་སྦྱར་བ་ནི། དེ་ལྟར་སོགས་ཏེ། སྤང་བྱ་གཟུང་འཛིན་གྱི་
རྟོག་པ་དང་། སྤོང་བྱེད་གཉེན་པོ་གཉིས་ཀའི་གོ་རིམ་དེ་ལྟར་ངེས་པའོ། །རྩ་བ་ནི། ཤཱ་རིའི་
བུས་སྨྲས་པ། རབ་འབྱོར་བྱང་ཆེན་ཡུམ་ལ་སྤྱོད་པ་ནི་སྙིང་པོ་ལ་སྤྱོད་པའོ། །རབ་འབྱོར་གྱིས་
སྨྲས་པ། དེ་དེ་ལ་སྤྱོད་པ་ནི་སྙིང་པོ་མེད་པ་ལ་སྤྱོད་པའོ། །ཞེས་སོགས་ཀྱི་མདོ་ཚན་གཉིས་ཆོས་
ཅན། ཞེས་སྦྱར། འགྲེལ་པ་ལ། རྟོག་པའི་དབྱེ་བ་ངོས་བཟུང་ནས་མི་མཐུན་ཕྱོགས་སུ་བསྟན་
པ་དང་། རྟོག་པར་བསྒྲུབ་པའོ། །དང་པོ་ནི། འཛིན་པའི་རྣམ་པར་རྟོག་པ་རྩ་ བའི་དབྱེ་བ་
གཉིས་དང་། ཡུལ་གྱི་སྒོ་ནས་ཡན་ལག་གི་དབྱེ་བས་གཉིས་པོ་ལ་སོ་སོར་རྣམ་པ་དགུར་ཡོད་པ་
ནི་ཆོས་ཅན། རྩེ་སྦྱོར་གྱི་མི་མཐུན་ཕྱོགས་སུ་གྱུར་པ་ཡིན་ཏེ། དེ་སྐྱེ་བའི་གེགས་བྱེད་པའི་ཕྱིར།
གཉིས་སུ་འབྱེད་པའི་རྒྱུ་མཚན་ནི། སོ་སོའི་སྐྱེ་བོ་དང་འཕགས་པའི་གང་ཟག་དག་གི་གོ་རིམ་
བཞིན་དུ་སྐྱེས་བུ་རྫས་དང་བཏགས་པར་ཡོད་པའི་རྟེན་ཅན་གྱི་འཛིན་པ་དག་ཡོད་པས་སོ། །
གཉིས་པ་ནི། རྟོག་པ་དེ་དག་ཆོས་ཅན། གཟུང་བྱ་ཡོད་པར་གྱུར་པ་གང་གི་ཡང་འཛིན་པ་མ་
ཡིན་ཏེ། དོན་དམ་དཔྱོད་བྱེད་ཀྱི་རིགས་པས་དཔྱད་པ་གང་གི་ཚེ་རྟོག་པ་དེ་དག་གི་ཡུལ་གྱི་
དངོས་པོར་གྱུར་པ་རྟོག་པས་བཟུང་བའི་དོན་དག་ཇི་ལྟར་བཟུང་བ་དེ་བཞིན་དུ་གཟུང་བའི་ངོ་
-226-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
བོ་རྫས་དང་བཏགས་པ། གང་དུ་ཡང་ཡོད་པ་མ་ཡིན་པ་ཞེས་བྱ་བ་དེའི་ཚེའོ། །དོན་བསྡུ་བ་ནི།
དེའི་ཕྱིར་རྟོག་པ་དེ་དག་ནི་གཟུང་བྱ་ཇི་ལྟར་ཡོད་པ་བཞིན་འཛིན་པའི་ངོ་བོས་ཞེས་སོགས་སོ།།
འདིར་རྟོག་པའི་བསྡུ་བ་དང་སྐྱེ་འཕགས་ལ་སོ་སོར་ངེས་པའི་ཚུལ་གཉིས་ལས། དང་པོ་ནི།
སྤང་བྱ་རྟོག་པ་ཇི་སྙེད་པ་རྫས་འཛིན་དང་བཏགས་འཛིན་གཉིས་སུ་ངེས་ཏེ། བདེན་པར་འཛིན་
པ་དང་བདེན་མེད་དུ་ཞེན་པ་གཉིས་སུ་ངེས་པའི་ཕྱིར། དེ་རེ་རེ་ལ་ཡང་གཟུང་བ་ལ་དང་།
འཛིན་པ་ལ་བདེན་པར་ཞེན་པ་གཉིས་དང༌། གཟུང་བ་ལ་དང་འཛིན་པ་ལ་བཏགས་ཡོད་དུ་
ཞེན་པ་གཉིས་སུ་ངེས་ཏེ། སྤང་བྱ་ཇི་སྙེད་པ་གཟུང་འཛིན་གཉིས་སུ་ངེས་པའི་ཕྱིར། གཟུང་
འཛིན་གཉིས་པོ་རེ་རེ་ལ་ཡང་ཀུན་ནས་ཉོན་མོངས་ཀྱི་ཕྱོགས་སུ་གྱུར་པའི་གཟུང་འཛིན་དང་།
རྣམ་བྱང་གི་ཕྱོགས་སུ་གྱུར་པའི་གཟུང་འཛིན་གཉིས་སུ་ངེས་ཏེ། ཡུལ་ཇི་སྙེད་པ་ཀུན་བྱང་
གཉིས་སུ་ངེས་པས་སོ། །རྣམ་བྱང་ལ་ཡང་འཇུག་བྱ་དང་ལྡོག་བྱའི་དབྱེ་བས་གཉིས་སུ་ཕྱེ་བ་ནི་
བྱང་སེམས་ལ་ལྟོས་ནས་ཕྱེ་བ་ཡིན་པས། སྐབས་ལྔ་པའི་གཟུང་རྟོག་ཇི་སྙེད་པ་ནི་རྣམ་བྱང་
གཟུང་རྟོག་ཏུ་ངེས་པ་དང་། འཛིན་རྟོག་ཇི་སྙེད་པ་ནི་གང་ཟག་དང་སྐྱེས་བུར་འཛིན་པ་གཉིས་
སུ་མ་ངེས་པར་རང་རང་གི་རྒྱས་བཤད་ལས་ཤེས་པ་དང་། མཐོང་སྤང་དང་སྒོམ་སྤང་རྟོག་པར་
བཤད་པ་ཇི་སྙེད་པ་སྤྱི་ཙམ་ནས་སྦྱོར་མཐོང་སྒོམ་པ་གསུམ་ཅིག་ཆར་གྱི་སྤང་བྱར་ཁས་ལེན་
དགོས་པ་དང་། ཀུན་བརྟགས་དང་ལྷན་སྐྱེས་སུ་ཕྱེ་བའི་ཚེ་མཐོང་སྒོམ་གྱི་སྤང་བྱ་སོ་སོར་ངེས་
ཀྱང་། སྦྱོར་ལམ་རྩེ་སྦྱོར་གྱིས་སོ་སོར་མི་འབྱེད་པའི་ཚུལ་རྣམས་ཁོང་དུ་ཆུད་པར་བྱའོ། །
གཉིས་པ་ནི། སྐྱེ་འཕགས་གཉིས་ལ་སོ་སོར་ངེས་པའི་དོན། སྤྱིར་མཐོང་སྤང་དང་། བྱེ་བྲག་
གང་ཟག་ལ་རྫས་བཏགས་སུ་འཛིན་པའི་དབང་དུ་བྱས་ནས་སོ་སོར་ངེས་པ་ཙམ་བཞག་སླ་
ཡང་། གཞུང་གི་གོ་དོན་རྒྱ་ཆུང་བར་སོང་བས་འདི་ལྟར། སྤང་བྱའི་རིགས་གཉིས་པོ་དང་ཡུལ་
རྫས་བཏགས་གང་ལ་སྦྱར་ཡང་འདྲ་སྟེ། ཤེས་སྒྲིབ་ཏུ་གྱུར་པའི་རྫས་འཛིན་རྟོག་པ་ཇི་སྙེད་པ་
-227-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་སོ་སོ་སྐྱེ་བོ་ཁོ་ནའི་རྟེན་ཅན་དང་། བཏགས་འཛིན་རྟོག་པ་ཇི་སྙེད་པ་ནི་འཕགས་པ་ཁོ་ནའི་
རྟེན་ཅན་དུ་ངེས་སོ། །གཉིས་པོ་ཡང་དེ་ཁོ་ན་ཉིད་ཡིད་བྱེད་ཀྱི་དབང་དུ་བྱས་པར་ཉི་སྣང་དུ་
གསུངས་པས། ཆོས་དང་གང་ཟག་གང་ལ་ཡང་བདེན་པར་འཛིན་པའི་རྫས་འཛིན་མཚན་ཉིད་
པ་ནི་ཐེག་ཆེན་འཕགས་པའི་མཉམ་གཞག་ལྟ་ཅི། རྗེས་ཐོབ་དག་པ་འཇིག་རྟེན་པ་ལ་ཡང་མི་
འབྱུང་སྟེ། མཉམ་གཞག་གི་རྟོགས་པ་དང་མཐུན་པར་སྐྱེ་བ་ཉིད་དུ་བཤད་པའི་ཕྱིར། གནས་
སྐབས་ལ་ལར་མཚན་འཛིན་མངོན་དུ་འགྱུར་སྲིད་ཀྱང་། རྫས་འཛིན་མཚན་ཉིད་པ་མ་ཡིན་ཏེ།
སྟོང་ཉིད་མངོན་སུམ་དུ་རྟོགས་པའི་མཉམ་གཞག་ཡེ་ཤེས་ཀྱིས་དྲངས་ནས་སྐྱེས་པའི་ཕྱིར་ན་སྒྱུ་
མ་ལྟ་བུར་ཞེན་པ་ལས་མ་འདས་པའི་ཕྱིར་རོ། །ཐེག་དམན་འཕགས་པ་ལ་འདིར་བསྟན་ཆོས་
ལ་རྫས་འཛིན་གྱི་རྟོག་པ་ཡོད་པ་མིན་ནམ་ཞེ་ན། རྟེན་དེ་ལ་སྤྱིར་དེ་ཡོད་ཀྱང་འདིར་བསྟན་རྩེ་
སྦྱོར་གྱི་སྤང་བྱ་མ་ཡིན་ཏེ། དེས་དེ་མི་སྐྱེ་བའི་ཆོས་ཅན་དུ་བྱེད་པའི་རིགས་སུ་མི་གནས་པས་
སོ༑ །འོ་ན་སོ་སྐྱེའི་རྫས་འཛིན་ལ་ཡང་མཚུངས་སོ་ཞེ་ན། སོ་སྐྱེ་གང་ཡིན་འདིར་བསྟན་རྫས་
འཛིན་གྱི་རྟེན་དུ་ཁས་མི་ལེན་ལ། ཐེག་པ་ཆེན་པོའི་ལམ་དུ་འཇུག་པར་ངེས་པའི་སོ་སོ་སྐྱེ་བོའི་
བདེན་འཛིན་ནི་སྤང་བྱ་དེའི་རྣམ་པར་སུན་འབྱིན་པའི་གཉེན་པོ་དང་སྦྱོར་བ་དང་འཇུག་པའི་
རིམ་གྱིས་མངོན་གྱུར་དུ་སྐྱེ་བ་རྒྱུན་བཅད་ནས་མ་འོངས་པ་མི་སྐྱེ་བའི་ཆོས་ཅན་དུ་བྱེད་བཞིན་
པ་ཡིན་པའི་ཕྱིར་དང་། ཐེག་དམན་འཕགས་པའི་རྒྱུད་ལ་སྐྱེས་ཟིན་གྱི་བདེན་འཛིན་ནི་རྩེ་སྦྱོར་
གྱིས་སྤོང་ལ། མ་འོངས་པའི་རྒྱུན་གཅོད་པ་ནི་ཐེག་པ་ཆེན་པོར་རིགས་ངེས་པའི་འོག་ཏུ་ཡིན་
པའི་ཕྱིར་རོ། །གཉིས་པ་ལ་གཟུང་རྟོག་རྒྱས་པར་བཤད་པ་དང་། འཛིན་རྟོག་རྒྱས་པར་བཤད་
པའོ། །དང་པོ་ལ། འཇུག་པ་གཟུང་རྟོག་དང་། ལྡོག་པ་གཟུང་རྟོག་གཉིས་ལས། དང་པོ་ལ།
མཚམས་སྦྱོར་བ་ནི་གཟུང་བའི་རྣམ་པར་རྟོག་པ་སོགས་ཏེ། དང་པོ་ནི། གཟུང་རྟོག་གཉིས་པོ་
འདི་ལ་མདོ་ཉིད་དུ་བསྟན་པར་མཛད་པ་ལས་བསྟན་པའི་དོན་བསྟན་བཅོས་སུ་བཤད་ཟིན་པ་
-28-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
དེའི་ཚེ་དགུའི་བདག་ཉིད་ཅེས་བཤད་ན་དགུ་པོ་མདོ་ཉིད་དང་སྦྱོར་བའི་དོན་ཇི་ལྟ་བུ་ཞེས་པའོ།།
རྩ་བ་ནི། རབ་འབྱོར་གྱིས་གསོལ་པ། ཕ་རོལ་ཏུ་ཕྱིན་པ་དྲུག་སོགས་དང་། ཡང་དག་པར་
རྫོགས་པའི་བྱང་ཆུབ་ནི་དབེན་པའོ། །ཞེས་སོགས་ཀྱི་མདོ་ཚན་དགུ་ཆོས་ཅན། མཇུག་པ་
གཟུང་རྟོག་བསྟན་པ་ཡིན་ཏེ། ཡུལ་བླང་བྱ་དགུ་དངོས་སུ་བསྟན་ནས། ཡུལ་ཅན་རྟོག་པ་དགུ་
ཤུགས་ལ་བསྟན་པའི་ཕྱིར་ཞེས་སྦྱར། འགྲེལ་པ་ལ་གསུམ་སྟེ། ཡུལ་དགུ་ངོས་བཟུང་། དེ་ལ་
ཞེན་པའི་རྟོག་པའི་མཚན་ཉིད་བཤད་པ། དེའི་སྤོང་གཉེན་ངོས་བཟུང་བའོ། །དང་པོ་ནི། དོན་
དམ་པར་ཕར་ཕྱིན་དྲུག་དབེན་པས་དབེན་པ་བྱང་ཆུབ་མ་རྟོགས་ཀྱང་ཀུན་རྫོབ་ཏུ་སངས་རྒྱས་
འཐོབ་བྱེད་ཡིན་པའི་ངོ་བོ་ཉིད་དང་། ཞེས་སོགས་ཕལ་ཆེར་གཞུང་ཇི་ལྟ་བ་བཞིན་ཏེ། དྲི་མ་
དང་བྲལ་བ་ཉིད་ཀྱིས་ཞེས་པ། ལམ་གསུམ་རྒྱུད་ལ་བསྐྱེད་ནས་ཤེས་པ་ལ་གེགས་བྱེད་ཀྱི་དྲི་
མ་དང་བྲལ་བ་ཞེས་འཆད་དོ། །གཉིས་པ་ནི། དེ་ལྟར་བྱང་སེམས་ལམ་གྱི་དབང་དུ་བྱས་པའི་
ངོ་བོ་རྒྱུ་འབྲས་བྱེད་ལས་རྣམས་ལ་ཐ་སྙད་དུ་སྐྱོན་མེད་པ་ཉིད་ཀྱིས་གཟུང་བར་བྱ་བ་ཉིད་དུ་
འཇུག་པར་བྱའོ། །ཞེས་བྱ་བའི་གཟུང་བའི་རྣམ་པར་རྟོག་པ་དང་པོ་འཇུག་པའི་ཕྱོགས་ཀྱི་རྟེན་
ཅན་རྣམ་པ་དགུའོ། །གསུམ་པ་ནི། དེ་ལྟ་བུའི་རྟོག་པ་དགུ་པོ་ཀུན་བརྟགས་ཀྱི་ཆ་ཆོས་ཅན།
མཐོང་བའི་ལམ་གྱི་སྦྱོར་བའི་གནས་སྐབས་ཀྱིས་སྤང་བར་བྱ་བ་ཡིན་པར་བཞེད་དེ། དེས་ཁྱོད་
མངོན་གྱུར་དུ་སྐྱེ་བ་ལ་གེགས་བྱེད་པར་ནུས་པའི་ཕྱིར། འདིར་སྦྱོར་བའི་ལམ་དེ་གང་ལ་བྱ་ན།
སྤྱིར་ཐེག་ཆེན་གྱི་ངེས་འབྱེད་ཆ་བཞི་པོ་མཐོང་སྒོམ་གྱི་སྤང་བྱ་གཉིས་ཀ་ལ་ལྟོས་པའི་སྦྱོར་བའི་
ལམ་ཙམ་པོ་དང་། ཆོས་མཆོག་ནི་ཆོས་བཟོད་དང་། མཉམ་གཞག་གི་རྒྱུ་གཅིག་ལ་སྐྱེ་བས་
མཐོང་ལམ་ལ་ལྟོས་པའི་སྦྱོར་བ་ཉེར་བསྡོགས་ཁྱད་པར་ཅན་ནོ། །སྦྱོར་འཇུག་གི་ཁྱད་པར་ནི།
སྤང་བྱ་མངོན་གྱུར་མགོ་གནོན་པ་དང་། ས་བོན་མི་སྐྱེ་བའི་ཆོས་ཅན་དུ་འཇོག་པ་ལ་འཆད་པ་
ལྟར་ལེགས་ལ། གཞན་དག་མཐོང་ལམ་གྱི་སྦྱོར་འཇུག་ལྡོག་པས་འབྱེད་པར་འདོད་པ་ནི་
-229-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲེལ་པའི་གཞུང་དོན་ལ་མ་ཞུགས་ཤིང་། སྒོམ་ལམ་གྱི་སྦྱོར་འཇུག་ལ་ཡང་དེ་ལྟར་ཐལ་བས་
མི་རིགས་སོ། །གཉིས་པ་ལ། མཚམས་སྦྱར་བ་ནི། གཟུང་བའི་རྣམ་པར་རྟོག་པ་སོགས་སོ། །
རྩ་བ་ནི། རབ་འབྱོར་བྱང་སེམས་ཆེན་པོ་ཡུམ་དང་བྲལ་ན་བདུད་སྡིག་ཅན་གྱིས་གླགས་ལྟ་བར་
འགྱུར། ཞེས་སྦྱར། འགྲེལ་པ་ལ་གསུམ་སྟེ། ཡུལ་གྱི་དབྱེ་བ། རྟོག་པའི་མཚན་ཉིད། གཉེན་
པོ་ངོས་བཟུང་བའོ། ། དང་པོ་ནི། འཁོར་བ་དང་མྱ་ངན་ལས་འདས་པ་ཞེས་སོགས་གཞུང་ཇི་
ལྟ་བ་བཞིན་ཏེ། ཐེག་པ་དམན་པའི་ལམ་གྱི་ངོ་བོ་རྒྱུ་འབྲས་ཉེས་དམིགས་དང་བཅས་པ་རྣམས་
སོ༑ །གཉིས་པ་ནི། ཇི་སྐད་བཤད་པའི་ཡུལ་དགུ་ལ་ཀུན་རྫོབ་ཏུ་ངེས་པ་དང་བཅས་པ་ཉིད་
ཀྱིས་གཟུང་བར་བྱ་བ་མ་ཡིན་པ་ཉིད་དུ་ལྡོག་པར་བྱའོ་ཞེས་གཟུང་བའི་རྣམ་པར་རྟོག་པ་
གཉིས་པ་ལྡོག་པའི་ཕྱོགས་ཀྱི་རྟེན་ཅན་ཉན་ཐོས་དང་རང་སངས་རྒྱས་ཉིད་ཀྱི་རྒྱུད་ལ་བླང་བར་
བྱ་བ་ཉིད་དུ་འབྱུང་བ་རྣམ་པ་དགུའོ། །གསུམ་པ་ནི། དགུ་པོ་དེ་ཀུན་བརྟགས་ཀྱི་ཆ་རྣམས་ཆོས་
ཅན། མཐོང་བའི་ལམ་གྱི་སེམས་དང་སེམས་ལས་བྱུང་བ་འཇུག་པའི་གནས་སྐབས་ཀྱིས་སྤང་
བར་བྱ་བར་བཞེད་པ་ཡིན་ཏེ། དེས་ཁྱོད་ཀྱི་ས་བོན་དྲུངས་འབྱིན་པར་བཞེད་པའི་ཕྱིར། འདིར་
ཟག་མེད་ཡེ་ཤེས་ཀྱི་ངོ་བོར་གྱུར་པའི་སེམས་སེམས་བྱུང་མི་སྲིད་ཀྱང་། རྟོག་པར་གྱུར་པའི་
དད་པ་དང་ཤེས་རབ་སོགས་ཀྱི་རྒྱུན་ལ་བསམས་ནས་བརྟགས་པའོ། །གཉིས་པ་ལ་གཉིས་ཏེ། །
རྫས་འཛིན་རྟོག་པ་དང་། བཏགས་འཛིན་རྟོག་པ་རྒྱས་པར་བཤད་པའོ། །མཚམས་སྦྱར་བ་ནི།
སོ་སོ་སྐྱེ་བོ་ཞེས་སོགས་ཏེ་སྐྱེས་བུ་རྫས་ཡོད་དུ་འཛིན་པ་ཞེས་པ་ནི་མཚོན་པ་ཙམ་ཡིན་གྱི། དེར་
ངེས་པ་མ་ཡིན་ཏེ། འགྲེལ་པ་ཉིད་ལས་གསལ་བས་སོ། །རྩ་བ་ནི་བྱང་ཆེན་གསུམ་ལ་སྤྱོད་
པའི་ཚེ་ཆོས་གང་ཡང་འཛིན་པ་དང་གཏོང་བར་མི་བྱེད་ཅེས་སོགས་ཀྱི་མདོ་ཚན་དགུ་ཆོས་ཅན།།
ཞེས་སྦྱར། འགྲེལ་པ་ལ། རྟོག་པའི་ཡུལ་དང་ངོ་བོ་དང་གཉེན་པོ་གསུམ་ལས། དང་པོ་ནི།
ཕལ་ཆེར་བྱང་སེམས་ཀྱི་དབང་དུ་བྱས་ནས་ཀུན་རྫོབ་ཏུ་སྒྱུ་མ་བཞིན་དུ་ཡོན་ཏན་འཛིན་པ་དང་
-23j-



གྲགས་ཆེན་བཅོ་བརྒྱད་ཀྱི་མངོན་རྒྱན་པཚོ་ཤཱཀ་འགྲེལ་སྐོར་བཞུགས། ༼༤ ༧
སྐྱོན་གཏོང་བ་དང་། དེའི་ཚུལ་ཡང་ཡང་དག་པ་བདེན་པ་ཉིད་དུ་ཡིད་ལ་མི་བྱེད་པར་འཛིན་
གཏོང་ཡིད་ལ་བྱེད་པ་དང་། བདེན་པར་བཟུང་ན་ཆོས་ཉིད་ཀྱིས་ཁམས་གསུམ་ཆར་དང་
འབྲེལ་བ་དང་། སྟོང་པ་ཉིད་དུ་ཡང་ཞེན་པར་མི་གནས་པས་གནས་པ་དང་། དངོས་པོ་ལ་རྫས་
སུ་མངོན་པར་མ་ཞེན་པས་ཐམས་ཅད་ལ་བཏགས་པ་ཙམ་དུ་མངོན་པར་ཞེན་པ་དང་། དེ་ཁོ་ན་
ཉིད་ཤེས་པའི་ཆགས་པས་སེམས་ཅན་ལ་མངོན་པར་མ་ཞེན་པ་སྔོན་དུ་འགྲོ་བའི་ཆགས་པ་
དང་། ཆོས་ཐམས་ཅད་མཉམ་པ་ཉིད་དུ་བསྒོམ་པའི་གཉེན་པོ་ཐོབ་པ་ཉིད་ཀྱིས་གཉེན་པོའི་
མིང་ཅན་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཡང་དག་པར་མ་ཤེས་པས་ཇི་ལྟར་འདོད་པ་
བཞིན་འགྲོ་བ་ལ་ཐོགས་པ་ཞེས་བྱ་བ་རྣམས་སོ། །གཉིས་པ་ནི། སྒྲུབ་བྱེད་དོན་དམ་པའི་
དངོས་པོར་མངོན་པར་ཞེན་པས་ན་བསྒྲུབ་བྱའི་ཆོས་འཛིན་པའི་རྣམ་པར་རྟོག་པ་དང་པོ་ཡིན་
པར་མཚོན་པ་ལ། མཚན་ཉིད་ནི་བཤད་མ་ཐག་པའི་ཡུལ་དགུའི་དབྱེ་བས་རྣམ་པ་དགུའོ། །
ཤེས་བྱེད་ཀྱི་གཏན་ཚིགས་འདི་ལས་ནི་ཆོས་གང་ལ་བདེན་པར་བཟུང་ཡང་རྫས་འཛིན་རྟོག་
པར་གྲུབ་ལ་འདིར་དངོས་བསྟན་ལ་སྤྱིར་ཡུལ་འཛིན་པ་ལ་དམིགས་པ་དང་། བྱེ་བྲག་སོ་སྐྱེའི་
འཛིན་པ་ལ་དམིགས་དགོས་པར་བཤད་ཀྱང༌། མདོ་འགྲེལ་གཉིས་ཀ་ནས་དེའི་གསལ་ཁ་
མེད་ཅིང་། འཛིན་པར་བདེན་པར་ཞེས་འཆད་པ་དེ་ལ་ནི་ཧ་ཅང་ཁྱབ་ཆུང་བའི་ཉེས་པ་ཅན་ཏེ།
སྤྱིར་ཁྱབ་བྱེད་འཛིན་པ་བཀག་པས་དེ་ལ་དེར་ཞེན་པ་ཡང་ཁེགས་པའི་ཕྱིར། འོ་ན་གཟུང་
འཛིན་གྱི་རྟོག་པའི་ཁྱད་པར་གང་གིས་འབྱེད་ན། སྤྱིར་ཡུལ་གཟུང་བ་ལ་བདེན་པར་འཛིན་པ་
སྤང་སླ་ཞིང་། གཟུང་བ་མེད་པའི་རྟགས་ཀྱིས་འཛིན་མེད་དུ་བསྒྲུབ་པ་ནི་བྱམས་པའི་ཆོས་ཀྱི་
སྲོལ་ལས་བྱུང་བ་དེའོ། །གསུམ་པ་ནི། མཐོང་བའི་ལམ་གྱི་སྤང་བྱར་བཤད་པའི་འདིར་བསྟན་
གྱི་རྟོག་པ་དགུ་ཆོས་ཅན། མཐོང་ལམ་དེའི་སྦྱོར་བའི་གནས་སྐབས་ཀྱི་སྤང་བྱར་བཞེད་པ་ཡིན་
ཏེ༑ དེས་ཁྱོད་ཀྱི་ངོ་བོ་རྒྱུན་གཅོད་པར་ནུས་པའི་ཕྱིར། རྟོག་པ་བཞི་པོ་ལ་གཉེན་པོར་སྦྱོར་
-231-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇུག་གི་དབྱེ་བ་བཤད་པ་ནི། གཟུང་འཛིན་གྱི་རྟོག་པ་དང་པོ་གཉིས་མི་མཐུན་ཕྱོགས་ཀྱི་རྟོག་
པ་ཡིན་པས་སྤང་བར་སླ་ལ། ཕྱི་མ་གཉིས་ནི་དེ་དང་དེའི་གཉེན་པོའི་རྟོག་པ་ཡིན་པས་སྤང་
དཀའ་བའི་དབང་དུ་བྱས་ལ། འཇུག་ལྡོག་གི་གཟུང་རྟོག་གཉིས་ཀྱང་ཐེག་ཆེན་ལ་བླང་བྱར་
ཤེས་པ་ན་ཐེག་དམན་ལ་དོར་བྱར་ཤེས་པ་ངང་གིས་འབྱུང་ཡང་། དམན་པ་ལ་དོར་བྱར་ཤེས་
པ་ཙམ་གྱིས་ཐེག་ཆེན་ལ་བླང་བྱར་ཤེས་པ་འབྱུང་བ་ཉིད་དུ་མ་ངེས་པས་ན། གཉིས་པོའི་གཉེན་
པོ་ཡང་གཞུང་རྩ་བར་བཤད་པ་དེ་ཉིད་དོ། །གཉིས་པ་ལ་གསུམ་ལས། མཚམས་སྦྱར་བ་ནི།
འཛིན་པའི་རྣམ་པར་རྟོག་པ་ཞེས་སོགས་ཏེ། བཏགས་པར་ཡོད་པའི་རྟེན་ཅན་ཞེས་པས་
བཏགས་ཡོད་ཉིད་ལ་དམིགས་ནས་བཏགས་ཡོད་དུ་ཞེན་པར་བཤད་ན་ཁྱབ་ཆུང་བས་ཡུལ་
ཅན་དུ་གྱུར་པའི་ཤེས་པའམ་སྐྱེས་བུ་ལ་དམིགས་ནས་བཏགས་ཡོད་དུ་ཞེན་པ་ཉིད་འཛིན་རྟོག་
གཉིས་པའི་དོན་ནོ། །རྩ་བ་ནི། རབ་འབྱོར་འཁོར་ལོ་བསྒྱུར་བའི་དཔུང་གི་ཚོགས་ནི་རྒྱལ་པོ་
དེའི་རྗེས་སུ་འགྲོ་བའོ། །དེ་བཞིན་དུ་ཤེས་རབ་ཀྱི་ཕ་རོལ་དུ་ཕྱིན་པ་གཞན་ལྔ་ཡང་འགྲོ །ཞེས་
སོགས་ཀྱི་མདོ་ཚིག་དགུ་ཆོས་ཅན། ཞེས་སྦྱར། འགྲེལ་པ་ལ་གསུམ་ལས། རྟོག་པའི་ཡུལ་ནི།
དམན་པའི་ལམ་ནི་ཉན་ཐོས་ལ་སོགས་པའི་བྱང་ཆུབ་ཏུ་ངེས་པར་འབྱུང་བ་ཉིད་ཀྱིས་བྱང་ཆུབ་
སེམས་ཀྱི་ཆེད་དུ་བྱ་བ་ཇི་ལྟ་བ་བཞིན་དུ་ངེས་པར་མི་འབྱུང་བ་དང་། བྱང་སེམས་རང་གི་མངོན་
པར་འདོད་པའི་སོགས་དང་། ཀུན་རྫོབ་ཀྱི་ངོ་བོས་རྒྱུ་འགག་པ་དང་འབྲས་བུ་སྐྱེ་བ་དུས་
མཉམ་པ་དང་། ལམ་གྱི་བར་ཆད་མེད་པ་དང་ཅིག་ཤོས་སུ་སྣང་བ་ཉིད་ཀྱི་ལམ་གྱི་དངོས་པོ་
ཞེས་སོགས་དང་། བྱ་ནམ་མཁའ་ལ་གནས་པའི་ཐ་སྙད་དང་འདྲ་བ་ཉིད་ཀྱིས་སོགས་དང་།
བྱང་ཆུབ་ཀྱི་སེམས་བསྐྱེད་པ་སོགས་དང༌། དེ་བཞིན་ཉིད་ལ་སོགས་དང་། དོན་དམ་པའི་
བདེན་པ་ལ་བརྟེན་ནས་སོགས་དང་། སེར་སྣ་ཤིན་ཏུ་གོམས་པ་སོགས་རྣམས་སོ། །གཉིས་པ་
ངོ་བོ་ནི། འདིར་བསྟན་གྱི་རྟོག་པའི་རྣམ་པ་དགུ་ཆོས་ཅན། འཛིན་པའི་རྣམ་པར་རྟོག་པ་གཉིས་
-332-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
པ་ཡིན་ཏེ། བཤད་མ་ཐག་པའི་ཡུལ་དགུ་པོ་དེ་ལ་བརྟགས་པའི་དངོས་པོར་མངོན་པར་ཞེན་
པའི་ཕྱིར། གསུམ་པ་གཉེན་པོ་ནི། མཐོང་བའི་ལམ་གྱི་སོགས་སོ། །གལ་ཏེ་རྟོག་པའི་བསྡུ་བ་
འཆད་ཚུལ་དེ་ལྟ་ན། རྟོག་པ་ཇི་སྙེད་པ་རྫས་བཏགས་གཉིས་སུ་ངེས་པ་དང༌། ཡུལ་ཇི་སྙེད་པ་
ཀུན་བྱང་གཉིས་སུ་ངེས་པས་མདོ་འགྲེལ་གྱི་གོང་འོག་ཐམས་ཅད་དུ་རྟོག་པ་བཞིར་དབྱེ་བ་མི་
འཐད་དོ། །ཞེ་ན། བསྡུ་ན་དེར་འདུས་ཀྱང་། གཉེན་པོའི་རིམ་པ་ལས་ནི་རྫས་བརྟགས་གཉིས་
ལ་གཟུང་འཛིན་གྱི་རྟོག་པ་སོ་སོར་ཕྱེ་བ་ཡིན་ཏེ། གཉེན་པོ་སྦྱོར་མཐོང་སྒོམ་གསུམ་གྱི་སྐྱེ་ཚུལ་
ལ༑ ཐོག་མར་གཟུང་བ་རང་བཞིན་མེད་པར་ངེས་པ་དང་། དེ་ནས་འཛིན་པ་རང་བཞིན་མེད་
པར་ངེས་པའི་བློ་སྐྱེ་བ་ནི། ཐོས་བསམ་གྱི་དུས་དང་། སྒོམ་བྱུང་གི་ཐོག་མ་ངེས་འབྱེད་ཆ་བཞིའི་
སྐྱེ་ཚུལ་ལས་དེ་ལྟར་ངེས་པའི་ཕྱིར་དང་། སྐབས་ལྔ་པར་བཤད་པའི་གཟུང་རྟོག་ཇི་སྙེད་པ་རྣམ་
བྱང་གཟུང་རྟོག་ཏུ་འདུས་ཀྱང་། རྣམ་བྱང་ཉིད་ལ་འཇུག་ལྡོག་གཉིས་སུ་ཕྱེ་ནས་བཤད་པ་ནི།
མདོ་ལས་སྐབས་དེའི་གདུལ་བྱའི་བསམ་པ་ལ་ལྟོས་ནས་གསལ་བའི་དབྱེ་བ་ཡིན་གྱི། གྲངས་
ངེས་པ་ནི་མ་ཡིན་ནོ། །འཇུག་ལྡོག་གཉིས་ཀྱིས་མཚོན་ནས་ཀུན་ནས་ཉོན་མོངས་ཀྱི་རྟོག་པ་ཇི་
སྙེད་པ་ཡང་རྩེ་སྦྱོར་གྱི་སྤང་བྱར་བཟུང་དགོས་ཏེ། གཞན་དུ་ན་རྩེ་སྦྱོར་གྱི་སྤང་བྱ་རྒྱ་ཆུང་བའི་
ཕྱིར་དང་། སྐབས་དང་པོའི་དོན་གསལ་འདི་ཉིད་ལས་གཟུང་བ་དང་འཛིན་པའི་རྣམ་པར་རྟོག་
པ་བཞི་པོ་འཆད་པར་འགྱུར་བའི་ཚུལ་དང་འབྲེལ་བར་འབྱུང༌། ཞེས་འཆད་པས་སོ། ། གསུམ་
པ་གཉེན་པོའི་དབྱེ་བ་ནི། དེ་ལྟར་ཞེས་སོགས་ཏེ། འོག་ནས་སྒོམ་སྤང་རྟོག་པ་བཞིའི་གཉེན་པོ་
ལ་གཞུང་རྩ་བ་ཉིད་ལས་བཞིར་ཕྱེ་བ་དེའི་རིགས་པ་འདིར་བསྒྲེས་པ་ཡིན་མོད། དངོས་བསྟན་
ལ་ནི། སྐད་ཅིག་གཅིག་པའི་བཟོད་པ་ཡིས། །བསྡུས་པ་དེ་འདིར་མཐོང་བའི་ལམ། །ཞེས་པ་
ལས་གཉེན་པོ་གཞན་མ་བཤད་ལ། ལུས་རྣམ་གཞག་ཏུ། མཐོང་ཞེས་བྱ་དང་སྒོམ་པ་ཞེས། །
བྱ་བའི་ལམ་ནི་སོ་སོ་ལ། །རྣམ་པར་རྟོག་པ་རྣམ་བཞི་ཡི། ། གཉེན་པོ་རྣམ་པ་བཞི་དང་ནི། །
-233-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཞེས་ པས་མཐོང་སྤང་རྟོག་པའི་གཉེན་པོ་སྦྱོར་འཇུག་བཞིར་ཕྱེ་བ་ཡིན་ནམ། ཆོས་བཟོད་
བཞིར་ཕྱེ་བ་ཡིན་ཞེས་བརྟགས་དགོས་ལ། དེའི་ཚེ་རྩ་བའི་དགོངས་པ་ཕྱི་མ་དང་ཉེ་བར་མངོན་
ནོ༑ ༑འདིར་མཐོང་སྤང་རྟོག་པའི་བསྟན་ཚུལ་ལ། མདོ་ལས་གཉེན་པོ་དངོས་སུ་གསུངས་ནས་
རྟོག་པ་སྦས་དོན་དུ་བཤད། བསྟན་བཅོས་སུ་ནི་རྟོག་པ་དངོས་སུ་བསྟན་ནས་དེའི་གཉེན་པོ་
ཤུགས་ལ་གོ་དགོས་པར་བཤད། སྐབས་ལྔ་པའི་རྟོག་པ་ཐམས་ཅད་ཀྱི་ཡུལ་ཐེག་པ་ཆེ་ཆུང་གི་
ལམ་ཁོ་ནའི་དབང་དུ་བྱས་པས་གཉེན་པོའི་རྟེན་ཅན་གྱི་རྟོག་པ་ཁོ་ནར་ངེས་ལ། དེ་ལྟར་འཆད་
པ་དེ་ནི་མདོའི་བསྟན་ཚུལ་ལས་བྱུང་བ་ཡིན་ཞིང་། དེ་ལྟར་ཤེས་པ་ན་སྐབས་དང་པོའི་གཉེན་པོ་
ཚོགས་སྒྲུབ་དང་མཐོང་སྒོམ་རྩེ་སྦྱོར་གྱི་སྤང་བྱ་སྤོང་ཚུལ་གྱི་དབྱེ་བ་འཆད་པར་འགྱུར་བ་དང་། །
དེའི་ཚེ་ན་མཐོང་སྤང་གཉེན་པོའི་ཚོགས་སྒྲུབ་ལ་བཞིར་ཕྱེ་བ་དེ་རྫས་སམ་ལྡོག་པ་གང་གི་
དབང་དུ་བྱས་ནས་ཕྱེ་ཞེས་དཔྱད་པ་ན། སྐབས་དང་པོའི་མཐོང་སྤང་རྟོག་པ་བཞི་དང་ཆོས་
བཟོད་བཞི་སྤང་གཉེན་དུ་སྦྱོར་བ་ལས་འོས་མེད་ཅིང་། དེ་ཡང་ངེས་པ་འདྲེན་ཚུལ་ལས་ཡིན་
ཞེས་ཁོང་དུ་ཆུད་པར་བྱའོ། །གཉིས་པ་སྤང་བྱ་དེ་སྤངས་པའི་འབྲས་བུ་ལ་བྱང་ཆུབ་ཆེན་པོའི་རྒྱུ་
དང༌། འབྲས་བུ་བྱང་ཆུབ་ཆེན་པོ་དངོས་སོ། །དང་པོ་ལ། མཚམས་སྦྱར་བ་ནི། བྱང་ཆུབ་ཆེན་
པོ་འགྲུབ་པར་བྱེད་པའི་ཉེ་བར་ལེན་པའི་རྒྱུ་མཐོང་བའི་ལམ་ལྷན་ཅིག་བྱེད་པའི་རྒྱུ་གང་དང་
བཅས་པ་སོགས་སོ། །རྩ་བ་ནི། དེའི་ཚེ་དགེ་སློང་བརྒྱ་ཕྲག་དྲུག་ཅུ་པོ་སྟན་ལས་ལངས་ཏེ།
བཅོམ་ལྡན་འདས་ལ་མེ་ཏོག་མན་ད་ར་བ་དག་གིས་གཏོར་ནས། ཉན་ཐོས་དང་རང་སངས་
རྒྱས་དང་ཐུན་མོང་མ་ཡིན་པའི་གནས་པ་འདིས་གནས་པར་གྱུར་ཅིག།ཅེས་དང་། ཀུན་དགའ་
བོ་ལ་ཡུམ་གཏད་པ་དང་། བྱང་ཆུབ་སེམས་དཔས་གཞན་ལ་ཤེར་ཕྱིན་བཤད་པ་བསོད་ནམས་
མང་བའི་མདོ་ཚན་གསུམ་ཆོས་ཅན། བྱང་ཆུབ་ཆེན་པོའི་ལྷན་ཅིག་བྱེད་རྐྱེན་བཤད་པ་ཡིན་ཏེ།
ཞེས་སྦྱར། འགྲེལ་པ་ལ་གསུམ་ལས། གཞན་བརྗོད་བྱ་རྟོགས་པའི་ཆོས་ལ་འགོད་པ་ནི།
ས234-



གྲགས་ཆེན་བཅོ་བརྒྱད་ཀྱི་མངོན་རྒྱན་པཆ་ཤཱཀ་འགྲེལ་སྐོར་བཞུགས། ༤༧
འཆད་པར་འགྱུར་བའི་སོགས་དང་། རྒྱུ་ལུང་གི་ཆོས་ལ་འགོད་པ་ནི། བྱང་ཆུབ་ཀྱི་རྒྱུ་མཚན་
སོགས་དང་། རང་ཉིད་ཀྱང་བྱང་ཆུབ་ཀྱི་རྒྱུ་ལ་འཇུག་པ་ནི་བྱང་ཆུབ་འཐོབ་པའི་བར་ཆད་མེད་
པ་སོགས་སོ། །གཉིས་པ་ལ་གསུམ་སྟེ། རང་ལུགས་ཀྱི་བྱང་ཆེན་ངོས་བཟུང་། གཞན་ལུགས་
ཀྱི་འདོད་ཚུལ་དགགགྲོལ་བ་འདོད་པ་སྟོང་ཉིད་ལ་འཇུག་པར་བསྟན་པའོ། །དང་པོ་ལ་གསུམ་
ལས། མཚམས་སྦྱར་བ་ནི། རང་གི་དོན་དུ་མཐོང་བའི་ལམ་སོགས་ཏེ། འདིར་མཐོང་ལམ་རྩེ་
སྦྱོར་གྱི་སྐབས་ཡིན་པས་དེ་སྐད་ཅེས་བཤད་ཀྱི། བར་ཆད་མེད་པའི་ཉེར་ལེན་དངོས་ནི་སྒོམ་
པའི་ལམ་མོ། །རྩ་བ་ནི། རབ་འབྱོར་གྱིས་གསོལ་པ། ཆོས་གང་ཡང་ཟད་པ་མེད་པ་དང་སྐྱེ་བ་
མེད་པ་ཞེས་སོགས་ཀྱི་མདོ་ཚིག་ཆོས་ཅན། ཞེས་སྦྱར། འགྲེལ་པ་ལ། གཏན་ཚིགས་དགོད་པ་
དང་། དེ་སྒྲུབ་པ་གཉིས། དང་པོ་ནི། ཆོས་ཐམས་ཅད་ཀྱི་གནས་ཚུལ་སྟོང་པ་ཉིད་ཕྱིན་ཅི་མ་
ལོག་པར་རྟོགས་པའི་མཚན་ཉིད་ཅན་གྱི་ཆོས་ཀྱི་སྐུ་ལ་སོགས་པ་ཡུལ་ཇི་ལྟ་བ་བཞིན་གྱི་
བདག་ཉིད་ཅེས་པ་གནས་ཚུལ་གྱི་སྐུ་གསུམ་པོ་ཆོས་ཅན། བྱང་ཆུབ་ཆེན་པོ་ཡིན་པར་བརྗོད་དེ།
དངོས་པོ་གང་ཡང་གནས་ཚུལ་ལ་འགག་པ་དང་སྐྱེ་བ་མེད་པའི་ཕྱིར་རམ། དེ་ལྟར་རྟོགས་པའི་
ཡེ་ཤེས་དེ་ལ་ཐ་སྙད་གོ་རིམ་བཞིན་དུ་ཟད་པ་དང་མི་སྐྱེ་བའི་ཡེ་ཤེས་ཞེས་མིང་དུ་བཏགས་པའི་
མཁྱེན་པ་ཡིན་པའི་ཕྱིར། གཉིས་པ་ལ། ལུང་དང་རིགས་པ་གཉིས་ལས། དང་པོ་ནི། ཉོན་
མོངས་པ་དང་ཤེས་བྱའི་སྒྲིབ་པའི་དྲི་མ་སྔར་སྐྱེས་ཟིན་འགགས་པ་དང་། འགག་བཞིན་པ་དང་།
མ་སྐྱེས་པ་སྐྱེ་རུང་ཉིད་དུ་འཇིག་རྟེན་པ་དང་དངོས་པོར་སྨྲ་བས་བརྟགས་པའི་སྣང་བ་རྣམས་ནི་
ཆོས་ཅན། གནས་ཚུལ་ལ་འགག་པ་མེད་པ་དང་སྐྱེ་བ་མེད་དེ། ཡེ་ཤེས་ཀྱི་ངོར་ཆོས་ཀྱི་
དབྱིངས་ཀྱི་ངོ་བོ་ཉིད་ལས་མ་འདས་པའི་ཕྱིར་ཏེ། ཡུམ་དང་དབུས་མཐའ་སོགས་ལས། ཆོས་
ཀྱི་དབྱིངས་ལས་མ་གཏོགས་པར། །འདི་ལྟར་ཆོས་ཡོད་མ་ཡིན་ཏེ། །ཞེས་འབྱུང་བའི་ཕྱིར་རོ།།
གཉིས་པ་ནི། ཕྱིར་རམ་ཞེས་པ་རྣམ་གྲངས་ཡང་ན། དེ་རྣམས་ཆོས་ཅན། ནམ་མཁའི་པད་མ་
-235-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་དུ་ཡོད་པ་མ་ཡིན་ཏེ། ངོ་བོ་ལ་དཔྱོད་པ་གཅིག་དང་དུ་མའི་རིགས་པ་དང་། རྒྱུ་ལ་དཔྱོད་
པ་རྡོ་རྗེ་གཟེགས་མ་དང༌། འབྲས་བུ་ལ་དཔྱོད་པ་ཡོད་མེད་སྐྱེ་འགོག་ལ་སོགས་པའི་རིགས་པ་
ལ་བརྟེན་པའི་ཚད་མས་དཔྱད་པ་ན་འཐད་པའི་དངོས་པོ་མེད་པས་སོ། །དེ་ལྟར་ལུང་རིགས་
གཉིས་ལས་ལུང་གི་ཚེ་ནི་བྱམས་པའི་གཞུང་ལ་བརྟེན་པ་ཡིན་པས་ཆོས་ཀྱི་དབྱིངས་ཀྱི་ཡེ་ཤེས་
ཉིད་གནས་ཚུལ་ལ་ཡོད་ཀྱི། དེ་ལས་གཞན་མེད་པས། དྲི་མ་སོགས་གཟུང་འཛིན་གྱི་དངོས་པོ་
གང་ཡང་ཡོད་པ་མིན་པ་དེའི་ཕྱིར་སངས་རྒྱས་པའི་ཆོས་དབྱིངས་ཡེ་ཤེས་ཉིད་བྱང་ཆུབ་ཆེན་
པོར་ཁས་ལེན་ནོ། །དེའི་ཚེ་ནམ་མཁའ་དཔེར་བྱས་པ་ནི་གཟུང་འཛིན་གཉིས་བཀག་པའི་ཆ་
ནས་སམ། དོན་དམ་པའི་ནམ་མཁའ་ཉིད་ཆོས་དབྱིངས་ཡེ་ཤེས་སུ་བཞག་པའོ། ། རིགས་
པར་བཤད་པ་དེ་ནི་ཀླུ་སྒྲུབ་ཀྱི་གཞུང་བཞིན་ཏེ། དེའི་ཚེ་ཡོད་པ་ཞེས་བྱ་བའི་ཆོས་ཅི་ཡང་ཁས་
མ་ བླངས་ཤིང༌། ཆོས་ཀྱི་དབྱིངས་ཉིད་ཀྱང་མེད་པར་དགག་པ་ལས་མ་འདས་པས། ནམ་
མཁའི་པད་མ་ཡང་མེད་པའི་དཔེ་སྟེ། དེའི་ཚེ་བྱང་ཆུབ་ཆེན་པོའི་མཚན་གཞི་བཟུང་དུ་མེད་
མོད། བསམ་བྱུང་གི་རིགས་པའི་དཔྱད་པ་བོར་ནས་སྒོམ་པས་ཉམས་སུ་མྱོང་བའི་རྟོགས་པ་
མཐར་ཐུག་པ་ལ་བྱང་ཆུབ་ཆེན་པོའི་ཐ་སྙད་བྱས་པ་སྟེ། རྣལ་འབྱོར་སྤྱོད་པའི་དབུ་མ་པ་དག་གི་
ལུགས་སོ། །གཉིས་པ་ལ། ཕྱོགས་སྔ་མ་བཤད་པ་དང་། དེ་འགོག་བྱེད་ཀྱི་རིགས་པ་བཤད་
པའོ། །དང་པོ་ནི། དངོས་པོར་སྨྲ་བ་གང་དག་སྡུག་བསྔལ་དང་ཀུན་འབྱུང་གི་དངོས་པོ་གཉེན་
པོས་འཇིག་པའི་བསམ་པས་སྔར་ཡོད་ཟད་པར་སྣང་བ་ལ་ཟད་དོ་སྙམ་པའི་ཤེས་པ་ནི་ཟད་
པའི་ཤེས་པ་དོན་མཐུན་དང་། སྡུག་ཀུན་གྱི་དངོས་པོ་གཉེན་པོས་སྐྱེ་འཕྲོ་བཅད་པའི་ཚུལ་དུ་མི་
སྐྱེ་བ་ལ་མི་སྐྱེའོ་སྙམ་པའི་ཤེས་པ་ནི་མི་སྐྱེ་བའི་ཤེས་པ་དོན་མཐུན་ཡིན་ཞིང་སྒྲིབ་པ་སྔར་ཡོད་
ཟད་པར་བྱར་ཡོད་པ་དང་། སྔར་མེད་མི་སྐྱེ་བ་ཉིད་དུ་བྱར་ཡོད་པར་རྟོགས་པའི་མཁྱེན་པ་ནི་
བྱང་ཆུབ་དངོས་དང་། དེ་གང་ལ་བརྟེན་པ་ནི་དགྲ་བཅོམ་པའོ། །ཞེས་རྗོད་པར་བྱེད་དོ། །
-256-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
གཉིས་པ་ལ། རང་རྒྱུད་ཀྱི་གཏན་ཚིགས་དང་། ཁས་བླངས་འགལ་བའི་གཏན་ཚིགས་སོ། །
དང་པོ་ལ་མཚམས་སྦྱར་ནི། བདེན་པ་གཉིས་ཀྱི་རྣམ་དབྱེ་མེད་པར་བྱང་ཆུབ་ཀྱི་ངོས་འཛིན་དེ་
ལྟར་འདོད་པ་དེ་དག་ལ་ཆོས་ཅན། ཁྱོད་འདོད་པའི་ཤེས་པ་དེ་ལྟ་བུ་དེ་བྱང་ཆུབ་ཆེན་པོར་རུང་
བ་མིན་ཏེ། དོན་དམ་པར་དྲི་མ་ཟད་པ་དང་། སྐྱེ་རུང་མི་སྐྱེ་བ་ཞེས་བྱ་བ་ནི་མེད་པ་ཁོ་ནས་སོ་སྟེ།
གང་གི་ཕྱིར་ན་གནས་ཚུལ་སེམས་པ་ལ་ཞུགས་པ་ན་དྲི་མ་ཉིད་མ་གྲུབ་པར་བཤད་ཟིན་པ་དེ་
ལྟ་ཡིན་པ་དེའི་ཕྱིར། ཞེས་སྟོན་པའི་དབང་དུ་བྱས་ནས་བར་སྐབས་ཀྱི་ཚིགས་སུ་བཅད་པ་ཞེས་
སོ༑ ༑རྩ་བ་ནི། འདི་ནས་གཞུང་ཚན་གསུམ་ལ་བཤད་བྱའི་མདོ་མ་བྱུང་མོད། དོན་ནི་སྐབས་
བཞི་སྒོམ་ལམ་རྒྱས་བཤད་ཀྱི་མདོ་གསུངས་པ་རྣམས་དང་གཅིག་ལ། འགོག་པ་མེད་ཅེས་པ་
ནི། འགྲེལ་པའི་འཆད་ལུགས་ལ་གོང་དུ་རྟགས་བསྒྲུབས་ཟིན་པ་ཉིད་དོ། །འགྲེལ་པ་ལ།
གཏན་ཚིགས་དངོས་དང་། དོན་བསྡུ་བའོ། །དང་པོ་ནི། སྡུག་ཀུན་གྱི་དངོས་པོ་ལ་བདེན་པ་
ཅིག་ཅར་དུ་ཡང་ལོག་པར་ཞེན་པ་ཁྱེད་ཀྱིས། མཐོང་བའི་ལམ་ལ་སོགས་པའི་སྟོབས་ཀྱིས་
རྣམ་པར་རྟོག་པ་ལ་སོགས་པའི་ངོ་བོ་སྐྱེས་པ་ནི་ཅི་ཞིག་ཟད། མི་སྐྱེ་བའི་ཆོས་ཅན་མ་སྐྱེས་པ་ནི་
ཅི་ཞིག་སྐྱེས་པ་སྟེ་སྐྱེ་རུང་དུ་ཡོད་པ་མ་ཡིན་ཏེ། དོན་དམ་པར་དྲི་མ་སྐྱེས་པ་ཟད་པ་དང་། མ་
སྐྱེས་པ་སྐྱེ་རུང་དག་སྐྱེ་བ་ལ་གེགས་བྱེད་པའི་མཚན་ཉིད་ཅན་གྱི་འགོག་པ་དང་བྲལ་བ་དེ་
བཞིན་ཉིད་ཀྱི་ངོ་བོའི་རང་བཞིན་ཅན་ཡིན་པའི་ཕྱིར། གཉིས་པ་ནི། དོན་དམ་པར་ཟད་སྐྱེ་ཅུང་
ཟད་ཀྱང་མེད་པ་ཉིད་ཡིན་པས་དེའི་ཕྱིར་ཁོ་བོ་ཅག་གི་གཞུང་ལུགས་ཁོ་ན་ཞེས་སོགས་སོ། །
འདིར་དོན་དམ་པར་ཟད་སྐྱེ་ཁེགས་པ་དང་། ཡང་དག་པ་མ་ཡིན་པའི་ཀུན་རྟོག་གི་ངོར་ཟད་སྐྱེ་
ཡོད་པ་དང་། དབུ་མ་པས་སྔ་མ་རང་ལུགས་སུ་ཁས་བླངས་ནས་བྱིན་རླབས་འཇོག་པ་དང་།
དངོས་སྨྲ་བས་ཕྱི་མ་ཁས་བླངས་ནས་ཟད་སྐྱེ་འཇོག་ཚུལ་སོ་སོར་ཕྱེད་དགག་པ་དང་། མཐའ་
བྲལ་གྱི་ཚེ་ནི་མི་སྐྱེ་བ་ཡང་བཀག་མོད། གནས་སྐབས་སུ་ཟད་པ་བཀག་ཀྱང་མི་སྐྱེ་བ་མ་
-337-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཀག་ པའི་ཚུལ་ཤེས་དགོས་སོ། །གཉིས་པ་ལ་གསུམ་ ལས། མཚམས་སྦྱར་བ་ནི། སྒྲིབ་
གཉིས་ཀྱི་ཆོས་ཡང་དག་པར་ཡོད་པར་ཁས་ལེན་ན་སོགས་ཏེ། སྒྲིབ་པ་གཉིས་ཀྱི་དངོས་པོ་
ཆོས་ཅན། བཅོམ་ལྡན་འདས་ཀྱིས་མ་སྤངས་པར་ཐལ། བདེན་པར་གྲུབ་པའི་ཕྱིར་ཞེས་པའི་
དོན་ཡིན་གྱི། ཆོས་དེ་བདེན་པར་གྲུབ་ན་དེ་ལ་བདེན་འཛིན་གྱི་རྟོག་པ་སྤོང་མི་ནུས་པར་ཐལ་
བ་འཕེན་པ་ནི་བྱམས་ཆོས་ཀྱི་དགོངས་པར་མི་རུང་སྟེ། ཆོས་ཉིད་ཡོངས་གྲུབ་བདེན་པར་ཡོད་
ཀྱང་། དེ་ལ་བདེན་པར་ཞེན་པ་ནི་འཛིན་པ་ཀུན་བརྟགས་སུ་བཤད་ནས་སྤོང་བྱེད་ཀྱི་གཉེན་པོ་
རྣམ་གྲངས་དུ་མས་བསྟན་པའི་ཕྱིར་དང་། སློབ་དཔོན་ཟླ་བའི་གཞུང་གི་གནས་སྐབས་སུ་ཡང་
དོན་དམ་པའི་བདེན་པ་ཡུལ་གྱི་གནས་ཚུལ་ལ་ཞུགས་པ་དང་། དེ་ལ་བདེན་པར་འཛིན་པ་སྤང་
དགོས་པ་ཉིད་དུ་གསུངས་པའི་ཕྱིར་དང་། གནས་ཚུལ་ཡུལ་དུ་བྱེད་པའི་རྟོག་པ་དང་རྟོག་མེད་
ཀྱི་ཤེས་པ་ལ་སྤང་བྱ་ཡིན་མིན་གྱི་ཁྱད་པར་བཤད་པ་དེ་མ་ཕྱེད་པས་ནོངས་པའི་ཕྱིར། གལ་ཏེ་
འོ་ན་སྲིད་ཞི་མཉམ་ཉིད་ཀྱི་འགྲེལ་པར། དངོས་པོར་སྨྲ་བའི་ལུགས་ཀྱི་སྤོང་བྱེད་གཉེན་པོས་
སྤང་བྱ་ཅི་ཡང་སྤོང་དུ་མེད་པ་དེ་དོན་དམ་གྱི་རྣམ་གཞག་དང་། ཀུན་རྫོབ་ཏུ་རྒྱུན་ལ་ཡོད་པ་དེ་
དཔེར་བྱས་ནས་དབུ་མ་པའི་རང་ལུགས་འཇོག་པ་མིན་ནམ། འདིར་དངོས་སྨྲ་བས་དོན་དམ་
དུ་ཡང་དྲི་མ་ཟད་སྐྱེ་ཁས་བླངས་པ་དེ་ཕྱོགས་སྔར་བཞག་པ་སུན་འབྱིན་པ་དེ་ཇི་ལྟ་བུ་ཞེ་ན།
དངོས་སྨྲ་བས་ཤེས་པ་སྐད་ཅིག་ཆ་མེད་བདེན་གྲུབ་ཏུ་ཁས་བླངས་ནས། སྐད་ཅིག་དེའི་སྟེང་དུ་
སྤང་གཉེན་གྱི་བྱ་བྱེད་མི་རྫོགས་ཀྱང་། རྒྱུན་ལ་ལྟོས་ནས་རྫོགས་པར་འདོད་པ་དེ་དབུ་མ་པས་
ཀྱང་གཞན་གྲགས་ཀྱི་དཔེར་མཛད་ལ། འདིར་ནི་དྲི་མ་སྐད་ཅིག་ཆ་མེད་དེ་བདེན་པར་གྲུབ་ན་
སྤོང་མི་ནུས་པར་ཐལ་བ་འཕངས་སོ། །དེ་ལ་དངོས་སྨྲ་བས་འདོད་ནུས་པ་མིན་ནམ་ཞེ་ན། མ་
ཡིན་ཏེ། སྐད་ཅིག་རེ་རེ་ནས་སྤོང་མི་ནུས་ན་དེ་ལས་མ་གཏོགས་པའི་དྲི་མ་མེད་དོ། །དེ་ཉིད་
རང་ལའང་མཚུངས་སོ་ཞེ་ན་མིན་ཏེ། རང་གིས་ནི་དྲི་མ་མི་སྤོང་བ་དོན་དམ་དང་། སྤོང་བ་
-238-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
འཁྲུལ་ངོ་ཉིད་དུ་ཁས་ལེན་པས་སོ། །འགྲེལ་པ་ལ་གསུམ་སྟེ། དངོས་སྨྲ་བ་ལ་དྲི་མ་སྤོང་ཚུལ་
མི་འཐད་པ། དབུ་མ་པ་ལ་འཐད་པ། རྩ་བའི་ཚིག་དོན་དངོས་བཤད་པའོ། །དང་པོ་ནི། གལ་
ཏེ་དངོས་པོ་དོན་དམ་དུ་མེད་པ་དེ་ལྟ་མ་ཡིན་ཏེ། སྐད་ཅིག་མའི་ཆོས་ཤེས་པ་ཙམ་དང་།
གཟུགས་སོགས་ཤེས་བྱའི་མཚན་ཉིད་དོན་དམ་པར་ཡོད་པ་ཉིད་དུ་གྱུར་ན། དེའི་ཚེ་མངོན་
པར་ཞེན་པའི་དྲི་མ་དེ་དག་ལ། གཉེན་པོ་བསྒོམས་པས་ནམ་མཁའ་བཞིན་དུ་གནོད་པ་ཅུང་
ཟད་ཀྱང་མི་བྱེད་པར་ཐལ། སྤོང་བྱེད་ཀྱི་གཉེན་པོ་བསྐྱེད་དུ་མེད་པ་དང་། རང་དུས་སུ་མེད་
པའི་རང་གི་ངོ་བོ་འཛིན་པའི་ཕྱིར། དཔེར་ན་ནམ་མཁའ་ཐོགས་བཅས་ཀྱི་རྫ་ས་མེད་པ་ཙམ་གྱི་
ངོ་བོ་དུས་ཐམས་ཅད་དུ་འཛིན་པས་རྫ་ས་མེད་པ་ཙམ་གྱི་ངོ་བོ་འདོར་དུ་མེད་པ་བཞིན་ནོ། །དེ་
ལྟ་ཡིན་པ་དེའི་ཕྱིར་དངོས་པོར་མངོན་པར་ཞེན་པའི་ཕྱིན་ཅི་ལོག་མི་ལྡོག་པར་ཐལ། འདོད་ན་
སྒྲིབ་པ་གཉིས་ཟད་པ་མི་རུང་བར་འགྱུར་རོ། །གཉིས་པ་ལ། རྣལ་འབྱོར་གྱི་ས་བཞི་སྟེ། གང་
ཟག་གི་བདག་མེད་རྟོགས་པའི་དང་། གཟུང་བ་ཆོས་ཀྱི་བདག་མེད་རྟོགས་པའི་དང་། འཛིན་
པ་ཆོས་ཀྱི་བདག་མེད་རྟོགས་པའི་དང་། སྤྲོས་པའི་མཐའ་གང་ཡང་མ་རྟོགས་པའི་རྣལ་འབྱོར་
གྱི་སའོ། །དང་པོ་ལ་གསུམ་སྟེ། བསམ་བྱུང་གི་རིགས་པ། སྒོམ་བྱུང་གི་རྣལ་འབྱོར། བསྒོམས་
པའི་འབྲས་བུའོ། །དང་པོ་ནི། རྣལ་འབྱོར་གྱི་ས་བཞི་འཆད་དགོས་པ་དེ་ལ། ཐོག་མར་གང་
ཟག་གི་བདག་ནི་ཆོས་ཅན། དངོས་པོར་མེད་དེ། སྐྱེ་བ་དང་འཇིག་པས་སྟོང་པའི་ཕྱིར་སྙམ་དུ་
སེམས་པར་བྱེད་དོ། །གཉིས་པ་ནི་དེ་ལྟར་སེམས་པ་སྔོན་དུ་བཏང་ནས་བདག་དེས་དབེན་པའི་
ཕུང་པོ་ལ་སོགས་པ་རྟེན་ཅིང་འབྲེལ་བར་འབྱུང་བ་སྐྱེ་བ་དང་འཇིག་པའི་ཆོས་ཅན་ལ་ཡང་དག་
པར་དམིགས་ཏེ། དངོས་གཞིའི་དུས་སུ་བསྒོམས་པས་གོམས་པའི་སྟོབས་གྲུབ་པ་ན་ཞེས་པའོ།
གསུམ་པ་ནི། བདག་ཏུ་མངོན་པར་ཞེན་པ་ཡོངས་སུ་བོར་ནས་ཞེས་པའོ། །འདིར་གང་ཟག་
གམ་བདག་ཅེས་བྱ་བའི་སྒྲ་འཇུག་པ་ནི་གཉིས་ཏེ། བྱིས་པ་ལ་གྲགས་པ་ཀུན་རྫོབ་པའི་དང་།
-239-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཕགས་པ་ལ་གྲགས་པ་དོན་དམ་པའི་བདག་གོ །དང་པོ་ལ་གཉིས་ཏེ། གྲུབ་མཐས་བློ་མ་
བསྒྱུར་བའི་དང་། གྲུབ་མཐའ་བཏགས་པའིའོ། །དང་པོ་ནི། འཇིག་རྟེན་གྱི་བློ་ལྷན་སྐྱེས་ལ་
མཐུན་པར་བདག་ཏུ་སྣང་བ་ལ་དེར་སྒྲོ་བཏགས་པའོ། །གཉིས་པ་ནི། འཇིག་རྟེན་ན་གྲགས་པ་
དེ་ཉིད་ལ་གྲུབ་པའི་མཐའ་ཟ་བ་པོ་དང་རྟག་གཅིག་རང་དབང་ཅན་ལ་སོགས་པར་སྒྲོ་བཏགས་
པའོ། །འཇིག་རྟེན་གྱི་ཐ་སྙད་ལྷན་སྐྱེས་དབང་བཙན་པར་བྱེད་པའི་ཚེ་སྔ་མ་དེ་དོན་དམ་པའི་
བདེན་པ་དང་མི་སླུ་བར་འཇོག་ལ། ཕྱི་མ་དེ་ནི་འཇིག་རྟེན་ན་མ་གྲགས་པས་ལུགས་དེ་ལ་ཀུན་
རྫོབ་དང་། ཡོད་པ་མིན་པ་ཉིད་དོ། །སངས་རྒྱས་པའི་གྲུབ་མཐའ་དང་པོ་གསུམ་གྱི་རྣམ་བཞག་
ལ་ནི་འཇིག་རྟེན་ལ་གྲགས་པའི་བདག་དེ་ཀུན་རྫོབ་ཀྱི་བདེན་པ་དང་ཡོད་པ་མིན་པར་འཇོག་
ལ༑ བདག་དེས་སྟོང་པའི་ཆ་མེད་ཀྱི་དངོས་ལ་ནི་དོན་དམ་པའི་བདེན་པ་དང་དོན་དམ་པར་
དོན་བྱེད་ནུས་པ་ཉིད་དུ་འཇོག་པས་ན་མེད་པར་དགག་པ་ཉིད་དུ་མི་འདོད་དོ། །གཉིས་པ་ནི།
ཀུན་རྫོབ་པའི་བདག་དེའི་དབང་དུ་བྱས་པའི་གཟུང་འཛིན་གཉིས་ཀྱིས་སྟོང་པའི་གདོད་མའི་
ཡེ་ཤེས་ཏེ་འདི་ལ་དོན་དམ་པའི་བདག་ཅེས་བྱ་ཞིང་། ཀུན་རྫོབ་པའི་བདག་ཏུ་མ་ཟད། དེའི་
འཛིན་པ་ལ་ཡང་ཀུན་རྫོབ་ཀྱི་བདེན་པ་དང་ཡོད་པ་མ་ཡིན་པར་འཇོག་གོ །འདོད་པ་འདི་ནི་ངོ་
བོ་ཉིད་མེད་པ་པ་གཉིས་མ་གཏོགས་པའི་རྣམ་རྫུན་པ་སོགས་རྣལ་འབྱོར་སྤྱོད་པ་པའི་དབུ་མ་
པ་མཐའ་དག་རྒྱུད་སྡེ་ལ་གྲགས་པ་སྟེ་རྣལ་འབྱོར་སྤྱོད་པའི་གྲུབ་མཐའ་ཡན་ཆད་ཀྱི་ལམ་ལ་
བརྟེན་ནས་བདག་དམ་པའི་ཕ་རོལ་ཏུ་ཕྱིན་པར་བྱེད་ནུས་ཤིང་། བདག་དམ་པ་འདི་ལ་ནི་རྒྱུའི་
རྒྱུད་དང་། ལམ་སྒྲུབ་པ་པོ་དང་། སྙིང་པོ་དང་། ཀུན་གཞིའི་ཕྱོགས་གཅིག་ཏུ་འདོད་པས་སོ། །
གཉིས་པ་ལ་གསུམ་ལས། བསམ་བྱུང་གི་རིགས་པ་ནི། སྔོན་པོ་དང་སོགས་ནས། ཡིད་ལ་
བྱེད་ཅེས་བྱ་བའི་བར་ཏེ། སྔོན་པོ་དང་དེའི་བློ་ནི་མཚོན་པ་ཙམ་ཡིན་གྱི། རྒྱས་པར་ན་རྟོག་པ་
དང་རྟོག་མེད་ཀྱི་ཤེས་པ་ལ་གང་དང་ཅི་སྣང་བ་དེ་ཐམས་ཅད་སྣང་མཁན་གྱི་ཤེས་པ་དེའི་ངོ་
-24()-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
བོར་གནས་པ་ཡིན་གྱི། དེ་ལས་ལོགས་ན་སྣང་བ་ལྟར་ཡོད་པ་མིན་ཏེ། སྣང་བ་དེ་དང་དེར་
སྣང་གི་ཤེས་པ་གཉིས་པོ་ལྷན་ཅིག་དམིགས་ངེས་ཡིན་པའི་ཕྱིར། གལ་ཏེ་ཕྱི་རོལ་གྱི་དོན་དང་
དངོས་པོར་མེད་པའི་ཆོས་ལ་དེ་ལྟར་རིགས་སུ་ཆུག་ཀྱང་། སེམས་ཅན་གཞན་གྱི་ཤེས་རྒྱུད་དུ་
སྣང་བ་དང་། སེམས་ཅན་ལ་སངས་རྒྱས་སུ་སྣང་བ་དང་། སངས་རྒྱས་ལ་དེར་སྣང་བ་སོགས་
ལ་ཧ་ཅང་ཐལ་བ་མ་ཡིན་ནམ་ཞེ་ན། སེམས་ཅན་ལ་དེར་སྣང་བ་ལ་ནི་སེམས་ཅན་ཉིད་ཀྱི་ཤེས་
རྒྱུད་ཀྱིས་བསྡུས་པས་ན་ཀུན་རྫོབ་པའི་སྐུར་འཇོག་པའི་ཕྱིར་ཧ་ཅང་ཐལ་བ་མེད་ལ། སངས་
རྒྱས་ལ་ནི་མ་དག་པའི་སྣང་བ་མི་འཆར་རོ། །གང་ཟག་གཞན་དང་དེའི་ཤེས་རྒྱུད་དུ་སྣང་བའི་
ཚེ་སྣང་ཆ་དེ་རང་གི་སེམས་ཉིད་ཡིན་པས་དེ་ལ་ལྟོས་ནས་སྣང་མཁན་གྱི་བློ་རང་རིག་པ་ཉིད་
དང་། ཐ་སྙད་དུ་རྒྱུད་གཞན་གྲུབ་པར་དབྱིག་གཉེན་ཞབས་ཀྱིས་བཤད་པ་དེའི་ཚེ་ཐ་སྙད་ཀྱི་
རྣམ་གཞག་འཇོག་ལུགས་ལ་ནི་ཤེས་རྒྱུད་ཐ་དད་ཀྱི་སྒྲིབ་པས་སོ་སོར་བཅད་པའི་ཚེ་ནི་རྒྱུད་
གཞན་དང་གཞན་དུ་གྲུབ་པར་ཁས་ལེན་པ་སེམས་ཙམ་པ་རང་གི་ལུགས་དང་། དེ་ལས་གྲུབ་
མཐའ་ན་འཕོས་ནས་གཟུང་འཛིན་གཉིས་ཡོད་པ་མ་ཡིན་པར་ཁས་ལེན་པ་དེའི་ཚེ་ན་རྒྱུད་སོ་
སོར་གཅོད་བྱེད་ཀྱི་སྒྲིབ་པ་ཉིད་ཀྱང་ཡོད་པ་མ་ཡིན་པས་རང་བཞིན་གྱིས་རྣམ་པར་དག་པའི་
གཞི་དུས་ཀྱི་ཡེ་ཤེས་ཇི་སྙེད་པ་ལ་དབྱེ་བ་མེད་ཅིང་། དེ་དང་སངས་རྒྱས་ཀྱི་ཡེ་ཤེས་ལ་ཡང་
དབྱེ་བ་མེད་པས་ཡུལ་ཅན་ལས་རྫས་ཐ་དད་པའི་ཡུལ་ཅུང་ཟད་ཀྱང་མེད་དོ་ཞེས་བྱ་བ་འདི་ནི་
རྣམ་བརྫུན་པ་ཡན་ཆོད་ལ་གྲགས་པའི་གྲུབ་པའི་མཐའ་སྟེ། གཙོ་བོར་ནི་སྔགས་ཀྱི་ལམ་དུ་
ཞུགས་པ་དག་གིས་བཤད་པ་འདི་གཟུང་བར་བྱའོ། །གཉིས་པ་སྒོམ་བྱུང་གི་རྣལ་འབྱོར་ནི།
སྦྱོར་བའི་དུས་སུ་བསམ་བྱུང་གི་རིགས་པ་དེ་ལྟར་སྔོན་དུ་བཏང་ནས། དངོས་གཞིའི་དུས་སུ་
གོམས་བྱེད་ཀྱི་ཡན་ལག་རྣམ་པ་དང་མ་བྲལ་བར་བསྒོམ་པས། བསྒོམས་པའི་སྟོབས་གྲུབ་པ་
ན་ཞེས་ཁ་བསྐང་བར་བྱའོ། །གསུམ་པ་ནི། འཛིན་པའི་རྣམ་པ་ཅན་གྱི་ཞེས་སོགས་ཏེ། ལྟ་
-241-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒོམ་འདི་ནི་བྱང་ཆུབ་ཀྱི་སེམས་དང་ཟུང་དུ་འབྲེལ་ན་བྱང་སེམས་ཀྱི་ངེས་འབྱེད་བཟོད་པ་ཚུན་
ཆད་དུ་བགྲོད་པར་ནུས་ལ། མ་འབྲེལ་ན་ཡང་རང་སངས་རྒྱས་ཀྱི་སྤངས་རྟོགས་མཐར་ཕྱིན་
པར་བྱེད་ནུས་སོ། །གསུམ་པ་ལ་གསུམ་ལས། བསམ་བྱུང་གི་རིགས་པ་ནི་གཟུང་བ་མེད་ན་
སོགས་ནས། སེམས་པས་གཉིས་སུ་མེད་པའི་ཡེ་ཤེས་འབའ་ཞིག་འདི་ཡང་དག་པར་ཡོད་པའི་
ངོ་བོ་ཉིད་དོ་སྙམ་དུ་ངེས་པར་བྱས་ནས་ཞེས་སྦྲེལ་བ་དེ་ཉིད་དོ། །གཉིས་པ་ནི། སྦྱོར་བའི་དུས་
སུ་བསམ་བྱུང་གི་རིགས་པ་དེ་ལྟར་སྔོན་དུ་བཏང་ནས། དངོས་གཞིའི་དུས་སུ་བསྒོམས་པས་
བསྒོམས་པའི་སྟོབས་གྲུབ་པ་ན་ཞེས་ཁ་བསྐང་ངོ་། །གསུམ་པ་ནི་འཛིན་པའི་རྣམ་པའི་མཚན་
ཉིད་ཅེས་སོགས་ཏེ། འཛིན་པ་ཆོས་ཀྱི་བདག་མེད་ཀྱི་ངོས་འཛིན་དང་། དེ་རྟོགས་བྱེད་ཀྱི་
རིགས་པ་ལ་ནི་འདི་ལས་ལྷག་པ་གཞན་དགོས་པ་མ་ཡིན་ཏེ། གཟུང་འཛིན་གཉིས་ཀྱི་ཟླས་ཕྱེ་
བའི་འཛིན་པ་འདིར་མ་འདུས་པའི་ཆོས་ཀྱི་བདག་འཛིན་གྱི་མཚན་གཞི་གཟུང་དུ་མེད་པའི་
ཕྱིར་དང་། བྱམས་ཆོས་རྗེས་འབྲང་དང་བཅས་པ་ནས་བཤད་པའི་རིགས་པ་འདིས་མི་ཁེགས་
པའི་བདག་འཛིན་དེའི་མཚན་གཞི་མེད་པའི་ཕྱིར་རོ། །གལ་ཏེ་དེར་གཉིས་མེད་དུ་བསྒྲུབ་པའི་
རིགས་པ་མ་བསྟན་པས་ལྷག་མ་ལུས་སོ་ཞེ་ན། མ་ཡིན་ཏེ། ཡེ་ཤེས་དེ་ནི་ལུང་རིགས་ཀྱིས་
འགོག་མི་ནུས་ལ། དེ་ལ་མཚན་མར་འཛིན་པ་ནི་ཁྱབ་བྱེད་འཛིན་པ་ཀུན་བརྟགས་བཀག་པས་
ཁེགས་པའི་ཕྱིར། དེ་འགོག་བྱེད་ཀྱི་རིགས་པ་ཡང་འདིར་བཤད་པ་ནི་བྱམས་པའི་ཆོས་ཉིད་
ནས་འབྱུང་བ་ཡིན་ལ། རྣམ་འགྲེལ་མཛད་པས་ནི། དེ་ཕྱིར་དོན་དང་ཤེས་པ་ལ། །རགས་སྣང་
ཡོད་མིན་སོགས་དང་། གང་གིས་དངོས་པོ་རྣམ་དཔྱད་ན། །ཞེས་སོགས་གསུངས་པ་བཞིན་ནོ།།
གཞན་དག་རྣལ་འབྱོར་གྱི་ས་བར་པ་འདི་གཉིས་སོ་སོར་མི་དབྱེ་བར། གཉིས་པོ་མཉམ་རྗེས་
ཀྱི་ཡིད་ལ་བྱེད་ཚུལ་ཙམ་དུ་བཤད་ནས་རྣམ་པར་རིག་པ་ཙམ་དུ་སྨྲ་བ་མཐའ་དག་ལ་གཟུང་
འཛིན་རྫས་གཞན་གྱིས་སྟོང་པའི་མེད་པར་དགག་པ་དེ་ལས་ལོགས་སུ་གྱུར་པའི་དོན་དམ་
-242-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
བདེན་པ་དང་། རྣལ་འབྱོར་གྱི་ས་ཐ་དད་དུ་གཞན་དག་གིས་འདོད་པ་འདི་གཉིས་ཀས་རང་
རྒྱལ་གྱི་ལྟ་བ་ལས་གོང་དུ་གྱུར་པའི་ལྟ་བ་གཅིག་ཀྱང་མེད་དོ་ཞེས་ཟེར་བ་དེ་དག་གིས་ནི་
བྱམས་པའི་གཞུང་མཐའ་དག་ནས་བཤད་པའི་སྤང་བྱ་གཟུང་འཛིན་གྱི་རྟོག་པ་བཞི་དང་། དེ་
སྤོང་བྱེད་ཀྱི་གཉེན་པོའི་རིམ་པ་དང་། བྱམས་ཆོས་ཕྱི་མ་བཞི་ཆར་ལས་དབུ་མ་དང་སེམས་ཙམ་
གྱི་ལྟ་བའི་འཇོག་ལུགས་གཉིས་བྱུང་བ་དེ་རྩ་བ་ནས་སུན་ཕྱུང་བ་དང་། བྱམས་ཆོས་ཕྱི་མ་པ་
དག་ལ་གཟུང་བ་ཆོས་ཀྱི་བདག་མེད་ཅེས་བྱ་བ་བདག་མེད་གོ་ཆོད་པོ་མ་ཡིན་པ་དེ་ཙམ་ལས་
གཞན་པའི་ལྟ་བའི་རྟོགས་བྱ་མེད་པར་ཁས་བླངས་ནས་ལུགས་དེའི་ས་ལམ་གྱི་རྣམ་པར་
བཞག་པ་མཐའ་དག་ལ་སྐུར་པ་བཏབ་པས། ཇི་སྐད་དུ། གང་ཕྱིར་རྒྱལ་ལས་ཆེས་མཁས་
འགའ་ཡང་འཇིག་རྟེན་འདི་ན་ཡོད་མིན་ཏེ། །མ་ལུས་དེ་ཉིད་མཆོག་ནི་ཀུན་མཁྱེན་གྱིས་མཁྱེན་
གཞན་མིན་པ། །དེ་ཕྱིར་དྲང་སྲོང་རང་ཉིད་ཀྱིས་བཞག་མདོ་སྡེ་གང་ཡིན་དེ་མི་དཀྲུག།ཐུབ་ཚུལ་
བཤིག་ཕྱིར་དེ་ཡང་དམ་ཆོས་ལ་ནི་གནོད་པ་བྱེད་པར་འགྱུར། །ཞེས་སོགས་ཀྱི་སྐབས་ནས་
འབྱུང་བའི་ཉེས་པར་འགྱུར་གྱིས་དོགས་པས་བག་ཡོད་པར་བྱའོ། །བཞི་པ་སྤྲོས་པ་དང་བྲལ་
བའི་རྣལ་འབྱོར་གྱི་ས་ལ་གསུམ་ལས། བསམ་བྱུང་གི་རིགས་པ་ནི། དེ་ཡང་ནས། སྙམ་དུའི་
བར་དེ་གཉིས་མེད་ཀྱི་ཡེ་ཤེས་རང་ལྡོག་ནས་ངོ་བོ་ཉིད་མེད་པར་བསྒྲུབ་པ་འདི་ནི་དབུ་མ་ངོ་བོ་
ཉིད་མེད་པ་པའི་ལུགས་གཞིར་བཞག་པ་ཡིན་ལ། དེ་ཡང་གཏན་ཚིགས་དགོད་པ་འདི་ནི་ཐོས་
བྱུང་གི་ཚེ་དང་། ཡང་དག་པར་ན་སོགས་ནི་བསམ་བྱུང་དངོས་ཀྱི་ཤེས་རབ་འཆད་བྱེད་ཡིན་
པས་འདི་སྒོམ་བྱུང་གི་རྣལ་འབྱོར་ལ་སྦྱར་ན་སྒོམ་ལམ་མཉམ་གཞག་གི་ངོ་བོ་རྟོག་པར་འདོད་
པའི་ལུགས་དང་འདྲེས་སོ། །གཏན་ཚིགས་ཀྱི་དོན་ནི། གྲུབ་མཐའ་འོག་མ་གསུམ་གྱི་རྟེན་
འབྲེལ་དང་དོན་མི་འདྲ་བས་ན་ངོ་བོ་ཉིད་མེད་པ་པས་ལྟོས་གྲུབ་ལ་འཆད་ལ། དེའི་དོན་སྟོང་
ཉིད་ལ་བཤད་པས་གདོད་མ་ནས་མ་གྲུབ་པ་ཉིད་ཀྱི་དོན་ཏོ། །དེའི་ཚེ་དངོས་པོར་མ་གྲུབ་ན་
བ243-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དངོས་མེད་དུ་ཡང་གྲུབ་པ་མི་སྲིད་ཅིང་། གཉིས་ཡིན་མི་སྲིད་ན་གཉིས་མ་ཡིན་ཉིད་ཀྱང་མི་
འབྱུང་བས་བསམ་བྱུང་དངོས་ཀྱི་རིགས་པ་དེ་གནས་ཚུལ་ལ་ཞུགས་པའོ། །ངོ་བོ་ཉིད་མེད་པ་
པའི་རིགས་པ་འདི་ལ་མ་བརྟེན་པར་གཉིས་མེད་ཀྱི་ཡེ་ཤེས་བདེན་གྲུབ་མི་ཁེགས་པ་ནི་བཟང་
པོའི་ཞབས་ཀྱི་བཞེད་པ་སྟེ། འགྲེལ་པ་ཆེ་ཆུང་གཉིས་ཀ་ལས་བདག་མེད་དང་པོ་གསུམ་པོའི་
སྒྲུབ་བྱེད་དང་། དགག་བྱ་འགོག་ཚུལ་རྣལ་འབྱོར་སྤྱོད་པ་ཕན་ཆོད་ཐད་སོར་བཞག་ནས། ཡེ་
ཤེས་འདི་ངོ་བོ་ཉིད་མེད་པར་སྒྲུབ་བྱེད་ཀྱི་རིགས་པ་ཙམ་ཞིག་བཤད་པས་སོ། ། དེ་ལྟ་མོད་ཀྱི་
རྣལ་འབྱོར་སྤྱོད་པའི་གཞུང་དུ་ཡེ་ཤེས་དེ་ལ་མཚན་འཛིན་འགོག་བྱེད་ཀྱི་རིགས་པ་མ་བཤད་
པའམ་བཤད་པ་དེས་མི་ཁེགས་པ་ནི་མིན་ཏེ། ཡེ་ཤེས་དེ་གཉིས་སྟོང་དུ་གཏན་ལ་ཕབ་པའི་
ཕྱིར། གཉིས་པ། སྒོམ་བྱུང་གི་རྣལ་འབྱོར་ལ་ངོ་བོ་ངོས་བཟུང་། དེ་ལ་ཡུལ་སྣང་ཚུལ་གྱི་ཁྱད་
པར། དེར་སྣང་གི་བློ་རང་རིག་ཏུ་བསྟན་པ། སྒོམ་ཁྱད་པར་གསུམ་ལྡན་དེ་དུས་ནམ་གྱི་ཚེ་སྐྱེས་
པའོ། །དང་པོ་ནི། སྒྱུ་མ་ལྟ་བུའི་བདག་ཉིད་དུ་སྣང་བའི་བློ་ཞེས་པ་དང་། གཉིས་པ་ནི། ཁ་
ཅིག་ནས། སྤངས་བའི་བར་དང་། གསུམ་པ་ནི། རྣམ་པར་མི་རྟོག་པ་སོ་སོར་རང་གིས་རིག་
པར་བྱ་བ་ཞེས་དང་། བཞི་པ་ནི། བསྒོམས་པས་བསྒོམས་པའི་སྟོབས་གྲུབ་པ་ཅི་ཞིག་ལྟར་
ཡང་དག་པར་སྐྱེས་ན་ཞེས་དང༌། གསུམ་པ་འབྲས་བུ་ནི་རྣལ་འབྱོར་པས་སོགས་སོ། །འདིར་
བསམ་བྱུང་གི་ཤེས་རབ་ཏུ་བཤད་པ་དེས་རྣམ་པར་དཔྱད་པའི་ཆོས་མེད་པར་དགག་པ་དེ་ཉིད་
སྒོམ་བྱུང་གིས་རྟོགས་བྱར་བྱས་པ་མ་ཡིན་ཏེ། སོ་སོར་རང་གིས་རིག་པར་བྱ་བ་ཞེས་པའི་ལུང་
ལས་དང་། དེ་འདྲ་དེ་ཡུལ་དུ་བྱེད་ན་རྟོག་པར་ཐལ་བའི་རིག་པ་ལས་སོ། །གཞན་དག་བསམ་
བྱུང་གི་རིགས་པས་སྟོང་ཉིད་དཔྱད་ནས། སྒོམ་བྱུང་གིས་མི་རྟོག་པ་འབའ་ཞིག་བསྒོམ་ན།
བཤེས་གཉེན་པོ་ཏོ་བའི་གསུང་གིས། དེ་ལྟ་ན་ནི་འབྲེལ་མེད་ཏིང་འཛིན་ལོགས་སུ་བསྒོམ་ཕྱིར་
གཉེན་པོར་མི་འགྱུར། ཞེས་དང་། རྟ་དཀྱུས་དང་རྒྱུག་ས་གཞན་དུ་བྱས་པའི་དཔེ་དོན་གྱི་ཉེས་
-244-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
པ་དེར་འགྱུར་བ་མ་ཡིན་ནམ་ཞེ་ན། ངོ་བོ་ཉིད་མེད་པ་པ་གཞན་གྱི་ལུགས་ལ་ཇི་ལྟར་ཡིན་
ཡང་། སློབ་དཔོན་འདིའི་ལུགས་ལ་ཉེས་པར་མི་འགྱུར་བ་ནི་གཞུང་རྩ་བར་སྐྱེ་མེད་གསུམ་
ཐོས་བསམ་གྱིས་རྣམ་པར་དཔྱད་ནས་ཤེས་རྣམ་བསྒོམ་བྱར་བཤད་པའི་ལུང་ལས་དང་། ཐོས་
བསམ་གྱི་ཚེ་རིགས་པས་དཔྱོད་ལ། སྒོམ་བྱུང་གི་ཚེ་མི་དཔྱོད་པར་ལྷུན་གྲུབ་ཏུ་འཇོག་པའི་
རིགས་པ་ལས་སོ། །ལེགས་ལྡན་འབྱེད་ཀྱིས་ཐོགས་མེད་སྐུ་མཆེད་མཉམ་གཞག་ཡེ་ཤེས་རང་
རིག་ཏུ་འདོད་པ་ལ་ཉེས་པ་བརྗོད་པར་མཛད་མོད་ཀྱང་། བྱམས་པའི་ཆོས་དང་རྒྱུད་སྡེའི་
གཞུང་ལ་ཉེས་པ་དེ་འཇུག་ན་ཧ་ཅང་ཐལ་བས་ལུགས་སོ་སོར་འཆད་དགོས་སོ། །ཡུལ་སྣང་
ཚུལ་གྱི་ཁྱད་པར་འདི་ནི་མཉམ་གཞག་རྣམ་པར་མི་རྟོག་པའི་ཡེ་ཤེས་ལ་རྟེན་འབྲེལ་སྣ་ཚོགས་
སུ་ཤར་བ་སྟེ། ཡང་དག་པ་མིན་པའི་ཀུན་ཏུ་རྟོག་པ་ལ་སྣང་ཚུལ་དང་དོན་མི་གཅིག་པ་ནི།
འཁྲུལ་པའི་མཚན་མ་མཐའ་དག་སྤངས་པ་ཞེས་པ་ལས་ཤེས་ཤིང་། གཞན་དག་མི་རྟོག་ཡེ་
ཤེས་ཀྱིས་ཀུན་རྫོབ་བདེན་པ་སྣང་ཡུལ་དུ་བྱེད་པར་ཐལ་བའི་ཉེས་པ་བརྗོད་པ་ཡང་མི་འཇུག་
སྟེ༑ སྣང་བ་འདི་ནི་ཡེ་ཤེས་ཀྱི་དབང་ལས་སྣང་བ་ཡིན་གྱི། མ་རིག་པའི་དབང་གིས་སྣང་བ་མ་
ཡིན་པའི་ཕྱིར། ཡེ་ཤེས་སྙིང་པོའི་ལུང་གིས། འདི་ལོག་པའི་ཀུན་རྫོབ་ཏུ་ཡང་འཆད་མི་ནུས་ཏེ།
ལུང་དེ་ལས་ནི་ཡང་དག་མིན་རྟོག་ལ་སྣང་བ་ལྟར་དོན་བྱེད་ནུས་མི་ནུས་ལས་ཡང་ལོག་གི་ཀུན་
རྫོབ་ཏུ་བཤད་ཀྱི། འདི་ནི་ཡེ་ཤེས་ལ་སྣང་བ་ལྟར་ཡེ་ཤེས་དེའི་བདག་ཉིད་དུ་དོན་བྱེད་ནུས་
པའི་ཕྱིར། ཡེ་ཤེས་ཉིད་ཀུན་རྫོབ་ཀྱི་བདེན་པའོ་ཞེ་ན། རིགས་ངོར་རྣམ་པར་དཔྱད་པའི་དཔུང་
མི་བཟོད་པས་ཀུན་རྫོབ་ཏུ་བཤད་ནུས་ཀྱང་། གནས་ཚུལ་ལ་སྒྲ་རྟོག་གི་ཡུལ་ལས་འདས་པའི་
ཕྱིར། ཇི་སྐད་དུ། བརྗོད་མེད་དོན་དམ་ཡིན་ཕྱིར་རོ། །ཞེས་སོགས་ཀྱིས་བསྟན་པ་དེ་དང་དོན་
གཅིག་པས་རིགས་ངོར་མ་གྲུབ་པས་གནས་ཚུལ་ལ་ཡང་མ་གྲུབ་པའི་གོ་ཆོད་པ་དང་། དེར་མ་
གྲུབ་ཀྱང་མཉམ་གཞག་གི་ངོར་གྲུབ་པས་གྲུབ་པའི་གོ་ཆོད་པར་འདོད་པ་འདི་ནི་མདོ་སྡེ་དང་
-245.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲགས་སྡེ་སྤྱོད་བའི་དབུ་མ་པ་གཉིས་ཀྱི་དང་། རྣལ་འབྱོར་སྤྱོད་པའི་དབུ་མ་པའི་སྲོལ་སོ་སོ་བ་
དག་གོ །འདིར་རྣལ་འབྱོར་སྤྱོད་པའི་དབུ་མ་པ་དག་གི་ལུགས་འཐད་པ་དང་ལྡན་པ་དེ་ལྟ་ན།
ཇི་སྐད་དུ། དེས་བྱས་བྱས་པ་མིན་མཐོང་ནས། །ཞེས་དང་། འཕགས་པ་རྣམ་པར་གྲོལ་སྡེ་ཡི།།
མཐུ་ཡིས་སོགས་དང་མི་འགལ་ལམ། །ཞེན། དེའི་དོན་ནི། སྒོམ་བྱུང་གི་ཉམས་མྱོང་མ་མཐུན་
པ་ལ་ཟེར་བ་མ་ཡིན་གྱི། དོན་དམ་དཔྱོད་བྱེད་ཀྱི་རིགས་པ་དང་། བདེན་པ་གཉིས་ལ་འཇུག་
པའི་ཚུལ་མི་མཐུན་པ་ལས་ཡིན་ཏེ། ལུང་སྔ་མ་དེར་དོན་དམ་དཔྱོད་བྱེད་ཀྱི་རིགས་པ་ངོ་བོ་ཉིད་
མེད་པ་ པའི་གཞུང་ལྟར་མ་བྱུང་བ་དང་། བདེན་པ་གཉིས་ཀྱི་ཚེ་ཀུན་རྫོབ་ཀྱི་བདེན་པ་ལ་
རིགས་པས་དཔྱད་ནས་ཕྱི་རོལ་གྱི་དོན་མེད་ལ་དོན་སྣང་གི་ཤེས་པ་ཡོད་པ་དང་། རིགས་པས་
དཔྱད་པའི་ངོར་ཡང་ཀུན་བརྟགས་མེད་ལ་ཡོངས་གྲུབ་ཡོད་པའི་ཚུལ་བཤད་པ་རྣམས་ལ་
དགོངས་ནས། རང་གི་མོས་པ་གཙོར་བྱེད་པས། །ཞེས་དང་། དབུ་མར་གནས་པའི་བློས་རྣམ་
ཕྱེ༑ ༑ཞེས་གསུངས་པ་ཡིན་ནོ། །མཉམ་གཞག་ལ་ཡུལ་སྣང་ཚུལ་གྱི་ཁྱད་པར་འདི་ནི། ཇི་
སྐད་དུ། གཟུགས་མེད་གཟུགས་བཟང་དམ་པ་སྟེ། །སྣ་ཚོགས་གཟུགས་ཅན་ཡིད་ལས་སྐྱེས།།
གཟུགས་རྣམས་ཐམས་ཅད་སྣང་བའི་དཔལ། །གཟུགས་བརྙན་མ་ལུས་འཆང་བ་པོ། །ཞེས་པ་
དང་དོན་གཅིག་པར་མ་ཤེས་པ་ན། སྒྱུ་མ་ལྟ་བུའི་བདག་ཉིད་དུ་སྣང་བའི་བློ་ཞེས་པས་མཉམ་
གཞག་སྣང་བཅས་སུ་བསྟན་པར་བཤད་པ་ལ་མ་དག་པའི་སྣང་བ་ཤར་བར་བསམས་ནས་
རྩོད་པ་དག་བྱུང་ངོ༌། །གསུམ་པ་རྩ་བའི་ཚིག་དོན་དངོས་ལ། དངོས་དང་། དོན་བསྡུ་བའོ། །
དང་པོ་ནི། ཉན་ཐོས་སྡེ་པའི་གཞུང་སྨྲ་བ་གང་དག། སྐད་ཅིག་མ་གཅིག་ཏུ་གྱུར་པའི་ཆོས་
བདེན་པར་གྲུབ་པ་ཤེས་པ་ཙམ་གྱི་ངོ་བོ་སྟེ་འཛིན་པའི་སྐད་ཅིག་མ་དང་། དེས་ཡུལ་དུ་བྱས་
པའི་ཤེས་བྱའི་མཚན་ཉིད་སྐད་ཅིག་མ་རྣམས་གལ་ཏེ་དོན་དམ་པར་ཡོད་པ་ཉིད་དུ་གྱུར་ན།
དེའི་ཚེ་ཉོན་མོངས་པ་དང་མངོན་པར་ཞེན་པའི་དྲི་མ་དེ་དག་ལ་ཆོས་ཅན། གཉེན་པོ་བསྒོམ་
-246-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
པས་གནོད་པ་ཅུང་ཟད་ཀྱང་མི་བྱེད་པར་ཐལ། བདེན་པར་གྲུབ་པའི་ཕྱིར། ཁྱབ་སྟེ། སྤོང་བྱེད་
ཀྱི་གཉེན་པོ་བསྐྱེད་དུ་མེད་པ་དང་། རང་སྤང་དུ་མེད་པའི་རང་གི་ངོ་བོ་འཛིན་པའི་ཕྱིར་ན་ནམ་
མཁའ་བཞིན་དུ་ཕན་གནོད་བྱ་མི་ནུས་པས་ཁྱབ་པའི་ཕྱིར། ཁྱབ་སྟེ། ནམ་མཁའ་ནི་དུས་
ཐམས་ཅད་དུ་རྫ་ས་མེད་པ་ཙམ་གྱི་ངོ་བོ་འཛིན་པས་ངོ་བོ་དེ་ནམ་ཡང་འདོར་དུ་མེད་པ་བཞིན་
ནོ༑ ༑གཉིས་པ་ནི། དེའི་ཕྱིར་དངོས་པོར་སྨྲ་བ་གཞན་དག་གི་ལུགས་ལ་བརྟེན་ནས་དངོས་
པོར་མངོན་པར་ཞེན་པའི་ཞེས་སོགས་སོ། ། གལ་ཏེ་རང་ལུགས་ལ་ཡོད་པ་དང་བདེན་གྲུབ་ལ་
ཁྱད་མི་ཕྱེད་པས། ཀུན་རྫོབ་ཏུ་བདེན་པར་གྲུབ་ན་ཀུན་རྫོབ་ཏུ་སྤང་མི་ནུས་པས་ཁྱབ་པར་
ཁས་ལེན་དགོས་པ་མིན་ནམ་ཞེ་ན། མ་ཡིན་ཏེ། ཀུན་རྫོབ་ཏུ་ཞེས་པའི་ཚིག་གི་ནུས་པས་དེར་
ཡོད་པའི་དོན་ནི་ཡོད་པ་མིན་པ་ཉིད་ལ་འཆད་དགོས་པའི་ཕྱིར་དང་། དངོས་པོར་སྨྲ་བའི་
བདེན་གྲུབ་ནི་རིགས་པས་དཔྱད་བཟོད་དུ་ཁས་བླངས་པ་ཡིན་ལ། ཀུན་རྫོབ་ཏུ་དེར་གྲུབ་པ་ནི་
དཔྱད་མི་བཟོད་པ་ཉིད་ལ་དོན་གྱིས་འཕངས་པའི་ཕྱིར་དང་། མ་བརྟགས་པའི་ཚེ་ཡོད་ན་དེར་
བདེན་དགོས་པ་དང་། བརྟགས་པའི་ཚེ་ཡོད་ན་དེར་བདེན་དགོས་པ་དང་། སྤྱི་ཙམ་དུ་ཡོད་ན་
བདེན་དགོས་པ་རྣམས་ཚད་གྲུབ་ཏུ་མ་ཤེས་ན་སྤྲོས་པའི་མཐའ་ཐམས་ཅད་མི་ཁེགས་པས།
དབུ་མ་པས་རང་གི་ལུགས་འཇོག་པའི་ཚེ་ཡོད་པ་ཞེས་བྱ་བའི་ཆོས་ཁས་མི་བླང་ངོ་ཞེས་བྱ་བ་
འདི་ ཡང་ཁོང་དུ་ཆུད་པར་བྱའོ། ། གསུམ་པ་ལ་གསུམ་ལས། མཚམས་སྦྱར་བ་ནི། བཤད་
ཟིན་པ་དེ་ལྟར་དངོས་པོ་དོན་དམ་དུ་ཡོད་པའི་ཕྱོགས་ནི་ལུང་རིགས་ཁས་བླངས་དང་འགལ་བ་
གསུམ་གྱིས་བསལ་ནས། ངོ་བོ་ཉིད་ཅེས་སོགས་སོ། །རྩ་བ་ནི། བསལ་བཞག་མེད་པའི་ཚུལ་
ལ་རྒྱུད་བླར་བློ་བུར་གྱི་དྲི་མ་དང་ཡོན་ཏན་ལ་སྦྱར། དབུ་མ་རྟེན་འབྲེལ་སྙིང་པོར་བདེན་གྲུབ་
དང་བདེན་མེད་ལ་སྦྱར། འདིར་ཀུན་རྫོབ་ཏུ་ཡོད་པ་མི་སེལ། དོན་དམ་དུ་ཡོད་པ་མི་བཞག་པ་
ལ་སྦྱོར་བ་ཡིན་ནོ། །འགྲེལ་པ་ལ་གསུམ་ལས། གང་ལ་ལྟ་བའི་ཡུལ་ནི། གཟུགས་ལ་སོགས་
-247-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་རྟེན་ཅིང་འབྲེལ་བར་འབྱུང་བ། ཀུན་རྫོབ་ཏུ་ཡང་གྲུབ་མཐའ་སོགས་ཀྱིས་མ་བཅོས་པར་
ཡང་དག་པར་ཡོད་པའི་ངོ་བོ་འདི་ཉིད་ལའོ། །ཡོད་པའི་ཁྱད་པར་ནི། སྣང་ཙམ་གྱི་ངོ་བོ་བསལ་
བར་མ་བྱས། བདེན་གྲུབ་ཀྱི་ངོ་བོ་བཞག་པར་མ་བྱས་པའི་ཕྱིར་རོ། །དེ་ལྟར་དགོས་པའི་རྒྱུ་
མཚན་ནི། ཆོས་གང་ལ་ཡང་ཀུན་རྫོབ་ཏུ་ཡོད་པ་བསལ་ན་སྐུར་པ་འདེབས་པའི་ངོ་བོ་དང་།
དོན་དམ་དུ་གྲུབ་པ་བཞག་ན་སྒྲོ་འདོགས་པའི་ངོ་བོར་སོང་ནས་ཀུན་རྫོབ་བཅོས་མར་འགྱུར་
གྱི༑ ཡང་དག་པ་མ་ཡིན་ནོ། །རྩ་བའི་ཡང་དག་ཉིད་ལ་ཞེས་པ། སློབ་དཔོན་གྱིས་དེ་ལྟར་
བཤད་པས་གནས་ལུགས་ལ་འཆད་པ་འདིར་དགོངས་པ་མ་ཡིན་ནོ། །གཉིས་པ་ཇི་ལྟར་ལྟ་
བའི་ཚུལ་ནི། རང་བཞིན་མེད་པ་ལ་སོགས་པའི་ངོ་བོར་བརྟག་པར་བྱ་སྟེ། གང་གི་ཕྱིར་ན་གང་
དུ་ཇི་ལྟར་ཞེན་ན་ཡང་དངོས་པོར་མངོན་པར་ཞེན་པ་ལས་གྲོལ་བར་མི་འཐད་པ་དེའི་ཕྱིར་རོ། །
གསུམ་པ་ལྟ་བ་སྒོམ་པའི་བྱེད་ལས་ནི། བསལ་བཞག་ སྤངས་ནས་རང་བཞིན་མེད་པར་
བརྟགས་པ་དེ་ལྟར་ན་མངོན་པར་ཞེན་པའི་ཕྱིན་ཅི་ལོག་ལྡོག་པས་དེ་ཁོ་ན་ཉིད་མཐོང་ལ། དེ་
ལྟར་མཐོང་བས་ནི་སྒྲིབ་པ་གཉིས་ལས་རྣམ་པར་གྲོལ་བར་འགྱུར་རོ། །དེ་ལྟར་མཐོང་ཚུལ་ལ་
གཉིས་བཤད་དེ་མངོན་ཞེན་ལོག་ཙམ་ལ་དེ་མཐོང་བར་བཏགས་པ་དང་། དེ་ཁོ་ན་ཉིད་ཀྱི་ཡེ་
ཤེས་མཐོང་བ་ལ་དེར་བཞག་པ་གཉིས་ཀ་ལུགས་འདིར་བཤད་དོ། །འོ་ན་སྤང་གཉེན་མེད་པ་
མིན་ནམ་ཞེ་ན། དོན་ལ་མེད་ཀྱང་སྒྱུ་མའི་གླང་པོས་སྒྱུ་མའི་གླང་པོ་གཞན་ཞིག་ཕམ་པར་བྱས་
པ་བཞིན་དུ། གཉིས་སྣང་གི་བག་ཆགས་འཁྲུལ་བའི་ངོར་སྤང་གཉེན་དུ་སྣང་བས་མི་འགལ་
ལོ༑ ༑སྐབས་འདིར་དྲི་མ་ཀུན་རྫོབ་ཏུ་ཡོད་པ་དང་དོན་དམ་དུ་མེད་པ་གཞུང་དུ་བྱས་ནས།
ཀུན་རྫོབ་ཏུ་ཡོད་པས་ཡོད་པའི་གོ་ཆོད་པ་དང་། དོན་དམ་དུ་མེད་ན་མེད་པར་འགལ་ཞེས་པ་
གློ་བ་ལ་ཞེན་པར་བྱས་ནས། ལྟ་བའི་སྐབས་འདིར་སྤང་གཉེན་སོགས་ཡོད་པར་ཁས་ལེན་པ་
ནི་མིན་ཏེ། དོན་དམ་དུ་གང་དང་གང་དུ་བཞག་པ་དེ་དེ་དང་དེར་ཁས་ལེན་རྒྱུ་མ་ཡིན་ན་རང་
-248-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས།༼༤༧
ལུགས་ཀྱི་དོན་དམ་ལ་རིགས་པས་གནོད་པར་ཐལ་བའི་ཕྱིར་དང་། ཡོད་པ་ཞེས་པའི་ཚིག་གིས་
བསྟན་པའི་དོན་ཀུན་རྫོབ་ཏུ་ཞེས་པའི་ཚིག་གི་ནུས་པས་བཅོམ་ཟིན་པའི་ཕྱིར་དང་། དོན་དམ་དུ་
ཞེས་པས་ནི་ཚིག་ཕྱི་མའི་ནུས་པ་མི་སེལ་གྱི་སྟེང་དུ་ནུས་པ་བསྣན་ནས་འཇོག་པའི་ཕྱིར། གསུམ་
པ་མཐོང་ལམ་རྩེ་སྦྱོར་དངོས་ལ་གཉིས་ཏེ། བར་ཆད་མེད་ལམ་དང་། ཁྱད་པར་གྱི་ལམ་བཤད་
པའོ། །
དང་པོ་ལ་གསུམ་ལས། མཚམས་སྦྱར་བ་ནི། འགོག་པ་མེད་པའི་རང་བཞིན་ལ་ནས།
འདི་ལ་ཞེས་པའི་བར་ཚིགས་སུ་བཅད་པ་གསུམ་གྱི་དོན་ནི་ཡུམ་གྱི་མདོ་ན་མེད་པས་དེ་ལྟར་
ཞར་ལ་འོངས་པ་ཞེས་སོ། ། རྩ་བ་ནི། རབ་འབྱོར་གྱིས་གསོལ་པ། བྱང་སེམས་ཆེན་པོ་སྦྱིན་
པའི་ཕར་ཕྱིན་ལ་གནས་ནས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཇི་ལྟར་རྫོགས་པར་བགྱི་བ་
ལགས། ཞེས་སོགས་མདོ་ཚན་སོ་དྲུག་ཡོད་པ་ལས། དང་པོ་སོ་བཞི་པོ་ཆོས་ཅན། མཐོང་ལམ་
རྩེ་སྦྱོར་བསྟན་པ་ཡིན་ཏེ་ཞེས་སྦྱར། འགྲེལ་པ་ལ་དངོས་དང་། བྱེད་ལས་གཉིས། དང་པོ་ནི།
བསྡུ་བྱ་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་པོ་དག་སྡུ་བྱེད་སོ་སོར་སྦྱིན་པ་ལ་སོགས་
པའི་ངོ་བོ་རེ་རེ་སྔ་མ་གོ་སྒྲུབ་ཀྱི་སྐབས་དེར་བསྟན་པ་བཞིན་དུ་ཕན་ཚུན་བསྡུས་པ་གང་ཡིན་པ་
རྣམ་པ་སུམ་ཅུ་རྩ་དྲུག་ཅན་དུ་སྐྱེས་པར་གསུངས་པ་དེས་མཚོན་པའི་ཆོས་བཟོད་བཞི་པོ་དེ་ནི་
ཆོས་ཅན། རྩེ་མོའི་མངོན་པར་རྟོགས་པ་འདིར་བཤད་པའི་མཐོང་ལམ་ཡིན་ཏེ། དུས་ཀྱི་ཁྱད་
པར་བྱ་རྫོགས་ཀྱི་སྐད་ཅིག་མ་གཅིག་ལ། སྡུ་བྱེད་ཀྱི་ཁྱད་པར་སྡུག་བསྔལ་ལ་ཆོས་ཤེས་པའི་
བཟོད་པས་བསྡུས་པ་འཁོར་གསུམ་རྣམ་པར་དག་པས་རབ་ཏུ་ཕྱེ་བའི་བར་ཆད་མེད་ལམ་ཡིན་
པའི་ཕྱིར། གཉིས་པ་ནི། མཐོང་ལམ་རྩེ་སྦྱོར་དེ་སྐྱེས་པ་ན་མཐོང་སྤང་གཟུང་བ་དང་འཛིན་
པའི་རྣམ་པར་རྟོག་པ་བརྒྱ་རྩ་བརྒྱད་སྤངས་པའི་རྣམ་པར་གྲོལ་བའི་ལམ་འཐོབ་བོ། །ཇི་ལྟར་
བརྒྱད་ཡིན་ཞེ་ན། འདོད་པ་དང་གཟུགས་དང་གཟུགས་མེད་པའི་ཁམས་ཀྱི་དབྱེ་བས་ཁམས་
-249-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རེ་རེ་ལ་རྣམ་པར་རྟོག་པ་བཞི་པོ་སོ་སོར་རྣམ་པ་དགུ་དགུར་ཕྱེ་བ་ཉིད་ཀྱིས་སོ། །འདིར་མཐོང་
སྤང་རྟོག་པ་ལ་ཁམས་ཀྱི་དབྱེ་བས་དགུར་འབྱེད་པ་ནི་དེའི་དབྱེ་བས་ས་དེས་བསྡུས་ཀྱི་ཉོན་
མོངས་ལ་དགུར་དབྱེ་བ་དང་འདྲ་བ་མ་ཡིན་ནོ། །འོ་ན་ཅི་ལྟ་བུ་ཞེ་ན། འདོད་པ་ཁམས་ཀྱི་
བདེན་པ་བཞི་པོ་ལ་སྒྲིབ་བྱེད་ཀྱི་རྣམ་པར་རྟོག་པ་བཞི་པོ་ལ་སོ་སོར་དགུར་ཕྱེ་བ་ལྟ་བུ་སྟེ་
གཞན་གཉིས་པོའང་དེ་དང་འདྲའོ། །ཞིབ་མོར་ན་ཁམས་གསུམ་གྱི་ཆོས་ཉིད་མཐོང་བའི་ལམ་
བདེན་ལ་སྒྲིབ་བྱེད་ཀྱི་རྟོག་པ་ལ་སོ་དྲུག་ཏུ་ཕྱེ་བ་རྣམས་ཏེ། རྟོག་པའི་ཞེན་ཡུལ་ཐེག་པ་ཆེ་ཆུང་
གི་ལམ་གྱི་དབྱེ་བ་ལས་ཕྱེ་བར་བཤད་པ་ཉིད་ཀྱིས་སོ། །དེར་མ་ཟད་མཐོང་ལམ་རྩེ་སྦྱོར་དེ་
སྐྱེས་པའི་སྟོབས་ཀྱིས་རྣམ་རྟོག་བཞི་པོ་དེ་དག་གི་ཞར་བྱུང་དུ་བསྡུས་པའི་བག་ཆགས་ཀྱི་ཉོན་
མོངས་པ་བརྒྱ་རྩ་བརྒྱད་སྤངས་པ་རྟེན་ཅིང་འབྲེལ་བར་འབྱུང་བའི་ཆོས་ཉིད་ཀྱིས་འཐོབ་བོ། །
མ་རིག་པ་དང་ལྟ་བའི་བག་ལ་ཉལ་ལ་འཆད་དགོས་པའམ། ཡང་ན་ཇི་སྐད་དུ། བྱང་ཆུབ་
སེམས་དཔའ་རྣམས་ཀྱི་ཉོན་མོངས་པ་ནི་རྣམ་པར་རྟོག་པའོ། །ཞེས་འབྱུང་བ་ལྟར་རྟོག་པ་བརྒྱ་
རྩ་བརྒྱད་པོའི་ས་བོན་ལ་འཆད་པ་གང་རུང་ངོ༌། །མདོར་ན་གཞུང་སྔ་མས་མཐོང་རྩེ་བར་ཆད་
མེད་ལམ་ངོས་བཟུང་ཞིང་། སྐད་ཅིག་གཅིག་པའི་བཟོད་པ་ཞེས་པ་དེར་བཟོད་པ་བཞི་ཀ་
འདུས་པར་བཤད་ན་ལེགས་པ་ཡིན་ཏེ། མཐོང་སྤང་གཉེན་པོའི་ཚོགས་སྒྲུབ་འཆད་པ་ན་
བཟོད་པ་བཞི་ཆར་བཤད་པ་དང་། སྤོང་ལམ་གྱི་དབྱེ་བ་འཆད་པ་ན་ཡང་དེ་ལྟར་བཤད་པས་
སོ༑ ༑དེ་སྐྱེས་པ་ན་ཞེས་སོགས་ཀྱིས་ནི་མཐོང་ལམ་དེའི་རྣམ་པར་གྲོལ་བའི་ལམ་བསྟན་པ་
ཡིན་ལ། ཁྱད་པར་གྱི་ལམ་ནི་དེ་མ་ཐག་ཏུ་འཆད་པ་འདི་དག་གོ །གྲོལ་ལམ་དེ་ཡང་བདེན་པ་
མཐོང་བ་ལ་སྒྲིབ་བྱེད་སྤངས་པ་ནི་ཆོས་ཤེས་བཞི་པོ་ནས་ཡིན་མོད། བདེན་པ་མཐོང་བ་ལ་
སྒྲིབ་བྱེད་མཐའ་དག་ལས་གྲོལ་བ་ནི་བཅུ་དྲུག་པ་སྟེ་བཟོད་ཤེས་སྔ་མ་གཉིས་འཕགས་པའི་
ཆོས་རྣམས་ཀྱི་རྒྱུ་མིན་དུ་འཛིན་པའི་ལོག་པར་རྟོག་པས་ཀྱང་བདེན་པ་མངོན་བར་རྟོགས་པ་
-250-



གྲགས་ཆེན་བཅོ་བརྒྱད་ཀྱི་མངོན་རྒྱུན་པཎ་ཤཱཀ་འགྲེལ་སྐོར་བཞུགས། ༼༤ ༧
མཐར་ཕྱིན་པ་ལ་སྒྲིབ་པའི་ཕྱིར་རོ། །གཉིས་པ་ལ་གསུམ་ལས། མཚམས་སྦྱར་བ་ནི། མཐོང་
ལམ་གྱི་ཁྱད་པར་གྱི་ལམ་གྱི་ཁྱད་པར་ལམ་དེ་ལ་དབང་དུ་བྱ་བའི་ཕྱིར་སྙོམས་འཇུག་དང་རྣམ་
པར་ཐར་པ་ལ་སོགས་པ་དེ་དག་ཡང་དང་ཡང་དུ་སྒོམ་པར་བྱེད་དོ། །ཞེས་སོགས་སོ། །རྩ་བ་
ནི༑ གོང་དུ་དྲུག་ཚན་སུམ་ཅུ་རྩ་ལྔ་པའི་མདོ་ལས་འཕྲོས་ནས། བྱང་སེམས་ཆེན་པོ་ཤེར་ཕྱིན་
ལ་གནས་ན་བསམ་གཏན་གྱི་ཕར་ཕྱིན་ཇི་ལྟར་རྫོགས་པར་བགྱི་ཞེས་དྲིས་པའི་ལན་དུ།
བཀའ་སྩལ་པ། སྙོམས་པར་འཇུག་པ་དགུ་དང་རྣམ་པར་ཐར་པ་བརྒྱད་ཀྱི་ངོ་བོ་སེང་གེ་རྣམ་
པར་བསྒྱིངས་པའི་ཏིང་ངེ་འཛིན་དབྱེ་བར་བྱས་ནས་རྟེན་ཅིང་འབྲེལ་བར་འབྱུང་བ་ལུགས་དང་
མཐུན་པ་དང་། ལུགས་དང་མི་མཐུན་པ་ལ་རྣམ་པར་རྟོག་གོ་ཞེས་པའི་མདོ་འདི་ཆོས་ཅན།
མཐོང་རྩེའི་ཁྱད་པར་གྱི་ལམ་བསྟན་པ་ཡིན་ཏེ། དེར་རྩ་འགྲེལ་གྱིས་བཀྲལ་བའི་ཕྱིར། འགྲེལ་
པ་ལ་གཉིས་ཏེ། མཉམ་གཞག་སེང་གེ་རྣམ་བསྒྱིངས་དང་། རྗེས་ཐོབ་རྟེན་འབྲེལ་ལ་རྟོག་ཚུལ་
ལོ༑ །དང་པོ་ནི། བྱེད་པ་པོ་མཐོང་ལམ་རྣམ་གྲོལ་གྱི་ལམ་ཐོབ་ཟིན་པའི་རྣལ་འབྱོར་པ་དེས་
དགོས་པ་ཉོན་མོངས་པ་དང་ཤེས་བྱའི་སྒྲིབ་པས་འཇིགས་པ་མེད་པའི་ཕྱིར་དུ། ལས་སུ་བྱ་བ་
ཏིང་ངེ་འཛིན་སེང་གེ་རྣམ་པར་བསྒྱིངས་པ་ལ་སྙོམས་པར་ཞུགས་ནས་ཤེས་པའོ། ། གཉིས་པ་
ནི༑ བྱེད་པ་པོ་དུས་ཕྱིས་རྗེས་ཐོབ་ལ་གནས་པའི་རྣལ་འབྱོར་པ་དེས་ཆེད་དུ་བྱ་བ་བདེན་པ་
བཞི་ལ་མཁས་པར་བྱ་བའི་ཕྱིར་དུ། ལས་སུ་བྱ་བ་མ་རིག་པའི་རྐྱེན་གྱིས་འདུ་བྱེད་རྣམས་སོ། །
ཞེས་བྱ་བ་ལ་སོགས་པ་ཀུན་ནས་ཉོན་མོངས་ཀྱི་རྟེན་འབྲེལ་ལུགས་དང་མཐུན་པ་དང་། སྐྱེ་བ་
འགགས་པས་རྒ་ཤི་འགག་གོ་ཞེས་བྱ་བ་ལ་སོགས་པ་རྣམ་བྱང་གི་རྟེན་འབྲེལ་ལུགས་དང་མི་
མཐུན་པར་ཡང་དག་པར་རྟོག་གོ །དཔེ་བརྗོད་གཉིས་པོ་འདིས་སྔ་མའི་ལུགས་མི་མཐུན་དང་།
ཕྱི་མའི་ལུགས་མཐུན་མཚོན་ནུས་པར་དགོངས་སོ། །མཉམ་རྗེས་གཉིས་པོ་འདིའི་ངོ་བོ་སྒོམ་
ལམ་དུ་གཏོགས་ཀྱང་། སྒོམ་ལམ་གྱི་སྤོང་ལམ་མ་སྐྱེས་གོང་དེར་བྱུང་བས་ན་མཐོང་ལམ་རྩེ་
-251-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱོར་གྱི་སྡེ་ཚན་དུ་བསྡུས་པའོ། །
གསུམ་པ་སྒོམ་ལམ་རྩེ་སྦྱོར་བཤད་པ་ལ། གཉེན་པོ་སྒོམ་རྩེ། སྤང་བྱ་རྣམ་རྟོག།
བརྟེན་པ་ཡོན་ཏན་ནོ། །དང་པོ་ལ་གསུམ་ལས། མཚམས་སྦྱར་བ་ནི། དེ་ལྟར་སོགས་ཏེ། །
མཐོང་རྩེའི་སྐབས་སུ་སྤང་བྱ་རྟོག་པ་སྔར་བཤད་ཀྱང་། འདིར་དགོས་པའི་དབང་གིས་གཉེན་
པོ་སྔོན་ལ་འཆད་ཅེས་པའི་དོན་ནོ། །རྩ་བ་ལ། བྱང་ཆུབ་སེམས་དཔའི་ཏིང་ངེ་འཛིན་སེང་གེ་
རྣམ་པར་བསྒྱིངས་པ་དེ་གང་ཞེ་ན་ཞེས་པའི་ལན་གྱི་མདོ་གཅིག་དང་། བྱང་ཆུབ་སེམས་དཔའི་
ཏིང་ངེ་འཛིན་ཐོད་རྒལ་གྱི་མདོ་དེ་གང་ཞེ་ན་ཞེས་པའི་ལན་གྱི་མདོ་ཚན་གསུམ་ཆོས་ཅན། སྒོམ་
ལམ་གྱི་སྦྱོར་སེང་དང་འཇུག་པ་བར་ཆད་མེད་ལམ་བསྟན་པ་ཡིན་ཏེ། ཞེས་སྦྱར། རྐང་པ་དང་
པོ་གཉིས་ཀྱིས་སྦྱོར་སེང་དང་། གཅིག་དང་ནས། འགོག་པའི་བར་དུ་མི་འདྲར་འགྲོ། །ཞེས་
པས་ཐོད་རྒལ་འབྲིང་པོ་དང་། མཉམ་གཞག་མིན་པས་མཚམས་བཟུང་སྟེ། ། ཞེས་པས་ཆེ་
འབྲིང་གཉིས་ཀྱི་མཚམས་འཛིན་དང་། ཡང་གཅིག་དང་ནས། འདོད་པའི་བར་དུ་མི་འདྲར་
འོང་། །ཞེས་པས་ཐོད་རྒལ་ཆེན་པོ་རྣམས་བསྟན་ལ། ཐོད་རྒལ་ཆུང་ངུ་ནི་མདོ་ན་དངོས་སུ་ཡོད་
ཀྱང་རྩ་འགྲེལ་གཉིས་སུ་མ་བཀོད་པ་ནི་དགོངས་པར་སློབ་དཔོན་གྱིས་བཞེད་དོ། །འགྲེལ་པ་
ལ༑ རྒྱས་པར་བཤད་པ་དང་། དོན་བསྡུ་བའོ། །དང་པོ་ལ་སྦྱོར་བ་དང་དངོས་གཞི། དང་པོ་ནི།
བྱང་ཆུབ་སེམས་དཔའ་སྒོམ་ལམ་རྩེ་སྦྱོར་ལ་ཐོག་མར་འཇུག་པ་ནི། དགོས་པ་སྒོམ་སྤང་རྟོག་
པ་མགོ་གནོན་པའི་ཕྱིར་དུ་བསམ་གཏན་དང་པོ་ནས་བཟུང་སྟེ་འགོག་པའི་བར་དུ་སོང་ནས་
དེའི་འོག་ཏུ་སྟེ་དེ་ལས་ལངས་ནས་འགོག་པ་ནས་བཟུང་སྟེ་བསམ་གཏན་དང་པོའི་བར་དུ་
འོངས་ཏེ། དེ་ལྟར་ན་ལུགས་དང་མཐུན་པ་དང་ཞེས་པ་ནས། དགུ་ལ་སོང་ཞིང་འོངས་སོ། །
གཉིས་པ་ལ། དངོས་གཞི་འབྲིང་པོ་དང་། ཆེན་པོ་གཉིས་ལས། དང་པོ་ནི། ནས་ཞེས་པ།
སྦྱོར་བ་དེ་ལས་ལངས་ཏེ། དགོས་པ་སྒོམ་སྤང་རྟོག་པ་འབྲིང་པོ་སྐོར་གསུམ་གྱི་ས་བོན་སྤོང་
-252-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
པའི་ཕྱིར་དུ་བསམ་གཏན་དང་པོ་ལ་ཞེས་པ་ནས། འགོག་པ་ལ་སྙོམས་པར་ཞུགས་ཏེ་ཞེས་པ་
སྙོམས་འཇུག་དང་པོ་བརྒྱད་དང་འགོག་པ་རེ་སྤེལ་ནས་ལུགས་མཐུན་དུ་སྙོམས་པར་ཞུགས་
པས་གནས་བཅུ་དྲུག་གོ །གཉིས་པ་ཆེན་པོ་ལ། ཆེ་འབྲིང་གི་མཚམས་འཛིན་བསྟན་པ་དང་།
ཆེན་པོ་དངོས་སོ། །དང་པོ་ལ་གཉིས་ཏེ། འབྲིང་པོའི་འགོག་པ་ལས་ལྡང་ཚུལ་དང་། ལངས་
ནས་མཚམས་འཛིན་གྱི་འདོད་སེམས་མངོན་དུ་བྱེད་ཚུལ་ལོ། །དང་པོ་ནི། འབྲིང་པོའི་འགོག་
པ་བརྒྱད་པ་དེའི་དེ་མ་ཐག་པའི་སྙོམས་པར་འཇུག་པ་སྲིད་རྩེ་ལ་དམིགས་ཏེ། འགོག་པ་བརྒྱད་
པ་ལས་ལངས་སོ། ། གཉིས་པ་ནི། དེ་ལྟར་ལངས་ནས་དགོས་པ་འགོག་པ་ཆེན་པོ་མངོན་དུ་
བྱས་པའི་ཕྱིར་དུ་འདོད་པ་ན་སྤྱོད་པའི་རྣམ་པར་ཤེས་པ་ཐུན་མཚམས་ཀྱི་ངོ་བོར་བཞག་ནས།
རྣམ་པར་ཤེས་པ་མཉམ་པར་མ་གཞག་པ་དེ་ལྟ་བུ་དེ་མངོན་དུ་བྱས་ནས་ཞེས་པའོ། །གཉིས་པ་
ནི༑ འདོད་སེམས་དེ་ལས་ཐབས་ལ་མཁས་པའི་སྟོབས་ཀྱིས་ལངས་ཏེ། ཞེས་པ་མངོན་དུ་
བྱས་པའི་འདོད་སེམས་དེ་བོར་ནས། བོར་བ་དེའི་འོག་ཏུ། དགོས་པ་སྒོམ་སྤང་རྟོག་པ་ཆུང་ངུ་
སྐོར་གསུམ་སྤང་བའི་ཕྱིར་དུ་འགོག་པ་ལ་སྙོམས་པར་འཇུག་གོ །དེ་ལས་ལངས་ནས་མཉམ་
པར་མ་གཞག་པའི་སེམས་མངོན་དུ་བྱེད་དོ། །འགོག་པ་དང་འདོད་སེམས་སྤེལ་བ་དེའི་འོག་ཏུ་
འགོག་པ་གཅིག་པུ་བོར་ལ། འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལ་སྙོམས་པར་
འཇུག་གོ །སྲིད་རྩེ་དང་འདོད་སེམས་སྤེལ་བ་དེ་ནས་འགོག་པ་དང་སྲིད་རྩེ་གཉིས་བོར་ལ། ཅི་
ཡང་མེད་པའི་སྐྱེ་མཆེད་ལའོ། །དེ་ནས་མཉམ་པར་མ་གཞག་པ་ལའོ། །དེ་བཞིན་དུ་བརྒྱད་ཀྱི་
བར་དུ་བོར་ནས་བསམ་གཏན་དང་པོ་ལའོ། །དེ་ནས་མཉམ་པར་མ་གཞག་པའི་སེམས་མངོན་
དུ་བྱེད་པ་སྟེ་ཆེན་པོ་ལ་གནས་བཅོ་བརྒྱད་དོ། །འདིར་བྱང་ཆུབ་སེམས་དཔའི་ས་དགུ་ལ་
གཉེན་པོ་བར་ཆད་མེད་ལམ་དགུ་དང་སྤང་བྱ་རྟོག་པ་དགུ་སྤང་གཉེན་དུ་སྦྱར་དགོས་ཤིང༌།
རྟོག་པ་དགུ་པོ་རེ་རེ་ལ་ཡང་གཟུང་འཛིན་གྱི་རྟོག་པ་འོག་ནས་འབྱུང་བ་བཞི་བཞིར་འབྱེད་
-251-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགོས་ཤིང་། བཞི་པོ་དེ་དག་གི་ཡང་མངོན་གྱུར་མགོ་གནོན་པ་སྦྱོར་བའི་ལམ་དང་། ས་བོན་
དྲུངས་ནས་འབྱིན་བྱེད་བར་ཆད་མེད་པའི་ལམ་དུ་བཤད་པ་དེའི་ཚེ་སྦྱོར་བའི་ལམ་གྱི་མཚན་
གཞི་ནི་སེང་གེ་རྣམ་བསྒྱིངས་དང་། བར་ཆད་མེད་ལམ་གྱི་ངོས་འཛིན་ཐོད་རྒལ་ལས་གཞན་མ་
བཤད་པས་ན་དངོས་གཞི་ཐོད་རྒལ་དགུ་ནི་ས་གཉིས་པ་ནས་བཅུ་པའི་བར་གྱི་བར་ཆད་མེད་
ལམ་ལ་ངོས་འཛིན་དགོས་ཤིང་། སྦྱོར་བ་དགུ་ཡང་བར་ཆད་མེད་ལམ་དགུ་པོ་སོ་སོའི་སྔོན་དུ་
འགྲོ་བར་ཤེས་དགོས་ཏེ། དེ་མ་ཐག་ཏུ་འཆད་པར་འགྱུར་གྱི་སྒོམ་སྤང་རྟོག་པ་སྡེ་ཚན་བཞི་པོའི་
ས་བོན་རྣམས་ས་དགུ་ལ་རིམ་ཅན་དུ་སྤོང་དགོས་ཤིང་། གཉེན་པོ་སྦྱོར་འཇུག་གི་ངོས་འཛིན་
གཞན་མ་བཤད་པས་སོ། །གལ་ཏེ་རྟོག་པ་ཆུང་འབྲིང་སོགས་རེ་རེའི་གཉེན་པོ་བར་ཆད་མེད་
ལམ་རེ་དགོས་ཀྱང་། དེ་གང་ལས་ཤེས། སྦྱོར་བའི་རྣམ་པའི་སྤྱོད་ཡུལ་ཅན། །ཞེས་གཟུང་
འཛིན་གྱི་རྣམ་པར་རྟོག་པ་སྔ་མ་གཉིས་ཁོ་ན་ལ་བཤད་པས་སོ་ཞེ་ན། འོ་ན་རྟོག་པ་སྔ་མ་
གཉིས་སྤོང་བྱེད་ཀྱི་བར་ཆད་མེད་ལམ་མི་དགོས་པར་འགྱུར་ཏེ། འཇུག་པའི་ཡུལ་ཅན་ཡིན་
བཞེད་དེ། །ཞེས་པ་ཕྱི་མ་གཉིས་ལས་གཞན་སྔ་མ་གཉིས་ལ་མ་བཤད་པའི་ཕྱིར། དེས་ན་སྦྱོར་
འཇུག་གི་བཤད་པ་འདི་ནི་ཕན་ཚུན་མཚོན་པ་ཙམ་སྟེ། སྤང་བྱ་ཇི་སྙེད་པ་ལ་སྤོང་བྱེད་ཀྱི་གཉེན་
པོ་བར་ཆད་མེད་ལམ་མི་དགོས་པ་ནི་མི་སྲིད་ཅིང་། ཐེག་ཆེན་གྱི་ངེས་འབྱེད་ཆ་མཐུན་བཞི་པོ་
སྤང་བྱ་རིས་གཉིས་ཀ་དང་། སྤང་གཉེན་དུ་འབྲེལ་བར་བཤད་པ་བཞིན་ནོ། །གཉིས་པ་དོན་
བསྡུ་བ་ནི། མདོ་ལས་གསུངས་པའི་ཐོད་རྒལ་གྱི་སྙོམས་པར་འཇུག་པ་ལ་ཆོས་ཅན། བསྟན་
བཅོས་སུ་མི་འདྲ་བར་འགྲོ་བ་ཞེས་པའི་མིང་གིས་འདོགས་སུ་རུང་སྟེ། བཤད་ཟིན་པ་དེ་ལྟར་
སྙོམས་འཇུག་དགུའི་ནང་ཚན་གཅིག་ལ་སོགས་པ་བོར་ནས་འགོག་སྙོམས་ལ་ཐུག་པའི་བར་
སྙོམས་པར་འཇུག་ཅིང་། ཡང་དེ་ལྟར་བོར་ནས་འདོད་སེམས་ལ་ཐུག་པའི་བར་དུ་སྙོམས་
འཇུག་ལས་ལྡང་བའི་ཚུལ་གྱིས་སྙོམས་འཇུག་རིགས་མི་འདྲ་དང་མཉམ་རྗེས་རིགས་མི་འདྲ་
-254-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧ །
སྤེལ་བའི་སྒོ་ནས་འགྲོ་བས་ནའོ། །ས་གཉིས་པའི་ཐོད་རྒལ་གྱི་ཏིང་ངེ་འཛིན་སོགས་ཆོས་ཅན།
སྒོམ་པའི་ལམ་གྱི་རྩེ་སྦྱོར་ཡིན་ཏེ། སྙོམས་འཇུག་ལ་དབང་བ་ཉིད་ཀྱི་མཚན་ཉིད་ཅན་ཐོད་
རྒལ་མངོན་སུམ་དུ་བྱེད་པའི་བར་ཆད་མེད་ལམ་ཡིན་པའི་ཕྱིར། གཉིས་པ་ལ་གཉིས་ཏེ། སྤང་
བྱའི་དབྱེ་བ་རྒྱས་པར་བཤད། གཉེན་པོའི་དབྱེ་བ་བསྡུས་ཏེ་བསྟན་པའོ། །དང་པོ་ལ་གཉིས་ཏེ།
གཟུང་རྟོག་དང་འཛིན་རྟོག་གོ །དང་པོ་ལ། འཇུག་པ་གཟུང་རྟོག་དང་། ལྡོག་པ་གཟུང་རྟོག་
གཉིས་ལས། དང་པོ་ལ། མཚམས་སྦྱར་བ་ནི། དེ་ལྟར་སོགས་སོ། །རྩ་བ་ནི། རབ་འབྱོར་
གྱིས་གསོལ་བ། བཅོམ་ལྡན་འདས་ཀྱིས་ཆོས་རྣམས་ཀྱི་མདོ་དང་རྒྱས་པ་བཀའ་སྩལ་ན། བྱང་
སེམས་ཆེན་པོས་ཕ་རོལ་དུ་ཕྱིན་པ་དྲུག་གི་མདོ་དང་རྒྱས་པ་ལ་བསླབ་པར་བྱའོ། །ཞེས་སོགས་
ཀྱི་མདོ་ཚན་དགུ་ཆོས་ཅན། སྒོམ་སྤང་འཇུག་པ་གཟུང་རྟོག་རྒྱས་པར་བཤད་པ་ཡིན་ཏེ། ཞེས་
སྦྱར། འགྲེལ་པ་ལ་གསུམ་སྟེ། རྟོག་པའི་ཡུལ་དང་། ངོ་བོ་དང་། གཉེན་པོའོ། །དང་པོ་ལ།
བྱང་སེམས་ཀྱི་འཇུག་བྱ་ནི་གཉིས་སུ་འདུ་སྟེ། རྗོད་བྱེད་ལུང་གི་དབང་དུ་བྱས་པ་དང་། བརྗོད་
བྱ་རྟོག་པའི་དབང་དུ་བྱས་པའོ། །དང་པོ་ནི། མདོར་བསྡུས་པ་ཞེས་སོགས་གསུམ་མོ། །གཉིས་
པ་ལ་གཉིས་ལས། དོན་དམ་དུ་ལམ་གསུམ་མི་དམིགས་པར་བསྟན་པ་ནི། བྱུང་ལ་འགགས་
པ་ཞེས་སོགས་གསུམ་མོ། །ཀུན་རྫོབ་ཏུ་ལམ་གསུམ་བླང་བྱར་བསྟན་པ་ནི། ཕྱིན་ཅི་ལོག་ཞི་བ་
ནས། སྒོམ་པར་བྱེད་པ་ཉིད་ཀྱིས་ཞེས་པའི་བར་རོ། །གཉིས་པ་ནི། སྒོམ་པའི་ལམ་གྱི་སྤང་བྱ་
ལ་གཟུང་བའི་རྣམ་པར་རྟོག་པའི་རྣམ་པ་དགུའོ། །གསུམ་པ་ནི། གཟུང་རྟོག་དང་པོ་དགུ་ཆོས་
ཅན། སྒོམ་པའི་ལམ་གྱི་སྦྱོར་བའི་གནས་སྐབས་ཀྱི་ཡུལ་ཅན་ཡིན་ཏེ། མཐོང་རྩེའི་སྦྱོར་བར་མ་
ཟད། སྒོམ་པའི་ལམ་གྱི་གནས་སྐབས་འདིར་ཡང་སྤང་བར་བྱ་བ་ཉིད་ཀྱིས་སོ། །ལྷན་སྐྱེས་སུ་
གྱུར་པའི་གཟུང་འཛིན་གྱི་རྟོག་པ་དང་པོ་གཉིས་སྦྱོར་བའི་ལམ་གྱི་ཡུལ་ཅན་དུ་བཤད་པས། ཕྱི་
མ་གཉིས་ཀྱི་ངོ་བོ་ཡང་དེར་མཚོན་ནུས་ལ། ཕྱི་མ་གཉིས་ཀྱི་ས་བོན་འཇུག་པའི་ཡུལ་ཅན་དུ་
-255



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བཤད་པས་སྔ་མ་གཉིས་ཀྱི་ས་བོན་ཡང་དེར་མཚོན་ནུས་ཏེ། སྤང་བྱ་རྟོག་པ་རེ་རེ་ལ་གཉེན་པོ་
སྦྱོར་འཇུག་གཉིས་གཉིས་སུ་འབྱེད་པར་ནི། གཉེན་པོའི་དབྱེ་བ་འཆད་བྱེད་ཀྱི་འགྲེལ་པ་གོང་
འོག་གཉིས་ཀ་ལས་གསལ་བའི་ཕྱིར། གལ་ཏེ་སྒོམ་སྤང་རྫས་འཛིན་རྟོག་པའི་གཉེན་པོ་སྦྱོར་
བའི་ལམ་འཆད་མི་དགོས་ཏེ། ས་ཐོབ་རྗེས་སུ་དེ་མངོན་དུ་མི་འགྱུར་ལ། ས་བོན་གྱི་གཉེན་པོ་
ནི་འཇུག་པ་ཉིད་ཀྱིས་ཆོག་པའི་ཕྱིར་ཞེ་ན། ཉེས་པ་དེ་འཇུག་པ་མ་ཡིན་ཏེ། འདིར་བསྟན་གྱི་
འཛིན་རྟོག་དང་པོ་རྫས་འཛིན་དུ་འཆད་པར་མ་ཟད། གཞན་གསུམ་གྱི་ངོ་བོ་ཡང་གཟུང་འཛིན་
ཏུ་བཏགས་པ་ཙམ་དུ་ཞེན་པའི་ངོ་བོར་འཆད་དགོས་སོ། །དེས་ན་འདིར་མཐོང་སྤང་རྟོག་པའི་
འབྱེད་ཚུལ་དང་མི་འདྲ་ཡང་། བཏགས་འཛིན་རྟོག་པ་མངོན་གྱུར་སོ་དྲུག་གི་གཉེན་པོ་སྦྱོར་
བའི་ལམ་འཆད་པ་ལ་འགལ་བ་མེད་དོ། །གཉིས་པ་ལ་གསུམ་ལས། མཚམས་སྦྱར་བ་ནི། དེ་
ལྟར་སོགས་ཏེ། གཟུང་རྟོག་གཉིས་པོ་འདི་ལ་འཇུག་ལྡོག་གི་དབྱེ་བ་གསལ་པོར་མ་གསུངས་
ཀྱང་། སྔ་མའི་རིགས་པ་དང་། ཡུལ་དགུ་ཚན་གཉིས་པོ་ལ་བརྟགས་པ་ན་དོན་གྱིས་འཐོབ་
པའོ། །རྩ་བ་ལ། རབ་འབྱོར་གྱིས་གསོལ་པ། བྱང་ཆེན་ཡུམ་ལ་དུས་རིང་པོ་ཇི་སྲིད་ནས་སྤྱོད་
པ་ལགས། ཞེས་པ་ལ། བཀའ་སྩལ་པ། སེམས་དང་པོ་བསྐྱེད་པ་ནས་ཉེ་བར་བཟུང་སྟེ་ཞེས་
སོགས་ཀྱི་མདོ་ ཚན་དགུ་ཆོས་ཅན། ཞེས་སྦྱར། འགྲེལ་པ་ལ་གསུམ་ལས་དང་པོ་ལ། ཐེག་
དམན་སོ་སྐྱེའི་དབང་དུ་བྱས་པ་དང་། ལམ་ཞུགས་ཀྱི་དབང་དུ་བྱས་པ་གཉིས་ལས། དང་པོ་ནི།
དགེ་བའི་བཤེས་གཉེན་སོགས་བཞི་དང་། གཉིས་པ་ལ། མཐོང་ལམ་གྱི་དབང་དུ་བྱས་པ་ནི།
ཤེས་ རབ་ཀྱི་ སོགས་ གཉིས་དང་། སྒོམ་ ལམ་ གྱི་དབང་དུ་བྱས་པ་ལ། མི་རྟག་སོགས་སུ་
དམིགས་པ་དང་བཅས་པ་ཉིད་ཀྱི་གང་ཟག་གི་བདག་མེད་པར་བསྒོམ་པ་དང་། སྟོང་པ་ཉིད་དུ་
དམིགས་པ་མེད་པས་ཆོས་ཀྱི་བདག་མེད་བསྒོམ་པ་མེད་པ་དང་། མི་སློབ་པའི་ལམ་དུ་ནི་
བསྒོམ་པ་ཡང་མེད། བསྒོམ་པ་མེད་པ་ཡང་མ་ཡིན་པ་ཞེས་བྱ་སྟེ། སླར་བསྒོམ་པ་ལ་ལྟོས་པ་
-256-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
མེད་པའི་ཕྱིར་ཞེས་པའམ། ལྷག་མེད་ཀྱི་ཚེ་ཅི་ཡང་མེད་པས་ཞེས་སྦྱོར་བའོ། །གཉིས་པ་ངོ་བོ་
ནི༑ ཡུལ་དགུ་པོ་དེ་སྤྱིར་མ་གྲུབ་པའམ། ལྡོག་བྱ་ཉིད་དུ་མ་གྲུབ་པ་ལ་ཕྱིན་ཅི་ལོག་ཏུ་མངོན་
པར་ཞེན་པ་ན་དོན་ཇི་ལྟ་བ་བཞིན་མ་ཡིན་པ་ཉིད་ལ་གཟུང་བའི་རྣམ་པར་རྟོག་པ་གཉིས་པ་
དགུའོ། །གསུམ་པ་ནི། དགུ་པོ་དེ་ཆོས་ཅན། སྒོམ་པའི་ལམ་གྱི་སེམས་དང་སེམས་ལས་བྱུང་
བ་འཇུག་པའི་གནས་སྐབས་ཀྱི་ཡན་ལག་ཡིན་ཏེ། གནས་སྐབས་དེ་ན་སྤང་བར་བྱ་བ་ཉིད་
ཀྱིས་སོ། །གཉིས་པ་འཛིན་རྟོག་ལ་གཉིས་ཏེ། གང་ཟག་ཏུ་བཏགས་པ་ལ་བརྟེན་པའི་རྟོག་པ་
དང་། བཏགས་པའི་རྒྱུ་ལ་བརྟེན་པའི་རྟོག་པའོ། །དང་པོ་ལ་གསུམ་ལས། མཚམས་སྦྱར་བ་
ནི༑ དེ་ལྟར་སོགས་ཏེ། འཛིན་རྟོག་དང་པོ་འདིའི་མིང་ལ་རྫས་འཛིན་རྟོག་པ་ཞེས་འཆད་པ་ནི་
རྩ་འགྲེལ་གཉིས་ཀ་དང་མི་མཐུན་ཞིང་། སྒོམ་ལམ་གྱི་སྦྱོར་བ་རྫ་ས་འཛིན་རྟོག་པ་མངོན་གྱུར་
གྱི་གཉེན་པོར་མི་འཐད་དོ། །རྩ་བ་ནི། རབ་འབྱོར་གྱིས་གསོལ་པ། ཆོས་ཀྱི་དབྱིངས་ཇི་ལྟ་བུ།
གང་ཟག་ཏུ་གདགས་པ་དང་སྲོག་ཏུ་གདགས་པ་སོགས་ཇི་ལྟ་བ་བཞིན་ཏེ། དེ་ཡང་ཇི་ལྟ་བུ་ཞེ་
ན༑ བཀའ་སྩལ་པ། བཏགས་པ་དེ་ཡང་དམིགས་སུ་མེད་དོ། །ཞེས་སོགས་ཀྱི་མདོ་ཚན་དགུ་
ཆོས་ཅན། འཛིན་རྟོག་དང་པོ་བསྟན་པ་ཡིན་ཏེ། ཞེས་སྦྱར། འགྲེལ་པ་ལ་གསུམ་ལས། དང་
པོ་ཡུལ་དགུ་ནི། འཕགས་ལམ་གྱི་དབང་དུ་བྱས་པ་དང་། བྱིས་ལམ་གྱི་དབང་དུ་བྱས་པ་ཅི་
རིགས་པར་སྦྱར་ནས་འཆད་པ་ནི། རྫས་སུ་ཡོད་པ་ཞེས་སོགས་གཞུང་ཇི་ལྟ་བ་བཞིན་ནོ། །
གཉིས་པ་ངོ་བོ་ནི། དེ་ལྟ་བུའི་ཡུལ་དགུ་ལ་སྔ་མ་བཞིན་དུ་བཏགས་པ་ཙམ་དུ་འཛིན་པའི་རྣམ་
པར་རྟོག་པ་དགུའོ། །གཉེན་པོ་ནི་སྒོམ་པའི་ལམ་གྱི་སྦྱོར་བའི་གནས་སྐབས་ཡུལ་ཅན་ནོ། །
གཉིས་པ་ལ་གཉིས་ལས། མདོར་བསྟན་པ་ནི། སྒོམ་པའི་ལམ་གྱི་མི་མཐུན་པའི་ཕྱོགས་འཛིན་
པའི་རྣམ་པར་རྟོག་པ་གཉིས་པ་ཆོས་དང་སེམས་ཅན་དུ་བཏགས་པ་དང་། བཏགས་པ་དེར་
རྣམ་པར་བཞག་པའི་རྒྱུ་ཕུང་སོགས་སུ་སྣང་བ་ཙམ་གྱི་ཡུལ་ཅན་འདིར་བསྟན་རྣམ་པ་དགུ་ཆོས་
-257-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན། སྒོམ་པའི་ལམ་བར་ཆད་མེད་ལམ་དང་སྤང་གཉེན་དུ་འབྲེལ་བ་ཡིན་ཏེ། དེས་ཡང་དག་
པར་སྤང་བར་བྱ་བ་ཡིན་པའི་ཕྱིར་རོ། །གཉིས་པ་ལ་གསུམ་ལས། དང་པོ་ནི་ཇི་ལྟར་སོགས་
སོ༑ ༑རྩ་བ་ལ། རབ་འབྱོར་གྱིས་གསོལ་པ། རྣམ་པ་ཐམས་ཅད་མཁྱེན་པ་ཉིད་དང་། ལམ་
ཤེས་པ་ཉིད་དང་། ཐམས་ཅད་ཤེས་པ་ཉིད་ཅེས་ཀྱང་གསུངས་ན། གསུམ་པོ་དེ་ལ་ཁྱད་པར་དུ་
བགྱི་བ་ཅི་ཞིག་མཆིས། ཞེས་པའི་ལན་དུ། རབ་འབྱོར་རྣམ་པ་ཐམས་ཅད་མཁྱེན་པ་ཉིད་ནི་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ཡིན་ནོ། །ཞེས་
སོགས་ཀྱི་མདོ་ཚིག་དགུ་ཆོས་ཅན། ཞེས་སྦྱར། འགྲེལ་པ་ལ་གསུམ་ལས། ཡུལ་ནི། ཕལ་
ཆེན་སོ་སོ་སྐྱེ་བོའི་ཆོས་ཀྱི་དབང་དུ་བྱས་པ་ནི། རྣམ་པ་ཐམས་ཅད་ཅེས་སོགས་ཏེ། གཞུང་ཇི་
ལྟ་བ་བཞིན་ནོ། །ངོ་བོ་ནི་སྔ་མ་མཐོང་སྤང་བཞིན་དུ་ཇི་སྐད་བཤད་པའི་ཡུལ་ལ་བཏགས་པ་
ཙམ་དུ་འཛིན་པའི་རྣམ་པར་རྟོག་པ་ཐ་མ་དགུར་བཞེད་པ་ཡིན་ནོ། །གསུམ་པ་ནི། དགུ་པོ་ཆོས་
ཅན། སྒོམ་པའི་ལམ་གྱི་སེམས་དང་སེམས་ལས་བྱུང་བ་འཇུག་པའི་གནས་སྐབས་ཀྱི་ཡུལ་
ཅན་ཡིན་ཏེ། དེས་སྤང་བར་བྱ་བ་ཉིད་ཀྱི་ཕྱིར། འདིར་ཡུལ་ཅན་ཞེས་པ་དེ་ས་དགུ་པོ་ཡུལ་དུ་
བྱེད་པ་ལ་བཤད་ན་ལེགས་པས་རྨོངས་པ་དགུའི་ལོག་ཕྱོགས་ཡུལ་དེ་དང་དེ་ལ་མ་རྨོངས་པ་
དགུ་པོ་འཇུག་པའི་ཡུལ་དང་། ཡུལ་དེ་ལ་ཞེན་པ་དགུ་སྤང་བྱར་བཤད་ན་མཛེས་ཏེ། སྔ་མ་
དག་ལའང་དེ་བཞིན་ནོ། །དེའི་ཚེ་ཇི་སྐད་དུ། སྒོམ་པའི་ལམ་དང་འབྲེལ་བ་ཡི། །ལམ་གྱི་མི་
མཐུན་ཕྱོགས་གཞན་དགུ། ཞེས་སྦྱར་ན་ལེགས་ཏེ། དངོས་ཀྱི་སྤང་གཉེན་འབྲེལ་བར་འཆད་
པ་ཡི་གེའི་དོན་ལ་མི་འཇུག་པའི་ཕྱིར། གཉིས་པ་གཉེན་པོའི་དབྱེ་བ་ནི། སྒོམ་པའི་ལམ་གྱི་མི་
མཐུན་པའི་ཕྱོགས་རྣམ་པ་བཞི་པོ་དེ་དག་སྤང་བ་ཉིད་དོ། །གཉེན་པོ་སྦྱོར་འཇུག་རྣམ་པ་བཞིར་
དངོས་སུ་བཤད་པ་ཡང་། སྤང་བྱ་དེའི་དབྱེ་བས་སྤང་བྱ་རེ་རེ་ལ་གཉེན་པོ་གཉིས་སུ་ཕྱེ་ནས་ཐ་
དད་དོ་ཞེས་བྱ་བར་ཁོང་དུ་ཆུད་པར་བྱ་སྟེ། སྤང་བྱ་རེ་རེ་ལ་གཉེན་པོ་སྦྱོར་འཇུག་གཉིས་གཉིས་
-258-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
སུ་མི་རུང་བའི་ཕྱིར། གསུམ་པ་ཡོན་ཏན་ལ་གསུམ་ལས། མཚམས་སྦྱར་བ་ནི། སྒོམ་པའི་
ལམ་ཆེན་པོའི་ཆེན་པོ་ལ་གནས་པའི་བྱང་ཆུབ་སེམས་དཔའ་ཆོས་ཅན། སངས་རྒྱས་སའི་ཡོན་
ཏན་ཕུན་སུམ་ཚོགས་པ་ཐམས་ཅད་མངོན་དུ་འོང་བའི་རྣམ་པས་བརྟེན་ཏེ་སྔ་མ་མཐོང་སྤང་
བཞིན་དུ་ཁམས་གསུམ་གྱི་གཉེན་པོ་ལམ་ལ་རྣམ་པར་རྟོག་པ་བརྒྱ་རྩ་བརྒྱད་སྤངས་པ་དང་
དུས་མཉམ་པ་ཁོ་ནར་དེ་དག་གིས་བསྡུས་པ་ཉོན་མོངས་པ་བརྒྱ་རྩ་བརྒྱད་སྤངས་པས་སོ། །
འདིར་ཉོན་མོངས་པ་ནི་འདོད་སྲིད་ཀྱི་བག་ལ་ཉལ་ལ་འཆད་དགོས་ཤིང་། ས་ཐོབ་ནས་ཉོན་
མོངས་པའི་ཉེས་པ་མི་བསྐྱེད་པས་ཉོན་མོངས་མཚན་ཉིད་པ་མིན་ཀྱང་། སྤང་བྱ་རིགས་གཉིས་
ལས་ཉོན་མོངས་པའི་སྒྲིབ་པར་བཞག་གོ །རྣམ་པར་རྟོག་པའི་རྩ་བ་མཐར་ཐུག་པ་ནི་ཉོན་
མོངས་པ་ཅན་མ་ཡིན་པའི་མི་ཤེས་པ་ལ་འཆད་དགོས་མོད། སྐབས་འདིར་ཉོན་མོངས་པ་རྣམ་
རྟོག་གི་རྩ་བར་བཤད་པ་ནི། འདོད་སྲིད་ཀྱི་བག་ལ་ཉལ་གྱིས་ནི་འཁོར་བར་ཉིང་མཚམས་
སྦྱོར་བར་བྱེད་ལ། དེས་དེར་སྦྱར་བ་དེ་སྲིད་དུ་གཟུང་འཛིན་གཉིས་ཀྱི་སྣང་བ་འཆར་བས་ཡང་
དག་པ་མ་ཡིན་པའི་ཀུན་རྟོག་སྐྱེད་བྱེད་ཡིན་པ་ལ་དགོངས་སོ། །མདོར་ན་སྤང་བྱ་སྒྲིབ་གཉིས་
སྤངས་པས་སངས་རྒྱས་ཀྱི་ཡོན་ཏན་སྐྱེ་བ་ལ་གེགས་བྱེད་མེད་པའི་དོན་ནོ། །རྩ་བ་ལ། སྐྱེས་བུ་
ལ་ལ་ཞིག་ལྗང་བུ་བསྐྱེད་པར་འདོད་དེ། ས་བོན་བཏབ་ནས་དུས་དུས་སུ་ཆུས་བྲན་པར་བྱེད་
ཅིང་། སྡོང་བུ་དང་། ལོ་མ་དང་འབྲས་བུ་སྤེལ་བར་བྱེད་དོ། ། ཞེས་སོགས་ཀྱི་མདོ་ཆོས་ཅན།
ཞེས་སྦྱར། འགྲེལ་པ་ནི་སྒོམ་པའི་ལམ་ཆེན་པོའི་ཆེན་པོ་ལ་གནས་པའི་བྱང་ཆུབ་སེམས་དཔའ་
འབྲས་བུ་རབ་ཀྱི་མཐར་ཕྱིན་པ་ཐོབ་པ་དེ་དག་གིས་མཛེས་པར་གྱུར་པ་དེ་ཆོས་ཅན། རྒྱ་མཚོ་
ཆེན་པོ་ལ་ཆུ་བོ་བཞི་དག་ངང་གིས་འདུ་བ་བཞིན་དུ། གནས་སྐབས་རྣམ་པ་ཐམས་ཅད་དུ་འགྲོ་
བའི་བདེ་བ་མངོན་པར་མཐོ་བ་དང་ངེས་པར་ལེགས་པ་ཐམས་ཅད་བསྐྱེད་པར་མཁས་པའི་
སངས་རྒྱས་ཀྱི་སའི་ཡོན་ཏན་ཕུན་སུམ་ཚོགས་པ་ཐམས་ཅད་མངོན་དུ་འོང་བའི་རྣམ་པས་
-251-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྟེན་ པར་ བྱེད་ དེ། དེ་ལྟར་ བྱེད་ པའི་ འགལ་ རྐྱེན་ཟད་ཅིང་། མཐུན་རྐྱེན་ཚང་བའི་ཕྱིར།
འགལ་རྐྱེན་ཟད་པ་ཡིན་ཏེ། སྒོམ་པའི་ལམ་ལ་རིང་དུ་གོམས་པས་རྣམ་པར་རྟོག་པའི་རིགས་
བཞི་པོ་འཚེ་བར་བྱེད་པ་ཉིད་ཀྱིས་ཡམས་ཀྱི་ནད་དུ་གྱུར་པ་དང་འདྲ་བ་འདི་རྣམས་ཟད་ནས་
ཡོན་ཏན་སྐྱེ་བ་ལ་གེགས་བྱེད་པ་མེད་པས་སོ། །ནད་པ་ནད་ཟད་ནས་དགའ་བས་དབུགས་
ཕྱིན་པ་ཐོབ་པ་བཞིན་ནོ། །མཐུན་རྐྱེན་ཚང་སྟེ། ཐུགས་རྒྱུད་དམིགས་པ་མེད་པའི་སྙིང་རྗེ་ཆེན་
པོ་གཞན་གྱི་དབང་དུ་གྱུར་པས་སོ།། འདི་ནི་སྤང་བྱ་རྟོག་པ་དགུ་པོའི་གཉེན་པོ་ལ་ལྟོས་ནས་
ཆེན་པོའི་ཆེན་པོར་བཞག་པ་ཡིན་གྱི། རྒྱུན་མཐའི་ཡེ་ཤེས་ནི་མ་ཡིན་ཏེ། གནས་ངན་ལེན་གྱི་དྲི་
མའི་གཉེན་པོ་བར་ཆད་མེད་པའི་རྩེ་སྦྱོར་སླར་ཡང་འཆད་དགོས་པའི་ཕྱིར་རོ། །
བཞི་པ་བར་ཆད་མེད་པའི་རྩེ་སྦྱོར་བཤད་པ་ལ་གཉིས་ཏེ། གཉེན་པོ་བར་ཆད་མེད་རྩེ་
དང༌། སྤང་བྱ་ལོག་རྟོག་བསལ་བའོ། །དང་པོ་ལ། དངོས་དང་། དམིགས་པའི་རྐྱེན་སོགས་
བཤད་པའོ། །དང་པོ་ལ་གསུམ་ལས། མཚམས་སྦྱོར་བ་ནི། སྒོམ་པའི་ལམ་གྱི་སོགས་ཏེ།
འདི་ནི་རྒྱུན་མཐའི་བར་ཆད་མེད་ལམ་ཉིད་ལ་ངོས་འཛིན་ཞིང་། དེའི་སྔོན་རོལ་དུ་སྒྲིབ་གཉིས་
ཀྱི་བག་ཆགས་སམ་གནས་ངན་ལེན་གྱི་དྲི་མའི་སྤོང་གཉེན་དུ་གྱུར་པའི་སྦྱོར་བའི་ལམ་ཞིག་
འགྲོ་དགོས་པར་ནི་མངོན་པ་ཀུན་ལས་བཏུས་སུ་བཤད་ལ། དེ་ལ་ལྟོས་པའི་རྣམ་གྲོལ་ལམ་ནི་
རྣམ་མཁྱེན་སྐད་ཅིག་དང་པོ་ཡིན་པར་འདི་ཉིད་ནས་བཤད་ཅིང་། དེས་ཁྱད་པར་གྱི་ལམ་ཡང་
རྟོགས་པར་སླའོ། །རྩ་བ་ལ། བཀའ་སྩལ་པ། གང་ལ་ལ་ཞིག་གིས་སྟོང་གསུམ་གྱི་སེམས་ཅན་
ཐམས་ཅད་ཉན་ཐོས་དང་རང་སངས་རྒྱས་ཀྱི་ས་ལ་བཀོད་པ་བས། ཡུམ་ལ་ཐེངས་གཅིག་སྤྱོད་
པ་བསོད་ནམས་མང་བར་སྟོན་པའི་མདོ་ཚིག་ཆོས་ཅན། ཞེས་སྦྱར། འགྲེལ་པ་ནི། སངས་
རྒྱས་ཉིད་ཐོབ་པ་ལ་ཆོས་གཞན་གྱིས་བར་ཆད་མེད་པ་རྒྱུན་མཐའི་ཏིང་ངེ་འཛིན་ནི་ཆོས་ཅན།
བར་ཆད་མེད་པའི་ཏིང་ངེ་འཛིན་ཞེས་བྱ་སྟེ། རྩ་བར་དེ་ནི་རྣམ་པ་ཀུན་མཁྱེན་ཉིད། །ཅེས་
-26(0-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། དོང ༧
བཤད་པ་དེ་ནི་སངས་རྒྱས་ཉིད་ཡིན་པས་དེའི་དངོས་རྒྱུ་གྲངས་ཚང་ཡིན་པའི་ཕྱིར། འདི་མདོ་
ལས་ཇི་ལྟར་བསྟན་ཞེ་ན། འགའ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་
ཀྱི་སེམས་ཅན་རྣམས་ཉན་ཐོས་དང་། རང་སངས་རྒྱས་དང་། བྱང་ཆུབ་སེམས་དཔའི་སྐྱོན་མེད་
པ་ལ་བཀོད་ནས་བསྐྱེད་པ་གང་ཡིན་པ་དེ་དཔེར་མཛད་ནས། དེ་བས་ཆེས་ཁྱད་པར་དུ་
འཕགས་ཤིང་བསོད་ནམས་མང་བ་ཉིད་ཀྱིས་མཚོན་ཏེ་བསྟན་ཏོ། །གཉིས་པ་ལ་གསུམ་ལས།
དང་པོ་ནི། དེའི་དམིགས་པ་ཞེས་སོགས་ཏེ། མདོ་དང་རྩ་བར་རྣམ་མཁྱེན་གྱི་རྐྱེན་གསུམ་ངོས་
འཛིན་ལ་བཤད་མོད། སློབ་དཔོན་གྱིས་བར་ཆད་མེད་རྩེ་ལ་སྦྱར་བ་ཉིད་དོ། །རྩ་བ་ནི། རབ་
འབྱོར་གྱིས་གསོལ་པ། རྣམ་པ་ཐམས་ཅད་མཁྱེན་པ་ཉིད་ཀྱི་དངོས་པོ་ནི་ཇི་ལྟ་བུ། དམིགས་པ་
ནི་ཇི་ལྟ་བུ། དབང་བསྒྱུར་བ་ནི་ཇི་ལྟ་བུ་ཞེས་སོགས་ཞུས་པའི་ལན་དུ། རབ་འབྱོར་རྣམ་པ་
ཐམས་ཅད་མཁྱེན་པ་ཉིད་ཀྱི་དམིགས་པ་ནི་དངོས་པོ་མེད་པའོ། །ཞེས་སོགས་ཀྱི་མདོ་ཚན་
གསུམ་ཆོས་ཅན། བར་ཆད་མེད་རྩེའི་རྐྱེན་གསུམ་བསྟན་པ་ཡིན་ཏེ་ཞེས་སྦྱར། འགྲེལ་པ་ལ།
གཟུགས་སོགས་ཆོས་ཐམས་ཅད་བར་ཆད་མེད་པའི་ཏིང་ངེ་འཛིན་འདིའི་དམིགས་པའི་རྐྱེན་
ཡིན་ཏེ། དེས་སྦྱོར་བའི་དུས་སུ་ཁྱོད་ལ་སྒྲོ་འདོགས་བཅད་ནས། དངོས་གཞིའི་དུས་སུ་དེས་
ཁྱོད་ལ་ཅིར་ཡང་མི་དམིགས་པའི་ཚུལ་གྱིས་དམིགས་པའི་ཕྱིར། འདིར་བར་ཆད་མེད་རྩེ་ལ་
གཟུགས་སོགས་སུ་སྣང་བ་དེ་ཡེ་ཤེས་དེ་ཉིད་ཀྱི་ངོ་བོ་ཡིན་པས་ཀུན་རྫོབ་སྣང་ཡུལ་དུ་བྱས་
པར་ཐལ་བ་མེད་དོ། །དམིགས་རྣམ་མ་བརྗེད་པའི་དྲན་པ་ནི་ཆོས་ཅན། བར་ཆད་མེད་རྩེའི་
བདག་པོའི་རྐྱེན་ཡིན་ཏེ། དེས་དབང་བསྒྱུར་བྱ་ཡིན་པའི་ཕྱིར། རྣམ་པ་ནི་རང་བཞིན་གྱིས་ཞི་
བ་ཉིད་ཡིན་ཏེ། སྤྲོས་བྲལ་གྱི་རྣམ་པ་ཅན་ཡིན་པའི་ཕྱིར། གཉིས་པ་ལ། བསྟན་པ་དང་།
བཤད་པའོ། །དང་པོ་ལ་རྩ་བ་ནི། རབ་ཏུ་སྨྲ་རྣམས་ཞེས་པའོ། །འགྲེལ་པ་ནི། མདོ་ལས་
བཤད་པའི་རྣམ་མཁྱེན་གྱི་དམིགས་རྣམ་སོགས་གནས་འདི་ལ་ནི་ཆོས་ཅན། རྟོག་གེ་རབ་ཏུ་སྨྲ་
-26] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་བདེན་གཉིས་རྣམ་འབྱེད་ཀྱི་ཐབས་ལ་མཁས་པ་མ་རྟོགས་པ་རྣམས་ཀླན་ཀའི་རྒོལ་བ་རྒྱུད་
མར་འབྱུང་སྟེ། རྒོལ་བ་དེའི་བློ་གྲོས་ཀྱིས་གཏིང་དཔག་དཀའ་བའི་ཕྱིར། དེ་གང་གིས་སེལ་ན་
བདེན་གཉིས་རྣམ་འབྱེད་ཀྱི་ཐབས་ལ་མཁས་པས་བསལ་བར་བྱ་སྟེ། ཀླན་ཀ་འབྱུང་བར་
བསྟན་པ་འདིས་ནི་དམིགས་རྣམ་སོགས་ཀྱིས་གནས་འདིའི་ཟབ་པ་ཉིད་བསྙད་དོ་སྙམ་དུ་
དགོངས་པ་ཡིན་ནོ། །གཉིས་པ་ལ་གསུམ་ལས། དང་པོ་ནི། བློའི་ནོར་ཅན་སོགས་ཏེ་ལོག་
རྟོག་མངོན་གྱུར་བ་སྦྱོར་བའི་ལམ་གྱི་དུས་སུ་བསལ་ནས་ས་བོན་འཇོམས་བྱེད་ཀྱི་བར་ཆད་
མེད་རྩེ་བསྐྱེད་དགོས་པའི་དོན་ཏེ། འདིར་བསྟན་གྱི་བདེན་གཉིས་རྣམ་འབྱེད་ཀྱི་ཤེས་རབ་
དངོས་ནི་སྦྱོར་བའི་ལམ་མོ། །རྩ་བ་ནི། རབ་འབྱོར་གྱིས་གསོལ་པ། རྣམ་པ་ཐམས་ཅད་མཁྱེན་
པ་ཉིད་འབའ་ཞིག་དངོས་པོ་མ་མཆིས་པ་ལགས་སམ། ཞུས་པའི་ལན་དུ། ཆོས་ཐམས་ཅད་
དངོས་པོ་མེད་པར་གསུངས་པ་ལ་བརྩད་པའི་ཞུས་ལན་བཅུ་དྲུག་པོ་ཆོས་ཅན། བསལ་བྱ་འོག་
སྒྲུབ་སེལ་བྱེད་ཀྱི་ཐབས་དང་བཅས་པར་གསུངས་པ་ཡིན་ཏེ། ཞེས་སྦྱར། འགྲེལ་པ་ལ་གཉིས་
ཏེ༑ བསལ་བྱ་དང་སེལ་བྱེད། ཏིང་ངེ་འཛིན་སྐྱེ་ཚུལ་ལོ། །དང་པོ་ནི། ལོག་པར་རྟོག་གོ །བྱེད་
པ་པོ་གང་གིས་ན་སྐྱེ་བོ་བྱང་ཆུབ་སེམས་དཔའི་ཐབས་ལ་མཁས་པ་མི་ཤེས་པའི་རྟོག་གེ་རབ་ཏུ་
སྨྲ་བ་ཉིད་ཐམས་ཅད་ཀྱིས་སོ། །དེ་སྐྱེ་བའི་རྒྱུ་མཚན་ནི། ཕན་ཚུལ་འགལ་བ་ལྟར་སྣང་བའི་
དོན་གཞི་གཅིག་ལ་བསྒྲུབས་པས་སོ། །རྟོག་པ་དེའི་འགལ་བའི་དོན་གཞི་གཅིག་ལ་མི་འཐད་
པར་སེམས་པ་ཉིད་ཀྱིས་ན་ཐེ་ཚོམ་གྱི་ངོ་བོའོ། །ཡུལ་གང་ལ་རྟོག་ན་ཇི་སྐད་བཤད་པའི་ཡུལ་
ལ་ལོག་པར་རྟོག་པ་ཅན་ཉིད་ཀྱིས་ན། མདོ་དང་རྒྱན་དུ་རྣམ་པ་ཐམས་ཅད་མཁྱེན་པ་ཉིད་ཀྱི་
རྟེན་ཅན་ཞེས་བསྟན་ཏོ། །གྲངས་དུ་ཞིག་ན་ལོག་པར་རྟོག་པ་བཅུ་དྲུག་གོ །དེ་གང་ཞེ་ན།
བཅོམ་ལྡན་འདས་ཀྱིས་འདུས་བྱས་དང་འདུས་མ་བྱས་ཀྱི་ཁམས་དག་དངོས་པོར་མེད་པ་ཉིད་
དུ་བཀའ་སྩལ་པ་ལ། རབ་འབྱོར་གྱིས་མ་འོངས་པའི་ལོག་རྟོག་ལུང་བསྟན་པའི་ཚུལ་གྱིས་རྣམ་
-262-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་ངཞུགས། ༤ ༧
མཁྱེན་གྱི་དམིགས་པ་མི་འཐད་པར་ཐལ། ཞེས་པ་དེ་འཐད་པ་ལ་ལོག་པར་རྟོག་ཅིང་། དེས་
ཀུན་ནས་བསླང་བའི་རྩོད་ངག་སྨྲ་བར་འགྱུར་བ་དང་། དེ་བཞིན་དུ་ཀུན་ལ་སྦྱར་ནས་རྣམ་པ་
ཐམས་ཅད་དུ་རང་བཞིན་མེད་པའི་ཕྱིར་ཞེས་པའི་རྟགས་ཀྱིས་དམིགས་པའི་ངོ་བོ་ཉིད་ངེས་
པར་བཟུང་བ་ལ་ལོག་པར་རྟོག་པ་ནས་བསྒོམ་བྱ་རང་དང་སྤྱིའི་མཚན་ཉིད་མི་འཐད་པས་ཡུལ་
སྒོམ་པ་ལ་ལོག་པར་རྟོག་པའི་བར་རྣམས་སོ། །གཉིས་པ་ནི། བར་ཆད་མེད་པའི་ཏིང་ངེ་འཛིན་
བསྐྱེད་པར་བྱའོ་ཞེས་པ་ནི་བཤད་པའི་གཞི། བྱེད་པ་པོ་གང་གིས་ན་བྱང་ཆུབ་སེམས་དཔའ་
བར་ཆད་མེད་རྩེའི་དགེ་བ་འདོད་པ་རྣམས་ཀྱིས་སོ། །ཐབས་གང་གིས་ན་བདེན་པ་གཉིས་ཀ་
ལ་བརྟེན་པའི་ཐབས་ལ་མཁས་པས་སོ། །ཚུལ་ཇི་ལྟར་དུ་ན་སྦྱོར་བའི་དུས་སུ་བདེན་གཉིས་
འགལ་བར་འཛིན་པའི་ལོག་རྟོག་རྣམ་པ་སྟོང་དུ་བསལ་བ་དང་། བདེན་གཉིས་མི་འགལ་བའི་
ངེས་པ་རྣམ་པ་ཐམས་ཅད་དུ་ཡང་དག་པར་བསྐྱེད་པ་སྔོན་དུ་འགྲོ་བའི་སྒོ་ནས་སོ། །བདེན་
གཉིས་རྣམ་འབྱེད་ཀྱི་ཐབས་མཁས་དེ་ཇི་ལྟ་བུ་ཞེ་ན། སྐབས་འདིར་རྩོད་པའི་ཚུལ་བདེན་
གཉིས་གང་རུང་རེ་ཚད་མར་བཟུང་ནས་ཅིག་ཤོས་སུན་འབྱིན་པར་བྱེད་པ་དེ་བས་ན་ཀུན་རྫོབ་
དང་དོན་དམ་པའི་སྒོ་ཅན་གྱི་ཀླན་ཀ་ལ་གོ་རིམ་བཞིན་དུ། དོན་དམ་པ་དང་ཀུན་རྫོབ་ཀྱི་སྒོ་
ནས་ལན་གདབ་དགོས་པའི་ཐབས་ལ་མཁས་པའོ། །རྩེ་སྦྱོར་རྣམ་བཞིའི་ཉི་མ་ཆེར་འབར་
བས། །རྣམ་རྟོག་རྣམ་བཞིའི་མུན་ཆེན་བགྲང་ཡས་དང་། །བདེན་གཉིས་འགལ་བར་འཛིན་
པའི་གནས་ངན་ལེན། །སེལ་བྱེད་བར་ཆད་མེད་པའི་རྩེ་མོར་བྱོན། །
གསུམ་པ་སྐབས་ཀྱི་སྒོ་ནས་མཇུག་བསྡུ་བ་ནི། ཤེས་རབ་ཀྱི་ཕ་རོལ་དུ་ཕྱིན་པ་སོགས་
སོ༑ ༑ སྐྱེ་མེད་རྣམ་ གསུམ་དབང་དུ་བྱེད་པའི་བློས། །མངོན་རྟོགས་རྣམ་བཞིའི་མི་མཐུན་
ཕྱོགས་བསལ་ནས། །ཡོན་ཏན་མངོན་པར་སྒྲུབ་པའི་མཐར་གྱིས་པ། །གསུང་མཛད་མ་ཕམ་
པ་ལ་ཕྱག་འཚལ་ལོ། །ཞེས་མཆོད་པར་བརྗོད་ནས། གཉིས་པ་བརྟན་པ་རྒྱུ་འབྲས་བཤད་པ་
-263-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་གཉིས་ཏེ། བརྟན་པ་ཐོབ་ཕྱིར་དུ་བསྒོམ་པའི་སྦྱོར་བ་དང་། ཐོབ་ནས་ཅིག་ཆར་དུ་བསྒོམ་
པའི་རྣལ་འབྱོར་བཤད་པའོ། །དང་པོ་ལ་གསུམ་ལས། འབྲེལ་དགོད་པས་མཚམས་སྦྱར་བ་
ནི༑ རྩེ་སྦྱོར་གྱི་འོག་ཏུ་མཐར་གྱིས་སྦྱོར་བ་འཆད་དགོས་ཏེ། རྩེ་མོའི་མངོན་པར་རྟོགས་པ་ཐོབ་
པའི་རྣལ་འབྱོར་པས་སྔར་གྱི་རྟོགས་པ་བརྟན་པར་བྱ་བའི་ཕྱིར་དང་། སྔར་མ་ཐོབ་པའི་ཡོན་
ཏན་མཐར་གྱིས་བསྒྲུབ་པའི་མངོན་པར་རྟོགས་པ་སྒོམ་པར་བྱེད་དགོས་པས་སོ། །ཚུལ་ཇི་ལྟར་
དུ་ན་སོ་སོ་བ་དང་བསྡུས་པ་ཉིད་དུ་རྟོགས་པའི་དོན་རྣམས་གོ་རིམ་བཞིན་དུ་བཀླགས་ནས་སོ།།
འདིར་བཤད་ཟིན་ལ་སྦྱར་ན་སོ་སོ་བ་ཐོས་བསམ་དང་བསྡུས་པ་རྣམ་རྩེའི་རྣམ་པ་ལ་འཆད་པ་
དང་། འཆད་འགྱུར་ལ་སྦྱར་ན། སོ་སོ་བ་སྦྱིན་སོགས་དྲུག་ཚན་གཉིས་དང་། བསྡུས་པ་དངོས་
མེད་ངོ་བོ་ཉིད་ལ་འཆད་དོ། །གཉིས་པ་ལ་གཉིས་ལས། རྩ་བ་ནི། རབ་འབྱོར་གྱིས་གསོལ་པ།
ཆོས་ཐམས་ཅད་དངོས་པོ་མ་མཆིས་པའི་ངོ་བོ་ཉིད་ལ། བྱང་ཆུབ་སེམས་དཔའ་ཆེན་པོ་ཇི་ལྟར་
མཐར་གྱིས་སྤྱོད་པ་དང་། མཐར་གྱིས་སློབ་པ་དང་། མཐར་གྱིས་ནན་ཏན་དུ་བགྱི་བར་འགྱུར་
བ་ལགས། ཞེས་པའི་ལན་དུ་གསུངས་པའི་མདོ་ཚན་བཅུ་གསུམ་ཆོས་ཅན། མཐར་གྱིས་པའི་
སྦྱོར་བ་བཅུ་གསུམ་ངོས་བཟུང་བ་ཡིན་ཏེ། ཞེས་སྦྱར། འགྲེལ་པ་ལ་གསུམ་སྟེ། སྦྱོར་བ་ཕུན་
ཚོགས་ཕར་ཕྱིན་དྲུག་གི་མཐར་གྱིས་པ། བསམ་པ་ཕུན་ཚོགས་རྗེས་དྲན་གྱི་མཐར་གྱིས་པ།
བསམ་སྦྱོར་གཉིས་པོ་དག་བྱེད་ཀྱི་མཐར་གྱིས་པའི་སྦྱོར་བའོ། །དང་པོ་ནི། ཕ་རོལ་དུ་ཕྱིན་པ་
ཕྱི་མ་བཞི་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་ནང་དུ་འདུས་པའི་ཕྱིར་འཁོར་གསུམ་རྣམ་པར་
དག་པས་རབ་ཏུ་ཕྱེ་བའི་སྦྱིན་པ་ལ་སོགས་པའི་ཕ་རོལ་དུ་ཕྱིན་པ་དྲུག་པོ་མཐར་གྱིས་བྱ་བ་དང་
མཐར་གྱིས་སློབ་པ་དང་མཐར་གྱིས་ནན་ཏན་དུ་བགྱི་བ་གསུམ་གྱི་སྒོ་ནས་རྣམ་པ་ཐམས་ཅད་
དུ་ཡོངས་སུ་རྫོགས་པར་བྱེད་པའི་རྣལ་འབྱོར་ནི་ཆོས་ཅན། སྦྱོར་བ་ཕུན་སུམ་ཚོགས་པའི་
མཐར་གྱིས་སྦྱོར་བ་ཡིན་ཏེ། ཕ་རོལ་དུ་ཕྱིན་པ་དྲུག་རྫོགས་པར་ཉམས་སུ་བླངས་པས་ས་བཅུ་
-264



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཡང་དག་པར་སྒྲུབ་པར་བྱེད་པའི་རྣལ་འབྱོར་ཡིན་པའི་ཕྱིར། གཉིས་པ་ལ། དཀོན་མཆོག་
གསུམ་རྗེས་སུ་དྲན་པ་དང་། ལམ་གྱི་གཞི་རྗེས་སུ་དྲན་པའོ། །དང་པོ་ལ་གསུམ་ལས། དང་པོ་
ནི༑ རྗོད་པར་བྱེད་པའི་མིང་མདོ་ལས་དྲན་པ་ཉེར་གཞག་ལ་སོགས་པ་དང་། བྱང་ཆུབ་ཀྱི་ཡན་
ལག་གི་རྣམ་པ་དང་། འཕགས་པའི་ལམ་ཡན་ལག་བརྒྱད་པ་ཞེས་བྱ་བའི་ཐ་སྙད་ཀྱིས་གོ་རིམ་
བཞིན་དུ་བསྟན་པའི་ངེས་པར་འབྱེད་པའི་ཆ་དང་མཐུན་པ་དང་། མཐོང་བའི་ལམ་དང་སྒོམ་
པའི་ལམ་གསུམ་པོ་མཐར་གྱིས་བྱ་བ་སོགས་གསུམ་གྱི་རིམ་པས་ཉམས་སུ་ལེན་པའི་རྣལ་
འབྱོར་ཆོས་ཅན། སངས་རྒྱས་རྗེས་སུ་དྲན་པའི་མཐར་གྱིས་པའི་སྦྱོར་བ་ཡིན་ཏེ། ལམ་གསུམ་
པོ་དོན་དམ་པར་དྲན་པ་མེད་ཅིང་། ཀུན་རྫོབ་ཀྱི་མཚན་ཉིད་ཀྱིས་རྗེས་སུ་དྲན་པས་སངས་རྒྱས་
སྒྲུབ་པར་བྱེད་པའི་རྣལ་འབྱོར་ཡིན་པའི་ཕྱིར། གཉིས་པ་ནི། དེ་བཞིན་དུ་དགེ་བ་དང་མི་དགེ་
བ་དང་ལུང་དུ་མ་བསྟན་པའི་ཆོས་རྣམས་དོན་དམ་པར་ཆོས་དབྱིངས་སུ་རོ་གཅིག་པས་དྲན་པ་
མེད་ཅིང་། ཀུན་རྫོབ་ཏུ་མཐར་གྱིས་བྱ་བ་སོགས་གསུམ་གྱི་རིམ་པས་རྗེས་སུ་དྲན་པའི་རྣལ་
འབྱོར་ནི་ཆོས་ཅན། ཆོས་རྗེས་སུ་དྲན་པའི་མཐར་གྱིས་སྦྱོར་བ་ཡིན་ཏེ། མཐར་གྱིས་པའི་རིམ་
པ་གསུམ་གྱི་སྒོ་ནས་དོན་དམ་པའི་ཆོས་དྲན་པར་བྱེད་པའི་རྣལ་འབྱོར་ཡིན་པའི་ཕྱིར། རྗེས་
དྲན་གསུམ་པ་ནི། བྱང་ཆུབ་སེམས་དཔའ་འཕགས་པ་ཕྱིར་མི་ལྡོག་པའི་དགེ་འདུན་སྔ་མ་
བཞིན་དུ་མཐར་གྱིས་པའི་རིམ་པ་གསུམ་གྱིས་རྗེས་སུ་དྲན་པའི་རྣལ་འབྱོར་ནི་ཆོས་ཅན། དགེ་
འདུན་རྗེས་སུ་དྲན་པའི་མཐར་གྱིས་སྦྱོར་བ་ཡིན་ཏེ། དོན་དམ་པའི་དགེ་འདུན་དྲན་པའི་ཡུལ་
དུ་མི་དམིགས་ཤིང་། མཐར་གྱིས་པའི་རིམ་པ་གསུམ་གྱིས་ཀུན་རྫོབ་པའི་དགེ་འདུན་དྲན་པར་
བྱེད་པའི་རྣལ་འབྱོར་ཡིན་པས་སོ། །གཉིས་པ་ལམ་གྱི་གཞི་རྗེས་སུ་དྲན་པ་གསུམ་ནི། སྔ་མ་དེ་
བཞིན་དུ་ཚུལ་ཁྲིམས་གསུམ་དང་། གཏོང་བ་གསུམ་དང་། ལམ་ཉམས་ལེན་གྱི་དཔང་པོར་
གྱུར་པའི་ལྷ་དོན་དམ་པར་དྲན་པ་མེད་ཅིང་། ཀུན་རྫོབ་ཏུ་མཐར་གྱིས་པའི་རིམ་པ་གསུམ་གྱིས་
-265-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྗེས་སུ་དྲན་པའི་རྣལ་འབྱོར་ནི་ཆོས་ཅན། ལམ་གྱི་གཞི་རྗེས་སུ་དྲན་པའི་མཐར་གྱིས་སྦྱོར་བ་
ཡིན་ཏེ། དེ་དག་དོན་དམ་པར་དྲན་པ་མེད་ཅིང་། ཀུན་རྫོབ་ཏུ་མཐར་གྱིས་པའི་རིམ་པ་གསུམ་
གྱིས་རྗེས་སུ་དྲན་པའི་རྣལ་འབྱོར་ཡིན་པའི་ཕྱིར། གསུམ་པ་ནི། རྩེ་སྦྱོར་ཐོབ་ཟིན་པའི་སེམས་
པས་ཆོས་ཐམས་ཅད་དངོས་པོ་མེད་པའི་ངོ་བོ་ཉིད་དུ་ཁོང་དུ་ཆུད་པས་སྦྱིན་སོགས་བཅུ་གཉིས་
པོ་མཐར་གྱིས་རྟོགས་པའི་རྣལ་འབྱོར་གང་ཡིན་པ་དེ་ཆོས་ཅན། དངོས་མེད་ངོ་བོ་ཉིད་ཀྱི་
མཐར་གྱིས་སྦྱོར་བའི་བྱ་བར་བཞེད་པ་ཡིན་ཏེ། དངོས་མེད་ངོ་བོ་ཉིད་དང་མཐར་གྱིས་བྱ་བ་
སོགས་གསུམ་མི་འགལ་བར་ཉམས་སུ་ལེན་པའི་རྣལ་འབྱོར་ཡིན་པའི་ཕྱིར། སྐྱེ་མེད་རྣམ་
གསུམ་རྟོགས་པའི་སྤོང་ལམ་དང་། །རྣམ་པར་གྲོལ་བའི་རྟོགས་པ་སྔོན་སོང་ནས། །ཁྱད་པར་
ལམ་གྱིས་ཡོན་ཏན་ཀུན་བསྒྲུབ་པའི། །མཐར་གྱིས་བྱ་བ་བླ་ན་མེད་པར་བསྔོ། །གསུམ་པ་ནི།
ཤེས་རབ་ཀྱི་ཕ་རོལ་དུ་ཕྱིན་པ་སོགས་སོ། །རྟོགས་བྱའི་དོན་རྣམས་ཆོས་ཀྱི་དབྱིངས་ཉིད་དུ། །
རོ་གཅིག་གྱུར་ཚེ་རྟོགས་མཛད་བློ་གཅིག་གིས། །སྐད་ཅིག་གཅིག་ལ་མངོན་རྫོགས་བྱང་ཆུབ་
པར། །སྟོན་མཛད་མི་ཕམ་མགོན་ལ་ཕྱག་འཚལ་ལོ། །དེ་ལྟར་མཆོད་པར་བརྗོད་ནས།
སྐད་ཅིག་མའི་སྦྱོར་བ་འཆད་པ་ལ་གསུམ་ལས། འབྲེལ་བཀོད་པས་མཚམས་སྦྱར་བ་
ནི༑ མཐར་གྱིས་སྦྱོར་བའི་འོག་ཏུ་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་
པའི་སྦྱོར་བ་གསུངས་པ་ཡིན་ཏེ། རྟེན་གྱི་གང་ཟག་མཐར་གྱིས་པའི་མངོན་པར་རྟོགས་པ་
བསྒོམས་པ་ནི་དགོས་པ་ཤིན་ཏུ་ཕུལ་དུ་བྱུང་བར་བྱ་བའི་ཕྱིར། ལས་སུ་བྱ་བ་སྔར་གྱི་བསྒོམ་བྱ་
དེ་དག་ཉིད་བྱེད་པ་པོ་བློ་སྐད་ཅིག་མ་གཅིག་གིས་བསྒོམ་པས་སོ། །
གཉིས་པ་འབྲེལ་པ་ཅན་གྱི་ཆོས་རྒྱས་པར་བཤད་པ་ལ། དབྱེ་བ་མདོར་བསྟན་པ་དང་།
མཚན་ཉིད་རྒྱས་པར་བཤད་པའོ། །དང་པོ་ནི། སྐད་ཅིག་མའི་སྦྱོར་བ་དེ་ཡང་ངོ་བོ་གཅིག་ལ་
མཚན་ཉིད་དམ་ལྡོག་པས་ཕྱེ་ན་རྣམ་པ་བཞི་ཡོད་པས་ཤེས་པའོ། །
-266-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
གཉིས་པ་ལ་བཞི་ལས། དང་པོ་རྣམ་པར་སྨིན་པ་མ་ཡིན་པའི་སྐད་ཅིག་མའི་སྦྱོར་བ་
འཆད་པ་ལ་གསུམ་ལས། མཚམས་སྦྱོར་བ་ནི། རྟོགས་བྱ་རྣམ་པར་སྨིན་པ་མ་ཡིན་པའི་ཟག་
པ་མེད་པའི་ཆོས་ཐམས་ཅད་རྟོགས་བྱེད་ཀྱི་ཡེ་ཤེས་སྐད་ཅིག་མ་གཅིག་གིས་དུས་སྐད་ཅིག་མ་
གཅིག་ལ་མངོན་པར་རྫོགས་པར་བྱང་ཆུབ་པའི་སྦྱོར་བ་འཆད་དོ། །རྩ་བ་ལ། རབ་འབྱོར་གྱིས་
གསོལ་པ། བྱང་ཆེན་སེམས་བསྐྱེད་པ་གཅིག་གིས་ཇི་ལྟར་ན་ཕ་རོལ་དུ་ཕྱིན་པ་དྲུག་ནས་དཔེ་
བྱད་བཟང་པོའི་བར་རྫོགས་པར་འགྱུར་བ་ལགས། བཀའ་སྩལ་པ། ཤེར་ཕྱིན་གྱིས་ཟིན་པར་
བྱས་ནས་དེ་ལྟར་ཡོངས་སུ་རྫོགས་པར་འགྱུར་རོ། །ཞེས་སོགས་ཀྱི་མདོ་ཚིག་ཆོས་ཅན། ཞེས་
སྦྱར། འགྲེལ་པ་ལ། དངོས་དང་། ཤེས་བྱེད་ཀྱི་དཔེ་བཤད་པའོ། །དང་པོ་ནི། ཐུབ་པའི་མིང་
གིས་བཏགས་པའི་བྱང་ཆུབ་སེམས་དཔའ་རྒྱུན་མཐའ་པའི་རྟོགས་པ་ནི་ཆོས་ཅན། སྐད་ཅིག་
མ་གཅིག་པའི་མངོན་པར་རྫོགས་པར་བྱང་ཆུབ་པའི་སྦྱོར་བ་ཡིན་ཏེ། རང་གི་དམིགས་པར་བྱ་
བའི་ཟག་པ་མེད་པའི་ཆོས་གཅིག་མངོན་དུ་བྱས་པ་ན་དེ་དང་རིགས་མཐུན་པ་ཐམས་ཅད་དུས་
སྐད་ཅིག་མ་གཅིག་ལ་མངོན་དུ་བྱེད་པར་ནུས་པའི་རྣལ་འབྱོར་ཡིན་པའི་ཕྱིར། དེ་ལྟར་བྱེད་
ནུས་པ་ཡིན་ཏེ། སྦྱིན་སོགས་ཟག་པ་མེད་པའི་ཡེ་ཤེས་སྐད་ཅིག་མ་གཅིག་པུ་དེས་ཟག་པ་མེད་
པའི་སྦྱིན་སོགས་ནས་དཔེ་བྱད་བཟང་པོ་བརྒྱད་ཅུའི་བར་གྱི་ཆོས་རྣམས་སྡུ་བྱེད་ཀྱི་ཡེ་ཤེས་
གཅིག་པུ་དེའི་ངོ་བོར་བསྡུས་པའི་ཕྱིར། བསྡུས་པ་ལྟར་རྟོགས་པའི་རྒྱུ་མཚན་ཅི་ཞེ་ན། བདེན་
པ་གཉིས་ཀྱི་དངོས་པོ་སོ་སོར་ངེས་པར་འཛིན་པའི་ཕྱིན་ཅི་ལོག་གཟུང་འཛིན་གཉིས་སུ་སྣང་
བའི་བག་ཆགས་དང་བྲལ་བའི་ངོ་བོ་ཉིད་ཀྱིས་སོ། །ཡེ་ཤེས་གཅིག་གིས་ཡེ་ཤེས་ཐམས་ཅད་
བསྡུས་པ་ཉིད་ཀྱང་ཅི་ཞེ་ན། ནགས་ཚལ་གྱིས་ཤ་པ་བསྡུས་པ་ལྟར་མང་པོས་གཅིག་བསྡུས་པ་
འབའ་ཞིག་ཏུ་མ་ཟད་ཀྱི། ཤ་པས་རང་གི་རྡུལ་རྫས་བརྒྱད་བསྡུས་པ་ལྟར་གཅིག་གིས་མང་པོ་
བསྡུས་པ་ཡང་ཡོད་དེ། ཤེས་བྱ་ཐམས་ཅད་ཆོས་དབྱིངས་སུ་རོ་གཅིག་པའི་ཕྱིར། དེ་སྐད་དུ་
-267-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་། མདོ་དང་བསྟན་བཅོས་མང་པོ་ལས། ཆོས་ཀྱི་དབྱིངས་ཀྱི་ངོ་བོ་ལ་དབྱེ་བ་མེད་པར་
དགོངས་ནས། དངོས་པོ་གཅིག་གི་ངོ་བོ་ཉིད་དེས་དངོས་པོ་ཀུན་གྱི་ངོ་བོ་ཉིད་བསྡུས་ཤིང་།
བུམ་པ་ལྟ་བུ་ལས་གཞན་པའི་དངོས་པོ་ཀུན་གྱི་ངོ་བོ་ཉིད་དེ་ཡང་བུམ་པ་ལྟ་བུའི་དངོས་པོ་
གཅིག་པོ་དེའི་ངོ་བོ་ཉིད་ཡིན་པའི་ཕྱིར་ན། ཡེ་ཤེས་གང་གིས་དངོས་པོ་གཅིག་གི་དེ་བཞིན་
མཐོང་བའི་ཡེ་ཤེས་སྐད་ཅིག་མ་གཅིག་པུ་དེ་ཡིས་དངོས་པོ་ཀུན་གྱི་དེ་བཞིན་མཐོང་ཞེས་འབྱུང་
བའི་ཕྱིར་རོ། །དོན་འདི་ནི་ཆོས་ཀྱི་དབྱིངས་ལས་མ་གཏོགས་པའི་ཆོས་གཞན་མེད་པ་དང་།
ཆོས་དབྱིངས་ལ་དབྱེ་བ་མེད་པའི་ལུང་རིགས་རྒྱུ་མཚན་དུ་བྱས་ནས་རྒྱུན་མཐར་ཟག་མེད་ཀྱི་
ཡེ་ཤེས་གཅིག་མངོན་དུ་བྱས་པ་ན་དེ་དང་མཐུན་པ་ཐམས་ཅད་མངོན་དུ་བྱས་པར་བསྒྲུབས་པ་
ཡིན་ལ། དེའི་ཚེ་དུས་དེར་མངོན་དུ་བྱས་པའི་ཡེ་ཤེས་ཇི་སྙེད་པ་ཐམས་ཅད་ཆོས་ཀྱི་དབྱིངས་ཀྱི་
ཡེ་ཤེས་སུ་གྲུབ་པའོ། །དེའི་ཕྱིར་ཆོས་དབྱིངས་ཇི་སྙེད་པ་མེད་པར་དགག་པ་ཉིད་དུ་ངོས་འཛིན་
པ་ནི་ཐོས་བསམ་གྱིས་སྒྲོ་འདོགས་བཅད་པའི་དེ་བཞིན་ཉིད་ལས་གཞན་བསྒོམ་པས་ཉམས་སུ་
མྱོང་བར་བྱ་བའི་དེ་བཞིན་ཉིད་ཁས་མ་བླངས་པའི་ནོངས་པའོ། །ལུགས་དེ་དཔལ་ལྡན་ཟླ་བའི་
ཞབས་ཀྱི་གཞུང་ལས་འབྱུང་བས་ལེགས་པར་བཤད་པའོ། །ཞེ་ན། ལུགས་དེ་མཐར་ཕྱིན་པར་
འཆད་ན་ནི། འཕགས་པའི་མཉམ་གཞག་ཡེ་ཤེས་དང་སངས་རྒྱས་ཀྱི་སར་ཡེ་ཤེས་ཡོད་པ་
མིན་པ་ཉིད་དུ་ཁས་ལེན་དགོས་པ་ལས་ཁྱེད་ཀྱིས་ནི་དེ་ལྟར་འཆད་ནུས་པ་མ་ཡིན་ནོ། །དེ་ལྟར་
དགོས་པ་ཅི་ཞེ་ན། འཕགས་པའི་མཉམ་གཞག་ཡེ་ཤེས་ཀྱི་ཡུལ་དུ་གྱུར་པའི་ཀུན་རྫོབ་བདེན་
པ་དང་། དེའི་ཡུལ་ཅན་ཡེ་ཤེས་གཉིས་ཆོས་ཅན། གང་རུང་གཅིག་ཡོད་ཀྱི་ཚེ་ན་གཉིས་ཀ་ཡོད་
པ་དང་། གཅིག་མེད་ཀྱི་ཚེ་ན་གཉིས་ཀ་ཡོད་པ་མིན་ཏེ། ཕན་ཚུན་ལྟོས་ནས་གྲུབ་པའི་ཕྱིར་ཏེ།
རྟེན་ཅིང་འབྲེལ་བར་འབྱུང་བའི་ཕྱིར་རོ། །ཞེས་བྱ་བ་འདིས་ནི་ལུགས་དེར་དཔྱིས་ཕྱིན་པ་ཡིན་
ལ༑ དེ་ཡང་ཁྱེད་ལ་ཡོད་པ་མ་ཡིན་ནོ། །འདིར་དྲངས་པའི་ལུང་རྐང་པ་དང་པོ་གཉིས་ནི་མདོ་
-268-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
དང་བྱམས་པའི་ཆོས་སུ། ཆོས་ཀྱི་དབྱིངས་ལས་མ་གཏོགས་པའི། །འདི་ལྟར་ཆོས་ཡོད་མ་ཡིན་
ཏེ༑ ༑ཞེས་འབྱུང་བ་དེ་ཡིན་ལ། རྐང་པ་ཕྱི་མ་གཉིས་ནི། འཕགས་པ་ལྷས། གཅིག་གི་ལྟ་པོ་
གང་ཡིན་པ། །དེ་ནི་ཀུན་གྱི་ལྟ་པོ་ཉིད། །ཅེས་གསུངས་པ་དེའོ། །འོ་ན་ཆོས་གཅིག་གི་དེ་བཞིན་
ཉིད་མཐོང་བ་ན་ཐམས་ཅད་ཀྱི་དེ་བཞིན་ཉིད་ལ་ངེས་པ་འདྲེན་དགོས་ཏེ། ཇི་སྐད་དུ། བློ་གྲོས་
ཆེན་པོས་མཐོང་ཉིད་ལས། །རྣམ་པ་ཐམས་ཅད་ངེས་པར་བྱེད། །ཅེས་སོ། །དེ་ཡང་དེ་ལྟ་ན་ནི་
སློབ་དཔོན་འདིའི་བཞེད་ཀྱིས། དམིགས་པ་དག་པ་གོང་ནས་གོང་དུ་འགྲོ་བའི་རྣམ་གཞག་
དང་། མཐོང་ལམ་སྐད་ཅིག་མ་བཅུ་དྲུག་གི་ངེས་པ་འདྲེན་ཚུལ་འཆད་པ་རྣམས་དང་འགལ་ལོ་
ཞེ་ན། རང་བཞིན་རྣམ་དག་གི་ཆོས་ཉིད་གཅིག་པུའི་རང་ལྡོག་ནས་མངོན་སུམ་དུ་མཐོང་བ་ལ་
ངེས་པ་འདྲེན་ནུས་མི་ནུས་ཀྱི་དབྱེ་བ་མི་ཕྱེད་ཀྱང་། ཆོས་ཅན་སོ་སོ་དང་འབྲེལ་བའི་ཆ་ལ་དེ་
ལྟར་བཤད་པ་ཡིན་པས་ཉེས་པ་མེད་དོ། །གཉིས་པ་ལ་གསུམ་ལས་དང་པོ་གཉིས་ནི། གཞུང་
ཇི་ལྟ་བ་བཞིན་དུ་འཆད་ལ། འདི་ལ་ཡུམ་གྱི་མདོ་མེད་དོ། །འགྲེལ་པ་ནི། ས་བཅུ་པའི་རྒྱུན་
མཐར་དུས་སྐད་ཅིག་མ་གཅིག་ཁོ་ན་ལ་རྟོགས་བྱ་ཟག་པ་མེད་པའི་ཡེ་ཤེས་གཅིག་དམིགས་པ་
ན༑ དེ་དང་རིགས་མཐུན་པ་ཐམས་ཅད་མངོན་དུ་བྱེད་ནུས་པ་ཡིན་ཏེ། དེ་ལྟར་བྱེད་ནུས་སུ་
གྱུར་ཅིག་ཅེས་སྔོན་གྱི་སྨོན་ལམ་གྱི་འཕེན་པ་དང་། འཕེན་པ་དེ་འགྲུབ་པར་བྱེད་པའི་བསོད་
ནམས་ཀྱི་ཚོགས་བསགས་པ་དང་། རྟོགས་བྱེད་རྒྱུན་མཐའི་ཡེ་ཤེས་ཀྱིས་རྟོགས་བྱའི་ཆོས་
ཐམས་ཅད་ཆོས་ཀྱི་དབྱིངས་སུ་རོ་གཅིག་པའི་མཐུ་ལས་དེ་ལྟར་ནུས་པའི་ཕྱིར། དེར་ནུས་པའི་
ཤེས་བྱེད་ནི། རྒྱུན་མཐའ་ནས་བཟུང་སྟེ་སངས་རྒྱས་ཀྱི་ས་ཐམས་ཅད་དུ་ཆོས་ཀྱི་དབྱིངས་ལས་
མ་གཏོགས་པའི་ཆོས་གཞན་ནི་ཐ་སྙད་དུ་ཡང་མེད་དོ། །དཔེ་ཇི་ལྟར་ན་བཟོ་བོ་མཁས་པས་
སྔོན་གྱི་དུས་སུ་བཟོ་ལེགས་པར་བྱས་པའི་མཐུས་ད་ལྟར་གྱི་དུས་སུ་ལས་བྱེད་པའི་སྐྱེས་བུས་
རྡོག་ཐབས་གཅིག་གིས་བསྐྱོད་པ་ན་ཟོ་ཆུན་གྱི་རྒྱུད་ཐམས་ཅད་ཅིག་ཅར་དུས་གཅིག་ཏུ་འགུལ་
-269-



བརྩེ་ཆེན་འོད་སྣང་ལས། པོང་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་དེ་བཞིན་ནོ། །
གཉིས་པ་རྣམ་པར་སྨིན་པའི་སྦྱོར་བ་ལ་གསུམ་ལས། མཚམས་སྦྱར་བ་ནི། དེ་ལྟར་
སོགས་ཏེ། འདིར་རྟོགས་བྱ་སྐད་ཅིག་མ་གཅིག་པའི་མཚན་ཉིད་ཅན་དུ་བཤད་པ་ནི། ཟག་
མེད་ཀྱི་ཡོན་ཏན་སྐད་ཅིག་དང་པོ་མངོན་དུ་བྱས་པ་ན་དེའི་རིགས་འདྲ་ཕྱི་མ་རྣམས་ཀྱང་བྱས་
ཞེས་པའི་དོན་ནི་མ་ཡིན་གྱི། རྟོགས་བྱ་གཅིག་པུ་དེའི་སྟེང་ན་ས་དེས་བསྡུས་ཀྱི་ཡོན་ཏན་གྱི་
རིགས་ཐམས་ཅད་མ་ཚང་བ་མེད་པའི་དོན་ནོ། །རྩ་བ་ལ། རབ་འབྱོར་གྱིས་གསོལ་པ། བྱང་
ཆེན་སེམས་བསྐྱེད་པ་གཅིག་གིས་རྣམ་པར་སྨིན་པ་ལས་བྱུང་བའི་ཟག་མེད་ཀྱི་ཆོས་ཐམས་ཅད་
མངོན་དུ་བྱེད་པར་འགྱུར་བ་ལགས། ཞེས་པའི་ལན་དུ་གསུངས་པའི་མདོ་ཚན་ཆོས་ཅན།
ཞེས་སྦྱར། རྣམ་པར་སྨིན་པ་མ་ཡིན་པའི་ཐ་སྙད་མདོ་དང་རྒྱན་ན་མེད་ཀྱང་། སློབ་དཔོན་གྱིས་
མདོ་གཞུང་འདི་དག་ལ་རྗེས་སུ་དཔགས་ནས་ཐ་སྙད་དེ་མཛད་དོ། །སྨིན་མ་སྨིན་གྱི་ཁྱད་པར་
མ་དག་ས་དང་དག་པའི་སར་ཐོབ་པའི་ཟག་མེད་ཀྱི་རིགས་རྒྱུན་རྒྱུན་མཐར་ཚང་བ་དེ་ལ་འཆད་
པ་དག་མང་ན་ཡང་། གཞུང་འགྲེལ་ཉིད་ལ་བརྟགས་པ་ན་གནས་ངན་ལེན་གྱི་དྲི་མའི་སྦུབས་
ལས་མ་གྲོལ་བའི་ས་ན་ཡོད་པ་དང་གྲོལ་བའི་སས་བསྡུས་པ་ལ་འཆད་པ་ཉིད་དགོངས་པ་སྟེ། །
རྣམ་པར་སྨིན་པ་ནི་ཆོས་ཀྱི་སྐུ་ལ་བཤད་པའི་ཕྱིར་དང་། དྲི་མ་ཐམས་ཅད་དང་བྲལ་བར་
བཤད་པའི་ཕྱིར། འགྲེལ་པ་ནི། རྟོགས་པ་རྒྱུན་མཐའི་ཡེ་ཤེས་སྐད་ཅིག་མ་གཅིག་ཁོ་ན་ལ་
རྟོགས་བྱ་རྣམ་པར་སྨིན་པ་ཆོས་ཀྱི་སྐུའི་གནས་སྐབས་སུ་གྱུར་བའི་ཟག་པ་མེད་པའི་ཆོས་སྦྱིན་
སོགས་ནས་དཔེ་བྱད་བཟང་པོའི་བར་རྟོགས་པ་སྟེ་མངོན་དུ་བྱེད་པའི་ཡེ་ཤེས་ནི་ཆོས་ཅན།
མདོ་ལས་ཤེས་རབ་ཀྱི་ཕ་རོལ་ཏུ་ཕྱིན་པའི་མིང་གིས་བསྟན་པའི་སྐད་ཅིག་མ་གཅིག་པའི་
མངོན་པར་རྫོགས་པར་བྱང་ཆུབ་པའི་སྦྱོར་བ་ཡིན་ཏེ། སངས་རྒྱས་སའི་ཟག་མེད་ཀྱི་ཡེ་ཤེས་
གཅིག་མངོན་དུ་བྱས་པའི་ཚེ་དེའི་ཡོན་ཏན་གཞན་ཐམས་ཅད་ཀྱང་སྐད་ཅིག་མ་དེ་ཉིད་ལ་
-27fj-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
མངོན་དུ་བྱེད་ནུས་པའི་རྣལ་འབྱོར་ཡིན་པའི་ཕྱིར། རྟོགས་བྱ་རྣམ་སྨིན་གྱི་ཡེ་ཤེས་དེ་དང་དེ་
ལྟར་བྱེད་ནུས་པ་དེ་ནམ་གྱི་ཚེ་ཞེ་ན། དུས་གང་གི་ཚེ་བྱང་ཆུབ་སེམས་དཔས་གཉེན་པོ་བར་ཆད་
མེད་པའི་རྩེ་སྦྱོར་བསྒོམས་པས་མི་མཐུན་པའི་ཕྱོགས་གནས་ངན་ལེན་གྱི་དྲི་མ་ཐམས་ཅད་དང་
བྲལ་བ་ན་འཐོབ་པའི་ཡོན་ཏན་སྦྱིན་སོགས་ནས་དཔེ་བྱད་བཟང་པོའི་བར་གྱི་རྣམ་པར་བྱང་
བའི་ཕྱོགས་མཐའ་དག་རྣམ་པར་སྨིན་པའི་ཆོས་ཉིད་ཀྱི་གནས་སྐབས་སུ་གྱུར་ཏེ་སྒྲིབ་བྱེད་ཀྱི་
དྲི་མ་ཐམས་ཅད་དང་བྲལ་བས་སྟོན་ཀའི་ཟླ་བའི་འོད་བཞིན་དུ་དཀར་བའི་ངོ་བོ་ཉིད་སྐྱེས་པ་
དེའི་ཚེ་ནའོ། །འདི་ལྟར་འཆད་པ་ཉིད་མདོ་གཞུང་གི་དགོངས་པ་ཡིན་ཏེ། རབ་འབྱོར་གྱིས་
རྣམ་པར་སྨིན་པའི་ཆོས་དེ་རྣམས་གང་ཡིན་ཞུས་པའི་ལན་དུ་རྟོགས་པ་ཡེ་ཤེས་ཆོས་ཀྱི་སྐུ་སྟོན་
བྱེད་ཀྱི་མདོ་རྣམས་གསུངས་སོ། །
གཉིས་པ་རྟོགས་བྱེད་ཡུལ་ཅན་གྱི་སྐད་ཅིག་མའི་སྦྱོར་བ་བཤད་པ་ལ་གཉིས་ཏེ།
མཚན་ཉིད་མེད་པའི་དང་། གཉིས་སུ་མེད་པའི་སྐད་ཅིག་སྦྱོར་བའོ། །དང་པོ་ལ་གསུམ་ལས།
མཚམས་སྦྱར་བ་ནི་དེ་ལྟར་སོགས་སོ། །རྩ་བ་ལ། རབ་འབྱོར་གྱིས་གསོལ་པ། ཆོས་ཐམས་
ཅད་རང་གི་མཚན་ཉིད་མ་མཆིས་པ་ལ། སྦྱིན་པ་ལ་སོགས་པའི་ཆོས་རྣམས་ཇི་ལྟར་རྫོགས་
པར་བགྱི། ཞེས་ཞུས་པའི་ལན་གྱི་མདོ་རྣམས་ཆོས་ཅན། ཞེས་སྦྱར། སྦྱིན་པ་ལ་སོགས་པའི་ངོ་
བོ་ཉིད་རྨི་ལམ་བཞིན་དུ་ངེས་པར་རྟོགས་པའི་རྣམ་པ་ཅན་རྒྱུན་མཐའི་ཡེ་ཤེས་ཆོས་ཅན།
མཚན་ཉིད་མེད་པའི་མིང་ཅན་གྱི་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་
པའི་སྦྱོར་བ་ཡིན་ཏེ། བློ་སྐད་ཅིག་མ་གཅིག་ཁོ་ནས་ཆོས་ཐམས་ཅད་ནི་མཚན་ཉིད་མེད་པའོ། །
ཞེས་ཀུན་ནས་ཉོན་མོངས་པ་དང་རྣམ་པར་བྱང་བའི་ཆོས་རྣམས་མཚན་ཉིད་མེད་པ་ཉིད་དུ་
ཤེས་པའི་རྣལ་འབྱོར་ཡིན་པས་སོ། །ཆོས་ཐམས་ཅད་ལ་མཚན་ཉིད་མེད་ན་སྦྱིན་སོགས་ཇི་
ལྟར་སྒྲུབ་ཅེ་ན། སྔོན་ཆོས་ཐམས་ཅད་རྨི་ལམ་ལྟ་བུར་གོམས་པས་ཚོགས་གཉིས་ཉམས་སུ་
-27 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མྱོང་བར་བྱས་ནས་རྟོགས་པ་མཐར་ཕྱིན་པ་རྒྱུན་མཐའི་གནས་སྐབས་འདི་ན་ཉེ་བར་ལེན་པའི་
ཕུང་པོ་ལ་སོགས་པའི་ཆོས་ཐམས་ཅད་རྨི་ལམ་གྱི་ངོ་བོ་ཉིད་དུ་གྱུར་པ་སྟེ་ཀུན་རྫོབ་ཀྱི་ཆོས་
ཐམས་ཅད་མི་དམིགས་པར་གྱུར་པ་ན་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་ཡེ་ཤེས་ཀྱི་
ངོ་བོར་བསྒྲུབས་ཏེ་གནས་པ་ཡིན་ནོ། །འདིའི་དོན་ནི་གནས་སྐབས་འདིར་ཀུན་རྫོབ་ཀྱི་ཆོས་
ཐམས་ཅད་རང་གི་མཚན་ཉིད་ཀྱིས་སྟོང་པས་མ་དམིགས་ཀྱང་། དོན་དམ་ཡེ་ཤེས་ཀྱི་ངོ་བོར་
གྱུར་པའི་ཚོགས་གཉིས་མཐར་ཕྱིན་པར་གྲུབ་པའོ། ། །
གཉིས་པ་གཉིས་སུ་མེད་པའི་སྐད་ཅིག་མའི་སྦྱོར་བ་ལ་གསུམ་ལས། མཚམས་སྦྱར་བ་
ནི༑ དེ་ལྟར་སོགས་སོ། །རྩ་བ་ལ། རབ་འབྱོར་གྱིས་གསོལ་པ། རྨི་ལམ་དང་སྒྲ་བརྙན་སོགས་
ཇི་ལྟ་བུ་ཞུས་པའི་ལན་དུ། རྨི་ལམ་སོགས་དང་དེའི་ཡུལ་ཅན་གཉིས་ཀ་མི་དམིགས་པར་སྟོན་
པའི་མདོ་རྣམས་ཆོས་ཅན། ཞེས་སྦྱར། འགྲེལ་པ་ནི། ཆོས་རྣམས་ཀྱི་དེ་ཁོ་ན་ཉིད་གཟུང་འཛིན་
གཉིས་སུ་མེད་པའི་ཡེ་ཤེས་ཉིད་དུ་སྐད་ཅིག་མ་གཅིག་ཁོ་ནས་རྟོགས་པའི་ཕྱིར་ན་རྒྱུན་མཐའི་
ཡེ་ཤེས་ནི་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པའི་སྦྱོར་བ་ཡིན་ནོ། །
དེའི་ཚེ་དེ་ལྟར་རྟོགས་པའི་རྒྱུ་མཚན་ཅི་ཡིན་ཞེ་ན། ཡུན་རིང་མོ་ཞིག་ནས་བར་ཆད་མེད་པར་
གཉིས་སུ་སྣང་བ་སྤོང་བ་ལ་གོམས་པ་ངང་དུ་གྱུར་པས་གཉིས་སུ་སྣང་བའི་བག་ཆགས་དྲུངས་
ཕྱུང་བའི་བྱང་ཆུབ་སེམས་དཔའ་རྒྱུན་མཐའ་པ་གང་གི་ཚེ་ཆོས་ཐམས་ཅད་ལ་གཟུང་བ་དང་
འཛིན་པའི་ཚུལ་དུ་མི་མཐོང་བ་དེའི་ཚེ་ན་དེ་ལྟར་རྟོགས་པ་ཡིན་ནོ། ། དེའི་དཔེ་ནི། བྱིས་པ་
རྣམས་ཀྱིས་ཀྱང་རྨི་ལམ་ལ་གཟུང་བ་དང་། རྨི་ལམ་མཐོང་བ་ལ་འཛིན་པར་མི་མཐོང་བ་བཞིན་
དུ་ཆོས་ཐམས་ཅད་ཀྱང་དེ་ལྟ་བུའི་ཆོས་ཉིད་ཡིན་ནོ་ཞེས་མཚོན་ནུས་པའོ། །འདིར་སྨྲས་པ།
རྒྱུན་མཐའི་ཡེ་ཤེས་མཐར་ཐུག་པ། །གཉིས་སུ་མེད་པའི་ཡེ་ཤེས་ཉིད། །ཡིན་ཕྱིར་དེ་ཡིས་
དྲུངས་འབྱིན་པ། །མིན་པའི་སྒྲིབ་གཞན་ཡོད་མ་ཡིན། ། གསུམ་པ་ནི། ཤེས་རབ་ཀྱི་ཕ་རོལ་ཏུ་
-372-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤. ༧
ཕྱིན་པ་སོགས་སོ།། །།
སྐྱེ་མེད་གསུམ་ལ་ཐོས་དང་བསམ་པའི་བློ། །ཀུན་མཁྱེན་ཉིད་གསུམ་ཞེས་བྱར་མཚན་
གསོལ་བ། །རྣམ་ཀུན་མངོན་རྫོགས་རྟོགས་པའི་སྦྱོར་བ་ཡིས། །མཐར་ཕྱིན་ཆོས་ཀྱི་སྐུ་ལ་ཕྱག་
འཚལ་ལོ། །ཞེས་མཆོད་པར་བརྗོད་ནས། གསུམ་པ་འབྲས་བུ་ཆོས་ཀྱི་སྐུ་བཤད་པ་ལ།
འབྲེལ་བཀོད་པས་མཚམས་སྦྱར། ཆོས་སྐུའི་རང་བཞིན་རྒྱས་པར་བཤད། སྐབས་ཀྱི་སྒོ་ནས་
མཇུག་བསྡུ་བའོ། །དང་པོ་ནི། སྐད་ཅིག་མ་ཞེས་སོགས་ཏེ། འདིར་བྱང་ཆུབ་པའི་མིང་ཅན་ནི།
སྐད་ཅིག་མ་གཅིག་པའི་དང་། ཆོས་ཀྱི་སྐུར་མངོན་པར་རྫོགས་པར་བྱང་ཆུབ་པའི་འོ། །
གཉིས་པ་ལ། རྟེན་སྐུ་བཤད་པ་དང་། བརྟེན་པ་ཕྲིན་ལས་བཤད་པའོ། །དང་པོ་ལ་གཉིས་
ལས། མདོར་བསྟན་པ་ནི། དེ་ཡང་སོགས་སོ། །རྒྱས་པར་བཤད་པ་ལ་གཉིས་ཏེ། རང་དོན་
དོན་དམ་པའི་སྐུ་གཉིས་བཤད་པ་དང་། གཞན་དོན་ཀུན་རྫོབ་པའི་སྐུ་གཉིས་བཤད་པའོ། །
དང་པོ་ལ་གཉིས་ཏེ། སྟོབས་སོགས་ཡོན་ཏན་དང་དབྱེར་མེད་པའི་ཆོས་དབྱིངས་ངོ་བོ་ཉིད་
སྐུར་བཤད་པ་དང་། མཐར་ཐུག་གི་འགོག་བདེན་དབྱེར་མེད་པའི་ཡོན་ཏན་ལ་ཆོས་སྐུར་
བཤད་པའོ། །དང་པོ་ལ་གསུམ་ལས། མཚམས་སྦྱར་བ་ནི། དང་པོ་ངོ་བོ་ཉིད་ཀྱི་སྐུ་ཞེས་བྱ་སྟེ།
འདིར་ངོ་བོ་ཉིད་ནི་དེ་བཞིན་ཉིད་ཀྱི་རྣམ་གྲངས་ཡིན་ལ། དེ་ལ་ཡང་ཐོས་བསམ་ལ་སྒྲོ་འདོགས་
བཅད་པའི་དང་། སྒོམ་བྱུང་གིས་ཉམས་སུ་མྱོང་བྱའི་ཆོས་དབྱིངས་གཉིས་ལས། དང་པོ་ནི།
མེད་པར་དགག་པ་སྟེ་སྒྲོ་འདོགས་ཀྱི་མཐའ་སེལ་བར་བྱེད་དོ། །གཉིས་པ་ནི། གཟུང་འཛིན་
དང༌བྲལ་བའི་ཡེ་ཤེས་ཏེ་སྐུར་འདེབས་ཀྱི་མཐའ་སེལ་བར་བྱེད་དོ། །འདིར་ནི་ཕྱི་མ་ཉིད་
འཛིན་དགོས་པ་ཡིན་ཏེ། སྒྲོ་སྐུར་གྱི་མཐའ་གཉིས་དང་བྲལ་བའི་བློ་བུར་རྣམ་དག་གི་ཡེ་ཤེས་
ལ་ངོ་བོ་ཉིད་སྐུར་འཇོག་པའི་ཕྱིར། རྩ་བ་ནི། རབ་འབྱོར་གྱིས། ཟག་པ་མེད་པའི་ཆོས་རྣམས་
གང་ཡིན་ཞེས་ཞུས་པའི་ལན་དུ་བྱང་ཕྱོགས་སོ་བདུན་ནས་གཞི་ཐམས་ཅད་ཤེས་པ་ཉིད་ཀྱི་
-273-



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་སྟོན་བྱེད་མདོ་ཚན་ཉེར་གཅིག་ཆོས་ཅན། ཆོས་ཉིད་ངོ་བོ་ཉིད་ཀྱི་སྐུ་དང་རྟོགས་པ་ཡེ་ཤེས་
ཆོས་ཀྱི་སྐུ་རྒྱས་པར་བཤད་པ་ཡིན་ཏེ། ཞེས་སྦྱར། སྐུ་སྔ་མ་གཉིས་ལ་བཤད་བྱའི་མདོ་གཅིག་
ལས་མེད་ཀྱང་། སློབ་དཔོན་གྱིས་སངས་རྒྱས་སའི་རང་བཞིན་རྣམ་དག་གི་ཆ་གཞི་དུས་ནས་
ཡོད་པ་དེ་དང༌། སྟོབས་སོགས་ཡོན་ཏན་གྱི་ཆ་ལྡོག་པས་སོ་སོར་ཕྱེ་ནས་སྐུ་དང་པོ་གཉིས་སོ་
སོར་བཤད་པ་ཡིན་ནོ། །སྐུ་སོ་སོའི་རྣམ་གཞག་ལྡོག་པས་འབྱེད་པ་མི་འཐད་ན་ནི་སྐུ་གསུམ་དུ་
དབྱེ་བའང་མི་འཐད་པར་འགྱུར་རོ། །འགྲེལ་པ་ལ་གསུམ་སྟེ། ངོ་བོ་ཉིད་སྐུའི་རང་བཞིན། དེ་
ཇི་ལྟར་འཐོབ་པའི་ཚུལ། སྐུ་ལྷག་མ་གསུམ་ཐ་དད་དུ་འཇོག་པའི་རྒྱུ་མཚན་ནོ། །དང་པོ་ཐུབ་
པ་སངས་རྒྱས་བཅོམ་ལྡན་འདས་ཀྱི་ངོ་བོ་ཉིད་ཀྱི་སྐུ་ནི་ཟག་པ་མེད་པའི་ཡེ་ཤེས་མཐར་ཐུག་པ་
གང་དག་ཡིན་པ་དེ་དག་གི་ངོ་བོ་ཉིད་རིགས་པས་དཔྱད་ན་སྐྱེ་བ་མེད་པའི་རང་བཞིན་གྱི་ངོ་བོ་
ཉིད་འདི་ནི་ཆོས་ཅན། སྐུ་བཞིའི་ཐོག་མར་བསྟན་པ་འདི་ཡིན་ཏེ། སྤང་བྱའི་དྲི་མ་རྣམས་རྣམ་
པ་ཐམས་ཅད་དུ་གཉེན་པོས་རྣམ་པར་དག་ཅིང་། དྲི་མ་དེ་ཡང་གློ་བུར་བ་ཉིད་ཀྱིས་ན་རང་
བཞིན་གྱིས་རྣམ་པར་དབེན་པའི་མཚན་ཉིད་དུ་གྱུར་པ་སྟེ་དག་པ་གཉིས་དང་ལྡན་པའི་འཇིག་
རྟེན་ལས་འདས་པའི་ཆོས་ཀྱི་དབྱིངས་ཀྱི་ངོ་བོ་ཉིད་ཡིན་པའི་ཕྱིར། ཆོས་དབྱིངས་དེ་ཡང་ཡོན་
ཏན་གྱི་ཁྱད་པར་དྲན་པ་ཉེ་བར་གཞག་པ་ལ་སོགས་པ་ནས་རྣམ་མཁྱེན་ལ་ཐུག་པའི་ཡེ་ཤེས་
རྣམས་ཀྱི་བདག་ཉིད་དོ། །དེ་ཡང་སངས་རྒྱས་ཀྱི་སར་ནི་ཆོས་ཀྱི་དབྱིངས་ལས་མ་གཏོགས་
པའི་ཆོས་གཞན་ཁས་མི་ལེན་པས་འོག་ནས་འཆད་པའི་ཡོན་ཏན་རྣམས་ཀྱང་ཆོས་ཀྱི་དབྱིངས་
ཀྱི་ཡེ་ཤེས་སུ་འཆད་དགོས་ཀྱང་། འགོག་ལམ་གྱི་དབྱེ་བས་སོ་སོར་འཆད་དོ། །གཉིས་པ་ནི།
ཡོན་ཏན་གྱི་ཁྱད་པར་དེ་ཡང་ཆོས་དབྱིངས་ལ་ངོ་བོ་ཉིད་ཀྱིས་གནས་པ་ཡིན་ནམ་ཞེ་ན། ཡོན་
ཏན་གྱི་ཁྱད་པར་དེ་དག་ཆོས་ཅན། འཇིག་རྟེན་ལས་འདས་པའི་ལམ་གྱིས་འཐོབ་པ་ཡིན་གྱི།
གདོད་མ་ནས་གྲུབ་པ་མ་ཡིན་ཏེ། རྣམ་པར་ཤེས་པའམ་ཡེ་ཤེས་སྒྱུ་མ་ལྟ་བུས་ཆོས་ཐམས་ཅད་
བ274-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
རང་བཞིན་མེད་པར་རྟོགས་པས་འཐོབ་པ་ཡིན་པའི་ཕྱིར། ཡོན་ཏན་དེ་དག་དང་དབྱེར་མེད་
པའི་ངོ་བོ་ཉིད་ཀྱི་སྐུ་ཆོས་ཅན། གསར་དུ་བྱས་པ་མིན་ཏེ། རང་གི་ངོ་བོ་བཅོས་མ་མ་ཡིན་པའི་
དོན་གྱིས་སོ། །གསུམ་པ་ནི། སྐུ་ལྷག་མ་གསུམ་པོ་ཆོས་ཅན། རྫས་ཀྱི་སྒོ་ནས་ངོ་བོ་ཉིད་ཀྱི་སྐུ་
དང་ཐ་མི་དད་པ་ཡིན་ཏེ། དོན་དམ་པར་ཆོས་ཀྱི་དབྱིངས་ཀྱི་ངོ་བོ་ཡིན་པའི་ཕྱིར། དེ་ལྟ་ན་ཡང་
ཡང་དག་པའི་ཀུན་རྫོབ་ཏུ་ཐ་དད་པར་རྣམ་པར་འཇོག་པའི་རྒྱུ་མཚན་ཡོད་དེ། གདུལ་བྱ་སོ་
སོའི་སྣང་ཚུལ་ལ་ཇི་ལྟར་སྣང་བ་བཞིན་མོས་པས་རབ་ཏུ་ཕྱེ་བ་ཡིན་པའི་ཕྱིར། ཆོས་སྐུ་གཅིག་
པུ་ལ་སྣང་ཚུལ་ཐ་དད་དུ་འཆར་བའི་རྒྱུ་མཚན་ནི། སངས་རྒྱས་དང་བྱང་ཆུབ་སེམས་དཔའ་
དང་ཉན་ཐོས་ལ་སོགས་པའི་སྤྱོད་ཡུལ་དུ་ཆོས་ཀྱི་སྐུ་ཉིད་དང་ལོངས་སྤྱོད་རྫོགས་པའི་སྐུ་དང་
མཆོག་གི་སྤྲུལ་པའི་སྐུའི་རྣམ་པར་སྣང་ལ། སྣང་བ་ལྟར་ཐ་སྙད་ཀྱི་ཚེ་གསུང་རབ་ལས་སྐུ་
གསུམ་དུ་རྣམ་པར་གཞག་པ་ཡིན་ནོ་ཞེས་བསྟན་པའི་ཕྱིར། སྐུ་ལྷག་མ་གསུམ་ཆོས་ཉིད་ཀྱི་ངོ་
བོར་གནས་པའི་ལུང་གི་ཤེས་བྱེད་ནི་ལུང་ལས། སྟོང་ཉིད་ཅེས་བྱ་ཤེས་པ་ལས། །གཞན་ནི་
འགའ་ཡང་ཡོད་མིན་ཏེ། །གང་ཕྱིར་དབེན་པས་དབེན་གྱུར་ལས། །ཐ་མི་དད་པ་ཉིད་དུ་འདོད།།
ཅེས་འབྱུང་བའི་ཕྱིར་རོ། །ལུང་འདི་བརྒྱད་སྟོང་དོན་བསྡུའི་འགྲེལ་པར། བློའི་ནོར་ཅན་དག་གི་
ལུགས་ལས་ཞེས་དྲངས་པ་དེ་ཡིན་མོད། ལུང་དེའི་དོན་ནི་དབུས་མཐའ་སོགས་བྱམས་པའི་
གཞུང་གི་དགོངས་པ་མཐར་ཐུག་པ་ཡིན་ཏེ། གནས་ཚུལ་ལ་ཡོད་པའི་སྟོང་ཉིད་ཀྱི་ངོ་བོ་ཡེ་
ཤེས་སུ་བཤད་པ་དང་། དབེན་གྱུར་ཞེས་པ་གཞན་དབང་གི་ངོས་འཛིན་གཟུང་འཛིན་གཉིས་
སྣང་གི་རྣམ་ཤེས་དེས་དབེན་པ་ཞེས་པ་ཆོས་དབྱིངས་ཡེ་ཤེས་ལས་ཐ་མི་དད་པ་ལ་འཆད་
དགོས་པའི་ཕྱིར། དེའི་ཤེས་བྱེད་ཀྱང་ལུགས་དེར་ཀུན་བརྟགས་ཀྱི་ངོ་བོ་ནི་ཐ་སྙད་དུ་ཡང་ཡོད་
པར་ཁས་མི་ལེན་པས་སོ། །དེ་ལྟར་བཤད་པས་གྲུབ་པའི་དོན་ཀྱང་བྱང་ཆུབ་སེམས་དཔའ་
དང་ཉན་རང་སོགས་ལ་སྐུ་དེ་དང་དེར་སྣང་བ་ནི་སྣང་མཁན་རང་གི་ཤེས་པར་འདུས་པས་ཡང་
-275-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་པ་མིན་པའི་ཀུན་ཏུ་རྟོག་པ་དང་འཛིན་པ་ཀུན་བརྟགས་སུ་འཆད་དགོས་པ་དེའི་ཕྱིར། །
ཀུན་རྫོབ་པའི་སྐུ་ཞེས་བྱ་བ་ཡིན་ནོ། །གཉིས་པ་ལ་གཉིས་ལས། དང་པོ་ནི། དེ་ལྟར་སོགས་ཏེ། །
སངས་རྒྱས་ཀྱི་སར་གསར་བྱུང་གི་ཡོན་ཏན་རྣམས་ངོ་བོ་ཉིད་སྐུར་མི་བཞེད་པའི་དོན་ཡིན་ལ།
འཕགས་པས་ནི་སངས་རྒྱས་ཁོ་ནའི་སྤྱོད་ཡུལ་དུ་གང་གྱུར་པ་དེ་ཐམས་ཅད་སངས་རྒྱས་ཀྱི་ཡེ་
ཤེས་ཉིད་ཡིན་ལ། དེ་ཡང་མཐར་ཆོས་དབྱིངས་ལས་གཞན་དུ་མེད་པས་ངོ་བོ་ཉིད་ཀྱི་སྐུ་ཁོ་
ནར་བཞེད། སློབ་དཔོན་གྱིས་ཀྱང་ཇི་སྐད་དུ། དོན་དམ་པར་ཆོས་ཉིད་ཀྱི་ངོ་བོ་ཞེས་པས་དོན་
འདི་ཉིད་ངེས་པར་བཞེད་དགོས་ཀྱང་། འོག་ནས་རྩོད་ལན་གྱི་དོན་གང་ཡིན་བརྟག་པར་བྱའོ།།
གཉིས་པ་དངོས་ཀྱི་དོན་ལ་གསུམ་སྟེ། ཆོས་སྐུའི་རང་བཞིན། ཡོན་ཏན་གྱི་ཁྱད་པར། རྩོད་པ་
སྤང་བའོ། །དང་པོ་ལ་གསུམ་སྟེ། ཡེ་ཤེས་ཀྱི་སྐུ་ལོགས་པར་བཞགདེ་ལྟར་མི་འདོད་པ་དགག།
དེ་ལ་རྩོད་པ་སྤང་བའོ། །དང་པོ་ལ། རྩ་བ་ནི། འདིར་ཟག་མེད་ཀྱི་ཡེ་ཤེས་སྡེ་ཚན་ཉེར་གཅིག་
ཏུ་ཕྱེ་བ་ཆོས་ཅན། དགོས་པ་ཡོད་དེ། སངས་རྒྱས་ཀྱི་སས་བསྡུས་པའི་ཡེ་ཤེས་ཀྱི་སྐུ་མེད་པའི་
ལོག་རྟོག་བཀག་ནས། གནས་ཚུལ་གྱི་སངས་རྒྱས་ཐམས་ཅད་གཟུང་འཛིན་གཉིས་མེད་ཀྱི་ཡེ་
ཤེས་སུ་བསྡུ་བའི་ཆེད་ཡིན་པས་སོ། །འགྲེལ་པ་ལས། ཡོན་ཏན་སོ་སོར་དབྱེ་བ་དང་། །ཐམས་
ཅད་ཆོས་སྐུར་བསྡུ་བའོ། །དང་པོ་ནི། དྲན་པ་ཉེར་གཞག་སོགས་ནས་བྱང་ཆུབ་ཕྱོགས་མཐུན་
གྱི་ཆོས་རྣམས་སངས་རྒྱས་ཀྱི་སར་ཡོད་པ་ནི་ཆོས་ཅན། ཆོས་ཀྱི་སྐུ་ཡིན་ཏེ། ཟག་བཅས་མ་
ལུས་པ་གནས་ཡོངས་སུ་གྱུར་པའི་ཆོས་ཡིན་པའི་ཕྱིར། འོག་མ་ཉི་ཤུ་ལ་ཡང་དེ་བཞིན་དུ་སྦྱར་
ཏེ༑ ཚད་མེད་པ་སོགས་ནི་གཞུང་ཇི་ལྟ་བ་བཞིན་ཏེ་སྔར་བཤད་ཟིན་ཏོ། །ཟད་པར་བཅུ་ནི་
བསམ་གཏན་གྱི་དངོས་གཞི་ལ་བརྟེན་ནས་དམིགས་ཡུལ་ས་ནས་བཟུང་སྟེ། རྣམ་པར་ཤེས་པ་
ཞེས་བྱ་བའི་བར་གཟུང་བའི་རྣམ་པས་ཡུལ་མཐའ་དག་ལ་ཁྱབ་པར་སྤྲོ་བའི་ཏིང་ངེ་འཛིན་ཤེས་
རབ་མཚུངས་ལྡན་དང་བཅས་པ་རྣམས་སོ། །ཟད་པར་དང་མཐའ་དག་དང་མཐའ་ཡས་རྣམས་
-276-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
མིང་གི་རྣམ་གྲངས་ཡིན་ལ། བོད་སྔ་མ་རྣམས་སངས་རྒྱས་ཀྱི་སར་ཡང་བཅུ་པོ་འཁྲུལ་ཤེས་སུ་
འདོད་མོད། སངས་རྒྱས་ཀྱི་ཡེ་ཤེས་ལ་ས་སོགས་ཕྱི་རོལ་གྱི་དོན་དང་ནམ་མཁའ་དང་རྣམ་
ཤེས་དོན་གཞན་དེར་སྣང་བ་མིན་གྱི། ཡེ་ཤེས་ཉིད་ས་སོགས་ཀྱི་རྣམ་པར་སྤྲོས་པའི་མཁྱེན་
པར་འཆད་དགོས་པས་སོ། །དེར་མ་ཟད་རྣམ་ཐར་དང་ཟིལ་གནོན་གྱི་ཚེ་ཡང་ཕྱི་རོལ་གྱི་
གཟུགས་སོགས་ཀྱི་རྣམ་པ་དངོས་སུ་སྣང་བ་མིན་གྱི། ཡེ་ཤེས་ཉིད་དེ་དང་དེའི་རྣམ་པར་འཆར་
ནུས་པའོ། །གཞན་དུ་ན་རྣལ་འབྱོར་གྱི་ས་གཉིས་པས་བསྟན་པའི་ལམ་རིམ་དོན་མེད་པར་
འགྱུར་རོ། །ཟིལ་གནོན་བརྒྱད་ནི་ཕལ་ཆེར་གཞུང་ཇི་ལྟ་བ་བཞིན་ཏེ། ཟིལ་གནོན་དང་པོ་བཞི་
རྣམ་ཐར་དང་པོ་གཉིས་ལ་བརྟེན་ནས་བསྒྲུབ་དགོས་པ་དང་། ཟིལ་གྱིས་གནོན་བྱེད་ཞི་གནས་
ལ་བཤད། ཕྱི་མ་བཞི་སྡུག་པའི་རྣམ་ཐར་གྱིས་བསྒྲུབ་པ་དང་། ཟིལ་གྱིས་གནོན་བྱེད་ལྷག་
མཐོང་ལ་བཤད། ཡོངས་སུ་དག་པ་བཞི་ནི། རྟེན་ལུས་འདོར་ལེན་དང་། དམིགས་པ་སྤྲུལ་
བསྒྱུར་དང་། ཐུགས་ཏིང་ངེ་འཛིན་མང་པོ་དང་། ཡེ་ཤེས་གཟུངས་ཀྱི་སྒོ་དཔག་ཏུ་མེད་པ་རྙེད་
པས་ན་རྟེན་སོགས་ཡོངས་སུ་དག་པའོ། །དབང་བཅུ་ལ། ཚེ་ལ་དབང་བ་ནི་བསམ་གཏན་གྱི་
རབ་མཐའ་ལ་བརྟེན་ནས་ཚེ་བསྐལ་པ་མང་པོར་བྱིན་གྱིས་རློབ་ནུས་པ་དང་། དེ་ལ་བརྟེན་ནས་
སེམས་དཔའི་ཏིང་ངེ་འཛིན་གྲངས་མེད་པ་ལ་འཇུག་པ་དང་། ཡོ་བྱད་ཀྱི་ཆར་འབེབས་ཞུས་པ་
དང༌། མྱོང་འགྱུར་གྱི་ལས་གཞན་གཉིས་མཐོང་ཆོས་ལ་བསྒྱུར་ནུས་པ་དང་། གོང་མའི་དངོས་
གཞི་ལས་མ་ཉམས་བཞིན་དུ་འདོད་པར་སྐྱེ་ནུས་པ་དང་། སྨོན་ལམ་དཔག་མེད་འགྲུབ་པ་
དང་། རྫུ་འཕྲུལ་མཐའ་ཡས་སྟོན་ནུས་པ་དང་། སོ་སོར་ཡང་དག་པར་རིག་པ་བཞིའི་ཡེ་ཤེས་
ལ་དབང་བ་དང་། གསུང་རབ་ཡན་ལག་བཅུ་གཉིས་ལ་སོགས་པ་རྣམས་གདུལ་བྱའི་བསམ་
པ་དང་མཐུན་པར་སྟོན་པ་ལ་དབང་འབྱོར་བའོ། །དེ་ནས་གཞན་རྣམས་ནི་གཞུང་ཇི་ལྟ་བ་
བཞིན་དུ་འདོན་པ་ཉིད་ཀྱིས་རྟོགས་པར་སླ་ལ། དང་ཞེས་བྱ་བའི་སྒྲས་ནི་མཁྱེན་པ་གཞན་
-277-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་བསྡུ་བ་ཡིན་ཏེ། མདོ་ཉིད་ལས་དེ་ལྟར་གསལ་བའི་ཕྱིར། སྔར་བཤད་པ་ཞེས་པ་འདི་
ལ་བཤད་ཚུལ་གཉིས་ཏེ། སྐབས་དང་པོར་འཕགས་པ་གསུམ་པོ་ཁོ་ནའི་རྒྱུ་དང་འབྲེལ་བར་
བཤད་པ་གཅིག་དང་། སྐབས་གཉིས་པར་གཞི་ལམ་རྣམ་གསུམ་སྐྱེ་མེད་དུ་ཤེས་པའི་ཆ་ནས་
མཁྱེན་པ་གསུམ་དུ་འཇོག་པའི་ཚུལ་དང་གཉིས་ལས། འདིར་ནི་ཕྱི་མའི་དབང་དུ་བྱས་པ་ཡིན་
ལ༑ དེ་ཙམ་གྱིས་གཞི་ཤེས་པ་དང་། ལམ་ཤེས་པར་འཇོག་ནུས་པ་ཡང་གདུལ་བྱ་ཐེག་དམན་
དང་བྱང་ཆུབ་སེམས་དཔའི་རིགས་ཅན་རྗེས་སུ་འཛིན་ནུས་པས་ཡིན་པ་ལ། ཡུལ་ནི་རྣམ་པ་
གསུམ་པོ་རྒྱུ། །ཞེས་པ་ཡང་དོན་དེ་ལ་འཇོག་པའི་ཕྱིར། གཉིས་པ་ནི། བྱང་ཆུབ་ཀྱི་ཕྱོགས་དང་
མཐུན་པ་ལ་སོགས་པ་གཟུང་འཛིན་གྱི་སྤྲོས་པ་མེད་པའི་ཡེ་ཤེས་ཀྱི་བདག་ཉིད་ཟག་བཅས་མ་
ལུས་པའི་གནས་ཡོངས་སུ་གྱུར་པས་མངོན་པར་རྫོགས་པར་བྱང་ཆུབ་པ་ཉིད་དུ་གྱུར་པ་ཐམས་
ཅད་ཆོས་ཅན། ངོ་བོ་ཉིད་ཀྱི་སྐུ་ལས་ལོགས་སུ་ཆོས་ཀྱི་སྐུ་ཞེས་བྱ་བར་མངོན་པར་བརྗོད་པ་
ཡིན་ཏེ། གནས་གྱུར་མཐར་ཐུག་པའི་ཡེ་ཤེས་ཡིན་པས་སོ། །འདིར་གནས་ཤེས་པ་ནི་གཞི་
དུས་ཀྱི་ཀུན་གཞི་ཡིན་ལ། དེ་ལ་ཟག་མེད་ཡེ་ཤེས་ཀྱི་ཆ་དང་། ཟག་བཅས་རྣམ་ཤེས་ཀྱི་ཆ་
གཉིས་ལས། ཕྱི་མ་ལ་ཡང་ཉོན་མོངས་པ་དང་རྣམ་པར་རྟོག་པའི་ས་བོན་གྱི་ཆ་དང་། རྣམ་སྨིན་
གྱི་ཆ་གཉིས་རྣམས་སོ། །གྱུར་པ་ཞེས་བྱ་བ་ནི། ཟག་བཅས་ཀྱི་ཆ་དེ་དག་གཉེན་པོའི་སྟོབས་
ཀྱིས་གཞན་དུ་སོང་ནས་ཡེ་ཤེས་ཀྱི་ཆ་དེ་སྒྲིབ་བྲལ་གྱི་ངོ་བོ་ཉིད་དུ་གྱུར་པའོ། །དེ་དུས་ཀྱི་
གཉེན་པོ་དེ་ཀུན་གཞིའི་ཡེ་ཤེས་ཀྱི་ངོར་སྐྱེ་བ་ཡིན་ནམ་ཞེ་ན། རྣམ་ཤེས་ཚོགས་བརྒྱད་པོའི་
འཛིན་རྣམ་གྱི་ཆ་ལ་དབྱེ་བ་མ་བཤད་པས་མཐར་ཐུག་དེ་ལྟར་ཁས་བླངས་ཀྱང་མི་འགལ་བ་ནི་
བདེ་གཤེགས་སྙིང་པོའི་ངོས་འཛིན་ལས་ཀྱང་རྟོགས་ནུས་ཏེ། སྙིང་པོ་དེ་ཉིད་སྟོབས་སོགས་
ཡོན་ཏན་དང་དབྱེར་མེད་དུ་སྐྱེ་དགོས་པའི་ཕྱིར། དེ་ལྟ་ན་ཡང་རེ་ཞིག་གོ་སླ་བར་འཆད་པ་ནི།
ཡིད་ཀྱི་རྣམ་པར་ཤེས་པའི་སྟེང་གི་འཛིན་རྣམ་གང་ཡིན་པ་དེ་འཇིག་རྟེན་ལས་འདས་པའི་བར་
-278-



གྲགས་ཆེན་བཅོ་བརྒྱད་ཀྱི་མངོན་རྒྱུན་པཎ་ཤཱཀ་འགྲེལ་སྐོར་བཞུགས། ༼༤ ༧
ཆད་མེད་ལམ་གྱི་ངོ་བོར་བསྒྲུབས་ནས། གྲུབ་ཟིན་པ་དེའི་ཚེ་ཟག་བཅས་ཀྱི་ས་བོན་མ་འོངས་
པ་ན་འཇོག་པ་ཐམས་ཅད་ཁེགས་ནས་རྣམ་སྨིན་རྒྱུན་ཆད་པ་ན་ཀུན་གཞིའི་ཡེ་ཤེས་ཀྱི་ཆ་མེ་
ལོང་ལྟ་བུའི་ཡེ་ཤེས་ཀྱི་ངོ་བོར་འཁྲུངས་པ་དེ་ལ་གནས་གྱུར་མཐར་ཐུག་པ་ཞེས་བྱ་བའི་ཐ་སྙད་
མཛད་པ་ཡིན་ནོ། །དེའི་ཚེ་མེ་ལོང་ལྟ་བུའི་ཡེ་ཤེས་དེ་ཉིད་རྫས་སུ་ན་ཆོས་དབྱིངས་ཡེ་ཤེས་
ལས་གཞན་མ་ཡིན་ཀྱང་། གདུལ་བྱ་གཉིས་སྣང་ཅན་གྱི་ཤེས་པ་ལ་ལྟོས་ནས་གནས་ཚུལ་གྱི་
ལོངས་སྤྱོད་རྫོགས་སྐུ་དང་། དེ་ཉིད་འཕགས་པའི་གང་ཟག་གི་གཟུགས་ཅན་དུ་སྣང་བ་ལ་སྣང་
ཚུལ་གྱི་ལོངས་སྐུ་ཞེས་འཇོག་ལ། འགྲེལ་པ་འདིར་ནི་སྔ་མ་དེ་རྟོགས་པ་ཡེ་ཤེས་ཆོས་སྐུ་དང་།
ཕྱི་མ་ལོངས་སྤྱོད་རྫོགས་སྐུའི་ངོས་འཛིན་དང་། ཆོས་དབྱིངས་ཡེ་ཤེས་ལ་ངོ་བོ་ཉིད་ཀྱི་སྐུར་
མཛད་པ་ཡིན་ནོ། །དེ་ལྟར་ཆོས་ཀྱི་སྐུའི་རྣམ་གཞག་སྐུ་གསུམ་ལས་ལོགས་སུ་འཆད་པ་འདི་ནི་
སྔོན་གྱི་འགྲེལ་མཛད་ཁ་ཅིག་གི་བཞེད་པ་སྟེ། སློབ་དཔོན་རང་གི་ལུགས་ཀྱང་དེ་ཉིད་དོ། །
གཉིས་པ་མི་འཐད་པའི་ཕྱོགས་དགག་པ་ལ་གཉིས་ཏེ། ཕྱོགས་སྔ་མ་བཞག་པ་དང་། དེ་སུན་
འབྱིན་པའོ། །དང་པོ་ནི། འཕགས་པ་གྲོལ་སྡེ་སོགས་གཞན་དག་ནི་ཐུབ་པའི་ངོ་བོ་ཉིད་སྐུ་ནི་
ཞེས་བྱ་བ་ལ་སོགས་པའི་ཚིགས་སུ་བཅད་པ་སྒྲ་ཇི་བཞིན་པ་ཉིད་དུ་འཇིག་རྟེན་ལས་འདས་
པའི་ཟག་པ་མེད་པའི་ཆོས་སྡེ་ཚན་ཉེར་གཅིག་པོ་རྣམས་ཁོ་ན་ངོ་བོ་ཉིད་སྐུའི་ཡོན་ཏན་དུ་ཁས་
བླངས་ནས། ཡོན་ཏན་དེ་དག་གི་རང་བཞིན་སྐྱེ་བ་མེད་པ་ཉིད་གང་ཡིན་པ་དེའི་མཚན་ཉིད་
ཅན་ནི་ངོ་བོ་ཉིད་ཀྱི་སྐུ་ཡིན་ཏེ། ཡོན་ཏན་དེ་དག་གི་ངོ་བོ་ཉིད་དམ་ཆོས་ཉིད་ཡིན་པའི་ཕྱིར། འོ་
ན་ཡོན་ཏན་དེ་དག་དེའི་ཆོས་ཉིད་མིན་པའི་ཕྱིར། ངོ་བོ་ཉིད་ཀྱི་སྐུར་ནི་མི་རིགས་ཤིང་། ཆོས་ཀྱི་
སྐུར་ནི་བརྗོད་པ་ཡིན། །ཞེས་གསུངས་པས་སྐུ་ལོགས་པར་འཇོག་རིགས་སོ། །ཞེ་ན། སྡེ་ཚན་
ཉེར་གཅིག་པོ་དེ་ཉིད་ཀྱང་ངོ་བོ་ཉིད་དང་དབྱེར་མེད་པའི་ཕྱིར། ཆོས་ཉིད་ཀྱི་སྐུ་ཡིན་པས་
གཞུང་དུ། ཆོས་ཉིད་སྐུ་ཞེས་བརྗོད་པ་ཡིན། །ཞེས་འགོད་རྒྱུ་ཡིན་ཀྱང་། སྡེབ་སྦྱོར་གྱི་དབང་
-279.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གིས་ངོ་བོའི་རྐྱེན་ཏ་མི་མངོན་པར་བྱས་ནས་ཆོས་ཀྱི་སྐུའོ་ཞེས་བསྟན་ཏོ། །ཞེས་རྣམ་པར་
བཤད་ནས། ཆོས་ཀྱི་སྐུ་སྡེ་ཚན་ཉེར་གཅིག་པོ་གང་དག་གི་རང་བཞིན་གྱི་མཚན་ཉིད་ཅན་ཡིན་
པའི་ངོ་བོ་ཉིད་ཀྱི་སྐུ་དེའི་ཡོན་ཏན་དུ་གྱུར་པའི་ཟག་པ་མེད་པའི་ཆོས་སྡེ་ཚན་ཉེར་གཅིག་པོ་དེ་
དག་ཀྱང་གང་ཡིན་ཞེ་ན། བྱང་ཆུབ་ཕྱོགས་མཐུན་ཚད་མེད་དང་། །ཞེས་བྱ་བ་ལ་སོགས་པའི་
ཚིག་ལེའུར་བྱས་པ་ལ་འཇུག་པར་བྱེད་དོ། །ཞེས་འཆད། འདིར་འཕགས་པའི་དགོངས་པ་ནི།
སངས་རྒྱས་ཀྱི་སར་ཆོས་ཀྱི་དབྱིངས་ལས་མ་གཏོགས་པའི་ཆོས་གཞན་མེད་པས་ན་ངོ་བོ་ཉིད་
སྐུའི་ཡོན་ཏན་མཚན་དཔེ་སོགས་ལོངས་སྐུ་ཉིད་ཡིན་པ་དང་། སྤྲུལ་སྐུའི་བྱེད་པ་པོ་ལ་ཡོད་
པའི་ཕྲིན་ལས་རྣམས་སྤྲུལ་སྐུ་ཉིད་དུ་འཆད་དགོས་པ་ཡིན་ནོ། །འོ་ན་ལོངས་སྤྲུལ་གཉིས་ཀྱང་
སྐུ་ལོགས་སུ་བཞག་མི་རིགས་པར་འགྱུར་ཏེ། གནས་ཚུལ་གྱི་ལོངས་སྤྲུལ་གཉིས་ཆོས་ཀྱི་
དབྱིངས་ཉིད་ཡིན་པའི་ཕྱིར་སྙམ་ན། གནས་ཚུལ་ལ་སངས་རྒྱས་ཀྱི་ཡོན་ཏན་ཇི་སྙེད་པ་ངོ་བོ་
ཉིད་སྐུར་འདུས་པ་དང་། གཞུང་འདིར་གདུལ་བྱ་གཞན་སྣང་གི་སྐུ་གཉིས་ལོགས་སུ་གཞག་པ་
དང་གསུམ་མོ་ཞེས་བྱ་བ་ནི་འཕགས་པའི་བཞེད་པའོ། །གཉིས་པ་དེ་སུན་འབྱིན་པ་ནི་གཞན་
དག་ན་རེ། རྒྱན་འདིར་སྐུ་གསུམ་ཁོ་ནའི་རྣམ་གཞག་འཆད་པ་དེ་དག་གི་ལྟར་ན་རྣལ་འབྱོར་
པའི་ཀུན་རྫོབ་ཏུ་སྟེ། བསྟན་བཅོས་སུ་བདེན་པ་གཉིས་དང་བཞིའི་རྣམ་གཞག་བྱེད་པ་དེའི་ཚེ་
ན་སངས་རྒྱས་ཀྱི་སར་ཁྱད་པར་གསུམ་ལྡན་གྱི་སེམས་དང་སེམས་ལས་བྱུང་བ་གདོན་མི་ཟ་
བར་ཁས་བླངས་དགོས་པ་རྣམས་ཆོས་ཅན། ཇི་ལྟར་སངས་རྒྱས་ཀྱི་སས་བསྡུས་ཏེ། སྐུ་གསུམ་
པོ་གང་དུ་ཡང་མི་འདུ་བའི་ཕྱིར། ཁྱད་པར་གསུམ་པོ་གང་ཞེ་ན། ཀུན་རྫོབ་ཏུ་དོན་ཁྱད་པར་
ཅན་གཟུགས་སྐུ་གཉིས་ཀྱི་སྣང་བ་བསྐྱེད་པའི་ཆོས་སྟོན་པ་ལ་སོགས་པའི་དོན་གྱི་བྱ་བ་མཛད་
པ་དང༌། སྤངས་པའི་ཁྱད་པར་གནས་ཡོངས་སུ་གྱུར་པས་གྱུར་པ་དང་། ངོ་བོའི་ཁྱད་པར་
གཟུང་འཛིན་གཉིས་སུ་མེད་པའི་ཡེ་ཤེས་སོ། །སུན་འབྱིན་འདིའི་དོན་ནི། སངས་རྒྱས་ཀྱི་སར་
-280-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ལམ་དང་འགོག་པའི་བདེན་པ་སོ་སོའི་རྣམ་གཞག་དང་། ཀུན་རྫོབ་དང་དོན་དམ་པའི་བདེན་
པ་སོ་སོའི་རྣམ་གཞག་བྱེད་དགོས་པ་དེའི་ཚེ་འགོག་བདེན་ཁོ་ན་ངོ་བོ་ཉིད་སྐུར་འཇོག་གི་ལམ་
བདེན་ལ་དེར་མི་འཇོག་པ་དང་། རྟོགས་པ་དང་དབྱེར་མེད་པའི་སྤངས་པ་དོན་དམ་པའི་བདེན་
པར་འཇོག་ཀྱང་། སྤངས་པ་དང་དབྱེར་མེད་པའི་རྟོགས་པ་ཟད་པར་དང་ཟིལ་གནོན་སོགས་
ཀུན་རྫོབ་པའི་བདེན་པར་འཇོག་དགོས་པའོ། །དེ་ཡང་སངས་རྒྱས་ཀྱི་སས་བསྡུས་པའི་ཀུན་
རྫོབ་མི་བཞེད་ཀྱང་། སངས་རྒྱས་ཀྱི་སའི་ཀུན་རྫོབ་ཀྱི་ཡོན་ཏན་སྣ་ཚོགས་པ་ལ་སྣང་བ་རྣམས་
ཀྱི་དབང་དུ་བྱས་སོ། །གསུམ་པ་རྩོད་པ་སྤང་བ་ནི། ཕྱོགས་སྔ་མའི་ཚུལ་འཛིན་པ་ཁ་ཅིག་ནི་
ཟག་མེད་སྡེ་ཚན་ཉེར་གཅིག་པོ་ལ་སྐུ་ལོགས་པའི་རྣམ་གཞག་བྱེད་ན། ལུས་རྣམ་གཞག་ཏུ། ངོ་
བོ་ཉིད་ལོངས་རྫོགས་བཅས་དང་ཞེས་པར་ངོ་བོ་ཉིད་ཅེས་བྱ་བའི་སྒྲའི་མཇུག་ཐོགས་སུ་ཆོས་
ཀྱི་ཞེས་བྱ་བའི་སྒྲ་འབྱུང་རིགས་པ་ལས་མི་འབྱུང་བས་ན་སྐུ་ནི་གསུམ་ཁོ་ན་ཡིན་ཞེས་ཟེར།
ཕྱོགས་ཕྱི་མ་འཛིན་པ་གཞན་དག་ན་རེ། ཚིག་ལེའུར་བྱས་པ་སྦྱར་བདེ་བའི་ངོར་དང་། ཡེ་ཤེས་
ཁོ་ན་དང་མཛད་པ་ལྷན་ཅིག་སྦྱར་བའི་ཕྱིར་ཡིན་པས་ན་དགོས་པ་ཉེ་བར་བསྟན་པའི་ཤུགས་
ཀྱིས་ཆོས་སྐུ་ཐ་མར་བཞག་པ་དེ་སྐད་དུ་གསུངས་པ་ཡིན་ནོ། །ངོ་བོ་ཉིད་སྐུ་ལས་ཆོས་སྐུ་
ལོགས་སུ་འཇོག་ཚུལ་འཐད་པ་དེའི་ཕྱིར་ཕྱོགས་གཞན་སྔགས་ཀྱི་ཐེག་པ་ནས་ངོ་བོ་ཉིད་སྐུ་
དང༌། ཆོས་ཀྱི་སྐུ་སོ་སོར་ཕྱེ་ནས་སྐུ་བཞིར་གསུངས་པ་ཐམས་ཅད་ཀྱང་མི་འགལ་ཏེ་རིགས་
ཤིང་འཐད་པར་ཁོང་དུ་ཆུད་པར་བྱའོ། །ཞེས་ཟེར་རོ། །གཉིས་པ་ཡོན་ཏན་གྱི་ཁྱད་པར་ལ།
ཉོན་མོངས་མེད་པའི་ཡོན་ཏན་དང་། སྨོན་ནས་མཁྱེན་པའི་ཡོན་ཏན་བཤད་པའོ། །དང་པོ་ལ་
གསུམ་ལས། མཚམས་སྦར་བ་ནི། ཉན་ཐོས་སོགས་སོ། །རྩ་བ་ནི། མདོ་ལས་སངས་རྒྱས་
དང་ཉན་ཐོས་སོགས་ཀྱི་ཉོན་མོངས་པ་མེད་པའི་ཏིང་ངེ་འཛིན་དང་། སྨོན་ནས་མཁྱེན་པའི་ཁྱད་
པར་ཕྱེ་ནས་གསུངས་པ་ཆོས་ཅན། རིགས་ཅན་གཞན་ཡང་མཚོན་པར་ནུས་ཏེ། འཕགས་པ་
-281-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་དང་ཐུན་མོང་བའི་ཡོན་ཏན་གཞན་རྣམས་ལ་འང་དེ་ལྟར་མཚོན་ནུས་པའི་ཕྱིར། འགྲེལ་
པ་ནི། གཞུང་ཇི་ལྟ་བ་བཞིན་ནོ། །གཉིས་པ་ལའང་མཚམས་སྦྱར་སོགས་གསུམ་ནི་གཞུང་ཇི་
ལྟ་བ་བཞིན་ནོ། །གསུམ་པ་རྩོད་པ་སྤང་བ་ལ་གཉིས་ཏེ། ཆོས་སྐུ་རྟག་པར་བཤད་པ་ལ་རྩོད་པ་
སྤང་བ་དང༌། ཁྱབ་རྟག་གཉིས་ཀ་ལ་རྩོད་པ་སྤང་བའོ། །དང་པོ་ལ། རྩོད་ལན་གཉིས་ལས།
དང་པོ་རྩོད་པའི་ཡུལ་ནི། གོང་དུ་རྟག་གནས་དང་ཞེས་པའོ། །དང་པོ་ལ་མཚམས་སྦྱར་བ་ནི།
དུས་རྟག་ཏུ་སེམས་ཅན་གྱི་དོན་ཇི་ལྟར་མི་མཛད་པར་ཐལ། རྟག་ཏུ་ཐུགས་རྗེ་ཆེན་པོའི་ཆོས་ཀྱི་
དབྱིངས་ཀྱི་ངོ་བོ་ཉིད་ལ་བཞུགས་པའི་ཕྱིར། ལན་ལ་གཉིས་ཏེ་སྐལ་ལྡན་ལ་སྣང་བའི་དཔེ་
བསྟན་པ་དང་། སྐལ་མེད་ལ་མི་སྣང་བའི་དཔེ་བསྟན་པའོ། །དང་པོ་ལ། མཚམས་སྦྱར་བ་ནི།
ཞེས་བྱ་བའི་སོགས་ཏེ། རྒྱུ་ནི་ཞེས་སོགས་ནས། རྩ་བའི་ཚིགས་བཅད་ཚན་པ་གསུམ་ལ་ཡུམ་
གྱི་མདོ་དང་སྦྱོར་རྒྱུ་མེད་དོ། །འགྲེལ་པ་ལ། ཆོས་སྐུ་སེམས་ཅན་གྱི་དོན་ལ་རྟག་ཏུ་བཞུགས་
པར་བསྟན། སྣང་བ་དང་མི་སྣང་བའི་རྒྱུ་ཚོགས་སོ་སོར་ངེས་པའོ། །དང་པོ་ནི། སངས་རྒྱས་
བཅོམ་ལྡན་འདས་ནི་དུས་ཐམས་ཅད་དུ་ཡིད་བཞིན་གྱི་ནོར་བུ་ལྟར་སེམས་ཅན་ཐམས་ཅད་ལ་
ཉེ་རིང་མེད་པ་ཉིད་དུ་ཉེ་བར་གནས་སོ། །དེ་ལྟར་གནས་ཀྱང་གདུལ་བྱ་ལ་སྣང་བ་དང་མི་སྣང་
བའི་ཁྱད་པར་འབྱུང་སྟེ། སེམས་ཅན་འགའ་ཞིག་ལ་སངས་རྒྱས་ཀྱི་གཟུགས་ཀྱི་སྐུ་དེ་དང་དེས་
གསུངས་པའི་དམ་པའི་ཆོས་དེར་སྣང་བའི་རྒྱུ་ཚོགས་གྲངས་ཚང་བ་ནི་དེ་དང་འཚམ་པར་
མངོན་པར་མཐོ་བ་དང་ངེས་པར་ལེགས་པའི་དོན་གྱི་བྱ་བ་མཛད་པའི་ཕྱིར་དང་། འགའ་ཞིག་
ལ་རང་གི་ལས་ཀྱིས་བསྐྱེད་པས་དེར་སྣང་བའི་རྒྱུ་ཚོགས་མ་ཚང་བས་ན་འབྲས་བུ་སྨིན་པར་
མཛད་པར་མི་སྣང་ངོ་སྙམ་དུ་དགོངས་པ་ཡིན་པས་སོ། །རྒྱུ་ཚོགས་གང་ཞེ་ན། གདུལ་བྱ་རང་
གི་བསོད་ནམས་དང་དེའི་དོན་བྱ་བའི་ཕྱིར་དུ་སངས་རྒྱས་རང་གིས་བཏབ་པའི་སྔོན་གྱི་སྨོན་
ལམ་གྲུབ་པའོ། །བསོད་ནམས་ཀྱི་ཁྱད་པར་ནི། སྔོན་གྱི་དུས་སུ་སངས་རྒྱས་སོགས་ལ་
-282-



གྲགས་ཆེན་བཅོ་བརྒྱད་ཀྱི་མངོན་རྒྱུན་པཎ་ཤཱཀ་འགྲེལ་སྐོར་བཞུགས། ༼༤ ༧/
དམིགས་པའི་དགེ་བའི་རྩ་བའི་ས་བོན་བསྐྱེད་པ་དེ་རྒྱུ་དང་རྐྱེན་གྱིས་ཡོངས་སུ་བལྟས་པར་
གྱུར་ནས། སེམས་ཅན་གང་ལ་གང་གི་དུས་སྟོན་པ་ལ་སོགས་པའི་བྱ་བ་མཛད་ན་ཡུན་རིང་དུ་
འཕྲོད་པར་གྱུར་པ་དེའི་ཚེ་ནའོ། །རྐྱེན་ཇི་ལྟ་བུ་ཞེ་ན། ཚེ་འདིར་དགེ་བའི་བཤེས་གཉེན་ལ་
སོགས་པ་དང་ཕྲད་པས་སོ། །གཉིས་པ་ལ་གསུམ་སྟེ། གསུམ་ཀ་ཡང་གཞུང་ཇི་ལྟ་བ་བཞིན་ནོ།།
གཉིས་པ་ལ་རྩོད་པ་ནི། ཡེ་ཤེས་ཀྱི་བདག་ཉིད་ཅན་གྱི་ཆོས་ཀྱི་སྐུ་ཆོས་ཅན། ཇི་ལྟར་ཁྱབ་པ་
དང་རྟག་པ་ཞེས་བརྗོད་དེ། རྣལ་འབྱོར་པ་སོ་སོར་ངེས་པའི་རྒྱུད་ཀྱི་རྟེན་ལ་ཡོད་པའི་ཕྱིར་དང་།
སྐད་ཅིག་རེ་རེ་ལ་འབྱུང་བའི་ཕྱིར་ཞེ་ན། རྩོད་པའི་ཡུལ་ནི། རྟག་གནས་དང་ཞེས་པར་ཁྱབ་པ་
ཉིད་ཀྱང་ཁས་བླངས་པའོ། །ལན་ལ། རྩ་འགྲེལ་གཉིས་ཀ་གཞུང་བཞིན་ཏེ། འདིར་རྟག་པ་ནི་
རྒྱུན་གྱི་རྟག་པ་སྟེ་འདུས་མ་བྱས་པའང་ཆོས་སྐུའི་རྟེན་རང་བཞིན་རྣམ་དག་གི་ཆ་ལ་དགོངས་
ནས་རྒྱུ་རྐྱེན་གྱིས་གསར་དུ་མ་བཅོས་པ་དང་། རྟག་པ་དང་བརྟན་པ་དང་གཡུང་དྲུང་དུ་
གསུངས་སོ། །དངོས་པོ་ཐམས་ཅད་མི་རྟག་པར་འཆད་པའི་ཚེ་ནི་སྐད་ཅིག་མར་ཁས་ལེན་ཏེ།
འདིར་སྐད་ཅིག་རེ་རེ་ལ་འབྱུང་བས་ཞེས་པ་ཚད་གྲུབ་ཏུ་བྱས་པས་སོ། །དེ་བས་ན་རྒྱུན་གྱིས་
རྟག་པ་འདི་ནི་རིགས་པས་མ་དཔྱད་པ་དང་རགས་པའི་དབང་དུ་མཛད་ལ། དངོས་པོ་ཐམས་
ཅད་མི་རྟག་པར་བསྒྲུབ་པ་ནི་ཤིན་ཏུ་དཔྱད་པའི་རྣམ་གཞག་སྟེ། ཆོས་ཀྱི་བདག་མེད་གཏན་ལ་
འབེབས་བྱེད་ཀྱི་དབང་དུ་མཛད་པས་སོ། །གསུམ་པ་ལོངས་སྤྱོད་རྫོགས་པའི་སྐུ་འཆད་པ་ལ་
གཉིས་ཏེ། རང་བཞིན་མདོར་བསྟན་པ་དང་། ཡོན་ཏན་རྒྱས་པར་བཤད་པའོ། །དང་པོ་ལ་
མཚམས་སྦྱར་བ་ནི། དེ་ལྟར་སོགས་ཏེ། སྐུ་འདི་ལ་གནས་ཚུལ་དང་སྣང་ཚུལ་གྱི་ཆ་ནས་
བཞག་པ་གཉིས་ལས། འདིར་ནི་ཕྱི་མའི་དབང་དུ་བྱས་ཞེས་པའི་དོན་ནོ། །རྩ་བ་ལ། མངོན་
པར་རྫོགས་པར་བྱང་ཆུབ་པ་ནི་མཚན་བཟང་པོ་སུམ་ཅུ་རྩ་གཉིས་དང་། དཔེ་བྱད་བཟང་པོ་
བརྒྱད་ཅུས་རྣམ་པར་སྤྲས་པ་ཞེས་སོགས་ཀྱི་མདོ་བསྟན་བཤད་གཉིས་ཀྱི་སྒོ་ནས་རྒྱས་པར་
-283-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུངས་པ་ཆོས་ཅན། ལོངས་སྤྱོད་རྫོགས་སྐུའི་རྣམ་གཞག་གསུངས་པ་ཡིན་ཏེ། ཞེས་སྦྱར།
འདིར་བཤད་པ་ནི་གཞན་སྣང་གི་སྐུ་དང་ཡོན་ཏན་རྣམས་ཏེ། བྱང་ཆུབ་སེམས་དཔའ་ས་བཅུ་
པ་ལ་བཞུགས་པ་རྣམས་དང་ཐབས་ཅིག་ཏུ་ཞེས་བཤད་པའི་ཕྱིར། དེ་ལ་དགོངས་ནས་ཀུན་
རྫོབ་པའི་དང་གཟུགས་ཀྱི་སྐུ་ཞེས་བཤད་དེ། མཆོག་གི་སྤྲུལ་པའི་སྐུ་ལ་ཡང་དེ་བཞིན་ནོ། །
སློབ་དཔོན་གྱིས་སྐུ་ལྷག་མ་གསུམ་ཀའི་སྐབས་སུ་ཀུན་རྫོབ་ཏུ་ཞེས་པ་ལན་གསུམ་བཤད་པ་
དེ་ལོངས་སྤྲུལ་གཉིས་ལ་དེ་ལྟར་ངེས་མོད། ཡེ་ཤེས་ཆོས་སྐུ་ཀུན་རྫོབ་ཏུ་འཆད་པ་ཅི་ཞེ་ན། མ་
རིག་པའི་བསླད་པ་ཞུགས་པའི་ཀུན་རྫོབ་མིན་ཀྱང་སངས་རྒྱས་ཀྱི་ཡེ་ཤེས་ལ་རྣལ་འབྱོར་པའི་
རྟོག་པས་ཆོས་ཅན་དང་ཆོས་ཉིད་ཀྱི་ཆ་གཉིས་སུ་ཕྱེ་ནས་བཞག་པའི་དབང་དུ་བྱས་པའོ། །སྐུ་
གསུམ་དང་བཞི་སོགས་ཀྱི་རྣམ་དབྱེ་བྱེད་པ་ནི་ཡང་དག་ཀུན་རྫོབ་དབང་བཙན་པ་ཡིན་ཏེ།
དམ་པའི་དོན་དུ་ན་ངོ་བོ་ཉིད་ཀྱི་སྐུ་གཅིག་པུར་འདུས་པའམ་གཅིག་པུ་དེ་ཡང་རིགས་པས་
བརྟགས་ན་མ་རྙེད་པའི་ཕྱིར་གནས་ཚུལ་ལ་གཅིག་པུར་འདུས་པ་ཡིན་ཏེ། སྐུ་ལྷག་མ་གསུམ་
ཀ་ངོ་བོ་ཉིད་སྐུའི་ཡོན་ཏན་དུ་བཤད་ཅིང་། གནས་ཚུལ་གྱི་ཡོན་ཏན་དང་ཡོན་ཏན་ཅན་ལ་རང་
བཞིན་རྣམ་དག་གི་ཆོས་ཉིད་ཡིན་མིན་གྱི་དབྱེ་བ་མེད་པའི་ཕྱིར་ཏེ། དེ་གོམས་པ་ལས་བདག་
གྱུར་པས། །ཞེས་དང་། བློ་ནི་དེ་ཕྱོགས་འཛིན་ཕྱིར་རོ། །ཞེས་གསུངས་པས་སོ། །གཉིས་པ་ལ་
གཉིས་ཏེ། མཚན་དང་དཔེ་བྱད་བཤད་པའོ། །དང་པོ་ལ། དངོས་དང་སྒྲུབ་བྱེད་ཀྱི་རྒྱུ་བཤད་
པའོ། །དང་པོ་ལ་གསུམ་ནི། གཞུང་ཇི་ལྟ་བ་བཞིན་ནོ། །གཉིས་པ་ལ་བསྟན་བཤད་གཉིས་
ལས། དང་པོ་ལ་གསུམ་ནི། འདི་ལ་མཚན་ནི་གང་གང་གི །ཞེས་སོགས་གཞུང་ཇི་ལྟ་བ་བཞིན་
ནོ༑ ༑གཉིས་པ་ལ་གསུམ་ཡང་གཞུང་ཇི་ལྟ་བ་བཞིན་ནོ། །གཉིས་པ་དཔེ་བྱད་ལ་གསུམ་ལས།
མཚམས་སྦྱར་ནི། དེ་ལྟར་སོགས་ཏེ། རྩ་འགྲེལ་གཉིས་ཀྱང་གཞུང་ཇི་ལྟ་བ་བཞིན་དུ་བཀླགས་
པས་གོ་བ་ཡིན་ནོ། །བཞི་པ་སྤྲུལ་སྐུ་བཤད་པ་ལ། མཚམས་སྦྱར་བ་ནི། དེ་ལྟར་སོགས་ཏེ།
-284-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼ ༧
ཐུན་མོང་བ་ཞེས་པས་ནི་གཞན་སྣང་གི་ཆ་ནས་ངོས་བཟུང་བའོ། །རྩ་བ་ནི། སངས་རྒྱས་ཀྱི་
སྤྲུལ་པ་སྣ་ཚོགས་ཀྱིས་འཇིག་རྟེན་གྱི་ཁམས་ཐམས་ཅད་དུ་སེམས་ཅན་གྱི་དོན་རྒྱུན་མི་འཆད་
པར་མཛད་ཅེས་སོགས་ཀྱི་མདོ་ཆོས་ཅན་ཞེས་སྦྱར། འགྲེལ་པ་ནི། ཐུབ་པ་སངས་རྒྱས་བཅོམ་
ལྡན་འདས་ཀྱི་མཆོག་གི་སྤྲུལ་པའི་སྐུ་ནི་ཆོས་ཅན། རྒྱུན་མི་འཆད་པ་ཡིན་ཏེ། དུས་ནམ་ཡང་
རྒྱུན་ཆགས་པར་འཇུག་པ་ཉིད་ཀྱིས་སོ། །གཞན་དོན་གྱི་སྐུ་གཉིས་པོའི་ཁྱད་པར་གང་ཞེ་ན།
བྱེད་པ་པོ་ཤཱཀྱ་ཐུབ་པ་ལ་སོགས་པའི་གཟུགས་གང་གིས། དུས་འཁོར་བ་ཇི་སྲིད་བར། ཡུལ་
འཇིག་རྟེན་གྱི་ཁམས་ཐམས་ཅད་དུ་བྱ་བའི་ངོ་བོ་སེམས་ཅན་རྣམས་ཀྱི་འདོད་པའི་དོན། ཚུལ་
ཉེ་རིང་མེད་པར་གང་ལ་གང་འདུལ་མཉམ་པ་ཉིད་དུ་མཛད་པའི་སྐུ་དེ་ནི་ཞེས་པས་སྔ་མ་
ལོངས་སྐུ་ལས་ཐ་དད་དུ་འབྱེད་པའི་ཆོས་སོ། །
གཉིས་པ་མཛད་པ་ཕྲིན་ལས་ལ་གསུམ་ལས། མཚམས་སྦྱར་བ་ལ་གཉིས་ཏེ། བཤད་
ཟིན་གྱི་དོན་བསྡུས་པའི་སྒོ་ནས་དང་། འཆད་འགྱུར་གྱི་ངོ་བོ་ངོས་བཟུང་བའི་སྒོ་ནས་མཚམས་
སྦྱར་བའོ། །དང་པོ་ནི་རྣལ་འབྱོར་པའི་བློ་ཀུན་རྫོབ་པས་དབྱེ་བ་སོ་སོར་རབ་ཏུ་བརྟགས་པའི་
སྐུ་གསུམ་པོ་བསྟན་ཟིན་པ་དེ་ཆོས་ཅན། ཁྱད་པར་བཞི་དང་ལྡན་ཏེ། རང་བཞིན་གྱི་ཁྱད་པར་
ངོ་བོ་ཉིད་སྐུའི་བདག་ཉིད་རྒྱུའི་ཁྱད་པར་སྦྱོར་བཞི་བསྒོམས་པའི་སྟོབས་ལས་གསར་དུ་བྱུང་བ།
ཡུལ་གྱི་ཁྱད་པར་སངས་རྒྱས་ཁོ་ན་དང་བྱང་སེམས་ས་བཅུ་པ་དང་ཉན་ཐོས་ལ་སོགས་པའི་
ཡུལ་ཉིད་དུ་སྣང་བ། གདགས་གཞིའི་ཁྱད་པར་ཆོས་ཀྱི་སྐུའི་ཡེ་ཤེས་དང་། རྣམ་པར་སྨིན་པ་
མངོན་དུ་གྱུར་པའི་མཚན་དཔེ་དང་། དེའི་གཟུགས་བརྙན་ལ་ལྟོས་ནས་སྐུ་བཞིའི་རྣམ་གཞག་
བྱམས་པས་མཛད་པའི་ཕྱིར། གཞན་སྣང་གི་སྐུ་གཉིས་ཀྱི་སྣང་བ་སྟོན་པའི་བདག་རྐྱེན་ནི་
སངས་རྒྱས་ཀྱི་སའི་ལམ་བདེན་ཁོ་ནས་བྱེད་ཀྱི། འགོག་བདེན་གྱིས་མི་བྱེད་པ་ནི་སློབ་དཔོན་
གྱི་བཞེད་པའོ། །གཉིས་པ་ནི། ལུས་རྣམ་གཞག་ཏུ། ཆོས་སྐུ་མཛད་པ་དང་བཅས་པ། །ཞེས་
-285-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་སྐུ་དང་མཛད་པ་ལྷན་ཅིག་ཏུ་སྦྱར་བ་ལ་རྒྱུ་མཚན་དང་དགོས་པ་གཉིས་ཡོད་དེ། རྒྱུ་མཚན་
ནི་ཀུན་རྫོབ་ཏུ་ཡེ་ཤེས་ཁོ་ན་གཞན་སྣང་དུ་ལོངས་སྤྱོད་རྫོགས་པའི་སྐུ་ལ་སོགས་པར་སྣང་བར་
བསྐྱེད་པའི་སྒོ་ནས་གཞན་དོན་གྱི་བྱ་བ་མཛད་པས་ནའོ། །དགོས་པ་ནི། ཕྲིན་ལས་ཉེར་བདུན་
པོ་དེའི་བདག་པོ་ལ་བརྟེན་ནས་བྱུང་བ་རྣམས་ཀྱི་བདག་པོ་ནི་ཆོས་ཀྱི་སྐུ་ཁོ་ན་ཡིན་ནོ་ཞེས་ཤེས་
པར་བྱ་བའི་ཕྱིར་དུའོ། །བྱུང་བ་དེ་ཉིད་གང་ཞེ་ན། གདུལ་བྱའི་སྐྱེ་བོ་རང་རང་གི་སྣང་བ་ལ་
བརྟེན་པའི་ལས་ཏེ། འདིས་ནི་བྱེད་པ་པོ་ལོངས་སྤྲུལ་གཉིས་དང་། བྱ་བ་ཡུལ་ལ་སྤྱོད་པ་
གཉིས་ཀ་བསྡུས་སོ། །རྩ་བ་ནི། སངས་རྒྱས་ཀྱི་སྤྱན་གྱིས་ཤར་ཕྱོགས་སུ་གཟིགས་པ་ན།
འཇིག་རྟེན་གྱི་ཁམས་གང་གའི་ཀླུང་གི་བྱེ་མ་སྙེད་ཀྱི་འཇིག་རྟེན་གྱི་ཁམས་ན་སེམས་ཅན་
དམྱལ་བའི་སྡུག་བསྔལ་ཞི་བར་བྱས་པ་དག་མཐོང་ངོ༌། །ཞེས་སོགས་ཀྱི་མདོ་ཚན་ཉེར་བདུན་
ཆོས་ཅན། རྟོགས་པ་ཡེ་ཤེས་ཆོས་ཀྱི་སྐུ་ཁོ་ནའི་ཕྲིན་ལས་ཉེར་བདུན་ངོས་བཟུང་བ་ཡིན་ཏེ། དེ་
ཡིན་པ་ནི་ ཇི་སྐད་དུ། ཆོས་ ཀྱི་སྐུ་ཡི་ཕྲིན་ལས་ནི། །རྣམ་པ་ཉི་ཤུ་བདུན་དུ་འདོད། །ཅེས་
དམིགས་ཀྱིས་བཀར་བའི་ཕྱིར། འགྲེལ་པ་ལ་གསུམ་སྟེ། ཕྲིན་ལས་ཀྱི་དབྱེ་བ། ཕྲིན་ལས་ཀྱི་
དུས། དེའི་གོ་རིམ་མོ། །དང་པོ་ལ་གསུམ་སྟེ། གདུལ་བྱ་ལམ་གྱི་རྟེན་ལ་འགོད་པའི་དང་།
ལམ་ལ་འགོད་པའི་དང་། ལམ་གྱི་འབྲས་བུ་ལ་འགོད་པའི་ཕྲིན་ལས་སོ། །དང་པོ་ནི། དང་
པོར་འགྲོ་བ་བཟང་པོ་དང་། །སོགས་སོ། །གཉིས་པ་ལ། ཚོགས་ལམ་ལ་དང་། སྦྱོར་ལམ་ལ་
དང༌། མཐོང་ལམ་ལ་དང་། སྒོམ་ལམ་ལ་འགོད་པའི་ཕྲིན་ལས་སོ། །དང་པོ་ལ། འཁོར་བསྡུ་
བའི་དང་། བསྡུས་ནས་ལྟ་སྤྱོད་རྣམ་དག་ལ་འགོད་པའོ། །དང་པོ་ནི། སྦྱིན་པ་ལ་སོགས་པ་
ཞེས་པའོ། །གཉིས་པ་ལ་ཐོག་མར་ལྟ་བ་རྣམ་དག་ལ་འགོད་པ་ནི་ཐོས་པ་ལས་བྱུང་བ་སོགས་
སོ༑ ༑སྤྱོད་པ་རྣམ་དག་ལ། སྤྱི་དང་སོ་སོར་ཕྱེ་བ་གཉིས་ལས། དང་པོ་ནི། སྒྱུ་མ་མཁན་སོགས་
སོ༑ ༑གཉིས་པ་ལ་གསུམ་ལས། གཞན་དོན་རྣམ་དག་ལ་འགོད་པ་ནི། གཞན་གྱི་དོན་སོགས་
-286-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
སོ༑ ༑རང་དོན་ལ་འགོད་པ་ནི། དེའི་རྗེས་ལ་སོགས་སོ། །གཉིས་དོན་ལ་འགོད་པ་ནི། དེའི་
འོག་ཏུ་སོགས་སོ། །གཉིས་པ་སྦྱོར་ལམ་ལ་འགོད་པ་ནི། དེ་ནས་སོགས་སོ། །གསུམ་པ་མཐོང་
ལམ་ལ་འགོད་པ་ནི། དེའི་རྗེས་ལ་སོགས་སོ། །བཞི་པ་ལ་དྲུག་ལས། དང་པོས་གཉིས་པ་ནས་
ལྔ་པའི་བར་ལ་འགོད་པ་ནི། དེ་ནས་ཚོགས་ཡོངས་སུ་རྫོགས་པ་ཞེས་སོགས་སོ། །ས་དྲུག་པ་
ལ་འགོད་པ་ནི། དེ་བཞིན་དུ་ཞེས་སོགས་ཏེ། གཞུང་འདིས་གཟུང་འཛིན་གཉིས་སུ་ཞེན་པ་
མེད་པའི་ཡེ་ཤེས་ལ་ཤེར་ཕྱིན་དུ་གསུངས་སོ། །ས་བདུན་པ་ལ་འགོད་པ་ནི། དེའི་འོག་ཏུ་
སོགས་སོ། །ས་བརྒྱད་པ་ལ་འགོད་ཚུལ་ལ་གཉིས་ལས། ཐུན་མོང་མིན་པའི་ཐབས་མཁས་ལ་
འགོད་པ་ནི། དེ་ནས་སྟོབས་ཀྱི་སོགས་སོ། །ཤེས་རབ་ལ་འགོད་པ་ནི། དེ་ནས་དེ་བཞིན་ཉིད་
ལ་སོགས་སོ། །ས་དགུ་པ་ལ་འགོད་པ་ནི་དེའི་རྗེས་ལ་སོགས་སོ། །ས་བཅུ་པ་ལ་འགོད་ཚུལ་
གསུམ་སྟེ། ས་བཅུ་ཐོབ་མ་ཐག་པ་དང་། སྐྱེ་བ་གཅིག་གིས་ཐོགས་པ་ལ་དང་། སྲིད་པ་ཐ་མ་པ་
ལ་འགོད་པའོ། །དང་པོ་ནི། དེའི་འོག་ཏུ་ཡེ་ཤེས་ཀྱི་སོགས་སོ། །གཉིས་པ་ནི། ཡང་དེ་ཉིད་ལ་
སྐྱེ་བ་གཅིག་སོགས་སོ། །གསུམ་པ་ལ། ནུས་པ་རྣམ་དག་ལ་འགོད་པ་དང་། རྟོགས་པ་རྣམ་
དག་ལ་འགོད་པ་དང་། སྤངས་པ་རྣམ་དག་ལ་འགོད་པ་དང་། རྒྱུ་ཚོགས་རྣམ་དག་ལ་འགོད་
པའོ། །དང་པོ་ནི། དེ་ལྟ་བུའི་རིམ་པས་སོགས་སོ། །གཉིས་པ་ལ། ཇི་སྙེད་པ་རྟོགས་པ་ལ་
དང་། ཇི་ལྟ་བ་རྟོགས་པ་ལ་འགོད་པའོ། །དང་པོ་ནི། ལས་དང་འབྲས་བུ་སོགས་སོ། །གཉིས་
པ་ནི། དངོས་པོ་ཐམས་ཅད་སོགས་སོ། །གསུམ་པ་ལ། ཕྱིན་ཅི་ལོག་གི་ངོ་བོ་སྤངས་པ་དང་
དེའི་ས་བོན་སྤངས་པ་གཉིས་ནི་ཕྱིན་ཅི་ལོག་སོགས་སོ། །བཞི་པ་ནི། རང་བཞིན་གྱིས་ཡོངས་
སུ་དག་པའི་སོགས་ཏེ། རང་བཞིན་དང་གློ་བུར་རྣམ་དག་ཐ་དད་དུ་མི་འབྱེད་པ་དང་། འདུས་
བྱས་ལམ་དང་འདུས་མ་བྱས་འགོག་པ་ཐ་དད་དུ་མི་འབྱེད་པ་ལ་འགོད་པའོ། །གསུམ་པ་ལམ་
གྱི་འབྲས་བུ་ལ་འགོད་པ་ནི་དེ་བཞིན་གཤེགས་པའི་སོགས་སོ། །གཉིས་པ་དུས་ནི། དེ་ལྟར་ན་
-287-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་སོ། །གོ་རིམ་ནི་སེམས་བསྐྱེད་པ་སོགས་ཏེ། དང་པོ་སེམས་བསྐྱེད་ཉེར་གཉིས་དང་།
ཐ་མ་ཕྲིན་ལས་ཉེར་བདུན་གྱི་ས་མཚམས་མདོ་དང་བསྟན་བཅོས་སུ་དངོས་སུ་བསྟན་པ་ཆོས་
ཅན། རིགས་ཅན་གཞན་ཡང་མཚོན་པར་ནུས་ཏེ། ཁྱོད་ལ་བརྟེན་ནས་བར་གྱི་དོན་དྲུག་ཅུ་རེ་
བརྒྱད་ཀྱི་ས་མཚམས་ཀྱང་ཕལ་ཆེར་དེ་དང་འདྲ་བར་མཚོན་ནུས་པའི་ཕྱིར། གསུམ་པ་ནི།
ཤེས་རབ་ཀྱི་ཕ་རོལ་དུ་ཕྱིན་པ་སོགས་སོ། །
གཉིས་པ་མངོན་པར་རྟོགས་པ་དྲུག་ཏུ་བཤད་པ་ལ་གསུམ་ལས། མཚམས་སྦྱར་བ་ནི།
རྒྱས་པ་ལ་དགའ་བ་སོགས་སོ། །གཉིས་པ་རྩ་བ་ལ། ཤེས་རབ་ཕ་རོལ་ཕྱིན་པ་ནི། །དངོས་པོ་
དྲུག་གིས་ཡང་དག་བཤད། །མཚན་ཉིད་དེ་ཡི་ཞེས་སྦྱར་རོ། །འདིར་མཚན་ཉིད་ནི། མཚོན་
བྱེད་ཀྱི་ཆོས་སུམ་ཅུ་དང་། དེས་མཚོན་པར་བྱ་བའི་གཞི་ནི་མཁྱེན་པ་གསུམ་སྟེ། འདིར་དེའི་
ངོས་འཛིན་ནི་སུམ་ཅུ་པོ་སྐྱེ་མེད་དུ་རྟོགས་པའི་ཐོས་བསམ་གྱི་བློ་ལ་བྱེད་པར་འགྲེལ་པ་འདིའི་
གོང་འོག་ཀུན་ན་གསལ་ལོ། །ཇི་སྐད་དུ། ངོ་བོ་ཉིད་གང་མཚོན་བྱ་ཡང་། །ཞེས་འབྱུང་བ་ལྟར་
མཚན་གཞི་ལ་མཚན་ཉིད་ཀྱི་སྒྲས་བསྟན་ནོ། ། གསུམ་པ་འགྲེལ་པ་ནི། མངོན་པར་རྟོགས་པ་
བརྒྱད་ཀྱི་དང་པོར་འཇུག་པའི་ཡུལ་དུ་བསྟན་པའི་རྣམ་པ་ཐམས་ཅད་མཁྱེན་པ་ཉིད་ལ་སོགས་
པ་གཞི་ལམ་རྣམ་གསུམ་སྐྱེ་མེད་དུ་རྟོགས་པའི་ཐམས་ཅད་མཁྱེན་པ་ཉིད་གསུམ་ནི་ཆོས་ཅན།
མཚན་ཉིད་ཅེས་བྱ་སྟེ། མཚོན་བྱེད་སུམ་ཅུ་པོས་མངོན་པར་མཚོན་པའི་གནས་ཏེ་གཞི་ཉིད་
ཡིན་པའི་ཕྱིར། དེ་ཡང་སེམས་བསྐྱེད་སོགས་བཅུ་ནི་ཐེག་ཆེན་ཆོས་ཀྱི་རྣམ་པའི་གཙོ་བོ་ཡིན་
ལ༑ དེ་སྐྱེ་མེད་དུ་རྟོགས་པའི་རྣམ་མཁྱེན་དང་། གཉིས་པར་བསྟན་པའི་ལམ་གསུམ་ནི་སྤྱིར་
ལམ་གྱི་གཙོ་བོ་ཡིན་ལ། དེ་སྐྱེ་མེད་དུ་ཤེས་པའི་ལམ་ཤེས་དང་། གསུམ་པར་བསྟན་པའི་མི་
མཐུན་ཕྱོགས་དང་གཉེན་པོའི་དབྱེ་བ་ནི་ཐེག་པ་ཆེ་ཆུང་གཉིས་ཀའི་གཞིའི་གཙོ་བོ་ཡིན་ལ། དེ་
སྐྱེ་མེད་དུ་ཐོས་བསམ་གྱིས་ཤེས་པ་ནི་གཞི་ཤེས་སོ་ཞེས་ངོས་འཛིན་པ་ནི། མངོན་པར་རྟོགས་
-288-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
པ་བརྒྱད་ཀྱི་གོ་རིམ་ངེས་པའི་ཚེ་ཡིན་ལ། མཁྱེན་པ་གསུམ་པོ་ཉིད་ཀྱི་ལམ་རིམ་འཆད་པའི་ཚེ་
ནི༑ སངས་རྒྱས་ཀྱི་རྣམ་མཁྱེན་དང་། བྱང་ཆུབ་སེམས་དཔའི་ལམ་ཤེས་དང་། ཐེག་དམན་གྱི་
གཞི་ཤེས་ཏེ་གསུམ་པོ་ཉིད་ཆོས་སུམ་ཅུའི་སྦས་དོན་དུ་བཤད་པར་བྱ་བ་ཡིན་ནོ། །སྐྱེ་མེད་
གསུམ་པོ་ཐོས་བསམ་གྱིས་ཤེས་པའི་རྗེས་དེ་ནས་གསུམ་པོའི་རྣམ་པ་ཐམས་ཅད་མངོན་པར་
རྫོགས་པར་རྟོགས་པ་ནི་ཆོས་ཅན། ཐམས་ཅད་མཁྱེན་པ་ཉིད་གསུམ་གྱི་སྦྱོར་བ་ཡིན་ཏེ། སྐྱེ་
མེད་གསུམ་གྱི་ཤེས་རྣམ་ལ་ཤིན་ཏུ་གོམས་པས་རྟོགས་པ་ཕུལ་དུ་བྱུང་བར་འགྲོ་བའི་ཕྱིར།
དབང་དུ་བྱེད་པ་རྒྱུ་འབྲས་ཀྱི་རྗེས་དེ་ནས་མཐར་གྱིས་པའི་མངོན་པར་རྟོགས་པ་ནི་ཆོས་ཅན།
ཐམས་ཅད་མཁྱེན་པ་ཉིད་གསུམ་གྱི་གོ་རིམ་གྱི་གནས་སྐབས་ཡིན་ཏེ། སྔར་རྟོགས་པའི་སྐྱེ་
མེད་གསུམ་གྱི་རྣམ་པའི་དངོས་པོ་ངེས་པར་བྱ་བའི་ཕྱིར་དུ་སོ་སོ་བ་ཐོས་བསམ་དང་། མཐའ་
དག་རྣམ་རྩེའི་སྦྱོར་བ་དག་ཏུ་རྣམ་པར་བསྒོམས་པའི་དོན་གཞུང་སྲོང་བར་བྱེད་པས་སོ། །
མཐར་གྱིས་པའི་རྗེས་དེ་ནས་སྐད་ཅིག་མ་གཅིག་པའི་མངོན་པར་རྫོགས་པར་བྱང་ཆུབ་པ་ནི་
ཆོས་ཅན། ཐམས་ཅད་མཁྱེན་པ་ཉིད་གསུམ་གྱི་ཤེས་རྣམ་མཐར་ཐུག་པའི་གནས་སྐབས་ཡིན་
ཏེ༑ ཤེས་རྣམ་གསུམ་གྱི་རྣལ་འབྱོར་ཁྱད་པར་དུ་འགྲོར་མེད་པའི་སྦྱོར་བ་ཡིན་པས་སོ། །དེ་
ནས་ཆོས་ཀྱི་སྐུ་མཛད་པ་དང་བཅས་པ་ནི་ཆོས་ཅན། ཐམས་ཅད་མཁྱེན་པ་ཉིད་གསུམ་གྱི་ཤེས་
རྣམ་བསྒོམས་པའི་རྣམ་པར་སྨིན་པ་ཡིན་ཏེ། དེའི་འབྲས་བུ་མཐར་ཐུག་ཡིན་པས་སོ། །གལ་ཏེ་
ཡུམ་གསུམ་གྱི་བསྡུས་དོན་གཉིས་པ་འདི་ཚིག་དོན་ཡང་སྔ་མ་ལས་གཞན་དུ་བཤད་པ་ཡིན་
ནམ་ཞེ་ན། དེ་ལྟར་ན་སོགས་སོ། །
གསུམ་པ་བསྡུས་དོན་གསུམ་དུ་བཤད་པ་ལ་གསུམ་ལས། མཚམས་སྦྱར་བ་ནི། བར་
མ་ལ་དགའ་བ་སོགས་སོ། །རྩ་བ་ནི། ཤེས་རབ་ཕ་རོལ་ཕྱིན་པ་ནི། །དངོས་པོ་གསུམ་གྱི་ཡང་
དག་བཤད། །ཡུལ་ནི་ཞེས་སྦྱར་རོ། །བསྡུས་དོན་གསུམ་པོའི་ཁྱད་པར་ནི། བཤད་བྱ་མངོན་
-289-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་ཀྱི་རྐང་གྲངས་རྒྱས་བསྡུས་ཡིན་གྱི། འཆད་བྱེད་དོན་བདུན་ཅུའི་སྒོ་ནས་འཆད་དགོས་
པ་ལ་ཁྱད་པར་མེད་དོ། །དེ་བས་ན་གསུམ་པོའི་ཁྱད་པར་ནི། ལོ་ཙཱ་བ་ཆེན་པོས། མངོན་པར་
རྟོགས་པ་བརྒྱད་ཀྱི་ངོ་བོ་ངེས་པ་དང་། གོ་རིམ་ངེས་པ་དང་། གྲངས་ངེས་པ་ཡིན་ཞེས་གསུངས་
པ་ཉིད་ལེགས་སོ། །འགྲེལ་པ་ནི། བརྒྱད་ཀྱི་དང་པོར་བསྟན་པའི་ཐམས་ཅད་མཁྱེན་པ་ཉིད་
གསུམ་གྱི་ངོ་བོ་ཉིད་ཅེས་པའི་མིང་ཅན་རྣམ་མཁྱེན་ཡིད་བྱེད་དང་ལྡན་པས་སྐབས་དང་པོ་
གསུམ་དུ་བཤད་པའི་གཞི་ལམ་རྣམ་གསུམ་སྐྱེ་མེད་དུ་ཤེས་པའི་ཐོས་བསམ་གྱི་བློ་ནི་ཆོས་ཅན།
མདོ་དང་རྒྱན་གྱི་གདུལ་བྱ་ཡུམ་གྱི་རྣལ་འབྱོར་ལ་འཇུག་པའི་ཡུལ་དང་དེའི་རྒྱུ་ཡིན་ཏེ། ཁྱོད་
མེད་ན་དེ་དེ་ལ་འཇུག་པ་མི་འབྱུང་བའི་ཕྱིར། དེ་དེ་ལ་ཇི་ལྟར་རབ་ཏུ་སྦྱོར་ཞེ་ན། དེའི་འོག་ཏུ་
རྣམ་པ་ཐམས་ཅད་མངོན་པར་རྫོགས་པར་རྟོགས་པ་ལ་སོགས་པ་མངོན་པར་རྟོགས་པ་བཞི་ནི་
ཆོས་ཅན། སྦྱོར་བ་ཡིན་ཏེ། འཇུག་ཡུལ་དེ་ལ་གོམས་པར་བྱེད་པའི་རྣལ་འབྱོར་ཡིན་པའི་ཕྱིར།
དེའི་འོག་ཏུ་ཆོས་ཀྱི་སྐུ་ཕྲིན་ལས་དང་བཅས་པ་ནི་ཆོས་ཅན། འབྲས་བུ་ཡིན་ཏེ། དེ་ལྟར་གོམས་
པའི་རྣམ་སྨིན་མཐར་ཐུག་ཡིན་པས་སོ། །བསྡུས་དོན་གསུམ་པ་འདིའི་ཚིག་དོན་ཡང་སྔ་མ་
བཞིན་ནོ་ཞེས་འཆད་པ་ནི། དེ་ལྟར་ན་ཡུམ་ཐམས་ཅད་ཀྱི་སོགས་སོ། །དེ་ལྟར་བཤད་ཟིན་པ་
རྣམས་ཀྱི་ལམ་གྱི་རིམ་པ་མདོར་བསྡུས་པ་ནི་འདི་ཡིན་ཏེ། དངོས་པོ་བརྒྱད་པོ་ཀུན་ཚང་བའི། །
གོ་རིམ་ངེས་པར་འཆད་པ་ན། །སྐྱེ་མེད་གསུམ་པོ་ཐོས་བསམ་གྱིས། །ཤེས་པའི་བློ་ནི་འཇུག་
པའི་ཡུལ། །དེ་ལྟར་ཤེས་པའི་བློ་ཡི་རྒྱུན། །བསྒོམ་བྱ་ཤེས་རྣམ་ཞེས་བྱ་སྟེ། །དེ་གོམས་བྱེད་
པའི་རྣམ་འབྱོར་ནི། །སྦྱོར་བའོ་འབྲས་བུ་ཆོས་ཀྱི་སྐུ། །སྐྱེ་མེད་གསུམ་པོ་གང་ཞེ་ན། །ལེའུ་
གསུམ་པོར་བསྟན་པ་ཡི། །གཞི་དང་ལམ་དང་རྣམ་པ་གསུམ། །རང་བཞིན་མེད་པར་བཤད་
དེའོ། །བཤད་པ་དེ་ཡང་གདམས་ངག་དང་། །ངེས་འབྱེད་ཆ་མཐུན་རྣམ་བཞི་དང་། ། རྟོག་པ་
རྣམ་བཞིའི་གཉེན་པོར་ནི། །མདོ་དང་རྒྱན་ལས་གསུངས་དེ་ཡིན། །མཁྱེན་གསུམ་ངོས་འཛིན་
-29{j-



གྲགས་ཆེན་བཅོ་བརྒྱད་ཀྱི་མངོན་རྒྱན་པ་ཤཱཀ་འགྲེལ་སྐོར་བཞུགས། ༼༤༧
རྣམ་གཉིས་ཏེ། །རྣམ་གསུམ་སྐྱེ་མེད་ཤེས་བློ་དང་། མཚོན་བྱེད་ཆོས་ཚན་སུམ་ཅུ་ཡི། །སྦས་
དོན་མཁྱེན་པ་གསུམ་དངོས་སོ། །མཁྱེན་པ་གསུམ་པོ་ཁོ་ན་ཡིན། །ལམ་རིམ་འཆད་ཚེ་རྣམ་
ཀུན་མཁྱེན། །འབྲས་བུ་ཉིད་དང་ལམ་ཤེས་རྒྱུ། །གཞི་ཤེས་བལྟས་ནས་འདའ་བྱར་བཤད། །
སྦྱོར་བ་བཞི་པོ་ཁོ་ན་ཡི། །ལམ་རིམ་མི་མཐུན་ཕྱོགས་སྤོང་དང་
། །ཡོན་ཏན་བསྒྲུབ་པའི་རྣལ་
འབྱོར་ལ། །གཉིས་ཚན་གཉིས་སུ་ཕྱེ་ནས་བཤད། །ལེའུ་དང་པོ་ཁོ་ན་ཡི། །ལམ་རིམ་སེམས་
བསྐྱེད་སོགས་བཅུ་པོ། །ཉམས་ལེན་ལམ་དུ་བྱས་པ་ལས། །འབྲས་བུ་རྣམ་མཁྱེན་སྦས་པའི་
དོན། །མཉམ་ རྗེས་ གཉིས་སུ་ཡེ་ཤེས་དང་། །བསོད་ནམས་ཚོགས་ཆེན་སོག་པའི་ཚུལ། །
གཉེན་པོའི་ཚོགས་དང་ས་རྣམས་ཀྱི། །ཡོངས་སྦྱོང་སྐབས་སུ་བཤད་པ་ཡིན། །ལེའུ་གཉིས་
པར་ཉན་རང་གི །ས་ལ་ཤེས་མཐོང་གིས་བལྟས་ནས། །འདའ་བྱ་ཐེག་ཆེན་ལམ་གཉིས་པོ། །
མངོན་དུ་བྱ་བའི་ཚུལ་གྱིས་བཤད། །ཟག་བཅས་སྒོམ་ལམ་རྣམ་གསུམ་པོས། །བསོད་ནམས་
ཚོགས་བསགས་རྣམ་དག་གི །སྒོམ་ལམ་ཡེ་ཤེས་ཚོགས་བསགས་པའི། །འབྲས་བུ་རྣམ་དག་
ཤིན་ཏུ་བ། །ལེའུ་གསུམ་པར་མཐའ་གཉིས་ལ། །མི་གནས་ཤེས་རབ་ཕ་རོལ་ཕྱིན། །ལེའུ་དང་
པོའི་རྣམ་མཁྱེན་གྱི། ། ཉེ་རྒྱུར་བཤད་པས་གོལ་ས་ཤེས། །ལེའུ་བཞི་པའི་ཐོག་མར་ནི། །སྦྱོར་
བའི་རྣམ་གཞག་ཀུན་བཤད་ནས། །རྣམ་རྫོགས་སྦྱོར་བ་སྐྱེས་པ་ཡི། །ཐོག་མའི་ས་མཚམས་
ཐར་ཆ་མཐུན། ། སྦྱོར་མཐོང་སྒོམ་གསུམ་རྗེས་ཐོབ་ཏུ། །བསོད་ནམས་ཚོགས་ཆེན་སོག་པ་
དང་། །སྲིད་ཞི་མཉམ་ཉིད་སོགས་གསུམ་པོས། །ཡེ་ཤེས་ཚོགས་ཆེན་ལེགས་པར་བཤད། །
ལེའུ་ལྔ་པར་རྟགས་སོགས་ཀྱིས། །བསོད་ནམས་ཚོགས་ལ་འཇུག་པ་དང་། །མཐོང་སྒོམ་བར་
ཆད་མེད་རྩེ་གསུམ། །སྒྲིབ་ཀུན་སེལ་བའི་གཉེན་པོར་བཤད། །མཐར་གྱིས་སྦྱོར་བའི་ཆོས་
བཅུ་གསུམ། །ས་བཅུའི་ རིམ་པས་གོམས་གྱུར་ཚེ། །རྒྱུན་མཐའི་སྐད་ཅིག་གཅིག་ལ་ནི། །
ཆོས་ཀུན་མངོན་པར་བྱང་ཆུབ་པའོ། །དེ་ནས་གཞན་ཡང་བཤད་བྱ་བ། །མངོན་པར་རྟོགས་
-291 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
པའི་རྒྱན་གཞུང་ན། །ཆོས་ཀུན་ངོ་བོས་སྟོང་པའི་ཚུལ། །ཀླུ་སྒྲུབ་གཞུང་བཞིན་བཤད་པ་མེད།།
ཀླུ་སྒྲུབ་གཞུང་དང་སྔགས་གཞུང་ན། །བྱམས་པའི་གཞུང་ལས་གསུངས་པ་ཡི། །གཉིས་མེད་
ཡེ་ཤེས་རང་རིག་པ། །ངེས་པའི་དོན་དུ་བཤད་པ་མང་
། །མངོན་རྟོགས་རྒྱན་དུ་རྫོགས་པ་དང་།།
མ་རྫོགས་གཉིས་སུ་ཆོས་ཀུན་བསྡུས། །རྒྱུད་བླར་ཆོས་ཀུན་འདུས་བྱས་དང་། །ཡང་དག་
མཐའ་ཞེས་གཉིས་སུ་འདུས། །དབུས་མཐའ་སོགས་སུ་ཡོངས་གྲུབ་དང་། །ཀུན་བརྟགས་དག་
ཏུ་ཆོས་ཀུན་བསྡུ། །ཆོས་ཀྱི་དབྱིངས་ལས་མ་གཏོགས་པའི། །ཆོས་གཞན་ཡོད་པ་མ་ཡིན་ཞིང་།།
ཆོས་དབྱིངས་ཁོ་ན་དམ་པའི་དོན། ། ཡིན་པ་བྱམས་ཆོས་སྤྱི་ཡི་ལུགས། །རྒྱན་འདིར་གཟུང་
འཛིན་གཉིས་བཀག་པའི། །ཡེ་ཤེས་ཁོ་ན་བསྒོམ་བྱ་དང༌། །སྒོམ་བྱེད་སྦྱོར་བའི་ངོ་བོ་དང་། །
སྒྲིབ་ཀུན་སེལ་བའི་གཉེན་པོར་ནི། །རྣམ་དག་སྒོམ་ལམ་འཆད་གཞུང་དུ། འཇལ་དང་གཞལ་
བྱ་མཉམ་ཉིད་དང༌། ། བར་ཆད་མེད་རྩེ་འཆད་གཞུང་དུ། །གཟུང་འཛིན་གཉིས་ བྲལ་ཉིད་
བཤད་དང་། །ཐེག་ཆེན་སྦྱོར་བའི་ངོས་འཛིན་དུ། །མི་གནས་སྦྱོར་དང་མི་སྦྱོར་བའི། །སྦྱོར་བ་
ཟུང་དུ་འཇུག་པ་ལས། །གཞན་པའི་རྣལ་འབྱོར་བཤད་པ་མེད། །གཟུང་འཛིན་གཉིས་པོ་
ཁེགས་པ་ན། །མ་ཁེགས་མཚན་འཛིན་རྟོག་པ་ཡི། །ས་བོན་བག་ལ་ཉལ་བཅས་པ། །ཅི་ཡང་
ཡོད་པ་མ་ཡིན་ཏེ། །འཛིན་པ་ས་བོན་དང་བཅས་པ། །བཀག་པས་ཤེས་སྒྲིབ་ཀུན་ཁེགས་ཕྱིར།།
སློབ་དཔོན་ཟླ་བ་གྲགས་པས་ཀྱང་། །གཟུང་འཛིན་གཉིས་སྣང་བག་ཆགས་ལས། །ཕྲ་བའི་
ཤེས་སྒྲིབ་མེད་པར་ནི། །འཇུག་པའི་རང་འགྲེལ་ཉིད་དུ་གསུངས། །ཁྱད་པར་རྒྱལ་སྲས་སེང་
གེ་བཟང་། །མཐའ་བྲལ་གཏན་ལ་འབེབས་པའི་ཚེ། །བྱམས་པའི་གཞུང་དང་ཀླུ་སྒྲུབ་གཞུང་།།
གཉིས་ཀ་བསྡུས་ནས་འཆད་པ་ནི། །རྣལ་འབྱོར་ས་བཞིའི་སྐབས་ན་གསལ། །དེས་བྱས་བྱས་
པ་ མིན་མཐོང་ཞེས། །གསུང་ བ་ དོན་དམ་བདེན་མེད་དུ། །སྒྲུབ་བྱེད་མ་ གསུངས་ པ་ལ་
དགོངས། །དེ་མ་གསུངས་ཀྱང་དེར་འཛིན་པའི། །འཛིན་པ་མཐའ་དག་རང་སྟོང་དུ། །གྲུབ་པ་
-92-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
ཉིད་ཀྱིས་ཁེགས་པའི་ཕྱིར། །སྒྲིབ་ཀུན་སེལ་བའི་གཉེན་པོ་ནི། །མ་ཚང་མེད་པ་བྱམས་པའི་
གཞུང་། །ཞེས་སྦྱར་བ་ཡིན་ནོ།། །། །
༈ གསུམ་པ་བཤད་པ་མཐར་ཕྱིན་པའི་བྱ་བ་ལ་ལྔ་སྟེ། ཡུམ་གསུམ་པོ་བརྗོད་བྱ་
གཅིག་ཏུ་བསྟན་པ། འགྲེལ་པ་འདི་ཇི་ལྟར་བརྩམས་པའི་ཚུལ། དེ་ལྟར་བརྩམས་པའི་དགེ་བ་
བྱང་ཆུབ་ཏུ་བསྔོ་བ། ནོངས་པའི་དོན་ལ་བཟོད་པར་གསོལ་བ། ཡུམ་དོན་རྟོགས་པའི་དུས་
བརྗོད་ནས་དགའ་བ་བསྒོམ་པའོ། །དང་པོ་ནི། བསྟན་བཅོས་འདིར་ཡུམ་གྱི་མདོའི་བསྡུས་
དོན་གསུམ་བཤད་པ་དེ་ཡུམ་རྒྱས་འབྲིང་བསྡུས་གསུམ་དང་སོ་སོར་སྦྱོར་དགོས་པ་ཡིན་ནམ་
ཞེ་ན། མཁས་པ་ཤེས་རབ་ཅན་རྣམས་ཀྱིས་ཡུམ་གསུམ་པོ་ཀུན་ལའང་རེ་རེ་ཞིང་སྦས་དོན་
མངོན་རྟོགས་ཀྱི་དོན་བསྡུས་པ་ནི་བཤད་ཟིན་པ་གསུམ་པོ་དེ་ཙམ་དུ་ཤེས་པར་བྱ་སྟེ། དེ་ལྟ་མ་
ཡིན་པར་སྦས་དོན་མངོན་རྟོགས་དང་དངོས་བསྟན་སྟོང་ཉིད་ཀྱི་དོན་ལ་རྒྱས་བསྡུས་ཀྱི་ཁྱད་
པར་ཡོད་ན། བསྟན་བཅོས་འདིའམ་མདོ་བརྒྱད་སྟོང་པས་ཡུམ་རྒྱས་བསྡུས་ཐམས་ཅད་ཀྱི་
དངོས་སྦས་ཀྱི་རིམ་པ་མ་ལུས་པ་ལེགས་པར་བསྡུས་པ་མ་ཡིན་པར་ཐལ་བས་སོ། །འོ་ན་མདོ་
ལ་རྒྱས་བསྡུས་འབྱུང་བ་ཅི་ཞེ་ན། ཡུམ་གསུམ་པོ་དེ་ལ་ཚིག་བསྡུས་པ་ལ་སོགས་པའི་རབ་ཏུ་
དབྱེ་བས་ཁྱད་པར་ཡོད་པ་ཁོ་ནར་ཟད་དེ། ལ་ལ་ཞེས་པ་བརྒྱད་སྟོང་པ་ལས་དངོས་སྦས་ཀྱི་
དོན་ཙམ་ཞིག་ཚང་བ་དང་། གཞན་བར་མ་ལས་ཚིག་ཀྱང་ཚང་བ་དང་། གཞན་རྒྱས་པ་ལས་
དོན་དེ་དག་སྟོན་བྱེད་ཀྱི་ཚིག་རེ་རེ་ཡང་མིང་གི་རྣམ་གྲངས་དུ་མའི་སྒོ་ནས་བསྟན་པས་སོ། །
གཉིས་པ་ནི་བྱས་སོ་ཞེས་པ་བཤད་པའི་གཞི། ལས་སུ་བྱ་བ་གང་ན། རྒྱན་གྱི་ཚིག་ལེའུར་བྱས་
པའི་འགྲེལ་པ་དོན་གསལ་བ་འདི་ནིའོ། །བྱེད་པ་པོ་གང་གིས་ན་སེང་གེ་བཟང་པོས་སོ། །དུས་
ནམ་གྱི་ཚེ་ན་སློབ་དཔོན་རང་གི་མཁན་པོ་ཡང་དག་རྣམ་སྣང་མཛད་དང་། བླ་མ་བཟང་པོ་རྗེ་
བཙུན་མ་ཕམ་པ་ལ་ཕྱག་འཚལ་ནས་སྣང་བ་ཐོབ་པ་དེའི་ཚེ་ནའོ། །ཚུལ་ཇི་ལྟར་ན། འཕགས་
-293-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་རྣམ་པར་གྲོལ་སྡེ་ཡི་མཐུ་ཡིས་མདོ་དང་། རྒྱན་གྱི་དངོས་སྦས་གྱི་དོན་དབུ་མར་གནས་པ་དེ་
མཐོང་བའི་སྒོ་ནས་སོ། །གལ་ཏེ་འགྲེལ་པ་འདིའི་དགོངས་པ་བསྟན་བཅོས་འདི་ཡུམ་གསུམ་
ཆར་གྱི་རྒྱན་དུ་རྟོགས་པ་དེ་ཡིན་ན་མདོ་དང་། རྒྱན་ཚིག་རེ་རེ་ནས་སྦྱོར་བ་རིགས་སོ། །ཞེ་ན།
མདོའི་ཚིག་དང་བསྟན་བཅོས་ཀྱི་ངག་སོགས་རེ་རེ་ནས་སྦྱོར་བར་མ་བྱས་ཀྱང་མི་རྟོགས་པའི་
སྐྱོན་མེད་དེ། དེ་ལྟར་སྦྱོར་བ་གོ་སླ་བའི་ཕྱིར། གོ་སླ་ན་འཕགས་པས་ཡུམ་གསུམ་ཆར་གྱི་རྒྱན་
དུ་མི་རྟོགས་པ་ཅི་ཞེ་ན། ཇི་སྐད་དུ། སྟོང་ཕྲག་ཉི་ཤུ་ལྔ་པའི་མན་ངག་གི་བསྟན་བཅོས་ཞེས་
ཟུར་གཏོད་པས་སོ། །དེ་ལྟར་མཛད་པ་ཡང་རྒྱས་བསྡུས་གཉིས་ན་རྒྱན་དང་སྦྱོར་རྒྱུ་མེད་པ་མང་
ལ༑ ཡུམ་བར་མ་ལ་དེ་ལྟ་བུའི་སྐྱོན་མེད་པར་དགོངས་སོ། །གསུམ་པ་ནི། ཐོབ་པར་ཤོག་ཅེས་
པ་བཤད་པའི་གཞི། ཅི་ཞིག་ན་བདེ་བར་གཤེགས་པ་ཤེས་རབ་སྟེ་ཆོས་ཀྱི་སྐུའོ། །སུ་ཞིག་གིས་
ན་རྩོམ་པ་པོ་བདག་དང་སྐྱེ་བོ་ཐམས་ཅད་ནིའོ། །འདི་ནི་སྨོན་ལམ་ཡིན་ལ། ཐམས་ཅད་ཀྱི་
ཆེད་དུ་ནི་ཞེས་སྦྱར་ན་བསྔོ་བའོ། །རྒྱུ་གང་ལས་ཤེ་ན། འགྲེལ་པ་དེ་སྡེབས་པ་ལས་བྱུང་བའི་
དགེ་བ་རྩོམ་པ་པོ་བདག་གིས་གང་ཐོབ་པ་དེ་ཡིས་སོ། །བཞི་པ་ནི། མདོ་དང་རྒྱན་གྱི་དོན་
མངོན་སུམ་དུ་རྟོགས་ནས་འགྲེལ་པ་འདི་བརྩམས་པ་ཡིན་ནམ་ཞེ་ན། བདག་ཉིད་ཆེན་པོ་
འཕགས་པ་བྱམས་པའི་བློའི་སྤྱོད་ཡུལ་དུ་གྱུར་པའི་བསྟན་བཅོས་ཀྱི་དོན་སྟོང་པ་ཉིད་དང་
མངོན་པར་རྟོགས་པ་བརྒྱད་དོན་བདུན་ཅུ་དང་བཅས་པ་ནི་གང་ཞིག་ཡིན་ཞེས་འདྲི་ན། དོན་
གསལ་རྩོམ་པ་པོ་བདག་གི་མངོན་སུམ་གྱི་སྤྱོད་ཡུལ་ནི་མ་ཡིན་ཏེ། དེ་དང་དེ་དག་མངོན་སུམ་
དུ་རྟོགས་པའི་ཤེས་རབ་མི་གསལ་བས་བསྟན་བཅོས་འདིའི་དོན་ཀུན་མངོན་སུམ་ལས་ཕྱི་
རོལ་དུ་གྱུར་པ་བདག་གི་མངོན་སུམ་གྱི་སྤྱོད་ཡུལ་གང་ན་ཞིག་ཡིན་ཏེ་མ་ཡིན་པའི་ཕྱིར་རོ། །མ་
ཡིན་པ་འོན་ཀྱང་དོན་གསལ་རྩོམ་པ་པོ་བདག་གིས་འབད་ནས་བགྱིས་པའི་འགྲེལ་པ་འདིའི་
ནོངས་པ་གང་ཡོད་པ་ལ་སྐྱེ་བོ་མཁས་པ་སྟོང་པ་ཉིད་དང་། མངོན་རྟོགས་ཀྱི་རིམ་པ་མངོན་སུམ་
-294-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
དུ་གཟིགས་པ་རྣམས་ཀྱིས་བཟོད་པར་མཛད་དགོས་ཏེ། རང་གི་རྟོགས་པ་འཕེལ་བ་དང་།
གཞན་མདོ་དང་རྒྱན་ལ་འཇུག་པའི་དོན་གྱི་ངོར་དད་པ་དང་བརྩོན་འགྲུས་དྲག་པོས་བྱས་པའི་
ཕྱིར། ལྔ་པ་ནི། ཡུམ་དོན་མངོན་སུམ་དུ་མ་མཐོང་ན་འགྲེལ་པ་རྩོམ་པར་མི་རིགས་ཤིང་། སླར་
འབད་ནས་སློབ་པར་རིགས་སོ་ཞེ་ན། ཡུམ་གྱི་ཚིག་དོན་ལ་སླར་ཡང་བསླབ་པར་བྱ་བའི་དུས་
མ་ཡིན་ཏེ། མདོ་དང་རྒྱན་གྱི་གཞུང་ལུགས་མང་པོ་ན་འདོན་པ་སྣ་ཚོགས་པ་སྟེ་མི་མཐུན་པ་
དག་གིས་དུབ་པར་གྱུར་པའི་རྩོམ་པ་པོ་བདག་གིས་ཐེ་ཚོམ་མེད་པའི་ཞུས་དག་རྙེད་པ་ན་ངལ་
བསོ་བའི་གནས་སུ་གྱུར་པའི་ཕྱིར། འགྲེལ་པ་རྩོམ་པར་ཡང་རིགས་ཏེ། རབ་ཏུ་ངོ་མཚར་བའི་
དོན་གྱིས་ན་ཀྱེ་མ་ཤེས་རབ་ཀྱི་ཕ་རོལ་དུ་ཕྱིན་པ་རྒྱས་འབྲིང་བསྡུས་པ་དེ་དག་གི་ལུགས་མངོན་
པར་རྟོགས་པའི་རྒྱན་གྱིས་ཇི་ལྟར་བཤད་པ་བཞིན། འདི་སྔོན་གྱི་དུས་ཡུན་རིང་མོ་ཞིག་ནས་
ཐོས་བསམ་གྱི་ཤེས་རབ་སྦྱངས་པ་མཐར་ཕྱིན་པའི་སྟོབས་ཀྱིས་མཐོང་བ་ཡིན་པའི་ཕྱིར། རྩོམ་
པ་པོའི་མཚན་སྨོས་པ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་སོགས་ཏེ་རྫོགས་སོ་ཞེས་པའི་དོན་ནི་
ཟད་པའི་དོན་མ་ཡིན་ཏེ། ཡང་དག་པར་རྟོགས་སོ་ཞེས་པའི་དོན་ཏོ། ། གསུམ་པ་འགྱུར་
མཐར་ཕྱིན་པ་ནི་རྒྱ་གར་གྱི་མཁན་པོ་སོགས་ཏེ། སྔོན་གྱི་དུས་སུ་དེ་ལྟར་འགྱུར་བ་བཤད་པའི་
རྒྱུན་ཆ་མཐུན་ཙམ་ཡོད་པ་ལས། ཕྱི་དར་གྱི་དུས་སུ་དཔལ་གོ་མི་སོགས་ཏེ། འཇམ་དཔལ་རྩ་
བའི་རྒྱུད་དང༌། མགོན་པོ་མངོན་བྱུང་གི་རྒྱུད་ལས་ལུང་བསྟན་བརྙེས་པ་ལོ་ཙཱ་བ་ཆེན་པོ་བློ་ལྡན་
ཤེས་རབ་ཀྱིས་བཤད་ཉན་གྱི་སྒོ་ནས་ལེགས་པར་གཏན་ལ་ཕབ་པའོ།། །།
༈ སྭསྟི། ཚོགས་གཉིས་རྩེར་སོན་ཡང་དག་རྫོགས་སངས་རྒྱས། །སྐུ་གསུམ་མངོན་
གྱུར་རྒྱལ་ཚབ་མི་ཕམ་མགོན། །ཕྲིན་ལས་དབང་ཕྱུག་འཕགས་པ་ཐོགས་མེད་ཞབས། །ཤིང་
རྟའི་སྲོལ་འཛིན་མཁས་མཆོག་དབྱིག་གི་གཉེན། །མ་ཕམ་བྱམས་པའི་གཞུང་ཆེན་འདི་མེད་ན།།
རྒྱལ་ཡུམ་རྒྱ་མཚོའི་མངོན་རྟོགས་སུ་ཡིས་ལོངས། །ཐོགས་མེད་ཞབས་ཀྱི་རྫུ་འཕྲུལ་དེ་མེད་ན།།
-295-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ལྔ་འཛམ་གླིང་སྐྱེ་བོ་སུ་ཡིས་མཐོང་། །དོན་མང་ཚིག་ཉུང་ལྡན་པའི་སྡེབ་ལེགས་མཁན།།
དབྱིག་གཉེན་ཞབས་ཀྱིས་བསྟན་བཅོས་མ་མཛད་ན། །མདོ་རྒྱུད་ཀུན་གྱི་མངོན་རྟོགས་ལ་
འཇུག་པའི། །མི་ཕམ་མགོན་པོའི་བཤད་སྲོལ་གང་གིས་འཛིན། །དེ་ནས་འཕགས་པའི་མཚན་
ཅན་གྲོལ་སྡེ་ཡིས། །མངོན་རྟོགས་རིམ་ཀུན་རྒྱན་གཞུང་ཇི་བཞིན་ལ། །མཚན་འཛིན་མ་ལུས་
འགོག་པའི་རིགས་པ་ནི། །རང་སྟོང་ཚུལ་དེ་མདོ་དོན་ཡིན་པར་དགོངས། །དངོས་སྨྲའི་གླང་
ཆེན་རིང་ནས་ཁྲོས་པ་ལ། །འཇིགས་མེད་སེང་གེ་བཟང་པོའི་འགྲེལ་པ་ཡིས། །རང་རང་ངོ་
བོས་སྟོང་པའི་ཐོས་བསམ་དང་། །གཟུང་འཛིན་གཞན་གྱིས་སྟོང་པའི་སྒོམ་བྱུང་བཤད། །
ལུགས་འདི་ཀུན་གྱིས་ཤེས་ན་ངོ་མཚར་ཏེ། །གཞན་གྱིས་མ་བཤད་གྱུར་ན་ཡི་རང་བྱོས། །ཟླ་
གྲགས་ཀུན་ཏུ་བཟང་པོའི་མཚར་སྡུག་གིས། །དགེ་བསྙེན་ཟླ་བའི་ཁེངས་པ་བསྐྱུངས་མིན་
ནམ། །མཚན་འཛིན་ས་བོན་འགོག་པའི་རིགས་པ་ནི། །ཐོགས་མེད་གཞུང་དུ་མ་ཚང་མིན་མོད་
ཀྱང་། །མཐར་འཛིན་འགོག་དང་མཐའ་བྲལ་བསྒྲུབ་པ་ཡི། །རིགས་ཚོགས་བརྒྱ་ཕྲག་བརྒྱ་
ལྡན་སྤྱི་བོས་ལེན། །སྒོམ་བྱུང་བློ་ཡིས་ཉམས་སུ་མྱོང་བྱའི་ཡུལ། །བྱམས་པའི་གཞུང་གསུམ་
དག་ནས་གང་གསུངས་པ། །མཐའ་ཡས་རྒྱུད་སྡེའི་ཚོགས་ནས་གསལ་བའི་ཕྱིར། །ཐོགས་
མེད་ཞབས་ཀྱི་གཞུང་བཞིན་འདི་ན་དགེ །རྩོད་བྲལ་ངོ་བོ་ཉིད་མེད་སྨྲ་བའི་གཞུང་། །རྩོད་ལྡན་
ཆོས་དང་བྱམས་པའི་གཞུང་གསུམ་པོ། །སེམས་ཙམ་སུ་སྨྲའི་ཆོས་སྤོང་འཇིགས་པ་ལས། །
རྣམ་ཐར་ཆོས་སྒོ་ཤིང་རྟའི་སྲོལ་གསུམ་པ། །གང་འདིར་ངེས་དོན་གསུང་རབ་མ་ལུས་པའི། །
ལྷུན་པོ་འདེགས་མཁས་གསེར་གྱི་ནོར་འཛིན་དང་། །ཐེག་ཆེན་ཆུ་བོ་བསྡུད་པའི་རྒྱ་མཚོ་དང་།།
ལེགས་བཤད་ཆར་ཆེན་འབེབས་པའི་སྤྲིན་ཕུང་ཡིན། །ཤེར་ཕྱིན་བསྟན་པ་སྔ་བར་ནམ་ལངས་
པའི། །དུས་འདིར་སྟོང་ཉིད་ནམ་མཁའི་སྔོ་སངས་མ། །མངོན་རྟོགས་ཚ་ཟེར་འབར་བ་སྤྱན་
འདྲོངས་པ། །རྟ་བདུན་རྒྱལ་པོའི་ཁ་ལོ་པ་དེ་བཞིན། །ཡང་ན་ངན་རྟོག་རྦ་ཀློང་འཁྲུག་པ་ཡི།།
-296-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
ཆུ་གཏེར་དབུས་ཀྱི་ཉེས་བཤད་བྱེད་པོའི་ཚོགས། །ཆོས་དབྱིངས་ཞི་བའི་མལ་དུ་ཉལ་བ་ན།།
ལེགས་བཤད་གོ་སྐབས་ཡངས་པར་ཕྱེ་མིན་ནམ། །ཐུབ་དབང་ཆོས་ཀྱི་འཁོར་ལོ་རྩིབས་སྟོང་
པ༑ ༑འཛིན་མཛད་འཇིག་རྟེན་མེས་པོའི་ཐུགས་མཚོ་ལ། །སྲིད་གསུམ་དྲི་མ་འཁྲུད་པའི་དག་
བྱེད་མཁན། །ལམ་གསུམ་ཅན་དེ་ རིགས་པར་ ཕབ་པ་ན། །རྨོངས་དང་ཆགས་ཁྲོ་རལ་པ་
དམར་པོའི་ཁུར། །འཛིན་བྱེད་གནས་སུ་ཡུན་རིང་འཁྱམས་གྱུར་པ། །དྲང་སྲོང་ལེགས་བཤད་
མཁན་པོའི་མགྲིན་པར་བསྡུས། །གངས་ཅན་ལྗོངས་ཀྱི་མ་དྲོས་མཚོར་ལྷུང་བ། །འབབ་སྲོལ་
ཕྱོགས་བརྒྱར་སྤྲོས་པའི་རྣམ་དཀར་གྱིས། །འཕྲོག་བྱེད་རྐང་པའི་དུག་ཆེན་བཀྲིས་དེ་ལྟར།།
སྲིད་གསུམ་མ་རྣམས་ཀུན་གྱི་རུས་བུ་ལ། །རིང་ནས་ཞེན་པའི་དྲི་མ་དག་གྱུར་ཅིག།འགྲེལ་
མཛད་གཞན་གྱི་ཐུགས་ལ་མ་ཤར་བའི། །རྣམ་པར་འགྲེལ་གང་འདིར་འབྱུང་མ་ཡིན་མོད།།
རི་རབ་ལྷུན་པོའི་ཟུར་ཕུད་ཁང་སྐྱིབས་ན། །རི་མཚོ་གླིང་གི་ཡ་མཚན་ལྟད་མོ་ནི། །སྔོན་ཆད་མི་
གསལ་འཇམ་དཔལ་གྲགས་པའི་གསུངས། །པད་དཀར་འཛིན་དེས་གསལ་བར་བྱས་མིན་
ནམ། །ལུས་མེད་ཀྱིས་བརྩེན་གངས་ཅན་འགྲོ་བ་འདི། །ཡིད་སྲུབས་ཀྱིས་བསྟན་ལམ་དུ་སོང་
བ་ན། །མཆོད་སྦྱིན་བརྒྱ་པའི་རྣམ་དཔྱོད་རྩལ་གཅིག་གིས། །བདུད་ཀྱི་རྒྱལ་མཚན་རིགས་
པར་བསྙལ་མིན་ནམ། ། བསྟན་བཅོས་དཔག་བསམ་ལེགས་བཤད་འབྲས་བུ་ཅན། །མི་ཟད་
འཆི་མེད་བདུད་རྩིའི་འབབ་ངོགས་མཆོག།མི་ཕམ་རྒྱལ་བའི་དྲུང་དུ་མཆོད་པ་འབུལ། །འགྲོ་
ཀུན་ཐུགས་རྗེའི་ཕྱག་གིས་བཟུང་དུ་གསོལ། །ཞེས་མངོན་པར་རྟོགས་པའི་རྒྱན་འགྲེལ་པ་དོན་
གསལ་བ་དང་བཅས་པའི་རྣམ་བཤད་ཤིང་རྟའི་སྲོལ་ཆེན་རྣམ་གསུམ་བསྒྲུབ་པ། རྣམ་ཐར་
ཆོས་ཀྱི་སྒོ་གསུམ་རབ་ཕྱེ་ཞེས་བྱ་བ་འདི་ནི་ཤར་མི་ཉག་གི་སྡེ་སྣོད་འཛིན་པ་ཤེས་རབ་བཟང་
པོ་དང་། བྱམས་མགོན་ཆོས་ཀྱི་མཛོད་འཛིན་ཞེས་བྱ་བས་གསོལ་བ་ནན་གྱིས་བཏབ་པའི་ངོར་
བགྱིས་ནས། བྱམས་པ་དང་འབྲེལ་བའི་ཆོས་སྡེ་ཉི་ཤུའི་བརྒྱུད་འཛིན་དཔལ་ཤཱཀྱ་མཆོག་ལྡན་
-297-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དྲི་མེད་ལེགས་པའི་བློས། དོན་གྲུབ་ཅེས་པ་ས་མོ་ལུག་གི་ལོ་ཁྲུམས་ཀྱིས་ཉ་གང་བ་ཕྱོགས་དང་
པོའི་བཟང་པོའི་ཐོག་མ་ལ། གསེར་མདོག་ཅན་ཞེས་བྱ་བའི་ཆོས་ཀྱི་གྲྭ་ཡངས་པོའི་དབུས།
མཉན་དུ་ཡོད་པའི་གཙུག་ལག་ཁང་དུ་རྫོགས་པར་སྦྱར་བའི་ཡི་གེ་པ་ནི་བློ་བཟང་ཆོས་ཀྱི་རྒྱལ་
མཚན་ནོ། །མངྒལཾ།། །།
-298-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
༄༅། །ཐལ་འགྱུར་གྱི་ཕྲེང་བ་ངག་གི་དབང་པོའི་རྡོ་རྗེ་
ཞེས་བྱ་བ་བཞུགས་སོ། །
པཎ་ཆེན་ཤཱཀྱ་མཆོག་ལྡན་གྱིས་མཛད།
༄༅། །ཤེས་རབ་ཀྱི་ཕ་རོལ་དུ་ཕྱིན་པའི་མན་ངག་གི་བསྟན་བཅོས་མངོན་པར་རྟོགས་
པའི་རྒྱན་འགྲེལ་པ་དང་བཅས་པའི་དཀའ་བའི་གནས་ལ་རིགས་པ་དང་མི་རིགས་པའི་ཚུལ་རྣམ་
པར་འབྱེད་པ་ངག་གི་དབང་པོའི་རྡོ་རྗེ་ཞེས་བྱ་བ། སྨྲ་བ་རྣམས་ཀྱི་མཆོག་ཐམས་ཅད་མཁྱེན་པ་
ལ་ཕྱག་འཚལ་ལོ། །ཐལ་ངག་དབང་པོའི་རྡོ་རྗེ་ཁྲོས་པ་ལས། །ཚིག་གི་སྲུབ་ཤིང་འཛིན་པའི་
དཔལ་ཡོན་གྱིས། །ཀུན་ནས་དྲེགས་པའི་གཞུ་རྒྱལ་དཔུང་ཚོགས་བཞི། །ཕྱེ་མར་འཐག་མཁས་
ལྷག་པའི་ལྷ་དེས་སྐྱོངས། །སུན་འབྱིན་སྨྲ་བའི་ཁྱུ་མཆོག་རྒྱལ་མཚན་རྩེར། །ཞབས་བསྟེན་རྡུལ་
གྱི་ཕྲེང་བས་གར་མཛད་ཅིང་། །བློ་གསལ་དབང་པོ་སྟོང་གི་མགྲིན་པ་ལ། །རིགས་པའི་ལྕེ་བརྒྱ་
སྩོལ་བའི་བླ་མ་རྣམས། །སྙིང་གི་པདྨར་གུས་པས་བསྟེན་བཞིན་དུ། །རྒྱ་ཆེན་ཤེས་བྱའི་གནས་
རྣམས་མ་ལུས་པ། །རྣམ་དཔྱོད་ རལ་པར་རིང་དུ་གོམས་པ་ལས། །རིགས་དང་རིགས་མིན་
འབྱེད་པའི་མཐུ་གྲུབ་པས། །རང་བཟོས་སྒྲུབས་པའི་གཞན་གཞུང་འཇིག་མཁས་ཤིང་། །དགོས་
དཔྱོད་མེད་པར་ཞེན་པས་ལྷུར་ལེན་པའི། །རང་གཞུང་སྨྲ་ལ་འཛིན་པའི་སྐྱེ་བའི་ཚུལ། །སྟོན་
བྱེད་རྣམ་འགྱུར་རྩེ་བརྒྱ་སྟོན་པ་འདིར། །ཕས་རྒོལ་དྲེགས་པའི་སྙིང་ལ་ཆེར་ཞུགས་ཀྱང་། །དྲི་
མེད་ལུང་གི་མིག་གིས་སྟོང་འཛིན་པའི། །ལེགས་པའི་དཔལ་ལས་གཞན་དུ་མ་གཡོས་ཕྱིར། །བློ་
གསལ་དབང་པོའི་ངག་གི་རྡོ་རྗེ་ཡིན། །དེའི་རྒྱན་ཚིག་ལེའུར་བྱས་པ་དག་ཅེས་པར། བསྟན་
，
-29-



བས་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅོས་འདི་ཡུམ་གསུམ་ཆར་གྱི་བརྒྱན་དུ་རྟོགས་པ་དེ་འགྲེལ་པ་འདིའི་དངོས་ཀྱི་དགོས་པ་ཡིན་
ཟེར་ན། དེ་ཆོས་ཅན། ཁྱོད་དེ་མ་ཡིན་པར་ཐལ། ཁྱོད་དང་འགྲེལ་པ་དོན་གསལ་ལ་མེད་ན་མི་
འབྱུང་བའི་འབྲེལ་བ་མེད་པའི་ཕྱིར་ཏེ། དེ་མ་བརྩམས་པའི་སྔར་ཁྱོད་ཡོད་པའི་ཕྱིར་ཏེ། བྱམས་
པ་དེ་ཁྱོད་ཡིན་པའི་ཕྱིར། ཡང་ན། འཕགས་པ་གྲོལ་སྡེ་དེ་ཁྱོད་ཡིན་པའི་ཕྱིར་ཏེ། མ་གྲུབ་ན། །
འཕགས་གྲོལ་ཆོས་ཅན། ཁྱོད་དེར་ཐལ། ཁྱོད་ཀྱིས་བསྟན་བཅོས་འདི་ཡུམ་བར་མའི་རྒྱན་དུ་
རྟོགས། ཡུམ་གསུམ་ཆར་གྱི་བརྗོད་བྱ་མངོན་རྟོགས་ ཀྱི་ རིམ་པ་ ལ་ མི་འདྲའི་ཁྱད་པར་མ་
གཟིགས་པའི་ཕྱིར། ཕྱི་མ་མ་གྲུབ་ན། ཁྱད་པར་དེ་ཆོས་ཅན། ཁྱོད་ཡོད་པར་ཐལ། འཕགས་
པའི་ཚད་མས་ཁྱོད་གཟིགས་པའི་ཕྱིར། དར་ཊིཀ་པ་གཞུང་འདིས། དཀོན་མཆོག་གསུམ་ཀ་
སྐྱབས་འགྲོའི་ཡུལ་དུ་བསྟན་ཟེར། ཆོས་ཅན། ཁྱོད་ཀྱིས་དེ་མ་བསྟན་པར་ཐལ། ཁྱོད་ཀྱིས་དེ་
དངོས་སུའང་མ་བསྟན་ཤུགས་ལའང་མ་བསྟན་པའི་ཕྱིར། དང་པོ་མ་གྲུབ་ན། དེས་དགེ་འདུན་
ལ་སྐྱབས་འགྲོ་ཤུགས་ལ་བསྟན་པ་བུད། གཉིས་པ་མ་གྲུབ་ན། དེས་སངས་རྒྱས་ལ་སྐྱབས་འགྲོ་
དངོས་སུ་བསྟན་པ་བུད། ཚིག་གོ །དོན་ལྟར་ན། གཞུང་ཤེར་ཕྱིན་ལ་ཕྱག་འཚལ་བའི་ངག་དེས་
དཀོན་མཆོག་གསུམ་ཀ་སྐྱབས་འགྲོའི་ཡུལ་དུ་བསྟན་མི་ནུས་པར་ཐལ། སྤྱིར་ཕྱག་འཚལ་བའི་
ངག་གིས་སྐྱབས་འགྲོའི་ངག་བསྟན་མི་ནུས། ནུས་ཀྱང་ཆོས་དཀོན་མཆོག་ལ་སྐྱབས་འགྲོ་བསྟན་
པས། དཀོན་མཆོག་གསུམ་ཀ་ལ་སྐྱབས་འགྲོ་མི་གོ་བའི་ཕྱིར། དང་པོ་དེར་ཐལ། རབ་བྱུང་དང་
བསྙེན་རྫོགས་ཀྱི་ཚེ། ཐོག་མར་དཀོན་མཆོག་གསུམ་ལ་ཕྱག་ལན་གསུམ་བཙལ་ནས། དེའི་
རྗེས་སུ་གསུམ་ལ་སྐྱབས་འགྲོ་ལན་གསུམ་བྱེད་དགོས་པའི་ཕྱིར། བསྟན་བཅོས་ཆེན་པོའི་རྣམ་
བཤད་མཛད་ཅེས་པར་རྣམ་བཤད་ལས། འདིར་བསྟན་བཅོས་ཆེན་པོ་མངོན་པར་རྟོགས་པའི་
རྒྱན་ནོ། །ཞེ་ན་དེ་མ་ཡིན་པར་ཐལ། ཐོགས་མེད་ཀྱིས་མདོ་དང་རྒྱན་མ་སྦྱར་བའི་ཕྱིར་ཏེ། ཤེར་
འབྱུང་བློ་གྲོས་ཀྱིས་འཕགས་པ་དང་སློབ་དཔོན་དག་གིས་མངོན་པར་རྟོགས་པ་དང་སྦྱར་བ་ལ་
-300-



གྲུགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
མ་ལྟོས་པར་བཤད་པའི་ཕྱིར་ཞེས་དང་། རྣམ་པར་རིག་པ་ཙམ་ལ་བརྟེན་པའི་ཕྱིར། ཞེས་དང་
།
ཆོས་ཀྱི་བཤེས་གཉེན་གྱིས་འཕགས་པ་ཐོགས་མེད་དང་། སློབ་དཔོན་དབྱིག་གཉེན་དག་གིས།
མངོན་རྟོགས་བརྒྱད་དུ་ཕྱེ་བ་མེད་ཀྱི། དོན་གཞན་དུ་རྣམ་པར་རིག་པའི་གྲུབ་པའི་མཐར་རྒྱལ་
བའི་ཡུམ་བཀྲོལ་ཏེ། ཞེས་གསུངས་པའི་ཕྱིར། དར་ཊིཀ་པ། ཐོགས་མེད་ཀྱི་ཡུམ་དོན་དབུ་མར་
བཀྲོལ་ཏེ། རྒྱུད་བླའི་འགྲེལ་པ་བཞིན་ནོ། །ཞེས་ཟེར་བ་མི་རིགས་ཏེ། ལུང་སྔ་མ་དང་འགལ་
བའི་ཕྱིར། ཁོ་ན་རེ། ཐོགས་མེད་ཆོས་ཅན། ཡུམ་དོན་རྣམ་རིག་ཏུ་མ་བཀྲོལ་བར་ཐལ། ཁྱོད་
དབུ་མ་པ་ཡིན་པའི་ཕྱིར་ཏེ། ཐེག་ཆེན་འཕགས་པ་ཡིན་པའི་ཕྱིར། ཟེར་ན། བྱམས་པ་ཆོས་ཅན།
མདོ་སྡེ་རྒྱན་རྣམ་རིག་དུ་མ་བཀྲོལ་བར་ཐལ། ཞེས་བྱའོ། །འཕགས་པའི་ཁོངས་སུ་གཏོགས་པ་
ཡི་ཞེས་པར། དར་ཊིཀ་པ། མཐོང་ལམ་ཐོབ་པས་འཕགས་པའི་ཁོངས་སུ་གཏོགས་ཞེས་ཟེར།
རྣམ་ མཁྱེན་ ཆོས་ ཅན། དེར་ ཐལ། དེའི་ ཕྱིར། རྣམ་ བཤད་ ལས། འཕགས་ པའི་ ཁོངས་ སུ་
གཏོགས་ཏེ། འཇིག་རྟེན་ལས་འདས་པའི་ཡེ་ཤེས་སྐྱེས་པའི་ཕྱིར། ཞེས་གསུངས། ཤེས་བྱ་ཆོས་
ཅན། དེར་ཐལ། དེའི་ཕྱིར། ཡང་འཕགས་པ་གྲོལ་སྡེ་ཆོས་ཅན། ཁྱོད་འཕགས་པ་ཡིན་ཏེ། ཁྱོད་
ཀྱི་རྒྱུད་ལ་འཇིག་རྟེན་ལས་འདས་པའི་ཡེ་ཤེས་སྐྱེས་པའི་གང་ཟག་ཡིན་པའི་ཕྱིར། ཟེར་ན།
ཉན་ཐོས་དགྲ་བཅོམ་ཐེག་ཆེན་ལམ་དུ་ཞུགས་པའི་ཐེག་ཆེན་ཚོགས་ལམ་པ་ཆོས་ཅན། དེར་
ཐལ། དེའི་ཕྱིར། འདོད་ན་ཆོས་ཅན། ཁྱོད་ཀྱི་རྒྱུད་ལ་གཞི་ཤེས་ཡོད་པར་ཐལ། འདོད་པའི་
ཕྱིར། ཁྱབ་པ་དར་ཊིཀ་པས་གཞི་ཤེས་ཀྱི་ས་མཚམས་སུ་ཁས་གསུངས། འདོད་ན། ཤེས་བྱ་
ཆོས་ཅན། ཚོགས་ལམ་ན་ལམ་ཤེས་ཡོད་པར་ཐལ། གཞི་ཤེས་ཡོད་པའི་ཕྱིར། འགའ་ཞིག་ཁོ་
ནས་མ་རྙེད་པ། ཞེས་པར། དབྱིག་གཉེན་གྱིས་མ་རྙེད་པའི་ལེགས་བཤད་སློབ་དཔོན་གྱིས་རྙེད་
ཅེ་ན། དེ་ཆོས་ཅན། ཁྱོད་སློབ་དཔོན་གྱིས་མ་རྙེད་པར་ཐལ། ཁྱོད་དང་སློབ་དཔོན་གྱིས་མ་རྙེད་
པའི་གཞི་མཐུན་གྲུབ་པའི་ཕྱིར། མ་གྲུབ་ན། ཤེས་བྱ་ཆོས་ཅན། དེ་དེར་ཐལ། ཁྱོད་ཡིན་ན་སློབ་
-3(0] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔོན་དང་དབྱིག་གཉེན་གྱིས་རྙེད་པས་མ་ཁྱབ་པའི་ཕྱིར། འཕགས་པ་བྱམས་པ་ཞེས་པའི་
སྐབས་སུ། བོད་སྔ་མ་རྣམས་ན་རེ། བྱམས་པས་རྒྱན་རྩོམ་པའི་ཐོག་མར་བསྟོད་ཕྱག་མཛད་པ་
ཆོས་ཅན། དགོས་པ་ཡོད་དེ། རང་དོན་གྱི་དགོས་པ་དང་། གཞན་དོན་གྱི་དགོས་པ་གཉིས་ཡོད་
པའི་ཕྱིར། ཟེར་ན། རྣམ་བཤད་ལས། དེ་ཆོས་ཅན། དེ་མི་འཐད་པར་ཐལ། རང་དོན་གྱི་དགོས་
པ་མེད་པའི་ཕྱིར། རྟགས་གྲུབ་སྟེ། རྗེ་བཙུན་ལ་རང་དོན་དོན་དུ་གཉེར་བ་མེད་པའི་ཕྱིར། ཞེས་
གསུངས། དར་ཊིཀ་ པ་ན་རེ། རྗེ་བཙུན་བྱམས་པ་ རྫོགས་ པའི་སངས་རྒྱས་ ཡིན་ནམ། བྱང་
སེམས་ཡིན། དང་པོ་ལྟར་ན། དེ་འདིར་ཁས་ལེན་པ་མི་འཐད་དེ། དེ་སྔགས་ཀྱི་ཐུན་མོང་མ་ཡིན་
པའི་ལུགས་ཡིན་པའི་ཕྱིར། གཉིས་པ་ལྟར་ན། བྱམས་པ་ཆོས་ཅན། རང་དོན་དོན་གཉེར་གྱི་བློ་
ཡོད་པར་ཐལ། ཆོས་སྐུ་དོན་གཉེར་གྱི་བློ་ཡོད་པའི་ཕྱིར། ཁྱབ་པ་ཡོད་དེ། ཆོས་སྐུ་ལ་རང་དོན་
གྱི་སྐུའི་རྣམ་གཞག་བྱས་བའི་ཕྱིར། རྩ་བར་མ་གྲུབ་ན། ཐེག་ཆེན་གྱི་སེམས་བསྐྱེད་ཡོངས་སུ་
རྫོགས་པ་མེད་པར་ཐལ། རང་དོན་ཆོས་སྐུ་ལ་དོན་གཉེར་མེད་པ་གང་ཞིག།བྱང་སེམས་ཡིན་
པའི་ཕྱིར། ཞེས་ཟེར། མི་འཐད་དེ། མཚན་ཉིད་ཐེག་པ་གཞིར་བཞག་ལ། བྱམས་པ་ཆོས་ཅན།
རྫོགས་པའི་སངས་རྒྱས་སུ་ཐལ། འོག་མིན་དུ་ཆོས་སྐུ་མངོན་དུ་མཛད་ཟིན་པའི་ཕྱིར་ཏེ། དགའ་
ལྡན་དུ་རྒྱལ་ཚབ་ཏུ་མངོན་པར་དབང་བསྐུར་བ་ཐོབ་པའི་ཕྱིར། ཁྱབ་སྟེ། ཆོས་ཀྱི་སྐུ་ལས་མ་
གཡོས་པར། །སྤྲུལ་ པའི་ རང་ བཞིན་ སྣ་ ཚོགས་ ཀྱིས། །སྐྱེ་བ་མངོན་པར་སྐྱེ་བ་དང་། །ཞེས་
གསུངས་པའི་ཕྱིར། གཞན་ཡང་། བྱམས་པ་ཆོས་ཅན། སྔགས་ཀྱི་ལུགས་ལ་སངས་རྒྱས་ཡིན་
པར་ཚད་མས་གྲུབ་པར་ཐལ། དེའི་ལུགས་ལ་སངས་རྒྱས་ཡིན་པའི་ཕྱིར། འདོད་ན་ཆོས་ཅན།
མཚན་ཉིད་ཐེག་པའི་ལུགས་ལ་སངས་རྒྱས་མ་ཡིན་པར་ཚད་མས་གྲུབ་པར་ཐལ། དེའི་ལུགས་
ལ་སངས་རྒྱས་མ་ཡིན་པའི་ཕྱིར། འདོད་ན་ཆོས་ཅན། འགལ་བ་ལ་མི་འཁྲུལ་པའི་ཚད་མ་ཡོད་
པར་ཐལ། ཁྱོད་སངས་རྒྱས་ཡིན་པར་ཡང་ཚད་མས་གྲུབ་སངས་རྒྱས་མིན་པར་ཡང་ཚད་མས་
-3fj2.



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
གྲུབ་པའི་ཕྱིར། ཡང་ཕྱོགས་སྔའི་སྙིང་པོ་བསྡུས་ན། རྫོགས་པའི་སངས་རྒྱས་ཡིན་ན། རང་དོན་
དོན་གཉེར་གྱི་བློ་མེད་པས་ཁྱབ་ཀྱང་། རྗེ་བཙུན་བྱང་སེམས་ཡིན་པས་རང་དོན་དོན་གཉེར་ཡོད་
ཅེས་པར་སོང་བས། ཤཱཀྱ་ཐུབ་པ་ཆོས་ཅན། རང་དོན་དོན་གཉེར་མེད་པར་ཐལ། དེའི་ཕྱིར།
འདོད་ན་ཆོས་ཅན། དེར་ཐལ། ཆོས་སྐུ་དོན་གཉེར་ཡོད་པའི་ཕྱིར། མ་གྲུབ་ན། ཁས་བླངས་
ཤིང་། དེར་ཐལ། རྫོགས་བྱང་དོན་གཉེར་གྱི་བློ་ཡོད་པའི་ཕྱིར། ཁས་བླངས་ཤིང་། དེར་ཐལ།
ཐེག་ཆེན་གྱི་ཀུན་རྫོབ་སེམས་བསྐྱེད་ཡོད་པའི་ཕྱིར། གསུམ་ཆར་མཚན་ཉིད་དང་ས་མཚམས་
སུའོ། །ཡང་བྱམས་པ་ཆོས་ཅན། རང་དོན་དོན་དུ་གཉེར་བྱའི་གཙོ་བོ་ཡིན་པར་ཐལ། ཆོས་སྐུ་དེ་
དེ་ཡིན་པའི་ཕྱིར། ཁྱབ་པ་ཁྱབ་སྒྲུབ་དང་བཅས་པ་ཁས་བླངས། རྟགས་ཁས་བླངས། འདོད་ན།
ཆོས་ཅན། གཞན་དོན་དོན་དུ་གཉེར་བྱའི་གཙོ་བོ་ཡིན་པར་ཐལ། གཟུགས་སྐུ་མཐར་ཐུག་དེ་དེ་
ཡིན་པའི་ཕྱིར། གསུམ་ཆར་ཁས་བླངས། ཡང་ཆོས་ཅན། རང་དོན་ཡིད་བྱེད་ཀྱི་བློ་ཡོད་པར་
ཐལ། ཆོས་སྐུ་ཡིད་བྱེད་ཀྱི་བློ་ཡོད་པའི་ཕྱིར། རྟགས་ཁས་བླངས། གཞན་ཡང་ཁྱབ་སྒྲུབ་དེ་ཤེས་
བྱ་སྒོ་གཏུན་མའི་རིགས་པས་སུན་དབྱུང་བར་བྱའོ། །འདིའི་རྗེས་འབྲང་ལ་ལ་ན་རེ། བྱམས་པ་
ཆོས་ཅན། མཛད་པ་བཅུ་གཉིས་ཀྱི་དང་པོ་བསྟན་པར་ཐལ། དགའ་ལྡན་དུ་སྐྱེ་བ་མངོན་པར་སྐྱེ་
བའི་མཛད་པ་བསྟན་པའི་ཕྱིར། གལ་ཏེ་འདོད་ན། བསྟན་པ་གཅིག་ལ་སངས་རྒྱས་རྫས་གཞན་
མཛད་པ་བཅུ་གཉིས་ཀྱི་ཚུལ་སྟོན་པ་གཉིས་སྲིད་པར་ཐལ། དེའི་ཕྱིར་རོ། །སྔ་མ་ལ་ཁྱབ་པ་མེད་
པར་ཐལ། དགའ་ལྡན་གྱི་མཛད་པ་དེ་མཛད་པ་བཅུ་གཉིས་ཀྱི་དང་པོ་མ་ཡིན་ཏེ། བཅུ་གཉིས་པོ་
འཛམ་བུ་གླིང་ཁོ་ནའི་དབང་དུ་བྱས་པའི་ཕྱིར། ཕྱི་མ་ལ་ཁྱབ་པ་མེད་པར་ཐལ། ས་བཅུ་པ་ལ་
གནས་པའི་བྱང་སེམས་ཀྱི་མཛད་པ་བཅུ་གཉིས་ཀྱི་ཚུལ་སྟོན་ནུས་པའི་ཕྱིར། རྟགས་གྲུབ་ཏེ། ས་
དང་པོ་ནས་རྫུ་འཕྲུལ་གྱི་མཐུས་བཅུ་གཉིས་ཀྱི་ཚུལ་སྟོན་པ་དང་། བཅུཔར་སྨོན་ལམ་གྱི་མཐུས་
བཅུ་གཉིས་ཀྱི་ཚུལ་སྟོན་པར་མདོ་སྡེ་ལས་གསུངས་པའི་ཕྱིར་དང་། དེ་ལ་དགོངས་ནས་གཞན་
-303-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་བྱེད་ཚུལ་སངས་རྒྱས་དང་མཉམ་པར་བཤད་པའི་ཕྱིར། ས་དགུ་པའི་ཡོངས་སྦྱོངས་དུའང་
བཅུ་གཉིས་ཀྱི་ཚུལ་སྟོན་པར་བཤད་པའི་ཕྱིར། དེས་ན་བཅུ་གཉིས་ཀྱི་ཚུལ་སྟོན་པ་ལ་ཆོས་སྐུ་
མངོན་དུ་མཛད་མི་དགོས་ལ། དགའ་ལྡན་དུ་དབང་བསྐུར་བ་ལ་ཆོས་སྐུ་མངོན་དུ་མཛད་དགོས་
པར་བཤད་པའི་ཕྱིར། ཡང་ལ་ལ་ན་རེ། བྱམས་པ་ཆོས་ཅན། བྱང་སེམས་སུ་ཐལ། ཤེར་ཕྱིན་
གྱི་མདོར་བྱང་སེམས་སུ་བཤད་པའི་ཕྱིར། ཞེ་ན། ཀུན་དགའ་བོ་ཆོས་ཅན། རྒྱུན་ཞུགས་ཡིན་
པར་ཐལ། ཤེར་ ཕྱིན་ གྱི་མདོར་རྒྱུན་ཞུགས་ སུ་ བཤད་པའི་ཕྱིར། ཡང་བྱམས་པ་ཆོས་ཅན།
སྔགས་ཀྱི་ལུགས་ལ་བྱང་སེམས་སུ་ཐལ། གསང་འདུས་སུ་བྱང་སེམས་སུ་བཤད་པའི་ཕྱིར་ཏེ།
དེར་སེམས་དཔའ་བརྒྱད་ཀྱི་དབྱེ་བར་བཤད་པའི་ཕྱིར། ཡང་རྗེས་འབྲང་ལ་ལ་ན་རེ། མངོན་
རྟོགས་རྒྱན་ཆོས་ཅན། བཀའ་ཡིན་པར་ཐལ། རྩོམ་པ་པོ་རྫོགས་པའི་སངས་རྒྱས་ཡིན་པའི་ཕྱིར།
འདོད་ན། བསྟན་བཅོས་མིན་པར་ཐལ་བ་དང་། བཀའི་དགོངས་འགྲེལ་མིན་པར་ཐལ་ལོ། །
ཞེས་ཟེར་ཞིང་། ལ་ལ་ན་རེ། བསྟན་པ་གཅིག་ལ་སངས་རྒྱས་རྫས་གཞན་གཉིས་ཀྱིས་ཆོས་
བསྟན་ པ་ འབྱུང་ བར་ ཐལ། ཞེས་ཟེར། རིམ་པ་ལྟར། ཤེར་ཕྱིན་གྱི་མདོ་ཆོས་ཅན། བསྟན་
བཅོས་མ་ཡིན་པར་ཐལ། བཀའ་ཡིན་པའི་ཕྱིར། འདོད་ན། དེར་ཐལ། བསྟན་བཅོས་ཆེན་པོའི་
རྣམ་བཤད་མཛད་ཅེས་པའི་འགྲེལ་པར་ཆོས་བཤེས་ཀྱིས་བསྟན་བཅོས་ནི་རྒྱས་འབྲིང་བསྡུས་
གསུམ་མོ་ཞེས་གསུངས་པའི་ཕྱིར་དང་། འདུལ་བ་ལུང་ལས། རྒྱལ་བ་སྟོན་པ་དེའི་བསྟན་པ་ནི།།
མདོ་དང་ཆོས་མངོན་ཡིན་གསུངས་འདུལ་བ་ནི། །བསྟན་དང་བསྟན་བཅོས་དངོས་ཡིན་དེའི་
ཕྱིར། །ཞེས་པའི་ཕྱིར། ལུང་སྡེ་བཞི་ཆོས་ཅན། བཀའི་དགོངས་འགྲེལ་མིན་པར་ཐལ། བཀའ་
ཡིན་པའི་ཕྱིར། ཁྱབ་པ་ཁས་བླངས། འདོད་མི་ནུས་ཏེ། སོ་ཐར་གྱི་མདོའི་དགོངས་འགྲེལ་ཡིན་
པའི་ ཕྱིར། གཞན་ ཡང་བཤད་རྒྱུད་ཐམས་ཅད་ཆོས་ཅན། དེར་ཐལ། དེའི་ ཕྱིར། བསྟན་པ་
གཅིག་ལ་སངས་རྒྱས་རྫས་གཞན་གཉིས་བསྟན་པ་ཅིག་ཆར་དུ་འབྱུང་བར་ཐལ། དུས་འཁོར་
-3)4-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ /
བསྡུས་རྒྱུད་གསུངས་པ་པོ་ཤཱཀྱ་ཐུབ་པ་ལས་གཞན་པའི་སངས་རྒྱས་ཡིན་པའི་ཕྱིར། ཁྱབ་
བསལ་ཁས་བླངས། ཉན་ཐོས་ཞི་བ་ཞེས་སོགས་ཀྱི་སྐབས་སུ། མཐའ་དཔྱད་དང་ཡུམ་གྱི་མཚན་
ཉིད་དྲི་བའོ། །དང༌ པོ་ལ། དར་ཊིཀ་པ། མཆོད་བརྗོད་དང་གླེང་གཞི་སྦྱོར་བ་མི་འཐད་དེ།
འཕགས་སེང་གཉིས་ཀས་མ་སྦྱར་ཞིང་། སློབ་དཔོན་གྱིས་གླེང་གཞིའི་བཤད་པ་སྐབས་གཞན་དུ་
མཛད་ པའི་ ཕྱིར། ཞེས་ཟེར། འོ་ན། དངོས་པོ་དྲུག་ཏུ་བཤད་པ་དང་། གསུམ་དུ་བཤད་ པ་
གཉིས་ཀྱང་ཡུམ་གྱི་མདོ་དང་སྦྱོར་བ་མི་འཐད་པར་ཐལ། འཕགས་སེང་གཉིས་ཀས་མ་སྦྱར་
ཞིང་། སློབ་དཔོན་གྱིས་མདོའི་བཤད་པ་སྐབས་གཞན་དུ་མཛད་པའི་ཕྱིར། རྒྱས་པར་ནི་སྔ་མ་ཁོ་
ན་བཞིན་དུ་བཤད་པར་བྱའོ། །ཞེས་མདོ་དང་སྦྱོར་དགོས་པ་བཤད་པའི་ཕྱིར། གཞན་ཡང་།
ལུས་རྣམ་གཞག་ཀྱང་ཡུམ་གསུམ་ཆར་གྱི་མདོ་དང་སྦྱོར་བ་མི་འཐད་པར་ཐལ། འཕགས་སེང་
གཉིས་ཀས་མ་སྦྱར་ཞིང་། སློབ་དཔོན་གྱིས་མདོའི་བཤད་པ་སྐབས་གཞན་དུ་མཛད་པའི་ཕྱིར།
འདོད་མི་ནུས་ཏེ། དེ་དག་རྣམ་པར་བཤད་པས་བཤད་པར་བསམས་ཏེ་ཞེས་བྱ་བའི་ཕྱིར།
གཞན་ཡང་མཆོད་བརྗོད་ཀྱིས་མདོའི་དོན་མི་སྟོན་པའམ་སྟོན་ཀྱང་གླེང་གཞི་དང་མི་སྦྱོར་བ་གང་
ཡིན། དང་པོ་ལྟར་ན་མཆོད་བརྗོད་ཀྱིས་བཤད་པའི་མངོན་རྟོགས་ཀྱི་རིམ་པའི་དོན་དེ། ཡུམ་གྱི་
མདོས་མ་བཤད་པའི་མངོན་རྟོགས་ཀྱི་རིམ་པར་ཐལ། མངོན་རྟོགས་ཀྱི་རིམ་པ་གང་ཞིགཁྱོད་
འཆད་བྱེད་ཀྱི་གཞུང་གིས་ཤེར་ཕྱིན་གྱི་མདོའི་དོན་མི་ སྟོན་པའི་ཕྱིར། རྟགས་ཁས་བླངས་།
གཉིས་པ་ལྟར་ན། ཤེས་བྱ་ཆོས་ཅན། མཆོད་བརྗོད་ཀྱི་བཤད་བྱའི་ཡུམ་ཡོད་པར་ཁས་ལེན་
དགོས་པས་དེ་དང་གླེང་གཞི་སྦྱོར་བ་མི་འཐད་པར་ཐལ། འཕགས་སེང་གིས་མ་སྦྱར་ཞིང་།
འཕགས་སེང་གཉིས་མདོའི་དེའི་བཤད་པ་སྐབས་གཞན་དུ་མཛད་པའི་ཕྱིར་རོ། །གསུམ་ཆར།
གཞན་ཡང་རྒྱན་འདིར་ཡུམ་གྱི་གླེང་གཞིའི་དོན་སྟོན་བྱེད་གཅིག་ཡོད་དམ་མེད། ཡོད་ན། ཤེས་
བྱ་ཆོས་ཅན། གླེང་གཞིའི་དོན་སྟོན་བྱེད་ཀྱི་རྒྱན་གཞུང་དེ་དང་གླེང་གཞི་སྦྱར་བ་མི་འཐད་པར་
-305-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐལ། འཕགས་སེང་གཉིས་ཀྱིས་མ་སྦྱར་ཞིང་། སློབ་དཔོན་གྱིས་གླེང་གཞིའི་བཤད་པ་སྐབས་
གཞན་དུ་མཛད་པའི་ཕྱིར། གསུམ་ཆར། གཉིས་པ་ལྟར་ན། ཡུམ་གྱི་གླེང་གཞི་ནས་བཤད་པའི་
སྦས་དོན་མངོན་རྟོགས་ཀྱི་རིམ་པ་ཆོས་ཅན། ཁྱོད་རྒྱན་གྱིས་མ་བསྡུས་པར་ཐལ། རྒྱན་ན་ཁྱོད་
སྟོན་བྱེད་ཀྱི་གཞུང་མེད་པའི་ཕྱིར། འདོད་ན་མངོན་རྟོགས་རྒྱན་ཆོས་ཅན། ཁྱོད་ཀྱི་ཡུམ་གྱི་སྦས་
དོན་མངོན་རྟོགས་ཀྱི་རིམ་པ་མཐའ་དག་མ་བསྡུས་པར་ཐལ། ཡུམ་གྱི་གླེང་གཞི་ནས་བཤད་
པའི་སྦས་དོན་མངོན་རྟོགས་ཀྱི་རིམ་པ་དེ་མ་བསྡུས་པའི་ཕྱིར། རྩ་བར་མ་གྲུབ་ན་ཁས་བླངས་
ཤིང་དེར་ཐལ། རྒྱན་གཞུང་གང་དང་ཡང་ཁྱོད་སྦྱོར་བ་མི་འཐད་པའི་ཕྱིར། མ་གྲུབ་ན་ཁས་
བླངས་ཤིང་དེར་ཐལ། འཕགས་སེང་གཉིས་ཀས་མ་སྦྱར་བའི་ཕྱིར་རོ། །འདིའི་རྗེས་འབྲང་ལ་
ལ་ན་རེ། གླེང་གཞི་དང་ དགོས་འབྲེལ་སྦྱོར་བ་ཡིན་ནོ་ཟེར། དོན་ལ་མི་འགལ་མོད། ཁས་
བླངས་འགལ་ཏེ། འཕགས་སེང་གཉིས་ཀས་མ་སྦྱར་བའི་ཕྱིར། ཅིས་ཏེ་སློབ་དཔོན་གྱི་སྦྱོར་ཞེ་
ན༑ དེ་ལྟར་ན་འགྲེལ་ཆེན་དུ་སྦྱར་བར་ཁས་ལེན་དགོས་ཏེ། དེས་དེ་ལས་གཞན་གང་དུའང་མ་
སྦྱར་བའི་ཕྱིར། འདོད་ན་མི་འཐད་དེ། འགྲེལ་ཆེན་དུ་རྣམ་པ་ཐམས་ཅད་མཁྱེན་ཉིད་ལམ། །
ཞེས་སོགས་ཀྱི་ངག་འདི་མདོ་བརྒྱད་སྟོང་པ་བརྩམས་པའི་དགོས་པ་སྟོན་བྱེད་དུ་བཤད་ཀྱི། གླེང་
གཞིའི་དོན་སྟོན་བྱེད་དུ་མ་བཤད་པའི་ཕྱིར། རྣམ་བཤད་ཀྱི་རྗེས་འབྲང་འགའ་ཞིག་ན་རེ།
བཅོམ་ལྡན་འདས་བྱ་རྒོད་ཕུང་པོའི་རི་ལ། དགེ་སློང་ལྔ་སྟོང་ཙམ་གྱིས་བསྐོར་ཏེ། ཞེས་པའི་དོན་
ཉན་ཐོས་ཞི་བ་འཚོལ་རྣམས་ཞེས་པས་སྟོན་པ་ཡིན་ནོ་ཞེས་ཟེར། འོ་ན་ཤེས་བྱ་ཆོས་ཅན། མདོ་
དང་མཆོད་བརྗོད་ཀྱི་ཉན་ཐོས་གཉིས་པོ་དེ་དོན་གཅིག་པར་ཐལ། དམ་བཅའ་དེའི་ཕྱིར། འདོད་
ན༑ མི་གཅིག་པར་ཐལ། མདོས་བཤད་པའི་ཉན་ཐོས་དེ་ནི་ཕལ་ཆེར་དགྲ་བཅོམ་པ་ཡིན་ལ།
མཆོད་བརྗོད་ནས་བཤད་པའི་དེ་ཡིན་ན་ཕལ་ཆེར་ཞི་བ་འཚོལ་བས་ཁྱབ་པའི་ཕྱིར། གཞན་ཡང་
གླེང་གཞི་ནས་བཤད་པའི་ཉན་ཐོས་ཀྱི་དགེ་སློང་དེས་རང་སངས་རྒྱས་མཚོན་པར་ཐལ། གཉིས་
-306-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
པོ་དོན་གཅིག་པའི་ཕྱིར། འདོད་ན་མི་འདྲ་བར་ཐལ། བཅོམ་ལྡན་འདས་ཤེར་ཕྱིན་གསུངས་པའི་
འཁོར་གྱི་དགེ་སློང་ལ་རང་སངས་རྒྱས་མེད་པའི་ཕྱིར། ཡང་ཡུམ་གྱི་ཐུན་མོང་མིན་པའི་གླེང་གཞི་
དང་གང་དང་ཡང་དག་ལྡན་པས་ཐུབ་རྣམས་ཞེས་པ་མི་འཐད་པར་ཐལ། ཐུན་མོང་མིན་པའི་
གླེང་གཞིས་ནི་ཆོ་འཕྲུལ་གསུམ་གྱི་སྒོ་ནས་ཡུམ་གྱི་མདོའི་གསུངས་ཚུལ་སྟོན་པ་ཡིན་ལ། གཞུང་
འདིས་ནི་བདག་རྐྱེན་རྣམ་མཁྱེན་ལ་བརྟེན་ནས་ཆོས་འཁོར་བསྐོར་ཚུལ་སྟོན་པའི་ཕྱིར། ཕྱི་མ་
གྲུབ་སྟེ། རྣམ་པ་ཐམས་ཅད་སྐྱེ་བ་མེད་པ་ཞེས་པའི་ཕྱིར། མཆོད་བརྗོད་ཀྱི་གོ་རིམ་ལ། རྣམ་
བཤད་ལས་ཉན་ཐོས་ཀྱི་རིགས་ཅན་ཐེག་པ་གསུམ་ལ་རིམ་གྱིས་གཞུག་པའི་ཆེད་ཡིན་ཞེས་
གསུང་ལ། དར་ཊིཀ་པ་ན་རེ། བསྟན་བཅོས་འདིའི་ཆེད་དུ་བྱ་བའི་གདུལ་བྱ་ཉན་ཐོས་ཀྱི་རིགས་
ཅན་ཡོད་པར་ཐལ། དམ་བཅའ་དེའི་ཕྱིར། འདོད་ན། བསྟན་བཅོས་འདི་ཆོས་ཅན། ཐེག་ཆེན་
ཐུན་མོང་མིན་པའི་བསྟན་བཅོས་མ་ཡིན་པར་ཐལ། དེའི་ཕྱིར། ཞེས་ཟེར། མགོ་མཚུངས་དང་
རྒལ་ལན་གཉིས། དང་པོ་ནི། བསྟན་བཅོས་འདི་ཆོས་ཅན། ཐེག་ཆེན་ཐུན་མོང་མིན་པའི་བསྟན་
བཅོས་མ་ཡིན་པར་ཐལ། ཁྱོད་ཀྱིས་རྗེས་སུ་གཟུང་རྒྱུའི་གདུལ་བྱ་ཉན་ཐོས་ཀྱི་རིགས་ཅན་ཡོད་
པའི་ཕྱིར། རྟགས་ཁས་བླངས་ཤིང་། མ་གྲུབ་ན། དེར་ཐལ། ཟབ་མོའི་སྣོད་དུ་མ་གྱུར་པའི་ཉན་
ཐོས་ཀྱི་རིགས་ཅན་རྗེས་སུ་གཟུང་བའི་ཕྱིར་དུ་ཁྱོད་ལས་ཉན་ཐོས་ཀྱིས་ཆོས་ཀྱི་བདག་མེད་མ་
རྟོགས་པའི་ཚུལ་གསུངས་པའི་ཕྱིར། རྟགས་དངོས། གཉིས་པ་ནི། ཆེད་དུ་བྱ་བའི་གདུལ་བྱ་
ཉན་ཐོས་ཀྱི་རིགས་ཅན་ཡོད་ན་ཐེག་ཆེན་ཐུན་མོང་མིན་པའི་བསྟན་བཅོས་མིན་མི་དགོས་ཏེ། དེ་
ཡོད་ན་དེ་ཉན་ཐོས་ཀྱི་བྱང་ཆུབ་ཏུ་ཁྲིད་པའི་ཐབས་སྟོན་ནས་མྱ་ངན་ལས་འདའ་བའི་ཕྱིར་ཏེ།
གནས་སྐབས་ཉན་ཐོས་སུ་རིགས་ངེས་པ་འགའ་ཞིག་ཉན་ཐོས་ཀྱི་མྱང་འདས་སུ་མི་ལྟུང་བར་
ཐེག་ཆེན་གྱི་བྱང་ཆུབ་ཏུ་ཁྲིད་པའི་ཐབས་སྟོན་པ་ཡང་ཡིན། ཐེག་ཆེན་ཐུན་མོང་མིན་པའི་བསྟན་
བཅོས་ཀྱང་ཡིན་པའི་གཞི་མཐུན་ཡོད་པའི་ཕྱིར་ཏེ། སྤྱོད་འཇུག་དེ་དེ་འདྲའི་གཞི་མཐུན་ཡིན་
-3)7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར། གཞན་ཡང་ཡུམ་གྱི་མདོ་ཆོས་ཅན། ཐུན་མོང་མིན་པའི་མདོ་མིན་པར་ཐལ། ཁྱོད་ཀྱི་
ཆེད་དུ་བྱ་བའི་གདུལ་བྱ་ཉན་ཐོས་ཡོད་པའི་ཕྱིར། ཤེས་བྱ་ཆོས་ཅན། དེ་དེར་ཐལ། རབ་འབྱོར་
དང་ཤཱ་རིའི་བུ་སོགས་ཡོད་པའི་ཕྱིར། དེ་དག་སྤྲུལ་པའི་ཉན་ཐོས་ཡིན་གྱི་དོན་བྱང་སེམས་ཡིན་
ཞེ་ན། འོ་ན་ཤཱ་རིའི་བུ་སོགས་ཆོས་ཅན། གླེང་གཞིར་བྱང་སེམས་ཀྱི་འཁོར་ལས་ལོགས་སུ་ཁྱོད་
སྨོས་པ་མི་འཐད་པར་ཐལ། ཁྱོད་བྱང་སེམས་ཡིན་པའི་ཕྱིར། གཞན་ཡང་ཁྱོད་ཀྱི་ཐལ་ངག་གི་
སྙིང་པོ་དྲིལ་ན། མཆོད་བརྗོད་ངག་གི་གདུལ་བྱ་ཉན་ཐོས་ཡོད་ན་བསྟན་བཅོས་འདིའི་གདུལ་བྱ་
ཉན་ཐོས་ཡོད་དགོས། དེ་ཡོད་ན་བསྟན་བཅོས་འདི་ཐེག་པ་ཐུན་མོང་བའི་བསྟན་བཅོས་ཡིན་
ཞེས་ཟེར་དགོས་པས། རིམ་པ་ལྟར་ཁས་བླངས་འགལ་བར་སྟོན་པ་ནི། བསྟན་བཅོས་འདིའི་
ཆེད་དུ་བྱ་བའི་གདུལ་བྱས་འདི་ནས་བཤད་པའི་ལམ་ཉམས་སུ་བླངས་པས་ཉན་ཐོས་ཀྱི་བྱང་
ཆུབ་མངོན་དུ་བྱས་པ་ཅིག་ཡོད་པར་ཐལ། མཆོད་བརྗོད་ངག་གི་གདུལ་བྱ་དེ་ཡོད་པའི་ཕྱིར། མ་
གྲུབ་ན། ཁས་བླངས་ཤིང་དེར་ཐལ། མཆོད་བརྗོད་ངག་གི་གདུལ་བྱས་མཆོད་བརྗོད་ནས་
བཤད་པའི་གཞི་ཤེས་རྒྱུད་ལ་བསྐྱེད་ནས་མངོན་དུ་བྱས་པ་ཡོད་པའི་ཕྱིར། མ་གྲུབ་ན། ཁས་
བླངས་ཤིང་དེར་ཐལ། ངག་གི་གདུལ་བྱས་དེ་ནས་བཤད་པའི་གཞི་ཤེས་རྒྱུད་ལ་བསྐྱེད་པ་སྲིད།
དེ་ནས་བསྟན་པའི་གཞི་ཤེས་དེ་ཉེར་ཞི་གཉིས་སུ་ཁྲིད་བྱེད་ཡིན་པའི་ཕྱིར། རྟགས་ཊིཀར་ཁས་
བླངས་སོ། །རྩ་བར་འདོད་ན། ཁས་བླངས་ཤིང་། བསྟན་བཅོས་འདི་ཆོས་ཅན། ཁྱོད་ཀྱི་ཆེད་དུ་
བྱ་བའི་གདུལ་བྱ་ཉན་ཐོས་ཡོད་པར་ཐལ། འདོད་པའི་ཕྱིར་རོ། ། ཡང་བསྟན་བཅོས་འདི་ཐེག་
པ་ཐུན་མོང་བའི་བསྟན་བཅོས་སུ་ཐལ། ཁྱོད་ཀྱི་ཆེད་དུ་བྱ་བའི་ཉན་ཐོས་ཡོད་པའི་ཕྱིར། ཁྱབ་
བསལ་དངོས། མ་གྲུབ་ན། ཁས་ བླངས། འདོད་ན་དེར་ཐལ། རྟོགས་སླ་བརྟུལ་པོས་རྟོགས་
དཀར་བཞེད་ཅེས་པའི་སྐབས་ནས་བསྟན་པའི་བྱང་སེམས་ཚོགས་ལམ་པ་དབང་རྟུལ་ཁྱོད་ཀྱི་
ཆེད་དུ་བྱ་བའི་གདུལ་བྱ་ཡིན་པ་གང་ཞིག།དེའང་ཡིན་ཉན་ཐོས་ཀྱི་རིགས་ཅན་ཡང་ཡིན་པའི་
-308-



གྲོགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
གཞི་མཐུན་ཡིན་པའི་ཕྱིར། སྔ་མ་ཊིཀར་དངོས་འགལ་ཕྱི་མ་དེར་ཐལ། དེ་ཡང་ཡིན། རྫོགས་
བྱང་ལས་ཕྱིར་ལྡོག་པར་ངེས་པ་ཡང་ཡིན་པའི་གཞི་མཐུན་ཡིན་པའི་ཕྱིར། ཡང་དར་ཊིཀ་པ་རང་
ལུགས་འཇོག་པ་ན། སྐྱེས་བུ་ཆེན་པོའི་བསམ་པ་རྒྱུད་ལ་བསྐྱེད་པ་ལ། སྐྱེས་བུ་འབྲིང་གི་བསམ་
པ་བསྐྱེད་པ་སྔོན་དུ་འགྲོ་དགོས་པས་ཐོག་མར་གཞི་ཤེས་ལ་བསྟོད་ཅེས་ཟེར། བསྟན་བཅོས་
འདིའི་ཆེད་དུ་བྱ་བའི་གདུལ་བྱ་སྐྱེས་བུ་འབྲིང་གི་རིགས་ཅན་ཡོད་པར་ཐལ། དེའི་ཕྱིར། གསུམ་
ཆར་ཁས་བླངས། འདོད་ན། བསྟན་བཅོས་འདི་ཐེག་པ་ཐུན་མོང་གི་བསྟན་བཅོས་སུ་ཐལ། དེའི་
ཕྱིར། གསུམ་ཆར། ཁོ་ན་རེ། སྐྱེས་བུ་འབྲིང་ཡིན་ན། ཉན་ཐོས་ཀྱི་རིགས་ཅན་ཡིན་མི་དགོས་
པའི་ཕྱིར། ཞེ་ན། ཡང་འགལ་ཏེ། ཤེས་བྱ་ཆོས་ཅན། དེ་ཡིན་དགོས་པར་ཐལ། སྐྱེས་བུ་འབྲིང་
གི་རྟོགས་རིགས་ཡིན་ན། ཉན་ཐོས་ཀྱི་རྟོགས་རིགས་ཡིན་དགོས་པའི་ཕྱིར། རྟགས་ཁས་བླངས་
ཤིང་། དེར་ཐལ། གཞི་ཤེས་ ཡིན་ན་དེ་ཡིན་དགོས་པའི་ཕྱིར། རྟགས་ཊིཀར་དངོས་འགལ།
གཉིས་པ་མཚན་ཉིད་ལ་རྣམ་བཤད་ཀྱི་རྗེས་འབྲངས་ལ་ལ་ན་རེ། རང་སྲས་འཕགས་པའི་
བཞེད་དོན་སྒྲུབ་ནུས་ཀྱི་མཁྱེན་པ་དེ། མཆོད་བརྗོད་ཡུལ་དུ་གྱུར་པའི་ཡུམ་གྱི་མཚན་ཉིད། ཅེས་
ཟེར་ན། ཉན་ཐོས་ཀྱི་མཐོང་ལམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། རང་
སྲས་ཉན་ཐོས་མཐོང་ལམ་པའི་བཞེད་དོན་སྒྲུབ་ནུས་ཀྱི་མཁྱེན་པ་ཡིན་པའི་ཕྱིར་ཏེ། དེ་ཉེར་ཞི་
གཉིས་སུ་ཁྲིད་ནུས་ཀྱི་མཁྱེན་པ་ཡིན་པའི་ཕྱིར། རྩ་བར་འདོད་ན། གཞི་ལམ་རྣམ་གསུམ་གང་
རུང་བདེན་པའི་སྐྱེ་མེད་དུ་ཤེས་པར་ཐལ། དེའི་ཕྱིར། ཁྱབ་པ་ཊིཀར་ཁས་བླངས་ཏེ། ཚིགས་སུ་
བཅད་པའི་དོན་གྱི་མཚན་ཉིད་ཀྱི་ཡུམ་གཞི་དང་ལམ་དང་རྣམ་པ་སྐྱེ་བ་མེད་པ་ཡོངས་སུ་ཤེས་
པའི་ཞེས་སོགས་གསུངས་པའི་ཕྱིར། བསལ་བའང་ཁས་བླངས་ཏེ། ཉན་ཐོས་ལ་ཆོས་ཀྱི་བདག་
མེད་རྟོགས་པ་མེད་པའི་ཕྱིར། ཡང་བྱང་སེམས་མཐོང་ལམ་པའི་རྒྱུད་ཀྱི་གཞི་ཤེས་ཆོས་ཅན།
རང་སྲས་ཉན་རང་འཕགས་པའི་བཞེད་དོན་བསྒྲུབ་ནུས་སུ་ཐལ། མཆོད་བརྗོད་ཡུལ་དུ་གྱུར་
-3f09-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་གཞི་ཤེས་ཡིན་པའི་ཕྱིར། ཁྱབ་པ་ཊིཀར་ཁས་བླངས། རྩ་བར་འདོད་ན། ཉེར་ཞི་གཉིས་སུ་
ཁྲིད་བྱེད་དུ་ཐལ། འདོད་པའི་ཕྱིར། འདོད་ན། ཉན་ཐོས་རང་རྒྱུད་པའི་ལམ་དུ་ཐལ། དེའི་ཕྱིར།
གསུམ་ཆར། སེམས་ཀྱི་སྤྱི་དོན་དུ་ཁས་བླངས། དར་ཊིཀ་པ་མཆོད་བརྗོད་ཡུལ་དུ་གྱུར་པའི་ཡུམ་
གྱིས་རང་ལྡོག་ཡིན་ན། བདག་མེད་རྟོགས་པས་ཁྱབ་ལ། མཁྱེན་གསུམ་གང་རུང་ཡིན་ན་བདག་
མེད་རྟོགས་པས་མ་ཁྱབ་ཅེས་ཟེར། མཆོད་བརྗོད་ཡུལ་དུ་གྱུར་པའི་ཡུམ་ཆོས་ཅན། དེར་ཐལ།
དེའི་ཕྱིར། འདོད་ན། དེ་ཆོས་ཅན། ཁྱོད་ཀྱིས་དེ་མ་རྟོགས་པར་ཐལ། ཁྱོད་དང་དེ་མ་རྟོགས་པའི་
གཞི་མཐུན་གྲུབ་པའི་ཕྱིར། རྟགས་བསལ་ཁས་བླངས། ཡང་ཁ་ཅིག་ན་རེ། མཆོད་བརྗོད་ཡུལ་
དུ་གྱུར་པའི་ཡུམ་ཡིན་ན། འཕགས་པའི་མངོན་རྟོགས་ཡིན་པས་ཁྱབ་ཟེར་ན། རྣམ་རྫོགས་སྦྱོར་
བ་ཆོས་ཅན། དེར་ཐལ། དེའི་ཕྱིར། རྟགས་ དེར་ཐལ། མངོན་རྟོགས་བརྒྱད་ཀ་དེའི་ཕྱིར། དེ་
དག་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་ཞིང་། ཞེས་བྱ་བའི་ཕྱིར། ཡང་མཆོད་བརྗོད་ཡུལ་
དུ་གྱུར་པའི་ཡུམ་ཡིན་ན། མཁྱེན་པ་ཡིན་དགོས་ཟེར་ན། འབྲས་བུ་ཆོས་སྐུ་ཆོས་ཅན། དེར་ཐལ།
དེའི་ཕྱིར། འདོད་ན། མིན་པར་ཐལ། ངོ་བོ་ཉིད་སྐུ་དེ་ཁྱོད་ཡིན་པའི་ཕྱིར། ཁ་ཅིག་ན་རེ། རྒྱས་
འབྲིང་བསྡུས་གསུམ་ཆོས་ཅན། མཆོད་བརྗོད་ཡུལ་དུ་གྱུར་པའི་ཡུམ་ཡིན་ཏེ། མཆོད་བརྗོད་ངག་
གི་གདུལ་བྱ་གུས་པ་བསྐྱེད་པའི་ཡུམ་ཡིན་པའི་ཕྱིར་ཏེ། དེ་དང་དེ་ལ་བརྟེན་པའི་གསུང་རབ་ལ་
ཞེས་བྱ་བའི་ཕྱིར་ཞེས་ཟེར་ རོ། །སངས་ རྒྱས་ འཕགས་པ་ཆོས་ཅན། དེར་ཐལ། དེའི་ཕྱིར།
འདོད་ན། མ་ཡིན་པར་ཐལ། གང་ཟག་ཡིན་པའི་ཕྱིར། རྩ་བར་མ་གྲུབ་ན། དེར་ཐལ། བཅོམ་
ལྡན་འདས་ཡིན་པའི་ཕྱིར། འདིས་ནི་འདིའི་ཆེ་བའི་ཞེས་སོགས་ཀྱི་སྐབས་སུ། གཞུང་འདིར་
མཆོད་བརྗོད་ཀྱི་བསྡུས་དོན་བསྟན་ཞེས་ཟེར། ཤེས་བྱ་ཆོས་ཅན། མཆོད་བརྗོད་ཀྱི་དགོས་དོན་
གྱི་གོང་དུ་བསྡུས་དོན་འཆད་རིགས་པར་ཐལ། དམ་བཅའ་དེའི་ཕྱིར། འདོད་ན། དེ་མི་རིགས་
པར་ཐལ། བསྡུས་དོན་གྱི་གོང་དུ་དགོས་དོན་བསྟན་པར་རིགས་པའི་ཕྱིར་ཏེ། རྣམ་བཤད་
-310-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
རིགས་པ་ལས། ཐོག་མར་དགོས་པ་བརྗོད་པར་བྱ་ཞེས་བྱ་བའི་ཕྱིར། གཅིག་དང་དུ་མའི། ཞེས་
སོགས་ཀྱི་སྐབས་སུ། གཞི་ལམ་རྣམ་གསུམ་ཆོས་ཅན། བདེན་པར་མེད་དེ། བདེན་པའི་གཅིག་
ཏུ་ཡང་མ་གྲུབ། བདེན་པའི་དུ་མར་ཡང་མ་གྲུབ། ཅེས་ཟེར་ན། བདེན་པའི་གཅིག་དང་དུ་བྲལ་
དེ་གཞི་ལམ་རྣམ་གསུམ་བདེན་པའི་སྐྱེ་མེད་དུ་སྒྲུབ་པའི་གཏན་ཚིགས་ཡང་དག་མ་ཡིན་པར་
ཐལ། དེ་ལྟར་སྒྲུབ་པའི་མཐུན་དཔེ་མེད་པའི་ཕྱིར་ཏེ། གཞི་ལམ་རྣམ་གསུམ་ལས་མ་གཏོགས་
པའི་ཤེས་བྱ་མེད་པའི་ཕྱིར། ཡང་མྱུ་གུ་ཆོས་ཅན། བདེན་པར་མེད་དེ། བདེན་པའི་གཅིག་དང་དུ་
བྲལ་ཡིན་པའི་ཕྱིར། དཔེར་ན་གཟུགས་བརྙན་བཞིན་ཞེས་ཟེར་ན། འོ་ན་གཟུགས་བརྙན་དེ་མྱུ་
གུ་བདེན་མེད་དུ་བསྒྲུབ་པའི་མཐུན་དཔེ་ཡང་དག་དུ་ཐལ། སྦྱོར་བ་དེ་འཐད་ལྡན་ཡིན་པའི་ཕྱིར།
འདོད་ན། ཤེས་བྱ་ཆོས་ཅན། གཟུགས་བརྙན་བདེན་མེད་དུ་རྟོགས་པའི་གང་ཟག་ཀྱང་ཡིན།
བདེན་མེད་མ་རྟོགས་པ་ཡང་ཡིན་པའི་གཞི་མཐུན་ཡོད་པར་ཐལ། འདོད་པའི་ཕྱིར། འདོད་ན།
མེད་པར་ཐལ། གཟུགས་བརྙན་བདེན་མེད་དུ་རྟོགས་ན་བདེན་མེད་རྟོགས་དགོས་པའི་ཕྱིར། མ་
གྲུབ་ན་གཟུགས་བརྙན་ཆོས་ཅན། ཁྱོད་བདེན་མེད་དུ་རྟོགས་ན། བདེན་མེད་རྟོགས་དགོས་པར་
ཐལ། ཁྱོད་གཞི་གྲུབ་པའི་ཕྱིར། གཞན་ཡང་ཤེས་བྱ་ཆོས་ཅན། བདེན་པའི་གཅིག་དུ་བྲལ་
རྟོགས་པ་ཡང་ཡིན། བདེན་མེད་མ་རྟོགས་པ་ཡང་ཡིན་པའི་གཞི་མཐུན་ཡོད་པར་ཐལ། བདེན་
པའི་གཅིག་དང་དུ་བྲལ་དེ་མྱུ་གུ་བདེན་མེད་དུ་སྒྲུབ་པའི་རྟགས་ཡིན་པའི་ཕྱིར། འདོད་ན། མེད་
པར་ཐལ། བདེན་པའི་གཅིག་དང་དུ་བྲལ་རྟོགས་ན་བདེན་མེད་ཀྱི་དོན་རྟོགས་དགོས་པའི་ཕྱིར།
གཏན་ཚིགས་འདིའི་བསྒྲུབ་བྱའི་ཆོས་ཀྱི་དོན་ལ་རྣམ་བཤད་ལས་བདེན་པ་བཀག་ཙམ་དེ་བསྒྲུབ་
བྱའི་ཆོས་ཡིན་ཞེས་གསུང་། མྱུ་གུ་བདེན་པ་བཀག་ཙམ་གྱི་མེད་དགག་དེ་མྱུ་གུ་བདེན་མེད་
རྟོགས་པའི་རིགས་ཤེས་རྗེས་དཔག་གི་ཡུལ་དུ་ཐལ། མྱུ་གུ་བདེན་མེད་དེ་གཏན་ཚིགས་འདིའི་
དངོས་ ཀྱི་སྒྲུབ་བྱ་ཡིན་པའི་ཕྱིར། རྟགས་ཁས་བླངས། འདོད་ན། སྨྱུ་གུ་བདེན་པར་མེད་པའི་
-311-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་དགག་དེ་མྱུ་གུ་བདེན་མེད་དུ་རྟོགས་པའི་མཐོང་ལམ་མཉམ་གཞག་ཡེ་ཤེས་ཀྱི་དངོས་ཡུལ་
དུ་ཐལ། འདོད་པའི་ཕྱིར། འདོད་ན་མིན་པར་ཐལ། བདེན་པ་བཀག་ཙམ་གྱི་མེད་དགག་ཉིད་
སྟོང་ཉིད་རྟོགས་པའི་ཡེ་ཤེས་ཀྱི་དམིགས་པ་ཡིན་པ་དང་། བདེན་སྟོང་གི་སྣང་བ་སྒྱུ་མ་ལྟ་བུ་སྟོང་
ཉིད་རྟོགས་པའི་ཡེ་ཤེས་ཀྱིས་དམིགས་པར་འདོད་པ་གཉིས་ཀྱི་ནང་ནས་ཕྱི་མ་ཁོ་ན་རིགས་པའི་
ཕྱིར། རྟགས་རང་རང་ངོ་བོས་སྟོང་པའི་ཕྱིར་ཞེས་པའི་ཐད་ཀྱི་རྣམ་བཤད་དུ་ཁས་བླངས་སོ། །
འདིར་དགག་བྱའི་ཚད་ལ། དར་ཊིཀ་པ་ན་རེ། སློབ་དཔོན་འདིའི་བཞེད་པ་ལ། རྟོག་པས་སྒྲོ་
འདོགས་པ་ཙམ་མིན་པར་ཡུལ་རང་གི་ཐུན་མོང་མིན་པའི་སྡོད་ལུགས་ཀྱི་སྒོ་ནས་གྲུབ་པ་དེ།
བདེན་ཚད་ཡིན་ནོ་ཞེས་ཟེར། ཁྱོད་ལ་ཁས་བླངས་ནང་འགལ་ཡོད་དེ། སློབ་དཔོན་ཆོས་ཅན།
བདེན་གྲུབ་ཞལ་གྱིས་བཞེད་པར་ཐལ། རྟོག་པས་སྒྲོ་འདོགས་པ་ཙམ་མ་ཡིན་པ་ཡུལ་རང་གི་
ཐུན་མོང་མིན་པའི་སྡོད་ལུགས་ཀྱི་སྒོ་ནས་གྲུབ་པ་ཞལ་གྱིས་བཞེས་པའི་ཕྱིར། ཁྱབ་བསལ་ཁས་
བླངས་ཤིང་། དེར་ཐལ། རང་གི་མཚན་ཉིད་ཀྱིས་གྲུབ་པའི་ཆོས་ཁས་ལེན་པའི་ཕྱིར། ཁྱབ་པ་
གྲུབ་མཐའ་ལ་ཁས་བླངས། རྟགས་ཁས་བླངས་ཤིང་རྟགས་དེར་ཐལ། རང་མཚན་ཁས་ལེན་
པའི་ཕྱིར། ཁྱབ་པ་གྲུབ་མཐའ་ལ་ཁས་བླངས། དེར་ཐལ། དབུ་མ་རང་རྒྱུད་པ་ཡིན་པའི་ཕྱིར།
གསུམ་ཆར་ཁས་བླངས་སོ། །དེའི་ཕྱིར། བཅོམ་ལྡན་འདས་མ་ལ། ཞེས་སོགས་ཀྱི་སྐབས་སུ།
བཅོམ་ལྡན་འདས་མ་ལ་རབ་ཏུ་དང་བ་ནི་ལེགས་པ་ཐམས་ཅད་ཐོབ་པའི་རྒྱུའི་གཙོ་བོ་ཡིན་ཏེ།
དེའི་ཐོག་མའི་བྱེད་རྒྱུ་ཡིན་པའི་ཕྱིར། ཟེར་ན། ཤེས་བྱ་ཆོས་ཅན། བྱེད་རྒྱུ་ཡིན་ན་རྒྱུའི་གཙོ་བོ་
ཡིན་དགོས་པར་ཐལ། སྦྱོར་བ་དེ་ལ་ཁྱབ་པ་ཡོད་པའི་ཕྱིར། འདོད་ན། ཤེས་བྱ་ཆོས་ཅན། དེར་
ཐལ། དེའི་ཕྱིར། མ་གྲུབ་ན། དེར་ཐལ། ཁྱོད་དངོས་པོའི་བྱེད་རྒྱུ་ཡིན་པའི་ཕྱིར་ཏེ། དངོས་པོ་
ལས་ཐ་དད་དངོས་པོ་སྐྱེ་བ་ལ་གེགས་མ་བྱས་པའི་ཕྱིར། ཁྱབ་ཏེ་མཛོད་ལས། རང་ལས་གཞན་
པ་བྱེད་རྒྱུའི་རྒྱུ། །ཞེས་བྱ་བའི་ཕྱིར། དེ་འདིར་ཁས་མི་ལེན་ནོ་ཞེ་ན། འོ་ན་བུ་བྱེད་རྒྱུ་ཁས་མི་ལེན་
-313



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
པར་མཚུངས་སོ། །དེ་ལ་ཐམས་ཅད་མཁྱེན་པ་ཉིད་གསུམ་གྱིས་ནི། ཞེས་སོགས་ཀྱི་སྐབས་སུ།
རྗེ་བཙུན་བྱམས་པ་ཆོས་ཅན། མཁྱེན་གསུམ་ལ་བསྟོད་པས་མངོན་པར་རྟོགས་པ་བརྒྱད་ཀ་ལ་
བསྟོད་པར་འགྱུར་ཏེ། དེར་མངོན་རྟོགས་བརྒྱད་ཀ་བསྡུས་པའི་ཕྱིར། ཟེར་ན། ཉན་ཐོས་ཞི་བ་
ཚོལ་རྣམས་ཞེས་སོགས་ཆོས་ཅན། མངོན་པར་རྟོགས་པ་བརྒྱད་ཀ་ལ་བསྟོད་པར་ཐལ། མཁྱེན་
གསུམ་ལ་བསྟོད་པའི་ཕྱིར། ཁྱབ་པ་ཁས། འདོད་ན། མིན་པར་ཐལ། དེ་ལ་དངོས་སུའང་མ་
བསྟོད། ཤུགས་ལའང་མ་བསྟོད་པའི་ཕྱིར། དང་པོ་མ་གྲུབ་ན། སྦྱོར་བ་ལ་དངོས་སུམ་བསྟོད་
པར་ཐལ། བརྒྱད་ཀ་ལ་དངོས་སུ་བསྟོད་པའི་ཕྱིར། ཕྱི་མ་མ་གྲུབ་ན། མཁྱེན་གསུམ་ལ་ཤུགས་
ལ་བསྟོད་པར་ཐལ། བརྒྱད་ཀ་ལ་ཤུགས་ལ་བསྟོད་པའི་ཕྱིར། གཞན་ཡང་མཁྱེན་གསུམ་གྱི་
ཡོན་ཏན་ཞེས་བརྗོད་པའི་སྒྲ་ཆོས་ཅན། མངོན་རྟོགས་བརྒྱད་ཀའི་ཡོན་ཏན་བརྗོད་པར་ཐལ།
མཁྱེན་གསུམ་གྱི་ཡོན་ཏན་བརྗོད་པའི་ཕྱིར། ཁྱབ་བ་ཁས། འདོད་ན། མཁྱེན་གསུམ་གྱི་ཡོན་
ཏན་ཆོས་ཅན། ཁྱོད་ཞེས་བརྗོད་པའི་སྒྲས། སྦྱོར་བཞིའི་ཡོན་ཏན་མ་བརྗོད་པར་ཐལ། ཁྱོད་
ཞེས་བརྗོད་པའི་སྒྲ་དེ་སེལ་འཇུག་ཡིན་པའི་ཕྱིར་ཏེ། རྗོད་བྱེད་ཀྱི་སྒྲ་ཡིན་པའི་ཕྱིར། གཞན་ཡང་
མངོན་པར་རྟོགས་པ་བརྒྱད་པོ་གང་རུང་མཁྱེན་གསུམ་གྱིས་བསྡུས་པར་ཐལ། བརྒྱད་ཀ་དེས་
བསྡུས་པའི་ཕྱིར། འདོད་ན། དེ་གང་རུང་ཆོས་ཅན། དེས་མ་བསྡུས་པར་ཐལ། དེ་དང་མ་འབྲེལ་
བའི་ཕྱིར། དེར་ཐལ། དེ་ཁེགས་ན་ཁྱོད་ཁེགས་མི་དགོས་པའི་ཕྱིར། མ་གྲུབ་ན། ཤེས་བྱ་ཆོས་
ཅན། ཚོགས་སྦྱོར་ན་བརྒྱད་པོ་གང་རུང་ཁེགས་པར་ཐལ། དེ་ན་གསུམ་པོ་ཁེགས་པའི་ཕྱིར།
གསུམ་གྱིས་བརྒྱད་བསྡུས་ཚུལ་དྲིས་པས། རྣམ་བཤད་ལས། འཕགས་པའི་མངོན་རྟོགས་ལ་
མཁྱེན་གསུམ་དུ་བྱས་པ་དེ་མཁྱེན་གསུམ་ཙམ་གྱིས་བསྡུས་ཞེས་གསུང་
། འོ་ན་ཤེས་བྱ་ཆོས་ཅན།
བསྡུ་བྱའི་གཞི་ཤེས་དེ་ཉན་རང་གཞི་ཤེས་ལ་བྱེད་རིགས་པར་ཐལ། དམ་བཅའ་དེའི་ཕྱིར།
འདོད་ན། དེ་མི་རིགས་ཏེ། དེ་དངོས་པོ་བརྒྱད་ཀྱི་ཟླས་ཕྱེ་བའི་གཞི་ཤེས་དེ་ཡིན་པའི་ཕྱིར། ཁྱབ་
-313-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ༑ སྐབས་གསུམ་པའི་བསྟན་བྱའི་གཙོ་བོར་གྱུར་པའི་གཞི་ཤེས་ཡིན་ན། གཞིའི་གནས་ཚུལ་
ལ་ཞེན་སྤྱོད་བཀག་ནས་སྒོམ་པའི་རྣལ་འབྱོར་ཡིན་དགོས་པའི་ཕྱིར། གཞན་ཡང་གཞི་ཤེས་ཙམ་
དེ་འདིའི་བསྡུ་བྱེད་ཀྱི་གཞི་ཤེས་ཡིན་པར་ཐལ། དམ་བཅའ་དེའི་ཕྱིར། འདོད་ན་གཞི་ཤེས་ཙམ་
དེ་ཆོས་ཅན། བསྟོད་ཕྱག་གི་ཡུལ་དུ་གྱུར་པའི་གཞི་ཤེས་སུ་ཐལ། འདོད་པའི་ཕྱིར། འདོད་ན།
བསྟོད་ཕྱག་གི་ཡུལ་དུ་གྱུར་པའི་གཞི་ཤེས་དང་། བསྟན་བཅོས་ཀྱི་བརྗོད་བྱར་གྱུར་པའི་གཞི་
ཤེས་གཉིས་ལ་ཁྱབ་ཆེ་ཆུང་གི་ཁྱད་པར་ཡོད་པར་ཐལ་ལོ། །ལམ་ཤེས་ལའང་སྦྱར་རོ། །དར་
ཊིཀ་པ། གསུམ་གྱིས་བརྒྱད་བསྡུས་ཏེ། བརྒྱད་པོ་གང་རུང་ཡིན་ན། མཁྱེན་གསུམ་གང་རུང་
གཅིག་གི་སྒོམ་བྱའི་རྣམ་པ་ཡིན་པས་ཁྱབ་པའི་ཕྱིར། ཟེར། ཤེས་བྱ་ཆོས་ཅན། གཞི་གྲུབ་ན།།
མཁྱེན་གསུམ་གྱིས་བསྡུས་པས་ཁྱབ་པར་ཐལ། གཞི་གྲུབ་ན། དེའི་སྒོམ་བྱ་ཡིན་པས་ཁྱབ་པའི་
ཕྱིར། དེ་དེའི་སྒོམ་བྱའི་དོན་རྣམ་ཡིན་པས་ཁྱབ་པའི་ཕྱིར། སྐྱོན་མེད་དེ། འདི་ཤེས་རྣམ་གྱི་རྒྱུའི་
དབང་དུ་བྱས་སོ་ཞེ་ན། ངོ་བོ་ཉིད་སྐུ་ཆོས་ཅན། མཁྱེན་གསུམ་གང་རུང་གི་སྒོམ་བྱ་ཤེས་རྣམ་དུ་
ཐལ། བརྒྱད་པོ་གང་རུང་ཡིན་པའི་ཕྱིར་ཏེ། ཆོས་སྐུ་ཡིན་པའི་ཕྱིར། ཉན་ཐོས་དང་དེའི་ཕྱོགས་
སུ་ཞེས་ སོགས་ ཀྱི་སྐབས་ སུ། བྱམས་པ་ཆོས་ཅན། གཞི་ཤེས་ལ་བསྟོད་དེ། དེའི་ཡོན་ཏན་
བརྗོད་པའི་ཕྱིར། ཞེ་ན། གཞི་ཤེས་ལ་ཡོན་ཏན་ཡོད་པ་མིན་ཞེས་བརྗོད་པའི་སྒྲ་ཆོས་ཅན། དེར་
ཐལ། དེའི་ཕྱིར་ཏེ། གཞི་ཤེས་ལ་ཡོན་ཏན་ཚིག་ཟིན་ལ་བརྗོད་ནས་དེ་ཡོད་པ་མིན་པའི་ཕྱིར་ཏེ།
ཆོས་ཅན་དང་གཅིག་ཡིན་པའི་ཕྱིར། འདོད་ན། མ་ཡིན་པར་ཐལ། དེ་ལ་སྨད་པའི་ཕྱིར། ཐེག་
ཆེན་གྱི་ལྷག་བཅས་ཡིན་ན། ཉོན་མོངས་པའི་ཀུན་འབྱུང་མ་ལུས་པར་སྤངས་ཤིང་། དེའི་རྣམ་
སྨིན་གྱི་སྡུག་བསྔལ་གྱི་ཕུང་པོ་མ་སྤངས་པས་ཁྱབ་ཟེར་ན། ཉན་ཐོས་དགྲ་བཅོམ་པ་ཆོས་ཅན།
ཉོན་མོངས་པའི་ཀུན་འབྱུང་མ་ལུས་པར་སྤངས་པར་ཐལ། དམན་པའི་ལྷག་བཅས་མྱང་འདས་
ལ་གནས་པའི་ཕྱིར། ཁྱབ་པ་ཁས། འདོད་ན། དེ་ཆོས་ཅན། མ་ཡིན་པར་ཐལ། ཉོན་མོངས་
-314-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
པའི་བག་ཆགས་མ་སྤངས་པའི་ཕྱིར་ཏེ། ཤེས་སྒྲིབ་མ་སྤངས་པའི་ཕྱིར། སྔ་མ་ལ་ཁྱབ་པ་ཡོད་དེ།
ཉོན་མོངས་པའི་བག་ཆགས་དེ། དེའི་ཀུན་འབྱུང་ཡིན་པའི་ཕྱིར་ཏེ། དེ་ཀུན་འབྱུང་བདེན་པ་ཡིན་
པའི་ཕྱིར། གཞན་ཡང་། དར་ཊིཀ་པའི་ཕྱོགས་ལ། ཉན་ཐོས་དགྲ་བཅོམ་པ་ཆོས་ཅན། ཁྱོད་ཀྱི་
རྒྱུད་ལ་གཞན་དོན་དུ་སྲིད་པར་སྐྱེ་བ་ལེན་པའི་རྒྱུར་གྱུར་པའི་ཉོན་མོངས་མེད་པར་ཐལ། ཉོན་
མོངས་པའི་ཀུན་འབྱུང་མ་ལུས་པར་སྤངས་པའི་ཕྱིར། ཁྱབ་པ་ཁས་བླངས་ཏེ། དེ་ཉོན་མོངས་
མཚན་ཉིད་པར་ཁས་བླངས་པའི་ཕྱིར། འདོད་ན། ཆོས་ཅན། ཁྱོད་ཐེག་ཆེན་ལམ་དུ་ཞུགས་པའི་
ཐེག་ཆེན་མཐོང་ལམ་པ་དེའི་རྒྱུད་ལ། དེ་མེད་པར་ཐལ། འདོད་པའི་ཕྱིར། འདོད་ན། དེ་འདྲའི་
མཐོང་ལམ་པ་ཆོས་ཅན། ཁྱོད་ཀྱི་རྒྱུད་ལ་དེ་ཡོད་པར་ཐལ། ཁྱོད་ཀྱི་རྒྱུད་ལ་ལམ་ཤེས་ཀྱི་རང་
བཞིན་ཡོད་པའི་ཕྱིར། ཁྱོད་ཀྱི་རྒྱུད་ལ་རྒྱུ་ལམ་ཤེས་ཡོད་པའི་ཕྱིར། གཞན་ཡང་། དམན་པའི་
ལྷག་བཅས་མྱང་འདས་ཆོས་ཅན། ཉོན་མོངས་པའི་འབྲས་བུ་སྡུག་བསྔལ་གྱི་ཕུང་པོ་སྤངས་པར་
ཐལ། རྒྱུ་ཉོན་མོངས་པའི་ཀུན་འབྱུང་སྤངས་པའི་ཕྱིར། རྟགས་གསལ་ཁས་བླངས་ཤིང་ཁྱབ་སྟེ།
སྤང་བྱ་དེའི་རྒྱུ་སྤངས་ན་སྤང་བྱ་དེ་སྤངས་དགོས་པའི་ཕྱིར་ཏེ། སྤང་བྱ་དེའི་ས་བོན་སྤངས་ན་སྤང་
བྱ་མ་ལུས་པར་སྤངས་དགོས་པའི་ཕྱིར། ཐེག་དམན་གྱི་ལྷག་མེད་མྱང་འདས་ཡིན་ན་སྡུག་
བསྔལ་གྱི་ཕུང་པོ་སྤངས་པས་ཁྱབ་ཟེར་ན། ལྷག་མེད་མྱང་འདས་ལ་གནས་པའི་ཉན་ཐོས་དགྲ་
བཅོམ་པ་ཆོས་ཅན། དེར་ཐལ། དེའི་ཕྱིར། འདོད་ན། མ་སྤངས་པར་ཐལ། སྡུག་བསྔལ་གྱི་ཕུང་
པོ་ལྔ་མ་སྤངས་པའི་ཕྱིར་ཏེ། ཟག་བཅས་ཀྱི་མིང་གཞིའི་ཕུང་པོ་མ་སྤངས་པའི་ཕྱིར། ཟག་བཅས་
ཀྱི་རིག་པ་རྒྱུན་མ་ཆད་པའི་ཕྱིར། འདིར་ལྷག་མེད་མྱང་འདས་ཀྱི་ངོ་བོ་སོ་སོར་བརྟགས་འགོག་
ལ་བྱེད་ན། ཉན་ཐོས་དགྲ་བཅོམ་པ་ཆོས་ཅན། རང་རྒྱུད་ཀྱི་སོ་སོར་བརྟགས་འགོག་རྟོགས་པར་
ཐལ། རང་རྒྱུད་ཀྱི་མྱང་འདས་རྟོགས་པའི་ཕྱིར་ཏེ། དགྲ་བཅོམ་པ་ཡིན་པའི་ཕྱིར། འདོད་ན།
དོན་དམ་བདེན་པ་མངོན་སུམ་དུ་རྟོགས་པར་ཐལ། འདོད་པའི་ཕྱིར། འདོད་ན། ཆོས་ཀྱི་བདག་
-315-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་མངོན་སུམ་དུ་རྟོགས་པར་ཐལ། འདོད་པའི་ཕྱིར། རྣམ་པ་ཐམས་ཅད་སྐྱེ་བ་མེད་པ། ཞེས་
སོགས་ཀྱི་སྐབས་ཆོས་འཁོར་གྱི་མཚན་ཉིད་དྲིས་པས། སྟོན་པས་གསུངས་པའི་དམ་ཆོས་གང་
ཞིག །རང་གི་མི་མཐུན་ཕྱོགས་འཇོམས་ནུས་ཟེར་ན། ཚིག་ལྟར་ན། ཆོས་འཁོར་ཆོས་ཅན། དེ་
ཁྱོད་ཀྱི་མཚན་ཉིད་མ་ཡིན་པར་ཐལ། མ་ཡིན་པའི་ཕྱིར། མ་གྲུབ་ན། དེར་ཐལ། ཆོས་འཁོར་
ཡིན་པའི་ཕྱིར། གཉིས་པ་མ་གྲུབ་ན། དེ་ཆོས་ཅན། ཁྱོད་ཀྱི་མཚན་ཉིད་ཀྱི་ཟུར་དུ་གང་ཞིག་སྨོས་
པ་ལ་དགོས་པ་མེད་པར་ཐལ་ལོ། །རྣམ་མཁྱེན་ཆོས་ཅན། མི་མཐུན་ཕྱོགས་འཇོམས་ནུས་སུ་
ཐལ། ཆོས་འཁོར་ཡིན་པའི་ཕྱིར་ཏེ། སྟོན་པས་གསུངས་པའི་དམ་ཆོས་ཡིན་པའི་ཕྱིར་ཏེ། མངོན་
རྟོགས་བརྒྱད་པོ་གང་རུང་ཡིན་པའི་ཕྱིར། འདོད་ན། དེ་ཆོས་ཅན། སེམས་ཅན་གྱི་མི་མཐུན་
ཕྱོགས་འཇོམས་ནུས་སུ་ཐལ། མི་མཐུན་ཕྱོགས་འཇོམས་ནུས་གང་ཞིག། རྒྱུད་ཀྱིས་མ་སྡུས་པའི་
མི་མཐུན་ཕྱོགས་འཇོམས་ནུས་མ་ཡིན་པའི་ཕྱིར། འདོད་ན། སེམས་ཅན་འབད་མེད་དུ་གྲོལ་
བར་ཐལ་ལོ། །ཡང་དེ་གང་ཞིག །བཤད་པས་གདུལ་བྱའི་རྒྱུད་ལ་འཕོ་བ་དེ། དེའི་མཚན་ཉིད་
ཡིན་ཟེར་ན། རྣམ་མཁྱེན་ཆོས་ཅན། དེར་ཐལ། དེའི་ཕྱིར། འདོད་ན། གདུལ་བྱའི་རྒྱུད་ལ་འཕོ་
བར་ཐལ། འདོད་པའི་ཕྱིར། འདོད་ན། གཞན་གྱི་རྟོགས་པ་གཞན་ལ་འཕོ་བར་ཐལ་ལོ། །རྩ་
རྟགས་སྔ་མ་ལྟར་སྒྲུབ་བོ། །ཡང་ཆོས་འཁོར་ཡིན་ན་མི་མཐུན་ཕྱོགས་སྣ་རེ་འཇོམས་ནུས་པས་
ཁྱབ་པར་ཐལ། མཚན་ཉིད་དེའི་ཕྱིར། འདོད་ན། ཆོས་ཕུང་གི་ཆ་ཤས་སུ་གྱུར་པའི་སངས་རྒྱས་
ཀྱི་གསུངས་ཆོས་ཅན། དེར་ཐལ། དེའི་ཕྱིར། འདོད་ན། ཆོས་ཕུང་ཡིན་པར་ཐལ། མི་མཐུན་
ཕྱོགས་སྣ་རེ་འཇོམས་ནུས་ཀྱི་གསུང་རབ་ཡིན་པའི་ཕྱིར། འདོད་ན། མ་ཡིན་པར་ཐལ། དེའི་
ཚད་དུ་མ་ལོངས་པའི་ཕྱིར། འདིར་ཆོས་འཁོར་རིམ་ཅན་དུའམ། ཅིག་ཅར་བསྐོར་དྲིས་པས། སྔ་
མའོ་ཞེ་ན། ཤཱཀྱ་ཐུབ་པ་ཆོས་ཅན། ཁྱོད་ཀྱིས་ཆོས་འཁོར་ཅིག་ཅར་དུ་བསྐོར་བར་ཐལ། ཁྱོད་
ཀྱིས་གླིང་བཞི་ཐེར་འབུམ་དུ་ཅིག་ཅར་དུ་བསྐོར་བའི་ཕྱིར་ཏེ། ཁྱོད་ཀྱིས་དེར་དེ་བསྐོར་བའི་
-316-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
མཛད་པ་ཅིག་ཅར་བསྟན་པའི་ཕྱིར་ཏེ། དེར་མཛད་པ་བཅུ་གཉིས་ཀྱི་ཚུལ་ཅིག་ཅར་དུ་བསྟན་
པའི་ཕྱིར། ཚིག་གོ །གཞན་ཡང་། ཤེས་བྱ་ཆོས་ཅན། ཆོས་འཁོར་གསུམ་པོ་སྟོན་པས་རིམ་ཅན་
དུ་སྐོར་བར་ཐལ། དམ་བཅའ་དེའི་ཕྱིར། འདོད་ན། བདེན་བཞིའི་ཆོས་འཁོར་ཡིན་ན། མཚན་
ཉིད་མེད་པའི་ཆོས་འཁོར་ལས་དང་པོར་བསྟན་དགོས་པར་ཐལ། འདོད་པའི་ཕྱིར། འདོད་ན།
འཕགས་པའི་བདེན་པ་བཞི་དག་གིས་ཞེས་པའི་སྐབས་ནས་བསྟན་པའི་མདོ་ཆོས་ཅན། དེར་
ཐལ། དེའི་ཕྱིར། ཡང་ཅིག་ཅར་བསྐོར་ཞེ་ན། ཤེར་ཕྱིན་གྱི་མདོ་རྣམས་ཅིག་ཅར་དུ་གསུངས་
པར་ཐལ། དེའི་ཕྱིར། འདོད་ན། ཡུམ་རྒྱས་འབྲིང་བསྡུས་གསུམ་གསུངས་པའི་རྗེས་སུ་སྡུད་པ་
གསུངས་པ་མ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་ནས་ཡང་བཅོམ་ལྡན་
འདས་ཀྱི་འཁོར་བཞི་པོ་དེ་དག་ཡང་དག་པར་རབ་ཏུ་དགའ་བར་མཛད་པའི་ཕྱིར། ཡང་ཚིགས་
སུ་བཅད་པ་འདི་དག་བཀའ་སྩལ་ཏོ། །ཞེས་བྱ་བའི་ཕྱིར། གཞན་ཡང་། རབ་འབྱོར་གྱི་ལེའུ་དང་
མཐའ་གཉིས་རྣམ་བཞག་ལེའུ་ཡང་ཅིག་ཅར་དུ་གསུངས་པར་ཐལ། སོགས་མཐའ་ཡས་སོ། །
འདིར་དྲང་ངེས་ཀྱི་ཁྱད་པར་དྲིས་པས། དོན་དམ་བདེན་པ་བརྗོད་བྱའི་གཙོ་བོར་སྟོན་པའི་མདོ་
དེ༑ ངེས་དོན་གྱི་མདོའི་མཚན་ཉིད། ཀུན་རྫོབ་བདེན་པ་བརྗོད་བྱའི་གཙོ་བོར་སྟོན་པའི་མདོ་དེ། །
དྲང་དོན་གྱི་མདོའི་མཚན་ཉིད་ཡིན་ཟེར་ན། མདོ་སྡེ་དགོངས་འགྲེལ་ཆོས་ཅན། དང་པོའི་མཚོན་
བྱ་དེར་ཐལ། མཚན་ཉིད་དེའི་ཕྱིར། ཁྱོད་ཀྱིས་དོན་དམ་བདེན་པ་བརྗོད་བྱར་སྟོན་པ་གང་ཞིག།
དེ་སྟོན་ན་ཁྱོད་ཀྱིས་སྟོན་པའི་དོན་དམ་བདེན་པ་དེ་ཁྱོད་ཀྱི་བརྗོད་བྱའི་གཙོ་བོ་ཡིན་དགོས་པའི་
ཕྱིར། གཞན་ཡང་། ཡུམ་གྱི་མདོ་ཆོས་ཅན། དྲང་དོན་གྱི་མདོར་ཐལ། མཚན་ཉིད་དེའི་ཕྱིར་ཏེ།
དེ་ཤུགས་བསྟན་གྱི་བརྗོད་བྱའི་གཙོ་བོར་སྟོན་པའི་མདོ་ཡིན་པའི་ཕྱིར་ཏེ། མངོན་རྟོགས་བརྒྱད་
ཤུགས་བསྟན་གྱི་བརྗོད་བྱའི་གཙོ་བོར་བྱས་ནས་སྟོན་པའི་མདོ་ཡིན་པའི་ཕྱིར། དངོས་ཀྱི་བརྗོད་
བྱའི་ཞེས་སྣོན་ན། སྦྱིན་པའི་ཕར་ཕྱིན་ཡོངས་སུ་རྫོགས་པར་བྱའོ། །ཞེས་སོགས་ཀྱི་ཡུམ་གྱི་མདོ་
-317-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ཅན། མཚན་ཉིད་དེར་ཐལ། ངེས་དོན་གྱི་མདོ་ཡིན་པའི་ཕྱིར་ཏེ། སྟོང་ཕྲག་ཉི་ཤུ་ལྔ་པའི་
མདོ་ཡིན་པའི་ཕྱིར། ཚིག་ཡིན་པའི་ཕྱིར། འདོད་ན། ཤེས་བྱ་ཆོས་ཅན། སྦྱིན་པའི་ཕར་ཕྱིན་དེ་
དོན་དམ་བདེན་པར་ཐལ། དེ་འདྲའི་མདོ་དེ་དོན་དམ་བདེན་པ་དངོས་བསྟན་གྱི་བརྗོད་བྱའི་གཙོ་
བོར་བྱས་ནས་སྟོན་པའི་མདོ་ཡིན་པའི་ཕྱིར། གཞན་ཡང་། དར་ཊིཀ་པའི་ཕྱོགས་ལ་གཟུགས་མི་
རྟག་པར་ཡིད་ལ་བྱའོ། །ཞེས་སོགས་ཉན་ཐོས་ཀྱི་ལམ་ཤེས་ཀྱི་མདོ་ཚིག་ཆོས་ཅན། དེར་ཐལ།
དེའི་ཕྱིར་ཏེ། མངོན་རྟོགས་བརྒྱད་ཀྱི་རིམ་པ་ཤུགས་ལ་སྟོན་པའི་ཤེར་ཕྱིན་གྱི་མདོ་ཚིག་ཡིན་པའི་
ཕྱིར། འདོད་ན། མ་ཡིན་པར་ཐལ། གང་ཟག་གི་བདག་མེད་ཙམ་དངོས་སུ་བརྗོད་བྱའི་གཙོ་
བོར་སྟོན་པའི་ཕྱིར། ཁས་ཤིང་། དེར་ཐལ། མི་རྟག་སོགས་བཅུ་དྲུག་དངོས་ཀྱི་དེའི་ཕྱིར། ཁྱབ་
པ་ཁས། མ་གྲུབ་ན། དེར་ཐལ། དེ་འདྲའི་མདོ་དང་གཅིག་ཡིན་པའི་ཕྱིར། རྗེས་འབྲང་ལ་ལ་ན་
རེ༑ ཡུམ་གྱི་མདོ་ལ་དྲང་དོན་དང་ངེས་དོན་གྱི་མདོའི་ཆ་ནས་འབྱེད་ཞེས་ཟེར་བ་ནི། ཊཱིཀར་ཡུམ་
གྱི་མདོ་རིལ་པོ་འཁོར་ལོ་བར་པའི་མཚན་ཉིད་དང་། དེ་ངེས་དོན་དུ་བཤད་པ་དང་འགལ་ཞིང་།
གཞན་ཡང་། གཟུགས་སྟོང་པའོ་ཞེས་པའི་མདོ་ལ་དྲང་ངེས་འབྱེད་པར་ཐལ། གཟུགས་ཞེས་
པའི་ངག་དེ་དྲང་དོན་དང་། སྟོང་པའོ་ཞེས་པའི་ངག་དེ་ངེས་དོན་ཡིན་པའི་ཕྱིར། ཞེས་བརྗོད་ན་
མཚུངས་སོ། །གཞན་ཡང་དོན་དམ་བདེན་པ་ངེས་དོན་དུ་ཐལ། ངེས་དོན་གྱིས་མདོའི་མཚན་
ཉིད་དེ་ རིགས་པའི་ཕྱིར། འདོད་ན། དོན་དམ་བདེན་པ་ཆོས་ཅན། དོན་དམ་པར་ཐལ། ངེས་
དོན་ཡིན་པའི་ཕྱིར། འདོད་ན་མ་ཡིན་པར་ཐལ། ཁྱོད་ཀྱི་དགག་བྱ་ཤེས་བྱ་ལ་སྲིད་པའི་ཕྱིར།
སངས་རྒྱས་ཉན་ཐོས་ཞེས་སོགས་ ཀྱི་སྐབས་སུ། རྣམ་བཤད་ལས། གཙོ་བོ་སངས་རྒྱས་ལ་
འཁོར་ཉན་ཐོས་པས་བསྐོར་ཞེས་གསུང་། གཙོ་བོ་སངས་རྒྱས་ལ་འཁོར་རང་སངས་རྒྱས་འབྱུང་
བར་ཐལ། དམ་བཅའ་དེའི་ཕྱིར། འདོད་ན། མ་ཡིན་པར་ཐལ། རྩ་ཤེས་ལས། རྫོགས་སངས་
རྒྱས་རྣམས་མ་བྱུང་ཞིང་། །ཉན་ཐོས་རྣམས་ཀྱང་ཟད་པ་ན། །རང་སངས་རྒྱས་ཀྱི་ཡེ་ཤེས་ནི། །
-318-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
རྟེན་པ་མེད་པར་རབ་ཏུ་སྐྱེ། །ཞེས་གསུངས་པའི་ཕྱིར། ཡང་མཁྱེན་གསུམ་ཆོས་ཅན། འཕགས་
བཞིའི་ཡུམ་ཡིན་ཏེ། ཟེར་ན། མ་ཡིན་པར་ཐལ། ཉན་ཐོས་འཕགས་པའི་ཡུམ་མ་ཡིན་པའི་ཕྱིར།
མ་གྲུབ་ན། རྣམ་མཁྱེན་དེ་ཉན་ཐོས་འཕགས་པའི་ཡུམ་ཡིན་པར་ཐལ། མཁྱེན་གསུམ་དེ་དེའི་
ཡུམ་ཡིན་པའི་ཕྱིར། དེ་ནི་མ་ཡིན་ཏེ་ཞེས་པར། མངོན་རྟོགས་རྒྱན་ཆོས་ཅན། གཞི་ལམ་རྣམ་
གསུམ་གང་རུང་རེ་རེ་ཁོ་ན་བརྗོད་བྱར་བསྡུས་པ་མ་ཡིན་ཏེ། གསུམ་ཆར་བརྗོད་བྱར་བསྡུས་པའི་
ཕྱིར། ཟེར་ན། ཤེས་བྱ་ཆོས་ཅན། ཡོད་ན་མངོན་རྟོགས་རྒྱན་གྱི་བརྗོད་བྱར་བསྡུས་དགོས་པར་
ཐལ། རྒྱན་གྱི་གཞི་ལམ་རྣམ་པའི་ཕྱོགས་གསུམ་བརྗོད་བྱར་བསྡུས་པའི་ཕྱིར། འདོད་ན། གཞི་
ཁོ་ན་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས། མ་གྲུབ་ན། དོན་དེ་ཡོད་པར་ཐལ། ཆོས་
མངོན་པ་ལས། ཁྱོད་བརྗོད་བྱར་བསྡུས་པའི་ཕྱིར། མ་གྲུབ་ན། ཤེས་བྱ་ཆོས་ཅན། དེར་ཐལ།
དེའི་ཕྱིར། རྒྱན་གྱིས་གཞི་ཁོ་ན་བརྗོད་བྱར་བསྡུས་ན་མངོན་པ་དང་ཟློས་སྐྱོན་ཡོད་པའི་ཕྱིར།
གཞན་ཡང་གཞི་ལམ་རྣམ་པའི་ཕྱོགས་གསུམ་ཅར་ཆོས་ཅན། རྒྱན་ལ་བསྟེན་ནས་ཁྱོད་བདེ་བླག་
ཏུ་རྟོགས་པ་རྒྱན་གྱི་དངོས་ཀྱི་དགོས་པར་ཐལ། ཁྱོད་རྒྱན་གྱི་བརྗོད་བྱ་ཡིན་པའི་ཕྱིར། འདོད་ན།
ཤེས་བྱ་ཆོས་ཅན། རྒྱན་ལ་བརྟེན་ནས་ཆོས་ཐམས་ཅད་བདེ་བླག་ཏུ་རྟོགས་པ་རྒྱན་གྱི་དགོས་
པར་ཐལ། འདོད་པའི་ཕྱིར། འདོད་ན། མངོན་རྟོགས་བརྒྱད་བདེ་བླག་ཏུ་རྟོགས་པ་དེ་ཁོ་ན་
དགོས་པ་མ་ཡིན་པར་ཐལ། འདོད་པའི་ཕྱིར། དར་ཊིཀ་པ། རྒྱན་གྱིས་འཕགས་པ་མཐའ་དག་
གི་མངོན་རྟོགས་གཏན་ལ་འབེབས་ཟེར། ནང་འགལ་ཏེ། ཤེས་བྱ་ཆོས་ཅན། རྒྱན་གྱི་བརྗོད་བྱ་
ཡང་ཡིན་ཉན་རང་གི་མངོན་རྟོགས་ཀྱང་ཡིན་པའི་གཞི་མཐུན་ཡོད་པར་ཐལ། དམ་བཅའ་དེའི་
ཕྱིར། འདོད་ན། དེ་ཡང་ཡིན་ཉན་ཐོས་ཀྱི་ལམ་ལ་འཇུག་པའི་རིམ་པ་ཡང་ཡིན་པའི་གཞི་མཐུན་
ཡོད་པར་ཐལ། འདོད་པའི་ཕྱིར། ཁས་ བླངས། འདོད་ན། རྒྱན་འདི་ཐེག་པ་ཐུན་མོང་བའི་
བསྟན་བཅོས་སུ་ཐལ། དེའི་ཕྱིར། གསུམ་ཆར་རབ་འབྱོར་ཐམས་ཅད་ནི་ཞེས་སོགས་ཀྱི་སྐབས་
-319-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུ༑ གཞི་ཤེས་ཀྱི་ཉན་རང་འཕགས་པའི་མངོན་རྟོགས་བསྡུས་ཟེར་ན། ཉན་རང་འཕགས་པའི་
མངོན་རྟོགས་ཡིན་ན་གཞི་ཤེས་ཡིན་དགོས་པར་ཐལ། དམ་བཅའ་དེའི་ཕྱིར་འདོད་ན། དར་ཊིཀ་
པའི་ཕྱོགས་ལ། ཆོས་ཀྱི་བདག་མེད་མངོན་སུམ་དུ་རྟོགས་པའི་ཉན་ཐོས་ཀྱི་མཐོང་ལམ་ཆོས་
ཅན། དེར་ཐལ། དེའི་ཕྱིར། འདོད་ན། མ་ཡིན་པར་ཐལ། བདེན་སྟོང་དངོས་ཡུལ་དུ་བྱེད་པའི་
སློབ་པའི་མཁྱེན་པ་ཡིན་པའི་ཕྱིར། ཉན་ཐོས་ཀྱི་རྟོགས་རིགས་སུ་གནས་པ་མ་ཡིན་པར། རྣམ་
བཤད་པའི་ཕྱོགས་ ལ་ ཉན་ཐོས་མཐོང་ལམ་ཆོས་ཅན། དེར་ཐལ། ཉན་རང་འཕགས་པའི་
མངོན་རྟོགས་ཡིན་པའི་ཕྱིར། འདོད་ན། གང་ཟག་གི་བདག་མེད་མངོན་སུམ་དུ་རྟོགས་པའི་
མཁྱེན་པར་ཐལ། འདོད་ན། ཁྱོད་རྒྱུད་ལྡན་གྱི་གང་ཟག་གི་རྒྱུད་ལ་གང་ཟག་ལ་བདེན་པར་
འཛིན་པའི་བདེན་འཛིན་མེད་པར་ཐལ། འདོད་པའི་ཕྱིར། ཁྱབ་པ་རྟོག་པའི་སྤྱི་དོན་དུ་ཁས་
བླངས། འདོད་ན། དེར་ཐལ། ཁྱོད་ཀྱི་རྒྱུད་དུ་སྒོམ་སྤང་དུ་གྱུར་པའི་གང་ཟག་ལ་བདེན་པར་
འཛིན་པའི་བདེན་འཛིན་ཡོད་པར་ཐལ། རབ་འབྱོར་བྱང་ཆུབ་སེམས་དཔའ་སོགས་ཀྱི་སྐབས་སུ། །
ཉན་རང་གི་སྤང་རྟོགས་ཀྱི་རིགས་དམན་ལམ་སྔོན་དུ་མ་སོང་བའི་ཐེག་ཆེན་གྱི་ལམ་གང་དུ་
རྫོགས་དྲིས་པས། དར་ཊིཀ་པ། སངས་རྒྱས་ཀྱི་ས་ཁོ་ནར་རྫོགས་ཀྱི་སྔ་རོལ་ཏུ་མ་ཡིན་ཏེ།
དམན་ལམ་སྔོན་དུ་མ་སོང་བའི་བྱང་སེམས་འཕགས་པས་ཉོན་སྒྲིབ་ཀྱི་ས་བོན་སྤངས་པ་དང་།
དེའི་རྣམ་གྲོལ་ལམ་སངས་རྒྱས་མ་ཐོབ་པར་འབྱུང་བའི་ཕྱིར་ཟེར། དམན་ལམ་སྔོན་དུ་མ་སོང་
བའི་བྱང་སེམས་འཕགས་པ་ཆོས་ཅན། རྫོགས་སྨིན་སྦྱངས་གསུམ་མ་བྱས་ཀྱི་བར་དུ་ཉན་རང་
གི་སྤངས་རྟོགས་མི་རྫོགས་པར་ཐལ། རྫོགས་པའི་སངས་རྒྱས་མ་ཐོབ་པར་ཉན་རང་གི་སྤངས་
རྟོགས་མི་རྫོགས་པའི་ཕྱིར། རྟགས་ཁས། འདོད་ན། དེ་དག་ཀྱང་ཡོངས་སུ་རྫོགས་པར་བྱ་ཞིང་
ཞེས་པའི་གཞུང་དེ་ཆོས་ཅན། སྐབས་འདིའི་དམིགས་བསལ་གྱི་གཞུང་ཡིན་པར་ཐལ། རྫོགས་
སྨིན་སྦྱངས་གསུམ་མ་བྱས་ཀྱི་བར་དུ་ཉན་རང་གི་སྤངས་རྟོགས་རྫོགས་པར་རང་རྒྱུད་ལ་མི་
-32)-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
བསྐྱེད་པར་སྟོན་པའི་གཞུང་ཡིན་པའི་ཕྱིར། རྟགས་ཁས་འདོད་ན། མ་ཡིན་པར་ཐལ། སྐབས་
འདིའི་སྤྱིར་བསྟན་གྱི་གཞུང་ཡིན་པའི་ཕྱིར། གཞན་ཡང་། ཤེས་བྱ་ཆོས་ཅན། དམན་ལམ་སྔོན་
དུ་མ་སོང་བའི་བྱང་སེམས་མཐོང་ལམ་པ་དེས་ཉོན་སྒྲིབ་ཀྱི་གཉེན་པོ་བསྒོམ་དགོས་པར་ཐལ།
དེས་ དེ་ཉོན་སྒྲིབ་མ་སྤངས་པའི་ཕྱིར། འདོད་ན། དེ་ཆོས་ཅན། ཁྱོད་ཀྱིས་ཉོན་སྒྲིབ་ཆེད་དུ་
གཉེར་ནས་སྤོང་བར་ཐལ། འདོད་པའི་ཕྱིར། འདོད་ན། ཉོན་སྒྲིབ་ཙམ་སྤངས་པའི་ཐར་པ་དོན་
དུ་གཉེར་བར་ཐལ་ལོ། །གཞན་ཡང་ཉན་ཐོས་དགྲ་བཅོམ་པ་ཡིན་ན། ཆོས་ཀྱི་བདག་མེད་
མངོན་སུམ་དུ་རྟོགས་དགོས་པར་ཐལ། དེ་ཡིན་ན་ཉོན་སྒྲིབ་ཀྱི་ས་བོན་ཟད་པར་སྤངས་དགོས་
པའི་ཕྱིར། རྟགས་བསལ་གྲུབ་མཐའ་ལ་ཁས་བླངས། རྣམ་བཤད་ལས། ཉན་རང་གི་སྤངས་
རྟོགས་དམན་ལམ་སྔོན་དུ་མ་སོང་པའི་བྱང་སེམས་ཀྱི་མཐོང་ལམ་སྡུག་བསྔལ་ལ་ཆོས་བཟོད་དུ་
རྫོགས་ཏེ། ཉན་ཐོས་དང་རང་སངས་རྒྱས་ཀྱི་ཤེས་པ་དང་སྤོང་བ་གང་ཡིན་པ་དེ་ནི་བྱང་སེམས་
ཆེན་པོའི་མི་སྐྱེ་བའི་ཆོས་ལ་བཟོད་པའོ། །ཞེས་པའི་འགྲེལ་པར་བཟོད་པའི་ངོ་བོ་སྡུག་བསྔལ་ལ་
ཆོས་བཟོད་དུ་གསུངས་པའི་ཕྱིར། ཞེས་གསུངས། ཁ་ཅིག་དམན་ལམ་སྔོན་དུ་མ་སོང་བའི་བྱང་
སེམས་ཀྱི་མཐོང་ལམ་སྡུག་བསྔལ་ལ་ཆོས་བཟོད་ཆོས་ཅན། ཉོན་སྒྲིབ་སྤངས་པར་ཐལ། ཉན་
ཐོས་དགྲ་བཅོམ་པའི་སྤངས་པ་རྫོགས་པའི་ཕྱིར། འདོད་ན། ཉོན་སྒྲིབ་ཀྱི་ས་བོན་སྤངས་པར་
ཐལ། དེའི་ཕྱིར། འདོད་ན། ཁྱོད་ཀྱི་སྔོན་དུ་བར་ཆད་མེད་ལམ་སོང་བར་ཐལ། འདོད་པའི་ཕྱིར།
ཉོན་སྒྲིབ་སྤངས་ན་ཉོན་སྒྲིབ་ཀྱི་ས་བོན་སྤངས་དགོས་ཏེ། མཐོང་སྤང་སྤངས་ན་མཐོང་སྤང་གི་ས་
བོན་སྤངས་དགོས་པའི་ཕྱིར། ཞེས་པའི་སྐྱོན་ཡོད་པས་རྣམ་བཤད་ཀྱི་དགོངས་པ་ལ། སྡུག་
བསྔལ་ཆོས་ཤེས་ནས་སྤངས་པ་རྫོགས་པ་ཡིན་གྱི། ཆོས་བཟོད་ནས་རྫོགས་པར་ཁས་བླངས་ན་
མི་རུང་བའི་ཕྱིར་ཞེས་ཟེར། འདི་མི་འཐད་པ་ལ་གཉིས་ཏེ། གཞན་འགོག་ཚུལ་མི་འཐད་པར་
བསྟན་པ་དང་
། རང་ལུགས་འཇོག་པ་མི་འཐད་པ་གཉིས། དང་པོ་ནི། ཤེས་བྱ་ཆོས་ཅན། རྣམ་
-321-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤད་ཀྱི་དགོངས་པ་ལ། ཉོན་སྒྲིབ་སྤངས་ན་ཉོན་སྒྲིབ་ཀྱི་ས་བོན་སྤངས་དགོས་པ་དང་། མཐོང་
སྤང་སྤངས་ན་མཐོང་སྤང་གི་ས་བོན་སྤངས་དགོས་པ་གཉིས་མི་མཚུངས་པར་ཐལ། མཐོང་སྤང་
གི་ས་བོན་དེ་དེ་གང་ཞིག།ཉོན་སྒྲིབ་ཀྱི་ས་བོན་དེ་དེ་མིན་པའི་ཕྱིར། ཕྱི་མ་མ་གྲུབ་ན། ཉོན་སྒྲིབ་
ཀྱི་ས་བོན་ཆོས་ཅན། སེམས་རྒྱུད་རབ་ཏུ་མ་ཞི་བར་བྱེད་པར་ཐལ། ཉོན་སྒྲིབ་ཡིན་པའི་ཕྱིར།
འདོད་ན། མ་ཡིན་པར་ཐལ། དམིགས་རྣམ་མི་འཛིན་པའི་ཕྱིར། མ་གྲུབ་ན། ཤེས་བྱ་ཆོས་ཅན།
བདག་མེད་མངོན་སུམ་དུ་རྟོགས་པའི་ཤེས་རབ་དང་ཉོན་སྒྲིབ་ཀྱི་ས་བོན་འཛིན་སྟངས་དངོས་སུ་
འགལ་བར་ཐལ། དེས་དམིགས་རྣམ་འཛིན་པའི་ཕྱིར། གཞན་ཡང་ཤེས་བྱ་ཆོས་ཅན། ས་ཐོབ་
ནས་ཉོན་སྒྲིབ་ཡོད་པར་ཐལ། དེའི་ས་བོན་ཡོད་པའི་ཕྱིར། རྟགས་ཁས་བླངས་ཤིང་། ཚད་མས་
ཀྱང་གྲུབ་ལ། འདོད་ན། རྣམ་བཤད་ལས། ས་ཐོབ་ནས་ཉོན་མོངས་པ་མཚན་ཉིད་པ་མེད་ལ་
ཞེས་པ་དང་འགལ། གཞན་ཡང་ཁོང་ཁྲོའི་ས་བོན་ཁོང་ཁྲོར་ཐལ་བ་དང་མི་དགེ་བའི་ས་བོན་མི་
དགེ་བར་ཐལ། ཉོན་སྒྲིབ་ཀྱི་ས་བོན་ཉོན་སྒྲིབ་ཡིན་པའི་ཕྱིར། འདོད་ན། ཁམས་གོང་ན་ཁོང་ཁྲོ་
དང་མི་དགེ་བ་ཡོད་པར་ཐལ་ལོ། ། ཤེས་བྱ་ཆོས་ཅན། སྡུག་བསྔལ་ལ་ཆོས་བཟོད་དེ་ཉོན་སྒྲིབ་
སྤོང་བར་བྱེད་པའི་བར་ཆད་མེད་ལམ་དུ་ཐལ། སྡུག་བསྔལ་ལ་ཆོས་ཤེས་དེ་དེ་ལས་གྲོལ་བའི་
རྣམ་གྲོལ་ལམ་ཡིན་པའི་ཕྱིར། རྟགས་འདོད་ན། མ་ཡིན་པར་ཐལ། བསྒོམ་སྤང་དུ་གྱུར་པའི་ས་
བོན་སྤོང་བར་བྱེད་པའི་བར་ཆད་མེད་ལམ་མ་ཡིན་པའི་ཕྱིར་ཏེ། མཐོང་ལམ་ཡིན་པའི་ཕྱིར།
ཉེས་པ་དེ་ཁྱོད་ལའང་མཚུངས་སོ་ཞེ་ན། མི་མཚུངས་ཏེ་ཁོ་བོས་དམན་ལམ་སྔོན་དུ་མ་སོང་བའི་
བྱང་སེམས་ཀྱི་ལམ་དུ་ཉོན་སྒྲིབ་ཙམ་སྤོང་བར་བྱེད་པའི་བར་ཆད་མེད་ལམ་མེད་པའི་ཕྱིར། དེས་
ན་རྣམ་བཤད་ཀྱི་དགོངས་པ་དགྲ་བཅོམ་པས་ཉོན་སྒྲིབ་ཀྱི་ས་བོན་སྤངས་པར་འདོད་པའི་ཕྱོགས་
ལ་གཞན་གྱིས་བརྗོད་པའི་དེ་གནས་སོ། །འདིའི་སྤྲོས་པ་ལྷག་མ་འོག་ནས་འཆད་དོ། །སྨོན་ལམ་
རྫོགས་པའི་ཚད་ལ་གཞན་དོན་དུ་རྫོགས་པའི་སངས་རྒྱས་ཐོབ་པར་གྱུར་ཅིག།ཅེས་པའི་སྨོན་
-322-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
ལམ་གྲུབ་པ་ལ་བྱེད་ཟེར་ན། རྣམ་མཁྱེན་སྐད་ཅིག་མ་དང་པོ་ལ་གནས་པའི་སངས་རྒྱས་ཆོས་
ཅན། སྨོན་ལམ་རྫོགས་པར་ཐལ། གཞན་དོན་དུ་སངས་རྒྱས་ཐོབ་ཟིན་པའི་ཕྱིར། འདོད་ན།
སེམས་ཅན་སྨིན་པར་ བྱས་ཟིན་པར་ཐལ། འདོད་ པའི་ཕྱིར། ཁྱབ་སྟེ། རྫོགས་ སྨིན་སྦྱངས་
གསུམ་བྱས་པ་དུས་མཉམ་པའི་ཕྱིར། འདོད་ན། གཞན་དོན་དུ་ཆོས་འཁོར་བསྐོར་ཟིན་པར་
ཐལ། འདོད་པའི་ཕྱིར། འདིར་རྫོགས་སྨིན་སྦྱངས་གསུམ་བྱས་པ་དང་། ཡང་དག་མཐའ་མངོན་
དུ་བྱས་པ་དུས་མཉམ་ཟེར་ན། རྒྱུན་མཐའ་ལ་གནས་པའི་བྱང་སེམས་ཆོས་ཅན། རྫོགས་སྨིན་
སྦྱངས་གསུམ་བྱས་པར་ཐལ། ཡང་དག་མཐའ་མངོན་དུ་བྱས་པའི་ཕྱིར། ཆོས་ཉིད་ལ་སླར་མི་
ལྡང་བའི་ཚུལ་གྱིས་མཉམ་པར་གཞག་པའི་ཕྱིར་ཏེ། ཁྱོད་ཆོས་ཉིད་ལ་མཉམ་པར་གཞག་བཞིན་
པ་གང་ཞིག།མཉམ་གཞག་དེ་ལས་མ་ལངས་པར་རྣམ་མཁྱེན་སྐད་ཅིག་དང་པོའི་ཡེ་ཤེས་མངོན་
དུ་བྱེད། དེ་མངོན་དུ་བྱས་ནས་ཆོས་ཉིད་ལ་ལྡང་བ་མི་སྲིད་པའི་ཕྱིར། ཕྱི་མ་དེར་ཐལ། མཉམ་
པར་མ་གཞག་པ་མི་མངའ་བ་དེ་སངས་རྒྱས་ཀྱི་མ་འདྲེས་པའི་ཡོན་ཏན་ཡིན་པའི་ཕྱིར། གཞན་
ཡང་རྣམ་མཁྱེན་སྐད་ཅིག་དང་པོ་ཆོས་ཅན། གསུམ་པོ་བྱས་པར་ཐལ། ཡང་དག་མཐའ་མངོན་
དུ་བྱས་པའི་ཕྱིར། འདོད་ན། སེམས་ཅན་སྨིན་པར་བྱས་པར་ཐལ། འདོད་པའི་ཕྱིར། འདོད་ན།
སེམས་ཅན་གཞན་ལ་བདག་རྐྱེན་རྣམ་མཁྱེན་ལ་བརྟེན་ནས་ཆོས་འཁོར་བསྐོར་བར་ཐལ།
འདོད་པའི་ཕྱིར། འདོད་ན། མ་ཡིན་པར་ཐལ། ཁྱོད་ཀྱི་སྔོན་དུ་རྣམ་མཁྱེན་གྱི་རྟོགས་པ་མ་སོང་
བའི་ཕྱིར། འདིར་རྣམ་བཤད་ལས་ཞིང་སྦྱངས་པའང་སངས་རྒྱས་རང་སྣང་ལ་ཡིན་གྱི། གཞན་
སྣང་ལ་མིན་ཏེ། ཞེས་གསུངས་པ་ལ། དར་ཊིཀ་པ་ན་རེ། མ་དག་པའི་ཞིང་ཆོས་ཅན། སངས་
རྒྱས་ཀྱི་དངོས་སུམ་མ་གཟིགས་པར་ཐལ། སངས་རྒྱས་རང་སྣང་ལ་ཁྱོད་ཀྱི་སྣང་བ་མ་ཤར་བའི་
ཕྱིར། ཞེས་ཟེར། ཤེས་ བྱ་ ཐམས་ ཅད་མེད་ པ་ཆོས་ཅན། དེར་ཐལ། དེའི་ ཕྱིར། མ་གྲུབ་ན།
ཤེས་བྱ་ཐམས་ཅད་ཆོས་ཅན། ཁྱོད་མེད་པར་ཐལ། སངས་རྒྱས་རང་སྣང་ལ་ཁྱོད་མེད་པའི་སྣང་
-323-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ཤར་བའི་ཕྱིར། ཚིག་གོ །དོན་ལ་ནི། ཤིན་ཏུ་ལྐོག་གྱུར་ཆོས་ཅན། དེར་ཐལ། དེའི་ཕྱིར།
ཡང་དག་མཐའི་ངོས་འཛིན་དང་དེ་མངོན་དུ་བྱས་པའི་ཚད་ལ། རྣམ་བཤད་ལས། ཆོས་ཉིད་དེ་
བཞིན་ཉིད་ཙམ་ལ་བྱ་ཞེ་ན། བྱང་སེམས་མཐོང་ལམ་པ་ཆོས་ཅན། ཡང་དག་མཐའ་མངོན་དུ་
བྱས་པར་ཐལ། དེ་བཞིན་ཉིད་མངོན་དུ་བྱས་པའི་ཕྱིར་ཏེ། དེ་བཞིན་ཉིད་མངོན་དུ་རྟོགས་པའི་
ཕྱིར། དེ་ལ་ཁྱབ་པ་ཡོད་དེ། ངོ་བོ་ཉིད་སྐུ་མངོན་སུམ་དུ་རྟོགས་ན་དེ་མངོན་དུ་བྱ་དགོས་པའི་
ཕྱིར། རྣམ་བཤད་ཀྱི་དགོངས་པ་ལ་ཁ་ཅིག།དེ་བཞིན་ཉིད་ལ་དུས་རྟག་ཏུ་མཉམ་པར་གཞག་པ་
དེ་ཡང་དག་མཐའ་མངོན་དུ་བྱས་པའི་ཚད་ཞེ་ན། རྫོགས་པའི་སངས་རྒྱས་ཀྱི་རྗེས་ཐོབ་ཡེ་ཤེས་
དེ་ཆོས་ཅན། དེར་ཐལ། དེ་མངོན་དུ་བྱས་པའི་ཕྱིར་ཏེ། རྫོགས་པའི་སངས་རྒྱས་ཡིན་པའི་ཕྱིར།
རྩ་བར་འདོད་ན། ཆོས་ཉིད་མངོན་སུམ་དུ་མཁྱེན་པར་ཐལ། འདོད་པའི་ཕྱིར། འདོད་ན། སློབ་
དཔོན་གྱི་ལུགས་ལ་སངས་རྒྱས་སའི་མཉམ་རྗེས་ཀྱི་བློ་སོ་སོ་དེ་གཉིས་སོ་སོར་མཁྱེན་པ་མ་ཡིན་
པར་ཐལ། འདོད་པའི་ཕྱིར། འདོད་ན། རྣམ་བཤད་དང་འགལ། དར་ཊིཀ་ པ་ན་རེ། ཁྱབ་པ་
འདུ་བྱེད་ཀྱི་སྡུག་བསྔལ་ཉེར་བར་ཞི་བའི་ཉེར་ཞིའི་དབྱིངས་དེ་སྐབས་འདིར་བསྟན་གྱིས་ཡང་
དག་མཐའ་ཡིན་ཞེས་ཟེར་ཞིང་ལམ་གསུམ་པོ་དེ་དག་གི་ཡང་དག་པའི་མཐའ་ཞེས་སྟོན་ནས། །
འདི་ཐེག་པ་གསུམ་ཀའི་ཡང་དག་མཐའ་ཐུན་མོང་པར་བཞེད་དོ། །ཤེས་བྱ་ཆོས་ཅན། སངས་
རྒྱས་ཀྱིས་གསུམ་པོ་མ་བྱས་པར་ཡང་དག་མཐའ་མངོན་དུ་མི་བྱའོ་ཞེས་གསུངས་པ་ལ་དོན་མེད་
པར་ཐལ། དེ་མ་བྱས་པར་ཡང་དག་མཐའ་མངོན་དུ་བྱས་པ་ཡོད་པའི་ཕྱིར། མ་གྲུབ་ན། ཁས་
བླངས་ཤིང་། དེར་ཐལ། ཉན་ཐོས་དགྲ་བཅོམ་པས་དེ་མངོན་དུ་བྱས་པའི་ཕྱིར། མ་གྲུབ་ན།
ཁས་བླངས་ཤིང་། དེར་ཐལ། ཁྱབ་པ་འདུ་བྱེད་ཀྱི་སྡུག་བསྔལ་ཉེར་བར་ཞི་བའི་ཉེར་ཞིའི་
དབྱིངས་དེ་མངོན་དུ་བྱས་པའི་ཕྱིར། དེར་ཐལ། མྱང་འདས་མངོན་དུ་བྱས་པའི་ཕྱིར། ཚིག་གོ །
དོན་ལ་ནི་དེ་འདྲའི་དབྱིངས་དེ་ཆོས་ཅན། ཁྱོད་མངོན་དུ་བྱས་པ་དེ་བྱང་སེམས་འཕགས་པས་
-324-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
དོན་དུ་གཉེར་བྱ་ཡིན་པར་ཐལ། ཁྱོད་སྐབས་འདིའི་ཡང་དག་མཐའ་ཡིན་པའི་ཕྱིར། འདོད་ན།
བྱང་སེམས་འཕགས་པ་ཆོས་ཅན། དེ་མ་ཡིན་པར་ཐལ། མྱང་འདས་ཙམ་མངོན་དུ་བྱས་པ་དེ་
ཁྱོད་ཀྱི་མངོན་དུ་བྱ་རུང་མིན་པའི་ཕྱིར་ཏེ། ཐར་པ་ཙམ་ཁྱོད་དོན་དུ་གཉེར་བྱ་མིན་པའི་ཕྱིར།
སྦྱོར་བ་ལ། ལམ་ཤེས་ཆོས་ཅན། ཁྱོད་ཀྱི་བྱང་སེམས་འཕགས་པའི་མངོན་རྟོགས་མཐའ་དག་
བསྡུས་ཏེ། ཁྱོད་ཀྱིས་དེ་བསྡུས་པར་ཡུམ་བར་མ་ལས་དོན་མཐུན་དུ་གསུངས་པའི་ཕྱིར། ཟེར་ན།
རབ་འབྱོར་བྱང་ཆུབ་སེམས་དཔའ་རྣམས་ཀྱི་ནི་ཞེས་སོགས་མདོའི་ཚིག་འདི་ཆོས་ཅན། སྦྱོར་བ་
དེ་ཁྱོད་ཀྱི་སྦྱོར་བ་ཡང་དག་མིན་པར་ཐལ། ལམ་ཤེས་ཀྱིས་བྱང་སེམས་འཕགས་པའི་མངོན་
རྟོགས་མཐའ་དག་བསྡུས་པར་ཡུམ་བར་པ་ལས་དོན་མཐུན་དུ་བསྡུས་པ་དེ་ཁྱོད་ཀྱི་བསྟན་བྱའི་
དོན་མིན་པའི་ཕྱིར་ཏེ། ཁྱོད་ཀྱིས་དེ་མ་བསྟན་པའི་ཕྱིར། གཞན་ཡང་། བྱང་སེམས་འཕགས་
པའི་ མངོན་རྟོགས་ ཡིན་ན། ལམ་ཤེས་ ཡིན་དགོས་པར་ཐལ། ལམ་ཤེས་ཀྱིས་བྱང་སེམས་
འཕགས་པའི་མངོན་རྟོགས་མཐའ་དག་བསྡུས་པའི་ཕྱིར། འདོད་ན། བྱང་སེམས་བསྒོམ་ལམ་
པའི་རྒྱུད་ཀྱི་ཡང་དག་པའི་རྟོག་པ་ཆོས་ཅན། དེར་ཐལ། དེའི་ཕྱིར། འདོད་ན། ལམ་རྟོག་བྲལ་
མ་འཁྲུལ་བའི་ཚུལ་གྱིས་རིག་པའི་བློ་ཡིན་པར་ཐལ། འདོད་པའི་ཕྱིར། འདོད་ན། མངོན་སུམ་
དུ་ཐལ། འདོད་པའི་ཕྱིར། སྒྲ་དོན་འདྲེས་འཛིན་གྱི་རྟོག་པ་མ་ཡིན་པར་ཐལ། འདོད་པའི་ཕྱིར།
འདོད་ན། ཡིན་པར་ཐལ། མཉམ་གཞག་དུ་རྟོགས་པའི་ལྟ་བ་ལ་དམིགས་ནས་འདིའོ་སྙམ་དུ་
འཛིན་པའི་བློ་ཡིན་པའི་ཕྱིར། གཞན་ཡང་། དེ་ཆོས་ཅན། སྒྲ་དོན་འདྲེས་འཛིན་གྱི་རྟོག་པར་
ཐལ། ཡང་ཁ་ཅིག་བྱང་འཕགས་ཀྱི་མངོན་རྟོགས་ཆོས་ཅན། ལམ་ཤེས་ཀྱིས་བསྡུས་ཏེ། ལམ་
ཤེས་ལས་ཐ་དད་ལམ་ཤེས་ཡིན་པའི་ཕྱིར། ཟེར་ན། ཤེས་བྱ་ཆོས་ཅན། ལམ་ཤེས་ཡིན་ན་ལམ་
ཤེས་ཀྱིས་བསྡུས་པས་ཁྱབ་པར་ཐལ། ལམ་ཤེས་ཀྱིས་མ་བསྡུས་པའང་ལམ་ཤེས་ཀྱིས་བསྡུས་
པའི་ཕྱིར། མ་གྲུབ་ན། ཁས་བླངས་ཤིང་། དེར་ཐལ། དེ་ལས་ཐ་དད་ཡིན་པའི་ཕྱིར། རྩ་བར་
-325-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་ན། ལམ་ཤེས་ཆོས་ཅན། ཁྱོད་ཀྱིས་མ་བསྡུས་པར་ཐལ། ཁྱོད་གཞི་གྲུབ་པའི་ཕྱིར། རབ་
འབྱོར་རྣམ་པ་གང་དག་ཞེས་སོགས་ལ། རྣམ་མཁྱེན་གྱི་མཚན་ཉིད་རྣམ་བཤད་ལས། བདེན་
གཉིས་ཀྱི་རྣམ་པ་མ་ལུས་པ་མཁྱེན་པའི་ཡེ་ཤེས་ཞེས་གསུངས་པ་ལ། ཁ་ཅིག་ཐེག་ཆེན་འཕགས་
པའི་མཁྱེན་པ་ཆོས་ཅན། རྣམ་མཁྱེན་དུ་ཐལ། དེའི་ཕྱིར། མ་གྲུབ་ན་བདེན་གཉིས་ཀྱི་རྣམ་པ་མ་
ལུས་པ་ཆོས་ཅན། ཐེག་ཆེན་འཕགས་པའི་མཁྱེན་པ་དེ་ཁྱོད་ཀྱི་ཐུགས་སུ་ཆུད་པའི་ཡེ་ཤེས་སུ་
ཐལ། ཁྱོད་དེའི་གཞལ་བྱ་ཡིན་པའི་ཕྱིར་ཏེ། གཞི་གྲུབ་པའི་ཕྱིར། ཞེས་ཟེར། འོ་ན་ཐེག་ཆེན་
འཕགས་པའི་མཁྱེན་པ་ཆོས་ཅན། ཐམས་ཅད་མཁྱེན་པའི་ཡེ་ཤེས་སུ་ཐལ། ཡེ་ཤེས་གང་ཞིག།
ཐམས་ཅད་མཁྱེན་པའི་ཕྱིར། ཕྱི་མ་ཁས་བླངས། འདོད་ན་རྣམ་མཁྱེན་དུ་ཐལ་ལོ། །ཉེས་པ་དེ་
མི་འཇུག་ཀྱང་རྫོགས་པའི་སངས་རྒྱས་ཀྱི་ཇི་ལྟ་བ་མཁྱེན་པའི་ཡེ་ཤེས་ཆོས་ཅན། མཚན་ཉིད་
མེད་པར་ཐལ། རྣམ་མཁྱེན་ཡིན་པའི་ཕྱིར། འདོད་ན། བདེན་གཉིས་ཅིག་ཅར་དུ་མཁྱེན་པར་
ཐལ། འདོད་པའི་ཕྱིར། སྐབས་འདིར་ཆོས་ཅན། སློབ་དཔོན་ཡེ་ཤེས་སྙིང་པོས་བཞེད་པའི་ཤེས་
བྱ་མཁྱེན་ཚུལ་ དེ་ཁས་ལེན་ རིགས་པར་ ཐལ། འདོད་པའི་ཕྱིར། འདོད་ན་རྣམ་བཤད་དང་
འགལ། དར་ཊིཀ་པ་ན་རེ། སེམས་བསྐྱེད་ལ་སོགས་པའི་ཆོས་བཅུ་མངོན་སུམ་དུ་རྟོགས་པ་
མཐར་ཐུག་པའི་ཡེ་ཤེས་དེ་རྣམ་མཁྱེན་གྱི་མཚན་ཉིད། ཟེར་ན། དོན་ལ་འདི་རྣམ་བཤད་ཀྱིའང་
རང་ལུགས་ཡིན་མོད་ཁྱོད་ལ་ཁས་བླངས་འགལ་ཏེ། ཤེས་བྱ་ཆོས་ཅན། རྣམ་མཁྱེན་ཡིན་ན།
སྐབས་དང་པོར་བསྟན་པའི་རྣམ་པ་མ་ལུས་པ་མངོན་སུམ་དུ་རྟོགས་དགོས་པར་ཐལ། རྣམ་
མཁྱེན་ཡིན་ན། སེམས་བསྐྱེད་ལ་སོགས་པའི་ཆོས་བཅུ་མ་ལུས་པ་མངོན་སུམ་དུ་རྟོགས་དགོས་
པའི་ཕྱིར། འདོད་ན། ལམ་ཤེས་ཡིན་ན། སྐབས་གཉིས་པར་བསྟན་པའི་ལམ་གསུམ་གང་རུང་
དངོས་ སུ་ རྟོགས་ དགོས་ པར་ཐལ། འདོད་ན། ཁས་ བླངས་ཤིང་། སྟོང་ཉིད་ལ་མཉམ་པར་
གཞག་བཞིན་པའི་བྱང་སེམས་ཀྱི་མཐོང་ལམ་ཆོས་ཅན། དེར་ཐལ། དེའི་ཕྱིར། འདོད་ན། ཁས་
-326-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
བླངས། འདོད་ན། མ་ཡིན་པར་ཐལ། སྟོང་ཉིད་དངོས་ཡུལ་དུ་བྱེད་པའི་སློབ་པའི་མཁྱེན་པ་
ཡིན་པའི་ཕྱིར། ཁྱབ་པ་གྲུབ་མཐའ་ལ་ཁས་བླངས། དེ་ལ་ཐམས་ཅད་ཤེས་པ་སོགས་ལ་གཞི་
ཤེས་ཀྱི་མཚན་ཉིད་དྲིས་པས། དར་ཊིཀ་པ་ན་རེ། རང་རྒྱུད་ལྡན་གྱི་གང་ཟག་དེའི་རྒྱུད་ཀྱི་བདག་
མེད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་ཡེ་ཤེས་གང་ཞིག།ཉན་ཐོས་ཀྱི་རྟོགས་
རིགས་སུ་གནས་པ། ཟེར་ན། གཟུང་བ་ཆོས་ཀྱི་བདག་མེད་རྟོགས་པའི་རང་རྒྱལ་གྱི་ཡེ་ཤེས་
ཆོས་ཅན། མཚན་ཉིད་དེར་ཐལ། དེའི་ཕྱིར། གཞི་ཤེས་ཡིན་པའི་ཕྱིར། འདོད་ན། ཉན་ཐོས་ཀྱི་
རྟོགས་རིགས་སུ་གནས་པ་མ་ཡིན་པར་ཐལ། རང་རྒྱལ་གྱི་རྟོགས་རིགས་སུ་གནས་པའི་ཕྱིར།
གཟུང་བ་ཆོས་ཀྱི་བདག་མེད་མངོན་སུམ་དུ་རྟོགས་པའི་རྟོགས་རིགས་ཡིན་པའི་ཕྱིར། རྩ་བར་མ་
གྲུབ་ན། དེར་ཐལ། རང་རྒྱལ་འཕགས་པའི་བཞེད་དོན་བསྒྲུབ་ནུས་ཀྱི་མཁྱེན་པ་ཡིན་པའི་ཕྱིར།།
རྣམ་བཤད་ལས། གང་ཟག་གི་བདག་མེད་མངོན་སུམ་དུ་རྟོགས་པའི་ཡེ་ཤེས་ཞེས་གསུངས།
ཉན་ཐོས་དགྲ་བཅོམ་ཐེག་ཆེན་ལམ་དུ་ཞུགས་པའི་ཐེག་ཆེན་གྱི་ཚོགས་ལམ་ཆོས་ཅན། མཚན་
ཉིད་དེར་ཐལ། དེའི་ཕྱིར། འདོད་ན། རྣལ་འབྱོར་མངོན་སུམ་ཡིན་པར་ཐལ། འདོད་པའི་ཕྱིར།
འདོད་ན། མ་ཡིན་པར་ཐལ། སྟོང་ཉིད་ལ་ཐོས་བསམ་གཙོ་བོར་གྱུར་པའི་རྟོགས་པ་ཡིན་པའི་
ཕྱིར། ཐེག་ཆེན་ གྱི་ ཚོགས་ ལམ་ ཡིན་ པའི་ ཕྱིར། རྩ་བར་མ་གྲུབ་ན། དེར་ཐལ། འཕགས་
པའི་མངོན་རྟོགས་ཡིན་པའི་ཕྱིར། དེ་བས་ན་མངོན་པར་རྟོགས་པའི་རྒྱན་ནི་ཞེས་སོགས་ལ།
མངོན་པར་རྟོགས་པའི་རྒྱན་ཆོས་ཅན། མངོན་པར་རྟོགས་པ་མཐའ་དག་བསྡུས་ཏེ། ཟེར་ན། དེ་
ཆོས་ཅན། ཁྱོད་ཀྱིས་ཉན་རང་འཕགས་པའི་མངོན་རྟོགས་བརྗོད་བྱར་བསྡུས་པར་ཐལ། དེའི་
ཕྱིར། འདོད་ན། ཆོས་ཅན། ཁྱོད་ཀྱི་བརྗོད་བྱ་ཡང་ཡིན། ཉན་རང་འཕགས་པའི་ཉམས་སུ་མྱོང་
བའང་ཡིན་པའི་གཞི་མཐུན་ཡོད་པར་ཐལ། འདོད་པའི་ཕྱིར། འདོད་ན། གཞན་གྱི་མྱོང་བ་མ་
ཡིན་ཏེ། །ཞེས་པའི་རྩ་འགྲེལ་དང་འགལ་ལོ། །དོན་ལ་ཐེ་ཚོམ་སྐྱེས་པ་ཉིད་ཀྱིས་འཇུག་པའི་
-327-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡན་ལག་ཞེས་པར། རྒྱན་རྩོམ་པའི་ཐོག་མར་རྒྱན་གྱི་དགོས་སོགས་ཆོས་བཞི་གསུངས་པ་ཆོས་
ཅན། དགོས་པ་ཡོད་དེ། རྒྱན་གྱི་གདུལ་བྱ་རྒྱན་ལ་འཇུག་པར་བྱ་བའི་ཆེད་ཡིན་པའི་ཕྱིར། ཞེས་
ཟེར། རྒྱན་གྱི་གདུལ་བྱ་རྒྱན་ལ་འཇུག་པ་ཆོས་ཅན། རྒྱན་གྱི་དགོས་འབྲེལ་ངག་གི་དགོས་པ་མ་
ཡིན་པར་ཐལ། དེ་དང་མེད་ན་མི་འབྱུང་བའི་འབྲེལ་མ་གྲུབ་པའི་ཕྱིར་ཏེ། རྒྱན་གྱི་མཆོད་བརྗོད་
ཀྱི་ངག་ལ་བརྟེན་ནས་ཀྱང་ཁྱོད་འབྱུང་བ་ཡོད་པའི་ཕྱིར། ཤེས་བྱ་ཆོས་ཅན། དེར་ཐལ། དེ་ལ་
རབ་ཏུ་དང་བས་ཀྱང་ཞེས་གསུངས་ཤིང་། ཡང་རྒྱན་ལ་དགོས་སོགས་ཆོས་བཞི་ཡོད་དམ་སྙམ་
པའི་ཐེ་ཚོམ་བསྐྱེད་པའི་ཆེད་ཡིན་པའི་ཕྱིར། ཞེ་ན། ཐེ་ཚོམ་དེ་ཆོས་ཅན། ཁྱོད་དགོས་འབྲེལ་
ངག་གི་དགོས་པ་མ་ཡིན་པར་ཐལ། དེ་མེད་པར་ཡང་ཁྱོད་བསྐྱེད་པའི་ཕྱིར་ཏེ། དགོས་འབྲེལ་གྱི་
ངག་མ་བཀོད་ནའང་ཁྱོད་སྐྱེ་བ་ཤས་ཆེ་བའི་ཕྱིར། ཆོས་ཅན་དེའི་ཕྱིར། གཞན་ཡང་ཤེས་བྱ་ཆོས་
ཅན། རྣམ་པ་ཐམས་ཅད་མཁྱེན་ཉིད་ལམ་ཞེས་པའི་གཞུང་དེས་མངོན་རྟོགས་རྒྱན་གྱི་དགོས་
སོགས་ཆོས་བཞི་བསྟན་པར་ཐལ། གཞུང་དེའི་སྦྱོར་བ་དེ་འཐད་པའི་ཕྱིར། འདོད་ན། མ་ཡིན་
པར་ཐལ། ཁྱོད་ཀྱི་ཡུམ་གྱི་མདོའི་དགོས་སོགས་ཆོས་བཞི་བསྟན་པའི་ཕྱིར་ཏེ། གཞུང་འདིས་
རྒྱན་གྱི་མདོ་བཤད་ཐབས་ལྔའི་སྒོ་ནས་འཆད་པའི་དགོས་དོན་བཤད་པའི་ཕྱིར། རྣམ་པ་ཐམས་
ཅད་མཁྱེན་ཉིད་ལམ་ཞེས་སོགས་ལ། མངོན་རྟོགས་རྒྱན་ཆོས་ཅན། ཁྱོད་ལ་བརྗོད་བྱ་མེད་པ་མ་
ཡིན་ཏེ། མངོན་པར་རྟོགས་པ་བརྒྱད་དེ་ཁྱོད་ཀྱི་བརྗོད་བྱ་ཡིན་པའི་ཕྱིར། ཞེ་ན། རྒྱན་ཆོས་ཅན།
དེ་ཁྱོད་ཀྱི་དངོས་ཀྱི་བརྗོད་བྱར་ཐལ། དེ་ཁྱོད་ཀྱི་དགོས་སོགས་ཆོས་བཞིའི་ནང་ཚན་དུ་གྱུར་པའི་
བརྗོད་བྱ་ཡིན་པའི་ཕྱིར། འདོད་ན། དྲང་དོན་གྱི་བསྟན་བཅོས་སུ་ཐལ། ཀུན་རྫོབ་བདེན་པ་
དངོས་བསྟན་གྱི་བརྗོད་བྱའི་གཙོ་བོར་བྱས་ནས་སྟོན་པའི་བསྟན་བཅོས་ཡིན་པའི་ཕྱིར། རྟགས།
གཞན་ཡང་། རྒྱན་ཆོས་ཅན། ཁྱོད་ཀྱིས་བརྒྱད་པོ་དངོས་སུ་བསྟན་པར་ཐལ། བརྒྱད་པོ་ཁྱོད་ཀྱི་
དངོས་ཀྱི་བརྗོད་བྱ་ཡིན་པའི་ཕྱིར། འདོད་ན། ཤེས་བྱ་ཆོས་ཅན། སྐབས་དང་པོའི་གཞུང་གིས་
-328-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
རྣམ་མཁྱེན་དངོས་སུ་བསྟན་པར་ཐལ། འདོད་པའི་ཕྱིར། འདོད་ན། མ་ཡིན་པར་ཐལ། སྐབས་
དང་པོར་ཡུལ་ཆོས་བཅུ་པོ་དངོས་སུ་བསྟན་ནས་ཡུམ་རྣམ་མཁྱེན་ཤུགས་ལ་བསྟན་པའི་ཕྱིར།
གཞན་གྱིས་མྱོང་བ་མ་ཡིན་ཏེ་ཞེས་པར། རྒྱན་ལ་བརྟེན་ནས་མངོན་རྟོགས་བརྒྱད་མངོན་སུམ་དུ་
བྱས་པ་དེ་རྒྱན་གྱིས་ཉིང་དགོས་ཡིན་ཟེར་ན། དེ་ཆོས་ཅན། ཁྱོད་རྒྱན་གྱི་ཉིང་དགོས་མིན་པར་
ཐལ། རྒྱན་གྱི་ཆེད་དུ་བྱ་བའི་གདུལ་བྱས་ཁྱོད་དོན་དུ་མི་གཉེར་བའི་ཕྱིར། མ་གྲུབ་ན། དེ་ཆོས་
ཅན། ཁྱོད་དེས་དོན་དུ་མི་གཉེར་བར་ཐལ། རྒྱན་ལ་བརྟེན་ནས་ཆོས་སྐུ་མངོན་དུ་བྱས་པ་དོན་དུ་
མི་གཉེར་བའི་ཕྱིར་ཏེ། རྒྱན་ལ་བརྟེན་ནས་ཡང་དག་མཐའ་དོན་དུ་མི་གཉེར་བའི་ཕྱིར་ཏེ། ཁྱོད་
བག་ལ་ཉལ་གྱི་ཉོན་མོངས་པའི་རྒྱུ་ལ་བརྟེན་ནས། འཁོར་བ་མ་སྟོང་བར་དུ་འཁོར་བར་སྐྱེ་བ་
ལེན་པ་དོན་དུ་གཉེར་བ་ཡིན་པའི་ཕྱིར་ཏེ། བྱང་སེམས་ཀྱི་རིགས་ཅན་མིན་པའི་ཕྱིར། བདེ་བླག་
ཏུ་ནི་རྟོགས་པ་ཞེས་པར། རྒྱན་ལ་བརྟེན་ནས་བརྒྱད་པོ་བདེ་བླག་ཏུ་རྟོགས་པ་དེ་རྒྱན་གྱི་དངོས་
ཀྱི་དགོས་པ་ཡིན་ཟེར་ན། ཤེས་བྱ་ཆོས་ཅན། རྒྱན་ལ་བརྟེན་ནས་བརྒྱད་པོ་བདེ་བླག་ཏུ་རྟོགས་
ནུས་པར་ཐལ། དམ་བཅའ་དེའི་ཕྱིར། འདོད་ན། སྒྲ་མི་རྟག་སྟོན་པའི་བསྟན་བཅོས་ལ་བརྟེན་
ནས་སྒྲ་མི་རྟག་པར་དངོས་སུ་རྟོགས་ནུས་པར་ཐལ། འདོད་པའི་ཕྱིར། འདོད་ན། ཕྱོགས་ཚིག་
སྒྲུབ་ངག་གི་ཡན་ལག་ཡིན་པ་ཡོད་པར་ཐལ། སྒྲ་མི་རྟག་པར་སྟོན་པའི་བསྟན་བཅོས་ལ་བརྟེན་
ནས་སྒྲ་མི་རྟག་པར་རྟོགས་ནུས་པའི་ཕྱིར། ཡང་རྒྱན་ལ་བརྟེན་ནས། ཞེས་པ་མ་འཆད་ན།
བརྒྱད་པོ་བདེ་བླག་ཏུ་རྟོགས་པ་ཆོས་ཅན། ཁྱོད་རྒྱན་གྱི་དགོས་པ་མ་ཡིན་པར་ཐལ། ཁྱོད་རྒྱན་
གྱི་འབྲས་བུ་མིན་པའི་ཕྱིར་ཏེ། རྒྱན་གྱི་རྒྱུ་ཡིན་པའི་ཕྱིར། མ་གྲུབ་ན། རྒྱན་ཆོས་ཅན། རང་གི་
བསྟན་བྱའི་དོན་རྟོགས་པའི་ཚད་མ་སྔ་མ་སྔོན་སོང་དུ་ཐལ། དཔྱད་གསུམ་གྱིས་དག་པའི་ལུང་
ཡིན་པའི་ཕྱིར། བསལ་བ་ཁས། བཅོམ་ལྡན་འདས་ཆོ་འཕྲུལ་རྣམ་པ་གསུམ་གྱིས་ཞེས་པར།
དར་ཊིཀ་པ། ཡུམ་གསུམ་གྱི་བརྗོད་བྱ་གང་ཡིན་པ་དེ་རྒྱན་གྱི་བརྗོད་བྱ་ཡིན་ཟེར་ན། ཤེས་བྱ་
-329-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ཅན། དེ་མ་ཡིན་པར་ཐལ། ཡུམ་གསུམ་གྱི་བརྗོད་བྱ་ཡིན་ལ་རྒྱན་གྱི་བརྗོད་བྱ་མིན་པ་ཡོད་
པའི་ཕྱིར། མ་གྲུབ་ན། ཁས་བླངས། དེར་ཐལ། ཡུམ་གྱི་གླེང་གཞིའི་བརྗོད་བྱ་དེ་རྒྱན་གྱིས་མ་
བསྟན་པའི་ཕྱིར། རྟགས། འདིར་ཆོ་འཕྲུལ་གསུམ་ལ། རྫུ་འཕྲུལ་གྱི་ཆོ་འཕྲུལ། རྗེས་སུ་བསྟན་
པའི་ཆོ་འཕྲུལ། ཆོས་ཀུན་བརྗོད་པའི་ཆོ་འཕྲུལ་གསུམ་ལ་བྱེད་ཟེར་བ་མི་འཐད་དེ། འདིའི་ཆོ་
འཕུལ་གསུམ་པོ་དེ་ཤེར་ཕྱིན་གསུངས་པའི་ཆོ་འཕྲུལ་གསུམ་ལ་བྱ་རིགས་པ་གང་ཞིག།དེ་སྔ་མ་
གསུམ་པོ་ལ་བྱ་མི་རིགས་པའི་ཕྱིར། རྟགས་སྔ་མ་གྲུབ་སྟེ། སྟོན་པས་འདི་ལས་བཤད་པ་གང་
ཞེས་པའི་གདམས་ངག་དེ་ཤེར་ཕྱིན་གྱི་མདོ་ཡིན་པའི་ཕྱིར། ཕྱི་མ་དེར་ཐལ། ཤེར་ཕྱིན་གསུངས་
པའི་ཆོ་འཕྲུལ་ གསུམ་ནི། ཏིང་ངེ་འཛིན་ གྱི་ཆོ་འཕྲུལ། རྫུ་ འཕྲུལ་གྱི་ཆོ་འཕྲུལ། བྱིན་གྱིས་
བརླབས་པའི་ཆོ་འཕྲུལ་གསུམ་ལ་བྱེད་རིགས་པའི་ཕྱིར། ཤེས་རབ་ཕ་རོལ་ཕྱིན་པ་ནི། །ཞེས་
པའི་སྐབས་སུ། མཚན་ཉིད་དང་། སྦྱོར་བ་དྲིས་པས། ཆོས་རབ་ཏུ་རྣམ་འབྱེད་ཀྱི་བློ་དེ་ཤེར་ཕྱིན་
གྱི་མཚན་ཉིད་ཡིན་ཟེར་ན། སྟོང་ཉིད་མངོན་སུམ་རྟོགས་པའི་གཙོ་བོ་རྣམ་རིག་ཆོས་ཅན།
མཚན་ཉིད་དེར་ཐལ། ཤེར་ཕྱིན་ཡིན་པའི་ཕྱིར། མ་གྲུབ་ན། དེར་ཐལ། ལམ་ཤེར་ཕྱིན་ཡིན་
པའི་ཕྱིར། རྩ་བར་འདོད་ན། ཤེས་རབ་ཡིན་པར་ཐལ། འདོད་པའི་ཕྱིར། འདོད་ན། སེམས་
བྱུང་དུ་ཐལ་ལོ། །ཤེར་ཕྱིན་ལ་འབྲས་བུ་ཤེར་ཕྱིན་གྱིས་ཁྱབ་པ་དང་། མཚན་ཉིད་དུ་ཆོས་རབ་ཏུ་
རྣམ་འབྱེད་ཀྱི་བློ་སྲིད་ཞི་གཉིས་ཀྱི་ཕ་མཐར་སོན་པ་ཟེར་ན། སྟོང་ཉིད་མངོན་སུམ་དུ་རྟོགས་པའི་
གཙོ་བོ་རྣམ་རིག་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། ཞེས་སྔ་མ་ལྟར་འཕེན་
ཞིང་། གཞན་ཡང་། སྟོང་ཉིད་མངོན་སུམ་དུ་རྟོགས་པའི་བྱང་སེམས་མཐོང་ལམ་པའི་ཤེས་རབ་
ཆོས་ཅན། ཤེར་ཕྱིན་དུ་ཐལ། མཚན་ཉིད་དེའི་ཕྱིར། འདོད་ན། འབྲས་བུ་ཤེར་ཕྱིན་དུ་ཐལ་ལོ།།
རྩ་བར་མ་གྲུབ་ན། ཆོས་རབ་ཏུ་རྣམ་འབྱེད་ཀྱི་བློར་ཐལ། ཤེས་རབ་ཡིན་པའི་ཕྱིར། སྲིད་ཞི་གང་
རུང་གི་མཐའ་ལ་མི་གནས་པའི་ཤེར་ཕྱིན་ཡིན་པའི་ཕྱིར་ཏེ། ཚུ་རོལ་ཕ་རོལ་མཐའ་ལ་མིན་ཞེས་
-330-



གྲགས་ཆེན་བཅོ་བརྒྱད་ཀྱི་མངོན་རྒྱུན་པཎ་ཤཱཀ་འགྲེལ་སྐོར་བཞུགས། ༼ང༤ ༧
པའི་སྐབས་ནས་བསྟན་པའི་ཤེར་ཕྱིན་ཡིན་པའི་ཕྱིར། དར་ཊིཀ་པ། ཁྱད་ཆོས་བཞིས་ཁྱད་པར་
དུ་བྱས་པའི་སངས་རྒྱས་ཀྱི་ཡེ་ཤེས་དེ་ཤེར་ཕྱིན་གྱི་མཚན་ཉིད་ཡིན་ཟེར་ན། རྫོགས་པའི་སངས་
རྒྱས་ཀྱི་ཡེ་ཤེས་ཆོས་ཅན། མཚན་ཉིད་དེར་ཐལ། ཤེར་ཕྱིན་ཡིན་པའི་ཕྱིར། འདོད་ན། གཟུང་
འཛིན་གཉིས་ཀྱི་སྣང་བ་མི་མངའ་བའི་ཡེ་ཤེས་སུ་ཐལ། འདོད་པའི་ཕྱིར། འདོད་ན། གཟུང་
འཛིན་གཉིས་ཆོས་ཅན། ཁྱོད་མེད་པར་ཐལ། སངས་རྒྱས་ཀྱི་ཡེ་ཤེས་ལ་ཁྱོད་ཀྱི་སྣང་བ་མི་
མངའ་བའི་ཕྱིར། རྟགས། ཞེས་པ་ནི་ཚིག་གོ །གཞན་ཡང་མཚན་ཉིད་དེ་མི་འཐད་པར་ཐལ། དེ་
ཤེར་ཕྱིན་གྱི་མཚན་གཞི་ཡིན་གྱི་མཚན་ཉིད་དུ་མ་བསྟན་པའི་ཕྱིར། དེ་སངས་རྒྱས་བཅོམ་ལྡན་
འདས་ཀྱི་གཉིས་སུ་མེད་པའི་ཡེ་ཤེས་སྒྱུ་མ་ལྟ་བུ་ནི་དངོས་ཡིན་ལ། ཞེས་པའི་གཞུང་དེས་དེ་ཤེར་
ཕྱིན་གྱི་མཚན་ཉིད་དུ་མ་བསྟན་པ་གང་ཞིག།གཞན་སྟོན་བྱེད་མེད་པའི་ཕྱིར། དང་པོ་མ་གྲུབ་ན།
ཤེས་བྱ་ཆོས་ཅན། དེ་ཐོབ་པ་དང་རྗེས་སུ་མཐུན་པ་ཉིད་ཀྱི་མིང་ཚིག་གི་ཚོགས་ཀྱི་གཞུང་དང་།
མཐོང་བ་ལ་སོགས་པའི་ལམ་ལ་ཡང་ཤེས་རབ་ཀྱི་ཕ་རོལ་ཏུ་ཕྱིན་པའོ། །ཞེས་པ་ནི་བཏགས་
པའོ། །ཞེས་པའི་གཞུང་དེས་ཤེར་ཕྱིན་བཏགས་པ་བའི་མཚན་ཉིད་བསྟན་པར་ཐལ། གཞུང་སྔ་
མས་ཤེར་ཕྱིན་མཚན་ཉིད་པའི་མཚན་ཉིད་བསྟན་པའི་ཕྱིར། དེས་ན་གཞུང་ཕྱི་མ་གཉིས་ཀྱིས་
ཤེར་ཕྱིན་དངོས་བཏགས་ཀྱི་མཚན་གཞི་ཙམ་བསྟན་པ་ཡིན་ནོ། །སྦྱོར་བ་ལ། རྣམ་བཤད་ལྟར་
ན༑ བྱམས་པ་ཆོས་ཅན། ཤེར་ཕྱིན་ཡང་དག་པར་བཤད་པ་ཡིན་ཏེ། དངོས་བརྒྱད་ཀྱི་སྒོ་ནས་
མདོ་ཇི་ལྟ་བ་བཞིན་བཤད་པའི་ཕྱིར། ཅེས་ཟེར། རྗེ་བཙུན་བྱམས་པ་ཆོས་ཅན། རྟགས་དེ་མ་
ཡིན་པར་ཐལ། ཡུམ་གྱི་མདོས་བཤད་ཚུལ་དང་ཁྱོད་ཀྱི་བཤད་ཚུལ་མི་འདྲ་བའི་ཕྱིར་ཏེ། མདོས་
དངོས་པོ་བརྒྱད་ཀྱི་སྒོ་ནས་མ་བཤད་པའི་ཕྱིར་ཏེ། མདོས་མངོན་རྟོགས་བརྒྱད་ཀྱི་སྒོ་ནས་མ་
བཤད་པའི་ཕྱིར་ཏེ། ཤེར་ཕྱིན་དང་མངོན་རྟོགས་བརྒྱད་སྦྱར་ནས་བཤད་པ་དེ་རྒྱན་གྱི་ཁྱད་ཆོས་
ཡིན་པའི་ཕྱིར། བསྡུས་བའི་དོན་གྱི་ཞེས་ཟེར་ན། སློབ་དཔོན་སེང་གེ་བཟང་པོ་ཆོས་ཅན། ཡན་
.331-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལག་རྒྱས་བཤད་ཀྱི་གོང་འདིར་ལུས་རྣམ་བཞག་ལ་འགྲེལ་པ་རྒྱས་པ་མ་མཛད་དེ། ཟེར་ན།
སེང་གེ་བཟང་པོ་ཆོས་ཅན། ཁྱོད་ཀྱིས་དེ་མཛད་པར་ཐལ། ཁྱོད་ཀྱི་དེ་འགྲེལ་ཆེན་དུ་མཛད་པའི་
ཕྱིར་ཏེ། ཁྱོད་ཀྱི་དེར་བརྒྱད་སྟོང་པའི་ལེའུ་སོ་གཉིས་ཀྱིས་དངོས་བརྒྱད་དོན་བདུན་ཅུ་དང་
བཅས་པ་ཇི་ལྟར་སྟོན་པའི་ཚུལ་ཡན་ལག་རྒྱས་བཤད་ཀྱི་གོང་དུ་མཛད་པའི་ཕྱིར་རོ། །ཇི་ལྟར་
བསྡུས་པའི་དོན་ཀུན་བསྟན་ནས་ཞེས་ཟེར་ན། རྣམ་མཁྱེན་ཆོས་ཅན། སྐབས་བརྒྱད་ཀྱི་དང་
པོར་སྟོན་པའི་རྒྱུ་མཚན་ཡོད་དེ། བྱང་ཆུབ་སེམས་དཔའ་རྣམས་ཀྱི་ཐོབ་བྱའི་འབྲས་བུ་མཐར་
ཐུག་ཡིན་པའི་རྒྱུ་མཚན་གྱིས་དེའི་དང་པོར་བསྟན་པའི་ཕྱིར། ཟེར་ན། ཤེས་བྱ་ཆོས་ཅན། ཐོག་
མར་འབྲས་བུ་ལ་སྤྲོ་བ་བསྐྱེད་པའི་ཕྱིར་དུ་སྐབས་དང་པོར་རྣམ་མཁྱེན་བསྟན་པར་ཐལ། རྣམ་
མཁྱེན་དེ་ཐོབ་བྱའི་འབྲས་བུ་མཐར་ཐུག་ཡིན་པའི་རྒྱུ་མཚན་གྱིས་དེར་བསྟན་པའི་ཕྱིར། འདོད་
ན༑ སྐབས་དང་པོར་རྣམ་མཁྱེན་འབྲས་བུའི་ལྡོག་པ་ནས་བསྟན་པར་ཐལ། འདོད་པའི་ཕྱིར།
འདོད་ན། བརྒྱད་པར་ཆོས་སྐུ་བསྟན་པ་དང་དང་པོར་རྣམ་མཁྱེན་བསྟན་པ་གཉིས་ཟློས་པར་
ཐལ། འདོད་པའི་ཕྱིར། རྣམ་བཤད་ཀྱི་ཕྱོགས་ལ་གསུམ་ཆར་ཡང་ཤེས་བྱ་ཆོས་ཅན། བྱང་ཆུབ་
སེམས་དཔའ་རྣམས་ཀྱིས་ཐོབ་བྱའི་འབྲས་བུ་མཐར་ཐུག་ཡིན་པའི་རྒྱུ་མཚན་གྱིས་འབྲས་བུ་
ཆོས་སྐུ་དེ་སྐབས་བརྒྱད་ཀྱི་མཐའ་མར་བསྟན་པར་ཐལ། དེ་མཐའ་མར་སྟོན་པའི་རྒྱུ་མཚན་ཡང་
དག་ཅིག་ཡོད་པའི་ཕྱིར། རྟགས་ཚད་མ། འདོད་ན། སྒྲིག་ཅིང་། ཤེས་བྱ་ཆོས་ཅན། འགལ་བ་
ལ་མི་འཁྲུལ་པའི་ཚད་མ་ཡང་དག་ཅིག་ཡོད་པར་ཐལ། བྱང་སེམས་ཀྱི་ཐོབ་བྱའི་འབྲས་བུའི་
མཐར་ཐུག་ཡིན་པ་དེ་སྐབས་བརྒྱད་ཀྱི་དང་པོ་བསྟན་པའི་རྒྱུ་མཚན་གང་གི །ཆོས་སྐུ་དེ་མཐའ་
མར་སྟོན་པའི་རྒྱུ་མཚན་ཡིན་པའི་ཕྱིར། སེམས་བསྐྱེད་པ་ནི་གཞན་དོན་ཕྱིར་ཞེས་སོགས་ལ། སྤྱི་
དོན་ལ་དོགས་པ་དཔྱད་པ་དང་། གཞུང་དོན་ལ་དོགས་པ་དཔྱད་པ་གཉིས། དང་པོ་ནི། རྣམ་
བཤད་ལས། འདུ་ཤེས་མེད་པ་ལ་སེམས་བསྐྱེད་དངོས་སུ་མི་སྐྱེ་སྟེ། ཡིད་ཤེས་མེད་པའི་ཕྱིར་
-332-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཞེས་གསུང་། འདུ་ཤེས་མེད་པའི་སེམས་ཅན་ཆོས་ཅན། ཁྱོད་ཀྱི་རྒྱུད་ལ་ཤེས་པ་མེད་པར་ཐལ།
ཁྱོད་ཀྱི་རྒྱུད་ལ་ཡིད་ཤེས་མེད་པ་གང་ཞིག །དབང་ཤེས་མེད་པའི་ཕྱིར། འདོད་ན། ཡོད་པར་
ཐལ། སེམས་ཅན་ཡིན་པའི་ཕྱིར། ཡང་རྣམ་བཤད་ལས། རྐྱེན་གྱིས་ཡོངས་སུ་སད་པའི་རིགས་
ཀྱི་ནུས་པ་དེ་སེམས་བསྐྱེད་ཀྱི་ཉེར་ལེན་ཡིན་ནོ་ཞེས་གསུང་། དེ་ཆོས་ཅན། མ་ཡིན་པར་ཐལ།
ཤེས་པ་མ་ཡིན་པའི་ཕྱིར་ཏེ། མི་ལྡན་པའི་འདུ་བྱེད་ཡིན་པའི་ཕྱིར། མ་གྲུབ་ན་དེ་དེར་ཐལ། དེ་
ཡོད་པའི་ཕྱིར། གཞན་ཡང་རིགས་ཆོས་ཅན། ཁྱོད་མི་རྟག་པར་ཐལ། ཁྱོད་ཀྱི་ནུས་པ་ཡོད་པའི་
ཕྱིར། ཡང་རྣམ་བཤད་ལས། རྫོགས་བྱང་དོན་གཉེར་གྱི་འདོད་པ་དང་གཙོ་བོ་རྣམ་རིག་ལ་
སེམས་བསྐྱེད་ཀྱི་སྒྲ་དོན་མི་འདོར་བར་གསུངས་པ་ལ། སྐྱོན་བརྗོད་པ་ལ་ལན་རེ། རྫོགས་བྱང་
དོན་གཉེར་གྱི་འདོད་པ་ཆོས་ཅན། སེམས་བྱུང་མ་ཡིན་པར་ཐལ། སེམས་བསྐྱེད་ཡིན་པའི་ཕྱིར།
འཁོར་གསུམ། རྟགས་ཁས་བླངས་ཏེ། སེམས་བསྐྱེད་ཀྱི་སྒྲ་དོན་མི་འདོར་བའི་ཕྱིར། ཟེར་ན།
མགོ་མཚུངས་ནི། གཞུང་ཤེར་ཕྱིན་ཆོས་ཅན། ཤེར་ཕྱིན་གྱི་སྒྲས་བརྗོད་རིགས་མིན་པར་ཐལ།
ཁྱོད་ལ་ཤེར་ཕྱིན་གྱི་སྒྲ་དོན་འདོར་བའི་ཕྱིར། བསལ་བ་དངོས། མ་གྲུབ་ན། ཤེར་ཕྱིན་དུ་ཐལ།
ཤེར་ཕྱིན་གྱི་སྒྲ་དོན་མི་འདོར་བའི་ཕྱིར། འཁོར་གསུམ་ཁས་བླངས་སོ། །རྣལ་མའི་ལན་ནི།
མཚོ་ལས་སྐྱེས་པའི་རྣལ་འབྱོར་པ་ཆོས་ཅན། མཚོ་སྐྱེས་སུ་ཐལ། ཁྱོད་ལ་མཚོ་སྐྱེས་ཀྱི་སྒྲ་བཤད་
དུ་ཡོད་པའི་ཕྱིར། ཁྱབ་པ་ཁས་བླངས། དེར་ཐལ། ཁྱོད་མཚོ་ལས་སྐྱེས་པའི་ཕྱིར། འདོད་ན།
པདྨར་ཐལ། མཚོ་སྐྱེས་ཡིན་པའི་ཕྱིར། གཞན་ཡང་། ཤེས་བྱ་ཆོས་ཅན། འགལ་འདུ་མུ་གསུམ་
པའི་སྒྲ་མི་སྲིད་པར་ཐལ། སྒྲ་བཤད་པ་ཡོད་ཅིང་འཇུག་པ་མི་སྲིད་པའི་ཕྱིར། རྟགས་ཁས་བླངས་
སོ༑ ༑ཡང་རྣམ་བཤད་ལས། སྨོན་འཇུག་གི་ཁྱད་པར། གཞན་དོན་དུ་འབྲས་བུ་བྱང་ཆུབ་ལ་
དམིགས་པ་སྨོན་པ་སེམས་བསྐྱེད་དང་། བྱང་ཆུབ་ལམ་གྱི་ཆེད་དུ་ཕ་རོལ་ཏུ་ཕྱིན་པ་དྲུག་ལ་
དམིགས་པ་འཇུག་པ་སེམས་བསྐྱེད་དོ། །ཞེས་སྨྲ་བ་མི་འཐད་དེ། འཇུག་སེམས་ལ་ཡང་དག་
-333-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྫོགས་པའི་བྱང་ཆུབ་འདོད་ཅེས་པའི་དོན་མི་གནས་སོ་ཞེས་གསུངས། བྱང་ཆུབ་ལམ་གྱི་ཆེད་དུ་
ཕྱིན་དྲུག་ལ་དམིགས་ན་འབྲས་བུ་བྱང་ཆུབ་ལམ་ལ་མ་དམིགས་དགོས་པར་ཐལ། འཇུག་
སེམས་དེས་དེ་ལ་དམིགས་ན། འཇུག་སེམས་ལ་ཡང་དག་རྫོགས་པའི་བྱང་ཆུབ་འདོད་པའི་དོན་
མ་ཚང་དགོས་པའི་ཕྱིར། རྟགས་དངོས་འགལ། འདོད་ན། དེ་མ་ཡིན་པར་ཐལ། བྱང་ཆུབ་ལམ་
གྱི་ཆེད་དུ་ཕྱིན་དྲུག་ལ་དམིགས་ན་བྱང་ཆུབ་ལམ་ལ་དམིགས་དགོས་པའི་ཕྱིར། དེར་ཐལ། དེ་
ཡིན་ན། བྱང་ཆུབ་དེ་ཆེད་དུ་བྱ་བའི་དམིགས་པ་ཡིན་དགོས་པའི་ཕྱིར། གཞན་ཡང་། གཞན་
དོན་དུ་རྫོགས་བྱང་ལ་དམིགས་ན་གཞན་དོན་ལ་མ་དམིགས་དགོས་པར་ཐལ། བྱང་ཆུབ་ཀྱི་ཆེད་
དུ་ཕྱིན་དྲུག་ལ་དམིགས་ན་བྱང་ཆུབ་ལ་མ་དམིགས་དགོས་པའི་ཕྱིར། འདོད་ན། གཞན་དོན་ལ་
སེམས་བསྐྱེད་ཀྱི་ཆེད་དུ་བྱ་བའི་དམིགས་པ་དང་། རྫོགས་བྱང་ལ་སེམས་བསྐྱེད་ཀྱི་དངོས་ཀྱི་
དམིགས་ པར་ བཤད་པ་མི་འཐད་པར་ཐལ། འདོད་པའི་ཕྱིར། ཡང་རྣམ་བཤད་ལས། སྨོན་
སེམས་སྦྱོར་ལམ་ཡན་ཆད་དུ་འགྲོ་བ་མི་སྲིད་དེ། སྦྱོར་ལམ་ཡན་ཆད་ཀྱི་ཀུན་རྫོབ་སེམས་བསྐྱེད་
ཡིན་ན་བསླབ་པའི་གྲོགས་ཀྱིས་ཟིན་པས་ཁྱབ་པའི་ཕྱིར། ཞེས་གསུངས། ཤེས་བྱ་ཆོས་ཅན།
སྦྱོར་ལམ་ཡན་ཆད་དུ་སྨོན་སེམས་འགྲོ་བར་ཐལ། དེ་ཡན་ཆད་དུ་སྨོན་སེམས་ཀྱི་རྫས་རྒྱུན་གོང་
འཕེལ་དུ་འགྲོ་བའི་ཕྱིར། མ་གྲུབ་ན། རྣམ་བཤད་དང་འགལ། ཡང་རྣམ་བཤད་ལས། བྱང་
ཆུབ་ཐོབ་པར་སྨོན་པའི་ཆ་ནས་སྨོན་སེམས་དང་། བསླབ་པ་དང་ལྷན་ཅིག་ཏུ་འཇུག་པའི་ཆ་ནས་
འཇུག་སེམས་ཡིན་ནོ་ཞེས་ངོ་བོ་གཅིག་ལ་ལྡོག་པས་ཕྱེ་བར་འདོད་པའང་མི་འཐད་དེ། སྨོན་
འཇུག་གཉིས་པོ་དེ་འགལ་བ་ཁོ་ན་ཡིན་པའི་ཕྱིར། ཞེས་གསུངས། འོ་ན་འགལ་ན་ངོ་བོ་གཅིག་
མཁྱེན་དགོས་པར་ཐལ། སྔ་མ་ལ་ཁྱབ་པ་ཡོད་པའི་ཕྱིར། འདོད་ན། བདེན་པ་གཉིས་ཆོས་ཅན།
དེར་ཐལ། འགལ་ བ་ ཡིན་པའི་ ཕྱིར། ཡང་རྣམ་བཤད་ལས། བདག་རྐྱེན་དགེ་བའི་བཤེས་
གཉེན་དང་རྒྱུ་ཚོགས་གཉིས་རྫོགས་པ་ལས་སྐྱེས་པའི་རྣམ་པར་མི་རྟོག་པའི་ཡེ་ཤེས་དེ་དོན་དམ་
-334-



གྲགས་ཆེན་བཅོ་བརྒྱད་ཀྱི་མངོན་རྒྱུན་པཎ་ཤཱཀ་འགྲེལ་སྐོར་བཞུགས། ༼༤ ༧
སེམས་བསྐྱེད་ཀྱི་མཚན་ཉིད་དུ་གསུངས་པ་དེ་ལྟར་ཁས་ལེན་ན། དོན་དམ་སེམས་བསྐྱེད་ཡིན་ན་
སྒྲིབ་པ་སྤངས་པས་ཁྱབ་པར་ཐལ། དོན་དམ་སེམས་བསྐྱེད་ཡིན་ན་ཚོགས་གཉིས་རྫོགས་པས་
ཁྱབ་པའི་ཕྱིར། ཡང་རྣམ་བཤད་ལས། སེམས་ཙམ་ལུགས་ཀྱི་སེམས་བསྐྱེད་ཀྱི་སྡོམ་པའི་རྟེན་དུ་
སོ་ཐར་དགོས་པར་བཤད་ན་སླར་ཡང་བྱང་སེམས་ཀྱི་སྡོམ་པའི་རྟེན་དུ་སོ་སོ་ཐར་པ་རིགས་
བདུན་གང་རུང་དགོས་པར་འདོད་པ་ནི་མི་འཐད་དེ། ཚེའི་འདུ་བྱེད་བཏང་བའི་འོག་རོལ་ཏུ་བྱང་
སེམས་ཀྱི་སྡོམ་པ་བཟློག་པར་ཐལ། སོ་སོ་ཐར་པའི་སྡོམ་པ་བཟློག་པའི་ཕྱིར། ཞེས་གསུངས།
འོ་ན་ཤེས་བྱ་ཆོས་ཅན། ཚེའི་འདུ་བྱེད་བཏང་བའི་འོག་རོལ་ཏུ་སེམས་ཙམ་ལུགས་ཀྱི་བྱང་
སེམས་ཀྱི་སྡོམ་པ་བཟློག་པར་ཐལ། ཚེའི་འདུ་བྱེད་བཏང་བའི་འོག་རོལ་ཏུ་སོ་སོ་ཐར་པའི་སྡོམ་
པ་བཟློག་པའི་ཕྱིར། འཁོར་གསུམ་སྒྲིག་མཚམས་དང་བཅས་པ་ཁས་བླངས་སོ། །ཡང་རྣམ་
བཤད་ལས། བྱང་སེམས་ཀྱི་བསླབ་པ་དང་འཇུག་སེམས་གཏོང་ཐོབ་གཅིག་གསུང་། འོ་ན་
སངས་རྒྱས་ཀྱི་ས་ན་འཇུག་སེམས་མེད་པར་ཐལ། བྱང་སེམས་ཀྱི་བསླབ་པ་མེད་པའི་ཕྱིར།
ཁྱབ་པ་ཁས་བླངས་ཤིང་རྟགས་ཀྱང་ཁས་བླངས་ཏེ། དེ་བྱང་ཆུབ་མ་ཐོབ་ཀྱི་བར་གྱི་སྡོམ་པ་ཡིན་
པའི་ཕྱིར། དེའི་ཡང་ཁྱབ་པ་ཁས་བླངས་ཏེ། ཇི་སྲིད་འཚོའི་བར་གྱི་སྡོམ་པ་ཡིན་ན། ཤི་བའི་འོག་
རོལ་ཏུ་གཏོང་བས་ཁྱབ་པར་ཁས་བླངས་པའི་ཕྱིར། ཡང་རྣམ་བཤད་ལས། སོ་སོ་ཐར་པ་རིགས་
བདུན་གང་རུང་གི་མི་མཐུན་ཕྱོགས་རང་བཞིན་ཁ་ན་མ་ཐོ་བ་ལས་མ་ལོག་པར་བྱང་སེམས་ཀྱི་
སྡོམ་པ་ལེན་པའི་སྐལ་བ་ཅན་དུ་མི་འགྲུབ་ཅེས་བཤད། འོ་ན་བྱང་སེམས་ཀྱི་སྡོམ་པའི་རྟེན་ཡིན་
ན༑ དེ་ལས་ལོག་པས་ཁྱབ་པར་ཐལ། དམ་བཅའ་དེའི་ཕྱིར། འདོད་ན། འདུ་ཤེས་མེད་པའི་
སེམས་ཅན་མ་གཏོགས་པའི་འདོད་གཟུགས་ཀྱི་སེམས་ཅན་ཐམས་ཅད་ཆོས་ཅན། དེར་ཐལ།
དེའི་ཕྱིར། རྟགས་ཁྱབ་རྣམ་བཤད་ཉིད་ལས་ཁས་བླངས། འདོད་ན། ཚད་མས་འགལ། ཡང་།
རྣམ་བཤད་ལས། སྨོན་སེམས་ནི་སྡོམ་པས་མ་ཟིན་པའི་དགེ་བ་ཙམ་ཡིན་པས་བསོད་ནམས་
-335-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུན་ཆགས་སུ་མི་འབྱུང་ཞེས་གསུང་། ཤེས་བྱ་ཆོས་ཅན། སྨོན་སེམས་ཡིན་ན་སྡོམ་པས་མ་ཟིན་
པས་ཁྱབ་པར་ཐལ། དམ་བཅའ་དེའི་ཕྱིར། འདོད་ན། སོ་ཐར་སྡོམ་ལྡན་གྱི་རྒྱུད་ཀྱི་སྨོན་སེམས་
ཆོས་ཅན། དེར་ཐལ། དེའི་ཕྱིར། ཡང་རྣམ་བཤད་ལས། སྨོན་སེམས་ཆོ་གས་མི་ལེན་པའི་སྒྲུབ་
བྱེད་དུ་བྱང་ཆུབ་ཐོབ་འདོད་ཀྱི་བློ་ཡོད་ན་དེ་ཉིད་ཀྱིས་གྲུབ་ཟིན་པས་ཆོ་ག་མི་དགོས་ལ། མེད་ན་
ཆོ་གས་བླངས་ཀྱང་མི་སྐྱེ་བའི་ཕྱིར་ཞེས་གསུང་། རྫོགས་བྱང་ཐོབ་འདོད་ཀྱི་བློ་ཆོས་ཅན། ཆོ་
གས་བླངས་ཀྱང་མི་སྐྱེ་བ་དེ་མིན་པར་ཐལ། ཆོ་ག་ལ་བརྟེན་ནས་ཁྱོད་སྐྱེ་བ་ཡོད་པའི་ཕྱིར། མ་
གྲུབ་ན། ཆོ་ག་ལ་བརྟེན་ནས་འཇུག་སེམས་སྐྱེ་བ་བུད། ཡང་འཇུག་སེམས་སྐྱེ་བའི་རྟེན་དུ་སྨོན་
སེམས་ངེས་པར་དགོས་པར་ཁས་ལེན་དགོས་སོ། །ལུང་དོན་རིགས་པས་དཔྱོད་པའི་མཐུ་མེད་
ཀྱང༌། །རྨོངས་པས་མཁས་པར་བཅོས་པའི་མངོན་རློམ་གྱིས། །རྣམ་བཤད་གོམས་པས་འདོད་
པའི་རྗེས་འཇུག་འགལ། །འདི་ལན་བསྐལ་བརྒྱར་བསམས་ཀྱང་ཤེས་མི་ནུས། །བར་སྐབས་ཀྱི་
ཚིགས་སུ་བཅད་པའོ། །གཉིས་པ་གཞུང་གི་དོན་ལ་དོགས་པ་དཔྱད་པ་ལ། ཐེག་ཆེན་གྱི་ཀུན་
རྫོབ་སེམས་བསྐྱེད་ཀྱི་མཚན་ཉིད་དྲིས་པས། གཞན་དོན་དུ་རྫོགས་བྱང་ཐོབ་པར་འདོད་པའི་
འདོད་པ་དང་མཚུངས་ལྡན་གྱི་གཙོ་བོ་རྣམ་རིག་ཟེར་ན་བྱང་སེམས་ཚོགས་ལམ་པའི་རྒྱུད་ཀྱི་
འདུན་ལྡན་སེམས་བསྐྱེད་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། མ་
ཡིན་པར་ཐལ། དེ་དང་མཚུངས་ལྡན་ལྔ་མཚུངས་མ་ཡིན་པའི་ཕྱིར། དེར་ཐལ། དེ་དང་རྟེན་མི་
མཚུངས་པའི་ཕྱིར། དེར་ཐལ། དེ་རྒྱུད་ལྡན་གྱི་གང་ཟག་ཡིན་ན་ཁྱོད་རྒྱུད་ལྡན་གྱི་གང་ཟག་ཡིན་
པས་མ་ཁྱབ་པའི་ཕྱིར། མ་གྲུབ་ན། བྱང་སེམས་མཐོང་ལམ་པའི་བཤག་གོ །ཡང་། མཚན་ཉིད་
ཀྱི་ཟུར་དུ་རང་གི་གྲོགས་ཞེས་ཟེར་ན། གཙོ་བོ་རྣམ་རིག་ཆོས་ཅན། ཐེག་ཆེན་གྱི་ཀུན་རྫོབ་
སེམས་བསྐྱེད་དུ་ཐལ། རང་གི་གྲོགས་གཞན་དོན་དུ་རྫོགས་བྱང་ཐོབ་པར་འདོད་པའི་འདོད་པ་
དང་མཚུངས་ལྡན་གྱི་གཙོ་བོ་རྣམ་རིག་ཡིན་པའི་ཕྱིར། དེར་ཐལ། ཁྱོད་ཀྱི་འཁོར་དུ་བྱུང་བའི་
-336-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
འདོད་པ་དེ་ཡོད་པའི་ཕྱིར། མ་གྲུབ་ན། འདོད་པ་དེ་ཆོས་ཅན། གཙོ་བོ་རྣམ་རིག་གི་འཁོར་དུ་
བྱུང་བའི་ཁྱོད་ཡོད་པར་ཐལ། ཁྱོད་དང་མཚུངས་པར་ལྡན་པའི་གཙོ་བོ་རྣམ་རིག་ཡོད་པའི་ཕྱིར་
ཏེ༑ ཁྱོད་སེམས་བྱུང་ཡིན་པའི་ཕྱིར། སྨོན་པ་དང་འཇུག་པའི་ངོ་བོ་ཉིད་རྣམ་པ་གཉིས་སོ་ཞེས་
པར། ཐེག་ཆེན་གྱི་ཀུན་རྫོབ་སེམས་བསྐྱེད་ཆོས་ཅན། ཁྱོད་ལ་དབྱེ་ན་གཉིས་སུ་ཡོད་དེ། ཁྱོད་
ལ་དབྱེ་ན་སྨོན་འཇུག་གཉིས་སུ་ཡོད་པའི་ཕྱིར་ཟེར་ན། དེ་ཆོས་ཅན། སྨོན་འཇུག་གང་རུང་ཡིན་
ན་ཁྱོད་ཡིན་དགོས་པར་ཐལ། ཁྱོད་ལ་དབྱེ་ན་གཉིས་སུ་ཡོད་པའི་ཕྱིར། འདོད་ན། འཇུག་སྡོམ་
ཆོས་ཅན། དེར་ཐལ། དེའི་ཕྱིར། འདོད་ན། མ་ཡིན་པར་ཐལ། སེམས་བྱུང་ཡིན་པའི་ཕྱིར་ཏེ།
སྡོམ་པ་ཡིན་པའི་ཕྱིར། རྩ་བར་མ་གྲུབ་ན། དེར་ཐལ། འཇུག་སྡོམ་ཡིན་པའི་ཕྱིར། གཉིས་པོའི་
མཚན་ཉིད་དྲིས་པས། ཐེག་ཆེན་གྱི་ཀུན་རྫོ་བ་སེམས་བསྐྱེད་གང་ཞིག།བྱང་ཆུབ་སེམས་དཔའི་
བསླབ་པའི་གྲོགས་ཀྱིས་མ་ཟིན་པ་དེ་སྨོན་པ་སེམས་བསྐྱེད་དང་། གྲོགས་ཀྱིས་ཟིན་པ་དེ་འཇུག་
པ་སེམས་བསྐྱེད་ཀྱི་མཚན་ཉིད་ཡིན་ཟེར་ན། ཚིག་ལྟར་ན། ཤེས་བྱ་ཆོས་ཅན། ཐེག་ཆེན་གྱི་སྨོན་
འཇུག་གཉིས་པོ་དེ་དངོས་སུ་འགལ་བར་ཐལ། མཚན་ཉིད་གཉིས་པོ་དངོས་འགལ་ཡིན་པའི་
ཕྱིར། འདོད་ན། ཤེས་བྱ་ཆོས་ཅན། ཐེག་ཆེན་གྱི་སྨོན་པ་སེམས་བསྐྱེད་ཡིན་པར་ཐལ། ཐེག་
ཆེན་གྱི་འཇུག་པ་སེམས་བསྐྱེད་མ་ཡིན་པའི་ཕྱིར། ཁྱབ་པ་དངོས་འགལ། རྩ་བར་མ་གྲུབ་ན།
ཐེག་ཆེན་གྱི་ཀུན་རྫོ་བ་སེམས་བསྐྱེད་གང་ཞིག།བྱང་ཆུབ་སེམས་དཔའི་བསླབ་པའི་གྲོགས་ཀྱིས་
ཟིན་པ་དེ་ཆོས་ཅན། ཁྱོད་ཀྱིས་ཟིན་པ་དང་ཁྱོད་ཀྱིས་མ་ཟིན་པ་གཉིས་པོ་དངོས་འགལ་ཡིན་
པར་ཐལ། དེ་གཉིས་ཀ་གཞི་གྲུབ་པའི་ཕྱིར། གཞན་ཡང་། ཐེག་ཆེན་གྱི་སྨོན་པ་སེམས་བསྐྱེད་
ཆོས་ཅན། ཐེག་ཆེན་གྱི་ཀུན་རྫོབ་སེམས་བསྐྱེད་གང་ཞིག།བྱང་ཆུབ་སེམས་དཔའི་བསླབ་པའི་
གྲོགས་ཀྱིས་མ་ཟིན་པ་དེ་ཁྱོད་ཀྱི་མཚན་ཉིད་མ་ཡིན་པར་ཐལ། མ་ཡིན་པའི་ཕྱིར། རྟགས་མགོ་
གཉིས་ལས། དང་པོ་མ་གྲུབ་ན། དེ་ཆོས་ཅན། ཐེག་ཆེན་གྱི་ཀུན་རྫོབ་སེམས་བསྐྱེད་དུ་ཐལ།
-357-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐེག་ཆེན་གྱི་སྨོན་པ་སེམས་བསྐྱེད་ཡིན་པའི་ཕྱིར། ཕྱི་མ་མ་གྲུབ་ན། རི་རྭ་ཆོས་ཅན། ཐེག་ཆེན་
གྱི་སྨོན་པ་སེམས་བསྐྱེད་དུ་ཐལ། བྱང་ཆུབ་སེམས་དཔའི་བསླབ་པའི་གྲོགས་ཀྱིས་མ་ཟིན་པའི་
ཕྱིར། རྟགས་ ཕྱོགས་གཅིག་ཏུ་ སྡོམ་ པ་ཡིན་ནོ། །ཤེས་བྱ་ཆོས་ཅན། ཐེག་ཆེན་གྱི་ཀུན་རྫོབ་
སེམས་བསྐྱེད་ཡིན་པར་ཐལ། ཐེག་ཆེན་གྱི་ཀུན་རྫོབ་སེམས་བསྐྱེད་གང་ཞིག། བྱང་ཆུབ་སེམས་
དཔའི་བསླབ་པའི་གྲོགས་ཀྱིས་མ་ཟིན་པ་དེ། ཐེག་ཆེན་གྱི་སྨོན་པ་སེམས་བསྐྱེད་ཀྱི་མཚན་ཉིད་
ཡིན་པའི་ཕྱིར། ཐེག་ཆེན་གྱི་ཀུན་རྫོབ་སེམས་བསྐྱེད་དང་བྱང་ཆུབ་སེམས་དཔའི་བསླབ་པའི་
གྲོགས་ཀྱིས་མ་ཟིན་པའི་གཞི་མཐུན། དེ་དེའི་མཚན་ཉིད་ཡིན་ཟེར་ན། དེ་ཆོས་ཅན། ཁྱོད་ཐེག་
ཆེན་གྱི་སྨོན་པ་སེམས་བསྐྱེད་ཀྱི་མཚན་ཉིད་མ་ཡིན་པར་ཐལ། ཁྱོད་རྟག་པ་ཡིན་པའི་ཕྱིར། མ་
གྲུབ་ན། མ་ཟིན་པ་དེ་ཆོས་ཅན། ཁྱོད་ཀྱི་གཞི་མཐུན་རྟག་པ་ཡིན་པར་ཐལ། ཁྱོད་ཀྱི་གཞི་མཐུན་
ཡོད་པའི་ཕྱིར། ཡང་ཁ་ཅིག་ན་རེ། ཐེག་ཆེན་གྱི་ཀུན་རྫོབ་སེམས་བསྐྱེད་ཀྱང་ཡིན་ཁྱོད་ཡིན་
པའམ་ཁྱོད་ཀྱི་ནང་ཚན་དུ་གྱུར་པའི་ཐེག་ཆེན་གྱི་འཇུག་པ་སེམས་བསྐྱེད་མེད་པ་ཡང་ཡིན་པའི་
གཞི་མཐུན་པ་དེ་ཁྱོད་ཐེག་ཆེན་གྱི་སྨོན་པ་སེམས་བསྐྱེད་ཡིན་པའི་མཚན་ཉིད། ཡང་། ཁྱོད་ཐེག་
ཆེན་གྱི་ཀུན་རྫོབ་སེམས་བསྐྱེད་ཀྱང་ཡིན་ཁྱོད་ཡིན་པའམ། ཁྱོད་དེའི་ནང་ཚན་དུ་གྱུར་པའི་སྨོན་
པ་སེམས་བསྐྱེད་མེད་པའང་ཡིན་པའི་གཞི་མཐུན་པ་དེ་ཁྱོད་ཐེག་ཆེན་གྱི་འཇུག་པ་སེམས་བསྐྱེད་
ཡིན་པའི་མཚན་ཉིད་ཡིན་ཟེར་ན། མཚན་ཉིད་དེ་ཆོས་ཅན། ཁྱོད་ཐེག་ཆེན་གྱི་སྨོན་པ་སེམས་
བསྐྱེད་ཀྱི་མཚན་ཉིད་མ་ཡིན་པར་ཐལ། དེ་ཡོད་ན་ཁྱོད་ཡོད་མི་དགོས་པའི་ཕྱིར། མ་གྲུབ་ན། རི་
བོང་གི་རྭས་བཤག་གོ །ཅི་སྟེ་འདོད་དོ་ཞེ་ན། ཁྱོད་ཐེག་ཆེན་གྱི་སྨོན་པ་སེམས་བསྐྱེད་ཡིན་པ་དེ་
ཆོས་ཅན། ཁྱོད་ཀྱི་མཚན་ཉིད་མེད་པར་ཐལ། གཞི་གྲུབ་ན་ཁྱོད་ཀྱི་མཚན་ཉིད་མ་ཡིན་དགོས་
པའི་ཕྱིར། བསལ་བ་ཁས་བླངས། རྟགས་རེ་ཞིག་མཚུངས་པའི་ཚུལ་གྱིས་འབུད་དོ། །དེ་ལ་ཁོ་
ན་རེ། སྨོན་པ་སེམས་བསྐྱེད་ཀྱི་མཚན་ཉིད་སྔ་མ་དེ་ཆོས་ཅན། དེར་ཐལ། དེའི་ཕྱིར། ཟེར་ན།
-338-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
འདོད་དོ་ཞེས་བྱ་ཞིང་། མཚན་ཉིད་དེ་ཆོས་ཅན། ཁྱོད་སྨོན་པ་སེམས་བསྐྱེད་ཀྱི་མཚན་ཉིད་ཡིན་
པར་ཐལ། ཡིན་པའི་ཕྱིར། འཁོར་གསུམ་དངོས་འགལ། ཡང་ཁྱོད་ཐེག་ཆེན་གྱི་སྨོན་པ་སེམས་
བསྐྱེད་ཡིན་པ་ཆོས་ཅན། ཁྱོད་མཚོན་བྱ་མིན་པར་ཐལ། ཁྱོད་ཀྱི་མཚན་ཉིད་ཡིན་པ་མི་སྲིད་པའི་
ཕྱིར། བསལ་བ་ཁས་བླངས་ཤིང་། མ་གྲུབ་ན། ཁྱོད་ཐེག་ཆེན་གྱི་འཇུག་པ་སེམས་བསྐྱེད་ཡིན་
པ་ཆོས་ཅན། ཁྱོད་མཚོན་བྱ་མ་ཡིན་པར་ཐལ། ཁྱོད་ཀྱི་མཚན་ཉིད་ཡིན་པར་མི་སྲིད་པའི་ཕྱིར།
བསལ་བ་ཁས་བླངས། མ་གྲུབ་ན། ཁྱོད་ཐེག་ཆེན་གྱི་སྨོན་པ་སེམས་བསྐྱེད་ཡིན་པའི་མཚན་
ཉིད་ཡིན་པ་ཡོད་ན། ཁྱོད་ཐེག་ཆེན་གྱི་འཇུག་པ་སེམས་བསྐྱེད་ཡིན་པའི་མཚན་ཉིད་ཡིན་པ་ཡོད་
པ་བུད། ཅེས་བྱའོ། །དར་ཊིཀ་པ། ཐེག་ཆེན་གྱི་ཀུན་རྫོབ་སེམས་བསྐྱེད་གང་ཞིག །རྣམ་མཁྱེན་
དོན་གཉེར་གྱི་དྲན་འདུན་དུ་རེ་བ་དངོས་སུ་ཡོད་པ་དེ། ཐེག་ཆེན་གྱི་འཇུག་པ་སེམས་བསྐྱེད་ཀྱི་
མཚན་ཉིད། མེད་པ་དེ་སྨོན་པ་སེམས་བསྐྱེད་ཀྱི་མཚན་ཉིད་ཡིན་ཞེས་ཟེར་རོ། །ཁས་བླངས་ནང་
འགལ་བ་དགག་པར་བྱ་སྟེ། འཇུག་སྡོམ་མ་བླངས་པའི་གོང་གི་སྨོན་པ་སེམས་བསྐྱེད་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། ཕྱི་མ་དེར་ཐལ། རྫོགས་བྱང་དོན་གཉེར་གྱི་དྲན་
འདུན་དུ་རེ་བ་ཡོད་པའི་ཕྱིར། དེར་ཐལ། རྫོགས་བྱང་དོན་གཉེར་གྱི་འདོད་པ་ཡོད་པའི་ཕྱིར་ཏེ།
དེ་དོན་གཉེར་གྱི་འདུན་པ་ཡོད་པའི་ཕྱིར། དེ་དང་མཚུངས་ལྡན་གྱི་གཙོ་བོ་རྣམ་རིག་ཡིན་པའི་
ཕྱིར་ཏེ། ཐེག་ཆེན་གྱི་ཀུན་རྫོབ་སེམས་བསྐྱེད་ ཡིན་པའི་ཕྱིར། འཁོར་གསུམ་ ཁས་ བླངས།
གཞན་ཡང་འཇུག་སྡོམ་བླངས་ཕྱིན་ཆད་ཀྱི་སྨོན་པ་སེམས་བསྐྱེད་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། རྟགས་སྔ་མ་ཆོས་ཅན་དང་བཅས་པ་ཊིཀར་ཁས་བླངས་ཤིང་། ཕྱི་མ་དེ་
ལ༑ སྤྱོད་པ་ཉམས་ལེན་གྱི་བྱ་བས་ཟིན་པའི་ཕྱིར། ཁྱབ་པ་ཊི་ཀར་ཁས་བླངས་ཤིང་། རྟགས་
དེར་ཐལ། འཇུག་སྡོམ་གྱིས་ཟིན་པའི་ཕྱིར། ཁྱབ་པ་ཊཱི་ཀར་ཁས་བླངས། ཡང་། དར་ཊིཀ་པས།
སྨོན་འཇུག་གི་མཚན་ཉིད་ལ། སེམས་བསྐྱེད་སྤྱིའི་མཚན་ཉིད་ཞུགས་པ་ལ་ཁྱད་པར་མེད་ལ།
-339-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤྱོད་པ་ཉམས་ལེན་གྱི་བྱ་བས་དངོས་སུ་ཟིན་པ་དང་མ་ཟིན་པའོ་ཞེས་བཤད་ནས། སྤྱོད་པ་
ཉམས་ལེན་གྱི་བྱ་བས་ཟིན་པ་ལའང་། རྣམ་མཁྱེན་དོན་གཉེར་གྱི་དྲན་འདུན་དུ་རེ་བས་ཟིན་མ་
ཟིན་གཉིས་སུ་བྱས་ནས། སྔ་མ་ལ་སྤྱོད་པ་ཉམས་ལེན་གྱི་བྱ་བས་དངོས་སུ་ཟིན་པའི་དོན་དང་།
ཕྱི་མ་ལ་མ་ཟིན་པའི་དོན་དུ་བྱེད་པ་ནི་ནང་འགལ་བའི་འཕྲེང་བ་སྟེ། འདི་ལྟར། སྤྱོད་པ་ཉམས་
ལེན་གྱི་བྱ་བས་དངོས་སུ་ཟིན་ཅིང་། རྣམ་མཁྱེན་དོན་གཉེར་གྱི་དྲན་འདུན་ཏུ་རེ་བ་མེད་པའི་ཐེག་
ཆེན་གྱི་སེམས་བསྐྱེད་དེ་ཆོས་ཅན། རྣམ་མཁྱེན་དོན་གཉེར་གྱི་དྲན་འདུན་དུ་རེ་བ་དངོས་སུ་ཡོད་
པར་ཐལ། སྤྱོད་པ་ཉམས་ལེན་གྱི་བྱ་བས་དངོས་སུ་ཟིན་པ་ཡིན་པའི་ཕྱིར། འཁོར་གསུམ་དངོས་
འགལ་ལོ། །གཞན་ཡང་འཇུག་སྡོམ་བཟུང་རྗེས་ཀྱི་སྨོན་པ་སེམས་བསྐྱེད་ཆོས་ཅན། རྣམ་མཁྱེན་
དོན་གཉེར་གྱི་དྲན་འདུན་དུ་རེ་བ་དངོས་སུ་ཡོད་པར་ཐལ། སྤྱོད་པ་ཉམས་ལེན་གྱི་བྱ་བས་དངོས་
སུ་ཟིན་པའི་ཕྱིར། གསུམ་ཆར་དངོས་འགལ་ལོ། །འདི་ལྟ་བུའི་འགལ་བ་འབྱུང་བའི་རྒྱུ་མཚན་
ནི༑ སྒོམ་རིམ་ལས། གང་ཐོག་མར་དོན་དུ་གཉེར་བ་དེ་ནི་སྨོན་པའི་སེམས་སོ། །གང་ཕན་ཆད་
སྡོམ་པ་བླངས་པ་ནས་བཟུང་སྟེ། ཚོགས་རྣམས་ལ་ཞུགས་པ་དེ་ནི་འཇུག་པའི་སེམས་སོ། །ཞེས་
པའི་དོན་འཆད་པ་ན། སྨོན་སེམས་ལ་སྡོམ་པས་མ་ཟིན་པས་ཁྱབ་པར་ཁས་བླངས་ཤིང་། སླར་
ཡང་ས་ཐོབ་ནས། སྨོན་སེམས་ཡོད་པའི་བསྒྲུབ་བྱེད་དུ་འཇུག་སྡོམ་བླངས་ཕྱིན་ཆད་སྤྱོད་པ་ལ་
བསླབ་པའི་ཚུལ་གཉིས་ཡོད་དེ། སེམས་བསྐྱེད་ཀྱི་ཀུན་ནས་བླངས་པ་ཙམ་ལ་ཁྱད་པར་མེད་
ཀྱང་། རྣམ་མཁྱེན་དོན་གཉེར་གྱི་དྲན་འདུན་དུ་རེ་བས་དངོས་སུ་ཟིན་མ་ཟིན་གཉིས་སུ་བཤད་པ་
ཡིན་ནོ། །ཡང་དར་ཊིཀ་པས། སྟོང་ཉིད་མངོན་སུམ་དུ་རྟོགས་པའི་སློབ་པ་འཕགས་པའི་རྒྱུད་ལ།
ཐེག་ཆེན་གྱི་ཀུན་རྫོབ་སེམས་བསྐྱེད་མེད་པར་འདོད་པ་ནི་མི་འཐད་དེ། འདི་ལ་རིགས་པ་དང་
འགལ་བ་དང་། ཁས་བླངས་དང་འགལ་བ་གཉིས། དང་པོ་ནི། དེ་ཆོས་ཅན། ཁྱོད་ཀྱི་རྒྱུད་ལ་དེ་
ཡོད་པར་ཐལ། ཁྱོད་ཀྱི་རྒྱུད་ལ་ཐེག་ཆེན་གྱི་འཇུག་པ་སེམས་བསྐྱེད་ཡོད་པའི་ཕྱིར། དེར་ཐལ།
s
，
-340-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༩༧
ཐེག་ཆེན་གྱི་འཇུག་སྡོམ་ཡོད་པའི་ཕྱིར། དེར་ཐལ། དེ་ཐོབ་རྒྱུས་ཐོབ་ཅིང་གཏོང་རྒྱུས་མ་བཏང་
བའི་ཕྱིར། གཞན་ཡང་། དེ་ཆོས་ཅན། ཁྱོད་ཀྱི་རྒྱུད་ལ་དེ་ཡོད་པར་ཐལ། ཁྱོད་ཀྱི་རྒྱུད་ལ་སྟོང་
ཉིད་སྙིང་རྗེའི་སྙིང་པོ་ཅན་ཡོད་པའི་ཕྱིར། དེར་ཐལ། ཐེག་ཆེན་འཕགས་པ་ཡིན་པའི་ཕྱིར།
གཞན་ཡང་། ཤེས་བྱ་ཆོས་ཅན། སྟོང་ཉིད་མངོན་སུམ་དུ་རྟོགས་པའི་ཤེས་རབ་དང་མཚུངས་
ལྡན་གྱི་ཀུན་རྫོབ་སེམས་བསྐྱེད་སློབ་ལམ་ན་མི་སྲིད་པར་ཐལ། དམ་བཅའ་དེའི་ཕྱིར། འདོད་ན།
ཤེར་ཕྱིན་དང་མཚུངས་ལྡན་གྱི་སེམས་བསྐྱེད་སློབ་ལམ་ན་མེད་པར་ཐལ། འདོད་པའི་ཕྱིར།
འདོད་ན། དེའི་འོག་ཏུ་བཅུ་ནི་རབ་ཏུ་དགའ་བ་ལ་སོགས་པའི་ས་བཅུའི་བསྡུས་ཏེ་ཞེས་པ་དང་
འགལ། གཉིས་ཁས་བླངས་འགལ་བས་དགག་པ་ལ། སྟོང་ཉིད་མངོན་སུམ་དུ་རྟོགས་པའི་བྱང་
འཕགས་ཆོས་ཅན། ཁྱོད་ཀྱི་རྒྱུད་ལ་ཀུན་རྫོབ་སེམས་བསྐྱེད་ཡོད་པར་ཐལ། ཁྱོད་ཀྱི་རྒྱུད་ལ་
རྫོགས་བྱང་དོན་གཉེར་གྱི་འདོད་པ་ཡོད་པའི་ཕྱིར། དེ་ཡོད་པར་ཐལ། ཁྱོད་ཀྱི་རྒྱུད་ལ་རང་དོན་
ཆོས་སྐུ་དོན་གཉེར་གྱི་བློ་ཡོད་པའི་ཕྱིར། དེར་ཐལ། ཁྱོད་བྱང་སེམས་ཡིན་པའི་ཕྱིར། བྱང་
སེམས་པ་ལ་རང་དོན་དོན་གཉེར་ཡོད་པའི་སྐབས་སུ། འཁོར་གསུམ་ཁས་བླངས། གཞན་ཡང་།
རྒྱུན་མཐའ་ལ་གནས་པའི་བྱང་སེམས་ཆོས་ཅན། རང་དོན་ཞི་བ་རྐྱང་པ་ཙམ་གྱིས་ཆོག་པས་
འཛིན་པར་ཐལ། རང་དོན་མཐར་ཐུག་པ་ཆོས་སྐུ་ལ་དོན་གཉེར་མེད་པའི་བྱང་སེམས་ཡིན་པའི་
ཕྱིར། གསུམ་ཆར་དངོས་འགལ་དེའི་སྐབས་སུ་ཁས་བླངས་སོ། །ཤེས་བྱ་ཆོས་ཅན་། སྟོང་ཉིད་
མངོན་སུམ་དུ་རྟོགས་པའི་བྱང་སེམས་འཕགས་པའི་རྒྱུད་ལ་ཐེག་ཆེན་གྱི་ཀུན་རྫོ་བ་སེམས་
བསྐྱེད་ཡོད་པར་ཐལ། བྱང་སེམས་འཕགས་པའི་རྒྱུད་ཀྱི་ཀུན་རྫོབ་སེམས་བསྐྱེད་ཡོད་པར་
ཐལ། བྱང་སེམས་འཕགས་པའི་རྒྱུད་ཀྱི་ཀུན་རྫོབ་སེམས་བསྐྱེད་དེ་སྟོང་ཉིད་མངོན་སུམ་དུ་
རྟོགས་པའི་ཤེས་རབ་ཀྱིས་ཟིན་པའི་ཕྱིར། ཁྱབ་པ་ཚད་མས་གྲུབ། རྟགས་ཁས་བླངས་ཤིང་།
དེའི་རྒྱུད་ཀྱི་ཀུན་རྫོབ་སེམས་བསྐྱེད་དེ་ཆོས་ཅན། རང་རྒྱུད་ལྡན་གྱི་གང་ཟག་དེའི་རྒྱུད་ཀྱི་སྟོང་
-34j-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པར་ཐལ། ལམ་ཤེས་ཡིན་པའི་ཕྱིར། གསུམ་
ཆར། གཞན་ཡང་། ཤེས་བྱ་ཆོས་ཅན། སྔ་མ་དེར་ཐལ། རྒྱུན་མཐའ་ན་ཆོས་ཀྱི་དགའ་སྟོན་དང་
ལྡན་པའི་སེམས་བསྐྱེད་ཡོད་པའི་ཕྱིར། རྟགས་སྦྱོར་བ་དང་དངོས་དང་མཇུག་གི་ཞེས་པར་ཁས་
བླངས། ཁྱབ་པ་ཡོད་དེ། ཉེར་གཉིས་པོ་ཐམས་ཅད་ཀུན་རྫོབ་སེམས་བསྐྱེད་ཀྱི་དབྱེ་བ་ཡིན་པའི་
ཕྱིར། ཡང་དག་པར་རྫོགས་པའི་བྱང་ཆུབ་འདོད་པ་ཉིད་ནི། ཞེས་པའི་སྐབས་སུ། ཕྱོགས་སྔ་ཇི་
ལྟར་བསུ་དྲིས་པས། རྫོགས་བྱང་དོན་གཉེར་གྱི་འདོད་པ་ཆོས་ཅན། སེམས་བསྐྱེད་མིན་པར་
ཐལ། སེམས་བྱུང་ཡིན་པའི་ཕྱིར། རྟགས་ཁྱབ་ཕྱོགས་སྔའི་ཚུལ་གྲུབ་དང་བསལ་བ་རྒྱན་མཛད་
པ་པོས་ཁས་བླངས་སོ་ཞེ་ན། རྒྱན་མཛད་པ་པོ་ཆོས་ཅན། ཁྱོད་རྫོགས་བྱང་དོན་གཉེར་གྱི་འདོད་
པ་སེམས་བསྐྱེད་དུ་ཁས་མ་བླངས་པར་ཐལ། ཁྱོད་ཀྱི་ལུགས་ལ་དེ་སེམས་བསྐྱེད་མ་ཡིན་པའི་
ཕྱིར། མ་གྲུབ་ན། དེའི་ལུགས་ལ་དེ་ཆོས་ཅན། སེམས་བསྐྱེད་མིན་པར་ཐལ། སེམས་བྱུང་ཡིན་
པའི་ཕྱིར། གསུམ་ཆར་ཁས་བླངས་ཏེ་བདེན་མོད་ཀྱི་ཞེས་པར། སེམས་བྱུང་ཡིན་ན་སེམས་
བསྐྱེད་མིན་པའི་ཁྱབ་པ་དང་། འདོད་པ་སེམས་བསྐྱེད་དུ་ཁས་བླངས་པའི་ཕྱིར། ཡང་། ཕྱོགས་
སྔ་དེའི་བསལ་བ་རྒྱན་མཛད་པས་ཁས་བླངས་ན། ཁས་ལེན་མེད་པའི་ཕྱོགས་སྔ་བསུ་བ་མི་
འཐད་དོ། །འོན་ཀྱང་། འདིར་དགེ་བའི་ཆོས་ལ། ཞེས་སོགས་ལ། ཐེག་ཆེན་གྱི་སེམས་བསྐྱེད་
ཆོས་ཅན། ཁྱོད་ལ་གཞན་དོན་དོན་གཉེར་གྱི་འདོད་པའི་མིང་གི་འདོགས་སུ་རུང་སྟེ། དེའི་མིང་
གིས་འདོགས་པའི་ཆོས་གསུམ་ཚང་བའི་ཕྱིར། ཟེར་ན། དེ་ཆོས་ཅན། དེ་ཁྱོད་ཀྱི་མིང་ཡིན་པར་
ཐལ། ཁྱོད་ལ་དེའི་མིང་གིས་གདགས་པའི་ཕྱིར། དེ་འདོད་ན་མ་ཡིན་པར་ཐལ། ཁྱོད་དེའི་མིང་
ཡིན་པའི་ཕྱིར། མ་གྲུབ་ན། ཤེས་བྱ་ཆོས་ཅན། དེར་ཐལ། སེམས་བསྐྱེད་པ་ནི་ཞེས་པས་མིང་དེ་
བསྟན། གཞན་དོན་འདོད་ཅེས་པ་དང་། བྱང་ཆུབ་འདོད་ཅེས་པས་དོན་དུ་བསྟན་པ་ཡིན་པའི་
ཕྱིར། དེར་ཐལ། སྔ་མས་མཚོན་བྱ་དང་། གཞུང་ཕྱི་མས་མཚན་ཉིད་བསྟན་པའི་ཕྱིར། འདིར་
བ342-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
འདོགས་པའི་རྒྱུ་མཚན་དྲིས་པས། གཞན་དོན་དོན་གཉེར་གྱི་འདོད་པ་དེ་ཀུན་རྫོབ་སེམས་
བསྐྱེད་ཀྱི་རྒྱུ་ཡིན་པའི་ཕྱིར། ཞེ་ན། དེ་ཆོས་ཅན། ཁྱོད་དེའི་རྒྱུ་མིན་པར་ཐལ། ཁྱོད་དེ་དང་དུས་
མཉམ་ཡིན་པའི་ཕྱིར། དེར་ཐལ། དེ་དང་མཚུངས་ལྡན་ཡིན་པའི་ཕྱིར། མ་གྲུབ་ན། ཐེག་ཆེན་གྱི་
ཀུན་རྫོབ་སེམས་བསྐྱེད་ཆོས་ཅན། ཁྱོད་དེ་དང་མཚུངས་ལྡན་དུ་ཐལ། ཁྱོད་ཤེས་པ་གང་ཞིག།
གཞན་དོན་དེ་ཁྱོད་ཀྱི་དངོས་ཀྱི་དམིགས་པ་ཡིན་པའི་ཕྱིར། རྣམ་པ་གཅིག་ཏུ་ན། ཞེས་སོགས་
ལ༑ ཐེག་ཆེན་སེམས་བསྐྱེད་ཆོས་ཅན། ཁྱོད་ལ་རྫོགས་བྱང་དོན་གཉེར་གྱི་མིང་གིས་འདོགས་
སུ་རུང་སྟེ། དེའི་མིང་གིས་འདོགས་པའི་ཆོས་གསུམ་ཚང་བའི་ཕྱིར། ཟེར་ན་སྔ་མ་ལྟར་འཕེན་ནོ།།
འདིར་འདོགས་པའི་རྒྱུ་མཚན་ལ། དེ་གཉིས་མཚུངས་ལྡན་ཡིན་ཟེར་ན། རྫོགས་བྱང་དོན་གཉེར་
གྱི་འདོད་པ་ཆོས་ཅན། ཁྱོད་ཐེག་ཆེན་གྱི་ཀུན་རྫོབ་སེམས་བསྐྱེད་དང་མཚུངས་ལྡན་མིན་པར་
ཐལ། རྟེན་མི་མཚུངས་པའི་ཕྱིར། དེར་ཐལ། ཁྱོད་རྒྱུད་ལྡན་དང་ཐེག་ཆེན་གྱི་ཀུན་རྫོབ་སེམས་
བསྐྱེད་རྒྱུད་ལ་མི་ལྡན་པའི་གཞི་མཐུན་ཡོད་པའི་ཕྱིར། ཀུན་རྫོབ་སེམས་བསྐྱེད་རྒྱུད་ལྡན་དང་
ཁྱོད་རྒྱུད་ལ་མི་ལྡན་པའི་གཞི་མཐུན་ཡོད་པའི་ཕྱིར། སྔ་མ་དེར་ཐལ། རང་ཉིད་གཅིག་པུ་རྫོགས་
བྱང་དོན་དུ་གཉེར་བ་ཡོད་པའི་ཕྱིར། ཕྱི་མ་དེར་ཐལ། སངས་རྒྱས་འཕགས་པ་དེ་དེ་འདྲའི་གཞི་
མཐུན་ཡིན་པའི་ཕྱིར། དེ་དང་དེ་ནི་མདོ་བཞིན་དུ། །ཞེས་པའི་སྐབས་སུ། རྗེ་བཙུན་བྱམས་པས་
སེམས་བསྐྱེད་ཀྱི་དམིགས་ཡུལ་ཡུམ་གྱི་མདོ་ཇི་ལྟ་བ་བཞིན་དུ་མདོར་བསྟན་དང་། རྒྱས་བཤད་
ཀྱི་སྒོ་ནས་བཤད་ཟེར་ན། ཤེས་བྱ་ཆོས་ཅན། དེ་མ་ཡིན་པར་ཐལ། སེམས་བསྐྱེད་པ་ནི་གཞན་
དོན་ཕྱིར། །ཞེས་པའི་གཞུང་འདི་བྱང་ཆུབ་དང་གཞན་དོན་གྱི་མདོར་བསྟན་ཁོ་ནའི་དོན་སྟོན་
བྱེད་དང་། དེ་ཡང་ས་གསེར་ཟླ་བ་མེ། །ཞེས་སོགས་གཞན་དོན་དང་བྱང་ཆུབ་རྒྱས་བཤད་ཀྱི་
མདོའི་དོན་སྟོན་བྱེད་དུ་སོ་སོར་འབྱེད་པ་མི་རིགས་པའི་ཕྱིར། དེར་ཐལ། དེ་ཡང་ས་གསེར་ཟླ་བ་
མེ་ཞེས་སོགས་ཀྱིས་མདོར་བསྟན་རྒྱས་བཤད་གཉིས་ཀའི་མདོའི་དོན་རྫོགས་པར་སྟོན་པའི་
-343-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར། དེར་ཐལ། ཤཱ་རིའི་བུ་འདི་ལ་ཞེས་སོགས་བྱང་ཆུབ་མདོར་བསྟན་གྱི་མདོ་དེ། ས་ལྟ་བུའི་
སེམས་བསྐྱེད་ཀྱི་མདོ་ཡིན་པ་གང་ཞིག །མདོ་ལྷག་མ་རྣམས་གསེར་ལྟ་བུའི་སེམས་བསྐྱེད་
སོགས་ལྷག་མ་རྣམས་ཀྱི་མདོ་ཡིན་པའི་ཕྱིར། དེར་ཐལ། སེམས་བསྐྱེད་པ་ནི་གཞན་དོན་ཕྱིར་
ཞེས་པ་ལ། དབྱེ་བ་ཉི་ཤུ་རྩ་གཉིས་ཀྱི་མདོ་ལས་ལོགས་སུ་བཤད་བྱའི་མདོ་མེད་པའི་ཕྱིར། འདི་
ལའང་རྣམ་བཤད་ཀྱི་རྗེས་འབྲང་རྣམས་ཀྱིས་ལན་ཅིག་དགོས་སོ། །འདིར་དར་ཊིཀ་པ་ན་རེ།
རྫོགས་བྱང་ཐེག་ཆེན་སེམས་བསྐྱེད་ཀྱི་དངོས་ཀྱི་དམིགས་པ་ཡིན་ཟེར་ན། ཆོས་ཅན་ཁྱོད་དེའི་
དངོས་ ཀྱི་དམིགས་པ་མ་ཡིན་པར་ཐལ། ངོ་བོ་ཉིད་སྐུ་དེ་ཁྱོད་ཡིན་པའི་ཕྱིར། ཁྱབ་པ་ཁས་
བླངས་ཏེ། ཀུན་རྫོབ་སེམས་བསྐྱེད་ཀྱི་དངོས་ཀྱི་དམིགས་པ་ལ་ཀུན་རྫོབ་བདེན་པས་ཁྱབ་པར་
ཁས་བླངས་པའི་ཕྱིར། རྒྱལ་བའི་ཡུམ་རྣམ་པ་གསུམ་ཅར་ལས་ཀྱང་། ཞེས་སོགས་ཀྱི་སྐབས་སུ།
ཡུམ་གསུམ་ཆར་ལས་སེམས་བསྐྱེད་ཀྱི་དམིགས་ཡུལ་བསྟན་ཟེར་ན། ཤེས་བྱ་ཆོས་ཅན། དེ་མ་
བསྟན་པར་ཐལ། བརྒྱད་ སྟོང་ པ་ནས་དེ་མ་བསྟན་པའི་ཕྱིར། དེར་ཐལ། བརྒྱད་སྟོང་པ་ན་
སེམས་བསྐྱེད་ཉེར་གཉིས་དང་། གདམས་ངག་དང་པོ་བརྒྱད་ཀྱི་མདོ་མེད་པའི་ཕྱིར་ཏེ། དེར་
མངོན་སུམ་གྱིས་གྲུབ་བའི་ཕྱིར་དང༌། སློབ་དཔོན་གྱིས་བརྒྱད་སྟོང་འགྲེལ་ཆེན་དུ། སེམས་
བསྐྱེད་ཉེར་གཉིས་དང་། གདམས་ངག་དང་པོ་བརྒྱད་ཀྱི་མདོ་ཉི་ཤུ་ལྔ་པ་ནས་ཁ་བསྐང་ནས་
བཤད་ཅིང་། དེ་ལྟར་བཤད་པས་ཆོག་པའི་རྒྱུ་མཚན་དུ། གང་གི་ཕྱིར་མདོ་སྡེ་རིན་པོ་ཆེ་འདི་ནི་
སྟོང་ཕྲག་ཉི་ཤུ་ལྔ་པའི་དོན་བསྡུ་བ་ལ་འཇུག་པའི་ཕྱིར། ཞེས་བཤད་པའོ། །དེ་ལ་རྣམ་བཤད་
ལས། བརྒྱད་སྟོང་པར། རབ་འབྱོར་བྱང་སེམས་ཆེན་པོ་རྣམས་ཀྱི་ཤེར་ཕྱིན་ལས་བརྩམས་ཏེ་
སྤོབས་པར་གྱིས་ཤིག་ཅེས་པས་སེམས་བསྐྱེད་བསྟན་པར་གསུངས་སོ། །དེ་ཆོས་ཅན། ཁྱོད་
སེམས་བསྐྱེད་ཀྱི་བཤད་བྱའི་མདོ་མིན་པར་ཐལ། ཁྱོད་མཐོང་ལམ་ལ་འདོམས་པའི་གདམས་
ངག་གི་མདོ་ཡིན་པའི་ཕྱིར། མ་གྲུབ་ན། སྟོང་ཕྲག་ཉི་ཤུ་ལྔ་པར་ཡང་མདོ་དེ་མཐོང་ལམ་ལ་
-344-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
འདོམས་པའི་བཤད་བྱ་ཡིན་ཞེས་བརྗོད་ན་ཅིས་འགོག།དེ་ལ་ཉེས་པ་མེད་དོ་ཞེ་ན། ལེའུ་བརྒྱད་
མ་དང་འགལ། གཙུག་ལག་གི་གཞུང་སྐབས་ཀྱི་ཞེས་སོགས་སུ། རྣམ་བཤད་ལས། སློབ་དཔོན་
སེང་གེ་བཟང་པོ་ཆོས་ཅན། གདམས་ངག་ནས་འཕྲིན་ལས་ཀྱི་བར་ལ་ཡུམ་གསུམ་ཀ་དང་སྦྱར་
བའི་འགྲེལ་པ་མ་མཛད་དེ། དེ་ལྟར་མཛད་ན་ཚིག་མང་པོའི་ཉེས་པ་འབྱུང་བར་དོགས་པའི་ཕྱིར།
ཞེས་ གསུངས། དེ་ཆོས་ཅན། ཁྱོད་ ཀྱིས་དེ་མཛད་པར་ཐལ། ཁྱོད་ཀྱིས་གདམས་ངག་ནས་
འཕྲིན་ལས་ཀྱི་བར་ཡུམ་གསུམ་ཀ་དང་སྦྱར་བའི་ཕྱིར། དེར་ཐལ། གདམས་ངག་ནས་འཕྲིན་
ལས་ཀྱི་བར་ལ་ཡུམ་གསུམ་ཀ་དང་སྦྱར་བའི་འགྲེལ་པ་དོན་གསལ་མཛད་པའི་ཕྱིར། ཁྱབ་པ་
ཡོད་པར་ཐལ། གདམས་ངག་ནས་འཕྲིན་ལས་ཀྱི་བར་རྒྱན་གྱི་གཞུང་ཚིག་རྣམས་ཡུམ་གསུམ་
ཆར་གྱི་རྒྱན་དུ་སྦྱར་བ་དང་། གདམས་ངག་ནས་འཕྲིན་ལས་ཀྱི་བར་ལ་འགྲེལ་པ་དོན་གསལ་
མཛད་པའི་དགོས་པ་ཡིན་པའི་ཕྱིར་ཏེ། ཀུན་གྱི་རྒྱན་དུ་གྱུར་པ་ནི། །ཞེས་གསུངས་པའི་ཕྱིར།
དར་ཊིཀ་པས། སེང་གེ་བཟང་པོ་ཆོས་ཅན། སེམས་བསྐྱེད་ལ་ཡུམ་གསུམ་ཆར་གྱི་ལུང་ཁུངས་
སྨོས་ནས། ལུང་རྒྱས་པར་མི་འདྲེན་པ་ལ་རྒྱུ་མཚན་ཡོད་དེ། ཞེས་ཟེར། སེང་གེ་བཟང་པོ་ཆོས་
ཅན། དེ་འདྲའི་རྒྱུ་མཚན་འགོད་མི་དགོས་པར་ཐལ། སེམས་བསྐྱེད་ལ་བརྒྱད་སྟོང་པ་ནས་མདོ་
འདྲེན་རྒྱུ་མེད་པ་གང་ཞིག། སེམས་བསྐྱེད་ཀྱི་རྒྱས་འབྲིང་གཉིས་ཀྱི་མདོ་དྲངས་མ་ཐག་པ་དེ་ཡིན་
པའི་ཕྱིར། དེར་ཐལ། ཤེས་རབ་ཀྱི་ཕ་རོལ་ཏུ་ཕྱིན་པ་དང་ཞེས་སོགས་ཀྱི་མདོ་དེ་སེམས་བསྐྱེད་
སྟོན་པའི་རྒྱས་འབྲིང་གཉིས་ཀྱི་མདོ་ཡིན་པའི་ཕྱིར། དེ་ཡང་ས་གསེར་ཟླ་བ་མེ། །ཞེས་སོགས་
ལ༑ ཇི་སྐད་བཤད་པའི་མཚན་ཉིད་ཅན་གྱི་སེམས་བསྐྱེད་དེ་ཆོས་ཅན། ཉི་ཤུ་རྩ་གཉིས་སུ་ཡོད་
དེ༑ ཟེར་ན། དེ་ལ་དེ་མེད་པར་ཐལ། ཆོས་སྐུ་དང་ལྡན་པའི་སེམས་བསྐྱེད་དེ་ཇི་སྐད་བཤད་པའི་
སེམས་བསྐྱེད་མ་ཡིན་པའི་ཕྱིར། དེར་ཐལ། རྫོགས་བྱང་དོན་གཉེར་གྱི་འདོད་པ་དང་མཚུངས་
ལྡན་མ་ཡིན་པའི་ཕྱིར་ཏེ། གཞན་དོན་རྫོགས་བྱང་མངོན་དུ་བྱས་ཟིན་པའི་ཕྱིར། དེ་ལ་དང་པོ་
-345-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་ནི་ཆུང་ངུ་དང་འབྲིང་དང་ཞེས་སོགས་ལ། སེམས་བསྐྱེད་དང་པོ་གསུམ་ཆོས་ཅན། ལས་
དང་པོ་པའི་སས་བསྡུས་ཏེ། ཚོགས་ཆུང་ངུ་འབྲིང་ཆེན་པོ་གསུམ་གྱིས་བསྡུས་པའི་ཕྱིར། ཟེར་ན།
ཤེས་བྱ་ཆོས་ཅན། སེམས་བསྐྱེད་དང་པོ་གསུམ་གང་རུང་ཡིན་ན་ཚོགས་ལམ་གྱིས་བསྡུས་པས་
ཁྱབ་པར་ཐལ། གསུམ་པོ་དེ་དེས་བསྡུས་པའི་ཕྱིར། འདོད་ན། བྱང་སེམས་མཐོང་ལམ་པའི་
རྒྱུད་ཀྱི་འདུན་ལྡན་སེམས་བསྐྱེད་ཆོས་ཅན། དེར་ཐལ། དེའི་ཕྱིར། མ་གྲུབ་ན། ཤེས་བྱ་ཆོས་
ཅན། དེར་ཐལ། དེའི་རྒྱུད་ལ་དེ་ཡོད་པའི་ཕྱིར། དེ་ཆོས་ཅན། ཁྱོད་ཀྱི་རྒྱུད་ལ་དེ་ཡོད་པར་ཐལ།
ཁྱོད་ཀྱི་རྒྱུད་ལ་གཞན་དོན་དུ་རྫོགས་བྱང་ཐོབ་འདོད་ཀྱི་འདོད་པ་དང་མཚུངས་ལྡན་གྱི་གཙོ་བོ་
རྣམ་རིག་ཡོད་པའི་ཕྱིར། དེའི་འོག་ཏུ་སེམས་བསྐྱེད་ཐ་མ་གསུམ་ནི། ཞེས་པར། སེམས་བསྐྱེད་
ཐ་མ་གསུམ་ཆོས་ཅན། སངས་རྒྱས་ཀྱི་སས་བསྡུས་ཏེ། སྦྱོར་བ་རྡོ་རྗེ་ལྟ་བུའི་ཏིང་འཛིན། དངོས་
ཀྱི་མཉམ་བཞག །འཇུག་རྗེས་ཐོབ་གསུམ་གྱིས་བསྡུས་པའི་ཕྱིར། ཟེར་ན། སྤྲིན་ལྟ་བུའི་སེམས་
བསྐྱེད་ཆོས་ཅན། ཁྱོད་སངས་རྒྱས་ཀྱི་སས་བསྡུས་པ་མིན་པར་ཐལ། སློབ་ལམ་ན་ཁྱོད་ཡོད་
པའི་ཕྱིར། ཤེས་བྱ་ཆོས་ཅན། དེར་ཐལ། སློབ་ལམ་ན་མཛད་པ་བཅུ་གཉིས་ཀྱི་ཚུལ་ལ་བརྟེན་
ནས་སེམས་ཅན་གྱི་དོན་བྱེད་པའི་སེམས་བསྐྱེད་ཡོད་པའི་ཕྱིར། དེར་ཐལ། ས་དང་པོ་ནས་རྫུ་
འཕྲུལ་ལ་བརྟེན་ནས་མཛད་པ་བཅུ་གཉིས་ཀྱིས་སེམས་ཅན་གྱི་དོན་བྱེད་པར་མདོ་སྡེ་ལས་
བཤད་པའི་ཕྱིར། ཡང་རྣམ་བཤད་ལས། མདོའི་དངོས་བསྟན་དང་མཐུན་པར་བྱེད་ན། འདིའི་
སངས་རྒྱས་ཀྱི་ས་དེ་ས་བཅུ་པ་ལ་བྱེད་དགོས་སོ་ཞེས་གསུངས། འོ་ན་འདིར་བསྟན་གྱི་སྤྲིན་ལྟ་
བུའི་སེམས་བསྐྱེད་པ་དེ་ས་བཅུ་པ་ན་ཡོད་པར་ཐལ། དམ་བཅའ་དེའི་ཕྱིར། འདོད་ན། དེ་ཆོས་
ཅན། ཁྱོད་དེ་ན་མེད་པར་ཐལ། ཁྱོད་རང་དོན་ཆོས་སྐུ་མངོན་དུ་མཛད་ཟིན་པའི་སེམས་བསྐྱེད་
ཡིན་པའི་ཕྱིར། དེར་ཐལ། དགའ་ལྡན་དུ་རྒྱལ་ཚབ་ཏུ་མངོན་པར་དབང་བསྐུར་བ་ཐོབ་པའི་
སེམས་བསྐྱེད་ཡིན་པའི་ཕྱིར། ཁྱབ་པ་ཡོད་དེ། རྒྱུད་བླར། ཆོས་ཀྱི་སྐུ་ལས་མ་གཡོས་པར།།
-346-



གྲོགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
སྤྲུལ་པའི་རང་བཞིན་སྣ་ཚོགས་ཀྱིས། །སྐྱེ་བ་མངོན་པར་སྐྱེ་བ་དང་། །ཞེས་གསུངས་པའི་ཕྱིར། །
རྟགས་གྲུབ་སྟེ། སློབ་དཔོན་གྱིས་དགའ་ལྡན་གྱི་གནས་ན་བཞུགས་པ་ལ་སོགས་བ་ཀུན་ཏུ་སྟོན་
པར་རུང་བ་ཉིད་ཀྱིས་ཞེས་སོགས་གསུངས་པ་དེ་སྐབས་འདིར་དངོས་སུ་བསྟན་པའི་སྤྲིན་ལྟ་བུའི་
སེམས་བསྐྱེད་འཆད་བྱེད་ཡིན་པའི་ཕྱིར། འདི་ལའང་རྣམ་བཤད་ཀྱི་རྗེས་འབྲང་རྣམས་ཀྱིས་
སྐྱོན་སྤོང་དགོས་སོ། །དབྱེ་བ་ཞར་ལ་བརྗོད་ནས། ཞེས་སོགས་ལ། ཐེག་ཆེན་གྱི་གདམས་ངག་
ཆོས་ཅན། ཁྱོད་ལ་དབྱེ་ན་གཉིས་སུ་ཡོད་དེ། གདམས་པའི་གདམས་ངག་དང་། རྗེས་བསྟན་གྱི་
གདམས་ངག་གཉིས་ཡོད་པའི་ཕྱིར། ཞེ་ན། ཤེས་བྱ་ཆོས་ཅན། དེ་གཉིས་གང་རུང་ཡིན་ན་དེ་
ཡིན་དགོས་པར་ཐལ། དེ་ལ་དབྱེ་ན་དེ་གཉིས་སུ་ཡོད་པའི་ཕྱིར། འདོད་ན་ཐེག་ཆེན་གྱི་གདམ་
པའི་གདམ་ངག་ཆོས་ཅན། དེར་ཐལ། དེའི་ཕྱིར། གདམ་ངག་གཉིས་པོའི་ཁྱད་པར་ལ། ཁ་ཅིག་
ན་རེ། རྣམ་བཤད་ཀྱི་དགོངས་པ་ལ། སྔར་མེད་ཀྱི་ཡོན་ཏན་ཐོབ་པའི་ཕྱིར་དུ་འདོམས་པ་དེ་
གདམ་པའི་གདམ་ངག་དང་། སྔར་ཡོད་ཀྱི་ཡོན་ཏན་མི་ཉམས་པའི་ཕྱིར་དུ་གདམས་པ་དེ་རྗེས་
བསྟན་གྱི་གདམས་ངག་ཡིན་ཟེར་བ་མི་རིགས་ཏེ། སྔར་ཡོད་ཀྱི་ཡོན་ཏན་མི་ཉམས་པའི་ཕྱིར་དུ་
འདོམས་པ་གདམས་པའི་གདམས་ངག་དང་། ཅིག་ཤོས་རྗེས་བསྟན་གྱི་གདམས་ངག་གི་དོན་དུ་
གསུམ་སྙིང་བ་ལས་བཤད་པའི་ཕྱིར། འདིར་ཐེག་ཆེན་གྱི་གདམ་ངག་གི་མཚན་ཉིད་ལ། རྫོགས་
པའི་བྱང་ཆུབ་ཐོབ་པའི་ཐབས་སྟོན་པའི་ངག་ཟེར་ན། རྫོགས་པའི་བྱང་ཆུབ་ཐོབ་པའི་ཐབས་
ཤེས་བརྗོད་པའི་སྒྲ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། མ་གྲུབ་ན། དེ་འདྲའི་
ཐབས་ཆོས་ཅན། ཁྱོད་ཅེས་པའི་སྒྲ་དེ་ཁྱོད་སྟོན་པའི་ངག་ཡིན་པར་ཐལ། དེ་ཁྱོད་ཀྱི་དངོས་མིང་
ཡིན་ཏེ། ཁྱོད་གཞི་གྲུབ་པའི་ཕྱིར། རྩ་བར་འདོད་ན། དེ་ཆོས་ཅན། རང་འབྲས་ཐེག་ཆེན་གྱི་
ངེས་འབྱེད་ཆ་མཐུན་འབྱིན་ནུས་ཀྱི་གདམས་ངག་ཏུ་ཐལ། འདོད་པའི་ཕྱིར། གཞན་ཡང་། ཐེག་
ཆེན་གྱི་གདམས་ངག་ཆོས་ཅན། ཐེག་ཆེན་གྱི་གདམ་ངག་དུ་ཐལ། མཚན་ཉིད་དེའི་ཕྱིར། དེར་
-347-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐལ། ཐེག་ཆེན་གྱི་བྱང་ཆུབ་སྟོན་པ་གང་ཞིག །ཐེག་ཆེན་གྱི་བྱང་ཆུབ་དེ་རྫོགས་པའི་བྱང་ཆུབ་
ཐོབ་པའི་ཐབས་ཡིན་པའི་ཕྱིར། དེ་ཡིན་པར་ཐལ། ཉན་རང་གི་ཐེག་པ་དེ་ཐབས་ཀྱི་ཐེག་པ་ཡིན་
པའི་ཕྱིར། དེ་དེར་ཐལ། ལང་གཤེགས་ལས། སྐྱེས་བུ་མཆོག་རྣམས་ཐབས་ཀྱི་ཐེག་པ་གང་། །
ཞེས་པའི་ལུང་དོན་གྲུབ་པའི་ཕྱིར། འདིར་གདམས་ངག་ཡིན་པས་ཁྱབ་ཟེར་ན། མངོན་རྟོགས་
རྒྱན་ཆོས་ཅན། །དེར་ཐལ། དེའི་ཕྱིར། འདོད་ན། སྒྲ་ཡིན་པར་ཐལ། འདོད་པའི་ཕྱིར། འདོད་
ན༑ ཉན་ཤེས་ཀྱི་གཟུང་དོན་ཡིན་པར་ཐལ། འདོད་པའི་ཕྱིར། འདོད་ན། ཚུར་མཐོང་གི་ཡིད་
ཀྱིས་རྣམ་ཤེས་ལ་དངོས་སུ་མི་སྣང་བར་ཐལ། འདོད་པའི་ཕྱིར། འདོད་ན། མདོ་དོན་དྲན་པ་ལ་
བཞག་ནས། །ཞེས་པ་དང་འགལ་ཞིང་། སློབ་དཔོན་སེང་གེ་བཟང་པོ་ཆོས་ཅན། ཁྱོད་ཀྱི་རྒྱུད་
ལ་མངོན་རྟོགས་རྒྱན་མི་བཞུགས་པར་ཐལ། མངོན་པར་རྟོགས་པའི་རྒྱན་དེ་ཁྱོད་ཀྱི་ཡིད་ཤེས་
ལ་དངོས་སུ་མི་སྣང་བའི་ཕྱིར། གཞན་ལའང་རྒྱ་ཆེར་སྦྱོར། གཞན་ཡང་། མན་ངག་ཡིན་ན་ངག་
ཡིན་དགོས་པར་ཐལ། དམ་བཅའ་དེའི་ཕྱིར། འདོད་ན། རྒྱན་ལ་བརྟེན་ནས་མདོ་དོན་བདེ་བླག་
ཏུ་རྟོག་པ་དེ་ཆོས་ཅན། དེར་ཐལ། དེའི་ཕྱིར། ཤེས་བྱ་ཆོས་ཅན། དེ་མན་ངག་ཡིན་པར་ཐལ།
མངོན་པར་རྟོགས་པའི་རྒྱན་དེ་མན་ངག་གི་བསྟན་བཅོས་ཡིན་པའི་ཕྱིར། སངས་རྒྱས་ལ་སོགས་
དཀོན་མཆོག་གསུམ། ཞེས་སོགས་ལ། དཀོན་མཆོག་གསུམ་པོ་སོ་སོའི་མཚན་ཉིད་དྲིས་པས།
འདུས་མ་བྱས་པ་ལ་སོགས་པའི་ཡོན་ཏན་དང་ལྡན་པའི་དོན་གཉིས་མཐར་ཕྱིན་ཏེ། སངས་རྒྱས་
དཀོན་མཆོག་གི་མཚན་ཉིད་ཡིན་ཟེར་ན། ངོ་བོ་ཉིད་སྐུ་ཆོས་ཅན། མཚན་ཉིད་དེར་ཐལ། མཚོན་
བྱ་དེའི་ཕྱིར། འདོད་ན། མ་ཡིན་པར་ཐལ། གཞན་དོན་མཐར་ཕྱིན་མ་ཡིན་པའི་ཕྱིར་ཏེ། གཞན་
དོན་ གྱི་ སྐུ་མ་ ཡིན་ པའི་ཕྱིར་ཏེ། རང་དོན་གྱི་སྐུ་ཡིན་པའི་ཕྱིར། གཞན་ཡང་། དེ་ཆོས་ཅན།
གཞན་དོན་མཐར་ ཕྱིན་མ་ཡིན་པར་ཐལ། སེམས་ཅན་གཞན་གྱི་དོན་མི་བྱེད་པའི་ཕྱིར་ཏེ།
སེམས་ཅན་གཞན་ལ་མི་སྣང་བའི་ཕྱིར། འདིར་གཟུགས་སྐུ་གཉིས་པོ་སངས་རྒྱས་དཀོན་མཆོག་
-348-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤༧
མཚན་ཉིད་པ་ཡིན་མིན་དྲིས་པ་ལ། འགའ་ཞིག་ན་རེ། གཟུགས་སྐུ་གཉིས་པོ་སངས་རྒྱས་དཀོན་
མཆོག་མཚན་ཉིད་པ་མིན་ཏེ། སངས་རྒྱས་ཀྱི་གཟུགས་བརྙན་ཡིན་པའི་ཕྱིར། རྟགས་གྲུབ་སྟེ།
རྒྱུད་བླ་མར་ཇི་ལྟར་བེཌུར་ས་གཞི་གཙང་མ་ལ། །ལྷ་དབང་ལུས་ཀྱི་གཟུགས་བརྙན་འཆར་བ་
ལྟར། །དེ་བཞིན་འགྲོ་སེམས་ས་གཞི་གཙང་མ་ལ། །ཐུབ་པའི་དབང་པོའི་སྐུའི་གཟུགས་བརྙན་
འཆར། །ཞེས་གསུངས་སོ། །འདི་གཉིས་ས་སྐྱ་པཎྜི་ཏའི་བཞེད་པའང་ཡིན་ཏེ། གལ་ཏེ་རྫོགས་
པའི་སངས་རྒྱས་ལ། །ལས་ངན་སྨིན་པ་བདེན་ནའང་། །ལོངས་སྤྱོད་རྫོགས་པའི་སྐུ་ཉིད་ལ། །
སྨིན་པར་རིགས་ཀྱི་དེས་སྤྲུལ་པའི། །ཤཱཀྱ་སེང་གེ་ལ་སོགས་ལ། །སྨིན་པར་འདོད་པ་མུན་སྤྲུལ་
ཡིན། །དཔེར་ན་སྒྱུ་མའི་མཁན་པོ་ལ། ། ལས་ངན་འབྱུང་ཞིང་དེས་སྤྲུལ་པའི། །སྒྱུ་མ་ལ་ནི་མི་
འབྱུང་བཞིན། །ཞེས་པ་འདིས་ཀྱང་
། མཆོག་གི་སྤྲུལ་པའི་སངས་རྒྱས་དཀོན་མཆོག་མིན་པར་
བསྟན་པ་ཡིན་ནོ། །ཞེས་ཟེར། རྒྱུད་བླའི་གཞུང་དེ་ཆོས་ཅན། ཁྱོད་ཀྱིས་གཟུགས་སྐུ་གཉིས་པོ་
སངས་རྒྱས་དཀོན་མཆོག་མིན་པར་མ་བསྟན་པ་ཡིན་པར་ཐལ། ཁྱོད་ཀྱིས་མཆོག་གི་སྤྲུལ་པའི་
སྐུ་དེ་ལོངས་སྐུའི་གཟུགས་བརྙན་ཙམ་ཡིན་པར་བསྟན་པ་ཡིན་པའི་ཕྱིར། དེ་ཙམ་གྱིས་སངས་
རྒྱས་དཀོན་མཆོག་མིན་པར་མི་གྲུབ་སྟེ། ལོངས་སྐུ་དངོས་མིན་ན། སངས་རྒྱས་མིན་དགོས་པའི་
ཕྱིར། གཞན་ཡང་། སྡོམ་གསུམ་རབ་དབྱེའི་གཞུང་དེས་ཀྱང་མཆོག་གི་སྤྲུལ་སྐུ་དེ་སངས་རྒྱས་
མཚན་ཉིད་པ་མིན་པར་བསྟན་པ་མིན་ཏེ། གཞུང་དེས་སྤྲུལ་སྐུ་དེ་ལོངས་སྐུ་དངོས་མ་ཡིན་པར་
བསྟན་པ་ཙམ་ཡིན་པའི་ཕྱིར། དེར་ཐལ། སྒྱུ་མ་དེ་སྒྱུ་མའི་མཁན་པོ་དངོས་མིན་པ་དང་། ལོངས་
སྐུའི་སྤྲུལ་སྐུ་དེ་ལོངས་སྐུ་དངོས་མིན་པ་གཉིས། དཔེ་དོན་སྦྱར་ནས་བསྟན་པའི་ཕྱིར། ཡང་
གཟུགས་སྐུ་གཉིས་སངས་རྒྱས་དཀོན་མཆོག་ཡིན་ནོ་ཞེས་ཟེར་ན། ཤེས་བྱ་ཆོས་ཅན། སངས་
རྒྱས་ཀྱི་གཞན་དོན་ཀུན་རྫོབ་པའི་སྐུ་ཡིན་ན། སངས་རྒྱས་དཀོན་མཆོག་ཡིན་པས་ཁྱབ་པར་
ཐལ། དམ་བཅའ་དེའི་ཕྱིར། འདོད་ན། རྫོགས་པའི་སངས་རྒྱས་ཀྱི་སྤྲུལ་པའི་ཉན་ཐོས་ཀྱི་དགེ་
-349-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདུན་ཆོས་ཅན། དེར་ཐལ། དེའི་ཕྱིར། འདོད་ན་མ་ཡིན་པར་ཐལ། དགེ་འདུན་དཀོན་མཆོག་
ཡིན་པའི་ཕྱིར། ཡང་རྣམ་བཤད་ཀྱི་རྗེས་འབྲང་རྣམས་ལ་འདི་སྐད་ཀྱང་བརྗོད་པར་བྱ་སྟེ།
རྫོགས་པའི་སངས་རྒྱས་ཀྱི་གཟུགས་སྐུ་གཉིས་ཆོས་ཅན། མཐར་ཐུག་གི་སྐྱབས་གནས་ཡིན་
པར་ཐལ། སངས་རྒྱས་དཀོན་མཆོག་ཡིན་པའི་ཕྱིར། འདོད་ན། མིན་པར་ཐལ། བསླུ་བའི་ཆོས་
ཅན་ཡིན་པའི་ཕྱིར། ཁས་བླངས་མོད། དེར་ཐལ། འདུས་བྱས་ཡིན་པའི་ཕྱིར། ཁྱབ་པ་ཁས་
བླངས་ཤིང་། ཁྱབ་པར་ཐལ། འདུས་བྱས་ཐམས་ཅད་བསླུ་བའི་ཆོས། །དེས་ན་དེ་དག་རྫུན་པ་
ཡིན། ཞེས་གསུངས་པའི་ཕྱིར། གསུམ་པོར། གཞན་ཡང་། སངས་རྒྱས་ཀྱི་གཟུགས་སྐུ་གཉིས་
ཆོས་ཅན། འདུས་མ་བྱས་པ་ལ་སོགས་པའི་ཡོན་ཏན་བརྒྱད་དང་ལྡན་པར་ཐལ། སངས་རྒྱས་
དཀོན་མཆོག་ཡིན་པའི་ཕྱིར། ཁྱབ་པ་ཁས་བླངས། འདོད་ན། འདུས་མ་བྱས་པ་ལ་སོགས་པའི་
ཡོན་ཏན་གསུམ་གང་རུང་དང་ལྡན་པར་ཐལ། འདོད་པའི་ཕྱིར། འདོད་ན། རྫོགས་པའི་སངས་
རྒྱས་ཀྱི་རང་དོན་དོན་དམ་པའི་སྐུ་ཡིན་པར་ཐལ། འདུས་མ་བྱས་པ་ལ་སོགས་པ་ཡོན་ཏན་དང་
པོ་གསུམ་གང་རུང་དང་ལྡན་པའི་སྐུ་ཡིན་པའི་ཕྱིར། ཁྱབ་པ་ཚད་འབུད། ཆོས་དཀོན་མཆོག་གི་
མཚན་ཉིད། བསམ་དུ་མེད་པ་ལ་སོགས་པའི་ཡོན་ཏན་བརྒྱད་དང་ལྡན་པའི་རྣམ་བྱང་གི་བདེན་
པ་ཟེར་ན། ཐེག་ཆེན་གྱི་ལམ་བདེན་ཆོས་ཅན། མཚན་ཉིད་དེར་ཐལ། ཆོས་དཀོན་མཆོག་ཡིན་
པའི་ཕྱིར། འདོད་ན་བསམ་དུ་མེད་པ་ལ་སོགས་པའི་ཡོན་ཏན་དང་པོ་གསུམ་དང་ལྡན་པའི་རྣམ་
བྱང་བདེན་པ་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། དགེ་འདུན་དུ་ཐལ།
འདོད་པའི་ཕྱིར། ཁྱབ་པ་ཚད་གྲུབ། ཡང་། ཐེག་ཆེན་གྱི་འགོག་བདེན་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར། འདོད་ན། ཡོན་ཏན་ཕྱི་མ་གསུམ་དང་ལྡན་པའི་རྣམ་བྱང་བདེན་
པར་ཐལ། འདོད་པའི་ཕྱིར། འདོད་ན། ལམ་བདེན་དུ་ཐལ། འདོད་པའི་ཕྱིར། དེས་ན། ཡོན་
ཏན་བརྒྱད་པོ་གང་རུང་དང་ལྡན་པའི་ཞེས་སྦྱར་དགོས་སོ། །འདིར་བསྟན་དགེ་འདུན་དཀོན་
-350-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
མཆོག་གི་མཚན་ཉིད། རིགས་གྲོལ་གྱི་ཡོན་ཏན་བརྒྱད་པོ་གང་རུང་དང་ལྡན་པའི་རྒྱལ་སྲས་
འཕགས་པ་ཟེར་ན། བྱང་སེམས་སྦྱོར་ལམ་པ་དབང་རྣོན་ཆོས་ཅན། མཚན་ཉིད་དེར་ཐལ།
འདིར་བསྟན་དགེ་འདུན་དཀོན་མཆོག་ཡིན་པའི་ཕྱིར། མ་གྲུབ་ན། ཤེས་བྱ་ཆོས་ཅན། དེ་དེར་
ཐལ། སྦྱོར་ལམ་སྟན་གཅིག་པའི་རྟོག་པ་ལ་གནས་པའི་ཉན་ཐོས་དེ་འདིར་བསྟན་མཚོན་བྱེད་
དཔེའི་དགེ་འདུན་དཀོན་མཆོག་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། རྒྱུན་
ཞུགས་ཞུགས་པ་ཡིན་པའི་ཕྱིར། ཡང་། སྔ་མ་དེ་ཆོས་ཅན། དེར་ཐལ། སློབ་པ་ཕྱིར་མི་ལྡོག་
པའི་དགེ་འདུན་ ཡིན་ པའི་ ཕྱིར། ཞེས་ཁ་ཅིག་ཟེར། འདིར་བསྟན་དགེ་འདུན་ཡིན་ན། དགེ་
འདུན་དཀོན་མཆོག་ཡིན་པས་མ་ཁྱབ་པར་ཐལ། འདིར་བསྟན་སངས་རྒྱས་ཡིན་ན། སངས་
རྒྱས་དཀོན་མཆོག་ཡིན་མི་དགོས་པའི་ཕྱིར། མ་གྲུབ་ན། རྫོགས་པའི་སངས་རྒྱས་ཀྱི་སྐྱེ་བའི་
སྤྲུལ་ སྐུ་དེ་ཆོས་ཅན། དེར་ཐལ། དེའི་ཕྱིར། འདོད་ན། ཁྱོད་རྐང་གཉིས་རྣམས་ཀྱི་མཆོག་ཏུ་
ཐལ། ཁྱོད་སངས་རྒྱས་དཀོན་མཆོག་ཡིན་པའི་ཕྱིར་ཏེ། ཁྱོད་སྤྲུལ་སྐུ་ཡིན་པའི་ཕྱིར། གཞན་
ཡང་། རྒྱུན་མཐའ་ལ་གནས་པའི་བྱང་སེམས་ཆོས་ཅན། སངས་རྒྱས་དཀོན་མཆོག་ཏུ་ཐལ།
སངས་རྒྱས་ཡིན་པའི་ཕྱིར། འདོད་ན། ཡང་དག་པར་རྫོགས་པའི་སངས་རྒྱས་སུ་ཐལ། འདོད་
པའི་ཕྱིར། རྩ་བར་མ་གྲུབ་ན། སངས་རྒྱས་སུ་ཐལ། གཞན་དོན་བྱེད་ཚུལ་རྫོགས་པའི་སངས་
རྒྱས་དང་མཉམ་པའི་སངས་རྒྱས་ཡིན་པའི་ཕྱིར། མ་གྲུབ་ན། ཤེས་བྱ་ཆོས་ཅན། དེ་དེར་ཐལ།
གསུམ་པའི་ལས། ས་བཅུ་པ་ལ་ནི་དེ་ས་ཉིད་དུ་བརྗོད་ཅེས་གསུངས་པའི་ཕྱིར། གཞན་ཡང་།
ཤེས་བྱ་ཆོས་ཅན། འདིར་བསྟན་དགེ་འདུན་དཀོན་མཆོག་ཡོན་ཏན་བརྒྱད་ལྡན་དུ་འཆད་པ་མི་
རིགས་པར་ཐལ། དེ་ཡོན་ཏན་བརྒྱད་ལྡན་ཡིན་ན། ཇི་ལྟ་ཇི་སྙེད་ནང་གི་ནི་ཞེས་པའི་གཞུང་དེས་
ཡོན་ཏན་བརྒྱད་ལྡན་དུ་སྟོན་དགོས་པ་ལས། དེས་མ་བསྟན་པའི་ཕྱིར། དེར་ཐལ། དེའི་གཞུང་
དེས་དགེ་འདུན་དཀོན་མཆོག་ཡོན་ལྡན་བཞི་ལས་ལྷག་པར་ལྡན་པའི་ཕྱིར། ཡང་། སྐབས་
-351-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདིའི་དཀོན་མཆོག་གསུམ་གྱི་རྣམ་གཞག་དེ་ཐེག་ཆེན་ཐུན་མོང་མིན་པའི་སྐྱབས་གསུམ་གྱི་རྣམ་
གཞག་ཡིན་ཏེ། རྒྱུད་བླ་ལས་ཇི་ལྟར་བཤད་པའི་སྐྱབས་གསུམ་གྱི་རྣམ་པར་གཞག་པ་དེ་འདིར་
ཁས་ལེན་དགོས་པའི་ཕྱིར། ཞེས་ཟེར་ཏེ། ཤེས་བྱ་ཆོས་ཅན། རྒྱུད་བླར་དངོས་སུ་བསྟན་པའི་
དགེ་འདུན་དཀོན་མཆོག་ཡིན་ན། ཐེག་ཆེན་ཐུན་མོང་མིན་པའི་ལུགས་ཀྱི་དགེ་འདུན་དཀོན་
མཆོག་མིན་པས་ཁྱབ་པར་ཐལ། རྒྱུད་བླར་གསུངས་པའི་སྐྱབས་གསུམ་གྱི་རྣམ་པར་གཞག་པ་
དེ་ཐེག་ཆེན་ཐུན་མོང་མིན་པའི་རང་ལུགས་ཡིན་པའི་ཕྱིར། འདོད་ན། ཉན་ཐོས་དགྲ་བཅོམ་པ་
ཆོས་ཅན། དེར་ཐལ། དེའི་ཕྱིར། འདོད་ན། མིན་པར་ཐལ། བྱང་སེམས་འཕགས་པ་མིན་པའི་
ཕྱིར། རྩ་བར་རྟགས་དེར་ཐལ། ཐེག་པ་གསུམ་ལ། མོས་པ་རྣམས་ཀྱི་དབང་བྱས་ནས། །ཞེས་
པའི་སྐབས་ནས་དངོས་སུ་བསྟན་པའི་དགེ་འདུན་དཀོན་མཆོག་ཡིན་པའི་ཕྱིར་ཏེ། དེའི་སྐབས་
ནས་བསྟན་པའི་ཡོད་པའི་ཕྱིར། དེ་བཞིན་དུ་ཆོས་ལ་ཡང་སྦྱར་ནས་རང་རྒྱལ་དགྲ་བཅོམ་པའི་
རྒྱུད་ཀྱི་རྟེན་འབྲེལ་ཟབ་མོའི་ཆོས་རྟོགས་པ་ཆོས་ཅན། ཐེག་ཆེན་ཐུན་མོང་མིན་པའི་ཆོས་དཀོན་
མཆོག་ཏུ་ཐལ། རྒྱུད་བླར་དངོས་སུ་བསྟན་པའི་ཆོས་དཀོན་མཆོག་ཡིན་པའི་ཕྱིར། སྔ་མ་ལྟར་
བསྒྲུབ། གཞན་ཡང་། སྐབས་འདིར་བསྟན་པའི་སངས་རྒྱས་དཀོན་མཆོག་ཡིན་ན། ཆོས་དཀོན་
མཆོག་མ་ཡིན་དགོས་པར་ཐལ། སྐབས་འདིར་རྒྱུད་བླར་བསྟན་པའི་རྣམ་གཞག་དེ་ཁས་ལེན་པ་
གང་ཞིགརྒྱུད་བླར་དེ་གཉིས་འགལ་བར་བཤད་པའི་ཕྱིར། ཕྱི་མ་དེར་ཐལ། རྒྱུད་བླར། སངས་
རྒྱས་དཀོན་མཆོག་ལ་མཐར་ཐུག་གི་སྐྱབས་གནས་ཡིན་པས་ཁྱབ་པ་དང་། ཆོས་དཀོན་མཆོག་
མཐར་ཐུག་གི་སྐྱབས་གནས་མ་ཡིན་པའི་ཕྱིར། རྩ་བར་འདོད་ན། རྣམ་མཁྱེན་དེར་ཐལ། དེའི་
ཕྱིར། འདོད་ན། ཤེས་བྱ་ཆོས་ཅན། དེར་ཐལ། མཁྱེན་པ་གསུམ་པོ་དེ་སྐབས་འདིར་ཆོས་དཀོན་
མཆོག་ཡིན་པའི་ཕྱིར། དེར་ཐལ། ཆོས་ལ་ཐམས་ཅད་མཁྱེན་པ་ཉིད་གསུམ་གྱིས་བསྡུས་པའི་
ཞེས་པའི་གཞུང་དེ་རང་གཞུང་རྣམ་དག་ཡིན་པའི་ཕྱིར། ཀུན་རྫོབ་དང་དོན་དམ་པའི་བདེན་པ་
-352



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧ །
ལས་མི་འདའ་བས། ཞེས་པར། བདེན་གཉིས་མཚན་ཉིད་དྲིས་པས། མཐར་ཐུག་དཔྱོད་པའི་
ཤེས་རབ་ཀྱིས་རྙེད་པའི་རྙེད་དོན་གང་ཞིགམཐར་ཐུག་དཔྱོད་པའི་རིག་ཤེས་དེ་ཁྱོད་ལ་ལྟོས་ཏེ། །
མཐར་ཐུག་དཔྱོད་པའི་རིག་ཤེས་སུ་སོང་བ་དེ། ཁྱོད་དོན་དམ་བདེན་པ་ཡིན་པའི་མཚན་ཉིད།
ཐ་སྙད་པའི་ཚད་མས་རྙེད་པའི་རྙེད་དོན་གང་ཞིགཐ་སྙད་པའི་ཚད་མ་དེ་ཁྱོད་ལ་ལྟོས་དེ་ཐ་སྙད་
པར་སོང་བ་དེ། ཁྱོད་ཀུན་རྫོབ་བདེན་པ་ཡིན་པའི་མཚན་ཉིད། ཟེར་ན། ཚིགས་ལྟར་ན། ཁྱོད་
རང་གི་བདེན་པའི་མཚན་ཉིད་ཆོས་ཅན། ཁྱོད་ཡོད་པར་ཐལ། ཁྱོད་མཚན་ཉིད་ཡིན་པའི་ཕྱིར།
འདོད་ན། ཁྱོད་རང་གི་ཀུན་རྫོབ་བདེན་པའི་མཚན་ཉིད་ཆོས་ཅན། ཁྱོད་ཡོད་པར་ཐལ། ཁྱོད་
མཚན་ཉིད་ཡིན་པའི་ཕྱིར། འདོད་ན། དེ་ཡོད་ན་དེ་ཡོད་པ་བུད་ཅེས་བྱའོ། །དེ་ལ་ཁོས་སྐྱོན་གང་
འཕངས་ཀྱང་། དེ་ཆོས་ཅན་དུ་བཟུང་ན། ཁྱོད་དོན་དམ་བདེན་པ་ཡིན་པ་ཡོད་པར་ཐལ། ཤེས་
པ་དང་ཁྱོད་ཀུན་རྫོབ་བདེན་པ་ཡོད་པར་ཐལ། ཞེས་བརྗོད་པ་ལ་འཁོར་གསུམ་བྱའོ། ། གཞན་
ཡང་། ཁྱོད་ཆོས་ཅན། མཚན་ཉིད་གཉིས་པོ་ཁས་བླངས་ནས་དེ་འགལ་བར་ཐལ། ཁྱོད་དེ་དོན་
དམ་བདེན་པ་ཡིན་པ། ཁྱོད་ཀུན་རྫོབ་བདེན་པ་ཡིན་པ་གཉིས་པོ་འགལ་བའི་ཕྱིར། ཁྱབ་པ་
ཁས་ བླངས། རྟགས་འབུད། འདོད་ན། ཁྱོད་ཆོས་ཅན། དེ་མི་འགལ་བར་ཐལ། ཁས་བླངས་
ནས་ཁྱོད་ཀུན་རྫོབ་བདེན་པའི་མཚན་ཉིད་ཡིན་པའང་ཡོད། ཁྱོད་དོན་དམ་བདེན་པའི་མཚན་
ཉིད་དེ་ཡིན་པའང་ཡོད་པའི་ཕྱིར། མ་གྲུབ་ན། མཚན་ཉིད་སོ་སོའི་སྟེངས་དུ་འབུད་དོ། །དོན་
ལྟར་ན། གང་ཟག་གི་བདག་མེད་ཆོས་ཅན། དོན་དམ་བདེན་པར་ཐལ། མཚན་ཉིད་དེའི་ཕྱིར།
སྔ་མ་དེར་ཐལ། མཚན་ཉིད་མངོན་དུ་རྟོགས་པའི་རྣམ་མཁྱེན་གྱི་རྙེད་དོན་ཡིན་པའི་ཕྱིར། ཕྱི་མ་
མ་གྲུབ་ན། དེར་ཐལ། གང་ཟག་གི་བདག་མེད་མངོན་དུ་རྟོགས་པའི་རྣམ་མཁྱེན་དེ་ཁྱོད་ལ་རྣམ་
མཁྱེན་དུ་སོང་བའི་ཕྱིར། རྩ་བར་འདོད་ན། མ་ཡིན་པར་ཐལ། ཁྱོད་མངོན་སུམ་རྟོགས་པའི་
ཉན་ཐོས་ཡོད་པའི་ཕྱིར། གཟུང་བ་ཆོས་ཀྱི་བདག་མེད་ལའང་སྦྱོར། གཞན་ཡང་། བདེན་སྟོང་
-353-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ཅན། དོན་དམ་བདེན་པའི་མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། མཐར་
ཐུག་དཔྱོད་པའི་རིག་ཤེས་ཀྱིས་བཙལ་བའི་རྙེད་དོན་ཡིན་པར་ཐལ། འདོད་པའི་ཕྱིར། འདོད་
ན༑ མིན་པར་ཐལ། དེས་བཙལ་བས་མ་རྙེད་པའི་དོན་ཡིན་པའི་ཕྱིར། དེར་ཐལ། དོན་དམ་
བདེན་པ་ཡིན་པའི་ཕྱིར། གཞན་ཡང་། ཁྱེད་རང་ལྟར་ན། བརྟགས་དོན་བཙལ་བས་རྙེད་དོན་
ཡོད་པར་ཐལ། མཐར་ཐུག་དཔྱོད་པའི་རིག་ཤེས་ཀྱིས་བཙལ་བས་རྙེད་པ་ཡོད་པའི་ཕྱིར།
འདོད་ན། བདེན་གྲུབ་ཡོད་པར་ཐལ་ལོ། །གཞན་ཡང་། ཁྱེད་རང་ལྟར་ན། མཐར་ཐུག་དཔྱོད་
པའི་རིག་ཤེས་ཀྱིས་བཙལ་བའི་དེ་མ་རྙེད་པ་དེ་མིན་པར་ཐལ། མཐར་ཐུག་དཔྱོད་པའི་རིག་
ཤེས་ ཀྱིས་ བཙལ་བས་རྙེད་ དོན་ ཡོད་ པའི་ ཕྱིར། འདོད་ན། ཁས་བླངས ཤིང་། དེར་ཐལ།
མཐར་ཐུག་དཔྱོད་པའི་རིག་ཤེས་ཀྱི་བདེན་གྲུབ་བཙལ་བའི་ཕྱིར། མ་གྲུབ་ན། ཁས་བླངས་
ཤིང་། དེར་ཐལ། ཐོག་མར་བདེན་གྲུབ་མ་བཙལ་བར་བདེན་མེད་མི་རྙེད་པའི་ཕྱིར། ཁས་
བླངས་ཤིང་། དེར་ཐལ། སྤྱོད་འཇུག་ལས། བརྟགས་པའི་དངོས་ལ་མ་རེག་པར། །དེ་ཡི་དངོས་
མེད་འཛིན་མ་ཡིན། །ཞེས་བྱ་བའི་ཕྱིར། གཞན་ཡང་། ཁྱོད་མཚན་ཉིད་ཀྱི་ཟུར་དང་པོ་གཉིས་ལ་
རྣམ་དཔྱད་ཡོད་དམ་མེད། ཡོད་ན་ཁོ་བོས་ཟུར་དང་པོ་གཉིས་(བཅད། གཙང་ནས་བདེན་གཉིས་
ཀྱི་མིང་དུ་ཁས་བླངས་ན་ཉེས་པ་ཅི་ཡོད། ཁོ་ན་རེ། མྱུ་གུ་ཆོས་ཅན། དོན་དམ་བདེན་པར་ཐལ།
མཐར་ཐུག་དཔྱོད་པའི་རིག་ཤེས་དེ་ཁྱོད་ལ་དེར་སོང་བའི་ཕྱིར། དེར་ཐལ། མྱུ་གུ་བདེན་སྟོང་དུ་
རྟོགས་པའི་རིག་ཤེས་དེ་ཁྱོད་ལ་ལྟོས་ཏེ་མཐར་ཐུག་དཔྱོད་པའི་རིག་ཤེས་སུ་སོང་བའི་ཕྱིར།
དེར་ཐལ། དེས་ཁྱོད་ཀྱིས་གནས་ལུགས་མངོན་སུམ་དུ་རྟོགས་པའི་ཕྱིར་དང་། བུམ་པ་བདེན་
སྟོང་ཆོས་ཅན། ཀུན་རྫོབ་བདེན་པར་ཐལ། མཚན་ཉིད་དེའི་ཕྱིར། རྟགས་དེར་ཐལ། བུམ་པ་
བདེན་སྟོང་སྒྱུ་མ་ལྟ་བུར་རྟོགས་པའི་རྗེས་ཐོབ་ཡེ་ཤེས་དེ་ཁྱོད་ལ་ལྟོས་པའི་ཚད་མར་སོང་བའི་
ཕྱིར། ཞེས་པའི་སྐྱོན་ཡོད་དོ་ཞེ་ན། མྱུ་གུ་ཆོས་ཅན། དོན་དམ་བདེན་པར་ཐལ། མཚན་ཉིད་དེའི་
མ354-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
ཕྱིར། གཞན་རྣམས་དངོས་འགལ་དང་པོ་མ་གྲུབ་ན་དེར་ཐལ། མྱུ་གུ་བདེན་སྟོང་དུ་མངོན་སུམ་
དུ་རྟོགས་པའི་རིགས་ཤེས་ཀྱི་གཞལ་བྱ་ཡིན་པའི་ཕྱིར། མ་གྲུབ་ན་ཁས་བླངས་ཤིང་། དེར་ཐལ།
དེ་ཁྱོད་ལ་མངོན་སུམ་ཚད་མ་ཡིན་པའི་ཕྱིར། མ་གྲུབ་ན་ཁས་བླངས་ཤིང་། དེར་ཐལ། དེ་ཁྱོད་
ལ་ཚད་མ་གང་ཞིག།རྗེས་དཔག་མ་ཡིན་པའི་ཕྱིར། དང་པོ་དངོས་འགལ། ཕྱི་མ་དེར་ཐལ། ཁྱོད་
རྟགས་ཡང་དག་གི་བསྒྲུབ་བྱ་མ་ཡིན་པའི་ཕྱིར། གཞན་ཡང་བུམ་པ་བདེན་སྟོང་ཆོས་ཅན། ཀུན་
རྫོབ་བདེན་པར་ཐལ། མཚན་ཉིད་དེའི་ཕྱིར། གཞན་རྣམས་དངོས་འགལ། དང་པོ་མ་གྲུབ་ན།
དེར་ཐལ། བུམ་པ་བདེན་སྟོང་སྒྱུ་མ་ལྟ་བུར་རྟོགས་པའི་རྗེས་ཐོབ་ཡེ་ཤེས་ཀྱིས། རྙེད་པའི་རྙེད་
དོན་ཡིན་པའི་ཕྱིར། མ་གྲུབ་ན། ཁས་བླངས་ཤིང་། དེར་ཐལ། དེའི་དངོས་ཀྱི་གཞལ་བྱ་ཡིན་
པའི་ཕྱིར། མ་གྲུབ་ན། ཁོས་བླངས་ཤིང་། དེར་ཐལ། དེ་ཁྱོད་ལ་མངོན་སུམ་ཚད་མ་ཡིན་པའི་
ཕྱིར། མ་གྲུབ་ན། ཁས་བླངས་ཤིང་། དེར་ཐལ། དེ་ཁྱོད་ལ་ཚད་མར་སོང་བ་གང་ཞིག །རྗེས་
དཔག་ཚད་མར་མ་སོང་བའི་ཕྱིར། རྟགས་དང་པོ་དངོས་འགལ། ཕྱི་མ་སླའོ། །གཞན་ཡང་བུམ་
པ་བདེན་སྟོང་ཆོས་ཅན། ཀུན་རྫོབ་བདེན་པར་ཐལ། མཚན་ཉིད་དེའི་ཕྱིར། སྔ་མ་མ་གྲུབ་ན།
དེར་ཐལ། ཇི་སྙེད་པ་མཁྱེན་པའི་ཡེ་ཤེས་ཀྱི་རྙེད་པའི་རྙེད་དོན་ཡིན་པའི་ཕྱིར། ཕྱི་མ་མ་གྲུབ་ན།
བུམ་པ་བདེན་སྟོང་ཆོས་ཅན། མཐར་ཐུག་དཔྱོད་པའི་རིག་ཤེས་དེ་ཁྱོད་ལ་མཐར་ཐུག་དཔྱོད་
པའི་རིག་ཤེས་སུ་སོང་ན། ཐ་སྙད་པའི་ཚད་མ་དེ་ཁྱོད་ལ་ཐ་སྙད་ཚད་མར་མ་སོང་དགོས་པར་
ཐལ། སྔ་མ་དེ་ཁྱོད་ལ་དེར་སོང་བ་གང་ཞིག།ཕྱི་མ་དེ་ཁྱོད་ལ་དེར་མ་སོང་བའི་ཕྱིར། རྟགས་ཁས་
བླངས། འདོད་ན། ཤེས་བྱ་ཆོས་ཅན། དེར་ཐལ། འཁོར་ གསུམ་དངོས་འགལ། གཞན་ཡང་།
མྱུ་གུ་ཆོས་ཅན། མཐར་ཐུག་དཔྱོད་པའི་རིག་ཤེས་དེ་ཁྱོད་ལ་མཐར་ཐུག་དཔྱོད་པའི་རིག་ཤེས་
སུ་སོང་ན། ཐ་སྙད་པའི་ཚད་མ་དེ་ཁྱོད་ལ་ཐ་སྙད་པའི་ཚད་མར་མ་སོང་དགོས་པར་ཐལ། སྔ་མ་
དེ་ཁྱོད་ལ་དེར་སོང་བ་གང་ཞིག །ཕྱི་མ་དེ་ཁྱོད་ལ་དེར་མ་སོང་བའི་ཕྱིར། ཁྱབ་པ་ཚད་གྲུབ།
-355



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟགས་སྔ་མ་དངོས་འགལ། འདོད་ན། ཤེས་བྱ་ཆོས་ཅན། དེར་ཐལ། དེའི་ཕྱིར། འཁོར་གསུམ་
དངོས་འགལ། རྩ་རྟགས་ཕྱི་མ་མ་གྲུབ་ན། མྱུ་གུ་ཆོས་ཅན། དོན་དམ་བདེན་པར་ཐལ། མཚན་
ཉིད་དེའི་ཕྱིར། གཞན་རྣམས་དངོས་འགལ། སྔ་མ་མ་གྲུབ་ན། དེར་ཐལ། ཇི་ལྟར་བ་མཁྱེན་
པའི་རྣམ་མཁྱེན་གྱིས་རྙེད་པའི་རྙེད་དོན་ཡིན་པའི་ཕྱིར། གཞན་ཡང་། མཐར་ཐུག་དཔྱོད་པའི་
རིག་ཤེས་ཀྱི་ཡུལ་ཆོས་ཅན། དོན་དམ་བདེན་པར་ཐལ། མཚན་ཉིད་དེའི་ཕྱིར། དང་པོ་མ་གྲུབ་
ན༑ མཐར་ཐུག་དཔྱོད་པའི་རིག་ཤེས་ཆོས་ཅན། ཁྱོད་ཀྱི་ཡུལ་དེ་ཁྱོད་ཀྱི་རྙེད་དོན་ཡིན་པར་
ཐལ། ཁྱོད་ཀྱི་རྙེད་དོན་ཡོད་པའི་ཕྱིར། ཕྱི་མ་མ་གྲུབ་ན། མཐར་ཐུག་དཔྱོད་པའི་རིག་ཤེས་ཆོས་
ཅན། ཁྱོད་རང་གི་ཡུལ་མཐར་ཐུག་དཔྱོད་པའི་རིག་ཤེས་སུ་སོང་བར་ཐལ། ཁྱོད་རིག་ཤེས་སུ་
སོང་བའི་ཡུལ་གཅིག་ཡོད་པའི་ཕྱིར། རྩ་བར་འདོད་ན། མཐར་ཐུག་དཔྱོད་པའི་རིག་ཤེས་ཆོས་
ཅན། ཁྱོད་ཀྱི་ཡུལ་དོན་དམ་བདེན་པ་ཡིན་པར་ཐལ། ཁྱོད་ཤེས་པ་ཡིན་པའི་ཕྱིར། ཐ་སྙད་པའི་
ཚད་མའི་ཉེར་ལེན་དུ་གྱུར་པའི་ཚད་མའི་ཡུལ་ཆོས་ཅན། ཐ་སྙད་པའི་ཚད་མ་དེ་ཁྱོད་ལ་ཐ་སྙད་
པའི་ཚད་མར་སོང་བར་ཐལ། ཁྱོད་ཀུན་རྫོབ་བདེན་པ་ཡིན་པའི་ཕྱིར། འདོད་ན། ཐ་སྙད་པའི་
ཚད་མ་ཆོས་ཅན། ཁྱོད་རང་གི་ཉེར་ལེན་དུ་གྱུར་པའི་ཚད་མའི་ཡུལ་ཚད་མར་སོང་བར་ཐལ།
ཁྱོད་དེ་ལ་བཅད་ཤེས་སུ་སོང་བའི་ཕྱིར། མ་གྲུབ་ན། ཁས་བླངས་ཤིང་དེ་ཆོས་ཅན། ཁྱོད་དེ་ལ་
དེར་སོང་བར་ཐལ། ཁྱོད་དེ་ལ་ལྟོས་དེ་རང་གི་ཉེར་ལེན་ཚད་མ་སྔ་མས་གཟུང་འཛིན་པའི་བློར་
སོང་བའི་ཕྱིར། རྟགས་ཀྱང་ཁས་བླངས་སོ། །དར་ཊིཀ་པ། དོན་དམ་བདེན་པའི་མཚན་ཉིད།
རང་ཉིད་དངོས་སུ་རྟོགས་པའི་མངོན་སུམ་ཚད་མ་དེས། གཉིས་སྣང་ནུབ་པའི་ཚུལ་གྱིས་རྟོགས་
པར་བྱ་བ་གང་ཞིག །བསྒྲུབས་པའི་རྣམ་པར་རྟོག་བྱ་མིན་པའོ། །ཀུན་རྫོབ་བདེན་པའི་མཚན་
ཉིད། རང་ཉིད་དངོས་སུ་རྟོགས་པའི་ཚད་མ་དེས་གཉིས་སྣང་དང་བཅས་པའི་སྒོ་ནས་རྟོགས་
པར་བྱ་བ། ཞེས་ཟེར་རོ། །འདི་རིགས་པས་དགག་པ་དང་། ཁས་བླངས་འགལ་བ་ཡང་དགག་
-356-



གྲགས་ཆེན་བཅོ་བརྒྱད་ཀྱི་མངོན་རྒྱུན་པཆ་ཤཱཀ་འགྲེལ་སྐོར་བཞུགས། ༼༤ ༧
པ་གཉིས། དང་པོ་ནི། ཤེས་བྱ་ཐམས་ཅད་ཆོས་ཅན། དོན་དམ་བདེན་པར་ཐལ། མཚན་ཉིད་
དེའི་ཕྱིར། སྔ་མ་མ་གྲུབ་ན། ཀུན་རྫོབ་བདེན་པར་ཐལ། མཚན་ཉིད་དེའི་ཕྱིར། རྟགས་ཕྱི་མ་མ་
གྲུབ་ན་སྒྲུབ་པར་ཐལ། བསྒྲུབ་པའི་རྣམ་པར་རྟོག་བྱ་ཡིན་པའི་ཕྱིར། འདོད་ན། དགག་པ་མེད་
པར་ཐལ། ཤེས་བྱ་ཐམས་ཅད་བསྒྲུབ་པ་ཡིན་པའི་ཕྱིར། ཀུན་རྫོབ་བདེན་པ་ཡིན་པ་འདོད་ན།
དོན་དམ་བདེན་པ་མེད་པར་ཐལ་བ་དང་། དེ་ཆོས་ཅན། རང་ཉིད་དངོས་སུ་རྟོགས་པའི་མངོན་
སུམ་ཚད་མ་དེས་གཉིས་སྣང་དང་བཅས་པའི་སྒོ་ནས་རྟོག་པར་བྱ་བ་ཡིན་ལ། ཀུན་རྫོབ་བདེན་
པ་ཡིན་པའི་ཕྱིར། ཁྱབ་རྟགས་དངོས་འགལ། འདོད་ན། ཤེས་བྱ་ཐམས་ཅད་དངོས་སུ་རྟོགས་
པ་མངོན་སུམ་ཚད་མ་ཆོས་ཅན། ཁྱོད་གཉིས་སྣང་ཅན་གྱི་ཤེས་པ་མིན་པར་ཐལ། ཁྱོད་ཐམས་
ཅད་མཁྱེན་པའི་ཡེ་ཤེས་ཡིན་པའི་ཕྱིར། བསལ་བ་ཁས་བླངས། ཁྱབ་པ་གྲུབ་མཐའ་ལ་ཁས་
བླངས། མ་གྲུབ་ན། དེར་ཐལ། ཁྱོད་མངོན་སུམ་ཚད་མའི་ལྡོག་པའམ། ཚད་མའི་ལྡོག་པ་གང་
རུང་མིན་པ་གང་ཞིག །ཁྱོད་ཤེས་བྱ་ཐམས་ཅད་དངོས་སུ་རྟོགས་པའི་མངོན་སུམ་ཚད་མ་ཡིན་
པའི་ཕྱིར། དེ་བཞིན་དུ་བདེན་པ་གཉིས་ཀ་ཆོས་ཅན། དོན་དམ་བདེན་པར་ཐལ། ཞེས་སོགས་
བརྗོད་པར་བྱའོ། །གཞན་ཡང་། བུམ་མེད་ཆོས་ཅན། དོན་དམ་བདེན་པར་ཐལ། མཚན་ཉིད་
དེའི་ཕྱིར། མ་གྲུབ་ན། བུམ་མེད་དངོས་སུ་རྟོགས་པའི་མངོན་སུམ་ཚད་མ་ཆོས་ཅན། ཁྱོད་ཀྱིས་
བུམ་མེད་གཉིས་སྣང་ནུབ་པའི་ཚུལ་གྱིས་རྟོགས་པར་ཐལ། ཁྱོད་ཀྱིས་དེ་དངོས་སུ་རྟོགས་པ་གང་
ཞིག །དེ་གཉིས་སྣང་དང་བཅས་པའི་སྒོ་ནས་མ་རྟོགས་པའི་ཕྱིར། ཕྱི་མ་མ་གྲུབ་ན། དེ་ཆོས་ཅན།
ཁྱོད་ལ་དེའི་རྣམ་པ་ཤར་བར་ཐལ། དེའི་ཕྱིར། འདོད་ན། ཆོས་ཅན། ཁྱོད་ལ་དེའི་དོན་སྤྱི་ཤར་
བར་ཐལ། དེ་རྟོགས་པ་གང་ཞིག །ཁྱོད་ལ་དེའི་རྣམ་པ་ཤར་བའི་ཕྱིར། འདོད་ན། ཁྱོད་དེ་ལ་
མངོན་སུམ་མིན་པར་ཐལ། དེའི་ཕྱིར་རོ། །གཉིས་པ་ནི། དོན་དམ་བདེན་པའི་མཚན་ཉིད་ཀྱི་
ཟུར་དུ་བསྒྲུབ་པའི་རྣམ་པར་རྟོགས་བྱ་མིན་པ་ཞེས་སྨོས་པ་ལ་རྣམ་བཅད་ཡོད་དམ་མེད། མེད་ན་
-37-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཅིའི་ཕྱིར་སྨོས། ཡོད་ན་ཁོ་བོས་ཕྱི་མ་བཅད་ནས་སྔ་མ་ཁོ་ན་གཏན་ཚིགས་སུ་བཞག་ན་ཅིས་
འགོག །རྟོགས་པ་ཡེ་ཤེས་ཆོས་སྐུ་ཆོས་ཅན། དོན་དམ་བདེན་པར་ཐལ། རང་ཉིད་དངོས་སུ་
རྟོགས་པའི་མངོན་སུམ་ཚད་མས་གཉིས་སྣང་ནུབ་པའི་ཚུལ་གྱིས་རྟོགས་པར་བྱ་བ་ཡིན་པའི་
ཕྱིར། ཞེས་པའི་སྐྱོན་ཡོད་དོ་ཞེ་ན། འོ་ན་དེ་ཆོས་ཅན། རང་ཉིད་དངོས་སུ་རྟོགས་པའི་མངོན་
སུམ་ཚད་མ་དེས་གཉིས་སྣང་བཅས་པའི་སྒོ་ནས་རྟོགས་པར་བྱ་བ་མིན་པར་ཐལ། ཀུན་རྫོབ་
བདེན་པ་ཡིན་པའི་ཕྱིར། འཁོར་གསུམ། ཅི་སྟེ། ཁྱབ་པ་དངོས་འགལ་མི་འགྲོ་སྟེ། ཀུན་རྫོབ་
བདེན་པའི་མཚན་ཉིད་ཀྱི་ཟུར་ན། གཉིས་སྣང་དང་བཅས་པའི་སྒོ་ནས། རྟོགས་པར་བྱ་བའི་
རིགས་སུ་གནས་པ་ཡོད་དོ་ཞེ་ན། རིགས་སུ་གནས་ཞེས་མ་སྦྱར་ན་སྐྱོན་ཅི་འགྲོ །རྟོགས་པ་ཡེ་
ཤེས་ཆོས་སྐུ་ཆོས་ཅན། མཚན་ཉིད་དེར་ཐལ། ཀུན་རྫོབ་བདེན་པ་ཡིན་པའི་ཕྱིར། ཞེས་པའི་
སྐྱོན་ཡོད་དོ་ཞེ་ན། རྟོགས་པ་ཡེ་ཤེས་ཆོས་སྐུ་མ་ཡིན་པ་ལས། ལོག་པའི་རྟོགས་ཡེས་ཆོས་སྐུ་
ཆོས་ཅན། དོན་དམ་བདེན་པར་ཐལ། མཚན་ཉིད་དེའི་ཕྱིར། གཞན་རྣམས་ཁས་བླངས། ཕྱི་མ་
ཁས་བླངས་ཤིང་དེར་ཐལ། དགག་པ་ཡིན་པའི་ཕྱིར། ཁས་བླངས་ཤིང༌། དེར་ཐལ། མ་ཡིན་
དགག་ཡིན་པའི་ཕྱིར་ཏེ། ཁྱབ་པ་གྲུབ་མཐའོ། །ཀུན་རྫོབ་བདེན་པའི་མཚན་ཉིད་དེ་ཆོས་ཅན།
ཀུན་རྫོབ་བདེན་པ་ཡོད་ན་ཁྱོད་ཡོད་དགོས་པར་ཐལ། ཁྱོད་དེའི་མཚན་ཉིད་ཡིན་པའི་ཕྱིར།
འདོད་ན། གང་ཟག་གི་བདག་ཆོས་ཅན། དེར་ཐལ། དེའི་ཕྱིར། འདོད་ན། གཞི་གྲུབ་པར་ཐལ།
རང་དངོས་སུ་རྟོགས་པའི་མངོན་སུམ་ཚད་མས་གཉིས་སྣང་དང་བཅས་པའི་སྒོ་ནས་རྟོགས་པར་
བྱ་བའི་རིགས་སུ་གནས་པ་ཡོད་པའི་ཕྱིར། རྟགས་དངོས། གཞན་ཡང་། དོན་དམ་བདེན་པའི་
མཚན་ཉིད་དེ་ཁས་བླངས་ནས་ཆོས་ཅན། ཁྱོད་དེའི་མཚན་ཉིད་མིན་པར་ཐལ། མེད་ན་ཁྱོད་
ཡིན་དགོས་པའི་ཕྱིར། རྟགས་འབུད། དེའི་རྗེས་འབྲང་ཁ་ཅིག། མཐར་ཐུག་དཔྱོད་པའི་རིགས་
ཤེས་ཀྱི་རྙེད་དོན་གང་ཞིག །མི་སླུ་བ་དེ་དོན་དམ་བདེན་པའི་མཚན་ཉིད། ཐ་སྙད་པའི་ཚད་མའི་
-358-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
རྙེད་དོན་གང་ཞིག །སླུ་བ་དེ་ཀུན་རྫོབ་བདེན་པའི་མཚན་ཉིད། ཅེས་ཟེར་རོ། །ལས་རྒྱུ་འབྲས་
ཆོས་ཅན། བསླུ་བར་ཐལ། ཀུན་རྫོབ་བདེན་པ་ཡིན་པའི་ཕྱིར། དཀོན་མཆོག་གསུམ་ཆོས་ཅན།
བསླུ་བར་ཐལ། ཀུན་རྫོབ་བདེན་པ་ཡིན་པའི་ཕྱིར། གཞན་ཡང་། དོན་དམ་བདེན་པའི་མདོའི་
དཀྱིལ་ཟུར་དུ་གང་ཞིག་མ་སྨོས་ན་སྐྱོན་ཅི་འགྲོ། ཅི་ཡང་མི་འགྲོ་ན་སྨོས་པས་ཅི་ཞིག་བྱ། འགྲོ་ན་
གང་འགྲོ་བ་དེ་ཆོས་ཅན། བསླུ་བར་ཐལ། ཀུན་རྫོབ་བདེན་པ་ཡིན་པའི་ཕྱིར། ཡང་ཀུན་རྫོབ་
བདེན་པའི་མཚན་ཉིད་ཀྱི་ཟུར་དུ། གང་ཞིག་མ་སྨོས་ན་སྐྱོན་ཅི་འགྲོ། སྐྱོན་གཞི་གྲུབ་པ་གཅིག་
འགྲོ་ན་ནི། དེ་ཆོས་ཅན། མི་བསླུ་བར་ཐལ། དོན་དམ་བདེན་པ་ཡིན་པའི་ཕྱིར། ཁྱབ་བསལ་
དངོས་འགལ། མ་གྲུབ་ན་དེར་ཐལ། གཞི་གྲུབ་པ་གང་ཞིག།ཀུན་རྫོབ་བདེན་པ་མིན་པའི་ཕྱིར།
རི་བོང་རྭ་ལྟ་བུ་གཞི་མ་གྲུབ་པ་གཅིག་ཆོས་ཅན། ཀུན་རྫོབ་བདེན་པར་ཐལ། བསླུ་བའི་ཕྱིར།
མ་གྲུབ་ན་ཡོད་པར་ཐལ། མི་བསླུ་བའི་ཕྱིར། ཞེས་པའི་སྐྱོན་ཡོད་དོ་ཞེ་ན། ཐ་སྙད་པའི་ཚད་
མས་རྙེད་དོན་གང་ཞིག།བསླུ་བ་དེ་ཆོས་ཅན་རི་བོང་རྭ་དེ་ཀུན་རྫོབ་བདེན་པ་ཡིན་པར་ཐལ། རི་
བོང་རྭ་དེ་ཁྱོད་ཡིན་པའི་ཕྱིར། ཁྱབ་བསལ་ཁས་བླངས་མ་གྲུབ་ན་དེ་གང་ཞིག །མི་བསླུ་བ་དེ་
ཆོས་ཅན། ཁྱོད་ཡིན་ན་ཡོད་མི་དགོས་པར་ཐལ། རི་བོང་རྭ་དེ་ཁྱོད་ཡིན་པའི་ཕྱིར། རྟགས་
དངོས་འགལ་གཞན་ཡང་། མི་བསླུ་བ་ཆོས་ཅན། རི་བོང་རྭ་དེ་ཁྱོད་ཡིན་པར་ཐལ། ཁྱོད་མེད་
དགག་ཡིན་པའི་ཕྱིར་ཞེས་ཀྱང་བྱའོ། །ཕྱུ་པ་ཆོས་ཀྱི་སེང་གེ་དོན་དམ་བདེན་པ་དང་ཆོས་ཉིད་
སོགས་ཆོས་ཅན། དོན་དམ་བདེན་པ་མ་ཡིན་པར་ཐལ། ཁྱོད་ཀྱི་དགག་པ་ཤེས་བྱ་ལ་སྲིད་པའི་
ཕྱིར། ཞེས་བསྒྲུབ་བྱེད་བཀོད་ནས། དེ་དག་ཀུན་རྫོབ་བདེན་པར་འདོད་པ་དང་། དོན་དམ་
རྟོགས་པའི་བློས་ཀུན་རྫོབ་མ་རྟོགས་པར་འདོད་པ་སོགས་ནི་ནང་འགལ་བར་རྟོགས་པའོ། །
སླར་ཡང་དར་ཊིཀ་སྨྲ་བ་ལ་འདི་ལྟར་བརྗོད་པར་བྱ་སྟེ། དོན་དམ་བདེན་པ་ཆོས་ཅན། སྒྲུབ་པའི་
རྣམ་པ་རྟོགས་བྱ་ཡིན་པར་ཐལ། དོན་དམ་བདེན་པ་ཡིན་པའི་ཕྱིར། འདོད་ན། དེར་ཐལ། སྒྲུབ་
-359-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཡིན་པའི་ཕྱིར། མ་གྲུབ་ན་དེར་ཐལ། དགག་སྒྲུབ་གང་རུང་གང་ཞིག་དགག་པ་མིན་པའི་ཕྱིར།
ཕྱི་མ་མ་གྲུབ་ན། མེད་དགག་གམ་མ་ཡིན་དགག་གང་ཡིན། དང་པོ་ལྟར་ན། རང་མིང་གི་ཆོས་
གཞན་འཕེན་པར་ཐལ། མ་ཡིན་དགག་ཡིན་པའི་ཕྱིར་ཁྱབ་པ་ཚད་མ་དང་གྲུབ་མཐའ་གཉིས་
ཀའོ། །འདོད་ན། ཆོས་གཞན་གང་འཕེན་སྟོན་དགོས་སོ། །རྩ་བར་མ་གྲུབ་ན། ཀུན་རྫོབ་བདེན་
པར་ཐལ། གང་རུང་གང་ཞིག་དོན་དམ་བདེན་པ་མིན་པའི་ཕྱིར། འདོད་ན། དེ་ཆོས་ཅན། ཁྱོད་
དེ་ཡུལ་དུ་བྱེད་པའི་སློབ་པའི་མཁྱེན་པ་ཡིན་ན། ཀུན་རྫོབ་དངོས་ཡུལ་དུ་བྱེད་པའི་སློབ་པའི་
མཁྱེན་པ་ཡིན་དགོས་པར་ཐལ། ཁྱོད་ཀུན་རྫོབ་བདེན་པ་ཡིན་པའི་ཕྱིར། འཁོར་གསུམ་ཁས་མ་
བླངས་སམ་གཞན་ཡང་། བདེན་གཉིས་ལ་གཞི་མཐུན་ཡོད་དམ་མེད་ཡོད་ན་གཞི་མཐུན་དེ་ཆོས་
ཅན། དོན་དམ་བདེན་པ་མིན་པར་ཐལ། ཀུན་རྫོབ་བདེན་པ་ཡིན་པའི་ཕྱིར། གཞི་མཐུན་མེད་
ན༑ ཤེས་བྱ་ཆོས་ཅན། བདེན་གཉིས་འགལ་བར་ཐལ། དེ་གཉིས་ལ་གཞི་མཐུན་མེད་པའི་
ཕྱིར། དེ་འདོད་ན། ཤེས་བྱ་ཆོས་ཅན། བདེན་གཉིས་འགལ་བར་སྨྲ་བ་དེ་ལོག་རྟོག་མ་ཡིན་པར་
ཐལ། དེ་གཉིས་འགལ་བའི་ཕྱིར། འདོད་ན། བདེན་གཉིས་འགལ་བར་འཛིན་པ་ལོག་རྟོག་
ཡིན་པར་བསལ་བྱ་ལོག་སྒྲུབ་ཊིཀར་བཤད་པ་དང་འགལ། རྣམ་དག་ལ། སྣང་ཚུལ་ལ་འཇུག་
པའི་བློས་རྙེད་པའི་རྙེད་དོན་དེ་ཀུན་རྫོབ་བདེན་པའི་མཚན་ཉིད། གནས་ལ་འཇུག་པའི་བློས་
རྙེད་པའི་རྙེད་དོན་དེ་དོན་དམ་བདེན་པའི་མཚན་ཉིད་ཡིན་པ་ལྟ་བུར་བཤད་པས། དེ་ལྟར་ཁས་
ལེན་པ་ཡོད་ན། བུམ་པ་བདེན་སྟོང་ཆོས་ཅན་ཀུན་རྫོབ་བདེན་པར་ཐལ། མཚན་ཉིད་དེའི་ཕྱིར།
འདོད་ན། ཁྱོད་མངོན་སུམ་དུ་རྟོགས་པའི་ཚུར་མཐོང་། སྲིད་པར་ཐལ། ཁྱོད་སངས་རྒྱས་ཁོ་ནའི་
མངོན་སུམ་གྱི་སྤྱོད་ཡུལ་མིན་པ་གང་ཞིག །ཁྱོད་ཀུན་རྫོབ་བདེན་པ་ཡིན་པའི་ཕྱིར། ཁྱབ་པ་རེ་
ཞིག་ཚད་འབུད་བྱའོ། ། གཞན་ཡང་། དོན་དམ་བདེན་པ་མ་ཡིན་པར་ཐལ། ཀུན་རྫོབ་བདེན་
པ་ཡིན་པའི་ཕྱིར། འདོད་ན། བུམ་པ་ཆོས་ཅན། ཁྱོད་བདེན་སྟོང་དོན་དམ་བདེན་པར་ཐལ།
-360-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཁྱོད་ཡོད་པའི་ཕྱིར། རྩ་བར་མ་གྲུབ་ན་དེར་ཐལ། བུམ་པ་མངོན་སུམ་དུ་རྟོགས་པའི་སྒོམ་ལམ་
རྗེས་ཐོབ་ཡེ་ཤེས་ཀྱི་རྙེད་དོན་ཡིན་པའི་ཕྱིར། མ་གྲུབ་ན། ཤེས་བྱ་ཆོས་ཅན་དེར་ཐལ། དེ་ལྟའི་
རྗེས་ཐོབ་ཡེ་ཤེས་དེས་བུམ་པ་བདེན་སྟོང་སྒྱུ་མ་ལྟ་བུར་རྟོགས་པའི་ཕྱིར། གཞན་ཡང་། བུམ་པ་
ཆོས་ཅན། དོན་དམ་བདེན་པར་ཐལ། མཚན་ཉིད་དེའི་ཕྱིར། དེར་ཐལ། བུམ་པ་བདེན་སྟོང་དུ་
མངོན་སུམ་དུ་རྟོགས་པའི་ཐེག་ཆེན་འཕགས་པའི་མཉམ་གཞག་ཡེ་ཤེས་ཀྱི་རྙེད་དོན་ཡིན་པའི་
ཕྱིར། མ་གྲུབ་ན། ཤེས་བྱ་དང་གཅིག་གང་ཞིག་མཉམ་གཞག་སྣང་བཅས་ཡིན་པར་འགལ་ལོ།།
རྣམ་བཅད་ལས་སྣང་བ་ལྟར་དོན་བྱེད་ནུས་པ་དེ་ཡང་དག་ཀུན་རྫོབ་བདེན་པ་དང་། སྣང་བ་ལྟར་
དོན་བྱེད་མི་ནུས་པ་དེ་ལོག་པའི་ཀུན་རྫོབ་ཀྱི་མཚན་ཉིད་དུ་བཞག་པ་ལྟར་སྣང་བས། དེ་ལྟར་
ཁས་མི་ལེན་ན། རི་བོང་དང་དོན་དམ་བདེན་པ་སོགས་ཆོས་ཅན། ལོག་པའི་ཀུན་རྫོབ་དུ་ཐལ།
སྣང་བ་ལྟར་དོན་བྱེད་མི་ནུས་པའི་ཕྱིར། མ་གྲུབ་ན། ཡང་དག་ཀུན་རྫོབ་ཏུ་ཐལ། མཚན་ཉིད་
དེའི་ཕྱིར། ཀུན་རྫོབ་བདེན་པ་ཞེས་པའི་ཁྱད་པར་སྒོམ་ན། ཡང་དག་ཀུན་རྫོབ་དང་། ལོག་པའི་
ཀུན་རྫོབ་གཉིས་ཀ་ཆོས་ཅན། ལོག་པའི་ཀུན་རྫོབ་དུ་ཐལ་ཞེས་སོགས་འཕེན་ནོ། །འདིར་ཁ་
ཅིག་ན་རེ། ཐལ་འགྱུར་པ་རང་ལུགས་ལ་ཡང་དག་ཀུན་རྫོབ་ཁས་མི་ལེན་ཏེ། ཡང་དག་པར་
གྲུབ་པའི་ཆོས་ཁས་མི་ལེན་པའི་ཕྱིར་ཏེ། བདེན་གྲུབ་ཁས་མི་ལེན་པའི་ཕྱིར། རང་རྒྱུད་པའི་
ལུགས་ལ། ཡང་དག་ཀུན་རྫོབ་བདེན་པ་ཁས་ལེན་པ་མ་ཟད་སྣང་བ་ལྟར་དོན་བྱེད་ནུས་པ་ཁས་
ལེན། དེ་ཁས་ལེན་པས། རང་མཚན་ཁས་ལེན། དེའི་ཕྱིར་ཐལ་འགྱུར་བས་གཞལ་བའི་ངོས་ན་
རང་རྒྱུད་པས་ཀྱང་བདེན་གྲུབ་ཁས་ལེན་པར་སོང་ལ། རང་རྒྱུད་པ་རང་ལུགས་ལ། བདེན་གྲུབ་
ཁས་མི་ལེན་ཟེར་རོ། །འོ་ན་ཤེས་བྱ་ཆོས་ཅན། རང་རྒྱུད་པས་ཀྱང་རང་ལུགས་ལ། ཡང་དག་
ཀུན་རྫོབ་ཁས་མི་ལེན་པར་ཐལ། ཡང་དག་པར་གྲུབ་པའི་ཆོས་ཁས་མི་ལེན་པའི་ཕྱིར། དེར་
ཐལ་བདེན་གྲུབ་ཁས་མི་ལེན་པའི་ཕྱིར། གསུམ་ཆར། རང་རྒྱུད་པ་ཆོས་ཅན། བདེན་གྲུབ་ཁས་
-361-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལེན་པར་ཐལ། ཐལ་འགྱུར་བས་གཞལ་བྱའི་ངོས་ནས་ཁྱོད་ཀྱི་བདེན་གྲུབ་ཁས་ལེན་པའི་ཕྱིར།
རྟགས་དང་པོ་འགལ། ཁྱབ་པ་ཚད་མ། འདི་ལྟར་རང་རྒྱུད་པས་བདེན་གྲུབ་ཁས་ལེན་པ་དེ་ཆོས་
ཅན། ཚད་མས་གྲུབ་པར་ཐལ། ཐལ་འགྱུར་བའི་ཚད་མས་ཁྱོད་གྲུབ་པའི་ཕྱིར། རྟགས་དང་པོ་
འགལ། ཁྱབ་པ་མེད་ན་ཐལ་འགྱུར་བའི་ཚད་མ་ཆོས་ཅན། ཁྱོད་ཀྱི་སྒྲུབ་པའི་དོན་ལ་ཚད་མས་
གནོད་པར་ཐལ། ཁྱོད་ཀྱི་སྒྲུབ་ཀྱང་ཚད་མས་གནོད་པའི་ཕྱིར། དེའི་ཕྱིར་གནས་ཚོད་ལ་རང་
རྒྱུད་པས་བདེན་གྲུབ་ཁས་བླངས་པར་སོང་བས་དབུ་མ་རང་རྒྱུད་པ་ཆོས་ཅན། ཁྱོད་ཀྱིས་རྒྱུད་ལ་
དབུ་མའི་ལྟ་བ་མ་སྐྱེས་པར་ཐལ། ཁྱོད་ཀྱིས་བདེན་གྲུབ་ཁས་བླངས་པའི་ཕྱིར། འདོད་ན། ཁྱོད་
དབུ་མ་པ་ མིན་པར་ཐལ། འདོད་པའི་ཕྱིར། ཤེས་བྱ་ཆོས་ཅན། དབུ་མ་རང་རྒྱུད་པའི་གྲུབ་
མཐའ་དང་། སེམས་ཙམ་པའི་གྲུབ་མཐའ་གཉིས་ལ་ཐེག་ཆེན་གྱི་ལམ་ཐོབ་ཚུལ་ལ་ཁྱད་པར་
མེད་པར་ཐལ། གཉིས་ཀས་ཀྱང་ཐེག་ཆེན་གྱི་སྦྱོར་ལམ་ཙམ་རེ་ཐོབ་པ་ལ་ཁྱད་པར་མེད་གཉིས་
ཀས་ཀྱང་ཐེག་ཆེན་གྱི་མཐོང་ལམ་ཙམ་རེ་ཐོབ་པ་ལ་ཁྱད་པར་མེད་པའི་ཕྱིར། གཞན་ཡང་།
ཐལ་འགྱུར་བ་ཆོས་ཅན། ཁྱོད་ཀྱིས་རང་རྒྱུད་པའི་གྲུབ་པའི་མཐའ་ལ་མ་རྟོགས་པར་ཐལ། རང་
རྒྱུད་པའི་ལུགས་ལ་བདེན་གྲུབ་ཁས་མི་ལེན་པ་གང་ཞིག།ཁྱོད་ཀྱིས་རང་རྒྱུད་པས་བདེན་གྲུབ་
ཁས་ལེན་པར་མཐོང་བའི་ཕྱིར། རྟགས་བསལ་དངོས་འགལ་ལོ། །གཞན་སྡེའི་གཞུང་གི་དེ་ཉིད་
མ་མཐོང་ཀྱང་། །ཞེན་པས་ཞུགས་པའི་འཁོར་ཚོགས་འདྲིད་པའི་ཕྱིར། །གཞན་ལ་སྨོད་པའི་དྲག་
སྔགས་ཟླ་བྱེད་པ། །དེས་ཀྱང་རང་ཕྱོགས་འཛིན་པར་མངོན་རློམ་ཚེ། །རང་གཞུང་བསྒྲུབ་ལ་ལུང་
གི་མིག་ཡངས་ཤིང་། །གཞན་གཞུང་འགོག་པ་རིགས་པའི་རྣམ་འགྱུར་ཅན། །རང་གཞན་གྲུབ་
མཐའི་དེ་ཉིད་སྟོན་མཁས་པའི། །བློ་གསལ་དབང་པོ་རིགས་པའི་སྒྲ་ཆེན་སྒྲོག།བར་སྐབས་ཀྱི་
ཚིགས་སུ་བཅད་པའོ། །ཇི་སྐད་བཤད་པའི་མཐོང་བའི་ལམ་གྱི། ཞེས་སོགས་སུ། ཐེག་ཆེན་གྱི་
མཐོང་ལམ་ལས་རྟོགས་པའི་རིགས་རྒྱུན་ཐ་དད་པའི་ཐེག་ཆེན་སྒོམ་ལམ་བྱར་མེད་དེ། གཉིས་
-362-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤༧
པོ་རང་བཞིན་རྣམ་དག་གི་ཆོས་དབྱིངས་རྟོགས་ཚུལ་ལ་ཁྱད་པར་མེད་པའི་ཕྱིར་ཞེ་ན། ཤེས་བྱ་
ཆོས་ཅན། དེ་ལ་ཁྱད་པར་ཡོད་པར་ཐལ། རྒྱུན་མཐར་རྣམ་པར་སྨིན་པ་མིན་པའི་རང་བཞིན་
རྣམ་དག་གི་ཆོས་ཉིད་མཐོང་བ་ན། དེ་དང་རིགས་མཐུན་པ་ཐམས་ཅད་མངོན་དུ་བྱེད་ནུས་མཐོང་
ལམ་དུ་དེ་མི་ནུས་པའི་ཕྱིར། ཕྱི་མ་མ་གྲུབ་ན། དེ་ན་སྐད་ཅིག་སྦྱོར་བ་ཡོད་པར་ཐལ་ལོ། །ཞེས་
སྟེ་ཁྱབ་པ་མེད་དེ། དེ་བློ་བུར་རྣམ་དག་གི་དབང་དུ་བྱའོ་ཞེ་ན། དེ་བས་འདི་ཆེས་ངོ་མཚར་ཆེ།
ཤེས་བྱ་ཆོས་ཅན། ཆོས་གཅིག་གི་བློ་བུར་རྣམ་དག་གི་ཆོས་ཉིད་མངོན་སུམ་དུ་མཐོང་བ་ན་ཆོས་
ཐམས་ཅད་ཀྱི་མཐོང་བར་ཐལ། རྣམ་པར་སྨིན་པ་མིན་པའི་སྐད་ཅིག་སྦྱོར་གྱི་ཆོས་ཉིད་རྟོགས་
ཚུལ་འདི་བློ་བུར་རྣམ་དག་གི་དབང་དུ་བྱས་པ་གང་ཞིག །གང་གི་དངོས་གཅིག་དེ་བཞིན་ཉིད་
མཐོང་བ་ཞེས་པའི་གཞུང་འདི། སྐད་ཅིག་སྦྱོར་དང་པོའི་ཆོས་ཉིད་རྟོགས་ཚུལ་གྱི་སྒྲུབ་བྱེད་དུ་
གསུངས་པའི་ཕྱིར། གཞན་ཡང་། ཤེས་བྱ་ཆོས་ཅན། ས་དང་པོ་དང་། གཉིས་པ་ལ་རང་བཞིན་
རྣམ་དག་གི་ཆོས་ཉིད་མཐོང་ཚུལ་ཁྱད་པར་ཡོད་པར་ཐལ། ས་དང་པོར་ཡོན་ཏན་སྟོང་ཕྲག་བཅུ་
གཉིས་ཀྱི་དེ་བཞིན་མ་ཉིད་མཐོང་། གཉིས་པར་དེ་མཐོང་བའི་ཕྱིར། དང་པོ་མ་གྲུབ་ན། ས་དང་
པོར་ཡོན་ཏན་སྟོང་ཕྲག་བཅུ་གཉིས་ཆོས་ཅན། ཁྱོད་ཀྱི་ཆོས་ཉིད་མ་མཐོང་བར་ཐལ། ཁྱོད་མེད་
པའི་ཕྱིར། གཞན་ཡང་། ཤེས་བྱ་ཆོས་ཅན། སྒོམ་ལམ་ལས་རྟོགས་རིགས་ཐ་དད་པའི་རྣམ་
མཁྱེན་གཞག་དུ་མེད་པར་ཐལ། གཉིས་པོ་རང་བཞིན་རྣམ་དག་གི་ཆོས་ཉིད་རྟོགས་ཚུལ་ལ་ཁྱད་
པར་མེད་པའི་ཕྱིར། གསུམ་པར་སྒྲིག་གོ །གཞན་ཡང་། རྣམ་དག་ལས་འདི་སྐད་བྱ་སྟེ། ས་བཅུ་
ལ་རང་བཞིན་རྣམ་དག་གི་ཆོས་ཉིད་རྟོགས་ཚུལ་ཁྱད་པར་ཡོད་པར་ཐལ། མཐོང་ལམ་སྐད་ཅིག་
བཅུ་དྲུག་པོ་རང་བཞིན་རྣམ་དག་གི་ཆོས་ཉིད་རྟོགས་ཚུལ་ལ་ཁྱད་པར་ཡོད་པའི་ཕྱིར། ཁས་
བླངས་ཤིང་དེར་ཐལ། ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་དུ་སྡུག་བསྔལ་བདེན་
པའི་རང་བཞིན་རྣམ་དག་གི་ཆོས་ཉིད་རྟོགས། བདེན་པ་ལྷག་མའི་རང་བཞིན་རྣམ་དག་གི་ཆོས་
-363-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ལ་རྟོག་པའི་ཕྱིར། གཞན་ཡང་། སྐད་ཅིག་བཅུ་དྲུག་པོ་ཆོས་ཉིད་མཐོང་ཚུལ་ལ་ཁྱད་པར་
ཡོད་པར་ཐལ། ཆོས་བཟོད་དུ་བདེན་པ་བཞི་ཆར་གྱི་ཆོས་ཉིད་ལ་ངེས་པ་འདྲེན་ནུས་ཀྱི་ཚུལ་དུ་
མ་མཐོང་། ལམ་ལ་རྗེས་ཤེས་ཀྱིས་བདེན་པ་བཞིར་ཆར་གྱི་ངེས་པ་འདྲེན་ནུས་ཀྱི་ཚུལ་དུ་མཐོང་
བའི་ཕྱིར། རྣམ་དག་ལས་ཞལ་གྱིས་བཞེས་སོ། །དབང་པོ་རྟུལ་དང་རྣོན་པོ་དག །ཅེས་པར་
མཚོན་བྱེད་དཔེའི་དགེ་འདུན་གྱི་རྣམ་དག་གཟུང་བར་ཙམ་བཀོད་པ། མཚོན་བྱ་དོན་གྱི་དགེ་
འདུན་ལ་དོགས་པ་དཔྱད་པ་དང་། གཉིས་དང་པོ་ལ། འབྲས་བུ་ལ་དཔྱད་པ་དང་། འབྲས་
གནས་ལ་དཔྱད་པའོ། །དང་པོ་ལ། དགེ་སྦྱོང་གི་ཚུལ་ཡིན་ན། ཟག་མེད་བར་ཆད་མེད་ལམ་
ཡིན་པས་ཁྱབ་ན། ཕྱིར་འོང་དང་ཕྱིར་མི་འོང་གི་འབྲས་བུ་དངོས་སུ་ཐོབ་བྱེད་ཀྱི་ལམ་ཟག་
བཅས་དེ་ཆོས་ཅན། དེར་ཐལ། དེའི་ཕྱིར། མ་གྲུབ་ན་དེར་ཐལ། རང་འབྲས་དགེ་སྦྱོང་ཚུལ་གྱི་
འབྲས་བུ་དངོས་སུ་ཐོབ་བྱེད་ཀྱི་བར་ཆད་མེད་ལམ་ཡིན་པའི་ཕྱིར། རྟགས་གྲུབ་པར་ཐལ། དེ་
འདྲ་དེ་ཡོད་པའི་ཕྱིར། དེར་ཐལ། འབྲས་བུ་བར་པ་གཉིས་དངོས་སུ་ཐོབ་བྱེད་ཀྱི་ལམ་ཟག་
བཅས་ཡོད་པའི་ཕྱིར། འདི་ནི་སུས་ཀྱང་དཔྱད་པ་མིན་ནོ། །གཞན་ཡང་། ཤེས་བྱ་ཆོས་ཅན།
དགེ་སྦྱོང་ཚུལ་གྱི་འབྲས་བུ་ཡིན་ན། ཟག་མེད་བར་ཆད་མེད་ལམ་གྱི་ཐོབ་འབྲས་ཡིན་དགོས་
པར་ཐལ། དམ་བཅའ་དེའི་ཕྱིར། འདོད་ན། ཕྱིར་འོང་ཆགས་བྲལ་སྔོན་སོང་གི་འབྲས་བུ་ཆོས་
ཅན། དེར་ཐལ། དེའི་ཕྱིར། འདོད་ན། མིན་པར་ཐལ། འཇིག་རྟེན་པའི་ལམ་གྱི་ཐོབ་འབྲས་
ཡིན་པའི་ཕྱིར། དེ་དེར་ཐལ། འཇིག་རྟེན་པ་ཡི་ཐོབ་འབྲས་ནི། །ཞེས་བྱ་བའི་ཕྱིར། དགེ་སྦྱོང་
ཚུལ་གྱི་འབྲས་བུ་ཡིན་ན། ཟག་མེད་བར་ཆད་མེད་ལམ་གྱིས་ཐོབ་པའི་བྲལ་བ་ཡིན་པས་ཁྱབ་
ཟེར་ན། ལམ་ཟག་བཅས་ཀྱི་ཐོབ་པའི་འབྲས་བུ་བར་པ་གཉིས་སྔ་མ་ལྟར་འཕེན་ཞིང་། དེའི་
བྲལ་འབྲས་ཡིན་པས་ཁྱབ་ཟེར་ན། ཟག་མེད་བར་ཆད་མེད་ལམ་གྱི་བྲལ་བ་རྣམ་གྲོལ་ལམ་
ཆོས་ཅན། དེར་ཐལ། དེའི་ཕྱིར། འདོད་ན། ཡིན་པར་ཐལ། ཟག་མེད་བར་ཆད་མེད་ལམ་གྱི་རྒྱུ་
-364-



གྲགས་ཆེན་བཅོ་བརྒྱད་ཀྱི་མངོན་རྒྱན་པཆ་ཤཱཀ་འགྲེལ་སྐོར་བཞུགས། ༼༤ ༧
མཐུན་གྱི་འབྲས་བུ་ཡིན་པའི་ཕྱིར་ཏེ། དེའི་འབྲས་བུ་འདུས་བྱས་ཡིན་པའི་ཕྱིར་དགེ་སྦྱོང་ཚུལ་གྱི་
འབྲས་བུ་ཐམས་ཅད་བཞིར་འདུས་ཟེར་ན། ཤེས་བྱ་ཆོས་ཅན། དེ་ཡིན་ན་བཞི་པོ་གང་རུང་ཡིན་
དགོས་པར་ཐལ། དམ་བཅའ་དེའི་ཕྱིར། འདོད་ན། མཐོང་ལམ་སྡུག་བསྔལ་ཆོས་ཤེས་ཆོས་
ཅན། དེར་ཐལ། དེའི་ཕྱིར། འདོད་ན། མིན་པར་ཐལ། བཅུ་དྲུག་པའི་རྟོགས་པ་མ་ཐོབ་པའི་
ཕྱིར། རྩ་བར་མ་གྲུབ་ན། དེར་ཐལ། དགེ་སྦྱོང་ཚུལ་གྱི་འབྲས་བུ་བརྒྱད་བཅུ་རྩ་དགུ་པོ་གང་རུང་
ཡིན་པའི་ཕྱིར། འདི་ལ་ཕལ་ཆེར་དཔྱད་མ་ཞུགས་སོ། །འབྲས་གནས་ཡིན་ན་རྒྱུ་ལྔ་སྲིད་པའི་
འབྲས་ གནས་ཡིན་དགོས་ཟེར་ན། སྔ་མ་དེ་ཉིད་ཆོས་ཅན། དེར་ཐལ། དེའི་ཕྱིར། འདོད་ན།
ཤེས་པ་བརྒྱད་ཚན་ཚང་བར་ཐོབ་པར་ཐལ། འདོད་པའི་ཕྱིར། ཁྱབ་སྟེ། ཤེས་པ་བརྒྱད་ཚན་
ཐོབ་པ་དང་ནི། ཞེས་བྱ་བའི་ཕྱིར། ཁ་ཅིག་ན་རེ། འབྲས་གནས་ཡིན་ན། རང་ཉིད་ཞུགས་པ་
སྔོན་སོང་ཡིན་པས་ཁྱབ་ཅེས་ཟེར་རོ། །ཅིག་ཅར་བའི་རྒྱུན་ཞུགས་འབྲས་གནས་ཆོས་ཅན། དེར་
ཐལ། དེའི་ཕྱིར། འདོད་ན། ཅིག་ཅར་པའི་རྒྱུན་ཞུགས་པ་སྔོན་སོང་ཡིན་པར་ཐལ། འདོད་པ་
གང་ཞིག་ཆོས་ཅན་དང་གཅིག་ཡིན་པའི་ཕྱིར། འདོད་ན། ཤེས་བྱ་ཆོས་ཅན། སྤང་བྱ་ཅིག་ཅར་
བ་དང་རྒྱུན་ཞུགས་པའི་གཞི་མཐུན་སྲིད་པར་ཐལ། དེ་དེ་ཡིན་པའི་ཕྱིར། འདོད་ན། དེ་འདྲའི་
གཞི་མཐུན་ཆོས་ཅན། རྒྱུན་ཞུགས་པ་མིན་པར་ཐལ། བཅུ་དྲུག་པའི་རྟོགས་པ་ཐོབ་པའི་ཕྱིར།
བསལ་བ་ཁས་བླངས། ཁྱབ་པ་ཚད་མ། མ་གྲུབ་ན། ཁས་བླངས་མོད། དེར་ཐལ། ཅིག་ཅར་བ་
ཡིན་པའི་ཕྱིར། རྟགས་བསལ་ཁས་བླངས། ཁྱབ་པ་ཚད་མ། ཁ་ཅིག་ན་རེ། མངོན་པ་འོག་མ་
བའི་རྒྱུ་ལྔ་སྲིད་པའི་འབྲས་གནས་ཡིན་ན། རྒྱུན་ཞུགས་སོགས་བཞི་པོ་གང་རུང་ལ་གནས་པ་
ཡིན་དགོས་ཟེར་རོ། །གཉིས་མགོ་མ་དང༌། རྫས་སྤྱི་མ་ཆོས་སུ་སྨྲ་བ་དག་ལྟར་ན་ནི་དེ་དག་
འཕེན་ཅིང་། རྣམ་པར་དཔྱོད་པའི་ཤེས་རབ་དང་ལྡན་ཞིང་། ལེགས་ཉེས་འབྱེད་པའི་མཐུགྲུབ་
པ་དག་ལྟར་ན། འདི་ལྟར། སྟོན་པ་སངས་རྒྱས་ཆོས་ཅན། དེར་ཐལ། དེའི་ཕྱིར། འདོད་ན།
༤365



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉན་ཐོས་སུ་ཐལ། རྩ་བར་མ་གྲུབ་ན། དེར་ཐལ། འབྲས་གནས་གང་ཞིག རྒྱུ་ལྔ་པོ་ཚང་བའི་
ཕྱིར། དེར་ཐལ། སྟོན་པ་སངས་རྒྱས་ཡིན་པའི་ཕྱིར། གཞན་ཡང་། རང་རྒྱལ་དགྲ་བཅོམ་ཆོས་
ཅན། དེར་ཐལ། དེའི་ཕྱིར། སྔ་མ་ལྟར་བསྒྲུབ་བོ། །རྒྱས་པར་ནི་གཞན་དུ་བྲིས་པ་ལས་ཤེས་
པར་བྱའོ། །གཉིས་པ་ལ། འདིར་དངོས་སུ་བསྟན་པའི་དགེ་འདུན་ཉི་ཤུ་པོ་ཐེག་ཆེན་གྱི་དགེ་
འདུན་ཡིན་ནམ། ཐེག་དམན་གྱི་དགེ་འདུན་ཡིན་དྲིས་པ་ལ། དང་པོ་ལྟར་ན། དེ་ཆོས་ཅན། ཁྱོད་
གང་རུང་ཡིན་ན། ཐེག་ཆེན་འཕགས་པ་ཡིན་པས་ཁྱབ་པར་ཐལ། ཁྱོད་ཐེག་ཆེན་གྱི་དགེ་འདུན་
དཀོན་མཆོག་ཡིན་པའི་ཕྱིར། འདོད་ན། བསེ་རུ་ལྟ་བུའི་རང་རྒྱལ་ཆོས་ཅན། དེར་ཐལ། དེའི་
ཕྱིར། འདོད་ན། མ་ཡིན་པར་ཐལ། ཐེག་པ་འབྲིང་གི་སྐྱེས་བུ་ཡིན་པའི་ཕྱིར། རྩ་བར་མ་གྲུབ་ན།
དེ་དེར་ཐལ། སྐབས་འདིར་དངོས་སུ་བསྟན་པའི་དགེ་འདུན་ཉི་ཤུ་ཡོད་པའི་ཕྱིར་དང་། སྐབས་
འདིར་མཚོན་བྱེད་དཔེའི་དགེ་འདུན་ཉི་ཤུ་པོ་དེ་ཤུགས་ལ་བསྟན་པའི་ཕྱིར། དེར་ཐལ། ཐེག་
དམན་གྱི་དགེ་འདུན་ཉི་ཤུ་ལ་མཚོན་བྱེད་དང་། དེའི་མིང་ཅན་གྱི་བྱང་སེམས་ཉི་ཤུ་ལ་མཚོན་བྱའི་
ཐ་སྙད་བྱས་པ་འཐད་པའི་ཕྱིར། རྩ་བའི་རྟགས་གཉིས་པ་ལྟར་ན་ཤེས་བྱ་ཆོས་ཅན། སྐབས་
འདིར་ཐེག་ཆེན་གྱི་དགེ་འདུན་ཉི་ཤུ་དངོས་སུ་བསྟན་པ་མ་ཡིན་པར་ཐལ། དམ་བཅའ་དེའི་ཕྱིར།
འདོད་ན། དེར་ཐལ། སྐབས་འདིར་ཐེག་ཆེན་གྱི་དགེ་འདུན་ཉི་ཤུ་ལ་ཐེག་དམན་གྱི་དགེ་འདུན་
ཉི་ཤུའི་མིང་གིས་བཏགས་ནས་བསྟན་པའི་ཕྱིར། གཞན་ཡང་། ཤེས་བྱ་ཆོས་ཅན། སངས་རྒྱས་
ལ་སོགས་དཀོན་མཆོག་གསུམ་ཞེས་པའི་སྐབས་ནས་བསྟན་པའི་དགེ་འདུན་དཀོན་མཆོག་དེ་
ཉན་ཐོས་ཀྱི་དགེ་འདུན་དཀོན་མཆོག་ཏུ་ཐལ། རྩ་བའི་དམ་བཅའ་གང་ཞིགགཞུང་སྔ་ཕྱི་གཉིས་
པོ་མདོ་བསྟན་དང་རྒྱས་བཤད་ཡིན་པའི་ཕྱིར། གཞན་ཡང་། མདོ་ལས་དངོས་སུ་བསྟན་པའི་
དགེ་འདུན་ཉི་ཤུ་པོ་དེ་ཉན་ཐོས་ཀྱི་དགེ་འདུན་དུ་ཐལ། རྩ་བའི་དམ་བཅའ་དེའི་ཕྱིར། འདོད་ན།
ཤཱ་རིའི་བུ་བྱང་ཆུབ་སེམས་དཔའ་ཆེན་པོ་གང་དག་མི་རྣམས་ཀྱི་ནང་ནས་ཤི་འཕོས་ནས་མི་
-366-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
རྣམས་དང་སྐལ་པ་མཉམ་པ་ཉིད་དུ་སྐྱེས་པ་དེ་ནི་ཕྱིར་མི་ལྡོག་པའི་བྱང་སེམས་རྣམས་མ་
གཏོགས་པ་ཞེས་སོགས་ཀྱི་མདོ་ལས་དངོས་སུ་བསྟན་པའི་དགེ་འདུན་དཀོན་མཆོག་ཆོས་ཅན།
ཉན་ཐོས་ཀྱི་དགེ་འདུན་མིན་པར་ཐལ། བྱང་ཆུབ་སེམས་དཔའ་ཡིན་པའི་ཕྱིར། འཆད་པར་
འགྱུར་བའི་ལམ་ཤེས་པ་ཉིད་ཀྱི། སོགས་ལ། རྣམ་བཅད་པ་ལྟར་ན། ཐེག་ཆེན་གྱི་མཐོང་ལམ་
དང་པོ་བཅོ་ལྔ་གང་རུང་ལ་གནས་པའི་འདོད་པའི་སྒོམ་སྤང་མ་སྤངས་པ་ཆོས་ཅན། རྒྱུན་ཞུགས་
པའི་མིང་གིས་འདོགས་སུ་རུང་སྟེ། མཐོང་སྤང་སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་
འབྲས་བུ་ཐོབ་པའི་ཕྱིར་དུ་བརྩོན་པའི་ཕྱིར། ཞེས་བྱ། ཤེས་བྱ་ཆོས་ཅན། ཐེག་ཆེན་གྱི་མཐོང་
ལམ་ཆོས་ཤེས་ལ་གནས་པ་དེ་རྟགས་དེ་ཡིན་པར་ཐལ། རྩ་བའི་ཆོས་ཅན་དེ་རྟགས་དེ་ཡིན་པའི་
ཕྱིར། འདོད་ན། དེ་ཆོས་ཅན། ཁྱོད་དེ་མ་ཡིན་པར་ཐལ། ཁྱོད་ཀྱིས་མཐོང་སྤང་སྤངས་ཟིན་པའི་
ཕྱིར་ཏེ། ཁྱོད་ཐེག་དམན་མཐོང་ལམ་ཆོས་ཤེས་ལ་གནས་པའི་ཕྱིར། དར་ཊིཀ་པ་ལྟར་ན་ཐེག་
ཆེན་གྱི་མཐོང་ལམ་བརྗོད་པ་བར་ཆད་མེད་ལམ་ལ་གནས་པའི་བྱང་སེམས་ཆོས་ཅན། རྒྱུན་
ཞུགས་ཞུགས་པའི་མིང་གིས་འདོགས་སུ་རུང་སྟེ་ཟེར། ཤེས་བྱ་ཆོས་ཅན། རྒྱུན་ཞུགས་ཞུགས་
པའི་མིང་ཅན་གྱི་བྱང་སེམས་ཡིན་ན་ཐེག་ཆེན་གྱི་བར་ཆད་མེད་ལམ་ལ་གནས་པའི་བྱང་སེམས་
ཡིན་པས་ཁྱབ་པར་ཐལ། རྩ་བའི་དམ་བཅའ་དེའི་ཕྱིར། རྟགས་ཅི་བཀོད་ཀྱང་ཞེ་འདོད་ལ་
འདོད་པས། ཐེག་ཆེན་གྱི་མཐོང་ལམ་སྡུག་བསྔལ་ཆོས་ཤེས་ལ་གནས་པའི་བྱང་སེམས་ཆོས་
ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། ཁྱོད་རྒྱུན་ཞུགས་འབྲས་གནས་ཀྱི་མིང་
གཞན་དུ་ཐལ། དེ་མིན་པ་གང་ཞིགམཐོང་ལམ་སྤངས་པའི་རྣམ་གྲོལ་ལམ་ལ་གནས་པའི་བྱང་
སེམས་ཡིན་པའི་ཕྱིར། འདོད་ན་མིན་པར་ཐལ། བཅུ་དྲུག་པའི་རྟོགས་པ་མ་ཐོབ་པའི་ཕྱིར།
དད་པ་དང་ཆོས་ཀྱི་རྗེས་སུ་འབྲང་བའི་བྱེ་བྲག་གིས། ཞེས་སོགས་ལ། རྒྱུན་ཞུགས་པ་ཆོས་ཅན།
ཁྱོད་ལ་གཉིས་སུ་ཡོད་དེ། ཁྱོད་ལ་དད་པའི་རྗེས་འབྲང་དང་། ཆོས་ཀྱི་རྗེས་འབྲང་གཉིས་ཡོད་
-367-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར། ཞེ་ན། དེ་ཆོས་ཅན། དེ་གང་རུང་ཡིན་ན་ཁྱོད་ཡིན་དགོས་པས་ཁྱབ་པར་ཐལ། ཁྱོད་
ལ་དེ་གཉིས་སུ་དབྱེར་ཡོད་པའི་ཕྱིར། འདོད་ན། ཆགས་བྲལ་སྔོན་སོང་གི་ཕྱིར་འོང་ཞུགས་པ་
དབང་རྣོན་ཆོས་ཅན། དེར་ཐལ། དེའི་ཕྱིར། རྩ་བར་མ་གྲུབ་ན། དེར་ཐལ། ཆོས་ཀྱི་རྗེས་འབྲང་
ཡིན་པའི་ཕྱིར། ཡང་རྒྱུན་ཞུགས་ཞུགས་པའི་མིང་ཅན་གྱི་བྱང་སེམས་ཆོས་ཅན། ཁྱོད་ལ་གཉིས་
སུ་ཡོད་དེ། ཁྱོད་ལ་དད་པའི་རྗེས་འབྲང་གི་མིང་ཅན་དང་། ཆོས་ཀྱི་རྗེ་འབྲང་གི་མིང་ཅན་གཉིས་
ཡོད་ པའི་ ཕྱིར། ཟེར་ན། དེ་ཆོས་ཅན། དེ་གང་རུང་ཡིན་ན་ཁྱོད་ཡིན་དགོས་པར་ཐལ། དམ་
བཅའ་དེའི་ཕྱིར། འདོད་ན། ཉན་ཐོས་རྒྱུན་ཞུགས་ཞུགས་པ་དབང་རྣོན་ཆོས་ཅན། དེའི་འོག་ཏུ་
རྒྱུན་དུ་ཞུགས་པ་ཡིན་ནོ་ཞེས་པར། རྣམ་བཅད་པ་ལྟར་ན། ཐེག་ཆེན་གྱི་མཐོང་ལམ་སྐད་ཅིག་
བཅུ་དྲུག་པ་ལ་གནས་ཤིང་སྔར་སྒོམ་སྤང་མ་སྤངས་པའི་བྱང་སེམས་ཆོས་ཅན་རྒྱུན་ཞུགས་
འབྲས་གནས་ཀྱི་མིང་གིས་འདོགས་རུང་སྟེ། མཐོང་སྤང་སྤངས་པས་རབ་ཏུ་ཕྱེ་བའི་དགེ་སྦྱོང་
ཚུལ་ གྱི་འབྲས་བུ་ལ་གནས་པའི་ཕྱིར། ཞེས་བྱ། རྒྱུན་ཞུགས་འབྲས་གནས་ ཆོས་ཅན། དེར་
ཐལ། དེའི་ཕྱིར། འདོད་ན། ཁྱོད་སྐབས་འདིར་རྒྱུན་ཞུགས་འབྲས་གནས་ཀྱི་མིང་གིས་བཏགས་
ནས་བསྟན་པའི་དགེ་འདུན་དཀོན་མཆོག་ཏུ་ཐལ། འདོད་པ་གང་ཞིག་དགེ་འདུན་དཀོན་མཆོག་
ཡིན་ པའི་ ཕྱིར། གཞན་ཡང་། ཕྱིར་ མི་འོང་། དགྲ་བཅོམ་འབྲས་གནས་རྣམས་ཆོས་ཅན་དུ་
བཟུང་ནས་རྩ་ཁྱབ་ལ་བཏང་ངོ་། །མ་གྲུབ་ན། དེར་ཐལ། མཐོང་སྤང་སྤངས་པའི་དགེ་སྦྱོང་ཚུལ་
གྱི་འབྲས་བུ་ཐོབ་ལ་མ་ཉམས་པའི་གང་ཟག་ཡིན་པའི་ཕྱིར། དར་ཊིཀ་པ། མཐོང་ལམ་རྣམ་
གྲོལ་ལམ་ལ་གནས་པའི་བྱང་སེམས་ཆོས་ཅན། རྒྱུན་དུ་ཞུགས་པ་ཡིན་པའི་ཕྱིར་ཏེ། མཐོང་སྤང་
ཀུན་སྦྱོར་གསུམ་ཟད་པར་སྤངས་པའི་སེམས་དཔའ་ཡིན་པའི་ཕྱིར། ཟེར་ན། རྒྱུན་མཐའ་ལ་
གནས་པའི་བྱང་ སེམས་ཆོས་ཅན། དེར་ཐལ། དེའི་ ཕྱིར། འདོད་ན། ཡིན་པར་ཐལ། འདོད་
པར་ལན་ཅིག་ཕྱིར་འོང་ཡིན་ཏེ། སྐྱེ་བ་ཕྱི་མ་འདོད་ཁམས་ཀྱི་རྟེན་ལ་མཛད་པ་བཅུ་གཉིས་ཀྱི་
-368-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
ཚུལ་སྟོན་པའི་ཕྱིར། ཐམས་ཅད་གྲུབ་མཐའ་ལ་ཁས་བླངས་སོ། །གཞན་ཡང་། མཐོང་ལམ་རྣམ་
གྲོལ་ལམ་ལ་གནས་པའི་བྱང་སེམས་ཆོས་ཅན། རྒྱུན་ཞུགས་ཡིན་པར་ཐལ། རྒྱུན་དུ་ཞུགས་པ་
ཡིན་པའི་ཕྱིར། རྟགས་དང་པོས། བསལ་བ་གྲུབ་མཐའ་ལ་ཁས་བླངས་ཤིང་། ཡིན་པར་ཐལ།
བྱང་སེམས་འཕགས་པ་ཡིན་པའི་ཕྱིར། དེའི་འོག་ཏུ་དེ་ཉིད་ཅེས་སོགས་ལ། རྣམ་བཅད་ལྟར་ན།
རྒྱུན་ཞུགས་འབྲས་གནས་ཀྱི་མིང་ཅན་ཆོས་ཅན། གཉིས་ཡོད་དེ། ལྷའི་ངང་། མིའི་རིགས་ནས་
རིགས་སྐྱེའི་མིང་ཅན་གཉིས་ཡོད་པའི་ཕྱིར། ཞེས་བྱ། ཚིག་ལྟར་ན། དེ་ཆོས་ཅན། དེ་གཉིས་
གང་རུང་ཡིན་ན། དེ་ཁྱོད་ཡིན་དགོས་པར་ཐལ། ཁྱོད་ལ་དེ་གཉིས་ཡོད་པའི་ཕྱིར། འདོད་ན།
གཟུགས་ཁམས་ཀྱི་ལྷ་ནས་གཟུགས་ཁམས་ཀྱི་ལྷར་སྐྱེ་བ་ལེན་པའི་བྱང་སེམས་འདོད་པ་ལ་
འདོད་ཆགས་དང་བྲལ་བ་ཆོས་ཅན། དེར་ཐལ། དེའི་ཕྱིར། འདོད་ན། མིན་པར་ཐལ། ཕྱིར་མི་
འོང་གི་མིང་ཅན་ཡིན་པའི་ཕྱིར། རྩ་བར་མ་གྲུབ་ན། དེར་ཐལ། གཟུགས་ཀྱི་ལྷའི་རིགས་སུ་སྐྱེ་
བའི་མིང་ཅན་ཡིན་པའི་ཕྱིར། ཡང་རྒྱུན་ཞུགས་རིགས་ནས་རིགས་སྐྱེ་ཆོས་ཅན། ཁྱོད་ལ་གཉིས་
ཡོད་དེ། རྒྱུན་ཞུགས་རིགས་ནས་རིགས་སྐྱེ་སོགས་གཉིས་ཡོད་པའི་ཕྱིར། ཟེར་ན། དེ་ཆོས་ཅན།
དེ་གཉིས་གང་རུང་ཡིན་ན་ཁྱོད་ཡིན་དགོས་པར་ཐལ། ཁྱོད་ལ་དེ་གཉིས་སུ་ཡོད་པའི་ཕྱིར།
འདོད་ན། ཚེ་འདི་ཉིད་ལ་ཕྱིར་མི་འོང་གི་འབྲས་བུ་མངོན་དུ་བྱས་ནས་གཟུགས་ཁམས་སུ་སྐྱེ་བ་
གཉིས་ལེན་པར་གྱུར་པའི་རྒྱུན་ཞུགས་ཆོས་ཅན། དེར་ཐལ། དེའི་ཕྱིར། འདོད་ན། མིན་པར་
ཐལ། འདོད་ཁམས་སུ་སྐྱེ་བ་མི་ལེན་པའི་ཕྱིར། མ་གྲུབ་ན། དེར་ཐལ། རྒྱུན་ཞུགས་གང་ཞིག།
ལྷའི་ རིགས་ནས་རིགས་ སྐྱེ་ཡིན་པའི་ཕྱིར། སྔར་ལྟར་བསྒྲུབ་བོ། །དོན་ལྟར་ན། རྣམ་བཅད་
བཤད་པ། མཐོང་སྤངས་གསུམ་མམ་བཞི་སྤངས་ཤིང་ལྷར་སྐྱེ་བ་རིགས་མཐུན་གཉིས་བླངས་
ནས་སངས་རྒྱས་ཚུལ་སྟོན་པ་དེ། ལྷའི་རིགས་ནས་རིགས་སྐྱེའི་མིང་ཅན་དང་། སྤངས་པ་དེ་ཉིད་
མིའི་སྐྱེ་བ་རིགས་མཐུན་གཉིས་སམ་གསུམ་བླངས་ནས་སངས་རྒྱ་ཚུལ་སྟོན་པ་དེ། མིའི་རིགས་
-369-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་རིགས་སྐྱེའི་མིང་ཅན་ཡིན་གསུང་། ཤེས་བྱ་ཆོས་ཅན། རྒྱུན་ཞུགས་རིགས་ནས་རིགས་སྐྱེའི་
མིང་ཅན་ཡིན་ན། མཐོང་སྤངས་ལྔ་པ་མ་སྤང་དགོས་པར་ཐལ། དེའི་སྤངས་པའི་ཁྱད་པར་
མཐོང་སྤངས་གསུམ་མམ་བཞི་སྤངས་པ་ཞེས་པའི་ངོས་འཛིན་སྨོས་པ་འཐད་པའི་ཕྱིར། འདོད་
ན༑ མི་དགོས་པར་ཐལ། དེ་ཡིན་ན་མཐོང་སྤངས་སྤངས་དགོས་པའི་ཕྱིར་ཏེ། རྒྱུན་ཞུགས་ཀྱི་
མིང་ཅན་ཡིན་ན། དེ་སྤངས་དགོས་པའི་ཕྱིར། གཞན་ཡང་། དམ་བཅའ་དེ་མི་འཐད་པར་ཐལ།
རིགས་ནས་རིགས་སྐྱེའི་ཁྱད་པར་དེ་སྒོམ་སྤང་ཁོ་ནའི་དབང་དུ་བྱས་པའི་ཕྱིར། གཞན་ཡང་།
བྱང་སེམས་མཐོང་ལམ་པ་འཁོར་བར་སྐྱེ་བ་གསུམ་ལས་ལྷག་པ་མི་ལེན་པར་སངས་རྒྱ་ཚུལ་སྟོན་
པ་ ཡོད་ པར་ ཐལ། དམ་བཅའ་དེའི་ ཕྱིར། འདོད་ན། མེད་པར་ཐལ། དེ་ཡིན་ན་བསྐལ་པ་
གྲངས་མེད་གཉིས་ཀྱི་བར་དུ་འཁོར་བར་སྐྱེ་བ་མ་བླངས་པར་སངས་རྒྱས་པའི་ཚུལ་སྟོན་མི་ནུས་
པས་ཁྱབ་པའི་ཕྱིར། རྟགས་འབུད་དོ། །དེའི་འོག་ཏུ་ལན་གཅིག་ཕྱིར་འོང་བ་ཡིན་ནོ། །སོགས་
ལ༐ སྒོམ་སྤང་དྲུག་པ་སྤངས་པའི་རྣམ་གྲོལ་ལམ་ལ་གནས་པའི་བྱང་སེམས་ཆོས་ཅན། ལན་
གཅིག་ཕྱིར་འོང་གི་མིང་གི་འདོགས་རུང་སྟེ། འདོགས་པའི་ཆོས་གསུམ་ཚང་བའི་ཕྱིར། འདོགས་
པའི་རྒྱུ་མཚན་ཡོད་དེ། ཉན་ཐོས་ཕྱིར་འོང་དང་སྤངས་རྟོགས་སྐྱེ་བ་ལེན་ཚུལ་གྱི་ཁྱད་པར་འགའ་
ཞིག་འདྲ་བའི་ཕྱིར། ཞེ་ན། དེ་ཆོས་ཅན། ཁྱོད་ལན་གཅིག་ཕྱིར་འོང་དང་སྤངས་པའི་ཁྱད་པར་
ཙམ་མི་འདྲ་བར་ཐལ། ཁྱོད་ཀྱིས་ཐེག་དམན་ལམ་གྱི་སྤང་བྱར་གྱུར་པའི་ཉོན་མོངས་མ་ལུས་
པར་སྤངས། ཉན་ཐོས་ཀྱི་ཕྱིར་འོང་དེས་ཉན་ཐོས་ལམ་གྱི་སྤང་བྱར་གྱུར་པའི་ཉོན་མོངས་མ་ལུས་
པར་མ་སྤངས་པའི་ཕྱིར། སྔ་མ་དེར་ཐལ། ཁྱོད་བྱང་སེམས་འཕགས་པ་ཡིན་པའི་ཕྱིར། ཡང་དེ་
ཆོས་ཅན། ཁྱོད་དང་སྐྱེ་བ་ལེན་ཚུལ་གྱི་ཆ་ཙམ་མི་འདྲ་བར་ཐལ། དེ་ཡིན་ན་འདོད་པར་སྐྱེ་བ་
ལན་ཅིག་ལས་ལྷག་པ་མི་ལེན་པས་ཁྱབ། ཁྱོད་ཀྱིས་བསམ་བཞིན་དུ་འདོད་པར་སྐྱེ་བ་ཚད་མེད་
པ་ཡོངས་སུ་ལེན་པའི་ཕྱིར། དེ་ཉིད་གཞན་དང་ཅིག་པ་ཡིན་ནོ། །སོགས་ལ། རྣམ་བཅད་པ།
-374)-



གྲོགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
སྒོམ་སྤངས་བདུན་ནམ་བརྒྱད་སྤངས་ཤིང་འདོད་པར་སྐྱེ་བ་ལན་ཅིག་བླངས་པའི་བྱང་སེམས་
ཆོས་ཅན། ཚེ་གཅིག་བར་ཆད་གཅིག་པའི་མིང་གིས་འདོགས་སུ་རུང་སྟེ། འདོད་པར་ལན་
གཅིག་འོངས་ནས་སྡུག་བསྔལ་མཐར་ཕྱིན་པའི་ཚུལ་སྟོན་པའི་ཕྱིར། ཟེར་ན། ཤེས་བྱ་ཆོས་ཅན།
དེ་འདྲའི་བྱང་སེམས་དེས་འདོད་པའི་སྒོམ་སྤང་དགུ་པ་སྤངས་པའི་དབང་གིས་འདོད་པར་སྐྱེ་བ་
ལན་ཅིག་ལེན་པ་ཡིན་པར་ཐལ། དེས་འདོད་པར་སྐྱེ་བ་ལན་ཅིག་ལེན་པ་གང་ཞིགཚེ་གཅིག་
བར་ཆད་གཅིག་པའི་བྱང་སེམས་དེའི་སྤང་བྱའི་ཁྱད་པར་དུ་སྒོམ་སྤང་བདུན་ནམ་བརྒྱད་སྤངས་
ཤེས་པ་དེའི་ངོས་བཟུང་སྨོས་པ་འཐད་པའི་ཕྱིར། འདོད་ན། དེ་ཆོས་ཅན། ཁྱོད་ཉོན་མོངས་པའི་
དབང་གིས་འཁོར་བར་སྐྱེ་བ་ལེན་པ་ཡིན་པར་ཐལ། འདོད་པའི་ཕྱིར། འདི་གཞན་ལའང་སྦྱར་
རོ༑ །དེའི་འོག་ཏུ་ཕྱིར་མི་འོང་བ་ཡིན་ནོ། །སོགས་ལ། ཕྱིར་མི་ལྡོག་པའི་བྱང་སེམས་སྒོམ་སྤང་
དགུ་པ་སྤངས་པའི་རྣམ་གྲོལ་ལམ་ལ་གནས་པ་ཆོས་ཅན། ཕྱིར་མི་འོང་གི་མིང་གི་འདོགས་སུ་
རུང་སྟེ། གསུམ་ཚང་བའི་ཕྱིར། འདོགས་པའི་རྒྱུ་མཚན་ཡོད་དེ། ཐ་མའི་ཆ་མཐུན་ལྔ་སྤངས་
པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ལ་གནས་པའི་ཕྱིར། ཟེར་ན་སྒོམ་སྤངས་དགུ་པ་
སྤང་པའི་རྣམ་གྲོལ་ལམ་ལ་གནས་པའི་བྱང་སེམས་ཆོས་ཅན། རྩ་བ་དེར་ཐལ། དེའི་མིང་གི་
འདོགས་པའི་ཆོས་སུ་ཚང་བའི་ཕྱིར། འདོགས་པའི་རྒྱུ་མཚན་ཡོད་དེ། ཐ་མའི་ཆ་མཐུན་ལྔ་
སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ལ་གནས་པའི་ཕྱིར། རྩ་བར་འདོད་ན། དེ་
ཆོས་ཅན། ཁྱོད་ཡིན་ན། དེའི་མིང་གི་འདོགས་སུ་རུང་བས་ཁྱབ་པར་ཐལ། ཁྱོད་དེ་དང་གཅིག་
གང་ཞིགའདོད་པའི་ཕྱིར། འདོད་ན། དེ་ཆོས་ཅན། ཁྱོད་ཡིན་ན། དེའི་མིང་ཅན་གྱི་བྱང་སེམས་
ཡིན་དགོས་པར་ཐལ། འདོད་པ་གང་ཞིག་ཁྱོད་དེ་དང་གཅིག་ཡིན་པའི་ཕྱིར། འདོད་ན། བསམ་
གཏན་གྱི་དངོས་གཞི་ཐོབ་པའི་བྱང་སེམས་མཐོང་ལམ་པ་ཆོས་ཅན། དེར་ཐལ། དེའི་ཕྱིར། དེར་
ཐལ། འདོད་པའི་སྒོམ་སྤང་དགུ་པ་སྤངས་པའི་རྣམ་གྲོལ་ལམ་ལ་གནས་པའི་བྱང་སེམས་ཡིན་
-371-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏེ༑ བྱང་སེམས་གང་ཞིག།འདོད་པ་ལ་ཆགས་པ་དང་བྲལ་པའི་ཕྱིར་ཏེ། བསམ་གཏན་གྱི་དངོས་
གཞི་ཐོབ་པའི་ཕྱིར། འདོད་ན། ཡིན་པར་ཐལ། རྒྱུན་ཞུགས་ཞུགས་པའི་མིང་ཅན་ཡིན་པའི་ཕྱིར་
ཏེ༑ འཇིག་རྟེན་ལས་འདས་པའི་སེམས་དང་པོ་བསྐྱེད་པའི་བྱང་སེམས་ཡིན་པའི་ཕྱིར། ཁ་ཅིག་
ན་རེ། རྒྱུན་ཞུགས་ཀྱི་མིང་ཅན་དང་། ཕྱིར་འོང་གི་མིང་ཅན་གཉིས་མི་འགལ་ཏེ། དེ་གཉིས་ཀྱི་
མིང་འདོགས་སུ་མི་འགལ་བའི་ཕྱིར། དེར་ཐལ། གཞུང་བཞིན་གྲུབ། དེ་གཉིས་ཀའི་སྒྲས་
བརྗོད་རིགས་ཡིན་པས་ཁྱབ་པའི་ཕྱིར། ཟེར་ན། སྐབས་འདིར་བསྟན་གྱི་མཚོན་བྱ་དོན་གྱི་དགེ་
འདུན་དེ་ལ་ཉི་ཤུར་དབྱེར་མི་རིགས་པར་ཐལ། མཚོན་བྱ་དོན་གྱི་དགེ་འདུན་ཡིན་ན། རང་
སངས་རྒྱས་གཅིག་པུའི་མིང་ཅན་ཡིན་པས་ཁྱབ་པའི་ཕྱིར། མ་གྲུབ་ན། ཁས་བླངས་ཤིང་། དེར་
ཐལ། དེ་གཅིག་པུའི་སྒྲས་བརྗོད་རིགས་ཡིན་པས་ཁྱབ་པའི་ཕྱིར། བར་མ་དོ་དང་སྐྱེ་གནས་
དང་། །སོགས་ལ། རྣམ་བཅད་པ་གཟུགས་སུ་སྐྱེ་བའི་ཀུན་སྦྱོར་གྱི་བག་ལ་ཉལ་སྤངས། མངོན་
པར་འགྲུབ་པའི་ཀུན་སྦྱོར་གྱི་བག་ལ་ཉལ་མ་སྤངས་པས་བར་དོར་ལམ་མངོན་དུ་བྱས་ནས་
སངས་རྒྱ་ཚུལ་སྟོན་པའི་བྱང་སེམས་ཆོས་ཅན། བར་དོར་འདའ་བའི་མིང་གིས་འདོགས་སུ་རུང་
སྟེ་༑ ཞེས་བྱས་པ་དང་། དར་ཊིཀ་པ་ན་རེ། ཤེས་བྱ་ཆོས་ཅན། དེ་འདྲ་བྱང་སེམས་དེ་མངོན་པར་
འགྲུབ་པའི་ཀུན་སྦྱོར་ གྱི་དབང་གིས་བར་དོར་སྐྱེ་བ་ལེན་པར་ཐལ། དམ་བཅའ་དེའི་ཕྱིར།
འདོད་ན། བྱང་འཕགས་ཉོན་མོངས་པའི་དབང་གིས་སྐྱེ་བ་ལེན་པར་ཐལ་ལོ། །ཞེས་ཟེར་རོ། །
ཤེས་བྱ་ཆོས་ཅན། མངོན་པར་འགྲུབ་པའི་ཀུན་སྦྱོར་གྱི་བག་ལ་ཉལ་ཡིན་ན། འགྲུབ་པའི་ཀུན་
སྦྱོར་ཡིན་དགོས་པར་ཐལ། མཐར་ཐུག་སྔ་མ་ལ་ཁྱབ་པ་ཡོད་པའི་ཕྱིར། འདོད་ན། ཉོན་མོངས་
པ་ཡིན་དགོས་པར་ཐལ། འདིར་སྐྱོན་དེ་མི་འཇུག་ཀྱང་གཟུགས་ཀྱི་བར་དོའི་རྟེན་ལ་སངས་རྒྱ་
ཚུལ་སྟོན་པའི་བྱང་སེམས་ཡོད་པར་ཐལ། བར་དོར་ལམ་མངོན་དུ་བྱས་ནས་སངས་རྒྱས་ཚུལ་
སྟོན་པའི་བྱང་སེམས་གཅིག་ཡོད་པའི་ཕྱིར། འདོད་ན། དེ་མེད་པར་ཐལ། བྱང་སེམས་འཕགས་
-372.



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
པ་བར་དོར་སངས་རྒྱ་བའི་རྟེན་ཡིན་ན་བར་དོའི་རྟེན་མ་ཡིན་དགོས་པར་ཐལ། འདི་ནི་གོང་མ་
རྣམས་སུ་འདོད་པའི་རྟེན་ལ་སངས་རྒྱ་ཚུལ་སྟོན་པ་ལ་སྦྱར་རོ། །འོག་མིན་གྱི། སོགས་ལ། འོག་
མིན་མཐར་ཐུག་འགྲོའི་མིང་ཅན་གྱི་སོགས་ལ། འོག་མིན་མཐར་ཐུག་འགྲོའི་བྱང་སེམས་མིང་
ཅན་གྱི་བྱང་སེམས་ཆོས་ཅན། གསུམ་དུ་ཡོད་དེ། འཕར་བའི་མིང་ཅན་སོགས་གསུམ་ཡོད་པའི་
ཕྱིར། ཟེར་ན། འཕར་བའི་མིང་ཅན་གྱི་བྱང་སེམས་ཆོས་ཅན། ཁྱོད་འོག་མིན་འགྲོའི་མིང་ཅན་
ཡིན་པའི་ཕྱིར། ཁྱོད་དེའི་དབྱེ་བའི་ཡ་གྱལ་གཅིག་ཡིན་པའི་ཕྱིར། འདོད་ན། འོག་མིན་གྱི་རྟེན་
ལ་སངས་རྒྱ་བའི་ཚུལ་སྟོན་པར་ཐལ། འདོད་པའི་ཕྱིར། འདོད་ན། ཤེས་བྱ་ཆོས་ཅན། དེ་དེ་
མིན་པར་ཐལ། འོག་མིན་གྱི་རྟེན་ལ་བྱང་སེམས་འཕགས་པ་སངས་རྒྱ་བའི་ཚུལ་སྟོན་པ་མི་སྲིད་
པའི་ཕྱིར། དེར་ཐལ། གཙང་མའི་གནས་ནི་སྤངས་པའི་ཕྱིར། །ཞེས་བྱ་པའི་ཕྱིར། འཕར་བ་
གསུམ་གྱི་མཚན་གཞི་དྲིས་པས། བསམ་གཏན་གོང་མ་གསུམ་ལས་ཉམས་པའི་ཚུལ་བསྟན་
ནས། ཕྱི་མ་ཚངས་རིས་སུ་སྐྱེས་ཏེ། བར་གྱི་གནས་གཞན་རྣམས་དོར་ནས་འོག་མིན་གྱི་རྟེན་ལ་
སངས་རྒྱ་བའི་ཚུལ་སྟོན་པའི་བྱང་སེམས་དེ། འཕར་བའི་མིང་ཅན་དང་། དེ་བཞིན་དུ་ཚངས་
རིས་ནས་གནས་གཙང་མའི་འོག་མ་གསུམ་པོ་གང་རུང་དུ་སྐྱེས་ནས་འོག་མིན་དུ་སངས་རྒྱ་བའི་
ཚུལ་སྟོན་པ་དེ་དང་། ཕྱི་མ་ཚངས་རིས་ནས་འོག་མིན་གྱི་བར་གྱི་གནས་ཐམས་ཅད་དུ་རིམ་གྱིས་
སྐྱེས་ནས་ཞིང་སྣ་ཚོགས་སུ་སངས་རྒྱ་བའི་ཚུལ་སྟོན་པ་དེ། ཕྱེད་དུ་འཕར་བ་དང་། གནས་ཐམས་
ཅད་དུ་འཆི་འཕོ་བའི་མིང་ཅན་ནོ། །ཞེ་ན། སྔ་མ་དེ་ཆོས་ཅན། ཁྱོད་འཕར་བའི་མིང་ཅན་མ་ཡིན་
པར་ཐལ། བསམ་གཏན་སྤེལ་སྒོམ་གྱི་དབང་གིས་གནས་གཙང་དུ་སྐྱེ་བ་མི་ལེན་པའི་ཕྱིར། དེར་
ཐལ། རྒྱུ་སྙོམས་འཇུག་གིས་བསམ་གཏན་གྱི་དབང་གིས་འབྲས་བུ་སྐྱེ་བའི་བསམ་གཏན་དུ་སྐྱེ་
བའི་ཡན་ལག་ཡོངས་སུ་ཟད་པའི་ཕྱིར། བྱང་སེམས་འཕགས་པ་ཡིན་པའི་ཕྱིར། བར་པ་དེ་ཆོས་
ཅན། ཕྱེད་དུ་འཕར་བའི་མིང་ཅན་མ་ཡིན་པར་ཐལ། གཟུགས་ཁམས་སུ་སྐྱེ་བ་གཉིས་ལས་
-373-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྷག་པ་མི་ལེན་པ་མ་ཡིན་པའི་ཕྱིར། དེར་ཐལ། གཟུགས་ཁམས་བསམ་བཞིན་སྐྱེ་བ་ཚད་མེད་
པ་ལེན་པའི་ཕྱིར་དེའི་འོག་ཏུ་སྲིད་པའི་རྩེ་མོའི་མཐར་ཐུག་པར་འགྲོ་བ་ནི། སོགས་ལ། སྲིད་
རྩེའི་མཐར་ཐུག་འགྲོའི་མིང་ཅན་གྱི་བྱང་སེམས་ཆོས་ཅན། ཁྱོད་ལ་དེ་དབྱེ་ན་གཉིས་སུ་ཡོད་དེ།
མཐོང་ཆོས་ཞི་བའི་དང་། ལུས་མངོན་བྱེད་ཀྱི་མིང་ཅན་གཉིས་ཡོད་པའི་ཕྱིར། ཟེར་ན། མཐོང་
ཆོས་ཞི་བའི་མིང་ཅན་གྱི་བྱང་སེམས་ཆོས་ཅན། སྲིད་རྩེའི་མཐར་ཐུག་འགྲོའི་མིང་ཅན་མིན་པར་
ཐལ། རྩ་བའི་སྲིད་རྩེར་སྐྱེ་བ་མི་ལེན་པའི་ཕྱིར། ཤེས་བྱ་ཆོས་ཅན། མཐོང་ཆོས་ཞི་བའི་ཉན་
ཐོས་དེ་སྲིད་རྩེའི་མཐར་ཐུག་འགྲོའི་ཉན་ཐོས་ཡིན་པར་ཐལ། དེའི་མིང་ཅན་ཡིན་པའི་ཕྱིར།
འདོད་ན་དེ་ཆོས་ཅན། དེ་མིན་པར་ཐལ། ཚེ་འདི་ལ་མྱང་འདས་མངོན་དུ་བྱེད་པའི་ཕྱིར། ལུས་
མངོན་བྱེད་ཀྱི་མིང་ཅན་གྱི་བྱང་སེམས་ཆོས་ཅན། སྲིད་རྩེར་འགྲོའི་མིང་ཅན་ཡིན་པར་ཐལ།
སྲིད་རྩེའི་སྙོམས་འཇུག་གི་རོ་མྱང་མཚུངས་ལྡན་ལ་ཆགས་པ་དང་བྲལ་བའི་ཕྱིར་ཏེ། རྣམ་པར་
བརྒྱད་ཀྱི་ཏིང་ངེ་འཛིན་ལ་དབང་ཐོབ་པའི་ཕྱིར། དེའི་འོག་ཏུ་དགྲ་བཅོམ་པ་ཉིད་ཀྱི་འབྲས་བུ་ལ་
ཞུགས་པ་ཡིན་ནོ། །སོགས་ལ། རྒྱུན་མཐའ་ལ་གནས་པའི་བྱང་སེམས་ཆོས་ཅན། དགྲ་བཅོམ་
ཞུགས་པའི་མིང་གིས་འདོགས་སུ་རུང་སྟེ། གསུམ་ཚང་བའི་ཕྱིར། ཟེར་ན། དེ་ཆོས་ཅན། ཁྱོད་
དགྲ་བཅོམ་ཞུགས་པ་དངོས་མིན་པར་ཐལ། ཁྱོད་དེ་ཡིན་པ་ལ་གནོད་བྱེད་ཡོད་པའི་ཕྱིར།
འདོད་ན། ཤེས་བྱ་ཆོས་ཅན། དེ་དེ་ཡིན་པར་ཐལ། སངས་རྒྱས་འཕགས་པ་དེ་དགྲ་བཅོམ་
འབྲས་གནས་དངོས་ཡིན་པའི་ཕྱིར། དེའི་འོག་ཏུ་རང་སངས་རྒྱས་ཏེ། སོགས་ལ། འཕགས་པ་
འཇམ་དཔལ་ཆོས་ཅན། རང་སངས་རྒྱས་ཀྱིས་མིང་གིས་འདོགས་སུ་རུང་སྟེ། ཉན་ཐོས་དང་
སངས་རྒྱས་མེད་པའི་ཞིང་ཁམས་སུ་རང་བྱང་ཆུབ་པའི་ཚུལ་སྟོན་པའི་བྱང་སེམས་ཡིན་པའི་ཕྱིར།
ཟེར་ན། དེ་ཆོས་ཅན། རྟགས་དེ་མིན་པར་ཐལ། རྟགས་དེ་འདྲ་མི་སྲིད་པའི་ཕྱིར། དེར་ཐལ།
སངས་རྒྱས་མེད་པའི་ཞིང་ཁམས་མི་སྲིད་པའི་ཕྱིར། དམིགས་པ་དང་ནི་རྣམ་པ་དང་། །སོགས་
-374-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤༧
ལ༑ བྱང་སེམས་ཀྱི་སྦྱོར་ལམ་ཆོས་ཅན། ཐེག་དམན་གྱི་སྦྱོར་ལམ་ལས་ཁྱད་པར་འཕགས་ཏེ།
ཁྱད་ཆོས་ལྔའི་སྒོ་ནས་ཁྱད་པར་དུ་འཕགས་པའི་ཕྱིར། ཟེར་ན། ཤེས་བྱ་ཆོས་ཅན། བྱང་སེམས་
ཀྱི་སྦྱོར་ལམ་ཡིན་ན། ཐེག་དམན་གྱི་སྦྱོར་ལམ་ལས་ཁྱད་ཆོས་ལྔའི་སྒོ་ནས་ཁྱད་པར་དུ་འཕགས་
པས་ཁྱབ་པར་ཐལ། དེ་དེ་ལས་ཁྱད་ཆོས་ལྔའི་སྒོ་ནས་ཁྱད་པར་དུ་འཕགས་པའི་ཕྱིར། འདོད་
ན༑ བྱང་སེམས་ཀྱི་སྦྱོར་ལམ་ཡིན་ན་ཆོས་ཀྱི་བདག་མེད་རྟོགས་དགོས་པར་ཐལ། འདོད་པའི་
ཕྱིར། ཐེག་ཆེན་གྱི་སྦྱོར་ལམ་རྩེ་མོར་གནས་པ་སེམས་ཙམ་པ་ཆོས་ཅན། དེར་ཐལ། དེའི་ཕྱིར། །
འདོད་ན། མ་ཡིན་པར་ཐལ། སེམས་ཙམ་པ་ཡིན་པའི་ཕྱིར། མ་གྲུབ་ན། དེ་འདྲ་ཡོད་པའི་ཕྱིར།
མ་གྲུབ་ན། ཤེས་བྱ་ཆོས་ཅན། དེ་འདྲ་ཡོད་པར་ཐལ། དབུ་མའི་ལྟ་བ་མ་རྟོགས་སེམས་ཙམ་
པའི་ལྟ་བ་རྐྱང་པ་ལ་བརྟེན་ནས་ཐེག་ཆེན་གྱི་སྦྱོར་ལམ་རྩེ་མོ་ཐོབ་ནུས་པའི་ཕྱིར། དེར་ཐལ།
ཐེག་ཆེན་གྱི་སྦྱོར་ལམ་རྩེ་མོ་དེ་གཟུང་བ་རང་བཞིན་མེད་པ་ལ་གསལ་སྣང་མཆེད་པ་ཙམ་ཡིན་
གྱི། འཛིན་པ་རང་བཞིན་མེད་པ་ལ་གསལ་སྣང་མཆེད་པ་མ་ཡིན་པའི་ཕྱིར་མདོ་སྡེ་རྒྱན་ལས་
བཤད་པའི་ཕྱིར་ཏེ། དེ་ཚེ་དེ་ཡི་གཟུང་བ་ཡི། །རྣམ་པར་གཡེང་བ་དེ་སྤངས་འགྱུར། །འདི་ལྟར་
འདི་ཡི་འཇུག་ཐོགས་སུ། །འཛིན་པའི་རྣམ་པར་གཡེང་བ་སྤངས། །ཞེས་བྱ་བའི་ཕྱིར། འདིར་
ཐེག་ཆེན་གྱི་སྦྱོར་ལམ་གྱི་མཚན་ཉིད་དྲིས་པས། སྟོང་ཉིད་ལ་དོན་སྤྱིའི་ཚུལ་གྱི་སྒོམ་བྱུང་གཙོ་
བོར་གྱུར་པའི་ཐེག་ཆེན་སོ་སྐྱེའི་མངོན་རྟོགས། ཟེར་ན། བྱང་སེམས་ཚོགས་ལམ་པའི་རྒྱུད་ཀྱི་
ཚེགས་ཆེན་ཡུན་རིང་རྫོགས་པའི་སྦྱོར་བ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར།
སྐྱེ་མེད་གསུམ་གང་རུང་ལ་དོན་སྤྱིའི་ཚུལ་གྱིས་སྒོམ་བྱུང་གཙོ་བོར་གྱུར་པའི་ཐེག་ཆེན་སོ་སྐྱེའི་
མངོན་རྟོགས་ཡིན་པའི་ཕྱིར་ཏེ། སོ་སྐྱེ་མངོན་རྟོགས་གང་ཞིགརྣམ་རྫོགས་སྦྱོར་བ་ཡིན་པའི་ཕྱིར།
ཡང་། རང་རྒྱུ་ཐེག་ཆེན་གྱི་ཚོགས་ལམ་རྫོགས་རྗེས་སུ་བྱུང་ཞིང་རང་འབྲས་ཐེག་ཆེན་གྱི་མཐོང་
ལམ་མ་སྐྱེས་གོང་གི་ཐེག་ཆེན་སོ་སྐྱེའི་མངོན་རྟོགས། ཟེར་ན། ཐེག་ཆེན་གྱི་ཚོགས་ལམ་ཆོས་
-375-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། སྔ་མ་དེར་ཐལ། རང་རྒྱུ་ཐེག་ཆེན་ཚོགས་
ལམ་གྱི་འབྲས་བུ་ཡིན་པའི་ཕྱིར། དེར་ཐལ། ཁྱོད་ཀྱི་རྒྱུར་གྱུར་པའི་ཐེག་ཆེན་གྱི་ཚོགས་ལམ་
ཡོད་པའི་ཕྱིར། ཐེག་ཆེན་སོ་སྐྱེ་ལ་སོ་སྐྱེས་ཁྱབ་པ་ལྟར་ན། ཉན་ཐོས་དགྲ་བཅོམ་ཐེག་ཆེན་ལམ་
དུ་ཞུགས་པའི་ཐེག་ཆེན་སྦྱོར་ལམ་པའི་མཁྱེན་པ་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ཕྱིར། འདོད་ན། སོ་སྐྱེའི་མངོན་རྟོགས་སུ་ཐལ། ཐེག་ཆེན་སོ་སྐྱེའི་མངོན་རྟོགས་ཡིན་པའི་
ཕྱིར། འདོད་ན། མ་ཡིན་པར་ཐལ། འཕགས་པའི་མངོན་རྟོགས་ཡིན་པའི་ཕྱིར། གཞན་ཡང་།
ཉན་ཐོས་དགྲ་བཅོམ་ཐེག་ཆེན་ལམ་དུ་ཞུགས་པའི་གང་ཟག་གི་བདག་མེད་མངོན་སུམ་དུ་
རྟོགས་པའི་རྣལ་ འབྱོར་ མངོན་ སུམ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་ན། མ་ཡིན་པར་ཐལ། སྟོང་ཉིད་ལ་དོན་སྤྱིའི་ཡུལ་དུ་བྱེད་པ་མ་ཡིན་པའི་ཕྱིར་ཏེ། རང་
ཡུལ་ལ་དོན་སྤྱིའི་ཡུལ་དུ་བྱེད་པའི་བློ་མ་ཡིན་པའི་ཕྱིར། དེར་ཐལ། རྟོག་པ་མ་ཡིན་པའི་ཕྱིར་ཏེ།
མངོན་སུམ་ཡིན་པའི་ཕྱིར། བྱང་ཆུབ་སེམས་དཔའ་རྣམས་ཀྱི་ངེས་པར་འབྱེད་པའི་སོགས་ལ།
བྱང་སེམས་ཀྱི་སྦྱོར་ལམ་ཆོས་ཅན། བདེན་པ་བཞི་ལ་ཁྱད་པར་གྱི་ཆོས་ཇི་ལྟར་སྲིད་པ་བཞིན་དུ་
དམིགས་ཏེ། ཟེར་ན། དེ་ཆོས་ཅན། ཁྱོད་ཀྱིས་བདེན་བཞིའི་སྟེང་གི་ཁྱད་ཆོས་ཐམས་ཅད་ལ་
དམིགས་པར་ཐལ། དམ་བཅའ་དེའི་ཕྱིར། འདོད་ན། ཁྱོད་ཀྱིས་དེ་ལ་དངོས་སུ་དམིགས་པར་
ཐལ། དམིགས་པ་གང་ཞིགཤུགས་ལ་དམིགས་པའི་ཕྱིར། འདོད་ན། ཁྱོད་ཀྱིས་སྟོང་ཉིད་ལ་
དངོས་སུ་དམིགས་པར་ཐལ། །འདོད་པའི་ཕྱིར། འདོད་ན། མ་དམིགས་པར་ཐལ། དེ་ལ་དོན་
སྤྱིའི་ཚུལ་གྱིས་ཡུལ་དུ་བྱེད་པའི་ཕྱིར། རྩ་བའི་ཕྱི་མ་མ་གྲུབ་ན། དེ་ཆོས་ཅན། ཁྱོད་ཀྱིས་དངོས་
སུ་དམིགས་པའི་བདེན་བཞིའི་ཁྱད་ཆོས་མེད་པར་ཐལ། གཞན་ཡང་། ཐེག་ཆེན་གྱི་སྦྱོར་ལམ་
ཆོས་ཅན། བདེན་པ་བཞི་ལ་ཁྱད་པར་གྱི་ཆོས་ཇི་ལྟར་སྲིད་པ་གཞན་དུ་དམིགས་པ་ཡིན་པར་
ཐལ། ཁྱོད་རྒྱུད་ལྡན་གྱི་གང་ཟག་དེས་དེ་ལ་དམིགས་པ་མིན་པའི་ཕྱིར། མ་གྲུབ་ན། བྱང་
-35-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
སེམས་སྦྱོར་ལམ་པ་ཆོས་ཅན། ཁྱོད་ཀྱི་དེ་ལ་མ་དམིགས་པར་ཐལ། ཁྱོད་ཀྱི་རྒྱུད་ལ་བདེན་
བཞིའི་ཁྱད་ཆོས་འགའ་ཞིག་ལ་ཕྱིན་ཅི་ལོག་ཏུ་སྒྲོ་འདོགས་པའི་སྒྲོ་འདོགས་ཡོད་པའི་ཕྱིར། དེར་
ཐལ། ཁྱོད་ཀྱིས་རྒྱུད་ལ་བདེན་འཛིན་ཡོད་པའི་ཕྱིར། མདོར་བསྡུས་ཏེ་རྣམ་པར་བཀྲོལ་བ་
སོགས་ལ། སློབ་དཔོན་སེང་གེ་བཟང་པོ་ཆོས་ཅན། ཐེག་ཆེན་གྱི་སྦྱོར་ལམ་དེས་བདེན་པ་བཞི་
རྣམ་པ་གཞན་གྱི་དམིགས་ཚུལ་རྒྱས་པར་མ་བརྗོད་དེ། དེས་དེ་ལ་དམིགས་ཚུལ་མདོར་བསྡུས་
པ་ཙམ་ཞིག་བརྗོད་པའི་མཁས་མཆོག་ཡིན་པའི་ཕྱིར། ཟེར་ན། སློབ་དཔོན་སེང་གེ་བཟང་པོ་
ཆོས་ཅན། ཁྱོད་བསྒྲུབ་བྱའི་ཆོས་དེ་ཡིན་པར་ཐལ། ཁྱོད་ཀྱིས་དེ་ལ་དམིགས་ཚུལ་རྒྱས་པར་
བརྗོད་པའི་ཕྱིར། དེར་ཐལ། ཁྱོད་ཉིད་དེས་བདེན་པ་བཞི་ལ་ཁྱད་ཆོས་ཇི་ལྟར་སྲིད་པ་བཞིན་གྱི་
རྣམ་པའི་སྒོ་ནས་དམིགས་པར་བསྟན་པ་གང་ཞིགདེ་ལས་གཞན་པའི་རྣམ་པ་བརྗོད་རྒྱུ་མེད་པའི་
ཕྱིར། གང་གི་ཕྱིར་འདི་ནི། སོགས་ལ། ཤེས་བྱ་ཆོས་ཅན། དྲི་མེད་བཅུ་དྲུག་རྣམ་གཞན་མེད། །
ཅེས་པའི་ལུང་ལ་བརྟེན་ནས། སྐབས་འདིར་བསྟན་པའི་རྣམ་པ་མི་འདྲ་བ་དུ་མ་འགོག་མི་ནུས་
ཏེ༑ ཐེག་དམན་གྱི་ལུང་ལ་བརྟེན་ནས། ཐེག་ཆེན་གྱི་ལུང་སུན་འབྱིན་མི་ནུས་པའི་ཕྱིར། ཟེར་ན།
ཤེས་བྱ་ཆོས་ཅན། མི་རྟག་ལ་སོགས་བཅུ་དྲུག་ལས་གཞན་པའི་ཐེག་ཆེན་སྦྱོར་ལམ་གྱིས་བདེན་
པ་བཞི་ལ་དམིགས་པའི་རྣམ་པ་ཡོད་པར་ཐལ། སྦྱོར་བ་དེ་འཐད་པའི་ཕྱིར། འདོད་ན། མེད་
པར་ཐལ། དེ་ལས་གཞན་པའི་ཐེག་ཆེན་སྦྱོར་ལམ་གྱི་ཁྱད་ཆོས་མེད་པའི་ཕྱིར། དེར་ཐལ། ཐེག་
ཆེན་སྦྱོར་ལམ་གྱི་ཁྱད་ཆོས་ཡིན་ན། མི་རྟག་སོགས་བཅུ་དྲུག་པོ་གང་རུང་ཡིན་དགོས་པའི་ཕྱིར།
རྟགས་འབུད་དོ། །གཞན་ཡང་། ཤེས་བྱ་ཆོས་ཅན། དེ་ལ་བརྟེན་ནས། དེ་སུན་འབྱིན་ནུས་པ་
སྲིད་པར་ཐལ། ཐེག་ཆེན་གྱི་ལུང་ཡང་ཡིན། ཐེག་དམན་གྱི་ཐོབ་པ་ལ་བརྟེན་ནས་བྱུང་བའི་ཤེར་
ཕྱིན་སུན་འབྱིན་ནུས་པའི་གཞི་མཐུན་གསུངས་པའི་ཕྱིར། མ་གྲུབ་ན། དེར་ཐལ། ཉོན་སྒྲིབ་དེ་
དེ་འདྲའི་གཞི་མཐུན་ཡིན་པའི་ཕྱིར། ཉོན་སྒྲིབ་དེ་སྔ་མ་གང་ཞིགཕྱི་མའང་ཡིན་པའི་ཕྱིར། སྔ་མ་
-3q7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེར་ཐལ། ཁྱོད་བསྟན་བྱའི་གཙོ་བོར་བྱས་ནས་བསྟན་པའི་ཐེག་ཆེན་གྱི་ལུང་ཡོད་པའི་ཕྱིར། །
གཞན་ཡང་། དེ་ལ་བརྟེན་ནས་དེ་སུན་འབྱིན་ནུས་པ་ཡོད་པའི་ཕྱིར། དེ་འདྲའི་གཞི་མཐུན་ཡོད་
པའི་ཕྱིར་ཏེ། གང་ཟག་གི་བདག་འཛིན་ཀུན་བཏགས་དེ་དེ་ཡིན་པའི་ཕྱིར། སྔ་མ་ལྟར་བསྒྲུབ་བོ།།
དམིགས་པ་མི་རྟག་ལ་སོགས་པ། །སོགས་ལ། ཐེག་ཆེན་སྦྱོར་ལམ་དྲོད་ཆུང་ངུ་ཆོས་ཅན། ཐེག་
དམན་གྱི་སྦྱོར་ལམ་དྲོད་ཆུང་ངུ་ལས་དམིགས་པའི་སྒོ་ནས་ཁྱད་པར་དུ་འཕགས་ཏེ། མི་རྟག་ལ་
སོགས་བཅུ་དྲུག་ལ་དངོས་སུ་དམིགས་ཤིང་། དེ་ལ་མངོན་ཞེན་འགོག་པའི་རྣམ་པ་ཅན་གྱི་ངེས་
འབྱེད་ཆ་མཐུན་ཡིན་པའི་ཕྱིར། ཟེར་ན། དེ་ཆོས་ཅན། མི་རྟག་ལ་སོགས་བཅུ་དྲུག་ལ་དངོས་སུ་
དམིགས་པར་ཐལ། དེ་ཁྱོད་ནི་དངོས་ཀྱི་དམིགས་པ་ཡིན་པའི་ཕྱིར། འདོད་ན། མི་རྟག་པ་ལ་
དངོས་སུ་དམིགས་པ་མ་ཡིན་པར་ཐལ། བདག་མེད་ལ་དངོས་སུ་དམིགས་པའི་ཕྱིར། རྟགས་
ཁས་བླངས། ཡང་། དེ་ཆོས་ཅན། དགག་པའི་རྣམ་པ་ཅན་ཡིན་པར་ཐལ། མངོན་ཞེན་འགོག་
པའི་རྣམ་པ་ཅན་ཡིན་པའི་ཕྱིར། འདོད་ན། དེ་ཆོས་ཅན། སྒྲུབ་པའི་རྣམ་པ་ཅན་ཡིན་པར་ཐལ།
མི་རྟག་པ་དང་སྡུག་བསྔལ་གྱི་རྣམ་པ་ཅན་ཡིན་པའི་ཕྱིར། དེར་ཐལ། སྡུག་བསྔལ་བདེན་པ་དེ་
མི་རྟག་པར་རྟོགས་པའི་ངེས་འབྱེད་ཆ་མཐུན་ཡིན་པའི་ཕྱིར། ཐེག་པ་གསུམ་ཆར་འཐོབ་པའི་རྒྱུ།
སོགས་ལ། ཐེག་ཆེན་སྦྱོར་ལམ་དྲོད་ཆུང་ངུ་ཆོས་ཅན། ཐེག་དམན་གྱི་དྲོད་ཆུང་ངུ་ལས་རྒྱུའི་སྒོ་
ནས་ཁྱད་པར་འཕགས་ཏེ། རང་འབྲས་ཐེག་པ་གསུམ་གྱི་རྟོགས་རིགས་ཚང་བར་ཐོབ་པའི་ཐེག་
ཆེན་མཐོང་ལམ་གྱི་རྒྱུ་ཡིན་པའི་ཕྱིར། ཟེར་ན། དེ་ཆོས་ཅན། ཁྱོད་ཀྱིས་དེའི་བྱེད་པའི་རྒྱུ་མཚན་
གྱིས་ཁྱོད་དེ་ལས་རྒྱུའི་སྒོ་ནས་ཁྱད་པར་འཕགས་པ་དེ་མ་ཡིན་པར་ཐལ། ཁྱོད་དང་དེ་གཉིས་ཀ་
ཐེག་ཆེན་མཐོང་ལམ་གྱི་དངོས་རྒྱུ་མིན་པ་གང་ཞིག།གཉིས་ཀ་དེའི་རྒྱུད་རྒྱུ་ཡིན་པར་མཚུངས་
པའི་ཕྱིར། འདིར་ཐེག་ཆེན་གྱི་སྦྱོར་ལམ་དེ། ཐེག་ཆེན་གྱི་མཐོང་ལམ་གྱི་དངོས་རྒྱུ་ཡིན་ཟེར་ན།
དེ་ཆོས་ཅན། དེ་མིན་པར་ཐལ། ཁྱོད་ཀྱང་ཡིན། ཐེག་ཆེན་གྱི་མཐོང་ལམ་དངོས་སུ་སྐྱེད་པའང་
-378-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཡིན་པའི་གཞི་མཐུན་ཡོད་པའི་ཕྱིར། དངོས་རྒྱུ་མ་ཡིན་ཟེར་ན། དེ་ཆོས་ཅན། ཁྱོད་དེའི་དངོས་རྒྱུ་
ཡིན་པར་ཐལ། ཐེག་ཆེན་གྱི་མཐོང་ལམ་སྐད་ཅིག་དང་པོ་དེ་ཁྱོད་ཀྱི་དངོས་འབྲས་ཡིན་པའི་ཕྱིར་
ཏེ༑ ཁྱོད་དེ་ལས་དངོས་སུ་སྐྱེས་པའི་ཕྱིར། མ་གྲུབ་ན། ཁྱོད་དེ་ལས་དངོས་སུ་སྐྱེས་པར་ཐལ།
ཁྱོད་དངོས་ཀྱི་ཉེར་ལེན་ཡིན་ན། དེ་ཡིན་དགོས། ཁྱོད་ཉེར་ལེན་ཡོད་པའི་ཕྱིར། འདིར་རྣམ་
བཅད་པ། ཐེག་པ་གསུམ་ཆར་གྱི་རྒྱུའི་ངོ་བོ་ཡིན་པར་ཁོང་དུ་ཆུད་པར་བྱ་སྟེ། ཐེག་ཆེན་མཐོང་
ལམ་གྱི་རྒྱུ་བྱེད་པའི་ཕྱིར། ཞེ་ན། ཤེས་བྱ་ཆོས་ཅན། ཐེག་ཆེན་མཐོང་ལམ་དུ་ཉན་ཐོས་ཀྱི་
རྟོགས་པ་ཡོད་པར་ཐལ། སྔ་མ་ལ་ཁྱབ་འབྲེལ་ཡོད་པའི་ཕྱིར། འདོད་ན། ཐེག་ཆེན་མཐོང་ལམ་
པའི་རྒྱུད་ལ་ཉན་ཐོས་ཀྱི་རྟོགས་པ་ཡོད་པར་ཐལ། འདོད་པའི་ཕྱིར། འདོད་ན། དེའི་རྒྱུད་ལ་
ཉན་ཐོས་ཀྱི་ལམ་ཡོད་པར་ཐལ། ཕལ་ཆེ་བ། རང་འབྲས་ཐེག་པ་གསུམ་ཆར་གྱི་རྟོགས་རིགས་
ཚང་བར་ཐོབ་པའི་ཐེག་ཆེན་མཐོང་ལམ་གྱི་རྒྱུ་བྱེད་ཟེར་ན། དར་ཊིཀ་པ་ལ། འདི་སྐད་བརྗོད་དེ།།
ཤེས་བྱ་ཆོས་ཅན། ཐེག་ཆེན་མཐོང་ལམ་དུ་ཐེག་ཆེན་གྱི་རྟོགས་རིགས་ཚང་བར་ཐལ། ཐེག་ཆེན་
གྱི་སྦྱོར་ལམ་དེ་ཐེག་པ་གསུམ་ཆར་གྱི་རྟོགས་རིགས་ཚང་བར་ཐོབ་པའི་རྒྱུ་ཡིན་པའི་ཕྱིར།
འདོད་ན། ཐེག་ཆེན་མཐོང་ལམ་དུ་ཐེག་དམན་གྱི་རྟོགས་པ་རྫོགས་པར་ཐལ་ལོ། །འཁོར་
གསུམ་གྲུབ་ལ་ཁས་བླངས་སོ། །ད་ནི་འདི་དཔྱད་པར་བྱ་སྟེ། ཐེག་ཆེན་གྱི་མཐོང་ལམ་དུ་ཐེག་པ་
གསུམ་ཆར་གྱི་རྟོགས་རིགས་ཚང་ན། ཐེག་ཆེན་མཐོང་ལམ་པའི་རྒྱུད་ཀྱི་རྟོགས་རིགས་གསུམ་པོ་
འགལ་ལམ་མི་འགལ། འགལ་ན། བྱང་སེམས་མཐོང་ལམ་པའི་རྒྱུད་ལ་རྟོགས་རིགས་གསུམ་
པོ་རིམ་ཅན་དུ་འབྱུང་ངམ་ཅིག་ཅར་དུ་འབྱུང་། དང་པོ་ལྟར་ན། ཐེག་དམན་གྱི་རྟོགས་རིགས་དང་
པོར་སྐྱེའམ། ཐེག་ཆེན་གྱི་རྟོགས་རིགས་དང་པོར་སྐྱེ། དང་པོ་ལྟར་ན། གང་ཟག་གི་བདག་མེད་
མངོན་སུམ་དུ་མཐོང་བའི་ཐེག་ཆེན་གྱི་མཐོང་ལམ་གྱི་འཇུག་ཐོགས་སུ་ཆོས་ཀྱི་བདག་མེད་
མངོན་སུམ་དུ་མཐོང་བའི་དེ་སྐྱེ་དགོས་པར་ཐལ། དམ་བཅའ་དེའི་ཕྱིར། འདོད་ན། ཐེག་ཆེན་གྱི་
མ379-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་ལམ་སྡུག་བསྔལ་ལ་ཆོས་བཟོད་སྐད་ཅིག་དང་པོ་དེས་ཆོས་ཀྱི་བདག་མེད་མངོན་སུམ་དུ་
མ་རྟོགས་པར་ཐལ། འདོད་པའི་ཕྱིར། འདོད་ན། དེ་མཐོང་སྤང་རྟོག་པའི་ས་བོན་སྤོང་བར་བྱེད་
པའི་བར་ཆད་མེད་ལམ་མིན་པར་ཐལ། ཐེག་ཆེན་གྱི་སྦྱོར་ལམ་ཆོས་མཆོག་ཐ་མ་དེ་རང་འབྲས་
ཐེག་པ་གསུམ་ཆར་གྱི་རྟོགས་རིགས་ཚང་བར་ཐོབ་པའི་ཐེག་ཆེན་མཐོང་ལམ་གྱི་དངོས་རྒྱུ་མིན་
པར་ཐལ། དེའི་དངོས་འབྲས་སུ་གྱུར་པའི་ཐེག་ཆེན་མཐོང་ལམ་གྱི་དུས་སུ་ཐེག་ཆེན་གྱི་རྟོགས་
རིགས་མ་ཚང་བའི་ཕྱིར། རྟགས་ཁས་བླངས་ཏེ། ཐེག་ཆེན་གྱི་མཐོང་ལམ་སྡུག་བསྔལ་ལ་ཆོས་
བཟོད་སྐད་ཅིག་དང་པོའི་དུས་སུ་ཐེག་ཆེན་གྱི་རྟོགས་རིགས་སུ་གྱུར་པའི་མཐོང་ལམ་མ་སྐྱེས་
པའི་ཕྱིར། གཉིས་པ་ལྟར་ན། ཆོས་ཀྱི་བདག་མེད་མངོན་སུམ་དུ་རྟོགས་པའི་ཐེག་ཆེན་མཐོང་
ལམ་གྱི་རྗེས་སུ་གང་ཟག་གི་བདག་མེད་གསར་དུ་མཐོང་བའི་ཐེག་ཆེན་གྱི་མཐོང་ལམ་སྐྱེ་དགོས་
པར་ཐལ། དམ་བཅའ་དེ་ཡིན་པའི་ཕྱིར། འདོད་ན། བྱང་སེམས་ཀྱི་མཐོང་ལམ་སྡུག་བསྔལ་ལ་
ཆོས་བཟོད་སྐད་ཅིག་དང་པོའི་དུས་སུ་གང་ཟག་གི་བདག་མེད་མངོན་སུམ་དུ་མ་རྟོགས་པར་
ཐལ། འདོད་ པའི་ ཕྱིར། འདོད་ན། དེ་ཆོས་ཅན། ཁྱོད་ཉོན་སྒྲིབ་ཀུན་བཏགས་ ཀྱི་ས་བོན་
འཇོམས་པར་བྱེད་པའི་བར་ཆད་མེད་ལམ་མིན་པར་ཐལ། ཁྱོད་ཀྱིས་གང་ཟག་གི་བདག་མེད་
མངོན་སུམ་དུ་རྟོགས་པའི་ཕྱིར། གཞན་ཡང་། ཐེག་ཆེན་སྦྱོར་ལམ་ཆོས་མཆོག་ཐ་མ་དེ་ཐེག་པ་
གསུམ་ཆར་གྱི་རྟོགས་རིགས་ཚང་བའི་ཐེག་ཆེན་གྱི་མཐོང་ལམ་གྱི་དངོས་རྒྱུ་མིན་པར་ཐལ། དེའི་
དངོས་འབྲས་ཀྱི་དུས་སུ་ཐེག་དམན་གྱི་རྟོགས་རིགས་མ་ཚང་བའི་ཕྱིར། རྟགས་ཁས་བླངས།
གཞན་ཡང་། སྟོང་ཉིད་མངོན་སུམ་དུ་རྟོགས་པའི་ཐེག་ཆེན་གྱི་མཐོང་ལམ་དེས། གང་ཟག་གི་
བདག་མེད་མངོན་སུམ་དུ་རྟོགས་པའི་ཐེག་ཆེན་མཐོང་ལམ་གྱི་ཉེར་ལེན་བྱེད་པའམ། ཅིག་ཤོས་
དེས་དེའི་དངོས་ཀྱི་ཉེར་ལེན་བྱེད་པ་གང་རུང་དུ་ཐལ། དེ་གཉིས་རིམ་ཅན་དུ་སྐྱེ་བའི་ཕྱིར།
འདོད་ན། དེ་གཉིས་རྫས་ཐ་དད་དུ་ཐལ། འདོད་པའི་ཕྱིར། འདོད་ན། བྱང་སེམས་མཐོང་ལམ་
-380-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
པ་ཆོས་ཅན། ཁྱོད་ཀྱི་རྒྱུད་ལ་རྣམ་པར་ཤེས་པ་རྫས་གཞན་གཉིས་གཉིས་ཅིག་ཆར་དུ་འབྱུང་
བར་ཐལ། དེ་གཉིས་རྫས་ཐ་དད་པ་གང་ཞིག།དེ་གཉིས་ཁྱོད་ཀྱི་རྒྱུད་ལ་ཅིག་ཆར་དུ་འབྱུང་བའི་
ཕྱིར། དེར་ཐལ། ཁྱོད་ཀྱི་རྒྱུད་ལ་དེ་གསུམ་ཚང་བའི་ཕྱིར། གཞན་ཡང་། དེ་གཉིས་ཆོས་ཅན།
རྫས་ གཞན་མིན་པར་ཐལ། ལྷན་ཅིག་དམིགས་ངེས་ཡིན་པའི་ཕྱིར། མ་གྲུབ་ན། སྟོང་ཉིད་
མངོན་སུམ་དུ་རྟོགས་པའི་བྱང་སེམས་ཀྱི་མཐོང་ལམ་ཆོས་ཅན། ཁྱོད་དང་གང་ཟག་གི་བདག་
མེད་མངོན་སུམ་དུ་རྟོགས་པའི་མཐོང་ལམ་གཉིས་ལྷན་ཅིག་དམིགས་ངེས་ཡིན་པར་ཐལ། ཁྱོད་
དང་དེ་གཉིས་ཕན་ཚུན་ཐ་དད་ཁྱོད་དམིགས་བྱེད་ཀྱི་ཚད་མ་ཡིན་ན། དེ་དམིགས་བྱེད་ཀྱི་ཚད་
མའི་རྫས་སུ་སྐྱེ་དགོས། དེ་དམིགས་བྱེད་ཀྱི་དེ་ཡིན་ནའང་ཁྱོད་དམིགས་བྱེད་ཀྱི་དེར་སྐྱེ་དགོས་
པའི་ཕྱིར། གཉིས་པ་ཅིག་ཆར་དུ་སྐྱེ་བ་ལྟར་ན། སྟོང་ཉིད་མངོན་སུམ་དུ་རྟོགས་པའི་ཐེག་ཆེན་གྱི་
མཐོང་ལམ་དང་། གང་ཟག་གི་བདག་མེད་མངོན་སུམ་དུ་རྟོགས་པའི་མཐོང་ལམ་གཉིས་ཅིག་
ཆར་སྐྱེད་པར་ཐལ། དམ་བཅའ་དེ་ཡིན་པའི་ཕྱིར། འདོད་ན། ཀུན་རྫོ་བ་དངོས་ཡུལ་དུ་བྱེད་པའི་
ཐེག་ཆེན་གྱི་མཐོང་ལམ་དང་། དོན་དམ་དངོས་ཡུལ་དུ་བྱེད་པའི་ཐེག་ཆེན་གྱི་མཐོང་ལམ་གཉིས་
ཅིག་ཆར་དུ་སྐྱེ་བར་ཐལ། འདོད་པའི་ཕྱིར། འཁོར་གསུམ་གྲུབ་ལ་ཁས་བླངས་སོ། ། རྣམ་
བཅད་ཀྱི་རྗེས་འབྲང་ལ་ལ་ན་རེ། རྟོགས་རིགས་གསུམ་པོ་མི་འགལ་ལོ་ཞེ་ན། ཤེས་བྱ་ཆོས་
ཅན། ཉན་ཐོས་ཀྱི་རྟོགས་རིགས་ཀྱང་ཡིན། སྟོང་ཉིད་མངོན་སུམ་དུ་རྟོགས་པའི་རྟོགས་རིགས་
སུ་གྱུར་པའི་ཐེག་ཆེན་གྱི་མཐོང་ལམ་ཡང་ཡིན་པའི་གཞི་མཐུན་གྱི་ཐེག་ཆེན་གྱི་མཐོང་ལམ་གྲུབ་
པར་ཐལ། དམ་བཅའ་དེ་ཡིན་པའི་ཕྱིར། འདོད་ན། དེ་འདྲའི་གཞི་མཐུན་གྱི་ཐེག་ཆེན་གྱི་མཐོང་
ལམ་ཆོས་ཅན། ཁྱོད་ཀྱི་རིགས་རྒྱུན་གོམས་པར་བྱེད་པའི་ཐེག་ཆེན་གྱི་སྒོམ་ལམ་ཡོད་པར་ཐལ།
ཁྱོད་སྟོང་ཉིད་མངོན་སུམ་དུ་རྟོགས་པའི་རྟོགས་རིགས་སུ་གྱུར་པའི་ཐེག་ཆེན་གྱི་མཐོང་ལམ་ཡིན་
པའི་ཕྱིར། འདོད་ན། ཤེས་བྱ་ཆོས་ཅན། ཉན་ཐོས་ཀྱི་རྟོགས་རིགས་མངོན་སུམ་དུ་མཐོང་ཟིན་
-381-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུན་ལྡན་དུ་བསྒོམ་པར་བྱེད་པའི་ཐེག་ཆེན་གྱི་སྒོམ་ལམ་ཡོད་པར་ཐལ། འདོད་པའི་ཕྱིར།
འདོད་ན། དེ་མེད་པར་ཐལ། ཉན་ཐོས་ཀྱི་ལམ་ནི། བྱང་ཆུབ་སེམས་དཔའ་གཞན་དོན་ཤེས་
པར་བྱ་བ་ཡིན་གྱི་མངོན་དུ་བྱ་བ་ནི་མིན་པའི་ཕྱིར། གཞན་ཡང་། ཐེག་གསུམ་གྱི་རྟོགས་རིགས་
འགལ་བར་ཐལ། ཉན་ཐོས་དང་རང་རྒྱལ་གྱི་རྟོགས་རིགས་ཡིན། ཤེས་སྒྲིབ་ཀྱི་གཉེན་པོ་མ་
ཡིན་དགོས་བྱང་སེམས་ཀྱི་དེ་ཡིན་ན། དེའི་གཉེན་པོ་མ་ཡིན་མི་དགོས་པའི་ཕྱིར། སྔ་མ་དེར་
ཐལ། འཛིན་པ་མི་སྤོང་ཕྱིར་དང་ནི། །ཞེས་པའི་གཞུང་དེས་རང་རྒྱལ་གྱི་རྟོགས་རིགས་དེ་ཤེས་
སྒྲིབ་ཀྱི་གཉེན་པོ་མིན་པར་བསྟན་པའི་ཕྱིར། རྟགས་ཐམས་ཅད་རྣམ་བཅད་ཀྱིས་གྲུབ་བོ། །
དམིགས་པ་མི་རྟག་ལ་སོགས་པ། །བདེན་པའི་རྟེན་ཅན། ཞེས་པར། རྣམ་བཅད་པ་ལྟར་ན།
དྲོད་འབྲིང་ནས་ཆོས་མཆོག་ཆེན་པོའི་བར་གྱི་དམིགས་རྣམ་སྟོན་པའི་རྒྱན་གཞུང་ཆོས་ཅན།
ཆོས་ཅན་བདེན་བཞི་དངོས་སུ་མ་བརྗོད་ཀྱང་མི་རྟོགས་པའི་སྐྱོན་མེད་དེ། ཆོས་དམིགས་རྣམ་
དངོས་སུ་བརྗོད་པས། ཆོས་ཅན་བདེན་བཞི་ཤུགས་ལ་རྟོགས་པའི་ཕྱིར། ཞེ་ན། དེ་ལྟ་བུའི་རྒྱན་
གཞུང་ཆོས་ཅན། ཁྱོད་ཀྱི་ཆོས་དམིགས་རྣམ་དང་། ཆོས་ཅན་བདེན་བཞི་གཉིས་ལ་དངོས་སུ་
བརྗོད་མ་བརྗོད་ཀྱི་ཁྱད་པར་མེད་པར་ཐལ། ཁྱེད་ཀྱིས་གཉིས་ཀ་ཚིག་ཟིན་ལ་མ་བརྗོད་པར་
མཚུངས། དོན་ཐོབ་ལ་བརྗོད་པར་མཚུངས་པའི་ཕྱིར། རྟགས་ཕྱི་མ་ཁས་བླངས། སྔ་མ་དེར་
ཐལ། བདེན་བཞི་ཚིག་ཟིན་ལ་དངོས་སུ་མ་བརྗོད་པ་གང་ཞིག།དམིགས་རྣམ་ཚིག་ཟིན་ལ་མ་
བརྗོད་པའི་ཕྱིར། སྔ་མ་ཁས་བླངས། ཕྱི་མ་དེར་ཐལ། ཁྱོད་ཀྱི་ཚིག་ཟིན་ལ་དམིགས་པ་དང་རྣམ་
པ་ཞེས་པ་མེད་པའི་ཕྱིར། གཞན་ཡང་། དེ་ལྟ་བུའི་རྒྱན་གཞུང་དེ་ཆོས་ཅན། ཁྱོད་ཀྱིས་ཆོས་ཅན་
བདེན་བཞི་དངོས་སུ་མ་བརྗོད་པར་ཐལ། རྩ་རྟགས་དེ་ཕྱིར། འདོད་ན། ཤེས་བྱ་ཆོས་ཅན། རྩེ་
མོ་ཆུང་ངུའི་དམིགས་རྣམ་སྟོན་པའི་རྒྱན་གཞུང་དེས་བདེན་བཞི་དངོས་སུ་མ་བརྗོད་པར་ཐལ།
འདོད་པའི་ཕྱིར། འདོད་ན། དེ་བསྟན་པར་ཐལ། གཟུགས་སོགས་མི་གནས་དེ་དག་ནི། །ཞེས་
-382-



གྲགས་ཆེན་བཅོ་བརྒྱུད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
སོགས་རྐང་པ་གསུམ་གྱིས་བདེན་བཞི་སོ་སོར་མ་ཕྱེ་བའི་དམིགས་རྣམ་དང་། དེ་མི་རྟག་སོགས།
པར་མི་གནས་ཤེས་པས་བདེན་བཞི་སོ་སོར་ཕྱེ་བའི་དམིགས་རྣམ་དེ་བསྟན་པའི་ཕྱིར་རོ། །ཆོས་
བརྗོད་པའི་སྒྲ་དང་ཆོས་ཅན་བརྗོད་པའི་ཁྱད་པར་དྲིས་པས། དར་ཊིཀ་པ་ན་རེ། རྣམ་འགྲེལ་
ལས། དེ་ སྤྱི་ ཡན་ལག་ཏུ་ བྱ་སྟེ། །ཞེས་བཤད་པས། བུམ་པའི་གཟུགས་ཞེས་བརྗོད་པ་ན།
གཟུགས་ཁྱད་གཞི་བུམ་པ་ཁྱད་ཆོས་ཡིན་པས། བུམ་པ་བརྗོད་པའི་སྒྲ་དེ་ཆོས་བརྗོད་པའི་སྒྲ་
དང༌། གཟུགས་བརྗོད་པའི་སྒྲ་དེ་ཆོས་ཅན་བརྗོད་པའི་སྒྲའོ། །ཞེས་ཟེར། འདི་ལ་ཁས་བླངས་
ནང་འགལ་བ་དང་། རིགས་པ་དང་འགལ་བ་གཉིས། དང་པོ་ནི། ཤེས་བྱ་ཆོས་ཅན། བདེན་
བཞིའི་སྟེང་གི་མི་རྟག་སོགས་བཅུ་དྲུག་ཅེས་བརྗོད་པའི་ཚེ་ན་བཅུ་དྲུག་པོ་ཁྱད་གཞི་དང་བདེན་
བཞི་ཁྱད་ཆོས་སུ་ཐལ། ཤེས་བྱ་དང་གཅིག་གང་ཞིག། བུམ་པའི་གཟུགས་ཞེས་བརྗོད་པའི་ཚེ་ན་
སོགས་པ་བཤད་པའི་ཕྱིར། འདོད་ན། བཅུ་དྲུག་བརྗོད་པའི་སྒྲ་དེ་ཆོས་ཅན་བརྗོད་པའི་སྒྲ་དང་།
བདེན་བཞི་བརྗོད་པའི་སྒྲ་དེ་ཆོས་བརྗོད་པའི་སྒྲར་ཐལ། འདོད་པའི་ཕྱིར། གསུམ་པོར། ཁོ་ན་
རེ༑ སྐྱོན་མེད་དེ། སྡུག་བདེན་མི་རྟག་པ་ཞེས་བརྗོད་པའི་ཚེ་ན། སྡུག་བདེན་ཁྱད་ཆོས་དང་དེ་
བརྗོད་པ་ཆོས་བརྗོད་པའི་སྒྲ་ཡིན་ཀྱང་། སྡུག་བདེན་མི་རྟག་བ་ཞེས་བརྗོད་པའི་ཚེ་ན། སྡུག་
བདེན་ཁྱད་གཞི་དང་། དེ་བརྗོད་པ་ཆོས་ཅན་བརྗོད་པའི་སྒྲ་ཡིན་པའི་ཕྱིར་ཞེ་ན། འདོད་ན།
དམིགས་པ་མི་རྟག་ལ་སོགས་པ། །བདེན་པའི་རྟེན་ཅན། ཞེས་པའི་གཞུང་དེས། བདེན་བཞི་
ཁྱད་ཆོས་དང་། དེ་བརྗོད་པ་ཆོས་བརྗོད་ཀྱི་སྒྲར་བསྟན་པར་ཐལ། གཞུང་དེས་བདེན་བཞི་དང་།
མི་རྟག་སོགས་དྲུག་པའི་སྒྲས་ཁྱད་གཞི་ཁྱད་ཆོས་སུ་བསྟན་པའི་ཕྱིར། གཞན་ཡང་། དེ་ནི་རྣམ་
པ་ཞེས་པའི་གཞུང་དེས་རྣམ་པ་ཁྱད་གཞི་དང་། བདེན་བཞི་ཁྱད་ཆོས་སུ་བསྟན་པར་ཐལ། ཤེས་
བྱ་དང་གཅིག་གང་ཞིག །དམ་བཅའ་དེ་ཡིན་པའི་ཕྱིར། གསུམ་པོར། གཉིས་པ་ནི། ཤེས་བྱ་
ཆོས་ཅན། གཟུགས་ཀྱི་མི་རྟག་པ་ཞེས་བརྗོད་པའི་ཚེ་ན། མི་རྟག་པ་གཟུགས་ཀྱི་ཁྱད་གཞིར་གོ་
383-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་དང་། གཟུགས་མི་རྟག་པ་ཞེས་བརྗོད་པའི་ཚེ་ན། གཟུགས་མི་རྟག་པའི་ཁྱད་ཆོས་སུ་གོ་བ་
མིན་པར་ཐལ། དེ་ལས་བཟློག་སྟེ་ཡིན་པའི་ཕྱིར། མ་གྲུབ་ན། སྔ་མ་དེར་ཐལ། གཟུགས་མི་
རྟག་པ་ཞེས་བརྗོད་པའི་ཚེ་ན། མི་རྟག་པ་གཟུགས་ཀྱི་ཁྱད་ཆོས་སུ་གོ་བར་ཐལ། དེའི་ཚེ་ན་མི་
རྟག་པ་ཁྱད་ཆོས་དང་། གཟུགས་ཁྱད་གཞིར་གོ་བར་བྱེད་པའི་ཕྱིར། རྟགས་ཁས་བླངས། ཕྱི་མ་
མ་གྲུབ་ན། ཁས་བླངས་ཤིང་། གཟུགས་ཀྱི་མི་རྟག་པ་ཞེས་བརྗོད་པ་ན། དེ་དེའི་ཁྱད་ཆོས་སུ་མི་
གོ་བར་ཐལ། དེའི་ཚེ་ན་མི་རྟག་པ་ཁྱད་གཞི་དང་གཟུགས་ཁྱད་ཆོས་སུ་གོ་བའི་ཕྱིར། རྟགས་
ཁས་བླངས། རྩ་བར་འདོད་ན། བདེན་པའི་རྟེན་ཅན་ཞེས་པ་དང་། དེ་མི་རྟག་སོགས་པར་མི་
གནས། ཞེས་པ་གཉིས། སྔ་མས་མི་རྟག་པ་སྡུག་བདེན་གྱི་ཁྱད་ཆོས་སུ་གོ་བ་དང་། ཕྱི་མས་རྟག་
པ་སྡུག་བདེན་གྱི་ཁྱད་ཆོས་སུ་མ་གོ་བའི་ཁྱད་པར་མི་འཐད་པར་ཐལ་ལོ། །གཞན་ཡང་། རྣམ་
འགྲེལ་གྱི་གཞུང་དེས་བུམ་པ་ཁྱད་ཆོས་སུ་བསྟན་པ་མིན་པར་ཐལ། རྣམ་འགྲེལ་ལས། དེ་སྤྱི་
ཡན་ལག་ཏུ་བྱས་ཏེ། །ཞེས་གསུངས་ཀྱི། སྤྱི་དེ་དང་ཡན་ལག་ཏུ་བྱས་ཏེ། ཞེས་མ་གསུངས་པའི་
ཕྱིར། དར་ཊིཀ་པ་ན་རེ། འདིར་བདེན་པ་ཞེས་པའི་ཚིག་དངོས་སུ་ཡོད་མེད་ལ་རྩོད་པ་ཡིན་ཞེས་
ཟེར་བ་ནི་མི་འཐད་དོ། །ཤེས་བྱ་ཆོས་ཅན། སཾ སྐྲ་ཏའི་སྐད་ལ། དྲོད་ཆུང་ངུའི་དམིགས་རྣམ་
ལའང་རྩོད་པ་མི་འབྱུང་བར་ཐལ། དེའི་སྐད་དུ། དྲོད་ཆུང་ངུའི་དམིགས་རྣམ་ལ་བདེན་པ་ཞེས་
པའི་ཚིག་དངོས་སུ་མེད་པའི་ཕྱིར། ཡང་དར་ཊིཀ་པ་ན་རེ། གཞི་གཅིག་ལ་ལྟོས་པའི་ཆོས་བརྗོད་
པའི་སྒྲ་དང་ཆོས་ཅན་བརྗོད་པའི་སྒྲ་གཉིས། བརྗོད་བྱ་ལ་ཁྱད་པར་མེད་ཅེས་ཟེར། ཤེས་བྱ་ཆོས་
ཅན། སྒྲ་དེ་གཉིས་དེ་ལ་འཇུག་པ་མིན་པར་ཐལ། སྒྲ་དེ་གཉིས་བརྗོད་བྱའི་དོན་ལ་ཁྱད་པར་
མེད་པའི་ཕྱིར། གཞན་ཡང་དེ་གཉིས་ཀྱི་བརྗོད་བྱའི་དོན་ལ་ཁྱད་པར་ཡོད་པར་ཐལ། བུམ་པའི་
གཟུགས་ཞེས་བརྗོད་པ་ན། བུམ་པ་བརྗོད་པའི་སྒྲ་དང་། གཟུགས་བརྗོད་པའི་སྒྲ་གཉིས་ཀྱི་
བརྗོད་བྱ་ལ་ཁྱད་པར་ཡོད་པའི་ཕྱིར། གསུམ་ཡོད་པར། གཞན་ཡང་། དེ་གཉིས་ལ་ཁྱད་པར་
-384-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤. ༧
ཡོད་པར་ཐལ། བུམ་པ་མི་རྟག་ཅེས་བརྗོད་པ་དང་། བུམ་པའི་མི་རྟག་ཅེས་བརྗོད་པ་ན། བུམ་པ་
ཞེས་བརྗོད་པ་དང་། བུམ་པའི་ཞེས་པའི་སྒྲ་གཉིས་ཀྱི་བརྗོད་བྱ་ལ་ཁྱད་པར་ཡོད་པའི་ཕྱིར།
ཁྱབ་པ་གྲུབ་ལ་ཁས་བླངས། མ་གྲུབ་ན། བུམ་པ་ཆོས་ཅན། ཁྱོད་ཅེས་བརྗོད་པ་དང་། ཁྱོད་ཀྱི་
ཞེས་བརྗོད་པའི་སྒྲ་གཉིས་ཀྱི་བརྗོད་བྱ་ལ་ཁྱད་པར་ཡོད་པར་ཐལ། ཁྱོད་ཅེས་པའི་སྒྲས་བུམ་པ་
ཁོ་ན་བརྗོད། ཁྱོད་ཀྱི་ཞེས་པའི་སྒྲས་བུམ་པ་ཁོ་ན་མ་བརྗོད་པའི་ཕྱིར། ཕྱི་མ་དེར་ཐལ། ཁྱོད་ཀྱི་
ཞེས་པའི་བུམ་པའི་ཁྱད་ཆོས་ཁོང་ན་གནས་པ་གཞན་ཞིག་བརྗོད་པའི་ཕྱིར། ཁྱོད་བུམ་པ་ལ་
ལྟོས་ཏེ་དྲུག་པ་འབྲེལ་བའི་སྒྲ་ཡིན་པའི་ཕྱིར། དེ་ལ་ཁོ་ན་རེ། བུམ་པ་ཞེས་པ་དང་། བུམ་པའི་
ཞེས་པའི་སྒྲ་གཉིས་ཀ་ལ་བརྗོད་བྱ་ལ་ཁྱད་པར་མེད་དེ། བུམ་པ་བརྗོད་པར་མཚུངས་པའི་ཕྱིར།
བརྗོད་ཚུལ་ལ་ཁྱད་པར་ཡོད་དེ། བུམ་པ་མི་རྟག་པ་ཞེས་བརྗོད་པ་ན་བུམ་པ་ཆོས་ཅན་དུ་གོ་བར་
བྱེད། བུམ་པའི་མི་རྟག་པ་ཞེས་བརྗོད་པ་ན་བུམ་པ་ཆོས་སུ་གོ་བར་བྱེད་པའི་ཕྱིར། ཞེས་ཟེར་རོ།།
འོ་ན། ཤེས་བྱ་ཆོས་ཅན། གཟུགས་སོགས་འདུ་འགོད་གནས་བྲལ་སོགས། །གཟུགས་སོགས་
མི་གནས་སོགས་དང་། །གཟུགས་སོགས་ངོ་བོ་ཉིད་མེད་ཉིད། །ཞེས་སོགས་ཀྱི་གཟུགས་སོགས་
ཁྱད་གཞི་དང་། འདུ་འགོད་དང་བྲལ་བ་སོགས་ཁྱད་ཆོས་སུ་དངོས་སུ་བསྟན་པར་ཐལ། ཤེས་བྱ་
དང་གཅིག་གང་ཞིགབུམ་པ་མི་རྟག་པ་ཞེས་པས་བུམ་པ་ཁྱད་གཞི་དང་། མི་རྟག་པ་ཁྱད་ཆོས་སུ་
གོ་བར་བྱེད་པའི་ཕྱིར། འདོད་ན། ཤེས་བྱ་ཆོས་ཅན། དམིགས་རྣམ་ལྷན་ཅིག་མ་རྣམས་ཀྱི་ཆོས་
དངོས་སུ་བསྟན་པར་ཐལ། འདོད་པའི་ཕྱིར། འདོད་ན། ཁས་བླངས་ནང་འགལ་ལོ། ཁྱེད་ལྟར་
ན༑ རྩོད་པ་འདི་དམིགས་རྣམ་ཕྱི་མ་ཕྱི་མ་སྟོན་པའི་གཞུང་ལ་མི་འབྱུང་བར་དམིགས་རྣམ་དང་པོ་
སྟོན་པའི་གཞུང་ཁོ་ན་ལ་འབྱུང་རིགས་པར་ཐལ། ཕྱི་མ་རྣམས་སུ་བདེན་པ་ཆོས་ཅན་དུ་བརྗོད་
པར་ཆོས་དངོས་སུ་བརྗོད་པའི་ཕྱིར། གཞན་ཡང་། ཤིང་ཞེས་པ་དང་། ཤིང་གི་ཞེས་པའི་སྒྲ་
གཉིས་བརྗོད་བྱ་ལ་ཁྱད་པར་མི་འདོད་པ་ནི། སྒྲའི་རྣམ་དབྱེ་བརྒྱད་ཀྱི་རྣམ་གཞག་ཤེས་པ་ལྟ་
-385-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞོག །རྣ་བའི་ལམ་དུ་གྲགས་པར་ཡང་མྱུར་པའི་འབྲས་བུའི་རྟགས་ཡང་དག་པ་ཡིན་པས། སྒྲའི་
རྣམ་དབྱེ་མི་ཤེས་པར། ཆོས་བརྗོད་དང་། ཆོས་ཅན་གྱི་རྣམ་དབྱེ་གཞན་ལ་མ་གྲགས་པ་དག་
བྱེད་པ་ནི་བཞད་གད་ཀྱི་གནས་སོ། །ཕྲག་དོགས་དབང་གིས་གཞན་གཞུང་མ་འཛིན་ཅིང་། ཁས་
བླངས་འགལ་འདུའི་གཅོང་རོང་གཏིང་ཟབ་པར། །རང་བཟོའི་དམ་བཅས་རང་ཉིད་བརླག་ཁས་
པའི། །བཤེས་གཉེན་རྣམས་ཀྱིས་ད་དུང་བག་ཡོད་མཛོད། །འདི་མཐོང་ཚེན་ཁོང་ཁྲོས་རྒྱུད་
བསྲེགས་པའི། །བཤེས་གཉེན་འགའ་ཞིག་བདག་ལའང་བཤེ་ སྲིད་ པར། །རང་གི་བློ་ནུས་
དཔོག་པའི་དགག་སྒྲུབ་ཙམ། །ཡིན་གྱི་ཆགས་སྡང་སོགས་ལ་ཡིན་རེ་སྐན། །གཞི་དང་དེ་ཡི་
གཉེན་པོ་ཡིས། །སོགས་ལ། སྤྱིའི་དོན་ལ་དཔྱད་པ་དང་། གཞུང་དོན་ལ་དཔྱད་པ་གཉིས། དང་
པོ་ནི། རྣམ་སྤྱད་ཀྱི་དགོངས་པ་ལ། འདིར་བསྟན་རྟོག་པ་ཡིན་ན་སྒྲ་དོན་འདྲེས་འཛིན་གྱི་རྟོག་པ་
ཡིན་པས་ཁྱབ་ཟེར། དག་པ་སར་གནས་ཀྱི་བྱང་སེམས་ཀྱི་སྒོམ་སྤང་རྟོགས་པ་ཆོས་ཅན། དེར་
ཐལ། དེའི་ཕྱིར། འདོད་ན། ཤེས་བྱ་ཆོས་ཅན། དག་པ་ སར་དེ་ཡོད་པར་ཐལ། འོ་ན་འདིར།
འདོད་ན། མེད་པར་ཐལ། དེར་རྣམ་པར་མི་རྟོག་པའི་ཡེ་ཤེས་ལ་དབང་སྒྱུར་ཐོབ་པས་དེ་གནས་
གྱུར་པའི་ཕྱིར། ཐམས་ཅད་རྣམ་སྤྱད་ཀྱི་མཐུན་སྣང་དུ་གྲུབ་བོ། །རྩ་བར་མ་གྲུབ་ན། དེ་དེར་
ཐལ། དེ་ཡོད་པའི་ཕྱིར། ཡང་། སྐབས་འདིར་བསྟན་གྱི་རྟོག་པ་ཡིན་ན། སྒྲུབ་རྟོག་ཡིན་དགོས་
ཟེར་ན། རྣམ་བྱང་གཟུང་རྟོག་གི་ནང་ཚན་དུ་གྱུར་པའི་སྟོང་ཉིད་ལ་གཟུང་བྱར་ཞེན་པའི་བློ་ཆོས་
ཅན། དེར་ ཐལ། དེའི་ ཕྱིར། འདོད་ ན། མིན་ པར་ ཐལ། དགག་ རྟོག་ ཡིན་ པའི་ ཕྱིར་ ཏེ།
དམིགས་ཡུལ་དགག་པ་ལ་དངོས་སུ་དམིགས་པའི་རྟོག་པ་ཡིན་པའི་ཕྱིར། རྩ་བར་མ་གྲུབ་ན།
དེ་ དེར་ ཐལ། རྣམ་བྱང་གཟུང་རྟོག་དགུ་ཡོད་པའི་ཕྱིར། གཞན་ཡང་། ཉན་ཐོས་ཀྱི་ཆོས་ལ་
དམིགས་ནས་བཟློག་ བྱ་ཞེན་པའི་ བློ་ཆོས་ཅན། དེར་ཐལ། དེའི་ཕྱིར། འདོད་ན། མིན་པར་
ཐལ། དགག་པའི་རྣམ་པ་ཅན་གྱི་རྟོག་པ་ཡིན་པའི་ཕྱིར། རྩ་རྟགས་དེར་ཐལ། སྐབས་ལྔ་པར་
-386-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
དངོས་སུ་བསྟན་པའི་རྟོག་པ་གང་ཞིག། སྐབས་ལྔ་པར་བསྟན་པ་རྣམས་འདིར་འདུས་པའི་ཕྱིར།
དེ་བཞིན་དུ་ཀུན་ནས་ཉོན་མོངས་གཟུང་རྟོག་གི་ནང་ཚན་དུ་གྱུར་པའི་འཕགས་པའི་ལམ་ལ་མི་
གནས་པ་དང་། བླང་དོར་མི་ཤེས་པ་དང་། ཆད་པར་ལྟ་བའི་འཛིན་སྟངས་ཅན་གྱི་རྟོག་པ་ཆོས་
ཅན། དེར་ཐལ། དེའི་ ཕྱིར། འདོད་ན། མིན་པར་ཐལ། རང་ཡུལ་མེད་དགག་ ལ་ དངོས་སུ་
དམིགས་པའི་རྟོག་པ་ཡིན་པའི་ཕྱིར། ཡང་འདིར་བསྟན་སྤང་བྱ་རྟོག་པ་ལ་ཤེས་སྒྲིབ་ཀྱིས་ཁྱབ་
ན༔ འདིར་གཞན་གྱི་བདག་རང་དབང་ཅན་དུ་འཛིན་པའི་རྟོག་པ་ཆོས་ཅན། དེར་ཐལ། དེའི་
ཕྱིར། འདོད་ན། མིན་པར་ཐལ། ཉོན་སྒྲིབ་ཡིན་པའི་ཕྱིར་ཏེ། གང་ཟག་གི་བདག་འཛིན་ཡིན་
པའི་ཕྱིར་ཏེ། ཆོས་ཅན་དང་གཅིག་ཡིན་པའི་ཕྱིར། རྩ་བར་མ་གྲུབ་ན། དེ་དེར་ཐལ། འདིར་
གཞན་རྫས་འཛིན་རྟོག་པ་དགུ་གཞི་གྲུབ་པའི་ཕྱིར། ཡུལ་གཟུང་བ་ལ་དམིགས་ནས་གཟུང་བར་
བདེན་པར་ཞེན་པའི་ བློ་དེ། གཟུང་རྟོག་གི་མཚན་ཉིད། དེ་བཞིན་དུ། ཡུལ་འཛིན་རྟོག་ལ་
དམིགས་ནས་འཛིན་པར་ཞེན་པའི་བློ་དེ། རྫས་འཛིན་རྟོག་པའི་མཚན་ཉིད་ཡིན་པ་ལྟར་རྣམ་
སྤྱད་ལས་གསུངས་པས་དེ་ལྟར་ཁས་ལེན་ན། ལྡོག་པ་གཟུང་རྟོག་ཆོས་ཅན། མཚན་ཉིད་དེར་
ཐལ། གཟུང་རྟོག་ཡིན་པའི་ཕྱིར་ཏེ། ལྡོག་པ་གཟུང་རྟོག་ཡིན་པའི་ཕྱིར། རྩ་བར་འདོད་ན། མིན་
པར་ཐལ། ཡུལ་གཟུང་བ་ལ་དམིགས་ནས་བཟློག་བྱར་ཞེན་པའི་བློ་ཡིན་པའི་ཕྱིར། དེ་བཞིན་དུ་
རྣམ་པར་དག་པའི་ཆོས་བསྐྱེད་པ་ལ་དམིགས་ནས་བཟུང་བར་ཞེན་པའི་བློ་ཆོས་ཅན། ཀུན་ནས་
ཉོན་མོངས་ཀྱི་ཆོས་ལ་དམིགས་ནས་གཟུང་བར་ཞེན་པའི་བློ་ཡིན་པར་ཐལ། ཀུན་ནས་ཉོན་
མོངས་གཟུང་རྟོག་ཡིན་པའི་ཕྱིར། ཁྱབ་པ་རྣམ་སྤྱད་པ། འདོད་ན། མིན་པར་ཐལ། ཀུན་ནས་
ཉོན་མོངས་ཀྱི་ཆོས་ལ་མ་དམིགས་པའི་ཕྱིར་ཏེ། རྣམ་བྱང་གི་ཆོས་ལ་དངོས་སུ་དམིགས་པའི་
རྟོག་པ་ཡིན་པའི་ཕྱིར་ཏེ། ཆོས་ཅན་དང་གཅིག་ཡིན་པའི་ཕྱིར། རྩ་བར་མ་གྲུབ་ན། དེ་དེར་ཐལ།
ཀུན་ནས་ཉོན་མོངས་གཟུང་རྟོག་དགུ་ཡོད་པའི་ཕྱིར། གཞན་ཡང་། རྟེན་འབྲེལ་ཡན་ལག་བཅུ་
-387-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ལ་དམིགས་པའི་རྣམ་བྱང་གི་གཟུང་རྟོག་ཆོས་ཅན། རྣམ་བྱང་གི་ཆོས་ལ་དམིགས་ནས་
གཟུང་བར་ཞེན་པའི་བློར་ཐལ། རྣམ་བྱང་གཟུང་རྟོག་ཡིན་པའི་ཕྱིར། དེ་དེར་ཐལ། རྣམ་བྱང་
གཟུང་རྟོག་དགུ་གཞི་གྲུབ་པའི་ཕྱིར། འདོད་ན། མིན་པར་ཐལ། ཀུན་ནས་ཉོན་མོངས་ཀྱི་ཆོས་
ལ་དམིགས་པའི་རྟོག་པ་ཡིན་པའི་ཕྱིར། ཅི་སྟེ། རྟེན་འབྲེལ་ལུགས་ལྡོག་ལ་དམིགས་པ་ཡིན་གྱི།
ལུགས་འབྱུང་ལ་དམིགས་པ་མིན་ནོ། ། ཞེ་ན། རྟེན་འབྲེལ་ལུགས་བཟློག་ལ་དངོས་སུ་དམིགས་
ན༑ རྟེན་འབྲེལ་ལ་མ་དམིགས་པ་བུད། ཅེས་བྱའོ། །རྫ་ས་འཛིན་རྟོག་པ་དགུ་དང་
། བཏགས་
འཛིན་རྟོག་པ་དགུ་ཆོས་ཅན། ཡུལ་འཛིན་པ་ལ་དམིགས་ནས་འཛིན་པར་ཞེན་པའི་བློར་ཐལ།
འཛིན་རྟོག་ཡིན་པར་ཐལ། འདོད་ན། དེ་ཆོས་ཅན། ཁྱོད་གང་རུང་གི་འཛིན་སྟངས་ཀྱི་གཟུང་བྱ་
ཡིན་ན། འཛིན་པ་ཡིན་དགོས་པར་ཐལ། འདོད་པའི་ཕྱིར། འདོད་ན། བདག་རང་དབང་ཅན་དུ་
ལྟ་ བའི་བདག་ཆོས་ཅན། དེར་ཐལ། དེའི་ཕྱིར། རྟགས་དེ་དེར་ཐལ། དེའི་འཛིན་སྟངས་ཀྱི་
གཟུང་བྱ་ དགུ་ གཞི་གྲུབ་ པའི་ ཕྱིར། རྟགས་རྣམ་ སྤྱད་པས་སོ། །གཞན་ཡང་། ཕུང་པོ་དང༌།
ཁམས་དང་སྐྱེ་མཆེད་ཆོས་ཅན། དེར་ཐལ། དེའི་ཕྱིར། དེར་ཐལ། བཏགས་འཛིན་རྟོག་པ་དགུ་
པོའི་གང་རུང་གི་འཛིན་སྟངས་ཀྱི་གཟུང་བྱ་ཡིན་པའི་ཕྱིར། དེར་ཐལ། དེའི་འཛིན་སྟངས་ཀྱི་
གཟུང་བྱ་དགུ་ཡོད་པའི་ཕྱིར། གཞན་ཡང་། སོ་སྐྱེའི་འཛིན་པ་ལ་དམིགས་ནས་རྫས་འཛིན་དུ་
བདེན་པར་ཞེན་པའི་བློ་ཆོས་ཅན། འདིར་བསྟན་འཛིན་རྟོག་དུ་ཐལ། མཚན་ཉིད་དེར་ཡིན་པའི་
ཕྱིར། དེར་ཐལ། ཆོས་ཅན་དང་གཅིག་ཡིན་པའི་ཕྱིར། རྩ་བར་འདོད་ན། ཤེས་བྱ་ཆོས་ཅན། དེ་
རྫས་འཛིན་རྟོག་པ་ཡིན་པར་ཐལ། དེ་རྗེས་འཛིན་རྟོག་པ་ཡིན་པའི་ཕྱིར། འདོད་ན། དེ་ཆོས་
ཅན། ཁྱོད་རྫས་འཛིན་རྟོག་པ་མིན་པར་ཐལ། ཁྱོད་འཕགས་རྒྱུད་ལ་ཡོད་པའི་ཕྱིར། འཕགས་
པའི་འཛིན་པ་ལ་དམིགས་ནས་བཏགས་འཛིན་ལ་བདེན་པར་ཞེན་པའི་བློ་ཆོས་ཅན། མཚན་
ཉིད་དེར་ཐལ། འཛིན་རྟོག་ཡིན་པའི་ཕྱིར། འདོད་ན། ཤེས་བྱ་ཆོས་ཅན། དེ་བཏགས་འཛིན་
-388-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
རྟོག་པར་ཐལ། དེ་བཏགས་འཛིན་རྟོག་པ་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་དེ་མིན་
པར་ཐལ། སོ་སྐྱེའི་རྒྱུད་ལ་ ཁྱོད་ ཡོད་ པའི་ ཕྱིར། དེར་ཐལ། ཁྱོད་མཐོང་ལམ་དུ་གྱུར་པའི་
བཏགས་འཛིན་ཡིན་པའི་ཕྱིར། ལྡན་ཚུལ་ལ་རྣམ་བཤད་པ། སོ་སྐྱེ་རྣམས་ལ་མཐོང་སྤང་མངོན་
གྱུར་དུ་ལྡན་ཏེ། རྒྱུད་ལ་ས་བོན་ཡོད་པས་རྐྱེན་དང་ཕྲད་ན་ཉོན་མོངས་མངོན་གྱུར་དུ་འབྱུང་བའི་
ཕྱིར། སྦྱོར་ལམ་མཉམ་གཞག་ལ་མངོན་གྱུར་བ་མེད་དེ། འགལ་ཟླ་རང་བཞིན་མེད་པར་རྟོག་
པའི་ཤེས་རབ་མངོན་གྱུར་དུ་ལྡན་པའི་ཕྱིར། ཞེས་གསུངས། འོ་ན། ཤེས་བྱ་ཆོས་ཅན། སྦྱོར་
ལམ་མཉམ་གཞག་ཏུ་མངོན་གྱུར་དུ་ལྡན་པར་ཐལ། རྒྱུད་ལ་ས་བོན་ཡོད་པས་རྐྱེན་དང་ཕྲད་ན་
མངོན་གྱུར་དུ་འབྱུང་བའི་ཕྱིར། རྟགས་མ་གྲུབ་ན། སྦྱོར་ལམ་མཉམ་གཞག་ལ་གནས་པའི་བྱང་
སེམས་ཆོས་ཅན། མཐོང་སྤང་རྟོག་པ་མི་སྐྱེ་བའི་ཆོས་ཅན་དུ་བྱས་པར་ཐལ། ཁྱོད་ལ་དེ་རྐྱེན་དང་
ཕྲད་ན་མངོན་གྱུར་དུ་འབྱུང་བ་མི་སྲིད་པ་གང་ཞིག།ཁྱོད་མཉམ་གཞག་ཡེ་ཤེས་ཡིན་པའི་ཕྱིར།
གཞན་ཡང་། ཤེས་བྱ་ཆོས་ཅན། ཐེག་ཆེན་གྱི་སྦྱོར་ལམ་མཉམ་གཞག་ན་རྟོག་པ་མངོན་གྱུར་
ཡོད་པར་ཐལ། ཐེག་ཆེན་གྱི་སྦྱོར་ལམ་དྲོད་ཀྱི་མཉམ་གཞག་ན་རྟོག་པ་ཕྱི་མ་གསུམ་མངོན་གྱུར་
བ་ཡོད་པའི་ཕྱིར། མ་གྲུབ་ན། ཤེས་བྱ་ཆོས་ཅན། དེར་ཐལ། སྦྱོར་ལམ་བཞི་ལ་རྟོག་པ་བཞི་
རིམ་བཞིན་སྤང་བྱར་ལྡན་པའི་ཕྱིར། དེ་ལྟར་མིན་ན། སྦྱོར་ལམ་མཉམ་གཞག་ཕྱི་མ་གསུམ་
སྐྱེས་པ་དང་། རྟོག་པ་ཕྱི་མ་གསུམ་མངོན་འགྱུར་བ་མགོ་གནོན་པ་དུས་མཉམ་པ་མིན་པར་ཐལ།
ཐེག་ཆེན་གྱི་དྲོད་ཀྱི་མཉམ་གཞག་ན་རྟོག་པ་ཕྱི་མ་གསུམ་པོ་མངོན་གྱུར་དུ་མེད་པའི་ཕྱིར། ཡང་
རྣམ་སྤྱད་པ། ཐེག་ཆེན་འཕགས་པ་ལ་རྫས་འཛིན་རྟོག་པའི་ས་བོན་ཡོད་ཀྱི་མངོན་འགྱུར་མེད་དེ།
ཆོས་ རང་བཞིན་མེད་པར་མངོན་སུམ་དུ་རྟོགས་པའི་ཡེ་ཤེས་རྒྱུད་ལ་སྐྱེས་པའི་ཕྱིར། ཞེས་
གསུང་། དེ་ཆོས་ཅན། ཁྱོད་ཀྱི་རྒྱུད་ལ་རྫས་འཛིན་རྟོག་པ་མངོན་གྱུར་བ་ཡོད་པར་ཐལ། ཁྱོད་ཀྱི་
རྒྱུད་ལ་སྒོམ་སྤང་རྫས་འཛིན་རྟོག་པ་དགུ་ཡོད་པའི་ཕྱིར། ཁྱབ་པ་ཡོད་པར་ཐལ། རྟོག་པ་ཡིན་
-389-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་མངོན་གྱུར་ཡིན་དགོས་པའི་ཕྱིར། རྩ་བ་དེར་ཐལ། ཐེག་ཆེན་མཐོང་ལམ་པའི་རྒྱུད་ལ་དེ་དགུ་
ཡོད་པའི་ཕྱིར། ཡང་རྣམ་སྤྱད་པ། གང་ཟག་ལ་དེ་ཁོ་ན་ཉིད་ཡིད་བྱེད་ཀྱི་བཏགས་འཛིན་རྟོག་པ་
ནི༑ སོ་སྐྱེ་ལ་མེད་དེ། གང་ཟག་བདག་མེད་མངོན་སུམ་དུ་མ་རྟོགས་པའི་ཕྱིར། ཞེས་གསུང་།
སོ་སྐྱེ་ཆོས་ཅན། ཁྱོད་ཀྱི་རྒྱུད་ལ་དེ་ཡོད་པར་ཐལ། ཁྱོད་ཀྱི་རྒྱུད་ལ་མཐོང་སྤང་དུ་གྱུར་པའི་དེ་
ཡོད་པའི་ཕྱིར་ཏེ། ཁྱོད་ཀྱི་རྒྱུད་ལ་དེའི་ས་བོན་ཡོད་པ་གང་ཞིག །དེའི་ས་བོན་ལས་དེ་མངོན་
འགྱུར་བ་དངོས་སུ་སྐྱེ་བ་ལ་གེགས་བྱེད་ཀྱི་གཉེན་པོ་མེད་པའི་ཕྱིར། གཞན་ཡང་། གང་ཟག་
བཏགས་པ་ཙམ་དུ་ཞེན་པའི་དེ་ཁོ་ན་ཉིད་ཡིད་བྱེད་ཀྱི་གཏགས་འཛིན་རྟོག་པ་ཆོས་ཅན། ཡུལ་
འཛིན་པ་ལ་དམིགས་ནས་འཛིན་པར་ཞེན་པའི་བློར་ཐལ། འདིར་འཛིན་རྟོག་ཡིན་པའི་ཕྱིར། མ་
གྲུབ་ན། ཁས་བླངས་ཤིང་། དེར་ཐལ། གང་ཟག་ལ་དེ་ཁོ་ན་ཉིད་ཡིད་བྱེད་ཀྱི་བཏགས་འཛིན་
རྟོག་པ་ཡིན་པའི་ཕྱིར། རྩ་བར་འདོད་ན། འཛིན་པར་ཞེན་པའི་རྣམ་པ་ཅན་ཡིན་པའི་ཕྱིར། དེ་
བཞིན་དུ་སོ་སྐྱེ་ཁོ་ན་ཡོད་པའི་ཕུང་པོ་ལ་བདེན་པར་འཛིན་པའི་བདེན་འཛིན་ཆོས་ཅན། མཚན་
ཉིད་དེར་ཐལ། རྟགས་ཁྱབ་ཁས་བླངས། འདོད་ན། ཆོས་ཅན། དེ་མིན་པར་ཐལ། འཛིན་པ་
འཕར་མའི་རྣམ་པ་ཅན་མིན་པའི་ཕྱིར་ཏེ། འཛིན་པ་གཅིག་རྐྱང་གི་རྣམ་པ་ཅན་ཡིན་པའི་ཕྱིར།
ཡང་རྣམ་སྤྱད་པ། མཐོང་སྤང་དུ་གྱུར་པའི་ཆོས་ལ་དེ་ཁོ་ན་ཉིད་ཡིད་བྱེད་ཀྱི་བཏགས་འཛིན་རྟོག་
པ་དེ་གང་ཞིག་རྒྱུད་ལ་ཡོད་ཀྱང་མངོན་དུ་གྱུར་བ་མི་སྲིད་དེ། ཞེས་གསུངས་སོ། །ཤེས་བྱ་ཆོས་
ཅན། མེད་བཞིན་ངེས་པར་མི་འབྱུང་དང་། ། ཞེས་པའི་སྐབས་ནས་བསྟན་པའི་བཏགས་འཛིན་
རྟོག་པ་དགུ་པོ་དེ། འཕགས་པ་ཁོ་ནའི་རྒྱུད་ལ་ཡོད་པ་མིན་པར་ཐལ། དེའི་སྐབས་ནས་བསྟན་
པའི་རྟོག་པ་དགུ་པོ་དེ་མཐོང་སྤང་དུ་གྱུར་པའི་ཆོས་ལ་དེ་ཁོ་ན་ཉིད་ཡིད་བྱེད་ཀྱི་བཏགས་འཛིན་
རྟོག་པའི་དབང་དུ་བྱས་པའི་ཕྱིར། ཁྱབ་རྟགས་རྣམ་སྤྱད་པས་སོ། །འདོད་ན། ཁས་བླངས་སོ། །
དེར་ཐལ། སོ་སོ་སྐྱེ་བོ་འཕགས་དབྱེ་བས། །ཞེས་པའི་སྐབས་ནས་བསྟན་པའི་བཏགས་འཛིན་
-39(j-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
རྟོག་པ་དགུ་པོ་ཉན་རང་འཕགས་པའི་རྒྱུད་ལ་ཡོད་པ་གང་ཞིག།གཞུང་དེ་གཉིས་མདོར་ན་རྒྱས་
བཤད་ཡིན་པའི་ཕྱིར། རྗེས་འབྲང་རྣམས་ཀྱིས་བསམ་བློ་ཐོང་ལ་ལན་ཐོབ་ཅིག །དར་ཊིཀ་པ་
ལྟར་ན། ལོངས་སྤྱོད་བྱར་བདེན་པར་ཞེན་པའི་བློ་དེ། གཟུང་རྟོག་གི་མཚན་ཉིད། ལོངས་སྤྱོད་
བྱེད་དུ་བདེན་པར་ཞེན་པའི་བློ་དེ། འཛིན་རྟོག་གི་མཚན་ཉིད། ཟེར་ཞིང་། གང་ཟག་དོན་བྱེད་
ནུས་པ་དང་། རང་རྐྱ་ཐུབ་པའི་རྫས་ཡོད་གང་རུང་ལ་དམིགས་ནས་ལོངས་སྤྱོད་པ་པོར་བདེན་
བར་ཞེན་པ་དེ། གང་ཟག་ལ་རྫས་འཛིན་རྟོགས་པའི་མཚན་ཉིད། ཕུང་པོའི་ཚོགས་པ་ལ་སྐྱེས་
བུར་བཏགས་པ་ལ་དམིགས་ནས་ལོངས་སྤྱོད་པ་པོར་བདེན་པར་ཞེན་པའི་བློ་དེ། སྐྱེས་བུ་ལ་
བཏགས་འཛིན་རྟོག་པའི་མཚན་ཉིད། ཟེར་ཞིང་། གང་ཟག་དོན་བྱེད་ནུས་པ་དང་། རང་རྐྱ་ཐུབ་
པའི་རྫས་ཡོད་གང་རུང་ལ་དམིགས་ནས་ལོངས་སྤྱོད་པ་པོར་བདེན་པར་ཞེན་པ་དེ་གང་ཟག་ལ་
རྫས་འཛིན་རྟོག་པའི་མཚན་ཉིད། ཕུང་པོའི་ཚོགས་པ་ལ་སྐྱེས་བུར་བཏགས་པ་ལ་དམིགས་ནས་
ལོངས་སྤྱོད་པ་པོར་བདེན་པར་ཞེན་པའི་བློ་དེ་སྐྱེས་བུ་ལ་བཏགས་འཛིན་རྟོག་པའི་མཚན་ཉིད།
ཞེས་ཟེར་རོ། །འདི་དགག་པ་ལ། གྲུབ་མཐའ་འདི་ཉིད་ལ་བརྟེན་ཏེ་དགག་པ། གཞན་ལ་བརྟེན་
ནས་དགག་པ་གཉིས། དང་པོ་ནི། བཟློག་པ་གཟུང་རྟོག་ཆོས་ཅན། ལོངས་སྤྱོད་བྱར་བདེན་
པར་ཞེན་པའི་བློ་ཡིན་པར་ཐལ། གཟུང་རྟོག་ཡིན་པའི་ཕྱིར། ཁྱབ་རྟགས་ཁས་བླངས། འདོད་
ན༑ མིན་པར་ཐལ། ལོངས་སྤྱོད་བྱར་ཞེན་པའི་འཛིན་སྟངས་ཅན་མིན་པའི་ཕྱིར་ཏེ། བཟློག་
བྱར་ཞེན་པའི་འཛིན་སྟངས་ཅན་ཡིན་པའི་ཕྱིར། གཞན་ཡང་། ཐེག་ཆེན་གྱི་སྒོམ་ལམ་མོས་པ་
ཆོས་ཅན། འདིར་གཞན་གཟུང་རྟོག་ཡིན་པར་ཐལ། ཡུལ་གཟུང་བ་ལ་དམིགས་ནས་ལོངས་
སྤྱོད་བྱར་བདེན་པར་ཞེན་པའི་བློ་ཡིན་པའི་ཕྱིར་ཏེ། ཤེར་ཕྱིན་ལ་དམིགས་ནས་དོན་གསུམ་གྱི་
འབྱུང་གནས་སུ་བདེན་པར་ཞེན་པའི་བློ་ཡིན་པའི་ཕྱིར། དེར་ཐལ། ཞེན་བློ་གང་ཞིགཤེར་ཕྱིན་
ལ་བདེན་པར་འཛིན་པའི་ཕྱིར། ཕྱི་མ་དེར་ཐལ། དེ་ལ་བདེན་པར་འཛིན་པའི་བདེན་འཛིན་ལྷན་
-391-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱེས་དང་བཅས་པའི་བློ་མིན་པའི་ཕྱིར་སྐྱེས་བུ་བདེན་སྟོང་ལ་དམིགས་ནས་ལོངས་སྤྱོད་པ་པོར་
བདེན་པར་ཞེན་པའི་བློ་ཆོས་ཅན། ལོངས་སྤྱོད་པ་པོར་བདེན་པར་འཛིན་པའི་བློར་ཐལ། འཛིན་
རྟོག་ཡིན་པའི་ཕྱིར་ཏེ། བཏགས་འཛིན་རྟོག་པ་ཡིན་པའི་ཕྱིར། གསུམ་པར་གྲུབ་མཐའ་ལ་ཁས་
བླངས་སོ། །འདོད་ན། དེ་ཆོས་ཅན། ཁྱོད་སྐྱེས་བུ་ལ་ལོངས་སྤྱོད་པ་པོར་བདེན་པར་འཛིན་པའི་
བློར་ཐལ། ཆོས་ཅན་དང་གཅིག་གང་ཞིག།འདོད་པའི་ཕྱིར། དེ་འདོད་ན། ཆོས་ཅན། མིན་པར་
ཐལ། སྐྱེས་བུ་བདེན་སྟོང་དུ་རྟོགས་པའི་ཕྱིར། ཁས་བླངས་ཤིང་། དེར་ཐལ། སྐྱེས་བུ་བདེན་
སྟོང་ལ་དམིགས་པའི་ཕྱིར། གསུམ་པར་གྲུབ་མཐའ་ལ་ཁས་བླངས་སོ། །གང་ཟག་རང་རྐྱ་ཐུབ་
པའི་རྫས་ཡོད་ལ་དམིགས་ནས་ལོངས་སྤྱོད་པ་པོར་བདེན་པར་ཞེན་པའི་བློ་ཆོས་ཅན། རྫས་
འཛིན་རྟོག་པར་ཐལ། མཚན་ཉིད་དེའི་ཕྱིར། འདོད་ན། གང་ཟག་རང་རྐྱ་ཐུབ་པའི་རྫས་ཡོད་
ཆོས་ཅན། ཁྱོད་ལ་བདེན་པར་ཞེན་པའི་བློ་ཡང་ཡིན་རྫས་འཛིན་རྟོག་པ་ཡང་ཡིན་པའི་གཞི་
མཐུན་གྲུབ་པར་ཐལ། ཁྱོད་ལ་ལོངས་སྤྱོད་པ་པོར་བདེན་པར་ཞེན་པའི་བློ་དེ་རྫས་འཛིན་རྟོག་པ་
ཡིན་པའི་ཕྱིར། འདོད་ན། དེ་ཆོས་ཅན། ཁྱོད་བདེན་མེད་དུ་རྟོགས་ན་བདེན་མེད་རྟོགས་པས་
ཁྱབ་པར་ཐལ། ཁྱོད་ལ་བདེན་པར་འཛིན་པ་ཡང་ཡིན། ཤེས་སྒྲིབ་ཀྱང་ཡིན་པའི་གཞི་མཐུན་
གྲུབ་པའི་ཕྱིར། རྟགས་ཁས་བླངས། འདོད་ན། མ་ཁྱབ་པར་ཐལ། ཁྱོད་མེད་པའི་ཕྱིར། གསུམ་
ཆར་རོ། །ཕུང་པོའི་ཚོགས་པ་ཙམ་ལ་སྐྱེས་བུར་བཏགས་པ་ལ་དམིགས་ནས་ལོངས་སྤྱོད་པ་པོར་
བདེན་པར་ཞེན་པའི་བློ་ཆོས་ཅན། བཏགས་འཛིན་རྟོག་པའི་མཚན་ཉིད་དེར་ཐལ། བཏགས་
འཛིན་རྟོག་ པ་ ཡིན་ པའི་ ཕྱིར། འདོད་ན། དེ་ཆོས་ཅན། ཁྱོད་ཕུང་པོ་བཞི་ཚོགས་པ་ཙམ་ལ་
དམིགས་ནས་བདེན་པར་ཞེན་པའི་བློར་ཐལ། ཆོས་ཅན་དང་གཅིག་གང་ཞིག།དེ་ལ་ལོངས་སྤྱོད་
པ་པོར་བདེན་པར་ཞེན་པའི་བློ་ཡིན་པའི་ཕྱིར། འདོད་ན། ཕུང་པོའི་ཚོགས་པ་ལ་སྐྱེས་བུར་
བདེན་པར་ཞེན་པའི་བློར་ཐལ། འདོད་པའི་ཕྱིར། འདོད་ན། མིན་པར་ཐལ། ཕུང་པོའི་ཚོགས་
-392-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤༧
པ་ལ་སྐྱེས་བུར་བཏགས་པ་ཙམ་དུ་ཁོང་དུ་ཆུད་པའི་བློ་ཡིན་པའི་ཕྱིར། གཉིས་པ་ནི། གང་ཟག་
ལ་བདེན་པར་འཛིན་པའི་བློ་ཆོས་ཅན། མཚན་ཉིད་དེར་ཐལ། རྫས་འཛིན་རྟོག་པ་ཡིན་པའི་
ཕྱིར། དེར་ཐལ། གང་ཟག་ལ་བདེན་པར་འཛིན་པའི་རྟོག་པ་ཡིན་པའི་ཕྱིར། རྩ་བར་འདོད་ན།
ཆོས་ཅན། མིན་པར་ཐལ། འཛིན་པ་གཉིས་འཕར་གྱི་རྣམ་པ་ཅན་མིན་པའི་ཕྱིར་ཏེ། འཛིན་པ་
གཅིག་རྐྱང་གི་རྣམ་པ་ཅན་ཡིན་པའི་ཕྱིར། ཕུང་པོ་ལ་བཏགས་པ་ཙམ་དུ་ཞེན་པའི་བློ་ཆོས་ཅན།
མཚན་ཉིད་དེར་ཐལ། བཏགས་འཛིན་རྟོག་པ་ཡིན་པའི་ཕྱིར་ཏེ། རང་ཡུལ་བཏགས་པ་ཙམ་དུ་
བདེན་པར་ཞེན་པའི་བློ་ཡིན་པའི་ཕྱིར། རྩ་བར་འདོད་ན། སྔ་མ་ལྟར་བསྒྲུབ་བོ། །གཞན་ཡང་།
ཉེར་ལེན་གྱི་ཕུང་པོ་ལྔ་ལ་དམིགས་ནས་ཟ་བ་པོའི་བདག་ཏུ་བདེན་པར་འཛིན་པའི་བློ་ཆོས་ཅན།
འདིར་བསྟན་འཛིན་རྟོག་ཏུ་ཐལ། མཚན་ཉིད་དེའི་ཕྱིར་ཏེ། ཆོས་ཅན་དང་གཅིག་ཡིན་པའི་ཕྱིར་
ཏེ༑ འདོད་ན། མིན་པར་ཐལ། ཤེས་སྒྲིབ་མིན་པའི་ཕྱིར་ཏེ། གང་ཟག་གི་བདག་འཛིན་ཡིན་
པའི་ཕྱིར། ཁོ་ན་རེ། མ་ཁྱབ་སྟེ། བདེན་འཛིན་ཡིན་པར་ཐལ། གང་ཟག་གི་བདག་འཛིན་ཡིན་
པའི་ཕྱིར། ཁྱབ་པ་ཡོད་དེ། གང་ཟག་གི་བདག་འཛིན་ཡིན་ན། བདེན་པར་འཛིན་པའི་རྣམ་པ་
ཅན་ཡིན་པའི་ཕྱིར། ཞེ་ན། ཟ་བ་པོ་བདག་ཆོས་ཅན། ཁྱོད་ལ་བདེན་པར་འཛིན་པ་དེ་ཤེས་སྒྲིབ་
མིན་པར་ཐལ། ཁྱོད་བདེན་སྟོང་དོན་དམ་བདེན་པ་མིན་པའི་ཕྱིར། མ་གྲུབ་ན། ཉན་ཐོས་མཐོང་
ལམ་པ་ཆོས་ཅན། དོན་དམ་བདེན་པ་མངོན་སུམ་དུ་རྟོགས་པར་ཐལ། ཟ་བ་པོའི་བདག་བདེན་
སྟོང་དེ་མངོན་སུམ་དུ་རྟོགས་པའི་ཕྱིར། དེ་ལྟ་བུའི་རྣམ་པར་རྟོག་པ་བཞི་དང་
། སོགས་ལ། རྣམ་
སྤྱད་པ། འདིར་བསྟན་རྟོག་པ་བཞི་པོ་ཐེག་ཆེན་གྱི་སྦྱོར་ལམ་དྲོད་སོགས་བཞི་དང་རིམ་བཞིན་དུ་
སྤང་ གཉེན་དུ་ལྡན་པ་ཡིན། ཟེར་ན། ཐེག་ཆེན་གྱི་སྦྱོར་ལམ་ཆོས་མཆོག་ཆོས་ཅན། འདིར་
བསྟན་བཏགས་འཛིན་རྟོག་པ་དང་འཛིན་པ་དངོས་སུ་འགལ་བར་ཐལ། དེ་དངོས་སུ་སྤོང་བའི་
གཉེན་པོ་ཡིན་པའི་ཕྱིར། རྟགས་ཁས་བླངས། འདོད་ན། དེ་ཆོས་ཅན། དེ་དང་ལྷན་ཅིག་མི་
-393-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་འགལ་ཡིན་པར་ཐལ། འདོད་པའི་ཕྱིར། འདོད་ན། ཁྱོད་ཀྱི་དུས་སུ་དེ་མེད་པར་ཐལ།
དེ་དང་བློ་ལྷན་ཅིག་མི་གནས་འགལ་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་ཀྱིས་དེ་ལ་
དངོས་སུ་གནོད་པ་བྱེད་པ་མིན་པར་ཐལ། འདོད་པའི་ཕྱིར། འདོད་ན། མཐོང་སྤང་དུ་གྱུར་པའི་
བཏགས་འཛིན་རྟོག་པ་ཆོས་ཅན། ཁྱོད་ལ་དངོས་སུ་གནོད་པ་བྱེད་པའི་གཉེན་པོ་མེད་པར་ཐལ།
ཡོད་ན་དེ་གཉིས་གང་རུང་ཁྱོད་ལ་དངོས་སུ་གནོད་པ་བྱེད་པའི་གཉེན་པོ་ཡིན་དགོས་པ་ལས།
ཐེག་ཆེན་གྱི་སྦྱོར་ལམ་ཆོས་མཆོག་གི་དེའང་དེ་མིན་ཐེག་ཆེན་གྱི་མཐོང་ལམ་དེ་ཡང་ཁྱོད་ལ་
དངོས་སུ་གནོད་བྱེད་མིན་པའི་ཕྱིར། འདོད་ན། དེ་ཆོས་ཅན། ཁྱོད་ལ་དེ་ཡོད་པར་ཐལ། ཁྱོད་
ཤེས་སྒྲིབ་ཡིན་པའི་ཕྱིར། ཡང་། ཐེག་ཆེན་གྱི་སྦྱོར་ལམ་ཆོས་མཆོག་ཆེན་པོའི་ཡེ་ཤེས་ཆོས་ཅན།
མཐོང་སྤང་དུ་གྱུར་པའི་གཟུང་རྟོག་དང་འཛིན་རྟོག་གཉིས་ཀྱི་ནང་ནས། གཙོ་བོར་འཛིན་རྟོག་ལ་
གནོད་པ་བྱེད་པར་ཐལ། གཙོ་བོར་བཏགས་འཛིན་རྟོག་པ་སྤང་བྱར་བསྟན་པའི་ཕྱིར། རྟགས་
ཁས་བླངས། འདོད་ན། མིན་པར་ཐལ། མཐོང་སྤང་འཇུག་པ་གཟུང་རྟོག་ལ་གཙོ་བོར་གནོད་
བྱེད་མིན་པའི་ཕྱིར། མ་གྲུབ་ན། སྐབས་ལྔ་པར་བསྟན་པའི་འཇུག་པ་གཟུང་རྟོག་དང་པོ་དེ་གཙོ་
བོར་མཐོང་ལམ་གྱི་སྦྱོར་བ་ཉེར་བསྡོགས་ཀྱི་སྤང་བྱར་ལྡན་བའི་ཕྱིར། ཁྱབ་པ་རྣམ་སྤྱད་པས་
གྲུབ་སྟེ། ཐེག་ཆེན་ཆོས་མཆོག་ཆེན་པོའི་ཡེ་ཤེས་དེ་དེའི་སྦྱོར་བ་ཉེར་བསྡོགས་ཡིན་པའི་ཕྱིར།
གཞན་ཡང་། ཤེས་བྱ་ཆོས་ཅན། ཐེག་ཆེན་གྱི་མཐོང་ལམ་བར་ཆད་མེད་ལམ་དེས་གཟུང་རྟོག་
མངོན་གྱུར་བ་ལ་གནོན་པ་མི་བྱེད་དེར་ཐལ། ཐེག་ཆེན་གྱི་སྦྱོར་ལམ་དྲོད་རྩེ་གཉིས་ཀྱི་དེ་ལ་
གནོད་པ་བྱས་ཟིན་པའི་ཕྱིར། རྟགས་ཁས་བླངས་ཏེ། དེ་གཉིས་དེ་ལ་གནོད་པ་གང་ཞིག་དེ་
གཉིས་ཀྱི་དུས་སུ་དེ་མེད་པའི་ཕྱིར། འདོད་ན། ཤེས་བྱ་ཆོས་ཅན། ཐེག་ཆེན་གྱི་མཐོང་ལམ་བར་
ཆད་མེད་ལམ་དང་། དེའི་སྦྱོར་བ་ཉེར་བསྡོགས་གཉིས་ལ་ལྡོག་པ་གཟུང་རྟོག་དགུ་པོ་སྤང་བྱར་
ལྡན་མི་ལྡན་གྱི་ཁྱད་པར་མི་འཐད་པར་ཐལ། ལྡོག་པ་གཟུང་རྟོག་དགུ་པོ་མ་ནོར་རྒྱུད་པ་དེ་
-394-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
གཉིས་ཀ་ལ་སྤང་བྱར་མི་ལྡན་པར་མཚུངས། མཐོང་སྤང་རྟོག་པའི་ས་བོན་ཐམས་ཅད་ཐེག་ཆེན་
མཐོང་ལམ་གྱིས་སྤང་དགོས་པ་ལ་ཁྱད་པར་མེད་པའི་ཕྱིར། གཞན་ཡང་། ཐེག་ཆེན་གྱི་མཐོང་
ལམ་བར་ཆད་མེད་ལམ་དང་ཐེག་ཆེན་གྱི་སྦྱོར་ལམ་ཆོས་མཆོག་ཆེན་པོའི་ཡེ་ཤེས་གཉིས་ལ་
སྤངས་པའི་སྒོ་ནས་ཁྱད་པར་མེད་པར་ཐལ། གཉིས་ཀ་ལ་བཏགས་འཛིན་རྟོག་པ་མངོན་གྱུར་བ་
མེད་པར་མཚུངས། ས་བོན་ཡོད་པར་མཚུངས་པའི་ཕྱིར། དང་པོ་ཁས་བླངས་ཕྱི་མ་རྣམས་བཤད་
ཀྱིས་གྲུབ་བོ། །དར་ཊིཀ་པ་འདིར་བསྟན་རྟོག་པ་བཞི་པོ་དེ་ཐེག་ཆེན་སྦྱོར་ལམ་གྱིས་སྤོང་ཟེར།
དོན་ལ་ཁྱད་པར་མེད་མོད། ཁས་བླངས་འགལ་ཏེ། ཐེག་ཆེན་སྦྱོར་ལམ་གྱི་སྒོམ་སྤང་དུ་གྱུར་
པའི་རྟོག་པ་མངོན་འགྱུར་བ་སྤོང་བར་ཐལ། དམ་བཅའ་དེའི་ཕྱིར། ཁྱབ་པ་ཁས་བླངས་ཏེ།
འདིར་བསྟན་རྟོག་པ་ལ་ལྷན་སྐྱེས་དང་། ཀུན་བཏགས་གཉིས་སུ་ཕྱེ་ནས་ཁྱོད་རང་གིས་བཤད་
པའི་ཕྱིར། འདོད་ན། བྱང་སེམས་མཐོང་ལམ་པའི་རྒྱུད་ལ་སྒོམ་སྤང་དུ་གྱུར་པའི་རྟོག་པ་དེ་
མངོན་འགྱུར་བ་མེད་པར་ཐལ། ཐེག་ཆེན་གྱི་མཐོང་ལམ་བར་ཆད་མེད་ལམ་གྱི་དུས་སུ་དེ་
སྤངས་པའི་ཕྱིར། གཞན་ཡང་། སྒོམ་ལམ་གྱི་སྦྱོར་བ་ཉེར་སྡོགས་ལ་དོན་མེད་ཐལ། སྒོམ་སྤང་
རྟོག་པ་མངོན་འགྱུར་ཐེག་ཆེན་སྦྱོར་ལམ་གྱིས་དངོས་སུ་སྤོང་བའི་ཕྱིར། མདོར་ན། ཊིཀ་སྔ་ཕྱི་
གཉིས་ཀས་ཀྱང་སྦྱོར་ལམ་བཞི་ལ་རྟོག་པ་བཞི་ལྡན་པའི་དོན་ལ་མི་ལྡན་པའི་འབྲས་བུ་གནས་
པས། རྣམ་པར་བརྟག་ནས་སྨྲ་དགོས་སོ། ། སེམས་མི་འགོང་པ་ཉིད་ལ་སོགས། །ཞེས་པར།
མཆོག་གི་སྤྲུལ་པའི་སྐུ་ཆོས་ཅན། བྱང་སེམས་སྦྱོར་ལམ་པའི་ཡོངས་འཛིན་ཡིན་ཏེ། དེ་ལ་ཆོས་
སྟོན་པའི་དགེ་བའི་བཤེས་གཉེན་ཡིན་པའི་ཕྱིར། ཟེར་ན། དེ་ཆོས་ཅན། ཐེག་དམན་སྦྱོར་ལམ་
པའི་དེར་ཐལ། དེའི་ཕྱིར། འདོད་ན། དེ་དེ་མིན་པར་ཐལ། ཐེག་དམན་སྦྱོར་ལམ་པ་དེ་ཐེག་ཆེན་
དགེ་བའི་བཤེས་གཉེན་གྱིས་ཡོངས་སུ་འཛིན་པ་དང་བྲལ་བའི་ཕྱིར། བྱང་སེམས་སྦྱོར་ལམ་པ་
དེ༑ ཐེག་ཆེན་དེ་ལ་ཡོངས་འཛིན་གྱི་སྒོ་ནས་ཁྱད་པར་དུ་འཕགས་ཟེར་ན། དེ་མིན་པའི་ཕྱིར། དེ་
-35-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ཀའི་ཡོངས་འཛིན་མཆོག་གི་སྤྲུལ་སྐུ་ཡིན་པར་མཚུངས། ལོངས་སྐུ་མིན་པར་མཚུངས་།
དེ་ལས་ཁྱད་པར་འཕགས་པའི་ཡོངས་འཛིན་མེད་པར་མཚུངས་པའི་ཕྱིར། མ་གྲུབ་ན། མཆོག་
གི་སྤྲུལ་པའི་སྐུ་ཆོས་ཅན། ཁྱོད་དེ་གཉིས་ཀའི་ཡོངས་འཛིན་ཡིན་པར་ཐལ། དེ་གཉིས་ཀ་ལ་
ཆོས་ སྟོན་པའི་དགེ་བའི་བཤེས་གཉེན་ཡིན་པའི་ཕྱིར། གཞན་ཡང་། ཡོངས་འཛིན་ཡིན་ན།
ཐེག་ཆེན་དུ་འཛིན་དགོས་པར་ཐལ། མཆོག་གི་སྤྲུལ་སྐུ་དེ་ཐེག་དམན་སྦྱོར་ལམ་པའི་ཡོངས་
འཛིན་མིན་པའི་ཕྱིར། དེའི་འོག་ཏུ་དེ་དག་སྐྱེས་པའི་སྟོབས་ཀྱིས་སོགས་ལ། ས་བརྒྱད་པའི་བར་
ཆད་མེད་ལམ་གྱི་བསྒྲུབ་པའི་འོག་ཏུ། དེའི་རྣམ་གྲོལ་ལམ་གྱི་བསྒྲུབ་པ་འཆད་དེ། དེ་ལས་དེ་
འབྱུང་བའི་ཕྱིར། ཟེར་ན། ཤེས་བྱ་ཆོས་ཅན། རྐུན་པོ་ཕྱིར་བྱུང་བའི་དཔེས་ས་བརྒྱད་པའི་བར་
ཆད་མེད་ལམ་གྱི་བསྒྲུབ་པ་དང་། སྒོ་འཕར་བཅད་པའི་དཔེས་རྣམ་ གྲོལ་ལམ་གྱི་བསྒྲུབ་པ་
བསྟན་པར་ཐལ། དེ་གཞུང་དེའི་སྦྱོར་བ་རྣམ་དག་ཡིན་པའི་ཕྱིར། འདོད་ན། བར་ཆད་མེད་ལམ་
གྱི་བསྒྲུབ་པ་དང་། རྣམ་གྲོལ་ལམ་གྱི་བསྒྲུབ་པ་གཉིས་པོ་དུས་མཉམ་པར་ཐལ། འདོད་པ་གང་
ཞིག།རྐུན་པོ་ཕྱིར་བྱུང་བ་དང་སྒོ་འཕར་བཅད་པ་དུས་མཉམ་པའི་ཕྱིར། དེར་ཐལ། དེ་གཉིས་པོ་
དེ་གཉེན་པོ་རྫོགས་པར་སྐྱེ་བ་དང་སྤང་བྱ་འགག་པའི་མཐུན་དཔེ་ཡང་དག་ཡིན་པར་དེ་ལྟར་དུས་
མཉམ་དུ་ཞེས་གསུངས་པའི་ཕྱིར། འདིར་སྤང་བྱ་སྤོང་ཚུལ་ལ། དར་ཊིཀ་པས། རྣམ་སྤྱད་པ་ལ་
དགག་པ་བརྗོད་པ་ན། མཐོང་ལམ་བར་ཆད་མེད་ལམ་གྱི་དུས་སུ་མཐོང་སྤང་རྟོག་པ་མེད་པར་
འདོད་པ་དང༌། མཉམ་མཐའི་བར་ཆད་མེད་ལམ་གྱི་དུས་སུ་གནས་ངན་ལེན་གྱི་དྲི་མ་ཡོད་པར་
འདོད་པ་ནང་འགལ་ལོ། །གཞན་ཡང་། མཐོང་ལམ་བར་ཆད་མེད་ལམ་གྱི་དུས་སུ་མཐོང་སྤང་
རྟོག་པའི་ས་བོན་ཡོད་པར་ཁས་ལེན་པས། གཉིས་པོ་དུས་མཉམ་དུ་འདོད་པའང་མི་འཐད་དེ།
གཉིས་པོ་གནོད་བྱ་གནོད་བྱེད་ཡིན་པའི་ཕྱིར་དང་། སྣང་མུན་གཉིས་ཡང་དུསམཉམ་པར་ཐལ།
མཐོང་ལམ་བར་ཆད་མེད་ལམ་དང་མཐོང་སྤང་དུས་མཉམ་པའི་ཕྱིར། ཁྱབ་སྟེ། དེ་ཉིད་དེའི་
-396-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
དཔེར་མཛད་པའི་ཕྱིར། ཞེས་ཟེར་ནས། རང་ལུགས་འཇོག་པ་ན། མཐོང་ལམ་བར་ཆད་མེད་
ལམ་རྫོགས་པར་སྐྱེས་པ་དང་མཐོང་སྤང་གི་ས་བོན་འགགས་པ་དུས་མཉམ། དེ་ཡང་བར་ཆད་
མེད་ལམ་གྱི་དུས་སུ་ངོ་སྐལ་གྱི་སྤང་བྱ་འགགས་པའི་སོ་སོར་རྟག་མིན་གྱི་འགོག་པ་ཙམ་ཐོབ་པ་
ཡིན་གྱི། སོ་སོར་བརྟག་འགོག་ཐོབ་པ་ནི་མིན་ནོ། །དེའི་ཕྱིར་རྒྱུན་མཐའི་བར་ཆད་མེད་ལམ་གྱི་
དུས་སུ་གནས་ངན་ལེན་གྱི་དྲི་མ་རྡུལ་ཙམ་ཡང་མེད་ཀྱང་། ཟད་པར་སྤངས་ཞེས་མི་བྱ་སྟེ། དེའི་
འགོག་བདེན་མ་ཐོབ་པའི་ཕྱིར། ཟེར་རོ། །གཞན་ལུགས་འགོག་པ་དང་། རང་ལུགས་འཇོག་
པའི་ཚུལ་ལ་དཔྱད་པ་གཉིས། དང་པོ་ནི། ཤེས་བྱ་ཆོས་ཅན། མཐོང་ལམ་བར་ཆད་མེད་ལམ་གྱི་
དུས་མཐོང་སྤང་རྟོག་པ་མེད་པར་འདོད་པ་དང་། རྒྱུན་མཐའི་བར་ཆད་མེད་ལམ་གྱི་དུས་སུ་
གནས་ངན་ལེན་གྱི་དྲི་མ་ཡོད་པར་འདོད་པ་གཉིས་མི་འགལ་བར་ཐལ། སྔ་མ་གཉིས་པོ་འཛིན་
སྟངས་དངོས་སུ་འགལ་བ་གང་ཞིགཕྱི་མ་གཉིས་དེ་མིན་པའི་ཕྱིར། ཕྱི་མ་དེར་ཐལ། གནས་ངན་
ལེན་གྱི་དྲི་མ་དེས་དམིགས་རྣམ་འཛིན་པའི་ཕྱིར། མ་གྲུབ་ན། དེ་ཆོས་ཅན། ཁྱོད་རྟོག་པར་ཐལ།
ཁྱོད་ཤེས་སྒྲིབ་གང་ཞིག །དམིགས་རྣམ་འཛིན་པའི་ཕྱིར། དེ་འདོད་ན། དེ་ཆོས་ཅན། ཁྱོད་ཀྱི་
དུས་སུ་རྒྱུན་མཐའི་བར་ཆད་མེད་ལམ་མ་སྐྱེས་པར་ཐལ། ཁྱོད་ཀྱི་དུས་སུ་དེ་དངོས་སུ་སྐྱེ་བ་ལ་
གེགས་བྱེད་ཀྱི་རྟོག་པ་ཡོད་པའི་ཕྱིར། རྟགས། གཞན་ཡང་། ས་བརྒྱད་པ་ཡན་ཆད་དུ་ཤེས་སྒྲིབ་
མངོན་གྱུར་བ་འབྱུང་བར་ཐལ། དེ་ཤེས་སྒྲིབ་རྟོག་པ་ཡིན་པའི་ཕྱིར། འདོད་ན། རང་གི་ཊིཀ་དང་
དངོས་སུ་འགལ། གཞན་ཡང་། ཤེས་བྱ་ཆོས་ཅན། མཐོང་ལམ་བར་ཆད་མེད་ལམ་གྱི་དུས་སུ་
མཐོང་སྤང་གི་ས་བོན་སྤངས་པར་ཐལ། སྣང་བའི་དུས་སུ་དེའི་ངོ་སྐལ་གྱི་མུན་པ་ཟད་པའི་ཕྱིར།
ཁྱབ་པ་ཁྱབ་བསྒྲུབ་དང་བཅས་པ་ཁས་བླངས་སོ། །ཤེས་བྱ་ཆོས་ཅན། ཐེག་ཆེན་གྱི་སྦྱོར་ལམ་
ཆོས་མཆོག་སྐད་ཅིག་ཐ་མ་འགག་མ་ཐག་པའི་དུས་སུ་མཐོང་སྤང་གི་ས་བོན་འགག་པར་ཐལ།
དེའི་དུས་སུ་མཐོང་ལམ་བར་ཆད་མེད་ལམ་སྐྱེས་པའི་ཕྱིར། ཁྱབ་པ་ཁས་བླངས། རྟགས་ཚད་
-397-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲུབ། འདོད་ན། ཐེག་ཆེན་གྱི་སྦྱོར་ལམ་འགགས་པ་དང་། མཐོང་སྤང་གི་ས་བོན་འགགས་པ་
དུས་མཉམ་པར་ཐལ། འདོད་པའི་ཕྱིར། འདོད་ན། མཐོང་སྤང་སྤོང་བ་ལ་ཐེག་ཆེན་གྱི་མཐོང་
ལམ་བར་ཆད་མེད་ལམ་དོན་མེད་པར་ཐལ་ལོ། །གཞན་ཡང་། ཐེག་ཆེན་གྱི་མཐོང་ལམ་བར་
ཆད་མེད་ལམ་ཆོས་ཅན། ཁྱོད་ཀྱི་དུས་སུ་མཐོང་སྤང་རྟོག་པ་སྤངས་པའི་སོ་སོར་བརྟག་འགོག་
ཐོབ་པར་ཐལ། ཁྱོད་ཀྱི་དུས་སུ་མཐོང་སྤང་གི་ས་བོན་གཉེན་པོའི་སྟོབས་ཀྱིས་ཕྱིས་མི་སྐྱེ་བའི་
ཆོས་ཅན་དུ་བྱས་ཟིན་པའི་ཕྱིར། ཁྱབ་པ་ཚད་གྲུབ། རྟགས་ཁས་བླངས། གཞན་ཡང་། ཐེག་
ཆེན་གྱི་མཐོང་ལམ་བར་ཆད་མེད་ལམ་གྱི་དུས་ཀྱི་མཐོང་སྤང་འགག་པའི་འགོག་པ་དེ་ཆོས་ཅན། །
སོ་སོར་བརྟག་མིན་གྱི་འགོག་པ་མིན་པར་ཐལ། ཤེས་རབ་ཀྱི་སོ་སོར་བརྟག་པས་ཐོབ་པའི་
འགོག་པ་ཡིན་པའི་ཕྱིར། ཁྱབ་བྱེད་འགོག་གཞན་སོ་སོར་རྟག་མིན་པ། །ཞེས་གསུངས་པའི་
ཕྱིར། གཞན་ཡང་། རྣམ་གྲོལ་ལམ་གྱི་དུས་ཀྱི་འགོག་པ་དེ་སོ་སོར་བརྟག་མིན་གྱི་འགོག་པ་ཡིན་
ཟེར་ན། ཅིས་འགོག་རྒྱུ་མཚན་མཚུངས་པའི་ཕྱིར། གཉིས་པ་ནི། རྒྱུན་མཐར་སྤང་བྱ་ཐམས་ཅད་
འགགས་པར་ཐལ། དེར་བདག་མེད་མ་རྫོགས་པར་སྐྱེས་པའི་ཕྱིར། ཁྱབ་པས། འདོད་ན། དེ་
ཆོས་ཅན། ཟད་པར་ཐལ། འགག་ པའི་ ཕྱིར། གསུམ་པོར། གཞན་ཡང་། ཤེས་བྱ་ཆོས་ཅན།།
མཐོང་ལམ་བར་ཆད་མེད་ལམ་གྱིས་མཐོང་སྤངས་རྟོག་པ་དང་དེའི་ས་བོན་ཅིག་ཆར་དུ་སྤོང་བར་
ཐལ། དེས་མཐོང་སྤངས་རྟོག་པ་སྤོང་བ་གང་ཞིགདེའི་དུས་སུ་དེའི་ས་བོན་ཡང་སྤོང་པའི་ཕྱིར།
འདོད་ན། ཤེས་བྱ་ཆོས་ཅན། རྟོག་པ་དང་དེའི་ས་བོན་གཉིས་ལ་སྔ་ཕྱིར་སྤོང་བའི་རིམ་པ་མེད་
པར་ཐལ། འདོད་པའི་ཕྱིར། འདོད་ན། ཐེག་ཆེན་སྦྱོར་ལམ་བཞི་པོ་དེས་རྟོག་པ་བཞི་པོ་དེ་སྤོང་།
དེའི་ས་བོན་བཞི་པོ་དེ་མི་སྤོང་བ་མིན་པར་ཐལ། འདོད་པའི་ཕྱིར། འདོད་ན། གྲུབ་མཐའ་དང་
འགལ། རྣམ་སྤྱད་ཀྱི་རྗེས་འབྲང་རྣམས་ལ་འདི་ལྟར་བརྗོད་པར་བྱ་སྟེ། མཐོང་ལམ་བར་ཆད་
མེད་ལམ་གྱི་དུས་སུ་མཐོང་སྤངས་རྟོག་པ་མེད་པ་ཡིན་མོད། སྤངས་པ་ཡིན་ནམ་མིན། ཡིན་ན།
-398-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
དེའི་དུས་སུ་དེ་སྤངས་པའི་སྤངས་པ་ཐོབ་པར་ཐལ། དེའི་ཕྱིར། འདོད་ན། དེ་སྤངས་པའི་འགོག་
བདེན་ཐོབ་པར་ཐལ། འདོད་ན། དེའི་དུས་སུ་དེ་སྤངས་པའི་རྣམ་གྲོལ་ལམ་ཐོབ་པར་ཐལ་ལོ། །
གསུམ་པར་རྣམ་སྤྱད་དུ་ཁས་བླངས་སོ། །མ་སྤངས་ན་ཤེས་བྱ་ཆོས་ཅན། དེས་དེ་སྤངས་པར་
ཐལ། སྒོམ་ལམ་བར་ཆད་མེད་ལམ་ཆེན་པོའི་དུས་སུ་སྒོམ་སྤང་རྟོག་པ་ཆུང་ངུའི་ཆུང་ངུ་སྤང་པའི་
ཕྱིར། རྟགས་ནི་སྔ་མ་བཞིན་དུ་རྣམ་པར་རྟོག་པ་བརྒྱ་རྩ་བརྒྱད་སྤངས་པ་དང་དུས་མཉམ་པ་ཁོ་
ནར་ཞེས་པའི་རྣམ་སྤྱད་དུ་ཁས་བླངས་སོ། །འདིའི་ཐད་ཀྱི་རྣམ་སྤྱད་དང་། རྒྱུན་མཐའ་ན་སྒྲིབ་པ་
གཉིས་ཀྱི་བར་ཆད་ཡོད་པར་ཁས་ལེན་པ་འགལ་བས། དཔྱད་ལ་སྨྲོས་ཤིག།དེའི་འོག་ཏུ་བསམ་
པ་ཇི་ལྟ་བ་བཞིན་དུ་བཞུགས་པ་སོགས་ལ། དགོངས་ལྡེམ་དགོངས་གཉིས་ཀྱི་ཁྱད་པར་དྲིས་
པས། དྲང་དོན་གྱི་མདོ་གང་ཞིག།དགོང་གཞི་གཙོ་བོར་སྟོན་པ་དེ། དགོངས་པ་ཅན་གྱི་མདོ་དང་།
དེ་གང་ཞིག །དགོས་པ་གཙོ་བོར་སྟོན་པ་དེ་ལྡེམ་དགོངས་ཀྱི་མདོའི་མཚན་ཉིད། ཟེར་ན། མཚོན་
བྱ་གཉིས་པོ་འགལ་བར་ཐལ། མཚན་ཉིད་གཉིས་པོ་འགལ་བའི་ཕྱིར། མ་གྲུབ་ན། འབུད།
འདོད་ན། དེ་གཉིས་ཆོས་ཅན། མི་འགལ་བར་ཐལ། ཁྱོད་ཀྱི་གཞུང་བཞི་ཡོད་པའི་ཕྱིར། དེར་
ཐལ། དགོངས་པ་ཅན་བཞི་ཁྱོད་ཀྱི་གཞུང་བཞི་ཡིན་པའི་ཕྱིར། འདུས་བྱས་མི་རྟག་པ་སྟོན་པའི་
མདོ་ཆོས་ཅན། དྲང་དོན་གྱི་མདོར་ཐལ། ལྡེམ་དགོངས་ཀྱི་མདོ་ཡིན་པའི་ཕྱིར། མཚན་ཉིད་ལ་
ལྡེམ་དགོངས་ཀྱི་མདོ་ཡིན་པའི་ཕྱིར། དེར་ཐལ། འདུས་བྱས་སྤྱིའི་མཚན་ཉིད་ཀྱི་མདོ་ཡིན་པའི་
ཕྱིར། རྩ་བར་འདོད་ན། མིན་པར་ཐལ། ངེས་དོན་གྱི་མདོ་ཡིན་པའི་ཕྱིར། དེར་ཐལ། སྒྲ་ཇི་
བཞིན་པའི་ངེས་དོན་གྱི་མདོ་ཡིན་པའི་ཕྱིར་ཏེ། ཆོས་ཅན་དང་གཅིག་ཡིན་པའི་ཕྱིར། ཁོ་ན་རེ།
དེ་ཆོས་ཅན། སྟོང་ཉིད་དངོས་བསྟན་གྱི་བརྗོད་བྱའི་གཙོ་བོར་བྱས་ནས་སྟོན་པའི་མདོ་ཡིན་པར་
ཐལ། ངེས་དོན་གྱི་མདོ་ཡིན་པའི་ཕྱིར། ཟེར་ན། གཟུགས་སྟོང་པའོ་ཞེས་པའི་མདོ་ཆོས་ཅན།
དེར་ཐལ། དེའི་ཕྱིར། འདོད་ན། དེ་མིན་པར་ཐལ། གཟུགས་བདེན་སྟོང་སྒྱུ་མ་ལྟ་བུ་དེ་དངོས་
-399-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་གྱི་བརྗོད་བྱའི་གཙོ་བོར་བྱས་ནས་བསྟན་པའི་ཕྱིར། དེར་ཐལ། ཁྱོད་ཀྱི་གཟུགས་དང་
སྟོང་པའི་ཚོགས་དོན་དེ་དངོས་བསྟན་གྱི་བརྗོད་བྱའི་གཙོ་བོར་བྱས་ནས་བསྟན་པའི་ཕྱིར། མ་
གྲུབ་ན། དེར་ཐལ། སྒྲ་མི་རྟག་ཅེས་པའི་ཚིག་དེས་སྒྲ་དང་མི་རྟག་པའི་ཚོགས་དོན་དེ་དངོས་
བསྟན་གྱི་བརྗོད་བྱའི་གཙོ་བོར་བྱས་ནས་བསྟན་པའི་ཕྱིར། སྒྲུབ་པའི་ཆོས་ཀྱི་གནས་སྐབས་
སོགས་ལ། སྒྲུབ་པ་བཅུ་གསུམ་པོ་དེ་བྱང་སེམས་བཅུ་གསུམ་པོའི་སེམས་ཀྱི་ཆོས་ཉིད་ལ་བརྟེན་
ཟེར་ན། དེ་ཆོས་ཅན། ཁྱོད་དེ་མིན་པར་ཐལ། ཁྱོད་བྱང་སེམས་སྒོམ་ལམ་པའི་ཆོས་ཉིད་ལ་མི་
བརྟེན་པའི་ཕྱིར། མ་གྲུབ་ན། བྱང་སེམས་སྒོམ་ལམ་པའི་སེམས་ཀྱི་ཆོས་ཉིད་ཆོས་ཅན། སྦྱོར་
ལམ་གྱི་སྒྲུབ་པ་དེ་ཁྱོད་ལ་བརྟེན་པར་ཐལ། འདིར་གཞན་སྒྲུབ་པ་བཅུ་གསུམ་པོ་དེ་ཁྱོད་ལ་
བརྟེན་པའི་ཕྱིར། རྟགས་དངོས། འདོད་ན། ཆོས་ཅན། ཁྱོད་དེའི་རྟེན་དུ་གྱུར་པའི་རིགས་ཡིན་
པར་ཐལ། ཁྱོད་དེའི་རྟེན་དང་རིགས་ཀྱི་གཞི་མཐུན་ཡིན་པའི་ཕྱིར། འདོད་ན། ཆོས་ཅན། ཁྱོད་
བྱང་སེམས་ཀྱི་མཐོང་ལམ་གྱི་སྒྲུབ་པའི་རྟེན་དུ་འགྱུར་རུང་ཡིན་པར་ཐལ། འདོད་པའི་ཕྱིར།
འདིར། རང་བཞིན་གནས་རིགས་ཀྱི་མཚན་ཉིད། དྲི་མ་དང་བཅས་པའི་སེམས་ཀྱི་ཆོས་དབྱིངས།
ཟེར་ན། དྲི་མ་དང་བཅས་པའི་སེམས་བདེན་སྟོང་ཆོས་ཅན། མཚོན་བྱ་དེར་ཐལ། མཚན་ཉིད་
དེའི་ཕྱིར། མ་གྲུབ་ན། དྲི་མ་དང་བཅས་པའི་སེམས་ཆོས་ཅན། ཁྱོད་བདེན་སྟོང་ཁྱོད་ཀྱི་ཆོས་
ཉིད་ཡིན་པར་ཐལ། ཁྱོད་ཡོད་པའི་ཕྱིར། རྩ་བར་ཆོས་ཅན། ཤཱཀྱ་ཐུབ་པའི་རྒྱུད་ཉིད་སེམས་
བདེན་སྟོང་དེ་ངོ་བོ་ཉིད་སྐུ་ཡིན་པར་ཐལ། འདོད་པའི་ཕྱིར། འདོད་ན། ཆོས་ཅན། ཁྱོད་ཐེག་
ཆེན་མཐོང་ལམ་པ་དེས་དངོས་སུ་མ་རྟོགས་པར་ཐལ། ཁྱོད་ངོ་བོ་ཉིད་སྐུ་ཡིན་པའི་ཕྱིར་རོ། །
དེའི་རྒྱུད་ཀྱི་སེམས་ཆོས་ཅན། ཐེག་ཆེན་མཐོང་ལམ་པས་ཁྱོད་བདེན་སྟོང་མངོན་སུམ་དུ་རྟོགས་
པར་ཐལ། ཁྱོད་ཡོད་པའི་ཕྱིར། གཞན་ཡང་། རང་བཞིན་གནས་རིགས་ཡིན་ན། ཆོས་ཉིད་ཡིན་
པས་ཁྱབ་ཟེར་ན། དྲི་མ་དང་བཅས་པའི་སེམས་རིག་ཅིང་གསལ་ཙམ་ཆོས་ཅན། དེར་ཐལ།
460-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༦༧
དེའི་ཕྱིར། དེར་ཐལ། དྲི་མ་དང་བཅས་པའི་སེམས་ཀྱི་རང་བཞིན་གང་ཞིགསངས་རྒྱས་ཀྱི་དོན་
དམ་པའི་སྐུར་འགྱུར་རུང་ཡིན་པའི་ཕྱིར། སྔ་མ་མ་གྲུབ། དེ་ཆོས་ཅན། ཁྱོད་རིག་ཅིང་གསལ་
ཙམ་ཁྱོད་ཀྱི་རང་བཞིན་ཡིན་པར་ཐལ། ཁྱོད་སེམས་ཡིན་པའི་ཕྱིར། ཕྱི་མ་མ་གྲུབ། དེར་ཐལ།
རྟོག་ཡེས་ཆོས་སྐུར་འགྱུར་རུང་ཡིན་པའི་ཕྱིར། དར་ཊིཀ་པ། དྲི་མ་མ་སྤངས་པའི་སེམས་ཀྱི་ཆོས་
དབྱིངས་དེ། རང་བཞིན་གནས་རིགས་ཀྱི་མཚན་ཉིད། ཟེར་ན། དྲི་མ་མ་སྤངས་པའི་སེམས་
བདེན་སྟོང་ཆོས་ཅན། མཚན་ཉིད་ཀྱི་དེར་ཐལ། མཚན་ཉིད་དེའི་ཕྱིར། མ་གྲུབ་ན། དེ་ཆོས་ཅན།
ཁྱོད་བདེན་སྟོང་ཁྱོད་ཀྱི་ཆོས་དབྱིངས་སུ་ཐལ། ཁྱོད་ཡིན་པའི་ཕྱིར། རྩ་བར་འདོད་ན། ཤཱཀྱ་
ཐུབ་པའི་སེམས་བདེན་སྟོང་དེ་ངོ་བོ་ཉིད་སྐུ་བར་ཐལ། འདོད་ན། ཁྱོད་འགོག་བདེན་དུ་ཐལ།
ཁྱོད་ངོ་བོ་ཉིད་སྐུ་ཡིན་པའི་ཕྱིར། འདོད་ན། ཀུན་རྫོབ་བདེན་པར་ཐལ། གསུམ་ཅར་གྲུབ་
མཐའ་མིན་ནམ། རྗེས་འཇུག་རྣམས་ན་རེ། ངོ་བོ་ཉིད་སྐུ་ལ་རང་བཞིན་རྣམ་དག་དང་། གློ་བུར་
རྣམ་དག་གི་ཆ་གཉིས་ཡོད་པ་ཐལ་ལོ། །ངོ་བོ་ཉིད་སྐུ་དང་རང་བཞིན་རྣམ་དག་གི་གཞུང་བཞིན་
དེ་ཆོས་ཅན། ཁྱོད་ངོ་བོ་ཉིད་སྐུ་མིན་པར་ཐལ། སློབ་ལམ་ན་ཁྱོད་མངོན་སུམ་དུ་རྟོགས་པ་ཡོད་
པའི་ཕྱིར། འདིར་དར་ཊིཀ་པ་ན་རེ། སེམས་ཙམ་པའི་ལུགས་ལ། སེམས་ཅན་གྱི་རྒྱུད་ཀྱི་བདེ་
གཤེགས་སྙིང་པོ་དང་། རང་བཞིན་གནས་རིགས་དོན་མི་གཅིག་པར་འདོད་པ་ནི། རང་གི་དེ་
ཉིད་སྟོན་པ་ཙམ་དུ་ཟད་དོ། །ཞེས་ཟེར། ཤེས་བྱ་ཆོས་ཅན། དེའི་ལུགས་ལ་དེ་གཉིས་དོན་མི་
གཅིག་པར་ཐལ། མདོ་སྡེ་རྒྱན་ལས། རིགས་ཆད་ཀྱི་སེམས་ཅན་ཡོད་པར་བཤད་པ་གང་ཞིག
སེམས་ཅན་ཐམས་ཅད་བདེ་བར་གཤེགས་པའི་སྙིང་པོ་ཅན་དུ་གསུངས་པའི་ཕྱིར། དང་པོ་དེར་
ཐལ། དཀར་པོ་དམན་པ་ཡོད་པ་རྒྱུ་དང་བྲལ། །ཞེས་གསུངས་པའི་ཕྱིར། ཕྱི་མ་དེར་ཐལ། དེ་ནི་
ཉིད་ཀྱི་ཐམས་ཅད་ལ། །ཁྱད་པར་མེད་ཀྱང་བདག་གྱུར་བ། །དེ་བཞིན་གཤེགས་ཉིད་དེའི་ཕྱིར།།
འགྲོ་ཀུན་དེའི་སྙིང་པོ་ཅན། །ཞེས་གསུངས་པའི་ཕྱིར། གཞན་ཡང་། ཤེས་བྱ་ཆོས་ཅན། དེའི་
4tj1-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལུགས་ལ་དེ་གཉིས་དོན་མི་གཅིག་པར་ཐལ། དབུ་མ་པས་སེམས་ཙམ་པའི་ངོར་སེམས་ཅན་
ཐམས་ཅད་བདེ་བར་གཤེགས་པའི་སྙིང་པོ་ཅན་ཡིན་པ་རྟགས་སུ་བཀོད་ནས། སེམས་ཅན་
ཐམས་ཅད་སངས་རྒྱས་ཀྱི་རང་བཞིན་དུ་སྒྲུབ་པ་དེ་ཐ་དད་པའི་ཕྱིར་ཏེ། དབུ་མ་སྣང་བ་ལས།
སེམས་ཅན་ཐམས་ཅད་དེ་བཞིན་གཤེགས་ པའི་ སྙིང་པོ་ཅན་ནོ། །ཞེས་ བྱ་བ་འདིས་ཀྱང་།
ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་གོ་འཕངས་ཐོབ་པར་རུང་བ་ཉིད་
དུ་ཡོངས་སུ་སྟོན་ཞེས་གསུངས་པའི་ཕྱིར། ཇི་ལྟར་ཉན་ཐོས་ཀྱི་ཐེག་པ་སོགས་ལ། དྲི་མ་དང་
བཅས་པའི་སེམས་ཀྱི་ཆོས་དབྱིངས་དེ་རྒྱུའི་སྒོ་ནས་རིགས་སུ་འཇོག་ཟེར་ན། དེ་ཆོས་ཅན། ཁྱོད་
དེར་འཇོག་པ་མི་འཐད་པར་ཐལ། ཁྱོད་རྒྱུ་མིན་པའི་ཕྱིར་ཏེ། ཁྱོད་འདུས་མ་བྱས་ཡིན་པའི་ཕྱིར།
འདིར་ཉན་རང་ལ་ཆོས་ཀྱི་བདག་མེད་རྟོགས་པ་ཡོད་མེད་དཔྱད་པ་ལ། དར་ཊིཀ་པ་ཉན་རང་ལ་
ཆོས་ཀྱི་བདག་མེད་རྟོགས་པ་ཡོད་དེ། ཆོས་ཉིད་རྟོགས་པ་ཡོད་པའི་ཕྱིར་ཏེ། ཆོས་ཉིད་ལ་
དམིགས་པ་ཡོད་པའི་ཕྱིར་ཏེ། ཆོས་དབྱིངས་ལ་བརྟེན་པའི་ཕྱིར། ཟེར་རོ། །འདོད་ན། ཤེས་བྱ་
ཆོས་ཅན། སེམས་ཅན་ཡིན་ན། ཆོས་དབྱིངས་རྟོགས་པས་ཁྱབ་པར་ཐལ། དེ་ཡིན་ན། དེ་ལ་
དམིགས་པས་ཁྱབ་པའི་ཕྱིར་ཏེ། དེ་ཡིན་ན་ཆོས་དབྱིངས་ལ་བརྟེན་པས་ཁྱབ་པའི་ཕྱིར། ཁྱབ་པ་
ཁས་བླངས། གཞན་ཡང་། སྟོང་ཉིད་ལ་བདེན་པར་འཛིན་པའི་བདེན་འཛིན་ཆོས་ཅན་སྟོང་ཉིད་
རྟོགས་པར་ཐལ། དེ་ལ་དམིགས་པའི་ཕྱིར། ཁྱབ་པ་ཁས་བླངས། མ་གྲུབ་ན། ཆོས་ཅན། དེར་
ཐལ། ཁྱོད་དང་སྟོང་ཉིད་དུ་རྟོགས་པའི་བློ་གཉིས་པོ་དེ་དམིགས་པ་གཅིག་ལ་དམིགས་ནས་
འཛིན་སྟངས་འགལ་བའི་རྣམ་པ་ཅན་ཡིན་པའི་ཕྱིར། རྩ་བར་འདོད་ན། མིན་པར་ཐལ། བདེན་
འཛིན་ཡིན་པའི་ཕྱིར། རྒྱས་པར་གཞན་དུ་ཤེས་པར་བྱའོ། །བརྟེན་པའི་ཆོས་ཀྱི་བྱེ་བྲག་གིས། །
སོགས་ལ། དྲི་བཅས་སེམས་ཀྱི་ཆོས་དབྱིངས་ལ་ངོ་བོའི་སྒོ་ནས་མི་འདྲ་བའི་དབྱེ་བ་མེད་ཀྱང་།
གནས་སྐབས་རིགས་གསུམ་དུ་དབྱེ་བའི་རྒྱུ་མཚན་ཡོད་དེ། རྟེན་ཆོས་ཐེག་པ་གསུམ་ཡོད་པའི་
402-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
རྒྱུ་མཚན་གྱིས་དེར་ཕྱེ་བའི་ཕྱིར། ཟེར་ན། ཤེས་བྱ་ཆོས་ཅན། གནས་སྐབས་རིགས་གསུམ་པོ་
འགལ་བར་ཐལ། རྟེན་ཆོས་ཐེག་པ་གསུམ་པོ་འགལ་བའི་ཕྱིར། འདོད་ན། མི་འགལ་བར་ཐལ།
གནས་སྐབས་ཉན་ཐོས་ཀྱི་རིགས་དང་སངས་རྒྱས་ཀྱི་རིགས་ཀྱི་གཞུང་བཞིན་ཡོད་པའི་ཕྱིར་ཏེ།
ཉན་ཐོས་མཐོང་ལམ་པའི་སེམས་ཀྱི་ཆོས་དབྱིངས་དེ་དེ་ཡིན་པའི་ཕྱིར། མ་གྲུབ་ན། ཆོས་ཅན།
ཉན་ཐོས་ཀྱི་རིགས་སུ་ཐལ། ཉན་ཐོས་རང་བཞིན་གནས་རིགས་ཡིན་པའི་ཕྱིར་ཏེ། ཆོས་ཅན་
དང་གཅིག་ཡིན་པའི་ཕྱིར། དམིགས་པ་ཆོས་རྣམ་ཐམས་ཅད་དེ། །སོགས་ལ། འཕགས་སེང་གི་
ལུགས་ལ། སློབ་པ་འཕགས་པའི་མཉམ་གཞག་ཡེ་ཤེས་ཀྱི་གཟིགས་ངོར་ཆོས་ཅན་སྣ་ཚོགས་
པའི་སྣང་བ་ཡོད་མེད་དཔྱད་པ་ལ། རྣམ་སྤྱད་པས། འཕགས་སེང་གིས་མཉམ་གཞག་སྣང་
བཅས་སུ་གཞེད་པར་གསུངས། དར་ཊིཀ་པ་ན་རེ། འདི་དབུ་མ་པའི་བཞེད་པར་མི་རིགས་ཏེ།
སྡུག་བསྔལ་བདེན་སྟོང་དུ་མངོན་སུམ་དུ་རྟོགས་པའི་མཐོང་ལམ་གྱི་གཟིགས་ངོར་ཆོས་ཅན་དེ་།
གཉིས་སྣང་ནུབ་པའི་ཚུལ་གྱིས་སྣང་ངམ། གཉིས་སྣང་དང་བཅས་པའི་ཚུལ་གྱི་སྣང་། དང་
པོ་ལྟར་ན། གཟུང་རྟོག་ཆོས་ཅན། དོན་དམ་བདེན་པར་ཐལ། བདེན་སྟོང་མངོན་སུམ་དུ་རྟོགས་
པའི་མཐོང་ལམ་མཉམ་གཞག་ཡེ་ཤེས་ཀྱིས་གཉིས་སྣང་ནུབ་པའི་ཚུལ་གྱིས་རྟོགས་པའི་ཕྱིར།
གཉིས་པ་ལྟར་ན། འཕགས་པའི་མཉམ་གཞག་ཡེ་ཤེས་བདེན་སྟོང་དུ་གཟིགས་ངོར་ཡང་ཆོས་
ཅན། འཕགས་པའི་མཉམ་གཞག་ཡེ་ཤེས་དེ་གཉིས་སྣང་བཅས་པའི་ཚུལ་གྱིས་སྣང་བར་ཐལ།
དམ་བཅའ་དེའི་ཕྱིར། འདོད་ན། འཕགས་པའི་མཉམ་གཞག་ཡེ་ཤེས་ཆོས་ཅན། ཁྱོད་འཕགས་
པའི་མཉམ་གཞག་ཡེ་ཤེས་ལས་ཐ་དད་དུ་ཐལ། ཁྱོད་འཕགས་པའི་མཉམ་གཞག་ཡེ་ཤེས་
བདེན་སྟོང་དུ་རྟོགས་པའི་མཉམ་གཞག་ཡེ་ཤེས་ཀྱི་གཉིས་སྣང་དང་བཅས་པའི་ཚུལ་གྱི་རྟོགས་
པར་བྱ་བ་ཡིན་པའི་ཕྱིར། །གཞན་ཡང་། བདེན་འཛིན་བདེན་སྟོང་དུ་མངོན་སུམ་དུ་རྟོག་པའི་
མཉམ་གཞག་ཡེ་ཤེས་ཀྱི་གཟིགས་ངོར་བདེན་འཛིན་ཡོད་པར་ཐལ། མྱུ་གུ་བདེན་མེད་དུ་མངོན་
403-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུམ་དུ་རྟོག་པའི་མཉམ་གཞག་ཡེ་ཤེས་ཀྱི་གཟིགས་ངོར་མྱུ་གུ་ཡོད་པའི་ཕྱིར། དེས་ན་འཕགས་
པ་སློབ་པའི་མཉམ་གཞག་ཡེ་ཤེས་ཀྱི་གཟིགས་ངོར་ཆོས་ཅན་འདུས་བྱས་ཀྱི་སྣང་བ་ཡོད་པར་
འདོད་པ་ནི། དབུ་མ་ཐལ་རང་གང་གི་ཡང་ལུགས་མིན་ནོ་ཞེས་གསུང་། འོ་ན་སྟོང་ཉིད་བདེན་
སྟོང་དུ་མངོན་སུམ་དུ་རྟོགས་པའི་མཐོང་ལམ་གྱི་གཟིགས་ངོར་སྟོང་ཉིད་དེ་སྣང་ངམ་མི་སྣང་། མི་
སྣང་ན། རིགས་པ་དང་། ཁས་བླངས་དང་འགལ། སྣང་ན་ཤེས་བྱ་ཆོས་ཅན། ཕྱི་སྟོང་པ་ཉིད་
མངོན་དུ་རྟོགས་པའི་མཐོང་ལམ་གྱི་གཟིགས་ངོར། སྟོང་གཞིའི་ཆོས་ཅན་དེ་སྣང་བར་ཐལ།
སྟོང་ཉིད་མངོན་སུམ་དུ་རྟོགས་པའི་མཐོང་ལམ་གྱི་གཟིགས་ངོར་སྟོང་གཞིའི་ཆོས་ཅན་དེ་སྣང་
བའི་ཕྱིར། རྟགས་ཁས་བླངས་ཤིང་། ཁྱབ་པ་ཁས་བླངས་སོ། །གཞན་ཡང་། བདེན་སྟོང་མངོན་
སུམ་དུ་རྟོགས་པའི་མཐོང་ལམ་མཉམ་གཞག་ཡེ་ཤེས་ཆོས་ཅན། དོན་དམ་བདེན་པར་ཐལ།
བདེན་སྟོང་མངོན་སུམ་དུ་རྟོགས་པའི་མཐོང་ལམ་མཉམ་གཞག་ཡེ་ཤེས་དེས་གཉིས་སྣང་ནུབ་
པའི་རྟོགས་པར་བྱ་བ་ཡིན་པའི་ཕྱིར། ཁྱབ་པ་ཁས་བླངས། མ་གྲུབ་ན། དེར་ཐལ། དེས་རྟོགས་
པ་གང་ཞིག།གཉིས་སྣང་དང་བཅས་པའི་ཚུལ་གྱིས་རྟོགས་པར་བྱ་བ་མིན་པའི་ཕྱིར། མ་གྲུབ་ན།།
ཤེས་བྱ་ཆོས་ཅན། དེས་དེ་རྟོགས་པར་ཐལ། དེ་ཉམས་སུ་མྱོང་བའི་རང་གི་མངོན་སུམ་ཡོད་པའི་
ཕྱིར། གཞན་ཡང་། ཤེས་བྱ་ཆོས་ཅན། བདེན་འཛིན་བདེན་སྟོང་དུ་མངོན་སུམ་དུ་རྟོགས་པའི་ཡེ་
ཤེས་ཀྱི་ངོར་བདེན་འཛིན་ཡོད་པར་ཐལ། བདེན་སྟོང་བདེན་སྟོང་དུ་མངོན་སུམ་དུ་རྟོགས་པའི་
རིག་ངོར་བདེན་སྟོང་ཡོད་པའི་ཕྱིར། རྟགས་ཐལ་ཁས་བླངས་ཤིང་། ཁྱབ་པ་ཡང་ཁས་བླངས་སོ།།
འདིར་ཐེག་ཆེན་བསྒྲུབ་པས་སྒྲོ་འདོགས་བཅད་བར་བྱ་བའི་གཞི་དེ། ཐེག་ཆེན་བསྒྲུབ་པས་
དམིགས་ པའི་ མཚན་ཉིད། ཟེར་ན། དར་ཊིཀ་པ་ལ་ནང་འགལ་ཏེ། མྱུ་གུ་ཆོས་ཅན། མྱུ་གུ་
བདེན་སྟོང་དུ་མངོན་སུམ་དུ་རྟོགས་པའི་ཐེག་ཆེན་སྒྲུབ་པའི་དམིགས་པར་ཐལ། དེས་སྒྲོ་
འདོགས་བཅད་པར་བྱ་བའི་གཞི་ཡིན་པའི་ཕྱིར་ཏེ། དེས་སྒྲོ་འདོགས་བཅད་པར་བྱ་བའི་ཆོས་
-44-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཅན་ ཡིན་ པའི་ ཕྱིར། རྩ་བར་འདོད་ན། ཆོས་ཅན། ཁྱོས་ ཁྱོད་རྟོགས་པར་ཐལ། ཁྱོད་ དེའི་
དམིགས་པ་ཡིན་པའི་ཕྱིར། ཁྱབ་པ་ཁས་བླངས། འདོད་ན། གཉིས་སྣང་ནུབ་པའི་ཚུལ་གྱིས་
རྟོགས་སམ། གཉིས་སྣང་དང་བཅས་པའི་ཚུལ་གྱིས་རྟོགས། ཞེས་བརྗོད་ན་འཁོར་གསུམ་ཁས་
བླངས་པར་འགྱུར། དེ་ཡང་དགེ་ལ་སོགས་པ་ཡིན། །ཞེས་པར་ཆོས་གསུམ་གྱི་མཚན་ཉིད་དྲིས་
པས། ལུང་དུ་བསྟན་པ་གང་ཞིག། རྣམ་སྨིན་ཡིད་འོང་འབྱིན་བྱེད་དགེ་བའི་མཚན་ཉིད། དེ་གང་
ཞིག །རྣམ་སྨིན་ཡིད་མི་འོང་འབྱིན་བྱེད་དེ་མི་དགེ་བའི་མཚན་ཉིད། རྣམ་སྨིན་འབྱིན་མི་ནུས་པའི་
ལས་དེ། ལུང་མ་བསྟན་གྱི་མཚན་ཉིད། ཟེར་ན། ཟག་པ་མེད་པའི་དགེ་བ་ཆོས་ཅན། མཚན་
ཉིད་དེར་ཐལ། མཚོན་བྱ་དེའི་ཕྱིར། འདོད་ན། མིན་པར་ཐལ། རྣམ་སྨིན་གྱི་རྒྱུ་མ་ཡིན་པའི་ཕྱིར་
ཏེ༑ མི་དགེ་བ་དང་དགེ་བ་ཟག་བཅས་གང་རུང་མིན་པའི་ཕྱིར། ཁྱབ་སྟེ། མཛོད་ལས། རྣམ་
སྨིན་རྒྱུ་ནི་མི་དགེ་དང་། །དགེ་བ་ཟག་བཅས་རྣམས་ཁོ་ན། །ཞེས་གསུངས་པའི་ཕྱིར། གཞན་
ཡང་། སེམས་ཅན་མང་པོ་སྐྱབས་པའི་ཕྱིར་དུ་སེམས་ཅན་གཅིག་གི་སྲོག་གཅོད་པའི་ལས་ཆོས་
ཅན། དགེ་བ་ཡིན་པར་ཐལ། མཚན་ཉིད་དེའི་ཕྱིར། འདོད་ན། མིན་པར་ཐལ། མི་དགེ་བ་ཡིན་
ཏེ༑ མི་དགེ་བའི་ལས་ལམ་བཅུ་པོ་གང་རུང་ཡིན་པའི་ཕྱིར་ཏེ། སྲོག་གཅོད་པའི་ལས་ཡིན་པའི་
ཕྱིར། ཡང་དེ་ཆོས་ཅན། མི་དགེ་བ་ཡིན་པར་ཐལ། མཚན་ཉིད་དེའི་ཕྱིར། སྲོག་གཅོད་ཀྱི་ལས་
ཡིན་པའི་ཕྱིར། འདིར་རྣམ་སྨིན་ཞེས་པ་འབྲས་བུ་ཙམ་ལ་བྱེད་ན། ཁམས་གོང་མའི་ཉོན་མོངས་
ཆོས་ཅན། རྣམ་སྨིན་འབྱིན་མི་ནུས་པའི་ལས་སུ་ཐལ། ལུང་མ་བསྟན་ཡིན་པའི་ཕྱིར། འདོད་ན།
འབྲས་བུ་འབྱིན་མི་ནུས་པར་ཐལ་ལོ། །གཞན་ཡང་། ཁམས་གོང་མའི་དགེ་རྩ་དང་མཚུངས་
ལྡན་གྱི་ཉོན་མོངས་ཆོས་ཅན། མི་དགེ་བ་ཡིན་པར་ཐལ། མཚན་ཉིད་དེའི་ཕྱིར། སྔ་མ་དེར་ཐལ།
ཁྱོད་རྗེས་སུ་འབྲེལ་བའི་དགེ་བ་ཡིན་པའི་ཕྱིར་ཏེ། ཆོས་ཅན་དང་གཅིག་ཡིན་པའི་ཕྱིར། ཕྱི་མ་
དེར་ཐལ། རང་གི་རྣམ་སྨིན་སྡུག་བསྔལ་འབྱིན་བྱེད་ཡིན་པའི་ཕྱིར། རྩ་བར་འདོད་ན། ཁམས་
4t05-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གོང་ན་མི་དགེ་བ་ཡོད་པར་ཐལ་ལོ། །ཁ་ཅིག་ན་རེ། གཅིག་ཏུ་རྣམ་པར་དཀར་བའི་ངོ་བོར་ལུང་
དུ་བསྟན་པ་དེ། དགེ་བའི་མཚན་ཉིད། གཅིག་ཏུ་རྣམ་པར་གནག་པའི་ངོ་བོར་ལུང་དུ་བསྟན་པ་
དེ༑ མི་དགེ་བའི་མཚན་ཉིད། དེ་གཉིས་གང་དུ་ཡང་ལུང་བསྟན་མི་ནུས་པའི་ཆོས། ལུང་མ་
བསྟན་གྱི་མཚན་ཉིད། ཟེར། ཞེ་སྡང་གིས་ཀུན་ནས་བསླངས་ནས་གཞན་ལ་སྦྱིན་པ་གཏོང་བའི་
ལས་དེ་ཆོས་ཅན། མཚན་ཉིད་དེར་ཐལ། དགེ་བ་ཡིན་པའི་ཕྱིར། འདོད་ན། མིན་པར་ཐལ།
སྦྱོར་བ་དཀར་ལ་བསམ་པ་གནག་པའི་ལས་ཡིན་པའི་ཕྱིར། རྩ་རྟགས་དེར་ཐལ། སྦྱིན་པ་ཡིན་
པའི་ཕྱིར། གཞན་ཡང་། སྙིང་རྗེས་ཀུན་ནས་བསླངས་ནས་སྲོག་གཅོད་པའི་ལས་དེ་ཆོས་ཅན།
མཚན་ཉིད་དེར་ཐལ། མི་དགེ་བ་ཡིན་པའི་ཕྱིར། འདོད་ན། མིན་པར་ཐལ། བསམ་པ་དཀར་
ལ་སྦྱོར་བ་གནག་པའི་ལས་ཡིན་པའི་ཕྱིར། གཞན་ཡང་། དཀར་ནག་འདྲེས་པའི་ལས་ཆོས་
ཅན། ལུང་མ་བསྟན་ཡིན་པར་ཐལ། མཚན་ཉིད་དེའི་ཕྱིར་ཏེ། དེ་གཉིས་ཀར་ལུང་དུ་མ་བསྟན་
པ་གང་ཞིག།ཆོས་ཡིན་པའི་ཕྱིར། སྔ་མ་དེར་ཐལ། གཅིག་ཏུ་དཀར་པའི་ངོ་བོ་ལུང་དུ་བསྟན་པ་
ཡང་མིན། གཅིག་ཏུ་གནག་པའི་ངོ་བོར་ལུང་དུ་མ་བསྟན་པ་མ་ཡིན་པའི་ཕྱིར། ཟག་བཅས་ཟག་
པ་མེད་ཆོས་དང་། །ཞེས་པར་ཟག་པའི་སྒོ་དྲུག་གང་རུང་དང་འབྲེལ་བ་དེ། ཟག་བཅས་ཀྱི་
མཚན་ཉིད། དེ་དང་མ་འབྲེལ་བ་དེ། ཟག་མེད་ཀྱི་མཚན་ཉིད་ཟེར་ན། ཐེག་ཆེན་སྦྱོར་ལམ་རྗེས་
ཐོབ་ཡེ་ཤེས་ཆོས་ཅན། མཚན་ཉིད་དེར་ཐལ། ཟག་བཅས་ཡིན་པའི་ཕྱིར། འདོད་ན། མིན་པར་
ཐལ། ཐེག་ཆེན་ལམ་ཡིན་པའི་ཕྱིར། བྱང་སེམས་མཐོང་ལམ་པའི་རྒྱུད་ཀྱི་བདག་མེད་མངོན་
སུམ་དུ་རྟོགས་པའི་ཤེས་རབ་ཆོས་ཅན། མཚན་ཉིད་དེར་ཐལ། ཟག་མེད་ཡིན་པའི་ཕྱིར་ཏེ།
ཆོས་ཅན་དང་གཅིག་ཡིན་པའི་ཕྱིར། རྩ་བར་འདོད་ན། དེ་དང་འབྲེལ་བར་ཐལ། ཟག་པས་
བཅིངས་པའི་ཕྱིར་ཏེ། སེམས་ཅན་གྱི་རྒྱུད་ཀྱི་ཤེས་པ་ཡིན་པའི་ཕྱིར། སེམས་ཅན་ཀུན་མཆོག་
ཉིད་སེམས་དང་། །སོགས་ལ། ཐེག་ཆེན་སྒྲུབ་པའི་ཐོབ་བྱ་མཐར་ཐུག་དེ། དེའི་ཆེད་དུ་བྱ་བའི་
406-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
མཚན་ཉིད། ཟེར་ན། རྒྱུན་མཐའི་རྡོ་རྗེ་ལྟ་བུའི་སེམས་བསྐྱེད་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། འདོད་ན། མིན་པར་ཐལ། ཁྱོད་ལས་ཁྱད་པར་དུ་འཕགས་པའི་ཐེག་ཆེན་
སྒྲུབ་པའི་ཐོབ་བྱ་གཞན་ཡོད་པའི་ཕྱིར། རྩ་བར་མ་གྲུབ་ན། དེར་ཐལ། སེམས་ཅན་ཆོས་ཅན་
ཡིན་པའི་ཕྱིར། དེར་ཐལ། རང་གང་ལ་ལྡན་པའི་གང་ཟག་དེ་སེམས་ཅན་ཀུན་གྱི་ནང་ནས་
མཆོག་ཉིད་དུ་བྱེད་པའི་སེམས་བསྐྱེད་ཡིན་པའི་ཕྱིར་ཏེ། ཆོས་ཅན་དང་གཅིག་ཡིན་པའི་ཕྱིར།
གཞན་ཡང་། ཤེས་བྱ་ཆོས་ཅན། སློབ་ལམ་ན་ཐེག་ཆེན་སྒྲུབ་པའི་ཆེད་དུ་བྱ་བ་མེད་པར་ཐལ།
མཚན་ཉིད་དེ་འཐད་པའི་ཕྱིར། འདོད་ན། ཆོས་ཅན། ཡོད་པར་ཐལ། དེ་ན་ངེས་འབྱུང་སྒྲུབ་
པའི་ངེས་པར་འབྱུང་བ་ཡོད་པའི་ཕྱིར། དེར་ཐལ། སློབ་ལམ་ན་སློབ་ལམ་མཐར་ཐུག་ཡོད་པའི་
ཕྱིར། ཁ་ཅིག་ན་རེ། ཆེན་པོ་གསུམ་ཆོས་ཅན། ཐེག་དམན་སྒྲུབ་པའི་ཆེད་དུ་བྱ་བ་ཡིན་པར་ཐལ།
དེའི་ཐོབ་བྱ་མཐར་ཐུག་ཡིན་པའི་ཕྱིར། ཁྱབ་པས་འདོད་ན། ཤེས་བྱ་ཆོས་ཅན། དེ་དེ་མིན་པར་
ཐལ། ཐེག་དམན་གྱི་བསྒྲུབ་པ་དེ་ཆེད་དུ་བྱ་བ་ལས་ལོག་པའི་ཕྱིར། ཆེད་དུ་བྱ་དང་ལོག་པ་དང་།
ཞེས་གསུངས་པའི་ཕྱིར། ཟེར་ན། འོ་ན། ཐེག་དམན་གྱི་སྒྲུབ་པ་ཆོས་ཅན། ཆེན་པོ་གསུམ་དེ་
ཁྱོད་ཀྱིས་ཐོབ་བྱ་མཐར་ཐུག་ཡོད་མིན་པར་ཐལ། དེ་ཁྱོད་ཀྱི་ཐོབ་བྱ་མིན་པའི་ཕྱིར། རྟགས་
ཁས་ཤིང་། ཁྱོད་དེ་ལ་མི་འཇུག་པའི་ཕྱིར། མ་གྲུབ་ན། ཁས་བླངས་ཤིང་། དེར་ཐལ། སེམས་
ཅན་ཐམས་ཅད་ཀྱི་མཆོག་ཉིད་ཀྱི་སེམས་ཆེན་པོ་ཉིད་ལ་སོགས་པ་མི་འཇུག་པ་ཉིད་ཀྱི་ཆེད་དུ་བྱ་
བ་ལོག་པ་ཞེས་གསུངས་པའི་ཕྱིར། ཐམས་ཅད་མཁྱེན་ཉིད་གསུམ་གྱི་ཡུལ་ལ། སོགས་ལ།
མཁྱེན་གསུམ་གྱི་སྒྲུབ་པ་དང་། སྦྱོར་བཞིའི་སྒྲུབ་པ་འགལ་ལམ་མི་འགལ་དྲིས་པས། འགལ་ལོ་
ཞེ་ན། ཤེས་བྱ་ཆོས་ཅན། དེ་གཉིས་མི་འགལ་བར་ཐལ། སྦྱོར་བཞི་གང་རུང་གི་སྒྲུབ་པ་ཡང་
ཡིན། མཁྱེན་གསུམ་གྱི་སྒྲུབ་པ་ཡང་ཡིན་པའི་གཞི་མཐུན་གྲུབ་པའི་ཕྱིར། དེར་ཐལ། རྣམ་
རྫོགས་སྦྱོར་བ་དེ་མཁྱེན་གསུམ་གྱི་སྒྲུབ་པ་ཉམས་སུ་ལེན་པའི་རྣལ་འབྱོར་ཡིན་པའི་ཕྱིར།
-407-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་ཡང་། ཤེས་བྱ་ཆོས་ཅན། དེ་གཉིས་མི་འགལ་བར་ཐལ། སྦྱོར་བཞི་གང་རུང་གི་སྒྲུབ་པ་
ཡིན་ན། མཁྱེན་གསུམ་གང་རུང་གི་སྒྲུབ་པ་ཡིན་དགོས་པའི་ཕྱིར། དེར་ཐལ། དེ་ཡིན་ན། རྣམ་
པ་བརྒྱ་བདུན་ཅུ་རྩ་གསུམ་པོ་ཉམས་སུ་ལེན་པའི་རྣལ་འབྱོར་ཡིན་དགོས་པའི་ཕྱིར། མི་འགལ་
ལོ་ཟེར་ན། ཤེས་བྱ་ཆོས་ཅན། དེ་གཉིས་འགལ་བར་ཐལ། ཐོས་བསམ་གཙོ་བོར་གྱུར་པའི་
སྒྲུབ་པ་དང་། ཉམས་ལེན་གཙོ་བོར་གྱུར་པའི་སྒྲུབ་པ་གཉིས་པོ་འགལ་བའི་ཕྱིར་ཏེ། དེ་གཉིས་
ཡོད། དེ་གཅིག་ཡིན་ན། ཅིག་ཤོས་མིན་དགོས་པའི་ཕྱིར། ཡང་དེ་གཉིས་འགལ་བར་ཐལ།
དམིགས་བསལ་མེད་པར་དགེ་བའི་ཆོས་སྒྲུབ་པ་དང་། དམིགས་བསལ་ཅན་གྱི་དགེ་བ་སྒྲུབ་
པའི་ཉམས་ལེན་གཉིས་པོ་འགལ་བའི་ཕྱིར། དེ་ལྟར་ཇི་ལྟ་བ་སོགས་ལ། སྒྲུབ་པ་བཞིའི་ས་
མཚམས་དྲིས་པས། གོ་སྒྲུབ་ཚོགས་ལམ་ནས་ཡོད་ཟེར་ན། ཤེས་བྱ་ཆོས་ཅན། ཚོགས་ལམ་ན་
སྒོམ་བྱུང་གཙོ་བོར་གྱུར་པའི་སྒྲུབ་པ་ཡོད་པར་ཐལ། དེ་ན་གོ་སྒྲུབ་ཡོད་པའི་ཕྱིར། འདོད་ན།
མེད་པར་ཐལ། ཚོགས་ལམ་དེ་ཐོས་བསམ་གཙོ་བོར་གྱུར་པ་ཡིན་པའི་ཕྱིར་ཏེ། འཇུག་སྒྲུབ་ཐེག་
ཆེན་གྱི་དྲོད་ནས་ཡོད་ཟེར་ན། ཤེས་བྱ་ཆོས་ཅན། དེ་ན་དེ་མེད་པར་ཐལ། དེར་འཇུག་ཡུལ་
མཚན་ཉིད་པ་མེད་པའི་ཕྱིར་ཏེ། དེ་ན་དམིགས་པ་ཆེ་བ་སོགས་ཆེན་པོ་བདུན་མེད་པའི་ཕྱིར་ཏེ། །
དེ་སོ་སོ་སྐྱེ་བོའི་ས་ཡིན་པའི་ཕྱིར། ཚོགས་སྒྲུབ་ཐེག་ཆེན་གྱི་ཆོས་མཆོག་ནས་ཡོད་ཟེར་ན། ཤེས་
བྱ་ཆོས་ཅན། དེའི་མ་མཐའི་ས་མཚམས་དེ་ནས་འཇོག་པ་མི་འཐད་པར་ཐལ། ཐེག་ཆེན་གྱི་དྲོད་
ནས་ཡེ་ཤེས་ཀྱི་ཚོགས་ཡོད་པའི་ཕྱིར། དེར་ཐལ། འགྲེལ་ཆེན་ལས། སྟོང་ཉིད་དང་པོ་གསུམ་
རྟོགས་པའི་ཡེ་ཤེས་དང་པོ་གསུམ་གྱི་ས་མཚམས་ཐེག་ཆེན་གྱི་མོས་སྤྱོད་ནས་བཞག་པ་དེ་མཐད་
ལྡན་ཡིན་པའི་ཕྱིར། ཡ་མཐའི་ས་མཚམས་ལ། གོ་སྒྲུབ་རྒྱུན་མཐའ་ཡོད་ཟེར་ན། མེད་པར་ཐལ།
སངས་རྒྱས་ཀྱི་ས་ན་འཇུག་སྒྲུབ་མེད་པའི་ཕྱིར། ཁྱབ་པ་ཡོད་པར་ཐལ། གོ་སྒྲུབ་ཡིན་ན་རང་
འབྲས་འཇུག་སྒྲུབ་ཀྱི་རྒྱུ་ཡིན་དགོས་པའི་ཕྱིར། རྒྱུན་མཐའ་ན་འཇུག་སྒྲུབ་མེད་ཟེར་ན། ཤེས་བྱ་
-438-



གྲོགས་ཆེན་བཅོ་བརྒྱད་ཀྱི་མངོན་རྒྱན་པཆ་ཤཱཀ་འགྲེལ་སྐོར་བཞུགས། ༼༦ ༧
ཆོས་ཅན། དེ་ན་དེ་མེད་པར་ཐལ། དེ་ན་སྦྱོར་བའི་བརྩོན་འགྲུས་མེད་པའི་ཕྱིར་ཏེ། རྒྱུན་མཐའི་
ཡེ་ཤེས་དེས་སྦྱོར་བའི་བརྩོན་འགྲུས་ལ་མ་ལྟོས་པར་རྣམ་མཁྱེན་མངོན་སུམ་དུ་བྱེད་ནུས་པའི་
ཕྱིར། རྒྱུན་མཐའ་ན་ངེས་འབྱུང་སྒྲུབ་པ་པོ་ཡོད་ཟེར་ན། མེད་པར་ཐལ། རྒྱུན་མཐའི་ཡེ་ཤེས་
དང་ངེས་འབྱུང་སྒྲུབ་པའི་གཞི་མཐུན་མེད་པའི་ཕྱིར་ཏེ། རྒྱུན་མཐའི་ཡེ་ཤེས་ཡིན་ན། ངེས་པར་
འབྱུང་བ་ཡིན་དགོས་པའི་ཕྱིར། རྟགས་འབུད། ཁྱབ་པར་ཐལ། གང་ངེས་པར་འབྱུང་བྱེད་ཀྱི་
སྒྲུབ་པ་ཡིན་ན། གང་དུ་ངེས་པར་འབྱུང་བ་མིན་དགོས་པའི་ཕྱིར། དེ་དག་སོ་སོར་སྦྱིན་ལ་
སོགས། །སོགས་ལ། སྦྱིན་ སོགས་ ཕར་ ཕྱིན་ རེ་རེའི་ནང་དུ་དྲུག་དྲུག་ཚང་བར་བསྡུས་ནས་
ཉམས་སུ་ལེན་པ་ལ་གོ་ཆའི་བརྩོན་འགྲུས་གཙོ་བོར་གྱུར་པའི་བྱ་བ་དེ་ཐེག་ཆེན་གོ་སྒྲུབ་ཀྱི་
མཚན་ཉིད། ཟེར་ན། ཤེས་བྱ་ཆོས་ཅན། སངས་རྒྱས་ཀྱི་ས་ན་གོ་སྒྲུབ་ཡོད་པར་ཐལ། དེ་ན་
མཚན་ཉིད་དེ་ཡོད་པའི་ཕྱིར་ཏེ། དེ་ན་སྦྱིན་སོགས་རེ་རེ་ཡང་དྲུག་ལྡན་དུ་ཉམས་སུ་བླང་བར་བྱའོ་
སྙམ་པའི་སེམས་བྱུང་ཡོད་པའི་ཕྱིར། འདིར་ཕྱིན་དྲུག་གི་གོ་སྒྲུབ་འགལ་ལམ་མི་འགལ་དྲིས་
པས། འགལ་ལོ་ཟེར་ན། མི་འགལ་བར་ཐལ། སྦྱིན་པའི་གོ་སྒྲུབ་ཀྱང་ཡིན། ཚུལ་ཁྲིམས་ཀྱི་གོ་
སྒྲུབ་ཀྱང་ཡིན་པའི་གཞི་མཐུན་ཡོད་པའི་ཕྱིར། དེར་ཐལ། སྦྱིན་པའི་ཚུལ་ཁྲིམས་ཀྱི་གོ་ཆ་དེ་དེ་
འདྲ་ཡིན་པའི་ཕྱིར། མ་གྲུབ་ན། དེ་ཆོས་ཅན། ཁྱོད་སྦྱིན་པའི་གོ་སྒྲུབ་ཡིན་པར་ཐལ། ཁྱོད་སྦྱིན་
པས་བསྡུས་པའི་གོ་སྒྲུབ་ཡིན་པའི་ཕྱིར། དེ་ཆོས་ཅན། ཁྱོད་ཚུལ་ཁྲིམས་ཀྱི་གོ་སྒྲུབ་དུ་ཐལ།
ཁྱོད་སྦྱིན་པའི་ཚུལ་ཁྲིམས་ཀྱི་གོ་སྒྲུབ་ཡིན་པའི་ཕྱིར། དེ་བཞིན་དུ་རྒྱ་ཆེར་སྦྱར་རོ། །མི་འགལ་
ཟེར་ན། འགལ་བར་ཐལ། སྦྱིན་པ་གཏོང་བར་འདོད་པའི་སེམས་བྱུང་དང་། ཚུལ་ཁྲིམས་བསྲུང་
བར་འདོད་པའི་སེམས་བྱུང་འགལ་བའི་ཕྱིར་ཏེ། གཏོང་བའི་སེམས་པ་དང༌། སྤོང་བའི་སེམས་
འགལ་བའི་ཕྱིར། སྐབས་འདིར་གོ་སྒྲུབ་དྲུག་པོ་དྲུག་ཏུ་བསྡུས་པའི་ཚུལ་དྲིས་པས། ཁ་ཅིགསྦྱིན་
པའི་བསྡུ་བྱ་དྲུག་པོ་དེ་སྦྱིན་པར་ཆོས་མཐུན། དེ་བཞིན་དུ་ཚུལ་ཁྲིམས་དྲུག་པོ་ཚུལ་ཁྲིམས་སུ་
4(j9-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་མཐུན་པ་སོགས་ཡིན། ཟེར་ན། ཤེས་བྱ་ཆོས་ཅན། སྦྱིན་པའི་བསྡུ་བྱར་གྱུར་པའི་ཕྱིན་དྲུག་
གང་རུང་ཡིན་ན། སྦྱིན་པའི་ཕར་ཕྱིན་ཡིན་པས་ཁྱབ་པར་ཐལ། དམ་བཅའ་དེའི་ཕྱིར། འདོད་ན།
སྦྱིན་པའི་ཕར་ཕྱིན་གྱི་བསྡུ་བྱར་གྱུར་པའི་ཕྱིན་དྲུག་གང་རུང་ཀྱང་ཡིན། སྦྱིན་པའི་ཕར་ཕྱིན་མིན་
པ་ཡང་ཡིན་པའི་གཞི་མཐུན་མེད་པར་ཐལ། འདོད་པའི་ཕྱིར། འདོད་ན། ཤེས་བྱ་ཆོས་ཅན།།
སྦྱིན་པའི་ཕར་ཕྱིན་གྱི་ནང་དུ་ཕར་ཕྱིན་དྲུག་ཀ་བསྡུས་ནས་ཉམས་སུ་ལེན་པ་མི་སྲིད་པར་ཐལ་ལོ།།
གཞན་ཡང་། སྦྱིན་པ་གཏོང་བ་ན་སློང་བ་པོས་མི་སྙན་པ་སྨྲ་བ་སྤོང་བའི་སེམས་པ་ཆོས་ཅན།
སྦྱིན་པར་ཐལ། སྦྱིན་པའི་བསྡུ་བྱར་གྱུར་པའི་ཚུལ་ཁྲིམས་ཡིན་པའི་ཕྱིར། ཁྱབ་པ་ཁས་བླངས་
རྟགས་གཞུང་གིས་འགྲུབ། རྩ་བར་འདོད་ན། དེ་མིན་པར་གཏོང་བའི་སེམས་དཔའ་མིན་པའི་
ཕྱིར་ཏེ། མི་མཐུན་ཕྱོགས་སྤོང་བའི་སེམས་དཔའ་ཡིན་པའི་ཕྱིར། ཡང་ཁ་ཅིགཕྱིན་དྲུག་གི་སྦྱིན་
པ་རྣམས་སྦྱིན་པར་ཆོས་མཐུན་པ་སོགས་དྲུག་ཏུ་བསྡུ་ཟེར་ན། ཤེས་བྱ་ཆོས་ཅན། དེ་ལྟར་དུ་ཆོས་
མཐུན་པ་མིན་པར་ཐལ། ཚུལ་ཁྲིམས་ཀྱི་བསྡུ་བྱར་གྱུར་པའི་སྦྱིན་པ་དེ་དང་། བཟོད་པའི་བསྡུ་
བྱར་གྱུར་པའི་སྦྱིན་པ་གཉིས་པོ་དེ་སྦྱིན་པར་ཆོས་མཐུན་པའི་ཕྱིར། དེར་ཐལ། སྔ་མ་དེ་ཚུལ་
ཁྲིམས་ཡིན། ཕྱི་མ་བཟོད་པ་ཡིན་པའི་ཕྱིར། མ་གྲུབ་ན། ཤེས་བྱ་ཆོས་ཅན། དེ་དེར་ཐལ། དེ་
དང་དེས་བསྡུས་པ་ཡིན་པའི་ཕྱིར། དེ་ལྟར་གོ་བགོས་པ་ལ་འཇུག་པ་འབྱུང་བས། སོགས་ལ།
འཇུག་སྒྲུབ་ཀྱི་མཚན་ཉིད། འཇུག་ཡུལ་ཐེག་ཆེན་ལ་འཇུག་པའི་བརྩོན་འགྲུས་གཙོ་བོར་གྱུར་
པའི་བྱང་སེམས་ཀྱི་རྣལ་འབྱོར་ཟེར་ན། བྱང་སེམས་སྦྱོར་ལམ་པའི་རྒྱུད་ཀྱི་གོ་ཆའི་སྒྲུབ་པ་ཆོས་
ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན། མིན་པར་ཐལ། གོ་སྒྲུབ་ཡིན་པའི་
ཕྱིར། རྩ་རྟགས་དེར་ཐལ། ཕྱིན་དྲུག་གི་ཉམས་ལེན་ལ་འཇུག་པའི་བརྩོན་འགྲུས་གཙོ་བོར་གྱུར་
པའི་བྱ་བ་ཡིན་པའི་ཕྱིར་ཏེ། ཕྱིན་དྲུག་ལ་ཉམས་ལེན་གཙོ་བོར་གྱུར་པའི་བྱ་བ་ཡིན་པའི་ཕྱིར།
བསམ་གཏན་གཟུགས་མེད་ཟུར་དུ་བཤད་པ་ལས་ཤེས་པར་བྱའོ། །སྙིང་རྗེ་ལ་སོགས་པ་འདི་
41 0-



གྲགས་ཆེན་བཅོ་བརྒྱད་ཀྱི་མངོན་རྒྱན་པཆ་ཤཱཀ་འགྲེལ་སྐོར་བཞུགས། ༼༤ ༧
དག་ནི། སོགས་ལ། རང་འབྲས་བྱང་ཆུབ་ཆེན་པོ་དངོས་སུ་འབྱིན་པའི་རྒྱུ་ཚོགས་དེ་ཚོགས་སྒྲུབ་
ཀྱི་མཚན་ཉིད། ཟེར་ན། རྣམ་མཁྱེན་སྐད་ཅིག་དང་པོའི་ཡེ་ཤེས་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། དེར་ཐལ། རང་འབྲས་རྣམ་མཁྱེན་སྐད་ཅིག་གཉིས་པ་དངོས་སུ་འབྱིན་
པའི་རྒྱུ་ཚོགས་ཡིན་པའི་ཕྱིར་ཏེ། ཆོས་ཅན་དང་གཅིག་ཡིན་པའི་ཕྱིར། སྒྲུབ་པ་ཁྱད་པར་བཞི་
ལྡན་གང་ཞིག །ཅེས་སྦྱར་ན། ཐེག་ཆེན་གྱི་སྦྱོར་ལམ་ཆོས་མཆོག་གི་ཡེ་ཤེས་ཆོས་ཅན། མཚན་
ཉིད་དེར་ཐལ། མཚོན་བྱ་དེའི་ཕྱིར། འདོད་ན། ཤེས་བྱ་ཆོས་ཅན། སློབ་ལམ་ན་བྱང་ཆེན་ཡོད་
པར་ཐལ། འདོད་པའི་ཕྱིར། འདོད་ན། དེ་ན་བྱང་ཆུབ་ཡོད་པར་ཐལ། འདོད་ན། དེ་ན་སངས་
རྒྱས་ཡོད་པར་ཐལ་ལོ། །རང་རང་ངོ་བོས་སྟོང་པའི་ཕྱིར། སོགས་ལ། མིག་སོགས་ཉི་ཤུ་ཆོས་
ཅན། རང་སྟོང་ཡིན་ཏེ། རང་གི་ངོ་བོ་བདེན་གྲུབ་ཀྱིས་སྟོང་པའི་ཕྱིར། ཟེར་ན། མེད་ངེས་ཆོས་
ཅན། དེར་ཐལ། དེའི་ཕྱིར། འདོད་ན། ཚིག་ལྟར་ན། ཁྱོད་མེད་ངེས་ཀྱིས་མི་སྟོང་བར་ཐལ།
ཁྱོད་མེད་ངེས་ཡིན་པའི་ཕྱིར། དང་པོ་ལྟར་ན། དེ་ཆོས་ཅན། ཁྱོད་ཀྱིས་རང་སྟོང་མངོན་སུམ་དུ་
རྟོགས་ན། རང་སྟོང་མངོན་སུམ་དུ་རྟོགས་པས་ཁྱབ་པར་ཐལ། ཁྱོད་རང་སྟོང་ཡིན་པའི་ཕྱིར།
འདིར་བུམ་པའི་ཆོས་ཉིད་ཀྱི་མཚན་གཞི་དྲིས་པས། བུམ་པ་བདེན་སྟོང་དེ་དེའི་ཆོས་ཉིད་ཡིན་ནོ་
ཟེར་ན། ཚིག་ལྟར་ན། བུམ་པས་དག་པའི་ས་ཕྱོགས་ཆོས་ཅན། བུམ་པའི་ཆོས་ཉིད་ཡོད་པར་
ཐལ། དེ་བདེན་སྟོང་ཡོད་པའི་ཕྱིར། དོན་ལྟར་ན། བུམ་པ་བདེན་སྟོང་ཆོས་ཅན། ཁྱོད་མངོན་
སུམ་དུ་རྟོགས་ན། ཆོས་ཉིད་མངོན་སུམ་དུ་རྟོགས་པའི་ཁྱབ་པར་ཐལ། ཁྱོད་ཆོས་ཉིད་ཡིན་པའི་
ཕྱིར། འདོད་ན། བུམ་པ་ཚད་མས་མ་དམིགས་པའི་ས་ཕྱོགས་ཀྱི་ཚུར་མཐོང་ལྷ་སྦྱིན་ནམ། ཡང་
ན་སེམས་ཙམ་པའི་ལྟ་བ་རྒྱུད་ལ་སྐྱེས་པའི་སེམས་ཙམ་པ་ཆོས་ཅན། དེར་ཐལ། དེའི་ཕྱིར།
འདོད་ན། མིན་པར་ཐལ། སེམས་ཙམ་པ་ཡིན་པའི་ཕྱིར། རྩ་རྟགས་དེར་ཐལ། བུམ་པ་མེད་
པར་མངོན་སུམ་དུ་རྟོགས་པའི་ཕྱིར་ཏེ། ཕྱི་དོན་མེད་པར་མངོན་སུམ་དུ་རྟོགས་པའི་ཕྱིར་ཏེ།
-411-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཙམ་པའི་ལྟ་བ་རྒྱུད་ལ་སྐྱེས་པའི་ཕྱིར། གཞན་ཡང་། རྫོགས་པའི་སངས་རྒྱས་བདེན་སྟོང་
དེ་དེའི་ཆོས་ཉིད་ཡིན་པར་ཐལ། བུམ་པ་བདེན་སྟོང་དེ་བུམ་པའི་ཆོས་ཉིད་ཡིན་པའི་ཕྱིར།
འདོད་ན། དེ་ཆོས་ཅན། ངོ་བོ་ཉིད་སྐུ་ཡིན་པར་ཐལ། འདོད་པའི་ཕྱིར། འདོད་ན། མིན་པར་
ཐལ། དེ་བྱང་སེམས་མཐོང་ལམ་པས་མངོན་སུམ་དུ་རྟོགས་པའི་ཕྱིར། འདིར་ཁ་ཅིག་ན་རེ།
བུམ་པ་མཐར་ཐུག་དཔྱོད་པའི་རིགས་ཤེས་ཀྱིས་བཙལ་བས་མ་རྙེད་པ་དེ་བུམ་པའི་ཆོས་ཉིད་
ཡིན་ཟེར་ན། དེ་ཆོས་ཅན། ཁྱོད་དོན་དམ་བདེན་པར་ཐལ། ཁྱོད་བུམ་པའི་ཆོས་ཉིད་ཡིན་པའི་
ཕྱིར། འདོད་ན། མཐར་ཐུག་དཔྱོད་པའི་རིགས་ཤེས་ཀྱིས་རྙེད་དོན་དུ་ཐལ། འདོད་པའི་ཕྱིར།
ཁྱབ་པ་གྲུབ་མཐར་ཁས་བླངས་སོ། །གཞན་ཡང་། ཤེས་བྱ་ཆོས་ཅན། བུམ་པ་ལ་དཔྱོད་པའི་
མཐར་ཐུག་སྤྱོད་པའི་རིགས་ཤེས་དེས་མ་རྙེད་པའི་དོན་དེ་བུམ་པའི་ཆོས་ཉིད་མིན་པར་ཐལ།
དེས་རྙེད་པའི་དོན་དེ་དེའི་ཆོས་ཉིད་ཡིན་པའི་ཕྱིར་ཏེ། དེས་རྙེད་པའི་དོན་དེའི་དོན་དམ་བདེན་པ་
ཡིན་པའི་ ཕྱིར། གསུམ་པར་གྲུབ་མཐའ་ལ་ཁས་བླངས་སོ། །ཚུལ་ཁྲིམས་བྱས་པ་བཟོ་དང་
བཟོད། །སོགས་ལ། སོ་ཐར་སྡོམ་པའི་མཚན་ཉིད་དྲིས་པས། ཆོས་འདི་པ་དག་གི་འདོད་པ་ན་
སྤྱོད་པའི་ཚུལ་ཁྲིམས་གང་ཞིག་འཆི་འཕོས་མ་ཐག་ཏུ་གཏོང་བ་ཟེར་ན། འཆི་འཕོས་མ་ཐག་ཏུ་
གཏོང་བར་ངེས་པའི་འདོད་པ་ཁམས་ཀྱི་བྱང་སེམས་ཀྱི་སྡོམ་པ་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། མ་གྲུབ་ན། ཤེས་བྱ་ཆོས་ཅན། དེ་དེར་ཐལ། དེ་འདྲ་ཡོད་པའི་ ཕྱིར།
འདོད་ན། མིན་པར་ཐལ། བྱང་སེམས་ཀྱི་སྡོམ་པ་ཡིན་པའི་ཕྱིར། འདིར་བྱང་སེམས་ཀྱི་སྡོམ་པ་
དང༌། སོ་ཐར་གྱི་སྡོམ་པ་འགལ་ལམ་མི་འགལ་དྲིས་པས། འགལ་ལོ་ཞེ་ན། དེ་གཉིས་མི་འགལ་
བར་ཐལ། དེ་གཉིས་ཀྱི་གཞི་མཐུན་ཡོད་པའི་ཕྱིར་ཏེ། བྱང་སེམས་ཀྱི་སོ་ཐར་གྱི་སྡོམ་པ་དེ་
འདྲའི་གཞི་མཐུན་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་བྱང་སེམས་ཀྱི་
སྡོམ་པ་གང་ཞིག། སོ་ཐར་གྱི་སྡོམ་པ་ཡིན་པའི་ཕྱིར། དེ་ཆོས་ཅན། དེར་ཐལ། བྱང་སེམས་ཀྱི་
-412-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
རྒྱུད་ཀྱི་སྡོམ་པ་གང་ཞིག།གཞན་ལ་ཕན་པ་གཞི་བཅས་བསྒྲུབ་པའི་སེམས་པ་ཡིན་པའི་ཕྱིར། མི་
འགལ་ན། འགལ་བར་ཐལ། ཇི་སྲིད་མཚོ་བར་གྱི་སྡོམ་པ་དང་། བྱང་ཆུབ་མ་ཐོབ་བར་གྱི་སྡོམ་
པ་འགལ་བའི་ཕྱིར་ཏེ། དེ་གཉིས་གཅིག་ཡིན་ན་ཅིག་ཤོས་མིན་དགོས་པའི་ཕྱིར། རྟགས་འབུད་
དོ༑ ༑འདིར་རྣམ་སྤྱད་པས། བྱང་སེམས་ཀྱི་སྡོམ་པའི་ས་བོན་དེ། བྱང་སེམས་ཀྱི་སྡོམ་པ་ཡིན་
པར་བཤད། འོ་ན་སོ་ཐར་སྡོམ་པའི་ས་བོན་སོ་ཐར་སྡོམ་པར་ཐལ། དེའི་ཕྱིར། འདོད་ན། སོ་
ཐར་སྡོམ་ལྡན་གྱི་སྐྱེས་བུ་དེ་ཤི་བའི་འོག་རོལ་ཏུ་སོ་ཐར་སྡོམ་པ་ཡོད་པར་ཐལ། དེའི་ཕྱིར་ཏེ།
དེའི་འོག་རོལ་དུ་སོ་ཐར་སྡོམ་པ་འབྱུང་རུང་ཡོད་པའི་ཕྱིར། གཞན་ཡང་། བྱང་སེམས་ཀྱི་བྱང་
སེམས་སྡོམ་པ་མ་བླངས་པའི་སྔ་རོལ་དུ་བྱང་སེམས་ཀྱི་སྡོམ་པ་ཡོད་པར་ཐལ། དེའི་སྔ་རོལ་ན་
དེའི་ས་བོན་དེ་ཡིན་པའི་ཕྱིར། སྔ་མ་དེར་ཐལ། དེའི་སྔ་རོལ་ན། བྱང་སེམས་ཀྱི་སྡོམ་པ་འབྱུང་
རུང་ཡོད་པའི་ཕྱིར། གཞན་ཡང་། ཤེས་བྱ་ཆོས་ཅན། བྱང་སེམས་ཀྱི་སྡོམ་པ་དང་འགལ་བའི་རྩ་
བའི་ལྟུང་བ་འབྱུང་ཡང་བྱང་སེམས་ཀྱི་སྡོམ་པ་གཏོང་མི་ནུས་པར་ཐལ། དེས་དེའི་ས་བོན་ལ་
གནོད་པ་བྱེད་མི་ནུས་པའི་ཕྱིར། གསུམ་པར། ཞེས་བརྗོད་ན་རྣམ་སྤྱད་ཀྱི་རྗེས་འབྲང་རྣམས་
ཀྱིས་ལན་འདེབས་དགོས་སོ། །ས་དགུ་འདས་ནས་ཡེ་ཤེས་ནི། །སོགས་ལ། རྒྱུན་མཐའི་ཡེ་
ཤེས་ཆོས་ཅན། ས་བཅུ་པའི་ཡེ་ཤེས་ཡིན་ཏེ། རང་གི་འདས་ས་ས་དགུ་ལས་འདས་པའི་ཐེག་
ཆེན་གྱི་རྗེས་ལ་མངོན་རྟོགས་ཡིན་པའི་ཕྱིར། ཟེར་ན། ས་དགུ་པའི་ཡེ་ཤེས་ཆེན་པོ་ཆོས་ཅན།
དེར་ཐལ། དེའི་ཕྱིར་ཏེ། རང་གི་འདས་ས་དམན་པ་ས་བརྒྱད་ལས་འདས་པ་གང་ཞིག་འདས་ས་
བྱང་སེམས་ཀྱི་ས་དང་པོ་དགུ་ལས་ཀྱང་འདས་པ་ཡིན་པའི་ཕྱིར། ཕྱི་མ་དེར་ཐལ། རང་ས་དགུའི་
འབྲས་བུ་ཡིན་པའི་ཕྱིར། ཉན་ཐོས་ལ་སོགས་པའི་རིགས། །སོགས་ལ། ཞི་བ་བགྲོད་པ་གཅིག་
པའི་ཉན་ཐོས་ཀྱི་སྦྱོར་ལམ་ཆོས་ཅན། རིགས་ཀྱི་ས་ཡིན་ཏེ། རྟོགས་པའི་སྟོབས་ཀྱིས་དམན་
པའི་བྱང་ཆུབ་ཏུ་ངེས་པའི་ཐེག་དམན་སོ་སྐྱེའི་མངོན་རྟོགས་ཡིན་པའི་ཕྱིར། ཟེར་ན། སྐྱེ་བ་ཕྱི་མ་
-413-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་རྒྱལ་གྱི་བྱང་ཆུབ་མངོན་དུ་བྱེད་པར་ངེས་པའི་ཉན་ཐོས་ཀྱི་སྦྱོར་ལམ་ཆོས་ཅན། དེར་ཐལ།
དེའི་ཕྱིར། ཁྱོད་རང་རྒྱལ་གྱི་རིགས་ཀྱི་སར་ཐལ། ཁྱོད་རིགས་ཀྱི་ས་གང་ཞིགཁྱོད་དེ་ཡིན་ན། དེ་
ཡིན་དགོས་ པའི་ཕྱིར། ཕྱི་མ་དེར་ཐལ། ཉན་ཐོས་ཀྱི་སྦྱོར་ལམ་ཡིན་པའི་ཕྱིར། གཞན་ཡང་།
ཤེས་བྱ་ཆོས་ཅན། ཞི་བ་བགྲོད་པ་གཅིག་པོའི་ཉན་ཐོས་དེ་རིགས་ཀྱི་སར་གནས་པར་ཐལ།
དེའི་སྦྱོར་ལམ་དེ་རིགས་ཀྱི་ས་ཡིན་པའི་ཕྱིར། འདོད་ན། ཤེས་བྱ་ཆོས་ཅན། དེ་འདྲ་བ་དེ་ཉན་
ཐོས་སུ་རིགས་ངེས་པར་ཐལ། འདོད་པའི་ཕྱིར། འདོད་ན། ཉན་ཐོས་པའི་གྲུབ་མཐའ་དང་
བསྟུན་ན། ཞི་བགྲོད་ཀྱི་ཉན་ཐོས་ཆོས་ཅན། ཁྱོད་དེ་མིན་པར་ཐལ། ཁྱོད་མ་ངེས་པའི་རིགས་ལ་
གནས་པའི་ཕྱིར། མ་གྲུབ་ན། དེར་ཐལ། ཐེག་པ་གསུམ་གྱི་གང་ཟག་སློབ་པ་ཡིན་ན་མ་ངེས་
པའི་རིགས་ལ་གནས་པས་ཁྱབ་པའི་ཕྱིར། དེས་ན་ཉན་ཐོས་སྡེ་གཉིས་ཀྱི་གྲུབ་མཐའ་ལ་རྟོགས་
པའི་སྟོབས་ཀྱིས་ཐེག་པ་གསུམ་གྱི་གང་ཟག་སོ་སོར་ངེས་པ་ཡིན་གྱི། རིགས་ཀྱི་སྟོབས་ཀྱིས་
ཐེག་པ་གསུམ་གྱི་གང་ཟག་སོ་སོར་ངེས་པ་མིན་ནོ། ། ཐེག་ཆེན་པ་ལྟར་ན། ཤེས་བྱ་ཆོས་ཅན།
ཞི་བ་བགྲོད་པ་གཅིག་པུ་བའི་ཉན་ཐོས་སྦྱོར་ལམ་པ་ཡིན་ན། ཉན་ཐོས་ཀྱི་བྱང་ཆུབ་མངོན་དུ་
བྱེད་པར་ངེས་པས་ཁྱབ་པར་ཐལ། དེ་འདྲ་དེ་ཉན་ཐོས་ཀྱི་རིགས་ཀྱི་ས་ལ་གནས་པའི་ཕྱིར།
འདོད་ན། དེ་འདྲའི་ཉན་ཐོས་སྦྱོར་ལམ་པ་ཤི་འཕོས་ནས་བྱང་ཆུབ་ཏུ་ཡོངས་སུ་འགྱུར་པའི་ཉན་
ཐོས་སུ་འགྱུར་རུང་དེ་ཆོས་ཅན། དེར་ཐལ། དེའི་ཕྱིར། འདོད་ན། མིན་པར་ཐལ། བྱང་ཆུབ་ཏུ་
ཡོངས་སུ་འགྱུར་པའི་ཉན་ཐོས་སུ་འགྱུར་ངེས་ཡིན་པའི་ཕྱིར། དེར་ཐལ། དེ་འདྲ་ཡོད་པའི་ཕྱིར།
འདིར་རིགས་ཀྱི་སའི་ས་མཚམས་ལ་ཉན་ཐོས་ཀྱི་ཞི་བ་བགྲོད་པ་ཡིན་ན། སྦྱོར་ལམ་དྲོད་ནས་
རིགས་ཀྱི་སར་འཇོགབྱང་ཆུབ་ཏུ་ཡོངས་སུ་འགྱུར་བ་ཡིན་ན། ལྷག་མེད་མྱང་འདས་ཐོབ་ནས།
རིགས་ལ་བྱང་སེམས་ལའང་དྲོད་ནས་རིགས་ཀྱི་སར་འཇོག་ཟེར་ན། ཤེས་བྱ་ཆོས་ཅན། བྱང་
སེམས་ལ་རིགས་ཀྱི་སར་འཇོག་པ་མི་འཐད་པར་ཐལ། རིགས་ཀྱི་ས་ཡིན་ན། དམན་པ་ས་ཡིན་
414-



A
གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
དགོས་པའི་ཕྱིར་ཏེ། དེ་ཡིན་ན། དམན་པ་ས་བརྒྱད་གང་རུང་ཡིན་དགོས་པའི་ཕྱིར་ཏེ། རིན་ཆེན་
ཕྲེང་བ་ལས། ཇི་ལྟར་ཉན་ཐོས་ཐེག་པ་ལས། །ཉན་ཐོས་ས་ནི་བརྒྱད་བཤད་པ། །ཞེས་གསུངས་
པའི་ཕྱིར། གཞན་ཡང་། ཤེས་བྱ་ཆོས་ཅན། རང་རྒྱལ་ལ་རིགས་ཀྱི་ས་འཇོག་པ་མི་འཐད་པར་
ཐལ། དམན་པ་ས་བརྒྱད་ཀྱི་ནང་ཚན་དུ་གྱུར་པའི་རིགས་ཀྱི་ས་ཡིན་ན། རང་སངས་རྒྱས་ཀྱི་ས་
མིན་དགོས་པའི་ཕྱིར། རྟགས་འབུད། གཞན་ཡང་། ཤེས་བྱ་ཆོས་ཅན། ལྷག་མེད་མྱང་འདས་
ལ་རིགས་ཀྱི་ས་འཇོག་པ་མི་འཐད་པར་ཐལ། རིགས་ཀྱི་ས་ཡིན་ན། སོ་སྐྱེའི་ས་ཡིན་དགོས་པའི་
ཕྱིར། གཞན་ཡང་། བྱང་ཆུབ་ཏུ་ཡོངས་སུ་འགྱུར་པའི་ཉན་ཐོས་ཀྱི་རྒྱུད་ཀྱི་ལྷག་མེད་མྱང་འདས་
ཆོས་ཅན། རིགས་ཀྱི་ས་ཡིན་པར་ཐལ། བྱས་པ་རྟོགས་པའི་ས་ཡིན་པའི་ཕྱིར། ཀུན་སྦྱོར་ཟད་
པས་བྱ་བ་བྱས་པར་ཁོངས་སུ་ཆུད་པའི་ས་ཡིན་པའི་ཕྱིར། ས་བཅུ་པ་ལ་ནི་བྱང་ཆུབ་སེམས་
དཔའ་དང་སངས་རྒྱས་ཁོ་ནར། སོགས་ལ། ས་བཅུ་པ་ལ་གནས་པའི་བྱང་སེམས་ཆོས་ཅན།
སངས་རྒྱས་སུ་འཇོག་པའི་རྒྱུ་མཚན་ཡོད་དེ། གཞན་ངོར་གཞན་དོན་ཕྲིན་ལས་མཛད་ཚུལ་
སངས་རྒྱས་དང་མཉམ་པའི་ཕྱིར། ཟེར་ན། ས་དང་པོ་ལ་གནས་པའི་བྱང་སེམས་ཆོས་ཅན།
དེར་ཐལ། དེའི་ཕྱིར་ཏེ། གཞན་དོན་དུ་མཛད་པ་བཅུ་གཉིས་ཀྱི་ཚུལ་སྟོན་ནུས་པའི་ཕྱིར་ཏེ།
མདོ་ལས། ས་དང་པོ་ནས་རྫུ་འཕྲུལ་གྱི་མཐུས་སངས་རྒྱས་པའི་ཚུལ་སྟོན་པ་དང་། ས་བཅུ་པ་
ནས་སྨོན་ལམ་གྱི་མཐུས་སངས་རྒྱས་པའི་ཚུལ་སྟོན་ནུས་པར་གསུངས་པ་དེ་འཐད་པའི་ཕྱིར། དེ་
ལ་ཁོ་ན་རེ། ས་བཅུ་པ་ལ་གནས་པའི་བྱང་སེམས་ཆོས་ཅན། རྫོགས་པའི་སངས་རྒྱས་སུ་ཐལ།
གཞན་ངོར་མཛད་པ་བཅུ་གཉིས་ཀྱི་ཚུལ་སྟོན་བཞིན་པའི་གང་ཟག་ཡིན་པའི་ཕྱིར་རོ། །ཞེ་ན། འོ་
ན༑ ས་དགུ་པའི་ཡོངས་སྦྱོང་ལ་གནས་པའི་བྱང་སེམས་ཆོས་ཅན། དེར་ཐལ། དེའི་ཕྱིར། མ་
གྲུབ་ན། ཤེས་བྱ་ཆོས་ཅན། དེར་ཐལ། མངལ་དུ་འཇུག་པའི་མཆོག་དང་ནི། །ཞེས་པ་ལུང་དོན་
རིགས་པའི་སྟོབས་ཀྱིས་གྲུབ་པའི་ཕྱིར། ཡང་ཁོ་ན་རེ། དེ་ཆོས་ཅན། རྟོགས་པ་ཡེ་ཤེས་ཆོས་སྐུ་
ས15-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མངོན་དུ་མཛད་ཟིན་པར་ཐལ། མཛད་པ་བཅུ་གཉིས་ཀྱི་སྔ་མ་དེའི་ཕྱིར། དེ་ལ་ཁྱབ་པ་ཡོད་པར་
ཐལ། རྒྱུད་བླར། ཆོས་ཀྱི་སྐུ་ལས་མ་གཡོས་པར། །སྤྲུལ་པའི་རང་བཞིན་སྣ་ཚོགས་ཀྱིས། །སྐྱེ་
བ་མངོན་པར་སྐྱེ་བ་དང་། །དགའ་ལྡན་གནས་ནས་འཕོ་བ་དང་། །ཞེས་གསུངས་པའི་ཕྱིར། །
ཟེར་ན། ཤེས་བྱ་ཆོས་ཅན། མཛད་པ་བཅུ་གཉིས་ཀྱི་ཚུལ་སྟོན་ནུས་པ་ལ་རྟོགས་པ་ཡེ་ཤེས་ཆོས་
སྐུ་མངོན་དུ་མཛད་ཟིན་དགོས་པ་དེ་ལུང་དེའི་བསྟན་དོན་མིན་པར་ཐལ། སངས་རྒྱས་ཀྱི་རྒྱལ་
ཚབ་དུ་དབང་བསྐུར་ཐོབ་པ་ལ་རྟོགས་པ་ཡེ་ཤེས་ཆོས་སྐུ་མངོན་དུ་མཛད་པ་དེ་ལུང་དེའི་བསྟན་
དོན་ཡིན་པ་གང་ཞིགཆོས་སྐུ་མངོན་དུ་མ་མཛད་པར་མཛད་པ་བཅུ་གཉིས་ཀྱི་ཚུལ་བསྟན་པའང་
ཡོད་པའི་ཕྱིར། ཕྱི་མ་དེར་ཐལ། རྒྱུད་བླ་ལས། བྱང་ཆུབ་པའི་ཚུལ་འདི་ནི། །རྗེས་ཐོབ་དེ་བཞིན་
གཤེགས་རྣམས་དང་། །སེམས་ཅན་ཡང་དག་སྒྲོལ་བ་ལ། །འཇིག་རྟེན་ན་ནི་མཉམ་པ་ཉིད། །
ཅེས་གསུངས་པའི་ཕྱིར། མཐོང་དང་སྒོམ་པའི་ལམ་དག་དང་། །སོགས་ལ། མཐོང་སྤང་གཉེན་
པོའི་ཚོགས་སྒྲུབ་དང་། སྒོམ་སྤང་གཉེན་པོའི་ཚོགས་སྒྲུབ་ཀྱི་མཚན་ཉིད་དྲིས་པས། ཚོགས་སྒྲུབ་
གང་ཞིགརང་གི་ངོ་སྐལ་གྱི་སྤང་བྱ་མཐོང་སྤང་རྣམ་གཞག་གོ་(རྣམརྟོག་གི་དངོས་གཉེན་དེ། དང༌
པོའི་མཚན་ཉིད། ཅིག་ཤོས་ལའང་དེ་བཞིན་དུ་སྦྱར་རོ། །ཞེ་ན། བྱང་སེམས་ཀྱི་སྦྱོར་ལམ་ཆོས་
མཆོག་ཆེན་པོའི་ཡེ་ཤེས་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་ཕྱི་མ་
དེར་ཐལ། རང་གི་ངོ་སྐལ་གྱི་སྤང་བྱ་མཐོང་སྤང་རྣམ་རྟོག་གི་གཉེན་པོར་གྱུར་པའི་སྦྱོར་བ་ཉེར་བ་
སྡོགས་ཡིན་པའི་ཕྱིར། རྩ་བར་འདོད་ན། མིན་པར་ཐལ། མཐོང་ལམ་བར་ཆད་མེད་ལམ་མིན་
པའི་ཕྱིར། ཁྱབ་པ་ཡོད་པར་ཐལ། ལམ་གཉིས་པོ་ཁོ་ནའི་གནས་སྐབས་ཀྱི་ཁྱད་པར་གྱི་གཉེན་
པོ་བརྒྱད་དོ། །ཞེས་གསུངས་པའི་ཕྱིར། དེ་བཞིན་དུ་སྒོམ་ལམ་གྱི་སྦྱོར་བ་སེང་གེ་རྣམ་བསྒྱིངས་
ཆོས་ཅན། ཕྱི་མའི་མཚོན་བྱ་དེར་ཐལ། ཕྱི་མའི་མཚན་ཉིད་དེའི་ཕྱིར། མ་གྲུབ་ན། དེར་ཐལ།
སྒོམ་སྤང་རྣམ་རྟོག་གི་དངོས་གཉེན་ཡིན་པའི་ཕྱིར་ཏེ། དེའི་སྤོང་གཉེན་ཡིན་པའི་ཕྱིར་ཏེ། དེ་སྤོང་
-416-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ནུས་ཀྱི་སྦྱོར་བ་ཉེར་བསྡོགས་ཡིན་པའི་ཕྱིར། ཁྱབ་སྟེ། མངོན་པ་ཀུན་ལས་བཏུས་ལས། སྤོང་
བའི་གཉེན་པོ་གང་ཞེ་ན། སྦྱོར་བའི་ལམ་དང་། བར་ཆད་མེད་པའི་ལམ་མོ། །ཞེས་གསུངས་
པའི་ཕྱིར། རྩ་བར་འདོད་ན། དེ་མིན་པར་ཐལ། སྒོམ་ལམ་བར་ཆད་མེད་ལམ་མིན་པའི་ཕྱིར་ཏེ།
སྒོམ་ལམ་བར་ཆད་མེད་ལམ་གྱི་སྦྱོར་བ་ཉེར་བསྡོགས་ཡིན་པའི་ཕྱིར། ཆེད་དུ་བྱ་དང་མཉམ་
ཉིད་དང་། །སོགས་ལ། ངེས་འབྱུང་སྒྲུབ་པའི་མཚན་ཉིད་དྲིས་པས། སྒྲུབ་པ་ཁྱད་པར་བཞི་ལྡན་
གང་ཞིགརང་གི་འབྱུང་ས་བརྒྱད་པོ་གང་རུང་དུ་གདོན་མི་ཟ་བར་ངེས་པར་འབྱུང་བའི་བྱ་བ་ཟེར་
ན༑ བྱང་སེམས་ཀྱི་སྦྱོར་ལམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། ཕྱི་མ་དེར་
ཐལ། རྣམ་མཁྱེན་དུ་གདོན་མི་ཟ་བར་ངེས་པར་འབྱུང་བའི་བྱ་བ་ཡིན་པའི་ཕྱིར། མ་གྲུབ་ན། དེ་
དེར་ཐལ། ཐེག་ཆེན་གྱི་སྦྱོར་ལམ་ཐོབ་ནས་གནས་སྐབས་རྫོགས་བྱང་ལས་ཕྱིར་མི་ལྡོག་པའི་
ཕྱིར། རྩ་བར་འདོད་ན། མིན་པར་ཐལ། དག་སའི་རྣལ་འབྱོར་མིན་པའི་ཕྱིར། ཡང་མཚན་ཉིད་
ཀྱི་ཟུར་དུ་དེ་གང་རུང་དངོས་སུ་འབྱིན་པའི་བྱ་བ་ཟེར་ན། ས་བཅུ་ཐོབ་མ་ཐག་པའི་ཡེ་ཤེས་ཆོས་
ཅན། མཚན་ཉིད་དེར་ཐལ། མཚོན་བྱ་ དེའི་ ཕྱིར། ཐལ། འདོད་ན། མིན་ པར་ཐལ། རང་གི་
འབྱུང་ས་བརྒྱད་པོ་གང་རུང་གི་དངོས་རྒྱུ་མིན་པའི་ཕྱིར་ཏེ། སློབ་ལམ་མཐར་ཐུག་གི་དངོས་རྒྱུ་
མིན་པ་གང་ཞིགམི་སློབ་ལམ་མཐར་ཐུག་གི་དངོས་རྒྱུ་མིན་པའི་ཕྱིར། དང་པོ་དེར་ཐལ། རྒྱུན་
མཐའི་ཡེ་ཤེས་ཀྱི་དངོས་རྒྱུ་མིན་པའི་ཕྱིར། རྩ་བར་མ་གྲུབ་ན། དེར་ཐལ། དག་སའི་རྣལ་འབྱོར་
ཡིན་པའི་ཕྱིར། ཁྱབ་པ་ཡོད་པར་ཐལ། ཁྱད་པར་གྱི་ལམ་གྱི་ངོ་བོ་ཉིད་ཀྱི་ངེས་པར་འབྱུང་བའི་
སྒྲུབ་པ་ཞེས་གསུངས་པའི་ ཕྱིར་རོ། །སྙན་གྲགས་ལྷ་མིན་དཔལ་མོའི་གདོང་པ་དང་། །རྙེད་
བཀུར་འདོད་ལྷའི་བདུད་རྩི་ལ་སྲེད་པས། །མེ་ཏོག་མདའ་ཅན་དཔུང་གི་རྩེད་འཇོ་ནི། །ཐལ་
འགྱུར་ཟོལ་གྱིས་ཆོས་ཀྱི་གྲྭར་ན་འཁོད། །ཚིགས་བཅད་རོ་ཡི་བདུད་རྩི་ལ་སྲེད་པས། །ཚིགས་
ངན་དུག་མདའི་དཔུང་ཚོགས་ཆེར་བཤམས་ཏེ། །ཆགས་སྡང་གོ་བགོས་ཕྲག་དོག་མདུང་མང་
417-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གིས། །ལུང་རིགས་མིག་སྟོང་ཅན་དེར་རྒོལ་བྱེད་ན། །དཔལ་ལྡན་ལུང་གི་རྩེ་བརྒྱ་གདེངས་པ་
ཡིས། །ཐལ་ངག་དབང་པོའི་རྡོ་རྗེ་ཁྲོས་པ་ལས། །ལོག་བློས་བསྐྱོད་པའི་སྟོབས་ལྡན་དཔུང་
ཚོགས་བཞི། །གཏི་མུག་ཆུ་གཏེར་དབུས་སུ་འཇུག་སྙམ་བྱེད། །ཆགས་སྡང་ནགས་ཀྱི་སྨན་
ལྗོངས་ཉམས་དགའ་བར། །ཕྲག་དོག་རལ་གྲི་ལོ་མའི་བསིལ་ཡབ་ལ། །རྨོངས་པས་ཞེན་པའི་
ཡིད་ཅན་དེ་དག་ཀུན། །མཁྱེན་ལྡན་ཐུགས་རྗེའི་ལྷ་དེས་སྐྱབས་མཛོད་ཅིག །ཅེས་ཐལ་ངག་
དབང་པོའི་རྡོ་རྗེ་ལས་སྐབས་དང་པོའི་རྣམ་པར་བཤད་པའོ།། །། །
༈ གང་ཞིག་མཐོང་ན་གསེར་གྱི་མངལ་ལྡན་ཡང་། །དྲེགས་པའི་ཅོད་པན་ས་ལ་ལྷུང་
གྱུར་ཅིང་། །ཆེར་རློམ་གཞན་གྱི་གཙུག་རྒྱན་ནོར་བུ་ཡིས། །ཞབས་ཟུང་མཛེས་པའི་དཔལ་དེས་
བདག་སྐྱོངས་ཤིག།རྣམ་པ་ཐམས་ཅད་མཁྱེན་པ་ཉིད་རྟོགས་པ་ནི་ཞེས་པར། ཤེས་བྱ་ཆོས་ཅན།
རྣམ་མཁྱེན་གྱི་འོག་ཏུ་ལམ་ཤེས་འཆད་པའི་རྒྱུ་མཚན་ཡོད་དེ། ལམ་ཤེས་ལས་རྣམ་མཁྱེན་འབྱུང་
བའི་ཕྱིར། ཟེར་ན། རྣམ་མཁྱེན་ཆོས་ཅན། ལམ་ཤེས་ཀྱི་འབྲས་བུ་མིན་པར་ཐལ། དེའི་བྱེ་བྲག་
ཡིན་པའི་ཕྱིར། དེར་ཐལ། བྱེ་བྲག་སྒྲུབ་ཚུལ་ལྟར་བཀོད། ལམ་ཤེས་ཡིན་པར་ཐལ། རྟོགས་
ཡེས་ཆོས་སྐུ་ཡིན་པའི་ཕྱིར། གཞན་ཡང་། སྐབས་གཉིས་པའི་བསྟན་བྱའི་གཙོ་བོར་གྱུར་པའི་
ལམ་ཤེས་དེ། ལམ་ཤེས་ཙམ་ལ་བྱ་རིགས་པར་ཐལ། སྦྱོར་བ་དེ་འཐད་པའི་ཕྱིར། འདོད་ན།
ལམ་ཤེས་ཙམ་དེ་ཆོས་ཅན། ཉོན་མོངས་མི་སྤོང་བའི་རང་བཞིན་གྱི་ལམ་ཤེས་སུ་ཐལ། སྐབས་
གཉིས་པའི་བསྟན་བྱའི་གཙོ་བོར་གྱུར་པའི་ལམ་ཤེས་ཡིན་པའི་ཕྱིར། ཁྱབ་པར་ཐལ། དེ་ཡིན་
ན༑ རང་བཞིན་དང་ནི་ཞེས་པའི་སྐབས་ནས་བསྟན་པའི་རང་བཞིན་དང་བྱེད་ལས་གཉིས་དང་
ལྡན་པས་ཁྱབ་པའི་ཕྱིར། རྟགས་འབུད། རྒྱུ་ལམ་ཤེས་འཆད་རིགས་ཏེ། ཟེར་ན། ཤེས་བྱ་ཆོས་
ཅན། སྐབས་གཉིས་པའི་བསྟན་བྱའི་གཙོ་བོར་གྱུར་པའི་ལམ་ཤེས་དེ་རྒྱུ་ལམ་ཤེས་ལ་བྱ་རིགས་
པར་ཐལ། སྦྱོར་བ་དེའི་ཕྱིར། འདོད་ན། མངོན་རྟོགས་བརྒྱད་ཀྱི་བཟླས་ཕྱེ་བའི་ལམ་ཤེས་དེ་རྒྱུ་
418-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤༧
ལམ་ཤེས་ལ་བྱ་རིགས་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། དེ་འདྲའི་ལམ་
ཤེས་ དེ་ ཡིན་ན། རྒྱུ་ལམ་ཤེས་ཡིན་པས་ཁྱབ་པར་ཐལ། འདོད་པའི་ཕྱིར། འདོད་ན། རྣམ་
མཁྱེན་ཆོས་ཅན་གཏོང་། གཞན་ཡང་། ཤེས་བྱ་ཆོས་ཅན། འབྲས་བུ་ཆོས་སྐུའི་འོག་ཏུ་ལམ་ཤེས་
འཆད་རིགས་པར་ཐལ། རྒྱུ་ལམ་ཤེས་ལས་འབྲས་བུ་ཆོས་སྐུ་འབྱུང་བའི་ཕྱིར། ཁྱབ་པ་ཁས་
བླངས། འདོད་ན། མངོན་པར་རྟོགས་པ་བརྒྱད་ཀྱི་གོ་རིམ་འཆོལ་བར་ཐལ་ལོ། །ལམ་ཤེས་ཉིད་
སྐྱེ་བར། ཞེས་པར། དེ་བཞིན་གཤེགས་པའི་ རང་བཞིན་གྱི་འོད་ཀྱིས་འདོད་གཟུགས་ཀྱི་ལྷ་
རྣམས་ཀྱི་འོད་མོག་མོག་པོར་མཛད་པ། ཆོས་ཅན། དགོས་པ་ཡོད་དེ། དེའི་རྒྱུད་ཀྱི་ང་རྒྱལ་
མངོན་གྱུར་བ་བཅོམ་པའི་ཆེད་ཡིན་པའི་ཕྱིར། དེས་དེ་བཅོམ་པ་ཆོས་ཅན། དགོས་པ་ཡོད་དེ།
དེའི་རྒྱུད་ལ། ལམ་ཤེས་སྐྱེ་རུང་དུ་སྒྲུབ་པའི་ཆེད་ཡིན་པའི་ཕྱིར། ཟེར་ན། དེ་བཞིན་གཤེགས་
པའི་རང་བཞིན་གྱི་འོད་ཆོས་ཅན། ཁྱོད་ཀྱིས་འདོད་གཟུགས་ཀྱི་ལྷ་རྣམས་ཀྱི་འོད་མི་གསལ་པར་
བྱས་པར་ཐལ། ཁྱོད་ཀྱིས་དེ་མོག་མོག་པོར་བྱས་པའི་ཕྱིར། འདོད་ན། དེ་ཆོས་ཅན། ཁྱོད་ཀྱིས་
དེ་མི་སྣང་བར་བྱས་པར་ཐལ། འདོད་པའི་ཕྱིར། འདོད་ན། ཆོས་ཅན། ཁྱོད་ཀྱིས་དེ་མེད་པར་
བྱས་པར་ཐལ། འདོད་པའི་ཕྱིར། དེ་བཞིན་གཤེགས་པའི་རང་བཞིན་གྱི་འོད་ཆོས་ཅན། ཁྱོད་ང་
རྒྱལ་གྱི་གཉེན་པོ་མ་ཡིན་པར་ཐལ། ཁྱོད་བེམ་པོ་ཡིན་པའི་ཕྱིར། བསལ་པ་ཁས་བླངས། ཤེས་
བྱ་ཆོས་ཅན། དེས་དེ་ལྟར་མཛད་པ་དེ་བརྒྱ་བྱིན་གྱི་རྒྱུད་ལ་ལམ་ཤེས་སྐྱེ་རུང་དུ་བསྒྲུབ་པའི་ཆེད་
ཡིན་པར་ཐལ། དམ་བཅའ་དེའི་ཕྱིར། འདོད་ན། ཆོས་ཅན། མིན་པར་ཐལ། དེའི་རྒྱུད་ལ་ལམ་
ཤེས་སྐྱེས་ཟིན་པའི་ཕྱིར། དེར་ཐལ། དེ་བྱང་འཕགས་ཡིན་པའི་ཕྱིར། དེར་ཐལ། དེ་གཞི་གྲུབ་
པའི་ཕྱིར། དེ་བཞིན་གཤེགས་པའི་རང་བཞིན་གྱི་འདོད་གཟུགས་ཀྱི་ལྷའི་འོད་མོག་མོག་པོར་
མཛད་པ་ཆོས་ཅན། ཁྱོད་འདོད་གཟུགས་ཀྱི་ལྷ་རྣམས་ཀྱི་རྒྱུད་ལ་ལམ་ཤེས་སྐྱེ་རུང་དུ་བསྒྲུབ་
པའི་ཆེད་མིན་པར་ཐལ། དེའི་རྒྱུད་ལ་དེ་སྐྱེ་རུང་བ་དེ་ཁྱོད་ཀྱི་དགོས་པ་ཡིན་པའི་ཕྱིར། དེར་
-4 19-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐལ། དེ་ཁྱོད་ཀྱི་འབྲས་བུ་ཡིན་པའི་ཕྱིར་ཏེ། དེ་ཁྱོད་ཀྱི་སྔར་ཡོད་ཡིན་པའི་ཕྱིར། མ་གྲུབ་ན།
འདོད་གཟུགས་ཀྱི་ལྷ་རྣམས་ཆོས་ཅན། དེ་བཞིན་གཤེགས་པས་ཁྱོད་ཀྱི་འོད་མོག་མོག་པོར་
མཛད་པའི་སྔར་ཁྱོད་ཀྱི་རྒྱུད་ལ་ལམ་ཤེས་སྐྱེ་རུང་བར་ཐལ། དེའི་སྔར་ཁྱོད་ཀྱི་རྒྱུད་ལ་རང་
བཞིན་གནས་རིགས་ཡོད་པའི་ཕྱིར། ཤེས་བྱ་ཆོས་ཅན། ལམ་ཤེས་སྐྱེ་རུང་གི་གང་ཟག་ཡིན་ན།
ང་རྒྱལ་མངོན་འགྱུར་བ་བཅོམ་ཟིན་པས་ཁྱབ་པར་ཐལ། སྦྱོར་བ་ཕྱི་མ་དེ་འཐད་པའི་ཕྱིར།
འདོད་ན། ང་རྒྱལ་མངོན་འགྱུར་བ་རྒྱུད་ལ་ལྡན་བཞིན་པའི་འདོད་ལྷ་ཆོས་ཅན། དེར་ཐལ། དེའི་
ཕྱིར་ཏེ། སེམས་ཅན་ཡིན་པའི་ཕྱིར། དེའི་ཕྱིར། ཞེས་པར། ལམ་ཤེས་དངོས་སུ་སྐྱེ་བའི་རྟེན་
ཡིན་ན། ང་རྒྱལ་མངོན་འགྱུར་བ་དང་ བྲལ་བས་ཁྱབ་ཟེར་ན། ཐེག་ཆེན་གྱི་སྦྱོར་ལམ་ཆོས་
མཆོག་ལ་གནས་པའི་བྱང་སེམས་ཆོས་ཅན། དེར་ཐལ། དེའི་ཕྱིར་ཏེ། ཐེག་ཆེན་གྱི་མཐོང་ལམ་
དངོས་སུ་སྐྱེ་བའི་གང་ཟག་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་དེ་དང་མ་བྲལ་བར་
ཐལ། ཁྱོད་ཀྱི་རྒྱུད་ལ་ཐེག་ཆེན་མཐོང་སྤང་དུ་གྱུར་པའི་ང་རྒྱལ་ཀུན་བཏགས་ཡོད་པའི་ཕྱིར་ཏེ།
ཁྱོད་སོ་སྐྱེ་ཡིན་པའི་ཕྱིར། དེ་ཡང་བྱང་ཆུབ་ཏུ། ཞེས་པར། ལམ་ཤེས་དངོས་སུ་སྐྱེ་བའི་རྟེན་ཡིན་
ན༑ བྱང་ཆུབ་མཆོག་ཏུ་སེམས་བསྐྱེད་པས་ཁྱབ། ཟེར་ན། ཉན་ཐོས་མཐོང་ལམ་པ་ཆོས་ཅན།
དེར་ཐལ། དེའི་ཕྱིར་ཏེ། ཁྱོད་ཀྱི་རྒྱུད་ལ་ལམ་ཤེས་དངོས་སུ་སྐྱེ་རུང་བའི་ཕྱིར་ཏེ། ཁྱོད་ཀྱི་རྒྱུད་
ལ་ལམ་ཤེས་ཀྱི་དངོས་རྒྱུ་སྐྱེ་ངེས་པའི་ཕྱིར་ཏེ། ཐེག་ཆེན་གྱི་ལམ་དུ་མ་ཞུགས་པའི་སེམས་ཅན་
ཡིན་པའི་ཕྱིར། ཁོ་ན་རེ། དེ་ཆོས་ཅན། ཁྱོད་ཀྱི་རྒྱུད་ལ་དེ་དངོས་སུ་མི་སྐྱེ་བར་ཐལ། ཁྱོད་ཀྱི་
རྒྱུད་ལ་དེའི་དངོས་རྒྱུ་མེད་པའི་ཕྱིར། དེར་ཐལ། ཁྱོད་ཀྱི་མཁྱེན་པ་དང་། དེ་གཉིས་ཀྱི་བར་དུ་
ཆོས་རྫས་གཞན་གྱིས་ཆོད་པའི་ཕྱིར། ཟེར་ན། བྱང་ཆུབ་ཏུ་སེམས་བསྐྱེད་པའི་གང་ཟག་ཆོས་
ཅན། དེར་ཐལ། དེའི་ཕྱིར། ཁྱབ་བསལ་ ཁས་ བླངས། མ་གྲུབ་ན། དེ་ཆོས་ཅན། ཁྱོད་ཀྱི་རྒྱུད་
ལ་ཐེག་ཆེན་གྱི་མཐོང་ལམ་གྱི་དངོས་རྒྱུ་ཡོད་པར་ཐལ། ཁྱོད་ཀྱི་རྒྱུད་ལ་ལམ་ཤེས་ཀྱི་དངོས་རྒྱུ་
420-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཡོད་པའི་ཕྱིར། འདོད་ན། ཁྱོད་ཀྱི་རྒྱུད་ལ་ཐེག་ཆེན་གྱི་སྦྱོར་ལམ་ཡོད་པར་ཐལ། འདོད་ན།
ཁྱོད་ཐེག་ཆེན་སྦྱོར་ལམ་པར་ཐལ་ལོ། །གཞན་ཡང་། རྩ་ཁྱབ་ལ། ཐེག་ཆེན་གྱི་སོ་སྐྱེ་ཆོས་ཅན།།
དེར་ཐལ། དེའི་ཕྱིར། འདོད་ན། བྱང་ཆུབ་སེམས་དཔའ་མིན་པར་ཐལ་ལོ། །རྩ་ རྟགས་དེར་
ཐལ། ཁྱོད་ཀྱི་རྒྱུད་ལ་དེ་སྐྱེ་བ་གང་ཞིག །ཁྱོད་ཀྱི་མཁྱེན་པ་དང་། ལམ་ཤེས་གཉིས་ཀྱི་བར་ན་
ཆོས་རྫ་ས་གཞན་མེད་པའི་ཕྱིར། ཕྱི་མ་དེར་ཐལ། ཁྱོད་དང་ཐེག་ཆེན་མཐོང་ལམ་གཉིས་ཀྱི་བར་
ན་ཆོས་རྫས་གཞན་མེད་པའི་ཕྱིར་རོ། །གཞན་ཡང་། ཤེས་བྱ་ཆོས་ཅན། བྱང་ཆུབ་ཏུ་སེམས་
བསྐྱེད་པའི་གང་ཟག་མི་མཁྱེན་པ་དེ་ལམ་ཤེས་ཀྱི་དངོས་རྒྱུར་ཐལ། དེའི་རྒྱུད་ལ་དེ་དངོས་སུ་སྐྱེ་
བའི་ཕྱིར། འདོད་ན། ལམ་ཤེས་ཆོས་ཅན། ཁྱོད་དེའི་དངོས་འབྲས་སུ་ཐལ། དེ་ཁྱོད་ཀྱི་དངོས་
རྒྱུ་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་དེ་དང་རྫས་གཞན་དུ་ཐལ། ཁྱོད་དེའི་འབྲས་བུ་
ཡིན་པའི་ཕྱིར། འདོད་ན། མིན་པར་ཐལ། ཁྱོད་དེའི་མཁྱེན་པ་ཡིན་པའི་ཕྱིར། འདིར་ལམ་ཤེས་
དངོས་སུ་སྐྱེ་བའི་ཡུལ་སོ་སོར་ངེས་ཟེར་ན། ཤེས་བྱ་ཆོས་ཅན། དེ་མ་ངེས་པར་ཐལ། དེ་དངོས་
སུ་མི་སྐྱེ་བའི་ཡུལ་མེད་པའི་ཕྱིར། དེར་ཐལ། ལམ་ཤེས་མེད་པའི་ཡུལ་མེད་པའི་ཕྱིར། ཐམས་
ཅད་ལ་ཐུན་མོང་དུ་འདི་སྐད་བརྗོད་པར་བྱ་སྟེ། ཤེས་བྱ་ཆོས་ཅན། བྱང་ཆུབ་ཏུ་སེམས་མ་བསྐྱེད་
པའི་གང་ཟག་གི་རྒྱུད་ལ། ལམ་ཤེས་དངོས་སུ་མི་སྐྱེ་བར་སྟོན་པ་དེ། ཡུལ་ངེས་པ་ཞེས་པ་རྩ་
འགྲེལ་གྱི་དོན་མིན་པར་ཐལ། ཐེག་ཆེན་གྱི་སེམས་བསྐྱེད་དངོས་སུ་སྐྱེ་མི་སྐྱེའི་ཡུལ་སོ་སོར་ངེས་
པ་དེ་གཞུང་འདིའི་དོན་ཡིན་པའི་ཕྱིར། དེར་ཐལ། གཞུང་འདི་ལྷའི་བུ་གང་དག་སེམས་མ་
བསྐྱེད་པ་དེ་དག་བླ་ན་མེད་པའི་བྱང་ཆུབ་ཏུ་སེམས་བསྐྱེད་པར་བྱའོ། །གང་ཡང་དག་པའི་སྐྱོན་
མེད་པ་ལ་ཞུགས་པ་དེ་དག་བླ་ན་མེད་པའི་བྱང་ཆུབ་ཏུ་སེམས་བསྐྱེད་པའི་མཐུ་མེད་དེ། ཞེས་
པའི་དོན་སྟོན་བྱེད་ཡིན་པའི་ཕྱིར། ཁྱབ་པར་ཐལ། མདོ་འདིས་ཐེག་ཆེན་གྱི་རིགས་ཅན་ལ་ཐེག་
ཆེན་སེམས་བསྐྱེད་དངོས་སུ་སྐྱེ། ཐེག་དམན་དུ་རིགས་ངེས་པ་ལ་དེ་དངོས་སུ་མི་སྐྱེ་བར་བསྟན་
421-



བརྩེ་ཆེན་འོད་སྣང་ལམ། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པའི་ཕྱིར། ཐེག་པ་གསུམ་རྣམ་པར་བཞག་པ་ནི། ཞེས་པར་མཐར་ཐུག་ཐེག་པ་གསུམ་དུ་
གསུངས་ན། མཐར་ཐུག་ཐེག་པ་གསུམ་གྲུབ་པས་མ་ཁྱབ་པར་ཐལ། དེ་ལྟར་སྟོན་པའི་མདོ་དེ་
དྲང་དོན་གྱི་མདོ་ཡིན་པའི་ཕྱིར། ཟེར་ན། ཤེས་བྱ་ཆོས་ཅན། དེ་དགོས་པར་ཐལ། དེ་གསུང་པ་
གང་ཞིག། དེ་གྲུབ་པའི་ཕྱིར། ཕྱི་མ་དེར་ཐལ། མཐར་ཐུག་ཉན་ཐོས་ཀྱི་ཐེག་པ་ཡོད་པའི་ཕྱིར།
དེར་ཐལ། ཉན་ཐོས་ཀྱི་ཐེག་པ་མེད་པའི་དུས་མི་སྲིད་པའི་ཕྱིར། དེར་ཐལ། ཉན་ཐོས་མེད་པའི་
དུས་མི་སྲིད་པའི་ཕྱིར་ཏེ། རྫོགས་པའི་སངས་རྒྱས་མེད་པའི་དུས་མི་སྲིད་པའི་ཕྱིར། ཡང་། ཤེས་
བྱ་ཆོས་ཅན། དེ་གྲུབ་པར་ཐལ། ཉན་ཐོས་དགྲ་བཅོམ་པ་ཐེག་ཆེན་ལམ་དུ་ཞུགས་ཟིན་པའི་དུས་
མི་སྲིད་པའི་ཕྱིར། དེར་ཐལ། རིགས་ཅན་གསུམ་རྒྱུན་ཆད་པའི་དུས་མི་སྲིད་པའི་ཕྱིར། ཡང་དེ་
གྲུབ་པར་ཐལ། སངས་རྒྱས་ཀྱི་སར་ཐེག་པ་གསུམ་གྱི་རྟོགས་རིགས་ཚང་བའི་ཕྱིར། ཡང་ཤེས་
བྱ་ཆོས་ཅན། མཐར་ཐུག་ཐེག་པ་གསུམ་དུ་སྟོན་པའི་མདོ་ཡིན་ན། དྲང་དོན་གྱི་མདོ་ཡིན་པས་
ཁྱབ་པར་ཐལ། དམ་བཅའ་དེའི་ཕྱིར། འདོད་ན། གང་ཡང་དག་པའི་སྐྱོན་མེད་པ་ལ་ཞུགས་པ་
དེ་བླ་ན་མེད་པའི་བྱང་ཆུབ་ཏུ་སེམས་བསྐྱེད་པའི་མཐུ་མེད་དེ། དེ་དག་གིས་འཁོར་བའི་རྒྱུན་གྱི་
མཚམས་བཅད་པའི་ཕྱིར་ཞེས་སོགས་ཀྱི་མདོ་ཆོས་ཅན། དེར་ཐལ། དེའི་ཕྱིར། དེར་ཐལ། ཉན་
ཐོས་དགྲ་བཅོམ་པ་ཐེག་ཆེན་ལམ་དུ་མི་འཇུག་པར་སྟོན་པའི་མདོ་ཚིག་ཡིན་པའི་ཕྱིར་ཏེ། ཆོས་
ཅན་དང་གཅིག་ཡིན་པའི་ཕྱིར། རྩ་བར་འདོད་ན། ཆོས་ཅན་མིན་པར་ཐལ། ངེས་དོན་གྱི་མདོ་
ཡིན་པའི་ཕྱིར། དེར་ཐལ། སྟོང་ཉིད་དངོས་བསྟན་གྱི་བརྗོད་བྱའི་གཙོ་བོར་བྱས་ནས་སྟོན་པའི་
ཤེར་ཕྱིན་གྱི་མདོ་ཡིན་པའི་ཕྱིར། དེར་ཐལ། ཡུལ་ངེས་པ་དང་། ཞེས་པའི་བཤད་བྱའི་མདོ་ཡིན་
པའི་ཕྱིར། ཡང་ཤེས་བྱ་ཆོས་ཅན། མཐར་ཐུག་ཐེག་པ་གཅིག་ཏུ་སྟོན་པའི་མདོ་དེ་ངེས་དོན་གྱི་
མདོ་ཡིན་པར་ཐལ། གསུམ་དུ་སྟོན་པའི་མདོ་དེ་ངེས་དོན་གྱི་མདོ་མིན་པའི་ཕྱིར། འདོད་ན། དེ་
ཆོས་ཅན། མཐར་ཐུག་ཐེག་པ་གཅིག་དེ་ངེས་དོན་ཡིན་པར་ཐལ། འདོད་པའི་ཕྱིར། འདོད་ན།
-422-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༦༧
དེ་ཆོས་ཅན། དོན་དམ་བདེན་པར་ཐལ། ངེས་དོན་ཡིན་པའི་ཕྱིར། འདིར་མཐར་ཐུག་ཉན་ཐོས་
ཀྱི་ཐེག་པ་མ་གྲུབ་པར་ཁས་བླངས་པར་ཐལ། ཁ་ཅིག་མཐར་ཐུག་ཉན་ཐོས་ཀྱི་ཐེག་པ་ཆོས་ཅན།
ཁྱོད་ཡོད་པར་ཐལ། ཁྱོད་སངས་རྒྱས་ཡིན་པའི་ཕྱིར། ཞེས་ཟེར་བ་ནི་མི་འཐད་དེ། སངས་རྒྱས་
ཀྱི་ས་ན་སྒྲིབ་པ་ཆོས་ཅན། ཁྱོད་ཡོད་པར་ཐལ། ཁྱོད་རྟོགས་པའི་ཚད་མ་ཡོད་པའི་ཕྱིར། ཞེས་པ་
དང་འདྲའོ། །སྐྱེ་བོ་ཐམས་ཅད་བླ་ན་མེད་པ་ཞེས་པར། ཕྱི་རོལ་པ་དང་ཉན་རང་ཆོས་ཅན།
གནས་སྐབས་སུ་རྒྱུ་ལམ་ཤེས་བསྒོམ་པ་ཡིན་ཏེ། མཐར་ཐུག་སངས་རྒྱས་པའི་ཕྱིར་ཟེར་ན། དྲི་
བཅས་སེམས་ཀྱི་ཆོས་དབྱིངས་ཆོས་ཅན། དེར་ཐལ། དེའི་ཕྱིར། དེར་ཐལ། གནས་གྱུར་པ་ན།
ངོ་བོ་ཉིད་ཀྱི་སྐུར་འགྱུར་བའི་ཕྱིར། དེར་ཐལ། རང་བཞིན་གནས་རིགས་སུ་གྱུར་པའི་ཆོས་
དབྱིངས་ཡིན་པའི་ཕྱིར། ཡང་ཕྱི་རོལ་པ་དང་ཉན་རང་ཆོས་ཅན། ཁྱོད་ཀྱི་མངོན་རྟོགས་བརྒྱད་པོ་
གང་རུང་ཐོས་བསམ་སྒོམ་གསུམ་གྱིས་ཉམས་སུ་མྱོང་བ་སྲིད་པར་ཐལ། ཁྱོད་ཀྱི་གནས་སྐབས་
སུ་རྒྱུ་ལམ་ཤེས་བསྒོམ་པའི་ཕྱིར། འདོད་ན། མིན་པར་ཐལ། གཞན་གྱི་མྱོང་བ་མ་ཡིན་ཏེ། །
ཞེས་གསུངས་པའི་ཕྱིར་རོ། ། འདིར་མཐར་ཐུག་ཐེག་པ་གསུམ་མ་གྲུབ་ཟེར་ན། ཤེས་བྱ་ཆོས་
ཅན། དེ་གྲུབ་པར་ཐལ། མཐར་ཐུག་ཉན་ཐོས་གྲུབ་པའི་ཕྱིར། དེར་ཐལ། ཉན་ཐོས་མ་གྲུབ་
པའི་དུས་མི་སྲིད་པའི་ཕྱིར། དེར་ཐལ། སེམས་ཅན་མ་གྲུབ་པའི་དུས་མི་སྲིད་པའི་ཕྱིར། དོན་
ལྟར་ན། མཐར་ཐུག་ཉན་ཐོས་ཀྱི་ཐེག་པ་གྲུབ་པར་ཐལ། ཉན་ཐོས་དགྲ་བཅོམ་པའི་རྒྱུད་ཀྱི་
ཐེག་པ་དེ་མཐར་ཐུག་གི་ཐེག་པ་ཡིན་པའི་ཕྱིར། དེར་ཐལ། དེ་མཐར་ཐུག་པའི་ལམ་ཡིན་པའི་
ཕྱིར། དེར་ཐལ། དེ་མི་སློབ་པའི་ལམ་ཡིན་པའི་ཕྱིར། གཞན་ཡང་། དེ་གྲུབ་པར་ཐལ། སངས་
རྒྱས་ཀྱི་སར་ཉན་ཐོས་ཀྱི་ཐེག་པ་གྲུབ་པའི་ཕྱིར། དེར་ཐལ། སངས་རྒྱས་ཀྱི་སར་ཐེག་པ་གསུམ་
གྱི་ཡོན་ཏན་མཐའ་དག་ཡར་ལྡན་དུ་འདུས་པའི་ཕྱིར། འདིར་དར་ཊིཀ་པ། སེམས་ཅན་ཐམས་
ཅད་སངས་རྒྱས་ཟིན་པའི་དུས་སྲིད་པར་འདོད་དོ། །འདི་དགག་པ་ལ་ཐལ་འགྱུར་དངོས་དང་།
-423-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེའི་ཉེས་སྤོང་གི་ལན་དགག་པ་གཉིས། འོ་ན་སེམས་ཅན་ཐམས་ཅད་སངས་རྒྱས་ཟིན་པའི་དུས་
དེར་སེམས་ཅན་ཡོད་དམ་མེད། དང་པོར་ལྟར་ན། དེའི་དུས་ཀྱི་སེམས་ཅན་དེ་སེམས་ཅན་ཡིན་
ནམ་མིན། ཡིན་ན། དེའི་དུས་ཀྱི་སེམས་ཅན་ཆོས་ཅན། ཁྱོད་སངས་རྒྱས་ཟིན་པ་མིན་པར་ཐལ།
ཁྱོད་སེམས་ཅན་ཡིན་པའི་ཕྱིར། རྟགས་ཁས། འདོད་ན། ཁས་བླངས་ཤིང་། ཤེས་བྱ་ཆོས་ཅན།
དེའི་དུས་ཀྱི་སེམས་ཅན་ཐམས་ཅད་སངས་རྒྱས་ཟིན་པར་ཐལ། དུས་དེར་དེ་སངས་རྒྱས་ཟིན་
པའི་ཕྱིར། མ་གྲུབ་ན། ཁས་བླངས་ཤིང་། དེར་ཐལ་དེ་སངས་རྒྱས་ཟིན་པའི་དུས་སྲིད་པའི་ཕྱིར།
དེ་སེམས་ཅན་མིན་ན། དེ་འདྲའི་དུས་ཀྱི་སེམས་ཅན་དེ་ཆོས་ཅན། སེམས་ཅན་ཡིན་པར་ཐལ།
སེམས་ཅན་ཐམས་ཅད་སངས་རྒྱས་ཟིན་པའི་དུས་ཀྱི་སེམས་ཅན་ཡིན་པའི་ཕྱིར། མ་གྲུབ་ན།
ཁས་བླངས་ཤིང་། ཤེས་བྱ་ཆོས་ཅན། དེའི་དུས་ཀྱི་སེམས་ཅན་གྱི་མཚན་གཞི་མེད་པར་ཐལ།
དེ་འདྲའི་དུས་ཀྱི་སེམས་ཅན་དེ་ཁོ་རང་མིན་པའི་ཕྱིར། གཉིས་པ་ལྟར་ན། སེམས་ཅན་ཐམས་
ཅད་སངས་རྒྱས་ཟིན་པའི་དུས་ཀྱི་སངས་རྒྱས་དེ་ཆོས་ཅན། ཁྱོད་སངས་རྒྱས་མིན་པར་ཐལ།
ཁྱོད་ཀྱི་དུས་ན་ཁྱོད་ཀྱི་དོན་བྱ་ཡུལ་གྱི་སེམས་ཅན་མེད་པའི་ཕྱིར། རྟགས་ཁས་བླངས། གཞན་
ཡང་། སེམས་ཅན་ཐམས་ཅད་སངས་རྒྱས་ཟིན་པའི་དུས་དེར། སེམས་ཅན་ཐམས་ཅད་སངས་
རྒྱས་ཟིན་པ་མིན་པར་ཐལ། དེར་སེམས་ཅན་ཡོད་པའི་ཕྱིར། མ་གྲུབ་ན། སྔ་མ་ལྟར་རོ་མཐའ་
ཡས་སོ། །ཡང་ཤེས་བྱ་ཆོས་ཅན། སེམས་ཅན་མེད་པ་སྲིད་པར་ཐལ། སེམས་ཅན་ཐམས་ཅད་
སངས་རྒྱས་ པ་ སྲིད་པའི་ཕྱིར། འདོད་ན། སངས་རྒྱས་མེད་པར་ཐལ་ལོ། ། གཉིས་པ་ལན་
དགག་པ་ལ། དར་ཊིཀ་ལས། སེམས་ཅན་ནམ་ཡང་མེད་པ་སྲིད་པར་ཐལ། སེམས་ཅན་ཐམས་
ཅད་སངས་རྒྱས་པ་ཡོད་པའི་ཕྱིར། ཞེ་ན། ཁྱབ་པ་མེད་དེ། ཁྱོད་སངས་རྒྱས་པ་ན། ཁྱོད་མེད་
པར་འགལ་ལོ། །སེམས་ཅན་མེད་པ་སྲིད་པ་ནི་འདོད་པ་ཁོ་ན་སྟེ། དངོས་པོ་གཏན་མེད་ཡོད་
པའི་ཕྱིར། སངས་རྒྱས་རྣམས་ཀྱི་དོན་བྱ་ཡུལ་གྱི་སེམས་ཅན་མེད་པར་འདོད་པའི་ཕྱིར། སྔ་མ་
424-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ལྟར་རོ། །སེམས་ཅན་རྒྱུན་ཆད་པ་སྲིད་པར་ཐལ། སེམས་ཅན་སངས་རྒྱས་པ་ཡོད་པའི་ཕྱིར། ཞེ་
ན༑ བྱང་སེམས་ས་བརྒྱད་པ་བ་ཆོས་ཅན། ཁྱོད་རྒྱུན་ཆད་པ་སྲིད་པར་ཐལ། ཁྱོད་སངས་རྒྱས་པ་
སྲིད་པའི་ཕྱིར། ཁྱབ་པ་སྟོབས་མཚུངས་པའི་འཁོར་གསུམ་ཁས་བླངས་སོ། །ཞེས་བྲིས་སོ། །
འདི་མི་འཐད་པར་སྟོན་པ་ལ། ཁས་བླངས་ནང་འགལ་བར་བསྟན་པ་དང་། རིགས་པ་དང་
འགལ་བར་བསྟན་པ་གཉིས། དང་པོ་ནི། སེམས་ཅན་ཐམས་ཅད་ཆོས་ཅན། ཁྱོད་སངས་རྒྱས་
པ་ཡོད་ན། ཁྱོད་མེད་པ་སྲིད་པས་ཁྱབ་པར་ཐལ། ཁྱོད་སངས་རྒྱས་པ་ཡོད་པ་གང་ཞིག་ཁྱོད་མེད་
པ་ཡོད་པའི་ཕྱིར། རྟགས་ལ་དངོས་འགལ། ཁྱབ་པ་ཚད་འགལ་ལོ། །གཞན་ཡང་། སེམས་ཅན་
ཆོས་ཅན། ཁྱོད་མེད་པ་མི་སྲིད་པར་ཐལ། བདག་མེད་ཡིན་ན། ཁྱོད་ཡོད་པས་ཁྱབ་པའི་ཕྱིར།
ཁས་བླངས་ཤིང་། དེར་ཐལ། བདག་མེད་ཡིན་ན། ཁྱོད་སངས་རྒྱས་པ་ཡོད་པས་ཁྱབ་པའི་ཕྱིར།
གསུམ་ཆར་རོ། །གཉིས་པ་ནི། སེམས་ཅན་ཐམས་ཅད་སངས་རྒྱས་པའི་དུས་དེར་སེམས་ཅན་
ཐམས་ཅད་ཆོས་ཅན། ཁྱོད་ཡོད་པར་ཐལ། ཁྱོད་སངས་རྒྱས་ཡིན་པའི་ཕྱིར། ཁྱབ་རྟགས་ཁས་
བླངས། འདོད་ན། སེམས་ཅན་ཐམས་ཅད་ཆོས་ཅན། རྟགས་དངོས་ཡིན་པར་ཐལ། ཁྱོད་ཀྱི་
རང་འབྲས་རྫོགས་པའི་སངས་རྒྱས་ཐོབ་པའི་དུས་གཅིག་ཡོད། དུས་དེར་ཁྱོད་ཡོད་པའི་ཕྱིར།
རྟགས་དངོས་འགལ་ལོ། །གཞན་ཡང་། ཤེས་བྱ་ཆོས་ཅན། དཀོན་མཆོག་གསུམ་དང་། ལས་རྒྱུ་
འབྲས་དང་། སྐྱེ་བ་སྔ་ཕྱི་མེད་པ་སྲིད་པར་ཐལ། དངོས་པོ་གཏན་མེད་སྲིད་པའི་ཕྱིར། རྟགས་
ཁས་བླངས། འདོད་ན། ལོག་ལྟ་ཡུལ་གྱི་གནས་ཚུལ་ལ་ཞུགས་པ་སྲིད་པར་ཐལ་ལོ། །རང་ལ་
མཚུངས་པ་སྤངས་པ་ནི། ཁོ་ན་རེ། ཁྱོད་རང་གི་ལུགས་ལ་ཡང་། སེམས་ཅན་ཐམས་ཅད་སངས་
རྒྱས་ཟིན་པ་སྲིད་པར་ཐལ། སེམས་ ཅན་ཐམས་ཅད་སངས་རྒྱ་བའི་ཕྱིར། ཟེར་ན། འོ་ན།
དངོས་པོ་ཐམས་ཅད་ཞིག་ཟིན་སྲིད་པར་ཐལ། དངོས་པོ་ཐམས་ཅད་འཇིག་པའི་ཕྱིར། འདི་ལ་
དར་ཊཱིཀ་ལས། འདོད་པ་ཡིན་ཏེ། དེ་ལྟ་མིན་ན། དངོས་པོ་ཐམས་ཅད་རྟག་དངོས་སུ་ཐལ། རང་
-425-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུ་ལས་སྐྱེས་ནས་ཞིག་པ་མི་སྲིད་པའི་ཕྱིར། ཞེས་གསུངས། འོ་ན་ཤེས་བྱ་ཆོས་ཅན། དངོས་པོ་
ཐམས་ཅད་ཞིག་པའི་དུས་དེར་དངོས་པོ་ཐམས་ཅད་ཞིག་པར་ཐལ། དེ་ཞིག་པའི་དུས་སྲིད་པའི་
ཕྱིར། འདོད་ན། དུས་དེར་དངོས་པོ་རྒྱུན་ཆད་པར་ཐལ། འདོད་པའི་ཕྱིར། འདོད་ན། དངོསཔོ་
རྒྱུན་ཆད་པ་སྲིད་པར་ཐལ། དུས་དེ་ཡོད། དུས་དེར་དངོས་པོ་ཐམས་ཅད་རྒྱུན་ཆད་པའི་ཕྱིར།
འདོད་ན། སངས་རྒྱས་ཀྱི་ཕྲིན་ལས་རྒྱུན་ཆད་པ་སྲིད་པར་ཐལ་ལོ། ། ཁོ་ན་རེ། དངོས་པོ་ཐམས་
ཅད་ཆོས་ཅན། ཁྱོད་ཞིག་པ་སྲིད་པར་ཐལ། ཁྱོད་ཀྱི་འབྲས་བུའི་དུས་སུ་ཁྱོད་ཞིག་པའི་ཕྱིར། མ་
གྲུབ་ན། ཆོས་ཅན། ཁྱོད་རྟག་དངོས་སུ་ཐལ། ཁྱོད་ཀྱི་འབྲས་བུ་ཡོད། དེའི་དུས་སུ་ཁྱོད་མ་ཞིག་
པའི་ཕྱིར། ཟེར་ན། དངོས་པོ་ཆོས་ཅན། ཁྱོད་རྟག་དངོས་སུ་ཐལ། ཁྱོད་ཀྱི་འབྲས་བུ་ཡོད། ཁྱོད་
ཀྱི་འབྲས་བུའི་དུས་སུ་ཁྱོད་ཡོད་པའི་ཕྱིར། གསུམ་ཆར་ཁས་བླངས་ཤིང་། ཕྱི་མ་མ་གྲུབ་ན།
དངོས་པོའི་འབྲས་བུ་ཆོས་ཅན། ཁྱོད་ཀྱི་དུས་སུ་དངོས་པོ་ཡོད་པར་ཐལ། ཁྱོད་ཀྱི་དུས་སུ་འབྲས་
བུ་ཡོད་པའི་ཕྱིར་ཏེ། ཁྱོད་ཀྱི་དུས་སུ་དངོས་པོའི་འབྲས་བུ་ཡོད་པའི་ཕྱིར། གཞན་ཡང་། ཁྱོད་
ལྟར་ན། དངོས་པོ་ཞིག་པའི་དུས་དེར་ཆོས་ཅན། འབྲས་བུ་ཐམས་ཅད་ཞིག་པར་ཐལ། དངོས་
པོ་ཐམས་ཅད་ཞིག་པའི་ཕྱིར། རྟགས་ཆོས་ཅན། འདོད་ན། དངོས་པོའི་འབྲས་བུ་ཞིག་པར་ཐལ་
ལོ༑ ༑དེ་ཡང་འདོད་ན། རྒྱུ་འབྲས་དུས་མཉམ་དུ་ཐལ་ལོ། །གཞན་ཡང་། ཤེས་བྱ་ཆོས་ཅན།
རྟག་དངོས་སུ་ཐལ། འབྲས་བུ་གང་ཞིག །རང་གི་ཉེར་ལེན་གྱི་དུས་སུ་ཡོད་པའི་ཕྱིར། ཁྱབ་པ་
སྟོབས་མཚུངས། རྟགས་ཕྱི་མ་མ་གྲུབ་ན། ཤེས་པའི་ཉེར་ལེན་ཆོས་ཅན། ཁྱོད་ཀྱི་དུས་སུ་ཤེས་
པ་ཡོད་པར་ཐལ། ཁྱོད་ཤེས་པ་ཡིན་པའི་ཕྱིར། ད་ནི་ཐམས་ཅད་ལ་ཐུན་མོང་དུ་འདི་འདྲི་བར་བྱ་
སྟེ༑ བྱང་སེམས་ཚོགས་ལམ་པའི་ཐོབ་བྱར་གྱུར་པའི་སངས་རྒྱས་གཅིག་ཡོད་པར་ཐལ། དེ་
སངས་རྒྱ་བའི་ཕྱིར། རྟགས་ཁས་བླངས། འདོད་ན། ཤེས་བྱ་ཆོས་ཅན། དེའི་ཐོབ་བྱར་གྱུར་པའི་
སངས་ རྒྱས་དེ་སངས་རྒྱས་ཡིན་པར་ཐལ། འདོད་པའི་ཕྱིར། མ་ཁྱབ་ན། དེ་ཆོས་ཅན། བྱང་
-426-



གྲགས་ཆེན་ངཅོ་བརྒྱད་ཀྱི་མངོན་རྒྱན་པ་ཎ་ཤཱཀ་འགྲེལ་སྐོར་བཞུགས། ༼ ༧
སེམས་ཚོགས་ལམ་པ་སངས་རྒྱས་པའི་དུས་ཀྱི་སངས་རྒྱས་མིན་པར་ཐལ། དེའི་ཐོབ་བྱར་གྱུར་
པའི་སངས་རྒྱས་དེ་སངས་རྒྱས་མིན་པའི་ཕྱིར། འདོད་ན། བྱང་སེམས་ཚོགས་ལམ་པ་སངས་མི་
རྒྱ་བར་ཐལ་ལོ། །རྩ་བར་ཆོས་ཅན། བྱང་སེམས་ཚོགས་ལམ་པའི་ཐོབ་བྱར་གྱུར་པའི་སངས་
རྒྱས་འཕགས་པ་ཆོས་ཅན། ཁྱོད་ཀྱི་རྒྱུད་ལ་རྣམ་མཁྱེན་སྐྱེས་ཟིན་པར་ཐལ། ཁྱོད་སངས་རྒྱས་
འཕགས་པ་ཡིན་པའི་ཕྱིར། འདོད་ན། ཁྱོད་སྐྱེས་ཟིན་པར་ཐལ། འདོད་པའི་ཕྱིར། འདོད་ན།
ཁྱོད་འདས་པ་དང་། ད་ལྟར་བ་གང་རུང་ཡིན་པར་ཐལ། ཁྱོད་སྐྱེས་པའི་ཕྱིར། འདོད་ན། མིན་
པར་ཐལ། ཁྱོད་མ་འོངས་པ་ཡིན་པའི་ཕྱིར། དེར་ཐལ། ཁྱོད་མ་འོངས་པ་ན་འབྱུང་རུང་ཡིན་པའི་
ཕྱིར། མ་གྲུབ་ན། བྱང་སེམས་ཚོགས་ལམ་པ་ཆོས་ཅན། ཁྱོད་སངས་མི་རྒྱ་བར་ཐལ། ཁྱོད་ཀྱི་
ཐོབ་བྱར་གྱུར་པའི་སངས་རྒྱས་དེ་མ་འོངས་པ་ན་འབྱུང་རུང་མིན་པའི་ཕྱིར། འཁོར་བའི་མཐའ་
ཡོད་དམ་མེད་དྲིས་པ་ལ། རྣམ་དག་པ་མེད་པར་བཞེད་པ་ལ། འདི་ལྟ་སྟེ། འཁོར་བའི་ཕྱི་མཐའ་
ཆོས་ཅན། ཁྱོད་ཡོད་པར་ཐལ། ཁྱོད་ཀྱི་རྒྱུ་ཡོད་པའི་ཕྱིར། དེར་ཐལ། བདག་མེད་རྟོགས་པའི་
ཤེས་རབ་དེ་ཁྱོད་ཀྱི་རྒྱུ་ཡིན་པའི་ཕྱིར། མ་གྲུབ་ན། བདག་མེད་རྟོགས་པའི་ཤེས་རབ་ཆོས་ཅན།
ཁྱོད་འཁོར་བའི་ཕྱི་མཐའ་སྐྱེད་བྱེད་ཀྱི་རྒྱུ་ཡིན་པར་ཐལ། ཁྱོད་འཁོར་བའི་རྩ་བ་དྲུང་འབྱིན་བྱེད་
ཀྱི་གཉེན་པོ་ཡིན་པའི་ཕྱིར། དེར་ཐལ། མི་རྟག་པ་ས་བོན་དང་བཅས་པ་སྤོང་བྱེད་ཀྱི་གཉེན་པོ་
ཡིན་པའི་ཕྱིར། མ་གྲུབ་ན། ཤེས་བྱ་ཆོས་ཅན། དེ་ཡིན་པར་ཐལ། དེའི་གཉེན་པོ་ཡོད་པའི་ཕྱིར།
ཡང་འཁོར་བའི་ཕྱི་མཐའ་ཡོད་པར་ཐལ། འཁོར་བ་མ་ལུས་པ་སྤངས་པ་ཡོད་པའི་ཕྱིར། དེར་
ཐལ། ཉེས་པ་ཆགས་སོགས་མ་ལུས་པ་སྤངས་བ་ཡོད་པའི་ཕྱིར། དེར་ཐལ། དེ་སྤོང་བྱེད་ཀྱི་
གཉེན་པོ་ཡོད། དེས་དེ་སྤོང་ནུས་པའི་ཕྱིར། གཞན་ཡང་། འཁོར་བའི་ཕྱི་མཐའ་ཡོད་པར་ཐལ།
ཤཱཀྱ་ཐུབ་པ་དེས་འཁོར་བའི་ཕྱི་མཐའ་མངོན་དུ་བྱས་པའི་ཕྱིར། མ་གྲུབ་ན། དེ་ཆོས་ཅན། ཁྱོད་
ཀྱི་དེ་མངོན་དུ་བྱས་པར་ཐལ། ཁྱོད་ཀྱི་འཁོར་བ་ཟད་པར་སྤངས་པའི་ཕྱིར། དེར་ཐལ། ཁྱོད་ཀྱི་
427-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཁོར་བའི་རྩ་བ་མ་རིག་པ་མ་ལུས་པ་སྤངས་པའི་ཕྱིར། འཁོར་བ་ཆོས་ཅན། ཁྱོད་ཀྱི་ཕྱི་མཐའ་
ཡོད་པར་ཐལ། རྒྱུན་མཐའ་ལ་གནས་པའི་བྱང་སེམས་ཀྱི་རྒྱུད་ལ་ཁྱོད་ཀྱི་ཕྱི་མཐའ་ཡོད་པའི་
ཕྱིར། མ་གྲུབ་ན། རྒྱུན་མཐའ་ལ་གནས་པའི་བྱང་སེམས་ཆོས་ཅན། ཁྱོད་ཀྱི་རྒྱུད་ལ་འཁོར་བའི་
ཕྱི་མཐའ་ཡོད་པར་ཐལ། ཁྱོད་ཀྱི་རྣམ་མཁྱེན་གྱི་དངོས་རྒྱུ་ཡོད་པའི་ཕྱིར། དར་ཊིཀ་པ། འཁོར་
བའི་ཕྱི་མཐའ་ཡོད་པར་བཞེད་པ་ལ། འདི་ལྟ་སྟེ། འཁོར་བ་ཆོས་ཅན། ཁྱོད་ཐོག་མ་དང་མཐའ་
མ་མེད་པའི་མཚན་གཞི་མིན་པར་ཐལ། ཁྱོད་ཀྱི་ཕྱི་མཐའ་ཡོད་པའི་ཕྱིར། འདོད་ན། ཆོས་ཅན་
ཁྱོད་དེའི་མཚན་ཉིད་ཡིན་པར་ཐལ། ཁྱོད་ཐོག་མ་དང་མཐའ་མ་མེད་པ་སྟོང་པ་ཉིད་ཀྱི་སྟོང་
གཞིའི་ཆོས་ཅན་ཡིན་པའི་ཕྱིར། གཞན་ཡང་། ཤེས་བྱ་ཆོས་ཅན། འཁོར་བ་ཇི་སྲིད་གནས་ཀྱི་
བར་དུ་འཇུག་ན་རྒྱུན་མི་ཆད་པས་མ་ཁྱབ་པར་ཐལ། དེ་རྒྱུན་ཆད་པ་སྲིད་པའི་ཕྱིར། འདོད་ན།
ཆོས་ཅན། དེར་ཐལ། འཁོར་བ་ཇི་སྲིད་གནས་ཀྱི་བར་དུ་འཇུག་པའི་རྟགས་ཀྱིས་སངས་རྒྱས་ཀྱི་
ཕྲིན་ལས་རྒྱུན་མི་ཆད་པར་སྒྲུབ་ནུས་པའི་ཕྱིར། དེར་ཐལ། དེ་བཞིན་འཁོར་བ་ཇི་སྲིད་འདི། །
ལས་ནི་རྒྱུན་མི་ཆད་པར་འདོད། །ཅེས་གསུངས་པའི་ཕྱིར། གཞན་ཡང་། བྱང་སེམས་འཕགས་
པ་རྒྱུན་ཆད་པ་སྲིད་པར་ཐལ། འཁོར་བ་ཟད་པ་སྲིད་པའི་ཕྱིར། འདོད་ན། ངེས་པ་ལྔ་ལྡན་གྱི་
ལོངས་སྐུ་རྒྱུན་ཆད་པ་སྲིད་པར་ཐལ་ལོ། །ཉན་ཐོས་དགྲ་བཅོམ་པ་ཐེག་པ་ཆེན་པོའི་ལམ་གང་
ནས་འཇུག་དྲིས་པ་ལ། རྣམ་དག་དང་། དར་ཊིཀ་པ་མཐུན་པར་ཐེག་ཆེན་གྱི་ཚོགས་ལམ་ནས་
འཇུག་གོ་ཞེས་ཟེར་རོ། །ཐུན་མོང་དུ་འདི་སྐད་བརྗོད་པར་བྱ་སྟེ། ཉན་ཐོས་དགྲ་བཅོམ་ཐེག་ཆེན་
ལམ་དུ་ཞུགས་མ་ཐག་པ་དེའི་རྒྱུད་ཀྱི་ཐེག་ཆེན་གྱི་ཀུན་རྫོབ་སེམས་བསྐྱེད་དེ་ཆོས་ཅན། རང་རྒྱུ་
བརྩེ་བ་སྙིང་རྗེ་ཆེན་པོ་དང་། གཞན་དོན་དོན་གཉེར་གྱི་འདོད་པ་ལས་བྱུང་བར་ཐལ། ཁྱོད་ཐེག་
ཆེན་སེམས་སྐྱེད་ཡིན་པའི་ཕྱིར། རྟགས་སོང་། འདོད་ན། ཤེས་བྱ་ཆོས་ཅན། ཐེག་ཆེན་ལམ་དུ་
འཇུག་ཁ་མའི་ཉན་ཐོས་དགྲ་བཅོམ་པའི་རྒྱུད་ལ་བརྩེ་བ་སྙིང་རྗེ་ཆེན་པོ་དང་
། གཞན་དོན་དོན་
མ428-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
གཉེར་གྱི་འདོད་པ་ཡོད་པར་ཐལ། འདོད་པའི་ཕྱིར། འདོད་ན། ཆོས་ཅན། ཁྱོད་ཐེག་ཆེན་གྱི་
སྐྱེས་བུར་ཐལ། བརྩེ་བ་སྙིང་རྗེ་ཆེན་པོ་དང་། གཞན་དོན་དོན་གཉེར་གྱི་འདོད་པ་རྒྱུད་ལྡན་གྱི་
གང་ཟག་ཡིན་པའི་ཕྱིར། རྣམ་བཤད་པ་ལ། ཤེས་བྱ་ཆོས་ཅན། ཚོགས་ལམ་ན་གཞི་ཤེས་ཡོད་
པར་ཐལ། ཉན་ཐོས་དགྲ་བཅོམ་ཐེག་ཆེན་ལམ་དུ་ཞུགས་པའི་ཚོགས་ལམ་པའི་རྒྱུད་ལ་གཞི་
ཤེས་ ཡོད་པའི་ཕྱིར། འདོད་ན། རྣམ་བཤད་ལས། ཚོགས་སྦྱོར་ན་ལམ་ཤེས་ཡོད་པ་བཀག་
ནས། གཞི་ཤེས་ཀྱི་རྩོད་སྤོང་ཡང་འདིས་རྟོགས་པར་བྱའོ་ཞེས་གསུངས་པ་དང་འགལ། ཐེག་
ཆེན་གྱི་ཚོགས་ལམ་དུ་ཉོན་སྒྲིབ་སྤོང་བར་བྱེད་པའི་བར་ཆད་མེད་ལམ་ཡོད་པར་ཐལ། ཉན་
ཐོས་རྒྱུན་ཞུགས་ཐེག་ཆེན་ལམ་དུ་ཞུགས་པའི་ཐེག་ཆེན་ཚོགས་ལམ་པ་དེའི་རྒྱུད་ལ་ཉོན་མོངས་
ལྷག་མ་སྤོང་བའི་ཕྱིར་དུ་གང་ཟག་གི་བདག་མེད་རྟོགས་པའི་ཕྱིར་དུ་བར་ཆད་མེད་ལམ་འབྱུང་
བའི་ཕྱིར། མ་གྲུབ་ན། རྣམ་བཤད་ཉིད་དང་འགལ། འདོད་ན། མེད་པར་ཐལ། ཚོགས་ལམ་
ཡིན་ན། བར་ཆད་མེད་ལམ་མ་ཡིན་པའི་ཕྱིར། ཐེག་ཆེན་གྱི་སྦྱོར་ལམ་ན་འགོག་བདེན་མཚན་
ཉིད་པ་ཡོད་པར་ཐལ། ཐེག་ཆེན་གྱི་ཚོགས་ལམ་ནི་བར་ཆད་མེད་ལམ་མཚན་ཉིད་པ་ཡོད་པའི་
ཕྱིར། འདོད་ན། ཚོགས་སྦྱོར་ན་དོན་དམ་པའི་འགོག་པ་ཡོད་པར་ཐལ་ལོ། །དར་ཊིཀ་པ་ལ།
སྟོང་ཉིད་མངོན་སུམ་དུ་རྟོགས་པའི་ཐེག་ཆེན་ཚོགས་ལམ་པ་ཡོད་པར་ཐལ། སྟོང་ཉིད་མངོན་
སུམ་དུ་རྟོགས་པའི་ཉན་ཐོས་དགྲ་བཅོམ་ཐེག་ཆེན་ཚོགས་ལམ་དུ་ཞུགས་པ་གཅིག་ཡོད་པའི་
ཕྱིར། འདོད་ན། ཐེག་ཆེན་གྱི་མཐོང་ལམ་དེ་སྟོང་ཉིད་སྔར་མ་རྟོགས་པ་གསར་རྟོགས་མིན་པར་
ཐལ། སྟོང་ཉིད་མངོན་སུམ་དུ་རྟོགས་པའི་ཐེག་ཆེན་གྱི་ཚོགས་ལམ་གྲུབ་པའི་ཕྱིར། འདོད་ན།
གྲུབ་མཐའ་དང་འགལ། འདི་སྐྱེ་འཕགས་གང་ཡིན་དཔྱད་པ་ལ། ཁ་ཅིག་ན་རེ། འཕགས་པ་
ཡིན་ཏེ། འཕགས་པའི་སྤངས་རྟོགས་ཐོབ་ལ་མ་ཉམས་པའི་ཕྱིར། ཟེར་ན། འོ་ན། ཉན་ཐོས་
དགྲ་བཅོམ་གྱི་རྟོགས་པ་སྔོན་སོང་གི་ཐེག་ཆེན་ཚོགས་ལམ་པ་ཆོས་ཅན། དགྲ་བཅོམ་ཡིན་པར་
429-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐལ། དགྲ་བཅོམ་གྱི་སྤངས་རྟོགས་ཐོབ་ལ་མ་ཉམས་པའི་ཕྱིར། འདོད་ན། མི་སློབ་པ་ཡིན་པར་
ཐལ། དགྲ་བཅོམ་པ་ཡིན་པའི་ཕྱིར། གཞན་ཡང་། ཆོས་ཅན། ཁྱོད་ཀྱི་རྒྱུད་ལ་མི་སློབ་ལམ་ཡོད་
པར་ཐལ། ཁྱོད་དགྲ་བཅོམ་པ་ཡིན་པའི་ཕྱིར། འདོད་ན། དེ་མེད་པར་ཐལ། ཁྱོད་ཀྱིས་ཐེག་
དམན་གྱི་མི་སློབ་ལམ་ནི་བཏང་། ཐེག་ཆེན་གྱི་མི་སློབ་ལམ་ནི་མ་ཐོབ། ཁྱོད་ཀྱི་མི་སློབ་ལམ་དེ།
མི་སློབ་ལམ་ཕུང་པོ་གསུམ་པ་ནི་མིན་པའི་ཕྱིར། ཕྱི་མ་མ་གྲུབ་ན། དེ་འདྲའི་མི་སློབ་ལམ་དེ་ཆོས་
ཅན། ཁྱོད་ཀྱི་རྒྱུར་གྱུར་པའི་སློབ་ལམ་དེ་སློབ་ལམ་ཕུང་གསུམ་པ་ཡིན་པར་ཐལ། ཁྱོད་མི་སློབ་
ལམ་ཕུང་གསུམ་པ་ཡིན་པའི་ཕྱིར། གཞན་ཡང་། དེའི་རྒྱུད་ཀྱི་སོ་སོར་བརྟག་འགོག་དེ། བརྟག་
འགོག་ཕུང་གསུམ་པ་ཡིན་པར་ཐལ། དེའི་མི་སློབ་ལམ་དེ་ཕུང་གསུམ་ཡིན་པའི་ཕྱིར། འདོད་ན། །
ཆོས་ཅན། ཁྱེད་ཀྱི་བྲལ་རྒྱུར་གྱུར་པའི་བར་ཆད་མེད་ལམ་དེ། བར་ཆད་མེད་ལམ་ཕུང་གསུམ་པ་
ཡིན་པར་ཐལ། ཁྱོད་བརྟག་འགོག་ཕུང་གསུམ་པ་ཡིན་པའི་ཕྱིར། འདོད་ན་མིན་པར་ཐལ།
ཁྱོད་ཀྱི་བྲལ་རྒྱུར་གྱུར་པའི་བར་ཆད་མེད་ལམ་ཡིན་ན། ཐེག་དམན་གྱི་བར་ཆད་མེད་ལམ་ཡིན་
པས་ཁྱབ་པའི་ཕྱིར། འཕགས་པ་ཕུང་གསུམ་པ་འདོད་པ་ལའང་རྒྱ་ཆེར་སྦྱོར། གཞན་ཡང་།
ཉན་ཐོས་སྒོམ་ལམ་པར་ཐལ། ཉན་ཐོས་སྒོམ་ལམ་པའི་སྤངས་རྟོགས་ཐོབ་ལ་མ་ཉམས་པའི་
ཕྱིར། ཁྱབ་པ་ཁས་བླངས། ཕྱི་མ་མ་གྲུབ་ན། དེ་འདྲའི་སྤངས་རྟོགས་ལས་མ་ཉམས་པར་ཡིན་
པར་ཐལ། འཕགས་པའི་སྤངས་རྟོགས་ལས་ལྡོག་པ་མི་སྲིད་པ་གང་ཞིག་ཁྱོད་ཀྱིས་དེ་ཐོབ་པའི་
ཕྱིར། ཁ་ཅིག་ན་རེ། འདི་ ཐེག་ ཆེན་ འཕགས་ པ་ ཡིན་ པར་ ཐལ། ཐེག་ཆེན་ སྐྱེས་བུ་དང༌
།
འཕགས་པའི་གཞི་མཐུན་ཡིན་པའི་ཕྱིར། འཕགས་པ་ཡིན་ཏེ། འཕགས་པའི་སྤངས་རྟོགས་ལ་
མ་ཉམས་པའི་ཕྱིར། འོ་ན་དེ་ཆོས་ཅན། ཁྱོད་ཐེག་ཆེན་དགྲ་བཅོམ་ཡིན་པར་ཐལ། ཁྱོད་ཐེག་
ཆེན་དང་། དགྲ་བཅོམ་གྱི་གཞི་མཐུན་ཡིན་པའི་ཕྱིར། གསུམ་ཆར་ཁས་བླངས། དགྲ་བཅོམ་པ་
ཡིན་པར་ཐལ། དེའི་སྤངས་རྟོགས་ཐོབ་ལ་མ་ཉམས་པའི་ཕྱིར། གསུམ་ཆར་རོ། །གཞན་ཡང་།
-43f0-



གྲོགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
ཆོས་ཅན། ཐེག་ཆེན་གྱི་མཐོང་ལམ་ཐོབ་མྱོང་བར་ཐལ། ཐེག་ཆེན་འཕགས་པ་ཡིན་པའི་ཕྱིར།
ཁྱབ་པར་ཐལ། ཐེག་ཆེན་འཕགས་པ་ཡིན་ན། ཐེག་ཆེན་གྱི་མཐོང་ལམ་ཐོབ་མྱོང་བས་ཁྱབ་པའི་
ཕྱིར། རྟགས་འབུད། བྱང་ཆུབ་ཏུ་སེམས་བསྐྱེད་པ་ནི་ཞེས་པར། རྣམ་བཤད་པ། བྱང་སེམས་
འཕགས་པ་ཆོས་ཅན། སྲིད་པར་སྐྱེ་བ་ལེན་པའི་རྒྱུར་གྱུར་པའི་ཉོན་མོངས་པ་ཆེད་དུ་གཉེར་ནས་
མི་སྤོང་སྟེ། འཁོར་བ་ཇི་སྲིད་པར་སེམས་ཅན་གྱི་དོན་བྱེད་པར་བཞུགས་པའི་བྱང་སེམས་
འཕགས་པ་ཡིན་པའི་ཕྱིར། ཟེར་ན། བྱང་སེམས་མཐོང་ལམ་པ་ཆོས་ཅན། དེར་ལུགས་ཡིན་
པའི་ཕྱིར། འདོད་ན། མིན་པར་ཐལ། དེ་སྤངས་པའི་རྣམ་གྲོལ་ལམ་དོན་དུ་གཉེར་བའི་ཕྱིར།
དེར་ཐལ། སྒྲིབ་པ་མ་ལུས་པ་སྤངས་པའི་ཡེ་ཤེས་དོན་དུ་གཉེར་བའི་ཕྱིར་ཏེ། རྟོགས་ཡེས་ཆོས་
སྐུ་དོན་དུ་གཉེར་བའི་ཐེག་ཆེན་སེམས་བསྐྱེད་རྒྱུད་ལ་ལྡན་པའི་ཕྱིར། ཡང་། རྒྱུན་མཐའ་ལ་
གནས་པའི་བྱང་སེམས་ཆོས་ཅན། དེར་ལུགས་ཡིན་པའི་ཕྱིར། འདོད་ན། དེ་སྤོང་བར་ཐལ།
ཁྱོད་ཀྱི་རྒྱུད་ཀྱི་བར་ཆད་མེད་ལམ་དེ་དེ་སྤོང་བའི་བར་ཆད་མེད་ལམ་ཡིན་པའི་ཕྱིར། དེ་དེར་
ཐལ། དེ་སྤོང་བའི་བར་ཆད་མེད་ལམ་ཡོད། དེ་ཡོད་ན་དེ་ཡིན་དགོས་པའི་ཕྱིར། ཕྱི་མ་འབུད།
སྔ་མ་དེར་ཐལ། དེ་ཤེས་བྱའི་སྒྲིབ་པ་ཡིན་པའི་ཕྱིར། གཞན་ཡང་། བྱང་སེམས་མཐོང་ལམ་པ་
དེ༑ འདིར་བསྟན་ཉོན་མོངས་པའི་དབང་གིས་འཁོར་བར་སྐྱེ་བ་ལེན་པར་ཐལ། སྦྱོར་བ་དེ་ལ་
ཁྱབ་འབྲེལ་ཡོད་པའི་ཕྱིར། འདོད་ན། ཆོས་ཅན། ཉོན་མོངས་པའི་དབང་གིས་སྐྱེ་བ་ལེན་པར་
ཐལ། འདོད་པའི་ཕྱིར། མ་ཁྱབ་ན། ཁྱབ་པར་ཐལ། འདིར་བསྟན་ཉོན་མོངས་ཡིན་ན། ཉོན་
མོངས་ཡིན་དགོས་པའི་ཕྱིར། རྟགས་མ་གྲུབ་ན། དེར་ཐལ། འདི་བསྟན་ཉོན་མོངས་པ་གཅིག་
ཡོད་པའི་ཕྱིར། རྟགས་སོང་། དར་ཊིཀ་པ། འདིར་བསྟན་ཉོན་མོངས་པ་དེ། ཉོན་མོངས་མཚན་
ཉིད་པ་ཡིན། དེ་ཡང་སྐྱེ་བ་ལེན་པའི་རྒྱུར་དགོས་པ་ནི་མིན་ཏེ། བྱང་སེམས་འཕགས་པ་གཞན་
དོན་སྒྲུབ་པའི་གྲོགས་སུ་ངེས་པར་དགོས་པས་མི་སྤོང་པ་ཡིན་ཞེས་ཟེར་ན། ཤེས་བྱ་ཆོས་ཅན།
43|-



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདིར་བསྟན་གྱི་ཉོན་མོངས་མ་སྤངས་པ་དེ་རྒྱུ་ལམ་ཤེས་ཀྱི་རང་བཞིན་མིན་པར་ཐལ། རྒྱུ་ལམ་
ཤེས་ཡིན་ན། འདིར་བསྟན་གྱི་ཉོན་མོངས་མ་སྤངས་པས་མ་ཁྱབ་པའི་ཕྱིར། འདོད་ན། དར་
ཊིཀ་པ་ཉིད་དང་འགལ། མ་གྲུབ་ན། རེ་ཞིག་ཁས་བླངས་ཤིང་། ཉན་ཐོས་དགྲ་བཅོམ་གྱི་རྟོགས་
པ་སྔོན་དུ་སོང་བའི་ཐེག་ཆེན་མཐོང་ལམ་པ་ཆོས་ཅན། དེར་ལུགས་ཡིན་པའི་ཕྱིར། གསུམ་མིན།
ཅི་སྟེ་འདོད་ན། དེར་ཐལ། ཁྱོད་ཀྱིས་ཉོན་མོངས་མ་ལུས་པ་སྤངས་པ་གང་ཞིག་འདིར་བསྟན་གྱི་
ཉོན་མོངས་ཀྱི་རང་བཞིན་དེ་ཉོན་མོངས་མཚན་ཉིད་པ་ཡིན་པའི་ཕྱིར། གསུམ་ཆར་རོ། །གཞན་
ཡང་། འདིར་བསྟན་གྱི་ཉོན་མོངས་དེ་བྱང་སེམས་འཕགས་པ་གཞན་དོན་སྒྲུབ་པའི་གྲོགས་སུ་
ངེས་པར་དགོས་པ་མིན་པར་ཐལ། འདིར་བསྟན་གྱི་ཉོན་མོངས་རྒྱུད་ལ་མི་ལྡན་པའི་བྱང་སེམས་
གཞན་དོན་སྒྲུབ་ནུས་ཡོད་པའི་ཕྱིར། རྟགས་སོང་ཞིང་། མ་གྲུབ་ན། བྱང་སེམས་འཕགས་པ་
ཡིན་ན། འདི་རང་བཞིན་གྱི་ཉོན་མོངས་རྒྱུད་ལ་ལྡན་དགོས་པར་ཐལ། རྟགས་མ་གྲུབ་པ་དེའི་
ཕྱིར། འདོད་ན། རྒྱུན་མཐའ་ལ་གནས་པའི་བྱང་སེམས་ཆོས་ཅན། དེར་ལུགས་ཡིན་པའི་ཕྱིར།
གསུམ་ཆར་གྲུབ་མཐའ་ལ་ཁས་བླངས། གཞན་ཡང་། དམན་ལམ་སྔོན་དུ་མ་སོང་བའི་བྱང་
སེམས་ཀྱི་རྒྱུད་ཀྱི་འདིར་རང་བཞིན་ཉོན་མོངས་ཆོས་ཅན། དམན་ལམ་སྔོན་དུ་མ་སོང་བའི་བྱང་
སེམས་ཀྱི་རྒྱུད་ལ་ཁྱོད་སྤོང་བྱེད་ཀྱི་བར་ཆད་མེད་ལམ་མེད་པར་ཐལ། དེས་ཁྱོད་ཆེད་དུ་གཉེར་
ནས་མི་སྤོང་བའི་ཕྱིར། རྟགས་ཁས་བླངས་འདོད་ན། ཆོས་ཅན། དེའི་རྒྱུད་ལ་དེ་ཡོད་པར་ཐལ།
ཁྱོད་དེའི་ཉོན་མོངས་མཚན་ཉིད་པ་ཡིན་པའི་ཕྱིར། འཁོར་གསུམ། ལམ་ཤེས་ཉིད་ཀྱི་ཚུལ་མ་
ཡིན། །ཞེས་པར། རྣམ་བཤད་པ། ལམ་གསུམ་བདེན་པའི་རང་བཞིན་མེད་པར་མངོན་སུམ་དུ་
རྟོགས་པའི་ཡེ་ཤེས་དེ། ལམ་ཤེས་ཀྱི་མཚན་ཉིད་ཡིན་ཟེར། ཚིག་ལྟར་ན། ཐེག་ཆེན་གྱི་མཐོང་
ལམ་ཆོས་ཅན། རྣམ་མཁྱེན་ཡིན་པར་ཐལ། རྣམ་པ་བདེན་མེད་དུ་མངོན་སུམ་དུ་རྟོགས་པའི་ཡེ་
ཤེས་ཡིན་པའི་ཕྱིར་དང་། འཁྲུལ་ཤེས་ཡིན་པར་ཐལ། འཁྲུལ་པ་བདེན་མེད་དུ་རྟོགས་པའི་ཡེ་
35-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཤེས་ཡིན་པའི་ཕྱིར། དོན་ལྟར་ན། བྱང་སེམས་མཐོང་ལམ་པའི་རྒྱུད་ཀྱི་ཐེག་ཆེན་གྱི་ཀུན་རྫོབ་
སེམས་ བསྐྱེད་ ཆོས་ ཅན། མཚན་ ཉིད་ དེར་ ཐལ། ལམ་ཤེས་ ཡིན་ པའི་ ཕྱིར་ཏེ། ཐེག་ ཆེན་
འཕགོས་པའི་རྒྱུད་ཀྱི་མཁྱེན་པ་ཡིན་པའི་ཕྱིར། རྩ་བར་ཆོས་ཅན། རྟོག་མེད་ཀྱི་ཤེས་པ་ཡིན་
པར་ཐལ། འདོད་ པའི་ ཕྱིར། འདོད་ན། མིན་པར་ཐལ། རྟོག་ པ་ ཡིན་ པའི་ ཕྱིར། དེར་ཐལ།
རང་ཡུལ་དོན་སྤྱིའི་ཚུལ་གྱིས་ཡུལ་དུ་བྱེད་པའི་བློ་ཡིན་པའི་ཕྱིར། འདིར་བྱང་སེམས་མཐོང་ལམ་
པའི་རྒྱུད་ཀྱི་མི་རྟག་སོགས་བཅུ་དྲུག་རྟོགས་པའི་ཡེ་ཤེས་དེ། ཤེས་པར་བྱ་བའི་ཉན་ཐོས་ཀྱི་ལམ་
དང༌། དེ་བདེན་མེད་དུ་རྟོགས་པའི་ཐེག་ཆེན་གྱི་མཐོང་ལམ་དེ་ཉན་ཐོས་ཀྱི་ལམ་ཤེས་པའི་ལམ་
ཤེས་ཡིན་ནོ་ཟེར་ན། མི་རྟག་སོགས་བཅུ་དྲུག་རྟོགས་པའི་ཐེག་ཆེན་གྱི་མཐོང་ལམ་ཆོས་ཅན།
ཉན་ཐོས་ཀྱི་ལམ་མཚན་ཉིད་པ་ཡིན་པར་ཐལ། ཤེས་པར་བྱ་བའི་ཉན་ཐོས་ཀྱི་ལམ་ཡིན་པའི་
ཕྱིར། མ་ཁྱབ་ན་ཁྱབ་པར་ཐལ། ཉན་ཐོས་ཀྱི་ལམ་ཤེས་པའི་ལམ་ཤེས་ཡིན་ན། ཉན་ཐོས་ཀྱི་
ལམ་མཚན་ཉིད་པ་ཤེས་པའི་ལམ་ཤེས་ཡིན་དགོས་པའི་ཕྱིར། གཞན་ཡང་དེ་ཆོས་ཅན། ཉན་
ཐོས་ཀྱི་རྟོགས་རིགས་ཡིན་པར་ཐལ། ཤེས་པར་བྱ་བའི་ཉན་ཐོས་ཀྱི་ལམ་ཡིན་པའི་ཕྱིར།
འདོད་ན། ཆོས་ཅན། ཐེག་ཆེན་གྱི་རྟོགས་རིགས་ཡིན་པར་ཐལ། ཆོས་ཀྱི་བདག་མེད་རྟོགས་
པའི་རྟོགས་རིགས་ཡིན་པའི་ཕྱིར། འདོད་ན་འགལ། མ་གྲུབ་ན། དེར་ཐལ། ཆོས་ཀྱི་བདག་
མེད་རྟོགས་པའི་རྟོགས་པ་ཡིན་པའི་ཕྱིར། མ་གྲུབ་ན། དེ་ཆོས་ཅན། ཆོས་ཀྱི་བདག་མེད་མངོན་
སུམ་དུ་རྟོགས་པར་ཐལ། ཐེག་ཆེན་གྱི་མཐོང་ལམ་ཡིན་པའི་ཕྱིར། སྔ་མ་ལ་ཁྱབ་པ་མེད་ན།།
ཤེས་བྱ་ཆོས་ཅན། ཆོས་ཀྱི་བདག་མེད་རྟོགས་པའི་རྟོགས་པ་ཡིན་ན། དེའི་རྟོགས་རིགས་ཡིན་
དགོས་པར་ཐལ། ཆོས་ཀྱི་བདག་མེད་རྟོགས་པའི་ཡེ་ཤེས་ཀྱི་བྱེ་བྲག་ཡིན་ན། དེའི་རྟོགས་
རིགས་ཡིན་དགོས་པའི་ཕྱིར། རྟགས་འབུད། དར་ཊིཀ་པ། མི་རྟག་སོགས་བཅུ་དྲུག་རྟོགས་པའི་
བྱང་སེམས་ཀྱི་མཐོང་ལམ་དེ། ཉན་ཐོས་ཀྱི་ལམ་ཤེས་པའི་ལམ་ཤེས་ཡིན་ཞེས་གསུང་ངོ་། །འོ་
433-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན༑ ཤེས་བྱ་ཆོས་ཅན། དེ་ཡིན་ན། དེ་ཡིན་དགོས་པར་ཐལ། དེའི་མཚན་གཞི་ཡིན་པའི་ཕྱིར།
བྱང་སེམས་ཀྱི་མཐོང་ལམ་ཆོས་ཅན། དེར་ལུགས་ཡིན་པའི་ཕྱིར་ཏེ། མི་རྟག་སོགས་བཅུ་དྲུག་
རྟོགས་པ་དང་། ཐེག་ཆེན་མཐོང་ལམ་གྱི་གཞི་མཐུན་ཡིན་པའི་ཕྱིར། དང་པོ་དེར་ཐལ། གང་
ཟག་གི་བདག་མེད་མངོན་སུམ་དུ་རྟོགས་པའི་ཕྱིར། རྩ་བར་འདོད་ན། གདུལ་བྱ་ཉན་ཐོས་ཀྱི་
རིགས་ཅན་རྗེས་སུ་ཆེད་དུ་ཤེས་པར་བྱ་བའི་མངོན་རྟོགས་ཀྱི་རིགས་སུ་གནས་པར་ཐལ། འདོད་
པའི་ཕྱིར། ཁྱབ་པ་གྲུབ་ལ་ཁས་བླངས། འདོད་ན་ཆོས་ཅན། བྱང་སེམས་ཀྱི་ཤེས་མཐོང་གི་ལྟས་
ནས་འདའ་བར་ བྱ་བའི་མངོན་རྟོགས་ ཀྱི་ རིགས་སུ་གནས་པར་ཐལ་ལོ། །ཆོས་ཅན། བྱང་
སེམས་འཕགས་པ་མངོན་དུ་བྱ་བའི་མངོན་རྟོགས་ཀྱི་རིགས་སུ་གནས་པར་ཐལ། བྱང་སེམས་
ཀྱི་ལམ་ཤེས་པའི་ལམ་ཤེས་ཡིན་པའི་ཕྱིར། འདོད་ན། འགལ། ཁྱབ་པ་གྲུབ་མཐའ་ལ་ཁས་
བླངས། མ་གྲུབ་ན། ཁས་བླངས་ཤིང་། དེར་ཐལ། སྟོང་ཉིད་མངོན་སུམ་དུ་རྟོགས་པའི་བྱང་
སེམས་ ཀྱི་མཐོང་ལམ་ཡིན་ པའི་ ཕྱིར། དེར་ཐལ། སྟོང་ཉིད་མངོན་སུམ་དུ་རྟོགས་པ་དང་།
མཐོང་ལམ་གྱི་གཞི་མཐུན་ཡིན་པའི་ཕྱིར། གཞན་ཡང་། ཤེས་བྱ་ཆོས་ཅན། འཕགས་པ་ཉན་
ཐོས་ལམ་ལ་ནི། །ཞེས་པའི་སྐབས་ནས་དངོས་སུ་བསྟན་པའི་སྦྱོར་ལམ་དེ། མི་རྟག་སོགས་བཅུ་
དྲུག་གི་རྣམ་པ་ཅན་གྱི་ཐེག་ཆེན་གྱི་སྦྱོར་ལམ་ལ་བྱ་རིགས་པར་ཐལ། འདི་རང་བཞིན་གྱི་ཉན་
ཐོས་ཀྱི་ལམ་ཤེས་པའི་མཐོང་ལམ་དེ། མི་རྟག་སོགས་བཅུ་དྲུག་གི་རྣམ་པ་ཅན་གྱི་མཐོང་ལམ་གྱི་
བྱེད་རིགས་པའི་ཕྱིར། རྟགས་ཁས་བླངས། འདོད་ན། མིན་པར་ཐལ། དེའི་སྐབས་སུ་ཐེག་ཆེན་
གྱི་སྦྱོར་ལམ་དེ། སྟོང་ཉིད་ཀྱི་རྣམ་པ་ཅན་དུ་དངོས་སུ་བསྟན་པའི་ཕྱིར་དང་། གྲུབ་མཐའ་དང་
ཡང་འགལ་ལོ། །གཞན་ཡང་། ཉན་ཐོས་ཀྱི་ལམ་ཤེས་པའི་རྒྱུ་ལམ་ཤེས་ཡིན་ན། བྱང་སེམས་
ཀྱི་ལམ་ཤེས་པའི་རྒྱུ་ལམ་ཤེས་མིན་དགོས་པར་ཐལ་བ་དང་། བྱང་སེམས་ཀྱི་རྒྱུ་ལམ་ཤེས་ཡིན་
ནི༑ ཉན་ཐོས་ཀྱི་དེ་མིན་དགོས་པར་ཐལ། སྔ་མ་དེ་ཡིན་ན། མི་རྟག་སོགས་བཅུ་དྲུག་རྣམ་པ་
434-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
ཅན་གྱི་རྒྱུ་ལམ་ཤེས་ཡིན་དགོས། ཕྱི་མ་དེ་ཡིན་ན། ཆོས་ཀྱི་བདག་མེད་ཀྱི་རྣམ་པ་ཅན་གྱི་རྒྱུ་
ལམ་ཤེས་ཡིན་དགོས། དེ་གཉིས་ འགལ་བའི་ཕྱིར། རྟགས་གཉིས་ཀ་གྲུབ་མཐའ་ལ་ཁས་
བླངས། འདོད་ན། ཐེག་ཆེན་གྱི་མཐོང་ལམ་ཆོས་ཅན། དེར་ལུགས་ཡིན་པའི་ཕྱིར། རིགས་ཅན་
གསུམ་གྱི་ལམ་ཤེས་པའི་ལམ་ཤེས་ཡིན་པའི་ཕྱིར། དེར་ཐལ། རིགས་ཅན་གསུམ་གྱི་རྟོགས་
རིགས་ཡར་ལྡན་དུ་ཚང་བའི་ཐེག་ཆེན་གྱི་ལམ་ཡིན་པའི་ཕྱིར། གཞན་ཡང་། རིགས་ཅན་གསུམ་
གྱི་ལམ་ཤེས་པའི་རྒྱུ་ལམ་ཤེས་མ་གྲུབ་པར་ཐལ། རྩ་བར་འདོད་པའི་ཕྱིར། འདོད་ན། འབྲས་
བུ་རྣམ་མཁྱེན་གྱི་ཐུན་མོང་མ་ཡིན་པའི་རྒྱུར་གྱུར་པའི་ལམ་ཤེས་གཅིག་མ་གྲུབ་པར་ཐལ།
རིགས་ཅན་གསུམ་ཀའི་རྟོགས་རིགས་རྫོགས་པར་སྒོམ་པའི་རྒྱུ་ལམ་ཤེས་མ་གྲུབ་པའི་ཕྱིར།
རྟགས་ ཁས་བླངས། རང་བྱུང་བདག་ཉིད་རྟོགས་པའི་ཕྱིར། །ཞེས་པར། བསེ་རུ་ལྟ་བུའི་རང་
རྒྱལ་དགྲ་བཅོམ་པ་ཆོས་ཅན། ཉན་ཐོས་དགྲ་བཅོམ་པ་ལས་ལམ་བགྲོད་ཚུལ་གྱི་ཁྱད་པར་
འཕགས་ཏེ། སྲིད་པ་ཐ་མ་པའི་ཚེ་སློབ་དཔོན་གཞན་ལ་མི་ལྟོས་པར་རང་བྱང་ཆུབ་མངོན་དུ་བྱེད་
པའི་ ཕྱིར། ཟེར་ན། ཤེས་བྱ་ཆོས་ཅན། སྦྱོར་བ་དེ་ གཞུང་དེའི་དོན་སྦྱོར་མ་ཡིན་པར་ཐལ།
གཞུང་དེ་རང་རྒྱལ་གྱི་རིགས་ཅན་སློབ་པའི་ལམ་བགྲོད་ཚུལ་སྟོན་བྱེད་ཡིན་པའི་ཕྱིར། དེར་
ཐལ། དེ་འདྲ་དེས་སྲིད་པ་ཐ་མའི་ཚེ། རང་རྒྱལ་གྱི་དགྲ་བཅོམ་མངོན་དུ་བྱེད་ཚུལ་སྟོན་པའི་ཕྱིར།
གཞན་ཡང་། སྤང་བྱ་ཅིག་ཆར་བའི་རྒྱུན་ཞུགས་ཀྱིས་ཐོབ་པའི་རང་རྒྱལ་དགྲ་བཅོམ་པ་ཆོས་
ཅན། དེར་ལུགས་ཡིན་པའི་ཕྱིར། དེར་ཐལ། རང་རྒྱལ་དགྲ་བཅོམ་པ་ཡིན་པའི་ཕྱིར། རྩ་བར་
འདོད་ན། ཆོས་ཅན། མིན་པར་ཐལ། ཁྱོད་ཀྱི་ལམ་བགྲོད་ཚུལ་དང་གཅིག་ཆར་བའི་ཉན་ཐོས་
དགྲ་བཅོམ་པའི་ལམ་བགྲོད་ཚུལ་ལ་ཁྱད་པར་ཅི་ཡང་མེད་པའི་ཕྱིར། དེར་ཐལ། ཆོས་ཅན་དང་
གཅིག་ཡིན་པའི་ཕྱིར། འདིར་བསེ་རུ་ལྟ་བུའི་རང་རྒྱལ་གྱིས་རང་གི་གདུལ་བྱ་ལ་སྒྲ་མེད་དུ་ཆོས་
སྟོན། ཟེར་ན། དེ་ཆོས་ཅན། ཁྱོད་ཀྱི་རང་གི་གདུལ་བྱ་ལ་སྒྲ་མེད་དུ་གདམས་ངག་སྟོན་པར་
-435-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐལ། དམ་བཅའ་དེའི་ཕྱིར། འདོད་ན། དེ་ཆོས་ཅན། ཁྱོད་ཀྱིས་རང་གི་གདུལ་བྱ་ལ་སྒྲ་མེད་དུ་
ངག་སྟོན་པར་ཐལ། འདོད་པའི་ཕྱིར། འདོད་ན། མིན་པར་ཐལ། ངག་ཡིན་ན་སྒྲ་ཡིན་དགོས་
པའི་ཕྱིར། ཡང་བསེ་རུ་ལྟ་བུ་ཆོས་ཅན། ཁྱོད་རང་གི་གདུལ་བྱ་དང་ལྷན་ཅིག་གནས་པར་ཐལ།
དམ་བཅའ་དེའི་ཕྱིར། འདོད་ན། བསེ་རུ་ལྟ་བུར་གཅིག་པུར་གནས་པ་མིན་པར་ཐལ་ལོ། །ཡང་
ཆོས་ཅན། ཁྱོད་ཀྱིས་རང་གི་གདུལ་བྱ་ལ་སྒྲ་མེད་དུ་ཆོས་བསྟན་པས། ཁྱོད་ཀྱིས་གདུལ་བྱས་
ཆོས་ཐོས་པ་གཅིག་ཡོད་པར་ཐལ། དམ་བཅའ་དེའི་ཕྱིར། འདོད་ན། སྒྲ་མེད་རྟག་ཤེས་ལ་
གནང་བ་གཅིག་ཡོད་པར་ཐལ་ལོ། །གཟུང་དོན་རྟོག་པ་སྤོང་བའི་ཕྱིར། །ཞེས་པར། རང་རྒྱལ་
གྱི་ལམ་ཆོས་ཅན། ཁྱད་ པར་ གསུམ་ དང་ལྡན་པ་ ཡིན་ཏེ། གཟུང་རྟོག་སྤོང་བའི་ཁྱད་པར།
འཛིན་རྟོག་མི་སྤོང་བའི་ཁྱད་པར། རྟེན་རིགས་ཀྱི་ཁྱད་པར་གསུམ་དང་ལྡན་པའི་ཕྱིར་ཟེར་ན།
དར་ཊིཀ་པའི་ཕྱོགས་ལ། ཤེས་བྱ་ཆོས་ཅན། དེ་དེ་འདྲའི་ཁྱད་པར་གསུམ་ལྡན་མིན་པར་ཐལ།
རང་རྒྱལ་མཐོང་ལམ་དེས་རང་ལམ་དུ་འཛིན་རྟོག་སྤོང་བའི་ཕྱིར། ཁས་བླངས་ཤིང་། དེར་ཐལ།
འཛིན་པ་ཆོས་ཀྱི་བདག་མེད་མངོན་སུམ་དུ་རྟོགས་པའི་རང་རྒྱལ་གྱི་མཐོང་ལམ་གཞི་གྲུབ་པའི་
ཕྱིར། གཞན་ཡང་། ཉན་ཐོས་ཀྱི་མཐོང་ལམ་ཆོས་ཅན། འདི་རང་གཞན་གྱི་ཁྱད་པར་གསུམ་
ལྡན་དུ་ཐལ། གཟུང་རྟོག་སྤོང་བའི་ཁྱད་པར་སོགས་གསུམ་ལྡན་ཡིན་པའི་ཕྱིར། རྟགས་དང་པོ་
དེར་ཐལ། ཁྱོད་ཀྱིས་ཤེས་སྒྲིབ་གཟུང་རྟོག་སྤོང་བའི་ཕྱིར། དེར་ཐལ། ཤེས་སྒྲིབ་གཟུང་རྟོག་མ་
སྤངས་པའི་སེམས་ཅན་ཡིན་པའི་ཕྱིར། རྟགས་གཉིས་པ་མ་གྲུབ་ན། དེས་ཤེས་སྒྲིབ་འཛིན་རྟོག་
སྤོང་ན། རང་རྒྱལ་གྱི་ལམ་དེས་ཤེས་སྒྲིབ་འཛིན་རྟོག་མི་སྤོང་བ་བུད་དོ། །རྟགས་གསུམ་པ་མ་
གྲུབ་ན། དེ་ཆོས་ཅན། འདི་རང་གཞན་རྟེན་རིགས་ཀྱི་ཁྱད་པར་དང་ལྡན་པར་ཐལ། གཟུང་རྟོག་
སྤོང་བའི་ཁྱད་པར། འཛིན་རྟོག་མི་སྤོང་བའི་ཁྱད་པར་གཉིས་དང་ལྡན་པའི་མཁྱེན་པ་ཡིན་པའི་
ཕྱིར། ཡང་ཁ་ཅིགརང་རྒྱལ་གྱི་ལམ་དེ་གཟུང་རྟོག་སྤངས་པའི་ཁྱད་པར། འཛིན་རྟོག་མ་སྤངས་
-436-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
པའི་ཁྱད་པར། རྟེན་རིགས་ཀྱི་ཁྱད་པར་གསུམ་དང་ལྡན་ཟེར་ན། རང་རྒྱལ་གྱི་ལམ་དེ་ཁྱད་པར་
གསུམ་ལྡན་མིན་པར་ཐལ། རང་རྒྱལ་གྱི་མཐོང་ལམ་དེས་གཟུང་རྟོག་མ་སྤངས་པའི་ཕྱིར་ཏེ།
དེའི་ས་བོན་སྤོང་བའི་བར་ཆད་མེད་ལམ་སྔོན་དུ་མ་སོང་བའི་ཕྱིར། རྣམ་བཤད་ལས། རང་རྒྱལ་
དགྲ་བཅོམ་པ་ཆོས་ཅན། ཉན་ཐོས་ལས་ཁྱད་པར་འཕགས་ཏེ། གཟུང་རྟོག་སྤངས་པའི་ཕྱིར།
ཐེག་ཆེན་ལས་དམན་ཏེ། ཤེས་སྒྲིབ་འཛིན་རྟོག་མ་སྤངས་པའི་ཕྱིར་ཟེར་ན། འོ་ན། དེ་ཆོས་ཅན།
ཤེས་སྒྲིབ་གཟུང་རྟོག་ས་བོན་དང་བཅས་པ་མ་ལུས་པ་སྤངས་པར་ཐལ། དམ་བཅའ་དེའི་ཕྱིར།
འདོད་ན། གཟུང་འཛིན་གཉིས་མེད་ཀྱི་བར་ཆད་མེད་ལམ་རྫོགས་པར་ཐོབ་པར་ཐལ། འདོད་
པའི་ཕྱིར། འདོད་ན། གཉིས་སུ་མེད་པའི་སྐད་ཅིག་སྦྱོར་བ་ཐོབ་པར་ཐལ་ལོ། །བྱང་སེམས་
མཐོང་ལམ་པ་ཆོས་ཅན། ཐེག་ཆེན་ལས་དམན་པར་ཐལ། ཤེས་སྒྲིབ་འཛིན་རྟོག་མ་སྤངས་པའི་
ཕྱིར། མ་གྲུབ་ན། ཤེས་སྒྲིབ་སྤངས་པར་ཐལ་ལོ། །སྐབས་འདིར། དར་ཊིཀ་ པས། རང་རྒྱལ་
དགྲ་བཅོམ་པས་བདེན་མེད་རྟོགས་སོ་ཞེ་ན། དེ་ཆོས་ཅན། ཁྱོད་ཀྱི་རྒྱུད་ལ་བདེན་མེད་རྟོགས་
པའི་ཤེས་རབ་མཚན་ཉིད་པ་ཡོད་པར་ཐལ། དམ་བཅའ་དེའི་ཕྱིར། འདོད་ན། དེ་ཆོས་ཅན།
ཁྱོད་ཀྱི་རྒྱུད་ལ་བདེན་མེད་རྟོགས་པའི་བར་ཆད་མེད་ལམ་སྐྱེས་བར་ཐལ། འདོད་པའི་ཕྱིར།
འདོད་ན། ཆོས་ཅན། ཁྱོད་ཀྱི་རྒྱུད་ལ་བདེན་འཛིན་གྱི་ཕྱོགས་གཅིག་སྤངས་པའི་རྣམ་གྲོལ་ལམ་
ཡོད་པར་ཐལ། འདོད་པ་གང་ཞིགཁྱོད་མི་སློབ་པ་ཡིན་པའི་ཕྱིར། གཞན་ཡང་། བདེན་མེད་
མངོན་སུམ་དུ་རྟོགས་པའི་རང་རྒྱལ་མཐོང་ལམ་ཡོད་པར་ཐལ། དམ་བཅའ་དེའི་ཕྱིར། འདོད་
ན༑ དེ་རྟོགས་པའི་རང་རྒྱལ་གྱི་མཐོང་ལམ་བཟོད་པ་བརྒྱད་ཡོད་པར་ཐལ། འདོད་པའི་ཕྱིར།
འདོད་ན། དེ་རྟོགས་པའི་རང་རྒྱལ་གྱི་མཐོང་ལམ་བར་ཆད་མེད་ལམ་ཡོད་པར་ཐལ། དེ་ཡང་
འདོད་ན། ཤེས་སྒྲིབ་འཛིན་རྟོག་གི་ས་བོན་སྤོང་བའི་རང་རྒྱལ་གྱི་བར་ཆད་མེད་ལམ་ཡོད་པར་
ཐལ་ལོ། །འདིར་གཟུང་བ་ཆོས་ཀྱི་བདག་མེད་རྟོགས་པའི་དོན་དྲིས་པ་ལ། ཕྱི་རོལ་གྱི་དོན་
437-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདེན་མེད་དུ་རྟོགས་པ་ལ་བྱེད་དོ་ཞེ་ན། འོ་ན་སྐབས་འདིར་ཕྱི་རོལ་གྱི་དོན་ཡོད་དམ་མེད། ཡོད་
ན་རང་རྒྱལ་དགྲ་བཅོམ་པ་ཆོས་ཅན། བདེན་མེད་རྟོགས་པར་ཐལ། ཚད་མས་གྲུབ་པའི་ཆོས་
གཅིག་བདེན་མེད་དུ་རྟོགས་པའི་ཕྱིར་མེད་ན། རང་རྒྱལ་དགྲ་བཅོམ་པ་ཆོས་ཅན། ཁྱོད་ཀྱིས་ཕྱི་
དོན་བདེན་མེད་དུ་རྟོགས་པའི་སྒོ་ནས་ཉན་ཐོས་ལས་ཁྱད་པར་དུ་འཕགས་པ་མིན་པར་ཐལ།
ཉན་ཐོས་དགྲ་བཅོམ་པས་ཀྱང་ཕྱི་དོན་བདེན་མེད་དུ་རྟོགས་པའི་ཕྱིར། བསལ་བ་ཁས་བླངས།
མ་གྲུབ་ན། ཕྱི་དོན་ཆོས་ཅན། ཉན་ཐོས་དགྲ་བཅོམ་པས་ཁྱོད་མེད་པར་རྟོགས་པར་ཐལ། ཁྱོད་
མེད་པའི་ཕྱིར། ཡང་ཁོ་ན་རེ། གཟུང་འཛིན་རྫས་གཞན་གྱིས་སྟོང་པའི་སྟོང་ཉིད་རྟོགས་པ་དེ།
གཟུང་བ་ཆོས་ཀྱི་བདག་མེད་རྟོགས་པའི་དོན་ཡིན་ནོ་ཞེ་ན། ཤེས་བྱ་ཆོས་ཅན། གཟུང་འཛིན་
རྫས་གཞན་དུ་འཛིན་པའི་བློ་དེ་ཤེས་སྒྲིབ་གཟུང་རྟོག་ཡིན་པར་ཐལ། དམ་བཅའ་དེའི་ཕྱིར།
འདོད་ན། གཟུང་འཛིན་རྫས་གཞན་མེད་པར་ཐལ། འདོད་པའི་ཕྱིར། འདོད་ན། སྔོན་པོ་དང་
སྔོན་འཛིན་གྱི་མངོན་སུམ་རྫས་གཞན་མ་ཡིན་པར་ཐལ། འདོད་ན། སྔོན་པོ་མེད་པར་ཐལ། དེ་
ཡང་འདོད་ན། ལྷན་ཅིག་དམིགས་ངེས་དེ་སྔོན་པོ་དང་སྔོར་སྣང་དབང་ཤེས་རྫས་གཞན་མིན་
པར་སྒྲུབ་པའི་རྟགས་ཡང་དག་མིན་པར་ཐལ། དེ་ཡང་འདོད་ན། གཟུང་འཛིན་རྫས་གཞན་ཡོད་
པར་ཐལ་ལོ། །སྐབས་འདིར་རང་རྒྱལ་དགྲ་བཅོམ་པས་ཤེས་སྒྲིབ་གཟུང་རྟོག་སྤངས་སོ་ཞེ་ན།
དེ་ཆོས་ཅན། གཞི་དང་དེའི་གཉེན་པོ་ཡི་ཞེས་པའི་སྐབས་ནས་བསྟན་པའི་གཟུང་རྟོག་སྤངས་
པར་ཐལ། ཤེས་སྒྲིབ་གཟུང་རྟོག་སྤངས་པའི་ཕྱིར། འདོད་ན། འཛིན་པ་ཆོས་ཀྱི་བདག་མེད་
རྟོགས་པར་ཐལ་ལོ། །ཡང་ཁ་ཅིག་དེས་དེ་མ་སྤངས་སོ་ཞེ་ན། ཤེས་བྱ་ཆོས་ཅན། དེས་དེ་སྤངས་
པར་ཐལ། དེ་དང་ཤེས་བྱའི་སྒྲིབ་པའི་ཕྱོགས་གཅིག་པོ་གཟུང་བའི་དོན་གྱི་རྣམ་པར་རྟོག་པ་དག་
སྤངས་པ་དང་ཞེས་པའི་གཞུང་རྩ་འགྲེལ་དེ། རང་རྒྱལ་གྱི་རྣམ་གཞག་སྟོན་བྱེད་ཀྱི་གཞུང་ཡིན་
པའི་ཕྱིར་དང་། གཞི་དང་ཞེས་སོགས་ཀྱི་སྐབས་ནས་བསྟན་པའི་ཤེས་སྒྲིབ་གཟུང་རྟོག་དེ། འདི་
438-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
རང་གཞན་གྱི་ཤེས་སྒྲིབ་འཛིན་རྟོག་ཡིན་པའི་ཕྱིར་ཏེ། དེའི་སྐབས་ནས་བསྟན་པའི་གཟུང་རྟོག་
དེའི་འགལ་ཟླར་གྱུར་པའི་ཆོས་ཀྱི་བདག་མེད་རྟོགས་པའི་བར་ཆད་མེད་ལམ་དེ། འདི་རང་
གཞན་གྱི་འཛིན་པ་ཆོས་ཀྱི་བདག་མེད་རྟོགས་པའི་མཁྱེན་པ་ཡིན་པའི་ཕྱིར། མ་གྲུབ་ན། དེ་ཆོས་
ཅན། དེར་ཐལ་བདེན་མེད་རྟོགས་པའི་མཁྱེན་པ་ཡིན་པའི་ཕྱིར། འདིར་དར་ཊིཀ་པ་ན་རེ། རང་
རྒྱལ་དགྲ་བཅོམ་པས་ཆོས་ཀྱི་བདག་མེད་མ་རྟོགས་པར་བཤད་པ་དེ། སྒྲ་ཇི་བཞིན་པ་མ་ཡིན་
པའི་དྲང་དོན་ཡིན་གསུང་ངོ༌། །ཁས་བླངས་འགལ་སྟེ། ཤེས་བྱ་ཆོས་ཅན། ཆོས་ཀྱི་བདག་མེད་
མ་རྟོགས་པའི་རང་རྒྱལ་གཅིག་མེད་པར་ཐལ། དམ་བཅའ་དེའི་ཕྱིར། རྟགས་ཁས་བླངས།
ཡང་འཛིན་པ་མི་སྤོང་ཕྱིར་དང་ནི་ཞེས་པའི་རྒྱན་གཞུང་ཆོས་ཅན། ཁྱོད་ངེས་དོན་དུ་འཇོག་པའི་
སྐབས་མེད་པར་ཐལ། ཁྱོད་བརྗོད་བྱེད་ཀྱི་སྒོ་ནས་ཀྱང་དྲང་དོན་གྱི་གཞུང་ཡིན། བརྗོད་བྱའི་སྒོ་
ནས་ཀྱང་དྲང་དོན་གྱི་གཞུང་ཡིན་པའི་ཕྱིར། ཁྱབ་པ་ཁས་བླངས་ཏེ། ཐེག་ཆེན་གྱི་ལུགས་ལ།
དྲང་ངེས་འཇོག་ཚུལ་གཉིས་སོ་སོར་ངེས་པར་ཁྱེད་འདོད་པའི་ཕྱིར། རྟགས་དང་པོ་ཁས་བླངས་
ཤིང་། དེར་ཐལ། སྒྲ་ཇི་བཞིན་པ་མ་ཡིན་པའི་དྲང་དོན་ཡིན་པའི་ཕྱིར། རྟགས་གཉིས་པ་ཁས་
བླངས་ཤིང་། དེར་ཐལ། ཀུན་རྫོབ་བདེན་པ་བརྗོད་བྱའི་གཙོ་བོར་སྟོན་པའི་གཞུང་ཚིག་ཡིན་
པའི་ཕྱིར། རྩ་བར་འདོད་མི་ནུས་ཏེ། དབུ་མའི་བསྟན་བཅོས་ཡིན་པའི་ཕྱིར། གཞུང་འདི་ཆོས་
ཅན། ཁྱོད་ངེས་དོན་གྱི་མདོའི་དགོངས་པ་དྲང་དོན་གྱི་སྒོ་ནས་འཆད་པའི་གཞུང་ཡིན་པར་ཐལ།
ཁྱོད་ཀྱི་བཤད་བྱའི་ཤེར་ཕྱིན་གྱི་མདོ་དེ། སྒྲ་ཇི་བཞིན་པའི་ངེས་དོན་གྱི་མདོ་གང་ཞིགཁྱོད་སྒྲ་ཇི་
བཞིན་པ་མ་ཡིན་པའི་དགོངས་པ་ཅན་ཡིན་པའི་ཕྱིར། གཞན་ཡང་། གཞུང་འདི་ཆོས་ཅན། ཁྱོད་
དབུ་མའི་བསྟན་བཅོས་ཀྱི་གཞུང་མ་ཡིན་པར་ཐལ། དབུ་མ་པ་རང་ལུགས་ལ་ཁྱོད་ཀྱི་བསྟན་
བྱའི་དོན་དེ་ཁས་བླངས་དུ་མི་རུང་བའི་ཕྱིར། རྣམ་བཤད་ཀྱི་རྗེས་འབྲང་ལ་ལ་ནི། རང་རྒྱལ་ལ་
སློབ་པ་མེད་དོ་ཟེར་རོ། །ཤེས་བྱ་ཆོས་ཅན། ཤེས་སྒྲིབ་གཟུང་རྟོག་སྤོང་བར་བྱེད་པའི་རང་རྒྱལ་
-434-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་སྒོམ་ལམ་བར་ཆད་མེད་ལམ་མེད་པར་ཐལ། དམ་བཅའ་དེའི་ཕྱིར། འདོད་ན། ཐམས་ཅད་
ཤེས་པ་ཉིད་ཀྱི་རང་རྒྱལ་རྣམས་ཀྱང་བསྡུས་པས། དེའི་ཕྱིར་དེ་དག་གི་ཤེས་བྱའི་སྒྲིབ་པའི་
གཉེན་པོ་ཉིད་དུ་སྒོམ་པའི་ལམ་ཟག་པ་དང་བཅས་པ་དང་ཟག་པ་མེད་པ་གཉིས་ཡིན་པས།
ཞེས་གསུངས་པ་དང་འགལ། ཁ་ཅིག་རང་རྒྱལ་ལ་འབྲས་བུ་བཞིའི་རྣམ་གཞག་མེད་པར་འདོད་
པ་ནི། ས་སྡེ་ལས། རང་རྒྱལ་གྱི་ལམ་བགྲོད་ཚུལ་གསུམ་གསུངས་པ་དང་འགལ་སྟེ། ལམ་
བགྲོད་ཚུལ་གསུམ་པའི་སྐབས་སུ། རང་རྒྱལ་གྱི་རིགས་ཅན་ལ་ལ་ནི། བསྐལ་ཆེན་བརྒྱར་
ཚོགས་བསགས། རྒྱུན་ཞུགས་དང་ཕྱིར་འོང་གི་འབྲས་བུ་ཙམ་མངོན་དུ་བྱས་སྐྱེ་བ་ཕྱི་མ་ལ་
འབྲས་བུ་ཕྱི་མ་གཉིས་མངོན་དུ་བྱ་བའི་ཕྱིར། ཕུང་པོ་སོགས་མཁས་པར་བྱ་བའི་དངོས་པོ་དྲུག་
ལ་མཁས་པར་སློབ་པར་གསུངས་པའི་ཕྱིར། འདིར་རྣམ་བཤད་ཀྱི་རྗེས་འབྲང་བ་དག།རང་རྒྱལ་
གྱི་ཆོས་ཀྱི་བདག་མེད་རྟོགས་པ་མེད་པར་འདོད། འོ་ན། གཟུང་བ་ཆོས་ཀྱི་བདག་མེད་དེས་ཆོས་
ཀྱི་བདག་མེད་ཀྱི་གོ་མི་ཆོད་པར་ཐལ། དམ་བཅའ་དེའི་ཕྱིར། འདོད་ན། གཟུང་འཛིན་རྫས་
གཞན་དུ་ཞེན་པའི་ཤེས་སྒྲིབ་གཟུང་རྟོག་དེས་ཤེས་སྒྲིབ་ཀྱི་གོ་མི་ཆོད་པར་ཐལ། འདོད་པའི་
ཕྱིར། འདོད་ན། དོན་གསལ་ལས། ཤེས་བྱའི་སྒྲིབ་པའི་ཕྱོགས་གཅིག་པོ་གཟུང་བའི་དོན་གྱི་
རྣམ་པར་རྟོག་པ་ཞེས་གསུངས་པ་དང་། དེ་དག་གིས་ཤེས་བྱའི་སྒྲིབ་པའི་གཉེན་པོ་ཉིད་དུ་ཞེས་
གསུངས་པ་དང་འགལ་ལོ། །ཁོ་ན་རེ། རང་རྒྱལ་དགྲ་བཅོམ་པས་བདེན་མེད་རྟོགས་པར་ཐལ།
དེས་ཆོས་ཀྱི་བདག་མེད་རྟོགས་པའི་ཕྱིར། ཞེ་ན། འདོད་དོ། །འོ་ན། འཛིན་པ་བདེན་མེད་དུ་
རྟོགས་པར་ཐལ་ལོ། །ཞེ་ན། ཁྱབ་པ་མེད་དེ། དེ་ཆོས་ཅན། ཤེས་སྒྲིབ་འཛིན་རྟོག་སྤོང་བའི་བར་
ཆད་མེད་ལམ་དང་ལྡན་པར་ཐལ། ངོས་སྐལ་གྱི་ཤེས་སྒྲིབ་གཟུང་རྟོག་སྤོང་བའི་བར་ཆད་མེད་
ལམ་དང་ལྡན་པའི་ཕྱིར། ཡང་། རང་རྒྱལ་དགྲ་བཅོམ་པ་ཆོས་ཅན། གཟུང་འཛིན་དབང་ཤེས་
བདེན་མེད་དུ་རྟོགས་པར་ཐལ། གཟུགས་བདེན་མེད་དུ་རྟོགས་པའི་ཕྱིར་ཏེ། བདེན་པའི་གཅིག་
440-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
དང་དུ་བྲལ་གྱི་རྟགས་ལ་བརྟེན་ནས་གཟུགས་བདེན་མེད་དུ་རྟོགས་པ་མཐར་ཐུག་པའི་ཕྱིར།
གཞན་ཡང་། བྱང་སེམས་ཀྱི་སྦྱོར་ལམ་དྲོད་རྩེ་གཉིས་ཆོས་ཅན། འཛིན་པ་བདེན་མེད་དུ་རྟོགས་
པར་ཐལ། བདེན་མེད་རྟོགས་པའི་ཕྱིར་ཏེ། གཟུང་བ་རང་བཞིན་མེད་པར་རྟོགས་པའི་ཕྱིར།
འདོད་ན། དེ་ཆོས་ཅན། ཐེག་ཆེན་གྱི་སྦྱོར་ལམ་བཟོད་མཆོག་གང་རུང་ཡིན་པར་ཐལ། འཛིན་པ་
རང་བཞིན་མེད་པར་རྟོགས་པའི་ཐེག་ཆེན་གྱི་སྦྱོར་ལམ་ཡིན་པའི་ཕྱིར། གཞན་ཡང་། གཟུང་
མེད་རྟོགས་པ་རྣལ་འབྱོར་གྱི་ས་དེ་ཆོས་ཅན། འཛིན་པ་བདེན་མེད་དུ་རྟོགས་པར་ཐལ། གཟུང་
བ་བདེན་མེད་དུ་རྟོགས་པའི་ཕྱིར། མ་གྲུབ་ན། དེ་དེར་ཐལ། འཛིན་མེད་རྟོགས་པ་རྣལ་འབྱོར་
གྱི་ས་དེས། ཕྱི་རོལ་དོན་ལ་ལྟོས་པའི་འཛིན་པ་བདེན་མེད་དུ་རྟོགས་པའི་ཕྱིར། དེར་ཐལ། དེ་
ཡང་རྟེན་ཅིང་འབྲེལ་པར་འབྱུང་བ་ཡིན་པའི་ཕྱིར། སྒྱུ་མ་བཞིན་དུ་ངོ་བོ་ཉིད་མེད་དེ། ཞེས་པའི་
གཞུང་གིས་ཡང་སྒྲ་དེས་དེ་བདེན་མེད་དུ་རྟོགས་པར་བསྟན་པའི་ཕྱིར། ཡང་དར་ཊིཀ་པ་གཞུང་
འདི་ཟབ་མོ་སྟོང་པ་ཉིད་ཀྱི་སྣོད་དུ་གྱུར་པའི་གདུལ་བྱ་རང་རྒྱལ་གྱི་རིགས་ཅན་རྗེས་སུ་གཟུང་
བའི་ཕྱིར་དུ་རང་རྒྱལ་ལ་ཆོས་ཀྱི་བདག་མེད་རྟོགས་པ་མེད་པར་བསྟན་པ་ཡིན་ནོ་ཟེར། འོ་ན།
ཤེས་བྱ་ཆོས་ཅན། གཞུང་འདིའི་ཆེད་དུ་བྱ་བའི་གདུལ་བྱ་རང་རྒྱལ་གྱི་རིགས་ཅན་ཡོད་པར་
ཐལ། དམ་བཅའ་དེའི་ཕྱིར། འདོད་ན། གཞུང་འདི་ཆོས་ཅན། ཁྱོད་ཐེག་པ་ཐུན་མོང་གི་གཞུང་
ཡིན་པར་ཐལ། ཁྱོད་གཞུང་གང་ཞིགའདོད་པ་དེའི་ཕྱིར། འདོད་ན། མངོན་པར་རྟོགས་པའི་
རྒྱན་འདི་ཐེག་པ་ཐུན་མོང་གི་བསྟན་བཅོས་ཡིན་པར་ཐལ། འདོད་པའི་ཕྱིར། འདི་དག་ནི་གྲུབ་
པའི་མཐའ་ལ་ཁས་བླངས་པ་དང་འགལ་བ་ཁོ་ན་ཡིན་ནོ། །བདེན་དང་བདེན་ལ་བཟོད་པ་དང་།
ཞེས་པར། སྦྱོར་བ་དང་། ཐེག་ཆེན་མཐོང་ལམ་གྱི་རྣམ་གཞག་དྲིས་པ་ལ། ཐེག་ཆེན་གྱི་མཐོང་
ལམ་སྡུག་བསྔལ་ཆོས་བཟོད་ཆོས་ཅན། སྐབས་གཉིས་པར་བསྟན་པའི་མཐོང་ལམ་ཡིན་ཏེ།
ཕན་ཡོན་ཆེན་པོ་དང་ལྡན་པའི་ཐེག་ཆེན་གྱི་བདེན་པ་མངོན་རྟོགས་ཡིན་པའི་ཕྱིར། ཟེར་ན།
-441-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐབས་དང་པོར་བསྟན་པའི་ཐེག་ཆེན་གྱི་མཐོང་ལམ་ཆོས་ཅན། དེར་ཐལ། དེའི་ཕྱིར། འདོད་ན།
རང་འབྲས་རྣམ་མཁྱེན་གྱི་རྒྱུའི་ལྡོག་ཆ་ནས་བསྟན་པའི་ཐེག་ཆེན་གྱི་མཐོང་ལམ་ཡིན་པར་ཐལ།
འདོད་པའི་ཕྱིར། འདོད་ན། ཤེས་བྱ་ཆོས་ཅན། སྐབས་དང་པོར་རྣམ་མཁྱེན་དེ་རྒྱུས་མཚོན་པའི་
ཚུལ་གྱིས་བསྟན་པར་ཐལ། འདོད་པའི་ཕྱིར། གཞན་ཡང་། སྐབས་དང་པོར་བསྟན་པའི་ཐེག་
ཆེན་གྱི་མཐོང་ལམ་ཆོས་ཅན། རྒྱུ་ལམ་ཤེས་མཚོན་བྱེད་ཀྱི་ཆོས་སུ་ཐལ། སྐབས་གཉིས་པར་
བསྟན་པའི་ཐེག་ཆེན་གྱི་མཐོང་ལམ་ཡིན་པའི་ཕྱིར། འདོད་ན། སྐབས་དང་པོ་དེ་སྐབས་གཉིས་
པ་ཡིན་པར་ཐལ་ལོ། །མཚན་ཉིད་ལ། ཆོས་ཉིད་སྔར་མ་མཐོང་གསར་དུ་མངོན་སུམ་དུ་མཐོང་
བའི་ཐེག་ཆེན་གྱི་བདེན་པ་མངོན་རྟོགས། དེ་ཐེག་ཆེན་གྱི་མཐོང་ལམ་གྱི་མཚན་ཉིད་ཟེར་ན།
ཐེག་ཆེན་མཐོང་ལམ་སྡུག་བསྔལ་ལ་ཆོས་ཤེས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར། འདོད་ན། མིན་པར་ཐལ། ཁྱོད་ཀྱི་དངོས་ཀྱི་ཉེར་ལེན་དུ་གྱུར་པའི་ཐེག་ཆེན་གྱི་མཐོང་
ལམ་སྡུག་བསྔལ་ལ་ཆོས་བཟོད་དེས་ཆོས་ཉིད་མངོན་སུམ་དུ་མཐོང་བའི་ཕྱིར། ཡང་ཆོས་ཉིད་
སྔར་མ་རྟོགས་པ་གསར་དུ་རྟོགས་པའི་ཐེག་ཆེན་གྱི་བདེན་པ་མངོན་རྟོགས་ཟེར་ན། སྔ་མ་དེ་
ཆོས་ཅན། དེར་ཐལ། དེའི་ཕྱིར། འདོད་ན། མིན་པར་ཐལ། ཁྱོད་ཀྱི་དངོས་ཀྱི་ཉེར་ལེན་དུ་གྱུར་
པའི་ཐེག་ཆེན་གྱི་སྡུག་བསྔལ་ལ་ཆོས་བཟོད་དེས་ཆོས་ཉིད་མངོན་སུམ་དུ་རྟོགས་པའི་ཕྱིར། ཡང་
ཐེག་ཆེན་གྱི་བདེན་པ་མངོན་རྟོགས་དེ། དེའི་མཚན་ཉིད། ཅེ་ན། ཤེས་བྱ་ཆོས་ཅན། བདེན་པ་
མངོན་རྟོགས་ཡིན་ན། མཐོང་ལམ་ཡིན་པས་ཁྱབ་པར་ཐལ། དེའི་ཕྱིར། འདོད་ན། བྱེ་བྲག་ཏུ་
སྨྲ་བའི་ལུགས་ལ། བཅུ་དྲུག་པ་ལམ་རྗེས་ཤེས་དེ་ཆོས་ཅན། དེར་ཐལ་དེའི་ཕྱིར། མ་གྲུབ་ན།
དེ་དེར་ཐལ། མཛོད་ལས། དེ་ལྟར་བདེན་པ་མངོན་རྟོགས་འདི། །སེམས་བཅུ་དྲུག་གོ་ཞེས་
གསུངས། རྩ་བར་འདོད་ན། ཤེས་བྱ་ཆོས་ཅན། དེ་མིན་པར་ཐལ། དེ་ལ་སྐད་ཅིག་བཅོ་ལྔ་ནི། །
མ་མཐོང་མཐོང་ཕྱིར་མཐོང་བའི་ལམ། །ཞེས་གསུངས་པའི་ ཕྱིར། གཞན་ཡང་། བྱང་སེམས་
-442-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧ །
མཐོང་ལམ་པ་ཆོས་ཅན། མཐོང་ལམ་ཡིན་པར་ཐལ། བདེན་པ་མངོན་རྟོགས་ཡིན་པའི་ཕྱིར། །
དེར་ཐལ། དེ་མངོན་པར་རྟོགས་པའི་གང་ཟག་ཡིན་པའི་ཕྱིར། སྐབས་འདིར། དར་ཊིཀ་པ་
བཟོད་པ་བརྒྱད་ཀ་བར་ཆད་མེད་ལམ་དང་། ཤེས་པ་བརྒྱད་ཀ་རྣམ་གྲོལ་ལམ་ཡིན་ཟེར། ཤེས་
བྱ་ཆོས་ཅན། བྱང་སེམས་ཀྱི་མཐོང་ལམ་སྡུག་བསྔལ་ལ་རྗེས་བཟོད་དེ། རང་གི་ངོས་སྐལ་གྱི་
སྡུག་བསྔལ་མཐོང་སྤངས་སྤོང་བར་བྱེད་པའི་བར་ཆད་མེད་ལམ་ཡིན་པར་ཐལ། དམ་བཅའ་
དེའི་ཕྱིར། འདོད་ན། ཤེས་བྱ་ཆོས་ཅན། བྱང་སེམས ཀྱི་མཐོང་ལམ་སྡུག་བསྔལ་ཆོས་བཟོད་
ཀྱིས་ས་བོན་དྲུངས་འབྱིན་མི་ནུས་པའི་སྡུག་བསྔལ་མཐོང་སྤངས་ཀྱི་ས་བོན་གཅིག་ཡོད་པར་
ཐལ། འདོད་པའི་ཕྱིར། གཞན་ཡང་། བྱང་སེམས་ཀྱི་མཐོང་ལམ་སྡུག་བསྔལ་ཆོས་བཟོད་དང་།
རྗེས་བཟོད་གཉིས་ཀྱིས་ཁམས་གོང་འོག་གི་བདེན་པ་ལ་སོ་སོར་དམིགས་པར་ཐལ། མཐོང་
ལམ་བཟོད་པ་བརྒྱད་ཀ་བར་ཆད་མེད་ལམ་ཡིན་པའི་ཕྱིར། ཁོ་ན་རེ། མ་ཁྱབ་ཏེ། ཐེག་ཆེན་
མཐོང་ལམ་བཟོད་པ་བརྒྱད་པོ་ཡིན་ཁྱབ་མཉམ་དང་། ཤེས་པ་བརྒྱད་པོ་དེ་ཡིན་ཁྱབ་མཉམ་
ཡིན་ནོ། །ཞེ་ན། འོ་ན། བྱང་སེམས་ཀྱི་མཐོང་ལམ་རྗེས་བཟོད་ཆོས་ཅན། མཐོང་ལམ་སྐད་ཅིག་
བཅུ་དྲུག་གི་དང་པོ་ཡིན་པར་ཐལ། ཐེག་ཆེན་གྱི་མཐོང་ལམ་སྡུག་བསྔལ་ཆོས་བཟོད་ཡིན་པའི་
ཕྱིར། འདོད་ན། མིན་པར་ཐལ། སྐད་ཅིག་བཅོ་ལྔ་པ་ཡིན་པའི་ཕྱིར། དང་པོ་དེ་ཆོས་ཅན། བཅོ་
ལྔ་པ་ཡིན་པར་ཐལ། ལམ་ལ་རྗེས་བཟོད་ཡིན་པའི་ཕྱིར། འདོད་ན། མིན་པར་ཐལ། དང་པོ་
ཡིན་པའི་ཕྱིར། མ་ཁྱབ་ན། ཐེག་ཆེན་གྱི་མཐོང་ལམ་སྐད་ཅིག་བཅུ་དྲུག་གི་རྣམ་གཞག་མི་འཐད་
པར་ཐལ་ལོ། །ཡང་། ཐེག་ཆེན་གྱི་མཐོང་ལམ་སྡུག་བསྔལ་ལ་ཆོས་ཤེས་དེ་ཆོས་ཅན། མཐོང་
སྤང་མ་ལུས་པར་སྤངས་པའི་རྣམ་གྲོལ་ཡིན་པར་ཐལ། ཐེག་ཆེན་གྱི་མཐོང་ལམ་བཅུ་དྲུག་པ་
ལམ་ལ་རྗེས་ཤེས་ཡིན་པའི་ཕྱིར། འདོད་ན། སྡུག་བསྔལ་ཆོས་ཤེས་ལ་གནས་པའི་བྱང་སེམས་
མཐོང་ལམ་པ་ཆོས་ཅན། རྒྱུན་ཞུགས་འབྲས་གནས་ཀྱི་མིང་ཅན་ཡིན་པར་ཐལ། མཐོང་སྤང་
443-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ལ་གནས་པའི་གང་ཟག་ཡིན་པའི་ཕྱིར།
གསུམ་ཆར་ཁས་བླངས་སོ། །བཅུ་དྲུག་པ་ལམ་རྗེས་ཤེས་ཀྱི་རྟོགས་པ་ལ་གནས་པའི་བྱང་
སེམས་དེ་ཆོས་ཅན། རྒྱུན་ཞུགས་ཞུགས་པའི་མིང་ཅན་བྱང་སེམས་ཡིན་པར་ཐལ། ཐེག་ཆེན་གྱི་
མཐོང་ལམ་དང་པོ་བཅོ་ལྔ་གང་རུང་གི་རྟོགས་པ་ལ་གནས་པའི་བྱང་སེམས་གང་ཞིགཕྱིར་འོང་
དང་ཕྱིར་མི་འོང་ཞུགས་པ་ཡིན་པའི་ཕྱིར། རྟགས་སྔ་མ་ཁས་བླངས། ཕྱི་མ་དེར་ཐལ། དེ་ལ་
གནས་བཞིན་པ་ཡིན་པའི་ཕྱིར། འདོད་ན། མིན་པར་ཐལ། བཅུ་དྲུག་པའི་རྟོགས་པ་ཐོབ་པའི་
ཕྱིར། གསུམ་ཆར། བྱང་སེམས་ལ་ཞུགས་གནས་བརྒྱད་ཀྱི་རྣམ་གཞག་མཚན་ཉིད་པ་བྱེད་པའི་
སྐབས་སུ་ཁས་བླངས་སོ། ། གཞན་ཡང་། ཉན་ཐོས་ཀྱི་མཐོང་ལམ་བཟོད་པ་བརྒྱད་པོ་དེ་ངོ་བོ་
གཅིག་ཏུ་སྐྱེ་ཞིང་། ཤེས་པ་བརྒྱད་པོ་དེ་ངོ་བོ་གཅིག་ཏུ་སྐྱེ་བར་ཐལ། བྱང་སེམས་ཀྱི་མཐོང་ལམ་
དེ་དེ་ལྟར་ཏུ་སྐྱེ་བ་གང་ཞིག །དེ་ལ་གཉིས་དངོས་པོའི་གནས་ཚུལ་ལ་སྐྱེ་ཚུལ་འདྲ་བའི་ཕྱིར།
འདོད་ན། འདོད་ཉོན་དགུ་པ་ཙམ་མཐོང་ལམ་གྱི་སྔ་རོལ་དུ་སྤངས་ཤིང་། སྡུག་བསྔལ་ཆོས་
ཤེས་ཀྱི་རྟོགས་པ་ལ་གནས་པའི་ཉན་ཐོས་དེ་ཆོས་ཅན། ཕྱིར་མི་འོང་འབྲས་གནས་ཡིན་པར་
ཐལ། འདོད་ཉོན་དགུ་པ་སྤངས་ཤིང་བཅུ་དྲུག་པའི་རྟོགས་པ་ལ་གནས་པའི་འབྲས་གནས་ཡིན་
པའི་ཕྱིར། གཞན་ཡང་། ཉན་ཐོས་དགྲ་བཅོམ་གྱི་རྟོགས་པ་སྔོན་དུ་སོང་བའི་གང་ཟག་གི་བདག་
མེད་མངོན་སུམ་དུ་རྟོགས་པའི་བྱང་སེམས་ཀྱི་མཐོང་ལམ་སྡུག་བསྔལ་ཆོས་བཟོད་དེ་ཆོས་ཅན།
བར་ཆད་མེད་ལམ་ཡིན་པར་ཐལ། སྡུག་བསྔལ་ཆོས་བཟོད་ཡིན་པའི་ཕྱིར། ཁྱབ་པ་ཁས་
བླངས། ཆོས་ཅན་མ་གྲུབ་པས། རྟགས་མ་གྲུབ་བོ་ཞེ་ན། དེ་འོ་ན་སྔོན་སོང་གི་གང་ཟག་གི་
བདག་མེད་མངོན་སུམ་དུ་རྟོགས་པའི་བྱང་སེམས་ཀྱི་མཐོང་ལམ་མེད་པར་ཐལ། དེ་འདྲའི་བྱང་
སེམས་ཀྱི་མཐོང་ལམ་བཟོད་པ་ཡང་མེད། ཤེས་པ་ཡང་མེད་པའི་ཕྱིར། དེ་འདྲའི་ཤེས་པ་མེད་
པར་ཐལ། དེ་འདྲའི་བཟོད་པ་མེད་པའི་ཕྱིར། རྩ་བར་འདོད་ན། དེ་འདྲའི་བྱང་སེམས་ཀྱི་མཐོང་
-444-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༦ ༧
ལམ་ཡང་ཡིན། ཉོན་སྒྲིབ་སྤོང་བར་བྱེད་པའི་བར་ཆད་མེད་ལམ་ཡང་ཡིན་པའི་གཞི་མཐུན་
གཅིག་ཡོད་པར་ཐལ། འདོད་པའི་ཕྱིར། ཁོ་ན་རེ། འོ་ན། དེ་འདྲ་ཆོས་ཅན། རྣམ་གྲོལ་ལམ་
ཡིན་པར་ཐལ། གང་རུང་གང་ཞིག།བར་ཆད་མེད་ལམ་མིན་པའི་ཕྱིར། འདོད་ན། ཐེག་ཆེན་གྱི་
མཐོང་ལམ་རྣམ་གྲོལ་ལམ་ཡིན་པར་ཐལ། འདོད་པ་གང་ཞིག །དེ་ཡིན་ན་དེ་ཡིན་པའི་ཕྱིར།
འདོད་ན། མིན་པར་ཐལ། ཐེག་ཆེན་གྱི་བར་ཆད་མེད་ལམ་གྱི་རྟོགས་པ་སྔོན་དུ་མ་སོང་བའི་
ཕྱིར། ཞེ་ན། གང་རུང་མ་གྲུབ་སྟེ། ཁྱད་པར་གྱི་ལམ་ཡིན་པའི་ཕྱིར། དེར་ཐལ། ཉོན་སྒྲིབ་
སྤངས་པའི་ཁྱད་པར་གྱི་ལམ་ཡིན་པའི་ཕྱིར། དར་ཊིཀ་པའི་ཕྱོགས་ལ། ཆོས་ཀྱི་བདག་མེད་
མངོན་སུམ་དུ་རྟོགས་པའི་ཉན་ཐོས་ཀྱི་མཐོང་ལམ་སྡུག་བསྔལ་ལ་ཆོས་བཟོད་ཆོས་ཅན། བར་
ཆད་མེད་ལམ་ ཡིན་ པར་ ཐལ། ཆོས་བཟོད་ཡིན་པའི་ཕྱིར། འདོད་ན། ཆོས་ ཀྱི་བདག་མེད་
རྟོགས་པའི་ཉན་ཐོས་ཀྱི་བར་ཆད་མེད་ལམ་ཡོད་པར་ཐལ་ལོ། །ཡང་སྐབས་འདིར། བཟོད་པ་
བརྒྱད་ཀ་བར་ཆད་མེད་ལམ་དུ་ཁས་ལེན་མི་རིགས་པར་ཐལ། མངོན་པ་ཀུན་ལས་བཏུས་ལས།
ཆོས་བཟོད་བཞི་པོ་ཁོ་ན་བར་ཆད་མེད་ལམ་དུ་གསུངས་པའི་ཕྱིར། འདིར་བར་ཆད་མེད་ལམ་གྱི་
རྣམ་པ་ཀུན་ནས་ཉོན་མོངས་པ་དང་མི་ལྡན་པའི་མཚན་ཉིད་རྣམ་པ་བཞིའོ་ཞེས་གསུངས་པའི་
ཕྱིར། རྣམ་བཤད་ལས་ཐེག་ཆེན་མཐོང་ལམ་ཤེས་བཟོད་བཅུ་དྲུག་པོས། རྟག་མི་རྟག་ལ་སོགས་
པའི་སྒྲོ་འདོགས་བཅུ་དྲུག་རིམ་བཞིན་སེལ་བར་བྱེད་ཅིང་། ངེས་ཤེས་བཅུ་དྲུག་རིམ་བཞིན་
འདྲེན་པར་བྱེད་དོ། །ཞེས་གསུངས། བྱང་སེམས་ཀྱི་མཐོང་ལམ་སྡུག་བསྔལ་ལ་ཆོས་ཤེས་དེ་
ཆོས་ཅན། བར་ཆད་མེད་ལམ་ཡིན་པར་ཐལ། རང་གི་བསལ་བྱ་སྒྲོ་འདོགས་ཀྱི་ས་བོན་ལ་
གནོད་བྱེད་ཀྱི་མཐོང་ལམ་ཡིན་པའི་ཕྱིར། གཞན་ཡང་། བྱང་སེམས་ཀྱི་མཐོང་ལམ་སྡུག་བསྔལ་
ལ་ཆོས་བཟོད་དེས། སྡུག་བསྔལ་གྱི་བདེན་པའི་ཆོས་ཉིད་མ་ལུས་པ་མངོན་སུམ་དུ་མ་རྟོགས་
པར་ཐལ། ཟག་བཅས་ཉེར་ལེན་གྱི་ཕུང་པོ་ལྔ་སྡུག་བསྔལ་ཡིན་མིན་གྱི་སྤྲོས་པ་དང་བྲལ་བའི་
445-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤྲོས་བྲལ་སོགས་ལྷག་མ་གསུམ་པོ་མངོན་སུམ་དུ་མ་རྟོགས་པའི་ཕྱིར། རྟགས་ཁས་བླངས།
འདོད་ན། སྡུག་བསྔལ་མཐོང་སྤང་གི་ས་བོན་མ་ལུས་པ་དྲུངས་འབྱིན་པའི་བར་ཆད་མེད་ལམ་མ་
ཡིན་པར་ཐལ། འདོད་པའི་ཕྱིར། ཡང་། བྱང་སེམས་ཀྱི་མཐོང་ལམ་སྡུག་བསྔལ་ལ་ཆོས་ཤེས་དེ་
ཆོས་ཅན། སྡུག་བསྔལ་མཐོང་སྤང་མ་ལུས་པ་སྤངས་པའི་རྣམ་གྲོལ་ལམ་མིན་པར་ཐལ། སྡུག་
བདེན་ལ་བདག་ཡོད་མེད་དང༌། སྟོང་མི་སྟོང་གི་སྤྲོས་བྲལ་དེ་མངོན་སུམ་དུ་མ་རྟོགས་པའི་ཕྱིར།
དེ་བཞིན་དུ་ལམ་ལ་རྗེས་ཤེས་ཆོས་ཅན། མཐོང་སྤང་མ་ལུས་པ་སྤངས་པའི་རྣམ་གྲོལ་ལམ་མ་
ཡིན་པར་ཐལ། ལམ་བདེན་གྱི་ཆོས་ཉིད་མ་ལུས་པ་མ་རྟོགས་པའི་ཕྱིར། དེར་ཐལ། ལམ་བདེན་
དེ་ངེས་འབྱིན་ཡིན་མིན་གྱི་སྤྲོས་བྲལ་མངོན་སུམ་དུ་མ་རྟོགས་པའི་ཕྱིར། དར་ཊིཀ་པའི་ཕྱོགས་
ལ༑ ཆོས་ཀྱི་བདག་མེད་མངོན་སུམ་དུ་རྟོགས་པའི་ཉན་ཐོས་ཀྱི་མཐོང་ལམ་སྡུག་བསྔལ་ལ་ཆོས་
བཟོད་དེ་ཆོས་ཅན། བར་ཆད་མེད་ལམ་ཡིན་པར་ཐལ། ཆོས་བཟོད་ཡིན་པའི་ཕྱིར། འདོད་ན།
ཆོས་ཀྱི་བདག་མེད་རྟོགས་པའི་ཉན་ཐོས་ཀྱི་བར་ཆད་མེད་ལམ་ཡོད་པར་ཐལ་ལོ། །འདིར་དར་
ཊཱིཀ་པ། སྟོང་ཉིད་མངོན་སུམ་དུ་རྟོགས་པའི་བྱང་སེམས་ཀྱི་མཐོང་ལམ་དང་། གང་ཟག་གི་
བདག་མེད་མངོན་སུམ་དུ་རྟོགས་པའི་བྱང་སེམས་མཐོང་ལམ་གཉིས་ཀ་འགལ་བར་བཞེད་དོ། །
འོ་ན། སྟོང་ཉིད་མངོན་སུམ་དུ་རྟོགས་པའི་བྱང་སེམས་ཀྱི་མཐོང་ལམ་སྡུག་བསྔལ་ཆོས་བཟོད་
དང༌། གང་ཟག་གི་བདག་མེད་མངོན་སུམ་དུ་རྟོགས་པའི་བྱང་སེམས་ཀྱི་མཐོང་ལམ་སྡུག་བསྔལ་
ལ་ཆོས་བཟོད་གཉིས་གཅིག་ཆར་དུ་སྐྱེའམ། རིམ་གྱི་སྐྱེ། དང་པོ་ལྟར་ན། སྡུག་བསྔལ་ཆོས་
བཟོད་ལ་གནས་པའི་བྱང་སེམས་མཐོང་ལམ་པ་ཆོས་ཅན། ཁྱོད་ཀྱི་རྒྱུད་ལ་བདེན་གཉིས་གཅིག་
ཆར་དུ་འཇལ་བའི་ཚད་མ་ཡོད་པར་ཐལ། སྟོང་ཉིད་དང་གང་ཟག་གི་བདག་མེད་ཅིག་ཆར་དུ་
འཇལ་བའི་ཚད་མ་ཡོད་པའི་ཕྱིར། གསུམ་ཆར་ཁས་བླངས། འདོད་ན། སློབ་ལམ་ན་བདེན་
གཉིས་ངོ་བོ་ཐ་དད་དུ་འཛིན་པའི་དྲི་མ་ཟད་པར་སྤངས་པ་ཡོད་པར་ཐལ། འདོད་པའི་ཕྱིར།
446-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
གསུམ་ཆར་གྲུབ་མཐའ་ལ་ཁས་བླངས་སོ། །གཉིས་པ་ལྟར་ན། དེ་གཉིས་སྔོན་ལ་གང་སྐྱེ། གང་
ལྟར་ནའང་། ཤེས་བྱ་ཆོས་ཅན། གང་ཟག་གི་བདག་མེད་མངོན་སུམ་དུ་རྟོགས་མ་མྱོང་བའི་ཐེག་
ཆེན་གྱི་མཐོང་ལམ་གཅིག་ཡོད་པར་ཐལ། སྟོང་ཉིད་མངོན་སུམ་དུ་རྟོགས་པའི་ཐེག་ཆེན་གྱི་
མཐོང་ལམ་དེ་སྔར་སྐྱེ་བའི་ཕྱིར། ཡང་། སྟོང་ཉིད་མངོན་སུམ་དུ་རྟོགས་མ་མྱོང་པའི་ཐེག་ཆེན་གྱི་
མཐོང་ལམ་གཅིག་ཡོད་པར་ཐལ། གང་ཟག་གི་བདག་མེད་མངོན་སུམ་དུ་རྟོགས་པའི་ཐེག་ཆེན་
གྱི་མཐོང་ལམ་དེ་སྔར་སྐྱེ་བའི་ཕྱིར། གཞན་ཡང་། ཁྱེད་ལྟར་ན། སྟོང་ཉིད་མངོན་སུམ་དུ་རྟོགས་
པའི་བྱང་སེམས་མཐོང་ལམ་པ་ཆོས་ཅན། ཁྱོད་ཀྱི་རྒྱུད་ལ་བདེན་གཉིས་ཅིག་ཆར་དུ་འཛིན་པའི་
བློ་གཉིས་ཅིག་ཆར་དུ་ཡོད་པར་ཐལ། ཁྱོད་ཀྱི་རྒྱུད་ལ་སྟོང་ཉིད་མངོན་སུམ་དུ་རྟོགས་པའི་མཁྱེན་
པ་དང་། དེ་ཉམས་སུ་མྱོང་བའི་རང་རིག་མངོན་སུམ་གཉིས་ཅིག་ཆར་དུ་ཡོད་པའི་ཕྱིར། འདོད་
ན༑ ཁྱོད་ཀྱི་རྒྱུད་ལ་མཉམ་རྗེས་གཉིས་ཅིག་ཆར་དུ་ཡོད་པར་ཐལ། འདོད་པའི་ཕྱིར། ཁྱབ་པ་
ཁས་བླངས་སོ། །ཡང་དར་ཊིཀ་པ། གང་ཟག་གི་བདག་མེད་མངོན་སུམ་དུ་རྟོགས་པའི་བྱང་
སེམས་ཀྱི་མཐོང་ལམ་དེ། བྱང་སེམས་འཕགས་པས་ཤེས་མཐོང་གིས་བལྟས་ནས་འདའ་བར་བྱ་
བ་ཞེས་ཟེར། ཁས་བླངས་ནང་འགལ་ཏེ། གང་ཟག་གི་བདག་མེད་མངོན་སུམ་དུ་མཐོང་ཟིན་
རྒྱུན་ལྡན་དུ་གོམས་པར་བྱེད་པའི་ཐེག་ཆེན་གྱི་བསྒོམ་ལམ་གཅིག་མེད་པར་ཐལ། དམ་བཅའ་
དེའི་ཕྱིར། འདོད་ན། ཁས་བླངས་ཤིང་། དེ་ཡོད་པར་ཐལ། ཉོན་སྒྲིབ་ལྷན་སྐྱེས་ཀྱི་ས་བོན་སྤོང་
བར་བྱེད་པའི་གང་ཟག་གི་བདག་མེད་མངོན་སུམ་དུ་རྟོགས་པའི་ཐེག་ཆེན་གྱི་བསྒོམ་ལམ་བར་
ཆད་མེད་ལམ་གཅིག་ཡོད་པའི་ཕྱིར་ཏེ། དམན་ལམ་སྔོན་དུ་མ་སོང་བའི་ཉོན་སྒྲིབ་མ་ལུས་པར་
སྤངས་པ་དང་། སངས་རྒྱས་ཐོབ་པ་དུས་མཉམ་པའི་ཕྱིར། རྟགས་གྲུབ་མཐར་ཁས་བླངས་སོ། །
འདིར་མཐོང་ལམ་ལ་མཉམ་གཞག་གི་ཁྱབ་མ་ཁྱབ་དྲིས་པས། ཁྱབ་བོ་ཞེ་ན། ཐེག་ཆེན་མཐོང་
ལམ་རྗེས་ཐོབ་ལ་གནས་པའི་བྱང་སེམས་མཐོང་ལམ་པ་མེད་པར་ཐལ། དེ་ལ་དེས་ཁྱབ་པའི་
-447-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར། འདོད་ན། བྱང་སེམས་མཐོང་ལམ་པ་དབང་འབྲིང་གཞན་ངོར་གནས་སྐབས་བླ་མེད་
རྫོགས་བྱང་ལས་ཕྱིར་མི་ལྡོག་ཏུ་སྒྲུབ་པའི་རྟགས་ཡང་དག་གཅིག་མེད་པར་ཐལ། འདོད་པའི་
ཕྱིར། གཞན་ཡང་། ཤེས་བཟོད་སྐད་ཅིག་མ་བཅུ་དྲུག་གི་མིང་གི་བཏགས་ནས་བསྟན་པའི་
མཐོང་ལམ་ རྗེས་ཐོབ་མེད་པར་ཐལ། དམ་བཅའ་དེའི་ཕྱིར། འདོད་ན། འགྲེལ་པ་ལས། དེ་
ལྟར་མིན་ན་རྣལ་འབྱོར་པའི་རྒྱུད་ལ་སོ་སོ་རང་གིས་རིག་པའི་སྐད་ཅིག་མ་རྣམས་གཞན་ཇི་ལྟར་
ཡིད་ཆེས་པར་བྱེད་པའི་མཚན་ཉིད་དག་ཡིན་ཞེས་གསུངས་པ་དང་འགལ། ཡང་དེ་ཉིད་གསལ་
བར་བརྗོད་ན། མཐོང་བའི་ལམ་ལ་བཟོད་པ་དང་། །ཤེས་པའི་སྐད་ཅིག་བཅུ་དྲུག་ནི། །བྱང་
ཆུབ་སེམས་དཔའ་མི་ལྡོག་པའི། །མཚན་ཉིད་ཡིན་པར་ཤེས་པར་བྱ། །ཞེས་པའི་བཟོད་ཤེས་
སྐད་ཅིག་བཅུ་དྲུག་པོ་དེ་མཉམ་གཞག་ཁོ་ན་ཡིན་པར་ཐལ། རྩ་བའི་དམ་བཅའ་དེའི་ཕྱིར།
འདོད་ན། བཅུ་དྲུག་པོ་དེ་ཆོས་ཅན། བྱང་སེམས་མཐོང་ལམ་པ་དབང་འབྲིང་གཞན་དོན་རྫོགས་
བྱང་ལས་ཕྱིར་མི་ལྡོག་ཏུ་སྒྲུབ་པའི་རྟགས་ཡང་དག་མིན་པར་ཐལ། མཉམ་གཞག་ཁོ་ན་ཡིན་
པའི་ཕྱིར། རྣམ་བཤད་པའི་འཁོར་གསུམ་ཁས་བླངས་སོ། །གཉིས་པ་ལྟར་ན། ཤེས་བྱ་ཆོས་
ཅན། དེ་ཡིན་ན་མཉམ་གཞག་ཡིན་པས་ཁྱབ་པར་ཐལ། ཤེས་བཟོད་སྐད་ཅིག་བཅུ་དྲུག་པོ་དེ་
མཉམ་གཞག་ཁོ་ན་ཡིན་པ་གང་ཞིག །བཅུ་དྲུག་པོ་བར་མ་ཆད་དུ་སྐྱེ་བ་ཡིན་ཞིང་། མཐོང་ལམ་
ལ་ཤེས་བཟོད་སྐད་ཅིག་བཅུ་དྲུག་ཏུ་དྲངས་ངེས་པའི་ཕྱིར། དང་པོ་མ་གྲུབ་ན། བྱང་སེམས་ཀྱི་
མཐོང་ལམ་སྡུག་བསྔལ་ལ་ཆོས་བཟོད་ཀྱི་ངོ་བོར་གྱུར་པའི་རྗེས་ཐོབ་གཅིག་ཡོད་པར་ཐལ།
འདོད་པའི་ཕྱིར། འདོད་ན། དེ་འདྲ་དེ་ཆོས་ཅན། ཁྱོད་མཐོང་ལམ་སྡུག་བསྔལ་ཆོས་བཟོད་དང་།
ཆོས་ཤེས་གཉིས་ཀྱི་བར་དེར་སྐྱེ་བར་ཐལ། ཁྱོད་ཡོད་པ་གང་ཞིག །ཁྱོད་ཡོད་ན། ཁྱོད་དེར་སྐྱེ་
དགོས་པའི་ཕྱིར། ཕྱི་མ་མ་གྲུབ་ན། དེ་ཆོས་ཅན། ཁྱོད་ཐེག་ཆེན་གྱི་མཐོང་ལམ་སྡུག་བསྔལ་ལ་
ཆོས་བཟོད་ཡིན་པར་ཐལ། ཁྱོད་ཐེག་ཆེན་གྱི་མཐོང་ལམ་ལ་རྗེས་ཤེས་ཀྱི་རྟོགས་པ་རྫོགས་རྗེས་
448-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས།༼༤༧
ཀྱི་མཁྱེན་པ་ཡིན་པའི་ཕྱིར། རྟགས་ཁས་བླངས་སོ། །རྩ་བར་འདོད་ན། ཐེག་ཆེན་མཐོང་ལམ་
སྡུག་བསྔལ་ལ་ཆོས་ཤེས་དེ་ཆོས་ཅན། སྡུག་བསྔལ་མཐོང་སྤངས་ཀྱི་ས་བོན་ལས་དངོས་སུ་གྲོལ་
བའི་རྣམ་གྲོལ་ལམ་མིན་པར་ཐལ། ཁྱོད་དང་རང་རྒྱུ་དེ་སྤོང་བར་བྱེད་པའི་བར་ཆད་མེད་ལམ་
གཉིས་ཀྱི་བར་དུ་རྗེས་ཐོབ་ཡེ་ཤེས་ཀྱིས་ཆོད་པའི་ཕྱིར། མཐོང་ལམ་རྣམ་གྲོལ་ལམ་ཡིན་ན།
རང་རྒྱུ་བར་ཆད་མེད་ལམ་ལས་དངོས་སུ་མ་བྱུང་དགོས་པར་ཐལ། ཤེས་བཟོད་བཅུ་དྲུག་གི་
བར་དུ་དེའི་མིང་ཅན་གྱི་རྗེས་ཐོབ་རེ་རེས་ཆོད་པའི་ཕྱིར། ཁ་ཅིག་ན་རེ། ཐེག་ཆེན་གྱི་མཐོང་ལམ་
ལ་མཉམ་གཞག་གིས་མ་ཁྱབ་པར་ཐལ། ས་དང་པོའི་ཡོངས་སྦྱོང་གི་སྐབས་སུ་རྗེས་ཐོབ་ཡེ་ཤེས་
བཤད་པའི་ཕྱིར། ཟེར་རོ། །ལ་ལ་ན་རེ། དེ་ལ་དེས་མ་ཁྱབ་པར་ཐལ། སྐད་ཅིག་བརྒྱད་པར་
ཚད་མེད་བཞི་བསྒོམ་པར་བཤད་པའི་ཕྱིར། ཟེར་རོ། ། དང་པོ་མི་འཐད་པར་སྟོན་པ་ནི། ཤེས་
བྱ་ཆོས་ཅན། ས་དང་པོའི་ཡེ་ཤེས་ཡིན་ན། མཐོང་ལམ་ཡིན་པས་ཁྱབ་པར་ཐལ། ས་དང་པོའི་
ཡོངས་སྦྱོང་དུ་རྗེས་ཐོབ་བཤད་ན། མཐོང་ལམ་རྗེས་ཐོབ་ཡོད་དགོས་པའི་ཕྱིར། འདོད་ན། མིན་
པར་ཐལ། འགྲེལ་ཆེན་ལས། ས་དང་པོའི་སྐད་ཅིག་གཉིས་པ་ཡན་ཆད་སྒོམ་ལམ་ཡིན་པར་
བཤད་པའི་ཕྱིར། གཉིས་པ་མི་འཐད་པ་ནི། མཉམ་གཞག་ཏུ་ཚད་མེད་བཞི་བསྒོམ་པ་མི་སྲིད་
པར་ཐལ། ཁྱབ་འབྲེལ་དེའི་ཕྱིར། འདོད་ན། དེ་ཆོས་ཅན། ཁྱོད་མཉམ་གཞག་སྒོམ་པ་སྲིད་པར་
ཐལ། ཁྱོད་བསམ་གཏན་གྱི་དངོས་གཞི་ལ་བརྟེན་ནས་དམིགས་པ་རྩེ་གཅིག་པའི་ཞི་ལྷག་ཟུང་
འབྲེལ་གྱི་མཁྱེན་པ་ཡིན་པའི་ཕྱིར། འདིར་དར་ཊིཀ་པ། ཀུན་རྫོབ་དངོས་ཡུལ་དུ་བྱེད་པའི་སློབ་
པའི་མཁྱེན་པ་ལ། རྗེས་ཐོབ་ཡེ་ཤེས་ཀྱི་ཁྱབ་པར་འདོད་ལ། སྟོང་ཉིད་མངོན་སུམ་དུ་རྟོགས་
པའི་ཐེག་ཆེན་གྱི་མཐོང་ལམ་མཉམ་གཞག་ཡེ་ཤེས་ཉམས་སུ་མྱོང་བའི་རང་རིག་མངོན་སུམ་
ཆོས་ཅན། དེར་ཐལ་དེའི་ཕྱིར། འདོད་ན། ཐེག་ཆེན་གྱི་མཐོང་ལམ་མཉམ་གཞག་ཡེ་ཤེས་དང་
རྗེས་ཐོབ་ཡེ་ཤེས་གཉིས་གཅིག་ཏུ་སྐྱེ་བར་ཐལ། འདོད་པའི་ཕྱིར། གཞན་ཡང་། གང་ཟག་གི་
449-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདག་མེད་མངོན་སུམ་དུ་རྟོགས་པའི་ཐེག་ཆེན་གྱི་མཐོང་ལམ་མཉམ་གཞག་ཡེ་ཤེས་ཆོས་ཅན།
དེར་ལུགས་ཡིན་པའི་ཕྱིར། མ་གྲུབ་ན། རྟགས་ཁས་བླངས་པར་ཐལ། གང་ཟག་གི་བདག་མེད་
སྐབས་འདིར་ཀུན་རྫོབ་བདེན་པར་ཁྱེད་ཀྱིས་འདོད་པའི་ཕྱིར། དར་ཊིཀ་པ། སྟོང་ཉིད་ལ་རྩེ་
གཅིག་ཏུ་མཉམ་པར་གཞག་པའི་བྱང་སེམས་མཐོང་ལམ་པའི་རྒྱུད་ལ་ཐེག་ཆེན་གྱི་ཀུན་རྫོབ་
སེམས་བསྐྱེད་མངོན་གྱུར་བ་མེད་པར་བཞེད་པ་མི་འཐད་དེ། འོ་ན། ཤེས་བྱ་ཆོས་ཅན། ཤེས་
རབ་ཀྱི་ཕར་ཕྱིན་དང་མཚུངས་པར་ལྡན་པའི་ཐེག་ཆེན་གྱི་ཀུན་རྫོབ་སེམས་བསྐྱེད་མེད་པར་
ཐལ། དམ་བཅའ་དེའི་ཕྱིར། ཁ་ཅིགཐེག་ཆེན་གྱི་མཐོང་ལམ་ཡིན་ན། རྣལ་འབྱོར་མངོན་སུམ་
ཡིན་པས་ཁྱབ་པར་འདོད། དེ་ལྟ་ན། བྱང་སེམས་མཐོང་ལམ་པའི་རྒྱུད་ཀྱི་རྟོགས་པ་ཡེ་ཤེས་
ཆོས་ཀྱི་སྐུ་ལ་དམིགས་པའི་ཐེག་ཆེན་གྱི་ཀུན་རྫོབ་སེམས་བསྐྱེད་ཆོས་ཅན། དེར་ལུགས་ཡིན་
པའི་ཕྱིར། འདོད་ན། མིན་པར་ཐལ། སྒྲ་དོན་འདྲེས་འཛིན་གྱི་རྟོག་པ་ཡིན་པའི་ཕྱིར། དེར་ཐལ།
རང་ཡུལ་ཤེར་ཕྱིན་ལ་ལྐོག་གྱུར་དུ་དམིགས་པའི་བློ་ཡིན་པའི་ཕྱིར། རྩ་བར་མ་གྲུབ་ན། ཁྱོད་
ཐེག་ཆེན་གྱི་ལམ་ཡིན་པ་གང་ཞིག །ཁྱོད་ཐེག་ཆེན་གྱི་ལམ་ཡིན་ན། དེ་ཡིན་དགོས་པའི་ཕྱིར།
དང་པོ་མ་གྲུབ་ན། དེར་ཐལ། ཁྱོད་ཐབས་ཤེས་ཟུང་དུ་འབྲེལ་པའི་ཐེག་ཆེན་གྱི་མཁྱེན་པ་ཡིན་
པའི་ཕྱིར། དེར་ཐལ། ཁྱོད་སྟོང་ཉིད་མངོན་སུམ་དུ་རྟོགས་པའི་ཡེ་ཤེས་ཀྱིས་ཟིན་པའི་ཐེག་ཆེན་
སེམས་བསྐྱེད་ཡིན་པའི་ཕྱིར། མ་གྲུབ་ན། འོ་ན། སྟོང་ཉིད་མངོན་སུམ་དུ་རྟོགས་པའི་ཐེག་ཆེན་
གྱི་མཐོང་ལམ་དེ་ཡང་། ཀུན་རྫོབ་སེམས་བསྐྱེད་ཀྱིས་མ་ཟིན་པར་འདོད་དགོས་པས། དེ་ཆོས་
ཅན། ཐེག་ཆེན་གྱི་ལམ་མིན་པར་ཐལ། ཐེག་ཆེན་སེམས་བསྐྱེད་ཀྱི་མ་ཡིན་པའི་ཕྱིར། ཡང་དེར་
ཐལ། ཐབས་ཤེས་ཁྱད་པར་ཅན་གྱི་མ་ཟིན་པའི་ཕྱིར། རྟགས་ཁས་བླངས་སོ། །ཡང་སྐབས་
འདིར། རྣམ་བཤད་པ། བཅུ་དྲུག་པ་ལམ་རྗེས་ཤེས་ཀྱི་དངོས་འབྲས་སུ་གྱུར་པའི་རྗེས་ཐོབ་ཡེ་
ཤེས་དེ་སྒོམ་ལམ་དུ་འདོད་དོ། །དེ་ལྟ་ན། དེ་ཆོས་ཅན། ཆོས་ཉིད་མངོན་སུམ་དུ་མཐོང་ཟིན་རྒྱུན་
450-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
ལྡན་དུ་སྒོམ་པར་བྱེད་པའི་ཐེག་ཆེན་གྱི་རྗེས་ལ་མངོན་རྟོགས་ཡིན་པར་ཐལ། ཐེག་ཆེན་གྱི་སྒོམ་
ལམ་ཡིན་པའི་ཕྱིར། འདོད་ན། སྒོམ་ལམ་བར་ཆད་མེད་ལམ་དང་རྣམ་གྲོལ་ལམ་གང་རུང་གིས་
སྔས་པའི་ལམ་ཡིན་པར་ཐལ། འདོད་པའི་ཕྱིར། འདོད་ན། མིན་པར་ཐལ། ཐེག་ཆེན་གྱི་སྒོམ་
ལམ་བར་ཆད་མེད་ལམ་མ་སྐྱེས་གོང་གི་རྗེས་ཐོབ་ཡིན་པའི་ཕྱིར། གཞན་ཡང་། དེ་ཆོས་ཅན།
སྒོམ་ལམ་རྗེས་ཐོབ་ཏུ་ཐལ། གང་རུང་གང་ཞིག།མཐོང་ལམ་རྗེས་ཐོབ་མིན་པའི་ཕྱིར། འདོད་ན།
སྒོམ་ལམ་མཉམ་གཞག་གི་རྟོགས་པ་སྔོན་དུ་སོང་བར་ཐལ། སྒོམ་ལམ་རྗེས་ཐོབ་ཡིན་པའི་ཕྱིར།
འདོད་ན། མིན་པར་ཐལ། བཅུ་དྲུག་པའི་དངོས་འབྲས་ཡིན་པའི་ཕྱིར། གཞན་དག་ན་རེ།
དེ་དག་གིས་ནི་སྒོམ་ལམ་པའི་རིམ་པ་མ་བསྟན་པའི་ཕྱིར་མངོན་པར་རྟོགས་པའི་རིམ་པ་ཅུང་
ཟད་ཀྱང་མ་བསྟན་ནོ། །ཞེས་པར། དེ་བཞིན་ཉིད་ཀྱི་ཞེས་སོགས་ཀྱི་གཞུང་ཆོས་ཅན། མངོན་
པར་རྟོགས་པའི་རིམ་པ་ཅུང་ཟད་ཀྱང་མ་བསྟན་པར་ཐལ། མཉམ་གཞག་ཏུ་སྒོམ་པའི་རིམ་པ་
དང་། རྗེས་ཐོབ་ཏུ་ཡིད་ལ་བྱེད་པའི་རིམ་པ་མ་བསྟན་པའི་ཕྱིར། རྟགས་ཁྱབ་ཁས་བླངས་སོ། །
ཞེ་ན། འོ་ན། དེ་འདྲའི་གཞུང་ཆོས་ཅན། རྗེས་ཐོབ་གཅིག་བསྟན་པར་ཐལ། རྗེས་ཐོབ་ཏུ་ཡིད་
ལ་བྱ་བའི་རིམ་པ་བསྟན་པའི་ཕྱིར་ཏེ། མཐོང་ལམ་རྗེས་ཐོབ་བསྟན་པ་གང་ཞིགདེ་བསྟན་ན་དེ་
བསྟན་དགོས་པའི་ཕྱིར། འདོད་ན། མིན་པར་ཐལ། ཤེས་བཟོད་བཅུ་དྲུག་པོ་ཁོ་ན་བསྟན་པ་
གང་ཞིག་དེ་ཡིན་ན་མཉམ་གཞག་ཡིན་དགོས་པའི་ཕྱིར། གཞན་ཡང་། སྐབས་དང་པོ་གསུམ་དུ་
ཆོས་ཅན། མཉམ་གཞག་ཏུ་སྒོམ་པའི་རིམ་པ་དང་། རྗེས་ཐོབ་ཏུ་ཡིད་ལ་བྱེད་པའི་རིམ་པ་མ་
བསྟན་པར་ཐལ། སྒོམ་བྱའི་རྣམ་པ་མ་བསྟན་པའི་ཕྱིར། ཁྱབ་པ་ཁས་བླངས། འདོད་ན། མངོན་
པར་རྟོགས་པའི་རིམ་པ་ཅུང་ཟད་ཀྱང་མ་བསྟན་པར་ཐལ། འདོད་པའི་ཕྱིར། རྩ་བར་མ་གྲུབ་ན།
མཁྱེན་གསུམ་གྱི་རྣམ་པ་བསྟན་པར་ཐལ། དེ་བསྟན་པ་གང་ཞིག།དེ་བསྟན་ན། དེ་བསྟན་དགོས་
པའི་ཕྱིར། འདོད་ན། དེའི་ཤེས་རྣམ་བསྟན་པར་ཐལ། དེ་བསྟན་པ་གང་ཞིག །དེ་བསྟན་ན་དེ་
-451-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་དགོས་པའི་ཕྱིར། འདོད་ན། རྣམ་རྫོགས་སྦྱོར་བའི་སྐབས་སུ་མཁྱེན་གསུམ་གྱི་རྣམ་པ་
བསྟན་ཚུལ་དང༌། སྐབས་དང་པོ་གསུམ་དུ་མཁྱེན་གསུམ་གྱི་རྣམ་པ་བསྟན་ཚུལ་ལ་ཁྱད་པར་
མེད་པར་ཐལ། འདོད་པའི་ཕྱིར། ཀུན་ནས་ཞི་དང་ཐམས་ཅད་ལ། །ཞེས་སོགས་ལ། འདིར་
བསྟན་གྱི་ཀུན་ནས་ཞི་བ་སོགས་དྲུག་ཆོས་ཅན། ཐེག་ཆེན་སྒོམ་ལམ་གྱི་བྱེད་པ་ཡིན་ཏེ། ཟེར་ན། །
དེ་ཆོས་ཅན། ཁྱོད་དེ་མིན་པར་ཐལ། ཐེག་ཆེན་སྒོམ་ལམ་གྱི་སྔ་རོལ་ན་ཁྱོད་ཡོད་པའི་ཕྱིར། དེར་
ཐལ། ཐེག་ཆེན་སྒོམ་ལམ་གྱི་བྱེད་པ་མ་ཡིན་པར་གྱུར་པའི་ཁྱོད་ཡོད་པའི་ཕྱིར། རང་རྒྱུ་ཐེག་
ཆེན་གྱི་སྒོམ་ལམ་སྒོམས་སྟོབས་ཀྱིས་ཐོབ་པའི་རྣམ་དཀར་གྱི་ཡོན་ཏན་དེ། ཐེག་ཆེན་གྱི་སྒོམ་
ལམ་བྱེད་པའི་མཚན་ཉིད་ཡིན་ཟེར་ན། རྫོགས་པའི་སངས་རྒྱས་ཀྱི་ངོ་བོ་ཉིད་སྐུ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། རང་རྒྱུ་ཐེག་ཆེན་གྱི་བསྒོམ་ལམ་ཡོད་པར་
ཐལ། འདོད་པའི་ཕྱིར། འདོད་ན། ཁྱོད་ཀྱི་རྒྱུ་མེད་པར་ཐལ། ཁྱོད་རྟག་པ་ཡིན་པའི་ཕྱིར། ཁོ་ན་
རེ༑ དེ་ཆོས་ཅན། ཁྱོད་ཀྱི་རྒྱུ་ཡོད་པར་ཐལ། ཁྱོད་འབྲས་བུ་ཡིན་པའི་ཕྱིར། ཞེ་ན། ཁྱབ་པ་མེད་
དེ༑ བྲལ་འབྲས་སོ་སོར་བརྟག་འགོག་ཆོས་ཅན། དེར་ལུགས་ཡིན་པའི་ཕྱིར། འདོད་ན། མེད་
པར་ཐལ། འདུས་མ་བྱས་ ཡིན་པའི་ཕྱིར། དེ་སྐད་དུ་ཡང་། འདུས་བྱས་བྲལ་བྱས་འབྲས་བུ་
ཡིན། །འདུས་མ་བྱས་ལ་དེ་དག་མེད། །ཅེས་མཛོད་ལས་གསུངས་པའི་ཕྱིར། ཐེག་ཆེན་གྱི་སྒོམ་
ལམ་བསྒོམས་པ་ལས་བྱུང་བའི་དགེ་ལེགས་དེ། ཐེག་ཆེན་སྒོམ་ལམ་གྱི་བྱེད་པའི་མཚན་ཉིད་
ཟེར་ན། ས་གཉིས་པའི་མཉམ་གཞག་རྣམ་གྲོལ་ལམ་ཆོས་ཅན། མཚན་ཉིད་དེར་ཐལ། མཚོན་
བྱ་དེའི་ཕྱིར། འདོད་ན། དེ་ཆོས་ཅན། མིན་པར་ཐལ། ཐེག་ཆེན་གྱི་སྒོམ་ལམ་ལས་བྱུང་བ་མིན་
པའི་ཕྱིར་ཏེ། དེའི་སྐྱེད་འབྲས་མིན་པའི་ཕྱིར་ཏེ། དེའི་བྱེ་བྲག་ཡིན་པའི་ཕྱིར། རྩ་བའི་རྟགས་མ་
གྲུབ་ན། དེར་ཐལ། ཐེག་ཆེན་གྱི་སྒོམ་ལམ་རྣམ་གྲོལ་ལམ་ཡིན་པའི་ཕྱིར། བྱེད་པའི་འོག་ཏུ་
སྒོམ་པའི་ལམ་སྟེ། ཞེས་པར་ཐེག་ཆེན་གྱི་སྒོམ་ལམ་ཆོས་ཅན། གཉིས་ཡོད་དེ། ཟག་པ་དང་
452



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤༧
བཅས་པའི་སྒོམ་ལམ་དང་ཟག་པ་མེད་པའི་སྒོམ་ལམ་གཉིས་ཡོད་པའི་ཕྱིར། ཞེ་ན། ཐེག་ཆེན་
གྱི་སྒོམ་ལམ་ཡིན་ན། ཟག་མེད་ཡིན་པས་མ་ཁྱབ་པར་ཐལ། དེ་ལ་ཟག་བཅས་ཟག་མེད་གཉིས་
སུ་དབྱེར་ཡོད་པའི་ཕྱིར། འདོད་ན། ཤེས་བྱ་ཆོས་ཅན། དེས་ཁྱབ་པར་ཐལ། དེ་ཡིན་ན་ཉོན་
མོངས་མེད་པའི་སྒོམ་ལམ་ཡིན་དགོས་པའི་ཕྱིར། རྣམ་བཤད་པའི་ཕྱོགས་ལའོ། ། དར་ཊིཀ་
པའི་ཕྱོགས་ལ་དེས་ཁྱབ་པར་ཐལ། ཐེག་ཆེན་གྱི་སྒོམ་ལམ་ཡིན་ན། ཟག་བཅས་ཟག་པ་མེད་
ཆོས་དང་། །ཞེས་པའི་སྐབས་ནས་བསྟན་པའི་ཟག་མེད་ཡིན་པས་ཁྱབ་པའི་ཕྱིར། དེར་ཐལ། དེ་
ཡིན་ན་རང་གི་ངོས་སྐལ་གྱི་སྤང་བྱ་བདག་ཏུ་ལྟ་བའི་གཉེར་པོར་གྱུར་པའི་སྒོམ་ལམ་ཡིན་པས་
ཁྱབ་པའི་ཕྱིར། འདིར་སྒོམ་ལམ་མཉམ་གཞག་ལ་ཟག་མེད་དང་། རྗེས་ཐོབ་ལ་ཟག་བཅས་སུ་
འཇོག་ཅེས་ན། འོ་ན་ཉན་ཐོས་ཀྱི་སྒོམ་ལམ་མཉམ་གཞག་ཡིན་ན། ཟག་མེད་ཡིན་པས་ཁྱབ་
པར་ཐལ། ཐེག་ཆེན་སྒོམ་ལམ་མཉམ་གཞག་ཡིན་ན་ཟག་མེད་ཡིན་དགོས་པའི་ཕྱིར། འདོད་ན།
ཞི་རགས་ཀྱི་རྣམ་པ་ཅན་གྱི་ཉན་ཐོས་ཀྱི་སྒོམ་ལམ་མཉམ་གཞག་ཡེ་ཤེས་ཆོས་ཅན། དེར་ཐལ།
དེའི་ཕྱིར། འདོད་ན། བདེན་པའི་རྣམ་པ་ཅན་གྱི་སྒོམ་ལམ་ཡིན་པར་ཐལ། ཉན་ཐོས་ཀྱི་སྒོམ་
ལམ་ཟག་མེད་ཡིན་པའི་ཕྱིར། གཞན་ཡང་། དེ་ཆོས་ཅན། ཟག་བཅས་ སྒོམ་ལམ་ཡིན་པར་
ཐལ། ཞི་རགས་ཀྱི་རྣམ་པ་ཅན་གྱི་སྒོམ་ལམ་ཡིན་པའི་ཕྱིར། གཞན་ཡང་། དར་ཊིཀ་པའི་ཕྱོགས་
ལ༑ བྱང་སེམས་ཀྱི་སྒོམ་ལམ་མཉམ་གཞག་ཡེ་ཤེས་ཆོས་ཅན། ཟག་བཅས་ཡིན་པར་ཐལ།
གཞན་དོན་སྒྲུབ་པའི་གྲོགས་སུ་གྱུར་པའི་ཉོན་མོངས་པའི་ཟག་པ་དང་བཅས་པ་གང་ཞིག།དེ་
ཉོན་མོངས་མཚན་ཉིད་པ་ཡིན་པའི་ཕྱིར། རྟགས་ཕྱི་མ་གྲུབ་མཐར་ཁས་བླངས། སྔ་མ་དེར་ཐལ།
ལམ་ཤེས་པ་ཉིད་ཀྱི་རྣམ་པ་ནི་བྱང་ཆུབ་སེམས་དཔའ་རྣམས་ཀྱི་ཉོན་མོངས་པ་ཤིན་ཏུ་མ་སྤངས་
པའི་ཕྱིར། ཟག་པ་དང་བཅས་པ་ཁོ་ན་ཡིན་ནོ། །ཞེས་གསུངས་པའི་ཕྱིར། འདིར་ཟག་བཅས་
ཟག་མེད་ཀྱི་དོན་ལ། དར་ཊིཀ་པ། སྒྲ་དོན་འདྲེས་འཛིན་གྱི་རྟོག་པ་དང་བཅས་པ་དང་མ་བཅས་
བ453-



t
J་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་པར་ཕྱིན་འགྲེལ་སྐོར།
པ་ལ་བྱེད་དོ། ། ཟེར། རྣལ་འབྱོར་མངོན་སུམ་གྱི་ངོ་བོར་གྱུར་པའི་ས་གཉིས་པའི་རྗེས་ཐོབ་ཡེ་
ཤེས་ཆོས་ཅན། སྒྲ་དོན་འདྲེས་འཛིན་གྱི་རྟོག་པ་དང་བཅས་པར་ཐལ། ཟག་བཅས་བསྒོམ་ལམ་
ཡིན་པའི་ཕྱིར། རྟགས་ཁྱབ་ཁས་བླངས། འདོད་ན། མིན་པར་ཐལ། སྒྲ་དོན་འདྲེས་འཛིན་གྱི་
རྟོག་པ་དང་བྲལ་བའི་ཕྱིར། དེར་ཐལ། རྣལ་འབྱོར་མངོན་སུམ་ཡིན་པའི་ཕྱིར་ཏེ། སྣང་བཅས་
རྣལ་འབྱོར་མངོན་སུམ་ཡིན་པའི་ཕྱིར། རྟགས་གྲུབ་པར་ཐལ། རིགས་གཏེར་ལས། འཕགས་
པ་གསུམ་གྱི་མངོན་སུམ་གསུམ། །སློབ་དང་མི་སློབ་སྒོ་ནས་ལྔ། །དེ་དག་སྣང་བཅས་སྣང་མེད་
ཀྱི༑ །དབྱེ་བས་གཉིས་གཉིས་རྣམ་པ་བཅུ། །ཞེས་པའི་གཞུང་དོན་གྲུབ་པའི་ཕྱིར། གཞན་ཡང་།
ས་བརྒྱད་པའི་རྗེས་ཐོབ་ཡེ་ཤེས་ཆོས་ཅན། སྒྲ་དོན་འདྲེས་འཛིན་གྱི་རྟོག་པ་དང་བཅས་པར་
ཐལ། ཟག་བཅས་སྒོམ་ལམ་ཡིན་པའི་ཕྱིར། ཁྱབ་རྟགས་ ཁས་བླངས། འདོད་ན། ས་བརྒྱད་
པར་རྣམ་པར་མི་རྟོག་པའི་ཡེ་ཤེས་རྒྱུན་ཆད་པ་སྲིད་པའམ། རྣམ་པར་མི་རྟོག་པའི་ཡེ་ཤེས་དང་། །
སྒྲ་དོན་འཛིན་པའི་རྟོག་པ་གཉིས་མཚུངས་ལྡན་དུ་འབྱུང་བ་གང་རུང་དུ་ཐལ། འདོད་པའི་ཕྱིར།
འདོད་ན། དེ་གཉིས་གང་རུང་མིན་པར་ཐལ། དག་པ་བར་རྣམ་པར་མི་རྟོག་པའི་ཡེ་ཤེས་མི་ལྡན་
པའི་སྐབས་མི་སྲིད་པ་གང་ཞིག་རྟོག་པ་དང་རྟོག་མེད་ཀྱི་ཤེས་པ་མཚུངས་ལྡན་དུ་འབྱུང་བ་མི་
སྲིད་པའི་ཕྱིར། དང་པོ་དེར་ཐལ། དག་པ་བར་ལམ་གྱི་དངོས་པོའི་རྒྱུན་དང་ལྡན་པའི་ཕྱིར།
དེར་ཐལ། དངོས་པོ་ལྡན་དང་ཞེས་པའི་གཞུང་དོན་གྲུབ་པའི་ཕྱིར། ཡང་ཐེག་ཆེན་གྱི་མོས་པ་
སྒོམ་ལམ་དང་། བསྔོ་བ་སྒོམ་ལམ་དང་། ཡི་རང་སྒོམ་ལམ་གསུམ་ཀ་ཆོས་ཅན། སྒྲ་དོན་འདྲེས་
འཛིན་གྱི་རྟོག་པ་དང་བཅས་པར་ཐལ། ཟག་བཅས་སྒོམ་ལམ་ཡིན་པའི་ཕྱིར། འདོད་ན། དེ་
དང་མཚུངས་པར་ལྡན་པར་ཐལ། འདོད་པའི་ཕྱིར། འདོད་ན། སྒྲ་དོན་འདྲེས་འཛིན་གྱི་རྟོག་པ་
ཡིན་པར་ཐལ། དེ་དང་མཚུངས་པར་ལྡན་པའི་བློ་ཡིན་པའི་ཕྱིར། འདོད་ན། དེ་ཆོས་ཅན། དེ་
མིན་པར་ཐལ། རྣལ་འབྱོར་མངོན་སུམ་ཡིན་པའི་ཕྱིར། དེར་ཐལ། ཆོས་ཉིད་ལ་རྣལ་འབྱོར་
-54-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
མངོན་སུམ་ཡིན་པའི་ཕྱིར། དེར་ཐལ་ཆོས་ཉིད་ལ་སྒོམ་ལམ་ཡིན་པའི་ཕྱིར། དེར་ཐལ། ཐེག་
ཆེན་གྱི་སྒོམ་ལམ་ཡིན་པའི་ཕྱིར། ཁོ་ན་རེ། ས་གཉིས་པའི་མོས་པ་སྒོམ་ལམ་ཆོས་ཅན། རྟོག་པ་
ཡིན་པར་ཐལ། ཡུམ་དོན་གསུམ་གྱི་འབྱུང་གནས་སུ་ཡིད་ཆེས་པའི་ཞེན་བློ་ཡིན་པའི་ཕྱིར། ཞེ་
ན༑ དེ་ཆོས་ཅན། ལམ་ཤེས་མིན་པར་ཐལ། ལམ་རྟོག་བློ་ལ་མ་འཁྲུལ་པའི་ཚུལ་གྱི་ཤེས་པའི་
བློ་མིན་པའི་ཕྱིར། རྟགས་ཁས་བླངས། འདོད་ན། མིན་པར་ཐལ། ཐེག་ཆེན་གྱི་སྒོམ་ལམ་ཡིན་
པའི་ཕྱིར། རྣམ་བཤད་ལས། གཟུང་འཛིན་གཉིས་སྣང་གི་ཤེས་སྒྲིབ་ཀྱི་རྟོག་པ་དང་བཅས་པའི་
ཐེག་ཆེན་གྱི་རྗེས་ལ་མངོན་རྟོགས་དང་། དེ་དང་བྲལ་བའི་རྗེས་ལ་མངོན་རྟོགས་དེ། གཉིས་པོའི་
ཁྱད་པར་བཞེད། ས་གཉིས་པའི་རྗེས་ཐོབ་ཡེ་ཤེས་ཆོས་ཅན། གཟུང་འཛིན་གཉིས་སྣང་གི་ཤེས་
སྒྲིབ་ཀྱི་རྟོག་པ་དང་བཅས་པར་ཐལ། ཟག་བཅས་སྒོམ་ལམ་ཡིན་པའི་ཕྱིར། འདོད་ན། ཤེས་
སྒྲིབ་གཟུང་རྟོག་དང་བཅས་པར་ཐལ། འདོད་པའི་ཕྱིར། འདོད་ན། མིན་པར་ཐལ། ཁྱོད་ཀྱི་
ཤེས་སྒྲིབ་གཟུང་རྟོག་མ་ལུས་པ་སྤངས་པའི་ཕྱིར། དེར་ཐལ། རང་རྒྱལ་དགྲ་བཅོམ་པས་དེ་
སྤངས་པ་གང་ཞིག ཁྱོད་ཀྱིས་རང་རྒྱལ་དགྲ་བཅོམ་པའི་སྤངས་པ་རྫོགས་པའི་ཕྱིར། ཁྱབ་
པ་མེད་དེ། གཟུང་འཛིན་གཉིས་སྣང་གི་ཤེས་སྒྲིབ་ཕྲ་མོ་ནི་དབང་དུ་བྱས་སོ་ཞེ་ན། ས་གཉིས་
པའི་མཉམ་གཞག་ཡེ་ཤེས་ཆོས་ཅན། ཟག་བཅས་སྒོམ་ལམ་ཡིན་པར་ཐལ། གཟུང་འཛིན་
གཉིས་སྣང་གི་ཤེས་སྒྲིབ་ཕྲ་མོ་དང་བཅས་པའི་རྗེས་ལ་མངོན་རྟོགས་ཡིན་པའི་ཕྱིར། དེར་ཐལ།
གཟུང་འཛིན་གཉིས་སུ་སྣང་བའི་སློབ་པའི་མཁྱེན་པ་ཡིན་པའི་ཕྱིར། རྟགས་གྲུབ་ཏེ། འཕགས་
པའི་མཉམ་གཞག་ལ་ཆོས་ཅན་ཀུན་རྫོབ་པའི་སྣང་བ་ཡོད་པའི་ཕྱིར། མོས་པ་རང་གི་དོན་དང་
ནི༑ ༑ཞེས་པར། ཐེག་ཆེན་གྱི་མོས་པ་སྒོམ་ལམ་གྱི་མཚན་ཉིད། ཐེག་ཆེན་གྱི་སྒོམ་ལམ་གང་
ཞིག་ཡུམ་དོན་གསུམ་གྱི་འབྱུང་གནས་སུ་ཡིད་ཆེས་པའི་ཞེན་བློ་མཚུངས་ལྡན་དང་བཅས་པ་ཟེར་
ན༑ རྣམ་བཤད་པའི་ཕྱོགས་ལ་ནང་འགལ་ཏེ། ས་བརྒྱད་པའི་མོས་པ་སྒོམ་ལམ་ཆོས་ཅན།
-455-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། སྒྲ་དོན་འདྲེས་འཛིན་གྱི་རྟོག་པར་ཐལ།
ཞེན་བློ་དེ་དང་མཚུངས་པར་ལྡན་པའི་བློ་ཡིན་པའི་ཕྱིར། འདོད་ན། མིན་པར་ཐལ། དག་པའི་
ཡེ་ཤེས་ཡིན་པའི་ཕྱིར། ཁྱབ་པ་གྲུབ་མཐར་ཁས་བླངས་སོ། །གཞན་ཡང་། རང་གི་གྲོགས་ཐེག་
ཆེན་གྱི་སྒོམ་ལམ་དང་མཚུངས་པར་ལྡན་པའི་ཡུམ་དོན་གསུམ་གྱི་འབྱུང་གནས་སུ་ཡིད་ཆེས་པའི་
ཞེན་བློ་དེ། ཐེག་ཆེན་གྱི་སྒོམ་ཡིན་པར་ཐལ། ཞེན་བློ་དེ་དང་མཚུངས་པར་ལྡན་པའི་ཐེག་ཆེན་གྱི་
རྗེས་ལ་མངོན་རྟོགས་དེ། ཐེག་ཆེན་གྱི་མོས་པ་སྒོམ་ལམ་ཡིན་པའི་ཕྱིར། འདོད་ན། དེ་ཆོས་ཅན།
ཆོས་ཉིད་མངོན་སུམ་དུ་རྟོགས་པར་ཐལ། ཐེག་ཆེན་གྱི་རྗེས་ལ་མངོན་རྟོགས་ཡིན་པའི་ཕྱིར།
འདོད་ན། རང་ཡུལ་གསལ་བར་སྣང་བར་ཐལ། འདོད་པའི་ཕྱིར། འདོད་ན། མིན་པར་ཐལ།
རྟོག་པ་ཡིན་པའི་ཕྱིར། གཞན་ཡང་། ས་བརྒྱད་པའི་མོས་པ་སྒོམ་ལམ་དེ་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར། འདོད་ན། ཡུམ་རང་དོན་གྱི་འབྱུང་གནས་སུ་ཡིད་ཆེས་པའི་ཞེན་
བློ་མཚུངས་ལྡན་དང་བཅས་པར་ཐལ། འདོད་པའི་ཕྱིར། དེ་ཡང་འདོད་ན། རང་དོན་མོས་པ་
བསྒོམ་ལམ་དུ་ཐལ། ཐེག་ཆེན་གྱི་སྒོམ་ལམ་གང་ཞིག།ཡུམ་རང་དོན་གྱི་འབྱུང་གནས་སུ་ཡིད་
ཆེས་པའི་ཞེན་བློ་མཚུངས་ལྡན་དང་བཅས་པ་ཡིན་པའི་ཕྱིར། འདོད་ན། དག་པ་བར་རང་དོན་
མོས་པ་མེད་པར་ཐལ། དེ་ཉོན་ཡིད་གནས་གྱུར་པའི་ཕྱིར། ཁྱབ་པར་ཐལ། འགྲེལ་ཆེན་ལས།
བདག་ཏུ་ང་རྒྱལ་བ་ཕྲ་མོ་མ་སྤངས་པ་ཉིད་ཀྱིས་རང་གི་དོན་གྱི་མོས་པ་ཞེས་གསུངས་པའི་ཕྱིར།
ཁྱབ་པ་འདི་ཡང་རྣམ་བཤད་པས་ཁས་ལེན་དགོས་སོ། ། ས་མཚམས་ལ། རང་དོན་མོས་པ་ས་
གཉིས་པ་ནས་བདུན་པའི་བར་ན་ཡོད། གཉིས་དོན་མོས་པ་ས་བརྒྱད་པ་དང་དགུ་པ། གཞན་
དོན་མོས་པ་ས་བཅུ་པ་ན་ཡོད་དོ་ཞེས་ཟེར། མོས་པ་གསུམ་གྱི་ས་མཚམས་དེ་ལྟར་མི་འཐད་པར་
ཐལ། ཐེག་ཆེན་གྱི་ཚོགས་ སྦྱོར་སོགས་ན་མོས་པ་གསུམ་ཡོད་པའི་ཕྱིར། དེར་ཐལ། དེ་ན་
འབྲས་ཡུམ་དོན་གསུམ་གྱི་འབྱུང་གནས་སུ་ཡིད་ཆེས་པའི་ཞེན་བློ་ཡོད་པའི་ཕྱིར། དེར་ཐལ།
456-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཐེག་ཆེན་གྱི་ཚོགས་ལམ་ན། ལུང་རིགས་ལ་བརྟེན་ནས་འབྲས་ཡུམ་དོན་གསུམ་གྱི་འབྱུང་
གནས་སུ་ཐོས་བསམ་གྱིས་གཏན་ལ་ཕེབས་པ་ཡོད་པའི་ཕྱིར། འགྲེལ་ཆེན་གྱི་ལུང་དྲངས་ནས།
མོས་པ་གསུམ་གྱི་ས་མཚམས་ཇི་སྐད་བཤད་པ་དེ་ལྟར་བྱེད་པ་མི་འཐད་དེ། དག་པ་བ་ན། རང་
དོན་མོས་པ་ཡོད་པར་ཐལ། དེ་ན་ཡུམ་དོན་གསུམ་གྱི་འབྱུང་གནས་སུ་ཡིད་ཆེས་པའི་དད་པ་
ཡོད་པའི་ཕྱིར། དེར་ཐལ། དག་པ་ནས། ཡུམ་ཤེར་ཕྱིན་རང་དོན་དོན་དམ་པ་ཆོས་ཀྱི་སྐུའི་
འབྱུང་གནས་སུ་ཡིད་ཆེས་པའི་དད་པ་ཡོད་པའི་ཕྱིར། འདིའི་སྐབས་ཀྱི་རང་དོན་དེ་རང་དོན་ཡིད་
བྱེད་ཀྱི་བློ་ལ་བྱེད་རིགས་པར་ཐལ། བདག་ཏུ་ང་རྒྱལ་བ་ཕྲ་མོ་ཡོད་པའི་རྒྱུ་མཚན་གྱིས་རང་དོན་
མོས་པ་ཡོད་པའི་ཕྱིར། འདོད་ན། མི་རིགས་པར་ཐལ། མོས་པ་གསུམ་སྒོམ་པའི་དུས་སུ་འདིའི་
དོན་གསུམ་མངོན་དུ་མི་བྱེད་པར་བཤད་པའི་ཕྱིར། དེར་ཐལ། དོན་གསལ་ལས། སྒོམ་པའི་
ལམ་གྱི་དབང་དུ་བྱས་པ་ལས་དང་པོར་མངོན་དུ་མི་བྱེད་པའི་ངོ་བོ་ཡང་རྣམ་པ་གསུམ་མོ་ཞེས་
གསུངས་པའི་ཕྱིར། གཞན་ཡང་མོས་པས་བསགས་པའི་དགེ་རྩ་དོན་གསུམ་གྱི་རྒྱུར་བསྔོ་བ་དེ་
མི་འཐད་པར་ཐལ། རང་དོན་དེ་རང་དོན་ཡིད་བྱེད་ཀྱི་བློ་ལ་བྱེད་རིགས་པའི་ཕྱིར། དེས་ན་རང་
དོན་ཡིད་བྱེད་ཀྱི་བློ་མེད་ན། རང་དོན་ཆོས་སྐུ་ལ་དོན་གཉེར་གྱི་བློ་མི་འབྱུང་ངོ་ཞེ་ན། འོ་ན། རང་
དོན་ཡིད་བྱེད་ཀྱི་བློ་མེད་ན། ཐེག་པ་ཆེན་པོའི་སེམས་བསྐྱེད་མི་འབྱུང་བར་ཐལ། དེ་མེད་ན་ཆོས་
སྐུ་ལ་དོན་གཉེར་གྱི་བློ་མི་འབྱུང་བའི་ཕྱིར། ཤེས་རབ་ཕ་རོལ་ཕྱིན་པ་ལ། །མོས་པའི་གནས་
སྐབས་རྣམས་ལ་ནི། །ཞེས་པར་མོས་པ་སྒོམ་པའི་བྱང་ཆུབ་སེམས་དཔའ་ལ་བསྟོད་བཀུར་
བསྔགས་གསུམ་མཛད་པ་ཆོས་ཅན། དགོས་པ་ཡོད་དེ། མོས་པ་སྒོམ་པའི་བྱང་ཆུབ་སེམས་
དཔའ་སྤྲོ་བ་བསྐྱེད་ཆེད་ཡིན་པའི་ཕྱིར། ཞེ་ན། ཤེས་བྱ་ཆོས་ཅན། དེས་དེ་འདྲ་དེ་སྤྲོ་བ་བསྐྱེད་མི་
ནུས་པར་ཐལ། འདི་རང་གཞན་གྱི་བསྟོད་བཀུར་བསྔགས་གསུམ་དེ་བརྗོད་པ་སྒྲའི་བདག་ཉིད་
མ་ཡིན་པ་གང་ཞིག་གི །དེ་བཞིན་གཤེགས་པ་ཐུགས་དགྱེས་པ་མོས་པ་སྒོམ་པའི་བྱང་སེམས་
-457-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་རྟོགས་མི་ནུས་པའི་ཕྱིར། དེར་ཐལ། དེ་སངས་རྒྱས་ནང་ཕན་ཚུན་ཁོ་ནའི་མངོན་སུམ་གྱི་
སྤྱོད་ཡུལ་ཡིན་པའི་ཕྱིར། དེར་ཐལ། དེ་འདྲ་དེ་རྟོགས་པ་ཡེ་ཤེས་ཆོས་སྐུའི་ངོ་བོ་ཡིན་པའི་
ཕྱིར།སྔ་མ་དེར་ཐལ། འདི་དག་ནི་དོན་ཡང་དག་པ་ཇི་ལྟ་བ་བཞིན་རྟོགས་པའི་མཚན་ཉིད་ཅན་
ཡིན་གྱི་བཅམ་བུའི་ངོ་བོ་ནི་མ་ཡིན་ནོ་ཞེས་གསུངས་པའི་ཕྱིར། འདིར་མོས་པ་དང་པོ་སྒོམ་པ་ལ་
ཡོན་ཏན་བརྗོད་པ་ཆུང་ངུར་མཛད། མོས་པ་གསུམ་པ་སྒོམ་པ་ལ་ཡོན་ཏན་བརྗོད་པ་ཆེན་པོར་
མཛད་དོ་ཞེ་ན། ཤེར་ཕྱིན་རང་དོན་ཆོས་སྐུའི་འབྱུང་གནས་སུ་ཡིད་ཆེས་པ་ལ་ཡོན་ཏན་བརྗོད་པ་
ཆུང་ངུར་མཛད་པ་དང་། ཤེར་ཕྱིན་གཟུགས་སྐུའི་འབྱུང་གནས་སུ་ཡིད་ཆེས་པ་ལ་ཡོན་ཏན་
བརྗོད་པ་ཆེན་པོར་མཛད་པ་ཡིན་པར་ཐལ། ཤེར་ཕྱིན་ཆོས་སྐུའི་འབྱུང་གནས་སུ་ཡིད་ཆེས་པ་དེ་
གཟུགས་སྐུའི་འབྱུང་གནས་སུ་ཡིད་ཆེས་པ་ལས་ཁྱད་པར་དུ་འཕགས་པའི་ཕྱིར་ཏེ། སངས་རྒྱས་
ཀྱི་ཀུན་རྫོབ་པའི་སྐུ་ལ་དམིགས་པའི་དད་པ་ལས། དོན་དམ་པའི་སྐུ་ལ་དམིགས་པའི་དད་པ་དེ་
ཁྱད་པར་དུ་འཕགས་པའི་ཕྱིར་ཏེ། ཐེག་ཆེན་གྱི་ཀུན་རྫོབ་སེམས་བསྐྱེད་ཁྱད་པར་དུ་འཕགས་
པའི་ཕྱིར། འདིར་ཐེག་ཆེན་གྱི་མོས་པ་བསྒོམས་པ་ལས་བྱུང་བའི་རྣམ་དཀར་གྱི་ཡོན་ཏན་དེ།
འདི་རང་གཞན་མོས་པའི་ཕན་ཡོན་གྱི་མཚན་ཉིད། ཟེར་ན། རྗེས་ཐོབ་ཏུ་ཤེར་ཕྱིན་དོན་གསུམ་
གྱི་འབྱུང་གནས་སུ་ཡིད་ཆེས་པ་སྔོན་དུ་བཏང་ནས། མཉམ་གཞག་ཏུ་ཤེར་ཕྱིན་སྒོམ་པའི་བྱང་
སེམས་ཀྱི་སྒོམ་ལམ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན། འདི་རང་
གཞན་མོས་པའི་ཕན་ཡོན་མ་ཡིན་པར་ཐལ། མོས་པ་དངོས་ཡིན་ཏེ། མོས་པ་ཡིད་ལ་བྱེད་པ་བླ་
ན་མེད་པའི་སྒོམ་ལམ་ཡིན་པའི་ཕྱིར། དེར་ཐལ། ཆོས་ཅན་དེའི་ཕྱིར། ཁྱབ་པར་ཐལ། དོན་
གསལ་ལས། ཇི་ལྟར་མོས་པ་བཞིན་མཐོང་བའི་ཆོས་ཀྱི་མཚན་ཉིད་ཀྱིས་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་ཞུགས་པའི་མོས་པ་ཡིད་ལ་བྱེད་པ་ཞེས། མོས་པ་ཡིད་ལ་བྱེད་པ་སྔོན་དུ་སོང་བའི་
སྒོམ་ལམ་ལ་མོས་པ་སྒོམ་ལམ་དུ་བཤད་པའི་ཕྱིར། མོས་པ་སྒོམས་པ་ལས་བྱུང་བའི་ཟེར་ན།
458-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཤེར་ཕྱིན་དོན་གསུམ་གྱི་འབྱུང་གནས་སུ་ཡིད་ཆེས་པའི་བྱང་སེམས་མཐོང་ལམ་པ་ལ་དེ་བཞིན་
གཤེགས་པས་བསྟོད་བཀུར་བསྔགས་གསུམ་མཛད་པ་ཆོས་ཅན། མཚན་ཉིད་དེར་ཐལ། འདི་
རང་གཞན་མོས་པའི་ཕན་ཡོན་ཡིན་པའི་ཕྱིར། དེར་ཐལ། མོས་པ་སྒོམས་པའི་བྱང་ཆུབ་སེམས་
དཔའ་ལ་དེ་བཞིན་གཤེགས་པས་བསྟོད་བཀུར་བསྔགས་པ་མཛད་པའི་ཡོན་ཏན་གྱི་ཆ་ཡིན་པའི་
ཕྱིར། འདོད་ན། དེ་འདྲའི་བྱང་སེམས་མཐོང་ལམ་པ་ཆོས་ཅན། ཁྱོད་ལ་དེ་ལྟར་མཛད་པ་དེ་རང་
རྒྱུ་མོས་པ་སྒོམ་ལམ་བསྒོམས་པ་ལས་བྱུང་བ་མ་ཡིན་པར་ཐལ། ཁྱོད་མོས་པ་སྒོམ་ལམ་གྱི་
རྟོགས་པ་སྔོན་སོང་ཡིན་པའི་ཕྱིར། ཡོངས་སུ་བསྔོ་བ་ཁྱད་པར་ཅན། །ཞེས་པའི་སྐབས་སུ། དགེ་
རྩ་རྫོགས་བྱང་དུ་བསྒྱུར་བར་བྱེད་པའི་འདུན་པ་མཚུངས་ལྡན་དང་བཅས་པ་དེ། ཐེག་ཆེན་གྱི་
བསྔོ་བའི་མཚན་ཉིད་ཟེར་ན། དེ་འདྲའི་འདུན་པ་དེ་དང་མཚུངས་ལྡན་དུ་བྱུང་བའི་གཙོ་བོ་སེམས་
དེ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན། དེ་ཆོས་ཅན། སྨོན་ལམ་
ཡིན་པར་ཐལ། བསྔོ་བ་ཡིན་པའི་ཕྱིར། འདོད་ན། སེམས་བྱུང་ཡིན་པར་ཐལ །སྨོན་ལམ་ཡིན་
པའི་ཕྱིར། ཁྱབ་པར་ཐལ། བསྟན་པ་རྣམས་ཀྱི་སྨོན་ལམ་ནི། །སེམས་པ་འདུན་དང་བཅས་པ་
སྟེ༑ ༑ཞེས་མདོ་སྡེ་རྒྱན་ལས་གསུངས་པའི་ཕྱིར། རྩ་བའི་རྟགས་དེར་ཐལ། དེ་དང་མཚུངས་
ལྡན་དུ་བྱུང་བའི་གཙོ་བོ་རྣམ་རིག་ཡིན་པའི་ཕྱིར། གཞན་ཡང་། བྱང་སེམས་ཚོགས་ལམ་པའི་
རྒྱུད་ཀྱི་ཐེག་ཆེན་གྱི་བསྔོ་བ་དེ་ཆོས་ཅན། མཚན་ཉིད་དེར་ཐལ། ཐེག་ཆེན་གྱི་བསྔོ་བ་ཡིན་པའི་
ཕྱིར། འདོད་ན། ཁྱོད་ཀྱིས་དགེ་རྩ་རྫོགས་བྱང་དུ་བསྒྱུར་ཟིན་པར་ཐལ། འདོད་པ་གང་ཞིགཐེག་
ཆེན་གྱི་བསྔོ་བ་ཡིན་པའི་ཕྱིར། འདོད་ན། ཁྱོད་ཀྱིས་དགེ་རྩ་ཁོང་ཁྲོས་འཇོམས་ནུས་པ་གཅིག་མི་
སྲིད་པར་ཐལ། འདོད་པའི་ཕྱིར། ཡང་། རང་གཞན་གྱི་དགེ་རྩ་རྫོགས་བྱང་དུ་བསྒྱུར་བར་བྱེད་
པའི་འདུན་པ་མཚུངས་ལྡན་དང་བཅས་པ་དེ། ཐེག་ཆེན་གྱི་བསྔོ་བའི་མཚན་ཉིད་ཟེར་ན། སངས་
རྒྱས་འཕགས་པའི་ཐུགས་རྒྱུད་ཀྱི་བསྔོ་བ་དེ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
459-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར། འདོད་ན། ཆོས་ཅན། མིན་པར་ཐལ། རང་རྒྱུད་ཀྱི་དགེ་རྩ་རྫོགས་བྱང་དུ་བསྒྱུར་བར་བྱེད་
པ་མིན་པའི་ཕྱིར་ཏེ། སངས་རྒྱས་འཕགས་པའི་ཐུགས་རྒྱུད་ལ་རྫོགས་བྱང་དུ་བསྒྱུར་རྒྱུའི་དགེ་བ་
མེད་པའི་ཕྱིར་ཏེ། དེའི་རྒྱུད་ཀྱི་དགེ་བ་ཡིན་ན། རྫོགས་བྱང་དུ་བསྒྱུར་ཟིན་པས་ཁྱབ་པའི་ཕྱིར།
ཡང་རང་གཞན་གང་རུང་གི་དགེ་རྩ་རྫོགས་བྱང་དུ་བསྒྱུར་བར་བྱེད་པའི་འདུན་པ་དེ། ཐེག་ཆེན་
གྱི་བསྔོ་བའི་མཚན་ཉིད་ཟེར་ན། ཉན་ཐོས་སྒོམ་ལམ་པའི་རྒྱུད་ཀྱི་རང་གཞན་དགེ་རྩ་རྫོགས་
བྱང་དུ་བསྔོ་བར་བྱེད་པའི་བསྔོ་བ་དེ་ཆོས་ཅན། ཐེག་ཆེན་གྱི་བསྔོ་བར་ཐལ། མཚན་ཉིད་དེའི་
ཕྱིར། མ་གྲུབ་ན། དེར་ཐལ། ཁྱོད་ཡོད་པ་གང་ཞིག །ཁྱོད་ཡོད་ན་ཁྱོད་དེ་ཡིན་དགོས་པའི་ཕྱིར།
དངོས་མ་གྲུབ་ན་ཤེས་བྱ་ཆོས་ཅན། དེ་ཡོད་པར་ཐལ། ཉན་ཐོས་སྒོམ་ལམ་པས་གདུལ་བྱ་
གཞན་ལ་ཐེག་ཆེན་གྱི་ལམ་སྟོན་པ་ཡོད་པའི་ཕྱིར། ཡང་འཁོར་གསུམ་མི་དམིགས་པར་རྟོགས་
བའི་ཤེས་རབ་ཀྱི་ཟིན་པའི་སྒོ་ནས་དུས་གསུམ་གྱི་དགེ་རྩ་མ་ལུས་བ་རྫོགས་བྱང་དུ་བསྒྱུར་བར་
བྱེད་པའི་འདུན་པ་ཞེས་ཟེར་ན། བྱང་སེམས་གཉིས་པ་པའི་རྒྱུད་ཀྱི་ཐེག་ཆེན་གྱི་བསྔོ་བ་དེ་ཆོས་
ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། མ་ཡིན་པར་ཐལ། འདས་པའི་
དགེ་རྩ་རྫོགས་བྱང་དུ་བསྒྱུར་བསྔོ་མི་ནུས་པའི་ཕྱིར། དེར་ཐལ། ཁོང་ཁྲོས་བཅོམ་ཟིན་པའི་དགེ་
རྩེ་རྫོགས་བྱང་དུ་བསྔོ་མི་ནུས་པའི་ཕྱིར། མ་འོངས་པའི་དགེ་རྩ་རྫོགས་བྱང་དུ་བསྔོ་མི་ནུས་པར་
ཐལ། དེ་རིང་བསྔོ་བས་སང་ཉིན་གྱི་དགེ་རྩ་རྫོགས་བྱང་དུ་བསྒྱུར་མི་ནུས་པའི་ཕྱིར། དེར་ཐལ།
བསྔོ་བའི་དུས་སུ་བསྔོ་རྒྱུའི་རྫས་མེད་པར་རྫོགས་བྱང་དུ་བསྔོ་བ་མ་ཡིན་པའི་ཕྱིར། གཞན་ཡང་།
མ་འོངས་པའི་དགེ་རྩ་མཐའ་དག་རྫོགས་བྱང་དུ་བསྒྱུར་དགོས་པར་ཐལ། བསྔོ་བའི་མཚན་ཉིད་
དེ་འཐད་པའི་ཕྱིར། འདོད་ན། མ་འོངས་པ་ན་ཐོབ་བྱར་གྱུར་པའི་རྣམ་མཁྱེན་དེ་རྫོགས་བྱང་དུ་
བསྒྱུར་དགོས་པར་ཐལ། འདོད་པའི་ཕྱིར། འདོད་ན། བྱང་སེམས་ཚོགས་ལམ་པའི་ཐོབ་བྱར་
གྱུར་པའི་རྣམ་མཁྱེན་དེ་ཆོས་ཅན། ཁྱོད་བསྔོ་བས་རྫོགས་བྱང་དུ་བསྒྱུར་མི་དགོས་པར་ཐལ།
46)-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས།༼༤༧
ཁྱོད་རྫོགས་པའི་བྱང་ཆུབ་ཡིན་པའི་ཕྱིར། ཡང་འདས་པའི་དགེ་རྩ་མཐའ་དག་རྫོགས་བྱང་དུ་
བསྒྱུར་དགོས་པར་ཐལ། ཐེག་ཆེན་གྱི་བསྔོ་བའི་མཚན་ཉིད་དེ་འཐད་པའི་ཕྱིར། འདོད་ན། ཤཱཀྱ་
ཐུབ་པའི་ཐུགས་རྒྱུད་ཀྱི་དགེ་རྩ་རྫོགས་བྱང་དུ་བསྒྱུར་དགོས་པར་ཐལ་ལོ། །གཞན་ཡང་། ཐེག་
ཆེན་གྱི་བསྔོ་བ་ཡིན་ན། འཇིག་རྟེན་ལས་འདས་པའི་བསྔོ་བ་ཡིན་དགོས་པར་ཐལ། དེ་ཡིན་ན་
འཁོར་གསུམ་མི་དམིགས་པར་རྟོགས་པའི་ཤེས་རབ་ཀྱི་ཟིན་དགོས་པའི་ཕྱིར། ཁྱབ་པ་ཡོད་པར་
ཐལ། གསུམ་ལ་ཆགས་པས་སྟོང་སྟེ་འཇིག་རྟེན་འདས། །ཞེས་འཇུག་པ་ལས་གསུངས་པའི་
ཕྱིར། འདིར་བསྔོ་བའི་དགེ་རྩ་ལ། ཆོས་ཉིད་བསྔོ་རྒྱུའི་དགེ་རྩ་ཡིན་ནོ་ཟེར་ན། ཆོས་ཉིད་ཆོས་
ཅན། ཁྱོད་རྫོགས་བྱང་དུ་བསྔོ་རྒྱུའི་དགེ་རྩ་མིན་པར་ཐལ། བསྔོ་བས་བསྒྱུར་དུ་མི་རུང་བའི་ཕྱིར།
དེར་ཐལ། འགྱུར་མེད་ཡིན་པའི་ཕྱིར། ཁོ་ན་རེ། ཆོས་ཉིད་ཆོས་ཅན། དགེ་བ་ཡིན་པར་ཐལ།
དོན་དམ་པའི་དགེ་བ་ཡིན་པའི་ཕྱིར་ཞེ་ན། ཀུན་གཞིའི་ས་བོན་ཆོས་ཅན། དགེ་བ་ཡིན་པར་
ཐལ། རྗེས་སུ་འབྲེལ་བའི་དགེ་བ་ཡིན་པའི་ཕྱིར། མ་གྲུབ་ན་སྔ་མའང་མ་གྲུབ་བོ། །ཁོ་ན་རེ། དེ་
དེར་ཐལ། མངོན་པ་ལས་དེ་ལྟར་དུ་བཤད་པའི་ཕྱིར། ཞེ་ན། འོ་ན། དེ་དེར་ཐལ། མངོན་པ་
ཀུན་ལས་བཏུས་ལས་དེ་ལྟར་དུ་བཤད་པའི་ཕྱིར། འདོད་ན། ཀུན་གཞིའི་ས་བོན་གྱི་ཆ་དགེ་བ་
ཡོད་པར་ཐལ། དེའི་ཕྱིར། འདོད་ན། མེད་པར་ཐལ། ཀུན་གཞིའི་ས་བོན་དང་རྣམ་སྨིན་གྱི་ཆ་
གཉིས་ཀ་ལུང་མ་བསྟན་ཡིན་པའི་ཕྱིར། དེར་ཐལ། སུམ་ཅུ་པ་ལས། དེ་ནི་མ་སྒྲིབས་ལུང་མ་བ་
སྟན། །ཞེས་གསུངས་པའི་ཕྱིར། གཞན་ཡང་། མི་དགེ་བའི་ས་བོན་དེ་མི་དགེ་བ་ཡིན་པར་ཐལ།
ཀུན་གཞིའི་ས་བོན་གྱི་ཆ་མི་དགེ་བ་ཡོད་པའི་ཕྱིར། འདོད་ན། ཁམས་གོང་མ་ན་མི་དགེ་བ་ཡོད་
པར་ཐལ། མི་དགེ་བའི་ས་བོན་མི་དགེ་བ་ཡིན་པའི་ཕྱིར། གཞན་ཡང་། ཆོས་ཉིད་དེ་ཆོས་ཅན།
རང་འབྲས་ཡིད་འོང་འབྱིན་བྱེད་ཡིན་པར་ཐལ། དགེ་བ་ཡིན་པའི་ཕྱིར། འདོད་ན། དེ་ཆོས་ཅན།
ཁྱོད་ཀྱི་འབྲས་བུ་མེད་པར་ཐལ། ཁྱོད་རྟག་པ་ཡིན་པའི་ཕྱིར། བུམ་པའི་ཆོས་ཉིད་དེ་རྫོགས་བྱང་
46， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་བསྔོ་རྒྱུའི་དགེ་བར་ཐལ། ཆོས་ཉིད་དེ་བསྔོ་རྒྱུའི་དགེ་བ་ཡིན་པའི་ཕྱིར། འདོད་ན། དེ་ཆོས་
ཅན། རྫོགས་བྱང་དུ་འགྱུར་དུ་རུང་བར་ཐལ། འདོད་པའི་ཕྱིར། འདོད་ན། དེ་ཆོས་ཅན། ཁྱོད་
སངས་རྒྱས་ཀྱི་ཆོས་ཉིད་ཀྱི་སྐུར་འགྱུར་རུང་ཡིན་པར་ཐལ། དེ་གང་ཞིག། དེ་ཡིན་ན་དེ་ཡིན་
དགོས་པའི་ཕྱིར། འདོད་ན། བུམ་པ་དེ་སངས་རྒྱས་ཀྱི་ཆོས་ཅན་གྱི་སྐུར་འགྱུར་རུང་ཡིན་པར་
ཐལ། བུམ་པའི་ཆོས་ཉིད་དེ་སངས་རྒྱས་ཀྱིས་ཆོས་ཉིད་ཀྱི་སྐུར་འགྱུར་རུང་ཡིན་པའི་ཕྱིར།
འདིར་འདུས་བྱས་ཀྱི་དགེ་བ་ཡིན་ན། རྫོགས་བྱང་དུ་བསྔོ་རྒྱུའི་དགེ་བ་ཡིན་པས་ཁྱབ་པར་འདོད་
ན༑ རྣམ་མཁྱེན་ཆོས་ཅན། དེར་ཐལ། དེའི་ ཕྱིར། འདོད་ན། མིན་ པར་ ཐལ། ཁྱོད་བསྔོ་བས་
རྫོགས་བྱང་དུ་བསྒྱུར་མི་དགོས་པའི་ཕྱིར། དེར་ཐལ། རྫོགས་པའི་བྱང་ཆུབ་ཡིན་པའི་ཕྱིར།
གཞན་ཡང་རྒྱུད་ཀྱི་དགེ་རྩ་རྫོགས་བྱང་དུ་བསྔོའོ། །ཟེར་ན། ཤེས་བྱ་ཆོས་ཅན། གང་ཟག་གཞན་
གྱིས་གང་ཟག་གཞན་གྱི་དགེ་རྩ་རྫོགས་བྱང་དུ་བསྔོ་ནུས་པར་ཐལ། གཞན་རྒྱུད་ཀྱི་དགེ་རྩ་
མཐའ་དག་བསྔོ་རྒྱུའི་དགེ་རྩ་ཡིན་པའི་ཕྱིར། འདོད་ན། རྫོགས་བྱང་དུ་མ་བསྔོས་པའི་དགེ་རྩ་མི་
སྲིད་པར་ཐལ། འདོད་པའི་ཕྱིར། དེ་ཡང་འདོད་ན། ཁོང་ཁྲོས་འཇོམས་མི་ནུས་པའི་དགེ་རྩ་
གཅིག་མི་སྲིད་པར་ཐལ་ལོ། །དེ་ཡི་ངོ་བོ་ཉིད་མཆོག་ཉིད། །ཅེས་པའི་སྐབས་སུ། ཐེག་ཆེན་གྱི་
སྒྲུབ་པ་སྒོམ་ལམ་གྱི་མཚན་ཉིད་ལ། ཐེག་ཆེན་གྱི་སྒོམ་ལམ་གང་ཞིག།མཉམ་གཞག་བར་ཆད་
མེད་ལམ་ཟེར་ན། ཐེག་ཆེན་གྱི་སྒོམ་ལམ་བར་ཆད་མེད་ལམ་སྐད་ཅིག་དང་པོ་ལ་གནས་པའི་
བྱང་སེམས་ཀྱི་རྒྱུད་ཀྱི་མཐོང་སྤང་སྤངས་པའི་རྣམ་གྲོལ་ལམ་དེ་ཆོས་ཅན། མཚན་ཉིད་དེར་ཐལ།
སྒྲུབ་པ་སྒོམ་ལམ་ཡིན་པའི་ཕྱིར། དེར་ཐལ། ཐེག་ཆེན་གྱི་སྒོམ་ལམ་མཉམ་གཞག་གང་ཞིག།
རྣམ་དག་སྒོམ་ལམ་མིན་པའི་ཕྱིར། དེར་ཐལ། རང་རྒྱུ་ཐེག་ཆེན་གྱི་སྒོམ་ལམ་བར་ཆད་མེད་
ལམ་སྔོན་དུ་མ་སོང་བའི་ཕྱིར། རྩ་བར་འདོད་ན། མ་ཡིན་པར་ཐལ། རྣམ་གྲོལ་ལམ་ཡིན་པའི་
ཕྱིར། ཆོས་ཅན་མ་གྲུབ་བོ་ཞེ་ན། ཤེས་བྱ་ཆོས་ཅན། དེ་འདྲ་ཡོད་པར་ཐལ། དེའི་རྒྱུད་ལ་མཐོང་
ས4fi



A
གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
སྤང་སྤངས་པའི་སོ་སོར་རྒྱུ་འགོག་པ་ཡོད་པའི་ཕྱིར། ཡང་དེ་ཡོད་པར་ཐལ། དེའི་རྒྱུད་ལ་མཐོང་
སྤང་གི་ས་བོན་དང་བྲལ་ཙམ་གྱི་ཡེ་ཤེས་ཀྱི་ཆ་ཡོད་པའི་ཕྱིར། གཞན་ཡང་
། དེའི་རྒྱུད་ཀྱི་མཁྱེན་
པ་ཡིན་ན། བར་ཆད་མེད་ལམ་ཡིན་དགོས་པར་ཐལ། དེ་འདྲ་མེད་པའི་ཕྱིར། འདོད་ན། དེའི་
རྒྱུད་ཀྱི་ལམ་ཡིན་ན། རང་གི་ངོས་སྐལ་གྱི་ཤེས་སྒྲིབ་ཀྱི་ས་བོན་སྤོང་བའི་བར་ཆད་མེད་ལམ་
ཡིན་པར་ཐལ། འདོད་པའི་ཕྱིར། འདོད་ན། དེའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་
རྟོགས་པའི་མཁྱེན་པ་དེ་ཆོས་ཅན། དེར་ཐལ། དེའི་ཕྱིར། འདོད་ན། དེ་ཆོས་ཅན། ཁྱོད་ཉན་
ཐོས་ཀྱི་རྟོགས་རིགས་མིན་པར་ཐལ། འདོད་པའི་ཕྱིར། ཁྱབ་པ་མེད་ན། ཉན་ཐོས་ཀྱི་རྟོགས་
རིགས་མངོན་སུམ་དུ་མཐོང་ཟིན་རྒྱུན་ལྡན་དུ་སྒོམ་པར་བྱེད་པའི་ཐེག་ཆེན་གྱི་སྒོམ་ལམ་ཡོད་
པར་ཐལ། དེ་ཁྱབ་པའི་ཕྱིར། དར་ཊིཀ་པ། ཐེག་ཆེན་ཟག་མེད་སྒོམ་ལམ་གང་ཞིག །རྟོག་པ་
མཐར་ཐུག་གི་ལག་རྗེས་གཙོ་བོར་འཇོག་བྱེད་དེ། སྒྲུབ་པ་སྒོམ་ལམ་གྱི་མཚན་ཉིད། དེ་གང་ཞིག།
གཙོ་བོར་སྤངས་པ་མཐར་ཐུག་གི་ལག་རྗེས་འཇོག་བྱེད་དེ། །རྣམ་དག་སྒོམ་ལམ་གྱི་མཚན་ཉིད་
ཟེར་ན། ས་གཉིས་པའི་མཉམ་གཞག་བར་ཆད་མེད་ལམ་ཆོས་ཅན། རྣམ་དག་སྒོམ་ལམ་ཡིན་
པར་ཐལ། མཚན་ཉིད་དེའི་ཕྱིར། རང་གི་ངོས་སྐལ་གྱི་སྤངས་བྱའི་ས་བོན་དྲུངས་འབྱིན་བྱེད་ཀྱི་
མཁྱེན་པ་ཡིན་པའི་ཕྱིར། རྩ་བར་འདོད་ན། མ་ཡིན་པར་ཐལ། རྣམ་གྲོལ་ལམ་མིན་པའི་ཕྱིར།
ཁྱབ་པར་ཐལ། རྣམ་དག་བསྒོམ་ལམ་ཡིན་ན། དགེ་སྦྱོང་ཚུལ་གྱི་འབྲས་བུ་ཡིན་དགོས་པའི་
ཕྱིར། དེར་ཐལ། འཕགས་པའི་གང་ཟག་གི་དགེ་སྦྱོང་ཚུལ་གྱི་འབྲས་བུ་གང་ཡིན་པ་དེ་ཞེས་པའི་
གཞུང་། དེ་རྣམ་དག་སྒོམ་ལམ་ངོས་འཛིན་པའི་གཞུང་ཡིན་པའི་ཕྱིར། ཤེས་བྱ་ཆོས་ཅན། སྒྲུབ་
པ་སྒོམ་ལམ་དང་། རྣམ་དག་སྒོམ་ལམ་གཉིས་ཡིན་ཁྱབ་མཉམ་ཡིན་པར་ཐལ། མཚན་ཉིད་
གཉིས་པོ་ཡིན་ཁྱབ་མཉམ་ཡིན་པའི་ཕྱིར། འབྲས་བུ་དག་པ་གཞག་ལ་སོགས། ། ཞེས་སོགས་
ལ༑ ས་གཉིས་པའི་མཉམ་གཞག་རྣམ་གྲོལ་ལམ་ཆོས་ཅན། ཁྱོད་རང་རྒྱུ་བར་ཆད་མེད་ལམ་གྱི་
བ463



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངོས་སྐལ་གྱི་དྲི་མས་རྣམ་པར་དག་པ་ན། ཁྱོད་ཀྱི་ཡུལ་གཟུགས་སོགས་ཀྱང་རང་རྒྱུ་བར་ཆད་
མེད་ལམ་གྱི་དྲི་མས་རྣམ་པར་དག་པ་ཡིན་ཏེ། ཁྱོད་དེས་དག་པའི་དག་པ་དེ་དང་། ཁྱོད་ཀྱི་ཡུལ་
སོགས་གཟུགས་སོགས་དེས་དག་པའི་དག་པ་གཉིས་པོ་རང་མཚན་ལ་རྫས་ཐ་མི་དད་ཅིང་། སྤྱི་
མཚན་ལ་ལྷག་པ་སོ་སོར་དཔྱད་རྒྱུ་མེད་པའི་ཕྱིར། ཞེ་ན། གང་ཟག་གི་བདག་ཆོས་ཅན། དེར་
ཐལ། དེའི་ཕྱིར། དེར་ཐལ། ཁྱོད་དེས་དག་པའི་དག་པ་དང་། ཁྱོད་ཀྱི་ཡུལ་གཟུགས་དེས་དག་
པའི་དག་པ་གཉིས་ཀ་མེད་པའི་ཕྱིར། རྩ་བར་འདོད་ན། མིན་པར་ཐལ། མེད་པའི་ཕྱིར། དོན་
ལྟར་ན་རྣམ་མཁྱེན་ཆོས་ཅན། དེར་ཐལ། དེའི་ཕྱིར། འདོད་ན། ཤེས་བྱ་ཆོས་ཅན། རྣམ་མཁྱེན་
གྱི་ཡུལ་གཟུགས་སོགས་དེ་རྣམ་མཁྱེན་གྱི་རྒྱུ་བར་ཆད་མེད་ལམ་གྱིས་ངོས་སྐལ་གྱི་དྲི་མས་རྣམ་
པར་དག་པར་ཐལ། རྣམ་མཁྱེན་དེ་དེས་རྣམ་པར་དག་པའི་ཕྱིར། འདོད་ན། རྣམ་མཁྱེན་གྱི་ཡུལ་
གཟུགས་སོགས་ཆོས་ཅན། དྲིས་མས་དག་པར་ཐལ། རྣམ་མཁྱེན་གྱི་རྒྱུ་བར་ཆད་མེད་ལམ་གྱི་
ངོས་སྐལ་གྱི་དྲི་མས་དག་པའི་ཕྱིར། འདོད་ན། སེམས་ཅན་ཐམས་ཅད་དྲི་མས་དག་པར་ཐལ།
འདོད་པའི་ཕྱིར། དར་ཊིཀ་པ། བྱང་སེམས་མཐོང་ལམ་པས། བུམ་པ་བདེན་སྟོང་དུ་མངོན་སུམ་
དུ་རྟོགས་པའི་ཚེ། ཡུལ་བུམ་པ་དེ་ཡང་། བུམ་པ་ལ་བདེན་པར་འཛིན་པའི་དྲི་མས་དག་པ་ཡིན་
ཏེ༑ དེའི་ཚེ་བུམ་པ་དེས། བྱང་སེམས་ཀྱི་མཐོང་ལམ་དེ་ལ། བདེན་མེད་ཀྱི་རྣམ་པ་གཏོད་པར་
བྱེད་ཀྱི་བདེན་གྲུབ་ཀྱི་རྣམ་པ་མི་གཏོད་པའི་ཕྱིར། ཟེར་རོ། །འོ་ན། སེམས་ཅན་བདེན་མེད་དུ་
རྟོགས་པའི་རྣམ་མཁྱེན་དེ། སེམས་ཅན་ལ་བདེན་པར་འཛིན་པའི་བདེན་འཛིན་གྱི་དག་པ་ན།
ཡུལ་སེམས་ཅན་ཡང་དེས་དག་པར་ཐལ། ཡུལ་སེམས་ཅན་དེ་རྣམ་མཁྱེན་ལ་བདེན་མེད་ཀྱི་
རྣམ་པ་གཏོད་པའི་ཕྱིར། འདོད་ན། ཤེས་བྱ་ཆོས་ཅན། སེམས་ཅན་དེ་དེས་དག་པར་ཐལ། རྣམ་
མཁྱེན་དེ་དེས་དག་པའི་ཕྱིར། ཁྱབ་པ་རྐང་གསུམ་ལ་ཁས་བླངས། ཉོན་མོངས་ཤེས་བྱ་ལམ་
གསུམ་གྱི། །ཞེས་པར། ཉོན་མོངས་པའི་སྒྲིབ་པ་ཙམ་སྤངས་པས་རབ་ཏུ་ཕྱེ་བའི་རྣམ་དག་དེ་
164,



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། (༤༧
ཉན་ཐོས་ཀྱི་རྣམ་དག་དང་། ཉོན་སྒྲིབ་དང་ཤེས་སྒྲིབ་གཟུང་རྟོག་ཙམ་སྤངས་པས་རབ་ཏུ་ཕྱེ་བའི་
རྣམ་དག་དེ། རང་རྒྱལ་གྱི་རྣམ་དག་གྱི་མཚན་ཉིད། ལམ་གསུམ་ཕྱིན་ཅི་མ་ལོག་པར་ཤེས་པའི་
གེགས་བྱེད་ཀྱི་སྒྲིབ་པ་གསུམ་སྤངས་པས་རབ་ཏུ་ཕྱེ་བའི་རྣམ་དག་དེ། བྱང་སེམས་ཀྱི་རྣམ་དག་
གི་མཚན་ཉིད་ཡིན་ཟེར་ན། སངས་རྒྱས་འཕགས་པའི་ཐུགས་རྒྱུད་ཀྱི་ཉོན་སྒྲིབ་སྤངས་པའི་སོ་
སོར་བརྟག་འགོག་ཆོས་ཅན། ཉན་ཐོས་ཀྱི་རྣམ་དག་ཡིན་པར་ཐལ། མཚན་ཉིད་དེའི་ཕྱིར། དེར་
ཐལ། ཁྱོད་ཉོན་སྒྲིབ་ཙམ་སྤངས་པའི་ཆ་ནས། ཉོན་སྒྲིབ་སྤངས་པའི་སོ་སོར་བརྟག་འགོག་དུ་
བཤད་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཤེས་སྒྲིབ་སྤངས་པའི་ཆ་ནས་ཉོན་སྒྲིབ་སྤངས་
པའི་སོ་སོར་བརྟག་འགོག་དུ་བཞག་པ་ཡིན་པར་ཐལ། གང་རུང་གང་ཞིག།ཕྱི་མ་ཡིན་པའི་ཕྱིར།
འདོད་ན། ཉོན་སྒྲིབ་སྤངས་པའི་སོ་སོར་བརྟག་འགོག་དེ། ཤེས་སྒྲིབ་སྤངས་པའི་ཆ་ནས། ཉོན་
སྒྲིབ་སྤངས་པའི་འགོག་བདེན་དུ་བཞག་པར་ཐལ། འདོད་ན། ཉན་ཐོས་དགྲ་བཅོམ་པའི་འགོག་
བདེན་དེ་ལ། ཉོན་སྒྲིབ་སྤངས་པའི་འགོག་བདེན་དུ་འཇོག་བྱེད་གཅིག་མེད་པར་ཐལ་ལོ། །
གཞན་ཡང་། རང་རྒྱལ་དགྲ་བཅོམ་པའི་སོ་སོར་བརྟག་འགོག་ཆོས་ཅན། མཚན་ཉིད་དེར་ཐལ།
རང་རྒྱལ་གྱི་རྣམ་དག་ཡིན་པའི་ཕྱིར། འདོད་ན། ཤེས་སྒྲིབ་གཟུང་རྟོག་སྤངས་པར་ཐལ། འདོད་
པའི་ཕྱིར། འདོད་ན། ཀུན་ནས་ཉོན་མོངས་གཟུང་རྟོག་དང་། རྣམ་བྱང་གཟུང་རྟོག་སྤངས་པར་
ཐལ། འདོད་པའི་ཕྱིར། འདོད་ན། ཐེག་ཆེན་གྱི་བར་ཆད་མེད་ལམ་རང་རྒྱུད་ལ་སྐྱེ་མྱོང་བར་
ཐལ་ལོ། །རྣམ་དག་ཤིན་ཏུ་བ་ཆོས་ཅན། བྱང་སེམས་ཀྱི་རྣམ་དག་ཡིན་པར་ཐལ། མཚན་ཉིད་
དེ་ཚང་བའི་ཕྱིར། དེར་ཐལ། སྒྲིབ་པ་མ་ལུས་པ་སྤངས་པས་རབ་ཏུ་ཕྱེ་བའི་རྣམ་དག་ཡིན་པའི་
ཕྱིར། ས་དགུ་ལ་ནི་ཆེན་པོ་ཡི། །ཞེས་པར། ཁམས་གསུམ་ས་དགུ་ལ་བརྟེན་པའི་བསྒོམ་ལམ་
དགུ་དང་། ས་དགུ་ལ་བརྟེན་པའི་རྟོག་པ་དགུ་སྤངས་གཉེན་དུ་སྦྱོར། ཟེར་ན། ཁམས་གསུམ་ས་
དགུ་ལ་བརྟེན་པའི་སྒོམ་ ལམ་ ཡོད་པར་ཐལ། དམ་བཅའ་དེའི་ཕྱིར། འདོད་ན། སྲིད་རྩེའི་
-465-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ལ་བརྟེན་པའི་སྒོམ་ལམ་ཡོད་པར་ཐལ། འདོད་པའི་ཕྱིར། འདོད་ན། ཟག་མེད་དགུའི་
གྲངས་ངེས་མི་འཐད་པར་འགྱུར་རོ། །འདིར་བྱང་སེམས་ཐབས་ལ་མཁས་པའི་དབང་དུ་བྱས་སོ་
ཟེར་ན། འོ་ན། བྱང་སེམས་འཕགས་པའི་ཐུགས་རྒྱུད་ལ། སྒོམ་ལམ་དང་འདོད་སེམས་ཀྱི་གཞི་
མཐུན་ཡོད་པར་ཐལ་བ་དང་དེའི་རྒྱུད་ལ་སྒོམ་ལམ་དང་སྲིད་རྩེའི་སེམས་ཀྱི་གཞི་མཐུན་ཡོད་
པར་ཐལ། བྱང་སེམས་ཐབས་ལ་མཁས་པའི་དབང་དུ་བྱས་ན། འདོད་པ་དང་སྲིད་རྩེའི་སེམས་
ལ་བརྟེན་པའི་སྒོམ་ལམ་ཡོད་པར་ཐལ། འདོད་ན། མཉམ་པར་མ་གཞག་པའི་སེམས་དང་།
མཉམ་པར་གཞག་པའི་སེམས་ཀྱི་གཞི་མཐུན་ཡོད་པར་ཐལ། འདོད་སེམས་དང་སྒོམ་ལམ་གྱི་
གཞི་མཐུན་ཡོད་པའི་ཕྱིར། གཞན་ཡང་། འགྲེལ་པ་འདིར་འདོད་སེམས་ལ་མཉམ་པར་མ་
གཞག་པའི་སེམས་སུ་བཤད་པ་དེ་མི་འཐད་པར་ཐལ། འདོད་སེམས་དང་སྒོམ་ལམ་མཉམ་
གཞག་གཞི་མཐུན་ཡོད་པའི་ཕྱིར། རྟགས་ཁས་བླངས་པར་ཐལ། འདོད་སེམས་དང་སྒོམ་ལམ་
བར་ཆད་མེད་ལམ་གྱི་གཞི་མཐུན་ཡོད་པའི་ཕྱིར། ཤེས་བྱ་ཆོས་ཅན། བྱང་སེམས་ཐབས་ལ་
མཁས་པའི་དབང་དུ་བྱས་ན་བྱང་སེམས་ཀྱི་སྒོམ་ལམ་མཉམ་གཞག་དང་། ཟག་བཅས་ཀྱི་གཞི་
མཐུན་ཡོད་པར་ཐལ། དེའི་དབང་དུ་བྱས་ན། འདོད་སེམས་དང་སྒོམ་ལམ་བར་ཆད་མེད་ལམ་
གྱི་གཞི་མཐུན་ཡོད་པའི་ཕྱིར། རྟགས་ཁས་བླངས། སྲིད་རྩེའི་སེམས་ཀྱི་ངོ་བོར་སྐྱེས་པའི་བྱང་
སེམས་ཀྱི་སྒོམ་ལམ་དེ་ཆོས་ཅན། ཁྱོད་ཟག་པ་དང་བཅས་པའི་སྒོམ་ལམ་དུ་ཐལ། རང་གི་
སེམས་རྟེན་ཟག་མེད་ས་དགུ་གང་རུང་ལ་མ་བརྟེན་པའི་སྒོམ་ལམ་ཡིན་པའི་ཕྱིར། འདོད་ན། དེ་
ཆོས་ཅན། ཁྱོད་ཀྱི་སྲིད་རྩེ་ལ་ཆགས་བྲལ་བྱེད་མི་ནུས་པར་ཐལ། ཁྱོད་ཟག་བཅས་སྒོམ་ལམ་
ཡིན་པའི་ཕྱིར། ཐེག་ཆེན་གྱི་སྒོམ་ལམ་ཆུང་ངུའི་ཆུང་ངུ་དེ་སྒོམ་སྤང་ཆེན་པོའི་ཆེན་པོའི་ས་བོན་གྱི་
སྤོང་གཉེན་དང་། ཆེན་པོའི་ཆེན་པོ་དེ་སྒོམ་སྤངས་ཆུང་ངུའི་ཆུང་ངུའི་སྤོང་གཉེན་ཡིན་ནོ། །ཟེར་
ན༑ ཐེག་ཆེན་གྱི་མཐོང་ལམ་བཅུ་དྲུག་པའི་དངོས་འབྲས་སུ་གྱུར་པའི་རྗེས་ཐོབ་ཡེ་ཤེས་དེ།
-466-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤༧
སྒོམ་སྤང་ཆེན་པོའི་ཆེན་པོ་དེའི་སྤོང་གཉེན་དུ་ཐལ། དེ་འདྲ་དེ་ཐེག་ཆེན་གྱི་སྒོམ་ལམ་ཆུང་ངུའི་
ཆུང་ངུ་གང་ཞིག །དམ་བཅའ་སྔ་མ་དེའི་ཕྱིར། སྔ་མ་དེར་ཐལ། ཐེག་ཆེན་གྱི་སྒོམ་ལམ་སྐད་ཅིག་
དང་པོ་ཡིན་པའི་ཕྱིར། འདོད་ན། དེ་ཆོས་ཅན། སྤོང་གཉེན་མ་ཡིན་པར་ཐལ། རྗེས་ཐོབ་ཡེ་
ཤེས་ཡིན་པའི་ཕྱིར། ཡང་རྒྱུན་མཐའི་རྣམ་གྲོལ་ལམ་དེ་སྤོང་གཉེན་དུ་ཐལ། ཐེག་ཆེན་སྒོམ་
ལམ་ཆེན་པོའི་ཆེན་པོ་དེ་སྤོང་གཉེན་ཡིན་པའི་ཕྱིར། རྟགས་འདོད་ན། དེ་ཆོས་ཅན། ཁྱོད་སྤོང་
གཉེན་མ་ཡིན་པར་ཐལ། ཁྱོད་རྣམ་གྲོལ་ལམ་ཡིན་པའི་ཕྱིར། དེ་ན་རྣམ་གྲོལ་ལམ་ཡོད་པ་མ་
གྲུབ་བོ། ། ཞེ་ན། རྒྱུན་མཐའི་བྱང་སེམས་ཆོས་ཅན། ཁྱོད་ཀྱི་ཐུགས་རྒྱུད་ཀྱི་མཐོང་སྤང་དང་
བྲལ་ཙམ་གྱི་ཡེ་ཤེས་དེ་རྣམ་གྲོལ་ལམ་ཡིན་པར་ཐལ། ཁྱོད་ཀྱི་ཐུགས་རྒྱུད་ཀྱི་མཐོང་སྤང་དང་
བྲལ་ཙམ་གྱི་ཆ་དེ་དེ་བཞིན་ཉིད་སོ་སོར་བརྟག་འགོག་ཡིན་པའི་ཕྱིར། དེར་ཐལ། ཁྱོད་མཐོང་
སྤང་མ་ལུས་པར་སྤངས་པའི་སྐྱེས་བུ་ཡིན་པའི་ཕྱིར་རོ། །རླབས་ཕྲེང་ལྦུ་བའི་ཆལ་ཆིལ་གྱིས། །
རྒྱ་མཚོ་མཛེས་པར་བགྱིད་མི་ནུས། །གདེངས་ཅན་ཡིད་བཞིན་རིན་ཆེན་གྱིས། །མཚོ་ཆེན་ཁྱད་
པར་འཕགས་དེ་བཞིན། །ཚིག་ཕྲེང་ཝུ་བའི་དོ་ཤལ་གྱིས། །མཁས་པའི་གྲངས་སུ་བགྲང་མི་
ནུས། །འཆད་རྩོད་རྩོམ་པའི་ནོར་གྱིས་ནི། །མཁས་པའི་ཁྱད་པར་བགྲང་བར་ནུས། །ཞེས་ཐལ་
ངག་དབང་པོའི་རྡོ་རྗེ་ལས་སྐབས་གཉིས་པའི་རྣམ་པར་བཤད་པའོ།། །།
༈ མང་དུ་གསན་ཅིང་དེ་དོན་རིག་པ་ཡིས། །རྣམ་པར་དཔྱད་ནས་བློ་གསལ་མང་པོའི་
ཕྱིར། །རྟག་ཏུ་ལེགས་བཤད་ ཡི་གེར་བཀོད་བརྩོན་པའི། །ཡང་དག་དགེ་བའི་བཤེས་ཀྱིས་
མགོན་མཛོད་ཅིག།ཚུར་རོལ་ཕ་རོལ་མཐའ་ལ་མིན། །ཞེས་པར། བྱང་སེམས་ཀྱི་གཞི་ཤེས་ཆོས་
ཅན། འཁོར་བའི་མཐའ་ལ་མི་གནས་ཏེ། འཁོར་བ་རང་བཞིན་མེད་པར་རྟོགས་པར་ཐལ། ཞི་
བ་མྱང་འདས་ཀྱི་མཐའ་ལ་མི་གནས་ཏེ། སྙིང་རྗེས་གཞན་དོན་བྱེད་པའི་ཕྱིར། ཟེར་ན། རྫོགས་
པའི་སངས་རྒྱས་ཀྱི་ཕྲིན་ལས་ཆོས་ཅན། དེར་ཐལ། འཁོར་བ་རང་བཞིན་མེད་པར་རྟོགས་པའི་
467-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར༔
ཕྱིར། དེར་ཐལ། སངས་རྒྱས་ཀྱི་ཡོན་ཏན་གང་ཞིག་འདུས་བྱས་ཡིན་པའི་ཕྱིར། རྩ་བར་འདོད་
ན༑ དེ་ཆོས་ཅན། འཁོར་བའི་མཐའ་ལ་གནས་པར་ཐལ། འཁོར་བ་མ་སྟོང་གི་བར་དུ་འཁོར་
བའི་རྒྱུད་ལ་གནས་པའི་ཕྱིར། རྟགས་གྲུབ་པར་ཐལ། སེམས་ཅན་གྱི་རྒྱུད་ལ་སངས་རྒྱས་ཀྱི་
ཕྲིན་ལས་རྒྱུན་ཆད་པ་ མི་ སྲིད་ པའི་ ཕྱིར། གཞན་ཡང་། བྱང་སེམས་འཕགས་པ་ཆོས་ཅན།
འཁོར་བའི་མཐའ་ལ་མི་གནས་པར་ཐལ། འཁོར་བ་རང་བཞིན་མེད་པར་རྟོགས་པའི་ཕྱིར།
འདོད་ན། གནས་པར་ཐལ། འཁོར་བ་མ་སྟོངས་གི་བར་དུ་མ་རིག་བག་ཆགས་ཀྱི་སའི་དབང་
གིས་འཁོར་བར་སྐྱེ་བ་བཞེས་པའི་ཕྱིར། རྟགས་གྲུབ་པར་ཐལ། བྱང་སེམས་འཕགས་པ་མི་སྲིད་
པའི་ཕྱིར། གཞན་ཡང་། ལྷག་མེད་མྱང་འདས་ལ་གནས་པའི་ཉན་ཐོས་དགྲ་བཅོམ་པ་ཆོས་ཅན།
ཞི་བའི་མཐའ་ལ་མི་གནས་པར་ཐལ། སྙིང་རྗེས་གཞན་དོན་བྱེད་པའི་ཕྱིར། ཁྱོད་ཐེག་ཆེན་ལམ་
དུ་ཞུགས་ནས་སྙིང་རྗེས་གཞན་དོན་བྱེད་པའི་ཕྱིར། རྩ་བར་འདོད་ན། དེར་ཐལ། ཆད་པའི་མྱང་
འདས་ལ་གནས་བཞིན་པ་ཡིན་པའི་ཕྱིར། གཞན་ཡང་། ཚེ་དེ་ཉིད་མྱང་འདས་མངོན་དུ་བྱེད་
པར་ངེས་པའི་སྐུ་ཚེའི་འདུ་བྱེད་མ་བཏང་བའི་ཉན་ཐོས་དགྲ་བཅོམ་པ་ཆོས་ཅན། དེར་ཐལ།
སྙིང་རྗེས་གཞན་དོན་བྱེད་པའི་ཕྱིར། དེར་ཐལ། སྙིང་རྗེའི་དབང་གིས་རང་གི་གདུལ་བྱ་ལ་ཆོས་
སྟོན་པའི་ཕྱིར། རྟགས་མ་གྲུབ་ན། ཉན་ཐོས་འཕགས་པ་ལ་སྙིང་རྗེ་ཚད་མེད་པར་འདོད་དགོས་
སོ༑ ༑རྩ་བར་འདོད་ན། དེར་ཐལ། ཐེག་དམན་གྱི་ལྷག་མེད་ཀྱི་མྱང་འདས་ཀྱི་མཐའ་ལ་གནས་
པ་ཡིན་པའི་ཕྱིར། དེ་ཡང་མ་གྲུབ་ན། དེའི་རྒྱུད་ཀྱི་གཞི་ཤེས་ཆོས་ཅན། སྲིད་ཞི་གྲུབ་ཅིང་མཐའ་
ལ་གནས་པར་ཐལ། ཐེག་དམན་གྱི་མྱང་འདས་ཡིན་པའི་ཕྱིར། འདོད་ན། ཁས་བླངས་ཤིང་།
ཉན་ཐོས་དགྲ་བཅོམ་པའི་གཞི་ཤེས་ཆོས་ཅན། འཁོར་བའི་མཐའ་ལ་གནས་པར་ཐལ། སྲིད་ཞི་
གང་རུང་གི་མཐའ་ལ་གནས་པ་གང་ཞིག །ཞི་བ་མྱང་འདས་ཀྱི་མཐའ་ལ་མི་གནས་པའི་ཕྱིར།
གཞི་ཤེས་གང་ཞིག་སྲིད་ཞི་རང་བཞིན་མེད་པར་རྟོགས་པ་དེ་སྲིད་ཞི་གང་རུང་གི་མཐའ་ལ་མི་
468-



གྲགས་ཆེན་བཅོ་བརྒྱད་ཀྱི་མངོན་རྒྱུན་པཆ་ཤཱཀ་འགྲེལ་སྐོར་བཞུགས། ༼༤ ༧
གནས་པའི་གཞི་ཤེས་ཀྱི་མཚན་ཉིད་ཟེར་ན། དེ་གང་ཞིག།འཁོར་འདས་ལ་བླང་དོར་དུ་མཚན་
མར་འཛིན་པ་དང་བཅས་པ་དེ། སྲིད་ཞི་གང་རུང་གི་མཐའ་ལ་གནས་པའི་གཞི་ཤེས་ཀྱི་མཚན་
ཉིད་ཟེར་ན། ཉན་ཐོས་ཀྱི་མཐོང་ལམ་ཆོས་ཅན། སྲིད་ཞི་རང་བཞིན་མེད་པར་རྟོགས་པར་ཐལ།
སྲིད་ཞི་གང་རུང་གི་མཐའ་ལ་མི་གནས་པའི་གཞི་ཤེས་ཡིན་པའི་ཕྱིར། དེར་ཐལ། གཞི་ཤེས་
གང་ཞིག །སྲིད་ཞི་གང་རུང་གི་མཐའ་གཞི་མ་གྲུབ་པའི་ཕྱིར། དེར་ཐལ། སྲིད་པའི་མཐའ་མེད་
པ་གང་ཞིག །ཞི་བའི་མཐའ་མེད་པའི་ཕྱིར། གཏན་ཚིག་ཅིག་ཤོས་ལའང་སྐྱོན་དེ་འཕགས་པ་
ཆོས་ཅན། མཚོན་བྱ་ལ་སྲིད་ཞི་ལ་གནས་པ་དང་མི་གནས་པ་ཟེར་ན། ཉན་ཐོས་ཀྱི་མཐོང་ལམ་
ཆོས་ཅན། མཚན་ཉིད་དེར་ཐལ། སྲིད་ཞི་ལ་མི་གནས་པའི་གཞི་ཤེས་ཡིན་པའི་ཕྱིར། དེར་ཐལ།
གཞི་ཤེས་གང་ཞིག།དེ་ལ་མི་གནས་པའི་ཕྱིར། དེར་ཐལ། སྲིད་ཞི་ལ་གནས་པ་གཞི་མ་གྲུབ་པའི་
ཕྱིར། དེར་ཐལ། འཁོར་བ་ལ་གནསན་མྱང་འདས་ལ་གནས་པར་འགལ་བའི་ཕྱིར། ཡང་སྲིད་
ཞི་གང་རུང་ལ་གནས་པ་དང་མི་གནས་པ་ཟེར་ན། སྲིད་ཞི་གང་རུང་ལ་མི་གནས་པའི་གཞི་ཤེས་
མེད་པར་ཐལ། གཞི་ཤེས་ཡིན་ན། སྲིད་ཞི་གང་རུང་ལ་གནས་དགོས་པའི་ཕྱིར། དེ་དགོས་པར་
ཐལ། ཐེག་ཆེན་གྱི་གཞི་ཤེས་ཡིན་ནའང་དེ་ཡིན། ཐེག་དམན་གྱི་གཞི་ཤེས་ཡིན་ནའང་དེ་ཡིན་
དགོས་པའི་ཕྱིར། ཕྱི་མ་ཁས་བླངས། སྔ་མ་དེར་ཐལ། ཐེག་ཆེན་སློབ་པའི་གཞི་ཤེས་ཡིན་ན་
སྲིད་པ་ལ་གནས་དགོས། ཐེག་ཆེན་གྱི་མི་སློབ་པའི་གཞི་ཤེས་ཡིན་ན། ཞི་བ་ལ་གནས་དགོས་
པའི་ཕྱིར། རྟགས་གཉིས་པ་འབུད། དང་པོ་དེར་ཐལ། དེ་ཡིན་ན། སེམས་ཅན་གྱི་ཤེས་རྒྱུད་ལ་
འཁོར་བར་སྐྱེ་བ་ལེན་པའི་རྒྱུ་ཉོན་མོངས་པ་དང་བཅས་པ་ཡིན་དགོས་པའི་ཕྱིར། རྟགས་འབུད།
གཞན་ཡང་། བྱང་སེམས་མཐོང་ལམ་པའི་གཞི་ཤེས་ཆོས་ཅན། སྲིད་ཞི་གང་རུང་གི་མཐའ་ལ་
གནས་པའི་གཞི་ཤེས་ཡིན་པར་ཐལ། འཁོར་འདས་ལ་བླང་དོར་གྱི་མཚན་མར་འཛིན་པ་དང་
བཅས་པའི་གཞི་ཤེས་ཡིན་པའི་ཕྱིར། ཁྱབ་པ་ཁས་བླངས་ཤིང་། དེར་ཐལ། གཞི་ཤེས་གང་ཞིག།
469-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེར་འཛིན་པའི་མཚན་འཛིན་ལྷན་སྐྱེས་དང་བཅས་པ་ཡིན་པའི་ཕྱིར། དེར་ཐལ། ཤེས་བྱ་
ཐམས་ཅད་ལ་དེར་འཛིན་པའི་དེར་འཛིན་ལྷན་སྐྱེས་དང་བཅས་པའི་ཕྱིར། དེར་ཐལ། མཐོང་
ལམ་པ་ཡིན་པའི་ཕྱིར། དེ་ནི་མཚན་མར་དམིགས་སྒོ་ནས་ཞེས་པར། ཉན་རང་གི་གཞི་ཤེས་
འབྲས་ཡུམ་ལ་རིང་། བྱང་སེམས་ཀྱི་གཞི་ཤེས་འབྲས་ཡུམ་ལ་ཉེ་ཟེར་ན། ཉན་ཐོས་ཀྱི་གཞི་
ཤེས་ཆོས་ཅན། འབྲས་ཡུམ་ལ་ཉེ་བར་ཐལ། རྣམ་མཁྱེན་ལ་ཉེ་བའི་ཕྱིར། དེར་ཐལ། ལམ་
ཞུགས་མཁྱེན་པ་ཡིན་པའི་ཕྱིར། ཁྱབ་པ་མེད་པར་ཐལ། ཐེག་པ་གསུམ་གྱི་ངེས་བྱུང་ཐལ། །
ཐེག་པ་གཅིག་གི་འབྲས་བུར་གནས། །ཞེས་པའི་ལུང་དོན་གྲུབ་པའི་ཕྱིར། གཞན་ཡང་། ཐེག་
ཆེན་ལམ་དུ་འཇུག་ཁ་མའི་ཉན་ཐོས་དགྲ་བཅོམ་པའི་གཞི་ཤེས་དང་། ཉན་ཐོས་དགྲ་བཅོམ་
ཐེག་ཆེན་གྱི་ལམ་དུ་ཞུགས་མ་ཐག་པའི་གཞི་ཤེས་གཉིས། འབྲས་ཡུམ་ལ་ཉེ་རིང་གི་ཁྱད་པར་
མེད་པར་ཐལ། བྱང་སེམས་ཀྱི་གཞི་ཤེས་ཡིན་ན། འབྲས་ཡུམ་ལ་ཉེ་བས་ཁྱབ་པའི་ཕྱིར། འདོད་
ན༑ དེ་ཆོས་ཅན། ཁྱོད་དང་དེ་གཉིས་ལ་འབྲས་ཡུམ་ལ་ཉེ་རིང་གི་ཁྱད་པར་མེད་པར་ཐལ། ཁྱོད་
དང་དེ་གཉིས་ཀ་འབྲས་ཡུམ་གྱི་སར་བགྲོད་པ་ལ། ཚོགས་ལམ་སྐད་ཅིག་དང་པོ་ནས། རྒྱུན་
མཐའི་བར་གྱི་ལམ་བགྲོད་དགོས་པར་མཚུངས་པའི་ཕྱིར། དེར་ཐལ། ཆོས་ཅན་དང་གཅིག་
གང་ཞིག།ཅིག་ཤོས་དེ་ཐེག་ཆེན་གྱི་ཚོགས་ལམ་སྐད་ཅིག་དང་པོ་ལ་གནས་བཞིན་པ་ཡིན་པའི་
ཕྱིར། གཞན་ཡང་། ཉན་ཐོས་དགྲ་བཅོམ་ཐེག་ཆེན་ལམ་དུ་ཞུགས་པའི་ཐེག་ཆེན་ཚོགས་ལམ་
པའི་རྒྱུ་ཉིད་གཞི་ཤེས་དེ་ཉན་ཐོས་དགྲ་བཅོམ་པའི་གཞི་ཤེས་ལ་ལྟོས་སྟེ། ཁྱོད་འབྲས་ཡུམ་ལ་ཉེ་
བར་ཐལ། ཁྱོད་བྱང་སེམས་ཀྱི་གཞི་ཤེས་ཡིན་པའི་ཕྱིར། འདོད་ན། ཐེག་ཆེན་ལམ་དུ་འཇུག་ཁ་
མའི་ཉན་ཐོས་དགྲ་བཅོམ་པའི་གཞི་ཤེས་དེ་ཆོས་ཅན། ཁྱོད་སྔ་མ་དེ་ལ་ལྟོས་ཏེ། འབྲས་བུ་ལ་ཉེ་
བར་ཐལ། ཁྱོད་ཉན་ཐོས་པའི་མ་ལུས་པར་སྤངས་པའི་གཞི་ཤེས་ཡིན་པའི་ཕྱིར། ཡང་ཐེག་ཆེན་
ལམ་དུ་འཇུག་ཁ་མ་གང་ཞིག །ཁྱོད་དེར་ཞུགས་མ་ཐག་ཏུ་སྔ་མ་འབྲས་ཡུམ་ལ་ཉེ་བའི་ཕྱིར། མ་
47f0-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
གྲུབ་ན། ཉན་ཐོས་དགྲ་བཅོམ་ཐེག་ཆེན་ལམ་དུ་ཞུགས་མ་ཐག་པ་དེ་ཆོས་ཅན། ཁྱོད་ཉན་ཐོས་
མཐོང་ལམ་པ་ཐེག་ཆེན་ལམ་དུ་ཞུགས་པ་དེ་ལས། འབྲས་ཡུམ་ལ་ཉེ་བར་ཐལ། ཁྱོད་ཉན་ཐོས་
པའི་མ་ལུས་པར་སྤངས་པའི་ཐེག་ཆེན་གྱི་སྐྱེས་བུ་ཡིན་པའི་ཕྱིར། གཟུགས་སོགས་ཕུང་པོ་སྟོང་
ཉིད་དང་ཅེས་པར། ཉན་ཐོས་ཀྱི་གཞི་ཤེས་ཆོས་ཅན། མི་མཐུན་ཕྱོགས་ཀྱི་གཞི་ཤེས་ཡིན་ཏེ།
གཞི་ལམ་འབྲས་གསུམ་ལ་མཚན་མར་འཛིན་པའི་མཚན་འཛིན་དང་བཅས་པའི་ཕྱིར་ཞེ་ན། དེ་
ཆོས་ཅན། མཚན་འཛིན་དང་མཚུངས་ལྡན་ཡིན་པར་ཐལ། དེ་དང་བཅས་པའི་ཤེས་པ་ཡིན་པའི་
ཕྱིར། འདོད་ན། རྟོགས་པར་ཐལ། དེ་དང་མཚུངས་ལྡན་གྱི་བློ་ཡིན་པའི་ཕྱིར། དེ་ཆོས་ཅན། མི་
མཐུན་ཕྱོགས་ཀྱི་གཞི་ཤེས་མིན་པར་ཐལ། མི་མཐུན་ཕྱོགས་ཀྱི་གཞི་ཤེས་མི་སྲིད་པའི་ཕྱིར།
དེར་ཐལ། གཞི་ཤེས་ཡིན་ན། གཉེན་པོ་ཡིན་པས་ཁྱབ་པའི་ཕྱིར། ཉན་ཐོས་ཀྱི་མཐོང་ལམ་བར་
ཆད་མེད་ལམ་ཆོས་ཅན། གཞི་འམ་རང་བཞིན་མེད་པར་རྟོགས་པའི་གཞི་ཤེས་ཡིན་པར་ཐལ།
གཉེན་པོ་གཞི་ཤེས་ཡིན་པའི་ཕྱིར། དེར་ཐལ། བར་ཆད་མེད་ལམ་དུ་གྱུར་པའི་གཞི་ཤེས་ཡིན་
པའི་ཕྱིར། རྩ་བར་ཁས་བླངས་སོ། །གཞི་ལམ་འབྲས་གསུམ་ལ་མཚན་མར་འཛིན་པའི་མཚན་
འཛིན་དང་བཅས་པའི་གཞི་ཤེས་དེ། མི་མཐུན་ཕྱོགས་ཀྱི་གཞི་ཤེས་ཀྱི་མཚན་ཉིད་ཟེར་ན།
གཟུགས་སོགས་ཕུང་པོ་སྟོང་ཉིད་དུ་རྟོགས་པའི་གཞི་ཤེས་དེ་ཆོས་ཅན། གཏན་ཚིགས་དེར་ཐལ།
མི་མཐུན་ཕྱོགས་ ཀྱི་ གཞི་ཤེས ཡིན་པའི་ཕྱིར། ཤེས་བྱ་ཆོས་ཅན། དེ་ དེར་ཐལ། གཟུགས་
སོགས་ཕུང་པོ་སྟོང་ཉིད་ལ། །སྤྱོད་པའི་འདུ་ཤེས་མི་མཐུན་ཕྱོགས་གཞི་ཤེས་མེད་པའི་ཕྱིར། རྩ་
བར་འདོད་ན། དེ་ཆོས་ཅན། གཟུགས་སོགས་ལ་མཚན་མར་འཛིན་པའི་མཚན་འཛིན་དང་
བཅས་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། མིན་པར་ཐལ། གཟུགས་སོགས་
སྟོང་པ་ཉིད་རྟོགས་པའི་གཞི་ཤེས་ཡིན་པའི་ཕྱིར། གཞན་ཡང་། བྱང་སེམས་ས་གཉིས་པའི་སྒོམ་
ལམ་རྗེས་ཐོབ་ཡེ་ཤེས་ཆོས་ཅན། མི་མཐུན་ཕྱོགས་ཀྱི་གཞི་ཤེས་སུ་ཐལ། གཏན་ཚིགས་མེད་
-471-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར། དེར་ཐལ། གཞི་ཤེས་གང་ཞིག་དེ་དང་བཅས་པའི་ཕྱིར། དེར་ཐལ། དེར་འཛིན་པའི་
བདེན་འཛིན་ལྷན་སྐྱེས་དང་བཅས་པའི་ཕྱིར། དེར་ཐལ། མ་དག་པའི་མཁྱེན་པ་ཡིན་པའི་ཕྱིར།
འདིར་མཚན་ཉིད་དང་བཅས་པའི་དོན་དེ་གང་ལ་བྱེད་འདྲིའོ། །དེ་དང་མཚུངས་པར་ལྡན་པ་ལ་
བྱེད་ཟེར་ན། ཉན་ཐོས་ཀྱི་མཐོང་ལམ་ཆོས་ཅན། དེ་དང་མཚུངས་པར་ལྡན་པར་ཐལ། དེ་དང་
བཅས་པའི་ཕྱིར། མི་མཐུན་ཕྱོགས་ཀྱི་གཞི་ཤེས་ཡིན་པའི་ཕྱིར། གསུམ་ཆར་ཁས་བླངས་སོ། །
འདོད་ན། དེ་ཆོས་ཅན། རང་གི་གྲོགས་སྒྲ་དོན་འདྲེས་འཛིན་གྱི་རྟོག་པ་དང་མཚུངས་ལྡན་མིན་
པར་ཐལ། རྟོག་མེད་ཀྱི་ཤེས་པ་ཡིན་པའི་ཕྱིར། དེ་དང་འཛིན་སྟངས་མི་འགལ་བ་ལ་བྱེད་ཟེར་
ན༑ ཉན་ཐོས་ཀྱི་མཐོང་ལམ་ཆོས་ཅན། མཚན་འཛིན་དང་བཅས་པ་མིན་པར་ཐལ། དེ་དང་
འཛིན་སྟངས་འགལ་བའི་ཕྱིར། དེར་ཐལ། ཁྱོད་དང་དེའི་འཛིན་སྟངས་ཕན་ཚུན་ཐ་དད། དེ་
གཉིས་ཀྱི་གཞི་མཐུན་མི་སྲིད་པའི་ཕྱིར། ཕྱི་མ་དེར་ཐལ། ཁྱོད་ཀྱི་འཛིན་སྟངས་ཡིན་ན། དེའི་
འཛིན་སྟངས་ཡིན་པར་འགལ་བའི་ཕྱིར། རྟགས་འབུད་དོ། །ཡང་དེ་ཆོས་ཅན། ཁྱོད་ཀྱི་འཛིན་
སྟངས་དང་། དེའི་འཛིན་སྟངས་འགལ་བར་ཐལ། ཁྱོད་དགག་པའི་རྣམ་པ་ཅན་གང་ཞིག །དེ་
སྒྲུབ་པའི་རྣམ་པ་ཅན་གྱི་ཤེས་པ་ཡིན་པའི་ཕྱིར། ཡང་། མཚན་འཛིན་དང་བཅས་པའི་དོན་
བདེན་མེད་དུ་མངོན་སུམ་དུ་རྟོགས་པ་ལ་བྱེད་དོ་ཞེ་ན། ཉན་ཐོས་ཀྱི་དགྲ་བཅོམ་པའི་རྒྱུད་ཀྱི་
རྟོག་པ་སྔོན་དུ་སོང་བའི་བྱང་སེམས་ཀྱི་སྦྱོར་ལམ་ཆོས་ཅན། དེ་གསུམ་ལ་མཚན་མར་འཛིན་པ་
དང་བཅས་པར་ཐལ། བདག་མེད་མངོན་སུམ་དུ་རྟོགས་པའི་མཁྱེན་པ་ཡིན་པའི་ཕྱིར། འདོད་
ན༑ མི་མཐུན་ཕྱོགས་ཀྱི་གཞི་ཤེས་ཡིན་པར་ཐལ། གཞི་ལམ་འབྲས་གསུམ་ལ་མཚན་མར་
འཛིན་པའི་མཚན་འཛིན་དང་བཅས་པའི་གཞི་ཤེས་ཡིན་པའི་ཕྱིར། གསུམ་ཆར་ཁས་བླངས་སོ།།
ཡང་། བདག་མེད་མ་རྟོགས་པ་ལ་བྱེད་ཅེ་ན། འོ་ན། ཤེས་བྱ་ཆོས་ཅན། འདིར་མཚན་འཛིན་
དང་ བྲལ་བའི་དོན། བདག་མེད་རྟོགས་པ་ལ་བྱེད་རིགས་པར་ཐལ། དམ་བཅའ་དེའི་ཕྱིར།
472-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼ ༧
འདོད་ན། བྱང་སེམས་ཀྱི་སྦྱོར་ལམ་ཆོས་ཅན། མཚན་འཛིན་དང་བྲལ་བར་ཐལ། བདག་མེད་
རྟོགས་པའི་ཕྱིར། ཁྱབ་པ་ཁས་བླངས། འདོད་ན། མིན་པར་ཐལ། སོ་སོ་སྐྱེ་བོའི་མཁྱེན་པ་ཡིན་
པའི་ཕྱིར། སྦྱིན་ལ་སོགས་ལ་ངར་འཛིན་མེད། །ཞེས་པར། གཞི་ལམ་འབྲས་གསུམ་ལ་མཚན་
མར་འཛིན་པའི་མཚན་འཛིན་དང་བྲལ་བའི་གཞི་ཤེས་དེ། གཉེན་པོ་གཞི་ཤེས་ཀྱི་གཏན་ཚིགས་
ཟེར་ན། གང་ཟག་གི་བདག་མེད་མངོན་སུམ་དུ་རྟོགས་པའི་བྱང་སེམས་ཀྱི་མཐོང་ལམ་གྱི་མ་
ངེས་པས། སྔ་མ་ལྟར་འཕགས་པ་ཆོས་ཅན། དེར་མ་ཟད་ཉན་ཐོས་ཀྱི་མཐོང་ལམ་ཆོས་ཅན། མ་
རྫོགས་དེར་ཐལ། དམ་བཅའ་དེའི་ཕྱིར། དེར་ཐལ། གཞི་ཤེས་གང་ཞིག་དེ་དང་བྲལ་བའི་ཕྱིར།
དེར་ཐལ། སྒྲ་དོན་འདྲེས་འཛིན་གྱི་རྟོག་པ་དང་བྲལ་བའི་ཕྱིར། དེར་ཐལ། མངོན་སུམ་ཡིན་
པའི་ཕྱིར་ཏེ། རྣལ་འབྱོར་མངོན་སུམ་ཡིན་པའི་ཕྱིར། ཡང་བདག་མེད་མངོན་སུམ་རྟོགས་པའི་
གཞི་ཤེས་དེ་གཉེན་པོ་གཞི་ཤེས་ཀྱི་མཚན་ཉིད་ཟེར་ན། རྣམ་མཁྱེན་ཆོས་ཅན། མཚོན་བྱ་དེར་
ཐལ། མཚན་ཉིད་དེའི་ཕྱིར། འདོད་ན། དེ་ཆོས་ཅན་མིན་པར་ཐལ། མཚན་འཛིན་གྱི་གཉེན་པོ་
མིན་པའི་ཕྱིར་ཏེ། རང་རྒྱུད་ལྡན་གྱི་གང་ཟག་གི་རྒྱུད་ལ། མཚན་འཛིན་གྱི་ས་བོན་མེད་པ་གང་
ཞིག །གང་ཟག་གཞན་རྒྱུད་ཀྱི་མཚན་འཛིན་གྱི་གཉེན་པོ་མིན་པའི་ཕྱིར། ཡང་དེ་ཆོས་ཅན།
འབྲས་ཡུམ་ལ་ཉེ་བའི་གཞི་ཤེས་ཡིན་པར་ཐལ། གཉེན་པོ་གཞི་ཤེས་ཡིན་པའི་ཕྱིར། རྟགས།
འདོད་ན། འབྲས་ཡུམ་གྱི་རྒྱུར་ཐལ། ཀུན་རྫོབ་དེ་དང་རྫས་གཞན་དུ་ཐལ། འདོད་ན། འབྲས་
ཡུམ་མིན་པར་ཐལ་ལོ། །སྦྱོར་བ་ལ། བྱང་སེམས་ཀྱི་མཐོང་ལམ་ཆོས་ཅན། གཞི་ལམ་ལ་མཚན་
མར་འཛིན་པའི་མཚན་འཛིན་གྱི་གཉེན་པོ་ཡིན་ཏེ། ཞེས་ཟེར་ན། དེ་ཆོས་ཅན། གཞི་གང་ཟག་
གི་བདག་མེད་དུ་ཞེན་པའི་བློ་དེའི་གཉེན་པོ་ཡིན་པར་ཐལ། གཞི་ལ་མཚན་མར་འཛིན་པའི་
མཚན་འཛིན་གྱི་གཉེན་པོ་ཡིན་པའི་ཕྱིར། འདོད་ན། ཁྱོད་དང་དེ་གཉིས་འཛིན་སྟངས་འགལ་
བར་ཐལ། འདོད་ན། མིན་པར་ཐལ། ཁྱོད་དང་དེ་གཉིས་ཀ་གང་ཟག་གི་བདག་མེད་རྟོགས་
-473-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་རྣམ་པ་ཅན་དུ་མཚུངས་པའི་ཕྱིར། རྒྱལ་ལ་སོགས་ལ་ཆགས་པ་ཕྲ། །ཞེས་པར། དེ་བཞིན་
གཤེགས་པ་ལ་མཚན་མར་འཛིན་པའི་བློ་ཆོས་ཅན། གཉེན་པོ་གཞི་ཤེས་ཀྱི་མི་མཐུན་ཕྱོགས་
ཡིན་ཏེ། དེས་སྤངས་བར་བྱ་བ་ཡིན་པའི་ཕྱིར་ཞེ་ན། དེ་ཆོས་ཅན། ཁྱོད་གཉེན་པོ་གཞི་ཤེས་ཀྱི་
མི་མཐུན་ཕྱོགས་མིན་པར་ཐལ། མི་མཐུན་ཕྱོགས་མིན་པའི་ཕྱིར། དེའི་བྱ་བ་མ་དད་པ་ལ་
སོགས་པའི་གཉེན་པོ་ཡིན་པའི་ཕྱིར། རྟགས་གྲུབ་པར་ཐལ། མ་དད་པ་ལ་སོགས་པའི་གཉེན་
པོ་ཡིན་མོད་ཀྱི་ཞེས་གསུང་པའི་ཕྱིར། ཆོས་རྣམས་རང་བཞིན་གཅིག་པར་ནི། །ཞེས་པར། བར་
ཆད་མེད་ལམ་གྱི་མཚན་ཉིད་དྲིས་པས། རང་གི་ངོས་སྐལ་གྱི་སྤངས་བྱའི་ས་བོན་ལ་དངོས་སུ་
གནོད་བྱེད་ཀྱི་མཁྱེན་པ་ཟེར་ན། མཐོང་ལམ་བར་ཆད་མེད་ལམ་དང་། སྒོམ་ལམ་བར་ཆད་མེད་
ལམ་གཉིས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། མིན་པར་ཐལ།
ཁྱོད་ཀྱི་ངོས་སྐལ་སྤང་བྱའི་ས་བོན་མེད་པའི་ཕྱིར། དེར་ཐལ། ཁྱོད་ཡིན་མི་སྲིད་པའི་ཕྱིར། ཤེས་
བྱ་ཆོས་ཅན། མཐོང་སྤང་དང་སྒོམ་སྤང་གཉིས་ཀ །དེ་གཉིས་ཀའི་ངོས་སྐལ་གྱི་སྤང་བྱ་ཡིན་པར་
ཐལ། དེ་གཉིས་ཀའི་ངོས་སྐལ་གྱི་སྤང་བྱ་མེད་པའི་ཕྱིར། འདོད་ན། དེ་ཆོས་ཅན། ཁྱོད་བར་
ཆད་མེད་ལམ་གྱི་ངོས་སྐལ་གྱི་སྤང་བྱ་མིན་པར་ཐལ། ཁྱོད་སྒོམ་ལམ་བར་ཆད་མེད་ལམ་གྱི་ངོས་
སྐལ་གྱི་སྤང་བྱ་ཡིན་པའི་ཕྱིར། རྟགས་ཁས་བླངས་སོ། །གཞན་ཡང་། དམན་ལམ་སྔོན་དུ་མ་
སོང་བའི་བྱང་སེམས་ཀྱི་སྦྱོར་ལམ་མཉམ་གཞག་ཡེ་ཤེས་ཆོས་ཅན། བར་ཆད་མེད་ལམ་ཡིན་
པར་ཐལ། མཚན་ཉིད་དེའི་ཕྱིར། དེར་ཐལ། རང་གི་ངོས་སྐལ་གྱི་སྤང་བྱའི་ས་བོན་གྱི་ཆ་རེ་རེ་
ནས་ཕྱེ་ནས་གནོད་པ་བྱེད་པའི་མཁྱེན་པ་ཡིན་པའི་ཕྱིར། དེར་ཐལ། མཐོང་སྤང་ཤེས་རབ་ཀྱི་ས་
བོན་སྤོང་བར་བྱེད་པའི་སྦྱོར་བ་ཉེར་བསྡོགས་ཡིན་པའི་ཕྱིར། ཡང་། དེར་ཐལ། མཐོང་སྤང་ཀྱི་
ས་བོན་ཉམས་སྨད་པར་བྱེད་པའི་མཁྱེན་པ་ཡིན་པའི་ཕྱིར། དེར་ཐལ། མཐོང་སྤང་ཀྱི་སྤོང་
གཉེན་དུ་གྱུར་པའི་མཁྱེན་པ་ཡིན་པའི་ཕྱིར། གཞན་ཡང་། དགྲ་བཅོམ་དབང་རྟུལ་དབང་རྣོན་དུ་
474-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
འཕོ་བར་བྱེད་པའི་བར་ཆད་མེད་ལམ་ཆོས་ཅན། མཚན་ཉིད་དེར་ཐལ། བར་ཆད་མེད་ལམ་
ཡིན་པའི་ཕྱིར། ཁྱོད་ཡོད་པ་གང་ཞིག །ཁྱོད་ཡོད་ན་ཁྱོད་དེ་ཡིན་དགོས་པའི་ཕྱིར། རྟགས་གྲུབ་
པར་ཐལ། བར་ཆད་མེད་དང་རྣམ་གྲོལ་ལམ། །ལམ་དགུའོ་ཤིན་ཏུ་བརྟེན་ཕྱིར་རོ། །ཞེས་མཛོད་
ལས་གསུང་པའི་ཕྱིར། རྩ་བར་ཆོས་ཅན། མིན་པར་ཐལ། མི་སློབ་ལམ་ཡིན་པའི་ཕྱིར། འདིར་
བར་ཆད་མེད་ལམ་ཡིན་ན། འཕགས་རྒྱུད་ཀྱི་མཁྱེན་པ་ཡིན་པས་ཁྱབ་ཅེ་ན། སོ་སོ་སྐྱེ་བོའི་རྒྱུད་
ཀྱི་བསམ་གཏན་དང་པོའི་ཉེར་བསྡོགས་ཀྱི་ནང་ཚན་དུ་གྱུར་པའི་སྦྱོར་བ་མཐའི་འབྲས་བུ་ཆོས་
ཅན། དེར་ཐལ། དེའི་ཕྱིར། དེར་ཐལ། འདོད་ཉོན་དགུ་པ་སྤོང་བར་བྱེད་པའི་བར་ཆད་མེད་
ལམ་ཡིན་པའི་ཕྱིར། ཤེས་བྱ་ཆོས་ཅན། དེ་དེར་ཐལ། བསམ་གཏན་དང་པོའི་ཆ་ཤས་སུ་གྱུར་
པའི་སྦྱོར་བ་མཐའི་འབྲས་བུ་ཡིན་ཏེ་འདོད་ཉོན་དགུ་པ་སྤངས་པའི་རྣམ་གྲོལ་ལམ་ཡིན་པའི་
ཕྱིར། གཞན་ཡང་། ཤེས་བྱ་ཆོས་ཅན། དེར་ཐལ། ཉན་ཐོས་ཀྱི་ས་ལ་ལམ་དགུ་པོ་ལམ་བཞིར་
བསྡུ་བར་མཛད་པ་དེ་འཐད་པའི་ཕྱིར། གཞན་ཡང་། བྲལ་བ་སྔོན་སོང་མི་སྲིད་པར་ཐལ།
མཐོང་ལམ་གྱི་སྔ་རོལ་དུ་བར་ཆད་མེད་ལམ་ཡང་། རྣམ་གྲོལ་ལམ་མི་སྲིད་པའི་ཕྱིར། ཡང་།
བར་ཆད་མེད་ལམ་ཡིན་ན། ངོས་སྐལ་གྱི་སྤང་བྱའི་ས་བོན་དྲུངས་འབྱིན་ནུས་པས་ཁྱབ་ཟེར་ན།
འདོད་ཉོན་དགུ་པའི་སྤོང་གཉེན་དུ་གྱུར་པའི་ཞི་རགས་ཀྱི་རྣམ་པ་ཅན་གྱི་ཉན་ཐོས་ཀྱི་སྒོམ་ལམ་
བར་ཆད་མེད་ལམ་དེ་ཆོས་ཅན། དེར་ཐལ། དེའི་ཕྱིར། འདོད་ན། དེ་ཆོས་ཅན། མིན་པར་ཐལ།
ལམ་ཟག་བཅས་ཡིན་པའི་ཕྱིར་ཏེ། ཞི་རགས་ཀྱི་རྣམ་པ་ཅན་གྱི་ལམ་ཡིན་པའི་ཕྱིར། རྩ་བའི་
རྟགས་དེར་ཐལ། དེ་འདྲ་མེད་པའི་ཕྱིར། དེར་ཐལ། ལམ་ཟག་བཅས་ཀྱིས་ཐོབ་ཕྱིར་མི་འོང་
བའི་འབྲས་བུ་གྲུབ་པའི་ཕྱིར། ཡང་། ཤེས་བྱ་ཆོས་ཅན། བར་ཆད་མེད་ལམ་ཡིན་ན། ཟག་མེད་
བར་ཆད་མེད་ལམ་ཡིན་དགོས་པར་ཐལ། དམ་བཅའ་མེད་པའི་ཕྱིར། འདོད་ན། རྣམ་གྲོལ་
ལམ་ཡིན་ན། ཟག་མེད་བར་ཆད་མེད་ལམ་གྱིས་ཐོབ་དགོས་པར་ཐལ། འདོད་ན། འབྲས་བུ་
475



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་པ་གཉིས་ལ་ཟག་བཅས་ལམ་གྱིས་ཐོབ་པ་དང་། ཟག་མེད་ལམ་གྱིས་ཐོབ་པ་གཉིས་མེད་
པ་ཡིན་པའི་ཕྱིར། སྤང་བྱ་ཡིན་ན། རང་སྤོང་བྱེད་ཀྱི་བར་ཆད་མེད་ལམ་མེད་པས་ཁྱབ་ཅེ་ན།
སྔར་འཆད་པ་ལྟར། མཐོང་སྤང་དང་སྒོམ་སྤང་གཉིས་ཀའི་མ་ངེས་སོ། །སེམས་ཅན་གྱི་སྒྲིབ་པ་
ཆོས་ཅན། དེར་ཐལ། དེའི་ཕྱིར། འདོད་ན། དེ་ཆོས་ཅན། ཁྱོད་ཀྱི་ས་བོན་སྤངས་པའི་རྣམ་གྲོལ་
ལམ་སྲིད་པར་ཐལ། འདོད་པའི་ཕྱིར། འདོད་ན། སེམས་ཅན་སངས་རྒྱས་པ་སྲིད་པར་ཐལ་ལོ།།
འདོད་ན། སྔར་བཀག་ཟིན་ནོ། །གཞན་ཡང་། སེམས་ཅན་དམྱལ་བའི་རྒྱུད་ཀྱི་ཉོན་མོངས་ཆོས་
ཅན། དེར་ཐལ། དེའི་ཕྱིར། འདོད་ན། ཤེས་བྱ་ཆོས་ཅན། དེ་འདྲའི་བར་ཆད་མེད་ལམ་བར་
ཆད་མེད་ལམ་ཡིན་པར་ཐལ། དེ་འདྲའི་བར་ཆད་མེད་ལམ་ཡོད་པའི་ཕྱིར། འདོད་ན། དེ་ཆོས་
ཅན། ཁྱོད་བར་ཆད་མེད་ལམ་མིན་པར་ཐལ། ཁྱོད་རྒྱུད་ལྡན་གྱི་འཕགས་པ་མེད་པའི་ཕྱིར། མ་
གྲུབ་ན། ཤེས་བྱ་ཆོས་ཅན། དེའི་རྒྱུད་ཀྱི་བར་ཆད་མེད་ལམ་དེས་སེམས་ཅན་དམྱལ་བ་པའི་རྒྱུད་
ཀྱི་ཉོན་མོངས་ཀྱི་ས་བོན་སྤོང་ནུས་པར་ཐལ། དེ་འདྲའི་འཕགས་པ་ཡོད་པའི་ཕྱིར། འདོད་ན།
སེམས་ཅན་དམྱལ་བ་པ་དེ་འབད་མེད་དུ་གྲོལ་བར་ཐལ། འཕགས་རྒྱུད་ཀྱི་བར་ཆད་མེད་ལམ་
དེས་སེམས་ཅན་དམྱལ་བ་པའི་རྒྱུད་ཀྱི་ཉོན་མོངས་ཀྱི་ས་བོན་དྲུངས་འབྱིན་ནུས་པའི་ཕྱིར། དེ་
ལྟར་ཀུན་ཤེས་ཉིད་ལུགས་ལ། །ཞེས་པར། སྐབས་གསུམ་འདིར་མི་མཐུན་ཕྱོགས་དང་གཉེན་
པོའི་རབ་ཏུ་དབྱེ་བ་བསྟན་པ་ཆོས་ཅན། དགོས་པ་ཡོད་དེ། དེ་བདེ་བླག་ཏུ་རྟོགས་པར་བྱ་བའི་
ཆག་མེད་ཡིན་པའི་ཕྱིར། ཞེ་ན། དེ་འདྲ་དེ་བདེ་བླག་ཏུ་རྟོགས་པ་ཆོས་ཅན། དེའི་དགོས་པ་མིན་
པར་ཐལ། སྐབས་གསུམ་པའི་མདོ་དང་རྒྱན་གཞུང་མ་སྦྱར་བའི་སྔ་རོལ་ན་ཁྱོད་ཡོད་པའི་ཕྱིར།
ཤེས་བྱ་ཆོས་ཅན། དེ་འདྲ་ཡོད་པར་ཐལ། དེ་མ་རྩམས་པའི་སྔ་རོལ་ན་རྫོགས་པའི་སངས་རྒྱས་
ཤཱཀྱ་ཐུབ་པ་ཡོད་པའི་ཕྱིར། ཤེས་བྱ་ཆོས་ཅན། མི་མཐུན་ཕྱོགས་དང་གཉེན་པོའི་རབ་དབྱེ་བདེ་
བླག་ཏུ་རྟོགས་པ་དེ་སྐབས་གསུམ་པའི་བསྟན་བྱའི་གཙོ་བོ་ཡིན་པར་ཐལ། དེ་འདྲ་དེ་སྐབས་
476-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
གསུམ་པ་འདིར་མི་མཐུན་ཕྱོགས་དང་གཉེན་པོའི་རབ་དབྱེ་བསྟན་པའི་དགོས་པའི་གཙོ་བོ་ཡིན་
པའི་ ཕྱིར། རྟགས་སྦྱོར་ཁས་བླངས་སོ། །འདོད་ན། དེ་ཆོས་ཅན། གཞི་ཤེས་ཡིན་པར་ཐལ།
འདོད་པའི་ཕྱིར། ཤེས་བྱ་ཆོས་ཅན། གཞི་ལམ་འབྲས་གསུམ་ལ་མཚན་མར་འཛིན་པའི་མཚན་
འཛིན་དེ། སྐབས་གསུམ་པ་འཆད་པའི་སྐབས་འདིར་མི་མཐུན་ཕྱོགས་ཡིན་པར་ཐལ། སྦྱོར་བ་
དེ་འཐད་པའི་ཕྱིར། འདོད་ན། ཤེས་བྱ་ཆོས་ཅན། དེ་འདྲ་དེ་གཞི་ཤེས་ཀྱི་མི་མཐུན་ཕྱོགས་ཡིན་
པར་ཐལ། འདོད་པའི་ཕྱིར། འདོད་ན། ཆོས་ཅན། གཞི་ཤེས་དེ་དེ་འདྲའི་གཉེན་པོ་ཡིན་པར་
ཐལ། འདོད་པའི་ཕྱིར། འདོད་ན། གཞི་ཤེས་ཆོས་ཅན། གཉེན་པོ་གཞི་ཤེས་ཡིན་པར་ཐལ།
འདོད་པའི་ཕྱིར། གཟུགས་སོགས་དེ་མི་རྟག་སོགས་དང་ཞེས་པར། གཞིའི་གནས་ཚུལ་ལ་ཞེན་
སྤྱོད་མངོན་གྱུར་བ་བཀག་ནས་སྒོམ་པའི་སེམས་དཔའི་རྣམ་འབྱོར་དེ་གཞི་ཤེས་སྦྱོར་བའི་མཚན་
ཉིད་ཟེར་ན། འོ་ན། ཤེས་བྱ་ཆོས་ཅན། གཞི་ཤེས་ཡིན་ན། གཞིའི་གནས་ཚུལ་ལ་ཞེན་སྤྱོད་
མངོན་གྱུར་བ་བཀག་པས་ཁྱབ་པར་ཐལ། གཞི་ཤེས་ཀྱི་སྦྱོར་བ་ཡིན་ན། དེ་ཡིན་པས་ཁྱབ་པའི་
ཕྱིར། འདོད་ན། མི་མཐུན་ཕྱོགས་ ཀྱི་གཞི་ཤེས་ཆོས་ཅན། དེར་ཐལ། དེའི་ཕྱིར། འདོད་ན།
ཐེག་ཆེན་གྱི་མཁྱེན་པར་ཐལ་ལོ། །བྱང་སེམས་ཀྱི་མཐོང་ལམ་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། འདོད་ན། མིན་པར་ཐལ། གཞི་ཤེས་སྦྱོར་བའི་འབྲས་བུར་གྱུར་པའི་
མཁྱེན་ པ་ ཡིན་ པའི་ཕྱིར། མ་གྲུབ་ན། ཤེས་བྱ་ཆོས་ཅན། དེར་ཐལ། སྦྱོར་བའི་མཉམ་ཉིད་
རྟོགས་ནས་མཐོང་བའི་ལམ་སྒོམ་དགོས་པས། ཞེས་པའི་གཞུང་དོན་གྲུབ་པའི་ཕྱིར། གཞན་
ཡང་། ཐེག་ཆེན་གྱི་གཞི་ཤེས་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན།
དེ་ཆོས་ཅན། ཁྱོད་ཐེག་ཆེན་གཞི་ཤེས་སྦྱོར་བར་ཐལ། ཁྱོད་གཞི་ཤེས་ཀྱི་སྦྱོར་བ་གང་ཞིག།དེ་
ཡིན་ན། དེ་ཡིན་དགོས་པའི་ཕྱིར། འདོད་ན། དེ་ཆོས་ཅན། ཁྱོད་མིན་པར་ཐལ། ཁྱོད་ཐེག་ཆེན་
གྱི་གཞི་ཤེས་དངོས་ཡིན་པའི་ཕྱིར། དེ་ལ་ཁྱབ་པ་ཡོད་པར་ཐལ། མཐོང་ལམ་གྱི་སྦྱོར་བ་ཡིན་ན།
477-



A
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་ལམ་མིན་དགོས་པའི་ཕྱིར། རྣམ་དག་ལ། གཞི་ཤེས་ཀྱི་སྦྱོར་བ་ཙམ་ནི། ས་བཅུ་པའི་བར་
དུ་ཡོད་དེ། གཞིའི་ཆོས་ཉིད་ལ་མངོན་པར་ཞེན་པའི་དྲི་མ་ཡོད་པ་དེ་ཉིད་དུ་སྒོམ་པར་བྱ་བ་ཡིན་
པའི་ཕྱིར། ས་བོན་རགས་པའི་དངོས་གཉེན་གྱི་ས་བདུན་པའི་བར་དུ་ཡོད་དེ། དེ་ས་བརྒྱད་པ་མ་
ཐོབ་པ་དེ་སྲིད་དུ། གཞི་ལ་མཚན་མར་འཛིན་པ་འབྱུང་བའི་ཕྱིར། ཞེས་གསུངས། ཤེས་བྱ་ཆོས་
ཅན། གཞི་ཤེས་སྦྱོར་བ་དེ་གཞི་ལ་མཚན་མར་འཛིན་པའི་གཉེན་པོར་སྒོམ་བྱ་ཡིན་པར་ཐལ།
གཞི་ལ་མངོན་པར་ཞེན་པའི་དྲི་མ་ཡོད་མེད་ཉིད་དུ། གཞི་ཤེས་ཀྱི་སྦྱོར་བ་སྒོམ་པར་བྱ་བ་ཡིན་
པའི་ཕྱིར། རྟགས། ས་བརྒྱད་པ་ཐོབ་ན། གཞི་ཤེས་སྦྱོར་བ་སྒོམ་མི་དགོས་པར་ཐལ། འདོད་པ་
གང་ཞིག །ས་བརྒྱད་པ་ཐོབ་ན་གཞི་ལ་མཚན་མར་འཛིན་པ་མེད་པའི་ཕྱིར། རྟགས་ལ་ཁས་
བླངས། ཅི་སྟེ། གཞི་ཤེས་ཀྱི་སྦྱོར་བ་དེ་མཚན་འཛིན་གྱི་ས་བོན་གྱི་གཉེན་པོར་སྒོམ་བྱ་ཡིན་ནོ་ཞེ་
ན༔ འོ་ན། དམན་ལམ་སྔོན་དུ་མ་སོང་བའི་སྦྱོར་ལམ་ན། གཞི་ཤེས་ཀྱི་སྦྱོར་བ་སྒོམ་པ་མེད་པར་
ཐལ། སྦྱོར་ལམ་ན་མཚན་འཛིན་གྱི་ས་བོན་གྱི་གཉེན་པོ་སྒོམ་པར་མེད་པའི་ཕྱིར། དེར་ཐལ།
དེར་སྤང་བྱའི་ས་བོན་ལ་གནོད་བྱེད་ཀྱི་མཁྱེན་པ་མེད་པའི་ཕྱིར། དེར་ཐལ། དེ་ན་བདག་མེད་
མངོན་སུམ་རྟོགས་པའི་མཁྱེན་པ་མེད་པའི་ཕྱིར། གཟུགས་སོགས་ཡུལ་བཅུ་ལ་སྒྲུབ་པའི་ཡོངས་
སུ་ཤེས་པ་གསལ་བའི་རྣལ་འབྱོར་དེ། གཞི་ཤེས་སྦྱོར་བའི་མཚན་ཉིད། ཅེ་ན། ཐེག་དམན་གྱི་
གཞི་ཤེས་སྦྱོར་བས་ཀྱང་མ་ངེས་ཤིང་། ཐེག་ཆེན་གྱི་གཞི་ཤེས་སྦྱོར་བའི་མཚན་ཉིད་ཅེ་ན།
གཟུགས་སོགས་མི་འབྱུང་བ་དང་། བྱེད་པ་པོ་མེད་པར་རྟོགས་པའི་བྱང་སེམས་ཀྱི་སྦྱོར་བ་ཆོས་
ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དེར་ཐལ། དགག་པའི་རྣམ་པ་ཅན་གྱི་བྱང་
སེམས་ཀྱི་སྦྱོར་ལམ་ཡིན་པའི་ཕྱིར། དེ་མ་རྫོགས་དང་རབ་རྫོགས་དང་། །ཞེས་པར། ཀུན་
བརྟགས་གཞན་དབང་ཡོངས་གྲུབ་གསུམ་གྱི་མཚན་ཉིད་དྲིས་པས། རྟོག་པས་སྒྲོ་བཏགས་པ་
ཙམ་གྱི་ཆོས་དེ་ཀུན་བརྟགས་ཀྱི་མཚན་ཉིད་ཅེ་ན། དར་ཊིཀ་པའི་ཕྱོགས་ལ། བུམ་པ་བདེན་པས་
478-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
སྟོང་པའི་སྟོང་ཉིད་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། མ་གྲུབ་ན། དེ་ཆོས་
ཅན། རྟོག་ པས་ སྒོ་བཏགས་ པ་ ཙམ་ གྱི་ཆོས་ཡིན་ པར་ ཐལ། ཆོས་གང་ཞིག་རྟོག་ པས་ སྒོ་
བཏགས་པ་ཡིན་པའི་ཕྱིར། འདོད་ན། བདེན་གྲུབ་ཏུ་ཐལ། རྟོག་པ་སྒྲོ་བཏགས་མིན་པའི་རྟོག་
པ་ཡིན་པའི་ཕྱིར། གསུམ་ཆར་གྲུབ་མཐར་ཁས་བླངས་སོ། ། རྩ་བར་འདོད་ན། མིན་པར་ཐལ།
འགྱུར་མེད་ཡོངས་གྲུབ་ཡིན་པའི་ཕྱིར། རྣམ་དག་པའི་ཕྱོགས་ལ། སྦྱིན་པ་སྤྱད་པ་ལས་སྡུག་བ་
སྔལ་མི་འབྱུང་བ་དེ་ཆོས་ཅན། རྟོག་པས་སྒྲོ་བཏགས་སུ་ཐལ། ཀུན་བརྟགས་ཡིན་པའི་ཕྱིར།
དེར་ཐལ། གསུམ་པོ་གང་རུང་གང་ཞིག་གཞན་དབང་ཡང་མིན། ཡོངས་གྲུབ་ཀྱང་མིན་པའི་
ཕྱིར། དང་པོ་དེར་ཐལ། གཞི་གྲུབ་པའི་ཕྱིར། གཉིས་པ་དེར་ཐལ། དངོས་པོ་མིན་པའི་ཕྱིར།
གསུམ་པ་དེར་ཐལ། འགྱུར་མེད་ཡོངས་གྲུབ་ཀྱང་མིན། ཕྱིན་ཅི་མ་ལོག་པའི་ཡོངས་གྲུབ་ཀྱང་
མིན་པའི་ཕྱིར། རྩ་བར་འདོད་ན། སྦྱིན་སོགས་སྤྱད་པ་ལས་བདེ་བ་འབྱུང་བ་དེ་ཡང་རྟོག་པས་སྒྲོ་
བཏགས་ཡིན་པར་ཐལ། འདོད་པའི་ཕྱིར། འདོད་ན། ལས་འབྲས་ཀྱི་རྣམ་གཞག་སླུ་བར་ཐལ།
འདོད་པའི་ཕྱིར། གསུམ་ཆར་གྲུབ་མཐའ་ལ་ཁས་བླངས། འདིར་ཁ་ཅིགདངོས་པོ་ཡིན་ན། ཀུན་
བརྟགས་མིན་པས་ཁྱབ་ཅེ་ན། ཤེས་བྱ་ཆོས་ཅན། ཀུན་བརྟགས་དང་གཟུགས་ཀྱི་གཞི་མཐུན་
མེད་པར་ཐལ། མཚན་ཉིད་དེའི་ཕྱིར། འདོད་ན། ཤེས་བྱ་ཆོས་ཅན། སྐབས་འདིའི་མདོ་ལས་
གཟུགས་རབ་ཏུ་དབྱེ་བ་གསུམ་བཤད་པ་མི་འཐད་པར་ཐལ། ཀུན་བརྟགས་ཀྱི་གཟུགས་མ་
གྲུབ་པའི་ཕྱིར། རྒྱུ་རྐྱེན་གཞན་གྱི་དབང་ལས་སྐྱེས་པ་དེ་གཞན་དབང་གི་མཚན་ཉིད་ཟེར་ན།
གང་ཞིག་བདེན་འཛིན་ལ་གང་ཟག་ཏུ་སྣང་བ་དེ་ཆོས་ཅན། མཚོན་བྱ་དེར་ཐལ། མཚན་ཉིད་
དེའི་ཕྱིར། དེར་ཐལ། དངོས་པོ་ཡིན་པའི་ཕྱིར་ཏེ། ཤེས་པ་ཡིན་པའི་ཕྱིར་ཏེ། མི་མཐུན་ཕྱོགས་
ཀྱི་ཤེས་རྣམ་ཡིན་པའི་ཕྱིར། དེར་ཐལ། ཡུལ་ཕྱིན་ཅི་ལོག་ཏུ་སྒྲོ་འདོགས་པའི་འཛིན་སྟངས་ཡིན་
པའི་ཕྱིར། མ་གྲུབ་ན། གང་ཟག་བདེན་འཛིན་ནོ། །ཁྱོད་ལ་དེར་སྣང་བ་དེ། ཁྱོད་ཉིད་འཛིན་
-479-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟངས་ཡིན་པའི་ཕྱིར། ཁྱོད་རྟོག་པ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། མིན་པར་
ཐལ། ཀུན་བརྟགས་ཡིན་པའི་ཕྱིར། དེར་ཐལ། གང་ཞིག་བདག་ཏུ་བཏགས་པའི་བཏགས་ཆོས་
ཡིན་པའི་ཕྱིར། རྟོགས་པ་ཡེ་ཤེས་ཆོས་སྐུ་ཆོས་ཅན། གཞན་དབང་ཡིན་པར་ཐལ། མཚན་ཉིད་
དེའི་ ཕྱིར། འདོད་ན། དེ་ཆོས་ཅན། དག་པ་གཞན་དབང་ཡིན་ན། གཞན་དབང་ཡིན་དགོས་
པར་ཐལ། འདོད་པའི་ཕྱིར། འདོད་ན། ཕྱིན་ཅི་མ་ལོག་པའི་ཡོངས་གྲུབ་ཡིན་ན། ཡོངས་གྲུབ་
ཡིན་དགོས་པར་ཐལ། འདོད་པའི་ཕྱིར། འདོད་ན། རྟོགས་པ་ཡེ་ཤེས་ཆོས་སྐུ་ཆོས་ཅན། དེར་
ཐལ། དེའི་ཕྱིར། འདོད་ན། དེ་ཆོས་ཅན། ཡོངས་གྲུབ་མིན་པར་ཐལ། གཞན་དབང་ཡིན་པའི་
ཕྱིར། རྟགས། དེར་ཐལ། རྒྱུ་རྐྱེན་གཞན་གྱི་དབང་ལས་སྐྱེས་པ་ཡིན་པའི་ཕྱིར། རྣམ་དག་གི་
དམིགས་པ་དེ་ཡོངས་གྲུབ་ཀྱི་མཚན་ཉིད་ཟེར་ན། རྟེན་འབྲེལ་སྣ་ཚོགས་པ་འདི་ཆོས་ཅན།
མཚོན་ བྱ་དེར་ཐལ། མཚན་ཉིད་དེའི་ཕྱིར། སྟོང་ཉིད་མངོན་སུམ་རྟོགས་པའི་འཕགས་པའི་
མཉམ་གཞག་ཡེ་ཤེས་ཀྱི་དམིགས་པ་ཡིན་པའི་ཕྱིར། མ་གྲུབ་ན། ཤེས་བྱ་ཆོས་ཅན། དེ་དེར་
ཐལ། དམིགས་པ་ཆོས་རྣམས་ཐམས་ཅད་དེ། །ཞེས་པའི་ཕྱིར། ཁ་ཅིག་འཕགས་པའི་མཉམ་
གཞག་ཡེ་ཤེས་སྤྱོད་ཡུལ་དུ་གྱུར་པའི་དེ་ཁོ་ན་ཉིད་ཡོངས་གྲུབ་ཀྱི་མཚན་ཉིད་ཟེར་ན། གང་ཞིག་
བདག་མེད་ཆོས་ཅན། མཚན་ཉིད་དེར་ཐལ། ཡོངས་གྲུབ་ཡིན་པའི་ཕྱིར། མཚན་ཉིད་གསུམ་པོ་
གང་རུང་གང་ཞིག་ཀུན་བརྟགས་ཀྱང་མིན། གཞན་དབང་མིན་པའི་ཕྱིར། དང་པོ་དེར་ཐལ།
འཕགས་པའི་མཉམ་གཞག་ཡེ་ཤེས་ཀྱི་གནོད་བྱེད་དུ་གྲུབ་པའི་ཕྱིར། གཉིས་པ་དེར་ཐལ། རྟག་
པ་ཡིན་པའི་ཕྱིར། གསུམ་པོ་གང་རུང་ཡིན་པར་ཐལ། ཁྱོད་ཡོད་པའི་ཕྱིར། འགྱུར་མེད་ཡོངས་
གྲུབ་ཡིན་ན། དོན་དམ་པ་ཡིན་པས་ཁྱབ་པར་འདོད་པ་ལ། ཕུང་པོ་རྟག་གཅིག་རང་དབང་ཅན་
གྱི་གང་ཟག་གི་སྟོང་པ་དང་། གཟུང་བ་ཆོས་ཀྱི་བདག་མེད་ཆོས་ཅན། དེར་ཐལ། དེའི་ཕྱིར། མ་
གྲུབ་ན། དེར་ཐལ། དེ་གཉིས་རྟོགས་པའི་འཕགས་པའི་མཉམ་གཞག་ཡེ་ཤེས་དེ། ཕྱིན་ཅི་མ་
-48(0-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎོ་ཤཱཀ་འགྲེལ་སྐོར་བཞུགས། ༼ང་ ༧
ལོག་པའི་ཡོངས་གྲུབ་ཡིན་པའི་ཕྱིར། མ་གྲུབ་ན། དེ་ཆོས་ཅན། ཕྱིན་ཅི་མ་ལོག་པའི་ཡོངས་
གྲུབ་ཡིན་པར་ཐལ། འཕགས་པའི་མཉམ་གཞག་ཡེ་ཤེས་ཡིན་པའི་ཕྱིར། རྩ་བར་འདོད་ན།
ཤེས་བྱ་ཆོས་ཅན། དེ་གཉིས་དེ་མིན་པར་ཐལ། རྟག་གཅིག་རང་དབང་ཅན་གྱི་གང་ཟག་གི་
བདག་མེད་དེ་ཡང་ཤེས་རབ་ཀྱི་མིན། གཟུང་འཛིན་རྫས་གཞན་དུ་ཞེན་པའི་བློ་དེ་ཡང་ཤེས་རབ་
ཀྱི་མིན་པའི་ཕྱིར། དང་པོ་དེ་ཆོས་ཅན། ཁྱོད་ཤེས་རབ་ཀྱི་མིན་པར་ཐལ། ཉན་ཐོས་དགྲ་བཅོམ་
པས་ ཁྱོད་ སྤངས་པའི་ ཕྱིར། གཉིས་པ་དེ་ཆོས་ཅན། ཁྱོད་དེ་མིན་པར་ཐལ། རང་རྒྱལ་དགྲ་
བཅོམ་པས་ཁྱོད་སྤངས་པའི་ཕྱིར། འདིར་ཁ་ཅིག། ཡོངས་གྲུབ་ཡིན་ན། འགྱུར་མེད་ཡོངས་གྲུབ་
ཡིན་པས་ཁྱབ་པར་འདོད་པ་དང་། གཞན་དབང་ཡིན་ན་མ་དག་གཞན་དབང་ཡིན་པས་ཁྱབ་
པར་འདོད་པ་ལ། བྱང་སེམས་ཀྱི་མཐོང་ལམ་ཆོས་ཅན། མ་དག་གཞན་དབང་ཡིན་པར་ཐལ།
གཞན་དབང་ཡིན་པའི་ཕྱིར། དེར་ཐལ། གཞན་དབང་དང་ཡོངས་གྲུབ་གང་རུང་གང་ཞིག །
ཡོངས་གྲུབ་མིན་པའི་ཕྱིར། ཕྱི་མ་མ་གྲུབ་ན། དེ་འགྱུར་མེད་ཡོངས་གྲུབ་ཡིན་པར་ཐལ། དེ་
ཡོངས་གྲུབ་ཡིན་པའི་ཕྱིར། འདོད་ན། རྟག་པར་ཐལ་ལོ། །རྟགས་སྔ་མ་དེར་ཐལ། གསུམ་པོ་
གང་རུང་གང་ཞིག། ཀུན་བརྟགས་མིན་པའི་ཕྱིར། ཕྱི་མ་དེར་ཐལ། ཡང་དག་མིན་པའི་ཀུན་ཏུ་
རྟོག་པས་སྒྲོ་འདོགས་པའི་ཆོས་མིན་པའི་ཕྱིར། དེར་ཐལ། ཁམས་གསུམ་གང་རུང་གིས་བསྡུས་
པའི་ཆོས་མིན་པའི་ ཕྱིར། དེར་ཐལ། འཇིག་རྟེན་ལས་འདས་པའི་ལམ་ཡིན་པའི་ཕྱིར། སྡུག་
བསྔལ་ལ་སོགས་བདེན་པ་ལ། །ཞེས་པར། སྒྲོ་འདོགས་སོ་གཉིས་དང་བྲལ་བའི་རྣམ་པ་ཅན་གྱི་
བདེན་པ་མངོན་རྟོགས་དེ། སྐབས་གསུམ་པར་བསྟན་པའི་ཐེག་ཆེན་གྱི་མཐོང་ལམ་གྱི་མཚན་
ཉིད་ཟེར་ན། སྐབས་དང་པོའི་བསྟན་བྱའི་གཙོ་བོར་གྱུར་པའི་ཐེག་ཆེན་གྱི་མཐོང་ལམ་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། ཐེག་ཆེན་གྱི་མཐོང་ལམ་ཡིན་པའི་ཕྱིར། རྩ་བར་
འདོད་ན། འབྲས་བུ་རྣམ་མཁྱེན་གྱི་རྒྱུའི་ཆ་ནས་བསྟན་པའི་ཐེག་ཆེན་གྱི་མཐོང་ལམ་ཡིན་པའི་
-481-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར། འབྲས་བུ་རྣམ་མཁྱེན་གྱི་ཡུལ་གྱི་ལྡོག་པ་ནས་བསྟན་པ་དེ་ཉིད། ཡང་སྐབས་གཉིས་པར་
བསྟན་པའི་ཐེག་ཆེན་གྱི་མཐོང་ལམ་ཆོས་ཅན། དེར་ཐལ། དེའི་ཕྱིར། འདོད་ན། སྐབས་གསུམ་
པའི་བསྟན་བྱའི་གཙོ་བོར་གྱུར་པའི་མཐོང་ལམ་ཡིན་པར་ཐལ། འདོད་པའི་ཕྱིར། འདོད་ན།
སྐབས་དེ་གཉིས་སུ་ཐེག་ཆེན་གྱི་མཐོང་ལམ་བསྟན་ཚུལ་གཅིག་པར་ཐལ། འདོད་པའི་ཕྱིར། དེ་
ཡང་འདོད་ན། སྐབས་དེ་གཉིས་ཀྱི་ཐེག་ཆེན་གྱི་མཐོང་ལམ་བསྟན་ཚུལ་བཟློས་པར་ཐལ། ཉན་
ཐོས་ཀྱི་ལམ་ནི་བྱང་ཆུབ་སེམས་དཔས་ཡོངས་སུ་ཤེས་པར་བྱ་བ་ཡིན་གྱི་ཞེས་པར། རྣམ་དག་
ལས། སྐབས་འདིར་ཉན་ཐོས་ཀྱི་རྟོགས་རིགས་མངོན་སུམ་མཐོང་ཟིན་སྒོམ་པར་བྱེད་པའི་ཐེག་
ཆེན་གྱི་སྒོམ་ལམ་མི་སྟོན་པའི་རྒྱུ་མཚན་ཡོད་དེ། ཉན་ཐོས་ཀྱི་ལམ་ནི་བྱང་ཆུབ་སེམས་དཔས་
མངོན་དུ་ཤེས་པར་བྱ་བ་ཡིན་གྱི། ཉན་ཐོས་ཀྱི་ལམ་གཉིས་པོའི་འབྲས་བུ་མངོན་སུམ་བྱ་བ་མིན་
པའི་ཕྱིར་ཞེས་གསུངས། ཤེས་བྱ་ཆོས་ཅན། ཉན་ཐོས་ཀྱི་རྟོགས་རིགས་སུ་གྱུར་པའི་ཐེག་ཆེན་
གྱི་མཐོང་ལམ་དེ། ཉན་ཐོས་ཀྱི་ལམ་ཡིན་པར་ཐལ། སྦྱོར་བ་དེ་ལ་ཁྱབ་འབྲེལ་གཅིག་ཡོད་པའི་
ཕྱིར། འདོད་ན། དེ་ཆོས་ཅན། ཉན་ཐོས་བགྲོད་བྱའི་ལམ་ཡང་མིན་པར་ཐལ། བགྲོད་བྱེད་ཀྱི་
ལམ་ཡང་མིན་པའི་ཕྱིར་གསུམ་ཆར་གྲུབ་མཐའ་ལ་ཁས་བླངས་སོ། །གཞན་ཡང་། ཤེས་བྱ་ཆོས་
ཅན། ཉན་ཐོས་ཀྱི་རྟོགས་རིགས་མངོན་སུམ་མཐོང་ཟིན་རྒྱུན་ལྡན་དུ་སྒོམ་པར་བྱེད་པའི་ཐེག་
ཆེན་གྱི་སྒོམ་ལམ་ཡོད་པར་ཐལ། གང་ཞིག་བདག་མེད་མངོན་སུམ་དུ་རྟོགས་པའི་རྟོགས་རིགས་
རྒྱུན་ལྡན་དུ་སྒོམ་པར་བྱེད་པའི་ཐེག་ཆེན་གྱི་སྒོམ་ལམ་ཡོད་པའི་ཕྱིར། ཉོན་མོངས་པའི་བག་ལ་
ཉལ་གྱི་གཉེན་པོ་གང་ཞིག་བདག་མེད་སྒོམ་པར་བྱེད་པའི་ཐེག་ཆེན་གྱི་སྒོམ་ལམ་གྲུབ་པའི་ཕྱིར།
བག་ལ་ཉལ་གྱི་ཉོན་སྒྲིབ་སྤོང་བར་བྱེད་ཐེག་ཆེན་གྱི་སྒོམ་ལམ་བར་ཆད་མེད་ལམ་གྲུབ་པའི་
ཕྱིར། དར་ཊིཀ་པས། མི་རྟག་ལ་སོགས་བཅུ་དྲུག་གོམས་པ་ལྷུར་ལེན་གྱི་ཚུལ་གྱིས་སྒོམ་པར་
བྱེད་པའི་ཐེག་ཆེན་གྱི་སྒོམ་དེ། སྐབས་འདིར་མ་བསྟན་ནོ་ཞེས་གསུངས། ཤེས་བྱ་ཆོས་ཅན། མི་
482



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤༧
རྟག་སོགས་བཅུ་དྲུག་གོམས་པ་ལྷུར་ལེན་གྱི་ཚུལ་གྱིས་སྒོམ་པར་བྱེད་པའི་ཐེག་ཆེན་གྱི་སྒོམ་
ལམ་གཅིག་མི་སྲིད་པར་ཐལ། དམ་བཅའ་དེའི་ཕྱིར། དེ་ལ་འདོད་དགོས་ཤིང་འདོད་པ་ཡང་
མིན་པས། ཁས་བླངས་ཐལ་ལོ་ཡོད། འདི་ལྟར། དེ་འདྲའི་ཐེག་ཆེན་གྱི་སྒོམ་ལམ་ཡོད་པར་
ཐལ། ཉོན་སྒྲིབ་ཀྱི་སྤོང་གཉེན་བར་ཆད་མེད་ལམ་གོམས་པ་ལྷུར་ལེན་གྱི་ཚུལ་གྱིས་སྒོམ་པར་
བྱེད་པའི་ཐེག་ཆེན་གྱི་སྒོམ་ལམ་བར་ཆད་མེད་ལམ་གཞི་གྲུབ་པའི་ཕྱིར། རྟགས་ཁས་བླངས་
ཤིང་། དེར་ཐལ། རང་གི་ངོས་སྐལ་གྱི་ཉོན་སྒྲིབ་ཀྱི་ས་བོན་གྱི་དངོས་གཉེན་བར་ཆད་མེད་ལམ་
གཞི་གྲུབ་པའི་ཕྱིར། རྒྱ་ཆེན་ལུང་གི་ཆུ་བོ་མང་འཐུངས་ཤིང་། །རྣམ་དག་རིགས་པའི་ཡལ་ག་
སྟོང་ལྡན་པའི། །ལུགས་མེད་དྲི་བཟང་ཕྱོགས་བརྒྱད་སྤྲོ་བྱེད་པའི། །དོན་གཉེར་མང་པོའི་དཔག་
བསམ་ལྗོན་པ་ཡིན། །ཐལ་ངག་དབང་པོའི་རྡོ་རྗེ་ལས་སྐབས་གསུམ་པའི་རྣམ་པར་བཤད་པའོ།།
༈ རྣམ་དཔྱོད་ཆུ་གཏེར་རྒྱས་པའི་སྐྱེད་ཚལ་ནས། །ཐུབ་རྣམས་རྒྱལ་བའི་ལུགས་མེད་
ཨུཏྤལ་ཕྲེང་། །ཕྱོགས་བྲལ་སྐྱེ་བོའི་མགྲིན་པར་སྤེལ་བརྩོན་པ། །མཁྱེན་ལྡན་ཐུགས་རྗེའི་དཔལ་
དེས་རྟག་པར་སྐྱོངས། །ཤེས་བྱ་ཆོས་ཅན། མཁྱེན་གསུམ་གྱི་འོག་ཏུ་རྣམ་རྫོགས་སྦྱོར་བ་འཆད་
པའི་རྒྱུ་མཚན་ཡོད་དེ། མཁྱེན་གསུམ་ཐོས་བསམ་གྱི་གཏན་ལ་ཕབ་པའི་དོན་དེ་རྣམ་རྫོགས་
སྦྱོར་བས་ཉམས་སུ་ལེན་དགོས་པའི་ཕྱིར། ཞེ་ན། ཤེས་བྱ་ཆོས་ཅན། སྐྱེ་མཆེད་གསུམ་པོ་དེ་
སྦྱོར་བས་ཉམས་སུ་ལེན་པའམ། སྐྱེ་མཆེད་གསུམ་རྟོགས་པའི་བློ་དེ་དེ་ཉམས་སུ་ལེན་པ་གང་
རུང་དུ་ཐལ། རྟགས་ སུ་འགོད་པ་དེའི་ཕྱིར། འདོད་ན། གང་ཡིན་དང་པོ་ལྟར་ན། སྐྱེ་མཆེད་
གསུམ་ཆོས་ཅན། རྣམ་རྫོགས་སྦྱོར་བའི་སྒོམ་བྱ་ཡིན་པར་ཐལ། དེས་ཉམས་སུ་བླང་བྱ་ཡིན་
པའི་ཕྱིར། འདོད་ན། ཁྱོད་ཤེས་རྣམ་ཡིན་པར་ཐལ། དེའི་ཕྱིར། ཁྱབ་པར་ཐལ། གཞི་ཤེས་པ་
ཡི་བྱེ་བྲག་རྣམས། །རྣམ་པ་ཞེས་གསུངས་མཚན་ཉིད་དེ། ཞེས་གསུངས་པའི་ཕྱིར། གཉིས་པ་
ལྟར་ན། ཤེས་བྱ་ཆོས་ཅན། མཁྱེན་པ་གསུམ་པོ་དེ་དེའི་སྒོམ་བྱ་ཡིན་པར་ཐལ། དམ་བཅའ་དེའི་
-483-



བརྩེ་ཆེན་འོད་སྣང་མས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར། འདོད་ན། དེའི་རྣམ་པ་ཡིན་པར་ཐལ། དེའི་སྒོམ་བྱ་གང་ཞིག །ཤེས་པ་ཡིན་པའི་ཕྱིར།
འདོད་ན། དེའི་ངོ་བོར་སྐྱེས་པར་ཐལ་ལོ། །གཞན་ཡང་། ཤེས་བྱ་ཆོས་ཅན། ཆོས་སྐུའི་འོག་ཏུ་
རྣམ་རྫོགས་སྦྱོར་བ་འཆད་རིགས་པར་ཐལ། ཆོས་སྐུ་ཐོས་བསམ་གྱིས་གཏན་ལ་ཕབ་པའི་དོན་
དེ༑ རྣམ་རྫོགས་སྦྱོར་བས་ཉམས་སུ་ལེན་དགོས་པའི་ཕྱིར། དེར་ཐལ། རྟོགས་པ་ཡེ་ཤེས་ཆོས་
སྐུ་དེས་གཏན་ལ་ཕབ་པའི་དོན། དེས་ཉམས་སུ་ལེན་དགོས་པའི་ཕྱིར། རྣམ་མཁྱེན་དེས་གཏན་
ལ་ཕབ་པའི་དོན་དེ་དེས་ ཉམས་ སུ་ ལེན་དགོས་པའི་ཕྱིར། ཁྱབ་རྟགས། རྩ་བར་འདོད་ན།
མངོན་རྟོགས་བརྒྱད་ཀྱི་གོ་རིམ་འཆོལ་བར་ཐལ་ལོ། །རྣམ་རྫོགས་སྦྱོར་བའི་མཚན་ཉིད་དྲིས་པ་
ལ༑ མཁྱེན་གསུམ་བསྡུས་ནས་སྒོམ་པའི་སེམས་དཔའི་རྣལ་འབྱོར་ཟེར་ན། ཤེས་བྱ་ཆོས་ཅན།
ཐེག་ཆེན་གྱི་སྦྱོར་བ་ཡིན་ན། རྣམ་རྫོགས་སྦྱོར་བ་ཡིན་པས་ཁྱབ་པར་ཐལ། དེ་འདྲ་དེ་རྣམ་
རྫོགས་སྦྱོར་བའི་མཚན་ཉིད་གང་ཞིག།ཐེག་ཆེན་གྱི་སྦྱོར་བ་ཡིན་ན། མཁྱེན་གསུམ་བསྡུས་ནས་
སྒོམ་པའི་སེམས་དཔའི་རྣལ་འབྱོར་ཡིན་པས་ཁྱབ་པའི་ཕྱིར་ཏེ། དེ་ཡིན་ན། སྐྱེ་མཆེད་གསུམ་
རྟོགས་ནས་ སྒོམ་པའི་སེམས་དཔའི་རྣལ་འབྱོར་ཡིན་པས་ཁྱབ་པའི་ཕྱིར། དེ་ཡིན་ན། བྱང་
སེམས་ཀྱི་རྣལ་འབྱོར་ཡིན་པས་ཁྱབ་པའི་ཕྱིར། གཞི་ཤེས་པ་ཡི་བྱེ་བྲག་རྣམས་ཞེས་སོགས་ལ།
བདེན་བཞི་གང་རུང་རྟོགས་པའི་འཛིན་སྟངས་དེ། འདིར་བསྟན་གྱི་སྒོམ་བྱ་ཤེས་རྣམ་གྱི་མཚན་
ཉིད་ཡིན་ཟེར་ན། རྣམ་མཁྱེན་ཆོས་ཅན། དེར་ཐལ། དམ་བཅའ་དེའི་ ཕྱིར། དེ་རྟོགས་པའི་
མཁྱེན་པ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཐེག་ཆེན་སྦྱོར་བའི་ངོ་བོར་སྐྱེད་ནས་
སྒོམ་བྱ་ཡིན་པར་ཐལ། ཐེག་ཆེན་སྦྱོར་བའི་སྒོམ་བྱ་ཤེས་རྣམ་ཡིན་པའི་ཕྱིར། འདོད་ན། མིན་
པར་ཐལ། ཁྱོད་དེའི་ངོ་བོར་སྐྱེད་མི་ནུས་པའི་ཕྱིར། ཁྱོད་སངས་རྒྱས་ཀྱི་ཡེ་ཤེས་ཡིན་པའི་ཕྱིར།
དེ་འདྲ་དེ་སྤྱིར་ཤེས་རྣམ་ཙམ་གྱི་མཚན་ཉིད་ཟེར་ན། སྡུག་བདེན་མི་རྟག་པར་རྟོགས་པའི་བྱང་
སེམས་ཀྱི་སྦྱོར་ལམ་ཆོས་ཅན། དེར་ཐལ། མཚན་ཉིད་དེའི་ཕྱིར། འདོད་ན། མཁྱེན་གསུམ་གང་
-484-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
རུང་གི་ཤེས་རྣམ་ཡིན་པར་ཐལ། འདིར་བསྟན་ཤེས་རྣམ་ཡིན་པའི་ཕྱིར། འདོད་ན། མཁྱེན་
གསུམ་གང་རུང་གི་འཛིན་སྟངས་མཚན་ཉིད་པ་ཡིན་པར་ཐལ། དེ་གསུམ་གང་རུང་གི་ཤེས་རྣམ་
མཚན་ཉིད་པ་ཡིན་པའི་ཕྱིར། འདོད་ན། འཕགས་རྒྱུད་ཀྱི་མཁྱེན་པར་ཐལ་ལོ། །ཡང་། ཤེས་བྱ་
ཆོས་ཅན། གཞི་ཤེས་ཀྱི་སྒོམ་བྱ་ཤེས་རྣམ་ཡིན་ན། གཞི་ཤེས་མཚན་ཉིད་པ་ཡིན་དགོས་པར་
ཐལ། སྡུག་བདེན་མི་རྟག་པར་རྟོགས་པའི་བྱང་སེམས་ཀྱི་སྦྱོར་ལམ་དེ། འདིར་རང་བཞིན་གཞི་
ཤེས་རྣམ་པ་ཡིན་པའི་ཕྱིར། འདོད་ན། རྣམ་མཁྱེན་བསྒོམ་བྱ་ཤེས་རྣམ་ཡིན་ན། རྣམ་མཁྱེན་
ཤེས་རྣམ་ཡིན་དགོས་པར་ཐལ། འདོད་ན། བྱང་སེམས་ཚོགས་ལམ་པའི་རྒྱུད་ཀྱི་དྲན་པ་ཉེར་
གཞག་པ་བཞི་ཆོས་ཅན། དེར་ཐལ། དེའི་ཕྱིར། དངོས་པོ་ལ་ཡོངས་སུ་རྟོག་པའི་ལམ་ཡིན་པའི་
ཕྱིར། རྩ་བར་འདོད་ན། དེ་ཆོས་ཅན། རྣམ་མཁྱེན་ཡིན་པར་ཐལ། དེའི་ཕྱིར། ཁོ་ན་རེ། རྣམ་
མཁྱེན་ཡིན་པར་ཐལ། སྒོམ་བྱ་རྣམ་མཁྱེན་གྱི་ཤེས་རྣམ་ཡིན་པའི་ཕྱིར། ཞེ་ན། དེ་མི་འཐད་པར་
སྟོན་པ་ནི། རྣམ་མཁྱེན་གྱི་ཤེས་རྣམ་ཡིན་ན། རྣམ་མཁྱེན་ཡིན་དགོས་ཏེ། ཡང་དག་པར་རྫོགས་
པའི་སངས་རྒྱས་ཀྱི་རྣམ་པ་ཐམས་ཅད་མཁྱེན་པ་ཉིད་ཀྱི་རྣམ་པ་ནི། ཉོན་མོངས་པ་དང་ཤེས་བྱའི་
སྒྲིབ་པ་བག་ཆགས་དང་བཅས་པ་སྤངས་པའི་ཕྱིར། ཟག་པ་མེད་པ་ཁོ་ན་ཡིན་ནོ། །བསྒོམ་བྱ་
རྣམ་མཁྱེན་གྱི་ཤེས་རྣམ་ཡིན་ན། དེ་ཡིན་མི་དགོས་པར་ཐལ། སློབ་ལམ་ན་བསྒོམ་བྱ་རྣམ་
མཁྱེན་གྱི་ཤེས་རྣམ་སྒོམ་པ་ཡོད་པའི་ཕྱིར། སློབ་ལམ་ན་རྣམ་པ་བརྒྱ་བདུན་ཅུ་རྩ་གསུམ་གྱི་རྣམ་
པ་སྒོམ་པ་ཡོད་པའི་ཕྱིར། དེས་ན། རྣམ་མཁྱེན་གྱི་ཤེས་རྣམ་ཡིན་ན། བསྒོམ་བྱ་རྣམ་མཁྱེན་གྱི་
ཤེས་རྣམ་ཡིན་མི་དགོས་ཏེ། རྣམ་མཁྱེན་གྱི་ཤེས་རྣམ་རྗེས་འཐུན་པ་ཡིད་ལ་བྱེད་པ་ལ། རྣམ་
མཁྱེན་གྱི་ཤེས་རྣམ་སྒོམ་པར་བཞག་པ་ཡིན་ནོ། །ཞེས་གསུངས་སོ། །ཡང་གཞི་ཤེས་ཀྱི་ཤེས་
རྣམ་ཡིན་ན། འདིར་རང་གཞན་གྱི་བསྒོམ་བྱ་ཤེས་རྣམ་ཡིན་པས་ཁྱབ་ན། ཉན་ཐོས་མཐོང་ལམ་
པའི་རྒྱུད་ཀྱི་སྡུག་བདེན་མི་རྟག་པར་རྟོགས་པའི་གཞི་ཤེས་ཆོས་ཅན། དེར་ཐལ། དེའི་ཕྱིར་ཏེ།
485-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞི་ཤེས་ཡིན་པའི་ཕྱིར། རྩ་བར་འདོད་ན། དེ་མིན་པར་ཐལ། བྱང་སེམས་ཀྱི་མཁྱེན་པ་མིན་
པའི་ཕྱིར་ཏེ། ཡང་། འདིར་རང་གཞན་གྱི་ཤེས་རྣམ་ཀྱི་མཚན་ཉིད་ཟེར་ན། སྡུག་བདེན་རྟག་
པར་སྒྲོ་འདོགས་པའི་རིག་པ་ཆོས་ཅན། མཚན་ཉིད་དེར་ཐལ། དེའི་ཕྱིར་ཏེ། མི་མཐུན་ཕྱོགས་
ཀྱི་ཤེས་རྣམ་ཡིན་པའི་ཕྱིར་ཏེ། ཤེས་བྱ་ཆོས་ཅན། དེ་དེར་ཐལ། འདིར་རང་གཞན་གྱི་མི་མཐུན་
ཕྱོགས་ཀྱི་ཤེས་རྣམ་ཡོད་པ་གང་ཞིག །སྡུག་བདེན་མི་རྟག་པར་རྟོགས་པའི་བྱང་སེམས་ཀྱི་ཡེ་
ཤེས་དེ་འདིར་རང་གཞན་གྱི་གཉེན་པོ་ཤེས་རྣམ་ཡིན་པའི་ཕྱིར། སྔ་མ་དེར་ཐལ། རྟག་པ་ལ་
སོགས་པར་འཛིན་པ་མི་མཐུན་ཕྱོགས་ཀྱི་ངོ་བོ་ཞེས་གསུངས་པའི་ཕྱིར། ཡང་དེ་འདྲ་འདིར་རང་
གཞན་གྱི་མཚན་ཉིད་ཟེར་ན། རྣམ་མཁྱེན་ཆོས་ཅན། དེར་ཐལ། མཚན་ཉིད་དེའི་ཕྱིར། རྫོགས་
པའི་སངས་རྒྱས་ཀྱི་མཁྱེན་པ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། རིགས་ངོར་མི་
མཐུན་ཕྱོགས་ཀྱི་གཉེན་པོ་བསྒོམ་བྱའི་ཤེས་རྣམ་ཡིན་པར་ཐལ། འདོད་པའི་ཕྱིར། འདོད་ན།
མིན་པར་ཐལ། སངས་རྒྱས་ཀྱི་ཡེ་ཤེས་ཡིན་པའི་ཕྱིར། ཁོ་ན་རེ། དེ་ཆོས་ཅན། གཉེན་པོ་ཤེས་
རྣམ་ཡིན་པར་ཐལ། གཉེན་པོ་དང་། ཤེས་རྣམ་གྱི་གཞི་མཐུན་ཡིན་པའི་ཕྱིར། ཞེ་ན། དེ་ཆོས་
ཅན། རྒྱུ་ལམ་སེམས་ཡིན་པར་ཐལ། རྒྱུ་དང་ལམ་སེམས་ཀྱི་གཞི་མཐུན་ཡིན་པའི་ཕྱིར། ཡང་དེ་
འདྲ་བ་དེ། འདིར་ རང་ གཞན་ གྱི་བསྒོམ་ བྱ་ ཤེས་རྣམ་གྱི་མཚན་ཉིད་ཟེར་ན། རྣམ་མཁྱེན།
དེར་ཐལ། མཚན་ཉིད་དེའི་ཕྱིར། ཐེག་ཆེན་གྱི་སྦྱོར་བའི་བསྒོམ་བྱ་ཤེས་རྣམ་ཡིན་པར་ཐལ།
དེའི་ཕྱིར། འདོད་ན། ཐེག་ཆེན་སྦྱོར་བའི་འཛིན་སྟངས་ཡིན་པར་ཐལ། འདོད་ན། སློབ་པའི་
མཁྱེན་པར་ཐལ་ལོ། །སྦྱོར་བ་ལ་གཉེན་པོ་གཞི་ཤེས་ཆོས་ཅན། གསུམ་དུ་དབྱེར་ཡོད་དེ། གཞི་
ཤེས་ཀྱི་ཤེས་རྣམ་སོགས་གསུམ་ཡོད་པའི་ཕྱིར། ཤེས་བྱ་ཆོས་ཅན། ཤེས་རྣམ་ཡིན་ན། གཉེན་
པོ་ཤེས་རྣམ་ཡིན་དགོས་པར་ཐལ། སྦྱོར་བ་དེའི་ཕྱིར། འདོད་ན། རྟོགས་པ་ཡེ་ཤེས་ཆོས་སྐུ་ཆོས་
ཅན། དེར་ཐལ། དེའི་ཕྱིར། འདོད་ན། སློབ་པའི་རྒྱུད་ཀྱི་མཁྱེན་པར་ཐལ་ལོ། །གཞན་ཡང་། །
486-



གྲོགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
རྣམ་མཁྱེན་གྱི་ཤེས་རྣམ་ཆོས་ཅན། གཉེན་པོ་ཤེས་རྣམ་ཡིན་པར་ཐལ། རྣམ་མཁྱེན་གྱི་ཤེས་རྣམ་
ཡིན་པའི་ཕྱིར། རྣམ་མཁྱེན་འཛིན་སྟངས་ཡིན་པའི་ཕྱིར་ཏེ། ཆོས་ཅན་ཡིན་པའི་ཕྱིར། གཞི་ཤེས་
ཀྱི་ཤེས་རྣམ་ཡིན་ན། གཉེན་པོ་ཤེས་རྣམ་ཡིན་དགོས་པར་ཐལ། སྦྱོར་བ་དེའི་ཕྱིར། འདོད་ན།
ཉན་ཐོས་ཀྱི་མཐོང་ལམ་ཆོས་ཅན། དེར་ཐལ། དེའི་ཕྱིར། འདོད་ན། འདིར་རང་གཞན་གྱི་སྒོམ་
བྱ་ཤེས་རྣམ་ཡིན་པར་ཐལ། འདིར་རང་གཞན་གྱི་གཉེན་པོ་ཤེས་རྣམ་ཡིན་པའི་ཕྱིར། འདོད་ན།
ཐེག་ཆེན་གྱི་སྦྱོར་བའི་འཛིན་སྟངས་ཀྱི་ བྱེ་བྲག་ཡིན་པར་ཐལ། འདོད་པའི་ཕྱིར། དེ་ལྟར་ན།
འདིར་རང་གཞན་གྱི་གཉེན་པོ་ཤེས་རྣམ་ཡིན་ན། བྱང་སེམས་ཀྱི་རྒྱུད་ཀྱི་ཤེས་རྣམ་ཡིན་པས་
ཁྱབ་པ་ཡིན་ནོ། །ཡང་འདིར་ཤེས་རྣམ་ལ་གཞི་ཤེས་ཀྱི་ཤེས་རྣམ་སོགས་གསུམ་དུ་གྲངས་ངེས་
ཟེར་ན། ཤེས་བྱ་ཆོས་ཅན། དེར་མ་ངེས་པར་ཐལ། སྐྱེ་མཆེད་གསུམ་རྟོགས་པའི་བྱང་སེམས་
སྦྱོར་ལམ་པའི་མཁྱེན་པ་དེ། དེ་གསུམ་གང་རུང་མིན་འཆད་པ་གང་ཞིག།ཤེས་རྣམ་ཡིན་པའི་
ཕྱིར། སྔ་མ་དེར་ཐལ། མཁྱེན་པ་གསུམ་གང་རུང་གི་འཛིན་སྟངས་མིན་པའི་ཕྱིར་ཏེ། རྣལ་
འབྱོར་མངོན་སུམ་མིན་པའི་ཕྱིར། དེ་ཆོས་ཅན། འདིར་རང་གཞན་གྱི་ཤེས་རྣམ་ཡིན་པར་ཐལ།
བྱང་སེམས་སྦྱོར་ལམ་པའི་རྒྱུད་ལ་ཐེག་ཆེན་སྦྱོར་ལམ་པའི་བསྒོམ་བྱ་ཤེས་རྣམ་གཅིག་ཡོད། དེ་
དག་ཡོད་ན། ཁྱོད་དེ་ཡིན་དགོས་པའི་ཕྱིར། སྔ་མ་དེར་ཐལ། བྱང་སེམས་སྦྱོར་ལམ་པའི་རྒྱུད་ལ་
ཐེག་ཆེན་གྱི་སྦྱོར་བ་གཅིག་ཡོད་པའི་ཕྱིར། ཡང་སྐབས་འདིར་གཞི་ཤེས་སྦྱོར་བའི་ཤེས་རྣམ་
ཡིན་ན། གཞི་ཤེས་རྣམ་པ་ཡིན་པས་ཁྱབ་པ་དང་། ལམ་ཤེས་དང་། རྣམ་མཁྱེན་ལ་དེ་ལྟར་ཁྱབ་
ཟེར་ན། རིམ་པ་བཞིན་དུ། གཞི་སྐྱེ་མཆེད། ལམ་བདེན་མེད། རྣམ་པ་བདག་མེད་དུ་རྟོགས་པའི་
བྱང་སེམས་ཀྱི་སྦྱོར་ལམ་གྱིས་མ་ངེས་པར་བསྟན་ནོ། །རྩ་བར་མ་གྲུབ་ན། ཤེས་བྱ་ཆོས་ཅན། དེ་
དེར་ཐལ། བྱང་སེམས་སྦྱོར་ལམ་པའི་རྒྱུད་ལ་ཐེག་ཆེན་གྱི་སྦྱོར་བའི་བསྒོམ་བྱ་ཤེས་རྣམ་ཡོད་
པའི་ཕྱིར། དེའི་རྒྱུད་ལ་ཐེག་ཆེན་གྱི་སྦྱོར་བ་ཡོད་པའི་ཕྱིར། རྩ་བར་འདོད་ན། གཞི་ཤེས་ཀྱི་
བ487-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཛིན་སྟངས་ཡིན་པར་ཐལ། གཞི་ཤེས་ཀྱི་ཤེས་རྣམ་ཡིན་པའི་ཕྱིར། འདོད་ན། གཞི་ཤེས་སུ་
ཐལ་ལོ། །མེད་པའི་རྣམ་པ་ནས་བཟུང་སྟེ། །ཞེས་སོགས་ལ། གཞི་ཤེས་ཀྱི་ཤེས་རྣམ་ཆོས་ཅན།།
ཁྱོད་ལ་ཉེར་བདུན་ཡོད་དེ། ཡུམ་གྱི་མདོར། ཁྱོད་ལ་ཉེར་བདུན་དུ་བཤད་པའི་ཕྱིར། ཞེ་ན།
ཤེས་བྱ་ཆོས་ཅན། འདིར་རང་གཞན་གྱི་མེད་པའི་རྣམ་པ་ཡིན་ན། གཞི་ཤེས་ཀྱི་ཤེས་རྣམ་ཡིན་
དགོས་པར་ཐལ། སྦྱོར་བ་དེའི་ཕྱིར། འདོད་ན། སྡུག་བདེན་མི་རྟག་པར་རྟོགས་པའི་བྱང་སེམས་
ཀྱི་སྦྱོར་ལམ་ཆོས་ཅན། དེར་ཐལ། དེའི་ཕྱིར། རྟགས་ལ། སྔར་སྒྲུབས་སོ། །གཞན་ཡང་། སྡུག་
བདེན་རྟག་པ་མེད་པ་ཆོས་ཅན། གཞི་ཤེས་ཤེས་རྣམ་ཡིན་པར་ཐལ། མེད་པའི་རྣམ་པ་ཡིན་པའི་
ཕྱིར། གཞན་ཡང་། རྣམ་དག་ཁས་ལེན་པ་ལྟར་ན། ཤེས་བྱ་ཆོས་ཅན། ཡུམ་འདི་ནི་མ་མཆིས་
པའི་ཕ་རོལ་ཏུ་ཕྱིན་པའོ། །ཞེས་སོགས་ཀྱིས་བསྟན་པའི་རྣམ་པ་ཡིན་ན། ཤེས་རྣམ་ཡིན་དགོས་
པར་ཐལ། མེད་པའི་རྣམ་པ་ནས་བཟུང་སྟེ། །ཞེས་པའི་སྐབས་ནས་བསྟན་པའི་རྣམ་པ་ཡིན་ན།
ཤེས་རྣམ་ཡིན་པས་ཁྱབ་པའི་ཕྱིར། རྟགས། འདོད་ན། གཞི་བདེན་པའི་སྐྱེ་མཆེད་ཆོས་ཅན།
དེར་ཐལ། དེའི་ཕྱིར། སྐབས་འདིར་དངོས་སུ་བསྟན་པའི་དོན་རྣམ་ཡིན་པའི་ཕྱིར། མ་གྲུབ་ན།
ཤེས་བྱ་ཆོས་ཅན། དེ་དེར་ཐལ། ཡུམ་གྱི་མདོར་སྐྱེ་མཆེད་གསུམ་དངོས་སུ་བསྟན་པས། དེ་
རྟོགས་པའི་ཡེ་ཤེས་གསུམ་ཤུགས་ལ་བསྟན་པའི་ཕྱིར། ཉོན་མོངས་པའི་སྒྲིབ་པའི་གཉེན་པོ་ཉིད་
དུ༑ ཞེས་པར། སྦྱོར་བ་དང་རྣམ་གཞག་འདྲིའོ། །གཞི་ཤེས་ཀྱི་ལམ་བདེན་གྱི་ཤེས་རྣམ་ཆོས་
ཅན། གསུམ་དུ་དབྱེར་ཡོད་དེ། ཉོན་སྒྲིབ་ཀྱི་གཉེན་པོར་གྱུར་པའི་ལམ་ཟག་མེད་གཅིག།ཤེས་
སྒྲིབ་ཀྱི་བཟུང་རྟོག་གི་གཉེན་པོར་གྱུར་པའི་ལམ་ཟག་བཅས་གཅིག་དང་། ཟག་མེད་གཅིག་དང་
གཉིས་རྣམས་སུ་ཡོད་པའི་ཕྱིར། ཟེར་ན། ཤེས་བྱ་ཆོས་ཅན། ཉོན་སྒྲིབ་གཉེན་པོར་གྱུར་པའི་
ལམ་ཟག་མེད་ཡིན་ན། འདིར་རང་གཞན་ལམ་ཤེས་ཀྱི་ཤེས་རྣམ་ཡིན་དགོས་པར་ཐལ། སྦྱོར་
བ་དེ་འཐད་པའི་ཕྱིར། འདོད་ན། ཉན་ཐོས་ཀྱི་མཐོང་ལམ་བར་ཆད་མེད་ལམ་ཆོས་ཅན། དེར་
488-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཐལ། དེའི་ཕྱིར། འདོད་ན། འདིར་རང་གཞན་གྱི་བསྒོམ་བྱ་ཤེས་རྣམ་ཡིན་པར་ཐལ། འདོད་
པའི་ཕྱིར། འདོད་ན། བྱང་སེམས་ཀྱི་རྒྱུད་ཀྱི་ཤེས་རྣམ་ཡིན་པར་ཐལ། འདོད་ན། ཁྱབ་པར་
ཐལ། ཐེག་ཆེན་གྱི་སྦྱོར་བ་ཡིན་ན། བྱང་སེམས་ཀྱི་སྦྱོར་བ་ཡིན་དགོས་པའི་ཕྱིར། དེ་བཞིན་དུ་
རང་ལས་ཀྱི་སྒོམ་ལམ་བར་ཆད་མེད་ལམ་ཆོས་ཅན། འདིར་རང་གཞན་གྱི་ལམ་ཤེས་ཀྱི་ཤེས་
རྣམ་ཡིན་པར་ཐལ། ཤེས་སྒྲིབ་གཟུང་རྟོག་གི་གཉེན་པོར་གྱུར་པའི་ལམ་ཟག་མེད་ཡིན་པའི་
ཕྱིར། འདོད་ན། སྔ་མ་ལྟར་རོ། །གཞན་ཡང་། འདིར་རང་གཞན་ཉོན་སྒྲིབ་ཀྱི་གཉེན་པོར་གྱུར་
པའི་མཉམ་གཞག་དང་། ཤེས་སྒྲིབ་ཀྱི་གཟུང་རྟོག་གི་གཉེན་པོར་གྱུར་པའི་མཉམ་གཞག་ཡིན་
ན༑ ལམ་ཟག་མེད་ཡིན་པས་ཁྱབ་པར་ཁས་ལེན་ན། དམན་ལམ་སྔོན་དུ་མ་སོང་བའི་བྱང་
སེམས་ཀྱི་མཐོང་ལམ་བར་ཆད་མེད་ལམ་ཆོས་ཅན། དེ་གཉིས་ཀ་ཡིན་པའི་ཕྱིར། འདོད་ན།
མིན་པར་ཐལ། ཁྱོད་ལམ་ཟག་བཅས་ཡིན་པའི་ཕྱིར། ཤེས་བྱ་ཆོས་ཅན། རྟགས་གྲུབ་པར་
ཐལ། དེ་ལ་ཐམས་ཅད་ཤེས་པ་ཉིད་ཀྱི་རྣམ་པ་ནི། ཉན་ཐོས་དང་བྱང་ཆུབ་སེམས་དཔའི་བྱེ་བྲག་
གིས་གོ་ རིམ་ བཞིན་དུ། ཟག་ པ་མེད་ པ་དང་། ཟག་པ་དང་བཅས་པ་དག་ ཡིན་ནོ། །ཞེས་
གསུངས་པའི་ཕྱིར། འདིར་སྒྲིབ་གཉིས་ཀྱི་རྣམ་གཞག་ལ། མཚན་ཉིད། མཚན་འཛིན། གྲངས་
ངེས་འདྲིའོ། །གཙོ་བོར་ཐར་པ་ཐོབ་པ་ལ་གེགས་བྱེད་ཉོན་སྒྲིབ་ཀྱི་མཚན་ཉིད། གཙོ་བོར་ཐམས་
ཅད་མཁྱེན་པ་ཐོབ་པ་ལ་གེགས་བྱེད་ཀྱི་སྒྲིབ་པ་དེ། ཤེས་སྒྲིབ་ཀྱི་མཚན་ཉིད་ཟེར་ན། ཚུར་
མཐོང་ལྷས་བྱིན་གྱི་རྒྱུད་ཀྱི་འདོད་ཆགས་ཆོས་ཅན། མཚན་ཉིད་དེར་ཐལ། ཉོན་སྒྲིབ་ཡིན་པའི་
ཕྱིར། འདོད་ན། མིན་པར་ཐལ། ཐར་པ་ཐོབ་པ་ལ་ཁྱོད་སྤངས་མི་དགོས་པའི་ཕྱིར། དེར་ཐལ།
ཉན་ཐོས་དགྲ་བཅོམ་པ་དེས་ཁྱོད་མ་སྤངས་པ་གང་ཞིག །དེས་ཐར་པ་ཐོབ་པའི་ཕྱིར། རྟགས་
དང་པོ་མ་གྲུབ་ན། ཚུར་མཐོང་ལྷས་བྱིན་ཆོས་ཅན། རང་རྒྱུད་ཀྱི་འདོད་ཆགས་སྤངས་ཟིན་པར་
ཐལ། རང་རྒྱུད་ཀྱི་འདོད་ཆགས་སྤངས་པའི་སྤངས་བ་ཡོད་པའི་ཕྱིར། རྟགས། འདོད་ན། སོ་སྐྱེ་
489-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མིན་པར་ཐལ། འདོད་པའི་ཕྱིར། ཡང་ན་ཚུར་མཐོང་ལྷས་བྱིན་འབད་མེད་དུ་གྲོལ་བར་ཐལ་ལོ།།
དེ་བཞིན་དུ་ཚུར་མཐོང་ལྷས་བྱིན་རྒྱུད་ཀྱི་བདེན་འཛིན་དང་ཤེས་རབ་ཀྱིས་སྦྱར་རོ། ། གཞན་
ཡང་། བག་ལ་ཉལ་གྱི་སྒྲིབ་པ་ཆོས་ཅན། དེར་ཐལ། མཚན་ཉིད་དེའི་ཕྱིར། གཙོ་བོར་ཐེག་ཆེན་
གྱི་ཐར་པ་ཐོབ་པ་ལ་གེགས་བྱེད་ཀྱི་སྒྲིབ་པ་ཡིན་པའི་ཕྱིར། མ་གྲུབ་ན། ཤེས་བྱ་ཆོས་ཅན། དེ་
དེར་ཐལ། འཁོར་བར་འཆིང་བྱེད་ཀྱི་སྒྲིབ་པ་དེ། གཙོ་བོར་ཐེག་ཆེན་གྱི་ཐར་པ་ཐོབ་པ་ལ་
གེགས་བྱེད་ཡིན་པའི་ཕྱིར། རྩ་བར་འདོད་ན། མིན་པར་ཐལ། ཤེས་རབ་ཀྱི་ཡིན་པའི་ཕྱིར།
ཤེས་བྱ་ཆོས་ཅན། དེ་དེར་ཐལ། རྒྱུད་བླར་ཤེས་རབ་ཀྱི་ངོས་འཛིན་པའི་ཚེ། དེ་སྒྲིབ་མཐའ་ཡས་
ཉོན་མོངས་དང་། །ཉེ་བའི་ཉོན་མོངས་བག་ཆགས་སོ། ། ཞེས་གསུངས་པའི་ཕྱིར། ཁ་ཅིག།རང་
རྒྱུད་ལྷན་ཅིག་གི་གང་ཟག་དེས་གཙོ་བོར་ཐར་པ་ཐོབ་པ་ལ་གེགས་བྱེད་ཀྱི་སྒྲིབ་པ་དེ་ཉོན་སྒྲིབ་
ཀྱི་མཚན་ཉིད་ཟེར་ན། ཉན་ཐོས་མཐོང་ལམ་པའི་རྒྱུད་ཀྱི་འདོད་ཆགས་དང་། ཉན་ཐོས་སྒོམ་
ལམ་པའི་འདོད་ཆགས་ཆོས་ཅན། མཚན་ཉིད་དེར་ཐལ། དེའི་ཕྱིར། འདོད་ན། མིན་པར་ཐལ།
ཁྱོད་རྒྱུད་ལྷན་ཅིག་གི་གང་ཟག་མེད་པའི་ཕྱིར། ཡང་ཟག་བཅས་ཉེར་ལེན་གྱི་ཕུང་པོ་ལྔ་ཆོས་
ཅན། ཉོན་སྒྲིབ་ཡིན་པར་ཐལ། དེའི་ཕྱིར། གཙོ་བོར་ལྷག་མེད་མྱང་འདས་ཐོབ་པ་ལ་གེགས་
བྱེད་ཀྱི་སྒྲིབ་པ་ཡིན་པའི་ཕྱིར། རྩ་བར་འདོད་ན། མིན་པར་ཐལ། མ་སྒྲིབ་ལུང་མ་བསྟན་ཡིན་
པའི་ཕྱིར་ཏེ། རང་རྒྱུ་ལས་ཉོན་གྱི་རྣམ་སྨིན་ཡིན་པའི་ཕྱིར། ཁོ་ན་རེ། དེ་ཆོས་ཅན། སྒྲིབ་པ་མིན་
པར་ཐལ། མ་སྒྲིབ་པ་ཡིན་པའི་ཕྱིར། ཞེ་ན། བྱང་སྒྲ་མི་སྙན་པའི་མི་ཆོས་ཅན། དེར་ཐལ། དེའི་
ཕྱིར། ཤེས་བྱ་ཆོས་ཅན། དེ་དེར་ཐལ། མཛོད་ལས། ཉོན་མོངས་ཤས་ཆེར་ངན་འགྲོར་དང་། །
མཚམས་མེད་པ་ཡི་མི་རྣམས་དང་། །སྒྲ་མི་སྙན་སྒྲིབ་གསུམ་དུ་འདོད། ། ཡང་ཟག་བཅས་ཀྱི་
ལས་ཆོས་ཅན། དེར་ཐལ། མཚན་ཉིད་དེའི་ཕྱིར། དེ་ལ་གེགས་བྱེད་ཀྱི་སྒྲིབ་པ་ཡིན་པའི་ཕྱིར།
ཤེས་བྱ་ཆོས་ཅན། དེར་ཐལ། ལས་ཀྱི་སྒྲིབ་པར་གཞི་གྲུབ་པའི་ཕྱིར། གཞན་ཡང་། ལྷའི་བུའི་
-49f]-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༦༧
བདུད་དང་། འཆི་བདག་གི་བདུད་བཞིན་དུ་བཟུང་བ་བཏང་ངོ༌། །འདིར་དར་ཊིཀ་པའི་ཕྱོགས་
ལ༣ ཉོན་མོངས་མི་སྤོང་བའི་རང་བཞིན་ཅན་གྱི་སྐབས་བསྟན་པའི་ཉོན་མོངས་ཆོས་ཅན། དམ་
ཚིགས་དེར་ཐལ། ཉོན་སྒྲིབ་ཡིན་པའི་ཕྱིར། རྟགས། འདོད་ན། མིན་པར་ཐལ། ཉན་ཐོས་དགྲ་
བཅོམ་གྱི་རྟོགས་པ་སྔོན་དུ་སོང་བའི་བྱང་སེམས་འཕགས་པའི་རྒྱུད་ལ་ཁྱོད་ཡོད་པའི་ཕྱིར། ཡང་
ཐེག་ཆེན་གྱི་ཐར་པ་ཐོབ་པ་ལ་གེགས་བྱེད་ཀྱི་སྒྲིབ་པ་ཡིན་ན། ཐར་པ་ཐོབ་པ་ལ་གེགས་བྱེད་ཀྱི་
སྒྲིབ་པ་ཡིན་པས་ཁྱབ་བམ་མ་ཁྱབ་དྲིས་པས་ཁྱབ་ཟེར་ན། བག་ལ་ཉལ་གྱི་སྒྲིབ་པ་འཕེན་ཞིང་།
གཞན་ཡང་། དེས་མ་ཁྱབ་པར་ཐལ། ཐར་པ་ཐོབ་པ་ལ་གེགས་བྱེད་ཀྱི་སྒྲིབ་པ་སྤངས་པ་མིན། །
ཐེག་ཆེན་གྱི་ཐར་པ་ཐོབ་པ་གེགས་བྱེད་ཀྱི་སྒྲིབ་པ་རང་རྒྱུད་ལ་ལྡན་པ་ཡང་ཡིན་པའི་གཞི་མཐུན་
ཡོད་པའི་ཕྱིར་ཏེ། ལྷག་བཅས་མྱང་འདས་ལ་གནས་པའི་ཉན་ཐོས་དགྲ་བཅོམ་དེ་དེ་འདྲ་བ་ཡིན་
པའི་ཕྱིར། ཡང་རང་རྒྱལ་གྱི་ཐར་པ་ཐོབ་པ་ལ་གེགས་བྱེད་ཀྱི་སྒྲིབ་པ་ཡིན་ན། དེས་ཁྱབ་པར་
ཐལ། འདོད་པའི་ཕྱིར། འདོད་ན། གཟུང་འཛིན་རྫས་གཞན་དུ་ཞེན་པའི་ཤེས་སྒྲིབ་ཀྱི་གཞན་
དོན་ཆོས་ཅན། དེར་ཐལ། དེའི་ཕྱིར། འདོད་ན། ཉོན་སྒྲིབ་དུ་ཐལ་ལོ། །ཡང་མ་ཁྱབ་ཟེར་ན།
ཤེས་བྱ་ཆོས་ཅན། ཐར་པ་གཅིག་ཐོབ་པ་ལ་གེགས་བྱེད་ཀྱི་སྒྲིབ་པ་ཡིན་ན། ཐར་པ་གཙོ་བོ་ཐོབ་
པ་ལ་གེགས་བྱེད་ཀྱི་སྒྲིབ་པ་ཡིན་ན། ཐར་པ་གཙོ་བོར་ཐོབ་པ་ལ་གེགས་བྱེད་ཀྱི་སྒྲིབ་པ་ཡིན་
པས་མ་ཁྱབ་པར་ཐལ། འདོད་པའི་ཕྱིར། འདོད་ན། ཤེས་བྱ་ཆོས་ཅན། ཐར་པ་ཐོབ་པ་ལ་
གེགས་བྱེད་ཀྱི་སྒྲིབ་པ་མི་སྲིད་པར་ཐལ། འདོད་པ་གང་ཞིག་ཐར་པ་ཐམས་ཅད་གེགས་བྱེད་ཀྱི་
སྒྲིབ་པ་མི་སྲིད་པའི་ཕྱིར། ཤེས་སྒྲིབ་ཀྱི་མཚན་ཉིད་ལ། གཟུང་འཛིན་རྫས་གཞན་པའི་གཟུང་
རྟོག་ཆོས་ཅན། མཚན་ཉིད་དེར་ཐལ། དེའི་ཕྱིར། འདོད་ན། ཁྱོད་ཀྱི་ས་བོན་དྲུངས་འབྱིན་པར་
བྱེད་པའི་བར་ཆད་མེད་ལམ་ཡིན་ན། ཐམས་ཅད་མཁྱེན་པའི་ལམ་ཡིན་དགོས་པར་ཐལ།
འདོད་པའི་ཕྱིར། འདོད་ན། རང་རྒྱལ་གྱི་བར་ཆད་མེད་ལམ་ཆོས་ཅན། དེར་ཐལ། དེའི་ཕྱིར།
-491-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་ན། ཐེག་ཆེན་གྱི་ལམ་ཡིན་པར་ཐལ། འདོད་པའི་ཕྱིར། གཞན་ཡང་། སྒྲ་རྟག་འཛིན་གྱི་
རྟོག་པ་ཆོས་ཅན། ཤེས་སྒྲིབ་ཡིན་པར་ཐལ། དམ་ཚིགས་དེའི་ཕྱིར། སྒྲ་མི་རྟག་པར་མངོན་སུམ་
དུ་རྟོགས་པའི་ཐམས་ཅད་མཁྱེན་པ་ཐོབ་པ་ལ་གཙོ་བོར་གེགས་བྱེད་ཀྱི་སྒྲིབ་པ་ཡིན་པའི་ཕྱིར།
རྩ་བར་འདོད་ན། སྒྲ་མི་རྟག་པ་དེ་དོན་དམ་བདེན་པ་ཡིན་པར་ཐལ་ལོ། །ཐོ་ཡོར་ལ་མིར་ཞེན་
པའི་རྟོག་པ་ཆོས་ཅན། ཤེས་སྒྲིབ་ཡིན་པར་ཐལ། དམ་ཚིགས་སྔ་མ་དེའི་ཕྱིར་ཏེ། ཐོ་ཡོར་ལ་མི་
མིན་པར་མངོན་སུམ་རྟོགས་པའི་ཐམས་ཅད་མཁྱེན་པ་ལ་གེགས་བྱེད་ཀྱི་སྒྲིབ་པ་ཡིན་པའི་ཕྱིར།
གཞན་ཡང་། ཀུན་གཞིའི་རྣམ་པར་ཤེས་པ་ཆོས་ཅན། ཤེས་སྒྲིབ་ཡིན་པར་ཐལ། དམ་ཚིགས་
དེའི་ཕྱིར་ཏེ། གཙོ་བོར་རྒྱུན་མཐའི་བར་ཆད་མེད་ལམ་གྱི་གཞོམ་བྱ་ཡིན་པའི་ཕྱིར། ཆོས་ཅན་
དང་གཅིག་ཡིན་པའི་ཕྱིར། རྩ་བར་འདོད་ན། ཤེས་སྒྲིབ་སྤོང་བའི་ཉན་ཐོས་ཡོད་པར་ཐལ།
འདོད་པ་གང་ཞིག།ཐེག་དམན་གྱི་ལྷག་མེད་མྱང་འདས་དེས་ཀུན་གཞིའི་སྤངས་པའི་གནས་གྱུར་
ཐོབ་པའི་ཕྱིར། གཉིས་པ་མཚན་འཛིན་ལ། མ་རིག་པ་ཡིན་ན། ཉོན་སྒྲིབ་ཡིན་པས་ཁྱབ་ཟེར་ན།
བུམ་པ་ལ་བདེན་པར་འཛིན་པའི་སེམས་བྱུང་ཆོས་ཅན། དེར་ཐལ། དེའི་ཕྱིར་ཏེ། ཉོན་མོངས་པ་
ཅན་མིན་པའི་མ་རིག་པ་ཡིན་པའི་ཕྱིར། རྩ་བར་འདོད་ན། མིན་པར་ཐལ། ཤེས་སྒྲིབ་ཡིན་པའི་
ཕྱིར། དེ་དེར་ཐལ། བུམ་པ་བདེན་སྟོང་དེ་དོན་དམ་བདེན་པ་ཡིན་པའི་ཕྱིར། གང་ཞིག་བདག་
འཛིན་ཡིན་ན། ཤེས་སྒྲིབ་ཡིན་པས་ཁྱབ་བོ་ཞེ་ན། རང་རྒྱུད་ཀྱི་ཕུང་པོ་ལ་དམིགས་ནས་གང་
ཟག་ཏུ་བདེན་པར་འཛིན་པའི་བློ་ཆོས་ཅན། དེར་ཐལ། དེའི་ཕྱིར། རང་རྒྱུད་ཀྱི་ཕུང་པོ་ལ་བདག་
ཏུ་ཞེན་པའི་བློ་ཡིན་པའི་ཕྱིར། རྩ་བར་འདོད་ན། མིན་པར་ཐལ། བདེན་འཛིན་ཡིན་པའི་ཕྱིར་
ཏེ༑ གང་ཟག་ལ་བདེན་པར་ཞེན་པའི་བློ་ཡིན་པའི་ཕྱིར། འདོད་ཆགས་ཡིན་ན། ཉོན་སྒྲིབ་ཡིན་
པས་ཁྱབ་ཅེ་ན། མིག་གི་རྣམ་ཤེས་འཁོར་དུ་བྱུང་བའི་འདོད་ཆགས་ཆོས་ཅན། དེར་ཐལ། དེའི་
ཕྱིར། ཆོས་ཅན་དང་གཅིག་ཡིན་པའི་ཕྱིར། དེ་ཡོད་པར་ཐལ། མངོན་པ་ཀུན་ལས་བཏུས་ལས།
-4]2-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤ ༧
འདོད་ཆགས་ནི་རྣམ་པར་ཤེས་པའི་ཚོགས་ལྔ་དང་མཚུངས་པར་ལྡན་པའོ། །ཞེས་གསུངས་པའི་
ཕྱིར། རྩ་བར་འདོད་ན། ཁྱོད་མཐོང་སྤང་དང་། སྒོམ་སྤང་གང་རུང་ཡིན་པར་ཐལ། འདོད་པའི་
ཕྱིར། འདོད་ན། ཁྱོད་ཀྱི་ས་བོན་དྲུངས་འབྱིན་པའི་བར་ཆད་མེད་ལམ་གྲུབ་པའི་ཕྱིར། དེའི་
ཕྱིར། འདོད་ན། མིག་གི་རྣམ་པར་ཤེས་པ་དང་མཚུངས་པར་ལྡན་པའི་བར་ཆད་མེད་ལམ་གྲུབ་
པར་ཐལ། དེའི་ཕྱིར། འདོད་ན། དེ་འདྲ་དེ་ཆོས་ཅན། ཁྱོད་བར་ཆད་མེད་ལམ་མིན་པར་ཐལ།
ཁྱོད་དབང་ཤེས་ཡིན་པའི་ཕྱིར། ཡང་ཁོང་ཁྲོ་དང་ང་རྒྱལ་ཡིན་ན། ཉོན་སྒྲིབ་ཡིན་པས་ཁྱབ་ན།
མིག་གི་རྣམ་ཤེས་ ཁྱོད་ ཀྱི་ ཁོང་ཁྲོ་ཆོས་ཅན། དེར་ཐལ། ཁོང་ཁྲོ་མིན་པའི་ཕྱིར། འདོད་ན།
མཐོང་སྤང་ཡིན་ནམ་སྒོམ་སྤང་ཡིན། དང་པོ་ལྟར་ན། ཆོས་ཅན་མིན་པར་ཐལ། ཡིད་ཀྱི་རྣམ་
ཤེས་ཀྱི་སེམས་པ་མིན་པའི་ཕྱིར། གཉིས་པ་ལྟར་ན། དེ་ཆོས་ཅན། སྒྲ་ཆོས་ཅན། འདྲ་སེམས་
ཅན་གྱི་རྟོག་པར་ཐལ། སྒོམ་སྤང་ཉོན་མོངས་ཡིན་པའི་ཕྱིར། ཡང་དེ་ཆོས་ཅན། སྒོམ་ལམ་བར་
ཆད་མེད་ལམ་དང་འཛིན་སྟངས་འགལ་བར་ཐལ། སྒོམ་སྤང་ཉོན་མོངས་ཡིན་པའི་ཕྱིར། འདོད་
ན༑ ཡུལ་གྱི་གནས་ཚུལ་ལ་ཕྱིན་ཅི་ལོག་ཏུ་ཞུགས་པར་ཐལ། འདོད་པའི་ཕྱིར། འདོད་ན། རྟོག་
པར་ཐལ། དེ་འཛིན་སྟངས་ལྟ་བའི་བློ་ཡིན་པའི་ཕྱིར། ཡང་ཉོན་མོངས་ཅན་གྱི་མ་རིག་པ་ཡིན་ན།
ཉོན་སྒྲིབ་ཀྱིས་ཁྱབ་ན། མིག་ཤེས་འཁོར་གྱི་མ་རིག་པ་ཆོས་ཅན། དེར་ཐལ། དེའི་ཕྱིར། འདོད་
ན་༑ མཐོང་སྤང་ཡིན་ནམ་ སྒོམ་ སྤང་ཡིན། དང་པོ་ལྟར་ན། མིན་པར་ཐལ། དབང་ཤེས་ཡིན་
པའི་ཕྱིར། གཉིས་པ་ལྟར་ན། རིག་པ་ཡེ་ཤེས་ཀྱི་གསལ་བ་མི་མཐུན་ཕྱོགས་ཡིན་པར་ཐལ།
སྒོམ་སྤང་དུ་གྱུར་པའི་མ་རིག་པ་ཡིན་པའི་ཕྱིར། འདོད་ན། བདག་ཏུ་འཛིན་པ་དང་། བདེན་
འཛིན་པའི་བློ་གང་རུང་ཡིན་པར་ཐལ། འདོད་པའི་ཕྱིར། འདོད་ན། སྒྲ་ཆོས་ཅན་འདྲ་སེམས་
ཅན་གྱི་རྟོག་པར་ཐལ་ལོ། །གཞན་ཡང་། ལུང་མ་བསྟན་ཡིན་པར་ཐལ། ལུང་མ་བསྟན་གང་
ཞིག།སྒྲིབ་པ་ཡིན་པའི་ཕྱིར། འདོད་ན། མིན་པར་ཐལ། མ་སྒྲིབས་ལུང་མ་བསྟན་ཡིན་པའི་ཕྱིར།
-493-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྩ་བར་མ་གྲུབ་ན། ཤེས་བྱ་ཆོས་ཅན། དེ་དེ་ཡིན་པར་ཐལ། དེའི་སྟེང་ན་དེ་ཡོད་པའི་ཕྱིར་ཏེ། དེ་
འདྲ་དེ་ས་བོན་སྐྱེད་པའི་རྣམ་ཤེས་ཡིན་པའི་ཕྱིར། གཞན་ཡང་
། བྱང་སེམས་ས་བདུན་པ་པའི་
རྒྱུད་ལ་ཉོན་སྒྲིབ་ཡོད་པར་ཐལ་ལོ། ། དེའི་ས་བོན་ཡོད་པའི་ཕྱིར། ཉོན་ཡིད་ཡོད་པའི་ཕྱིར་ཏེ།
དེ་མ་དག་པའི་བྱང་སེམས་ཡིན་པའི་ཕྱིར། རྩ་བར་འདོད་ན། མེད་པར་ཐལ། ས་དང་པོར་ཉོན་
སྒྲིབ་མ་ལུས་པ་སྤངས་པའི་ཕྱིར་ཏེ། དེ་ནས་ཉན་རང་སྤངས་རྟོགས་རྫོགས་པའི་ཕྱིར། གཞན་
ཡང་
། མི་དགེ་བའི་ས་བོན་མི་དགེ་བ་ཡིན་པར་ཐལ། ཉོན་སྒྲིབ་ཀྱི་ས་བོན་ཉོན་སྒྲིབ་ཡིན་པའི་
ཕྱིར་དང་། ཁོང་ཁྲོའི་ས་བོན་ཁོང་ཁྲོ་ཡིན་པར་ཐལ། འདོད་ན། ཁམས་གོང་མ་ན་མི་དགེ་བ་ཡོད་
པར་ཐལ་ལོ། །ཡང་རང་རྒྱུད་ཀྱི་ཕུང་པོ་ལ་བདེན་པར་འཛིན་པའི་བདེན་འཛིན་གྱི་གང་ཞིག་
བདག་འཛིན་སྐྱེད་པའི་ནུས་པ་དེ་ཆོས་ཅན། ཉོན་སྒྲིབ་ཡིན་པར་ཐལ། ཉོན་སྒྲིབ་ས་བོན་ཡིན་
པའི་ཕྱིར། ཉོན་སྒྲིབ་སྐྱེད་པའི་ནུས་པ་ཡིན་པའི་ཕྱིར། རྩ་བར་འདོད་ན། མིན་པར་ཐལ། ཤེས་
སྒྲིབ་ཡིན་པའི་ཕྱིར། མ་གྲུབ་ན། ཤེས་བྱ་ཆོས་ཅན། དེ་དེར་ཐལ། རང་རྒྱུད་ཀྱི་ཕུང་པོ་ལ་བདེན་
འཛིན་དེ་ཤེས་སྒྲིབ་ཡིན་པ་གང་ཞིག།ནུས་པ་དང་ནུས་པ་ཅན་རྫས་ཐ་མི་དད་པའི་ཕྱིར། ཁ་ཅིག་
སྤངས་བྱ་ཡིན་ན། སྒྲིབ་པ་ཡིན་པས་ཁྱབ་ཅེ་ན། ངོས་འཛིན། ཕུང་པོ་ཆོས་ཅན། དེར་ཐལ། དེའི་
ཕྱིར། མཐོང་སྤང་ཡིན་པའི་ཕྱིར། མ་གྲུབ་ན། དེ་དེར་ཐལ། མངོན་པ་ཀུན་ལས་བཏུས་ལས།
དེ་དེར་འཐད་པའི་ཕྱིར། རྩ་བར་འདོད་ན། མིན་པར་ཐལ། ཉོན་སྒྲིབ་ཀྱིས་ཀྱང་མིན། ཤེས་
སྒྲིབ་ཀྱིས་ཀྱང་མིན་པའི་ཕྱིར། དང་པོ་དེར་ཐལ། ཉོན་མོངས་པའི་རྣམ་སྨིན་ཡིན་པའི་ཕྱིར།
ཤེས་སྒྲིབ་མིན་པར་ཐལ། བེམ་པོ་ ཡིན་པའི་ཕྱིར། གཞན་ཡང་། ལས་ཉོན་སྒྲིབ་ཀྱི་བདག་
འབྲས་སུ་གྱུར་པའི་སྣོད་བཅུད་ཀྱི་འཇིག་རྟེན་ནོ། །སྒྲིབ་པ་ཡིན་པར་ཐལ། སྤང་བྱ་ཡིན་པའི་
ཕྱིར་ཏེ། སྡུག་བདེན་ཡིན་པའི་ཕྱིར་ཏེ། རྩ་བར་འདོད་ན། དེ་མིན་པར་ཐལ། བེམ་པོ་ཡིན་པའི་
ཕྱིར། ཁ་ཅིགབདེན་འཛིན་ཡིན་ན། ཤེས་སྒྲིབ་ཡིན་པས་ཁྱབ་ཅེ་ན། སྐྱེས་བུ་ལྷན་ཅིག་ལ་བདེན་
-494-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
པར་འཛིན་པའི་བདེན་འཛིན་དང་མཚུངས་པར་ལྡན་པའི་ལྷན་ཅིག་ལ་སྲེད་པའི་འདོད་ཆགས་
ཆོས་ཅན། དེར་ཐལ། དེའི་ཕྱིར། བདེན་འཛིན་དང་མཚུངས་པར་ལྡན་པའི་བློ་ཡིན་པའི་ཕྱིར།
རྩ་བར་འདོད་ན། མིན་པར་ཐལ། ཉོན་སྒྲིབ་ཡིན་པའི་ཕྱིར་ཏེ། སེམས་རྒྱུད་རབ་ཏུ་མ་ཞི་བར་
བྱེད་པའི་སེམས་བྱུང་ཡིན་པའི་ཕྱིར་ཏེ། འདོད་ཆགས་ཡིན་པའི་ཕྱིར། རྣམ་མཁྱེན་ལ་བདེན་པར་
འཛིན་པའི་མཚན་འཛིན་དང་མཚུངས་པར་ལྡན་པའི་རྣམ་མཁྱེན་དོན་གཉེར་གྱི་ཐེག་ཆེན་སེམས་
བསྐྱེད་ཆོས་ཅན། དེར་ཐལ། དེའི་ཕྱིར། བདེན་འཛིན་དང་མཚུངས་པར་ལྡན་པའི་བློ་ཡིན་པའི་
ཕྱིར། རྩ་བར་འདོད་ན། མིན་པར་ཐལ། ཐེག་ཆེན་སྐྱེ་མཆེད་ཡིན་པའི་ཕྱིར། ཆོས་ཅན་མ་གྲུབ་
བོ་ཞེ་ན། དེ་འདྲ་ཡོད་པར་ཐལ། རྒྱལ་ལ་སོགས་ལ་ཆགས་པ་ཕྲ། །ཞེས་གསུངས་པའི་ཕྱིར།
གཞན་ཡང་། བདེན་སྟོང་ལ་བདེན་པར་འཛིན་པའི་མཚན་འཛིན་དང་། མཚུངས་པར་ལྡན་པའི་
ཐེག་ཆེན་གྱི་སྦྱོར་ལམ་ཆོས་ཅན། ཤེས་སྒྲིབ་ཡིན་པར་ཐལ། བདེན་འཛིན་ཡིན་པའི་ཕྱིར་ཏེ། དེ་
དང་མཚུངས་པར་ལྡན་པའི་བློ་ཡིན་པའི་ཕྱིར། རྩ་བ་དེ་ཡིན་པར་ཐལ། འདོད་པའི་ཕྱིར། ཐེག་
ཆེན་གྱི་ལམ་ཡིན་པའི་ཕྱིར། ཆོས་ཅན་གྲུབ་པར་ཐལ། ཐེག་ཆེན་གྱི་སྦྱོར་ལམ་རྗེས་ཐོབ་ཡེ་ཤེས་
དང༌། མཚུངས་པར་ལྡན་པའི་བདེན་སྟོང་ལ་མཚན་མར་དམིགས་པའི་བློ་ཡིན་པའི་ཕྱིར། རྨི་
ལམ་དང་སྒྱུ་མ་དང་། གཟུགས་བརྙན་སོགས་ལ། བདེན་པར་འཛིན་པའི་བློ་ཆོས་ཅན། དེར་
ཐལ། དེའི་ཕྱིར། ཆོས་ཅན་དང་གཅིག་ཡིན་པའི་ཕྱིར། འདོད་ན། རྨི་ལམ་དང་གཟུགས་བརྙན་
བདེན་པར་མེད་པ་དེ། དོན་དམ་བདེན་པ་ཡིན་པར་ཐལ། འདོད་པའི་ཕྱིར། གཞན་ཡང་། ཕྱིན་
ཅི་ ལོག་བདེན་ པའི་བདེན་འཛིན་ཆོས་ཅན། དེར་ཐལ། དེའི་ཕྱིར། འདོད་ན། ཕྱིན་ཅི་ལོག་
བདེན་པར་མེད་པ་དོན་དམ་བདེན་པ་ཡིན་པར་ཐལ། འདོད་པའི་ཕྱིར། འདོད་ན། མིན་པར་
ཐལ། དབུ་མའི་ལྟ་བ་རང་རྒྱུད་ལ་མ་སྐྱེས་པའི་གང་ཟག་གིས་ཁྱོད་རྟོགས་པ་ཡོད་པའི་ཕྱིར་ཏེ།
ཁྱོད་རྟོགས་པའི་སེམས་ཙམ་པ་ཡོད་པའི་ཕྱིར། ཤེས་སྒྲིབ་ས་བོན་ཤེས་སྒྲིབ་ཡིན་ཞེ་ན། ཤེས་བྱ་
-495-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ཅན། དེ་ཤེས་སྒྲིབ་སྤོང་བར་བྱེད་པའི་བར་ཆད་མེད་ལམ་དང་། ལྷན་ཅིག་མི་གནས་འགལ་
ཡིན་པར་ཐལ། དེ་ཤེས་སྒྲིབ་ཡིན་པའི་ཕྱིར། འདོད་ན། དེ་རྒྱུན་མཐའི་བར་ཆད་མེད་ལམ་དང་།
ལྷན་ཅིག་མི་གནས་འགལ་ཡིན་པར་ཐལ། འདོད་པའི་ཕྱིར། འདོད་ན། རྒྱུན་མཐའི་བྱང་སེམས་
ཀྱི་རྒྱུད་ལ། ཤེས་སྒྲིབ་ས་བོན་མེད་པར་ཐལ་ལོ། །ཉོན་མོངས་པའི་བག་ལ་ཉལ་དེ་ཤེས་སྒྲིབ་
ཡིན་ནོ་ཞེ་ན། གཙོ་བོ་ཆོས་ཀྱི་བདག་མེད་རྟོགས་པའི་བར་ཆད་མེད་ལམ་གྱི་སྤང་བྱའི་རིགས་སུ་
གནས་པར་ཐལ། ཤེས་སྒྲིབ་ཡིན་པའི་ཕྱིར། འདོད་ན། ཁྱོད་ཆེད་དུ་གཉེར་ནས་སྤོང་བའི་ཐེག་
ཆེན་གྱི་བར་ཆད་མེད་ལམ་ཡོད་པར་ཐལ། འདོད་པའི་ཕྱིར། ཁ་ཅིག་གཟུང་འཛིན་གྱི་རྟོག་པ་དེ་
ཤེས་སྒྲིབ་ཡིན་ཞེ་ན། ཤེས་བྱ་ཆོས་ཅན། གཟུང་འཛིན་རྫས་གཞན་གྱིས་སྟོང་པ་དེ་ཆོས་ཅན།།
དོན་དམ་བདེན་པར་ཐལ། དམ་ཚིགས་དེའི་ཕྱིར། འདོད་ན། དེ་ཆོས་ཅན། ཁྱོད་དེ་མིན་པར་
ཐལ། དབུ་མའི་ལྟ་བ་མ་རྟོགས་པའི་གང་ཟག་ གིས་ ཁྱོད་རྟོགས་པ་ གཅིག་ཡོད་པའི་ཕྱིར། །
གསུམ་པ་གྲངས་ངེས་ལ། སྒྲིབ་པ་ལ་ཉོན་སྒྲིབ་དང་ཤེས་སྒྲིབ་གཉིས་སུ་གྲངས་ངེས་ཟེར་ན།
དེར་མ་ངེས་པར་ཐལ། ལས་ཀྱི་རྣམ་འཛིན་སྙོམས་འཇུག་གི་སྒྲིབ་པ་ཉོན་སྒྲིབ་ཀྱི་ས་བོན་ཤེས་
སྒྲིབ་ཀྱི་ས་བོན། སྒྲ་རྟག་འཛིན་གྱི་རྟོག་པ་རྣམས་ཀྱི་སྒྲིབ་པ་གང་ཞིག །གཉིས་པོ་གང་ཡང་མིན་
པའི་ཕྱིར། དང་པོ་གྲུབ་པ་ནི། མི་དགེ་བ་བཅུའི་ལས་ཆོས་ཅན། སྒྲིབ་པ་ཡིན་པར་ཐལ། ལས་
ཀྱི་སྒྲིབ་པ་ཡིན་པའི་ཕྱིར། ཉོན་སྒྲིབ་མིན་པར་ཐལ། ཉོན་མོངས་པ་ཀུན་ནས་སློང་པའི་ཟག་
བཅས་ཀྱི་ལས་ཡིན་པའི་ཕྱིར། ཤེས་སྒྲིབ་མིན་པར་ཐལ། ཉན་ཐོས་དགྲ་བཅོམ་པས་དེ་མ་ལུས་
པ་སྤངས་པའི་ཕྱིར། ཉེར་ལེན་གྱི་ཕུང་པོ་ཆོས་ཅན། སྒྲིབ་པ་ཡིན་པར་ཐལ། རྣམ་མཁྱེན་གྱི་སྒྲིབ་
པ་ཡིན་པའི་ཕྱིར། རང་རྒྱུ་ལས་ཉོན་སྒྲིབ་ཀྱི་རྣམ་མཁྱེན་གང་ཞིག །ལྷག་མེད་མྱང་འདས་ལ་
གེགས་བྱེད་མིན་པའི་ཕྱིར། དེར་ཐལ། ཕུང་པོའི་བདུད་ཡིན་པའི་ཕྱིར་ཏེ། མི་དགེ་བ་དང་མ་
སྒྲིབ་ལུང་མ་བསྟན་གང་རུང་ཡིན་པའི་ཕྱིར་ཏེ། མ་སྒྲིབ་ལུང་མ་བསྟན་ཡིན་པའི་ཕྱིར། ཤེས་སྒྲིབ་
-496-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
མིན་པར་ཐལ། ཤེས་སྒྲིབ་མངོན་གྱུར་བ་ཡང་མིན། ཤེས་སྒྲིབ་ཀྱི་ས་བོན་ཡང་མིན་པའི་ཕྱིར།
དང་པོ་དེར་ཐལ། ཤེས་ པ་མིན་པའི་ཕྱིར། གཉིས་མིན་པར་ཐལ། བེམས་པོ་ཡིན་པའི་ཕྱིར།
གསུམ་པ་གྲུབ་པ་ནི། ཉོན་སྒྲིབ་ཀྱི་ས་བོན་ཆོས་ཅན། སྒྲིབ་པ་ཡིན་པར་ཐལ། ཐར་པ་ཐོབ་པ་ལ་
གེགས་བྱེད་ཡིན་པའི་ཕྱིར། ཉོན་སྒྲིབ་མིན་པར་ཐལ། འཁོར་བར་འཆིང་བྱེད་ཀྱི་ཉོན་སྒྲིབ་ཀྱང་
མིན། བག་ལ་ཉལ་གྱི་ཉོན་སྒྲིབ་ཀྱང་མིན་པའི་ཕྱིར། དང་པོ་དེར་ཐལ། ཟག་བཅས་ཀྱི་ལས་
ཀུན་སློང་བྱེད་ཀྱི་ཉོན་མོངས་མིན་ཏེ་དམིགས་རྣམ་མི་འཛིན་པའི་ཕྱིར་ཏེ། ཆོས་ཅན་དང་གཅིག་
ཡིན་པའི་ཕྱིར། གཉིས་པ་དེར་ཐལ། ཉན་ཐོས་དགྲ་བཅོམ་པས་སྤངས་པའི་ཕྱིར་དང་། ཤེས་
སྒྲིབ་མིན་པར་ཐལ། བག་ལ་ཉལ་གྱི་སྒྲིབ་པ་ཡིན་པའི་ཕྱིར། འདོད་ན་ཐལ་ལོ། །བཞི་པ་ནི།
ཤེས་སྒྲིབ་ཀྱི་ས་བོན་ནོ། །སྒྲིབ་པ་ཡིན་པར་ཐལ། ཐམས་ཅད་མཁྱེན་པ་ཐོབ་པ་ལ་གེགས་བྱེད་
ཡིན་པའི་ཕྱིར། ཉོན་སྒྲིབ་མིན་ཏེ། ཉོན་སྒྲིབ་སྤང་པའི་གང་ཟག་གི་རྒྱུད་ལ་ཁྱོད་ཡོད་པའི་ཕྱིར།
ཤེས་སྒྲིབ་མིན་པར་ཐལ། བདག་མེད་རྟོགས་པའི་ཤེས་རབ་དང་འཛིན་སྟངས་མི་འགལ་བའི་
ཕྱིར། དམིགས་རྣམ་མི་འཛིན་པའི་ཕྱིར། གཞན་ཡང་། མ་རིག་པ་དེ་སྒྲིབ་གཉིས་གང་རུང་མིན་
པའི་སྒྲིབ་པ་ཕུང་གསུམ་པ་ཡིན་པར་ཡང་གྲུབ་བོ། །དེ་ཡང་ཉོན་སྒྲིབ་མིན་ཏེ། ཁྱོད་ཡིན་པར་
གྱུར་པའི་ཤེས་སྒྲིབ་ཡོད་པའི་ཕྱིར། ཤེས་སྒྲིབ་མིན་པར་ཁྱོད་ཡིན་པར་གྱུར་པའི་ཉོན་སྒྲིབ་ཡོད་
པའི་ཕྱིར། དེ་བཞིན་དུ། སྒྲ་རྟག་འཛིན་རྟོག་པ་ཆོས་ཅན། སྒྲིབ་པ་ཡིན་པར་ཐལ། སྒྲ་མི་རྟག་
པར་མངོན་སུམ་དུ་རྟོགས་པའི་རྣལ་འབྱོར་མངོན་སུམ་ལ་གེགས་བྱེད་ཡིན་པའི་ཕྱིར། ཉོན་སྒྲིབ་
མིན་ཏེ། ཉོན་མོངས་ཀྱང་མིན། དེའི་ས་བོན་ཡང་མིན་པའི་ཕྱིར། དང་པོ་དེར་ཐལ། རྩ་ཉོན་ཡང་
མིན། ཉེ་ཉོན་ཡང་མིན་པའི་ཕྱིར། དང་པོ་དེར་ཐལ། སེམས་བྱུང་རབ་ཏུ་མ་ཞི་བར་བྱེད་པའི་
སེམས་བྱུང་མིན་པའི་ཕྱིར་རོ། །ཤེས་རབ་ཡིན་ན། སྒྲ་མི་རྟག་པ་དེ་དོན་དམ་བདེན་པར་ཐལ་ལོ།།
རྒྱུ་དང་ལམ་དང་སྡུག་བསྔལ་སོགས་ལ། མི་རྟག་སྡུག་བསྔལ་སྟོང་བདག་མེད་བཞིའི་ཚོགས་སུ་
497-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་པར་བྱ་བ་དེ། སྡུག་བདེན་གྱི་མཚན་ཉིད་ཟེར་ན། སེམས་ཅན་དམྱལ་བ་ཆོས་ཅན། དེར་
ཐལ། དེའི་ཕྱིར། འདོད་ན། སྡུག་བསྔལ་ཡིན་པར་ཐལ། དེའི་ཕྱིར། འདོད་ན། ཤེས་པར་ཐལ།
དེའི་ ཕྱིར། ཁྱབ་ པར་ ཐལ། བདེ་ བ་ ཡིན་ན། ཤེས་ པ་ ཡིན་དགོས་ པའི་ ཕྱིར། མ་གྲུབ་ ན།
བདེ་བ་དང་བེམ་པོའི་གཞི་མཐུན་ཡོད་པར་ཐལ་ལོ། །ཟག་བཅས་ཀྱི་ཚོར་བ་སྡུག་བསྔལ་ཆོས་
ཅན། མཚན་ཉིད་དེར་ཐལ། དེའི་ཕྱིར། རང་རྒྱུ་འབྲས་བུར་གྱུར་པའི་ཟག་བཅས་ཡིན་པའི་ཕྱིར།
རྩ་བར་འདོད་ན། མིན་པར་ཐལ། བདེ་བ་ཡིན་པའི་ཕྱིར། ཁྱོད་ཟག་བཅས་ཀྱི་ཚོར་བ་བདེ་བ་
ཡིན་པའི་ཕྱིར། མ་ཁྱབ་ན། ཟག་བཅས་ཀྱི་ཚོར་བ་ཡིན་ན། སྡུག་བསྔལ་ཡིན་དགོས་པར་ཐལ།
ཟག་བཅས་ཀྱི་ཚོར་བ་བདེ་བ་དེ་སྡུག་བསྔལ་ཡིན་པའི་ཕྱིར། འདོད་ན། ཟག་བཅས་ཀྱི་ཚོར་བ་
ཡིན་ན། སྡུག་བསྔལ་ལ་དམིགས་དགོས་པར་ཐལ་ལོ། །མཚན་འཛིན་ལ། ལས་ཉོན་གྱི་འབྲས་
བུར་གྱུར་པའི་སྣོད་ཀྱི་འཇིག་རྟེན་དང་། བཅུད་ཀྱི་སེམས་ཅན་སྡུག་བདེན་ཡིན་ཟེར་ན། ལས་
ཉོན་མོངས་ཀྱི་བདག་འབྲས་སུ་གྱུར་པའི་སྣོད་ཀྱི་འཇིག་རྟེན་ཆོས་ཅན། སྤང་བྱ་ཡིན་པར་ཐལ།
སྡུག་བདེན་ཡིན་པའི་ཕྱིར། འདོད་ན། ཁྱོད་སྤོང་བར་བྱེད་པའི་བར་ཆད་མེད་ལམ་ཡོད་པར་
ཐལ། དེའི་ཕྱིར། འདོད་ན། སེམས་ཅན་སྤྱི་མཐུན་གྱི་ཉོན་མོངས་སྤོང་བར་བྱེད་པའི་བར་ཆད་
མེད་ལམ་ཡོད་པར་ཐལ། འདོད་ན། མཐོང་སྤང་དང་སྒོམ་སྤང་གཉིས་ཀ་སྤོང་བར་བྱེད་པའི་
བར་ཆད་མེད་ལམ་ཡོད་པར་ཐལ། འདོད་པའི་ཕྱིར། འདོད་ན། མཐོང་ལམ་བར་ཆད་མེད་ལམ་
དང་། སྒོམ་ལམ་བར་ཆད་མེད་ལམ་གྱི་གཞི་མཐུན་ཡོད་པར་ཐལ་ལོ། །གཞན་ཡང་། དེ་ཆོས་
ཅན། འཁོར་བ་ཡིན་པར་ཐལ། སྡུག་བདེན་ཡིན་པའི་ཕྱིར། འདོད་ན། སེམས་ཅན་གྱི་རྒྱུད་ཀྱིས་
བསྡུས་པར་ཐལ་ལོ། །ཟག་བཅས་ཉེར་ལེན་གྱི་ཕུང་པོ་ལྔ་པོ་དེ་སྡུག་བདེན་ཡིན་ནོ། །ཞེ་ན། །
ལྷག་བཅས་མྱང་འདས་ལ་གནས་པའི་ཉན་ཐོས་དགྲ་བཅོམ་པ་དེ་སྡུག་བདེན་ལ་གནས་པར་
ཐལ། མཚན་ཉིད་དེའི་ཕྱིར། འདོད་ན། དེ་ཆོས་ཅན། འཁོར་བར་གནས་པར་ཐལ། དེའི་ཕྱིར།
-498-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
འདོད་ན། མིན་པར་ཐལ། འཁོར་བ་སྤངས་པའི་ཕྱིར་ཏེ། དགྲ་བཅོམ་ཡིན་པའི་ཕྱིར། གཉིས་པ་
ཀུན་ལ་རྒྱུ་སོགས་གཞིའི་ཚོགས་དོན་དེ་ཀུན་བདེན་པའི་མཚན་ཉིད་ཡིན་པའི་ཕྱིར། དགྲ་བཅོམ་
པའི་འབྲས་བུ་མངོན་དུ་བྱེད་ཁ་མའི་འཕགས་པ་ཕྱིར་མི་འོང་གི་རྒྱུད་ཀྱི་ཉོན་མོངས་ཆོས་ཅན།
དེར་ཐལ། ཀུན་བདེན་ཡིན་པའི་ཕྱིར། འདོད་ན། ཡང་སྲིད་ཕྱི་མའི་བདག་འཇོག་བྱེད་ཡིན་པར་
ཐལ། དེའི་ཕྱིར། འདོད་ན། ཡིན་པར་ཐལ། ཆོས་ཅན་དང་གཅིག་ཡིན་པའི་ཕྱིར། གཞན་ཡང་།
རྒྱུན་ཞུགས་སྲིད་པ་ལན་བདུན་པའི་རྒྱུད་ཀྱི་ཡང་སྲིད་འགྲུབ་བྱེད་ཀྱི་ལས་ཆོས་ཅན། དེར་ཐལ།
ཀུན་བདེན་ཡིན་པའི་ཕྱིར། འདོད་ན། ཆོས་ཅན། མིན་པར་ཐལ། ཁྱོད་ལ་རྒྱུའི་དོན་མ་ཚང་བའི་
ཕྱིར་ཏེ། ཡང་སྲིད་ཀྱི་བདག་འཕེན་བྱེད་ཀྱི་རྒྱུ་མིན་པའི་ཕྱིར། ཡང་དེའི་རྒྱུ་ཡང་སྲིད་འཕེན་བྱེད་
ཀྱི་ལས་ཆོས་ཅན། དེར་ཐལ། དེའི་ཕྱིར། འདོད་ན་མིན་པར་ཐལ། ཁྱོད་ལ་ཀུན་འབྱུང་གི་དོན་
མ་ཚང་བའི་ཕྱིར་ཏེ། ཁྱོད་ཡང་སྲིད་འགྲུབ་བྱེད་ཀྱི་རྒྱུ་མིན་པའི་ཕྱིར། རང་སངས་རྒྱས་སྡུག་
བསྔལ་གྱི་རྒྱུ་གང་ཞིག་ཟེར་ན། ཁམས་གོང་མའི་ཉོན་མོངས་པ་ཆོས་ཅན། རང་སངས་རྒྱས་སྡུག་
བདེན་རྒྱུ་ཡིན་པར་ཐལ། ཀུན་བདེན་ཡིན་པའི་ཕྱིར་ཏེ། ཉོན་མོངས་པ་མཚན་ཉིད་པ་ཡིན་པའི་
ཕྱིར། རྩ་བར་འདོད་ན་ཆོས་ཅན། རང་སངས་རྒྱས་སྡུག་བདེན་གྱི་རྣམ་སྨིན་གྱི་རྒྱུ་ཡིན་པར་ཐལ།
འདོད་པ་གང་ཞིག།ཁྱོད་དེ་ཡིན་ན། ཁྱོད་ཡིན་དགོས་པའི་ཕྱིར། འདོད་ན། མིན་པར་ཐལ། ལུང་
མ་བསྟན་ཡིན་པའི་ཕྱིར། བྱང་སེམས་ས་དྲུག་པའམ་རྒྱུ་ཉིད་ཉོན་ཡིད་འཁོར་གྱི་འདོད་ཆགས་
ཆོས་ཅན། རང་སངས་རྒྱས་སྡུག་བདེན་རྒྱུ་ཡིན་པར་ཐལ། ཀུན་འབྱུང་བདེན་པ་ཡིན་པའི་ཕྱིར་
ཏེ༑ ཉོན་མོངས་པ་ཡིན་པའི་ཕྱིར། ཆོས་ཅན་ཡིན་པའི་ཕྱིར། འདོད་ན། དེ་ཆོས་ཅན། འཁོར་
བར་འཆིང་བྱེད་ཀྱི་ཉོན་སྒྲིབ་ཡིན་པར་ཐལ། རང་སངས་རྒྱས་སྡུག་བསྔལ་སྐྱེ་མཆེད་ཀྱི་ཉོན་
མོངས་ཡིན་པའི་ཕྱིར། འདོད་ན། བྱང་སེམས་འཕགས་པའི་རྒྱུད་ལ་འཁོར་བར་འཆིང་བྱེད་ཀྱི་
ཉོན་སྒྲིབ་ཡོད་པར་ཐལ། འདོད་པའི་ཕྱིར། གསུམ་པ་འགོག་བདེན་གྱི་མཚན་ཉིད་ལ། རང་རྒྱུ་
499-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་བདེན་གྱི་འབྲས་བུ་གང་ཞིག།འགོག་སོགས་བཞིའི་ཚོགས་དོན་དུ་གནས་པ་ཞེ་ན། འགོག་
བདེན་ཆོས་ཅན། ཁྱོད་ཀྱི་རྒྱུ་ཡོད་པར་ཐལ། ཁྱོད་རང་རྒྱུ་ལམ་བདེན་གྱི་འབྲས་བུ་ཡིན་པའི་ཕྱིར།
འདོད་ན། མིན་པར་ཐལ། ཁྱོད་འདུས་མ་བྱས་པའི་ཕྱིར། ཁྱབ་པར་ཐལ། མཛོད་ལས། འདུས་
མ་བྱས་ལ་དེ་དག་མེད་ཅེས་བྱ་བའི་ཕྱིར། ལྷག་བཅས་ཀྱི་མྱང་འདས་ཆོས་ཅན། དམ་ཚིགས་དེར་
ཐལ། འགོག་བདེན་ཡིན་པའི་ཕྱིར། འདོད་ན། མིན་པར་ཐལ། ཁྱོད་ལ་འགོག་པའི་དོན་མ་ཚང་
པའི་ཕྱིར། དེར་ཐལ། སྡུག་བསྔལ་འགོག་པ་ལ་འགོག་པར་འཇོག་པ་ལས། ཁྱོད་ལ་དེ་མ་ཚང་
བའི་ཕྱིར་ཏེ། ཁྱོད་སྡུག་བསྔལ་གྱི་ཕུང་པོ་དང་བཅས་པའི་འགོག་པ་ཡིན་པའི་ཕྱིར། ཉན་ཐོས་
དགྲ་བཅོམ་པའི་རྟོག་པ་སྔོན་དུ་སོང་བའི་ཐེག་ཆེན་ཚོགས་ལམ་གྱི་རྟོགས་པ་སྐད་ཅིག་དང་པོ་ལ་
གནས་པའི་བྱང་སེམས་ཀྱི་རྒྱུ་ཉིད་ཉོན་སྒྲིབ་སྤང་པའི་འགོག་པ་དེ་ཆོས་ཅན། རང་རྒྱུ་ལམ་བདེན་
གྱི་བྲལ་འབྲས་ཡིན་པར་ཐལ། དེའི་ཕྱིར། འདོད་ན། རང་རྒྱུ་ཐེག་ཆེན་གྱི་ལམ་ཤེས་ཀྱི་བྲལ་
འབྲས་ཡིན་པར་ཐལ། འདོད་པ་གང་ཞིག །དེ་ཡིན་ན། དེ་ཡིན་དགོས་པའི་ཕྱིར། འདོད་ན།
ཐེག་ཆེན་གྱི་འགོག་བདེན་ཡིན་པར་ཐལ། དེའི་ཕྱིར། འདོད་ན། མིན་པར་ཐལ། ཐེག་དམན་གྱི་
འགོག་པ་ཡིན་པའི་ཕྱིར། ཡང་ཉོན་སྒྲིབ་མ་ལུས་པར་སྤངས་པས་ཁྱད་པར་དུ་བྱས་པའི་དེ་བཞིན་
ཉིད་ཆོས་ཅན། དམ་ཚིགས་དེར་ཐལ། འགོག་བདེན་ཡིན་པའི་ཕྱིར། འདོད་ན། དེ་བཞིན་ཉིད་
ཀྱི་སྟེང་དུ་ལམ་གྱི་སྤང་བྱ་བཀག་པའི་བཀག་བྱ་ཡིན་པར་ཐལ། འདོད་པའི་ཕྱིར། འདོད་ན།
ཀུན་ཀྱང་བདེན་པར་ཐལ་ལོ། །རྩ་བར་འདོད་ན། དེར་ཐལ། ཆོས་ཅན་དང་གཅིག་ཡིན་པའི་
ཕྱིར། ཁ་ཅིག་འགོག་པ་ཞི་བ་སོགས་བཞིའི་ཚོགས་དོན་ཟེར་ན། རྣམ་གྲོལ་ལམ་གྱིས་མ་ངེས་སོ།
དར་ཊིཀ་པ་འགོག་བདེན་ཡིན་ན། ཀུན་རྫོབ་བདེན་པ་ཡིན་པས་ཁྱབ་པ་ལ། ལྔ་དང་བཅུ་དྲུག་
ཅེས་བསྒྲགས་སོ། །ཞེས་པའི་སྐབས་ནས་བསྟན་པའི་སྟོང་ཉིད་བཅུ་དྲུག་ཆོས་ཅན། དེར་ཐལ།
དེའི་ཕྱིར། འདོད་ན། དེ་ཆོས་ཅན། མ་ཡིན་པར་ཐལ། ཁྱོད་གློ་བུར་རྣམ་དག་གི་དེ་བཞིན་ཉིད་
-500-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ཡིན་པའི་ཕྱིར། རྩ་བ་དེར་ཐལ། རང་གི་བྲལ་རྒྱུ་བར་ཆད་མེད་ལམ་གྱི་བྲལ་འབྲས་གང་ཞིག།
འགོག་ སོགས་བཞིའི་ཚོགས་དོན་ཡིན་ པའི་ ཕྱིར་དང་། སྟོང་ཉིད་བཅུ་དྲུག་རྟོགས་པའི་བྱང་
སེམས་ཀྱི་ཡེ་ཤེས་བཅུ་དྲུག་པོ་དེ། འགོག་སོགས་བཞི་རྟོགས་པའི་ཡེ་ཤེས་དང་དོན་གཅིག་མིང་
གི་རྣམ་གྲངས་ཡིན་པའི་ཕྱིར། སྐབས་འདིར་འགོག་བདེན་ནི། རང་གི་དགག་བྱ་བཀག་པ་དེ་
བཞིན་ཉིད་ལ་བྱ་ལ། སོ་སོར་བརྟག་འགོག་ནི། བྲལ་ཆ་མེད་དགག་གི་ཆ་ལ་འཇོག་དགོས་སོ། །
རང་འགོག་བདེན་གྱི་བྲལ་རྒྱུ་གང་ཞིག །ལམ་སོགས་མཚན་ཉིད་བཞིའི་སྒོ་ནས་ཤེས་པར་བྱ་བ་
དེ་༑ ལམ་གྱི་མཚན་ཉིད་ཟེར་ན། བྱང་སེམས་ཀྱི་མཐོང་ལམ་རྣམ་གྲོལ་ལམ་ཆོས་ཅན། རང་
འགོག་བདེན་གྱི་བྲལ་རྒྱུ་ཡིན་པར་ཐལ། ལམ་བདེན་ཡིན་པའི་ཕྱིར། ཐེག་ཆེན་གྱི་མཐོང་ལམ་
ཡིན་པའི་ཕྱིར། རྩ་བར་ཆོས་ཅན། བར་ཆད་མེད་ལམ་ཡིན་པའི་ཕྱིར། ཁ་ཅིག་ལམ་བདེན་ཡིན་
ན༑ བར་ཆད་མེད་ལམ་ཡིན་པས་མ་ཁྱབ་ཅེ་ན། ཁྱབ་པར་ཐལ། དེ་ཡིན་ན། དག་བསལ་
གཉེན་པོའི་ཕྱོགས་ཀྱི་ཡོན་ཏན་གསུམ་ཡིན་པས་ཁྱབ་པའི་ཕྱིར་དང༌། རང་གི་བྲལ་འབྲས་
འགོག་བདེན་གྱི་བྲལ་རྒྱུ་ཡིན་པས་ཁྱབ་པའི་ཕྱིར། ཁ་ཅིག་ཚོགས་སྦྱོར་གཉིས་ལམ་བདེན་ཡིན་
ཞེ་ན། བརྡའི་འགོག་པ་དེས་འགོག་པའི་གོ་ཆོད་པར་ཐལ། དེའི་ཕྱིར། འདོད་ན། བརྡའི་འགོག་
པ་ ཆོས་ ཅན། འགོག་སོགས་བཞིའི་ཚོགས་དོན་ཡིན་པར་ཐལ། དེའི་ཕྱིར། འདོད་ན། ངེས་
འབྱུང་གི་དོན་ཚང་བར་ཐལ། དེའི་ཕྱིར། འདོད་ན། རང་གི་ངོས་སྐལ་གྱི་སྤང་བྱའི་ས་བོན་སྤངས་
པར་ཐལ་ལོ། །གཞན་ཡང་། ཉན་ཐོས་ཀྱི་སྦྱོར་ལམ་དེ་ལམ་བདེན་མ་ཡིན་པར་ཐལ། ཉན་ཐོས་
ཀྱི་སྦྱོར་ལམ་པ་དེས་ལམ་བདེན་མ་ཐོབ་པའི་ཕྱིར། དེ་སོ་སྐྱེ་ཡིན་པའི་ཕྱིར། ཁྱབ་ཏེ། ལམ་མ་
ཐོབ་པ་སོ་སོའི་སྐྱེ་བོར་འདོད་དོ་ཞེས་གསུངས་པའི་ཕྱིར། ཡང་ཉན་ཐོས་ཀྱི་སྦྱོར་ལམ་ཆོས་ཅན།
ཁྱོད་ལ་ལམ་སོགས་བཞིའི་དོན་ཚངས་བར་ཐལ། ལམ་བདེན་པ་ཡིན་པའི་ཕྱིར། ཁྱབ་པ་ཁས།
འདོད་ན། ངེས་འབྱིན་དོན་ཚང་བར་ཐལ། འདོད་ན། ངལ་གྱི་སྤང་བྱའི་ས་བོན་དྲུངས་འབྱིན་
-501-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནུས་པར་ཐལ་ལོ། །ཁ་ཅིགམི་སློབ་ལམ་གསུམ་པོ་ལམ་བདེན་གྱི་མ་ཡིན་ནོ་ཞེ་ན། དེ་གསུམ་
ཆོས་ཅན། ལམ་བདེན་ཡིན་པར་ཐལ། ཁྱོད་ཐར་ལམ་དུ་འཕགས་པས་གཟིགས་པ་ལྟར་ཐར་
ལམ་དུ་བདེན་པའི་ཕྱིར། ཐར་ལམ་ཡིན་པའི་ཕྱིར། ཡང་། རྣམ་བདེན་དེ་ལམ་བདེན་ཡིན་པར་
ཐལ། ཀུན་མཁྱེན་གསུམ་དུ་ཕྱེ་བས་ན། །ཞེས་པའི་གཞུང་རྩ་འགྲེལ་གྱིས་སྟོན་པའི་ཕྱིར། དྲན་
པ་ཉེར་བཞག་ནས་བཟུང་སྟེ། །ཞེས་པར། རྣམ་མཁྱེན་གྱི་ཤེས་རྣམ་ཡིན་ན། རྣམ་མཁྱེན་ཡིན་
པས་ཁྱབ་ཅེ་ན། སློབ་ལམ་ན་རྣམ་མཁྱེན་གྱི་ཤེས་རྣམ་མེད་པར་ཐལ། དེའི་ཕྱིར། འདོད་ན།
སློབ་ལམ་ན། རྣམ་མཁྱེན་གྱི་ཤེས་རྣམ་སྒོམ་པའི་བྱང་སེམས་ཀྱི་རྣལ་འབྱོར་ལམ་མེད་པར་ཐལ།
དེའི་ཕྱིར། འདོད་ན། དེ་ན་བྱང་སེམས་ཀྱི་སྦྱོར་བ་མེད་པར་ཐལ་ལོ། །གཞན་ཡང་ལམ་གྱི་ཤེས་
རྣམ་ཡིན་ན། ལམ་ཤེས་ཡིན་དགོས་པར་ཐལ། དམ་བཅའ་དེའི་ཕྱིར། འདོད་ན། ལམ་ཤེས་ཀྱི་
ཤེས་རྣམ་སྒོམ་པའི་བྱང་སེམས་ཀྱི་རྣལ་འབྱོར་མེད་པར་ཐལ་ལོ། །ཁ་ཅིག་རྣམ་བདེན་གྱི་ཤེས་
རྣམ་ཡིན་ན། རྣམ་མཁྱེན་ཡིན་པས་མ་ཁྱབ་བོ་ཞེ་ན། དེ་ཁྱབ་པར་ཐལ། དེ་ཡིན་ན། སྒྲིབ་པ་
སྤངས་པའི་མཁྱེན་པ་ཡིན་པས་ཁྱབ་པའི་ཕྱིར། ཡང་དག་པར་རྫོགས་པའི་སངས་རྒྱས་ཀྱི་རྣམ་པ་
ཐམས་ཅད་མཁྱེན་པ་ཉིད་ལམ་གྱི་རྣམ་པ་ནི། ཉོན་མོངས་པ་དང་ཤེས་བྱའི་སྒྲིབ་པ་བག་ཆགས་
དང་བཅས་པ་རྣམ་པ་ཐམས་ཅད་དུ་སྤངས་པས་ཆོས་ཐམས་ཅད་ལ་མངའ་བསྒྱུར་བའི་ཕྱིར་ཟག་
པ་མེད་པ་ཁོ་ན་ཡིན་ནོ་ཞེས་གསུངས་པའི་ཕྱིར། འཇིག་རྟེན་ལས་འདས་པའི་ལམ་ལ་བསམ་
གཏན་བཞི་དང་ཞེས་པར། བྱང་འཕགས་ཀྱི་རྒྱུད་ཀྱི་མཐར་གནས་ཀྱི་སྙོམས་འཇུག་དགུ་ཆོས་
ཅན། འཇིག་རྟེན་ལས་འདས་པའི་ལམ་ཡིན་ཏེ། འཕགས་རྒྱུད་ཀྱི་སྙོམས་འཇུག་ཡིན་པའི་ཕྱིར།
ཞེ་ན། ཤེས་བྱ་ཆོས་ཅན། བྱང་སེམས་ཀྱི་རྒྱུད་ཀྱི་སྲིད་པའི་སྙོམས་འཇུག་དེ་འདས་ལམ་ཡིན་
པར་ཐལ། དམ་བཅའ་དེའི་ཕྱིར། འདོད་ན། ཟག་མེད་ས་དགུའི་གྲངས་ངེས་མི་འཐད་པར་ཐལ།
སྲིད་རྩེའི་སེམས་ཟག་མེད་ཡོད་པའི་ཕྱིར། བྱང་སེམས་འཕགས་པའི་རྒྱུ་ཉིད་མཐར་གནས་ཀྱི་
-502-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
སྙོམས་འཇུག་དགུའི་ཆ་ཤས་སུ་གྱུར་པའི་འགོགས་སྙོམས་དེ་འདས་ལམ་ཡིན་པར་ཐལ། དམ་
བཅའ་དེའི་ཕྱིར། འདོད་ན། མ་ཡིན་པར་ཐལ། ལྡན་མིན་འདུ་བྱེད་ཡིན་པའི་ཕྱིར། ཆོས་ཅན་
ཡིན་པའི་ཕྱིར། འདིར་འགོག་སྙོམས་དབུ་མའི་ལུགས་དང་མཐུན་པར་བྱེད་ཅེ་ན། ཤེས་བྱ་ཆོས་
ཅན། ས་དྲུག་པ་མན་ཆད་ན་འདིའི་སྐབས་ཀྱི་འགོག་སྙོམས་ཐོབ་པ་མེད་པར་ཐལ། དམ་བཅའི་
དེ་གང་ཞིག །དེ་འདྲ་དེ་ས་དྲུག་པ་གནོད་ན་མེད་པའི་ཕྱིར། འཇུག་འགྲེལ་ལས། སྔ་རོལ་དུ་མེད་
པའི། ཤེར་ཕྱིན་ལྷག་པར་ཐོབ་པ་མེད་པའི་ཕྱིར་ཞེས་གསུངས་པའི་ཕྱིར། གཞན་ཡང་། སྐབས་
འདིའི་འགོག་སྙོམས་ལ་སྙོམས་པར་འཇུག་པའི་ཉན་ཐོས་འཕགས་པ་མེད་པར་ཐལ། དེ་དེ་ལ་
བྱ་རིགས་པ་གང་ཞིག།དེ་ལ་སྙོམས་པར་འཇུག་པ་མེད་པའི་ཕྱིར། ཤེར་ཕྱིན་ལྷག་པར་ཐོབ་པའི་
ཉན་ཐོས་མེད་པའི་ཕྱིར་ཏེ། ཆོས་ཀྱི་བདག་མེད་རྟོགས་པའི་ཉན་ཐོས་མེད་པའི་ཕྱིར། ཁྱབ་བོ། །
གང་ཞིག་བདག་མེད་རྟོགས་པའི་འགོག་སྙོམས་གཅིག་ཁོ་ན་ཆོས་ཅན་ཞེ་ན། ཤེས་རབ་རྐྱང་
གྲོལ་གྱི་ཉན་ཐོས་ཀྱི་དགྲ་བཅོམ་པས་འདིར་རང་བཞིན་གྱི་འགོག་པ་ལ་སྙོམས་པར་འཇུག་ནུས་
པར་ཐལ། གང་ཞིག་བདག་མེད་རྟོགས་པའི་སྙོམས་འཇུག་ནུས་པ་གང་ཞིག།དེ་འགོག་རིགས་
ཡིན་པའི་ཕྱིར། གཞན་ཡང་། སྲིད་རྩེའི་སེམས་མ་ཐོབ་པར་སྙོམས་པར་འཇུག་ནུས་པ་གཅིག་
ཡོད་པར་ཐལ། དེ་མ་ཐོབ་པར་གང་ཞིག་བདག་མེད་རྟོགས་པའི་ཏིང་ངེ་འཛིན་ལ་སྙོམས་པར་
འཇུག་ནུས་པ་ཡོད་པ་གང་ཞིག །དེ་འགོག་སྙོམས་ཡིན་པའི་ཕྱིར། ཁ་ཅིག། སྟོང་ཉིད་མངོན་
སུམ་ དུ་རྟོགས་ པའི་མཉམ་གཞག་ ཡེ་ ཤེས་ འདིར་ རང་བཞིན་ འགོག་ སྙོམས་ ཡིན་ ཞེ་ ན།
བསམ་གཏན་གྱི་དངོས་གཞི་མ་ཐོབ་པའི་བྱང་སེམས་མཐོང་ལམ་པ་དེས་འདིར་རང་བཞིན་གྱི་
འགོག་སྙོམས་ཐོབ་པར་ཐལ། དེས་སྟོང་ཉིད་མངོན་སུམ་རྟོགས་པའི་མཉམ་གཞག་གཅིག་ཡེ་
ཤེས་ཐོབ་པའི་ཕྱིར། འདོད་ན། དེ་ཆོས་ཅན། ཁྱོད་ཀྱིས་མཐར་གསུངས་པའི་སྙོམས་འཇུག་ཐོབ་
པར་ཐལ། འགོག་པའི་སྙོམས་འཇུག་ཐོབ་པའི་ཕྱིར། འདོད་ན། བསྟན་གྱི་དངོས་པོའི་ཐལ་བར་
-503-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐལ་ལོ། ཁ་ཅིག་རྒྱན་རྩ་འགྲེལ་ལས་གསུངས་པའི་འགོག་པ་ལ་ས་དྲུག་པ་མན་ཆད་དུ་ཐོབ་པ་
མེད་དོ་ཞེ་ན། འོ་ན། ས་གཉིས་པར་ཐོད་རྒལ་གྱི་ཏིང་ངེ་འཛིན་མ་ཐོབ་པར་ཐལ། དེར་འགོག་
པའི་སྙོམས་འཇུག་མ་ཐོབ་པའི་ཕྱིར། ཁྱབ་པར་ཐལ། བྱང་སེམས་མཐོང་ལམ་པས་སེང་གེ་རྣམ་
བསྒྱིངས་ཀྱི་ཏིང་ངེ་འཛིན་མ་ཐོབ་པའི་ཕྱིར་ཏེ། དེར་འགོག་སྙོམས་མ་ཐོབ་པའི་ཕྱིར། སེམས་
ཙམ་ལུགས་ཀྱི་འགོག་པའི་སྙོམས་འཇུག་གི་རྣམ་གཞག་ལ་མཚན་ཉིད་དང་། ཁྱད་པར་གྱི་ཆོས་
ལ་དཔྱད་པའོ། །དང་པོ་ལ། འདི་ལྟར་དེ་ལས་ཉམས་པ་སྲིད་པར་ཐལ། དགྲ་བཅོམ་པའི་འབྲས་
བུ་ལས་ཉམས་པ་སྲིད་པའི་ཕྱིར། མ་ཁྱབ་ན། ལམ་ཟག་བཅས་ཀྱི་ཐོབ་པའི་འབྲས་བུ་ལས་
ཉམས་པ་སྲིད་པར་ཐལ་བ་དང་། ལམ་ཟག་བཅས་ཀྱི་སྲིད་པ་དེ་ལ་ཆགས་བྲལ་བྱེད་ནུས་པར་
ཐལ་ལོ། །གཞན་ཡང་། དགེ་སྦྱོང་ཚུལ་གྱི་འབྲས་བུ་བརྒྱད་ཅུ་རྩ་དགུ་པོ་གང་ལས་ཉམས་བཞིན་
པའི་ངང་ནས་ལས་ཉོན་གྱི་འཆི་འཕོ་བ་ཡོད་པར་ཐལ། ཕྱིར་འོང་གི་ལས་མངོན་མེད་གཟུགས་
མེད་དང་པོ་གསུམ་གྱི་ཆག་བྲལ་ཉམས་བཞིན་པའི་ངང་ནས། གཟུགས་ཁམས་གསུམ་ལས་ཉོན་
གྱིས་སྐྱེ་བ་ལེན་པ་སྲིད་པའི་ཕྱིར། འདོད་ན། འབྲས་གནས་ལས་ཉམས་པ་འཆི་བ་མེད། བྱ་བ་
མིན་དེ་བྱེད་ཀྱི། ཞེས་པའི་གཞུང་དང་འགལ། གཞན་ཡང་། ཕྱིར་འོང་གི་འདོད་པའི་ཆགས་
བྲལ་ལས་ཉམས་ནས། འདོད་ཁམས་སུ་སྐྱེ་བ་གཅིག་སྲིད་པར་ཐལ། ཕྱིར་འོང་གཟུགས་མེད་
དེའི་ཆགས་བྲལ་ལས་ཉམས་ནས། གཟུགས་སུ་སྐྱེ་བ་གཅིག་སྲིད་པའི་ཕྱིར། ཡང་མཛོད་ཀྱི་
རྗེས་ང་རྒྱལ་པོ་སྲས་ལ་འདི་བརྗོད་པར་བྱ་སྟེ། ཕྱིར་འོང་གི་ལས་ཉོན་གྱི་དབང་གིས་སྐྱེ་བ་ལེན་
པ་གཅིག་སྲིད་པར་ཐལ། འགོག་སྙོམས་དེ་དང་པོ་ལ་དེའི་རྟེན་ལ་སྒྲུབ་དགོས་པ་གང་ཞིགའདོད་
ལྷའི་རྟེན་ལ་འགོག་སྙོམས་སྲིད་པའི་ཕྱིར། རྟགས་སོ། །ཅི་སྟེ། འདོད་པའི་རྟེན་ལ་འགོག་པའི་
སྙོམས་འཇུག་གི་དང་པོར་སྒྲུབ་པ་གཅིག་སྲིད་དོ་ཞེ་ན། འགོག་པ་དང་པོ་ལ་ནི་ནང་དུ། ཞེས་པ་
དང་པོ། ཀུན་ལས་བཏུས་ཀྱི་འགྲེལ་པ་རྒྱལ་སྲས་མ་ལས། འདི་བརྗོད་པར་བྱ་སྟེ། གཟུགས་ལ་
-5)4-



གྲགས་ཆེན་བཅོ་བརྒྱད་ཀྱི་མངོན་རྒྱུན་པཎ་ཤཱཀ་འགྲེལ་སྐོར་བཞུགས། ༼༤ ༧
ཆགས་ བྲལ་མ་བྱས་པའི་འགོག་སྙོམས་ལ་སྲིད་པར་ཐལ་ལོ། །དེ་སྲིད་ན། གཞུང་རྩ་བ་དང་
འགལ་བའི་ཕྱིར་ཏེ། འགོག་པའི་སྙོམས་པར་འཇུག་པ་གང་ཞེ་ན། ཅི་ཡང་མེད་པའི་སྐྱེ་མཆེད་ཀྱི་
འདོད་ཆགས་དང་བྲལ། ཞེས་གསུངས་པའི་ཕྱིར། གཞན་ཡང་
། ཕྱིར་འོང་གི་ལུས་མངོན་བྱེད་
ཡིན་ན། གཟུགས་ལ་ཆགས་བྲལ་བྱས་པས་ཁྱབ་པར་ཐལ། དེ་ཡིན་ན། རྣམ་པར་ཐར་པ་བརྒྱད་
མངོན་དུ་བྱས་པས་ཁྱབ། དེ་བྱས་ན་དེ་ལ་ཆགས་བྲལ་བྱས་པས་ཁྱབ་པའི་ཕྱིར། རྟགས་སྔ་མ་
དེར་ལུས་ཀྱི་མངོན་དུ་བྱེད་པ་གང་ཞེ་ན། གང་སློབ་པ་རྣམ་པར་ཐར་པ་བརྒྱད་ལ་བརྟེན་པའི་གང་
ཟག་གོ་ཞེས་ གསུངས་ པའི་ཕྱིར། རྟགས་ཕྱི་མ་དེར་ཐལ། གཟུགས་དེའི་རྣམ་པར་ཡིན་ན།
གཟུགས་ལ་ཆགས་བྲལ་བྱས་པས་ཁྱབ་པར་ཐལ། རྟགས་འབུད་ཅིང་། རྣམ་པར་དུ་འཇོག་བྱེད་
གང་ཡིན་ཁྱེད་ལ་འདྲི་བར་བྱའོ། ། སྤོང་བའི་ལམ་ལ་བར་ཆད་མེད་ལམ་པའི་ལམ་གྱི་རྣམ་པ་
ཞེས་པར་
། མཐོང་ལམ་སྡུག་བསྔལ་ལ་ཆོད་དོ། །སྤོང་ལམ་ཡིན་ཏེ། བར་ཆད་མེད་པའི་ཕྱིར་ཞེ་
ན༑ རྒྱུན་མཐའི་རྣམ་གྲོལ་ལམ་ཆོས་ཅན། དེར་ཐལ། དེའི་ཕྱིར། བར་ཆད་མེད་ལམ་པའི་རྩེ་
སྦྱོར་ཡིན་པའི་ཕྱིར། དེ་ཆོས་ཅན། དེར་ཐལ། རང་རྣམ་མཁྱེན་སྐད་ཅིག་དང་པོ་ལ་ནི་དངོས་རྒྱུ་
ཡིན་པའི་ཕྱིར། ཁྱབ་པར་ཐལ། སངས་རྒྱས་ཉིད་ཀྱི་བར་ཆད་མེད་དེ། བར་ཆད་མེད་པའི་ཏིང་
ངེ་འཛིན་ནི། ཞེས་གསུངས་པའི་ཕྱིར། ཁ་ཅིག་སྤོང་ལམ་ཡིན་ན། བར་ཆད་མེད་ལམ་ཡིན་པར་
འདོད། བྱང་སེམས་ཀྱི་སྦྱོར་ལམ་ཆོས་མཆོག་ཆོས་ཅན། དེར་ཐལ། དེའི་ཕྱིར། དེར་ཐལ། སྤོང་
གཉེན་ཡིན་པའི་ཕྱིར་ཏེ། མཐོང་སྤང་འཇུག་པ་གཟུང་རྟོག་གི་སྤོང་གཉེན་ཡིན་པའི་ཕྱིར། འགྲེལ་
པ་ལས། གཟུང་བར་བྱ་བ་ཉིད་དུ་འཇུག་པར་བྱའོ། །ཞེས་གཟུང་རྟོག་པ་དང་པོ་མཐོང་བའི་ལམ་
གྱི་སྦྱོར་བའི་གནས་སྐབས་ཀྱི་སྤང་བར་བྱ་བར་བཞེད་པ་ཡིན་ནོ། །ཞེས་གསུངས་པའི་ཕྱིར། རྩ་
བར་འདོད་ན། དེ་ཆོས་ཅན། ཁྱོད་ལ་མཐོང་སྤང་གི་ས་བོན་དྲུངས་འབྱིན་ནུས་པའི་བར་ཆད་མེད་
ལམ་ཡིན་པར་ཐལ། ཁྱོད་དེ་གང་ཞིག་གི།ཁྱོད་དེ་ཡིན་ན། ཁྱོད་དེ་ཡིན་དགོས་པའི་ཕྱིར། འདོད་
-5tj5-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན༑ ཆོས་ཅན། དེ་མིན་པར་ཐལ། ཁྱོད་དེའི་ས་བོན་མགོ་མནོན་པར་བྱེད་པའི་སྦྱོར་བ་ཉེར་
བསྡོགས་ཡིན་པའི་ཕྱིར། འདིར་ཁ་ཅིག་བར་ཆད་མེད་ལམ་ཡིན་ན། འཕགས་ལམ་ཡིན་པས་
ཁྱབ་པར་འདོད་ན། སོ་སོ་སྐྱེ་བོའི་རྒྱུ་ཉིད་བསམ་གཏན་དང་པོའི་ཉེར་བསྡོགས། སྦྱོར་བ་མཐའི་
འབྲས་བུ་ཡིན་དེ་ཆོས་ཅན། དེར་ཐལ། དེའི་ཕྱིར། དེར་ཐལ། འདོད་པའི་ཉོན་མོངས་ཆུང་ངུ་
གསུམ་སྤོང་བར་བྱེད་པའི་བར་ཆད་མེད་པའི་ཕྱིར། ཤེས་བྱ་ཆོས་ཅན། དེ་དེར་ཐལ། དེ་འདྲའི་
སྦྱོར་བ་མཐའི་འབྲས་བུ་ཡིད་ཀྱི་འདོད་ཉོན་དགུ་པ་སྤངས་པའི་རྣམ་གྲོལ་ལམ་ཡིན་པའི་ཕྱིར།
གཞན་ཡང་། སོ་སོ་སྐྱེ་བོའི་རྒྱུད་ལ་རྣམ་གྲོལ་ལམ་མེད་པར་ཐལ། དེའི་རྒྱུད་ལ་བར་ཆད་མེད་
པའི་ཕྱིར། འདོད་ན། དེར་ཐལ། འདོད་གཟུགས་ལ་ཆགས་བྲལ་བྱས་པའི་སོ་སོ་སྐྱེ་བོ་ཡོད་པའི་
ཕྱིར། གཞན་ཡང་། འཇིག་རྟེན་པའི་བར་ཆད་མེད་ལམ་དང་། རྣམ་གྲོལ་ལམ་མེད་པར་ཐལ།
དེ་ཡིན་ན། འཕགས་མཁྱེན་ཡིན་པས་ཁྱབ་པའི་ཕྱིར། འདོད་ན། མཛོད་ལས། འཇིག་རྟེན་པའི་
རྣམ་གྲོལ་ལམ་དང་། །བར་ཆད་མེད་ལམ་གོ་རིམ་བཞིན། །ཞི་སོགས་རགས་སོགས་རྣམ་པ་
ཅན། །ཞེས་གསུངས་པ་དང་འགལ། ཡང་བར་ཆད་མེད་ལམ་ཡིན་ན། སྒྲིབ་པའི་ས་བོན་སྤོང་
བའི་བར་ཆད་མེད་ལམ་ཡིན་དགོས་ན། དགྲ་བཅོམ་དབང་བརྟུལ་དབང་རྣོན་དུ་འཕོ་བའི་བར་
ཆད་མེད་ལམ་གཅིག་མི་སྲིད་པར་ཐལ། དམ་བཅའ་དེའི་ཕྱིར། འདོད་ན། མི་གཡོ་རྣམ་གྲོལ་
བར་དེ། ལམ་དགུའོ་ཤིན་ཏུ་བརྟན་ཕྱིར་རོ། །ཞེས་གསུངས་པ་དང་འགལ། རྣམ་པ་ཐམས་ཅད་
མཁྱེན་པ་ཉིད་ ཀྱི་ ལམ་ གྱི་རྣམ་པ་ནི། ཞེས་པར། རྣམ་བཤད་ལས། སྟོབས་སོགས་རྣམ་པ་
ཐམས་ཅད་མཁྱེན་པ་ཉིད་ཀྱི་རྣམ་པ་ནི་ཆོས་ཅན། འཕགས་པ་གཞན་དང་ཐུན་མོང་མིན་པའི་
ལམ་གཅིག་པུ་ཁོ་ན་ཡིན་ཏེ། ས་བཅུ་པ་མན་ཆད་ལས་རྟོགས་རིགས་ཤིན་ཏུ་ཕུལ་དུ་བྱུང་བའི་
མཁྱེན་པ་ཡིན་པའི་ཕྱིར། སངས་རྒྱས་པའི་དྲན་པ་ཉེར་གཞག་བཞི་ཆོས་ཅན། དེར་ཐལ། དེའི་
ཕྱིར། འདོད་ན། ཐུན་མོང་མིན་པའི་རྣམ་མཁྱེན་གྱི་ཤེས་རྣམ་ཡིན་པར་ཐལ། འདོད་པའི་ཕྱིར།
-06-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
འདོད་ན། མིན་པར་ཐལ། ཐུན་མོང་བའི་ཤེས་རྣམ་ཡིན་པའི་ཕྱིར། ཤེས་བྱ་ཆོས་ཅན། དེ་དེར་
ཐལ། སློབ་ལམ་ན་དྲན་པ་ཉེར་གཞག་མཚན་ཉིད་པ་ཡོད་པའི་ཕྱིར། འདིར་མཚན་ཉིད་དྲིས་
པས། རྣམ་མཁྱེན་གྱི་ཤེས་རྣམ་གང་ཞིག།རང་གི་རིགས་འདྲ་མཚན་ཉིད་པ་འཕགས་ཆུང་འོག་
མའི་རྒྱུད་ལ་ཡོད་པ་དེ། ཐུན་མོང་བའི་རྣམ་མཁྱེན་གྱི་ཤེས་རྣམ་གྱི་མཚན་ཉིད་དང་། དེ་འདྲ་མེད་
པ་དེ་ཐུན་མོང་མིན་པའི་ཤེས་རྣམ་གྱི་མཚན་ཉིད་ཟེར་ན། རྫོགས་པའི་སངས་རྒྱས་ཀྱི་ཇི་ལྟ་བ་
མཁྱེན་པའི་ཡེ་ཤེས་ཆོས་ཅན། ཐུན་མོང་བའི་རྣམ་མཁྱེན་གྱི་ཤེས་རྣམ་ཡིན་པར་ཐལ། དོན་དེའི་
ཕྱིར། ཤེས་བྱ་ཆོས་ཅན། དེ་དེར་ཐལ། སློབ་ལམ་ན་ཇི་ལྟ་བ་མཁྱེན་པའི་ཡེ་ཤེས་ཡོད་པའི་ཕྱིར།
རྩ་བར་འདོད་ན། མིན་པར་ཐལ། ཐུན་མོང་མིན་པའི་རྣམ་མཁྱེན་ཤེས་རྣམ་ཡིན་པའི་ཕྱིར།
སངས་རྒྱས་ཐམས་ཅད་ཀྱིས་བཤད་པའི་དེ་བཞིན་ཉིད་དང་ཞེས་པའི་གཞུང་གིས་བསྟན་པའི་
ཤེས་རྣམ་ཡིན་པའི་ཕྱིར། རྫོགས་པའི་སངས་རྒྱས་ཀྱི་ཇི་སྙེད་པ་མཁྱེན་པའི་ཡེ་ཤེས་ཀྱི་ཀྱང་མ་
ངེས་སོ། །གཞན་ཡང་། ཐུན་མོང་བའི་རྣམ་མཁྱེན་གྱི་ཤེས་རྣམ་དང་། ཐུན་མོང་མ་ཡིན་པའི་རྣམ་
མཁྱེན་གྱི་ཤེས་རྣམ་བྲལ་བར་ཐལ། མཚན་ཉིད་གཉིས་པོ་དེའི་ཕྱིར། འདོད་ན། མིན་པར་ཐལ།
སངས་རྒྱས་ཀྱི་དྲན་པ་ཉེར་བཞག་པོ་དེ་དྲན་པ་ཉེར་བཞག་གི་ཆ་ཤས་ཐུན་མོང་བར་བཞག་ཅིང་།
སྟོབས་དང་མ་འདྲེས་པ་ཡིན་པས་ཆ་ཤས་ཐུན་མོང་མིན་པར་བཞག་པའི་ཕྱིར། དེ་ཆོས་ཅན།
སྟོབས་དང་མ་འདྲེས་པ་ཡིན་པར་ཐལ། རྫོགས་པའི་སངས་རྒྱས་ཀྱི་མཁྱེན་པ་ཡིན་པའི་ཕྱིར། དེ་
ལ་ཐམས་ཅད་ཤེས་པ་ཉིད་ཀྱི་རྣམ་པ་ནི་ཉན་ཐོས་དང་བྱང་ཆུབ་སེམས་དཔའི་བྱེ་བྲག་གིས་ཞེས་
སོགས་ལ། ཉན་ཐོས་ཀྱི་རྒྱུད་ལ་ཡོད་པའི་རྣམ་པ་ཉེར་བདུན་པོ། ཟག་མེད་ཡིན་ཞེས་ཟེར་ན།
ཤེས་བྱ་ཆོས་ཅན། ཉན་ཐོས་ཀྱི་རྒྱུད་ལ་ཤེས་སྒྲིབ་གཟུང་རྟོག་གི་གཉེན་པོར་གྱུར་པའི་རྣམ་པ་
ཡོད་པར་ཐལ། དམ་བཅའ་དེའི་ཕྱིར། འདོད་ན། གཟུང་བ་ཆོས་ཀྱི་བདག་མེད་རྟོགས་པའི་ཉན་
ཐོས་ཡོད་པར་ཐལ་ལོ། །ཁ་ཅིག་རང་རྒྱལ་ཀྱི་རྒྱུད་ཀྱི་རྣམ་པ་ཉེར་བདུན་པོ་ཟག་མེད་ཡིན་ནོ་ཟེར་
-507-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན༑ ཤེས་བྱ་ཆོས་ཅན། ཤེས་སྒྲིབ་གཟུང་རྟོག་གི་གཉེན་པོར་གྱུར་པའི་ལམ་ཟག་བཅས་ཡོད་
པར་ཐལ། དམ་བཅའ་དེའི་ ཕྱིར། འདོད་ན། ཐམས་ཅད་ཤེས་པ་ཉིད་ཀྱིས་རང་སངས་རྒྱས་
རྣམས་ཀྱང་བསྡུས་པས། དེ་དག་གི་ཤེས་བྱའི་སྒྲིབ་པའི་གཉེན་པོ་ཉིད་དུ་སྒོམ་པའི་ལམ་ཟག་པ་
དང་བཅས་པ་དང་། ཟག་པ་མེད་པ་གཉིས་ཡིན་པས། ཞེས་པ་དང་འགལ། བྱང་ཆུབ་སེམས་
དཔའ་རྣམས་ཀྱི་ལམ་ཤེས་པ་ཉིད་ཀྱི་ལམ་གྱི་རྣམ་པ་ནི་ཞེས་པར། ལམ་ཤེས་ཀྱི་རྣམ་པ་སོ་དྲུག་
ཆོས་ཅན། ཟག་པ་དང་བཅས་པ་ཡིན་ཏེ། སྲིད་པར་སྐྱེ་བ་ལེན་པའི་རྒྱུ་ཉོན་མོངས་དང་བཅས་
པའི་ཕྱིར་ཟེར་ན། བྱང་སེམས་སྒོམ་ལམ་བར་ཆད་མེད་ལམ་ཆོས་ཅན། དེར་ཐལ། དེའི་ཕྱིར།
འདོད་ན། མིན་པར་ཐལ། ཟག་མེད་ཡིན་པའི་ཕྱིར། མཉམ་གཞག་བར་ཆད་མེད་ལམ་ཡིན་
པའི་ཕྱིར། ཡང་དེ་ཆོས་ཅན། རང་དོན་དུ་མཉམ་གཞག་ཏུ་སྒོམ་པར་བྱ་བའི་རྣལ་འབྱོར་ཡིན་
པར་ཐལ། མ་ཁྱབ་ན། གཞུང་གོང་མ་དང་འགལ། ཡང་དག་པར་རྫོགས་པའི་སངས་རྒྱས་ཀྱི་
རྣམ་པ་ཐམས་ཅད་མཁྱེན་པ་ཉིད་ཀྱི་རྣམ་པ་ནི། ཞེས་པར། རྣམ་མཁྱེན་གྱི་རྣམ་པ་བརྒྱ་དང་བཅུ་
བདུན་པོ་ཟག་མེད་ཡིན་ཏེ། སྒྲིབ་པ་མ་ལུས་པར་སྤངས་པའི་མཁྱེན་པ་ཡིན་པའི་ཕྱིར། ཤེས་བྱ་
ཆོས་ཅན། རྣམ་མཁྱེན་གྱི་ཤེས་རྣམ་ཡིན་ན། རྣམ་མཁྱེན་ཡིན་པས་ཁྱབ་པར་ཐལ། དམ་བཅའ་
དེའི་ཕྱིར། འདོད་ན། ལམ་ཤེས་ཀྱི་ཤེས་རྣམ་ཡིན་ན། ལམ་ཤེས་ཡིན་དགོས་པར་ཐལ། དེའི་
ཕྱིར། འདོད་ན། ལམ་ཤེས་ཀྱི་སྦྱོར་བ་ཡིན་ན། ལམ་ཤེས་ཡིན་དགོས་པར་ཐལ། དེའི་ཕྱིར།
ཤེས་བྱ་ཆོས་ཅན། དངོས་པོ་ལ་ཡོངས་སུ་རྟོག་པའི་ལམ་ཡང་ཡིན། རྣམ་མཁྱེན་གྱི་ཤེས་རྣམ་
ཡང་ཡིན་པའི་གཞི་མཐུན་པ་མེད་པར་ཐལ། དམ་བཅའ་དེའི་ཕྱིར། འདོད་ན། དངོས་པོ་ལ་
ཡོངས་སུ་རྟོག་པའི་ལམ་ལ། ཞེས་སོགས་ཀྱི་གཞུང་འདི་རྣམ་མཁྱེན་གྱི་ཤེས་རྣམ་སྟོན་བྱེད་ཀྱི་
གཞུང་མིན་པར་ཐལ་ལོ། །དེ་བཞིན་དུ་རྩོལ་བ་ལས་བྱུང་བའི་ལམ་སོགས་ལའང་སྦྱར་རོ། །གང་
གི་མཚོན་དེ་མཚན་ཉིད་དུ། །ཞེས་པར། བྱེད་སྒྲུབ་ཀྱི་དབང་དུ་བྱས་པའི་ཐེག་ཆེན་གྱི་སྦྱོར་བའི་
-08-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
མཚན་ཉིད་ཆོས་ཅན། གསུམ་ཡོད་དེ། ཐེག་ཆེན་གྱི་སྦྱོར་བའི་ཤེས་མཚན་དེའི་ཁྱད་མཚན་དེའི་
བྱེད་མཚན་གསུམ་ཡོད་པའི་ཕྱིར། ཞེ་ན། དེ་ཆོས་ཅན། དེ་གསུམ་པོ་དེ་ཁྱོད་ཡིན་པར་ཐལ།
ཁྱོད་ལ་དེ་གསུམ་དུ་དབྱེར་ཡོད་པའི་ཕྱིར། འོ་ན། ཐེག་ཆེན་སྦྱོར་བའི་ཤེས་མཚན་ཆོས་ཅན། །
ཐེག་ཆེན་སྦྱོར་བ་ཡིན་ན། ཁྱོད་ཡིན་དགོས་པར་ཐལ། ཁྱོད་བྱེད་སྒྲུབ་ཀྱི་དབང་དུ་བྱས་པའི་ཐེག་
ཆེན་སྦྱོར་བའི་མཚན་ཉིད་ཡིན་པའི་ཕྱིར། ཡང་བྱང་སེམས་ཀྱི་སྦྱོར་ལམ་ཆོས་ཅན། ཐེག་ཆེན་
སྦྱོར་བའི་ཤེས་མཚན་ཡིན་པར་ཐལ། ཐེག་ཆེན་སྦྱོར་བ་ཡིན་པའི་ཕྱིར། ཁྱབ་དང་འགལ་ལོ། །
འདོད་ན། ཐེག་ཆེན་གྱི་མཐོང་ལམ་ཆོས་ཅན། ཐེག་ཆེན་གྱི་སྦྱོར་ལམ་ཡིན་པར་ཐལ། ཐེག་ཆེན་
གྱི་སྦྱོར་བ་ཡིན་པའི་ཕྱིར། ཁྱབ་པ་དངོས་གཞན་ལའང་སྦྱར་རོ། །འདིར་ཐེག་ཆེན་སྦྱོར་བའི་
མཚན་ཉིད་ཀྱི་མཚན་ཉིད་དྲིས་པས། ཐེག་ཆེན་སྦྱོར་བའི་ནུས་པ་མཚན་ཉིད་ཟེར་ན། སྐྱེ་མེད་
གསུམ་ལ་ཉམས་ལེན་གཙོ་བོར་གྱུར་པའི་བྱང་སེམས་ཀྱི་རྣལ་འབྱོར་ཆོས་ཅན། དམ་བཅའ་དེར་
ཐལ། དེའི་ཕྱིར། ཐེག་ཆེན་གྱི་ཟབ་པའི་སྦྱོར་བ་ཡིན་པའི་ཕྱིར་ཏེ། ཐེག་ཆེན་གྱི་སྦྱོར་བ་མཚོན་པ་
ལ་ཁྱོད་མཚན་ཉིད་དུ་བཀོད་པའི་སྦྱོར་བ་དེ། མཚོན་སྦྱོར་སྐྱོན་མེད་ཡིན་པའི་ཕྱིར། རྩ་བར་
འདོད་ན། ཐེག་ཆེན་སྦྱོར་བའི་ནུས་པ་ཆོས་ཅན། སྐྱེ་མེད་གསུམ་ལ་ཉམས་ལེན་གཙོ་བོར་གྱུར་
པའི་བྱང་སེམས་ཀྱི་རྣལ་འབྱོར་ཡིན་པར་ཐལ། ཐེག་ཆེན་སྦྱོར་བའི་ནུས་པ་ཡིན་པའི་ཕྱིར།
འདོད་ན་ཆོས་ཅན། མིན་པར་ཐལ། ལྡན་མིན་འདུ་བྱེད་ཡིན་པའི་ཕྱིར། གཞན་ཡང་། དངོས་
པོའི་ནུས་པ་མཚོན་བྱེད་དེ་ཡིན་ན། དངོས་པོའི་མཚན་ཉིད་ཡིན་དགོས་པར་ཐལ། ཐེག་ཆེན་
སྦྱོར་བའི་ནུས་པ་མཚོན་བྱེད་ཡིན་ན། ཐེག་ཆེན་སྦྱོར་བའི་མཚན་ཉིད་ཡིན་དགོས་པའི་ཕྱིར། ཁ་
ཅིགཐེག་ཆེན་སྦྱོར་བ་ཐུན་མོང་མིན་པར་མཚོན་བྱེད་དེ་ཐེག་ཆེན་སྦྱོར་བའི་མཚན་ཉིད་ཀྱི་མཚན་
ཉིད་ཟེར་ན། ཉོན་མོངས་རྟགས་དང་ཞེས་སོགས་ཀྱི་སྐབས་ནས་བསྟན་པའི་ཐེག་ཆེན་གྱི་སྦྱོར་
བའི་ངོ་བོ་ཉིད་བཅུ་དྲུག་ཆོས་ཅན། དམ་བཅའ་དེར་ཐལ། དེའི་ཕྱིར། འདོད་ན། བྱེད་སྒྲུབ་ཀྱི་
-5]9-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབང་དུ་བྱས་པའི་ཐེག་ཆེན་སྦྱོར་བའི་མཚན་ཉིད་དུ་ཐལ། འདོད་པའི་ཕྱིར། འདོད་ན། མིན་
པར་ཐལ། ལས་སྒྲུབ་ཀྱི་དབང་དུ་བྱས་པའི་ཐེག་ཆེན་སྦྱོར་བའི་མཚན་ཉིད་ཡིན་པའི་ཕྱིར། ཁྱབ་
པར་ཐལ། རྩ་བ་དེར་ཐལ། ཐེག་ཆེན་སྦྱོར་བའི་ངོ་བོ་ཉིད་མཚན་ཡིན་པའི་ཕྱིར། ཁྱབ་པར་ཐལ།
ངོ་བོ་ཉིད་གང་མཚོན་བྱ་ཡང་། །ཞེས་པའི་ཡང་སྒྲས་མཚན་ཉིད་ཡིན་པར་བསྟན་པའི་ཕྱིར། ཤེས་
པ་དེ་གཡོ་བ་ལ་སོགས་ཞེས་བྱ་བ་དང་། ཞེས་སོགས་ལ། སེམས་གཡོ་བ་དང་འདུ་བ་སོགས་
འཁྲུལ་གཞིའི་ཕུང་པོ་ལྔ་ལ་བརྟེན་ནས་བདག་ཏུ་འཁྲུལ་པར་རྟོག་པའི་བྱང་སེམས་ཀྱི་རྣལ་འབྱོར་
པ་ཆོས་ཅན། ཞེས་སྦྱོར་བའི་མཚན་ཉིད་ཡིན་ཏེ་ཞེ་ན། ཉན་ཐོས་ཀྱི་མཐོང་ལམ་ཆོས་ཅན།
མཚན་ཉིད་དེར་ཐལ། གཞི་ཤེས་སྦྱོར་བ་ཡིན་པའི་ཕྱིར། ཁྱབ་པ་དངོས། ཡང་ཐེག་ཆེན་གྱི་གཞི་
ཤེས་སྦྱོར་བའི་མཚན་ཉིད་ཡིན་ཟེར་ན། ཤེས་བྱ་ཆོས་ཅན། སྐབས་འདིར་ཐེག་ཆེན་གྱི་གཞི་ཤེས་
སྦྱོར་བའི་མཚན་ཉིད་སྟོན་མི་རིགས་པར་ཐལ། ཤེས་མཚན་འཆད་པའི་སྐབས་འདིར་གཞི་ཤེས་
སྦོར་བ་ཐེག་པ་ཆེ་ཆུང་སོ་སོར་མ་ཕྱེ་བར་འཆད་པའི་སྐབས་ཡིན་པའི་ཕྱིར། དེར་ཐལ། ཤེས་
པའི་མཚན་ཉིད་སྤྱིའི་ངོ་བོ་ཉིད་དུ་བརྗོད་ནས་ཞེས་གསུངས་པའི་ཕྱིར། ཁ་ཅིག།དེ་ཆོས་ཅན།
གཞི་ཤེས་སྦྱོར་བའི་ཤེས་མཚན་དེ་ཡིན་ཏེ། གཞིའི་གནས་ལུགས་རྟོགས་པའི་སེམས་དཔའི་རྣལ་
འབྱོར་ཡིན་ཟེར་རོ། །བྱང་སེམས་ཀྱི་མཐོང་ལམ་ཆོས་ཅན། དེར་ཐལ། དེའི་ཕྱིར། འདོད་ན། དེ་
ཆོས་ཅན། ཁྱོད་ཐེག་ཆེན་སྦྱོར་བའི་བྱེད་སྒྲུབ་ཀྱི་དབང་དུ་བྱས་པའི་མཚན་ཉིད་ཡིན་པར་ཐལ།
འདོད་པའི་ཕྱིར། འདོད་ན། བྱང་སེམས་ཀྱི་སྦྱོར་ལམ་ཆོས་ཅན། བྱང་སེམས་ཀྱི་མཐོང་ལམ་
ཡིན་པར་ཐལ། གཞི་ཤེས་ཀྱི་སྦྱོར་བ་ཡིན་པའི་ཕྱིར། ཁྱབ་པ་དངོས། བདག་དང་འཇིག་རྟེན་
རྟག་པར་ལྟ་བ་དང་། དེ་བཞིན་གཤེགས་པ་གྲོང་ཕན་ཆད་འབྱུང་བར་ལྟ་བ་རྣམས་ལ་གྲངས་ཀྱི་
ལྟ་བ་གཡོ་བ་ཞེས་བྱའོ་ཟེར་རོ། །བདག་དང་འཇིག་རྟེན་མཐའ་དང་ལྡན་པར་ལྟ་བ་དེ་ཆོས་ཅན།
རྟག་པར་ལྟ་བའི་ལྟ་བ་ཡིན་པར་ཐལ། དམ་བཅའ་དེའི་ཕྱིར། འདོད་ན། མིན་པར་ཐལ། ཆད་
-51 (]-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
པར་ལྟ་བ་ཡིན་པའི་ཕྱིར་ཏེ། བདག་དང་འཇིག་རྟེན་གྱི་རིགས་རྒྱུན་ཆད་པར་ལྟ་བའི་ལྟ་བ་ཡིན་
པའི་ཕྱིར། ཡང་རྣམ་བཤད་པ་བདག་དང་འཇིག་རྟེན་མཐའ་དང་ལྡན་པ་དང་། མཐའ་དང་མི་
ལྡན་པར་ལྟ་བའི་ལྟ་བ་དེ། གྲངས་གྱི་ལྟ་བ་ཡིན་ཞེ་ན། དེ་ཆོས་ཅན། སྒྲུབ་པའི་རྣམ་པ་ཅན་ཡིན་
པར་ཐལ། ཁྱོད་ལྟ་བ་ལ་གཡོ་བ་དེ་ཡིན་པའི་ཕྱིར། འདོད་ན། བདག་དང་འཇིག་རྟེན་མཐའ་
དང་ ལྡན་ པ་ དེ་སྒྲུབ་པ་ཡིན་པར་ཐལ། དེའི་ཕྱིར། འདོད་ན། དེ་ཡོད་པར་ཐལ། དེའི་ཕྱིར།
གཞན་ཡང་། གང་ཞིག་བདག་མེད་སྒྲུབ་པར་ཐལ། གང་ཞིག་བདག་མཐའ་ལྡན་མིན་པ་དེ་སྒྲུབ་
པ་ཡིན་པའི་ཕྱིར། འདིར་བདག་དང་འཇིག་རྟེན་རྟག་པར་ལྟ་བ་སོགས་བཅུ་བཞི་པོ་དེ་ལུང་མ་
བསྟན་གྱི་ལྟ་བ་ཡིན་ནོ། །ཟེར་ན། ཆོས་ཅན། ཁྱོད་མིན་པར་ཐལ། ཁྱོད་མི་དགེ་བ་དང་། དགེ་
བ་ཟག་བཅས་གང་རུང་ཡིན་པའི་ཕྱིར་ཏེ། ཁྱོད་རང་རྣམས་ནི་ཡིད་དང་པོ་འབྱིན་བྱེད་ཡིན་པའི་
ཕྱིར། ཡང་དེ་ཆོས་ཅན། ཁྱོད་མི་དགེ་བར་ཐལ། ཁྱོད་འདོད་པའི་སས་སྡུས་ཀྱི་ལྟ་བ་གང་ཞིག།
མཐོང་སྤང་ཀུན་བཏགས་ཡིན་པའི་ཕྱིར། འདོད་པའི་སས་བསྡུས་ཡིན་པའི་ཕྱིར། ཕྱི་རོལ་པའི་
རྒྱུད་ཀྱི་ལྟ་བ་ཡིན་པའི་ཕྱིར། ཡང་ཤེས་བྱ་ཆོས་ཅན། བཅུ་བཞི་པོ་ལུང་མ་བསྟན་གྱི་ལྟ་བ་ཡིན་
པར་ཐལ། བདག་དང་འཇིག་རྟེན་རྟག་མི་རྟག་གཉིས་ཀ་མིན་པར་ལུང་མ་བསྟན་དུ་ཡོད་པའི་
ཕྱིར། དེ་གཉིས་ཀ་མིན་པར་ལྟ་བ་སོགས་དགག་གཞི་ཀུན་གཞིའི་སྟེང་དུ། དགག་བྱ་རྣམ་ཤེས་
ཚོགས་དྲུག་བཀག་པའི་སྙོམས་འཇུག་གི །ཞེ་ན། སངས་རྒྱས་འཕགས་པའི་འགོག་སྙོམས་ཆོས་
ཅན། མཚན་ཉིད་དེར་ཐལ་དེའི་ཕྱིར། འདོད་ན། ཤེས་བྱ་ཆོས་ཅན། སངས་རྒྱས་ཀྱི་སར་འགོག་
སྙོམས་མེད་པར་ཐལ་དེའི་ཕྱིར་ཏེ། དགག་གཞི་ཀུན་གྱི་དེའི་ཕྱིར་གཞན་ཡང་། གཟུགས་ཁམས་
གྱི་རྟེན་ཅན་གྱི་འགོག་སྙོམས་ཆོས་ཅན། མཚན་ཉིད་དེར་ཐལ། དེའི་ཕྱིར། འདོད་ན། གཟུགས་
ཁམས་ན་རྣམ་ཤེས་ཚོགས་དྲུག་ཡོད་པར་ཐལ། འདོད་པའི་ཕྱིར། འདོད་ན། དེ་ན་སྣ་ལྕེའི་རྣམ་
པར་ཤེས་པ་ཡོད་པར་ཐལ། དེའི་ཕྱིར། འདོད་ན། གཟུགས་ཁམས་ན་དྲི་རོ་ཡོད་པར་ཐལ།
-5]]-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་ཡང་། བྱང་སེམས་མཐོང་ལམ་པའི་རྒྱུད་ཀྱི་འགོག་སྙོམས་ཆོས་ཅན། དམ་བཅའ་དེར་
ཐལ། དེའི་ཕྱིར། འདོད་ན། རང་གི་དགག་བྱ་ཡིད་ཀྱི་རྣམ་ཤེས་བཀག་པར་ཐལ། འདོད་པའི་
ཕྱིར། འདོད་ན། ཆོས་ཅན། རང་རྒྱུད་ལྡན་གྱི་གང་ཟག་དེའི་རྒྱུད་ལ་ཡིད་ཀྱི་རྣམ་ཤེས་མེད་པར་
ཐལ། འདོད་པའི་ཕྱིར། འདོད་ན་ཆོས་ཅན། དེའི་རྒྱུད་ལ་ཐེག་ཆེན་གྱི་མཐོང་ལམ་མེད་པར་
ཐལ། དེ་ཡང་འདོད་ན། ཁྱོད་ཐེག་ཆེན་མཐོང་ལམ་པའི་རྒྱུད་ཀྱི་འགོག་སྙོམས་མིན་པར་ཐལ་ལོ།།
གཞན་ཡང་དེ་ཆོས་ཅན། ཁྱོད་རྒྱུད་ཀྱི་གང་ཟག་གི་རྒྱུད་ལ་ཉོན་ཡིད་མེད་པར་ཐལ། འདོད་པའི་
ཕྱིར། འདོད་ན། དེའི་རྒྱུད་ལ་གང་ཟག་གི་བདག་འཛིན་མེད་པར་ཐལ། དེའི་ཕྱིར། འདོད་ན།
ཡོད་པར་ཐལ། དེའི་རྒྱུད་ལ་འཇིག་ལྟ་ལྷན་སྐྱེས་ཡོད་པའི་ཕྱིར་ཏེ། དེ་འདྲ་དེ་མ་དག་པའི་བྱང་
སེམས་ཡིན་པའི་ཕྱིར་རོ། །འགོག་པ་ལ་སྙོམས་པར་འཇུག་པའི་བྱང་སེམས་འཕགས་པའི་རྒྱུད་
ལ༑ ཡིད་ཀྱི་རྣམ་པར་ཤེས་པ་མེད་པར་ཐལ། མཚན་ཉིད་དེ་འཐད་པའི་ཕྱིར། འདོད་ན། དེ་
ཆོས་ཅན། ཁྱོད་ཀྱི་རྒྱུད་ལ་དེ་ཡོད་པར་ཐལ། ཁྱོད་ཀྱི་རྒྱུད་ལ་ཡིད་ཤེས་འཁོར་བའི་སེམས་བྱུང་
ཡོད་པའི་ཕྱིར་ཏེ། ཁྱོད་ཀྱི་རྒྱུད་ལ་གཉིས་ཡོད་པའི་ཕྱིར་ཏེ། ཁྱབ་སྟེ། མཛོད་ལས། མཐོང་སྤང་
བྱ་གཉིས་ང་རྒྱལ་ཅན། །ཡིད་ཀྱི་རྣམ་ཤེས་ས་པ་ཡིན། །ཞེས་གསུངས་པའི་ཕྱིར། གཞན་ཡང་
།
འགོག་པའི་སྙོམས་འཇུག་གི་རྒྱུད་ལ་ལྡན་བཞིན་པའི་བྱང་སེམས་མཐོང་ལམ་པ་ཆོས་ཅན། ཁྱོད་
ཀྱི་རྒྱུད་ལ་དགེ་བ་མེད་པར་ཐལ། ཁྱོད་ཀྱི་རྒྱུད་བེམ་པོར་གྱུར་པའི་དགེ་བ་ཡང་མེད། ཤེས་པར་
གྱུར་པའི་དགེ་བ་ཡང་མེད་པའི་ཕྱིར། ཡང་དེའི་རྒྱུད་ཀྱི་འགོག་སྙོམས་དེ་ཆོས་ཅན། ཏིང་ངེ་
འཛིན་ཡིན་པར་ཐལ། ཡིད་ཀྱི་སེམས་མེད་པ་གང་ཞིག་ཀུན་གཞིའི་གནས་སྐབས་ལ་བཏགས་
པའི་བཏགས་ཡོད་ཡིན་པའི་ཕྱིར། ཁྱབ་པར་ཐལ། གདགས་གཞིའི་ལུང་མ་བསྟན་ལ་གདགས་
ཆོས་དགེ་བ་མི་སྲིད་པའི་ཕྱིར། ཡང་དེ་ཆོས་ཅན། ཏིང་ངེ་འཛིན་ཡིན་པར་ཐལ། སྙོམས་འཇུག་
ཡིན་པའི་ཕྱིར། ཁྱབ་པར་ཐལ། སྙོམས་འཇུག་དགེ་བ་རྩེ་གཅིག་པ། །ཞེས་གསུངས་པའི་ཕྱིར།
-512-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤༧
འདོད་ན། ལྡན་མིན་འདུ་བྱེད་ཡིན་པར་ཐལ་ལོ། །ཡང་དེའི་རྒྱུད་ཀྱི་དེ་ཆོས་ཅན། ཏིང་ངེ་འཛིན་
ཡིན་པར་ཐལ། སེང་གེ་རྣམ་བསྒྱིངས་ཀྱི་ཏིང་ངེ་འཛིན་ཡིན་པའི་ཕྱིར། མ་གྲུབ་ན། དེ་དེར་ཐལ།
སེང་གེ་རྣམ་བསྒྱིངས་ཀྱི་ངོ་བོར་གྱུར་པའི་སྙོམས་འཇུག་གི་གཅིག་ཡོད་པའི་ཕྱིར། གཞན་ཡང་།
སྦྱོར་བ་སེང་གེ་རྣམ་བསྒྱིངས་ཀྱི་དང་དངོས་གཞི་ཐོད་རྒལ་གྱི་ངོ་བོར་གྱུར་པའི་འགོག་སྙོམས་
མེད་པར་ཐལ། འགོག་སྙོམས་ཡིན་ན། ལྡན་མིན་འདུ་བྱེད་ཡིན་དགོས་པའི་ཕྱིར། ཡང་འགོག་
པ་ལ་མཉམ་པར་གཞག་བཞིན་པའི་དགེ་སློང་ལྡན་མིན་ཆོས་ཅན། ཁྱོད་ཀྱི་རྒྱུད་ལ་ཡིད་ཤེས་
ཡོད་པར་ཐལ། འཆལ་ཚུལ་སྤོང་བའི་སེམས་པ་ཡོད་པའི་ཕྱིར་ཏེ། ཁྱོད་ཀྱི་རྒྱུད་ལ་སོ་ཐར་གྱི་
སྡོམ་པ་ཡོད་པའི་ཕྱིར། གཉིས་པ་ཁྱད་པར་གྱི་ཆོས་ལ། འགོག་སྙོམས་ཡིན་ན། འཇིག་རྟེན་ལས་
འདས་པའི་ལམ་དང་། ཟག་མེད་ཡིན་པས་ཁྱབ་ཟེར་ན། དེ་ཆོས་ཅན། ཁྱོད་ཡིན་པར་གྱུར་པའི་
ཟག་བཅས་སྲིད་པར་ཐལ། དེར་གྱུར་པའི་ཟག་བཅས་ཀྱི་དགེ་བ་སྲིད་པའི་ཕྱིར་རོ། །རང་གི་
རྣམ་སྨིན་སྲིད་རྩེའི་ཕུང་པོའི་རྒྱུ་ཡང་ཡིན། ཁྱོད་ཀྱང་ཡིན་པའི་གཞི་མཐུན་སྲིད་པའི་ཕྱིར། ཤེས་
བྱ་ཆོས་ཅན། དེ་དེར་ཐལ། དགེ་བའོ་གཉིས་སུ་མྱོང་གྱུར་དང་། །ཞེས་གསུངས་པའི་ཕྱིར། ཡང་
དེ་ཆོས་ཅན། ཟག་མེད་མིན་པར་ཐལ། སྲིད་རྩེའི་སས་བསྡུས་ཀྱི་འདུ་བྱེད་ཡིན་པའི་ཕྱིར། ཤེས་
བྱ་ཆོས་ཅན། དེ་དེར་ཐལ། འདི་ནས་དོན་དུ་སྲིད་རྩེར་སྐྱེ། །ཞེས་གསུངས་པའི་ཕྱིར། ཡང་དེ་
ཆོས་ཅན། ཁྱོད་ཟག་མེད་ཡིན་པར་ཐལ། ཁྱོད་ལ་ཉམས་པ་སྲིད་པའི་ཕྱིར། དེ་ལ་སྲིད་པར་
ཐལ། འདོད་པའི་རྟེན་གྱི་འགོག་སྙོམས་ལས་ཉམས་པའི་རྟེན་གྱི་གང་ཟག་དེ་གཟུགས་ཁམས་
སུ་སྐྱེ་བ་ལེན་པ་ཡོད་པའི་ཕྱིར། ཡང་དེ་ཆོས་ཅན། ཟག་མེད་མིན་པར་ཐལ། སྲིད་རྩེའི་སས་
བསྡུས་ཀྱི་འདུ་བྱེད་ཀྱི་ཕུང་པོ་ཡིན་པའི་ཕྱིར་ཏེ། འདུ་བྱེད་ཀྱི་ཕུང་པོ་གང་ཞིག་ཁྱོད་རང་གི་
སེམས་སྲིད་རྩེའི་སེམས་ལ་དངོས་སུ་བརྟེན་པའི་ཕྱིར། འདི་མངོན་པ་འོག་མ་བ་དང་བསྟུན་པའོ།།
མངོན་པ་གོང་མ་དང་བསྟུན་ན། འགོག་པ་ལ་སྙོམས་པར་འཇུག་པ་ལ་ཅི་ཡང་མེད་ལ་ཆགས་
-513-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྲལ་བྱས་པ་གཅིག་དགོས་སོ་ཞེ་ན། ཤེས་བྱ་ཆོས་ཅན། འགོག་སྙོམས་ཐོབ་པ་ལ་མ་ཉམས་པའི་
གང་ཞིག་གཟུགས་ཁམས་སུ་སྐྱེ་བ་ལེན་པ་མི་སྲིད་པར་ཐལ། དམ་བཅའ་དེའི་ཕྱིར། འདོད་ན་དེ་
འདྲ་སྲིད་པར་ཐལ། ཕྱིར་འོང་གི་ལུས་མངོན་བྱེད་གཟུགས་སུ་སྐྱེ་བ་ལེན་པ་གཅིག་ཡོད་པ་གང་
ཞིག །འགོག་སྙོམས་ལ་ཉམས་པ་མི་སྲིད་པའི་ཕྱིར་ཏེ། འཕགས་པའི་སྤངས་པ་ལ་ཉམས་པ་མི་
སྲིད་པའི་ཕྱིར། རྟགས་དང་པོ་དེར་ཐལ། འགོག་སྙོམས་དང་པོར་མིའི་ནང་དུ་སྒྲུབ་པ་གང་ཞིག།
གཟུགས་ཁམས་ཀྱི་རྟེན་ལ་འགོག་སྙོམས་ཡོད་པའི་ཕྱིར། དང་པོ་དེར་ཐལ། ཀུན་ལས་བཏུས་
ལས། དང་པོ་མི་རྣམས་ཀྱི་ནང་དུ་མངོན་པར་སྒྲུབ་བོ། ། ཞེས་པ་དང་། ཕྱིས་ནི་གཟུགས་ཀྱི་
ཁམས་སུ་མངོན་དུ་བྱེད་དོ། །ཞེས་གསུངས་པའི་ཕྱིར། ཁ་ཅིག་འགོག་པ་ལ་སྙོམས་པར་འཇུག་
པ་ལ་སྲིད་རྩེའི་སེམས་ཐོབ་དགོས་ཞེ་ན། འགོག་པ་ལ་སྙོམས་པར་འཇུག་པའི་འཇུག་སེམས་
ཡང་ ཡིན། འདོད་སེམས་ཡང་ཡིན་པའི་གཞི་མཐུན་མེད་པར་ཐལ། དམ་བཅའ་དེའི་ཕྱིར།
འདོད་ན། ཤེས་བྱ་ཆོས་ཅན། དེ་འདྲ་ཡོད་པར་ཐལ། འགྲེལ་པ་དོན་གསལ་ལས། རྣམ་པར་
ཤེས་པ་མཉམ་པར་མ་བཞག་པ་དེ་ལྟ་བུ་མངོན་དུ་བྱས་ནས་འགོག་པ་ལའོ། །ཞེས་གསུངས་པའི་
ཕྱིར། འགོག་སྙོམས་ལ་ལྡང་བའི་སེམས་ཡིན་ན། སྲིད་རྩེའི་སེམས་ཡིན་པས་ཁྱབ་བམ་མ་ཁྱབ།
ཁྱབ་ན། དོན་གསལ་ལས། འགོག་པ་ལ་དེ་ནས་མཉམ་པར་མ་བཞག་པའི་སེམས་མངོན་དུ་
བྱེད་དོ། །ཞེས་གསུངས་པ་དང་འགལ། མ་ཁྱབ་ན། དེའི་ལྡང་སེམས་དང་། འདོད་སེམས་ཀྱི་
གཞི་མཐུན་སྲིད་པའི་ཕྱིར་ཁས་ལེན་དགོས་པས། ཤེས་བྱ་ཆོས་ཅན། འགོག་པ་ལ་སྙོམས་པར་
འཇུག་སེམས་ཡང་ཡིན། འདོད་སེམས་ཡང་ཡིན་པའི་གཞི་མཐུན་སྲིད་པར་ཐལ། དེ་འདྲའི་ལྡང་
སེམས་ཡིན། འདོད་སེམས་ཡང་ཡིན་པའི་གཞི་མཐུན་སྲིད་པ་གང་ཞིག།འགོག་སྙོམས་སྔ་མའི་
ལྡང་སེམས་དེས་ཕྱི་མའི་འཇུག་སེམས་སྐྱེད་དགོས་པའི་ཕྱིར། གཞན་ཡང་། འགོག་པ་ལ་ལྡང་
སེམས་ཡང་ཡིན། འཇུག་སེམས་ཡང་ཡིན་པའི་གཞི་མཐུན་སྲིད་པར་ཐལ། དེ་ལ་འཇུག་སེམས་
-514-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
ཡིན་ན། སྲིད་རྩེའི་སེམས་ཡིན་དགོས་པའི་ཕྱིར། འདོད་ན། སྲིད་པའི་རྩེ་མོ་ལས་གྱེན་དུ་བསྐྱོད་
པའི་ཞི་བར་གནས་པའི་འདུ་ཤེས་སྔོན་དུ་བཏང་བའི་ཡིད་ལ་བྱེད་པ་ཞེས་གསུངས་པ་དང་
འགལ། ཡང་དེ་ལ་འཇུག་པ་ལ་འདས་ལམ་མངོན་དུ་བྱེད་དགོས་ཟེར་ན། འགོག་པ་ལ་སྙོམས་
པར་འཇུག་ཁ་ལ་དེའི་རྒྱུད་ལ་འདས་ལམ་མངོན་དུ་འགྱུར་བར་ཐལ། དམ་བཅའ་དེའི་ཕྱིར་
འདོད་ན། སྲིད་རྩེའི་སེམས་ལ་བརྟེན་པའི་འདས་ལམ་ཡོད་པར་ཐལ། འདོད་པའི་ཕྱིར། འདོད་
ན༑ ཟག་མེད་ས་དགུའི་གྲངས་ངེས་ལས་ཉམས་སོ། །ཅི་སྟེ་འདས་ལམ་ཐོབ་པ་ཙམ་གྱི་ཆོག་
གིས། འདས་ལམ་མངོན་དུ་བྱེད་མི་དགོས་ཞེ་ན། འདས་ལམ་མངོན་དུ་མ་གྱུར་པར་ཉོན་ཡིད་
འགོག་ནུས་པ་གཅིག་སྲིད་པར་ཐལ། འགོག་པ་ལ། དེ་མངོན་དུ་འགྱུར་མི་དགོས་པའི་ཕྱིར།
འདོད་ན། ཞི་གནས་ཁྱད་པར་ཅན་སྲིད་རྩེའི་སེམས་ཀྱིས་ཚོགས་དྲུག་རགས་པ་འགོག་པ་དང་།
ལྡོང་སེམས་ཁྱད་པར་ཅན་འདས་ལམ་གྱིས། ཉོན་ཡིད་འགོག་པར་བྱེད་པའི་སྙོམས་འཇུག་དུ་མ་
བཤད་པ་མི་འཐད་པར་ཐལ་ལོ། །གཞན་ཡང་། འགོག་པ་ལ་མཉམ་པར་བཞག་བཞིན་པའི་
ཉན་ཐོས་ཆོས་ཅན། ཁྱོད་ཀྱི་རྒྱུད་ལ་འདས་ལམ་ཡོད་པར་ཐལ། འདས་ལམ་ཐོབ་ལ་མ་བཏང་
བའི་ཕྱིར། རྟགས་སྔ་མ་ཁས་བླངས། འདོད་ན། ཁྱོད་ཀྱི་རྒྱུད་ལ་ཡིད་བྱེད་ཡོད་པར་ཐལ། ཁྱོད་
ཀྱི་རྒྱུད་ལ་འདས་ལམ་ཡོད་པ་གང་ཞིག།ཀུན་གཞིའི་རྣམ་ཤེས་ཀྱི་ངོ་བོར་གྱུར་པའི་འདས་ལམ་
མི་སྲིད་པའི་ཕྱིར། རྟགས་སྔ་མ་ལ་ཁས། རྟགས་ཕྱི་མ་མ་གྲུབ་ན། འགོག་པའི་སྙོམས་འཇུག་དེ་
འདས་ལམ་གྱི་གཏོང་རྒྱུ་ཡིན་པར་ཐལ། དེའི་ཕྱིར། འདོད་ན། འགོག་བདེན་ཆོས་ཅན། ཁྱོད་
ཀྱིས་ཉོན་ཡིད་འགོག་མི་ནུས་པར་ཐལ། ཁྱོད་འདས་ལམ་གྱི་གཏོང་རྒྱུ་ཡིན་པའི་ཕྱིར། ཁ་ཅིག་
འགོག་སྙོམས་ཡིན་ན། སྲིད་རྩེའི་སྙོམས་འཇུག་ཡིན་པས་ཁྱབ་ཅེ་ན། འདོད་པའི་རྟེན་གྱི་འགོག་
སྙོམས་དེ་ཆོས་ཅན། དེར་ཐལ། དེའི་ཕྱིར། འདོད་ན། མིན་པར་ཐལ། འདོད་པའི་སས་སྡུས་ཀྱི་
ཀུན་གཞིའི་གནས་སྐབས་ལ་བཏགས་པའི་བཏགས་ཡོད་ཡིན་པའི་ཕྱིར། ཆོས་ཅན་དེ་ཡིན་པའི་
-515-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར། ཡང་དགེ་བ་ཡིན་ཟེར་ན་ཆོས་ཅན། མིན་པར་ཐལ། རང་སངས་རྒྱས་སྲིད་རྩེའི་རྣམ་སྨིན་
གྱི་ཕུང་པོ་འགྲུབ་བྱེད་ཀྱི་རྒྱུ་ཡིན་པའི་ཕྱིར། རྟེན་གྱི་གང་ཟག་ལ་གཟུགས་ལ་ཆགས་བྲལ་མ་
ལུས་པར་སྲིད་རྩེའི་སེམས་མངོན་དུ་བྱས་པ་གཅིག་སྲིད་པར་ཐལ། དེས་འགོག་སྙོམས་མངོན་དུ་
བྱས་ན་དེ་འདྲ་དེ་མ་ཉམས་བཞིན་དུ། གཟུགས་སུ་སྐྱེ་བ་ལེན་པ་ཡིན་ནོ་ཞེས་ཟེར་ན། ཤེས་བྱ་
ཆོས་ཅན། ཅི་ཡང་མེད་ལ་ཆགས་བྲལ་མ་བྱས་པར་འགོག་པ་ལ་འཇུག་ནུས་པ་གཅིག་སྲིད་པར་
ཐལ། དམ་བཅའ་དེའི་ཕྱིར། འདོད་ན། ཤེས་བྱ་ཆོས་ཅན། དེ་འདྲ་མི་སྲིད་པར་ཐལ། འགོག་པ་
ལ་སྙོམས་པར་འཇུག་པ་གང་ཞེ་ན། ཅི་ཡང་མེད་པའི་སྐྱེ་མཆེད་ཀྱི་འདོད་ཆགས་དང་བྲལ་བ།
སྲིད་པའི་རྩེ་མོ་ལ་གྱེན་དུ་བསྐྱོད་པའི་ཞི་བར་གནས་པའི་འདུ་ཤེས་སྔོན་དུ་བཏང་བའི་ཡིད་ལ་
བྱེད་པ་ཞེས་གསུངས་པའི་ཕྱིར། འདོད་པ་ལ་ཆགས་བྲལ་མ་བྱས་པར་བསམ་གཏན་གྱི་དངོས་
གཞི་ཐོབ་པ་གཅིག་སྲིད་པར་ཐལ། གཟུགས་ལ་ཆགས་བྲལ་མ་བྱས་པར་གཟུགས་མེད་དངོས་
གཞིའི་ སེམས་ ཐོབ་ པ་ གཅིག་ སྲིད་པའི་ ཕྱིར། འདོད་ན། དེ་འདྲ་མི་སྲིད་པར་ཐལ། བསམ་
གཏན་གྱི་དངོས་གཞིའི་སྙོམས་འཇུག་ཡིན་ན། འདོད་པ་ལ་འདོད་ཆགས་དང་བྲལ་བས་རབ་ཏུ་
ཕྱེ་བའི་སེམས་རྩེ་གཅིག་པ་ཡིན་དགོས་པའི་ཕྱིར། ཡང་ཤེས་བྱ་ཆོས་ཅན། གཟུགས་མེད་ནམ་
མཁའི་ཉེར་བསྡོགས་མངོན་དུ་མ་བྱས་པར་གཟུགས་མེད་ཀྱི་དངོས་པོའི་སྙོམས་འཇུག་དག་པ་བ་
མངོན་དུ་བྱེད་པ་གཅིག་སྲིད་པར་ཐལ། གཟུགས་ལ་ཆགས་བྲལ་མ་བྱས་པར་གཟུགས་མེད་
དངོས་པོའི་སེམས་མངོན་དུ་བྱེད་པ་གཅིག་སྲིད་པའི་ཕྱིར། འདོད་ན། དེ་འདྲ་མི་སྲིད་པར་ཐལ།
དངོས་པོའི་སྙོམས་འཇུག་དག་པ་བ་ཡིན་ན། རང་གི་ཉེར་བསྡོགས་སྔོན་དུ་བཏང་བས་ཁྱབ་པའི་
ཕྱིར། སྔ་མ་ལ་ཁྱབ་པ་ཡོད་པར་ཐལ། གཟུགས་མེད་ནམ་མཁའི་ཉེར་བསྡོགས་ཡིན་ན། འགོག་
པ་ལ་ཆགས་བྲལ་བྱེད་པའི་ལམ་ཡིན་དགོས་པའི་ཕྱིར། ཤེས་བྱ་ཆོས་ཅན། གཟུགས་ལ་འདོད་
ཆགས་དང་མ་བྲལ་བར་གཟུགས་མེད་ཁམས་སུ་སྐྱེ་བ་ལེན་པ་གཅིག་སྲིད་པར་ཐལ། གཟུགས་
-516-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
ལ་ཆགས་བྲལ་མ་བྱས་པར་གཟུགས་མེད་དངོས་གཞིའི་སེམས་ཐོབ་པ་གཅིག་སྲིད་པའི་ཕྱིར་ཏེ།
འདོད་ན། གཟུགས་མེད་ཀྱི་རྟེན་ལ་གཟུགས་ཀྱི་ཉོན་མོངས་སྤོང་བ་གཅིག་ཡོད་པ་སོགས་མཐའ་
ཡས་སོ། །ཡང་མངོན་པ་གོང་མའི་རྗེས་འབྲང་རྣམས་ན་རེ། བསམ་གཏན་རྣམས་ནི་ཡན་ལག་
གི་འདའ་བས། བསམ་གཏན་སྔ་མ་རྣམས་ལ་ཆགས་བྲལ་མ་བྱས་པར་ཐལ། བསམ་གཏན་གྱི་
དངོས་གཞི་ཕྱི་མ་ཐོབ་པ་མི་སྲིད་ལ། གཟུགས་མེད་རྣམས་ནི་དམིགས་རྣམ་གྱིས་འདའ་བས་ས་
འོག་མ་ལ་ཆགས་བྲལ་མ་བྱས་པར་གོང་མའི་དངོས་གཞི་ཐོབ་པ་སྲིད་དོ་ཞེས་ཟེར། ཤེས་བྱ་ཆོས་
ཅན། འགོག་པའི་སྙོམས་འཇུག་ཐོབ་པའི་གང་ཟག་ཡིན་ན། བསམ་གཏན་དང་པོ་གསུམ་ལ་
ཆགས་བྲལ་བྱས་པས་ཁྱབ་པར་ཐལ། དེ་ཡིན་ན་བསམ་གཏན་བཞི་པའི་དངོས་གཞི་ཐོབ་པ་མ་
ཉམས་པས་ཁྱབ་པའི་ཕྱིར། དེ་མ་ཉམས་པའི་གང་ཟག་ཡིན་ན། བསམ་གཏན་དང་པོ་གསུམ་ལ་
ཆགས་བྲལ་བྱས་པས་ཁྱབ་པའི་ཕྱིར། འདོད་ན། འགོག་སྙོམས་ཐོབ་ལ་མ་ཉམས་པའི་གང་ཟག་
བསམ་གཏན་གསུམ་པ་ནས་དགུ་པར་སྐྱེ་བ་ལེན་པ་མི་སྲིད་པར་ཐལ། འདོད་པའི་ཕྱིར། དེ་ཡང་
འདོད་ན། རྒྱལ་པོའི་སྲས་ལས། གླིང་བཞི་གླིང་ཕྲན་བརྒྱད་འདོད་ལྷ་རིགས་དྲུག །གཟུགས་
ཁམས་གནས་རིས་བཅུ་བདུན་ཏེ། འགོག་སྙོམས་ཀྱི་རྟེན་ཉི་ཤུ་རྩ་ལྔ་བཤད་པ་དང་འགལ།
ཤེས་བྱ་ཆོས་ཅན། བསམ་གཏན་གྱི་དངོས་གཞི་མ་ཉམས་བཞིན་དུ། ཉོན་མོངས་པའི་དབང་
གིས་འདོད་པར་སྐྱེ་བ་གཅིག་སྲིད་པར་ཐལ། གཟུགས་མེད་ཀྱི་དངོས་གཞིའི་སེམས་མ་ཉམས་
བཞིན་དུ། གཟུགས་ཁམས་སུ་ལས་ཉོན་གྱི་དབང་གིས་སྐྱེ་བ་ལེན་པ་གཅིག་སྲིད་པའི་ཕྱིར།
འདོད་ན། གོང་མའི་རྟེན་ལ་འོག་མར་འཕེན་བྱེད་ཀྱི་ལས་སོགས་པ་ཡོད་པར་ཐལ་བ་དང་
།
བསམ་གཏན་དང་པོ་ནས་འདོད་པར་སྐྱེ་བ་ལེན་པའི་ཚེ། རྟེན་འབྲེལ་བཅུ་གཉིས་ཀྱིས་ཟླས་ཕྱེ་
བའི་མ་རིག་པ་བསམ་གཏན་དང་པོར་རྟོགས་པ་གཅིག་སྲིད་པར་ཐལ་བ་ཡིན་ནོ། །ཡང་དམ་
བཅའ་སྔ་མ་དེ་རང་གིས་ཁས་ལེན་པ་ལ། མངོན་པ་འོག་མའི་རྗེས་འབྲང་དག་ན་རེ། མཐར་
-517-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུངས་པའི་སྙོམས་འཇུག་དགུའི་གོ་རིམ་མི་འཐད་པར་ཐལ། དགུ་པོ་དེ་སྔ་མ་ལ་ཆགས་བྲལ་
མ་བྱས་པར་ཕྱི་མ་ཐོབ་པར་སྲིད་པའི་ཕྱིར་ཟེར་རོ། །འོ་ན་ཁྱོད་རང་གི་ལུགས་ལ་དེར་ཐལ། དེའི་
ཕྱིར། དེ་ལ་སྲིད་རྩེ་དེ་ལས་ཆགས་བྲལ་མ་བྱས་པར་འགོག་སྙོམས་མངོན་སུམ་དུ་བྱས་པ་གཅིག་
སྲིད་པའི་ཕྱིར་ཏེ། ཕྱིར་འོང་གི་ལུས་མངོན་བྱེད་གཞི་གྲུབ་པའི་ཕྱིར། ཡང་ཤེས་བྱ་ཆོས་ཅན།།
དེའི་གོ་རིམ་མི་འཐད་པར་ཐལ། དགུ་པོ་འོག་མ་ལ་ཆགས་བྲལ་བྱས་ལ། གོང་མའི་དངོས་གཞི་
མ་ཐོབ་པ་གཅིག་སྲིད་པའི་ཕྱིར་ཏེ། ཤེས་རབ་རྐྱང་པའི་ཆ་ལས་རྣམ་པར་གྲོལ་བའི་ཉན་ཐོས་
དགྲ་བཅོམ་པ་དེས་སྲིད་རྩེ་དེ་མན་ལ་ཆགས་བྲལ་བྱས་ཀྱང་། བསམ་གཏན་གྱི་དངོས་གཞི་ཙམ་
ཡང་མ་ཐོབ་པ་གཅིག་སྲིད་པའི་ཕྱིར། གཞན་ཁྱེད་ལྟར་ན་འཕགས་པའི་སྤངས་པ་ལ་ཉམས་པ་
སྲིད་པར་ཐལ། འགོག་སྙོམས་ཐོབ་པའི་འཕགས་པ་ཅི་ཡང་མེད་སོགས་ཀྱི་ཆགས་བྲལ་ལས་
ཉམས་ནས་གཟུགས་ཁམས་སུ་སྐྱེ་བ་གཅིག་སྲིད་པའི་ཕྱིར། ཁོ་ན་རེ། དེ་འདོད་ན་མ་ཡིན་ཏེ།
ལམ་ཟག་བཅས་ཀྱི་སྤངས་པ་ལས་ཉམས་པ་སྲིད་པ་ཡིན་ནོ། །ཞེ་ན། དེ་ལྟར་ན། མཛོད་ལས།
འཇིག་རྟེན་པ་ཡི་ཆགས་བྲལ་ནི། །འཕགས་པ་བྲལ་བའི་ཐོབ་རྣམ་གཉིས། །ཅེས་པའི་འགྲེལ་
པར། ལམ་ཟག་བཅས་ཀྱི་སྤངས་པའང་ཟག་མེད་ཀྱི་ཐོབ་པ་ཡོད་པས་སོ་སོ་སྐྱེ་བོ་ལྟར་སྤངས་པ་
སླར་ཟློག་པར་མི་འགྱུར་རོ་ཞེས་བཤད་པ་དང་འགལ། ཡང་ཁྱེད་ཅག་ལམ་ཟག་མེད་སྤངས་པ་
ལ་ཉམས་པ་མི་སྲིད་པའི་ཕྱིར། འདོད་པའི་ཕྱིར་ཏེ། དེ་ལྟར་ན། ཁྱོད་ཀྱི་འདོད་པ་ཉམས་པར་
འགྱུར་ཏེ། གསུམ། རང་སྡེ་གནས་མ་བའི་ལྟ་བ་བཅུ་མ་ཡིན་ཟེར་རོ། །དེ་ཆོས་ཅན། ཁྱོད་སངས་
རྒྱས་པའི་ལྟ་བ་ཡིན་པར་ཐལ། རང་སྡེ་གནས་མ་བུའི་ལྟ་བའི་ཕྱིར། འདོད་ན། མིན་པར་ཐལ།
ལྟ་བ་བཀའ་བརྟགས་ཀྱི་ཕྱག་རྒྱ་བཞི་པོ་གང་རུང་ཁས་མི་ལེན་པའི་གང་ཞིག་ལྟ་བ་ཡིན་པའི་
ཕྱིར། ཡང་དེ་ཆོས་ཅན། རང་སྡེའི་ལྟ་བ་མིན་པར་ཐལ། སྟོན་པ་སངས་རྒྱས་མ་བྱོན་པའི་གོང་གི་
ཕྱི་རོལ་པའི་ལྟ་བ་ཡིན་པ་ཕྱིར། བསམ་མི་ཁྱབ་སོགས་ཁྱད་པར་གྱི། །ཞེས་སོགས་ལ། ཐེག་
-518-



གྲགས་ཆེན་བཅོ་བརྒྱད་ཀྱི་མངོན་རྒྱུན་པཎ་ཤཱཀ་འགྲེལ་སྐོར་བཞུགས། ༼༤ ༧
ཆེན་གྱི་སྦྱོར་བ་ཐེག་དམན་གྱི་སྦྱོར་བ་ལས་ཁྱད་པར་དུ་འཕགས་པར་མཚོན་ནུས་ཏེ། ཐེག་ཆེན་
སྦྱོར་བའི་ཁྱད་མཚན་གྱི་མཚན་ཉིད་ཟེར་ན། ཆོས་ཀྱི་བདག་མེད་རྟོགས་པའི་བྱང་སེམས་ཀྱི་རྣལ་
འབྱོར་ཆོས་ཅན། གཏན་ཚིག་དེར་ཐལ། དེའི་ཕྱིར། འདོད་ན། སྟོན་པ་ཐུབ་པའི་དབང་པོ་ཆོས་
ཅན། ཆོས་ཀྱི་བདག་མེད་རྟོགས་པའི་སེམས་དཔའི་རྣལ་འབྱོར་ཡིན་པར་ཐལ། ཐེག་ཆེན་གྱི་
ལམ་སྦྱོར་བ་ལས་ཁྱད་པར་དུ་འཕགས་པའི་ཕྱིར། ཁྱབ་པ་དངོས། ཁ་ཅིག །སྐབས་འདིར་ལམ་
ཤེས་ཀྱི་སྦྱོར་བ་དང་། རྣམ་མཁྱེན་སྦྱོར་བ་མཚན་ཉིད་པར་བཞག་ནས། གཞི་ཤེས་སྦྱོར་བ་ལས་
ཁྱད་པར་དུ་འཕགས་པ་ཡིན་ཏེ་ཟེར་ན། ལམ་ཤེས་ཀྱི་སྦྱོར་བ་ཆོས་ཅན། གཞི་ཤེས་ཀྱི་སྦྱོར་བ་
ལས་ཁྱད་པར་དུ་འཕགས་པ་མིན་པར་ཐལ། གཞི་ཤེས་སྦྱོར་བ་ཡིན་པའི་ཕྱིར་ཏེ། གཞི་སྐྱེ་མེད་
དུ་རྟོགས་པའི་སེམས་དཔའི་རྣལ་འབྱོར་ཡིན་པའི་ཕྱིར། ཁ་ཅིག་ལམ་ཤེས་ཀྱི་སྦྱོར་བ་དང་། རྣམ་
མཁྱེན་གྱི་སྦྱོར་བ་མཚན་གཞི། ཐེག་དམན་གྱི་སྦྱོར་བ་ལས་ཁྱད་པར་དུ་འཕགས་པར་མཚོན།
ཆོས་ཀྱི་བདག་མེད་རྟོགས་པའི་སེམས་དཔའི་རྣལ་འབྱོར་ཡིན་ཟེར་ན། རྟོགས་པ་ཡེ་ཤེས་ཆོས་
སྐུ་ཆོས་ཅན། དེར་ཐལ། ཐེག་དམན་སྦྱོར་བ་ལས་ཁྱད་པར་དུ་འཕགས་པའི་ཕྱིར། ཁྱབ་པ་
དངོས། ཁ་ཅིག །དེ་གཉིས་མཚན་གཞི། ཐེག་ཆེན་གྱི་སྦྱོར་བ་ཡིན་པར་མཚོན། ཆོས་ཀྱི་བདག་
མེད་རྟོགས་པའི་སེམས་དཔའི་རྣལ་འབྱོར་ཟེར་ན། ཤེས་བྱ་ཆོས་ཅན། དེ་ལྟ་བུའི་མཚོན་ཚུལ་དེ་
ཁྱད་མཚན་གྱི་མཚོན་ཚུལ་དུ་མི་འཐད་པར་ཐལ། ཁྱད་མཚན་གྱི་མཚོན་ཚུལ་ཡིན་ན། ཐེག་ཆེན་
གྱི་སྦྱོར་བ་མཚོན་བྱར་བཞག་ནས་རང་གི་མཚན་གཞིའི་སྟེང་དུ་མཚོན་བྱའི་མཚོན་བྱ་མིན་དགོས་
པའི་ཕྱིར། དེར་ཐལ། རྩ་བར་ཁྱད་པར་དུ་འཕགས་པས་ཁྱད་པར་ལམ་ཞེས་དང་། འགྲེལ་པར།
ལམ་ཤེས་པ་ལ་སོགས་པ་གཉིས་ནི་ཁྱད་པར་གྱི་ལམ་མིན་པའི་ཕྱིར་ཁྱད་ཞུགས་སོ། །ཞེས་
གསུངས་པའི་ཕྱིར། དེ་འདྲ་དེ་མི་དགོས་པར་ཐལ། ཁྱད་མཚན་གྱི་མཚོན་ཚུལ་ཡིན་ན། གཞན་
ལྡན་རྣམ་གཅོད་ཀྱི་མཚོན་ཚུལ་ཡིན་དགོས་པའི་ཕྱིར། ཁྱད་མཚན་གྱི་མཚོན་ཚུལ་དང་། ཤེས་
-519-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་གྱི་མཚོན་ཚུལ་མི་འདྲ་བའི་ཁྱད་པར་གཅིག་དབྱེར་ཡོད་པའི་ཕྱིར། དེའི་ཕྱིར། དེ་དག་གི་
ཇི་སྐད་བཤད་པའི་ཁྱད་པར་དང་། ཞེས་སོགས་ལ། ཁྱད་མཚན་འཆད་པའི་སྐབས་འདིར་ཐེག་
དམན་གྱི་སྦྱོར་བ་དངོས་སུ་བསྟན་ཀྱང་མི་རྟོགས་པའི་སྐྱོན་མེད་དེ། ཐེག་ཆེན་གྱི་སྦྱོར་བ་ཁྱད་
ཆོས་བཅུ་དྲུག་དང་ལྡན་པར་དངོས་སུ་བསྟན་པས། ཐེག་དམན་གྱི་སྦྱོར་བ་ཁྱད་ཆོས་བཅུ་དྲུག་
དང་བྲལ་བར་ཤུགས་ལ་རྟོགས་ནུས་པའི་ཕྱིར། ཟེར་རོ། །ཤེས་བྱ་ཆོས་ཅན། སྐབས་འདིར་ཐེག་
དམན་གྱི་སྦྱོར་བ་དངོས་སུ་མ་བསྟན་པར་ཐལ། སྦྱོར་བ་དེ་འཐད་པའི་ཕྱིར། འདོད་ན། བསྟན་
པར་ཐལ། དེ་ཚིག་གིས་ཟིན་པར་བསྟན་པའི་ཕྱིར། སྐབས་འདིའི་འགྲེལ་པར་དེ་ལྟར་དུ་བསྟན་
པའི་ཕྱིར། ཉན་ཐོས་ལ་སོགས་པའི་ལམ་རྣམས་ལས་བྱང་ཆུབ་སེམས་དཔའི་ལམ་ཤེས་པ་ཉིད་
ལ་སོགས་པ་གཉིས་ནི། ཁྱད་པར་གྱི་ལམ་ཡིན་པའི་ཕྱིར་ཁྱད་ཞུགས་སོ་ཞེས་གསུངས་པའི་ཕྱིར།
ཤེས་བྱ་ཆོས་ཅན། ཐེག་ཆེན་གྱི་སྦྱོར་བ་ཞེས་པ་བཅུ་དྲུག་ཕྲག་གསུམ་དང་ལྡན་པར་དངོས་སུ་
བསྟན་པས་ཐེག་དམན་གྱི་སྦྱོར་བ་དེ་དང་བྲལ་བར་ཤུགས་ལ་རྟོགས་པར་ཐལ། དམ་བཅའ་དེའི་
ཕྱིར། འདོད་ན། ཤེས་མཚན་གྱི་ཐེག་ཆེན་གྱི་སྦྱོར་བ་ཐེག་དམན་གྱི་སྦྱོར་བ་ལས་ཁྱད་པར་དུ་
འཕགས་པར་ཐལ་ལོ། །མཚན་མེད་རབ་ཏུ་སྦྱིན་ལ་སོགས། །ཞེས་པར། ཐེག་ཆེན་ཚོགས་ལམ་
དང་ཐེག་ཆེན་ཐར་པ་ཆ་མཐུན་དོན་གཅིག་ཟེར། ཤེས་བྱ་ཆོས་ཅན། དེ་གཉིས་དོན་མི་གཅིག་
པར་ཐལ། ཐེག་ཆེན་གྱི་སེམས་བསྐྱེད་རྒྱུད་ལ་སྐྱེས་ན་ཐེག་ཆེན་གྱི་ཐར་པ་ཆ་མཐུན་དུ་འཇོག་
ཅིང་། དེ་ཙམ་གྱི་ཐེག་ཆེན་གྱི་ཚོགས་ལམ་དུ་འཇོག་མི་ནུས་པའི་ཕྱིར། མ་གྲུབ་ན། ལམ་མ་
ཞུགས་པའི་ཐེག་ཆེན་གྱི་སེམས་བསྐྱེད་ཆོས་ཅན། དང་པོ་དེར་ཐལ། ཐེག་ཆེན་གྱི་ཐར་པ་དང་
རྗེས་སུ་མཐུན་པའི་དགེ་བའི་རྩ་བ་ཡིན་པའི་ཕྱིར་ཏེ། དེ་དོན་གྱི་ཐེག་ཆེན་གྱི་སེམས་བསྐྱེད་ཡིན་
པའི་ཕྱིར། ཡང་དེ་གཉིས་དོན་མི་གཅིག་པར་ཐལ། མདོ་སྡེ་དཀོན་མཆོག་སྤྲིན་ལས། བསྐལ་པ་
གྲངས་མེད་པ་གསུམ་གྱི་ཐོག་མ་གང་ནས་རྩོམ་ཞེ་ན། ཚོགས་ཀྱི་ལམ་ནས་ཡིན་གྱི། ཐར་པའི་ཆ་
-520-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༤ ༧
དང་མཐུན་པ་ཙམ་གྱིས་མིན་ཏེ། ཞེས་གསུངས་ པའི་ཕྱིར། འདིར་ཐེག་ཆེན་ཚོགས་ལམ་གྱི་
མཚན་ཉིད་དྲིས་པས། སྟོང་ཉིད་ལ་ཐོས་བསམ་གཙོ་བོར་གྱུར་པའི་ཐེག་ཆེན་སོ་སྐྱེའི་མངོན་
རྟོགས་ཟེར་ན། སྟོང་ཉིད་ལ་སྒོམ་བྱུང་གཙོ་བོར་གྱུར་པའི་ཐེག་ཆེན་གྱི་ཚོགས་ལམ་མེད་པར་
ཐལ། དམ་བཅའ་དེ་འཐད་པའི་ཕྱིར། འདོད་ན། ཡོད་པར་ཐལ། སྒོམ་བྱུང་གཙོ་བོར་གྱུར་པའི་
ཐེག་ཆེན་གྱི་ཚོགས་ལམ་ཡོད། དེ་ཡོད་ན་སྒོམ་བྱུང་གཙོ་བོར་གྱུར་པའི་དེ་ཡོད་དགོས་པའི་ཕྱིར།
སྔ་མ་དེར་ཐལ། ཐེག་ཆེན་ཚོགས་ལམ་གྱི་ངོ་བོར་གྱུར་པའི་དྲན་པ་ཉེར་བཞག་ཡང་དག་སྤོང་བ།
རྫུ་འཕྲུལ་རྐང་པ་ཡོད་པའི་ཕྱིར། ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་ཐེག་ཆེན་
ཚོགས་ལམ་པའི་རྒྱུད་ཀྱི་རྣལ་འབྱོར་མངོན་སུམ་ཆོས་ཅན། དམ་བཅའ་དེར་ཐལ། དེའི་ཕྱིར།
འདོད་ན། སྟོང་ཉིད་རྟོགས་པའི་རྣལ་འབྱོར་མངོན་སུམ་ཡིན་པར་ཐལ། སྟོང་ཉིད་ལ་དམིགས་
པའི་རྣལ་འབྱོར་མངོན་སུམ་ཡིན་པའི་ཕྱིར། འདོད་ན། སོ་སྐྱེའི་མངོན་རྟོགས་ཡིན་པར་ཐལ་ལོ།།
དྲོ་བ་རྣམས་གྱི་དམིགས་པ་འདིར། །ཞེས་པར། འདིར་བསྟན་གྱི་སྦྱོར་ལམ་གྱི་མཚན་ཉིད་དྲིས་
པས། ཆོས་ཉིད་ལ་དོན་སྤྱིའི་ཚུལ་གྱིས་སྒོམ་བྱུང་གཙོ་བོར་གྱུར་པའི་ཐེག་ཆེན་སོ་སྐྱེའི་མངོན་
རྟོགས་ཟེར་ན། འདིར་བསྟན་གྱི་སྦྱོར་ལམ་ཡིན་ན། སྦྱོར་ལམ་མཉམ་གཞག་ཡིན་དགོས་པར་
ཐལ། དམ་བཅའ་དེའི་ཕྱིར། འདོད་ན། མིན་པར་ཐལ། དེ་ཡིན་ན། རྗེས་ཐོབ་ཡེ་ཤེས་ཡིན་
དགོས་ པའི་ ཕྱིར། དེ་ཡིན་ན། དམིགས་པ་སེམས་ཅན་ལ་གཙོ་བོར་དམིགས་ནས། སེམས་
མཉམ་པ་ལ་སོགས་པའི་རྣམ་པ་ཅན་ཡིན་དགོས་པའི་ཕྱིར། རྟགས་འབུད། རྣམ་པ་དང་ལམ་
དང་གཞི་ཐམས་ཅད་རྣམ་པར་སྒོམ་པའི་དབྱེ་བས། ཤེས་པར། རྣམ་བཅད་པ་གཞུང་འདི་རང་
གཞུང་མིན་ནོ་ཞེས་གསུངས། གཞུང་འདི་ཆོས་ཅན། སློབ་དཔོན་སེང་གེ་བཟང་པོ་ལ་ལྟོས་ཏེ།
ཕྱོགས་སྔའི་གཞུང་ཡིན་པར་ཐལ། དེ་ལ་ལྟོས་པའི་གཞུང་གང་ཞིག །གཞུང་འདིའི་བསྟན་དོན་
ལྡོག་ཕྱོགས་དེ་སློབ་དཔོན་བཞེད་པའི་ཕྱིར། འདོད་ན། གཞུང་འདིའི་རིགས་པ་འགོག་བྱེད་ཀྱི་
-521-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་པ་འགྲེལ་པ་འདིས་བསྟན་པར་ཐལ་ལོ། །དར་ཊིཀ་པ་ན་རེ། སྐབས་དང་པོ་གསུམ་དུ་
སྦྱོར་མཐོང་སྒོམ་གསུམ་ལན་དྲུག་བསྟན་པ་ཆོས་ཅན། དགོས་པ་ཡོད་དེ། ལམ་རྐྱང་པའི་འདོད་
ཚུལ་མི་འཐད་པར་སྟོན་པའི་ཆེད་ཡིན་པའི་ཕྱིར་ཟེར་ན། ཤེས་བྱ་ཆོས་ཅན། ལམ་རྐྱང་པའི་
འདོད་ཚུལ་དེ་རྗེ་བཙུན་བྱམས་པས་ཕྱོགས་སྔར་མཛད་པར་ཐལ། དམ་བཅའ་དེའི་ཕྱིར། འདོད་
ན༑ རྗེ་བཙུན་གྱི་རྒྱན་རྩོམ་པའི་སྔ་རོལ་ལམ་རྐྱང་པའི་རིམ་པ་ཡོད་པར་ཐལ། འདོད་པའི་ཕྱིར།
འདོད་ན། ཤེས་བྱ་ཆོས་ཅན། མངོན་པར་རྟོགས་པ་བརྒྱད་ཀྱི་སྒོ་ནས་འཆད་པ་དེ། རྗེ་བཙུན་གྱི་
ཕྱིའི་ཤིང་རྟའི་སྲོལ་འབྱེད་ཡིན་པར་ཐལ། འདོད་པའི་ཕྱིར། ཡང་རྩ་བར་འདོད་པ་མི་འཐད་པར་
ཐལ། མངོན་པར་རྟོགས་པ་རྐྱང་པ་གཅིག་བཤད་པ་དེ་རྒྱན་གྱི་སྲོལ་འབྱེད་སོ་སོའི་ལུགས་མིན་
པའི་ཕྱིར་རོ། །ངེས་འབྱེད་ཡན་ལག་ནས་བཟུང་སྟེ། ཅེས་པར། ཕྱིར་མི་ལྡོག་པའི་དགེ་འདུན་
ཆོས་ཅན། ཉི་ཤུར་དབྱེར་ཡོད་དེ། སྦྱོར་ལམ་པ་ཕྱིར་མི་ལྡོག་པ་སོགས་ཉི་ཤུར་ཡོད་པའི་ཕྱིར།
ཟེར་ན། ཤེས་བྱ་ཆོས་ཅན། བྱང་སེམས་སྦྱོར་ལམ་པ་དབང་རྣོན་དེ་ཕྱིར་མི་ལྡོག་པའི་དགེ་འདུན་
ཡིན་པར་ཐལ། དེ་ལ་ཉི་ཤུར་དབྱེར་ཡོད་པའི་ཕྱིར། འདོད་ན། དེ་ཆོས་ཅན། ཐེག་ཆེན་གྱི་དགེ་
འདུན་དཀོན་མཆོག་ཡིན་པར་ཐལ། དེའི་ཕྱིར། འདོད་ན། དེ་ཆོས་ཅན། ཁྱོད་སངས་རྒྱས་ལ་
སོགས་དཀོན་མཆོག་གསུམ། །ཞེས་སོགས་འདི་སྐབས་ནས་བསྟན་པའི་མཚོན་བྱ་དོན་གྱི་དགེ་
འདུན་ཡིན་པར་ཐལ། དེའི་ཕྱིར། འདོད་ན། དེ་ཆོས་ཅན། ཁྱོད་ཞུགས་གནས་ཀྱི་གང་ཟག་
བརྒྱད་པོ་གང་རུང་གི་མིང་ཅན་གྱི་བྱང་སེམས་ཡིན་པར་ཐལ། འདོད་ན། ཐེག་ཆེན་གྱི་མཐོང་
ལམ་གྱི་རྟོགས་པ་ཐོབ་མྱོང་བར་ཐལ་ལོ། །འདིར་ཕྱིར་མི་ལྡོག་པའི་མཚམས་དྲིས་པས། མ་ངེས་
པའི་རིགས་ཅན་གྱི་བྱང་སེམས་དབང་རྣོན་སྦྱོར་ལམ་ནས་ཕྱིར་མི་ལྡོག །དབང་འབྲིང་མཐོང་
ལམ་ནས། དབང་རྟུལ་ས་བརྒྱད་པ་ནས་ཕྱིར་མི་ལྡོག་གོ་ཞེ་ན། དེ་འདྲའི་ས་མཚམས་མི་འཐད་
པར་ཐལ། མ་ངེས་པའི་རིགས་ཅན་གྱི་བྱང་སེམས་སྦྱོར་ལམ་པ་ཡིན་ན། གནས་སྐབས་རྫོགས་
-522-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
སངས་ལས། ཕྱིར་མི་ལྡོག་པས་ཁྱབ་པའི་ཕྱིར། རྟགས་འབུད། ཡང་དེ་འདྲ་དེ་ཕྱིར་མི་ལྡོག་པའི་
ས་མཚམས་ཡིན་ནོ་ཅེ་ན། ཤེས་བྱ་ཆོས་ཅན། དེ་འདྲའི་ས་མཚམས་མི་འཐད་པར་ཐལ། བྱང་
སེམས་སྦྱོར་ལམ་པ་ཡིན་ན། རྫོགས་སངས་ལས་ཕྱིར་མི་ལྡོག་པའི་རང་དོན་སྐབས་གྱི་རྟགས་
ཐོབ་པས་ཁྱབ། བྱང་སེམས་ཀྱི་སྦྱོར་ལམ་རྗེས་ཐོབ་ཀྱི་རྟོགས་པ་ཐོབ་ན། རྫོགས་སངས་ལས་
ཕྱིར་མི་ལྡོག་པའི་གནས་སྐབས་ཀྱི་གཏན་ཚིགས་ཡང་དག་ཐོབ་པས་ཁྱབ་པའི་ཕྱིར། ཕྱི་མ་དེར་
ཐལ། དེ་ཐོབ་ན་སྟོང་ཉིད་རྟོགས་པའི་མཉམ་གཞག་ཡེ་ཤེས་ཀྱིས་དྲངས་པའི་རྗེས་ཐོབ་ལུས་
ངག་གི་སྤྱོད་པ་ཁྱད་པར་ཅན་ཐོབ་པས་ཁྱབ་པའི་ཕྱིར། གཟུགས་ལ་སོགས་ལས་ལྡོག་སོགས་
རྟགས། །ཞེས་སོགས་ལ། རྟགས་ཀྱི་རྣམ་བཞག་དྲིས་པས། མ་ངེས་པའི་རིགས་ཅན་གྱི་བྱང་
སེམས་སྦྱོར་ལམ་པ་དབང་རྣོན་ཆོས་ཅན། གཟུགས་སོགས་ལ་བདེན་ཞེན་མངོན་འགྱུར་བ་ལྡོག་
པ་ཡིན་ཏེ། གཟུགས་སོགས་ངོ་བོ་ཉིད་མེད་པར་རྟོགས་པའི་ཕྱིར། ཞེ་ན། དེ་ཆོས་ཅན། དེ་ལྡོག་
པ་མིན་པར་ཐལ། ཁྱོད་ཀྱི་རྒྱུད་ལ་དེ་ཡོད་པའི་ཕྱིར་ཏེ། ཁྱོད་ཀྱི་རྒྱུད་ལ་བདེན་འཛིན་ཡོད་པའི་
ཕྱིར་ཏེ། ཁྱོད་ཀྱི་རྒྱུད་ལ་རྗེས་ཐོབ་མངོན་གྱུར་བ་འབྱུང་བའི་ཕྱིར། ཁྱོད་སོ་སྐྱེ་ཡིན་པའི་ཕྱིར། ཁ་
ཅིག་ན་རེ། དེ་ཆོས་ཅན། ཁྱོད་ཀྱི་རྒྱུད་ལ་ཐེག་པ་གཞན་གྱིས་བར་མ་ཆོད་པར་རྣམ་མཁྱེན་འབྱུང་
དུ་རུང་སྟེ། ཁྱོད་ཀྱི་རྒྱུད་ལ་རྣམ་མཁྱེན་གྱི་རྒྱུ་ཚོགས་གྲངས་ཚང་བའི་ཕྱིར་ཞེ་ན། དམན་པར་ངེས་
པའི་ཉན་ཐོས་ཚོགས་ལམ་པ་ཆོས་ཅན། དེར་ཐལ། དེའི་ཕྱིར། ཁྱོད་སེམས་ཅན་ཡིན་པའི་ཕྱིར།
གཞན་ཡང་། དེ་ཆོས་ཅན། ཁྱོད་ཀྱི་རྒྱུད་ལ་དེ་ཚང་བར་ཐལ། ཁྱོད་སངས་རྒྱས་རུང་དུ་སྒྲུབ་པའི་
རང་བཞིན་གྱི་རྟགས་ཡོད་པའི་ཕྱིར་ཏེ། ཁྱོད་སེམས་ཅན་ཡིན་པའི་ཕྱིར། མཐོང་བའི་ལམ་ལ་
བཟོད་པ་དང་། །ཞེས་པར། འདིར་བསྟན་གྱི་ཤེས་བཟོད་ཀྱི་མིང་ཅན་གྱི་རྗེས་ཐོབ་ལུས་ངག་གི་
སྤྱོད་པ་ཁྱད་པར་བཅུ་དྲུག་པོ་དེ། བྱང་སེམས་མཐོང་ལམ་པ་དབང་འབྲིང་གཞན་ངོར་ཕྱིར་མི་
ལྡོག་ཏུ་སྒྲུབ་པའི་ཕྱིར། རང་གཞན་གྱི་རྟགས་ཡིན་ཏེ་ཟེར་ན། ཤེས་བྱ་ཆོས་ཅན། དེ་འདྲ་རྒྱུད་ལ་
.523-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྡན་པའི་བྱང་སེམས་མཐོང་ལམ་དབང་འབྲིང་ཡོད་པར་ཐལ། དེ་འདྲ་དེ་བྱང་སེམས་མཐོང་
ལམ་པ་དབང་འབྲིང་དེར་སྒྲུབ་པར་བྱེད་པའི་རྟགས་ཡིན་པའི་ཕྱིར། འདོད་ན། ཐེག་ཆེན་གྱི་
མཐོང་ལམ་རྗེས་ཐོབ་ལ་གནས་པའི་བྱང་སེམས་མཐོང་ལམ་པ་ཡོད་པར་ཐལ། འདོད་ན། མེད་
པར་ཐལ། མཐོང་ལམ་ཡིན་ན། མཉམ་གཞག་ཡིན་དགོས་པའི་ཕྱིར། བདེན་པ་མངོན་རྟོགས་
སྐད་ཅིག་མ་བཅུ་དྲུག་ཏུ་གྲངས་ངེས་པ་གཞི་མངོན་པ་གོང་འོག་ལས་བཤད་པ་དེ་རིག་རིག །ཁ་
ཅིགའདིར་བསྟན་གྱི་རྗེས་ཐོབ་ལ་གནས་པའི་བྱང་སེམས་མཐོང་ལམ་པ་དེ། མཐོང་ལམ་པ་ཡིན་
ལ༔ དེའི་རྒྱུད་ལ་མཐོང་ལམ་མེད་དོ་ཟེར་རོ། །ཤེས་བྱ་ཆོས་ཅན། དེའི་རྒྱུད་ལ་ཐེག་ཆེན་གྱི་
མཐོང་ལམ་ཡོད་པར་ཐལ། བྱང་ཆུབ་སེམས་དཔའ་མཐོང་བའི་ལམ་ལ་གནས་པ་ཡིན་པའི་ཕྱིར།
ཕྱིར་མི་ལྡོག་པ་ཡིན་ནོ། །ཞེས་གསུངས་པའི་ཕྱིར། གཞན་ཡང་། དེ་ཆོས་ཅན། ཁྱོད་ཀྱི་རྒྱུད་ལ་
ཐེག་ཆེན་གྱི་ལམ་མེད་པར་ཐལ། ལམ་ལྔ་པོ་གང་རུང་མེད་པའི་ཕྱིར། མ་གྲུབ་ན། གང་ཡོད་དྲི་
བར་བྱའོ། །ཐེག་ཆེན་གྱི་སྒོམ་ལམ་ཡོད་ཅེ་ན། དེ་ཆོས་ཅན། ཁྱོད་ཐེག་ཆེན་སྒོམ་ལམ་པ་ཡིན་
པར་ཐལ། ཁྱོད་ཐེག་ཆེན་གྱི་སྒོམ་ལམ་རྒྱུད་ལ་ལྡན་པའི་འཕགས་པ་ཡིན་པའི་ཕྱིར། འདོད་ན།
ཁྱོད་མཐོང་ལམ་པ་མིན་པར་ཐལ་ལོ། །ཁ་ཅིག །འདིར་བསྟན་རྗེས་ཐོབ་ལུས་ངག་གི་སྤྱོད་པ་
ཁྱད་པར་ཅན་བཅུ་དྲུག་རྒྱུད་ལ་ལྡན་པའི་བྱང་སེམས་སྒོམ་ལམ་པ་ཡིན་ནོ་ཞེ་ན། དེ་འདྲ་བཅུ་
དྲུག་པོ་ཆོས་ཅན། ཁྱོད་བྱང་སེམས་མཐོང་ལམ་པ་དབང་འབྲིང་གཞན་ངོར་རྫོགས་སངས་ལས་
ཕྱིར་མི་ལྡོག་ཏུ་སྒྲུབ་པའི་རྟགས་མིན་པར་ཐལ། ཁྱོད་རྒྱུད་ལྡན་གྱི་བྱང་སེམས་མཐོང་ལམ་པ་
མེད་པའི་ཕྱིར། རྟགས། ཡང་ཁ་ཅིག་ཐེག་ཆེན་གྱི་མཐོང་ལམ་ཡིན་ན། མཉམ་གཞག་ཡེ་ཤེས་
ཡིན་པས་ཁྱབ་པར་འདོད་ཟེར་ན། ཤེས་བྱ་ཆོས་ཅན། དེ་ལྟར་འདོད་པ་དེ་རྒྱན་རྩ་འགྲེལ་གྱི་
ལུགས་མིན་པར་ཐལ། རྟེན་ཅིང་འབྲེལ་འབྱུང་ལུགས་མཐུན་དང་། །ལུགས་མི་མཐུན་ལ་རྟོགས་
པར་བྱེད། །ཅེས་པའི་སྐབས་ཀྱི་རྗེས་ཐོབ་རྟེན་འབྲེལ་ལ་རྟོག་ཚུལ་རྒྱུད་ལ་ལྡན་པའི་བྱང་སེམས་
-524-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
མཐོང་ལམ་པ་ཡོད་པའི་ཕྱིར། དེ་ནས་སེང་གེ་རྣམ་བསྒྱིངས་པའི་ཞེས་པའི་གཞུང་ཤོ་ལོ་ཀ་
གཅིག་པོ་འདི་མཐོང་ལམ་སྟོན་བྱེད་ཀྱི་གཞུང་ཡིན་པའི་ཕྱིར་ཏེ། འགོག་དང་བཅས་པའི་སྙོམ་
འཇུག་ དགུར་ ཞེས་ པའི་ མཚམས་སྦྱོར་ ལས། དེ་ ལྟར་ མཐོང་བའི་ལམ་བརྗོད་ནས། །ཞེས་
གསུངས་པའི་ཕྱིར། སྒོམ་པའི་ལམ་ནི་ཟབ་པ་སྟེ། །ཞེས་པར། ཐེག་ཆེན་གྱི་སྒོམ་དེ་ཟབ་མོ་ཡིན་
ཏེ༑ ཟེར་ན། དེ་ཆོས་ཅན། དོན་དམ་བདེན་པ་ཡིན་པར་ཐལ། ཟབ་མོ་ཡིན་པའི་ཕྱིར། ཁྱབ་པ་
ཡོད་དེ། སྟོང་པ་ཉིད་ལ་སོགས་པ་ལ་སྒྲོ་འདོགས་པ་དང་སྐུར་བ་འདེབས་པའི་མཐའ་ལས་གྲོལ་
བ་ཉིད་གང་ཡིན་པ་དེ་ནི་ཟབ་མོ་སྟེ། སྟོང་པ་ཉིད་ལ་སོགས་པ་ཡིན་ལ་ཞེས་གསུངས་པའི་ཕྱིར།
ཁ་ཅིག །སྒོམ་ལམ་ཆོས་ཅན། ཟབ་མོ་ཡིན་ཏེ། ཟབ་མོ་མངོན་སུམ་རྟོགས་ཟིན་རྒྱུན་ལྡན་དུ་སྒོམ་
པར་བྱེད་པའི་ཕྱིར་ཟེར་ན། དེ་ཆོས་ཅན། སྟོང་ཉིད་ཡིན་པར་ཐལ། དེ་མཐོང་ཟིན་རྒྱུན་ལྡན་དུ་
སྒོམ་པར་བྱེད་པའི་ཕྱིར། ཁྱབ་པ་ཁས་བླངས། འདོད་ན། མེད་དགག་ཡིན་པར་ཐལ་ལོ། །ཁ་
ཅིག །ཐེག་ཆེན་གྱི་སྒོམ་ལམ་དེ་ཐེག་དམན་གྱི་སྒོམ་ལམ་ལས་ཟབ་པ་ཡིན་ནོ་ཟེར་ན། ཤེས་བྱ་
ཆོས་ཅན། དེ་གཉིས་ལ་ཟབ་མི་ཟབ་ཀྱི་ཁྱད་པར་མེད་པར་ཐལ། དེ་གཉིས་ལ་རྟོགས་དཀའ་
སླའི་ཁྱད་པར་མེད་པའི་ཕྱིར། དེ་གཉིས་ཀུན་རྫོབ་གྱི་ཆ་ལ་རྟོགས་དཀའ་སླ་མེད། དོན་དམ་གྱི་
ཆ་ལ་རྟོགས་དཀའ་སླའི་ཁྱད་པར་མེད་པའི་ཕྱིར། སྔ་མ་དེར་ཐལ། དེ་གཉིས་ཀུན་རྫོབ་བདེན་
པར་མཚུངས་ངེས་པའི་ཕྱིར། ངེས་འབྱེད་ཡན་ལག་དང་མཐོང་བའི། །ཞེས་པར། རང་སྦྱོར་
མཐོང་སྒོམ་གསུམ་གྱི་གནས་སྐབས་སུ་མཐོང་བའི་དོན་ལ། སེམས་འཇལ་ངེས་པར་རྟོགས་པའི་
ཐེག་ཆེན་གྱི་རྗེས་ལ་མངོན་རྟོགས་དེ་ཐེག་ཆེན་སྒོམ་ལམ་གྱི་མཚན་ཉིད་ཟེར་ན། དམན་ལམ་
སྔོན་དུ་མ་སོང་བའི་ཐེག་ཆེན་གྱི་སྒོམ་ལམ་སྐད་ཅིག་དང་པོ་ཆོས་ཅན། དམ་བཅའ་དེར་ཐལ།
དེའི་ཕྱིར། འདོད་ན། མིན་པར་ཐལ། རང་རྒྱུ་སྒོམ་ལམ་གྱི་རྟོགས་པ་སྔོན་དུ་མ་སོང་བའི་ཕྱིར།
རང་རྒྱུ་སྦྱོར་མཐོང་གི་ཞེས་སྔ་མ་ལྟར་ཟེར་ན། ས་བརྒྱད་པའི་མཉམ་གཞག་ཡེ་ཤེས་ཆོས་ཅན།
-525-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེར་ཐལ། མཚོན་བྱ་དེའི་ཕྱིར། འདོད་ན། མིན་པར་ཐལ། དག་སའི་མཉམ་གཞག་ཡེ་ཤེས་
ཡིན་པའི་ཕྱིར། དེ་ནི་རྒྱུད་ཆགས་ཡིན་པའི་ཕྱིར། །ཞེས་པར། ཐེག་ཆེན་གྱི་སྒོམ་ལམ་ཆུང་འབྲིང་
དགུར་དབྱེར་ཡོད་དེ། སྒོམ་སྤངས་རྟོག་པ་དགུར་དབྱེ་བའི་རྒྱུན་གྱིས་དེར་ཕྱེ་བའི་ཕྱིར་རོ། །
ཤེས་བྱ་ཆོས་ཅན། ཐེག་ཆེན་སྒོམ་ལམ་གྱི་མ་མཐའི་ས་མཚམས་ས་གཉིས་པ་ནས་འཇོག་རིགས་
པར་ཐལ། དམ་བཅའ་དེའི་ཕྱིར། འདོད་ན། ས་དང་པོའི་ངོ་བོར་གྱུར་པའི་ཐེག་ཆེན་གྱི་སྒོམ་
ལམ་མེད་པར་ཐལ། འདོད་པའི་ཕྱིར། གཞན་ཡང་། ཐེག་ཆེན་གྱི་སྒོམ་ལམ་བར་ཆད་མེད་ལམ་
སྐད་ཅིག་དང་པོ་མ་སྐྱེས་གོང་གི་ཐེག་ཆེན་གྱི་མཉམ་གཞག་ཡེ་ཤེས་ཤིག་མེད་པར་ཐལ། དེ་ལ་
ཆུང་འབྲིང་དགུར་གྲངས་ངེས་པའི་ཕྱིར། འདོད་ན། ཤེས་བྱ་ཆོས་ཅན། དེ་འདྲ་གྲུབ་པར་ཐལ།
ཐེག་ཆེན་སྒོམ་ལམ་གྱི་ངོ་བོར་གྱུར་པའི་མཉམ་གཞག་སེང་གེ་རྣམ་བསྒྱིངས་ཡོད་པའི་ཕྱིར།
གཞན་ཡང་། ཐེག་ཆེན་གྱི་མཐོང་ལམ་ཆུང་འབྲིང་དགུར་གྲངས་ངེས་པར་ཐལ། དེའི་སྤང་བྱ་
རྟོག་པ་ལ་དགུར་གྲངས་ངེས་པའི་ཕྱིར། རྟགས་ཁྱབ་ཁས་བླངས། འདོད་ན། དེ་འདྲ་མི་འཐད་
པར་ཐལ། དེ་འདྲ་གཞུང་འགྲེལ་གང་ནས་ཀྱང་མ་བཤད་པའི་ཕྱིར། བྱང་ཆུབ་སེམས་དཔའ་
རྣམས་ཀྱི་ཉོན་མོངས་པ་ནི་རྣམ་པར་རྟོག་པའོ། ། ཞེས་འབྱུང་བའི་ཕྱིར། ཞེས་པར། ཉོན་མོངས་
ཡིན་ན། རྟོག་པ་ཡིན་པས་ཁྱབ་ཅེ་ན། གཙོ་བོ་དབང་ཤེས་འཁོར་གྱི་འདོད་ཆགས། ཁོང་ཁྲོ། མ་
རིག་པ་གསུམ་པོ་ཆོས་ཅན། དེ་ཡིན་པར་ཐལ། དེ་ཡིན་པའི་ཕྱིར། འདོད་ན། དེ་ཆོས་ཅན། མ་
ཡིན་པར་ཐལ། དབང་ཤེས་ཡིན་པའི་ཕྱིར། ཤེས་བྱ་ཆོས་ཅན། དེ་དེར་ཐལ། དེ་འདྲ་གཞི་གྲུབ་
པའི་ཕྱིར། མཐོང་སྤང་བྱ་ཉིད་ང་རྒྱལ་བཅས། །ཡིད་ཀྱི་རྣམ་ཤེས་ས་པ་ཡིན། །གཞན་ནི་རྣམ་
ཤེས་དྲུག་རྟེན་ཅན། །ཞེས་གསུངས་པའི་ཕྱིར། ཁ་ཅིག །ས་ཐོབ་ནས་ཉོན་མོངས་ཀྱི་མིང་ཅན་
ཡིན་ན། རྟོག་པ་ཡིན་པས་ཁྱབ་ཅེ་ན། བྱང་སེམས་ས་གསུམ་པ་བའི་རྒྱུད་ཀྱི་ཉོན་མོངས་པའི་
བག་ཆགས་ཆོས་ཅན། དེ་ཡིན་པར་ཐལ། དེ་ཡིན་པའི་ཕྱིར། བག་ལ་ཉལ་གྱི་ཉོན་སྒྲིབ་ཡིན་
-526-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
པའི་ཕྱིར་ཏེ། ཆོས་ཅན་དེ་དང་གཅིག་ཡིན་པའི་ཕྱིར། རྩ་བར་འདོད་ན། དམིགས་རྣམ་ཅན་ཡིན་
པར་ཐལ། རྣམ་རྟོག་ཡིན་པའི་ཕྱིར། འདོད་ན། ཉོན་མོངས་ཀྱི་བག་ཆགས་དེ་ཉོན་མོངས་ཡིན་
པར་ཐལ། དེ་ཡིན་པའི་ཕྱིར། ཁྱབ་པར་ཐལ། འདོད་ཆགས་དེའི་དམིགས་རྣམ་ཅན་ཡིན་ན། དེ་
འདོད་ཆགས་དང་མཚུངས་ལྡན་ཡིན་དགོས་པའི་ཕྱིར། ཁ་ཅིག །ཉོན་མོངས་པའི་བག་ཆགས་
ཡིན་ན། ཤེས་སྒྲིབ་ཡིན་པས་ཁྱབ་ཅེ་ན། དབང་ཤེས་འཁོར་གྱི་ཉོན་མོངས་པའི་བག་ཆགས་ཆོས་
ཅན། དེ་ཡིན་པར་ཐལ། དེ་ཡིན་པའི་ཕྱིར། འདོད་ན། དེ་འདྲ་དེ་ཤེས་སྒྲིབ་བག་ལ་ཉལ་ཡིན་
པར་ཐལ། དེ་ཤེས་སྒྲིབ་ནི་ཡིན། དེ་ཤེས་སྒྲིབ་མངོན་གྱུར་བ་མ་ཡིན་པའི་ཕྱིར། འདོད་ན།
དབང་ཤེས་འཁོར་གྱི་ཉོན་མོངས་དེ། ཤེས་སྒྲིབ་མངོན་གྱུར་བ་ཡིན་པར་ཐལ། དེའི་བག་ཆགས་
དེ༑ ཤེས་སྒྲིབ་བག་ལ་ཉལ་ཡིན་པའི་ཕྱིར། འདོད་ན། དེ་ཆོས་ཅན། རྟོག་པ་ཡིན་པར་ཐལ།
ཤེས་སྒྲིབ་མངོན་གྱུར་བ་ཡིན་པའི་ཕྱིར། འདོད་ན། མ་ཡིན་པར་ཐལ། དབང་ཤེས་ཡིན་པའི་
ཕྱིར། བྱང་སེམས་འཕགས་པའི་རྒྱུད་ཀྱི་དགེ་བ་དང་མཚུངས་ལྡན་གྱི་ཉོན་མོངས་ཡིན་ན། རྟོག་
པ་ཡིན་པས་ཁྱབ་པའང་དེ་དང་འདྲའོ། །གྲངས་མེད་ལ་སོགས་བསྟན་པ་རྣམས། །ཞེས་པར།
ཐེག་ཆེན་གྱི་སྒོམ་ལམ་དགུར་གྲངས་མ་ངེས་པར་ཐལ། ཐེག་ཆེན་གྱི་སྒོམ་ལམ་འབྲས་བུ་གྲངས་
མེད་པ་འབྱུང་བའི་ཕྱིར། ཞེས་པའི་ཐལ་འགྱུར་དེ་ཆོས་ཅན། ཁྱོད་རྒྱན་མཛད་པ་ལ་གནོད་བྱེད་
ཀྱི་ཐལ་འགྱུར་ཡང་དག་མ་ཡིན་ཏེ། རྒྱན་མཛད་པས་ཁྱོད་ལ་དོན་དམ་དུ་འདོད་པ་དང་། ཀུན་
རྫོབ་ཏུ་ཁྱབ་པ་མེད་པའི་ལན་ཐེབས་པའི་ཕྱིར་ཞེ་ན། དེ་འདྲའི་ཐལ་འགྱུར་དེ་ཆོས་ཅན། ཁྱོད་ལ་
རྒྱན་མཛད་པས་འདོད་ལན་དོན་མཐུན་ཐེབས་པར་ཐལ། ཁྱོད་ལ་དེས་དོན་དམ་དུ་འདོད་ལན་
དོན་མཐུན་ཐེབས་ པའི་ ཕྱིར། འདོད་ན། ཤེས་བྱ་ཆོས་ཅན། ཐེག་ཆེན་གྱི་ སྒོམ་ལམ་དགུར་
གྲངས་མ་ངེས་པར་ཐལ། འདོད་པའི་ཕྱིར། འདོད་ན་ནང་འགལ་ལོ། །དེ་འདྲའི་ཐལ་འགྱུར་དེ་
ཆོས་ཅན། ཁྱོད་ལ་རྒྱན་མཛད་པས་དོན་དམ་དུ་ཁྱབ་པ་མེད་པའི་ལན་དོན་མཐུན་དུ་ཐེབས་པར་
527-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐལ། ཁྱོད་རྒྱན་མཛད་པས་ལན་དོན་མཐུན་དུ་འདེབས་པར་ནུས་པའི་ཐལ་འགྱུར་གང་ཞིག །
ཁྱོད་ཀྱི་ཁྱབ་པ་དེ་དོན་དམ་དུ་མ་ངེས་པའི་ཕྱིར། ཕྱི་མ་མ་གྲུབ་ན། དེ་འདྲ་བའི་ཐལ་འགྱུར་གྱི་
ཁྱབ་པ་ཆོས་ཅན། བདེན་པར་གྲུབ་པར་ཐལ། ཁྱོད་དོན་དམ་དུ་གྲུབ་པའི་ཕྱིར། རྩ་བར་འདོད་
ན༑ ཤེས་བྱ་ཆོས་ཅན། དོན་དམ་དུ་དེ་འདྲའི་ཐལ་འགྱུར་ལ་ཁྱབ་པ་ཡོད་པར་ཐལ། དོན་དམ་དུ་
ཐེག་ཆེན་གྱི་སྒོམ་ལམ་དགུར་གྲངས་མ་ངེས་པའི་ཕྱིར། ཤེས་བྱ་ཆོས་ཅན། ཀུན་རྫོབ་ཏུ་ཐེག་
ཆེན་གྱི་སྒོམ་ལམ་འབྲས་བུ་གྲངས་མེད། གཞལ་མེད་འབྱུང་བར་ཐལ། སྦྱོར་བ་དེ་འཐད་པའི་
ཕྱིར། འདོད་ན། འབྲས་བུ་བསོད་ནམས་གྲངས་མེད་གཞལ་མེད་ཆོས་ཅན། ཁྱོད་དེ་ལས་མི་
འབྱུང་བར་ཐལ། ཁྱོད་རྟག་པ་ཡིན་པའི་ཕྱིར། མར་མེའི་དཔེའི་ཚུལ་གྱིས་ནི། །ཞེས་པར། ཐེག་
ཆེན་སེམས་བསྐྱེད་སྐད་ཅིག་སྔ་མ་ཁོ་ནས་ཀྱང་རྫོགས་པའི་བྱང་ཆུབ་མི་སྐྱེད། ཕྱི་མ་ཁོ་ནས་ཀྱང་
རྫོགས་པའི་བྱང་ཆུབ་མི་སྐྱེད། ཐེག་ཆེན་སེམས་བསྐྱེད་སྐད་ཅིག་སྔ་ཕྱི་ཚོགས་པ་མི་སྲིད་ན། །
ཐེག་ཆེན་སེམས་བསྐྱེད་ཀྱིས་རྫོགས་པའི་བྱང་ཆུབ་མི་སྐྱེད་པས་མ་ཁྱབ་སྟེ། དེ་སྐད་ཅིག་སྔ་ཕྱི་
རིམ་བཞིན་དུ་འབྱུང་བས་རྫོགས་པའི་བྱང་ཆུབ་སྐྱེད་པའི་ཕྱིར་ཞེ་ན། ཐེག་ཆེན་སེམས་བསྐྱེད་
སྐད་ཅིག་མ་སྔ་མ་ཁོ་ན་ཆོས་ཅན། རང་འབྲས་རྫོགས་བྱང་སྐྱེད་པར་ཐལ། ཁྱོད་ཐེག་ཆེན་
སེམས་བསྐྱེད་ཡིན་པའི་ཕྱིར། ཁྱོད་ཐེག་ཆེན་སེམས་བསྐྱེད་སྐད་ཅིག་དང་པོ་ཡིན་པའི་ཕྱིར། མ་
གྲུབ་ན། ཐེག་ཆེན་སེམས་བསྐྱེད་སྐད་ཅིག་དང་པོ་ཆོས་ཅན། ཁྱོད་ཁོ་ན་ཁྱོད་ཡིན་པར་ཐལ།
ཁྱོད་དངོས་པོ་ཡིན་པའི་ཕྱིར། ཁོ་ན་རེ། ཐེག་ཆེན་སེམས་བསྐྱེད་སྐད་ཅིག་གཉིས་པས་རང་
འབྲས་རྫོགས་བྱང་མི་སྐྱེད་པར་ཐལ། དང་པོ་ཁོ་ནས་རྫོགས་བྱང་སྐྱེད་པའི་ཕྱིར། ཞེ་ན། ཤེས་བྱ་
ཆོས་ཅན། ཐེག་ཆེན་སེམས་བསྐྱེད་སྐད་ཅིག་དང་པོ་ཁོ་ན་ཁྱོད་ཡིན་ན། སྐད་ཅིག་གཉིས་པ་དེ་
མིན་དགོས་པར་ཐལ། སྔ་མ་ལ་ཁྱབ་པ་ཡོད་པའི་ཕྱིར། འདོད་ན། ཤེས་བྱ་ཆོས་ཅན། ཐེག་ཆེན་
སེམས་བསྐྱེད་སྐད་ཅིག་གཉིས་པ་ཁོ་ནས་རྫོགས་བྱང་མི་སྐྱེད་པ་དེ་མིན་པར་ཐལ། དེ་དང་པོ་ཁོ་
-528-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས།༼༤༧
ན་རྫོགས་བྱང་མི་སྐྱེད་པ་དེ་ཡིན་པའི་ཕྱིར། གསུམ་ཆར། ཆོས་རྣམས་རྨི་ལམ་འདྲ་བའི་ཕྱིར། །
སོགས་ལ། ས་བརྒྱད་པའི་ཡེ་ཤེས་ཆོས་ཅན། སྲིད་ཞི་མཉམ་ཉིད་སྦྱོར་བ་ཡིན་ཏེ། སྲིད་ཞི་རང་
བཞིན་མེད་པར་མཉམ་པ་ཉིད་དུ་རྟོགས་པའི་རྣལ་འབྱོར་ཡིན་པའི་ཕྱིར། ཞེ་ན། དེ་ཆོས་ཅན།
ཁྱོད་དེ་མཉམ་ཉིད་ཀྱི་སྦྱོར་བ་ཡིན་པར་ཐལ། ཁྱོད་དེ་རང་བཞིན་མེད་པར་སྔ་མ་གཞི་མཐུན་མེད་
པའི་ཕྱིར། འདོད་ན། སྲིད་ཞི་མཉམ་ཉིད་ཀྱི་སྦྱོར་བ་ཡིན་པར་ཐལ་ལོ། །རང་བཞིན་མེད་པར་
མཉམ་ན་མཉམ་དགོས་པར་ཐལ། རྩ་བ་ལ་ཁྱབ་པ་ཡོད་པའི་ཕྱིར། འདོད་ན། ཆེ་ཆུང་དང་།
རིང་ཐུང་དང་། ཉན་ཐོས་དང༌། རང་རྒྱལ་གྱི་སྤངས་རྟོགས་སོགས་མི་མཉམ་པ་ཐམས་ཅད་
མཉམ་པར་ཐལ་ལོ། ། འདོད་པའི་ཕྱིར། འཁོར་བའི་མཚན་ཉིད་དྲིས་པས། རང་རྒྱུ་ལས་ཉོན་
གྱི་འབྲས་བུར་གྱུར་པའི་ཟག་བཅས་དེ། འཁོར་བའི་མཚན་ཉིད་ཟེར་ན། ལྷག་བཅས་མྱང་
འདས་ལ་གནས་པའི་ཉན་ཐོས་དགྲ་བཅོམ་པའི་རྒྱུད་ཀྱི་ཕུང་པོ་ཆོས་ཅན། དེར་ཐལ། དེའི་ཕྱིར།
འདོད་ན། དེ་མིན་པར་ཐལ། ཁྱོད་རྒྱུད་ལྡན་གྱི་གང་ཟག་དེས་འཁོར་བ་སྤངས་པའི་ཕྱིར། དགྲ་
བཅོམ་ཡིན་པའི་ཕྱིར། འཁོར་བ་སྤངས་པའི་སོ་སོར་བརྟག་འགོག་དེ་མྱང་འདས་ཀྱི་མཚན་ཉིད་
ཟེར་ན། རྟོགས་པ་ཡེ་ཤེས་ཆོས་ཀྱི་སྐུ་ཆོས་ཅན། དེར་ཐལ། མྱང་འདས་ཡིན་པའི་ཕྱིར། དོན་
དམ་པའི་ཆོས་སྐུ་ཡིན་པའི་ཕྱིར། ཁྱབ་པར་ཐལ། གང་ཕྱིར་ཆོས་སྐུ་དེ་ནི་དེ་བཞིན་གཤེགས། །
དེ་ནི་འཕགས་པའི་བདེན་པ་དོན་དམ་མྱ་ངན་འདས། །ཞེས་གསུངས་པའི་ཕྱིར། ཉན་ཐོས་ལྷག་
བཅས་མྱང་འདས་ཆོས་ཅན། དམ་བཅའ་དེར་ཐལ། དེའི་ཕྱིར། འདོད་ན། གཙང་བ་དམ་པའི་
ཕ་རོལ་ཏུ་ཕྱིན་པར་ཐལ། འདོད་པའི་ཕྱིར། འདོད་ན། སངས་རྒྱས་ཀྱི་ཆོས་སྐུ་ཐོབ་པར་ཐལ་ལོ།།
ཐེག་དམན་མྱང་འདས་ཀྱིས་མྱང་འདས་ཀྱི་གོ་ཆོད་མི་ཆོད་དྲིས་པས། ཆོད་དོ་ཞེ་ན། ཤེས་བྱ་ཆོས་
ཅན། བདེ་བར་གཤེགས་པའི་སྙིང་པོ་མངོན་སུམ་མཐོང་བའི་ཉན་ཐོས་ཡོད་པར་ཐལ། རང་
རྒྱུད་ཀྱི་མྱང་འདས་མངོན་སུམ་རྟོགས་པའི་ཉན་ཐོས་ཡོད་པའི་ཕྱིར། ཉན་ཐོས་ཀྱི་མྱང་འདས་
-529-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེས་བདེ་བར་གཤེགས་པའི་སྙིང་པོའི་གོ་ཆོད་པའི་ཕྱིར། རྟགས། དེར་ཐལ། དེས་མྱང་འདས་
ཀྱི་གོ་ཆོད་པའི་ཕྱིར། ཁྱབ་པར་ཐལ། མྱང་འདས་དང་། བདེ་བར་གཤེགས་པའི་སྙིང་པོ་གཉིས་
དོན་གཅིག་ཡིན་པའི་ཕྱིར། དེར་ཐལ། དེའི་ཕྱིར། ཉི་དང་ཟེར་གྱི་ཡོན་ཏན་དབྱེར་མེད་པས། །
ཞེས་གསུངས་པའི་ཕྱིར། གཞན་ཡང་། ཉན་ཐོས་དགྲ་བཅོམ་པས་འཁོར་བ་སྤངས་པར་ཐལ།
མཚན་ཉིད་དེའི་ཕྱིར། འདོད་ན། ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོང་བའི་བྱང་
སེམས་མཐོང་ལམ་པ་དེ་འཁོར་བར་སྐྱེ་བ་མི་ལེན་པར་ཐལ། འདོད་པའི་ཕྱིར། འདོད་ན། ལེན་
པར་ཐལ། མ་རིག་བག་ཆགས་ཀྱི་སའི་དབང་གིས་ཟག་མེད་ཀྱི་ལས་བསགས་ཡིད་ཀྱི་རང་
བཞིན་གྱི་ལུས་ལེན་པའི་ཕྱིར། གཞན་ཡང་། རྣམ་བཅད་པའི་ཕྱོགས་ལ། ཉན་ཐོས་དགྲ་བཅོམ་
པས་ཉོན་ཡིད་སྤངས་པར་ཐལ། དེའི་མྱང་འདས་ཀྱིས་མྱང་འདས་ཀྱི་གོ་ཆོད་པའི་ཕྱིར། འདོད་
ན༑ ཁས་བླངས་པའི་ཉན་ཐོས་དགྲ་བཅོམ་གྱི་རྟོགས་པ་སྔོན་སོང་གི་བྱང་སེམས་ས་དང་པོ་པས་
ཉོན་ཡིད་སྤངས་པར་ཐལ། འདོད་པའི་ཕྱིར། འདོད་ན། དེ་འདྲ་དེ་ཆོས་ཅན། དག་ས་ལ་གནས་
པའི་བྱང་སེམས་ཡིན་པར་ཐལ། ཉོན་ཡིད་སྤངས་པའི་བྱང་སེམས་ཡིན་པའི་ཕྱིར། ཅི་སྟེ་གོ་མི་
ཆོད་ཅེ་ན། ཤེས་བྱ་ཆོས་ཅན། ཉན་ཐོས་དགྲ་བཅོམ་པས་དགྲ་བཅོམ་པའི་གོ་མི་ཆོད་པར་ཐལ།
མཚན་ཉིད་དེའི་ཕྱིར། འདོད་ན། དགྲ་བཅོམ་ཡིན་ན། ཐེག་ཆེན་དགྲ་བཅོམ་ཡིན་དགོས་པར་
ཐལ། དེའི་ཕྱིར། འདོད་ན། ཉན་ཐོས་ཀྱི་དགྲ་བཅོམ་མི་སྲིད་པར་ཐལ་ལོ། །དོན་ལྟར་ན། ཉན་
ཐོས་ཀྱི་མཐོང་ལམ་ཆོས་ཅན། ལམ་མིན་པར་ཐལ། ཐར་པར་བགྲོད་པའི་གོ་སྐབས་ཕྱེ་ཤུལ་
མིན་པའི་ཕྱིར། མ་གྲུབ་ན། ཉན་ཐོས་ལ་ཐར་པ་ཡོད་པར་ཐལ། དེའི་ཕྱིར། འདོད་ན། ཉན་ཐོས་
ལ་མྱང་འདས་མཚན་ཉིད་པ་ཡོད་པར་ཐལ་ལོ། །བར་ཆད་ཀྱི་ཆོས་ལས་ཡང་དག་པར་བརྒལ་
བས། ཞེས་པར། བདུད་བཞིའི་ངོས་འཛིན་དང་བཅོམ་པའི་ས་མཚམས་དྲིས་པས། ཉེར་ལེན་གྱི་
ཕུང་པོ་ལྔ་པོ་ཕུང་པོའི་བདུད་དང་། དེ་ལྷག་མེད་མྱང་འདས་ནས་སྤངས། ཟག་བཅས་ཀྱི་ལས་
-530-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤ ༧
དང་ཉོན་མོངས་པ་རྣམས་ཉོན་མོངས་པའི་བདུད་དང་། དེ་ལྷག་བཅས་ཀྱི་མྱང་འདས་ནས་
སྤངས། ལས་དང་ཉོན་མོངས་པའི་དབང་གིས་འཆི་བ་དེ་འཆི་བདག་གི་བདུད། དེ་བསམ་གཏན་
གྱི་རབ་མཐའ་ཐོབ་ནས་སྤངས། བདུད་དེ་གསུམ་ལས་འདའ་བ་ལ་བར་དུ་གཅོད་པའི་གཞན་
འཕྲུལ་དབང་བྱེད་ཀྱི་ལྷའི་རིགས་སུ་གཏོགས་པ་གཅིག་ལ། ལྷའི་བུའི་བདུད་ཅེས་ཟེར། ཤེས་བྱ་
ཆོས་ཅན། ལྷག་བཅས་མྱང་འདས་ལ་གནས་པའི་ཉན་ཐོས་དགྲ་བཅོམ་པས། ཕུང་པོའི་བདུད་
མ་སྤངས་པར་ཐལ། དམ་བཅའ་སྔ་མ་དེའི་ཕྱིར། འདོད་ན། དེ་ཆོས་ཅན། དེ་སྤངས་པར་ཐལ།
ཉེར་ལེན་གྱི་ཕུང་པོ་སྤངས་པའི་ཕྱིར་ཏེ། ཟག་བཅས་ཀྱི་ལས་ཉོན་སྤངས་པའི་ཕྱིར། ཁྱབ་པར་
ཐལ། སྤང་བྱ་དེའི་ས་བོན་སྤངས་ན། སྤང་བྱ་དེ་སྤང་དགོས་པའི་ཕྱིར། རྟགས་འབུད། གཞན་
ཡང་། སྤང་བྱ་དེ་དང་མ་བྲལ་ན། དེ་མ་སྤངས་པས་ཁྱབ་པར་ཐལ། ལྷག་བཅས་མྱང་འདས་ལ་
གནས་པའི་ཉན་ཐོས་དགྲ་བཅོམ་པ་དེས། ཕུང་པོའི་བདུད་མ་སྤངས་པའི་ཕྱིར། འདོད་ན། ཉན་
ཐོས་དགྲ་བཅོམ་པས་སྡུག་བདེན་མ་སྤངས་པར་ཐལ། དེ་དང་མ་བྲལ་བའི་ཕྱིར་ཏེ། དེ་དང་
བཅས་པའི་ཕྱིར་ཏེ། དེ་སྡུག་བསྔལ་གྱི་ཕུང་པོ་ལྷག་མ་དང་བཅས་པའི་ཕྱིར། རྩ་བར་འདོད་ན།
དེ་ཆོས་ཅན། ཁྱོད་ཀྱིས་དེ་སྤངས་པར་ཐལ། ཁྱོད་ཀྱིས་སྡུག་བདེན་མ་འོངས་པ་མི་སྐྱེ་བའི་ཆོས་
ཅན་དུ་བྱས་པའི་ཕྱིར། དེའི་རྒྱུ་ཉོན་མོངས་པ་མི་སྐྱེ་བའི་ཆོས་ཅན་དུ་བྱས་པའི་ཕྱིར་ཏེ། དགྲ་
བཅོམ་ཡིན་པའི་ཕྱིར། གཞན་ཡང་། དེས་ལས་ཀྱི་ཀུན་འབྱུང་མ་སྤངས་པར་ཐལ། དེ་དེ་དང་མ་
བྲལ་བའི་ཕྱིར་ཏེ། ཉོན་མོངས་མེད་ཀྱང་དེ་དག་ལ། །ལས་ཀྱི་ནུས་པ་མཐོང་བ་ཡིན། །ཞེས་
གསུངས་སོ། །ཟག་བཅས་ ཀྱི་ལས་ཆོས་ཅན། ཉོན་མོངས་པའི་སྒྲིབ་པ་ཡིན་པར་ཐལ། ཉོན་
མོངས་པའི་བདུད་ཡིན་པའི་ཕྱིར། རྟགས་སོ། །འདོད་ན། མིན་པར་ཐལ། ལས་ཀྱི་སྒྲིབ་པ་ཡིན་
པའི་ཕྱིར་དང་། ཡང་དེ་མིན་པར་ཐལ། འཁོར་བར་འཆིང་བྱེད་ཀྱི་ཉོན་སྒྲིབ་ཀྱང་མིན། བག་ལ་
ཉལ་གྱི་ཉོན་སྒྲིབ་ཀྱང་མིན་པའི་ཕྱིར། དང་པོ་དེར་ཐལ། ཉོན་མོངས་མིན་པའི་ཕྱིར། དེས་ཀུན་
-531-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་བསླངས་པའི་ལས་ཡིན་པའི་ཕྱིར། གཉིས་པ་དེར་ཐལ། ཤེས་སྒྲིབ་མིན་པའི་ཕྱིར། གཞན་
ཡང་། བསམ་གཏན་གྱི་རབ་མཐའ་ཐོབ་པའི་ཉན་ཐོས་སྒོམ་ལམ་པ་ཆོས་ཅན། འཆི་བ་མེད་པའི་
གོ་འཕང་མངོན་དུ་བྱས་པར་ཐལ། འཆི་བདག་གི་བདུད་བཅོམ་པའི་ཕྱིར། འདོད་ན། ལྷག་མེད་
དུ་མྱ་ངན་ལས་མི་འདའ་བར་ཐལ། ཁྱོད་མི་འཆི་བའི་ཕྱིར། འདོད་ན། དེར་ཐལ། ཐེག་ཆེན་དུ་
རིགས་ངེས་པའི་ཕྱིར། གཞན་ཡང་། དེ་འདྲའི་ཉན་ཐོས་སྒོམ་ལམ་པ་ཆོས་ཅན། ལས་ཉོན་གྱི་
དབང་གིས་འཆི་བ་སྤངས་པར་ཐལ། འཆི་བདག་གི་བདུད་བཅོམ་པའི་ཕྱིར། འདོད་ན། ཕྱིར་མི་
འོང་གཟུགས་སུ་ཉེར་འགྲོ་སོགས་ཀྱིས་དེ་སྤངས་པར་ཐལ། འདོད་པའི་ཕྱིར། འདོད་ན། དེས་
དེའི་དབང་གིས་སྐྱེ་བ་སྤངས་པར་ཐལ། དེས་དེའི་དབང་གིས་འཆི་བ་སྤངས་པའི་ཕྱིར། བདུད་དེ་
གསུམ་ལས་འདའ་བ་ལ་བར་དུ་གཅོད་བྱེད་ཀྱི་བདུད་ཆོས་ཅན། ལྷའི་བུའི་བདུད་མིན་པར་ཐལ།
ལྷའི་བུའི་བདུད་སྤངས་པའི་གང་ཟག་གི་རྒྱུད་ལ། ཁྱོད་ཡོད་པའི་ཕྱིར། བྱང་སེམས་མཐོང་ལམ་
པའི་རྒྱུད་ལ་ཁྱོད་ཡོད་པའི་ཕྱིར། དེ་ཆོས་ཅན། ཁྱོད་ཀྱི་རྒྱུད་ལ་དེ་ཡོད་པར་ཐལ། ཁྱོད་ཀྱི་རྒྱུད་
ལ་ཕུང་པོའི་བདུད་ལས་འདའ་བ་ལ་བར་དུ་གཅོད་བྱེད་ཀྱི་བདུད་ཡོད་པའི་ཕྱིར་ཏེ། ཁྱོད་ཀྱི་རྒྱུད་
ལ་ཕུང་པོའི་བདུད་ཡོད་པའི་ཕྱིར། ཐེག་ཆེན་གྱི་བདུད་བཞི་བཅོམ་པའི་ས་མཚམས་ལ། དམན་
ལམ་སྔོན་དུ་མ་སོང་བའི་ཐེག་ཆེན་གྱི་སྦྱོར་ལམ་ནས་ལྷའི་བུའི་བདུད་བཅོམ་མོ། །ཐེག་ཆེན་གྱི་
མཐོང་ལམ་ནས་ཉོན་མོངས་པ་དང་། འཆི་བདག་གི་བདུད་བཅོམ། ས་བརྒྱད་པ་ནས་ཕུང་པོའི་
བདུད་བཅོམ་ཞེས། མ་མཐའི་ས་མཚམས་དེ་འཇོག་ན། དེ་འདྲའི་བྱང་སེམས་སྦྱོར་ལམ་ཆོས་
ཅན། བདུད་གཞན་གསུམ་ལས་འདའ་བ་ལ་བར་དུ་གཅོད་པའི་བདུད་སྤངས་པར་ཐལ། ལྷའི་
བུའི་བདུད་སྤངས་པའི་ཕྱིར། འདོད་ན། འཆི་བདག་གི་བདུད་ལས་འདའ་བ་ལ་བར་དུ་གཅོད་
བྱེད་ཀྱི་བདུད་ སྤངས་པར་ཐལ། འདོད་པའི་ཕྱིར། འདོད་ན། ཉོན་མོངས་པའི་བདུད་སྤངས་
པར་ཐལ། འདོད་པའི་ཕྱིར། དེ་འདྲའི་བྱང་སེམས་མཐོང་ལམ་པ་ཆོས་ཅན། ཉོན་ཡིད་སྤངས་
-532-



གྲགས་ཆེན་བཅོ་བརྒྱད་ཀྱི་མངོན་རྒྱན་པཎ་ཤཱཀ་འགྲེལ་སྐོར་བཞུགས། ༼༤༧
པར་ཐལ། ཉོན་མོངས་པའི་བདུད་སྤངས་པའི་ཕྱིར། འདོད་ན། དེ་མ་སྤངས་པར་ཐལ། དེ་མ་
དག་པའི་ སའི་བྱང་སེམས་ཡིན་པའི་ཕྱིར། དེ་ཆོས་ཅན། བསམ་གྱིས་མི་ཁྱབ་པའི་འཆི་འཕོ་
སྤངས་པར་ཐལ། འཆི་བདག་གི་བདུད་སྤངས་པའི་ཕྱིར། ཁྱབ་པར་ཐལ། རྒྱུད་བླ་མར། བསམ་
མི་ཁྱབ་བཀུར་འཆི་འཕོ་ཡིས། །དེ་ནི་མི་འཆི་བརྟན་པའི་ཕྱིར། །ཞེས་གསུངས་པའི་ཕྱིར། འདོད་
ན༑ མ་རིག་བག་ཆགས་ཀྱི་ས་སྤངས་པར་ཐལ། འདོད་པའི་ཕྱིར། འདོད་ན། དམན་ལམ་སྔོན་
དུ་མ་སོང་བའི་བྱང་སེམས་ས་བརྒྱད་པ་ཆོས་ཅན། གཙང་བ་དམ་པའི་ཕ་རོལ་ཏུ་ཕྱིན་པ་ཐོབ་
པར་ཐལ། ཕུང་པོའི་བདུད་བཅོམ་པའི་ཕྱིར། ཁྱབ་པར་ཐལ། ཡིད་ཀྱི་རང་བཞིན་ཕུང་པོ་དང་།
དེ་ རྒྱུ་ལོག་ཕྱིར་གཙང་བ་ཡིན། །ཞེས་གསུངས་པའི་ཕྱིར། རྣམ་བཅད་པའི་ཕྱོགས་ལ། དམན་
ལམ་སྔོན་དུ་མ་སོང་བའི་བྱང་སེམས་ཀྱི་མཐོང་ལམ་ནས་ཕུང་པོའི་བདུད་མ་བཅོམ་པར་ཐལ།
དེའི་མ་མཐའི་ས་མཚམས་དེ་ལྟར་འཐད་པའི་ཕྱིར། འདོད་ན། བཅོམ་པར་ཐལ། ཐེག་ཆེན་དགྲ་
བཅོམ་པའི་སྤངས་པ་རྫོགས་པའི་ཕྱིར། དར་ཊིཀ་པ་དམན་ལམ་སྔོན་དུ་མ་སོང་བའི་ཐེག་ཆེན་གྱི་
སློབ་ལམ་ན། བདུད་བཞི་བཅོམ་པ་མེད་པར་འདོད་དོ། །ཐབས་མཁས་ཀྱི་སྦྱོར་བ་དང་། བདུད་
བཞི་བཅོམ་པའི་གཞི་མཐུན་མེད་པར་ཐལ། མཚན་ཉིད་དེའི་ཕྱིར། འདོད་ན། ཡོད་པར་ཐལ།
དགྲ་རྣམས་ལས་འདས་པའི་ཐབས་མཁས་སྦྱོར་བ་ཡོད་པའི་ཕྱིར། ཐབས་ལ་མཁས་པའི་སྦྱོར་
བ་བཅུ་གཅིག་གྲུབ་པའི་ཕྱིར། ཚིག་ཕྲེང་སྨིག་རྒྱུའི་ཆུ་གཏེར་ཉམས་དགའ་བར། །ཆོས་བརྒྱད་སྒྱུ་
མའི་རྦ་རླབས་གཡོ་གང་དེར། །རྣམ་དཔྱོད་མིག་ཉམས་ཆུ་སྐྱར་རྒན་པོ་དེ། །སྲིད་པའི་ཞགས་
པས་བཅིངས་པ་མང་མཐོང་ཚེ། །རྣམ་དཔྱོད་གཤོག་ཡངས་སྤྱོད་པའི་ངང་མོ་དག །སྡེ་སྣོད་མང་
དུ་ཤེས་པའི་ངར་སྒྲ་ཡིས། །དགག་སྒྲུབ་བདུད་རྩིའི་རྒྱ་མཚོ་ཉམས་དགའ་བར། །རྩེ་ཞིང་རོལ་
པའི་ཀུན་དགའ་ཨེ་མ་མཚར། །ཐལ་ངག་དབང་པོའི་ཕྲེང་བ་ལས། སྐབས་བཞི་པའི་རྣམ་པར་
བཤད་པའོ།། །།བཀྲ་ཤིས།། །།
-533-



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
རྩོམ་སྒྲིག་འགན་འཁུར་བ།
མདུན་ཤོག་འཆར་འགོད་པ།
དཔེ་སྐྲུན་འགྲེམ་སྤེལ་ཚན་པ།
སྦྲག་ཨང་། །
བརྒྱུད་འཚོང་།
པར་འདེབས་ཚན་པ།
དེབ་ཚད།
སྤང་ལོ་བློ་གྲོས་བརྟན་པ་སོགས། །
ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
ཐུབ་བསྟན་སྨོན་ལམ་དང་ས་སྐྱ་དགེ་ལེགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
850010
ཞིན་ཧྭ་དཔེ་ཚོང་ཁང་།
ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
787mmX 1092mm 1/16
2316.25
ཁྲི་ 1284
པར་ཤོག
ཡིག་གྲངས།
པར་གཞི།
པར་ཐེངས།
ISBN 97
0589-67
-0
2015ལོའི་ཟླ་11པར་པར་གཞི་དང་པོ་བསྒྲིགས།
2015ལོའི་ཟླ་11པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0
སྒོར་ 3840.00 ༼ཁྱོན་པོད་དོན་དགུ་ཡོད། ༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག
རིན་གོང་།



图书在版编目(CIP)数据
六大集成之般若集:藏文/美桑古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
. 0藏语-研究
I.O .I. 0美…
IP. H214
中国版本图书馆 CIP 数据核字(2015)第210402号
六大集成之般若集
作者
责任编辑
封面设计
出版
社址
邮政编码
经印开印字版印
销 刷本张数次次号
邦译师罗追丹巴等
乌金群培 嘎瓦西热桑布 土旦美朗
上日美朗,萨迦格列
西藏藏文古籍出版社
拉萨市色拉路22号
850010
全国新华书店
成都一「印务有限公司
787mm×1092mm 1/16
2316.25
12840 个
2015年11月第1版
2015年11月第1次印刷
ISBN 978-7-80589-670-0
3840.00元(全七十九册)
标准书号
定价
版权所有
翻印必究
