༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup: 113CN4447
ISBN: n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
Date:
n/a
bod ljongs bod yig dpe raying dpe skrun khang |
n/a
Volume:
80
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
མདོ་རྒྱན་པོད་ལྔ་པ།
༡ - ༥
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྒྲི



-
-
-
-
-
-
-
-
-
-
-
-
-
--
一一一一一一------
-
-------
-
--
-
--
-
----
-
-
------
--
一
一
一
----
""""
"""
"
"
"
"---
-----
lllllllllll l IIII-||||lll Illl ||llllllll 11|1ll_
-
----
-----
-
-
-
-
---



། དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང༌། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང༌། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། ། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང༌། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང་། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས། །
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རོང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
༈ བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང་། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



སློ
ལས་རིམ་གླེང་སློང་གཏམ། །
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང་། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྨྲི་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང་། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང་། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང༌། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང་། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
ཚོགས་ལྔ་དང༌། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང་། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང་།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜི་ཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང་། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་༼བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ།།དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང་། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང༌། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲུ་བསྐོར་ཕེབས་པའི་



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང༌། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང༌། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་སྤྱི་ལོ་༡༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་(སྤྱི་ལོ་༡༩༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ།
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་ཚན་པ་ཆུང་ངུ་ཞིག་ཁ་བསྐང་ཡོད།དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང༌། བྲི་གཟུགས་ངེས་མེད་སྣ་ཚོགས་འདུག་པ་དང་། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང་། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། (༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་
-



ལས་རིམ་གླེང་སློང་གཏམ།
.ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ༩
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། (༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། ༼སྤྱི་ལོ་༢༠༡)ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་སྤྱི་ལོ་༢༠༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་(སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང༌། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་(སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་
་



ལས་རིམ་གླེང་སློང་གཏམ།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང༌། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །། །
༼གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།༽
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤྱད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
(སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།༽
10



དཀར་ཆག་
དཀར་ཆག
རྔོག་ལོ་ཆེན་པོ།
• • • •• • • • • • • • • •• • • •
•......
•.........
•(18)
•(21）
..
...
༈ མདོ་སྡེ་རྒྱན་གྱི་དོན་བསྡུས་བཞུགས། ...….
ཐོག་མའི་ངག ….....….
དོན་དངོས་བསྟན་པ་ནི། .....
དགོས་པ་བསྟན་པ། .……......
རིགས་སོགས་ལམ་རིམ་བཅུ་བསྟན་པ། ...
ཐེག་ཆེན་གྱི་ཕན་ཡོན། ........
སྤང་བྱ་བསྟན་པ། ....….
སྐྱབས་སུ་འགྲོ་བ། •。。
ཁས་ལེན་ཅན་གྱི་གང་ཟག ......
རྟོགས་པའི་ཁྱད་པར་བཤད་པ། .......
རིགས་བསྟན་པ། ..…...
སེམས་བསྐྱེད་ནི། .....…......
སྒྲུབ་པ་ནི། ..........
དེ་ཉིད་བསྟན་པ། ................
མཐུ་དང་ཡོངས་སྨིན་བསྟན་པ། .......
སེམས་བསྐྱེད་ནི། ..........
རྒྱ་ཆེ་བ་ནི། …...….
.......
...... ...
• • • • • • • • •(35)
• • •(36)
• •(39)
• • • • • • •(40)
• • •(45)



དཀར་ཆག
• • • • • • • • • • • • • • • • • • • • • • • • • • • • • • • •
• • •(76)
སོ་སོའི་ཁྱད་པར། ...….…..
• • • • • • • • • •(47）
སྤྱོད་པ་བསྟན་པ། ........
• • •.....• •(49)
མོས་པའི་ཕན་ཡོན། .....
•......• •(53)
ཆོས་ཚོལ། ......…........……….. ............... •(54)
ཆོས་སྟོན་པ། ….......…..…......
• • •(64)
སྒྲུབ་པ་དང་གདམས་ངག ..
ཕ་རོལ་ཏུ་ཕྱིན་པ། ……..
ཚད་མེད་ནི། ......….
•(74)
བྱང་ཆུབ་ཀྱི་སྤྱོད་པ། ...
ཡོན་ཏན་བསྟན་པ། ....
...... • •(84）
སྤྱོད་པ་མཐར་ཐུག ….
…....... • •(87)
། ཐེག་པ་ཆེན་པོ་མདོ་སྡེ་རྒྱན་རྣམ་པར་བཤད་པའི་མེ་ཏོག ............... བཅོམ་ལྡན་རིག་རལ། (90)
། ཐེག་པ་ཆེན་པོ་མདོ་སྡེ་རྒྱན་གྱི་རྣམ་པར་བཤད་པ་འཐད་པ་ཀུན་ལྡན།...... ལྷོ་པ་ཐུགས་རྗེ་དཔལ།
གཞུང་ལ་འཇུག་པའི་དོན། ………...
• • • • • • • • •(116)
སྐྱབས་འགྲོའི་ངོ་བོ་ནི། …..……..
................• •(122)
རིགས་བསྟན་པ། ……….
...........................(127)
སེམས་བསྐྱེད་བཤད་པ། …… •....................• •(137)
སྒྲུབ་པ་བཤད་པ། .....
...... • •(148)
དེ་ཁོ་ན་ཉིད་བཤད། ..............
.......... •(152)
མངོན་ཤེས་བཤད་པ། ..………….
• • • • •(160)
• ••••••• • • •• • • • • • •• • • •• ••• • • •
- 2 -



དཀར་ཆག
• •(164）
ཡོངས་སུ་སྨིན་པའི་དོན། ......
བྱང་ཆུབ་བཤད་པ། ..
མོས་པ་བསྟན་པ། •
... • •(172)
....•(193)
ཡོངས་སུ་ཚོལ་བ། • •
• ••(197)
......(224)
•。。。。。。 བ(233)
•.....•(238)
......• (250)
.....• (253)
བཤད་པ་ནི། ..
སྒྲུབ་པའི་དོན་ནི། ..
དམ་པ་བསྟན་པ། ..
ལས་བསྟན་པ། ...
ཕྱིན་དྲུག་སྒྲུབ་ཚུལ། ...
ཚད་མེད་པ་ནི། ..
བྱང་ཆུབ་ཕྱོགས་མཐུན། ......
ཡོན་ཏན་བསྟན་པ། ........
སྤྱོད་པ་མཐར་ཐུག ………...
འགྱུར་བྱང་སོགས་ནི། ..…..
...• • • (270）
...• བ(286)
...• •(312)
.....• •(329)
• • • • • • •。。。。。。。。• • • • • • • • • • • • •。
•
• • •(341）
-3-



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༥
༄༅། །མདོ་སྡེ་རྒྱན་གྱི་དོན་བསྡུས་བཞུགས་སོ། །
ས་བ་
རྔོག་ལོ་ཆེན་པོས་མཛད།
༄༅། །སངས་རྒྱས་དང་བྱང་ཆུབ་སེམས་པ་ཐམས་ཅད་ལ་ཕྱག་འཚལ་ལོ། །ཉེས་པའི་
དགྲ་བཅོམ་ཡོན་ཏན་མཆོག་གི་སྐལ་མངའ་ཞིང་། །སྡུག་བསྔལ་མེས་གདུངས་རྨོངསཔས་
ལྡོངས་པའི་འགྲོརྣམས་ལ། །བྱམས་པས་སྐྱོབ་མཛད་ཇི་བཞིན་དོན་ཅན་མཚན་ལྡན་པ། །ཕན་
བཞེད་དཔག་མེད་གཉིས་ལྡན་ཁྱོད་ལ་མགོས་ཕྱག་འཚལ། །ཐེག་པ་ཆེན་པོ་མདོ་སྡེ་རྒྱན་གྱི་
དོན་མཐའ་དག་གསུམ་དུ་གནས་ཏེ། སྐབས་སྒྲུབ་པ་དང༌། སྤྲོ་བ་བསྐྱེད་པ་དང་། སབརྗོད་
པའོ། །དེ་ལ་བསྟན་བཅོས་འཆད་པ་ལ་འཇུག་པ་ན། དེའི་རྒྱུ་མཚན་དུ་གྱུར་པས་བསྟན་བཅོས་
ཀྱི་ཚིག་འཇུག་པའི་སྒོ་བའི་སྐབས་སོ། །དེ་སྒྲུབ་པ་ཡང་རྣམ་པ་གསུམ་སྟེ། བསྟན་བཅོས་ཀྱི་
དགོས་པ་ཕུན་སུམ་ཚོགས་པ་དང་། བརྗོད་བྱ་ཕུན་སུམ་ཚོགས་པ་དང་། མིང་གི་དོན་ཕུན་སུམ་
ཚོགས་པའོ། །དགོས་པ་ཕུན་སུམ་ཚོགས་པ་ནི་དོན་ཤེས་ཞེས་བྱ་བ་ལ་སོགས་པའི་ཚིགས་སུ་
བཅད་པ་དང་པོའོ། །འདི་ལ་ཡང་དོན་རྣམ་པ་གསུམ་སྟེ། དགོས་པའི་དོན་དང་། ཚིག་གི་དོན་
དང༌། བསྡུས་པའི་དོན་ཏོ། །དགོས་པའི་དོན་ནི་བསྟན་བཅོས་ ལ་ འཇུག་པ་གྲུབ་པའམ།
བསྟན་བཅོས་བརྩམ་པར་བྱ་བ་མ་ཡིན་པ་ཉིད་དུ་ལོག་པར་རྟོག་པ་དགག་པའམ། སྐབས་
འབྲེལ་བར་བྱས་པས་ཚིག་དང་ཡི་གེ་མཛེས་པ་བསྐྱེད་པ་ཞེས་བྱའི་ཕྱོགས་གསུམ་ལས་དང་པོ་
གཉིས་མི་འཐད་པས་ཐ་མ་ཉིད་ཡིན་ཏེ་འདིར་རྒྱ་མི་བསྐྱེད་དོ། །ཚིག་གི་དོན་སྔོན་དུ་བཏང་ན་
བསྡུས་པའི་དོན་བདེ་བླག་ཏུ་རྟོགས་པས་དང་པོ་ཚིག་གི་དོན་བཤད་པར་བྱའོ། །དེའང་གང་
- 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་པ་ལས་བརྩམས་པ་སྟེ་བྱེད་པ་པོ་གང་ཞིག །ལས་གང་ཞིག །བྱེད་པ་གང་གིས། དགོས་
པ་གང་གི་ཕྱིར། རྒྱུ་གང་ལས། འབྲེལ་བ་ཅན་གང་གིས་དབང་དུ་བྱ། གང་ལ་དམིགས་ཏེ།
རྣམ་པར་དབྱེ་བ་དུ་ཞིག་བྱེད་ཅེས་རྣམ་པར་དབྱེ་བའི་ཚིག་བརྒྱད་སྦྱར་ནས་འཆད་པ་ནི། དོན་
ཤེས་ཞེས་བྱ་བ་ལ་སོགས་པའོ། །འདིར་བྱེད་ཅེས་ཐ་མ་ན་འདུག་པའི་ཚིག་འདི་ནི་རྩོམ་མོ་ཞེས་
བྱ་བའི་དོན་ཏོ། །དེས་ན་དོན་ཤེས་པ་བདག་བྱེད་ཅེས་འབྲེལ་ཏོ། །དོན་ཤེས་པ་དེ་གང་ཞེ་ན།
བསྟན་བཅོས་མཛད་པོ་ཉིད་དེ། མགོན་པོ་བྱམས་པ་ནི་བསྟན་བཅོས་ཀྱི་བརྗོད་བྱ་གསུང་རབ་
གྱི་དོན་མཐའ་དག་ཇི་ལྟ་བ་ཉིད་དུ་བདག་ཉིད་ཀྱིས་མཁྱེན་ནས་མཛད་དོ་ཞེས་བྱ་བའི་དོན་ཏོ།།
དེས་ན་དོན་ཤེས་ཞེས་བྱ་བ་གང་དོན་ཤེས་ཞེས་བྱ་བ་ལ་ལྟོས་པ་དང་། བརྩམ་པར་བྱ་བའི་རབ་
ཏུ་བྱེད་པ་ཉིད་ཀྱིས་བརྗོད་པར་བྱ་བའི་དོན་ཇི་ལྟ་བ་དང་། ཇི་སྙེད་པ་ཉིད་ཡིན་པར་དོན་གྱིས་
གྲུབ་བོ། །ཡང་ན་ཐེག་པ་མཆོག་ཚུལ་བསྟན་པའི་ཆོས་ཀྱི་དོན་ཤེས་ཞེས་འབྲེལ་ཏོ། །ལས་
གང་ཞིག་བྱེད་ཅེ་ན། དོན་སྟོན་རབ་ཏུ་བྱེད་པ་བྱེད་ཅེས་འདིར་ཡང་ཐ་མའི་ཚིག་དང་འབྲེལཏེ།
ཚིག་ལྷག་ཀུན་ལ་ཡང་དེ་བཞིན་བལྟའོ། །གང་གི་དོན་སྟོན་པའི་རབ་ཏུ་བྱེད་པ་རྩོམ་སྙམ་ན།།
ཐེག་པ་མཆོག་ཚུལ་བསྟན་པའི་ཆོས་ཀྱི་དོན་སྟོན་རབ་ཏུ་བྱེད་པ་ཞེས་འབྲེལ་ཏོ། །རབ་ཏུ་བྱེད་
པ་ནི་ངག་མང་པོ་ཚོགས་པའི་རང་བཞིན་སྐབས་ཀྱི་དོན་མཐའ་དག་སྟོན་པའོ། །དཔེར་ན་
རིགས་དང་སེམས་བསྐྱེད་པ་དང༌། སྤྱོད་པ་དང༌། ཡང་དག་པའི་ལྟ་བ། བྱངཆུབ་ཀྱི་དོན་ལྔ་
སྟོན་པ་ནི་རབ་ཏུ་བྱེད་པ་ལྔ་ཡིན་པ་བཞིན་ནོ། །བྱེད་པ་གང་གིས་བྱེད་ཅེ་ན། ག་དང་ག་
རྣམས་དྲི་མ་མེད་པས་སོ། །
དགོས་པ་གང་གི་ཕྱིར་བྱེད་ཅེ་ན། སྡུག་བསྔལ་བསྒྲལ་ཕྱིར་ཏེ། རབ་ཏུ་བྱེད་པ་
ཉན་པ་པོ་རྣམས་རང་ཉིད་དང་གཞན་གྱི་སྡུག་བསྔལ་ཐམས་ཅད་ལ་བརྒལ་བར་བྱ་བའི་དོན་
དུའོ། །རྒྱུ་གང་ལས་བྱེད་ཅེ་ན། དེའི་བདག་ཉིད་སྡུག་བསྔལ་འགྲོ་ལ་སྙིང་རྗེ་ལས་ཏེ་སྙིང་རྗེའི་
，
，



པclས་
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༼༥
བདག་ཉིད་མགོན་པོ་བྱམས་པ་བདག་ཉིད་སྡུག་བསྔལ་བའི་འགྲོ་བ་ལ་དམིགས་པའི་སྙིང་རྗེ་
ཆེན་པོ་ལས་བྱེད་པའོ། །སྙིང་རྗེ་ཅན་གྱི་སྙིང་རྗེ་རྒྱུར་གྱུར་པ་ལས་ཞེས་བྱ་བའི་དོན་ཏོ། །
འབྲེལ་བ་ཅན་གང་གི་དོན་སྟོན་རབ་ཏུ་བྱེད་པ་བྱེད་ཅེ་ན། ཐེག་པ་མཆོག་ཚུལ་བསྟན་པའི་ཆོས་
ཀྱིའོ། །དབང་དུ་བྱ་བ་གང་ལ་དམིགས་ཏེ་བྱེད་ཅེ་ན། དེའི་ས་འགྲོ་བ་སེམས་ཅན་འོ །རྣམ་
པ་དུ་ཞིག་བྱེད་ཅེ་ན། འབྱོར་པའི་དོན་ཚུལ་བླ་མེད་གྱུར་པ་རྣམ་ལྔའི་བདག་ཉིད་སྟོན་པ་བྱེད་
ཅེས་བྱ་བ་སྟེ། འབྱོར་པ་དེ་རིགས་པས་འཐད་པའམ་ཕུན་སུམ་ཚོགས་པ་གཟུང་སྟེ་ཇི་ལྟབ་
དང་ཇི་སྙེད་པའི་དོན་སྟོན་པའི་རབ་ཏུ་བྱེད་པ་ལྔ་བྱེད་དོ་ཞེས་བྱ་བའི་དོནཏོ། །འདི་ནི་དོན་སྟོན་
རབ་ཏུ་བྱེད་པ་ཞེས་བྱ་བ་དེས་དོན་གང་སྟོན་པ་གསལ་བར་བྱས་པའོ། ། །
བསྡུས་པའི་དོན་ཡང་འདིས་ནི་དོན་གཉིས་བསྟན་ཏེ། བསྟན་བཅོས་ཀྱི་རང་བཞིན་
དང་། འབྲས་བུའི་རང་བཞིན་ནོ། །དང་པོ་ཡང་ རང་བཞིན་གྱི་ཁྱད་པར་དང༌། དོན་གྱི་ཁྱད་
པར་དང་། ཚིག་གི་ཁྱད་པར་རྣམ་པ་གསུམ་གྱིས་བསྟན་ཏོ། །དེ་ལ་དོན་སྟོན་རབ་ཏུ་བྱེད་པ་
ཞེས་བྱ་བས་ནི་རང་བཞིན་གྱི་ཁྱད་པར་ཏེ་གསུང་རབ་ཀྱི་དོན་གསལ་བར་བྱེད་པའི་རབ་ཏུ་
བྱེད་པ་ཡིན་གྱི། ཕྱི་རོལ་པའི་གཙུག་ལག་དང་ཐེག་པ་དམན་པ་ལ་སོགས་པའི་དོན་སྟོན་པ་ནི་
མ་ཡིན་ནོ་ཞེས་བྱ་བའོ། །དེ་ལྟ་ན་ཡང་ཐེག་པ་ཆེན་པོའི་གསུང་རབ་ཀྱི་དོན་ཇི་ལྟ་བ་དང་ཇི་
སྙེད་པ་སྟོན་པ་མ་ཡིན་པར་དོགས་ན་དོན་ཤེས་ཞེས་བྱ་བས་ཁྱད་དུ་བྱས་ཏེ། བྱེད་པ་པོ་གསུང་
རབ་ཀྱི་དོན་ཕྱིན་ཅི་མ་ལོག་པདང་ཇི་སྙེད་པ་ཤེས་པས་ན་བྱས་པས་ན་རབ་ཏུ་བྱེད་པ་འདི་དོན་
ཕུན་སུམ་ཚོགས་པར་གྲུབ་པའི་ཕྱིར་རོ། །འོན་ཀྱང་ཚིག་ཕུན་སུམ་ཚོགས་པ་མ་ཡིན་ན་ཞེས་
དོགས་ན། ངག་དང་ཚིག་རྣམས་དྲི་མེད་ཅེས་བྱ་བས་ཚོགས་ཀྱི་ཁྱད་པར་བསྟན་ཏེ། ག་ཡན་
ལག་བརྒྱད་དང་ལྡན་པ་དང་ཚིག་ཡན་ལག་བརྒྱད་དང་ལྡན་པས་བྱས་པའི་ཕྱིར་ན་ཚིག་ཕུན་
སུམ་ཚོགས་པའོ། །དེས་ནི་བསྟན་བཅོས་ཀྱི་རང་བཞིན་བསྟན་ཏོ། །འབྲས་བུའི་རང་བཞིནནི་
- 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྗོད་པར་བྱ་བ་དང་དགོས་པ་དང་དགོས་པའི་དགོས་པ་དང་འབྲེལ་བའི་ཁྱད་པར་རྣམ་པ་
བཞིས་བསྟན་ཏོ། །དེ་ལ་བསྟན་བཅོས་འདིའི་བརྗོད་པར་བྱ་བ་གང་ཡིན་སྙམན། འབྱོར་པའི་
དོན་ཚུལ་བླ་མེད་གྱུར་པ་རྣམ་ལྔའི་བདག་ཉིད་ཅེས་བྱ་བས་འདིའི་བརྗོད་བྱ་དོན་ལྔ་ཡིན་པར་
བསྟན་ཏོ། །གང་གི་འབྱོར་པའི་དོན་ཡིན་སྙམ་ན། ཐེག་པ་མཆོག་ཚུལ་བསྟན་པའི་ཆོས་ཀྱི་
ཞེས་བྱ་བས་བརྗོད་པར་བྱ་བ་དེ་ཉིད་ཀྱི་ཁྱད་པར་བསྟན་ཏོ། །དེ་བརྗོད་པའི་དགོས་པ་གང་
ཡིན་སྙམ་ན། སྟོན་པ་ཞེས་བྱ་བའི་ཚིག་གིས་གཞན་གྱིས་དོན་དེ་དག་རྟོགས་པ་འདིའི་དགོས་
པ་ཡིན་ནོ་ཞེས་བསྟན་ཏོ། །གང་ལ་བསྟན་སྙམ་ན། དེ་ཡིས་འགྲོ་བའི་སེམས་ཅན་ལ་ཞེས་བྱ་
བས་ཁྱད་པར་བརྗོད་དེ། ཐེག་པ་ཆེན་པོས་འགྲོ་བའི་སེམས་ཅན་གྱི་དོན་ལྔ་རྟོགས་པ་དགོས་
པར་བསྟན་ཏོ། །དེ་ཉིད་ལ་ཡང་དགོས་པ་གང་ཡོད་སྙམ་ན་སྡུག་བསྔལ་བསྒྲལ་ཕྱིར་ཞེས་
གསུངས་ཏེ་ཐེག་པ་ཆེན་པོས་འགྲོ་བའི་སེམས་ཅན་ཉན་པ་པོ་རྣམས་རང་ཉིད་སྡུག་བསྔལ་
ལས་ཐར་པ་དང་། གཞན་ཡང་སྡུག་བསྔལ་ལས་ཐར་པར་བྱས་པའི་དགོས་པའི་དགོས་པར་
བསྟན་ཏོ། །གལ་ཏེ་ཉན་པ་པོ་ལ་སོགས་པ་གཞན་སྡུག་བསྔལ་ལས་ཐར་པ་མགོན་པོ་བྱམས་
པའི་དགོས་པར་ཇི་ལྟར་འགྱུར་ཏེ་གཞན་གྱི་འབྲས་བུ་ནི་གཞན་ལ་ཡིན་པར་མི་འཐད་དོ་སྙམ་
ན༑ དེའི་བདག་ཉིད་སྡུག་བསྔལ་འགྲོ་ལ་སྙིང་རྗེ་ལས་ཞེས་གསུངས་ཏེ། གཞན་གྱི་སྡུག་
བསྔལ་ཞི་བར་འདོད་པའི་སྙིང་རྗེས་བསྟན་བཅོས་མཛད་པའི་འབྲས་བུ་ནི་གཞན་གྱི་སྡུག་
བསྔལ་ཞི་བ་ཉིད་ཡིན་པར་རིགས་ཏེ། འབྲས་བུའི་མཚན་ཉིད་ནི་འདོད་པ་ཉིད་ཡིན་པའི་ཕྱིར་
ཞེས་དགོས་པའི་དགོས་པ་དེ་ཉིད་ཀྱི་ཁྱད་པར་སྟོན་པའོ། །དེ་ལྟར་བརྗོད་པར་བྱ་བ་ལ་སོགས་
པ་བཞི་བསྟན་པས་ཀྱང་། བསྟན་བཅོས་ཀྱི་འབྲས་བུ་གཞན་འཇུག་པའི་ཡན་ལག་མ་ཚང་བ་
མེད་པ་བརྗོད་དོ། །འདི་ལྟར་འབྲས་བུ་མེད་པའམ། སྒྲུབ་པར་མི་ནུས་པའམ། འདོད་པར་མི་
བྱ་བའམ། འདི་བས་སླ་བའི་ཐབས་གཞན་དང་འབྲེལ་བ་པ་སྟེ་གང་ཡང་རུང་བ་ཞིག་ཡིན་པར་
-4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༥
གྱུར་ན་ནི་འཇུག་པར་མི་འགྱུར་ལ། དེ་ལས་ལྡོག་པ་ཡོད་པ་དང་སྒྲུབ་པར་ནུས་པ་དང་འདོད་
པར་བྱ་བ་དང་ཐབས་གཞན་མེད་པར་གྱུར་ན་ནི་འཇུག་པའི་ཡན་ལག་མ་ཚང་བ་མེད་པ་ཡིན་
ནོ༑ ༑དེ་ལ་བརྗོད་བྱ་བསྟན་པས་ནི་དགོས་པ་ཡོད་པ་ཉིད་དུ་བསྟན་ཏོ། །དགོས་པ་བརྗོད་
པས་ནི་སྒྲུབ་པར་ནུས་པ་ཉིད་དུ་བསྟན་ཏོ། །དགོས་པའི་དགོས་པ་བརྗོད་པས་ནི་འདོད་པར་
བྱ་བ་ཉིད་ཡིན་པར་བསྟན་ཏོ། །འབྲེལ་བ་དོན་གྱིས་འཕངས་པས་ནི་འདི་བས་སླ་བའི་ཐབས་
གཞན་དང་མ་འབྲེལ་བར་བསྟན་ཏོ། །དེ་ལྟར་ན་ཚིགས་སུ་བཅད་པ་འདིའི་བསྡུས་པའི་དོནནི་
དགོས་འབྲེལ་རྣམ་པ་བཞི་ཡིན་ལ། དེས་ཀྱང་གཞན་འཇུག་པའི་རྒྱུ་མཚན་ཚང་བ་ཅན་བསྟན་
པ་ཡིན་ནོ། །ཚིག་གྱི་དོན་དེ་ཉིད་འགྲེལ་པ་ནས་གསལ་བར་བྱེད་པ་ནི་དོན་ཤེས་ཞེས་བྱ་བ་ལ་
སོགས་པ་ནི་གང་ཞེས་བསྟན་པ་ལས་བརྩམས་པའོ་ཞེས་བྱ་བའོ། །བརྒྱན་པར་བྱ་བའི་རྒྱན་
གང་བྱེད་ཅེ་ན་ཞེས་བྱ་བ་ལ། དཔེར་ན་གསེར་གྱི་རྣ་ཆ་ནི་སྐྱེས་བུ་ལ་བརྒྱན་པར་བྱ་ཞིང་
གདགས་པར་བྱ་བའི་རྒྱན་ཡིན་པ་ལྟར། བསྟན་བཅོས་འདིའང་བཀའི་ཚོགས་ལ་བརྒྱན་པར་
བྱ་ཞིང་གདགས་པར་བྱ་བའི་རྒྱན་ཡིན་ནོ། །དེས་ན་གདགས་པར་བྱ་བ་ཉིད་རྒྱན་ཡིན་པས་དེ་
སྐད་བརྗོད་དོ། །ངག་དྲི་མ་མེད་པས་ཞེས་བྱ་བ་ནི་གྲོང་ཁྱེར་པ་ལ་སོགས་པས་སོ་ཞེས་བྱ་བ་ནི།
གྲོང་ཁྱེར་པ་ཉིད་དང་། སྙན་ཅིང་འཇེབས་པ་དང་། རྣམ་པར་གསལ་བ་དང་། རྣམ་པརརིག་
པར་བྱེད་པ་དང༌། མཉན་པར་འོས་པ་དང༌། རྟེན་མེད་པ་དང༌། མི་མཐུན་པ་མེད་པ་དང་།
གཏུགས་པ་མེད་པ་སྟེ་ཡན་ལག་བརྒྱད་དང་ལྡན་པའོ། །དེ་ལ་གྲོང་ཁྱེར་པ་ཉིད་ནི་སྐད་བཟང་
བ་སྟེ་ཀུན་ལ་རབ་ཏུ་གྲུབ་པས་འཁོར་ཀུན་ལ་ཁྱབ་པའོ། །སྙན་ཅིང་འཇེབས་པ་ནི་གདངས་
སྙན་པའོ། །དེ་གཉིས་ནི་རང་བཞིན་གྱི་ཡོན་ཏན་ནོ། །རྣམ་པར་གསལ་བ་ནི་གས་དང་བྱེད་
པ་མ་འཆོལ་བ་དང་ཡི་གེ་གསལ་བ་དང་སྐད་མི་དམན་པའོ། །རྣམ་པར་རིག་པར་བྱེད་པའི་
རབ་ཏུ་གྲགས་པའི་དཔེ་དང་གཏན་ཚིགས་ལ་སོགས་པ་བརྗོད་བྱའི་དོན་ངེས་པའི་ཡན་ལག་
- 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་བཅས་པ་བརྗོད་པའོ། །འདི་གཉིས་ནི་སྦྱོར་བའི་ཡོན་ཏན་ནོ། །མཉན་པར་འོས་པ་ནི་
ཆགས་པ་དང་སྡང་བ་མེད་པ་སྟེ་འདི་ནི་འབྲས་བུའི་ཡོན་ཏན་ནོ། །ཟང་ཟིང་མེད་པ་ནི་རྙེད་པ་
དང་བཀུར་སྟི་ལ་མི་ལྟོས་པའོ། །མི་མཐུན་པ་མེད་པ་ནི་གཞན་སུན་པ་མི་བྱེད་པའོ། །གགས་
པ་མེད་པ་ནི་སྤོབས་པ་མི་ཆད་པ་སྟེ། རིམ་པ་བཞིན་དུ་ཆགས་པ་དང་སྡང་བ་དང་རྨོངས་པས་
མ་བསླངས་པའོ། ། འདི་གསུམ་ནི་ཀུན་སློང་དང་འབྲེལ་བའི་ཡོན་ཏན་ནོ། །གདྲི་མ་མེད་
པས་ཞེས་བྱ་བ་ནི་ཚིག་དང་ཡི་གེ་རིགས་པ་དང་འབྲེལ་བ་ཞེས་བྱ་བ་རྒྱས་པར་འབྱུང་བ་ལ་
ཞེས་བྱ་བ་ནི། ཚིག་དང་ཡི་གེ་རིགས་པ་དང་འབྲེལ་བ་དང་། མཐུན་པ་དང་། རུང་བ་དང་།
འབྱོར་པ་དང་། འཕྲོད་པ་དང་། འཚམ་པ་དང་། འགྲུས་སྐྱོངགི་ཡན་ལག་གི་ཚོགས་ཞེས་བྱ་བ་
སྟེ་ཚིག་དང་ཡན་ལག་བརྒྱད་དོ། །དེ་ལ་རིགས་པ་ནི་ཚད་མ་དང་མི་འགལ་བའོ། །འབྲེལ་
ནི་ཕན་ཚུན་མི་འགལ་བའོ། །མཐུན་པ་ནི་ཐེག་པ་དང་མི་འགལ་བ་སྟེ་ཐེག་པ་ཆེན་པོ་དང་
འགལ་བ་དམན་པའི་ཐེག་པ་དང་མཐུན་པ་མི་བརྗོད་པའོ། །དེ་གསུམ་ནི་བརྗོད་བྱའི་ཡོན་ཏན་
ཏེ༑ ཚད་མ་དང་འགལ་བ་དང། ཕན་ཚུན་འགལ་བ་དང་། ཐེག་པ་དང་འགལ་བའི་དོན་མི་
བརྗོད་པའི་ཕྱིར་རོ། །རུང་བ་ནི་ཡི་གེ་དང་ཚིག་གོ་རིམ་མ་འཁྲུགས་པའོ། །འབྱོར་པའི་གོ་བར་
སླ་བའོ། །དེ་གཉིས་ནི་སྦྱོར་བའི་ཡོན་ཏན་ནོ། །འཕྲོད་པ་ནི་དགའ་བ་བསྐྱེད་པས་ཉན་པ་པོ་
ཚིམ་པར་བྱེད་པའོ། །འཚམ་པ་ནི་གཞན་ལ་ཚེ་རབས་གཞན་དུ་ཕན་པའོ། །འགྲུས་སྐྱོང་གི་
ཡན་ལག་གི་ཚོགས་ནི་འཇིག་རྟེན་འདི་ཉིད་དུ་དགེ་བ་ལ་སོགས་པའི་ཡན་ལག་ཏུ་གྱུར་པའོ། །
འདི་གསུམནི་འབྲས་བུ་དང་འབྲེལ་བའི་ཡོནཏནནོ། །
དེ་ལྟར་དགོས་འབྲེལ་གི་ངག་གིས་དགོས་པ་ཕུན་སུམ་ཚོགས་པ་བརྗོད་ནས་
བརྗོད་བྱ་ཕུན་སུམ་ཚོགས་པའི་བདག་ཉིད། འབྱོར་པའི་དོན་ཚུལ་བླ་མེད་གྱུར་པ་རྣམ་ལྔ་
བདག་ཉིད་ཅེས་བྱ་བར་རབ་ཏུ་བྱེད་པ་འདིས་བརྗོད་པར་བྱ་བའི་གཙོ་བོ་བསྡུས་ཏེ་སྟོན་པ་ནི་
- 6 -



T
རྒྱུ
ན
བ
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༼༥་
གསེར་ལས་བརྡུངས་བྱས་འདྲ་ཞིང་པད་མ་རྒྱས་པ་བཞིན་ཞེས་བྱ་བ་ལ་སོགས་པའོ། །ཐེག་པ་
ཆེན་པོ་མདོ་སྡེ་རྒྱན་གྱི་བསྟན་བཅོས་འདིར་བརྗོད་པར་བྱ་བའི་ཆོས་ཀྱི་རང་བཞིན་ནི་གསུམ་
ཡིན་ཏེ། ཐེག་པ་ཆེན་པོའི་དོན་གྱི་རང་བཞིན་དང་། ཐེག་པ་ཆེན་པོའི་དོན་དེ་ཉམས་སུ་ལེན་
པའི་སྤྱོད་པ་དང་། སྤྱོད་པ་དེས་ཐོབ་པར་བྱ་བའི་འབྲས་བུའོ། །ཐེག་པ་ཆེན་པོའི་རང་བཞིནནི་
རྣམ་པ་བདུན་ཏེ། སྐྱབས་སུ་འགྲོ་བ་དང་། རིགས་དང༌། སེམས་བསྐྱེད་པ་དང་། སྒྲུབ་པ་དང་།
དེ་ཁོ་ན་མཐོང་བ་དང་། སེམས་ཅན་སྨིན་པ་དང་། བྱང་ཆུབ་བོ། །དེ་ཉམས་སུ་ལེན་པའི་སྤྱོད་
པ་ལ་གསུམ་སྟེ། ཆོས་ལ་འཇུག་པའི་སྤྱོད་པ་དང་། དོན་ལ་འཇུག་པའི་སྤྱོད་པ་དང་། སྤྱོད་པ་
པོ་ལ་ངེས་པར་ཡོད་པའི་ཡོན་ཏན་གྱི་ཆོས་སོ། །ཆོས་ལ་འཇུག་པ་ནི་ལྔ་སྟེ། ག་པ་ཆེན་པོའི་
ཆོས་ལ་མོས་པ་དང༌། ཐོས་པ་དང་བསམ་པས་ཆོས་ཡོངས་སུ་འཚོལ་བ་དང་། གཞན་ལ་སྟོན་
པ་དང༌། བདག་ཉིད་སྒྲུབ་པ་དང་། གདམས་ངག་ཐོབ་པའོ། །དོན་ལ་འཇུག་པ་ལགསུམ་སྟེ།
ཐུན་མོང་གི་ངོ་བོ་ཐབས་དང་ལྡན་པའི་ལས་དང་། ཕ་རོལ་ཏུ་ཕྱིན་པའི་སྤྱོད་པ་དང་། བྱང་ཆུབ་
ཀྱི་ཕྱོགས་དང་མཐུན་པའི་སྤྱོད་པའོ། །ཕ་རོལ་ཏུ་ཕྱིན་པའི་སྤྱོད་པ་ཡང་རྣམ་པ་གསུམ་སྟེ། རང་
གྱི་སངས་རྒྱས་ཀྱི་ཆོས་རྫོགས་པར་བྱེད་པའི་མཚན་ཉིད་ཕ་རོལ་ཏུ་ཕྱིན་པ་དྲུག་དང་། སེམས་
ཅན་སྨིན་པར་བྱེད་པ་འདི་མཚན་ཉིད་བསྡུ་བའི་དངོས་པོ་བཞི་དང་། དེ་གཉིས་ཀ་སྟོབས་སྐྱེད་
པའི་རྒྱུ། དཀོན་མཆོག་མཆོད་པ་དང་། བཤེན་གཉེན་བསྟེན་པ་དང༌། ཚད་མེད་པ་བསྒོམ་
པའོ། །བྱང་ཆུབ་གྱི་ཕྱོགས་གྱི་སྤྱོད་པ་ལ་བཞི་སྟེ། སྤྱོད་པ་པོའི་ཆོས་དང༌། སྤྱོད་པའི་མཚན་
ཉིད་དང༌། སྤྱོད་པ་དབང་དུ་བྱེད་པའི་ཐབས་དང་། དབང་དུ་གྱུར་པའི་ནུས་པའོ། །དང་པོ་ནི་
གོ་རིམ་བཞིན། སྡོམ་པ་དང་། དགེ་བ་སྒྲུབ་པ་དང༌། སེམས་ཅན་ཀྱི་དོན་བྱེད་པའི་རང་བཞིན།
ངོ་ཚ་བ་དང༌། བརྟན་པ་དང༌། མི་སྐྱོ་བ་ནི་ཚུལ་ཁྲིམས་སོ། །བསྟན་བཅོས་ཤེས་པ་དང༌།
འཇིག་རྟེན་ཤེས་པ་དང་། རྟོན་པ་དང༌། སོ་སོའི་ཡང་དག་པར་རིག་པ་ནི། རིམ་པ་བཞིན།
- 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ནི་རང་བཞིན་དང༌། གཅིག་ནི་ཆུད་མི་ཟ་བའི་རྒྱུ་དང་། ཡང་གཅིག་ནི་གཞན་རྗེས་སུ་
འཛིན་པའི་ཐབས་ཡིན་པས་ཤེས་རབ་བོ། །ཚུལ་ཁྲིམས་དང་ཤེས་རབ་དེ་གཉིས་ནི་སྤྱོད་པ་
པོའི་ཆོས་སོ། །ཚོགས་དང་ལམ་གྱི་རང་བཞིན། བསོད་ནམས་དང་ཡེ་ཤེས་དང་། ཆོས་སུམ་ཅུ་
རྩ་བདུན་ནི་སྤྱོད་པའི་མཚན་ཉིད་དོ། །ཞི་གནས་དང་ལྷག་མཐོང་གི་རང་བཞིན། མཉམ་པར་
བཞག་པའི་རྣལ་འབྱོར་དང་། རྣལ་འབྱོར་དང་མཐུན་པའི་སྤྱོད་པ་གསུམ་པོ། འདི་ལྟ་སྟེ་ང་
བཞིན་ཐབས་མཁས་པ་དང༌། རྟོགས་པ་ཆུད་མི་ཟ་བའི་རྒྱུ་གཟུངས་དང༌། སྒྲུབ་པ་ཆུད་མི་ཟ་
བའི་རྒྱུ་སྨོན་ལམ་སྟེ། དེ་བཞིས་ནི་སྤྱོད་པ་དབང་དུ་བྱེད་པའི་ཐབས་བསྟན་ཏོ། །ཏིང་ངེ་འཛིན་
གསུམ་གྱིས་ནི་དབང་དུ་གྱུར་པའི་ནུས་པ་བསྟན་ཏོ། །དེ་ནས་ཆོས་ལ་འཇུག་པ་དང་། དོན་ལ་
འཇུག་པའི་སྤྱོད་པ་དེ་གཉིས་དང་ལྡན་པའི་སྤྱོད་པ་པོ་ལ་ངེས་པར་ཡོད་པའི་ཡོན་ཏན་ནི་རྣམ་
པ་ལྔས་བསྟན་ཏེ། རང་དང་གཞན་གྱི་དོན་ཕུན་སུམ་ཚོགས་པ་དང་། བསམ་པ་དང་སྦྱོར་བ་
ཕུན་སུམ་ཚོགས་པ་དང་། རྒྱུ་དང་འབྲས་བུ་ཕུན་སུམ་ཚོགས་པ་དང་། ཆོས་དང་དོན་ཕུན་སུམ་
ཚོགས་པ་དང༌། གང་ཟག་གི་ རང་བཞིན་ཕུན་སུམ་ཚོགས་པའོ། །དང་པོ་ནི་གཞན་གྱི་
ཆོས་སྒྲུབ་དཀའ་བའི་ཆོས་ཐོབ་པ་ངོ་མཚར་བ་དང་། བསམ་པའི་ཁྱད་པར་ཐོབ་པ་ལས་རང་
གིས་སྒྲུབ་མི་དཀའ་བ་ངོ་མཚར་མ་ཡིན་པ་དང་། བསམ་པའི་ཁྱད་པར་སེམས་མཉམ་པ་ཉིད་
གསུམ་གྱིས་ནི་རང་དོན་ནོ། །གཞན་དོན་ནི། ཕན་འདོགས་པ་དང་ལན་དུ་ཕན་འདོགས་པས་
བསྟན་ཏོ། །གཉིས་པ་ལ་བསམ་པ་ནི་སྨོན་ལམ་མོ། །སྦྱོར་བ་ནི་ཆུད་མི་ཟ་བ་དང་ཕྱིན་ཅི་མ་
ལོག་པ་དང་ཁྱད་པར་དུ་འགྲོ་བ་དང༌། བཅོས་བུ་མ་ཡིན་པའི་སྦྱོར་བ་དང་། སེམས་ཅན་
འདུལ་བའི་སྦྱོར་བ་ལྔ་བསྟན་ཏོ། །གསུམ་པ་ལ་ལུང་བསྟན་པ་དང་། ཕ་རོལ་ཏུ་སྦྱིན་པ་དྲུག་
སྒྲུབ་པའི་ངེས་པ་ཐོབ་པས་ནི་འབྲས་བུ་བསྟན་ཏོ། །ངེས་པར་བྱ་བ་དང༌། ག་པར་བྱ་བ་དང་།
གཙོ་བོར་བྱ་བ་གསུམ་གྱིས་ནི་རྒྱུ་བསྟན་ཏོ། །བཞི་པ་ལ་གདགས་པ་རྣམ་པར་བཞག་པས་ནི་
3 -



ས་བd
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༼༥
ཆོས་ཀྱི་དངོས་པོ་བསྟན་པ་དང་། དེ་བཞིན་དུ་ཆོས་འཚོལ་བ་དང་། ཡོངས་སུ་ཤེས་པ་དང་།
དཔག་ཏུ་མེད་པས་ཆོས་བཤད་པ་དང་། བཤད་པའི་འབྲས་བུ་ལྔས་ནི་ཆོས་ཕུན་སུམ་ཚོགས་
པའོ། །མིང་གི་དོན་ཐེག་པ་ཆེན་པོ་ཉིད་དང་། བརྗོད་བྱའི་དོན་གྱི་རང་བཞིན་ག་པ་ཆེན་པོ་
བསྡུས་པ་གཉིས་ཀྱིས་ནི་དོན་ཕུན་སུམ་ཚོགས་པའོ། །ལྔ་པ་གང་ཟག་ཕུན་སུམ་ཚོགས་པནི་
རྣམ་པ་བཞི་སྟེ། མོས་པ་དང་ལྡན་པ་དང༌། ལྷག་པའི་བསམ་པ་དག་པ་དང་། མཚན་མའི་སྤྱོད་
པ་དང་། མཚན་མེད་པའི་སྤྱོད་པ་དང༌། མངོན་པར་འདུ་བྱེད་པ་མེད་པར་སྤྱོད་པས་ནི་རྣམ་
པར་དབྱེ་བ་དང༌། སྤྱིའི་མཚན་ཉིད་དང༌། རྣམ་གྲངས་དང༌། བྱང་ཆུབ་སེམས་དཔའི་མིང་གི་
དོན་བསྟན་པའོ། །སྤྱོད་པའི་འབྲས་བུ་ལ་གཉིས་ཏེ། གནས་སྐབས་ཀྱི་འབྲས་བུ་དང་། མཐར་
ཐུག་པའི་འབྲས་བུའོ། །དང་པོ་ཡང་རྣམ་པ་གསུམ་སྟེ། རྟགས་དང་། ཕྱོགས་དང་། ལྷག་པའི་
བསམ་པ་དང་། ཡོངས་སུ་འཛིན་པ་དང་། སྐྱེ་བ་ལྔས་ནི་ས་མ་ཐོབ་པ་དང་ཐོབ་པའི་ཐུན་མོང་
གི་སྤྱོད་པའི་གནས་སྐབས་གྱི་འབྲས་བུ་དང༌། གནས་པ་དང་ས་གཉིས་ཀྱིས་ནི་ཁྱད་པར་ཅན་
གྱི་སྤྱོད་པའི་གནས་སྐབས་ཀྱི་འབྲས་བུ་དང་། འབྲས་བུ་དེ་གཉིས་ཁྱད་པར་དུ་བྱེད་པ་སྤྱོད་
པའི་རྣམ་པར་དབྱེ་བ་བསྟན་པའོ། །མཐར་ཐུག་པའི་འབྲས་བུ་ནི་ཚད་མེད་པ་བཞི་ནས་སངས་
རྒྱས་ཀྱི་མཚན་ཉིད་ཀྱི་བར་རོ།། །། །
༈ དེ་ལྟར་དོན་གསུམ་ལས་ཐེག་པ་ཆེན་པོའི་རང་བཞིན་ནི་དོན་གྱི་གཙོབོ་
ཡིན་ལ། ལྷག་མ་དེ་ཉམས་སུ་ལེན་པའི་སྤྱོད་པ་དང་། སྤྱོད་པ་དེས་ཐོབ་པའི་འབྲས་བུནི་གཙོ་
བོ་མ་ཡིན་ཏེ། དེའི་ཡན་ལག་ཙམ་མོ། །དེ་བས་ན་གཙོ་བོ་དོན་དེ་ཉིད་དཔེ་ལྔས་བསྟན་པ་ཡིན་
ནོ༑ ༑དེ་ཡང་འདི་ལྟར་རྣམ་པ་ལྔར་འགྱུར་ཏེ། རང་བཞིན་གྱིས་བཟང་བའི་རིགས་དང་།
འཇིག་རྟེན་ལས་འདས་པའི་སེམས་བསྐྱེད་པ་དང་། མ་གོས་པའི་སྤྱོད་པ་དང་། མི་གནས་པའི་
རྟོགས་པ་དང་། ཕུན་སུམ་ཚོགས་པ་ཐོབ་པའོ། །དང་པོ་རིགས་ལ་གནས་པ། སེམས་བསྐྱེད་
- 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས། སྤྱོད་པ་ལ་སློབ་པ་སྟེ། མོས་པས་སྤྱོད་པའི་སས་བསྡུས་པའི་གནས་སྐབསགསུམནི།
རིགས་དང་། སེམས་བསྐྱེད་པ་དང༌། རང་དང་གཞན་གྱི་དོན་སྒྲུབ་པ་ཡིན་ལ། སྐྱབས་སུ་འགྲོ་
བ་ནི་རིགས་སད་པར་བྱེད་པ་ཐར་པའི་ཆམཐུན་གྱི་དགེ་བ་ཡིན་པས་དང་པོར་བཤད་དོ། །དེ་
བཞི་ནི་རང་བཞིན་གྱིས་བཟང་བའི་རིགས་ཡིནཏེ། དེ་ཁོ་ན་མཐོང་བའི་འབྲས་བུ་མ་ཐོབ་བར།།
ཆོས་ཉིད་དུ་གནས་པ་དང༌། སྒྲུབ་པ་ལས་གྱུར་པའི་རིགས་གཉིས་གཙོ་བོར་གྱུར་པའི་ཆོས་
ཡིན་པའི་ཕྱིར་རོ། །དེའི་འོག་ཏུ་དེ་ཁོ་ན་མཐོང་ནས། སྤྱོད་པ་ཡོངས་སུ་དག་པ་སྤྱོད་ཅིང་། ཟབ་
མོའི་དོན་ལ་མཉམ་པར་འཇོག་པའི་མཚན་ཉིད་ས་ཐོབ་པས་བསྡུས་པ་གསུམ་ནི། དེ་ཁོ་ནའི་
དོན་དང་། སེམས་ཅན་སྨིན་པ་དང༌། ཉེ་བའི་བྱང་ཆུབ་ཐོབ་པ་ཡིན་ནོ། །དེ་ནས་ནི་རྣམ་པ་
ཐམས་ཅད་མཁྱེན་པའི་རང་བཞིན་བྱང་ཆུབ་མཆོག་མངོན་དུ་གྱུར་པའོ། །སེམས་ཅན་སྨིན་པ་
ཡང་གསུམ་སྟེ། ཐབས་གང་གིས་སྨིན་པར་བྱེད་པ་དང༌། སྨིན་པར་བྱེད་པ་པོའི་རང་བཞིན་
དང༌། སྨིན་པར་བྱ་བའི་རང་བཞིན་ཏེ། རིམ་པ་བཞིན་དུ་མཐུ་དང་། རང་སྨིན་པ་དང་། གཞན་
སྨིན་པའོ། །ཉེ་བའི་བྱང་ཆུབ་དང་མཆོག་གི་བྱང་ཆུབ་གཉིས་པོ་ནི་བྱང་ཆུབ་ཀྱི་ལེའུར་སྟོན་ཏེ།
སྦྱོར་བའི་བྱང་ཆུབ་དང་། དངོས་གཞིའི་བྱང་ཆུབ་གཉིས་ཀ་བྱང་ཆུབ་ཏུ་འདྲ་བའི་ཕྱིར་རོ། །ཅི་
ལྟར་འདྲ་ཞེ་ན་ངར་འཛིན་པ་ལོག་པས་རྣམ་པར་གྲོལ་བའི་ལུས་མངོན་དུ་གྱུར་པའི་ཕྱིར་དང་།
ཇི་ལྟ་བ་བཞིན་གྱི་ཡེ་ཤེས་ལ་དབང་བསྒྱུར་བའི་ཕྱིར་ཏེ། མཚན་མ་མེད་པ་ལ་མངོན་པར་འདུ་
བྱེད་པ་མེད་པར་རང་གིས་འཇུག་པའི་ཕྱིར་རོ། །བྱང་ཆུབ་ནི་སྤངས་པ་དང་ཡེ་ཤེས་ཡིན་ལ།
དེའང་ས་བརྒྱད་པའི་སྔོན་རོལ་ལ་ནི་མེད་དེ། སྤངས་པ་གང་ཡང་ཡོངས་སུ་མརྫོགས་པའི་ཕྱིར་
དང་། ཡེ་ཤེས་གང་ལ་དབང་བསྒྱུར་བ་མེད་པའི་ཕྱིར་རོ། །དེ་བས་སྐྱབས་སུ་འགྲོ་བ་དང་།
རིགས་དང་སེམས་བསྐྱེད་པ་དང་། རང་དང་གཞན་གྱི་དོན་སྒྲུབ་པ་དང༌། དེ་ཁོ་ན་དང་། མཐུ་
དང་། སེམས་ཅན་སྨིན་པ་དང་། བྱང་ཆུབ་རྣམས་ཁོ་ན་དཔེ་ལྔས་བསྟན་པའི་དོན་ལྔ་ཡིན་ནོ། །
- 1 (0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༼༥
དེ་དག་ཉིད་ནི་བསྒྲུབ་པར་བྱ་བ་དང་། བྱེ་བྲག་ཏུ་ཤེས་པར་བྱ་བ་དང་། བསམ་པར་བྱ་བ་དང་།
བསམ་གྱིས་མི་ཁྱབ་པ་དང་། ཡོངས་སུ་སྒྲུབ་པ་རྟོགས་པའི་དོན་སོ་སོར་རང་གིས་རིགས་པར་
བྱ་བ་བྱང་ཆུབ་ཀྱི་ཕྱོགས་ཀྱི་ངོ་བོ་ཉིད་ཡིན་ནོ། །ཅི་ལྟར་ཞེ་ན། རིགས་ནི་སྒྲུབ་པར་བྱ་བ་ཡིན་
ཏེ་རྐྱེན་གྱི་བྱེད་པའི་ཡུལ་ཡིན་པའི་ཕྱིར་རོ། །སེམས་བསྐྱེད་པ་ནི་བྱེ་བྲག་ཏུ་ཤེས་པར་བྱ་བ་
ཡིན་ཏེ། སོ་སོ་རང་རིག་པའི་ཤེས་པས་མངོན་དུ་རྟོགས་པར་བྱ་བའི་ཕྱིར་རོ། །སྤྱོད་པ་ནི་
བསམ་པར་བྱ་བ་ཡིན་ཏེ། ཐ་སྙད་ཀྱི་སྤྱོད་ཡུལ་ཅན་དང༌། ཐ་སྙད་ཀྱི་རང་བཞིན་ཅན་ཉིད་
ཀྱིས་ན། ཟབ་མོ་ཉིད་མ་ཡིན་པས། བྱིས་པ་རྣམས་ཀྱི་ཀྱང་། མངོན་སུམ་དང་རྗེས་སུ་དཔག་
པས་ཤེས་པར་ནུས་པའི་ཕྱིར་རོ། །མཐའ་གཉིས་དང་བྲལ་བའི་རྟོགས་པ་ནི་བསམ་གྱིས་མི་
ཁྱབ་པ་ཡིན་ཏེ། བྱེད་པརྣམས་དང་ཉན་ཐོས་དང་རང་སངས་རྒྱས་དང་། ངར་འཛིན་མ་ཟད་
པའམ་དག་པའི་སངས་རྒྱས་རྣམས་ཀྱི་ཡུལ་ལས་འདས་པའི་ཕྱིར་རོ། །ཕུན་སུམ་ཚོགས་པའི་
འབྲས་བུ་ནི། ཡོངས་སུ་གྲུབ་པ་རྟོགས་པའི་དོན་སོ་སོ་རང་གིས་རིག་པར་བྱ་བ་བྱང་ཆུབ་ཀྱི་
ཕྱོགས་ཀྱི་ངོ་བོ་ཉིད་ཡིན་ཏེ། དྲི་མ་མེད་པའི་སེམས་དང་སེམས་ལས་བྱུང་བའི་ངོ་བོ་ཉིད་ཡིན་
པས། གཉེན་པོའི་རང་བཞིན་ཡིན་པའི་ཕྱིར་ན། དོན་དམ་པའི་ཡུལ་ཅན། དམིགས་པར་བྱ་བ་
དང་ཐ་མི་དད་པའི་ལམ་གྱི་རང་བཞིན་ཡིན་པའི་ཕྱིར་རོ། །དེ་རྣམས་གསེར་ལས་བརྡུངས་པར་
བྱས་པ་ལ་སོགས་པའི་དཔེ་ལྔ་དང་ཅི་ལྟར་འདྲ་ཞེ་ན། རང་བཞིན་བཟང་པོའི་རྣམ་འགྱུར་དང་།།
རྟོགས་པ་རབ་ཏུ་རྒྱས་ཕྱིར་དང༌། །ཉེ་བར་སྟོན་པ་མཆོག་ཕྱིར་དང༌། །ཐོབ་པའི་དོན་ལཡིད་
ཆེས་པ། །བརྟན་པའི་ཕྱིར་དང་མངོན་གྱུར་ཕྱིར། །གོ་རིམ་བཞིན་དུ་དོན་ལྔ་འདི། །
གསེར་ལས་བརྡུངས་པ་ལ་སོགས་པའི། །དཔེ་ལྔ་པོ་ཆོས་མཚུངས་ཉིད་དོ། །དཔེར་ན་གསེར་
ལས་བརྡུངས་པའི་རྣ་ཆ་ལ་སོགས་པ་ནི་རང་བཞིན་བཟང་པོའི་རྣམ་འགྱུར་ཡིན་ནོ། །དེ་བཞིན་
དུ་རིགས་ཀྱི་གནས་སྐབས་ཀྱི་དགེ་བའི་ཆོས་སྐྱབས་སུ་འགྲོ་བ་ནས་སྒྲུབ་པའི་བར་ཡང་རང་
-1 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བཞིན་བཟང་པོའི་རྣམ་པར་འགྱུར་བ་ཡིན་ནོ། །དཔེར་ན་པད་མ་ཁ་རབ་ཏུ་རྒྱས་པནི། རབ་ཏུ་
བྱེ་ཞིང་རྒྱས་པའི་རང་བཞིན་ཡིན་ནོ། །དེ་བཞིན་དུ་ལྷག་པའི་བསམ་པ་དག་པའི་གནས་
སྐབས་ཀྱི་ཆོས་རྣམས་ནི། དེ་ཁོ་ན་མ་མཐོང་ཞིང་ཟུམ་པ་ལས་གྲོལ་ཞིང་། དེ་ཁོ་ནའི་དོན་
རྟོགས་པའི་ཡོངས་སུ་རྒྱས་པའི་ཡོན་ཏན་ཡིན་ནོ། །དཔེར་ན་སྐྱེས་བུ་བཀྲེས་པས་ཉེན་པ་དག་
གིས་ཁ་ཟས་གཡོས་ལེགས་པ་དག་སྤྱད་ན་ལུས་ཀྱི་ཉེ་བར་རྟོན་པར་བྱེད་པ་ཡིན་ནོ། །དེ་
བཞིན་དུ་སྤྱོད་པ་ལ་ཞུགས་པ་ས་དྲུག་གི་གནས་སྐབས་ཀྱི་ཆོས་རྣམས་ནི་རྒྱུའི་རང་བཞིན་གྱི་
ཁམས་རྒྱས་པར་བྱེད་པས་ཉེ་བར་རྟོན་པ་མཆོག་ཡིན་ནོ། །དཔེར་ན་འཕྲིན་ཡིག་སྙན་པ་ཐོས་
པ་ནི། ཐོབ་པར་བྱ་བའི་དོན་ལ་ཡིད་ཆེས་པས་བསྟན་པ་ཡིན་ནོ། །དེ་བཞིན་དུ་ཕྱིར་མི་ལྡོག་
པའི་ས་གསུམ་གྱི་གནས་སྐབས་ཀྱི་ཆོས་ནི་ཐོབ་པར་བྱ་བའི་དོན་བྱང་ཆུབ་ཆེན་པོ་ལ་ཡིད་ཆེས་
པས་བསྟན་པ་ཡིན་ནོ། །དེ་སྐད་དུ། བླ་མ་རང་དང་མཚན་མ་དང་། །བདག་གི་བརྩོན་འགྲུས་
ལྷག་ལྟ་བའི། །བྱང་ཆུབ་སེམས་པ་ང་རྒྱལ་ཅན། །བྱང་ཆུབ་ལས་ནི་རང་བཞིན་བརྗོད། །ཇི་
སྐད་བརྗོད་པ་དེ་དག་ཀུན། །རྟོག་པ་ཙམ་དུ་ལྟ་བ་ཡི། །བྱང་ཆུབ་སེམས་དཔའ་རྟོག་མེད་
རྣམས། །བྱང་ཆུབ་ཐོབ་ཅེས་ངེས་པར་བརྗོད། །ཅེས་ངར་འཛིན་མ་ཞི་བ་ནི་བྱང་ཆུབ་ལངེས་
པ་མི་བརྟན་ལ། ངར་འཛིན་ཞི་བ་ནི་བརྟན་པར་གསུངས་སོ། །ཡང་དཔེར་ན་རིན་པོ་ཆེའི་སྒྲོམ་
ཁ་ཕྱེ་བ་ནི་མཐུ་མང་བ་དང༌། རྙེད་དཀའ་བ་མངོན་དུ་གྱུར་པ་ཡིན་ནོ། །དེ་བཞིན་དུ་རྣམ་པ་
ཐམས་ཅད་མཁྱེན་པ་ཉིད་ཐོབ་པ་ཡང་། མཐའ་ཡས་པ་དང་། རྙེད་དཀའ་བའི་འདོད་པའི་དོན་
མཐར་ཐུག་པ་མངོན་དུ་གྱུར་པ་ཡིན་ནོ། །དེ་སྐད་དུ་ཡང་། ངལ་བརྒྱ་རྨད་བྱུང་དཀའ་སྤྱད་དགེ་
ཀུན་བསགས། །སྐལ་མཆོག་དུས་རིང་སོང་བར་སྒྲིབ་ཀུན་བཅོམ། །སྔར་རྟོགས་སྒྲིབ་པ་ཕྲ་
བཅོམ་སངས་རྒྱས་ཏེ། །དེ་ནི་མཐུ་ཆེན་རིན་ཆེན་སྣོད་ཕྱེ་བཞིན། །ཞེས་གསུངས་སོ། །དེ་ལྟར་
ན༑ འབྱོར་པའི་དོན་བླ་མེད་གྱུར་པ་རྣམ་ལྔའི་བདག་ཉིད་ཅེས་བྱ་བས་བརྗོད་པ། བསྟན་
- 1 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༥
བཅོས་འདིའི་བརྗོད་པར་བྱ་བའི་དོན་གྱི་གཙོ་བོ་ལྔ་པོ་ནི། གསེར་ལས་བརྡུངས་བྱས་ཞེས་བྱ་
བ་ལ་སོགས་པ་དཔེ་ལྔས་བཤད་པའི་དོན་ལྔ་ཡིན་ལ། དེ་ལ་སྐྱབས་སུ་འགྲོ་བ་ནས་བྱང་ཆུབ་
ཀྱི་བར་ལེའུ་བརྒྱད་ཀྱིས་བརྗོད་པའི་དོན་ཉིད་ཡིན་གྱི་གཞན་ནི་མ་ཡིན་ཏེ། ཐེག་པ་ཆེན་པོའི་
དོན་མཐའ་དག་ནི་འདི་རྣམས་ཁོ་ན་ཡིན་པར་གསུངས་པའི་ཕྱིར་རོ། །དེ་སྐད་དུ་ཡང་། འདི་
ཉིད་ཀྱི་ཐེག་པ་ཆེན་པོ་བསྡུས་པའི་སྐབས་ནས། རིགས་དང་ཆོས་ལ་མོས་པ་དང་། །དེ་བཞིན་
དུ་ནི་སེམས་བསྐྱེད་དང་། །སྦྱིན་པ་ལ་སོགས་སྒྲུབ་པ་དང་། །སྐྱོན་མེད་པ་ལ་འཇུག་པ་དང་། །
སེམས་ཅན་རྣམས་ནི་སྨིན་བྱེད་དང་། །ཞིང་ནི་རྣམ་པར་སྦྱོང་བ་དང་། །མི་གནས་མྱ་ངན་འདས་
པ་དང་། །བྱང་ཆུབ་མཆོག་དང་སྟོན་པའོ། །ཞེས་གསུངས་སོ། །དེ་མདོ་སྡེ་རྒྱན་འདིས་བཀྲོལ་
ན་དགའ་བའི་མཆོག་བསྐྱེད་དོ་ཞེས་བྱ་བས། དཔེ་ལྔ་དང་མཚུངས་པའི་དོན་ལྔ་པོ་དེ་འདི་
བསྟན་པ་ལས་དགའ་བའི་མཆོག་བསྐྱེད་པའི་ཕྱིར་མདོ་སྡེ་རྒྱན་འདི་རྒྱན་ཉིད་དུ་བརྗོད་པ་ཡིན་
ཡང་། འཐད་པ་མེད་པར་ཚིག་ཙམ་གྱིས་འདི་དགའ་བའི་རྒྱུ་རྒྱན་གི་རང་བཞིན་དུ་མི་འགྲུབ་
པས། དགའ་བའི་རྒྱུར་རྒྱན་དུ་བསྒྲུབས་པས་རྒྱན་གྱི་དོན་ཉིད་སྒྲུབ་པ་ནི་མིང་དོན་ཕུན་སུམ་
ཚོགས་པ་སྟོན་པའོ། །དེས་ན་འདིའི་མིང་ནི་མདོ་སྡེ་རྒྱན་ཅེའམ། ཐེག་པ་ཆེན་པོའི་རྒྱན་ཅེས་
སྒྲུབ་པ་ནི། གཟུགས་རྒྱན་རང་བཞིན་ཡོན་ཏན་ལྡན་པ། །ཞེས་བྱ་བ་ལ་སོགས་པའོ། །གཞན་
དག་འདིའི་ལུས་ཉེ་བར་འགོད་པ་ན། རིགས་དང་ལྡན་པ། བྱང་ཆུབ་ཏུ་སེམས་བསྐྱེད་ནས།
བྱང་ཆུབ་སེམས་པའི་བསླབ་པ་ལ་སློབ་པའི་ལུས་སོ། །དེ་ལ་རིགས་དང་སེམས་བསྐྱེད་པའི་
གོ་བར་ཟད་དོ། །བསླབ་པ་རྣམ་པ་གསུམ་སྟེ། གང་ལ་བསླབ་པར་བྱ་བ་དང་། ཇི་ལྟར་བསླབ་
པར་བྱེད་པ་དང༌། གང་ཞིག་སློབ་པར་བྱེད་པ་སྟེ། ལས་དང་བྱེད་པ་དང་བྱེད་པ་པོ་རྣམ་པ་
གསུམ་མོ། །དང་པོ་ནི་རང་གི་དོན་སྒྲུབ་པ་ནས་བྱང་ཆུབ་ཀྱི་བར་ཏེ། རང་གཞན་དོན་དང་དེ་
ཉིད་དོན། །མཐུ་དང་རང་གི་སངས་རྒྱས་ཀྱི། །ཆོས་དང་སེམས་ཅན་ཡོངས་སྨིན་དང་། །བདུན་
བ 1
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པ་བྱང་ཆུབ་མཆོག་ཡིན་ནོ། །ཞེས་བྱང་ཆུབ་སེམས་པའི་ས་ནས་གསུམ་པ་ཉིད་དོ། །ཇི་ལྟར་
སློབ་པ་ཡང་བྱང་ཆུབ་སེམས་དཔའི་ས་ཉིད་ནས་གསུངས་པ་བཞིན་ནོ། །
མོས་པ་མང་བ་ཉིད་ནི། ཆོས་འཚོལ་བ་དང་སྟོན་པ་དང་། དེ་བཞིན་སྒྲུབ་དང་
ཡང་དག་པའི། །གདམས་ངག་རྗེས་སུ་བསྟན་པ་དང༌། །ལུས་དང་ངག་དང་ཡིད་ཀྱི་ལས། །
ཐབས་ཀྱིས་ཟིན་པ་ཐ་མ་ཡིན། །ཞེས་བྱ་བའོ། །གང་ཞིག་སློབ་པནི་བྱང་ཆུབ་སེམས་དཔའོ། །
དེ་ཡང་བཅུ་སྟེ། རིགས་ལ་གནས་པ་དང་། ཞུགས་པ་དང་། བསམ་པ་ཡོངས་སུ་དག་པ་དང་།
བསམ་པ་མ་སྨིན་པ་དང་། སྨིན་པ་དང་། མ་ངེས་པར་རྟོགས་པ་དང༌། ངེས་པར་རྟོགས་པ་དང་
སྐྱེ་བ་གཅིག་གིས་ཐོགས་པ་དང༌། སྲིད་པ་ཐ་མ་པ་སྟེ། དེའང་བྱང་ཆུབ་སེམས་དཔའི་ས་ནས་
གསུངས་པ་ཉིད་དོ་ཞེས། བསྟན་བཅོས་ཀྱི་སྤྱིའི་ལུས་བྱང་ཆུབ་སེམས་པའི་སའི་རྗེས་སུ་
འབྲངས་ཏེ་བཞག་ནས། བྱེ་བྲག་གི་དོན་འཆད་པ་ན། དང་པོ་ཚིགས་སུ་བཅད་པ་གསུམ་གྱིས་
ནི༑ བསྟན་བཅོས་འདིས་ཇི་ལྟ་བ་བཞིན་བཤད་པ་དང་། ཇི་སྙེད་པ་ཉིད་བཤད་པར་སྟོན་པའོ།
དེ་ལ། དེ་ཡི་འགྲོ་བའི་སེམས་ཅན་ལ། །ཞེས་བྱ་བ་ཡན་ཆད་ཀྱིས་ནི། བསྟན་བཅོས་འདི་ཇི་ལྟ་
བ་བཞིན་བཤད་པར་སྒྲུབ་པ་སྟེ། བྱེད་པ་པོ་ལ་སོགས་པའི་རྣམ་པར་དབྱེ་བ་རྣམས་མས་
ཅད་ཀྱི་དོན་དང་ལྡན་པའི་ཕྱིར་རོ། །འབྱོར་པའི་དོན་ཚུལ་བླ་ན་མེད་གྱུར་པ་རྣམ་ལྔའི་བདག་
ཉིད། ཅེས་བྱ་བ་འདི་ཉིད། འོག་མའི་ཚིགས་སུ་བཅད་པ་གཉིས་དང་བཅས་པསནི་ཇི་སྙེད་
པའི་དོན་བསྟན་བཅོས་འདིས་བཤད་པར་སྒྲུབ་བོ། །ཚིགས་སུ་བཅད་པ་གཉིས་པའི་དོན་
ནི་ཆོས་ལྔ་དང༌། མཚན་ཉིད་གསུམ་དང་། གང་ཟག་རྣམ་པར་བཞག་པ་སྟེ། དོན་གསུམ་པོ་དེ་
ནི༑ དགའ་བ་བསྐྱེད་པའི་རྒྱུ་ཉིད་ཀྱིས་ན། གསེར་ལས་བརྡུངས་པ་ལ་སོགས་པ་དཔེ་ལྔ་དང་
འདྲ་བའི་དོན་ལྔ་ཡིན་ནོ། །དང་པོ་ནི། མིང་ནི་མིང་གིས་སྒྲོས་བཏགས་པའི་ཆོསམཐའ་དག་གོ།
དེ་ཅི་ལྟར་བརྗོད་པ་བཞིན་མེད་དོ་ཞེས་བྱ་བ་འདི་ནི། རང་གི་ཕྱོགས་སྒྲུབ་པ་དང་། གཞན་གྱི་
- 1
4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༼༥
ཕྱོགས་སུན་དབྱུང་བ་ལ་སོགས་པའི་འབད་པ་ཆེན་པོའི་བསྒྲུབས་པས་དགའ་བའི་རྒྱུ་ཡིན་ནོ།།
དོན་དེ་ནི་རྗེས་སུ་མཐུན་པའི་དཔེ་གསེར་ལས་བརྡུངས་པས་མཚོན་པར་བྱེད་པ་ཡིནཏེ། སྲེག་
པ་དང་ཆུས་བཏབ་པ་དང་བརྡུང་བ་ལ་སོགས་པ་འབད་པ་ཆེན་པོས་བསྒྲུབ་པར་བྱ་བ་ཉིད་
ཀྱིས་དགའ་བའི་རྒྱུ་ཡིན་པས་དོན་དང་འདྲ་བའི་ཕྱིར་རོ། །རྒྱུ་མཚན་ནི་མིང་གིས་སྒྲོ་བཏགས་
པའི་གཞི་བཟུང་བའི་ཆར་སྣང་བའི་གཞན་དབང་ངོ༌། །དེ་ནི་རང་རིག་པར་བྱ་བ་ཡིན་པས་
ལོག་རྟོག་གི་གཞི་མ་ཡིན་པས་བྱེ་བྲག་ཏུ་ཤེས་པར་བྱ་བ་ཡིན་ནོ། །དེས་ན་དེ་ནི་འབད་པ་མེད་
པར་ངང་གིས་ཤེས་པས་དགའ་བའི་རྒྱུར་འགྱུར་རོ། །དེ་ལ་ནི་པད་མ་རྒྱས་པ་དཔེ་ཡིན་ཏེ།
སྐྱེས་བུས་མ་འབད་པར་ཉི་མའི་འོད་ཀྱིས་རང་ཁ་ཕྱེ་བས་དགའ་བའི་རྒྱུ་ཡིན་པའི་ཕྱིར་རོ། །
རྣམ་པར་རྟོག་པ་ནི་འཛིན་པའི་ཆར་གྱུར་པའི་གཞན་དབང་ཉིད་དེ། དེ་ནི་དམ་པའི་ཆོས་ཉན་
པའི་རྒྱུ་ལས་བྱུང་པའི་ཚུལ་བཞིན་ཡིད་བྱེད་པས་བསམ་པར་བྱ་བ་ཡིན་ཏེ། དེ་ནི་ཚུལ་བཞིན་
དུ་རྣམ་པར་རྟོག་པས་སྤྱད་ན་དགའ་བའི་རྒྱུ་ཡིན་ལ། དེའི་དཔེ་ནི་གཡོས་ལེགས་ཀྱི་ཁ་ཟསཏེ།
སྤྱད་ན་དགའ་བའི་རྒྱུ་ཡིན་པའི་ཕྱིར་རོ། །དེ་བཞིན་ཉིད་ནི་བསམ་གྱིས་མི་ཁྱབ་པ་ཡིན་ལ། དེ་
རྟོགས་ན་ས་ལ་ཞུགས་པ་རྣམས་ཀྱི་དགའ་བའི་རྒྱུ་ཡིན་ནོ། །དེའི་དཔེ་ནི་འཕྲིན་ཡིག་སྙན་པ་
ཐོས་པ་སྟེ། རྟོགས་པས་དགའ་བའི་རྒྱུ་ཡིན་པའི་ཕྱིར་རོ། །རྣམ་པར་མི་རྟོག་པའི་ཡེ་ཤེས་ནི།
བྱང་ཆུབ་ཀྱི་ཕྱོགས་དང་མཐུན་པས་ཡོངས་སུ་གྲུབ་པ་རྟོགས་པའི་དོན་སོ་སོ་རང་གིས་རིག་
ཡིན་ལ། དེ་ནི་ཡེ་ཤེས་དེ་ཉིད་ཀྱིས་སྒྲིབ་པ་སྤངས་པའི་སྒོ་ནས་རྒྱུད་གསལ་བར་བྱས་ན་དགའ་
བ་ཡིན་ནོ། །དེའི་དཔེ་ནི་རིན་པོ་ཆེའི་སྒྲོམ་ཕྱེ་བ་སྟེ། སྒྲུབ་བྱེད་དང་བྲལ་ན་དགའ་བའི་རྒྱུ་ཡིན་
པའི་ཕྱིར་རོ། །
གཉིས་པ་མཚན་ཉིད་གསུམ་ཡང་ཀུན་བཏགས་པ་ནི་འབད་པས་བསྒྲུབ་ན་
དགའ་བའི་རྒྱུ་ཡིན་པས་གསེར་ལས་བརྡུངས་པ་དང་འདྲའོ། །གཞན་དབང་ནི་འབད་པ་མེད་
..
- 1
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་ཤེས་པས་དགའ་བའི་རྒྱུ་ཡིན་ཏེ་པད་མ་རྒྱས་པ་བཞིན་ནོ། །གཞན་དབང་དེ་ཉིད་ནི་མི་
དགེ་བའི་ཆོས་བསལ་ནས་དགེ་བའི་ཆོས་གོམས་པས་བསམ་ན་དགའ་བའི་རྒྱུ་ཡིན་ཏེ།
གཡོས་ལེགས་ཀྱི་ཁ་ཟས་ལ་སྤྱད་པ་བཞིན་ནོ། །ཡོངས་སུ་སྒྲུབ་པ་ནི་རྣམ་པ་གཉིསཏེ། མི་
འགྱུར་བར་ཡོངས་སུ་གྲུབ་པ་དེ་བཞིན་ཉིད་དང་། ཕྱིན་ཅི་མ་ལོག་པར་ཡོངས་སུ་གྲུབ་པརྣམ་
པར་མི་རྟོག་པའི་ཡེ་ཤེས་སོ། །དང་པོ་ནི་རྟོགས་པས་དགའ་བའི་རྒྱུ་ཡིན་ཏེ། འཕྲིན་ཡིག་ཐོས་
པ་བཞིན་ནོ། །གཉིས་པ་ནི་སྒྲིབ་པ་དང་བྲལ་ནས་རབ་ཏུ་གསལ་ན་དགའ་བའི་རྒྱུ་ཡིན་ཏེ།
རིན་པོ་ཆེ་སྒྲོམ་ཁ་ཁེབས་བསལ་བ་བཞིན་ཏེ། འདི་ཐམས་ཅད་ཀྱང་སྔ་མ་དང་མཐུན་པས་
སྒྲུབ་པར་བྱ་བ་ལ་སོགས་པ་ཡིན་ཞིང་། དཔེ་ལྔ་དང་འདྲ་བ་ཡིན་ནོ། །
གསུམ་པ་གང་ཟག་རྣམ་པར་བཞག་པའི་དབང་དུ་བྱས་ན་ཡང་། ལོག་པར་རྟོག་
པ་དང་ཐེ་ཚོམ་ཅན་རྣམས་ལ་ནི་ཆོས་འདི་འབད་པས་སྒྲུབ་ན་དགའ་བའི་རྒྱུ་ཡིན་ནོ། །དེའི་དཔེ་
ནི་གསེར་ལས་བརྡུངས་པའོ། །མ་རྟོགས་པ་རྣམས་ལ་བྱེ་བྲག་ཏུ་ཤེས་པར་བྱེད་པས་དགའ་
བའི་རྒྱུ་ཡིན་ལ། དེའི་དཔེ་ནི་པད་མའོ། །དེ་ལྟར་ཞུགས་པའི་གང་ཟག་དེ་གསུམ་ཉིད་ཀྱིས་
བསམ་གྱིས་མི་ཁྱབ་པའི་གནས་སྤངས་ནས། བསམ་གྱིས་ཁྱབ་པའི་གནས་བསམ་པ་ན་
དགའ་བའི་རྒྱུ་ཡིན་ནོ། །དེ་ལ་དཔེ་འཕྲིན་ཡིག་དང་ཁ་ཟས་སོ། །ཡང་གང་ཟག་དེ་རྣམས་ཉིད་
ཀྱིས་ཚུལ་བཞིན་རབ་ཏུ་སྦྱར་ན། ཡོངས་སུ་གྲུབ་པ་རྟོགས་པའི་དོན་སོ་སོ་རང་རིག་པར་བྱ་བ་
བྱང་ཆུབ་ཀྱི་ཕྱོགས་ཀྱི་ངོ་བོ་ཉིད་མངོན་དུ་བྱེད་པས་དགའ་བའི་རྒྱུ་ཡིན་ནོ། །དེའི་དཔེ་ནི་རིན་
པོ་ཆེའི་སྒྲོམ་ཕྱེ་བ་སྟེ། འདི་ཐམས་ཅད་ཀྱང་སྔ་མ་བཞིན་ནོ་ཞེས་སོ། །འདི་ཐམས་ཅད་ཀྱང་
ཡང་དག་པ་མ་ཡིན་ཏེ། དང་པོ་གང་ལ་བསླབ་པར་བྱ་བ་བྱང་ཆུབ་ལ་སོགས་པ་བདུན་དང་།
ཅི་ལྟར་སློབ་པར་བྱེད་པ་མོས་པ་མང་བ་ལ་སོགས་པ་དྲུག་དང་། གང་དག་སློབ་པ་བྱང་ཆུབ་
སེམས་པ་བཅུ་དང་། དེའི་སྔོན་རོལ་གྱི་རིགས་དང་སེམས་བསྐྱེད་པས་བསྟན་བཅོས་འདིའི་
• 1
6 -



ན་
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། (༥་
དོན་ཡོངས་སུ་མརྫོགས་པའི་ཕྱིར་ཏེ། ཕ་རོལ་ཏུ་ཕྱིན་པས་སྤྱོད་པ་དང༌། བྱང་ཆུབ་ཀྱི་ཕྱོགས་
ཀྱི་སྤྱོད་པ་དང༌། སྤྱོད་པ་པོ་ལ་ཡོད་པའི་ཡོན་ཏན་དང༌། སྤྱོད་པའི་འབྲས་བུརྣམ་པ་གཉིས་པོ་
རྣམས་དོན་དེ་རྣམས་སུ་མ་འདུས་པའི་ཕྱིར་རོ། །གཞི་དང་རྟགས་དང་ཕྱོགས་རྣམས་དང་། །
ལྷག་པའི་བསམ་དང་གནས་པ་དང་། །སྐྱེད་དང་ཡོངས་སུ་འཛིན་པ་དང༌། །སྤྱོད་དང་རབ་
གནས་ཐ་མ་ཡིན། །ཞེས་དོན་རྣམ་པ་བཅུས་བྱང་ཆུབ་སེམས་པའི་ལུས་རྣམ་པར་བཞག་པའི་
དོན་དེ་རྣམས། གང་ལ་བསླབ་པར་བྱ་བ་ལ་སོགས་པས་ནི་གཞི་རྩ་ཡོངས་སུ་མ་རྫོགས་པའི་
ཕྱིར་རོ། །དེས་ན་དེ་བསྟན་བཅོས་འདི་མཐའ་དག་གི་ལུས་སུ་བྱེད་པ་ནི་མ་ཁྱབ་པས་མི་རུང་ངོ།།
ཆོས་ལྔ་ལ་སོགས་པ་དཔེ་ལྔས་བསྟན་པའི་དོན་དུ་བྱེད་པ་ཡང་མི་རུང་སྟེ། དཔེ་དོན་མི་འདྲ་བ་
དང་བསྟན་བཅོས་ཀྱི་དོན་མ་ཡིན་པ་དང་། གཞུང་དང་འགལ་བའོ། །དང་པོ་ནི་མིང་དང་ཀུན་
བཏགས་པ་ལ་སོགས་པས་ནི་འབད་པར་བསྒྲུབས་ཀྱང་དགའབའི་རྒྱུར་མི་འཐད་དེ། རྒྱུའི་
དོན་ཉིད་དུ་གྲུབ་པ་མེད་པའི་ཕྱིར་རོ། །དེས་ན་གསེར་ལས་བརྡུངས་པ་དང་མི་འདྲའོ། །གཞན་
ཡང་མིང་དང་ཀུན་བཏགས་པ་ནི་འབད་པས་སྒྲུབ་པ་ན་དགའ་བའི་རྒྱུ་མ་ཡིན་ལ། རྣམ་པར་
རྟོག་པ་དངགཞན་གྱི་དབང་ནི་འབད་པ་མེད་པར་རྟོགས་པས་དགའ་བའི་རྒྱུ་ཡིན་པར་ཡང་མི་
འཐད་དེ། རྒྱུ་མཚན་ནི་ལོག་པར་རྟོག་པའི་གཞི་ཡིན་པས་བསྒྲུབ་པར་བྱ་བ་ཡིན་ལ། མིང་ལ་
སོགས་པ་ནི་དེ་རྟོགས་ན་བདེ་བླག་ཏུ་རྟོགས་པས་བྱེ་བྲག་ཏུ་ཤེས་པར་བྱ་བ་ཙམ་ཡིན་ནོ་ཞེས་
བརྗོད་ན་ལན་ཅི་ཡོད། དེས་ན་དཔེ་དོན་མི་འདྲའོ། །གཞན་ཡང་དོན་ལྔ་པོ་ནི་བསྟན་བཅོས་
འདིའི་བརྗོད་བྱ་ཡིན་པར། འབྱོར་པའི་དོན་ཚུལ་བླ་མེད་གྱུར་པ་རྣམ་ལྔའི་བདག་ཉིད་སྟོན་
པར་བྱེད། །ཅེས་བརྗོད་མ་ཐག་ཡིན་ན། ཆོས་ལྔ་དང༌། གང་ཟག་གསུམ་དང་། མཚན་ཉིད་
གསུམ་ནི་བརྗོད་བྱ་ཅི་ལྟར་ཡིན། གཞན་ཡང་ཐེག་པ་ཆེན་པོ་བསྡུས་པའི་སྐབས་ནས། རིགས་
དང་ཆོས་ལ་མོས་པ་དང་། །ཞེས་བྱ་བ་ལ་སོགས་པ་གསུངས་པ་དང་ཡང་འགལཏེ། དེསན་
- 1 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱབས་སུ་འགྲོ་བ་ནས་བྱང་ཆུབ་ཀྱི་བར་ཉིད་ཐེག་པ་ཆེན་པོའི་དོན་དུ་བཞག་པའི་ཕྱིར་ལ།
ཐེག་པ་ཆེན་པོའི་དོན་ཀྱང་དཔེ་ལྔས་བསྟན་པར་བྱ་བ་ཉིད་ཡིན་པའི་ཕྱིར་རོ། །
དེ་ལྟར་སྐབས་བསྒྲུབས་ནས་ད་ནི་བརྗོད་པར་བྱ་བའི་དོན་ཐེག་པ་ཆེན་པོ་དེ་ལ་
སྤྲོབབསྐྱེད་དོ། །དེའི་རྣམ་པ་གཉིསཏེ། ཆེ་བ་ཉིད་བརྗོད་པ་དང་། བཀའ་ཉིད་དུ་སྒྲུབ་པའོ། །
དེ་ལ་དང་པོ་ཆེ་བ་བརྗོད་པ་ནི་རྣམ་པ་གསུམ་སྟེ། སྒྲིབ་པ་སེལ་བའི་རྒྱུ་ཉིད་དང་། ཡོན་ཏན་ལ་
དབང་དུ་སྒྱུར་པའི་རྒྱུ་དང་། འབྲས་བུ་དེ་གཉིས་ཐོབ་པའི་ཐབས་ལོངས་སྤྱོད་པའི་རྒྱུ་ཉིད་ཡིན་
པ་སྟེ། ཚིགས་སུ་བཅད་པ་གསུམ་གྱིས་རིམ་པ་བཞིན་དཔེ་གསུམ་གྱིས་བསྟན་ཏོ། །བཀའ་
ཉིད་དུ་སྒྲུབ་པ་ལ་ཡང་རྣམ་པ་གཉིས་ཏེ། མི་དོར་བའི་རྒྱུ་སྒྲུབ་པ་དང་། དོར་བའི་རྒྱུ་དགག་
པའོ། །དང་པོ་ནི་སངས་རྒྱས་ཀྱི་གསུང་ཙམ་དུ་སྒྲུབ་པའི་གཏན་ཚིགས་བདུན་དགོད་པ་དང་།
དེ་ལ་འཁྲུལ་པ་སྤང་བ་དང༌། མ་སྒྲུབ་པ་སྤང་བ་དང་། ཁྱད་པར་དུ་འཕགས་པ་ཉིད་དུ་སྒྲུབ་
པའིགཏན་ཚིགས་སོ། །གཏན་ཚིགས་བདུན་ནི་སྔར་ལུང་མ་བསྟན་ཞེས་བྱ་བ་ལ་སོགས་པའོ། །
ཐེག་པ་ཆེན་པོ་འབུམ་པ་ལ་སོགས་པ་ནི་འགའ་ཞིག་གིས་བསྟན་པ་ལ་གནོད་པའི་རྒྱུར་བྱས་པ་
མ་ཡིན་ཏེ་བསྟན་པའི་གནོད་བྱེད་དུ་ཐམས་ཅད་མཁྱེན་པས་ལུང་མ་བསྟན་པའི་ཕྱིར་གོ །ཞེས་
བྱ་བ་ནི་འབྲས་བུ་མེད་པའོ། །ཡང་ཐེག་པ་ཆེན་པོ་ནི། ཕྱིས་འགའ་ཞིག་གིས་བྱས་པ་མཡིན་
ཏེ༑ ད་ལྟར་མངོན་སུམ་དང་རྗེས་སུ་དཔག་པ་དང་ལུང་དང་གྲགས་པས་མ་དམིགས་པའི་ཕྱིར་
ཞེས་བྱ་བ་ནི་ཁྱབ་བྱེད་མེད་པའོ། །ཡང་ཐེག་པ་ཆེན་པོ་ནི། ཐམས་ཅད་མཁྱེན་པ་མ་ཡིན་པ་
འགའ་ཞིག་གིས་རང་གིས་རྟོགས་ནས་བཤད་པ་མ་ཡིནཏེ། ཐམས་ཅད་མཁྱེན་པར་གྲགས་པ་
ལས་གཞན་གྱིས་ཀྱང་འདི་ཡུལ་དུ་བྱ་བར་ནུས་པས་ཡུལ་མ་ཡིན་པ་མ་གྲུབ་བོ་ཞེ་ན། མགྲུབ་
པ་མ་ཡིན་ཏེ་ཟབ་པ་དང་རྒྱ་ཆེན་པོའི་དོན་འདི་ལྟ་བུ་ཡུལ་དུ་བྱེད་པ་དེ་ཉིད་ཐམས་ཅད་མཁྱེན་
པའི་མཚན་ཉིད་ཡིན་པས་ན། འདི་ཐམས་ཅད་མཁྱེན་པའི་ལུང་དུ་གྲུབ་བོ། །དེ་ཉིད་ན་གྲུབ་པ་
- 1
8 -



ལ་བGངས་
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༡༥
དང་ཞེས་བྱ་བས་བརྗོད་དོ། །ཡོད་དང་མེད་དང་ཡོད་མེད་དང་ཞེས་བྱ་བ་ནི། སངས་རྒྱས་ཀྱི་
གསུང་མཐའ་དག་ནི། ཐེག་པ་ཆེན་པོ་པས་མངོན་པར་འདོད་པའི་ཐེག་པ་ཆེན་པོའི་གསུང་
རབ་དང་ལྡན་པ་ཡིནཏེ། ཐེག་པ་ཆེན་པོ་དང་ལྡན་པའི་ཞེས་བྱ་བ་ནི་རང་བཞིན་ནོ། །འདིའི་མི་
འཁྲུལ་བ་སྟོན་པ་ནི་ཡོད་ན་ཡོད་ཕྱིར་ཞེས་བྱ་བ་སྟེ། སྤྱིར་ཐེག་པ་ཆེན་པོ་ཡོད་ན་འདི་ཐེག་པ་
ཆེན་པོར་གྲུབ་པ་ཡོད་པའི་ཕྱིར་རོ། །འོན་ཏེ་གཏན་ཚིགས་ཉིད་མ་གྲུབ་བོ་སྙམན། མེད་ན་
མེད་པའི་ཕྱིར་ཏེ། སྤྱིར་ཐེག་པ་ཆེན་པོ་མེད་ན་ཉན་ཐོས་ཀྱང་མེད་པར་ཐལ་བའོ། །དེ་ལས་
ལྡོག་སྟེ། ཉན་ཐོས་དང་དེའི་ཐེག་པ་ཡོད་པའི་ཕྱིར་ཐེག་པ་ཆེན་པོ་ཡོད་པར་གྲུབ་བོ། །ཡང་
ཐེག་པ་ཆེན་པོ་ནི་བཀའ་ཡིན་ཏེ་ཀུན་ནས་ཉོན་མོངས་པའི་གཉེན་པོ་སྟོན་པའི་ཕྱིར་ཞེས་བྱ་བ་
ནིརང་བཞིན་ནོ། །ཡང་ཐེག་པ་ཆེན་པོ་ནི་བཀའ་ཡིན་ཏེ། མདོ་སྡེ་ལ་འཇུག་པ་ལ་སོགས་པའི་
ཕྱིར་རོ་ཞེས་བྱ་བ་རང་བཞིན་ནོ། །གལ་ཏེ་དེ་ནི་མ་གྲུབ་སྟེ་ཐམས་ཅད་མེད་པ་བརྗོད་པའི་ཕྱིར
རོ་སྙམ་ན། སྒྲ་གཞན་ཕྱིར། ཞེས་བྱ་བས་མ་གྲུབ་པར་དོགས་པ་སྤང་བའོ། །འདི་ནི་གཏན་
ཚིགས་དགོད་པའོ། །དང་པོའི་ འཁྲུལ་བ་སྤོང་བ་ནི། སངས་རྒྱས་རྣམས་ནི་མངོན་སུམ་
ཅན་ཞེས་བྱ་བ་ལ་སོགས་པའོ། །འདི་ལ་ཆོས་ཀྱི་བར་ཆོད་ཡིན་བཞིན་དུ་དེ་ལྟར་ལུང་སྟོན་པས་
མ་ཁྱབ་པ་ནི་གསུམ་སྟེ། ཡེ་ཤེས་འཇུག་པ་འབད་པ་དང་བཅས་པས་སམ། བསྟན་པ་ལ་ཆེས་
ཆེར་མི་འཛིན་པས་སམ། ཡེ་ཤེས་ཀྱིས་ཐམས་ཅད་ལ་མ་ཁྱབ་པས་སོ། །དེ་གསུམ་ཡང་ཚིག་
རྐང་གསུམ་གྱིས་རིམ་བཞིན་བཀག་གོ །དེས་ན་མ་ངེས་པ་མ་ཡིན་ནོ། །གཏན་ཚིགས་ལྔ་པའི་
མ་ངེས་ཏེ། སངས་རྒྱས་ཀྱི་གསུང་ཐེག་པ་ཆེན་པོ་དང་ལྡན་པ་ཡང་ཡིན་ལ། འབུམ་པ་ལ་
སོགས་པའི་ཐེག་པ་ཆེན་པོ་དང་མི་ལྡན་མོད། འགལ་བ་ཅི་ཡོད་དེ། ཉན་ཐོས་ཀྱི་ཐེག་པ་ཉིད་
ཀྱིས་ཐེག་པ་ཆེན་པོ་དང་ལྡན་པའི་ཕྱིར་རོ། །ཞེས་དོགས་པ་ལ། མ་ཚང་བ་དང་ཞེས་བྱ་བ་ལ་
སོགས་པ་བརྗོད་དོ། །མ་ཚང་བ་ནི་རྒྱུར་གྲུབ་པ་དང་མི་འགལ་ཞིང་ནུས་པ་ཡོད་པར་ཁས་
- 1 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བླངས་ཀྱང་། ནུས་པ་དང་ལྡན་པའི་ཕྱོགས་གཅིག་པོ་གཞན་གྱི་དོན་མ་ཚང་བའོ །འགལཞི་
ནུས་པ་དང་ལྡན་པ་གྲུབ་པའི་རྒྱུར་མི་མཐུན་པའོ། །ཐབས་མ་ཡིན་པ་ནི་འབྲས་བུ་དང་མི་
མཐུན་པས་ནུས་པ་མེད་པའོ། །འོན་ཏེ་མ་ཚང་བ་ལ་སོགས་པ་གསུམ་དང་བྲལ་བའི་ཉན་ཐོས་
ཀྱི་གཞུང་གཞན་ཐེག་པ་ཆེན་པོ་ཡིན་ནོ་སྙམ་ན། དེ་ལྟར་མ་བསྟན་ཕྱིར་ཏེ། མི་གའཁ་ལ་
སོགས་པ་དེ་འདྲ་བ་བསྟན་པ་ནི་མི་དམིགས་པའི་ཕྱིར་རོ། །འགལ་བ་ཉིད་སྒྲུབ་པ་ནི། བསམ་
པ་དང་ནི་བརྟན་པ་དང་ཞེས་བྱ་བ་ལ་སོགས་པའོ། །དེ་གཉིས་ཀྱིས་ནི་མ་ངེས་པ་སྤངས་སོ། །
མ་གྲུབ་སྤོང་བ་གཉིས་ལས། མདོ་སྡེ་ལ་འཇུག་པ་ལ་སོགས་པ་མ་གྲུབ་པ་སྤོང་བནི། རང་གི་
ཉིད་ལ་འཇུག་པ་དང་ཞེས་པ་ལ་སོགས་པའོ། །རང་གི་མདོ་སྡེ་ཉིད་ལ་འཇུག་པའི་ཕྱིར་ཏེ།
ཀུན་རྫོབ་ཏུ་ལྷག་པའི་ཏིང་ངེ་འཛིན་སྟོན་པའི་ཕྱིར་རོ། །རང་གི་འདུལ་ལ་སྣང་ཕྱིར་ཏེ། ཀུན་
རྫོབ་ཏུ་ཚུལ་ཁྲིམས་ཀྱི་དོན་སྟོན་པའི་ཕྱིར་རོ། །ཆོས་ཉིད་དང་ཡང་མི་འགལཏེ། དོན་དམ་པ་
དང་ཀུན་རྫོབ་ཀྱི་བདེན་པ་སྟོན་པས་ཟབ་པ་དང་རྒྱ་ཆེ་བའི་ཕྱིར་རོ། །ཉོན་མོངས་པ་འདུལ་
བའི་འདུལ་བ་ལ་སྣང་བ་འདིར་དངོས་སུ་དོན་མ་ཡིན་ཏེ། དེ་ལྟར་མངོན་པ་དང་མདོ་སྡེ་ཡང་
འདུལ་བར་ཐལ་བའི་ཕྱིར་རོ། །མདོ་ནས་འདུལ་བ་ནི་གཉིས་ཏེ་ལྟུང་བ་འདུལ་བ་དང་ཉོན་
མོངས་པ་འདུལབའོ། །ཞེསགསུངས་པ་དེ་ནི་འདུལ་བ་ཕྱི་མ་སྡེ་སྣོད་གསུམ་ག་ལ་ཡང་དགོས་
པའོ། །འདི་ནི་ཐ་དད་པས་དགོངས་ནས་གསུམགསུངས་པ་ཡིན་ནོ། །འགྲེལ་པར་ཉོན་མོངས་
པ་འདུལ་བ་ལ་སྣང་བར་གསུངས་པ་ནི་ཕྱོགས་ཐམས་ཅད་སྟོན་པ་ཡིན་པས་མི་འགལལོ། །
གཏན་ཚིགས་གསུམ་པ། ཐམས་ཅད་མཁྱེན་པ་མ་ཡིན་པའི་ཡུལ་མ་ཡིན་པའི་ཕྱིར་ཞེས་བྱ་བ་
མ་གྲུབ་པ་སྤོང་བ་ནི། རྟོག་གེ་རྟེན་ཅིང་ཞེས་བྱ་བ་ལ་སོགས་པའོ། །ཐམས་ཅད་མཁྱེན་པ་མ་
ཡིན་པས་ཀྱང་རྟོག་གེས་ཆོས་འདི་རྟོགས་པར་ནུས་པ་ནི་མ་ཡིན་ཏེ། རྟོག་གེ་ནི་རྒྱུ་དང་། རང་
གི་ངོ་བོ་དང་། ཡུལ་དང༌། ནུས་པ་དང་། རྟེན་དམན་པའི་དེ་ཁོ་ན་ལམི་འཇུག་པས་སོ། །རྒྱུ་
t
-20 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། (༥
དམན་པ་ནི་རྟེན་ཅིང་ཞེས་བྱ་བས་ཏེ། གཞན་གྱི་ལུང་ཅུང་ཟད་ལ་བརྟེན་པའོ། །རང་གི་བོ་
དམན་པ་ནི་མ་ངེས་ལ་ཞེས་བྱ་བ་རྣམ་པར་བསྡུར་བའོ། །ཡུལ་དམན་པ་ནི་མ་ཁྱབ་པ་ཇི་སྙེད་
པ་མ་ཡིན་པ་དང་། ཀུན་རྫོབ་སྟེ་ཇི་ལྟ་བ་བཞིན་མ་ཡིན་པའི་ཡུལ་ཅན་ཡིན་པས་སོ། །ནུས་པ་
དམན་པ་ནི་སྐྱོ་བ་ཅན་ཞེས་བྱ་བ་སྟེ། སུན་དབྱུང་བར་ནུས་པས་སོ། །རྟེན་དམན་པ་ནི་དེ་ཁོ་ན་
མ་མཐོང་བའི་བྱེད་པའི་རྒྱུད་ལ་བརྟེན་པས་སོ། ཁྱད་པར་དུ་འཕགས་པ་ཉིད་དུ་སྒྲུབ་པའི་
གཏན་ཚིགསནི་རྒྱ་ཆེའི་ཕྱིར་དང་ཞེས་བྱ་བ་སྟེ། གོ་བར་སླའོ། ། །
དེ་ལྟར་མི་དོར་བའི་རྒྱུ་བསྒྲུབས་ནས་དོར་བའི་རྒྱུ་འགོག་གོ །དེའང་རྣམ་པ་
བཞིས་ཏེ། དོར་བའི་རྒྱུ་གང་ཟག་ལ་ཡོད་པ་དང༌། ཆོས་ལ་མེད་པ་དང་། ཡང་དག་པའི་ཤེས་
པས་དོར་བར་མི་འཐད་པ་དང་། ཡང་དག་པ་མ་ཡིན་པའི་ཤེས་པས་དོར་བར་མི་འད་པའོ།།
དང་པོནི་རྣམ་པ་གཉིས་ཀྱིས་སྟོན་ཏེ། རྒྱུའི་ངོ་བོ་དང་། རྒྱུ་དེ་ལས་བྱུང་བའི་ཆོས་སྤོང་བའི་ཉེས་
དམིགས་སོ། །དང་པོ་ནི་གསུམ་སྟེ། ཐེག་པ་ཆེན་པོའི་རྒྱུ་མ་ཚང་བ་དང་། ག་པ་ཆེན་པོ་དང་
འགལ་བའི་རྐྱེན་གྱིས་ཟིན་པ་དང༌། ཐེག་པ་ཆེན་པོ་དང་མཐུན་པའི་རྐྱེན་མ་ཚང་བའོ །རྒྱུ་མ་
ཚང་བ་ནི་རིགས་མེད་ཅེས་བྱ་བའོ། །འགལ་བའི་རྐྱེན་གྱིས་ཟིན་པ་ནི་གྲོགས་ངན་ཞེས་བྱ་བའོ།
མཐུན་པའི་རྐྱེན་མ་ཚང་བ་ནི། ཚོགས་མ་བསགས་པ་དང་། ཤེས་རབ་དང་བྲལ་བ་སྟེ། དགེ་
སྔོན་མ་བསགས་བློ་མ་སྦྱངས་ཞེས་བྱ་བས་བསྟན་ཏོ། །ཉེས་དམིགས་ཀྱང་གཉིས་ཏེ། ན་
སོང་དང་འཁོར་བའོ། །དང་པོ་ནི། རང་བཞིན་དང༌། གཏན་ཚིགས་དང་། དུས་གསུམ་གྱིས་
བསྟན་ཏེ། གདུང་བྱེད་འགྱུར་ཞེས་བྱ་བ་དང༌། བསོད་ནམས་མ་ཡིན་ཕུང་ཆེན་བསགས་ཞེས་
བྱ་བ་དང་། ཡུན་རིང་དུ་ཞེས་བྱ་བ་རིམ་བཞིན་ནོ། །འཁོར་བ་ནི། ས་འདིས་སྐག་འགྱུར་འདི་
ན་དོན་ཆེན་འདི་ལས་ལྟུང་ཞེས་བྱ་བ་སྟེ། བྱང་ཆུབ་ཆེན་པོའི་ཚོགས་དང་བྲལ་བའི་དེའི་འབྲས་
བུ་མྱ་ངན་ལས་འདས་པ་དང་བྲལ་བའོ། །དོར་བའི་རྒྱུ་གང་ཟག་ལ་ཡོད་པ་བརྗོད་ནས་ཆོས་ལ་
1
.
-2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པར་སྟོན་པ་ནི། དེ་ལས་གཞན་དང་གཞན་མེད་ཅེས་བྱ་བ་སོགས་པའོ། །ཆོས་ལཡོད་
པའི་དོར་བའི་རྒྱུ་ནི་སངས་རྒྱས་ཀྱི་བཀའ་མ་ཡིན་པ་ཉིད་ཡིན་ན་དེ་ནི་མེད་དེ། བཀའ་ཉིད་ལ་
སྒྲུབ་བྱེད་ཡོད་པ་དང་། གནོད་བྱེད་མེད་པས་སོ། །དང་པོ་ནི། སངས་རྒྱས་ཀྱི་བཀའ་མཐའ་
དག་ནི་མངོན་པར་འདོད་པའི་ཐེག་པ་ཆེན་པོ་དང་ལྡན་པ་ཡིན་ཏེ། ཐེག་པ་ཆེན་པོ་དང་ལྡན་
པའི་ཕྱིར་རོ་ཞེས་བྱ་བའོ། །འདིའི་ལྡོག་པ་ཉིད་སྟོན་པས། གལ་ཏེ་ཐེག་པ་ཆེན་པོ་དང་ལྡན་
ཡང་། མངོན་པར་འདོད་པའི་ཐེག་པ་ཆེན་པོ་དང་ལྡན་པར་མི་འགྱུར་ཏེ། ཐེག་ཆེན་གཞན་དང་
ལྡན་པའི་ཕྱིར་རོ་ཞེས་དོགས་པ་སྤོང་བ་ནི་དེ་ལསགཞན་མེད་ཅེས་བྱ་བའོ། །དེ་ཉིད་མགྲུབ་སྟེ་
ཉན་ཐོས་ཀྱི་ཐེག་པ་ཉིད་ཐེག་ཆེན་ཡིན་ནོ་སྙམ་ན། གཞན་མེད་ཅེས་གསུངས་སོ། །གཞན་
ཡང་ཐེག་པ་ཆེན་པོ་ནི་བྱེད་པ་གཞན་གྱིས་བྱས་པ་མ་ཡིནཏེ། ཟབ་མོ་ཉིད་བརྗོད་པའི་ཕྱིར་རོ།
ཐེག་པ་ཆེན་པོ་ནི་བྱིས་པ་མ་ཡིན་ཏེ། དེ་ལྟར་མ་དམིགས་པའི་ཕྱིར་རོ། །ཞེས་བྱ་བ་ཡངསྔ་མ་
བཞིན་ཏེ། འདི་ནི་སྒྲུབ་བྱེད་དགོད་པའོ། །གནོད་པ་སྤོང་བ་ནི། གལ་ཏེ་ཐེག་པ་ཆེན་པོ་ནི་
བཀའ་མ་ཡིན་ཏེ། ཀུན་ནས་ཉོན་མོངས་པ་དང་རྣམ་པར་བྱང་བ་ཐམས་ཅད་ལ་སྐུར་བའི་ཕྱིར་
རོ་ཞེ་ན། མ་ཡིན་ཏེ། ཐམས་ཅད་མེད་པར་བརྗོད་པ་ནི་སྒྲ་ཇི་བཞིན་མ་ཡིན་པས་དོན་གཞན་
ལ་དགོངས་པའི་ཕྱིར་རོ། །དེ་ག་ལས་ཞེ་ན། སྣ་ཚོགས་སྟོན་ཅིང་ཞེས་གསུངས་པ་སྟེ། འདིས་
ནི་དངོས་ཀྱི་དོན་སྒྲ་ཇི་བཞིན་པ་ཉིད་ཐུགས་ལ་གནས་པའི་དོན་ཡིན་པ་ལ་གནོད་པ་བརྗོད་དོ།།
མང་པོའི་སྒོ་ནས་རྟག་ཏུ་སྟོན་དང་ལྡན་ཞེས་བྱ་བས་ནི་དགོངས་པ་བརྗོད་དོ། །སྒྲ་ཇི་བཞིན་པ་
ལ་གནོད་པ་དང་། དགོངས་པའི་འབྲས་བུ་ཡོད་པ་དེས་ན་ཇི་སྐད་བཤད་བཞིན་དོན་མིན་ནོ། །
འོ་ན་དོན་དེ་བདག་ཅག་ལ་སོགས་པས་ཇི་ལྟར་མ་རྟོགས། རྟོགས་པ་ལས་མེད་པ་ངེས་སོ་ཞེ་
ན༑ བཅོམ་ལྡན་དགོངས་པ་ཤིན་ཏུ་ཟབ་ཅེས་གསུངས་ཏེ། དེ་བས་ན་མ་རྟོགས་ཀྱང་མི་སྤང་ངོ།
གཞན་ཡང་ཡང་དག་པའི་ཤེས་པའམ། འོན་ཏེ་ཡང་དག་པ་མ་ཡིན་པའི་ཤེས་པ་ཞིག་གིས་
- 2 2 -



，，，
，
，
，
，
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༼༥
དོན་འདི་དེ་ཁོ་ན་ཉིད་མ་ཡིན་པར་ཤེས་ནས་འདོར་གྲང་ན། དང་པོ་ནི་མི་འདདོ། །འདི་ལྟར་
རེ་ཞིག་དེ་ཁོ་ན་རིག་པའི་མངོན་སུམ་གྱིས་ནི། དོན་འདི་དེ་ཁོ་ན་མ་ཡིན་པར་མི་རྟོག་ཏེ།
མངོན་སུམ་དེ་ཁྱོད་ལ་མེད་པའི་ཕྱིར་རོ་ཞེས་བརྗོད་པ་ནི། འདི་ན་དང་པོར་ཐོས་ལ་བརྟེན་ནས་
ཞེས་བྱ་བའོ། །
རྗེས་སུ་དཔག་པས་ཀྱངདོན་འདི་དེ་ཁོ་ན་མ་ཡིན་པར་མི་རྟོགས་སོ་ཞེས་སྟོན་པ་ནི།
བདག་གིས་ཞེས་བྱ་བ་ལ་སོགས་པའོ། །འདི་ལ་ཟབ་མོའི་དོན་གྱི་ངོ་བོ་ཉིད་དགག་པར་མི་
ནུས་པ་དང་། ཟབ་མོའི་དོན་གྱི་ནུས་པ་དགག་པར་མི་ནུས་པའོ། །དང་པོ་ནི། ཟབ་མོའི་དོན་
ནི༑ དེ་ཁོ་ན་མ་ཡིན་ཏེ། བདག་གིས་དེ་ལྟར་རྟོགས་པའི་ཕྱིར་རོ་ཞེས་བརྗོད་ན་ནི་མངེས་པའོ།
འོན་ཏེ་དེ་ལྟར་སངས་རྒྱས་ཀྱིས་མ་མཁྱེན་པའི་ཕྱིར་རོ་ཞེས་བརྗོད་ན་ནི་མ་གྲུབ་པའོ། །འོནཏེ་
དེ་ལྟར་རྟོག་གེ་པའི་རྟོག་གེས་མ་རྟོགས་པའི་ཕྱིར་ཞེས་ཟེར་ན་ཡང་མ་ངེས་པའོ། །ཟབ་མོའི་
དོན་གྱི་ནུས་པ་འགོག་པ་ཡང་མ་གྲུབ་སྟེ། འདི་ལྟར་ཟབ་མོའི་དོན་རྣམ་པར་དག་པའི་དམིགས་
པ་མ་ཡིནཏེ། རྟོག་གེ་པས་ཡུལ་དུ་བྱས་པ་དང་ཁྱད་པར་མེད་པའི་ཕྱིར་ཞེས་བྱ་བ་ལྟ་བུའོ། །དེ་
ནི་འདིར་མ་གྲུབ་སྟེ། རྟོག་གེ་པས་ཡུལ་དུ་བྱས་པ་ནི་དེ་ཁོ་ན་མ་ཡིན་ལ་ཟབ་མོ་ཉིད་དུ་བརྗོད་
པ་ནི་དེ་ཁོ་ན་ཡིན་པས་ཁྱད་པར་ཆེའོ། །ཡང་དག་པའི་ཤེས་པ་དང་མི་ལྡན་པས་སྤངས་པ་ཉིད་
ཀྱིས་མཆོག་ཏུ་གྱུར་པར་གྲུབ་བོ་ཞེས་སྟོན་པ་ནི། དམན་པར་མོས་ཤིང་ཞེས་བྱ་བ་ལ་སོགས་
པའོ། །དམན་པ་རྣམས་ཀྱི་མོས་པའི་ཡུལ་མ་ཡིན་པ་ཉིད་ཀྱིས་དམན་པ་མ་ཡིན་པར་གྲུབ་པའི་
ཕྱིར་རོ། །ཡང་དག་པའི་ཤེས་པ་མ་ཡིན་པས་དེ་ཁོ་ན་ཉིད་ཡིན་པར་རྟོགས་ནས་འདོར་ནཡང་།
ཅི་མ་རྟོགས་པའི་ཉེས་པའམ། ལོག་པར་རྟོག་པའི་ཤེས་པའམ། ཐེ་ཚོམ་གྱི་ཤེས་པས་འདོར་
གྲང་ན། དང་པོ་མི་འཐད་དོ་ཞེས་སྟོན་པ་ནི། ཐོས་རྗེས་འབྲངས་ཏེ་ཞེས་བྱ་བ་ལ་སོགས་པའོ།
གཉིས་པ་མི་འཐད་དོ་ཞེས་སྟོན་པ་ནི། དོན་སྒྲ་ཇི་བཞིན་ཡོངས་རྟོག་ན་ཞེས་བྱ་བ་ལ་སོགས་
1
- 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའོ། །འདི་ལ་ཉེས་དམིགས་རྣམ་པ་བཞི་སྟེ། བདག་ཉམས་པ་དང༌། བློ་ལས་ཉམས་པ་དང་།
ལེགས་པར་གསུངས་པར་སྤངས་པས་བརླག་པ་དང༌། ཆོས་ལ་ཁོང་ཁྲོ་བའི་སྒྲིབ་པས་
བསྒྲིབས་པའོ། །གསུམ་པ་མི་འཐད་དོ་ཞེས་སྟོན་པ་ནི། ཡིད་ཀྱི་ཉེས་པ་རང་བཞིན་གདུག་པ་
སྟེ་ཞེས་བྱ་བ་ལ་སོགས་པའོ། །ཐེག་པ་ཆེན་པོ་སྒྲུབ་པའི་སྐབས་སོ།། །།
༈ ཐེག་པ་ཆེན་པོའི་སྐྱབས་སུ་འགྲོ་བ་ཁྱད་པར་དུ་བྱེད་པའི་ཆོས་མདོར་བསྟན་
པ་ནི་མདུན་དུ་འགྲོ་དང་ཞེས་བྱ་བ་ལ་སོགས་པའོ། །དེ་ལ་མདུན་དུ་འགྲོ་བ་ནི་དམིགས་པའི་
ཁྱད་པར་སྟེ། གང་ཟག་དང་། ཐེག་པ་དང་། ཤེས་བྱ་དང་། འབྲས་བུ། ཐམས་ཅད་ཁྱབ་པ་ལ་
དམིགས་པའི་ཕྱིར་རོ། །བདག་དང་གཞན་ཐམས་ཅད། ཐེག་པའི་མཚན་ཉིད་ལམ་ཐམས་
ཅད་ལ་བརྟེན་ཏེ། ཤེས་བྱ་མཐའ་དག་གི་དེ་ཁོ་ན་རྟོགས་པར་བྱས་ལ། འཁོར་བ་དང་མྱ་ངན་
ལས་འདས་པ་གཉིས་ཀའི་རང་བཞིན་གྱི་འབྲས་བུ་ཐོབ་པར་འདོད་པས་ནི་མདུན་ཏུ་འགྲོ་བ་
རྣམ་པ་བཞི་ལ་དམིགས་པ་ཡིན་ནོ། ཁས་ལེན་པ་ནི་རང་བཞིན་གྱི་ཁྱད་པརཏེ། བསམ་པ་
དང་སྦྱོར་བ་རྫོགས་པའི་བྱང་ཆུབ་ཁས་ལེན་པ་ནི་སྐྱབས་འགྲོ་འདིའི་རང་བཞིན་ཡིན་པའི་ཕྱིར་
རོ༑ ༑རྟོགས་པ་ནི་འབྲས་བུའི་ཁྱད་པར་ཏེ། ཐོབ་པ་ལ་འདོད་དོ། །བསོད་ནམས་ཀྱི་ཕུང་པོ་
ཆེན་པོ་དང་། སྲིད་པ་གསུམ་གྱི་བླ་མ་དང་། སྲིད་པའི་བདེ་བ་དང་། སྡུག་བསྔལ་ཞི་བར་བྱེད་
པ་དང༌། བློ་མཆོག་གི་བདེ་བ་དང་། ཆོས་ཀྱི་སྐུ་དང་། རྣམ་པར་གྲོལ་བའི་སྐུ་དང་། མི་གནས་
པའི་མྱ་ངན་ལས་འདས་པ་བརྒྱད། གནས་སྐབས་དེ་དང་དེ་དག་ཏུ་ཐོབ་པནི། གནས་སྐབས་
པ་དང་། མཐར་ཐུག་པའི་འབྲས་བུའོ། །ཉན་ཐོས་ལ་སོགས་པའི་དགེ་བ་ཟིལགྱིས་གནོན་
པར་བྱེད་པའི་དགེ་བ་བཞི་ནི་མཚུངས་པར་ལྡན་པའི་ཁྱད་པར་རོ། ཁྱད་པར་དང་ལྡན་པའི་
དོན་ལ་སྤྲོ་བ་སྐྱེད་པ་ནི་གང་ཕྱིར་དང་པོ་ཞེས་བྱ་བ་ལ་སོགས་པའོ། །ངེས་པ་ནི་སྨོན་ལམམོ། །
དེ་ལྟར་ན་ངེས་པར་བྱ་བ་དགའ་བ་དང་། སྒྲུབ་པར་བྱ་བ་དགའ་བ་གཉིས་ཀྱིས་ནི། གཞན་
- 2 4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༥
གྱིས་བྱ་དཀའ་བ་ལ་འཇུག་པར་ནུས་པས་གྲགས་པའི་རྒྱུའོ། །དོན་ཆེ་བ་ནི་འབྲས་བུའི་ཁྱད་
པར་རོ། །དེ་ལྟར་ན་བསམ་པ་དང་སྦྱོར་བ་དང་འབྲས་བུའི་ཁྱད་པར་རྣམ་པ་གསུམ་གྱིས་
བསྟན་ཏོ། །
ཁྱད་པར་དུ་བྱེད་པའི་ཆོས་ཉིད་རྒྱས་པར་འཆད་པ་ཡང་རྣམ་པ་བཞི་ལས། ཀུན་
ཏུ་འགྲོ་བའི་ཁྱད་པར་ནི། གང་ཞིག་སེམས་ཅན་ཐམས་ཅད་ཞེས་བྱ་བ་ལ་སོགས་པའོ། །གང་
ཟག་དང་། ལམ་དང༌། ཤེས་བྱ་དང་། འབྲས་བུ་རྣམ་པ་འདི་བཞིན། སྙིངརྗེ་དང་། ཡེ་ཤེས་
དང་། ཤེས་རབ་དང་། ཐབས་མཁས་པའི་དམིགས་པ་ཡིན་ཏེ། རིམ་པ་བཞིན་ནོ། །དེ་ལྟར་ན་
ཁས་ལེན་པའི་རང་བཞིན་གྱི་སྐྱབས་སུ་འགྲོ་བ་འདི་ནི། སྙིང་རྗེས་སེམས་ཅན་ཐམས་ཅད་
བསྒྲལ་བ་དང༌། ཡེ་ཤེས་ཀྱིས་ལམ་ཐམས་ཅད་ལ་མཁས་པར་བྱ་བ་དང༌། ཤེས་རབ་ཀྱིས་
བདག་མེད་པ་ཐམས་ཅད་མངོན་དུ་བྱ་བ་དང་། ཐབས་མཁས་པས་མཐའ་གཉིས་སུ་མི་གནས་
པའི་འབྲས་བུ་མངོན་དུ་བྱེད་པར་དམ་བཅའ་བ་ཡིན་ནོ། །གཉིས་པ་ཁས་ལེན་པའི་ཁྱད་པར་
སྟོན་པ་ནི། གང་ཞིག་ཅེས་བྱ་བ་ལ་སོགས་པའོ། །འདི་ནི་སྐྱབས་སུ་འགྲོ་བའི་རང་བཞིན་གྱི་
ཁྱད་པར་ཏེ། དོན་དུ་གཉེར་བའི་བསམ་པ་དང༌། དགའ་བ་སྤྱོད་པའི་སྦྱོར་བ་ནི་ཁས་ལེན་པར་
བྱེད་པའོ། །སངས་རྒྱས་རྣམས་དང་མཉམ་པ་ཉིད་ནི་ཁས་བླང་བར་བྱའོ། ཁས་ལེན་པར་བྱེད་
པའི་ཆོས་འདི་གཉིས་ཀྱིས། སངས་རྒྱས་ཉིད་ཁས་ལེན་པ་ནི་སྐྱབས་སུ་འགྲོ་བའི་རང་བཞིན་
ནོ༑ ༑དེནི་གཙོ་བོ་ཉེ་བར་བསྡུས་པ་སྟེ། འབྲས་བུ་ལ་སྐྱབས་སུ་འཛིན་པའོ། །རྒྱུ་ལ་སྐྱབས་སུ་
འཛིན་པ་ལ་ཡང་སྐྱབས་སུ་འགྲོ་བའོ། །རང་བཞིན་ཡིན་ཏེ། སངས་རྒྱས་སྔ་མརྣམས་དང་།
དེའི་ཆོས་དང་། དེའི་བསྟན་པ་ལ་ལེགས་པར་གནས་པའི་དགེ་འདུན་རྣམས་ལ་སྟོན་པ་དང་།
ལམ་དང་། ལམ་དུ་འགྲོ་བའི་གྲོགས་སུ་ཉེ་བར་འཛིན་ཅིང་། ཁས་ལེན་པ་དམབཅའ་བའོ། །
རྒྱུ་ལ་སྐྱབས་སུ་འཛིན་པ་དང་འབྲས་བུ་ལ་སྐྱབས་འཛིན་པ་འདི་གཉིས་ནི་དུས་གཅིག་ཉིད་ཀྱི་
-25 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཚེགདོན་མིཟ་བར་གསུངས་པ་ཡིནཏེ། དེ་ལྟ་མ་ཡིན་ན་སྐྱབས་སུ་འགྲོ་བ་ལེགས་པར་རྫོགས་
པ་མ་ཡིན་ཏེ། འབྲས་བུ་གཞན་ལམ་འདིས་ཐོབ་པར་དམ་བཅའ་བའམ། འབྲས་བུ་འདི་ཉིད་
ལམ་གཞན་གྱིས་ཐོབ་པར་དམ་འཆའ་གཉིས་ཀ་ཡང་དག་པར་སྐྱབས་སུ་སོང་བ་མ་ཡིན་པའི་
ཕྱིར་རོ། །
དེ་ལྟར་ཁས་ལེན་པའི་ཁྱད་པར་གྱི་རང་བཞིན་བསྟན་ནས། ཁས་ལེན་པ་དང་
ལྡན་པའི་གང་ཟག་གི་ཆེ་བ་ཉིད་འཆད་དོ། །འདི་ལ་རྒྱལ་པོའི་སྲས་ཀྱི་དཔེས་བསྔགས་པདང་།
བློན་པོའི་དཔེས་བསྔགས་པ་ལས་དང་པོ་ནི་རྣམ་པ་བརྒྱད་དེ། རིགས་སུ་སྐྱེ་བའི་ཁྱད་པར་དང་།
ལུས་ཡོངས་སུ་རྫོགས་པའི་ཁྱད་པར་དང་། དབང་བསྐུར་བའི་ཁྱད་པར་གྱིས་སོ། །དེས་ས་
དང་པོ་དང་། བརྒྱད་པ་དང་། བཅུ་པ་ལ་རིམ་པ་བཞིན་བལྟའོ། །དཔེར་ན་རྒྱལ་པོའི་སྲས་ཐོག་
མ་ཁོ་ནར་རིགས་སུ་སྐྱེའོ། །དེ་ནས་ནར་སོན་ཅིང་ལུས་ཡོངས་རྫོགས་སོ། །དེ་ནས་དབང་
བསྐུར་བའི་གནས་སྐབས་གསུམ་གོང་ནས་གོང་དུ་འགྱུར་བ་བཞིན་ནོ། །དེ་ལ་རིགས་སུ་སྐྱེ་
བའི་ཁྱད་པར་སྟོན་པ་ནི། སངས་རྒྱས་སྲས་ཀྱི་ཞེས་བྱ་བའོ། །འདིར་མཐོང་བའི་ལམ་གྱི་རང་
བཞིན་དང་ལྡན་པས་བྱང་ཆུབ་སེམས་དཔའ་རིགས་སུ་སྐྱེས་པ་ཡིན་ཏེ། དེ་བས་ན་མཐོང་བའི་
ལམ་དེའི་ཉེ་བར་ལེན་པའི་རྒྱུ། སྨོན་ལམ་གྱི་རང་བཞིན་གྱི་སེམས་བསྐྱེད་པ། འདི་ལྟ་སྟེ་ཆོས་
ཐམས་ཅད་ཀྱི་སྟོང་པ་ཉིད་མངོན་དུ་བྱེད་པར་སྨོན་པ་དང་། རྣམ་པ་ཐམས་ཅད་མཁྱེན་པ་ཉིད་
ཀྱི་སྐུ་ཐོབ་ནས་སེམས་ཅན་གྱི་དོན་བྱེད་པར་སྨོན་པ་རྣམ་པ་གཉིས་ཡོངས་སུ་འཛིན་པ་ནི།
བྱང་ཆུབ་སེམས་དཔའི་པའོ། །མཐོང་བའི་ལམ་དེའི་དམིགས་པའི་རྐྱེན་ཆོས་ཐམས་ཅད་
བདག་མེད་པ་ཉིད་ནི་བྱང་ཆུབ་སེམས་པའི་མ་སྟེ། དེ་ལ་གཏད་པས་དེ་རབ་ཏུ་སྒྲུབ་པའི་ཕྱིར་
རོ༑ ༑ཤེས་རབ་ཀྱི་ཕ་རོལ་ཏུ་ཕྱིན་པ་ནི་འདིར་སྟོང་པ་ཉིད་ལ་འདོད་དོ། །ལྷག་མནི་སླའོ། །
ལུས་ཡོངས་སུ་རྫོགས་པའི་ཁྱད་པར་ནི། སྣ་ཚོགས་མཚན་རྣམས་ཀུན་གྱི་མ་ཞེས་བྱའོ། །
• 2 6 -



རྒྱ
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། །
སངས་རྒྱས་བདེ་ཆེན་མཐའ་ཡས་ཞི་བ་ནི། ཉོན་མོངས་པ་ཐམས་ཅད་དང་བྲལ་བ་རྣམ་པར་
གྲོལ་བའི་བདེ་བའོ། །དབང་བསྐུར་བའི་ཁྱད་པར་ནི། སངས་རྒྱས་ལྡན་གྱིས་ཞེས་བྱ་བའོ །
འདིར་ཡོན་ཏན་རྣམ་པ་བཞི་སྟེ། དབང་ཐོབ་པ་དང་། དབང་བསྒྱུར་བརནུས་པ་དང་། དབང་
གྱི་ལས་ལ་མཁས་པ་དང་། དབང་གི་ལས་ལ་བརྩོན་པ་སྟེ་རིམ་པ་བཞིན་སྦྱར་གོ །ས་བཅུ་པ་
དབང་ཐོབ་པའི་གནས་སྐབས་འདི་ཉིད་ལ། རང་དང་གཞན་གྱི་དོན་ཕུན་སུམ་ཚོགས་པའི་སྒོ་
ནས་བློན་པོ་ཆེན་པོའི་དཔེས་བསྔགས་པ་ནི་བློན་པོ་ཆེན་པོ་ལྟ་བུར་ཞེས་བྱ་བའོ། །འདིར་རང་
གི་དོན་ཕུན་སུམ་ཚོགས་པ་ནི་གཉིས་ཏེ། ཕ་རོལ་ཏུ་ཕྱིན་པ་སྒྲུབ་པ་དང་། ཆོས་འཛིན་པའོ། །
ཆོས་འཛིན་པ་ལ་ཡང་གཉིས་ཏེ་ལུང་གི་ཆོས་དང་རྟོགས་པའི་ཆོས་འཛིན་པའོ། །གཞན་གྱི་དོན་
ཕུན་སུམ་ཚོགས་པ་ནི་སེམས་ཅན་གྱི་དོན་ལ་སྦྱོར་བའོ། །དེ་ལྟར་ཕ་རོལ་ཏུ་ཕྱིན་པ་སྒྲུབ་པདང༌།
ལུང་གི་ཆོས་འཛིན་པ་དང་། རྟོགས་པའི་ཆོས་འཛིན་པ་དང་། སེམས་ཅན་གྱིདོན་བྱེད་པ་བཞི་
པོ་འདི་ནི་ཚིག་རྐང་བཞིས་རིམ་བཞིན་བསྟནཏོ། ། །
རྟོགས་པའི་ཁྱད་པར་རྒྱས་པར་འཆད་པ་ནི། བསོད་ནམས་ཕུང་ཆེན་ཞེས་བྱ་
བ་ལ་སོགས་པའོ། །འདིར་སྐྱབས་སུ་སོང་བ་ཉིད་ཀྱི་གནས་སྐབས་དང༌། སེམས་བསྐྱེད་པ་
དང༌། སྤྱོད་པ་རྗེས་སུ་སྒྲུབ་པ་དང་དེ་ཁོ་ན་མཐོང་བ་དང་། རློམ་པ་ཟད་པའི་གནས་སྐབས་སུ་
ནི༑ བསོད་ནམས་ཕུང་ཆེན་ལ་སོགས་པ་ལྔའོ། །མངོན་པར་བྱང་ཆུབ་པའི་དུས་སུ་ནི།
ཆོས་ཀྱི་སྐུ་དང༌། རྣམ་པར་གྲོལ་བའི་སྐུ་དང༌། མི་གནས་པའི་མྱ་ངན་ལས་འདས་པ་གསུམ་སྟེ།
འབྲས་བུ་རྣམ་པ་བརྒྱད་ཐོབ་པ་ནི་རྟོགས་པའི་དོན་ཏོ། །ཆོས་ཀྱི་སྐུ་ནི་རྣམ་པ་གསུམ་སྟེ།
བསྟན་པའི་ཆོས་དང༌། རང་བཞིན་གྱི་ཆོས་དང༌། ཡོན་ཏན་གྱི་ཆོས་སོ། །དེ་ལ་ཆོས་མང་ཕུང་
པོ་ནི་བསྟན་པའི་ཆོས་སོ། །མཆོག་རབ་དང་རྟག་པའི་སྐུ་ནི་རང་བཞིན་གྱི་ཆོས་སོ། །དགེ་བའི་
ཚོགས་ནི་ཡོན་ཏན་གྱི་ཆོས་སོ། །དེ་ལ་སྔ་མ་ནི་ལུང་གི་ཆོས་ཡིན་ལ། ཕྱི་མགཉིས་ནི་རྟོགས་
་་
- 2
7 -



I
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པའི་ཆོས་ཀྱི་རང་བཞིན་ནོ། །བག་ཆགས་ལྡོག་པ་ནི་རྣམ་པར་གྲོལ་བའི་སྐུའོ། །སྲིད་དང་ཞི་
ལས་རྣམ་པར་གྲོལ་བ་ནི་མི་གནས་པའི་མྱ་ངན་ལས་འདས་པའོ། །ཟིལ་གྱིས་གནོན་པའི་ཁྱད་
པརནི། བློ་ལྡན་ཉན་ཐོས་ཚོགས་བཅས་ཞེས་བྱ་བའོ། །དགེ་བ་བཞི་པོ་འདི་ཡང་། འཇིག་རྟེན་
ལས་འདས་པའི་ཆོས་མ་ཐོབ་པ་འཇིག་རྟེན་པ་དང་། དེ་ཐོབ་པས་འཇིག་རྟེན་མ་ཡིནཔ་དང་།
མངོན་པར་ཤེས་པ་དྲུག་གི་མཐུ་ཐོབ་པ་ཡོངས་སུ་སྨིན་པར་བྱེད་པ་དང་། རློམ་སེམས་ཟད་
པའི་གནས་སྐབས་རྣམས་ན་ཡོད་པ་ལ་འདོད་དོ། ཁྱད་པར་རྣམ་པ་དེ་བཞི་དང་ལྡན་པའི་
སྐྱབས་འགྲོའི་ངོ་བོ་ཉིད་གཏན་ལ་འབེབ་པ་ནི། འདི་ནི་དེ་དངོས་པོ་འདོད་པས་ཞེས་བྱབ་
སོགས་པའོ། ཁྱད་པར་ཅན་གྱི་སྐྱབས་འགྲོ་དེ་ཉིད་ཀྱི་བྱེད་པ་སྟོན་པ་ནི་སྐྱབས་སུ་འགྲོ་བ་
འདིར་སོང་དོན་ཆེན་ཏེ་ཞེས་བྱ་བ་ལ་སོགས་པའོ། །སྐྱབས་སུ་འགྲོ་བའི་སྐབས་སོ།། །། །
༈ དེ་ལྟར་ཐར་པའི་ཆ་མཐུན་གྱི་དགེ་བའི་རང་བཞིན། ཐེག་པ་ཆེན་པོ་ལ་ཆོས་
པ༑ སྐྱབས་སུ་འགྲོ་བ་ནི། རིགས་ཀྱི་ནུས་པ་འཇུག་པའི་རྒྱུ་ཡིན་ནོ། །ནུས་པ་སད་པའི་རིགས་
ལས་ནི་སེམས་བསྐྱེད་པའོ། །སེམས་བསྐྱེད་པ་ལས་ནི་རང་དང་གཞན་གྱི་དོན་སྒྲུབ་པའོ། །
མོས་པས་སྤྱོད་པའི་ཆོས་བཞི་པོ་དེའི་མངོན་པར་འགྲུབ་པའི་རིམ་པ་ཇི་ལྟར་བ་བཞིན་དུ། དེའི་
བཤད་པའི་རིམ་ཡང་ཡིན་པས་སྐྱབས་འགྲོའི་དེ་མ་ཐག་ཏུ་རིགས་འཆད་དོ། །རིགས་ལརྣམ་
པ་ལྔ་སྟེ། ཡོད་པ་ལ་སོགས་པའི་ཁྱད་པར་བསྟན་པ་དང༌། བཤད་པ་དང་། མེད་པའི་དབྱེ་བ་
དང༌། བྱེད་པ་དང་། འབྲས་བུའོ། །དང་པོ་ནི་ཡིད་དང་མཆོག་དང་ཞེས་བྱ་བ་ལ་སོགས་པའོ། །
དེ་ལ་ཡོད་པ་ནི་རིགས་ཀྱི་དབྱེ་བ་སྒྲུབ་པའི་ཚད་མའོ། །མཆོག་ནི་ཚད་མས་ཐ་དད་པར་གྲུབ་པ་
དེ་ལས་ཐེག་པ་ཆེན་པོ་རིགས་ཀྱི་ཁྱད་པར་དུ་འཕགས་པའི་ཆོས་སོ། །མཚན་ཉིདན། ཁྱད་
པར་ཅན་གྱི་རིགས་དེའི་རིགས་ཉིད་དུ་མཚོན་པར་བྱེད་པའི་རང་བཞིན་ནོ། །རྟགས་ཀྱང་ཁྱད་
པར་ཅན་གྱི་རྟགས་སོ། །རབ་ཏུ་དབྱེ་བ་ཡང་ཁྱད་པར་ཅན་དེ་ཉིད་ཀྱི་དབྱེ་བའོ། །ཉེས་
，
- 2
3 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། (༥
དམིགས་ནི་དེའི་དྲི་མའོ། །ཕན་ཡོན་དེའི་ཆེ་བ་ཉིད་དོ། །དཔེ་རྣམ་པ་གཉིས་ཡོན་ཏན་གྱི་རྣམ་
པ་སྟོན་པར་བྱེད་པའོ། །བསྟན་པ་འདི་ཉིད་བཤད་ཡང་རྣམ་པ་དགུ་ལ། དངཔོར་ཡོད་པར་
ངེས་པའི་ཚད་མ་འཆད་པ་ནི། ཁམས་རྣམས་དང་ནི་ཞེས་བྱའོ། །འདི་ལ་རིགས་ཀྱི་རབཏུདབྱེ་
བ་ངེས་པར་བྱེད་པའི་ཚད་མ་ནི་རྣམ་པ་གཉིས་ཏེ། ལུང་དང་། རིགས་པའོ། །དང་པོ་ནི་ཁམས་
རྣམས་དང་ནི་ཞེས་བྱ་བ་སྟེ། ཁམས་ཐ་དད་པར་གསུངས་པའི་ཕྱིར་ཞེས་བྱ་བའི་དོན་ཏོ། །
རིགས་པ་ནི་འབྲས་བུའི་རྟགས་རྣམ་པ་གསུམ་སྟེ། རྐྱེན་ལ་མི་ལྟོས་པའི་མོས་པ་ཐ་དད་པ་
དམིགས་པའི་ཕྱིར་དང༌། རྐྱེན་གྱིས་བསྐྱེད་པའི་མོས་པས་མི་ཕྲོགས་པའི་སྒྲུབ་པ་ཐ་དད་པ་
དམིགས་པའི་ཕྱིར་དང༌། འབྲས་བུ་ཐ་དད་པ་དམིགས་པའི་ཕྱིར་རོ། ཁྱད་པར་དུ་བྱེད་
པའི་ཆོས་འཆད་པ་ནི། དེ་དགེ་ཞེས་བྱ་བ་ལ་སོགས་པ་སྟེ། དགེ་བ་རྣམ་པར་དག་པ་དང་།
ཐམས་ཅད་ཚང་བ་དང་། དོན་ཆེན་པོ་དང་། ཟད་མི་ཤེས་པའི་རྒྱུ་ཡིན་པས་སོ། །
རིགས་ཉིད་དུ་མཚོན་པར་བྱེད་པའི་ཆོས་ཉིད་འཆད་པ་ནི་རྣམ་པ་གསུམ་གྱི་སྟེ།།
མཚན་གཞི་དང་། མཚན་ཉིད་དང་
། མཚོན་བྱ་ཉིད་དོ། །དང་པོ་ནི། རང་བཞིན་དངནི་རྒྱས་པ་
དང༌། །ཞེས་དོན་བསྟན་པ་དང་། དེའི་རྟེན་དང་བརྟེན་པ་དང་ཞེས་བྱ་བ་རྣམ་གྲངས་བསྟན་པ་
གཉིས་བཤད་དོ། །མཚན་ཉིད་ནི་ཡོད་མེད་ཉིད་ཅེས་བྱ་བ་སྟེ། ནུས་པའི་ངོ་བོར་ཡོད་པ།
འབྲས་བུའི་ངོ་བོར་མེད་པ་ནི་རིགས་སུ་མཚོན་པར་བྱེད་པའི་ཆོས་སོ། །འདི་ལ་ནུས་པའི་ངོ་
བོར་ཡོད་པ་ཙམ་ནི་རིགས་མ་ཡིན་ཏེ། འབྲས་བུ་མངོན་དུ་གྱུར་པ་ཉིད་ཀྱི་གནས་སྐབས་སྔ་མ་
ལས་ཕྱི་མ་འབྱུང་བ་ཡང་རིགས་སུ་ཐལ་བའི་ཕྱིར་རོ། །དེས་ན་མེད་པ་ཉིད་ལ་ལྟོས་སོ། །མེད་
པ་ཙམ་ཡང་རིགས་མ་ཡིན་ཏེ། ནུས་པ་གཏན་མེད་པ་ཡང་རིགས་སུ་ཐལ་བའི་ཕྱིར་རོ། །དེས་
ན་ཡོད་པ་ཉིད་ལ་ལྟོས་སོ། །མཚོན་བྱ་ནི་གོ་གསུམ་ཞེས་བྱ་བའི་སྒྲས་བརྗོད་པར་བྱ་སྟེ། ཡོན་
ཏན་སྒྲོལ་ཞིང་འབྱུང་བའི་དོན་ཏོ། །དེ་ལ་དོན་ནི་གཅིག་གི །རྣམ་གྲངས་ནི་གཉིས་པའོ། །
-29



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་ཉིད་ནི་གསུམ་པའོ། །མཚོན་བྱ་ནི་བཞི་པ་སྟེ། དེ་ལྟར་བཞིའོ། །ཡང་ན་དོན་གཉིས་དང་
རྣམ་གྲངས་གཉིས་ཏེ། མཚན་གཞི་རྣམ་པ་བཞིར་ཕྱེ་བ་ཡིན་ནོ། ཁྱད་པར་ཅན་གྱི་རིགས་དེའི་
རྟགས་བཞི་ལས། སྙིང་རྗེ་དང་། མོས་པ་ནི་བསམ་པའོ། །ནུས་པ་དང་མཁས་པ་སྟེ། བཟོད་
པ་དང་ཡང་དག་པར་སྤྱོད་པ་ནི་སྦྱོར་བའོ། །རབ་ཏུ་དབྱེ་བ་ལ་ནི་བཤད་དུ་མེད་དོ། །ཉེས་
དམིགས་རྣམ་པ་བཞི་ལས། ཉོན་མོངས་གོམས་པ་ནི་ཉོན་མོངས་པའི་སྒྲིབ་པའོ། །གྲོགས་ངན་
པ་ནི་ལས་ཀྱི་སྒྲིབ་པའོ། །ཕོངས་པ་དང་གཞན་གྱི་དབང་ནི་རྣམ་པར་སྨིན་པའི་སྒྲིབ་པའོ། །
ཕན་ཡོན་བཞི་ལས། ངན་སོང་དུ་འགྲོ་བ་དགའ་བ་དང་། ཐར་པར་སླ་བ་དང་། གནོད་པ་ཆུང་
བ་དང་། དགེ་བ་ལས་མི་ཉམས་པ་སྟེ། བསམ་པ་སྐྱོ་བ་དང་། སྦྱོར་བ་གཞན་ལ་ཕན་པ་དང་མི་
འབྲེལ་བའོ། །གསེར་གྱི་རིགས་གྱི་དཔེ་འབྲས་བུའི་ཡོན་ཏན་དང་ལྡན་པར་བསྟན་པ་ནི།
གསེར་གྱི་རིགས་བཞིན་ཤེས་པར་བྱ་ཞེས་བྱ་བའོ། །འབྲས་བུ་སངས་རྒྱས་པའི་གནས་སྐབས་
ཀྱི་དགེ་བ་ཡོངས་སུ་དག་པ་ནི་གསུམ་སྟེ། རྒྱུའི་རང་བཞིན་ཕ་རོལ་ཏུ་ཕྱིན་པ་དྲུག་དང་། ངོ་བོ་
ཉིད་ཀྱི་རང་བཞིན་ཡེ་ཤེས་དང་སྤངས་པ་དང་། ནུས་པའི་རང་བཞིན་མཐུ་དཔག་ཏུ་མེད་པ་
ཡོངས་སུ་དག་པ་རྣམས་ཏེ། དེ་རྣམས་དང་འབྲེལ་བས་ན་གསེར་གྱི་འབྱུང་གནས་དང་འདྲའོ།།
རིན་པོ་ཆེའི་རིགས་ཀྱི་དཔེས་རྒྱུའི་ཡོན་ཏན་དང་ལྡན་པ་སྟོན་པ་ནི། རིན་ཆེན་མཆོག་རིགས་
བཞིན་ཤེས་བྱ་ཞེས་པའོ། །བྱང་ཆུབ་ཀྱི་སེམས་དང༌། ཤེས་རབ་དང༌། ཏིང་ངེ་འཛིན་དང་།
སྙིང་རྗེ་ཆེན་པོ་རྣམ་པ་བཞི་དང་འབྲེལ་བས་ན། རང་བཞིན་བྱང་ཆུབ་ཆེན་པོའི་རྒྱུ་མཚན་ལ་
སོགས་པ་ཡིན་ནོ། །མེད་པའི་རབ་ཏུ་དབྱེ་བ་སྟོན་པ་ནི། ལ་ལ་ཞེས་བྱ་བ་ལ་སོགས་པའོ། །
རིགས་མེད་པ་ནི་རྣམ་པ་གཉིས་ཏེ། དེའི་དུས་དང་གཏན་དུ་བའོ། །དང་པོ་ནི་སྡིག་ཏོསཟིན་པ་
དང་། དགེ་བ་ལ་མ་ཞུགས་པ་སྟེ། རྒྱུ་ཉིད་ཡོད་ཀྱང་མི་མཐུན་པའི་རྐྱེན་དངའཕྲད་པའམ།
མཐུན་པའི་རྐྱེན་དང་མ་འཕྲད་པས་ནུས་པ་མ་སད་པའོ། །སྡིག་ཏོས་ཟིན་པ་ལ་གཅིག་ཏུ་ཉེས་
པ་
མ3 0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། (༥
པར་སྤྱོད་ངེས་ཡོད་ཅེས་བྱ་བས་ནི་སྡིག་ཏོས་ཀུན་ཏུ་སྤྱོད་པ་དང་ལྡན་པའོ། །དཀར་པོའི་ཆོས་
རྣམས་ཀུན་ཏུ་བཅོམ་ཞེས་བྱ་བ་ནི། སྡིག་ཏོའི་ལྟ་བ་དང་ལྡན་པའོ། །དགེ་བ་ལ་མ་ཞུགས་པ་
ཡང༌། དགེ་བའི་བག་ཆགས་གཏན་མེད་པ་ནི། ཐར་པའི་ཆ་མཐུན་དགེ་བ་མེད་པའོ། །ཡོད་
ཀྱང་ནུས་པ་ཞན་པ་ནི་དཀར་པོ་དམན་པ་ཡོད་པའོ། །གཏན་དུ་རིགས་མེད་པ་ནི་རྒྱུ་དང་བྲལ་
ཞེས་བྱ་སྟེ། རྒྱུ་ཉིད་གཏན་མེད་པས་ན་གཏན་དུ་རིགས་མེད་པར་ཡང་ངེས་པར་ལྟའོ། །རིགས་
ཀྱི་བྱེད་པ་ནི་ཟབ་ཅིང་རྒྱ་ཆེ་བཤད་པ་ཞེས་བྱ་བ་ལ་སོགས་པ་སྟེ། བསམ་པ་དང་། སྦྱོར་བ་དང།
འབྲས་བུ་འདི་གསུམ་དང་འབྲེལ་བ་ནི་རིགས་ཀྱི་ཆེ་བ་ཉིད་ཡིན་ཏེ། བྱེད་པ་ཡིན་ནོ། །རིགས་
ཀྱི་འབྲས་བུའི་ཁྱད་པར་སྟོན་པ་ནི། ཡོན་ཏན་ཤིན་ཏུ་རྒྱ་ཆེ་ཞེས་བྱ་བ་ལ་སོགས་པའོ །རིགས་
ནི་རྣམ་པ་ཐམས་ཅད་མཁྱེན་པའི་ལྗོན་ཤིང་། ཡོན་ཏན་གྱི་ཡལ་ག་རྒྱ་ཆེན་པོ་ཅན། རང་དང་
གཞན། བདེ་བ་ཐོབ་པ་དང་སྡུག་བསྔལ་འདོར་བའི་མཚན་ཉིད་ཕན་བདེ་རབ་ཏུ་གྲུབ་པའི་
འབྲས་བུ་དང་བསྟན་པའི་རྩ་བར་བསྟན་ཏོ། །རིགས་ཀྱི་སྐབས་སོ།། །།
སེམས་བསྐྱེད་པ་ལ་གཉིས་ཏེ་སེམས་བསྐྱེད་པ་ཡོངས་སུ་ཤེས་པ་དང་། རྗེས་
སུ་སྒྲུབ་པའོ། །ཡོངས་སུ་ཤེས་པ་ལརྣམ་པ་ལྔ་ལས། དང་པོ་སྤྱིའི་མཚན་ཉིད་སྟོན་པ་ནི། སྤྲོ་བ་
ཆེ་བ་དང་ཞེས་བྱ་བ་ལ་སོགས་པའོ། །འདིར་སེམས་བསྐྱེད་པའི་ཡོན་ཏན་གྱི་རྣམ་པ་དང་། ངོ་
བོ་ཉིད་དང་། ཡུལ་གསུམ་སྟོན་ཏོ། །ཡོན་ཏན་གྱི་རྣམ་པ་བཞི་སྟེ། བསམ་པའི་རང་བཞིན་སྤྲོ་
བ་དང༌། སྦྱོར་བའི་རང་བཞིན་བརྩོན་པ་དང༌། ལས་ཀྱི་རང་བཞིན་རང་དང་གཞན་གྱི་དོན་
དང་། འབྲས་བུའི་རང་བཞིན་བྱང་ཆུབ་ཆེན་པོ་འབྱུང་སྟེ། རྣམ་པ་བཞི་པོ་དེ་དང་འབྲེལ་ཞིང་།
དེ་རྣམས་ཀྱི་རྟེན་ནི་རྒྱུའམ། གཞི་བྱེད་པ་ཉིད་དོ། །དེ་ནི་སྐྱེས་བུའི་བྱེད་པ་དང་། དོན་བྱེད་པ་
དང༌། འབྲས་བུ་ཡོངས་སུ་འཛིན་པའོ། །སེམས་པ་ཞེས་བྱ་བས་ནི་ངོ་བོ་ཉིད་དོ། །དོན་དེ་
དམིགས་པ་གཉིས་པོ་རང་གི་དོན་བྱང་ཆུབ་ཆེན་པོ་དང་། གཞན་གྱི་དོན་མངོན་པར་མཐོ་བ་
-3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ངེས་པར་ལེགས་པ་དང་ལྡན་པ་ནི་སྤྱོད་ཡུལ་ལོ། །གཉིས་པ་རྣམ་པར་དབྱེ་བ་ནི་སེམས་
བསྐྱེད་དེ་ནི་ཞེས་བྱ་བ་ལ་སོགས་པའོ། །གསུམ་པ་རྣམ་པར་གཏན་པ་དབབ་པ་ནི་དེའི་རྩ་བ་
ཞེས་བྱ་ལ་སོགས་པའོ། ། །
བཞི་པ་རང་བཞིན་གྱི་དོན་རྣམ་པར་དབྱེ་བ་ནི་གཉིས་ཏེ། ཡང་དག་པར་བླངས་
པ་བརྡ་ལས་བྱུང་བ་དང་། དོན་དམ་པ་ཆོས་ཉིད་ཀྱིས་ཐོབ་པའོ། །བརྡ་ལས་བྱུང་བ་ནི་གཞན་
གྱིས་བསྐུལ་བ་དང༌། ཆོས་ཉིད་དུ་གནས་པའི་རིགས་གཙོ་བོར་གྱུར་པ་དང་། སྒྲུབ་པ་ལས་
གྱུར་པའི་རིགས་གཙོ་བོར་གྱུར་པ་དང་། འཇིག་རྟེན་འདིའི་ཐོས་པའི་རྐྱེན་གཙོ་བོར་གྱུར་པ་
དང་། དགེ་བ་ལ་གོམས་པས་གཅོ་བོར་གྱུར་པས་རྣམ་པ་ལྔའོ། །དོན་དམ་པ་ལ་རྣམ་པ་གསུམ་
སྟེ་༑ སྒྲའི་དོན་དང༌། སའི་ཁྱད་པར་དང་། ངོ་བོ་ཉིད་ཀྱི་ཁྱད་པར་རོ། །དེ་ལ་སྒྲའི་དོན་ནི།
འདིར་ཅིའི་ཕྱིར་དོན་དམ་པ་ཞེས་བརྗོད་ཅེ་ན། ཡོངས་སུ་འཛིན་པ་དང་། རྗེས་སུ་སྒྲུབ་པ་དང་།
ཡང་དག་པར་རྟོགས་པའི་དམ་པ་དང་ལྡན་པའི་ཕྱིར་རོ་ཞེས་སྟོན་པ་ནི། རྫོགས་པའི་སངས་
རྒྱས་ཞེས་བྱ་བ་ལ་སོགས་པའོ། །སའི་ཁྱད་པར་ནི། འདི་ས་རབ་ཏུ་དགའ་བ་ལ་སྐྱེབ་ཡིན་
པས་ན། ས་དེའི་དགའ་བའི་རྒྱུ་རྣམ་པ་བཞི་སྟོན། ཆོས་དང་ཞེས་བྱ་བ་ལ་སོགས་པའོ། །དེ་ལ་
ཆོས་དང་གང་ཟག་ལ་སེམས་མཉམ་པ་ནི། དེ་གཉིས་བདག་མེད་པར་རྟོགས་པའི་ཤེས་རབ་
ཀྱི་རང་བཞིན་ནོ། །སེམས་ཅན་གྱི་བྱ་བ་ལ་སེམས་མཉམ་པ་ནི། སྙིང་རྗེའི་རང་བཞིན་ཏེ།
གཞན་གྱི་སྡུག་བསྔལ་ཡང་བདག་གི་སྡུག་བསྔལ་བས་ཆེས་མི་བཟོད་པས་ནི་དེ་སེལ་བར་བྱེད་
པའོ། །སངས་རྒྱས་ཉིད་མཆོག་ལ་སེམས་མཉམ་པནི། ཡེ་ཤེས་ཀྱི་རང་བཞིནཏེ། བདག་དང་
སངས་རྒྱས་ཀྱི་རང་བཞིན་ཐ་མི་དད་པར་རྗེས་ཐོབ་ཀྱིས་རྟོགས་པའི་ཕྱིར་རོ། །ངོ་བོ་ཉིད་
ཀྱི་ཁྱད་པར་ནི་བསྟན་པ་དང་བཤད་པའོ། །བསྟན་པ་ཡང་རྣམ་པ་བཞི་སྟེ། ཡང་དག་པར་གྲུབ་
པ་དང་། རང་བཞིན་དང་ཡོན་ཏན་དང་། མཐར་ཕྱིན་པའི་ཐབས་སོ། །སྐྱེ་བ་ནི་ཡང་དག་པར་
- 3 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། (༥
འགྲུབ་པའོ། །རྒྱ་ཆེ་བ་དང་། སྤྲོ་བ་གཉིས་དང་མཚུངས་པར་ལྡནནི། སྨོན་པའི་བསམ་པ་དང༌།
དགའ་བའི་བསམ་པ་དང་ལྡན་པ་སྟེ་རང་བཞིན་ནོ། །བསམ་པ་དག་པ་ནི་བྱང་ཆུབ་ཀྱི་རང་
བཞིན་དང༌། དེ་ཐོབ་པའི་ཐབས་ལ་ཕྱིན་ཅི་ལོག་མེད་པ་སྟེ། སྤངས་པའོ། །ལྷག་མ་འམ་
མཁས་པ་ནི་ཡེ་ཤེས་ཏེ། དེ་གཉིས་ནི་ཡོན་ཏན་ནོ། །ངེས་པར་འབྱུང་བ་ནི་མཐར་ཕྱིན་པའི་
ཐབས་སོ། །དེ་ཉིད་འཆད་པ་ནི་ཆོས་ལ་མོས་པ་ས་བོན་དང་ཞེས་བྱ་བ་ལ་སོགས་པ། །སྨོན་
ལམ་ཆེན་པོ་བཅུ་སྒྲུབ་ཕྱིར་ཞེས་བྱ་བ་ལ། སྨོན་ལམ་ཆེན་པོ་བཅུ་མངོན་པར་སྒྲུབ་པར་སྨོན་པ་
དང༌། སེམས་ཅན་ཐམས་ཅད་ཡོངས་སུ་སྨིན་པར་སྨོན་པ་དང་། འཇིག་རྟེན་གྱི་ཁམས་ཐམས་
ཅད་དུ་འཇུག་པར་སྨོན་པ་དང་། སངས་རྒྱས་ཀྱི་ཞིང་ཐམས་ཅད་ཡོངས་སུ་སྦྱང་བར་སྨོན་པ་
དང༌། སྤྱོད་པ་ཐམས་ཅད་ཐེག་པ་ཆེན་པོ་ལ་འཇུག་པར་སྨོན་པ་དང་། སྤྱོད་པ་ཐམས་ཅད་དོན་
ཡོད་པ་སྨོན་པ་དང་། མངོན་པར་རྫོགས་པར་བྱང་ཆུབ་ནས་ཐེག་པ་ཆེན་པོ་མངོན་པར་སྒྲུབ་
པར་སྨོན་པའོ། །སངས་རྒྱས་འབྱུང་བ་ཐམས་ཅད་ལ་མཆོད་པ་དང་རིམ་གྲོ་བྱ་བ་རྒྱུན་མི་ཆད་
པར་སྨོན་པ་དང་། ཡོངས་སུ་འཛིན་པར་སྨོན་པ་དང་། སངས་རྒྱས་འབྱུང་བ་ཐམས་ཅད་ཀྱི་
དྲུང་དུ་འགྲོ་བར་སྨོན་པ་དང་། བྱང་ཆུབསེམས་དཔའི་སྤྱོད་པ་རྒྱ་ཆེན་པོ་ལསྨོན་པའོ། །
ལྔ་པ་དཔེའི་རྣམ་པར་དབྱེ་བ་སྟོན་པ་ནི་བསྐྱེད་པ་ས་དང་མཚུངས་པ་སྟེ་ཞེས་བྱ་
བ་ལ་སོགས་པའོ། །འདིར་དང་པོ་བསྐྱེད་པ་དང་། བར་དུ་མ་ཉམས་པ་དང་། ཐ་མར་སྦྱོར་
བས་ཡོངས་སུ་ཟིན་པ་ནི་ཚོགས་ཀྱི་ལམ་མོ། །ལྷག་པའི་བསམ་པ་དང་ལྡན་པ་ནི་སྦྱོར་བའི་
ལམ་མོ། །དེ་ནས་སྦྱིན་པ་དང་ལྡན་པ་ནས་ཤེས་རབ་དང་ལྡན་པའི་བར་དྲུག་ནི་རིམ་པ་བཞིན་
ས་དྲུག་པའི་བར་རོ། །དེ་ནས་ཚད་མེད་པ་དང་ལྡན་པ་དང༌། མངོན་པར་ཤེས་པ་དང་ལྡན་པ་
དང༌། བསྡུ་བའི་དངོས་པོ་དང་ལྡན་པ་དང་། སོ་སོ་ཡང་དག་པར་རིགས་པ་དང་ལྡན་པ་དང་།
རྟོན་པ་དང་ལྡན་པ་ལྔ་ནི་ས་བདུན་པའི་གནས་སྐབས་ཀྱི་ཐབས་ཀྱི་ཁྱད་པར་རྣམ་པ་ལྔ་སྟེ།
-3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སེམས་ཅན་མི་འདོར་བ་དང༌། འབྲས་བུ་ལ་དབང་བསྒྱུར་བ་དང་། ཡོངས་སུ་སྨིན་པརབྱེད་པ་
དང༌། རྣམ་པར་གྲོལ་བར་བྱེད་པ་དང་། ཆུད་མི་ཟ་བའི་ཐབས་དང་ལྡན་པའོ། །དེ་ནས་ཚོགས་
གཉིས་དང་ལྡན་པ་དང༌། བྱང་ཆུབ་ཀྱི་ཕྱོགས་དང་ལྡན་པ་དང་། ཟུང་དུ་འབྲེལ་བའི་ལམ་དང་
ལྡན་པ་ནི་བརྒྱད་པའི་གནས་སྐབས་སོ། །དེ་ནས་གཟུངས་དང་སྤོབས་པ་དང་ལྡན་པ་དང་།
ཆོས་ཀྱི་མདོ་དང་ལྡན་པ་ནི་ས་དགུ་པའི་གནས་སྐབས་སོ། །བགྲོད་པ་གཅིག་པའི་ལམ་དང་
ལྡན་པ་ནི་ཕྱིར་མི་ལྡོག་པའི་ས་གསུམ་གྱི་ཐུན་མོང་གི་གནས་སྐབས་སོ། །ཐབས་མཁས་པ་
དང་ལྡན་པ་ནི་ས་བཅུཔ་དང་སངས་རྒྱས་ཀྱི་སའི་གནས་སྐབས་སོ། །
སེམས་བསྐྱེད་པ་རྗེས་སུ་སྒྲུབ་པ་ལ་གསུམ་ལས། དང་པོ་སྐྱེ་བ་རྗེས་སུ་སྒྲུབ་པ་
ནི༑ མ་བསྐྱེད་པའི་སྐྱོན་དང༌། སྐྱེད་པའི་ཡོན་ཏན་གྱིས་སྟོན་ཏོ། །དེ་ལ་མ་སྐྱེས་པའི་སྐྱོན་ནི་
གཉིས་ཏེ། བསམ་པ་དང་སྦྱོར་བས་གཞན་གྱི་དོན་བྱེད་པའི་བདེ་བ་ལས་ཉམས་པ་དང་། ལུང་
དང་རྟོགས་པའི་ཆོས་འཛིན་པའི་བདེ་བ་ལས་ཉམས་པ་དག །ཆེར་འོས་སེམས་བསྐྱེད་སྤངས་
པའི་སྐྱེ་བོ་དག་ཅེས་བྱ་བའི་ཚིགས་སུ་བཅད་པས་བསྟན་ཏོ། །བསྐྱེད་པའི་ཡོན་ཏན་ནི། ངན་
སོང་གི་གནོད་པས་མི་འཇིགས་པ་དང་། འཁོར་བའི་སྤྲོས་པས་ཡོངས་སུ་མི་སྐྱོ་བ་དག །བློ་
ལྡན་སེམས་མཆོག་སྐྱེས་མ་ཐག་ཏུ་ཡང་ཞེས་བྱ་བས་སྟོན་ཏོ། །མཐའ་ཡས་ཉེས་པ་བྱེད་ལས་
སེམས་རབ་བསྡམས་ཞེས་བརྗོད་པ་དེ་ཉིད་སྒྲུབ་པ་ནི། གང་ཚེ་གཞན་གྱི་དོན་ཕྱིར་ཞེས་བྱ་
བའོ། །གཉིས་པ་ལ་གནས་པ་རྗེས་སུ་སྒྲུབ་པ་ལགཉིས་ལས། རྗེས་སུ་སྒྲུབ་པ་ལ་ཉེས་པ་མེད་
པ་ཉིད་སྟོན་པ་ནི། དེ་ཡིས་ཆོས་ཀུན་སྒྱུ་མ་ལྟ་བུ་ཞེས་བྱ་བ་ཚིགས་སུ་བཅད་པའོ། །ཡོན་ཏན་
གྱི་ཆེ་བའི་ཁྱད་པར་སྟོན་པ་ནི། རང་གི་ཡོན་ཏན་སེམས་ཅན་ཕན་འདོགས་དགའ་ཞེས་བྱ་བའི་
ཚིགས་སུ་བཅད་པའོ། །གསུམ་པ་སྐྱེ་བ་དང་། གནས་པ་དང་། རྗེས་སུ་མི་སྒྲུབ་པའི་རྒྱུ་དོར་བ་
ལ་ཡང་གསུམ་སྟེ། སྡུག་བསྔལ་གྱིས་འཇིགས་པ་དང་། སེམས་ཅན་གྱི་དོན་ལམི་ལྟོས་པ་དང་།
-3 4 -



s
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༼༥
འཁོར་བ་ལ་ཡོངས་སུ་མི་སྐྱོ་བ་ཞེས་བྱ་བ། ཉན་ཐོས་དང༌། རང་སངས་རྒྱས་དང་། བྱིས་པ་
རྣམས་ལ་ཡོད་པའི་ཉེས་པ་གསུམ། ཚིགས་སུ་བཅད་པ་གསུམ་གྱིས་རང་བཞིན་འདོར་བའོ། །
སེམས་བསྐྱེད་པའི་སྐབས་སོ།། །། །
༈ སྒྲུབ་པ་རྣམ་པ་བདུན་ལས་དང་པོ་སྤྱིའི་མཚན་ཉིད་སྟོན་པ་ནི་གནས་རྩོམ་
ཞེས་བྱ་བ་ལ་སོགས་པའོ། །འདིས་ནི་བསམ་པ་དང༌། སྦྱོར་བ་དང་། འབྲས་བུའི་ཁྱད་པར་
གསུམ་བསྟན་པའོ། །འདི་ཉིད་འཆད་པ་ནི་རྟག་ཏུ་ལེན་པ་ཆེ་བ་དང་ཞེས་བྱ་བ་ལ་སོགས་པའོ།
གཉིས་རང་གི་དོན་སྒྲུབ་པ་སྟོན་པ་ནི་གཞན་དང་བདག་ཏུ་ཞེས་བྱ་བ་ལ་སོགས་པ་སྟེ། གཞན་
དོན་ལས་ཐ་དད་པའི་རང་དོན་ནི་མེད་ཀྱི་གཞན་དོན་ཉིད་རང་དོན་ཡིན་ནོ་ཞེས་བྱ་བའི་དོན་ཏོ།།
གསུམ་པ་གཞན་གྱི་དོན་སྒྲུབ་པ་ཡང་གསུམ་ལས། གཞན་དོན་ལ་ཆེས་ཆེར་འཛིན་པ་ཉིད་
བརྗོད་པ་ནི། ཇི་ལྟར་སྙིང་རྗེའི་བདག་ཉིད་ཅེས་བྱ་བའོ། །གཞན་གྱི་དོན་གྱི་དབྱེ་བ་སྟོན་པ་ནི་
ཐ་ཆད་ཅེས་བྱ་བ་ལ་སོགས་པའོ། །གཞན་དོན་གྱི་དབྱེ་བ་བཅུགསུམ་པ་འདི་ནི་རྣམ་པགཉིས་
སུ་བསྡུ་སྟེ། ཐུན་མོང་བ་དང་། ཐུན་མོང་མ་ཡིན་པའོ། །དང་པོ་ཡང་གསུམ་སྟེ། ཐེག་པ་གསུམ་
དང་ལྡན་པའི་གང་ཟག་རྣམས་བསྟན་པ་ལ་འཇུག་པའི་ཡན་ལག་ནི། མགུ་བར་བྱེད་པ་དང་།
འཇུག་པར་བྱེད་པའོ། །ཞུགས་ པ་ ཚོགས་ རྗེས་སུ་སྒྲུབ་པའི་ཡན་ལག་ནི། དོན་ལ་རྣམ་
པརངེས་པར་བྱེད་པ་དང་། དགེ་བ་ཡོངས་སུ་སྨིན་པར་བྱེད་པའོ། །རྗེས་སུ་སྒྲུབ་པ་འབྲས་བུ་
ལ་སྦྱོར་བའི་ཡན་ལག་ནི། གདམས་ངག་སྤྱིན་པ་ནས། ཡོན་ཏན་ཁྱད་པར་ཅན་གྲུབ་པར་བྱེད་
པའོ། །བྱང་ཆུབ་སེམས་དཔའ་རིགས་ཅན་ཉིད་ལ་ཐུན་མོང་མ་ཡིན་པའི་དོན་སྒྲུབ་པནིརྣམ་པ་
བཞི་སྟེ། རིགས་སུ་སྐྱེད་བ་ལ་སོགས་པའོ། །གཞན་དོན་ཕུན་སུམ་ཚོགས་པའི་མཚན་ཉིད་
ལ་ཡང་རྣམ་པ་གསུམ་སྟེ། ཐ་མལ་པའི་གཞན་དོན་ཕུན་སུམ་ཚོགས་པ་དང༌། ཁྱད་པར་ཅན་
གྱི་གཞན་དོན་ཕུན་སུམ་ཚོགས་པ་དང་། དེ་གཉིས་ཀའི་ཁྱད་པར་རོ། །དངཔོ་ལཡང་གཉིས་
- 3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏེ༑ མཁས་པ་དང་། སྦྱོར་བའོ། །མཁས་པ་གསུམ་སྟེ། གཞན་ཤེས་པ་དང་
། བདག་ཤེས་པ་
དང༌། དངོས་པོ་ཤེས་པའོ། །དེའང་སྐྱེ་བོ་དང་མཐུན་ཞིང་ཕྱིན་ཅི་མ་ལོག་པར་འཆད་པ་དང་།
མི་འགྱིང་བ་དང༌། བདག་གི་བ་མེད་པ་དག་དང་། མཁས་པ་རྣམས་དང་རིམ་པ་བཞིན་སྦྱར་
རོ༑ །སྦྱོར་བ་ལགཉིསཏེ། ནུས་པ་དང་། བཟོ་བའོ། །དེ་ཡང་བཟོད་པདང་། དུལ་བ་གཉིས་
དང་རིམ་པ་བཞིན་སྦྱར་རོ། ཁྱད་པར་ཅན་གྱི་གཞན་དོན་ཕུན་སུམ་ཚོགས་པ་སྟོན་པནི། ཤིན་
ཏུ་རིང་སོང་ཞེས་བྱ་བའོ། །གཉིས་ཀའི་ཁྱད་པར་སྟོན་པ་ནི། མི་ཟད་པ་ཞེས་བྱ་བའོ།བཞི་པོ་
སྒྲུབ་པ་ཁྱད་པར་དུ་འཕགས་པའི་མཚན་ཉིད་སྟོན་པ་ནི་འདོད་ལྡན་སྐྱེ་བོ་ཞེས་བྱ་བ་སོགས་
པའོ། །ཚིགས་སུ་བཅད་པ་དང་པོས་ནི། འདོད་པ་དང༌། སྲིད་པ་དང་། ཞི་བ་དང་དགའ་བ་
གསུམ་ཁྱད་པར་དུ་འཕགས་པར་བརྗོད་ལ། ཕྱི་མས་ནི་མདོར་ན་རང་གི་དོན་སྒྲུབ་པ་ལས་
ཁྱད་པར་དུ་འཕགས་པར་བརྗོད་དོ། །ལྔ་པ་སྒྲུབ་པ་ལ་ཐབས་མཁས་པའི་ཁྱད་པར་སྟོན་པ།
རྒྱལ་སྲས་སྤྱོད་ཚེ་ཞེས་བྱ་བ་ལ་སོགས་པའོ། །དྲུག་པ་སྒྲུབ་པ་ལ་མི་སྐྱོ་བའི་ཁྱད་པར་སྟོན་པ་
ནི༑ རྟག་ཏུ་ཉེས་པས་ཞེས་བྱ་བ་ལ་སོགས་པའོ། །བདུན་པ་སྒྲུབ་པའི་ཆེ་བ་ཉིད་སྟོན་པ་ནི།
སྒྲུབ་པ་འདི་ནི་ཞེས་བྱ་བ་ལ་སོགས་པའོ། །སྒྲུབ་པའི་སྐབས་སོ།། །། །
༈ དེ་ལྟར་རང་དངགཞནགི་དོན་སྒྲུབ་པ་ལ་རབ་ཏུ་བརྩོན་པ་དེ་ལ་འཇིག་རྟེན་
ལས་འདས་པའི་སེམས་བསྐྱེད་པ། དེ་ཁོ་ནའི་ཡུལ་ཅན་སྐྱེ་ལ། དེ་ལས་ཀྱང་འཇིག་རྟེན་གྱི་
ཆོས་ཀྱིས་མ་གོས་པའི་སྤྱད་པ་སྤྱོད་པས་ན་དེ་ཁོ་ན་དང་། སེམས་ཅན་སྨིན་པ་དག་འདདོ། །
དེ་ཁོ་ནའི་སྐབས་ནི་རྣམ་པ་བཞིས་སྟོན་པ་ལས། དང་པོ་དེ་ཁོ་ནའི་མཚན་ཉིད་འཆད་པནི།
ཡོད་མིན་ཞེས་བྱ་བས་སོ། །ཡོད་པ་དང་མེད་པ་དང་། དེ་ཉིད་དང་། གཞན་ཉིད་དང་། སྐྱེཁ་
དང་འཇིག་པ་དང་། བྲི་བ་དང་འཕེལ་བ་དང་། དག་པ་དང་མ་དག་པ། ཞེས་བྱ་བའི་མཐའ་
རྣམ་པ་ལྔ་སྤངས་པ་ནི། དེ་ཁོ་ནའི་མཚན་ཉིད་དོ། །གཉིས་པ་དེ་ཁོ་ན་ལ་ཕྱིན་ཅི་ལོག་པའི་
སྒྲུ བཔ་ལ་རང་
ས ་བསྐྱེད་པ། དེ་
ཆོས་ཀྱིས་རྣམ
-3_6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༣༥
མཚན་ཉིད་ནི་རྣམ་པ་གཉིས་ཀྱིས་སྟོན་ཏེ། ཕྱིན་ཅི་ལོག་གི་མཚན་ཉིད་སྒྲུབ་པ་དང་། ཕྱིན་ཅི་
ལོག་གནོད་པ་དེ་བཅས་པར་སྒྲུབ་པའོ། །དང་པོ་ནི་བདག་ཏུ་ལྟ་བ་ཉིད་ཅེས་བྱ་བ་ལ་སོགས་
པའོ། །གཉིས་པ་ནི། ཇི་ལྟར་འཁྲུལ་བ་ཙམ་བརྟེན་ཞེས་བྱ་བའོ། །འདི་ལརྣམ་པ་བཞིས་སྟོན་
ཏེ༑ སྡུག་བསྔལ་མངོན་སུམ་དུ་གྱུར་པ་ཉིད་དང༌། སྡུག་བསྔལ་བདག་པོ་མེད་པ་ཉིདདང་།
སྡུག་བསྔལ་དངོས་པོ་མེད་པ་ཉིད་དང་། སྡུག་བསྔལ་བྱེད་པ་པོ་མེད་པ་ཉིད་དོ། །དེའང་རིག་
མིན་རིག་ལྟར་ཅེས་བྱ་བ་ཡན་ཆད་དང་། ཆོས་ཀྱི་རང་བཞིན་བྱ་བ་ཡན་ཆད་དང་། དེའི་རང་
བཞིན་མིན་ཅེས་བྱ་བ་དང༌། ཇི་ལྟར་གཞན་གྱིས་བྱས་ལ་བརྟེན་ཞེས་བྱའི། སྔར་གྱི་རིམ་བཞིན་
བསྟན་ཏོ། །གསུམ་པ་དེ་ཁོ་ན་ལ་ཕྱིན་ཅི་ལོག་ཟད་པའི་མཚན་ཉིད་སྟོན་པ་ནི། འདི་འདོན་
དམ་ཚུལ་གྱིས་ཞེས་བྱ་བ་ལ་སོགས་པའོ། །ཕྱེད་དང་པོས་ནི་རང་བཞིན་གྱིས་ཕྱིན་ཅི་འོག་དང་
འབྲལ་བར་བརྗོད་ལ། ཕྱེད་འོག་མསཞི་གཉེན་པོས་ཕྱིན་ཅི་ལོག་དང་བྲལ་བ་བསྟན་ཏོ། །
བཞི་ པ་ ཕྱིན་ ཅི་ ལོག་ གི་ གཉེན་ པོ་ འདིའི་མཚན་ ཉིད་ སྟོན་པ་ནི། བྱང་
ཆུབ་སེམས་དཔའ་བསོད་ནམས་ཡེ་ཤེས་ཀྱི་ཞེས་བྱ་བ་ལ་སོགས་པའོ། །འདི་ལ་རྣམ་པ་
གསུམ་གྱིས་སྟོན་ཏེ། མཐོང་བའི་ལམ་གྱི་སྦྱོར་བ་དང་། མཚན་ཉིད་དང་འབྲས་བུའོ། །སྦྱོར་བ་
ནི་ཚོགས་ཀྱི་ལམ་གྱིས་སྒྲུབ་པར་ངེས་པར་འབྱེད་པའི་ཆ་དང་མཐུན་པ་རྣམ་པ་བཞིའོ། །དེ་ལ་
བསྐལ་པ་གྲངས་མེད་པར་ཚོགས་བསགས་པ་དང༌། ཆོས་ལ་སེམས་པ་རྣམ་པ་ངེས་པའི་
སྟོབས་ཀྱིས། དོན་རྣམས་བརྗོད་པ་ཙམ་དུ་རབ་ཏུ་རྟོགས་པ་ནི་དྲོ་བར་གྱུར་པའོ། །དེ་གོང་དུ་
འཕེལ་བ་ནི་རྩེ་མོ་སྟེ། དེ་ཡིས་བརྗོད་པ་ཙམ་དུ་དོན་རིག་ནས་ཞེས་བྱ་བས་བསྟན་ཏོ། །རྣམ་
པར་མ་བརྟགས་པར་སྣང་བ་འདི་ཤེས་ཙམ་དུ་རབ་ཏུ་རིག་པ་ནི་བཟོད་པའོ། །དེའང་། དེར་
སྣང་སེམས་ཙམ་ལ་ནི་ཡང་དག་གནས་ཞེས་བྱ་བས་བསྟན་ཏོ། །གནས་སྐབས་འདིར་ནི་
གཟུང་བ་རང་བཞིན་མེད་པར་རྟོགས་པ་རབ་ཏུ་བསྟན་པས། དེ་ཁོ་ནའི་དོན་གྱི་ཕྱོགས་གཅིག་
-3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་བཞུགས་པ་ཞེས་བྱའོ། །དེ་ནས་འཛིན་པ་རང་བཞིན་མེད་པར་རྟོགས་པ་འཇུག་པ་འཇིག་
རྟེན་ཆོས་ཀྱི་མཆོག་གོ །དེ་ནི་དེ་ནས་ཆོས་དབྱིངས་ཉིད་ཀྱི་མཚན་ཉིད་དང༌། བྲལ་བ་མངོན་
སུམ་ཉིད་དུ་རྟོགས་པར་གྱུར་ཞེས་བྱ་བས་བསྟན་ཏེ། གང་གིས་དེ་མ་ཐག་ཏུ་ཆོས་ཀྱི་དབྱིངས་
མངོན་དུ་བྱེད་པར་གྱུར་པའོ། །དེ་ལས་ཆོས་དབྱིངས་མངོན་དུ་བྱེད་པའི་ཤེས་པ་སྐྱེ་བའི་རིམ་པ་
བསྟན་པས། མཐོང་ལམ་གྱི་མཚན་ཉིད་སྟོན་པ་ནི། སེམས་ལས་གཞན་མེད་པར་ནི་ཞེས་བྱ་
ལ་སོགས་པའོ། །འདིར་གཉིས་པོ་མེད་རིག་ནས་ཞེས་པ་ཡན་ཆད་ཀྱིས་ནི་འཇིག་རྟེན་ཆོས་ཀྱི་
མཆོག་ལ་སོགས་པ་ལ་མཐོང་ལམ་སྐྱེ་བའི་ཐབས་མེད་ལ་བྱེད་པ་བསྟན་ཏོ། །དེ་ལས་བྱུང་པའི་
མཐོང་ལམ་གྱི་རང་བཞིན་ཉིད་དངོས་སུ་སྟོན་པ་ནི། དེ་མི་ལྡན་པའི་ཆོས་ཀྱི་དབྱིངས་འགནས་
ཞེས་བྱ་བའོ། །མཐོང་ལམ་གྱི་འབྲས་བུ་ནི་རྣམ་པ་གཉིས་ཏེ། འཇིག་རྟེན་ལས་འདས་པའི་
ལམ་བསྒོམས་པས་སྤངས་པ་རབ་ཀྱི་མཐར་ཕྱིན་པ་ཐོབ་པ་དང་། འཇིག་རྟེན་པའི་ལམ་རྗེས་
ལས་ཐོབ་པའི་རང་བཞིན་བསྒོམས་པས། ཡོནཏན་གྱི་ཆེ་བ་ཕུལ་དུ་ཕྱིན་པ་ཐོབ་པའོ། །དེའང་
དང་པོ་ནི། བློ་དང་ལྡན་པས་ཞེས་བྱ་བའི་ཚིགས་སུ་བཅད་པས་བསྟན་ཏོ། །གཉིས་པནི་ཐུབ་
པས་གསུངས་པའི་ཞེས་བྱ་བའི་ཚིགས་སུ་བཅད་པས་བསྟན་ཏོ། །སེམས་རྣམ་པ་དྲུག་པོ་རྩ་
བའི་སེམས་དང་། རྗེས་སུ་སྤྱོད་པའི་སེམས་དང་། རྣམ་པར་སྤྱོད་པའི་སེམས་དང་། ངེས་པར་
འཛིན་པའི་སེམས་དང་། བསྔོ་བའི་སེམས་དང་། སྨོན་ལམ་གྱི་སེམས་ནི་བསྟན་པའི་ཆོས་ཀྱི་
རང་བཞིན་ཡིན་ནོ། །དེ་དག་ཀྱང་། དང་པོ་མིང་ལ་དམིགས་པ་སྟེ། གཉིས་པ་མིང་ཅན་སྣང་བ་
ཡིན། །གསུམ་པ་མིང་ཅན་གཉིས་པ་ཡི། །མཚན་ཉིད་ཡོངས་སུ་སྤྱོད་པའོ། །བཞི་པ་མཚན་
ཉིད་དེས་འཛིན་ཏེ། །ལྔ་པ་ངེས་པའི་མིང་ཅན་ཏེ། །མིང་ལ་ཉེ་བ་ཕུད་པ་ཉིད། །ག་པ་མིང་དེ་
ལ་དམིགས་ནས། །དེ་ཉིད་ཐོབ་བྱ་བདུན་པའོ། །སེམས་དྲུག་པོ་ཡང་རྩ་བའི་སེམས་དུ་ཉེ་བར་
འདུའོ། །དེས་ན་གསུང་རབ་ལ་དམིགས་ནས་སྦྱིན་པ་ལ་སོགས་པ་སྒྲུབ་པ་ན། སྒྱུ་མ་ལྟ་བུར་
-3
8 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༥
ཡོངས་སུ་ཤེས་པས། གསུང་རབ་ཀྱི་དེ་ཁོ་ན་སྟོང་པ་ཉིད་དྲན་པས་ཡུལ་དུ་བྱེད་པ་དང་། དྲན་
པ་དེ་ཉིད་ཀྱང་། དེ་ཁོ་ན་མ་ཡིན་པར་ཡོངས་སུ་ཤེས་པས། ཚོགས་ཡོངས་སུ་སྒྲུབ་སྟེ། ཐམས་
ཅད་མཁྱེན་པའི་ཡོན་ཏན་མཐའ་དག་མངོན་དུ་བྱེད་དོ། །དེ་ཁོ་ནའི་སྐབས་སོ།། །།
༈ དེ་ཁོ་ན་མཐོང་བ་ནི་སེམས་ཅན་སྨིན་པའི་སྤྱོད་པ་ལ་འཇུག་གོ །དེའང་རྣམ་
པ་གསུམ་སྟེ། ཐབས་གང་གིས་སྨིན་པར་བྱེད་པའི་མཐུ་དང༌། བྱེད་པ་པོ་གང་ཞིག་གིས་སྨིན་
པར་བྱེད་པ་བདག་སྨིན་པ་དང་། ལས་གང་སྨིན་པར་བྱ་བའི་སེམས་ཅན་སྨིན་པ་གསུམ་རིམ་
པ་བཞིན་སྟོན་ཏོ། །མཐུ་ལ་རྣམ་པ་བདུན་ཏེ། ངོ་བོ་ཉིད་ལ་སོགས་པ་རྣམ་པ་དྲུག་གིས་མཚན་
ཉིད་རྣམ་པར་དབྱེ་བ་དང་། ཡོན་ཏན་གྱི་ཆེ་བའོ། །མཐུའི་སྐབས་སོ།། །།
༈ བདག་ཡོངས་སུ་སྨིན་པ་ལ་རྣམ་པ་གསུམ་སྟེ། མདོར་བསྟན་པ་དང་། རྒྱས་
པརརྣམ་པར་དབྱེ་བདང་། ཆེ་བ་ཉིད་དོ། །དང་པོ་ནི་གཉིས་ཏེ། ཚོགས་དང༌། རྟེན་སྨིན་པའོ།།
ཚོགས་ལ། ལམ་ལ་དགའ་བ་དང༌། དེ་སྟོན་པ་ལ་དད་པ་དང༌། ཡུལ་ཉོན་མོངས་པ་ཞི་བ་
གསུམ་ནི། དགེ་བའི་བསམ་པ་སྟེ་རང་གི་དོན་ནོ། །བརྩེ་བའི་བསམ་པ་ནི་གཞན་དོན་ཏེ། དེ་
བཞི་ནི་བསམ་པའོ། །བཟོད་པ་ནི་སྦྱོར་བའོ། །བསམ་པ་དང་སྦྱོར་བ་དེ་ནི་བསོད་ནམས་ཀྱི་
ཚོགས་སོ། །ཡིད་གཞུངས་པ་ནི་ཡེ་ཤེས་ཀྱི་ཚོགས་ཏེ། དེའང་མི་བརྗེད་པ་དང་ཤིན་ཏུ་
བརྟགས་པ་ལ་འདོད་དོ། །རྟེན་སྨིན་པ་ཡང་རྣམ་པ་གསུམ་སྟེ། ཉེ་བར་ལེན་པ་ནུས་པ་ཞུགས་
པ་མཐུ་ཅན་ཉིད་དང༌། མི་མཐུན་པའི་རྐྱེན་གྱི་བར་ཆད་དང་བྲལ་བས་མི་ཕྲོགས་པ་དང་།
མཐུན་པའི་རྐྱེན་ཚང་བས་ཡན་ལག་ལྡན་པ་སྟེ། དད་པ་དང་། གཡོ་མེད་པ་དང་། སྒྱུ་མེད་པ་
དང༌། ནད་ཉུང་བ་དང་། ཤེས་རབ་སྦྱངས་པ་ཞེས་བྱ་བ་སྤོང་བའི་ཡན་ལག་ལྔ་དང་ལྡན་པའོ།།
རྒྱས་པར་རྣམ་པར་དབྱེ་བ་ནི་རེ་རེ་ལ་ཡང་རྒྱུ་དང་། ངོ་བོ་ཉིད་དང་ལས་སྟོན་པའི་ཚིགས་སུ་
བཅད་པ་རྒྱུའོ། །ཆེ་བ་ཉིད་ནི་རང་གི་དོན་དང་གཞན་གྱི་དོན་གཉིས་ཀྱིས་བསྟན་ཏོ། །གཞན་
-39-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོངས་སུ་སྨིན་པ་ལ་ལྔ་ལས། དང་པོ་ཡོངས་སུ་སྨིན་པའི་མཚན་ཉིད་ནི་ཅི་ལྟར་ཞེས་བྱ་བའོ། །
གཉིས་པ་རབ་ཏུ་དབྱེ་བ་ནི། རྣམ་པ་གསུམ་གྱིས་སྟོན་ཏེ། རྣམ་པ་གང་དག་སྨིན་པ་དང་། བྱེད་
པ་གང་གིས་སྨིན་པ་དང་། མཚན་ཉིད་ཇི་ལྟར་སྨིན་པའོ། །དེའང་བྲལ་བ་དང། ཡོངས་སུ་དང་།
རབ་ཏུ་སྨིན་པ་ནི་དང་པོ་སྟེ། དག་པ་དང་། ཁྱབ་པ་དང༌། ཐུན་མོང་མ་ཡིན་སྨིན་པའོ། །མཐུན་
པར་དང་། ལེགས་པར་དང༌། རྟོགས་པས་སྨིན་པ་ནི་གཉིས་པའོ། །རྟག་ཏུ་དང་གོང་དུ་སྨིན་པ་
ནི་ཐ་མའོ། །གསུམ་པ་སྨིན་པར་བྱེད་པའི་བསམ་པ་ནི་ཅི་ལྟར་ཞེས་བྱ་བའི་ཚིགས་སུ་བཅད་པ་
གཉིས་སོ། །བཞི་པ་སྦྱོར་བ་ནི་ཕ་རོལ་ཏུ་ཕྱིན་པ་དྲུག་ལ་སྦྱོར་བའི་ཚིགས་སུ་བཅད་པ་དྲུག་གོ།
དེ་ལ་སྦྱིན་པ་ལ་རྣམ་པ་གསུམ་སྟེ། དངོས་པོ་དང་། ཞིང་དང༌། བསམ་པའི་ཁྱད་པར་རོ། །
དེའང་ལུས་དང་ལོངས་སྤྱོད་མཐའ་དག་སྦྱིན་པ་དང༌། མཉམ་པར་སྦྱིན་པ་དང་། མི་ངོམས་
པའི་བསམ་པས་སྦྱིན་པའོ། །ཡོངས་སུ་སྨིན་པའི་གནས་སྐབས་སོ།། །།
༈ དེ་ལྟར་རང་བཞིན་གྱིས་བཟང་བའི་རིགས་དང༌། འཇིག་རྟེན་ལས་འདས་
པའི་སེམས་བསྐྱེད་དང༌། མ་གོས་པའི་སྤྱོད་པ་རྣམས་བཤད་ནས། མཐར་མི་གནས་པའི་
རྟོགས་པ་དང་། ཕུན་སུམ་ཚོགས་པའི་འབྲས་བུ་གཉིས་བྱང་ཆུབ་ཀྱི་ལེའུར་འཆད་དེ་བྱང་ཆུབ་
ཐོབ་པའི་གནས་སྐབས་ཙམ་དུ་ལྟ་བའི་ཕྱིར་རོ། །སྐྱེ་བའི་རིམ་པའམ། བསྟན་པའི་རིམ་པ་ཉེ་
བར་བཟུང་ན། སྦྱོར་བའི་བྱང་ཆུབ་མི་གནས་པའི་ལྟ་བ་ཉིད་དང་པོར་བཤད་པར་རིགས་ཀྱང་།
གཙོ་བོའི་རིམ་པ་ཉེ་བར་བཟུང་ནས། ཕུན་སུམ་ཚོགས་པའི་ཐོབ་པ་མཆོག་གི་བྱང་ཆུབ་འཆད་
དེ༑ བྱང་ཆུབ་ཀྱི་ལེའུར་བསྟན་པར་བྱའི་གཙོ་བོ་ཡིན་པའི་ཕྱིར་རོ། །བྱང་ཆུབ་འདི་སྐབས་
འདིའང་མདོར་བསྡུས་ན་རྣམ་པ་གསུམ་གྱིས་སྟོན་ཏེ། བྱང་ཆུབ་མཆོག་དང་། དེ་དང་ཉེ་བའི་
བྱང་ཆུབ་དང༌། བྱང་ཆུབ་ལ་སྤྲོ་བ་སྐྱེད་པའོ། །དང་པོ་ནི་རྣམ་པ་བཞིས་སྟོན་ཏེ། ཕུན་སུམ་
ཚོགས་པ་གཉིས་ཀྱི་མཚན་ཉིད་དང་། དོན་གཉིས་ཀྱི་མཚན་ཉིད་དང་། དབྱིངས་དང་རིག་པ་
༑
-40 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༥
གཉིས་ཀྱི་མཚན་ཉིད་དང་། ཕན་ཚུན་གཅིག་དང་དུ་མ་ལས་གྲོལ་བའི་མཚན་ཉིད་དོ། །ཕུན་
སུམ་ཚོགས་པ་གཉིས་ལས། ཡེ་ཤེས་ཕུན་སུམ་ཚོགས་པ་ལ་གཉིས་ཏེ། རང་བཞིན་དང་།
ཡོན་ཏན་དང་། མཛད་པའོ། །རང་བཞིན་ནི། ཡང་དག་པར་འགྲུབ་པ་དང་། ངོ་བོ་ཉིད་དང་།
དཔེ་གསུམ་གྱི་སྒོ་ནས་ཚོགས་སུ་བསྔོ་བ་དང་པོ་གཉིས་ཀྱིས་བསྟན་ནས། ཕྱི་མས་གསལ་བར་
བྱེད་དོ། །ཡོན་ཏན་གཉིས་ཏེ། ཟབ་པ་དང༌། རྒྱ་ཆེ་བའོ། །ཟབ་པ་ནི་རྣམ་པ་གཉིས་ཏེ། ཆོས་
རྣམས་ཐམས་ཅད་ཅེས་བྱ་བ་ཕྱེད་སྔ་མས་ནི། ཡོངས་སུ་གྲུབ་པ་མཐའ་ལས་འདས་པ་བརྗོད་
པ་དང་། དེ་ནི་ཆོས་དཀར་ཞེས་བྱ་བ་ཕྱེད་ཕྱི་མས་གཞན་གྱི་དབང་མཐའ་ལས་འདས་པར་
བརྗོད་པས་སོ། །རྒྱ་ཆེ་བ་ཡང་རྣམ་པ་གཉིས་ཏེ། རིན་པོ་ཆེའི་འབྱུང་གནས་ཀྱི་དཔེས་སངས་
རྒྱས་ཀྱི་ཆོས་རྒྱ་ཆེན་པོ་འཛིན་པ་དང་། སྤྲིན་གྱི་དཔེས་སེམས་ཅན་གྱི་དོན་རྒྱ་ཆེན་པོ་བྱེད་པ་སྟེ།
རང་དངགཞན་གྱི་དོན་རྒྱ་ཆེ་བའོ། །དེ་སྐད་དུ་ཡང་འོག་ནས། སྟོབས་སོགས་སངས་རྒྱས་ཆོས་
རྣམས་ལ། །བྱང་ཆུབ་རིན་ཆེན་འབྱུང་གནས་འདྲ། །འགྲོ་བའི་དགེ་བ་འོག་ཏོག་ལ། །སྤྲིན་
ཆེན་དང་ཡང་འདྲ་བར་འདོད། །ཅེས་འཆད་པར་འགྱུར་རོ། །སློབ་དཔོན་གྱིས་བསྟན་པའི་
ཆོས་རིན་པོ་ཆེའི་འབྱུང་གནས་སུ་གསུངས་པ་ནི། དེས་ཆོས་སྟོན་པའི་རྒྱུ་སྟོབས་ལ་སོགས་པའི་
ཡོན་ཏན་ཉིད་མཚོན་པར་དགོངས་པས་མི་འགལ་ལོ། །དོན་དེ་ཉིད་གསལ་བར་བྱེད་པའི་
སངས་རྒྱས་ཉིད་ནི་ཞེས་བྱ་བ་ལ་སོགས་པའི་ཚིགས་སུ་བཅད་པ་གསུམ་ལའོ། །མཛད་པ་ལ་
རྣམ་པ་ལྔ་སྟེ། ཀུན་ནས་ཉོན་མོངས་པ་གསུམ་སེལ་བ་དང༌། སྡུག་བསྔལ་དང་ཕྱིནཅི་འོག་
གཉིས་སེལ་བ་དང་། དེ་སེལ་བ་ཉིད་ཀྱིས་སྐྱབས་བླ་ན་མེད་པ་ཡིན་པ་དང་། དེ་སེལབ་ཉིད་
ཀྱི་རྒྱུ་མཚན་དང༌། སྐྱབས་ཀྱི་བྱེད་པ་མདོར་བསྡུ་བ་རྣམས་ཚིགས་སུ་བཅད་པ་ལྔས་རིམ་པ་
བཞིན་བསྟན་ཏོ། །དེ་ལ་ཚིགས་སུ་བཅད་པ་གཉིས་པའི་འཚེ་བ་དང་ངན་སོང་སེལ་བནི་སྡུག་
བསྔལ་སེལ་བའོ། །ཐབས་མིན་ནི་ལམ་ལ་ཕྱིན་ཅི་ལོག་པའོ། །འཇིག་ཚོགས་ནི་ཕུང་པོའོ། །
，
- 4 ] -



]
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་མ་སྤངས་པ་ཉིད་ཀྱང་དེ་ཉིད་ལ་རྟག་པ་དང་བདེ་བདང་བདག་དང་གཙང་བར་ཕྱིན་ཅི་ལོག་
པ་ལས་བྱུང་བ་ཡིན་ལ་དེའང་དངོས་པོ་ལ་ཕྱིན་ཅི་ལོག་པ་ཉིད་དོ། །ཐེག་པ་དམན་པར་འགྲོ་བ་
ནི་འབྲས་བུ་ལ་ཕྱིན་ཅི་ལོག་པའོ། །དེ་རྣམས་སྐྱོབས་པས་ནི་ལམ་དང་དངོས་པོ་དང་འབྲས་བུ་
ལ་ཕྱིན་ཅི་ལོག་སེལ་བ་བརྗོད་དོ། །ཡང་ཅིའི་ཕྱིར་སངས་རྒྱས་རྣམས་ཀུན་ནས་ཉོན་མོངས་པ་
གསུམ་དང༌། སྡུག་བསྔལ་དང་ཕྱིན་ཅི་ལོག་སེལ་བར་མཛད་སྙམ་ན། ཚིགས་སུ་བཅད་པ་
བཞི་པ། སངས་རྒྱས་ཆོས་ཀྱིས་ཤིན་ཏུ་རྫོགས་པའི་སྐུ་གང་ཡིན་ཞེས་གསུངས་ཏེ། བདག་དང་
གཞན་གྱི་དོན་སྒྲུབ་པའི་རྟེན་དུ་གྱུར་པ། ཡོན་ཏན་དམ་པ་དེ་འདྲ་བ་དང་ལྡན་པའི་ཕྱིར་རོ་ཞེས་
བྱབའོ། །
སྤངས་པ་ཕུན་སུམ་ཚོགས་པ་ལ་བཞི་སྟེ། སྤངས་པའི་རང་བཞིན་དང་། ཡོན་
ཏན་གྱི་རྣམ་པ་དང༌། སྤངས་པ་དང་ལྡན་པའི་དངོས་པོ་དང༌། དེའི་མཛད་པའོ། །དང་པོ་ལ་
གསུམ་ལས། གང་ལ་ཞེས་བྱ་བའི་ཚིགས་སུ་བཅད་པ་ནི། བྲལ་བའི་རང་བཞིན་དང་། ལྡན་
པའི་རང་བཞིན་བརྗོད་དོ། །དེ་བཞིན་གཤེགས་པ་དེ་ནི་ཞེས་བྱ་བས་ནི་ཐུན་མོང་མ་ཡིན་པའི་
རང་བཞིན་བརྗོད་དོ། །ཡོན་ཏན་གྱི་རྣམ་པ་ནི་གནས་པ་ཞེས་བྱ་བའི་ཚིགས་སུ་བཅད་པས་
བསྟན་ཏོ། །འདིས་ཡོན་ཏན་རྣམ་པ་དྲུག་བསྟན་ཏེ། མི་རྟག་པའི་ཡོན་ཏན་དང་། རྟག་པའི་
ཡོན་ཏན་དང༌། ཀུན་རྫོབ་ཀྱི་ཡོན་ཏན་དང༌། དོན་དམ་པའི་ཡོན་ཏན་དང་། འབྲས་བུར་གྱུར་
པའི་ཡོན་ཏན་དང་། རྒྱུར་གྱུར་པའི་ཡོན་ཏན་ཏོ། །དེ་ལ་གཞན་གྱི་དོན་འཇུག་པ་དེ་འབྱུང་བ་
དང་། རང་གི་དོན་ནི་འདི་ལྟ་བུ་ཐུན་མོང་མ་ཡིན་པའི་ཡོན་ཏན་རབཏུ་འཇུག་པ་ནི་སྐྱེ་བའི་ཡོན་
ཏན་ནོ། །ཉོན་མོངས་པའི་རྒྱུ་རྣམ་པར་རྟོག་པ་མི་འཇུག་པ་དང་། དེ་ལ་བརྟེན་པའི་ཉོན་མོངས་
པ་ལྡོག་པ་ནི་འགགས་པའི་ཡོན་ཏན་ནོ། །དེ་ལྟར་སྐྱེ་བ་དང་འགག་པའི་ཡོན་ཏན་ནི། མི་རྟག་
པའི་ཡོན་ཏན་ནོ། །ཀུན་འཇུག་སྟེ་དུས་ཐམས་ཅད་དུ་གནས་པ་ནི། རྟག་པའི་ཡོན་ཏན་ནོ། །
4
.
-4 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༥
གཉིས་ནི་དང་པོ་འབྱུང་བ་དང་། ཐ་མར་ཟད་པ་ཀུན་ཏུ་སྟོན་པ་ཏེ། ཀུན་རྫོབ་ཀྱི་ཡོན་ཏན་ནོ།།
མི་གཉིས་ནི་འཁོར་བ་དང་མྱ་ངན་ལས་འདས་པ་དབྱེར་མེད་པར་མཁྱེན་པ་སྟེ། དོན་དམ་པའི་
ཡོན་ཏན་ནོ། །མཉམ་པ་ནི་རྣམ་པར་གྲོལ་བ་སྟེ་ཤེས་རབ་ཀྱི་འབྲས་བུའོ། ཁྱད་འཕགས་ནི་
སངས་རྒྱས་ཀྱི་ཆོས་ཏེ་ཡེ་ཤེས་ཀྱི་འབྲས་བུའོ། །དེ་གཉིས་ནི་འབྲས་བུར་གྱུར་པའི་ཡོན་ཏན་
ནོ༑ ༑ཀུན་འགྲོ་ནི་ཐེག་པ་གསུམ་ག་རབ་ཏུ་སྟོན་པའི་སྒོ་ནས་ཐོབ་པར་མཛད་པ་སྟེ་རྒྱུའི་ཡོན་
ཏན་ནོ། །དེ་ལ་མི་རྟག་པ་ནི་སྤངས་པ་དང་ཡེ་ཤེས་ཏེ། ལམ་གྱིས་སྒྲུབ་པའོ། །རྟག་པ་ནི་ཆོས་
ཉིད་དུ་གནས་པའོ། །ཀུན་རྫོབ་ནི་ཡེ་ཤེས་ཀྱི་ཡུལ་ལོ། །དོན་དམ་པ་ནི་ཤེས་རབ་ཀྱི་ཡུལ་ལོ།།
མཉམ་པ་ནི་རྣམ་པར་གྲོལ་བའི་སྐུའོ། ཁྱད་འཕགས་ནི་ཆོས་ཀྱི་སྐུའོ། །ཀུན་འགྲོའི་བདག་
ཉིད་ནི་ཐུགས་རྗེ་ཆེན་པོའི་མཛད་པའོ། །སྤངས་པ་དང་ལྡན་པའི་དངོས་པོ་ནི་རྣམ་པ་བཞིས་
བསྟན་ཏོ། །རྟག་པ་ཉིད་ཀྱི་རང་བཞིན་ནོ། །ཅི་ལྟར་ནམ་མཁའ་ཞེས་བྱ་བའི་ཚིགས་སུ་བཅད་
པ་ཕྱེད་ཀྱིས་བསྟན་ཏེ། རྟག་པ་དང་ཁྱབ་པ་གཉིས་ཀ་བརྗོད་ཀྱང་རྟག་པ་གཙོ་བོར་སྟོན་པའོ།
ཁྱབ་པ་ཉིད་ཀྱི་རང་བཞིན་ཕྱེད་འོག་མས་སོ། །ངེས་པ་ཉིད་ཀྱི་རང་བཞིནནི། ཇི་ལྟ་བུའི་ཞེས་
བྱ་བའི་ཚིགས་སུ་བཅད་པས་སོ། །མི་རྟག་པ་ཉིད་ཀྱི་རང་བཞིན་ནི། ཇི་ལྟརམེ་ནི་ཞེས་བྱ་བའི་
ཚིགས་སུ་བཅད་པས་བསྟན་ཏོ། །སྤངས་པ་དང་ལྡན་པ་དེའི་མཛད་པ་ནི་རྣམ་པ་གཉིས་ཏེ།
ལྷུན་གྱིས་གྲུབ་པ་དང་། རྒྱུན་མི་ཆད་པའོ། །དང་པོ་ནི་ཇི་ལྟར་རྔ་དག་ཅེས་བྱ་བའི་ཚིགས་སུ་
བཅད་པས་ནི་གསུང་གི་ཕྲིན་ལས་ལྷུན་གྱིས་གྲུབ་པར་བསྟན་ལ། གཉིས་པས་ནི་སྐུའི་ཕྲིན་
ལས་ལྷུན་གྱིས་གྲུབ་པར་བསྟན་ཏོ། །རྒྱུན་མི་ཆད་པནི། ཇི་ལྟར་མཁའ་ལ་ཞེས་བྱ་བ་ལ་
སོགས་པའི་ཚིགས་སུ་བཅད་པ་གཉིས་ཀྱིས་དང་པོས་བསྟན་ནས་ཕྱི་མས་བཤད་དོ། །ཡེ་ཤེས་
དང་སྤངས་པ་དེ་ཉིད་རང་དང་གཞན་གྱི་དོན་གཉིས་སུ་རྣམ་པར་བཞག་ནས་འཆད་པར་བྱེད་
དོ༑ ༑རང་གི་ཡང་རྣམ་པ་གཉིས་ཏེ། ཟབ་པ་དང༌། རྒྱ་ཆེ་བའོ། །ཟབ་པ་ཡང་རྣམ་པ་ལྔ་སྟེ།
- 4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་ཉིད་ཟབ་པ་དང༌། དངོས་པོ་ཟབ་པ་དང་། མཛད་པ་ཟབ་པ་དང་། ཟབ་མོ་གསུམ་གྱི་
དོན་མདོར་བསྡུ་བ་དང་། ཟབ་མོ་དེ་ཉིད་སྙིང་པོའི་དོན་དུ་བསྟན་པའོ། །མཚན་ཉིད་ཟབ་ལ་
རྣམ་པ་བཞི་ལས། གཙང་བའི་མཚན་ཉིད་ནི་རྣམ་པ་གཉིས་ཏེ། རང་བཞིན་གྱིས་དག་པ་དང་
དྲི་མ་དང་བྲལ་བ་སྟེ། སྔ་མ་ཕྱི་མར་ཁྱད་མེད་ཀྱང༌། སྒྲིབ་པ་ཀུན་གྱི་དྲི་མ་མེད་པ། ཞེས་བྱ་
བས་རིམ་པ་བཞིན་བསྟན་ཏོ། །བདག་གི་མཚན་ཉིད་སྟོན་པ་དང་། སྟོང་པ་ཉིད་ནི་རྣམ་དག་ན་
ཞེས་བྱ་བའོ། །སྒྲོ་སྐུར་གྱི་མཐའ་ལས་འདས་པ་ནི་མི་སླུ་བའི་དོན་གྱིས་ན་རང་བཞིན་ཡིན་ལ།
དེས་ན་བདག་ཡིན་ནོ། །རྟག་པའི་མཚན་ཉིད་ནི། དེའི་ཕྱིར་སངས་རྒྱས་ཞེས་བྱ་བའི་ཚིགས་སུ་
བཅད་པའོ། །སྒྲོ་སྐུར་གྱི་མཐའ་ལས་འདས་པ་དེའི་ཕྱིར་ན་འཁོར་བ་དང་དངོས་པོ་ཡོད་པ་དང་
མྱ་ངན་ལས་འདས་ལ་དངོས་པོ་མེད་པར་མི་རྟོག་པས་རྟག་པ་ཡིན་ནོ། །བདེ་བའི་མཚན་ཉིད་
ནི༑ ཅི་ལྟར་ལྕགས་ལ་ཞེས་བྱ་བའི་ཚིགས་སུ་བཅད་པས་སྟོན་ཏོ། །སྡུག་བསྔལ་གྱི་རྩ་བ་ཉོན་
མོངས་པ་དང་། སྡུག་བསྔལ་གྱི་གཞི་རྣམ་པར་རྟོག་པ་དག་ལོག་པས་སྡུག་བསྔལ་འབྱུང་བ་
མེད་པ་དང་། དེ་ལས་ལྡོག་པའི་ཏིང་ངེ་འཛིན་དང་ཤེས་རབ་འཇུག་པ་ནི། བདེ་བ་དམ་པ་ཡིན་
ནོ༑ །དངོས་པོ་ཟབ་པ་སྟོན་པ་ནི། ཟག་མེད་དབྱིངསན་ཞེས་པའི་ཚིགས་སུ་བཅད་པའོ། །
དངོས་པོ་ཞེས་བྱ་བ་ནི། མཚན་ཉིད་དང་ལྡན་པའི་དོན་ཏེ། སངས་རྒྱསརྣམས་ཀྱི་སྐུའི་རང་
བཞིན་སེམས་ཀྱི་རྒྱུ་ཉིད་དོ། །ལུས་མེད་པ་ནི་ངར་འཛིན་པའི་སེམས་རྒྱུད་ཟད་པའོ། །སྔོན་གྱི་
ལུས་རྗེས་འབྲང་བ་ནི་བདག་མེད་པ་རྟོགས་པའི་ཡེ་ཤེས་ཀྱི་རྒྱུད་ཐ་དད་པར་ཡོད་པའོ། །ཡང་
ན་ཆོས་སྐུ་དང་གཟུགས་སྐུ་ལ་རིམ་བཞིན་བལྟའོ། ། །
མཛད་པ་ལ་རྣམ་པ་གསུམ་སྟེ། ཐུན་མོང་གི་མཛད་པ་དང༌། སྐུ་གསུང་ཐུགས་ཀྱི་
མཛད་པ་དང་། ཐུགས་ཀྱི་མཛད་པ་ཟབ་བོ། །དང་པོ་རྣམ་པ་བཞི་ལས། རིན་པོ་ཆེའི་འབྱུང་
གནས་ཀྱི་དཔེས་ནི། སངས་རྒྱས་ཀྱི་ཆོས་འཛིན་པའི་མཛད་པ་བསྟན་ཏོ། །སྤྲིན་ཆེན་པོའི་
-4 4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༥
དཔེས་ནི་སེམས་ཅན་སྨིན་པར་བྱེད་པའི་མཛད་པའོ། །ཟླ་བ་ཉ་བའི་དཔེས་ནི་སངས་རྒྱས་ཀྱི་
ཆོས་མངོན་པར་གྲུབ་པའི་རྒྱུ་ཡོངས་སུ་རྫོགས་པར་མཛད་པ་བསྟན་ཏོ། །ཉི་མ་ཆེན་པོའི་
དཔེས་ནི། སེམས་ཅན་སྨིན་པར་བྱེད་པ་མངོན་པར་འགྲུབ་པའི་རྒྱུ་བསྟན་ཏེ། ཆོས་ཀྱི་ཆར་
རབ་ཏུ་འཛིན་པ་ནི་ཡེ་ཤེས་ཆེན་པོ་ཡིན་ནོ། །སྐུ་གསུང་ཐུགས་ཀྱི་མཛད་པ་སྟོན་པནི། ཇི་ལྟར་
ཉི་མའི་ཞེས་བྱ་བའི་ཚིགས་སུ་བཅད་པ་གཉིས་ཏེ། དང་པོས་བཀོད་ནས་གཉིས་པ་དོནལ་
སྦྱོར་བའོ། །ཐུགས་ཀྱི་མཛད་པ་ནི་རྣམ་པ་བཞི་ལས། དང་པོ་སྐྱེ་བ་ཟབ་པ་ནི། དཔེར་ན་ཉི་
མའི་འོད་ཟེར་དག་ཅེས་བྱ་བའི་ཚིགས་སུ་བཅད་པས་སྟོན་ཏེ། ཐམས་ཅད་དུས་གཅིག་ཏུ་སྐྱེ་བ་
ནི༑ རབ་ཏུ་རྟོགས་པར་དཀའ་བའི་ཕྱིར་རོ། །ཡུལ་ལ་འཇུག་པ་ཟབ་པ་ནི། ཇི་ལྟར་ཉི་མའི་
འོད་ཟེར་དག་ཅེས་བྱ་བའི་ཚིགས་སུ་བཅད་པ་གཉིས་ཀྱིས་སྟོནཏེ། འབད་རྩོལ་མེད་པར་ཡུལ་
ལ་འཇུག་པ་དང་། གཅིག་ཅར་ཐམས་ཅད་ལ་ཁྱབ་པར་འཇུག་པས་རྟོགས་པར་དཀའ་བའི་
ཕྱིར་རོ། །མི་སྐྱེ་བ་ཟབ་པ་ནི། ཇི་ལྟར་ཉི་མའི་ཞེས་བྱ་བའི་ཚིགས་སུ་བཅད་པ་སྟེ། སེམས་ཅན་
གྱི་སེམས་ཀྱི་རྒྱུད་ལ་ཐམས་ཅད་མཁྱེན་པའི་ཡེ་ཤེས་བསྐྱེད་མི་དགོས་པར་ཡོད་པ་ནི་ཤེས་
དཀའ་བའི་ཕྱིར་རོ། ཁྱད་པར་དུ་འཕགས་པ་ཟབ་པ་ནི། ཇི་ལྟར་མདུད་པའི་ཞེས་བྱ་བའི་
ཚིགས་སུ་བཅད་པ་སྟེ། སྤངས་པ་འདྲ་བ་ལས་དེས་རབ་ཏུ་ཕྱེ་བའི་ཡེ་ཤེས་མི་འདྲ་བ་ནིརྟོགས་
དཀའ་བའི་ཕྱིར་རོ། །ཟབ་མོ་གསུམ་གྱི་དོན་བསྡུས་པ་ནི། དྲི་མེད་དབྱིངས་ལ་ཞེས་བྱ་བའི་
ཚིགས་སུ་བཅད་པའོ། །ཟབ་མོ་དེ་ཉིད་སྙིང་པོའི་དོན་དུ་སྟོན་པ་ནི། དེ་བཞིན་ཉིད་ནི་ཞེས་བྱ་
བའི་ཚིགས་སུ་བཅད་པའོ། ། །
རྒྱ་ཆེ་བ་ལ་བཞི་ལས། དང་པོ་འབྱོར་པ་ཕུལ་དུ་ཕྱིན་པའི་ཁྱད་པར་ནི། ཉན་ཐོས་
རྣམས་ཀྱི་འབྱོར་པས་ནི་ཞེས་བྱ་བའི་ཚིགས་སུ་བཅད་པ་གཉིས་སོ། །གཉིས་པ་འབྱོར་པ་
དཔག་ཏུ་མེད་པའི་ཁྱད་པར་ནི། སངས་རྒྱས་རྣམས་ཀྱི་འབྱོར་པ་ནི་ཞེས་བྱ་བའི་ཚིགས་སུ་
• 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅད་པའོ། །གསུམ་པ་འབྱོར་པའི་རྣམ་པར་དབྱེ་བའོ། །འདི་ལ་བཞི་ལས། དབང་པོ་དྲུག་
གཞན་དུ་གྱུར་པ་ནི། དབང་པོ་ལྔ་རྣམས་ཞེས་བྱ་བའི་ཚིགས་སུ་བཅད་པ་གཉིས་སོ། །དོན་
དང་བཅས་པའི་འཛིན་པ་དྲུག་གཞན་དུ་གྱུར་པ་ནི། དོན་བཅས་ཞེས་བྱ་བའི་ཚིགས་སུ་བཅད་
པ་གཉིས་སོ། །ལུས་གཞན་དུ་གྱུར་པ་ནི། རྟེན་ནི་ཞེས་བྱ་བའི་ཚིགས་སུ་བཅད་པའོ། །འོངས་
སྤྱོད་ཀྱི་གཙོ་བོ་གཞན་དུ་གྱུར་པ་ནི། ཚིགས་སུ་བཅད་པ་གཉིས་ཏེ། སྔ་མས་ནི་རིགས་པར་བྱ་
བའི་གཙོ་བོ་གཞན་དུ་གྱུར་པ་བརྗོད་ལ། ཕྱི་མས་ནི་རེག་པར་བྱ་བའི་གཙོ་བོ་མ་ཡིན་པའི་གཙོ་
བོ་གཞན་དུ་གྱུར་པ་བརྗོད་དོ། །བཞི་པ་འབྱོར་པའི་དོན་བསྡུས་ནས་སྟོན་པ་ནི། དེ་ལྟར་ཞེས་
བྱ་བའོ། །གཞན་གྱི་དོན་ལ་རྣམ་པ་ལྔ་ལས། དང་པོ་གཞན་དོན་གྱི་མཚན་ཉིད་སྟོན་པ་ནི།
འདི་ནི་འཇིག་རྟེན་ཞེས་བྱ་བའི་ཚིགས་སུ་བཅད་པ་གཉིས་ཏེ། སྔ་མས་ནི་གཞན་དོན་གྱི་རྣམ་
པའི་མཚན་ཉིད་བསྟན་ལ། ཕྱི་མས་ནི་མཐར་ཐུག་པའི་མཚན་ཉིད་བསྟན་ཏོ། །རྣམ་པ་ལ།
དགེ་བ་འཕེལ་བའི་འཇིག་རྟེན་རྣམ་དག་མཆོག་ཏུ་འགྲོ་ཞེས་བྱ་བ་ནི། དགེ་བ་བསགས་པརྣམ་
པར་གྲོལ་བར་འགྱུར་བའོ། །འོ་ན་གཏན་དགེ་བ་མ་བསགས་པ་ཇི་ལྟར་ཉམས་ན། དགེ་བ་མ་
བསགས་དགེ་བ་འཕེལ་བའི་མཆོག་ཏུ་འགྲོ་ཞེས་བྱ་བའོ། །དགེ་བ་མ་བསགས་དེ་རྣམ་པར་
གྲོལ་བ་ཡང་དགེ་བ་ཡོངས་སུ་སྨིན་པ་ལ་མི་ལྟོས་ལ་ཁོ་ན་འགྱུར་རམ་ཞེ་ན། མ་ཡིན་ནོ་ཞེས་
སྟོན་པ་ནི། དེ་ལྟར་མ་སྨིན་སྨིན་པར་རྟག་འགྲོ་ཞེས་བྱ་བའོ། །གཉིས་པ་སྦྱོར་བ་འཇུག་པ་ནི།
དེ་ནིགཅིག་ཅར་ཞེས་བྱ་བ་འོ། ། །
གསུམ་པ་བསམ་པ་མི་འཇུག་པ་ནི་སངས་རྒྱས་རྣམས་འདི་སྙམ་ཞེས་བྱ་
བའི་ཚིགས་སུ་བཅད་པ་གཉིས་ཏེ། གཅིག་གིས་ནི་དོན་དང་། གཉིས་པ་ནི་དཔེ་བརྗོད་པའོ། །
བཞི་པ་རྒྱུད་ལ་འཕེལ་བ་ནི། ཇི་ལྟར་མར་མེ་ཞེས་བྱ་བའོ། །ལྔ་པ་ཁམས་ལ་འཕེལ་འགྲིབ་
མེད་པ་ནི་ཇི་ལྟར་རྒྱ་མཚོ་ཞེས་བྱ་བའོ། །སྤངས་པ་དང་ཡེ་ཤེས་དང༌། རང་དང་གཞན་གྱི་དོན་
4 6 -



E
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༥
རྣམ་པར་བཞག་པ་དེ་ཉིད། དབྱིངས་དང་། ཡེ་ཤེས་གཉིས་སུ་རྣམ་པར་བགནས་འཆད་དོ།།
དབྱིངས་ལ་རྣམ་པ་བདུན་ལས་ཐ་མ་འཇུག་པའི་དོན་སྐུ་གསུམ་གཏན་ལ་དབབ་པའོ །འདི་
ལ་ལྔ་ལས། དང་པོ་སྐུའི་རྣམ་པར་དབྱེ་བ་ནི། སངས་རྒྱས་རྣམས་ཀྱི་སྐུ་དབྱེ་བ་ཞེས་བྱའོ།
གཉིས་པ་སོ་སོའི་ཁྱད་པར་ལ་རྣམ་པ་གསུམ་ལས། ལོངས་སྤྱོད་རྫོགས་པའི་ཁྱད་པརནི།།
ལོངས་སྤྱོད་རྫོགས་པའི་ཞི་བཀུན་ཏུ་ཞེས་བྱ་བ། འདི་ལ། གང་དང་ལྷན་ཅིག་ཏུ་ལོངས་སྤྱོད་
པའི་འཁོར་དང་། གང་དུ་སྤྱོད་པ་ཞིང་དང་། གང་གིས་ལོངས་སྤྱོད་པ་མཚན་དང་ལྡན་པའི་སྐུ་
དང༌། གང་ལ་ལོངས་སྤྱོད་པ་ཞེས་ཆོས་རྣམས་ནི་ལོངས་སྤྱོར་རྫོགས་པའི་རང་བཞིན་ནོ། །
མཛད་པ་ནི་ཕྲིན་ལས་ཏེ། དེ་ལྟར་གཉིས་བསྟན་ཏོ། །རང་བཞིན་ཡང་ཐ་མི་དད་པ་མཉམ་པ་
དང༌། ཟབ་པ་ཕྲ་བ་དང་། དེ་དང་འབྲེལ་བ་ཞེས་བྱ་བ་ཡོན་ཏན་གྱི་ལོངས་སྤྱོད་རྫོགས་པའི་
རྟེན་བྱེད་པས་རྒྱ་ཆེ་བ་སྟེ། དེ་གསུམ་ནི་མཚན་ཉིད་དོ། །དགྱེས་དགུར་ཞེས་བྱ་བནི་ཕྲིན་ལས་
བསྟན་ཏེ། ལོངས་སྤྱོད་རྫོགས་ལ་འཇུག་པར་བྱེད་པ་ལ་བསྒྱུར་བའོ། །སྤྲུལ་པའི་ཁྱད་པར་ལ་
ཡང་། ཚིགས་སུ་བཅད་པ་དང་པོས་ནི་རང་བཞིན་བསྟན་ལ། གཉིས་པས་ནི་ལས་བསྟནཏོ། །
གསུམ་པ་སྐུ་གསུམ་གྱི་གྲངས་ངེས་པ་སྟོན་པ་ནི། སྐུ་གསུམ་དག་གིས་ཞེས་བྱ་བའོ། །བཞི་པ་
མཉམ་པའི་དོན་སྟོན་པ་ནི། དེ་དག་རྟེན་དང་ཞེས་བྱ་བའི་ཕྱེད་དང་པོའོ། །ལྔ་པ་རྟག་པའི་དོན་
སྟོན་པ་ནི། རང་བཞིན་དང་ནི་ཞེས་བྱ་བའི་ཕྱེད་ཕྱི་མའོ། །ཡེ་ཤེས་ལརྣམ་པ་གསུམ་སྟེ། དང་
པོ་དབྱེ་བ་སྟོན་པ་ནི། མེ་ལོང་ཡེ་ཤེས་ཞེས་བྱ་བའོ། ། །
གཉིས་པ་སོ་སོའི་ཁྱད་པར་ནི་རྣམ་པ་བཞིའོ། །དེ་ལས་མེ་ལོང་ལྟ་བུའི་ཁྱད་
པར་ལ་ཡང་བཞི་སྟེ། མཚན་ཉིད་དང༌། མཛད་པ་དང༌། ངོ་བོ་ཉིད་དང་། མིང་གི་དོན་ཏོ། །
དང་པོ་ནི་རྒྱུ་དང་། ཡུལ་དང་། དུས་དང༌། དམིགས་པ་དང་། རྣམ་པ་མ་ཆད་པ་ལས་སྟོན་པ་
ནི༑ མེ་ལོང་ཡེ་ཤེས་ང་ཡི་མེད་ཅེས་བྱ་བའོ། །ལྷག་མ་གསུམ་ནི། ཚིག་རྐང་གཉིས་དང༌།
-4 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅིག་དང་། གཅིག་གིས་གྲངས་བཞིན་བསྟནཏོ། །གཉིས་པ་མཉམ་པ་ཉིད་ཀྱི་ཁྱད་པར་སྟོན་
པ་ནི། མཉམ་ཉིད་ཡེ་ཤེས་སེམས་ཅན་ལ། །སྒོམ་པ་དག་པ་ལ་འདོད་དོ། །ཞེས་བྱ་བས་རྒྱུད་
དང༌། ཡང་ཕྱེད་ཀྱིས་རང་བཞིན་དང་། ཡང་ཕྱེད་ཀྱིས་ཡོན་ཏན་དང༌། ཡང་ཕྱེད་ཀྱིས་ཕྲིན་
ལས་བསྟན་པ་སྟེ་རྣམ་པ་བཞིས་བསྟན་ཏོ། །གསུམ་པ་སོ་སོར་རྟོག་པའི་ཁྱད་པརནི། ཚིགས་
བཅད་ཕྱེད་དང༌། གཅིག་གིས་རིམ་པ་བཞིན་དུ། མཚན་ཉིད་དང་། ཡོན་ཏན་དང་། བྱེད་པ་
བསྟན་པས་སོ། །བཞི་པ་བྱ་བ་སྒྲུབ་པའི་ཁྱད་པ་ནི། ཚིགས་བཅད་གཉིས་ཀྱིས་བསྟན་ཏོ། །སྔ་
མས་ནི་ངོ་བོ་ཉིད་བསྟན་ཏེ། སྤྲུལ་པ་སྒྲུབ་པའི་རྒྱུ་ནི་ངོ་བོ་ཉིད་ཡིན་ནོ། །ཕྱི་མས་ནི་འབྲས་བུ་
བསྟན་ཏེ། སྤྲུལ་པ་ནི་ཡེ་ཤེས་དའི་འབྲས་བུ་ཡིན་ནོ། །གསུམ་པ་ཡེ་ཤེས་འགྲུབ་པའི་རྒྱུ་སྟོན་
པ་ནི། འཛིན་པའི་ཕྱིར་དང་ཞེས་བྱ་ལ་སོགས་པའོ། །དེ་ལྟར་ཕུན་སུམ་ཚོགས་པ་གཉིས་དང་།
དོན་གཉིས་དང་། དབྱིངས་དང་རིག་པ་གཉིས་སུ་རྣམ་པར་བཞག་པའི་མཚན་ཉིད་དེ་གང་ལ་
ཡོད་པའི་རྟེན་དེ་ཉིད། ཕན་ཚུན་གཅིག་ཉིད་དང་གཞན་ལས་གྲོལ་བར་སྟོན་པ་ནི། རིགས་ཐ་
དད་ཕྱིར་དོན་ཡོད་ཕྱིར། །རྫོགས་ཕྱིར་ཐོག་མ་མེད་པའི་ཕྱིར། །ཞེས་བྱ་བ་ལ་སོགས་པ་སྟེ། རྒྱུ་
རིགས་ཐ་དད་པའི་ཕྱིར་དང་། རྐྱེན་ཚོགས་དུ་མ་དོན་ཡོད་པའི་ཕྱིར། དུ་མ་འཚང་རྒྱ་རུང་བ་
རྗེས་སུ་དཔག་པ་ནི་ས་བཞིན་ནོ། །དེ་བཞིན་དུ་སངས་རྒྱས་འདི་ནི་སེམས་ཅན་གཞན་སངས་
རྒྱས་ལ་འགོད་པ་ཡིན་ཏེ། མཛད་པ་རྫོགས་པའི་ཕྱིར་ཞེས་བྱ་བ་ཡང་ངོ༌། །ག་མ་མེད་
པར་རྗེས་སུ་དཔོག་པས་གཞན་གྲུབ་པ་ནི་འབྲས་བུའི་རྟགས་ཏེ། ཐོག་མ་ཡོད་ན་འདི་ཉིད་མི་
རུང་བའི་ཕྱིར་རོ། །མཆོག་གི་བྱང་ཆུབ་བོ། །
ད་ནི་ཉེ་བའི་བྱང་ཆུབ་ཀྱི་ས་བཞིན་མི་གནས་པའི་རྟོགས་པ་ཞེས་བྱ་བ། འཕྲིན་
ཡིག་སྙན་པ་ཐོས་པའི་དཔེས་མཚོན་པའི་དོན་འཆད་དོ། །འདི་ལ་ཡང་རྣམ་པ་གསུམ་སྟེ།
མཚན་ཉིད་དང་། ཁྱད་པར་དུ་འཕགས་པ་དང༌། མཚུངས་པ་ཉིད་ཀྱི་རང་བཞིན་ནོ། །དང་པོ་
- 4
8 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༥
ནི་དེ་ཁོ་ན་ངེས་པ་དང་། རྣལ་འབྱོར་རྗེས་སུ་སྒྲུབ་པ་དང་། འབྲས་བུ་ཐོབ་པ་གསུམ། ཚིགས་
སུ་བཅད་པ་གཅིག་དང་། ཕྱེད་དང༌། ཡང་ཕྱེད་ཀྱིས་རིམ་པ་བཞིན་བསྟན་ཏོ། ཁྱད་པར་དུ་
འཕགས་པ་ནི། མི་མཐུན་པ་དང༌། གཉེན་པོ་དག་ཚིགས་སུ་བཅད་པ་གཉིས་ཀྱིས་རིམ་བཞིན་
བསྟན་པ་བརྗོད་དོ། །མི་མཐུན་པ་ནི་ཡོངས་སུ་མ་དག་པའི་ས་བདུན་པོ་རྣམས་ནའོ། །གཉེན་
པོན་དག་པའི་ས་གསུམནའོ། །དེས་ན་ཕྱིར་མི་ལྡོག་པའི་ས་པ་རྣམས། སྔ་མརྣམས་ལས་ཁྱད་
པར་དུ་འཕགས་པར་གྲུབ་བོ། །དེ་ཡན་ཆད་ཀྱིས་ནི་སངས་རྒྱས་ཀྱི་སྦྱོར་བའི་གནས་སྐབས་ཀྱི་
ཐུན་མོང་མ་ཡིན་པའི་ཆོས་བརྗོད་པའོ། །ད་ནི་ཚིགས་སུ་བཅད་པ་བཞིས་ས་བརྒྱད་པ་ནས་
བརྩམས་ཏེ། སངས་རྒྱས་ཀྱི་སའི་བར་འདུན་པ་ཁྱབ་པར་ཡོད་པ། ཐུན་མོང་གི་ཆོས་ཕན་ཚུན་
མཚུངས་པའི་རང་བཞིན་སྟོན་ཏོ། །དེ་ལ་ཚིགས་སུ་བཅད་པ་གཉིས་ཀྱིས་ནི་དཔེ་བསྟན་ཏེ།
དཔེར་ན་རྒྱ་མཚོར་མ་ཞུགས་པ་ན་ཀླུང་རྣམས། གནས་ཐ་དད་ཅིང་ཆུང་བ་དང་། ཆུ་ཐ་དད་
ཅིང་ཆུང་བ་དང་། བྱ་བ་ཐ་དད་ཅིང་ཆུང་བ་ཡིན་ལ། ནམ་རྒྱ་མཚོར་ཞུགས་པ་ན། གནས་ཆེ་
ཞིང་གཅིག་པ་དང་། ཆུ་ཆེ་ཞིང་གཅིག་པ་དང་། འབྲས་བུ་ཆེ་ཞིང་གཅིག་པ་ཡིན་ནོ། །ཞེས་བྱ་
བའོ། །དེ་བཞིན་དུ་སངས་རྒྱས་སུ་མ་ཞུགས་པ་ན་རྒྱུད་དང༌། རྟོགས་པ་དང་། བྱ་བརྣམས་
ཆུང་ཞིང་ཐ་དད་དོ། །ནམ་གྱི་ཚེ། ས་བརྒྱད་པ་ཐོབ་པས་སངས་རྒྱས་ཉིད་དུ་རབ་ཏུ་ཞུགས་པ་
དེའི་ཚེ་ནི། རྒྱུད་དང༌། ཡེ་ཤེས་དང་། བྱ་བ་རྣམས་འདྲེས་པས་ན། མཚུངས་པའི་རང་བཞིན་
ཐོབ་པའོ། །བྱང་ཆུབ་ལ་སྤྲོ་བ་བསྐྱེད་པ་ནི། དེ་ལྟར་ཞེས་བྱ་བའི་ཚིགས་སུ་བཅད་པའོ། །བྱང་
ཆུབ་ཀྱི་སྐབས་ཏེ། ཐེག་པ་ཆེན་པོའི་རང་བཞིན་བཤད་ཟིན་ཏོ།། །།
༈ ད་ནི་རང་བཞིན་དེ་ཉམས་སུ་ལེན་པའི་སྤྱོད་པ་འཆད་དོ། །སྤྱོད་པའི་གནས་
སྐབས་དེ་ནའང་རྣམ་པ་གསུམ་གྱིས་སྟོན་ཏོ། །ཆོས་ལ་སྦྱོར་བའི་སྤྱོད་པ་དང་། དོན་ལ་སྦྱོར་
བའི་སྤྱོད་པ་དང་། སྤྱོད་པ་པོ་ལ་ངེས་པར་འགྱུར་བའི་ཡོན་ཏན་ནོ། །ཆོས་ལ་སྦྱོར་བཞི་རྣམ་པ་
-4 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྔ་སྟེ། ཕ་རོལ་ཏུ་ཕྱིན་པ་དྲུག་ལ་སོགས་པ་སྟོན་པའི་གསུང་རབ་ལ། དང་པོར་མོས་པ་མང་བ་
དང་། ཐོས་པ་དང་བསམ་པས་དེའི་ཚིག་དང་དོན་འཚོལ་བ་དང་། གཞན་ལརང་གིས་ཅི་ལྟར་
ངེས་པ་བཞིན་སྟོན་པ་དང་། སྦྱིན་པའི་རང་བཞིན་ལ་མ་ཆགས་པའི་དགེ་བ་དང་། ཚུལ་ཁྲིམས་
ཀྱི་རང་བཞིན་མི་དགེ་བ་བཅུ་སྤངས་པའི་དགེ་བཅུ་ལ་སོགས་པ་ལ་རྣལ་འབྱོར་དུ་བྱེད་པ་དང༌།
དེ་ལྟར་རྣལ་འབྱོར་དུ་བྱས་པའི་འབྲས་བུ་མངོན་དུ་གྱུར་པའི་ཐབསགདམས་ངག་ཏུ་ཐོབ་པའོ།།
དོན་ལ་སྦྱོར་བའི་སྤྱོད་པ་ནི་ཆོས་ལ་སྦྱོར་བའི་སྤྱོད་པའི་སྔོན་དུ་འགྲོ་བ་ཅན་ཏེ། རྣམ་པ་ཐམས་
ཅད་མཁྱེན་པ་ཐོབ་པའི་ཐབས་སུ་གྱུར་པའི་ཕ་རོལ་ཏུ་ཕྱིན་པའི་སྤྱོད་པ་ལ་སྦྱོར་བ་དང་། ཀུན་
ནས་ཉོན་མོངས་པ་སྤོང་བའི་ཐབས་སུ་གྱུར་པའི་དོན་བྱང་ཆུབ་ཀྱི་ཕྱོགས་ཀྱི་སྤྱོད་པ་ལ་སྦྱོར་
བའོ། །དེ་ལྟར་ཆོས་དང་དོན་ལ་སྦྱོར་བའི་གང་ཟག་དེ་ལ་ནི། སྤྱོད་པ་དེ་དང་ལྡན་པ་ལ་ལྟོས་ཏེ།
རང་དང་གཞན་གྱི་དོན་ཕུན་སུམ་ཚོགས་པ་ལ་སོགས་པར་རྣམ་པར་བཞག་པ་ནི་ཡོན་ཏན་
རབ་ཏུ་བསྔགས་པར་བྱ་བའོ། །ཆོས་དང་དོན་ལ་སྦྱོར་བའི་ཐབས་དེ་ཉིད་ཀྱིས། བསམ་པ་དང་
སྦྱོར་བ་ཐམས་ཅད་མཁྱེན་པ་ཉིད་དོན་དུ་གཉེར་བའི་རང་བཞིན་སྐྱབས་སུ་འགྲོ་བ་ལ་ལེགས་
པར་གནས་པ་དང༌། དེས་རིགས་རབ་ཏུ་རྒྱས་པ་དང༌། དེ་ལས་བསམ་པ་རབ་ཏུ་བརྟན་པ་
མངོན་པར་འགྲུབ་པ་དང༌། དེ་བས་ཀྱང་སྦྱོར་བ་རབ་ཏུ་བརྟན་པ་མངོན་དུ་གྲུབ་པ་དང་། དེ་
ལས་དེ་ཁོ་ན་མཐོང་བ་དང༌། དེ་ལས་གཞན་འདུན་པར་བྱེད་པའི་མཐུ་ཐོབ་པ་དང་། བདག་
ཉིད་ཀྱང་རབ་ཏུ་སྨིན་པར་བྱེད་པ་དང་། གཞན་ཡང་སྨིན་པར་བྱེད་པ་ཐོབ་པ་དང་། དེ་ནས་
རྣམ་པ་ཐམས་ཅད་མཁྱེན་པའི་སྦྱོར་བ་མངོན་དུ་འགྱུར་བ་དང་། དེ་ནས་ནི་ཐམས་ཅད་མཁྱེན་
པ་ཉིད་ཐོབ་བོ། །དེ་ལྟར་ན་སྤྱོད་པ་གཉིས་དོན་དུ་གཉེར་བ་དེ་ལ་ཐེག་པ་ཆེན་པོའི་རང་བཞིན་
རྒྱུ་དང་འབྲས་བུ་ཕུན་སུམ་ཚོགས་པ་དེ། ཆོས་ཉིད་ཀྱིས་འགྱུར་བ་ཡིན་གྱི། སྤྱོད་པ་གཉིས་
སྒྲུབ་པའི་ཐབས་ལ་མ་བརྟེན་པར་སྐྱབས་སུ་འགྲོ་བ་དང་སེམས་བསྐྱེད་པ་དང༌། སྡོམ་པ་ཁས་
- 5 0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༥་
བླངས་པ་ཙམ་ལས་འགྱུར་བ་ནི་མ་ཡིན་ཏེ། དེ་ནི་གཟུགས་བརྙན་ཙམ་དུ་ཟད་དོ། །དེ་ལྟ་ཆོད་
ཀྱི་ཆོས་ཉིད་ཀྱིས་སྤྱོད་པའི་མཐུ་ལས་གནས་སྐབས་དེ་དག་ཐོབ་པ་ན། ཁས་ལེན་པ་པོའི་
བསམ་པ་ཡང་ནས་ཡང་དུ་འབྱུང་ཞིང་། ཁས་ལེན་པའི་རྐྱེན་དང་ཡང་འཕྲད་པས། ཁས་ལེན་
པར་ཡང་གདོན་མི་ཟ་བར་འགྱུར་བ་ཡིན་ཏེ། དེ་ནི་ཡང་དག་པའི་སྐྱབས་སུ་འགྲོ་བ་ལ་སོགས་
པ་ཡིན་གྱི། གཟུགས་བརྙན་ཙམནི་མ་ཡིན་ནོ། །
མོས་པ་ལ་གཉིས་ཏེ། མོས་པའི་རང་བཞིན་སྤྱིར་བསྟན་པ་དང་། ག་པ་ཆེན་
པོར་མོས་པ་ལ་སྦྱར་བའོ། །དང་པོ་ལ་ཡང་གསུམ་ལས། དང་པོ་མོས་པའི་རབ་ཏུ་དབྱེ་བ་
འཆད་པ་ནི། སྐྱེས་དང་མ་སྐྱེས་ཞེས་བྱ་བ་ལ་སོགས་པའི་ཚིགས་སུ་བཅད་པ་གཉིས་སོ། །མོས་
པའི་དབྱེ་བ་ཉི་ཤུ་རྩ་དྲུག་པོ་འདིནི་རྣམ་པ་ལྔས་བསྡུས་ཏེ། ས་དང་། བདག་པོ་དང་། ཆེ་འབྲིང་
དང༌། རྒྱུའམ་ཡུལ་དང་། ལམ་གྱི་སྒོ་ནས་སོ། །དེ་ལ་སྐྱེས་པ་དང་མ་སྐྱེས་པ་ནི། མཉམ་པར་
མ་བཞག་པའི་ས་པ་སྟེ། ཏིང་ངེ་འཛིན་སྒོམ་པ་ལས་རང་གི་ངང་གིས་བྱུང་བ་ནི་མ་ཡིན་གྱི།
འབད་པས་བསྒྲུབ་པར་བྱ་བ་ཡང་ཡིན་ནོ། །དེའང་སྐྱེས་པ་གཉིས་ནི། རྗེས་སུ་སྲུང་བའི་འབད་
རྩོལ་གྱི་ཡུལ་དུ་འདྲ་བས་གཅིག་ཏུ་བཞག་ལ། མ་སྐྱེས་པ་ནི་སྐྱེད་པའི་འབད་རྩོལ་གྱི་ཡུལ་
ཡིན་པས་ལོགས་སུ་བརྗོད་དོ། །སྐྱེས་པ་དང་མ་སྐྱེས་པ་ནི་འབད་རྩོལ་གྱིས་བསྒྲུབ་པར་བྱ་བ་
སྐྱེས་པ་དང་མ་སྐྱེས་པ་ལ་འདོད་ཀྱི་སྐྱེས་པ་དང་མ་སྐྱེས་པ་མཐའ་དག་ནི་མ་ཡིན་པས་འདི་
གཉིས་ཀྱིས་མོས་པ་ཐམས་ཅད་བསྡུས་པ་མ་ཡིན་ནོ། །འཛིན་པ་དང་གཟུང་བ་ནི་མཉམ་པར་
བཞག་པའི་ས་པ་སྟེ། སེམས་རྩེ་གཅིག་པའི་རྣམ་པས་འཛིན་པའི་མོས་པ་དགེ་བའི་ཆོས་ཀྱི་
ཡུལ་གཞན་ལ་འཇུག་པ་དང༌། དེ་ལྟར་འཛིན་པའི་མོས་པ་དེ་ཉིད་ཀྱི་གཟུང་བར་གྱུར་པའི་
མོས་པའོ། །མོས་པ་ཉིད་ལ་རྩེ་གཅིག་ཏུ་སྒོམ་པའི་མོས་པ་དེ་ནི་རྩེ་གཅིག་ཏུ་གཟུང་བར་བྱ་བ་
ཡང་ཡིན་ནོ། །བཞི་པོ་འདིས་ཀྱང་མོས་པ་མཐའ་དག་བསྡུས་སོ། །བདག་པོའི་དབྱེ་བཞིརྣམ་
-
- 5 1 -



.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དགུ་སྟེ། གཞན་གྱིས་ལེན་དུ་བཅུག་པ་དང་། རང་གི་དགེ་བ་བསྒོམས་པའི་སྟོབས་ལས་
སྐྱེས་པ་དང༌། ཚུལ་བཞིན་དུ་དཔྱོད་པས་བསྐྱེད་པ་དང༌། མངོན་དུ་མཐོང་བས་སྐྱེད་པ་སྟེ།
མོས་པའི་ཡུལ་ཉིད་དུ། འཐད་པས་ངེས་པ་དང་། མཐོང་བས་རྟོགསནས་མོས་པ་སྐྱེས་པའོ ། །
དེ་བཞིན་དུ། གསུང་རབ་ཐོས་པ་དང་། དེའི་དོན་བསམ་པ་དང་། དེ་སྒོམ་པ་ལས་འབྱུང་བའོ།།
ནོར་བ་དང་མངོན་སུམ་མ་ཡིན་པ་ནི་ལྡོག་པའི་ཟླ་ཙམ་དུ་ཟད་དོ། །དེ་ལྟར་དགུ་པོ་དེས་ཀྱང་
མོས་པ་མཐའ་དག་བསྡུས་སོ། །ཆེ་འབྲིང་གི་རབ་ཏུ་དབྱེ་བས་ནི་ཕྲོགས་པ་ལ་སོགས་པ་
གསུམ་མོ། །འདིས་ཀྱང་མོས་པ་ཐམས་ཅད་བསྡུས་སོ། །རྒྱུའམ་ཡུལ་གྱི་སྒོ་ནས་ནི་དམན་པ་
དང་རྒྱ་ཆེ་བ་གཉིས་ཏེ། འདིས་ཀྱང་མོས་པ་ཀུན་བསྡུས་སོ། །ལམ་གྱི་རབ་ཏུ་དབྱེ་བས་རྣམ་པ་
བརྒྱད་དོ། །དེ་ལ་ཚོགས་ཀྱི་ལམ་གྱི་མོས་པ་ནི་བཞི་སྟེ། བསམ་པ་ཁྱད་པར་དུ་འགྲོ་བ་ལསྒྲིབ་
པ་མེད་པ་དང་། སྦྱོར་བ་ལ་བརྩོན་པའོ། །སྒྲིབ་པ་དང་མི་བརྩོན་པནི། དེ་དག་གི་ལྡོག་ཕྱོགས་
ཙམ་སྟེ་དེ་ལྟར་བཞིའོ། །སྦྱོར་བའི་ལམ་གྱི་ནི་བསགས་པའོ། །མ་བསགས་པ་ནི་ཟླ་ཙམ་སྟེ་
གཉིས་སོ། །མཐོང་བའི་ལམ་གྱི་ནི་བརྟན་པར་བཞུགས་པའོ། །སྒོམ་པའི་ལམ་གྱིནི་རིང་དུ་
སོང་བའོ། །འདི་བརྒྱད་ཀྱིས་ཀྱང་ཐམས་ཅད་བསྡུས་སོ། །གཉིས་པ་བར་དུ་གཅོད་པ་སྟོན་པ་
ནི༑ ཡིད་ལ་མི་བྱེད་མང་བ་དང་ཞེས་བྱ་བའི་ཚིགས་སུ་བཅད་པ་གསུམ་མོ། །བར་ཆོད་ལ་
གཉིས་ཏེ། སྐྱེ་བའི་བར་དུ་གཅོད་པ་དང་། གནས་པའི་བར་དུ་གཅོད་པའོ། །དེ་ལ་ཡིད་ལ་མི་
བྱེད་པ་མང་བ་ནི་གོམས་པར་མི་བྱེད་པ་སྟེ། དེ་ནི་གནས་པའི་བར་ཆད་དོ། །ལེ་ལོན་མ་ཐོབ་
པའི་དོན་དུ་གཉེར་བ་མེད་པ་སྟེ། དེ་ནི་སྐྱེ་བའི་བར་ཆད་དོ། །རྣལ་འབྱོར་འཁྲུགས་པའི་གཟུང་
བ་ལ་འཛིན་པ་མི་གནས་པ་སྟེ། སྐྱེ་བ་དང་གནས་པ་གཉིས་ཀའི་བར་ཆད་དོ། །གྲོགས་ངན་པ་
ཡང་གཉིས་ཀའི་བར་ཆད་དེ། དགེ་བའི་བཤེས་གཉེན་ལས་དང་པོ་ལེན་པའི་གེགས་ཡིན་པའི་
ཕྱིར་དང་། ཕྱིས་ཀྱང་བླངས་པ་འཇིག་པར་བྱེད་པའི་ཕྱིར་རོ། །དགེ་བ་ཞན་པ་ཡངགཉིས་ཀའི་
- 5 2 -



བd
-
I
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། (༥
བར་དུ་གཅོད་པ་དེ། སྟོབས་ཞན་པས་མོས་པ་མི་སྐྱེད་པ་དང༌། སྐྱེད་ཀྱང་ཉམས་པར་འགྱུར་
བའི་ཕྱིར་རོ། །དེ་བཞིན་དུ་གཞན་ལ་ཡང་ཅི་རིགས་སུ་བལྟའོ། །བརྟན་པར་བཞུགས་པ་དང་
རིང་དུ་སོང་བ་ལ་ནི་གནས་པའི་བར་ཆད་མི་སྲིད་པ་དང་ཚོགས་བསགས་པ་ལ་སྐྱེ་བ་དང་
གནས་པའི་བར་ཆད་མེད་པར་ཉིད་ཀྱིས་དེ་སྐྱེ་བའི་བར་ཆོད་མེད་པར་ཡང་གྲུབ་པས་བར་མ་
བཤད་དོ། །
གསུམ་པ་མོས་པའི་ཕན་ཡོན་སྟོན་པ་ནི། བསོད་ནམས་ཆེ་དང་ཞེས་བྱ་བ་ལ་
སོགས་པའི་ཚིགས་སུ་བཅད་པ་གཉིས་སོ། །ཕན་ཡོན་ནི་འབྲས་བུའི་ཁྱད་པར་རོ། །ཆུད་མི་ཟ་
བ་ནི་བཤེས་གཉེན་བསྟེན་པའི་འབྲས་བུའོ། །མོས་པ་ལས་འབྱུང་བ་དགེ་བའི་ཆོས་རབ་ཏུ་
ཐོབ་པའོ། །བརྟན་པ་ནི་མོས་པའི་རྒྱུན་ཕྱི་མ་རྗེས་སུ་འཇུག་པ་མི་ཆད་པའོ། །ཡང་ན་མནོར་ན་
ཁྱད་པར་དུ་འགྲོ་བ་ནི་རྣམ་པ་བདུན་པོ་དེ་ཉིད་ཀྱི་སོ་སོའི་རྒྱུན་གོང་ནས་གོང་དུ་འཕེལ་བའོ། །
ཡང་ན་མ་ནོར་བ་ཁྱད་པར་དུ་འགྲོ་བ་ནི་མངོན་སུམ་པའོ། །ཐོས་པ་ལས་འབྱུང་བ་ནི་བསམ་པ་
ལས་བྱུང་བར་རོ། །དེ་ནི་སྒོམ་པ་ལས་འབྱུང་བར་ཁྱད་པར་དུ་འགྲོ་བའོ། །དེ་བཞིན་དུ། ཆུང་
ངུ་ནི་འབྲིང་དུ། འབྲིང་ནི་ཆེན་པོར་ ཁྱད་པར་དུ་གྱུར་པའོ། །འོ་ན་མངོན་སུམ་པ་དང་།
བསྒོམས་པ་ལས་བྱུང་བ་དང༌། ཆེན་པོའི་ཕན་ཡོན་གང་ཡིན་སྙམ་ན། ཆོས་ནི་མངོན་པར་
རྟོགས་པ་དང་ཞེས་བྱ་བ་སྟེ། སྒྲིབ་པ་དང་བྲལ་བ་ཐོབ་པའམ། བསྟན་པའི་ཆོས་ཀྱི་དོན་ངེས་
པར་རྟོགས་པའོ། །ཆེན་པོའི་ཕན་ཡོན་བསྟན་པ་ནི། ཉེ་བར་མཚོན་པ་ཙམ་མོ། །མངོན་ཤེས་
མྱུར་བ་ཞེས་བྱ་བ་ནི་ལམ་དུ་དེས་མངོན་པར་ཤེས་པ་མྱུར་དུ་ཐོབ་པའོ། །ཐེག་པ་ཆེན་པོར་མོས་
པ་ལ་སྦྱར་བ་ནི་བཞི་ལས། དང་པོ་མོས་པ་ཉིད་ཁྱད་པར་དུ་འཕགས་པ་སྟོན་པནི། འདོད་པ་
ཅན་གྱི་ཞེས་བྱ་བའི་ཚིགས་སུ་བཅད་པ་གསུམ་མོ། །དང་པོས་ནི་དཔེ་དང་དོན་སྦྱར་བའོ། །
གཉིས་པས་ནི་དཔེའི་ཁྱད་པར་བཤད་པའོ། །གསུམ་པའི་ཕྱེད་དང་པོས་ནི། ཁྱད་པར་དེ་དོན་
བ 5 3 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ལ་སྦྱར་བའོ། །ཕྱེད་ཕྱི་མས་ནི་ཁྱད་པར་ཅན་དེ་ལ་མོས་པ་སྒྲུབ་པའོ། །འདི་ལ་ཁྱི་ནི་སྡུག་
བསྔལ་མང་ཞིང་ཆོག་མི་ཤེས་པ་ལྟར་འདོད་པ་ལ་མོས་པ་ཡང་སྡུག་བསྔལ་མང་པོ་དང་འབྲེལ་
བ་དང་ཆོག་མི་ཤེས་སོ། །རུས་སྦལ་ནི་རབ་ཏུ་དམན་ཞིང་འཚེ་བ་ལས་མ་ཐར་པར་ཆུ་ནང་དུ་
གནས་པ་ལྟར། འཇིག་རྟེན་གྱི་བསམ་གཏན་དང་སྙོམས་པར་འཇུག་པ་ལ་མོས་པ་ཡང་།
གནས་ངན་ལེན་དང་ལྡན་པས་རབ་ཏུ་དམན་ཞིང་། འཁོར་བའི་འདོད་པ་ལས་མ་ཐར་པས་
ཏིང་ངེ་འཛིན་གྱི་ཆུར་བྱིང་བའོ། །བྲན་ སྐྲག་པ་ཤས་ཆེ་བ་ལྟར་རང་དོན་ལ་དགའ་བའི་
འཕགས་པ་ཡང་ངོ༌། །རྒྱལ་པོ་ནི་བདེ་བར་གནས་ཤིང་གཞན་རྗེས་སུ་འཛིན་པའི་མཐུ་ཡོད་པ་
ལྟར་ཐེག་པ་ཆེན་པོ་ལ་མོས་པ་ཡང་ངོ༌། །གཉིས་པ་ཞུམ་པ་བཟློག་པ་ནི། གང་ཕྱིར་ཞེས་བྱ་
བའི་ཚིགས་སུ་བཅད་པའོ། །གསུམ་པ་མོས་པའི་ཡུལ་ཁྱད་པར་དུ་འཕགས་པ་བསྟན་པ་ནི།
གཞནདག་ལ་ནི་ཞེས་བྱ་བའི་ཚིགས་སུ་བཅད་པའོ། །བཞི་པ་མོས་པའི་འབྲས་བུ་སྟོན་པ་ནི།
དེ་ལྟར་ཞེས་བྱ་བའི་ཚིགས་སུ་བཅད་པའོ། །་མོས་པའི་སྐབས་སོ། །
༈ ཆོས་ཡོངས་སུ་འཚོལ་བ་ནི། འཚོལ་བའི་ཡུལ་དང༌། འཚོལ་བ་ཕུན་སུམ་
ཚོགས་པའི་ཡན་ལག་དང་། འཚོལ་བའི་རང་བཞིན་ནོ། །ཡུལ་ཡང་རྣམ་པགསུམ་སྟེ། དངོས་
གཞི་ཡུལ་དང༌། དེ་དང་མཐུན་པའི་དོན་སྒྲུབ་པ་དང༌། མི་མཐུན་པའི་དོན་དགག་པའོ །
དངོས་གཞི་ལ་རྣམ་པ་བཞི་ལས། དང་པོ་དམིགས་པའི་དངོས་པོ་ནི་ཚིགས་སུ་བཅད་པ་བཞིས་
སྟོན་ནོ། །དེ་ལ་དང་པོའི་ཚིག་རྐང་གཅིག་གིས་ནི་དམིགས་པའི་དབྱེ་བའོ། །དེ་ནས་ཕྱེད་ཀྱིས་
ནི་ཐུན་མོང་གི་སྒྲ་དོན་ཏོ། །དེ་ནས་ཡང་ཕྱེད་ཀྱིས་ནི་མཚན་ཉིད་དེ། རྣམ་པར་འཇོག་པའི་རྒྱུའོ།།
དེ་ནས་རྐང་པ་གཉིས་ཀྱིས་ནི། ཆེད་དུ་བྱ་བའོ། །དེ་ནས་ཚིགས་སུ་བཅད་པ་གསུམ་གྱིས་ནི།
སོ་སོའི་སྒྲ་དོན་ཏོ། །དེ་ལྟར་རྣམ་པ་ལྔ་ལས། རྒྱུ་དགུ་ནི། ཉོན་མོངས་པ་ནི་གཉིས་ཏེ། མདད་
པདང་ཕྱིན་ཅི་ལོག་གོ །དེ་ལ་མ་དད་པནི་ལས་དང་འབྲས་བུ་དང་བདེན་པ་དང་། དོན་མཆོག་
- 5 4 -



ས་
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། (༥
ལ་ཡིད་མི་ཆེས་པ་སྟེ། མངོན་པར་མཐོ་བ་དང་ངེས་པར་ལེགས་པ་རྒྱུ་དང་བཅས་པ་ལ་ཐེ་ཚོམ་
ཟ་བའོ། །ཕྱིན་ཅི་ལོག་ནི་གཉིས་ཏེ། སྤྱོད་པ་ཕྱིན་ཅི་ལོག་པ་མཐའགཉིས་སུསྦྱོར་བ་དང་། ལྟ་
བ་ཕྱིན་ཅི་ལོག་པ་རང་གི་ལྟ་བ་མཆོག་ཏུ་འཛིན་པའོ། །དེ་ནི་དངོས་པོ་དང་། ལམ་དང་། དེ་ཁོ་
ན་སྟོན་པར་བྱེད་པ། མདོ་དང༌། འདུལ་བ་དང་། མངོན་པ་སྤོང་བས་དེ་གསུམགྱི་མཚན་ཉིད་
ནི༑ ཉོན་མོངས་པ་གསུམ་གྱི་གཉེན་པོ་ཡིན་ནོ། །དེ་བཞིན་དུ་བསླབ་པ་གསུམ་ཤེས་པར་བྱེད་
པ་དང་། བསླབ་པ་གཉིས་སྒྲུབ་པར་བྱེད་པ་དང་། བསླབ་པ་གཅིག་སྒྲུབ་པ་ཡང་མཚན་ཉིད་
དོ༑ །ཡང་ན་ཆོས་དང་དོན་ཤེས་པར་བྱེད་པ་དང་། ཆོས་དང་དོན་རང་གིས་མངོན་དུ་བྱེད་པ་
དང༌། གཞན་ལ་སྟོན་པར་བྱེད་པ་སྟེ་རིམ་པ་བཞིན་ནོ། །སོ་སོའི་སྒྲ་དོན་ལས། མདོ་སྡེའིནི།
གནས་ནི་ཆོས་འབྱུང་བའི་རྒྱུའོ། །མཚན་ཉིད་དག་ཆོས་ནི་དངོས་སུ་བརྗོད་པར་བྱ་བའི་དོན་ཏེ།
མཚན་ཉིད་དང་དོན་ཏོ། །དོན་ནི་དགོངས་པའི་དོན་ཏེ་ཐུགས་ལ་གནས་པའོ །མངོན་པའི་སྒྲ་
དོན་ནི། ལམ་སྟོན་པར་བྱེད་པ་དང་། ཤེས་བྱ་སྟོན་པར་བྱེད་པ་དང་གཞན་ལ་གོ་བར་བྱེད་པ་
དང༌། རང་ཁོང་དུ་ཆུད་པར་བྱེད་པ་ནི། རང་བཞིན་མངོན་དུའི་ཕྱིར་དང་ཞེས་བྱ་བ་ལ་སོགས་
པ་ཡིན་ནོ། །འདུལ་བའི་སྒྲ་དོན་ནི། ལྟུང་བ་དང༌། དེའི་རྒྱུ་ཉེས་པར་སྤྱོད་པ་འདུལབའོ །དེ་
ལ་ཇི་ལྟར་ལྟུང་བ་འདུལ་ཞེ་ན། ལྟུང་བའི་ངོ་བོ་དང༌། རྒྱུ་དང༌། གཉེན་པོ་དང་། ལྟུང་བ་མེད་
པའི་རྒྱུ་རབ་ཏུ་བསྟན་པའི་སྒོ་ནས་སོ། །དེའང་རིམ་པ་བཞིན་ལྟུང་དང་ཞེས་བྱ་བ་ལ་སོགས་
པས་བརྗོད་དོ། །ཇི་ལྟར་ཉེས་པར་སྤྱོད་འདུལ་ཞེ་ན། ཉེས་པ་བྱེད་པའི་གང་ཟག་དང་། དེ་ལ་
བརྟེན་ནས་བསླབ་པ་བཅའ་བ་དང་། དེ་རྣམ་པར་དབྱེ་བ་དང་། གཏན་འདབབ་པས་སོ། །
གཉིས་པ་དམིགས་པའི་དངོས་པོ་དེ་རྙེད་པའི་རང་བཞིན་སྟོན་པ་ནི། དམིགས་
པ་ཆོས་དང་ཞེས་བྱ་བའི་ཚིགས་སུ་བཅད་པ་གསུམ་མོ། །དོན་གཉིས་ཀྱིས་ནི་གཉིས་པོ་རྙེད་
ཅེས་བྱ་བ་ནི། གཟུང་བ་དོན་དམ་པར་མེད་པ་བཞིན་དུ་འཛིན་པ་མ་འཁྲུལ་བ་ཡང་མེད་དོ་
- 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས། གཟུང་བ་ལ་འཛིན་པ་ཐ་མི་དད་པའི་དོན་དང་། འཛིན་པ་འཁྲུལ་བ་ཕྱི་རོལ་མཡིན་པ་
བཞིན་དུ། གཟུང་བར་སྣང་བ་ཡང་འཁྲུལ་བའི་རྣམ་པ་ཉིད་ཀྱིས་ཕྱི་རོལ་མ་ཡིན་ནོ་ཞེས་བྱ་བ་
སྟེ༑ དེ་ལས་དང་པོ་ནི་དྲོད་རྩེ་མོའི་གནས་སྐབས་ཡིན་ལ། གཉིས་པ་ནི་བཟོད་པ་དང་འཇིག་
རྟེན་ཆོས་ཀྱི་གནས་སྐབས་སོ། །དམིགས་པ་གསུམ་པོ་དེ་རྙེད་པའི་རྒྱུ་ནི་ཆོས་ཀྱི་དམིགས་པ་
རྙེད་པ་སྟེ། དེའང་ཚོགས་ཀྱི་ལམ་གྱི་ཤེས་པ་གསུམ་གྱིས་རྙེད་པའོ། །གསུམ་པ་དམིགས་པའི་
དངོས་པོ་དེ་ཐོབ་པའི་ཐབས་ཡིད་ལ་བྱེད་པ་ནི་ཚིགས་སུ་བཅད་པ་ལྔས་སྟོན་ཏོ། །ཡིད་ལ་
བྱེད་པ་བཅོ་བརྒྱད་པོ་འདིའི་རྣམ་པ་དྲུག་གི་སྒོ་ནས་དབྱེ་བ་སྟེ། ལམ་དང༌། རྟེན་དང༌།
མཚུངས་པར་ལྡན་པ་དང༌། དམིགས་པ་དང༌། འཇུག་པ་དང་། རྒྱུའི་སྒོ་ནས་རབཏུདབྱེ་བའོ།།
དེ་ལ་རིགས་ངེས་པ་དང༌། བྱ་བ་བྱེད་པ་དང་། རྟེན་རྣམ་པར་དབྱེ་བགསུམ་ནི། ཚོགས་ཀྱི་
ལམ་དང་སྦྱོར་བའི་ལམ་གྱི་རང་བཞིན། མོས་པས་སྤྱོད་པའི་ཡིད་ལ་བྱེད་པ་སྟེ། རྒྱུ་ཙམ་གྱི་
སྟོབས་ལས་བྱུང་བ་ནི་རིགས་ངེས་པའོ། །སྔོན་དགེ་བའི་ཚོགས་བསགས་པས་བསྐྱེད་པནི།
རིགས་དེ་ཉིད་རྒྱས་པ་ལས་བྱུང་བ་སྟེ། བྱ་བ་བྱེད་པའོ། །དེ་ནས་བྱང་ཆུབ་སེམས་དཔའི་སྡོམ་
པ་ཡང་དག་པར་བླངས་ནས། རང་དང་གཞན་གྱི་དོན་སྒྲུབ་པའི་གནས་སྐབས་ཀྱི་ཡིད་ལ་བྱེད་
པ་ནི། རྟེན་རྣམས་པར་དབྱེ་བ་ཅན་ཏེ། ཁྱིམ་པ་དང་རབ་ཏུ་བྱུང་བའི་གཞི་མི་འདྲ་བས་རྟེན་སོ་
སོར་ངེས་པའི་ཕྱིར་རོ། །ཆོས་འཇོག་པར་བྱེད་པ་ནི་མཐོང་ལམ་གྱི་ཡིད་ལ་བྱེད་པ་སྟེ། ན་པ་
ཡང་དག་བྱང་ཆུབ་ཀྱི་ཡན་ལག་ཐོབ་པའི་མཐུས། ཆོས་ཉིད་ཀྱི་སངས་རྒྱས་རྗེས་སུ་དྲན་པ་དང་
ལྡན་པའི་ཕྱིར་རོ། །འདུན་པ་དྲག་པོར་བྱེད་པ་ནི། སྒོམ་ལམ་གྱི་ཡིད་ལ་བྱེད་པ་སྟེ། དེ་ལྟར་
དད་པ་ཐོབ་པས་ཡིད་ཆེས་པ་ནི། ས་གོང་མའི་ཡོན་ཏན་དོན་དུ་གཉེར་བས་འདུན་པ་དྲག་པོའི་
ཕྱིར་རོ། །རྟེན་གྱི་སྒོ་ནས་དབྱེ་བ་ནི། ཏིང་ངེ་འཛིན་གསུམ་ལ་བརྟེན་པ་སྟེ། རྟེན་དེ་གསུམ་
གྱིས་བསམགཏན་དང་སྙོམས་པར་འཇུག་པ་ཀུན་བསྡུས་སོ། །མཚུངས་པར་ལྡན་པའི་སྒོ་ནས་
- 5 6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༥
དབྱེ་བ་ནི། ཤེས་པ་གསུམ་དང་མཚུངས་པར་ལྡན་པའོ། །དམིགས་པའི་སྒོ་ནས་དབྱེ་བ་ནི།
འདྲེས་པ་ལ་དམིགས་པ་དང་། མ་འདྲེས་པ་ལ་དམིགས་པ་བཅུ་གཉིས་ལ་འཇུག་པའོ། །
འཇུག་པའི་སྒོ་ནས་དབྱེ་བ་ལ་གཉིས་ཏེ། དོན་ལ་འཇུག་པའི་སྒོ་ནས་དབྱེ་བ་ནི། ཡོངས་སུ་
ཤེས་པ་སྤྱོད་པ་དང་། སྒོམ་པའི་རྣམ་པ་ལ་ཞུགས་པ་དང་། ཞི་གནས་དང་ལྷག་མཐོང་གི་འམ་
རྣམས་སོ། །ཡོངས་སུ་ཤེས་པར་བྱ་བ་ངེས་པ་ནི། དོན་གཏན་ལ་འབེབས་པས་དོན་འཇུག་
པའོ། །རྣམ་པ་བཞི་སྒོམ་པ་དང་། རྣམ་པ་སུམ་ཅུ་རྩ་བདུན་སྒོམ་པ་དང་། ཞིགནས་དང་ལྷག་
མཐོང་གི་ལམ་སྒོམ་པ་རྣམས་ནི། རིམ་པ་བཞིན་དུ་ངོ་བོ་དང་། རྣམ་པ་དང༌། མཚན་ཉིད་ཡིན་
པསན། དོན་རྗེས་སུ་བསྒྲུབས་པས་དོན་ལ་འཇུག་པའོ། །བདག་མེད་པ་གཉིས་པ། རྟོག་མེད་
དང༌། རྟོག་པས་སྒོམ་པ་ནི་མཐོང་བའི་རྣམ་པར་ཤེས་པའི་རྣམ་པ་བསྒོམས་པས་ན་དོན་རྗེས་
སུ་སྒྲུབ་པའི་ངོ་བོའོ། །རྣམ་པ་ནི་སུམ་ཅུ་རྩ་བདུན་ནོ། །མཚན་ཉིད་ནི་ཟུང་དུ་འབྲེལ་བའི་ལམ་
་
ཆོས་ལ་འཇུག་པའི་སྒོ་ནས་དབྱེ་བ་ནི་རྣམ་པ་བཞི་སྟེ། ཕན་ཡོན་ཡིད་ལ་བྱེད་
པ་དང༌། གནོད་པ་ཡིད་ལ་བྱེད་པ་དང་། སྦྱོར་བ་ཡིད་ལ་བྱེད་པ་དང་། དབང་བསྒྱུར་བ་ཡིད་
ལ་བྱེད་པའོ། །དེ་ཡང་དང་པོ་ཕན་ཡོན་ཤེས་ནས་ཆོས་ལ་མོས་པ་དང་། སངས་རྒྱས་དང་བྱང་
ཆུབ་སེམས་དཔའ་རྣམས་ཆོས་འདོད་པ་སྟེ། ལེན་པ་དང་ཐོབ་པ་དེས་ཆོས་ཀྱི་འབྲས་བུ་ལ་
སྦྱོར་བ་དང༌། དེའི་འབྲས་བུ་མངོན་དུ་གྱུར་པ་ལ་དབང་བསྒྱུར་བའོ། །སྦྱོར་བ་ཡིད་ལ་བྱེད་པ་
ལ་རྣམ་པ་གཉིས་ཏེ། ཆོས་ཀྱི་རང་བཞིན་ལ་ཉེ་བར་རྟོག་པས་སྦྱོར་བ་དང་། ཆོས་ཀྱི་དོན་རབ་
ཏུ་རྟོག་པས་སྦྱོར་བའོ། །དང་པོ་ནི་རྣམ་པ་བཞི་སྟེ། གྲངས་ལ་ཉེ་བར་རྟོག་པ་དང་། མཚན་ཉིད་
ལ་ཉེ་བར་རྟོག་པ་དང་། དོན་དང་འབྲེལ་བ་ལ་ཉེ་བར་རྟོག་པ་དང་། རིམ་པ་ལ་ཉེ་བར་རྟོག་པ་
སྟེ༑ གྲངས་གཞན་དུ་ཏིང་ངེ་འཛིན་གྱི་སྤྱོད་ཡུལ་ལ་ཉེ་བར་རྟོག་པ་སྦྱོར་བ་ལ་སོགས་པའོ། །
- 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེའང་ཚོགས་ཀྱི་ལམ་གནས་སྐབས་ཏེ། ཆོས་ཀྱི་དམིགས་པ་རྙེད་པའི་ཐབས་སུ་གྱུར་པའི་ཡིད་
ལ་བྱེད་པའོ། །ཆོས་ཀྱི་དོན་རབ་ཏུ་རྟོགས་པ་ལ་གསུམ་སྟེ། གློ་བུར་བ་རྟོགས་པ་ལ་སོགས་པ་
བཞི་ནི་སྦྱོར་ལམ་གྱི་གནས་སྐབས་ཏེ། སྔ་མ་གཉིས་ནི་ནང་གི་དམིགས་པ་ཐོབ་པའི་ཐབས་
ཡིན་ལ། ཕྱི་མ་གཉིས་ནི་ཕྱི་རོལ་གྱི་དམིགས་པ་ཐོབ་པའི་ཐབས་སོ། །ཆོས་ཀྱི་དབྱིངསགས་
པ་ནི་མཐོང་ལམ་གྱི་གནས་སྐབས་ཏེ། གཉིས་ཀྱིས་དམིགས་པ་རྙེད་པའི་ཐབས་སོ། །ལྷག་མ་
དྲུག་ནི་སྒོམ་ལམ་གྱི་གནས་སྐབས་ཏེ། དོན་དང༌། སྣོད་དང་། རབ་ཏུ་རྟོགས་པའི་རང་བཞིན་
དང༌། བདག་མེད་པ་དང༌། བསམ་པ་དང༌། རྣམ་པར་བཞག་པ་རྟོགས་པའོ། །ཇི་ལྟར་བཞག་
པའི་ཆོས་རྣམ་པར་བཞག་པ་རྟོགས་པ་ནི། རང་གིས་མཐོང་བའི་ཡུལ་ཅན་གྱི་བརྗོད་པ་རབ་ཏུ་
དགོད་པ་རིག་པའོ། །ཆོས་རྣམ་པར་བཞག་པ་རྟོགས་པ་ནི། གཞན་གྱི་བསམ་པ་ལ་ལྟོས་པའི་
བརྗོད་པ་རབ་ཏུ་འགོད་པ་རིག་པའོ། །
བཞི་པ་དམིགས་པས་དངོས་པོ་དེའི་དོན་རྣམ་པ་གསུམ་སྟེ། དེ་ཁོནའི་དོན་
དང༌། སྒྱུ་མ་ལྟ་བུའི་དོན་དང་། རྫུན་པའི་དཔེ་བརྒྱད་དང་འདྲ་བའི་དོན་ཏོ། །དང་པོ་ནི་རྟགཏུ་
ཞེས་བྱ་བའི་ཚིགས་སུ་བཅད་པགཉིས་ཀྱིས་དོན་གྱི་རབ་ཏུ་དབྱེ་བ་སྔོན་དུ་བཏང་བའི་སྟོན་ཏོ།
སྒྱུ་མ་ལྟ་བུའི་དོན་ལ་གཉིས་ཏེ། ཡུལ་སྒྱུ་མ་ལྟ་བུ་དང་། འཛིན་པ་སྒྱུ་མ་ལྟ་བུའོ། །དང་པོ་ལ་
གཉིས་ཏེ། བཏགས་པ་དང་གཞན་དབང་སོ་སོར་སྒྱུ་མ་ལྟ་བུར་བསྟན་པ་དང་། ཐུན་མོང་དུ་སྒྱུ་
མ་ལྟ་བུར་བསྟན་པའོ། །སོ་སོར་སྒྱུ་མ་ལྟ་བུར་བསྟན་པ་ཡང་། དཔེ་དོན་སྦྱར་བ་དང༌། ཆོས་
མཐུན་པའི་ཁྱད་པར་གཉིས་ཀྱིས་བསྟན་པ་ལས། ཅི་ལྟར་སྒྱུ་མ་ཞེས་བྱ་བའི་ཚིགས་སུ་བཅད་
པས་ནི་དཔེ་དོན་སྦྱར་བའོ། །ཇི་ལྟར་དེ་ལ་དེ་མེད་པ་ཞེས་བྱ་བས་ནི་བཏགས་པ་དང་སྒྱུ་མའི་
རྣམ་པའི་ཆོས་མཐུན་པ་བརྗོད་དོ། །དེ་མེད་ན་ནི་ཞེས་བྱ་བའི་ཚིགས་སུ་བཅད་པ་གཉིས་ཀྱིས་
ནི༑ གཞན་དབང་དང་སྒྱུ་མའི་རྣམ་པའི་རྟེན་ཆོས་མཐུན་པར་བརྗོད་དོ། །
- 5 8-



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། །
ཐུན་མོང་དུ་ཆོས་མཐུན་པ་བསྟན་པ་གསུམ་ལ། དེའི་རྣམ་པ་དེ་ལ་ཡོད་ཅེས་བྱ་བ་
ལ་སོགས་པ་ཚིགས་སུ་བཅད་པ་གཉིས་ཀྱིས་ནི། ཡོད་མེད་ཀྱི་དོན་དང་། ངེས་པའི་དོན་དང་།
ཁྱད་པར་མེད་པ་དོན་གསུམ་དཔེས་བསྟན་ཏོ། །དེ་བཞིན་གཉིས་སྣང་དེ་ལ་ཡོད་ཅེས་བྱ་བ་ལ་
སོགས་པ་ཚིགས་སུ་བཅད་པ་གཉིས་ཀྱིས་ནི། དོན་གསུམ་པོ་དེ་ཉིད་དོན་ལ་སྦྱར་བའོ །སྒྲོ་
འདོགས་པ་དང་ཞེས་བྱ་བའི་ཚིགས་སུ་བཅད་པས་ནི། ངེས་པ་དང་ཁྱད་པར་མེད་པར་ཉིད་
བསྟན་པའི་དགོས་པ་བརྗོད་དོ། །འཛིན་པ་སྒྱུ་མ་ལྟ་བུ་ལ་བཞི་ལས། འཁྲུལ་བའི་རྒྱུ་དང་ཞེས་
བྱ་བའི་ཚིགས་སུ་བཅད་པས་ནི། འཛིན་པ་འཁྲུལ་བའི་རྒྱུ་དང་རང་བཞིན་བསྟན་ཏོ། །སྒྱུ་མའི་
གླང་པོ་ཞེས་བྱ་བའི་ཚིགས་སུ་བཅད་པ་གཉིས་ཀྱིས་ནི། དཔེའི་སྒོ་ནས་རབ་ཏུ་འཛིན་པ་
འཁྲུལ་བའི་རབ་ཏུ་དབྱེ་བ་བསྟན་ཏེ། དཔེ་དང་པོས་ནི་ཀུན་ནས་ཉོན་མོངས་པ་བརྗོད་ལ།
གཉིས་པས་ནི་རྣམ་པར་བྱང་བའི་འཁྲུལ་བ་བརྗོད་དོ། །འཁྲུལ་པའི་མཚན་ཉིད་ཆོས་གང་ཡིན་
ཞེས་བྱ་བའི་ཚིགས་སུ་བཅད་པ་གཉིས་ཀྱིས་ནི། འཛིན་པ་གཉིས་པོའི་རང་གི་ངོ་བོ་སྒྱུ་མ་འདྲ་
བ་བརྗོད་དོ། །སྒྱུ་མའི་རྒྱལ་པོ་ཞེས་བྱ་བའི་ཚིགས་སུ་བཅད་པས་ནི། འཛིན་པ་གཉིས་པོའི་
གནོད་བྱ་གནོད་བྱེད་ཀྱི་ནུས་པ་སྒྱུ་མ་དང་འདྲ་བར་བརྗོད་དོ། །དཔེ་བརྒྱད་དང་འདྲ་བའི་དོན་
བརྗོད་པ་ནི། སངས་རྒྱས་རྣམས་སངས་རྒྱས་མཆོག་ཅེས་བྱ་བའི་ཚིགས་སུ་བཅད་པའོ། །དཔེ་
དང་པོ་ལྔས་ནི་ཀུན་ནས་ཉོན་མོངས་པའི་འདུས་བྱས་བསྟན་ལ། ཕྱི་མ་གསུམ་གྱིས་ནི་གསུང་
དང་ཐུགས་དང་སྐུའི་ཆོས་རྣམ་པར་བྱང་བའི་འདུས་བྱས་རབ་ཏུ་བསྟན་ཏོ། །དང་པོ་ནིཀ་ཁ་ལ་
སོགས་པ་དང་འདྲ་བས་ནི་ཆོས་ཉིད་རབ་ཏུ་བསྟན་ལ། སྒྱུ་མ་དང་འདྲ་བ་དང་། ཆོས་བརྒྱད་
འདྲ་བས་ནི་ཆོས་རབ་ཏུ་བསྟན་ཏོ། །དེ་ལྟར་རྣམ་པ་བཞིས། ཐེག་པ་ཆེན་པོས་གཉིས་ཀ་ལ་
ཐུན་མོང་དུ་གྲུབ་པ་དངོས་གཞིའི་ཡུལརྣམ་པར་བཞག་པ་ཙམ་མཛད་ནས།
ད་ནིཚིགས་སུ་བཅད་པ་བཅུ་དགུས། དམིགས་པ་དང་མཐུན་པའི་དོན་རབ་ཏུ་
- 5
9-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒྲུབ་བོ། །འདི་ལ་རྣམ་པ་གསུམ་སྟེ། ལྟ་བའི་ཡུལ་རབ་ཏུ་སྒྲུབ་པ་དང་། སྤྱོད་པའི་ཡུལ་རབ་ཏུ་
སྒྲུབ་པ་དང༌། དེ་གཉིས་ཀྱི་འབྲས་བུའི་རང་བཞིན་རབ་ཏུ་སྒྲུབ་པའོ། །དང་པོ་ལ་བཞི་ལས།
ཡང་དག་མིན་རྟོག་ཅེས་བྱ་བའི་ཚིགས་སུ་བཅད་པས་ནི། ཤེས་པར་བྱ་བའི་དོན་བརྗོད་དོ། །
རང་གི་ཁམས་ལ་ཞེས་བྱ་བའི་ཚིགས་སུ་བཅད་པས་ནི། སྤང་བར་བྱ་བའི་དོན་བརྗོད་དོ། །
དམིགས་པའི་ཁྱད་པར་ཐོབ་པའི་ཞེས་བྱ་བའི་ཚིགས་སུ་བཅད་པསནི་བསྟེན་པར་བྱ་བ་བརྗོད་
དོ༑ ༑སེམས་ནི་གཉིས་སུསྣང་བ་སྟེ་ཞེས་བྱ་བ་ལ་སོགས་པའི་ཚིགས་སུ་བཅད་པ་གཉིས་ཀྱིས་
ནི༑ དེ་ཐམས་ཅད་རྣམ་རིག་ཙམ་དུ་གྲུབ་པའི་འཐད་པ་བརྗོད་དོ། །སྤྱོད་པའི་ཡུལ་ལ་ཡང་
བཞི་ལས། སངས་རྒྱས་རྣམས་ཀྱིས་ཞེས་བྱ་བའི་ཚིགས་སུ་བཅད་པ་གཅིག་གིས་ནི་མདོར་
བསྟན་པའོ། །དེ་ནས་གཅིག་གིས་ནི་མཚན་གཞི་བཤད་དོ། །དེ་ནས་མཚན་ཉིད་བཤད་པནི་
ཚིགས་སུ་བཅད་པ་བཞིའོ། །མཚོན་པ་བཤད་པ་ནི། ཚིགས་སུ་བཅད་པ་གཉིས་སོ། །འབྲས་
བུ་ལ་བཞི་ལས། ས་བོན་བཞིན་དུ་གྱུར་པའི་ཕྱིར་ཞེས་བྱ་བའི་ཚིགས་སུ་བཅད་པས་ནི།
གཟུང་བ་གཞན་དུ་གྱུར་པའོ། །དེ་ནས་ཚིགས་སུ་བཅད་པ་གཉིས་ཀྱིས་ནི། འཛིན་པ་གཞན་དུ་
གྱུར་པའོ། །དེ་ནས་བློ་དང་ལྡན་པས་ཞེས་བྱ་བའི་ཚིགས་སུ་བཅད་པ་གཉིས་ཀྱིས་ནི་བསྟན་པ་
དང་བཤད་པས་ཡེ་ཤེས་ཀྱི་རང་བཞིན་བསྟན་ཏོ། །དེ་ནས་སེམས་ནི་གནས་ངན་ལེན་དང་
བཅས་ཞེས་བྱ་བའི་ཚིགས་སུ་བཅད་པས་ནི་སྤངས་བའི་རང་བཞིན་བསྟནཏོ། །
དེ་ལྟར་གསུང་རབ་ཀྱི་དེ་ཁོ་ནའི་དོན་དུ་མཐུན་ཞིང་འཐད་པ་ནི། རྣམ་པར་
རིག་པ་ཙམ་ཡིན་པ་བསྒྲུབས་ནས། མི་མཐུན་པའི་ཆོས་ཐམས་ཅད་སྟོང་པ་ཉིད་དུ་སྒྲུབ་འགོག་
གོ །འདི་ལ་གསུམ་ལས། ཤེས་བྱ་འགོག་པ་ནི། རང་དང་ཞེས་བྱ་བའི་ཚིགས་བཅད་གཉིས་
སོ༑ ༑ངོ་བོ་ཉིད་མེད་པའི་དོན་ནི་གཉིས་ཏེ། རང་ཉིད་སྐྱེས་པ་དང་། ཞིག་ཟིན་པ་དང་། རྟག་
ཏུ་གནས་པའི་རང་བཞིན་དུ་མེད་པས། གཞན་གྱིས་བདག་ཉིད་དུ་མེད་པ་དང་། གཟུང་བ་
- 6 0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། (༥
རང་བཞིན་མེད་པས་རྟག་པའི་བདག་ཉིད་དུ་མེད་པའོ། །ལམ་འགོག་པ་ནི། ག་མདང་ནི་
ཞེས་བྱ་བའི་ཚིགས་སུ་བཅད་པའོ། །འདི་ལ་མ་སྐྱེས་པའི་དོནནི་གསུམ་ལས། རྒྱུ་མེད་པ་དང་།
རྟག་པ་བ་དང༌། མི་མཐུན་པ་ལས་སྐྱེས་པ་ནི། དངོས་པོ་སྐྱེ་བ་མེད་པའི་དོན་ཏོ། །འཁོར་བའི་
དངོས་པོ་གཞན་སྔོན་དུ་མ་སོང་བར་སྐྱེ་བ་ནི་ཐོག་མ་སྐྱེ་བ་སྟེ། རྒྱུ་མེད་པས་སོ། །སྔར་སྐྱེས་
ཟིན་པ་དེ་ཉིད་སྐྱེ་བ་ནི་རང་ལས་སྐྱེ་བ་སྟེ། རྒྱུ་རྟག་པ་ལས་སྐྱེ་བའོ། །སྔོན་སྐྱེས་པ་རྣམས་དང་
ཤིན་ཏུ་མི་འདྲ་བ་སྐྱེས་པ་ནི་གཞན་ལས་སྐྱེས་པ་སྟེ་མི་མཐུན་པའི་རྒྱུ་ལས་སྐྱེས་པའོ། །
བཏགས་པ་ལ་སོགས་པའི་མཚན་ཉིད་དུ་མ་སྐྱེས་པ་ནི་མཚན་ཉིད་སྐྱེ་བ་མེད་པའི་དོན་ཏོ། །ཐ་
མ་གཉིས་ནི་འབྲས་བུ་སྐྱེ་བ་མེད་པའི་དོན་ཏོ། །འབྲས་བུ་འགོག་པ་ནི་གཉིསཏེ། ག་པ་
གཅིག་ཏུ་བསྟན་པའི་དགོངས་གཞི་དང་། དགོས་པའོ། །དང་པོནི། ཆོས་དང་བདག་མེད་ཅེས་
བྱ་བའི་ཚིགས་སུ་བཅད་པའོ། །ཐེག་པ་གཅིག་ཏུ་གསུངས་པའི་དགོངས་གཞི་ནི་གཉིས་ཏེ།
ཤེས་བྱ་དང་། གང་ཟག་དང༌། འབྲས་བུ་དང་། ལམ་རྣམས་མཚུངས་པའམ། བསམ་པ་དང་།
སྦྱོར་བ་དང་། འབྲས་བུ་རྣམ་གཅིག་པ་སྟེ། དང་པོ་བཞི་དང༌། ཐ་མ་གསུམ་དང་། རིམ་པ་
བཞིན་སྦྱར་རོ། །དགོས་པ་ནི་ཚིགས་སུ་བཅད་པ་དྲུག་གིས་བསྟན་ཏོ། །དངོས་གཞི་དང་།
མཐུན་པའི་དོན་དང་། མི་མཐུན་པའི་དོན་གསུམ་གྱིས། འཚོལ་བའི་ཡུལ་བསྟན་ནས།
ད་ནི་འཚོལ་བ་ཕུན་སུམ་ཚོགས་པའི་ཡན་ལག་བསྟན་ཏོ། །འདི་ལ་གཉིས་
ལས། རིག་པའི་གནས་ལྔ་ཞེས་བྱ་བ་ནི་བློ་གྲོས་བསྟན་ཏོ། །རྒྱུད་དམིགས་ནསཞི་ཞེ་བྱ་བ་ལ་
སོགས་པའི་ཚིགས་སུ་བཅད་པ་བཅུ་གསུམ་གྱིས་ནི་དགེ་བ་བསྟན་ཏེ། ཤེས་རབ་སྦྱངས་ཤིང་
ཚོགས་བསགས་པ་ཁོ་ནས་ཆོས་ཡོངས་སུ་འཚོལ་ན་ཆོས་རབ་ཏུ་རྟོགས་པའི་ཕྱིར་རོ། །འདི་
ལ་རྒྱུད་དམིགས་ནས་ནི་ཞེས་བྱ་བའི་ཚིགས་སུ་བཅད་པ་གཉིས་ཀྱིས་ནི། རིགས་དང་།
སེམས་བསྐྱེད་པ་དང༌། སྒྲུབ་པ་དང་། དེ་ཁོ་ན་དང༌། མཐུ་དང་། ཡོངས་སུ་སྨིན་པ་དང༌། བྱང་
- 6 1 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆུབ་དང་ལྡན་པའི་བསམ་པས། ཕ་རོལ་ཏུ་ཕྱིན་པ་ཡིད་ལ་བྱེད་པ་སྟེ། ཐེག་པ་ཆེན་པོའི་ངོ་བོ་
ཉིད་དང་ལྡན་པ་ཡིད་ལ་བྱེད་པ་བདུན་ནོ། །སྐྱབས་སུ་འགྲོ་བ་དང་ལྡན་པའི་ཡིད་ལ་བྱེད་པའི་
རྒྱུ་དང་ལྡན་པའི་ཡིད་ལ་བྱེད་པའི་ནང་དུ་འདུ་སྟེ་མོས་པའི་རྐྱེན་དང་ལྡན་པ་ཁོ་ན་རྒྱུ་ཡིན་པའི་
ཕྱིར་རོ། །དེ་ནས་ཡིད་ལ་བྱེད་པ་དྲུག་ནི། མོས་པ་དང༌། ཆོས་འཚོལབ་དང་། སྟོན་པ་དང་།
སྒྲུབ་པ་དང༌། གདམས་ངག་རྗེས་སུ་བསྟན་པ་དང་ལྡན་པའི་ཡིད་ལ་བྱེད་པ་སྟེ། ཆོས་ལ་སྦྱོར་
བའི་སྤྱོད་པ་དང་ལྡན་པའི་ཡིད་ལ་བྱེད་པའོ། །བྱ་བའི་ཡིད་ཅེས་བྱ་བ་ནས་སྤོང་བས་མཐུན་
ཐོབ་པ་དང་ཞེས་བྱ་བའི་བར་གྱིས་ནི། ཐབས་དང་ལྡན་པའི་ལས་དང་། ཕ་རོལ་ཏུ་ཕྱིན་པ་དང་།
བསྡུ་བའི་དངོས་པོ་དང་། དཀོན་མཆོག་མཆོད་པ་དང་། བཤེས་གཉེན་བསྟེན་པ་དང་། ད་
མེད་པ་སྒོམ་པ་ཞེས་བྱ་བ། ཕ་རོལ་ཏུ་ཕྱིན་པའི་སྤྱོད་པ་དང༌། ངོ་ཚ་བ་དང་། བརྟན་པ་དང་།
མི་སྐྱོ་བ་དང་། བསྟན་བཅོས་ཤེས་པ་དང་། འཇིག་རྟེན་ཤེས་པ་དང་། རྟོན་པ་དང་། སོ་སོ་ཡང་
དག་པ་རིག་པ་དང་། ཚོགས་དང་། བྱང་ཆུབ་ཀྱི་ཕྱོགས་དང་། ཞི་གནས་དང་ལྷག་མཐོངདང།
ཐབས་མཁས་པ་དང་། གཟུངས་དང༌། སྨོན་ལམ་དང་། ཏིང་ངེ་འཛིན་གསུམ་ཞེས་བྱ་བ་བྱང་
ཆུབ་ཀྱི་ཕྱོགས་ཀྱི་སྤྱོད་པ་སྟེ། དེ་ལྟར་སྤྱོད་པ་གཉིས་དང་ལྡན་པའི་ཡིད་ལ་བྱེད་པ་བསྟན་ཏོ། །
ངོ་མཚར་ངོ་མཚར་མེད་པ་ལ་ཞེས་བྱ་བ་ནས་བདག་ཉིད་མཆོག་ཏུ་ངེས་འཛིན་ཕྱིར་ཞེས་བྱ་བའི་
བར་གྱིས་ནི། ངོ་མཚར་དང༌། ངོ་མཚར་མ་ཡིན་པ་དང༌། སྙོམས་པའི་སེམས་དང༌། ཕན་
འདོགས་པ་དང༌། ལན་དུ་ཕན་འདོགས་པ་དང༌། སྨོན་ལམ་དང་། འབྲས་བུ་ཡོད་པའི་སྦྱོར་བ་
དང༌། ཕྱིན་ཅི་མ་ལོག་པའི་སྦྱོར་བ་དང་། འབྲི་བའི་གཉེན་པོ་ཁྱད་པར་དུ་འགྲོ་བའི་སྦྱོར་བ་དང་།
བཅོས་བུའི་གཉེན་པོ་ཡང་དག་པར་སྦྱོར་བ་དང༌། སེམས་ཅན་འདུལ་བའི་སྦྱོར་བ་དང་། ལུང་
བསྟན་པ་དང་། ས་ལ་ཞུགས་པ་དང་། ངེས་པར་བྱ་བ་དང༌། རྟག་པར་བྱ་བ་དང་། གཙོ་བོར་
བྱ་བ་ཞེས་བྱ་བའི་ཡོན་ཏན་རྣམས་ཀྱིས། ཕ་རོལ་ཏུ་ཕྱིན་པ་ཡིད་ལ་བྱེད་པ་སྟེ། སྤྱོད་པ་ཉམས་
- (G 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། [༥
སུ་བླངས་པའི་ཡོན་ཏན་དང་ལྡན་པའི་ཡིད་ལ་བྱེད་པའོ། །འདིར་གདགས་པ་རྣམ་པར་གཞག་
པ་དང་། ཡོངས་སུ་འཚོལ་བ་དང༌། ཡང་དག་པ་ཇི་ལྟ་བ་བཞིན་དུ་ཤེས་པ་དང་། དཔག་ཏུ་
མེད་པ་དང་། བསྟན་པའི་འབྲས་བུ་དང་། ཆེན་པོའི་དོན་དང༌། ཐེག་པ་ཆེན་པོ་བསྡུ་བ་དང་།
བྱང་ཆུབ་སེམས་དཔའ་ལྔ་པོ་རྣམས་ཏེ། ཡོན་ཏན་གྱི་ལེའུར་བཤད་པ་དེ་རྣམས་དང་། སྤྱོད་པ་
དང་མཐར་ཐུག་པའི་ལེའུར་བཤད་པ་དང་། རྟགས་དང༌། ཕྱོགས་དང་། ལྷག་པའི་བསམ་པ་
དང༌། ཡོངས་སུ་འཛིན་པ་དང༌། སྐྱེ་བ་དང་། གནས་པ་དང་། སྤྱོད་པ་དང་། རབ་ཏུ་གནས་པ་
དང་ལྡན་པའི་ཡིད་ལ་བྱེད་པས། ཕ་རོལ་ཏུ་ཕྱིན་པ་ཡིད་ལ་བྱེད་པརྣམས་མ་བཤད་ཀྱང་།
བཤད་པའི་རྗེས་སུ་འབྲངས་ཏེ་ཤེས་པར་བྱའོ། །
འཚོལ་བའི་རང་བཞིན་ལ་རྣམ་པ་བཞི་ལས། དང་པོ་རང་བཞིན་བསྟན་པའི་
ཡན་ལག་ཏུ་དབྱེ་བ་སྟོན་པ་ནི། རྒྱས་དང་ཞེས་བྱ་བའི་ཚིགས་སུ་བཅད་པ་གཉིས་སོ། །རྒྱས་པ་
ནི་ཆོས་ཀྱི་རང་བཞིན་ཁོ་ན་མ་མཐོང་ཡང་། ཐོས་པས་ཆོས་རྒྱས་པ་སྟེ། མོས་པ་སྤྱོད་པའི་ས་
ལའོ། །སྤངས་དང་བཅས་ཡིན་སྤང་བྱའི་རང་བཞིན་ཏེ། རྣམ་པར་རྟོག་པ་དང་བཅས་པ་ནི་
སྤང་བར་བྱ་བ་ཡིན་ནོ། །སྐ་ནི་རྣམ་པར་གྲོལ་བའི་སའོ། །དེ་ལྟར་རབ་ཏུ་དབྱེ་བན། སའི་རབ
ཏུ་དབྱེ་བས་རྣམ་པ་གསུམ་དང༌། གསུམ་དང་། བཞི་དང་། གསུམབསྟན་ཏེ། མོས་པས་སྤྱོད་
པ་དང་། དེ་ཁོ་ན་མ་མཐོང་བ་དང༌། བཟོད་པ་ཐོབ་པ་ལ་ནི་གསུམ་པ་གསུམ་མོ། །རྣམ་པར་
གྲོལ་བའི་སྐུའི་སྦྱོར་བའི་རང་བཞིན་མ་ཐོབ་པ་ཚོགས་ལམ་དང་། སྦྱོར་ལམ་དང་། དེ་ཁོན་
མཐོང་བ་ང་རྒྱལ་མ་ཟད་པ་དང༌། ཟད་པ་ལ་ནི་བཞིའོ། །གཉིས་པ་འབྲས་བུ་བསྟན་པ་ནི།
བརྟན་ཆོས་ཞེས་བྱ་བའོ། །འདི་ལ་མཚན་ནི་གཟུགས་སྐུའི་ཡོན་ཏན་ནོ། །ཆོས་སྐུའི་ཡོན་ཏན་
ལ༑ སྤངས་པ་དང་ཡོན་ཏན་ནི་རང་དོན་ནོ། །མི་ཟད་པ་ནི་གཞན་དོན་ནོ། །གསུམ་པ་སྤང་བྱ་
ནི་རྒྱལ་བའི་སྲས་རྣམས་ཀྱིས་ནི་ཞེས་བྱ་བའོ། །འདིར་རྣམ་པར་རྟོག་པ་བཅུ་ལས། དང་པོ་
- 6 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ནི་དངོས་པོ་ལ་རྟོག་པ་སྟེ། ཕུང་པོ་ལྔའི་རང་བཞིན་བྱང་ཆུབ་སེམས་དཔའ་ལ། ཀུན་
རྫོབ་ཙམ་དུ་མེད་པ་དང་། དོན་དམ་པར་ཡོད་པར་རྟོག་པའོ། །དེའི་འོག་མགཉིསནི་དེའི་ཆོས་
ཉིད་སྟོང་པ་ཉིད་ལ་རྟོག་པ་སྟེ། སྟོང་པ་ཉིད་གཟུགས་ཀྱི་ངོ་བོར་ཡོད་པ་དང་། དེ་དང་བྲལ་བའི་
རང་བཞིན་དུ་མེད་པར་རྟོག་པའོ། །གཅིག་དང་དུ་མར་རྟོག་པ་ནི་དེ་གཉིས་ཀ་ལ་རྣམ་པར་
རྟོག་པའོ། །རང་གི་ངོ་བོ་རྣམ་པར་རྟོག་པ་ནི། འབའ་ཞིག་པར་རྣམ་པར་རྟོག་པ་སྟེ། གཟུགས་
སོ་ཞེའམ། མི་རྟོག་པ་ཞེའམ། དོན་དམ་པའོ་ཞེས་བྱ་བར་ལྟ་བུའོ། ཁྱད་པར་དུ་རྣམ་པར་རྟོག་
པ་ནི་འབྲེལ་བར་རྟོག་པ་སྟེ། གཟུགས་ཀྱི་རྟག་གོ་ཞེའམ། མི་རྟག་པ་དོན་དམ་པའོ་ཞེས་བྱ་བ་
ལྟ་བུའོ། །ཐ་མ་གཉིས་ནི་གཉིས་ཀར་རྟོག་པ་སྟེ། མིང་ཇི་ལྟ་བར་ངོ་བོ་དང་ཁྱད་པར་དུརྟོག་པ་
དང་། ངོབོ་དང་ཁྱད་ཀྱིདོན་མེདན་དེ་བརྗོད་པའི་སྒྲ་ཡང་མི་རུང་བར་རྟོག་པའོ། །བཞི་པ་ཡོན་
ཏན་ནི། གཉིས་ཀྱི་ཆོས་འཚོལ་བ་ལ་ཆེ་བ་རྣམ་པ་གསུམ་པོ་ཐབས་དང་འབྲེལ་བ་དང་། དོན་
དང་འབྲེལ་བ་དང་། རང་དོན་དང་འབྲེལ་བ་སྟེ། བརྩོན་འགྲུས་དང་འབྲེལ་བ་ལ་སོགས་པའོ།
ཆོས་ཚོལ་བའི་སྐབས་སོ།། །།
༈ ཆོས་སྟོན་པ་ལ་རྣམ་པ་བདུན་ལས། ཚིགས་སུ་བཅད་པ་དང་གཅིག་གིས་
ནི༑ བཤད་པའི་གེགས་ སྤང་བའོ། །དེ་གཉིས་ཀྱིས་ནི། བཤད་པའི་འབྲས་བུའོ །དེ་ནས་
གཅིག་གིས་ནི་བཤད་པའི་རྒྱུ་སྟེ། ལུང་དང་རྟོགས་པ་དང་དབང་འབྱོར་པས་ནི་དོན་སྟོན་པའི་
རྒྱུ་བརྗོད་ལ། ཁ་དང་གཟུགས་ཐམས་ཅད་དང་རྣམ་ཤེས་ནི་སྒྲ་འབྱུང་བའི་གནསབརྗོད་དོ། །
དེ་ནས་གཉིས་ཀྱིས་ནི་འཆད་པ་པོའི་ཁྱད་པར་བརྗོད་དོ། །བཤད་པ་ཉིད་ཀྱི་ཁྱད་པར་ཚིགས་
སུ་བཅད་པ་བདུན་གྱིས་བརྗོད་པ་ལས། དང་པོ་ནི་ངག་གི་ཁྱད་པར་རོ། །གཉིས་པ་དང་
གསུམ་པ་ནི་ཚིག་གི་ཁྱད་པར་རོ། །ལྷག་མ་བཞིས་ནི་རབ་ཏུ་བྱེད་པའི་ཁྱད་པར་རོ། །རབ་ཏུ་
བྱེད་པའི་ཁྱད་པར་ལ་གཉིས་ཏེ། ཡོན་ཏན་གསུམ་དང་བཅས་པ་དང༌། ཉེས་པ་བརྒྱད་བྲལ་
- 6 4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། (༥
བའོ། །དེའང་ཚིགས་སུ་བཅད་པ་གཅིག་གིས་ཡོན་ཏན་ནོ། །གཉིས་པས་ནི་གཉིས་ཀ་བསྡུས་
ཏེ་བསྟན་ཏོ། །དེ་གཉིས་ཀྱིས་ཉེས་པ་དང་བྲལ་བའོ། །དེ་བཤད་པར་བྱ་བའི་ཁྱད་པར་ཚོགས་
སུ་བཅད་པ་བཅུས་བསྟན་པ་ལས། དང་པོ་གཉིས་ཀྱིས་ནི་དོན་ཕུན་སུམ་ཚོགས་པ་བརྗོད་དེ།
འབྲས་བུ་གསུམ་དང་བརྗོད་བྱ་གཉིས་དང་ལྡན་པའི་ཚིག་འབྲུ་བཟང་པོ་རྟོགས་པར་བྱའི་དོན་
ནོ ་མྱ་ངན་ལས་འདས་པའི་ལམ་མཚན་ཉིད་བཞི་དང་ལྡན་པ་སྟེ། ཐུན་མོང་མ་ཡིན་པའི་
ལམ་དང་། གཉེན་པོ་ཚང་བའི་ལམ་དང་། རང་བཞིན་གྱིས་དག་པ་མངོན་དུ་བྱེད་པར་ནུས་པ་
དང་། དྲི་མ་དང་བྲལ་བའི་དག་པ་སྐྱེད་པར་ནུས་པའོ། །དེ་ལྟར་འབྲས་བུ་དང་བརྗོད་བྱ་དང་།
རང་བཞིན་ནི་རྟོགས་པར་བྱ་བའི་དོན་གྱི་ཁྱད་པར་ཙམ་མོ། །ལྷག་མ་བརྒྱད་ཀྱིས་ནི་ཆོས་ཕུན་
སུམ་ཚོགས་པ་འཆད་དོ། །དེའང་ལྡེམ་པོར་དགོངས་པ་དང་དགོངས་པ་གཉིས་ཀྱིས་སངས་
རྒྱས་ཀྱི་གསུང་ཐམས་ཅད་བསྡུས་པས། དེ་གཉིས་ཀྱི་མཚན་ཉིད་སྟོན་ཏོ། །ལྡེམ་པོར་དགོངས་
པ་ནི་བསྟན་པ་དང་དགོངས་པའི་སྒོ་ནས་བཤད་པ་སྟེ། ཚིགས་སུ་བཅད་པ་གཉིས་ཀྱིས་བསྟན་
ཏོ༑ ༑དགོངས་པ་ནི་གཅིག་གིས་སོ། །གཉིས་ཀའི་འབྲས་བུ་སྟོན་པ་ནི་ཤིན་ཏུ་རྒྱས་པ་བསྡུ་
བའི་ཚིགས་སུ་བཅད་པ་ལྔ་པོ་རྣམས་སོ། །དེ་ལ་སངས་རྒྱས་ཆོས་ལས་བརྙས་པ་དང་། ལེ་ལོ་
ཅུང་ཙམ་ཆོག་འཛིན་ཅེས་བྱ་བས་ནི། རིམ་པ་བཞིན་དགོངས་པ་བརྗོད་དོ། །ང་རྒྱལ་འདོད་
ཆགས་སྤྱོད་པ་ཞེས་བྱ་བས་ནི། གཉེན་པོ་ལ་ལྡེམ་པོར་དགོངས་པའི་འབྲས་བུའོ། །དེས་ནི་རེ་
རེའི་འབྲས་བུ་བསྟན་ཏོ། །འགྱོད་དང་མ་ངེས་ལྡོག་པ་ནི་ཞེས་བྱ་བས་ནི་ཐུན་མོང་གི་འབྲས་བུ་
བསྟན་ཏེ། འགྱོད་པ་སྤོང་བ་ནི་དུས་གཞན་དང་གང་ཟག་གི་བསམ་པ་ལ་དགོངས་པའི་འབྲས་
བུའོ། །མ་ངེས་པ་ཟློག་པ་ལའང་ནི་མཉམ་པ་ཉིད་དང་དོན་གཞན་ལ་དགོངས་པའི་འབྲས་བུའོ།
ཚིགས་སུ་བཅད་པ་ཐ་མས་ནི་འཆད་པ་པོའི་ཆེ་བ་བརྗོད་དོ། །བཤད་པའི་སྐབས་སོ།། །།
༈ ཆོས་སྒྲུབ་པ་ལ་ལྔ་ལས་སྒྲུབ་པའི་དབྱེ་བ་ནི། ཚིགས་སུ་བཅད་པ་དྲུག་
- 6 5.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གིས་སྟོན་ཏོ། །འདི་ལ་དོན་ཀུན་ཤེས་པ་དང་ཆོས་ཀུན་ཤེས་པ་ནི་ཚོགས་ལམ་དུའོ །ཆོས་དང་
མཐུན་པའི་ཆོས་ལ་སྤྱོད་པ་ནི་སྒོམ་ལམ་དུའོ། །དེའང་ཚིགས་སུ་བཅད་པགཉིས་དང་། གཅིག་
དང༌། གཅིག་དང་། གཉིས་ཀྱིས་རིམ་བཞིན་བསྟན་ཏོ། །གཉིས་པ་སྒྲུབ་པའི་རང་བཞིན་ནི་
བག་ཡོད་པ་དང༌། ངེས་པར་འབྱུང་བ་གཉིས་ཀྱིས་བསྟན་ཏོ། །སྒྲུབ་པའི་རང་བཞིན་ནི་ལམ་
ནན་ཏན་དུ་བྱེད་པའི་འབད་པ་དང་། དེ་ཁོ་ན་རིག་པ་ཡིན་ལ། དེའང་བག་ཡོད་པ་དང་ངེས་
པར་འབྱུང་བ་ཡིན་ནོ། །དེའང་བག་ཡོད་པ་ནི། འཁོར་ལོ་བཞི་ཡིན་ལ། དེའང་མཐུན་པའི་
ཡུལ་ནི་སྒྲུབ་པའི་གནས་སོ། །སྐྱེས་བུ་དམ་པ་ནི་རྟེནཏོ། །བདག་ཉིད་ཀྱི་བཏོད་པ་ནི་ངོ་བོ་ཉིད་
དེ༑ དམིགས་པ་དང༌། རྟོན་པ་དང༌། ཐབས་དང༌། མཚན་ཉིད་ཀྱི་ཁྱད་པར་བཞི་དང་ལྡན་
པའོ། །སྔོན་བསོད་ནམས་བསགས་པའི་རྒྱུའོ། །གསུམ་པ་སྒྲུབ་པ་ལོག་པར་འགྲོ་བ་དགག་པ་
ནི་གསུམ་སྟེ། སྤྱོད་པས་འཇིགས་པ་དགག་པ་དང༌། ལྟ་བས་སྐྲག་པ་དགག་པ་དང་། སེམས་
ཅན་འདོར་བ་དགག་པ་སྟེ། ཚིགས་སུ་བཅད་པ་གཉིས་དང༌། བཞི་དང་། བཞིས་སྟོན་ཏོ། །
བཞི་པ་སྒྲུབ་པ་ལ་ཐབས་མཁས་པ་ནི། སྨན་བཟང་པོ་ལ་ཞེས་བྱ་བ་ལ་སོགས་པ་ཚིགས་སུ་
བཅད་པ་ལྔའོ། །ལྔ་པ་སྒྲུབ་པའི་ཆེ་བ་ནི་སྒྲུབ་པའི་འཁོར་ཡོངས་སུ་དག་པས་བསྟན་ཏོ། །སྒྲུབ་
པའོ།། །།
༈ གདམས་ངག་རྗེས་སུ་བསྟན་པ་ལ་ལྔ་ལས། གདོན་མི་ཟ་བར་ཐོབ་པའི་
དུས་ནི། བསྐལ་པ་གྲངས་མེད་ངེས་འབྱུང་ཞིང་ཞེས་བྱ་བའི་ཚིགས་སུ་བཅད་པ་གསུམ་གྱིས་
བསྟནཏོ། །གཉིས་པགདམས་ངག་གི་དོན་ཡིད་ལ་བྱེད་པའི་ཁྱད་པར་ནི། ཚོགས་དང་སྤྱོར་བ་
དང་མཐོང་པ་དང་སྒོམ་པའི་ལམ་བཞིས་སྟོན་ཏོ། །ཚོགས་ལམ་དུ་དོན་ཡོད་པར་བྱེད་པའིརྣམ་
པ་བཞི་ལས། དམིགས་པའི་རང་བཞིན་ནི། དེ་ནས་དང་པོར་ཞེས་བྱ་བའི་ཚིགས་སུ་བཅད་པ་
གསུམ་གྱིས་བསྟན་ཏོ། །དམིགས་པ་ནི་གསུང་རབ་ཡིན་ལ། གསུང་རབ་ཀྱང་གཟུགས་སམ་
-6 6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༼༥
མི་ལྡན་པའི་འདུ་བྱེད་གཞན་ནི་མ་ཡིན་གྱི། འོན་ཀྱང་གསུང་རབ་ཏུ་སྣང་བའི་སེམས་ཡིན་ལ།
དེའང་རྩ་བའི་སེམས་ལ་སོགས་པ་དྲུག་ཉིད་དོ། །དེ་ལ་དམིགས་པར་བྱེད་པའི་ཡིད་ལ་བྱེད་པ་
སྟོན་པ་ནི། ཡིད་ཀྱི་བརྗོད་པས་ཞེས་བྱ་བའི་ཚིགས་སུ་བཅད་པ་བཞིའོ། །འདིའང་རྣམཔ་
བཞིས་དབྱེ་སྟེ། རྟེན་གྱི་སྒོ་ནས་དབྱེ་བ་ནི་དང་པོ་གསུམ་མོ། །དམིགས་པའི་སྒོ་ནས་དབྱེ་ན་ནི་
རབ་ཏུ་འཛིན་པའི་རྒྱུ་མཚན་ཡོད་ལ་བྱེད་པ་ལ་སོགས་པ་གསུམ་མོ། །སྦྱོར་བའི་སྒོ་ནས་དབྱེ་ན་
ནི་ཐ་མ་གཉིས་སོ། །དམིགས་པ་ལ་ཡིད་ལ་བྱེད་པའི་གནས་པའི་ཐབས་ནི། དམིགས་པ་ལ་ནི་
ཞེས་བྱ་བ་ལ་སོགས་པའོ། །འདི་ལ་ཐོག་མར་གཏོད་པ་དང་། དེ་ནས་མི་འཆོར་བར་འཛིན་པ་
དང་། དེ་ནས་ཤོར་ན་སྡོམ་པ་གསུམ་དང་། དེ་ནས་གནས་པ་བརྟན་པར་བྱེད་པ་དང་། དེ་ནས་
བརྟན་པའི་ཡོན་ཏན་མཐོང་བས་བརྟན་པ་མཐུ་ཅན་དུ་ལས་སུ་རུང་བར་བྱེད་པ་དང་། དེ་ནས་
གཡེང་བའི་སྐྱོན་མཐོང་བས་གཡེང་བ་ཞི་བ་གསུམ་དང་། དེ་ནས་གཡེང་བའི་རྒྱུ་ཅན་གྱི་ཉོན་
མོངས་པ་གཞན་ཞི་བ་དང་། དེ་ནས་རྩོལ་བ་དང་བཅས་པས་དམིགས་པ་ཅི་ལྟར་འདོད་པར་
དབང་གྱུར་པ་དང༌། རྩོལ་བ་མེད་པར་དབང་བསྒྱུར་བ་དགུ་ནི། སེམས་གནས་པ་རྣམ་པ་
དགུའོ། །ཐབས་དེ་གནས་པའི་ཕན་ཡོན་ནི་རྣམ་པ་གཉིས་ཏེ། རྒྱུད་སྨིན་པར་བྱེད་པའི་ཚོགས་
ཡང་དག་པར་གྲུབ་པ་ནི། དེ་ནས་དེ་ཡིས་ཞེས་བྱ་བ་ལ་སོགས་པའོ། །རྣམ་པར་གྲོལ་བ་དང་
ཆོས་ཀྱི་ཐོབ་པའི་རྟགས་ཡང་དག་པར་གྲུབ་པ་ནི། དེས་ན་དེ་དག་སྔོན་རོལ་ན་ཞེས་བྱ་བ་ལ་
སོགས་པའོ། །སྦྱོར་ལམ་དུ་དོན་ཡིད་ལ་བྱེད་པ་ནི། དེ་ནས་དེ་འདྲར་གྱུར་པའི་ཞེས་བྱ་བའི་
ཚིགས་སུ་བཅད་པ་ལྔས་བསྟན་ཏོ། །མཐོང་ལམ་དུ་དོན་ཡིད་ལ་བྱེད་པ་ནི་རྣམ་པ་ག་ལས།
ཤེས་རབ་ཡོངས་སུ་དག་པའི་ཁྱད་པར་ནི། དེས་ནས་ཞེས་བྱ་བའི་ཚིགས་སུ་བཅད་པ་གཉིས་
ཀྱིས་བསྟན་ཏོ། །མཉམ་པ་ཉིད་རྟོགས་པའི་ཁྱད་པར་ནི། ཆོས་ཀྱི་དབེན་ཞེས་བྱ་བའི་ཚིགས་
སུ་བཅད་པ་གཉིས་ཀྱིས་བསྟན་ཏོ། །ཡེ་ཤེས་ཀྱི་ཁྱད་པར་དག་པའི་ཁྱད་པར་ནི། དེས་ནི་
- 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁམས་གསུམ་འདུས་བྱས་རྣམས་ཞེས་བྱ་བའི་ཚིགས་སུ་བཅད་པ་གཉིས་ཀྱིས་བསྟན་ཏོ། །
དམིགས་པ་ཡོངས་སུ་དག་པའི་ཁྱད་པར་ནི། མེད་པའི་སྟོང་པ་ཉིད་ཤེས་ཤིང་ཞེས་བྱ་བའི་
ཚིགས་སུ་བཅད་པ་གཉིས་ཀྱིས་བསྟན་ཏོ། །ཡོན་ཏན་གྱི་རྣམ་པ་ཐོབ་པའི་ཁྱད་པར་ནི། རྒྱལ་
སྲས་ཞེས་བྱ་བས་བསྟན་ཏོ། །རྨད་དུ་བྱུང་བའི་ཆོས་ཐོབ་པའི་ཁྱད་པར་ནི། གང་ཞིག་བློ་ཡིས་
ཞེས་བྱའི་ཚིགས་སུ་བཅད་པ་ལྔས་བསྟན་ཏོ། །སྒོམ་ལམ་དུ་དོན་ཡིད་ལ་བྱེད་པའི་ཁྱད་པར་ནི།
དེ་ནས་ཞེས་བྱ་བའི་ཚིགས་སུ་བཅད་པ་ལྔས་བསྟན་ཏོ། །གདམས་ངག་གི་དོན་ཡིད་ལ་བྱེད་
པའི་ཁྱད་པར་རྣམ་པ་བཞི་བརྗོད་དོ། །
གསུམ་པ་གདམས་ངག་གི་ཆེ་བ་ནི། དེ་ལྟར་མཐོང་དཀའི་ཞེས་བྱ་བའི་ཚིགས་
སུ་བཅད་པ་གཉིས་སོ། །འདིས་ནི་ཆེ་བ་ཉིད་གཉིས་བསྟན་ཏེ། སངས་རྒྱས་མཐོང་ཞིང་ཆོས་
ཐོས་པ་དང་། རྟག་ཏུ་མི་འབྲལ་བ་དང་། གདམས་ངག་བརྒྱུད་པ་གོང་ནས་གོང་དུ་ཐོབ་པས་
སྤངས་པ་དང་ཡོན་ཏན་ཐོབ་པའོ། །བཞི་པ་གདམས་ངག་གི་རང་བཞིན་ནི། སངས་རྒྱས་
རྣམས་ནི་ཞེས་བྱ་བའི་ཚིགས་སུ་བཅད་པས་བསྟན་ཏོ། །འདིས་ནི་གདམས་ངག་རྣམ་པ་བཞི་
བརྗོད་དེ། ལེགས་པར་སྤྱོད་པའི་ཕན་ཡོན་དང༌། ཉེས་པར་སྤྱོད་པའི་ཉེས་དམིགས་དང་
གནས་དང་ལྷག་མཐོང་གི་བར་ཆོད་དང༌། མཐུན་པའི་ཆོས་སོ། །ལྔ་པ་གདམས་ག་གི་
འབྲས་བུ་ནི། དེ་ནི་མཐོང་བ་རབ་དག་ཅེས་བྱ་བའི་ཚིགས་སུ་བཅད་པ་གཉིས་ཀྱིས་བསྟན་ཏེ།
སྔ་མས་ནི་གཞན་གྱི་དོན་བརྗོད་ལ། ཕྱི་མས་རང་གི་དོན་ཏོ། །གདམས་ངག་གི་སྐབས་སོ།། །།
༈ དོན་རྗེས་སུ་སྒྲུབ་པ་སྤྱོད་པའོ། །ཐུན་མོང་གི་ངོ་བོ་ནི་ཐབས་དང་ལྡན་
པས་ལས་ཡོངས་སུ་དག་པའོ། །དེ་ལ་རྣམ་པ་གསུམ་ལས། དགེ་བའི་མངོན་པར་གྲུབ་པའི་
ཐབས་ནི། ཇི་ལྟར་ནགས་ཚལ་ཞེས་བྱ་བའི་ཚིགས་སུ་བཅད་པས་བསྟན་ཏོ། །ཆུད་མི་ཟ་བའི་
ཐབས་ནི། ཤིན་ཏུ་ཞེས་བྱ་བ་དང་ཕས་ནི་ཞེས་བྱ་བའི་ཚིགས་སུ་བཅད་པ་གཉིས་ཀྱིས་བསྟན་
- 6
8 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༥།
ཏོ༑ །དགེ་བ་ཁྱད་པར་དུ་འཕགས་པར་བྱེད་པའི་ཐབས་ནི། རྟག་ཏུ་ཞེས་བྱ་བའི་ཚིགས་སུ་
བཅད་པས་བསྟན་ཏོ། །ཐབས་དང་ལྡན་པའི་ལས་སོ། །ཕ་རོལ་ཏུ་ཕྱིན་པའི་སྤྱོད་པ་ལགསུམ་
སྟེ༔ རང་གི་སངས་རྒྱས་ཀྱི་ཆོས་རྫོགས་པར་བྱེད་པའི་མཚན་ཉིད། ཕ་རོལཏུཕྱིན་པ་དྲུག་དང་
སེམས་ཅན་གྱི་དོན་སྒྲུབ་པའི་མཚན་ཉིད་བསྡུ་བའི་དངོས་པོ་བཞི་དང་། དེ་གཉིས་ཀའི་སྟོབས་
བསྐྱེད་པའི་ཐབས་དང་དཀོན་མཆོག་མཆོད་པ་ལ་སོགས་པ་གསུམ་མོ། །དེ་ལ་ཕ་རོལཏུ་ཕྱིན་
པ་དྲུག་ནི་རྣམ་པ་གཉིས་ཀྱིས་སྟོན་ཏེ། བསྡུ་བ་དང་རྣམ་པར་དབྱེ་བའོ། །དང་པོ་ནི་སྡོམ་གྱི་
ཚིགས་སུ་བཅད་པའོ། །རྣམ་པར་དབྱེ་བ་རྣམ་པ་བཅུ་ལས། གྲངས་ནི། ལོངས་སྤྱོད་དང་ལུས་
ཕུན་སུམ་ཚོགས་པ་དང་ཞེས་བྱ་བའི་ཚིགས་སུ་བཅད་པ་དྲུག་སྟེ། འདི་དྲུག་གི་གོ་རིམ་བཞིན་
དུ༑ མངོན་པར་མཐོ་བ་དང་ངེས་པར་ལེགས་པའི་ཐབས་དང་། རང་དང་གཞན་གྱི་དོན་གྱི་
ཡན་ལག་དང་། གཞན་དོན་གྱི་ཡན་ལག་ཏུ་ཐེག་པ་ཆེན་པོའི་དོན་དང༌། ལམ་གྱིཡན་ལག་
དང་། བསླབ་པ་རྣམས་ཕུན་སུམ་ཚོགས་པ་ནི་འདི་དྲུག་ཁོ་ནས་འགྲུབ་པས། དྲུག་ཏུངེས་པར་
བསྟན་ཏོ། །མཚན་ཉིད་ནི། སྦྱིན་པ་མི་མཐུན་ཕྱོགས་ཉམས་དང་ཞེས་བྱ་བའི་ཚིགས་སུ་བཅད་
པ་དྲུག་གིས་བསྟན་ཏེ། འདི་རྣམས་ཀྱི་རྐང་པ་དང་པོ་རྣམས་ཀྱིས་ནི། ཀུན་སློང་བའི་བསམ་པ་
བརྗོད་དེ། མི་མཐུན་པའི་ཕྱོགས་སེར་སྣ་ལ་སོགས་པ་དང་བྲལ་བ་ནི་ཀུན་སློང་བ་ཡིན་པའི་
ཕྱིར་རོ། །རྐང་པ་གཉིས་པ་རྣམས་ཀྱིས་ལྷན་ཅིག་སྐྱེས་པའི་གྲོགས་བརྗོད་དེ། འཁོར་གསུམ་
དག་པའི་མི་དམིགས་པ་ནི་གྲོགས་ཡིན་པའི་ཕྱིར་རོ། །རྐང་པ་གསུམ་པ་རྣམས་ཀྱིས། ངོ་བོ་
བརྗོད་དེ། གཞན་གྱི་འདོད་པ་རྟོགས་པར་བྱེད་པའི་གཏོང་བ་ལ་སོགས་པ་ནི་རང་བཞིན་ཡིན་
པས་སོ། །རྐང་པ་བཞི་པ་རྣམས་ཀྱིས་ནི་ལས་བརྗོད་དེ། སེམས་ཅན་རྣམས་ལམ་གསུམ་གྱིས་
སྨིན་པ་ནི་ལས་ཡིན་པའོ། །གོ་རིམ་ནི་རྣམ་པ་གསུམ་གྱིས་བསྟན་ཏེ། བརྟེན་པ་དང་། དམན་
པ་དང༌། རགས་པའི་རིམ་པས་སོ། །ངེས་པའི་ཚིག་ནི་སླའོ། །ཐབས་དང་ལྡན་པའི་ལས་ཀྱི་
- 6 9 -



.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐབས་སོ།། །།
༈ ཕ་རོལ་ཏུ་ཕྱིན་པའི་ཡོན་ཏན་གོམས་པ་ནི། ཀུན་གྱི་གོམས་པ་དངོས་པོ་དང་
ཞེས་བྱ་བའི་ཚིགས་སུ་བཅད་པའོ། །གོམས་པར་བྱེད་པ་ལྔ་པོ་འདི་གསུམ་དུ་གནས། འབད་
པས་གོམས་པར་བྱེད་པ་དང་། འབད་པ་མེད་པར་གོམས་པར་བྱེད་པ་དང༌། གཉིས་ཀརྣམ་
པར་དག་པར་བྱེད་པའི་ཐབས་སོ། །དངཔོ་ཡངགཉིསཏེ། དངོས་པོ་ཉིད་ལ་སྦྱོར་བསགོམས་
པར་བྱེད་པ་དང༌། རྣམ་པར་རྟོག་པས་གོམས་པར་བྱེད་པའོ། །དང་པོ་ནི་རྒྱུདང་། རྣམ་པར་
སྨིན་པ་དང༌། སྔོན་གྱི་སྨོན་ལམ་དང༌། སོ་སོར་རྟོག་པའི་སྟོབས་ཀྱིས། སྦྱིན་པ་ལ་སོགས་པ་
ཉིད་ལ་དངོས་སུ་འཇུག་པའི་ཕྱིར། དངོས་པོ་ལ་བརྟེན་ནས་གོམས་པར་བྱེད་པའོ། །རྣམ་པར་
རྟོག་པས་གོམས་པར་བྱེད་པ་ལ་ཡང་གཉིས་ཏེ། སྲིད་པའི་དོན་ལ་དེ་ཁོ་ན་ཉིད་ལ་བྱེད་པ་ལ་
བརྟེན་པ་ཡིན་ལ། གཉིས་པ་ནི། བསམ་པ་ལ་བརྟེན་པ་ཡིན་ནོ། །ཡིད་ལ་བྱེད་པ་ལ་བརྟེན་པ་
བཞི་ལས། མོས་པ་ཡིད་ལ་བྱེད་པ་ནི་ཆོས་ལ་དམིགས་པའོ། །དེའང་གསུམ་སྟེ། རང་གིས་
ཐོབ་པའི་དོན་གྱི་རོ་མྱོང་བ་དང་། གཞན་གྱིས་ཐོབ་པའི་དོན་ལ་རྗེས་སུ་ཡི་རང་བ་དང་། རང་
དང་གཞན་གྱིས་མ་ཐོབ་པའི་ཕ་རོལ་ཏུ་ཕྱིན་པའི་དོན་ལ་མངོན་པར་དགའ་བའོ། །བསམ་པ་
ལ་བརྟེན་པའི་རྣམ་པ་དྲུག་སྟེ། ཆོག་མི་ཤེས་པ་དང༌། བར་མ་ཆད་པ་དང་། ཞིང་ལ་བྱམས་
པས་རང་གི་ངོ་བོ་ལ་དགའ་བ་དང་། འབྲས་བུ་ལ་ཆེས་ཆེར་ལྟ་བ་དང་། ལྟོས་པ་མེད་པ་དང་།
འབྲས་བུ་གཞན་ལ་ཡོངས་སུ་བསྒྱུར་བར་མོས་པ་སྟེ། ངོམས་མི་ཤེས་པ་ལ་སོགས་པའི་མཚན་
ཉིད་དོ། །འདི་ལ་སྦྱིན་པ་རྒྱ་ཆེན་པོ་ནས་ཤེས་རབ་ཆེན་པོ་གོམས་པར་བྱེད་པ་ཅི་འདྲ་བ་ཞིག་
གིས་ངོམས་པ་མེད་པ་གཟུང་བར་བྱ་བདེ་འདྲ་བ་ནི་མི་སྲིད་པས། དེ་བར་མ་ཆད་རྒྱ་ཆེ་བ་ནས།
དེའི་འབྲས་བུ་སེམས་ཅན་ལ་སྦྱིན་པར་བྱ་བ་ཡང་མི་སྲིད་མོད་ཀྱི། དེ་ལྟར་རྣམ་པརག་པ་
དང་། དེ་བར་མ་ཆད་པ་ནས་རྟོག་པའི་འབྲས་བུ་སེམས་ཅན་ལ་བདར་བར་བྱ་བ་ནི་སྲིད་པ་ཁོ་
，
- 70 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༥།
ནའོ། །དབང་འབྱོར་བ་བརྟེན་པ་ནི། ས་བརྒྱད་པ་ཡན་ཆད་དུ་ལྷུན་གྱིས་སར་གོམས་པར་བྱེད་
པའོ། །དེ་གཉིས་ཀ་རྣམ་པར་དག་པར་བྱེད་པའི་ཐབས་ནི། ཐབས་ལ་བརྟེན་པའོ། །རབ་ཏུ་
དབྱེ་བ་དང༌། བསྡུ་བ་ནི་སླའོ། །མི་མཐུན་པའི་ཕྱོགས་ནི་ཆགས་པ་རྣམ་པ་བདུན་ནོ། །དེའང་
རྣམ་པ་གསུམ་དུ་བསྡུས་ཏེ། ཡང་དག་པར་འགྲུབ་པའི་གེགས་དང་། ཡོངས་སུ་རྫོགས་པའི་
གེགས་དང༌། རྣམ་པར་དག་པའི་གེགས་སོ། །ལོངས་སྤྱོད་ལ་ཆགས་པ་དང་། བཤོལབ་ལ་
གས་པ་ནི་དང་པོ་སྟེ། སྦྱོར་བ་མེད་པའི་བསོད་ནམས་ལ་ཆགས་པ་ནི་སྦྱིན་པ་འགྲུབ་པའི་
གེགས་སོ། །ཡོངས་སུ་རྫོགས་པའི་གེགས་ནི་གཉིས་ཏེ། སྦྱིན་པ་གཞན་མ་རྫོགས་པ་དང་། དེ་
ཉིད་མ་རྫོགས་པ་སྟེ། ལན་དང་འབྲས་བུ་ལ་རེ་བས་ལེགས་པར་མ་བཏང་བའོ། །དེའང་མ་
པར་འཛིན་པ་དང་། ལན་དང་རྣམ་པར་སྨིན་པ་ལ་རེ་བ་ལ་ཆགས་པ་གསུམ་གྱིས་བསྟན་ཏོ། །
རྣམ་པར་དག་པའི་གེགས་ཀྱང་གསུམ་སྟེ། མི་མཐུན་པའི་ཕྱོགས་ཀྱི་བག་ལ་ཉལ་གྱིས་ཟིན་པ་
མ་དག་པ་དང་། ཐེག་པ་དམན་པ་ཡིད་ལ་བྱེད་པས་ཟིན་པ་མ་དག་པ་དང་། རློམ་སེམས་ཀྱིས་
ཟིན་པ་མ་དག་པའོ། །དེའང་མི་མཐུན་པའི་ཕྱོགས་ལ་ཆགས་པ་དང་། རྣམ་པར་གཡེང་བ་ལ་
ཆགས་པ་གཉིས་ཀྱིས་བརྗོད་དོ། །སྦྱིན་པ་ཇི་ལྟ་བ་བཞིན་ཕ་རོལ་ཏུ་ཕྱིན་པ་གཞན་ལབལྟའོ།
ཕ་རོལ་ཏུ་ཕྱིན་པ་ནི་ཡོན་ཏན་རྣམ་པ་ལྔས་སྟོན་ཏེ། རྒྱ་ཆེ་བ་དང་། ཡོངས་སུ་དག་པ་དང་།
མཆོག་ཏུ་གྱུར་པ་དང༌། སྦྱིན་པའི་ཡོན་ཏན་དང༌། བརྩོན་འགྲུས་ཀྱི་ཡོན་ཏན་ནོ། །སྔ་མ་
གསུམ་ནི་ཐུན་མོང་གི་ཡོན་ཏན་ནོ། །ཕྱི་མ་གཉིས་ནི་ཁྱད་པར་གྱི་ཡོན་ཏན་ནོ། །རྒྱ་ཆེ་བ་ནི་ཕ་
རོལ་ཏུ་ཕྱིན་པ་དྲུག་གི་ཡོན་ཏན་རིམ་པ་བཞིན་ཚིགས་སུ་བཅད་པ་དྲུག་གིས་བསྟན་ནས། ཐ་
མ་བདུན་པས་ནི་དེརྣམས་ཀྱི་དོན་འཆད་པའོ། །དེ་ལ་རྐང་པ་དང་པོརྣམས་ཀྱིས་ནི་རང་བཞིན་
རྒྱ་ཆེ་བ་སྟེ། ཐམས་ཅད་གཏོང་བ་ལ་སོགས་པ་ནི། སྦྱིན་པ་ལ་སོགས་པའི་རང་བཞིན་ནོ། །
རྐང་པ་གཉིས་པ་རྣམས་ཀྱིས་ནི། ཀུན་ནས་སློང་བའི་བསམ་པ་རྒྱ་ཆེ་བའོ། །གསུམ་པརྣམས་
- 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་ནི་བྱེད་པ་རྒྱ་ཆེ་བའོ། །བཞི་པ་རྣམས་ཀྱིས་ནི་འབྲས་བུ་རྒྱ་ཆེ་བ་སྟེ། བྱང་ཆུབ་སེམས་པའི་
སྦྱིན་པའིརྣམ་པར་སྨིན་པ་ནི། སངས་རྒྱས་པའི་གནས་སྐབས་ན་ཡོད་པའི་ཆོས་ཀྱི་སྐུ། སྦྱིན་པ་
སོགས་པ་རྒྱུན་མི་ཆད་པ་དང་ལྡན་པ་ཡིན་པའི་དོན་ཏོ། །ཡང་ན། དངོས་པོ་དང། བསམ་པ་
དང༌། འབྲས་བུ་དང་། དུས་རྒྱ་ཆེ་བ་བཞི། རྐང་པ་བཞིས་རིམ་བཞིན་བརྗོད་པའོ། །ཡོངས་སུ་
དག་པའི་ཡོན་ཏན་ནི། བསམ་པ་ཡོངས་སུ་དག་པ་ཀུན་ནས་བསླངས་པའི་ཕྱིར་རོ། །དེ་ལ་
ཚིགས་སུ་བཅད་པ་དང་པོ། སློང་བ་མཐོང་རྫོགས་ཞེས་བྱ་བས་ནི་སྦྱིན་པ་ཡོངས་སུ་དག་པ་
བརྗོད་དོ། །དེ་ནས་ཚིགས་སུ་བཅད་པ་བཞིས་ཚུལ་ཁྲིམས་ཀྱི་ཡོངས་སུ་དག་པའི་ཡོན་ཏན་
བརྗོད་དེ། གཅིག་གིས་ཅི་ལུས་ཀྱི་སྤོང་བ་གསུམ་ཡོངས་སུ་དག་པ་བསྟན་ལ། དེ་ནས་གཉིས་
ཀྱིས་ངག་ཆོད་པ་བཞི་དང༌། དེ་ནས་གཅིག་གིས་ཡིད་ཀྱི་སྤོང་བ་གསུམ་ཡོངས་སུ་དག་པར་
བརྗོད་པའོ། །དེ་ནས་ཚིགས་སུ་བཅད་པ་བཞིས་ནི། རིམ་པ་བཞིན་བཟོད་པ་དང་། བརྩོན་
འགྲུས་དང༌། བསམ་ཏན་དང་། ཤེས་རབ་ཀྱི་ཡོངས་སུ་དག་པའི་ཡོན་ཏན་བརྗོད་དོ། །མཆོག་
ཏུ་གྱུར་པའི་ཡོན་ཏན་ནི། སྦྱིན་པ་རྟེན་དང་གཞི་དང་ནི་ཞེས་བྱ་བ་ལ་སོགས་པ་ཚིགས་སུ་
བཅད་པ་དྲུག་གིས་བསྟན་ཏོ། །སྦྱིན་པའི་ཡོན་ཏན་ལ་དྲུག་སྟེ། བརྩེ་བའི་ཁྱད་པར་དང་། མ་
ཆགས་པའི་ཁྱད་པར་དང༌། མི་སྐྱོ་བའི་ཁྱད་པར་དང་། ཞིང་ལ་བྱམས་པའི་ཁྱད་པར་དང་།
འབྲས་བུ་ལ་ཆེས་ཆེར་འཛིན་པའི་ཁྱད་པར་དང་། དེས་པའི་ཁྱད་པར་རོ། །དེའང་ཚིགས་སུ་
བཅད་པ་གཅིག་དང༌། གཅིག་དང༌ ། གཅིག་དང་། གཅིག་དང་། གཅིག་གིས་རིམ་བཞིན་
བསྟན་ཏོ། །
བརྩོན་འགྲུས་ཀྱི་ཡོན་ཏན་ལ་གཉིས་ཏེ། བསྟན་པ་དང་། བཤད་པའོ། །དང་
པོ་ནི་གཅིག་དང་ཞེས་བྱ་བའི་ཚིགས་སུ་བཅད་པའོ། །གཉིས་པ་ཡང་དྲུག་ལས། དགེ་བའི་
ཚོགས་ཀྱི་ནང་ན་བརྩོན་འགྲུས་མཆོག་ཅེས་བྱ་བས་ནི་གཙོ་བོའི་དོན་བརྗོད་དོ། །རྐང་པ་
-7
2 -



ས་བcss
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༼༥
གཉིས་པས་ནི་དེའི་རྒྱུ་བརྗོད་དོ། །དེ་ནས་ཚིགས་སུ་བཅད་པ་ཕྱེད་ཀྱིས་ནི་ལསཏེ། བདེ་བ་
དང་ཕན་པའི་འབྲས་བུ་རྣམ་པ་གཉིས་སྒྲུབ་པ་བསྟན་ཏོ། །དེ་ནས་བརྩོན་འགྲུས་ཀྱིསནི་སྲིད་
སྤྱོད་ཅེས་བྱ་བའི་ཚིགས་སུ་བཅད་པས་ནི་ཕན་པའི་འབྲས་བུ་གཉིས་པོ་ཉིད་བསྟན་ཏོ། །དག་
པ་རབ་འགྱུར་ཞེས་བྱ་བས་ནི་འཇིག་རྟེན་ལས་འདས་པའི་འབྲས་བུ་ཐུན་མོང་དུ་བརྗོད་དོ། །
ཚིག་རྐང་འོག་མ་གཉིས་ཀྱིས་ནི་ཐེག་པ་ཆུང་ངུ་དང་ཆེན་པོའི་བྱང་ཆུབ་བྱེ་བྲག་ཏུ་བསྟན་ཏོ། །
རྣམ་པའི་རབ་ཏུ་དབྱེ་བ་ནི་རྣམ་པ་གསུམ་སྟེ། ལམ་གྱིས་དང་། སྤྱོད་པས་དང་། རང་གི་ངོ་བོས་
དབྱེ་བའོ། །དང་པོ་ནི་ཚོགས་དང་སྦྱོར་བ་དང་མཐོང་བ་དང་སྒོམ་པའི་ལམ་གྱི་རང་བཞིན་གྱིས་
ཉམས་དང་འཕེལ་བ་ནས་སྒྱུར་བྱེད་ཀྱི་བར་བཞིའོ། །གཉིས་པས་ནི་བརྩོན་འགྲུས་དོན་ཆེན་པོ་
ཡང་གཞན་དུ་བརྗོད་ཅེས་བྱ་བ་སྟེ། སྦྱིན་པ་ནས་ཤེས་རབ་ཀྱི་བར་ལ་སྦྱོར་བས་དྲུག་གོ །རང་
གི་ངོ་བོས་ནི་ལྔ་སྟེ། གོ་ཆ་ལ་སོགས་པའོ། །རྟེན་གྱི་དབྱེ་བ་ནི་ཐེག་པ་གསུམབརྩོན་ཞེས་བྱ་སྟེ།
རྩོམ་པ་པོའི་གང་ཟག་གི་དབྱེ་བའོ། །བར་ཆད་རྣམ་བཞིའི་གཉེན་པོའི་དབྱེ་བ་ནི། བརྩོན་
འགྲུས་ལྡན་པ་ཞེས་བྱ་བའོ། །བར་ཆོད་བཞི་ལས། ལོངས་སྤྱོད་ལ་ཆགས་པནི། ཡོ་བྱད་ཀྱི་
དངོས་པོ་ལ་ཞེན་པ་སྟེ། བདག་ཀྱང་མི་སྤྱོད་ལ་གཞན་ལ་ཡང་མི་སྦྱིན་པའོ། །ཉོན་མོངས་པ་ལ་
ཆགས་པ་ནི། སྲེད་པས་དེ་ཡོངས་སུ་སྤྱོད་པ་ལ་ཆགས་པའོ། །སྐྱོ་བའི་བར་ཆོད་ནི། ཡོངས་སུ་
ངལ་བ་ལ་སོགས་པའོ། །ཐོབ་བའི་བར་ཆོད་ནི། ཅུང་ཟད་ཐོབ་པས་ག་པར་འཛིན་པའོ། །
ཕན་ཚུན་ངེས་པ་ནི་རྣམ་པ་བཞི་སྟེ། ངོ་བོ་ཉིད་ཀྱི་སྒོ་ནས་དང་། གཞན་ལ་ཀུན་འགྱེད་པའི་སྒོ་
ནས་དང་། རྗོད་བྱེད་ཀྱི་ཆོས་ཀྱི་སྒོ་ནས་དང་། རྒྱུ་མཚན་གྱི་སྒོ་ནས་སོ། །ཕ་རོལཏུ་ཕྱིན་པ་དྲུག་
གོ །དེ་ལྟར་རང་གི་དོན་ཕ་རོལ་ཏུ་ཕྱིན་པ་དྲུག་བཤད་ནས། གཞན་གྱི་དོན་བསྡུ་བའི་དངོས་
པོའི་སྤྱོད་པ་འཆད་པ་ནི། སྦྱིན་མཚུངས་ཞེས་བྱ་བས་སོ། །བསྡུ་བའི་དངོས་པོ་ལ་དྲུག་སྟེ།
མཚན་ཉིད་དང་། གྲངས་དང་། ལས་དང་། དབྱེ་བ་དང་། ཕན་ཡོན་དང་། རྟེན་ཏེ། ཚིགས་སུ་
- 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅད་པ་གཅིག་དང༌། གཅིག་དང༌། གཅིག་དང༌། གཉིས་དང་། གཉིས་དང་། གཅིག་གིས་
རིམ་པ་བཞིན་བསྟན་ཏོ། །བསྡུ་བའི་དངོས་པོའོ། །
༈ ཕ་རོལ་ཏུ་ཕྱིན་པའི་སྤྱོད་པ་གཉིས་པོ་དེ་ཉིད་སྟོབས་འཕེལ་བའི་ཐབསནི།
དཀོན་མཆོག་མཆོད་པ་ལ་སོགས་པ་གསུམ་མོ། །དེ་ལ་དཀོན་མཆོག་གསུམ་མཆོད་པ་ཡང་
གསུམ་སྟེ། ཕུན་སུམ་ཚོགས་པར་འགྱུར་བའི་ཁྱད་པར་ནི། སངས་རྒྱས་མཆོད་པ་རྫོགས་པ་
ཡིན་གྱི་བར་རོ། །རྣམ་པར་དབྱེ་བ་ནི། སེམས་ཅན་དག་གི་ཚད་མེད་པ་ཞེས་བྱ་བ་ནས། སྨོན་
པའི་སྒོ་ནས་དེར་འདོད་དོ་ཞེས་བྱ་བའི་བར་རོ། །མཆོག་ཏུ་གྱུར་པ་ནི་རང་གི་སེམས་ཀྱིས་ཞེས་
བྱ་བའོ། །དཀོན་མཆོག་མཆོད་པའོ། །བཤེས་གཉེན་བསྟེན་པ་ལ་དོན་གསུམ་པོ་དེ་ཉིད་སྦྱར་
བར་བྱའོ། །
ཚད་མེད་པ་ལ་བཞི་སྟེ། ཚད་མེད་པ་སྤྱིར་བཤད་པ་དང་། སྙིང་རྗེ་ཁྱད་པར་དུ་
བཤད་པ་དང་། ཚད་མེད་པའི་མཆོག་ཉིད་དང༌། མཆོད་པ་ལ་སོགས་པའི་དོན་བསྡུབའོ། །
དང་པོ་ལ་བཞི་ལས། ཚིགས་སུ་བཅད་པ་དང་པོས་ནི་མཚན་ཉིད་དོ། །དེའང་ངོབོ་ཉིད་དང་།
ལྷན་ཅིག་སྤྱོད་པ་དང་། ཡུལ་དང༌། བྱེད་པའི་ཁྱད་པར་རྣམ་པ་བཞི་རྐང་པ་བཞིས་རིམ་བཞིན་
བསྟན་པས་སོ། །དེ་ནས་གཉིས་ཀྱིསནི་དམིགས་པའོ། །དེ་ནས་གཉིས་ཀྱིསནི་དབྱེ་བའོ། །དེ་
མན་ཆད་ལྷག་མས་ནི་ཡོན་ཏན་རྣམ་པ་བཞི་བསྔགས་པའོ། །དེ་ལ་ཚངས་པའི་གནས་པས་
ཞེས་བྱ་བ་ཚིགས་སུ་བཅད་པ་གཉིས་ཀྱིས་ནི་ཐོབ་པའི་རྣམ་པའོ། །དེ་ནས་ཕྱེད་དང་གསུམ་
གྱིས་ནི་དོར་བའི་རྣམ་པའོ། །དེ་ནས་ཕྱེད་ཀྱིས་ནི་རང་དང་གཞན་གྱི་དོན་གྲུབ་པའི་ཁྱད་པར་
རོ༑ །དེ་ནས་གཅིག་གིས་ནི་ཐུན་མོངས་མ་ཡིན་པའི་ཁྱད་པར་རོ། །སྙིང་རྗེ་ཁྱད་པར་དུ་བཤད་
པ་ལ་རྣམ་པ་བརྒྱད་དེ། རབ་འབར་ཞེས་བྱ་བའི་ཚིགས་སུ་བཅད་པ་གཉིས་ཀྱིས་ནི་དམིགས་
པའོ། །དེ་ནས་གཅིག་གིས་ནི་འབྲས་བུའོ། །དེ་ནས་གཉིས་ཀྱིས་ལས་སོ། །དེ་ནས་གཉིས་
- 7
4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། (༥
ཀྱིས་དབྱེ་བའོ། །དེ་ནས་ལྔས་ནི་དཔེའི་སྒོ་ནས་བསྔགས་པ་སྟེ། གཅིག་གིས་དཔེ་དང་མཐུན་
པར་བསྟནཏོ། །དེ་ནས་གཉིས་ཀྱིས་ནི་ལྡོག་པའི་སྒོ་དང་། གཉིས་ཀྱིས་ནི་རྗེས་སུ་འགྲོ་བའི་སྒོ་
ནས། བསྟན་པའི་དོན་དེ་སྒྲུབ་པའོ། །དེ་ནས་ཚིགས་སུ་བཅད་པ་ཉི་ཤུ་རྩ་གཉིས་ཀྱིས་མི་དོར་
བའི་འཐད་པ་བསྟན་ཏོ། །དེའང་གསུམ་སྟེ། དང་པོ་བདེ་བ་མི་ཟད་པའི་གཞི་ཡིན་པ་སྟོན་པ་
ནི༑ སྙིང་རྗེ་ཆེན་པོ་ཞེས་བྱ་བའོ། །གཉིས་པ་ཉེས་པ་དང་མ་བྲལ་བ་སྟོན་པ་ནི། གཅིག་གིས་
འདོད་ཆགས་དང་མཚུངས་པར་མི་ལྡན་པ་དང་། གསུམ་གྱིས་འདོད་ཆགས་ཀྱི་རང་བཞིན་མ་
ཡིན་པས་ནི། ཉོན་མོངས་པ་དང་མ་འབྲེལ་བ་བརྗོད་དོ། །སྡུག་བསྔལ་མེད་པ་དང་། བདེ་བ་
མྱོང་བ་དང༌། སྡུག་བསྔལ་ཡོད་ཀྱང་ཁས་བླང་བ་དང་། དེ་དང་འབྲེལ་བའི་བདེ་བའིརྣམ་པ་
བསྟན་པས་ནི་སྡུག་བསྔལ་དང་མ་འབྲེལ་བ་བརྗོད་དོ། །དེ་ལ་དང་པོ་ནི་བྱང་ཆུབ་སེམས་
དཔའ་སྡུག་བསྔལ་མེད་ཅེས་བྱ་བའི་ཚིག་རྐང་གཅིག་གིས་བསྟན་ནས། ལྷག་མས་སྒྲུབ་པ་སྟེ།
སྐྲག་པའི་གནས་ལ་སྡུག་བསྔལ་མེད་པའི་ཕྱིར་རོ། །བདེ་བ་མང་བ་ནི་སྡུག་བསྔལ་གྱིས་བདེ་
བ་དང༌། སྦྱིན་པས་བདེ་བའི་ཕྱིར་རོ། །བདེ་བའི་རྣམ་པ་ནི་དེ་ལས། བྱམས་པ་དང་། རྗེས་སུ་
བཟུང་བ་དང༌། དེའི་མཐུས་བྱས་པའི་བདེ་བ་གསུམ་འབྱུང་བའོ། །གསུམ་པ་དགེ་བ་དང་
འབྲེལ་བ་ལ་གཉིས་ཏེ། བརྩེ་བ་སྦྱིན་པའི་དགེ་བ་དང་འབྲེལ་བ་དང་། ཕ་རོལ་ཏུ་ཕྱིན་པ་ཀུན་
གྱི་དགེ་བ་དང་འབྲེལ་བའོ། །དང་པོ་ལ་བཞི་ལས། བརྩེ་བས་སྦྱིན་པ་ལ་འཇུག་པར་བྱེད་པ་
ནི༑ སྙིང་རྗེ་རྒྱས་པར་བྱ་ཞིང་ཞེས་བྱ་བའི་ཚིགས་སུ་བཅད་པ་གཉིས་སོ། །གཉིས་པ་གཙོ་བོས་
སྦྱིན་པའི་འབྲས་བུ་ལོངས་སྤྱོད་པར་མི་འདོད་པ་ནི་ཚིགས་སུ་བཅད་པ་དྲུག་སྟེ། རིམ་པ་བཞིན་
དུ་རང་བདེ་བ་གཞན་བདེ་བར་ལྟོས་པ་དང་། འབྲས་བུ་དང་བཅས་ཏེ་བཏང་བ་དང་། འབྲས་
བུས་ཀྱང་སྦྱིན་པ་ཉིད་དོན་དུ་གཉེར་བ་དང་། བདོག་པ་ཀུན་བཏང་བ་དང་། སྦྱིན་པ་ལ་དགའ་
བ་དང་། ལན་ལ་མི་ལྟོས་པས་འབྲས་བུ་ལོངས་སྤྱོད་པར་མི་འདོད་པར་བསྟན་ཏོ། །གསུམ་པ་
- 7 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྩེ་བས་བསྐྱེད་པའི་སྦྱིན་པའི་རང་བཞིན་ནི། རྒྱལ་སྲས་རྣམས་ཀྱི་ཞེས་བྱ་བའི་ཚིགས་སུ་
བཅད་པ་གཉིས་སོ། །བཞི་པ་བརྩེ་བ་སྦྱིན་པ་ཉིད་ལ་ལོངས་སྤྱོད་པ་ནི། ཇི་ལྟར་བདེ་བ་གསུམ་
གྱིས་ཞེས་བྱ་བའི་ཚིགས་སུ་བཅད་པའོ། །ཕ་རོལ་ཏུ་ཕྱིན་པ་ཀུན་གྱི་དགེ་བ་དང་འབྲེལབནི།
བཀྲེན་ལ་བརྩེ་དང་ཞེས་བྱ་བའི་ཚིགས་སུ་བཅད་པའོ། །དེ་ལྟར་སྙིང་རྗེ་མི་དོར་བའི་འད་པ་
བསྟན་ནས། སྐྱེ་བའི་རྒྱུ་སྟོན་པ་ནི། བདེ་དང་སྡུག་བསྔལ་དེ་རྒྱུ་ལས་ཞེས་བྱ་བའོ། །སྙིང་རྗེ་ཆེ་
བ་ཉིད་སྟོན་པ་ནི། བྱང་ཆུབ་སེམས་དཔའི་སྙིང་རྗེ་ནི་ཞེས་པ་དང་། ཡུལ་དང་། བསམ་པ་དང་
སྤྱོར་བ་དང་སྤངས་པ་དང་ཡེ་ཤེས་རྒྱ་ཆེ་བས་སོ། །དེ་ལྟར་སྤྱིར་བཤད་པ་དང་། སྙིང་རྗེ་ཁྱད་
པར་དུ་བཤད་པ་བྱསནས། ཚད་མེད་པའི་མཆོག་ཉིད་སྟོན་པ་ནི། རང་གི་སེམས་ཀྱིས་ཞེས་བྱ་
བའོ། །མཆོད་པ་ལ་སོགས་པའི་དོན་བསྡུས་པ་ནི། དེ་ལྟར་བཅོམ་ལྡན་འདས་ལ་ཞེས་བྱ་བ་སྟེ།
འདིས་ནི་དཀོན་མཆོག་མཆོད་པ་དང་། བཤེས་གཉེན་བསྟེན་པ་དང་། ཚད་མེད་པ་བསྒོམས་
པནི། ཕ་རོལ་ཏུ་ཕྱིན་པ་དྲུག་དང་། བསྡུ་བའི་དངོས་པོ་བཞི་སྟོབས་བསྐྱེད་པའི་རྒྱུ་ཡིན་ནོ་ཞེས་
བསྟན་ཏོ། །ཕ་རོལ་ཏུ་ཕྱིན་པ་སྤྱོད་པའི་སྐབས་སོ།། །། །
༈ དེ་ལྟར་རྣམ་པ་ཐམས་ཅད་མཁྱེན་པ་ཉིད་མངོན་དུ་བྱེད་པའི་ཐབས་ཕ་རོལ་
ཏུ་ཕྱིན་པའི་སྤྱོད་པ་བརྗོད་ནས། མྱ་ངན་ལས་འདས་པའི་མངོན་དུ་བྱེད་པའི་ཐབས་བྱང་ཆུབ་
ཀྱི་སྤྱོད་པ་འཆད་དོ། །རྣམ་པ་ཐམས་ཅད་མཁྱེན་པ་ནི་བྱང་ཆུབ་སེམས་ཁོནའི་འབྲས་བུའོ། །
མྱ་ངན་ལས་འདས་པ་ནི་ཐེག་པ་གསུམ་ཆར་གྱི་ཐུན་མོང་གི་འབྲས་བུའོ། །བྱང་ཆུབ་ཀྱི་ཕྱོགས་
ཀྱི་སྤྱད་པ་ནི་ཆོས་བཅུ་བཞིའོ། །དེའང་རྣམ་པ་བཞིར་བསྡུ་སྟེ། ངོ་ཚ་བ་དང་། བརྟན་པ་དང་།
མི་སྐྱོ་བ་གསུམ་ནི། སྡོམ་པ་དང་། དགེ་བ་སྒྲུབ་པ་དང༌། སེམས་ཅན་གྱི་དོན་བྱེད་པའི་ཚུལ་
ཁྲིམས་ཏེ། རིམ་པ་བཞིན་ནོ། །དེ་ནི་སྤྱོད་པའོ། །བསྟན་བཅོས་ཤེས་པ་དང་། འཇིག་རྟེན་
ཤེས་པ་དང༌། རྟོན་པ་དང་། སོ་སོ་ཡང་དག་པ་རིག་པ་བཞི་ནི་ཤེས་རབ་ཀྱི་རང་བཞིན་དང་།
- 7
6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། དོ༥
ཡོངས་སུ་མི་ཉམས་པའི་ཐབས་དང༌། དེས་གཞན་འཛིན་པའི་ཐབས་ཏེ། གཉིས་དང་།
གཅིག་དང༌། གཅིག་གིས། གྲངས་བཞིན་ནོ། །དེ་ནི་ལྟ་བའོ། །ཚུལ་ཁྲིམས་དང་ལྟ་བའི་ཆོས་
དེ་གཉིས་ཀྱིས་ནི་སྤྱོད་པའི་ཆོས་བསྟན་ཏེ། ཆོས་བདུན་པོ་དེ་དང་ལྡན་པའི་གང་ཟག་ཁོ་ནས་
བྱང་ཆུབ་ཀྱི་ཕྱོགས་ཀྱི་སྤྱོད་པ་ལ་སྦྱར་བར་བྱ་བའི་དོན་ཏོ། །བསོད་ནམས་དང་ཡེ་ཤེས་ཀྱི་
བདག་ཉིད་ཚོགས་དང་། ཆོས་སུམ་ཅུ་རྩ་བདུན་གྱི་བདག་ཉིད་ལམ་གྱིས་ནི། ཆོས་དེ་ལྟ་བུ་དང་
ལྡན་པའོ། །གང་ཟག་གིས་ཚོགས་དང་ལམ་གྱི་རང་བཞིན་སྤྱོད་པ་དེ་དབང་དུ་བྱེད་པའི་ཐབས་
ནི་གཉིས་ཏེ། རྣལ་འབྱོར་ལ་མཉམ་པར་འཇོག་པ་དང་། དེ་ལས་ལྟ་བའི་སྤྱོད་པའོ། །དང་པོ་
ནི༑ ཞི་གནས་དང་ལྷག་མཐོང་གི་རང་བཞིན་ནོ། །གཉིས་པ་ལྡང་བའི་སྤྱོད་པ་ལ་རྣམ་པ་
གསུམ་སྟེ། ལྟ་བའི་སྤྱོད་པའི་རང་བཞིན་ནི། ཐབས་མཁས་པ་རྣམ་པ་ལྔསཟིན་པའོ། །རྟོགས་
པ་ཆུད་མི་ཟ་བའི་རྒྱུ་ནི་གཟུངས་སོ། །རྗེས་སུ་སྒྲུབ་པ་ཆུད་མི་ཟ་བའི་རྒྱུ་ནི་སྨོན་ལམ་མོ། །
དབང་དུ་གྱུར་པའི་ནུས་པ་ནི་ཏིང་ངེ་འཛིན་གསུམ་གྱི་ལོགས་པར་འཛིན་པ་སྤོང་བའོ། །དེ་
ལས་དང་པོ་ངོ་ཚ་བ་ཡང་ལྔས་སྟོན་ཏེ། མཚན་ཉིད་ཀྱི་ཁྱད་པར་ཚིགས་སུ་བཅད་པ་དང་པོས་
སོ༑ ༑དབྱེ་བ་ནི་ཚིགས་སུ་བཅད་པ་གཉིས་ཀྱིས་སྟོན་ཏོ། །དབྱེ་བ་ལ་ཡུལ་གྱིས་དབྱེ་བ་དང་།
རང་གི་ངོ་བོས་དབྱེ་བའོ། །ཡུལ་ལ་གཉིས་ཏེ་མི་མཐུན་པ་དང་གཉེན་པོ་ནི་བསམ་པའོ། །སྦྱོར་
བ་དང་མི་སྦྱོར་བ་ནི་སྦྱོར་བའོ། །རང་གི་ངོ་བོ་ནི་ཆེ་ཆུང་ངོ༌། །ཕན་ཡོན་ལ་རྣམ་པ་གསུམ་སྟེ།
དོར་བའི་རྣམ་པ་དང༌། ཐོབ་པའི་རྣམ་པ་དང༌། ཕན་ཡོན་དཔེས་བསྔགས་པའོ། །དེའང་
ཚིགས་སུ་བཅད་པ་ཕྱེད་དང་ལྔ་སྟེ། ཕྱེད་དང་གསུམ་དང་གསུམ་གྱིས་བསྟན་ཏོ། །དཔེས་
བསྔགས་པ་འདི་ལ་ཡང་། གོས་དང་ནམ་མཁའ་དང་། རྒྱན་དང་། མ་དང་སྲུང་མའི་དཔེས་ནི།
རིམ་པ་བཞིན་ཉོན་མོངས་པས་མི་གོས་པ་དང་། འཇིག་རྟེན་གྱི་སྤྱོད་པས་མི་གོས་པ་དང་།
རང་གི་ཡོན་ཏན་གྱི་ཆེ་བ་དང་། སེམས་ཅན་ལ་ཕན་པ་དང་། རྣམ་པར་དག་པའི་འཁོར་བར་
- 77-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་པའོ། །དེ་ལ་སྔ་མ་གསུམ་གྱིས་ནི་རང་དོན་ཏེ། བསམ་པ་དང་སྦྱོར་བ་ཉེས་པ་དང་མ་
འབྲེལ་བ་དང༌། ཡོན་ཏན་དང་ལྡན་པའོ། །བཞི་པས་ནི་གཞན་དོན་ཏོ། །ལྔ་པས་ནི་གཉིས་
ཀའི་དོན་ཏོ། །རྟགས་དང་མཆོག་ཏུ་གྱུར་པ་ནི་གསལ་ལོ། །བརྟན་པ་ལགསུམ་ལས། མཚན་
ཉིད་ནི། ངོ་བོ་ཉིད་དང་། མཚོན་བྱ་དང་། ངོ་བོ་ཉིད་སྒྲུབ་པའོ། །འདི་ལ་བསྟན་པ་དང་བཤད་
པའོ། །རབ་ཏུ་དབྱེ་བའི་ཚིགས་སུ་བཅད་པ་གསུམ་མོ། །མི་འགྱུར་བ་ནི་རྐྱེན། ཆུང་ངུ་དང་
འབྲིང་དང་རྒྱ་ཆེན་པོས་མི་འགྱུར་བ་དཔེ་གསུམ་གྱིས་རིམ་བཞིན་བསྟན་ཏོ། །མི་སྐྱོབནི་གཞི་
དང༌། རྟེན་དང་། ངོ་བོ་དང་རབ་ཏུ་དབྱེ་བ་བཞིས་བསྟན་ཏོ། །དེ་ལ་ངོ་ཚབ་ནི་སྡོམ་པའི་ཚུལ་
ཁྲིམས་ཀྱི་རང་བཞིན་ཏེ། ངོ་ཚ་བས་ཉེས་པ་ལ་མི་འཇུག་པའི་ཕྱིར་རོ། །བརྟན་པའི་དགེ་བ་
སྒྲུབ་པའི་ཚུལ་ཁྲིམས་ཏེ། དགེ་བ་ལ་བརྟན་པས་དེ་རབ་ཏུ་སྒྲུབ་པའི་ཕྱིར་རོ། །མི་སྐྱོ་བ་ནི།
སེམས་ཅན་གྱི་དོན་བྱེད་པའི་ཚུལ་ཁྲིམས་ཏེ། སེམས་ཅན་གྱི་ལོག་པར་སྒྲུབ་པ་ལ་མི་སྐྱོ་བ་ལ་
སོགས་པས་དེ་སྒྲུབ་པའི་ཕྱིར་རོ། །དེ་ལྟར་ཚུལ་ཁྲིམས་ཀྱིཡན་ལག་གསུམབཤདནས། ཤེས་
རབ་ཀྱི་ཡན་ལག་རྣམ་པ་བཞི་སྟོན་པ་ལས། བསྟན་བཅོས་ཤེས་པ་ནི། གསུམ་སྟེ་ཁྱད་པར་
རྣམ་པ་དྲུག་གིས་ཁྱད་པར་འཕགས་པ་ནི་མཚན་ཉིད་དོ། །ཏིང་ངེ་འཛིན་གྱིས་བསྡུས་པ་དང་།
གཟུངས་ཀྱིས་སྒོས་བསྡུས་པ་ནི་དབྱེ་བའོ། །འཇིག་རྟེན་སྨིན་པར་བྱེད་པ་དང༌། དམ་ཆོས་
འཛིན་པར་བྱེད་པ་ནི་ལས་སོ། །འཇིག་རྟེན་ཤེས་པ་ལ་ལྔ་སྟེ། ཚིགས་སུ་བཅད་པ་དང་པོསནི་
དབྱེ་བའོ། །དེ་ནས་ཕྱེད་ཀྱིས་ནི་ལུས་ངག་གིས་ཤེས་པའི་མཚན་ཉིད་དོ། །དེ་ནས་ཡང་ཕྱེད་
ཀྱིས་ནི་ལུས་ངག་གིས་ཤེས་པའི་ལས་སོ། །དེ་ནས་གཅིག་གིས་ཡིད་ཀྱི་ཤེས་པའི་མཚན་ཉིད་
དོ༑ ༑དེ་ནས་གཅིག་གིས་ནི་ཡིད་ཀྱི་ཤེས་པའི་ལས་སོ། །བསྟན་བཅོས་ཤེས་པ་དང་། འཇིག་
རྟེན་ཤེས་པ་ནི། ཤེས་རབ་ཀྱི་རང་བཞིན་ཡིན་ཏེ། ཆོས་ཤེས་པ་ནི་དང་པོའོ། །དོན་ཤེས་པའི་
གཉིས་པའོ། །ཤེས་རབ་ཡོངས་སུ་མི་ཉམས་པའི་རྒྱུ་ནི་རྟོན་པའོ། །འདི་ལགསུམ་སྟེ། བླང་བ་
，
- 7 8 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༼༥
དང༌། དོར་བ་དང་། ཕན་ཡོན་ཏེ། ཚིགས་སུ་བཅད་པ་གསུམ་གྱིས་རིམ་བཞིན་བསྟན་ཏོ། །
ཤེས་རབ་ཀྱིས་གཞན་འཛིན་པའི་ཐབས་ནི་སོ་སོ་ཡང་དག་པར་རིག་པའོ། །འདི་ལ་བཞི་སྟེ།
མཚན་ཉིད་དང་། གྲངས་ངེས་པའི་རྒྱུ་དང་། ངེས་ཚིག་དང༌། ལམ་རྣམས་ཚིགས་སུ་བཅད་པ་
གཅིག་དང༌། གཉིས་དང༌། ཕྱེད་དང༌། ཕྱེད་ཀྱིས་བསྟན་པའོ། །ཚུལ་ཁྲིམས་ཀྱི་ཡན་ལག་
གསུམ་དང༌། ཤེས་རབ་ཀྱི་ཡན་ལག་བཞི་ནི་སྤྱོད་པ་པོའི་ཆོས་ཏེ། ཤེས་རབ་དང་ཚུལ་ཁྲིམས་
དང་ལྡན་པའི་སྤྱོད་པ་པོ་ཁོ་ནས་བྱང་ཆུབ་ཀྱི་ཕྱོགས་ཀྱི་སྤྱོད་པ་ལ་འཇུག་པར་ནུས་ཀྱི་གཞན་
གྱིས་ནི་མ་ཡིན་པའི་ཕྱིར་རོ། །སྤྱོད་པའི་རང་བཞིན་ནི་ཚིག་ཀྱིས་ཉེ་བར་བསྟན་པའི་ཆོས་སུམ་
ཅུ་རྩ་བདུན་ཡིན་ནོ། །དེ་ལ་ཚིག་དོན་དྲུག་གིས་སྟོན་ཏེ། རང་བཞིན་དང་། གྲངས་ངེས་པ་དང་།
བསྡུ་བ་དང་ངེས་ཚིག་དང༌། ལས་དང་། དབྱེ་བ་རྣམས། ཚིགས་སུ་བཅད་པ་ཕྱེད་དང་། ཕྱེད་
དང༌། གཅིག་དང༌། ཕྱེད་དང༌། ཕྱེད་དང༌། གཅིག་གིས་རིམ་བཞིན་སྟོན་པའོ། །ཆོས་སུམ་ཅུ་
རྩ་བདུན་ལས། དྲན་པ་ཉེ་བར་བཞག་པ་བཞི་ནི་བཤད་དུ་མེད་དོ། །ཡང་དག་པའི་སྤོང་བ་ལ་
རྣམ་པ་གསུམ་སྟེ། མཚན་ཉིད་དང༌། དབྱེ་བ་ལ་སྒོམ་པའི་ཐབས་རྣམས། ཚིགས་སུ་བཅད་པ་
གཅིག་དང༌། གསུམ་དང༌། གཅིག་གིས་བསྟན་ཏོ། །རྫུ་འཕྲུལ་གྱི་རྐང་པ་ལ་ཡང་བཞི་སྟེ།
བརྟེན་ནས་མངོན་པར་སྒྲུབ་པའི་བར་གཞུང་ནས་གསལ་བའོ། །དབང་པོ་དང་སྟོབས་ལན་
བཤད་དུ་མེད་དོ། །བྱང་ཆུབ་ཀྱི་ཡན་ལག་ལ་གསུམ་སྟེ། ཐུན་མོང་གི་མཚན་ཉིད་ནི། སར་
ཞུགས་རྣམས་ལ་ཞེས་བྱ་བའི་ཚིགས་སུ་བཅད་པའོ། །བྱེད་པ་དཔེས་བསྟན་པནི། ཤེས་བྱ་མ་
རྒྱལ་རྒྱལ་བྱའི་ཕྱིར་ཞེས་བྱ་བའི་ཚིགས་སུ་བཅད་པ་ཕྱེད་དང་བཞིའོ། །གྲངས་ངེས་པ་བསྟན་
པ་ནི། རང་བཞིན་ཡན་ལག་ཅེས་བྱ་བའི་ཚིགས་སུ་བཅད་པའོ། །འཕགས་པའི་ལམ་ལ་
བཤད་དུ་མེད་དོ། །སྤྱོད་པའི་རང་བཞིན་དབང་དུ་བྱེད་ཐབས་ནི་གཉིས་ཏེ། རྣལ་འབྱོར་ལ་
མཉམ་པར་འཇོག་པ་དང༌། ལྡང་བའོ། །དང་པོ་ནི་མཚན་ཉིད་དང་། དབྱེ་བ་དང་ལས་ཀྱིས་
- 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོན་ཏོ། །མཚན་ཉིད་ནི་ཚིགས་སུ་བཅད་པ་གཅིག་གོ །དབྱེ་བ་དང་ལས་ནི་བསྟན་པ་དང་
བཤད་པའོ། །དབྱེ་བ་བསྟན་པ་ལ་གཉིས་ཏེ། ལམ་གྱི་དབྱེ་བ་བསྟན་པ་ནི། དེནི་ཀུན་འགྲོ་
ཞེས་བྱ་བ་སྟེ། ལམ་ཐམས་ཅད་དུ་ཁྱབ་པའི་དོན་ཏོ། །ངོ་བོ་ཉིད་ཀྱི་དབྱེ་བཞི། ཆ་གཅིག་དང་
གཅིག་མ་ཡིན་ཞེས་བྱ་བས་བསྟན་ཏོ། །དེ་ཉིད་བཤད་པ་ལ་ཀུན་འགྲོ་ཞེས་བྱ་བཤད་པ་ནི།
རྟོགས་དང་ནས་ཀུན་འགྲོ་སྟེ་ཞེས་པའོ། །རྒྱུར་འདོད་དོ་ཞེས་བྱ་བཤད་པ་ནི། ཐམས་ཅད་སྒྲུབ་
པར་བྱེད་པ་ཡིན་ཞེས་བྱ་བའོ། །ལྡང་བའི་ཐབས་ལ་གསུམ་ལས། ལྡང་བའི་ཐབས་ཀྱི་རང་
བཞིན་ནི་ཐབས་ལ་མཁས་པའོ། །འདི་ལ་ཡང་གཉིས་ཏེ་དབྱེ་བ་དང་ལས་སོ། །དང་པོ་ནི་
ཐབས་ནི་མཚུངས་པ་མེད་པ་སྟེ་ཞེས་བྱ་བའི་བར་གྱིས་སོ། །གཉིས་པ་ནི་ཚིག་རྐང་ལྷག་མ་
གཉིས་ཀྱིས་བསྟན་ཏོ། །རྟོགས་པ་ཆུད་མི་ཟ་བའི་རྒྱུ་ནི་གཟུངས་སོ། །འདི་ལ་གཉིས་ཏེ། དབྱེ་
བ་དང་། ལས་སོ། །དེའང་ཚིགས་སུ་བཅད་པ་གཉིས་དང་གཅིག་གིས་རིམ་བཞིན་བསྟན་ཏོ།།
རྗེས་སུ་སྒྲུབ་པ་ཆུད་མི་ཟ་བའི་རྒྱུ་ནི་སྨོན་ལམ་མོ། །འདི་ལ་ལྔ་ལས། ངོ་བོ་ཉིད་ནི་རྐང་པ་
གཉིས་ཀྱིས་བསྟན་ཏོ། །བཞི་ནི་གཅིག་གིས་བསྟན་ཏོ། །ས་ཡང་གཅིག་གིས་བསྟན་ཏོ། །རབ་
ཏུ་དབྱེ་བ་ནི་འབྲས་བུའི་སྒོ་ནས་དབྱེ་བ་ནི་གཉིས་ཏེ། མོད་ལ་དང་མ་འོངས་པའི་འབྲས་བུ་
སྒྲུབ་པའོ། །སའི་སྒོ་ནས་ནི་སྣ་ཚོགས་པ་དང་། ཆེན་པོ་དང་། རྣམ་པར་དག་པའི་ཁྱད་པར་རོ།
དབང་དུ་བྱེད་པའི་ཐབས་དེས་སྤྱོད་པ་དབང་དུ་འགྱུར་བའི་ནུས་པ་ནི། རྒྱུབཞིས་ཏིང་ངེ་འཛིན་
གསུམ་ཐོབ་པས་ལོག་པར་འཛིན་པ་རྣམ་པ་བདུན་སེལ་བར་ནུས་པའོ། །ཏིང་ངེ་འཛིན་འདི་
ཡང་རྣམ་པ་བཞིས་སྟོན་པ་ལས། དམིགས་པའི་ཁྱད་པར་ནི། ཏིང་ངེ་འཛིན་གསུམ་གྱིས་ཞེས་
བྱ་བའི་ཚིགས་སུ་བཅད་པའོ། །དགོས་པའི་ཁྱད་པར་ནི་ཡོངས་སུ་ཤེས་པ་དང་བྱ་བའིགས་
སུ་བཅད་པའོ། །རྒྱུའི་ཁྱད་པར་ནི། ཆོས་ཀྱི་སྒོ་བཞིའོ། །དེའང་བཞིས་སྟོན་ཏེ། དབྱེ་བ་ནི་
སེམས་ཅན་རྣམས་ལ་ཞེས་བྱ་བའི་ཚིགས་སུ་བཅད་པའོ། །སོ་སོའི་མཚན་ཉིད་ནི་བརྟན་པ་
- 8 0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། །
རྣམས་ཀྱི་ཞེས་བྱ་བའི་ཚིགས་སུ་བཅད་པས་བསྟན་ཏོ། །མི་རྟག་པའི་སྒྲུབ་བྱེད་ནི་རྣམ་པ་
གསུམ་གྱིས་སྟོན་ཏེ། ཕྱི་ནང་གི་འདུ་བྱེད་ཐུན་མོང་དུ་སྐད་ཅིག་མར་ངེས་པའི་སྒྲུབ་བྱེད་དང་།
ནང་གྱི་འདུ་བྱེད་སྐད་ཅིག་མར་ངེས་པའི་སྒྲུབ་བྱེད་དང༌། ཕྱིའི་འདུ་བྱེད་སྐད་ཅིག་མར་ངེས་
པའི་སྒྲུབ་བྱེད་དོ། །དང་པོ་ནི་མི་རུང་ཞེས་བྱ་བའི་ཚིགས་སུ་བཅད་པ་གཉིས་སོ། །འདིས་ནི་
སྐད་ཅིག་མ་ཉིད་ཀྱི་སྒྲུབ་བྱེད་རྣམ་པ་བརྒྱད་བསྟན་ཏོ། །དེ་ལ་བདུན་ནི་སྒྲུབ་བྱེད་ཉིད་ཡིན་ལ།
གཅིག་ནི་གནོད་སྤོང་བའོ། །གཏན་ཚིགས་དང་པོ་ནི་མི་རུང་ཕྱིར་ཞེས་བྱབའོ། །འདིའི་དོན་ནི།
བུམ་པ་ལ་སོགས་པ་ནི། སྔ་མ་དང་ཕྱི་མ་རང་བཞིན་དུ་མ་ཡིན་ཏེ། དུས་སུ་མ་འབྲེལ་བར་
གནས་པའི་ཕྱིར་རོ། །དེ་ལྟ་མ་ཡིན་ཏེ། སྔ་ཕྱིར་རང་བཞིན་དུ་མ་ཉིད་མཡིན་ན་ནི། དུས་དུ་
མར་གནས་པར་མི་རུང་བར་ཐལ་བའི་ཕྱིར་རོ། །ཞེས་བྱ་བའི་ཧ་ཅང་ཐལ་བ་སྟེ། རང་བཞིན་
དུ་མ་མ་ཡིན་ཏེ། རང་བཞིན་གཅིག་ཡིན་ན། དུས་དུ་མ་དང་འབྲེལ་བ་ལས་ལྡོག་སྟེ་དུས་
གཅིག་ཁོ་ནའི་ཚེ་གནས་པར་ཐལ་ན། དེ་ནི་མངོན་སུམ་གྱིས་གནོད་དོ། །དེས་ན་དུས་དུ་མར་
གནས་པར་རང་བཞིན་དུ་མར་གྲུབ་བོ། །དེ་ལྟ་ན་ཡང་སྐད་ཅིག་མ་ཉིད་དུ་དོན་གྱིས་གྲུབ་སྟེ།
དུས་གཞན་དུ་རང་བཞིན་དེ་ཉིད་ཀྱིས་མི་གནས་པ་ཁོ་ན་སྐད་ཅིག་གི་དོན་ཡིན་པའི་ཕྱིར་རོ། །
གལ་ཏེ་དུས་དུ་མར་གནས་པ་ཡིན་མོད། རང་བཞིན་དེ་ཉིད་ཡིན་པ་ཅི་འགལ་སྙམ་ན། མི་
མཐུན་པའི་ཕྱོགས་རང་བཞིན་གཞན་མ་ཡིན་པ་ཉིད་ལ། གཏན་ཚིགས་དུས་གཞན་གྱི་ཚེ་ཡོད་
པ་ཉིད་འགོག་པའི་ཚད་མ་སྟོན་པ་ནི། རྒྱུ་ལས་སྐྱེ་ཕྱིར་ཞེས་བྱ་བ་སྟེ། དུས་གཞན་ན་ཡོད་པ་ལ་
རྒྱུ་ལས་སྐྱེ་བས་ཁྱབ་ཅེས་བྱ་བའི་དོན་ཏོ། །དེས་ན་བྱ་བྱེད་རྒྱུ་མིན་པ་ཉིད་ཕྱོགས་ཆོས་སུ་དོན་
གྱིས་འཕངས་སོ། ཁྱབ་བ་སྒྲུབ་པའི་གཏན་ཚིགས་དུས་གཞན་དུ་ཡོད་པའི་རྒྱུ་མེད་པ་ནི་མ་
གྲུབ་སྟེ། དང་པོ་སྐྱེས་པ་དེ་ཉིད་དུས་གཞན་དུ་གནས་ནས་འཇོག་པའི་ཕྱིར། དང་པོ་སྐྱེས་པའི་
རྒྱུ་ཁོ་ནས་དུས་གཞན་དུ་གནས་པར་སྐྱེས་པས་སོ་ཞེ་ན། འགལ་ཕྱིར་ཞེས་གསུངས་ཏེ།
-8
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇིག་ཁ་མའི་ཡོད་པ་ནི་དང་པོ་འདི་ཉིད་ཀྱི་རང་བཞིན་མ་ཡིན་ཏེ། དང་པོ་ནི་དུས་གཞན་དུ་
སྡོད་པའི་རང་བཞིན་ཡིན་ལ། འཇིག་ཁ་མ་ནི་མི་འདོད་པའི་རང་བཞིན་ཡིན་པས་ཕན་ཚུན་
འགལ་བའི་ཕྱིར་རོ། །དེ་ལྟ་ཡིན་དང་དང་པོ་ཉིད་གྱི་རྒྱུ་ལས་མ་སྐྱེས་པས་རྒྱུ་ལས་མ་སྐྱེས་པར་
གྲུབ་སྟེ་རང་བཞིན་འགལ་བ་ནི་རྒྱུ་གཅིག་པར་མི་རུང་ངོ༌། །ཡང་ན་འགལ་ཕྱིར་ཞེས་བྱ་ཉིད།
ཁྱད་པར་སྟོན་པའི་གཏན་ཚིགས་གཉིས་པ་ཡིན་གྱི། རྒྱུ་མེད་པའི་སྒྲུབ་བྱེད་ནི་མ་ཡིན་ནོ། །དེ་
ནི་དུས་དུ་མ་དང་འབྲེལ་བའི་གཏན་ཚིགས་སོ། །གཏན་ཚིགས་གཉིས་པ་ནི་དུས་གཞན་དུ་
གནས་པར་མི་ནུས་པའི་ཕྱིར་ཞེས་བྱ་བའོ། །འདི་ལ་རང་ཉིད་དམ་གནས་པའི་རྒྱུ་ལས་གནས་
པར་ནུས། དང་པོ་ནི་མ་ཡིན་ནོ། །ཞེས་སྟོན་པ་ནི། རང་ཉིད་མི་གནས་ཕྱིར་ཞེས་བྱ་བའོ། །
གཉིས་པ་འགོག་པ་ནི་མེད་ཕྱིར་ཞེས་བྱ་བ་སྟེ། གནས་པའི་རྒྱུ་གཞན་ནི་མེད་པའི་ཕྱིར་གོ །
གལ་ཏེ་རང་ཉིད་གནས་པར་མི་ནུས་པ་ནི་མ་གྲུབ་སྟེ། འཇིག་པའི་རྒྱུ་དང་མ་ཕྲད་ཀྱི་བར་དུ་ནི་
རང་ཉིད་གནས་པར་ནུས་པས་སོ། །རྟག་ཏུ་གནས་པར་ཐལ་བ་ཡང་མ་ཡིནཏེ། འཇིག་པའི་
རྒྱུ་ནུས་པའི་གེགས་བྱས་ན་མི་གནས་པའི་ཕྱིར་རོ་སྙམ་ན། མེད་ཕྱིར་ཞེས་གསུངས་ཏེ། འཇིག་
པའི་རྒྱུ་མེད་པའི་ཕྱིར་རོ། །དེས་ན་རང་ཉིད་གནས་པར་ནུས་ན་རྟག་ཏུ་གནས་པར་ལབ་
བཟློག་དཀའོ། །གཏན་ཚིགས་གསུམ་པ་ནི། མཚན་ཉིད་དེས་ཕྱིར་ཞེས་བྱ་བ་སྟེ། འཇིག་པའི་
མཚན་ཉིད་ཀྱིས་རྟག་ཏུ་ཁྱབ་པའི་ཕྱིར་སྐད་ཅིག་མར་གྲུབ་བོ། །རྗེས་སུ་འཇུག་ཕྱིར་ཞེས་བྱ་བ་
ནི༑ གཏན་ཚིགས་བཞི་པསྟེ། འདིནི་སྐད་ཅིག་མ་ཉིད་ལགནོད་བྱེད་སྤོང་བའོ། །འགག་པའི་
ཕྱིར་ཞེས་བྱ་བའི་གཏན་ཚིགས་ལྔས་བསྟན་ཏོ། །བུམ་པ་ལ་སོགས་པ་ནི། སྐྱེ་བ་ཉིད་ཀྱི་ཚེ་
འཇིག་ཁ་མ་ཡིན་ཏེ། ཕྱིས་ཀྱི་འཇིག་ཁ་མའི་རང་བཞིན་ཡིན་པའི་ཕྱིར་རོ། །དེ་ལྟ་མ་ཡིན་ན།
ཕྱིས་ཀྱང་འཇིག་པར་མི་འགྱུར་ཏེ། དང་པོ་དང་ཁྱད་པར་མེད་པའི་ཕྱིར་རོ། །ཡོངས་སུ་
འགྱུར་བ་དམིགས་པའི་ཕྱིར་ཞེས་བྱ་བ་ནི་དྲུག་པ་སྟེ། རིམ་གྱིས་རྣམ་པར་འགྱུར་བར་ཚ་
-8 2 -



སཱ་བའགས།
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། (༥
མས་མཐོང་བའི་ཕྱིར་རོ། །སྐད་ཅིག་མའི་སེམས་ཀྱིས་རྒྱུ་ཡིན་པའི་ཕྱིར་ཞེས་བྱ་བ་ནི་བདུན་
པའོ། །འབྲས་བུ་ཡིན་པའི་ཕྱིར་ཞེས་བྱ་བ་ནི་བརྒྱད་པའོ། །གཏན་ཚིགས་དང་པོ་འཆད་པའི་
སྐད་ཅིག་མ་ཉིད་མེད་པར་ཞེས་བྱ་བ་སྟེ། འཇུག་པ་མི་རུང་བའི་ཕྱིར་ཞེས་བྱ་བ་ནི། དུས་དུ་མ་
དང་འབྲེལ་བར་གནས་པ་མི་རུང་བའི་ཕྱིར་རོ། །ཇི་ལྟར་འཇུག་པ་མི་རུང་སྙམ་ན། རྒྱུན་གྱིས་
འཇུག་པ་ནི་འཇུག་པ་ཡིན་ན་ཞེས་བྱ་བ་སྟེ། འཇུག་པ་ཞེས་བྱ་བ་དུས་དུ་མར་གནས་པ་ལནི།
རྒྱུན་གྱིས་འཇུག་པ་ཞེས་བྱ་བ་རང་བཞིན་འབྱུང་བས་ཁྱབ་བོ་ཞེས་བྱ་བའོ། །རང་བཞིན་གཞན་
འབྱུང་བ་དེ་ཉིད་སྐད་ཅིག་ཡིན་ནོ་ཞེས་སྟོན་པ་ནི། དེ་སྤང་ཞེས་བྱ་བའོ། །གལ་ཏེ་དུས་དུ་མར་
གནས་པའི་འཇུག་པ་ལ་རྒྱུན་འབྱུང་བས་ཁྱབ་མོད། སྐད་ཅིག་མར་ནི་མི་འགྲུབ་སྟེ། སྐད་ཅིག་
མ་མ་ཡིན་པ་རྒྱུན་འབྱུང་བས་ཁྱབ་པའི་ཕྱིར་རོ་ཞེས་འདོགས་པར་བྱེད་པ་ནི། འོན་ཏེ་ཞེས་བྱ་
བའོ། །སྐད་ཅིག་མ་མ་ཡིན་པར་ཁས་བླངས་པའི་དོན་གཅིག་པོ་དེ་ཉིད་ལ། དུས་གཞན་དང་
འབྲེལ་བ། དུས་གཞན་གྱི་ཚེ་ཡོད་པ་ཉིད་མི་འཐད་དེ། རང་བཞིན་གཞན་རྒྱུན་འབྱུང་བ་མེད་
པའི་ཕྱིར་རོ་ཞེས་བརྗོད་པ་ནི། དེའི་མཇུག་ཐོགས་སུ་ཞེས་བྱ་བའོ། །དེ་ཉིད་གསལ་བར་བྱེད་
པ་ནི། སྐྱེས་པ་ནི་ཞེས་བྱ་བའོ། །རྒྱུན་གཞན་མེད་དོ་དང༌། གཞན་མ་ཡིན་པ་དེ་ཉིད་དུས་
གཞན་ན་ཡོད་པ་ཅི་འགལ་ཞེས་དགོས་པ་བསྡུ་བ་ནི། ཅིའི་ཕྱིར་ཞེ་ན། ཞེས་བྱ་བའོ། །རྒྱུ་ལས་
སྐྱེ་བ་ཕྱིར་ཞེས་བྱ་བ་ནི་ཁྱབ་པ་བརྗོད་པ་སྟེ། དུས་གཞན་དུ་ཡོད་པ་ལ་ནི་རྒྱུ་ལས་སྐྱེས་པས་
ཁྱབ་བོ་ཞེས་བྱ་བའི་དོན་དོ། །དང་པོ་ཁོ་ན་ནས་མེད་པའི་ཕྱིར་རོའི་བར་གྱིས། དེ་ལྟར་ཁྱབ་པ་
བརྗོད་ནས། ཕྱོགས་ཆོས་སྒྲུབ་པ་ནི་དེ་ནི་ཞེས་བྱ་བའོ། །དེ་རྒྱུར་སྤྱད་ཟིན་པའི་ཕྱིར་རོ་ཞེས་བྱ་
བ་ནི། དང་པོ་རང་བཞིན་སྐྱེད་པར་བྱེད་པ་དེ་ནི། སྐད་ཅིག་གཉིས་པ་ལ་སོགས་པའི་གནས་
སྐབས་ན་ཡོད་པའི་སྐྱེད་བྱེད་མ་ཡིན་ཏེ། དང་པོའི་དུས་ཉིད་དུ་འགག་པས་གཉིས་པ་སྐྱེད་པ་ན་
ནུས་པ་མེད་པའི་ཕྱིར་རོ། །དང་པོའི་ཚེ་མ་འགག་ན་ནི་རྒྱུ་འབྲས་དུས་མཉམ་པར་ཐལན་དེ་ནི་
-8
3 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་འཐད་པའི་ཕྱིར་རོ། །གང་གི་དོན་དུ་རྒྱུན་དགོས་པར་གྱུར་པ་ཞེས་བྱ་ནི་དང་པོ་རྒྱུ་ལས་རྒྱུ་
གཞན་དགོས་པར་གྱུར་པའོ། །སྔ་མ་ཉིད་ཀྱིས་དུས་གཞན་དུ་གནས་པར་བསྐྱེད་ཟིན་ནོ་ཞེས་
བྱ་བའི་དོན་ནོ། །འགག་ཁ་མ་དང༌། དང་པོའི་གནས་སྐབས་དག་རང་བཞིན་འགལ་བས་དང་
པོའི་རྒྱུ་ལས་སྐྱེས་པ་འགོག་པ་ནི། དེ་ཕྱིས་ཅི་ཞིག་གིས་ཞེས་བྱ་བའོ། །ལྷག་མའི་སླའོ། །ནང་
གི་འདུ་བྱེད་སྐད་ཅིག་མར་ངེས་པའི་སྒྲུབ་བྱེད་འགོད་པནི། དང་པོ་ཇེ་བས་ཇེ་ཆེ་དང་ཞེས་བྱ་
བ་ལ་སོགས་པ་སླའོ། །ཕྱིའི་འདུ་བྱེད་སྐད་ཅིག་མར་སྒྲུབ་པ་ཡང་། འབྱུང་བ་རྣམས་དང་ཞེས་
བྱ་བ་ལ་སོགས་པ་སྟེ་གསལ་བར་ཟད་དོ། །ཆོས་ཀྱི་སྡོམ་གྱི་དབྱེ་བ་དང་། སོ་སོའི་མཚན་ཉིད་
དང༌། མི་རྟག་པ་ཉིད་ཀྱི་སྒྲུབ་བྱེད་གསུམ་བསྟན་ནས། བདག་མེད་པའི་སྒྲུབ་བྱེད་སྟོན་པ་ནི།
གང་ཟག་གདགས་པར་ཡོད་ཉིད་དུ་ཞེས་བྱ་བ་ལ་སོགས་པའོ། །བྱང་ཆུབ་ཀྱི་ཕྱོགས་དང་
མཐུན་པའི་སྐབས་སོ།། །།
༈ དེ་ལྟར་ཐེག་པ་ཆེན་པོའི་རང་བཞིན་དང་། དེ་ལ་འཇུག་པའི་སྤྱོད་པརྣམ་པ་
གཉིས་པོ་ཆོས་ལ་འཇུག་པ་དང༌། དོན་ལ་འཇུག་པ་དག་བསྟན་ནས། སྤྱོད་པཔོ་ལ་བསྟན་
པའི་ཕྱིར། སྤྱོད་པ་དང་ལྡན་པ་ལ་ངེས་པར་ཡོད་པའི་ཡོན་ཏན་བརྗོད་དོ། །དེའང་ཕུན་སུམ་
ཚོགས་པ་ལྔས་སྟོན་པ་ལས། དང་པོ་རང་དང་གཞན་གྱི་དོན་ཕུན་སུམ་ཚོགས་པའོ། །དེའང་ངོ་
མཚར་བ་སྟེ། སྦྱོར་བ་དང་འབྲས་བུ་གཞན་གྱིས་སྒྲུབ་དཀའ་བ་ཐོབ་པ་དང་། ངོ་མཚར་མེད་པ་
སྟེ༑ ཐུན་མོང་མ་ཡིན་པའི་བསམ་པ་ཐོབ་པས་རང་གིས་སྒྲུབ་མི་དཀའ་བ་དང༌། བསམ་པ་
དང་སྦྱོར་བ་ཉིད་སྟོན་པ་ལམ་མཉམ་པ་ཉིད་གསུམ་གྱིས་ནི་རང་གི་དོན་ཏོ། །གཞན་གྱི་དོན་ནི་
ཕན་འདོགས་པ་དང་། ལན་དུ་ཕན་འདོགས་པས་སྟོན་ཏོ། །དེ་ལ་ཕན་འདོགས་པནི་རང་ཉིད་
ཕ་རོལ་ཏུ་ཕྱིན་པ་དྲུག་རྗེས་སུ་སྒྲུབ་པས་གཞན་གྱི་དོན་བྱེད་པའོ། །ལན་དུ་ཕན་འདོགས་པ་ནི་
དེ་ལྟར་ཕན་བཏགས་པའི་འབྲས་བུ་གཞན་དོན་དུ་མི་གཉེར་གྱི། གཞན་ཡང་ཕ་རོལ་ཏུ་ཕྱིན་པ་
- 8 4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། [༥
དྲུག་རྗེས་སུ་སྒྲུབ་པ་ཉིད་ལན་དུ་རབ་ཏུ་སྦྱོར་བའོ། །ཕན་འདོགས་པ་དེ་ཡང་རྣམ་པགཉིས་
ཀྱིས་སྟོན་ཏེ། ཁྱད་པར་གྱི་མཚན་ཉིད་ནི། སྣོད་ཉིད་དུ་ནི་བྱེད་པ་དང་ཞེས་བྱ་བ་ལ་སོགས་པ་
ཚིགས་སུ་བཅད་པ་གཉིས་ཀྱིས་སྟོན་ཏོ། །རྣམ་པར་དབྱེ་བ་དཔེས་སྟོན་པ། མདང་། ཕདང་།
རྩ་ལག་དང༌། གྲོགས་པོ་དང༌། བྲན་དང༌། སློབ་དཔོན་དང༌། མཁན་པོའི་དཔེ་བདུན་གྱིས་
སྟོན་ཏོ། །གཉིས་པ་བསམ་པ་དང་སྦྱོར་བ་ཕུན་སུམ་ཚོགས་པའོ། །བསམ་པ་ནི་སྨོན་འམ་སྟེ།
རྣམ་པ་ལྔའོ། །སྦྱོར་བ་ནི་ལྔ་སྟེ། ཆུད་མི་ཟའི་སྦྱོར་བ་དང་། ཕྱིན་ཅི་མ་ལོག་པའི་སྦྱོར་བ་དང་།
འབྲི་བའི་གཉེན་པོ་ཁྱད་པར་དུ་འགྲོ་བ་དང་། བཅོས་བུའི་གཉེན་པོ་ཡང་དག་པ་ཉིད་ཀྱི་སྦྱོར་
བ་དང་། ཐབས་མཁས་པའི་མཚན་ཉིད་སེམས་ཅན་འདུལ་བའི་སྦྱོར་བའོ། །གསུམ་པ་ནི་
འབྲས་བུ་དང་རྒྱུ་ཕུན་སུམ་ཚོགས་པའོ། །འབྲས་བུ་ནི་རྣམ་པ་གཉིས་ཏེ། ལུང་བསྟན་ཐོབ་པ་
དང༌། ཕ་རོལ་ཏུ་ཕྱིན་པ་དྲུག་སྒྲུབ་པའི་ངེས་པ་ཐོབ་པའོ། །རྒྱུ་ནི་རྣམ་པ་གསུམ་སྟེ་ངེས་པར་བྱ་
བ་དང༌། རྟག་པར་བྱ་བ་དང༌། གཙོ་བོ་བྱ་བའོ། །བཞི་པ་ནི་ཆོས་དངདོན་ཕུན་སུམ་ཚོགས་
པའོ། །ཆོས་ནི་རྣམ་པ་ལྔས་སྟོན་ཏེ། ཆོས་ཀྱི་དངོས་པོ་དང་དེའི་འཚོལ་བ་དང་། ཡོངས་སུ་
ཤེས་པ་དང༌། བཤད་པ་དང༌། དེའི་འབྲས་བུའོ། །ཆོས་ཀྱི་དངོས་ནི་གདགས་པ་རྣམ་པར་
བཞག་པའོ། །དེ་ལ་ཆོས་གདགས་པ་རྣམ་པར་བཞག་པས་ནི་ཆོས་ཀྱི་མཚན་ཉིད་བསྟན་ཏོ། །
བདེན་པ་རྣམ་པར་བཞག་པས་ནི་ཆོས་ཀྱི་དོན་བརྗོད་དོ། །རིགས་པ་གདགས་པ་རྣམ་པར་
བཞག་པས་ནི་དོན་ངེས་པས་ཐབས་སོ། །ཐེག་པ་གདགས་པ་རྣམ་པར་བཞག་པས་ནི་དོན་
ངེས་པའི་འབྲས་བུ་སྟོན་ཏོ། །ཆོས་ཀྱི་དངོས་པོ་ཐོས་པ་དང་བསམ་པ་ལས་བྱུང་བས་འཚོལ་བ་
ནི༑ ཆོས་འཚོལ་བའོ། །ཆོས་ཀྱི་དངོས་པོ་དེ་སྒོམ་པ་ལས་བྱུང་བའི་ཤེས་པས་མངོན་སུམ་དུ་
མྱོང་བ་ནི་ཡང་དག་པ་ཇི་ལྟ་བ་བཞིན་ཡོངས་སུ་ཤེས་པའོ། །ཡང་དག་པ་ཇི་ལྟ་བ་བཞིནཡོངས་
སུ་ཤེས་པ་འདི་ ལ་ཡང་རྣམ་པ་བཞི་སྟེ། ཡོངས་སུ་ཤེས་པའི་དངོས་ པོ་ནི། ཐམས་ཅད་
-8 5 -
- 8
5 -



I
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་སུ་མེད་པའི་ཕྱིར་ཞེས་བྱ་བའི་ཚིགས་སུ་བཅད་པ་གཅིག་གིས་བསྟན་ཏོ། །སྤང་བྱ་ནི་
འཆིང་བའི་ནི་རྟེན་དག་དང་ཞེས་བྱ་བའི་ཚིགས་སུ་བཅད་པ་གཅིག་གིས་བསྟན་ཏོ། །དེ་ལ་
ཕྱེད་སྔས་མ་ནི་གཟུང་བར་སྣང་བ་རྣམ་པ་གསུམ་བརྗོད་ལ། ཕྱེད་ཕྱི་མས་ནི་འཛིན་པར་སྣང་
བ་རྣམ་པ་གསུམ་བརྗོད་དོ། །གཉེན་པོ་ཡང་གཉིས་ཏེ། གཟུང་བ་སྣང་བའི་གཉེན་པོ་དང་།
འཛིན་པར་སྣང་བའི་གཉེན་པོའོ། །དེའང་བདུན་གཞན་མཚན་མ་གང་ཡིན་དང་ཞེས་བྱ་བའི་
ཚིགས་སུ་བཅད་པ་གཉིས་ཀྱིས་རིམ་པ་བཞིན་བསྟན་ཏོ། །འབྲས་བུ་ནི་རྣམ་པ་གསུམ་སྟེ་ཡེ་
ཤེས་དང༌། སྤངས་པ་དང༌། ཞིང་ཡོངས་སུ་དག་པའོ། །ཡེ་ཤེས་ཀྱང་གཉིས་ཏེ། ཇི་སྙེད་པ་
ཤེས་པ་དང་། ཇི་ལྟ་བ་ཉིད་ཤེས་པའོ། །དེའང་དེ་བཞིན་ཉིད་དམིགས་པའི་ཡེ་ཤེསཞི་ཞེས་བྱ་
བའི་ཚིགས་སུ་བཅད་པ་གཉིས་ཀྱིས་རིམ་པ་བཞིན་བསྟན་ཏོ། །སྤངས་པ་ནི། དོན་མེད་པ་དང་
ཞེས་བྱ་བའི་ཚིགས་སུ་བཅད་པས་བསྟན་ཏོ། །ཞིང་ཡོངས་སུ་དག་པ་ནི། དོན་ཆེན་རྣམ་པ་
ཐམས་ཅད་དུ་ཞེས་བྱ་བས་བསྟན་ཏོ། །ཆོས་བཤད་པ་ནི་དཔག་ཏུ་མེད་པ་རྣམ་པ་ལྔས་བསྟན་
ཏོ༑ ༑དེ་དཔག་ཏུ་མེད་པ་བཞི་ནི་ཁྱད་པར་དུ་བྱེད་པ་ཡིན་ལ། བཤད་པའི་དངོས་པོ་ནི་ཁྱད་
པར་དུ་བྱ་བ་ཡིན་ནོ། །བཤད་པའི་འབྲས་བུ་ནི། བྱང་ཆུབ་སེམས་ནི་ཞེས་བྱ་བའི་ཚིགས་སུ་
བཅད་པ་གཉིས་སོ། །དོན་ཕུན་སུམ་ཚོགས་པ་ནི་རྣམ་པ་གཉིས་ཏེ། ཆེན་པོའི་སྒྲ་དོན་ནི།
དམིགས་པ་ཆེ་བ་ཉིད་དང་ནི་ཞེས་བྱ་བའི་ཚིགས་སུ་བཅད་པ་གཉིས་ཀྱིས་བསྟན་ཏོ། །བརྗོད་
བྱའི་དོན་བསྡུ་བ་ནི། རིགས་དང་ཆོས་ལ་མོས་པ་དང༌། །ཞེས་བྱ་བའི་ཚིགས་སུ་བཅད་པ་
གཉིས་ཀྱིས་བསྟན་ཏེ། འདིས་ནི་བསྟན་བཅོས་འདིའི་བརྗོད་བྱའི་དོན་གྱི་གཙོ་བོ་ཐེག་པ་
ཆེན་པོའི་དོན་མཐའ་དག་བསྡུས་ཏེ་བརྗོད་པའོ། །ལྔ་པ་ནི་གང་ཟག་ཕུན་སུམ་ཚོགས་པའོ །
འདི་ལ་རྣམ་པ་བཞི་ལས། དང་པོ་ནི་ཚིགས་སུ་བཅད་པ་ཕྱེད་དངགཉིས་ཀྱིས་ནི་བྱང་ཆུབ་
སེམས་དཔའི་རབ་ཏུ་དབྱེ་བའོ། །དེ་ནས་ཚིགས་སུ་བཅད་པ་དགུས་ནི་བྱང་ཆུབ་སེམས་དཔའི་
- 8 6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༥།
མཚན་ཉིད་བརྗོད་དོ། །དེའང་བྱང་ཆུབ་ཆེན་པོ་ལ་དགའ་བའི་བསམ་པ་ཅན་དང་། གཞན་གྱི་
དོན་ལ་བརྩོན་པའི་སྦྱོར་བ་ཅན་དང༌། ཐེག་པ་ཆེན་པོ་ལ་ཞུགས་པ་དང་། ཐེག་པ་ཀུན་ལ་
མཁས་པ་དང་། འཁོར་བ་ཡོངས་སུ་མི་འདོར་བ་དང་། མྱ་ངན་ལས་འདས་པའི་དོན་དུ་གཉེར་
བ་དང་། རང་གི་ཐེག་པ་ལ་བརྩོན་པ་དང་། ཐེག་པ་གཞན་སྤོང་བ་དང་། བསམ་པ་དང་སྦྱོར་
བས་གཞན་གྱི་དོན་བྱེད་པ་ལ་མཁས་པ་ཞེས་བྱའི་ཡོན་ཏན་དགུ་པོ་རྣམས་ཕར་ཕྱིན་གྱིས་
ཡོངས་སུ་ཟིན་པར་གོ་རིམ་བཞིན་བསྟན་ཏོ། །དེ་ནས་ཚིགས་སུ་བཅད་པ་གཉིས་ཀྱིསཞིརྣམ་
གྲངས་བརྗོད་དོ། །དེ་ནས་ཚིགས་སུ་བཅད་པ་དྲུག་གིས་ནི་བྱང་ཆུབ་སེམས་དཔའི་མིང་གི་དོན་
བརྗོད་དོ། །ཡོན་ཏན་གྱི་སྐབས་སོ། །
༈ སྤྱོད་པ་དེ་ལྟར་སྒྲུབ་པའི་གང་ཟག་དེས་ཐོབ་པའི་འབྲས་བུ་ནི་རྣམ་པ་
གཉིས་ཏེ། སྤྱོད་པའི་གནས་སྐབས་ཉིད་ཀྱི་འབྲས་བུ་དང༌། མཐར་ཐུག་པའི་འབྲས་བུ་སྟེ།
སྤྱོད་པ་རྒྱུན་ཆད་པ་མངོན་པར་གྲུབ་བོ། །དང་པོ་ལ་གསུམ་སྟེ། ས་ཐོབ་པ་དང་ཐོབ་པའི་
གནས་སྐབས་གཉིས་ཀྱིས་ཐུན་མོང་གི་འབྲས་བུ་དང༌། ས་ཐོབ་པའི་གནས་སྐབས་ཀྱི་ཐུན་
མོང་མ་ཡིན་པའི་འབྲས་བུ་དང་། འབྲས་བུ་དེ་ཉིད་ཀྱི་ཁྱད་པར་དུ་བྱེད་པ་སྤྱོད་པའི་རྣམ་པར་
དབྱེ་བའོ། །ཐུན་མོང་གི་འབྲས་བུ་ལ་ལྔ་སྟེ། རྟགས་དང༌། ཕྱོགས་དང་། ལྷག་པའི་བསམཔ་
དང༌། ཡོངས་སུ་འཛིན་པ་དང་། སྐྱེ་བའོ། །དེ་ལ་བྱང་ཆུབ་སེམས་དཔའི་ཚེ་རབས་གཞན་དུ་
བྱང་ཆུབ་སེམས་དཔའི་སྤྱོད་པ་ལ་བསླབ་པའི་རྟགས་ནི་རྣམ་པ་ལྔའོ། །གཞན་ཡང་ཁྱིམ་པ་
ཁྱད་པར་ཅན་དུ། རབ་ཏུ་བྱུང་རྣམ་པ་གསུམ་པོ་གང་རུང་གི་ཕྱོགས་ཀྱིས་བསྡུས་པར་འགྱུར་བ་
དང༌། སྤྱོད་པའི་འབྲས་བུ་བསམ་པ་རྣམ་པར་དག་པ་ལྔ་ཐོབ་པ་དང་། སེམས་ཅན་ཡོངས་སུ་
འཛིན་པའི་རྒྱུ་བཞི་ཐོབ་པ་དང་། སྐྱེ་བ་རྣམ་པ་བཞིས་སྐྱེ་བ་ནི། ཐུན་མོང་གི་འབྲས་བུ་ཡིན་ནོ།།
ས་ཐོབ་པའི་གནས་སྐབས་ཀྱི་ཐུན་མོང་མ་ཡིན་པའི་འབྲས་བུ་ནི་གནས་པ་དང་ས་བསྟན་པས་
- 87-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྗོད་དོ། །འདི་ཡང་བསྡུ་བ་དང༌། རྣམ་པར་དབྱེ་བ་གཉིས་ཀྱིས་སྟོན་སླའོ །འབྲས་བུ་དེ་
གཉིས་ནི་སྤྱོད་པའི་གནས་སྐབས་ན་ཡོད་པ་ཡིན་ནོ་ཞེས་བརྗོད་ན། འབྲས་བུ་དེ་དག་གི་ཁྱད་
པར་སྤྱོད་པ་ཉིད་རྣམ་པ་དུ་ཡོད་སྙམ་ན། ལུས་ཅན་ཐེག་པ་ཆེན་པོ་ཞེས་བྱ་བའི་ཚིགས་སུ་
བཅད་པ་ཕྱེད་དངགཉིསབརྗོད་དོ། ། །
དེ་ལྟར་སྤྱོད་པའི་གནས་སྐབས་ཀྱི་འབྲས་བུ་བཤད་ནས་མཐར་ཐུག་པའི་
འབྲས་བུ་སྟོན་པ་ནི། སེམས་ཅན་རྣམས་ལ་བརྩེ་བ་ཅན་ཞེས་བྱ་ལ་སོགས་པའོ། །དེའང་ཚད་
མེད་པ་དང༌། རྣམ་པར་ཐར་པ་དང༌། ཟིལ་གྱིས་གནོན་པ་དང་། ཟད་པར་དང་། ཉོན་མོངས་
པ་མེད་པར་གནས་པ་དང༌། སྨོན་ནས་མཁྱེན་པ་དང་། སོ་སོ་ཡང་དག་པར་རིག་པ་དང་།
མངོན་པར་ཤེས་པ་དང༌། མཚན་དང་དཔེ་བྱད་དང༌། ཡོངས་སུ་དག་པ་བཞི་དང་། སྟོབས་
བཅུ་དང་། མི་འཇིགས་པ་བཞི་དང༌། བསྲུང་བ་མེད་པ་གསུམ་དང་། དྲན་པ་ཉེ་བར་བཞག་པ་
གསུམ་དང༌། བག་ཆགས་ཡང་དག་པར་བཅོམ་པ་དང་། བསྙེལ་བ་མི་མངའ་བའི་ཆོས་ཉིད་
དང༌། ཐུགས་རྗེ་ཆེན་པོ་དང༌། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་། རྣམ་པ་
ཐམས་ཅད་མཁྱེན་པ་ཉིད་དང་། ཕ་རོལ་ཏུ་ཕྱིན་པ་ཡོངས་སུ་དག་པ་དང་། སངས་རྒྱས་ཉིད་ཀྱི་
མཚན་ཉིདརྣམས་སོ། །
༈ ཕན་མཛདཀུན་གྱི་བགྲོད་པ་གཅིག་པའི་ལམ། །ཕ་ལམ་རྒྱལ་སྲས་དམ་པ་
ལེགས་བཞག་སྟེ། །བློ་ཆེན་བསྟན་པའི་སྒྲོན་མེ་དབྱིག་གཉེན་གྱིས། །བློ་མིག་ལྡན་པརྣམས་
ལ་གསལ་བར་མཛད། །དེ་ལྟ་ན་ཡང་མཐོང་བ་མེད་རྣམས་ལ། །བརྗོད་པ་ཙམཡང་འབྲས་བུ་
ཡོད་པའི་དཔེས། །བློ་དམན་འགའ་ལ་ཅུང་ཟད་ཕན་འདོད་དང༌། །རང་ཉིད་གོམས་ཕྱིར་
བསྡུས་དོན་འདི་བྱས་སོ། །དེ་ལས་བསོད་ནམས་ ཐོབ་དེས་ ས་སྟེང་འདིར། །འགྲོ་བའི་
དབུགས་འབྱིན་བྱམས་ཆེན་གཤེགས་པ་ན། །མཉེས་བྱས་ཆོས་སྒོར་མངོན་དུ་བདག་བཞུགས་
• 88 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་བཞུགས། ༥
ནས། །ཆོས་ཀྱི་སྣང་བས་འགྲོ་བའི་མུན་སེལ་ཤོག །མདོ་སྡེ་རྒྱན་གྱི་དོན་བསྡུས་ལོ་ཙཱ་བ་བློ་
ལྡན་ཤེས་རབ་ཀྱིས་སྦྱར་བའོ།། །།
- 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༄༅། །ཐེག་པ་ཆེན་པོ་མདོ་སྡེ་རྒྱན་རྣམ་པར་བཤད་པའི་
མེ་ཏོག་ཅེས་བྱ་བ་བཞུགས་སོ། །
བཅོམ་ལྡན་རིགས་རལ་ཞབས་ཀྱིས་མཛད།
༄༅། །རྒྱ་གར་སྐད་དུ། མ་ཧཱ་ཡཱ་ན་སུ་ཏྲ་ཨ་ལཾ་ཀ་ར་བི་དོ་ཤ་པུཥྚནཱ་མ། བོད་ །
སྐད་དུ། ཐེག་པ་ཆེན་པོ་མདོ་སྡེ་རྒྱན་རྣམ་པར་བཤད་པའི་མེ་ཏོག་ཅེས་བྱ་བ། ཕྱོགས་བཅུ་དུས་
གསུམ་གྱི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །བསྐལ་
བཟང་འདི་ལ་མཛད་པ་མཐར་ཕྱིན་པ། །རྫོགས་པའི་སངས་རྒྱས་སྟོང་ལ་ཕྱག་འཚལ་ནས། །
མ་བྱོན་སངས་རྒྱས་བྱམས་པས་མཛད་པ་ཡི། །ཐེག་ཆེན་མདོ་སྡེ་ཀུན་གྱི་རྒྱན་འདི་བཤད། །
སྐྱེ་བ་གཅིག་ན་འཚང་རྒྱ་བ་འཕགས་པ་བྱམས་པས་མཛད་པའི་ཆོས་ལྔ་པོ་འདི་ནི་
སློབ་དཔོན་སེང་གེ་བཟང་པོས་འཕགས་པ་ཐོགས་མེད་ཀྱིས་དགའ་ལྡན་དུ་ཞུས་ནས་བརྩམས་
པར་འདོད་ལ། སློབ་དཔོན་ཨ་བྷ་ལ་སོགས་པས་བཀའ་བསྡུ་བ་བྱས་མ་ཐག་ཏུ་བརྩམས་པར་
འདོད་དོ། །དེ་ལས་གཞན་བཞི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པ་བསྟན་བཅོས་
རང་རང་གི་ནང་ན་ཡོད་པའི་མདོ་འཆད་པ་ཡིན་ལ། གཞུང་འདི་ནི་ཐེག་པ་ཆེན་པོའི་མདོ་ཤིན་
ཏུ་མང་བའི་དོན་བཤད་པ་ཡིན་ནོ། །འདིའི་འགྲེལ་པ་ལའང་འཕགས་པ་རྣམ་གྲོལ་སྡེས་གསུང་
ཡན་ལག་དྲུག་ཅུའི་བཤད་པ་འཕགས་པ་ཐོགས་མེད་ཀྱིས་བྱས་པ་ལྟར་བལྟའོ། །ཞེས་དེས་
བྱས་པར་འདོད་ལ་གཞན་གྱིས་སློབ་དཔོན་དབྱིག་གཉེན་གྱིས་བྱས་པར་འདོད་དོ། །
དེ་ལྟ་བུའི་བསྟན་བཅོས་འདི་ལ་བརྩམ་པར་བྱ་བ་བསྟན་བཅོས་ཀྱི་རང་བཞིན་
-9
0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་རྣམ་བཤད་བཞུགས། ༼༥
བཤད་པ་དང༌། དེས་བསྟན་པའི་ཆོས་ཀྱི་དབྱེ་བ་བཤད་པ་གཉིས་ཀྱི་དང་པོ་ལའང་མཚན་གྱི་
དོན་ནི། མ་ཧཱ་ཡ་ན་ཐེག་པ་ཆེན་པོ་དང་སུ་ཏྲ་མདོ་སྡེ་དང་། ཨ་ལཾ་ཀ་ར་རྒྱན་ཏེ་ཐེག་ཆེན་གྱི་མདོ་
སྡེ་གསལ་བར་བྱེད་པ་དང་མཛེས་པར་བྱེད་པ་གཉིས་ཀའི་རྒྱན་ཡིན་ནོ། །སངས་རྒྱས་དང་བྱང་
ཆུབ་སེམས་དཔའི་ནི་ལོ་ཙཱ་བའི་ཕྱག་གོ །མཚན་ཅན་གཞུང་ནི་ཚིགས་སུ་བཅད་པ་ལྔ་བརྒྱའམ་
ཚེག་བར་བདུན་པའི་བརྒྱད་བརྒྱ་བཅོ་ལྔར་གནས་པ་ལས་ཚིགས་བཅད་དང་པོ་ནི། སྟོན་པར་
བྱེད་ཅེས་ཁྱད་པར་གྱི་གཞིར་བྱས་ནས་ཅི་ཞེས་བསྟན་པ་ལས་བརྩམས་པས་སྟོན་ཏེ་སུས་
བསྟན་པར་བྱེད་ན། ཐེག་པ་གསུམ་གྱི་ལུང་དང་རྟོགས་པའི་དོན་དང་ཤེས་བྱའི་དོན་མ་ལུས་པ་
ཤེས་པའི་འཕགས་པ་བྱམས་པ་རང་གིས་སོ། །ཚུལ་ཇི་ལྟར་སྟོན་ན་ཐེག་ཆེན་གྱི་དོན་སྟོན་པའི་
རབ་ཏུ་བྱེད་པ་ངག་དང་ཚིག་དྲི་མ་མེད་པའི་སྟེ། རབ་ཏུ་བྱེད་པ་ནི་བསྟན་བཅོས་ཀྱི་མིང་གི་རྣམ་
གྲངས་ཡིན་པ་ངག་དང་ཚིག་ནི་ཡི་གེ་དང་མིང་ལ་སོགས་པའི་རྩོམ་ཚུལ་སྒྲ་ནས་འབྱུང་བ་
བཞིན། ངག་དྲི་མེད་ནི་འགྲེལ་པ་ལས་གྲོང་ཁྱེར་པ་ལ་སོགས་པ་ཞེས་འབྱུང་སྟེ། ཐར་པའི་
གྲོང་ཁྱེར་དུ་འགྲོ་བའི་ཚིག་སྙན་ཅིང་འཇིབས་པ་ལ་སོགས་པ་ཡན་ལག་བརྒྱད་དང་ལྡན་པ་སྟེ་
ངོ་བོ་ཉིད་མེད་པའི་འགྲེལ་བཤད་དུ་བལྟའོ། །ཚིག་དྲི་མེད་ནི་མིང་ཚིག་རིགས་པ་དང་འབྲེལ་
བའོ། །ཅིའི་ཕྱིར་བྱེད་ན་འགྲོ་བ་སྡུག་བསྔལ་ལས་སྒྲོལ་བའི་ཕྱིར་རོ། །རྒྱུ་ཅིས་བྱེད་ན། སྡུག་
བསྔལ་བའི་འགྲོ་བ་ལ་སྙིང་རྗེའི་ཕྱིར་ཏེ་སྙིང་རྗེ་ཡི་བདག་ཉིད་ཀྱིས་སོ། །ཅི་བྱེད་ན་ཐེག་མཆོག་
བསྟན་པའི་རྣམ་པ་ཆོས་ཀྱི་རྣམ་གྲངས་སོ། །ཡང་ཅིའི་ཆེད་དུ་བྱེད་ན་དེ་ཡིས་འགྲོ་བའི་སེམས་
ཅན་ལའོ་སྟེ་ལ་ནི་བཞི་པ་ཆེད་ཀྱི་དོན་ཏོ། །རྣམ་པ་དུ་ཞིག་སྟོན་པ་བྱེད་ཅེ་ན། འབྱོར་པ་
སྟེ་རིགས་པའི་དོན་བླངས་ཏེ་གོང་ན་མེད་པ་ལྔ་སྟོན་པར་བྱེད་དོ། །རྣམ་པ་ལྔ་ནི་འགྲེལ་པས་
བསྒྲུབ་པར་བྱ་བ་དང་། བྱེ་བྲག་ཏུ་ཤེས་པར་བྱ་བ་དང་། བསམ་པར་བྱ་བ་དང་། བསམ་གྱིས་
མི་ཁྱབ་པ་དང༌། བྱང་ཆུབ་ཀྱི་ཕྱོགས་དང་མཐུན་པའི་ངོ་བོ་ཉིད་ཅེས་བཤད་དོ། །འདིའི་
- 9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་འགྲེལ་ཊཱིཀ་བྱེད་པས་རིགས་དང་སེམས་བསྐྱེད་པ་དང་བྱང་ཆུབ་ཀྱི་སྤྱོད་པ་དང་མཐའ་ལ་
མི་གནས་པའི་རྟོགས་པ་དང་བྱང་ཆུབ་ཀྱི་ཆོས་ལ་བྱས་ནས་དེ་ལ་སྤྲོས་པ་སྣ་ཚོགས་བཤད་པ་
དེ་ནི་མ་ཡིན་ཏེ། དཔེ་དོན་མི་འགྲིག་ཅིང་ཤེས་པ་དཀའ་ལ་གཞུང་ལ་མ་ཞུགས་པའི་ཕྱིར་རོ། །
དེས་ན་འདི་ལ་དང་པོ་ཐེག་པ་ཆེན་པོའི་བརྗོད་བྱ་སྤྱི་ལ་སྦྱར་ཏེ་བཤད་ན། ལང་ཀར་གཤེགས་
པ་ལས། ཆོས་ལྔ་དང་ནི་རང་བཞིན་དང་། །རྣམ་པར་བཤད་པ་བརྒྱད་ཉིད་དང་། །བདག་མེད་
གཉིས་ཀྱི་དངོས་པོར་ནི། །ཐེག་པ་ཆེན་པོ་མཐའ་དག་འདུས། །ཞེས་འབྱུང་བའི་ཆོས་ལྔ་ནི།
མིང་དང་མཚན་མ་དང་རྣམ་པར་རྟོག་པ་དང་དེ་བཞིན་དང་ཡང་དག་པའི་ཡེ་ཤེས་སོ། །དེ་ལ་
མིང་ནི་ཐེག་པ་ཆེན་པོའི་མིང་ཚིག་ཡི་གེ་རྗོད་བྱེད་དུ་སྣང་བའོ། །རྣམ་པར་རྟོག་པ་ནི་དེ་གཉིས་
འབྲེལ་བར་འཛིན་པའི་ཐོས་བསམ་གྱི་ཤེས་རབ་བོ། །དེ་དག་ནི་ཐེག་པ་ཆེན་པོ་ལ་འཇུག་པའི་
ཐོག་མར་སྒྲུབ་དགོས་པས་བསྒྲུབ་པར་བྱ་བའོ། །དེ་ནས་ཤེས་བྱའི་བདེན་རྫུན་བྱེ་བྲག་ཏུ་དབྱེ་
དགོས་ལ། དེ་ནི་རང་བཞིན་ངོ་བོ་ཉིད་གསུམ་གྱིས་འབྱེད་པས་དེ་ནི་བྱེ་བྲག་ཏུ་ཤེས་པར་བྱའོ།།
རྣམ་ཤེས་ཚོགས་བརྒྱད་ནི་སེམས་ཅན་རྣམས་ཀྱིས་རྣམ་པར་ཤེས་པ་དུ་ཞིག་ཡིན་ཞེས་བསམ་
པར་བྱ་བ་ཡིན་ནོ། །དེ་བཞིན་ཉིད་དང་ཡང་དག་པའི་ཡེ་ཤེས་ནི་སོ་སོ་སྐྱེ་བོས་མི་ཤེས་པས་
བསམ་གྱིས་མི་ཁྱབ་པ་ཡིན་ནོ། །ཡུལ་ཅན་བྱང་ཆུབ་ཀྱི་ཕྱོགས་དང་མཐུན་པའི་ཆོས་ཡུལ་
འཕགས་པའི་བདེན་བཞི་དང་བཅས་པ་ནི་བདག་མེད་པ་གཉིས་ཀྱི་དངོས་པོ་ཡིན་ནོ། །
གཉིས་པ་བསྟན་བཅོས་འདིའི་བརྗོད་བྱ་དོན་གྱི་ལུས་དང་སྦྱར་ན་འབྱོར་པའམ་
རིགས་པའི་དོན་དང་པོ་ཐེག་པ་ཆེན་པོ་བཀར་སྒྲུབ་པ་དང་། གཉིས་པ་སྐྱབས་འགྲོ་དང༌།
གསུམ་པ་ཐེག་ཆེན་གྱི་རིགས་དང་། བཞི་པ་སེམས་བསྐྱེད་པ་དང༌། ལྔ་པ་ལམ་སྒྲུབ་པའོ། །
ཡང་ན་ལེའུ་དང་པོས་བཀར་སྒྲུབ་པའི་བརྗོད་བྱ་ནི་ཐེག་ཆེན་གྱི་ལམ་ལྔ་ཡིན་པས་དེ་དང་སྦྱར་
ཏེ༑ དང་པོ་སྐྱབས་འགྲོ་དང་རིགས་དང་སེམས་བསྐྱེད་སྔོན་དུ་སོང་བའི་ཚོགས་ལམ་དང་།
-9 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་རྣམ་བཤད་བཞུགས། (༥
སྦྱོར་ལམ་དང༌། མཐོང་ལམ་དང་། སྒོམ་ལམ་དང་། མི་སློབ་པའི་ལམ་ལྔ་དང་འབྱོར་པའམ་
རིགས་པའི་དོན་ལྔ་རིམ་པ་བཞིན་སྦྱར་རོ། །དེ་འདྲ་བ་སྤྱིར་ཐེག་པ་ཆེན་པོའི་དོན་ལྔ་དང་བྱེ་
བྲག་ཏུ་བསྟན་བཅོས་འདིའི་བསྡུས་པའི་དོན་ལྔ་གཞུང་འདིས་བཤད་པས་དགའ་བ་བསྐྱེད་
པའི་དཔེ་ལྔ་ཚིགས་བཅས་གཉིས་པས་སྟོན་པ་ནི། གསེར་ལས་བརྡུངས་བྱས་འདྲ་ཞེས་པ་སྟེ།
འདིའང་འགྲེལ་པས་གོ་རིམ་བཞིན་དུ་གསེར་ལས་བརྡུངས་བྱས་པ་ལ་སོགས་པ་ལྟར་དགའ་
བའི་མཆོག་བསྐྱེད་དོ་ཞེས་སྤྱིར་དགའ་བ་སྐྱེ་བའི་དཔེར་བྱས་ཀྱི། བྱེ་བྲག་གི་ཆོས་མཐུན་ནི་མ་
སྦྱར་རོ། །སྤྱིར་འདྲ་བ་ལ་ཁྱད་པར་གྱི་འདྲ་བ་དོན་མེད་པའི་ཕྱིར་མི་བཤད་དེ། རྣམ་པར་ངེས་
པ་ལས་སྤྱིའི་དོན་དུ་གཉེར་བ་ནི་སོ་སོར་ངེས་པའི་ཁྱད་པར་དོན་དུ་གཉེར་བར་འགྱུར་བ་མ་
ཡིན་ནོ་ཞེས་གང་བཤད་པ་ཡིན་ནོ། །བྱེ་བྲག་གི་འདྲ་བ་ནི་ཁོ་བོས་བྱས་པ་གུད་ན་ཡོད་དོ། །
ཐེག་པ་ཆེན་པོ་དེ་ལྟར་རང་བཞིན་གྱིས་བཟང་ན་དགའ་བ་སྐྱེད་པའི་རྒྱན་དོན་མེད་དོ་ཞེ་ན།
གཟུགས་རྒྱན་ཞེས་པས་དེ་སྤོང་བར་བྱེད་དེ་ཆགས་ཕྱིར་གྲོང་པ་མཛེས་པ་ཡི། །རྒྱན་གྱིས་ལུས་
ནི་རྒྱན་འདོད་ལྟར། །རྣམ་འགྲེལ་རྒྱན་ཡང་བདག་གིས་ནི། །བྱས་ཏེ་དྲེགས་པའི་ཕྱིར་མ་ཡིན།།
ཞེས་བཤད་པ་བཞིན་ཏེ་མདོ་སྡེའི་རྒྱན་ཡང་ཞེས་བསྒྱུར་རོ། །དེས་ན་དཔེ་གསུམ་གྱི་ཆོས་ལ་
གུས་པ་བསྐྱེད་དེ་སྨན་དྲི་ང་ལ་རོ་ཞིམ་པས་ནད་སེལ་བ་དང་འདྲ་བར་སྟོང་ཉིད་དང་མ་སྐྱེས་པ་
དང་གཟོད་མ་ནས་ཞི་བ་ལ་སོགས་པའི་སྒྲས་སྐྲག་ཀྱང་ངོ་བོ་ཉིད་གསུམ་གྱི་དོན་ཤེས་ན་སྒྲིབ་
པའི་ནད་ཞི་བ་ནི་ཇི་ལྟར་མནམས་ན་ཞེས་པའོ། །རྒྱལ་པོའི་མཆོག་སྟེར་བ་ནི་དཀའ་ཞེས་པ་སྟེ།
སྦྱངས་པའི་སྙན་ངག་ལས་རྒྱལ་བས་སོ། །བྲམ་ཟེ་ཆུ་ལ་ཇི་ཙམ་ཞིག །ཅེས་དྲིས་པའི་ལན་དུ།
མི་ཡི་བདག་པོ་པུས་ནུབ་ཙམ། །འབྲུན་བུ་འབུམ་དང་འབུམ་ཡང་འབུམ། །གླང་ཆེན་སྨོས་པ་
བཅུ་དག་ནི། །ཆུ་ལ་པུས་ནུབ་ཞེས་བརྗོད་པས། །ལྷ་ཡི་བྲམ་ཟེ་ལ་བྱིན་ནོ། །ཞེས་གྲགས་པ་
བཞིན་ནོ། །རིན་པོ་ཆེའི་དཔེས་འཕགས་པའི་ནོར་སྟེར་བ་ནི་རིན་ཆེན་རིགས་ལྡན་ཞེས་པ་སྟེ།
-93-



LE
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡུལ་གང་ན་ནི་ཡོངས་རྟོགས་མཁས་པ་མེད། །རྒྱ་མཚོ་ལས་བྱུང་ནོར་བུ་དེར་མི་བྲིན། །ནོར་བུ་
ཆུ་ཤེལ་རིན་ཐང་མེད་པ་ལ། །བ་ལང་རྫི་ནི་ཕྲོམ་གསུམ་སྦྱིན་ཞེས་ཟེར། །ཞེས་འབྱུང་བ་བཞིན་
ནོ༑ ༑བཟློག་པ་ནི་ལྟ་ཞེས་པའི་འཕགས་པ་རྣམས་སོ། །གཞུང་བློ་ཀ་དྲུག་པོ་དེ་དག་གིས་ནི་
བསྟན་བཅོས་འདིའི་སྡོམ་གྱི་ལུས་རྣམ་པར་བཞག་པ་དང་དགོས་འབྲེལ་བའི་བསྟན་པ་ཡིན་ཏེ།
འདི་ལྟར་འབྱོར་པའོ། དོན་རྣམ་པ་ལྔ་དཔེ་དང་བཅས་པ་ནི་མདོར་བསྡུས་པའི་དོན་གྱི་ལུས་ལྔ་
དང་གཞུང་འདིའི་བརྗོད་བྱ་བསྡུས་ཏེ་བསྟན་པ་ཡིན་ནོ། ། །
གཟུགས་རྒྱན་ཞེས་པས་ནི་གཞུང་འདིས་ལྔ་པོ་དེ་ཕྱེ་བས་དེ་ཤེས་པའི་རྟོགས་པ་
སྐྱེས་ནས་དགའ་བའི་དགོས་པ་བསྟན་ནོ། །དེས་ན་ཤློ་ཀ་གསུམ་གྱིས་ནི་དཔེ་གསུམ་གྱིས་ཐེག་
ཆེན་གྱི་ཆོས་ལ་གུས་པ་སྐྱེས་ནས་སྒྲུབ་པ་བྱས་པས་འཕགས་པར་སོང་སྟེ་ཐར་འཚང་རྒྱ་བ་
དགོས་པའི་དགོས་པ་བསྟན་ནོ། །དེ་དགོས་པ་ལས་བྱུང་པ་དང་དགོས་པ་བསྟན་བཅོས་ལས་
བྱུང་བའི་འབྲེལ་བ་ནི་དེ་གཉིས་ཀྱི་ཁོང་ན་ཡོད་པ་དེ་ཤུགས་ལ་གོ་སྟེ། བསྟན་བཅོས་དང་ནི་
དགོས་པའི་དོན། །འབྲེལ་བའི་གཞི་ནི་གཉིས་ལ་གནས། །དེ་བཞིན་འདུས་བྱས་དེ་ཡི་ཕྱིར། །
དགོས་ལས་ལོགས་ཤིག་མ་བཤད་དོ། །བྱ་བ་དང་འབྲེལ་བ་སྟོན་པར་བྱེད་པའི་སྒྲ། དངོས་ཡུ་
ཡོད་པ་མ་ཡིན་གྱི། །འོན་ཀྱང་དེ་ནི་རྣམ་འབྱེད་ལས། །དོན་གྱིས་རྟོགས་པར་བྱ་བ་མིན། །
ཞེས་གྲགས་པ་ཡིན་ནོ། །དེའི་ཕྱིར་ཁ་ཆེའི་པཎྜི་ཏ་སས་ཛཱ་ན་རྗེས་འབྲངས་དང་བཅས་ལ་
གསེར་ལས་ཞེས་པའི་སྟོན་པའི་ཚིགས་བཅད་གཅིག་ཁོ་ན་དགོས་འབྲེལ་སྟོན་པར་བཤད་ལ་
དེ་ནི་དཔེ་སྟོན་པ་ཡིན་མོད་བརྗོད་བྱ་ནི་དཔེས་མཚོན་པའི་དོན་གྱིས་བསྟན་པ་མ་ཡིན་ནམ།
གཞན་གསུམ་ནི་དོན་ལྔས་དངོས་ཤུགས་གང་ལའང་བསྟན་པའི་ཕྱིར་སྔ་མ་བཞིན་འཐད་པ་
ཡིན་ནོ། །མ་འབྲེལ་བའི་བཤད་པ་གཞན་མང་པོ་ནི་དུས་དང་སྒྲ་བློ་གྲོན་དུ་འགྲོ་བའི་ཕྱིར་མི་
བཤད་དོ། །འདིར་བཤད་པའི་ཚིག་དོན་རྣམས་ནི་འགྲེལ་པ་དང་འགྲེལ་བཤད་དུ་བལྟའོ། །
-9 4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་རྣམ་བཤད་བཞུགས། ༼༥
སྐབས་ནི་ལེའུའི་མིང་གི་རྣམ་གྲངས་ཏེ། སྒོ་ཏ་ལ་རི་ཚེ་ད་ནི་ཡོངས་སུ་བཅད་པ་ཡིན་ལ། པ་ཏྲ་
ལ་ནི་དོན་མཐུན་པས་འདབས་མའམ་ཁ་ཅིག་ནི་རིམ་པར་ཕྱེ་བ་ཞེས་ཟེར་རོ། །སྐབས་དང་པོ་
བསྟན་བཅོས་ཀྱི་ལུས་བཤད་ཟིན་ནོ། །
དེ་ལྟར་དགོས་འབྲེལ་བཞི་དང་ལྡན་པའི་བསྟན་བཅོས་ཀྱི་རང་བཞིན་བཤད་ནས་ད་
ནི་དེས་བསྟན་པའི་ཆོས་ཀྱི་རྣམ་གྲངས་ཀྱི་དབྱེ་བ་བཤད་དེ་འདི་སྐབས་ཉིས་ཤུས་བསྟན་པའི་
དོན་ཉི་ཤུ་དང་། དེ་ནང་ངསེས་ཀྱིས་ཕྱེ་ན་དགུ་བཅུ་རྩ་གཅིག་ཏུ་བོད་ཀྱི་སློབ་དཔོན་ཁ་ཅིག་
བཤད་དེ་ནང་གསེས་ཀྱི་དབྱེ་བའི་གྲངས་ནི་མངོན་རྟོགས་རྒྱན་བཞིན་འདིར་མ་མཛད་པས་
གང་ལྟར་ཡང་རུང་ངོ༌། །དེ་ལ་དང་པོ་ཐེག་པ་ཆེན་པོ་སངས་རྒྱས་ཀྱི་བཀར་སྒྲུབ་པ་བཤད་དེ་
འདིར་ཉན་ཐོས་སྡེ་པ་དག་དེ་ལ་ནི་ཕན་ཡོན་དེ་འདྲ་མེད་དེ། སངས་རྒྱས་ཀྱིས་མ་གསུངས་
པའི་ཕྱིར་དང་། བསབ་པ་གསུམ་རང་བཞིན་མེད་པར་བཤད་ནས་འགོག་པས་འདུལ་བ་ལ་མི་
སྣང་། མདོ་སྡེ་ལ་མི་འཇུག །མངོན་པའི་ཆོས་ཉིད་དང་འགལ་བའི་ཕྱིར་རོ། །དེས་ན་དེ་ནི་
སེམས་ཅན་ཐམས་ཅད་རིས་དང་ཐར་པའི་ཐབས་ལ་བསླུ་བའི་ཕྱིར་བདུད་སྡིག་ཅན་དང་དགེ་
སློང་ཀླུ་སྒྲུབ་ལ་སོགས་པ་ནང་པའི་རྟོག་གེ་པ་དང་མུ་སྟེགས་པའི་རྟོག་གེ་པས་བྱས་པ་ཡིན་ཏེ་
འཁོས་འདས་ཀྱི་ཆོས་ཐམས་ཅད་མེད་པར་བཤད་པའི་ཕྱིར་རོ་ཞེས་ཟེར་རོ། །དེ་འགོག་པ་ལ་
དོན་གསུམ་གྱི་དང་པོ་མདོར་བསྟན་པ་ནི། ཆོས་འདི་དེ་འདྲ་བའི་སྐྱོན་ཅན་དུ་སྔར་སངས་རྒྱས་
ཐམས་ཅད་ཀྱིས་ལུང་མ་བསྟན་པའི་ཕྱིར་དང་ཐེག་ཆུང་དང་ལྷན་ཅིག་ཏུ་བྱུང་པ་དང་རྟོག་གེ་
པའི་སྤྱོད་ཡུལ་མ་ཡིན་པ་དང་ཤེས་བྱ་མ་ལུས་པ་ཤེས་པར་བྱས་ན་དེ་སངས་རྒྱས་སུ་གྲུབ་པ་
དང་ཐེག་ཆེན་ཡོད་ན་དེའི་མདོ་རྒྱུད་འདི་ཚོ་བཀར་ཡོད་པ་དང་མེད་ན་དེ་ལས་བྱུང་པའི་
སངས་རྒྱས་མེད་པ་ཐེག་ཆུང་ཡང་མེད་པ་དང་དེ་བསྒོམས་པས་ཡེ་ཤེས་སྐྱེས་ནས་སྒྲིབ་པའི་
གཉེན་པོ་བྱེད་པ་དང་མེད་པར་བཤད་པ་ན་སྒྲ་གཞན་དུ་བཤད་པའི་ཕྱིར་རོ། །གང་ཡང་ཆོས་
，
-9 5 -



E
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཁོར་གནས་དང་ཡངས་པ་ཅན་ཞེས་པའི་ཚིག་གིས་ཀྱང་དུས་གཅིག་ན་དུ་མ་བྱུང་བར་མི་
འགྲུབ་སྟེ་དེ་ཉིད་ཀྱི་ཚེ་བྱང་ཆུབ་སེམས་དཔའི་རིགས་ཅན་ལ་ཐེག་ཆེན་གསུངས་ཀྱང་དབང་པོ་
རྟུལ་ཞིང་བསོད་ནམས་དམན་པས་ཉཉ་ཐོས་ལ་དེ་ཐོས་པའི་སྐལ་པ་མེད་པའི་ཕྱིར་རོ། །
མཉན་ཡོད་དུ་སངས་རྒྱས་ཕལ་པོ་ཆེ་གསུངས་པ་ཉན་ཐོས་སུས་ཀྱང་མ་ཚོར་བ་བཞིན་ནོ། །
རབ་འབྱོར་ལ་སོགས་པ་ནི་བྱང་ཆུབ་སེམས་དཔའ་དང་བྱང་ཆུབ་ཆེན་པོར་གྱུར་པའི་ཉན་ཐོས་
ཡིན་པས་ཐོས་པ་ཡིན་ནོ། །དེར་སྨོས་པའི་ཡུལ་དེ་དག་ཏུའང་གནས་ཐམས་ཅད་མ་འདུས་ཏེ་
ཐེག་ཆུང་ལ་རྒྱ་གར་ཤར་ཕྱོགས་སུ་ཀླུའི་རྒྱལ་པོ་རབ་བརྟན་གྱི་གནས་རྫིང་བུ་དལ་གྱིས་འབབ་
ཏུ་ལས་ཀྱི་རྒྱུ་བ་ལུང་སྟོན་པའི་མདོ་གསུངས་པས་རྒྱལ་ཆེན་བཞི་བདེན་མཐོང་ལ་བཀོད་པ་
དང་། རྒྱ་གར་ལྷོ་ཕྱོགས་ཀྱི་གྲོང་ཁྱེར་རྒྱ་མཚོ་ནས་འོངས་པའི་ཀླུའི་རྒྱལ་པོ་ནག་པོ་དང་གོའུ་ཏ་
མ་འཁོར་སྟོང་དང་བཅས་པ་ལ་ཆོས་བཤད་པ་དང་། ཡུལ་ལྔ་ལེན་ལྷོ་བྱང་དུ་བྱོན་ཏེ་དེ་ནས་
མཚོ་མ་དྲོས་པར་བྱོན་ནས་ཆོས་གསུངས་པ་དང༌། དེ་ནས་ལིའི་ཡུལ་དུ་བྱོན་ནས་རི་གླང་མགོ་
ལ་ཞུགས་ཏེ་དེར་སངས་རྒྱས་སྟོང་གི་བསྟན་པ་འབྱུང་བར་ལུང་བསྟན་པ་དང་། དཔལ་ལྷ་
ལས་བབས་པར་ཆོས་གསུངས་པ་དང་ཐེག་ཆེན་ལ་པོ་ཏ་ལ་དང་ལང་ཀའི་ཡུལ་དུ་ཆོས་
གསུངས་པ་དང་ས་བཅུ་པ་དང་དཔལ་མཆོག་དང་པོ་ལ་སོགས་པ་གཞན་འཕྲུལ་དབང་བྱེད་དུ་
གསུངས་པ་དང་། འཇམ་དཔལ་རྩ་རྒྱུད་གནས་གཙང་མའི་ནམ་མཁའ་ལ་གསུངས་པ་དང་།
རྣམ་སྣང་མངོན་བྱང་འོག་མིན་དུ་སངས་རྒྱས་མ་ཐག་ཏུ་གསུངས་པ་དང་། དེ་ཉིད་བསྡུས་པ་དེ་
ནས་འཛམ་བུ་གླིང་དུ་བྱོན་པའི་ལམ་ཁར་རི་རབ་ཀྱི་རྩེ་ལ་གསུངས་ནས་རྡོ་རྗེ་གདན་དུ་བྱོན་པ་
ལ་སོགས་པ་མང་པོ་མ་འདུས་པར་སྣང་ངོ༌། །བྱ་རྒོད་ཕུང་པོའི་རི་ལ་སོགས་པ་ལའང་ལན་དུ་
མ་བཞུགས་པ་ཡོད་བཞིན་དུ་ལོ་གཅིག་གི་ངེས་པ་མི་རུང་ངོ༌། །དེའི་ཕྱིར་ཚིགས་བཅད་དེ་ནི་
སངས་རྒྱས་བཞུགས་པའི་གནས་རྒྱུས་ཆུང་ངུ་གཅིག་གིས་བྱས་པར་ངེས་སོ། །
L
|
-
-9_6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་རྣམ་བཤད་བཞུགས། ༼༥
གཉིས་པ་དེ་རྒྱས་པར་བཤད་པ་ལ་དང་པོ་སངས་རྒྱས་ཀྱིས་བཏང་སྙོམས་བྱས་ནས་
ལུང་མ་བསྟན་སྙམ་པ་འགོག་པ་ནི་སངས་རྒྱས་རྣམས་ནི་མངོན་སུམ་སྤྱན་ཞེས་པའོ། །གཉིས་
པ་ཐེག་ཆེན་མེད་ཀྱང་ཐེག་ཆུང་ལས་སངས་རྒྱས་འབྱུང་བ་མེད་ན་མེད་པ་མ་གྲུབ་བོ་སྙམ་པ་
འགོག་པ་ནི་མ་ཚང་པ་དང་ཞེས་པའོ། །དེ་གཉིས་འགལ་བ་དང་བཤད་པ་ནི་བསམ་པ་དང་ནི་
ཞེས་པའོ། །ལྟ་བ་གང་ཟག་གི་བདག་མེད་བསྒོམས་པ་དང་། ཤེས་བྱ་མ་ལུས་པ་ལ་སློབ་པ་
མཐར་ཕྱིན་པ་ན་སངས་རྒྱས་སུ་འགྱུར་བ་སློབ་དཔོན་དགེ་སྲུང་དང་སློབ་དཔོན་ཆོས་མཆོག་གི་
ཐམས་ཅད་མཁྱེན་པ་གྲུབ་པ་ནས་བཤད་ལ། མཛོད་ལས། ཀུན་ལ་ཐམས་ཅད་སྙིང་རྗེ་ཡིས།།
སྦྱིན་པར་བྱེད་པས་སྦྱིན་པ་རྫོགས། །ཞེས་པ་ལ་སོགས་པས་ཉན་ཐོས་ཀྱི་ཐམས་ཅད་མཁྱེན་པ་
སྒྲུབ་ཚུལ་གྱི་སངས་རྒྱས་ཐོབ་པར་བཤད་དོ། །མི་ཕམ་མགོན་པོ་ནི་ཐེག་ཆེན་གྱི་སངས་རྒྱས་
སྒྲུབ་ཚུལ་མིན་པས་དེ་མི་འཐད་པར་བཤད་དོ། །གསུམ་པ་སྡེ་སྣོད་གསུམ་དང་མི་མཐུན་
འགོག་པ་ནི། རང་གི་ཉིད་ལ་འཇུག་ཕྱིར་དང་ཞེས་པའོ། །བཞི་པ་རྟོག་གེའི་སྤྱོད་ཡུལ་མ་ཡིན་
པ་བཤད་པ་ནི་རྟོག་གེ་བརྟེན་ཅིང་མ་ངེས་པ་ཞེས་པ་སྟེ་འགྲེལ་པ་དང་འགྲེལ་བཤད་གཉིས་
ཀས་མུ་སྟེགས་ཀྱི་རྟོག་གེ་ལ་བྱས་ཀྱིས་སངས་རྒྱས་པའི་རྟོག་གེ་ཡང་དག་པ་ལ་ནི་མ་བྱས་ཏེ་དེ་
ནི་ཡང་དག་པར་སོ་སོར་རྟོགས་པ་སངས་རྒྱས་དང་བྱང་ཆུབ་སེམས་དཔའི་ཡེ་ཤེས་ཀྱི་རྒྱུ་ཡིན་
པའི་ཕྱིར་རོ། །ལྔ་པ་ཐེག་ཆེན་ཁོ་ན་སངས་རྒྱས་ཐོབ་པའི་རྒྱུ་མཚན་བཤད་པ་ནི་རྒྱ་ཆེའི་ཕྱིར་
དང་ཞེས་པའོ། །དྲུག་པ་ཐེག་ཆེན་ལ་སྐྲག་པའི་ཉེས་པ་བཤད་པ་ནི། འགྲོ་བ་དེ་གནས་མིན་
པ་ཞེས་པའོ། །བདུན་པ་དེ་ལ་སྐྲག་པའི་རྒྱུ་བཤད་པ་ནི་དེ་ལས་གཞན་དང་ཞེས་པའོ། །འདིར་
ཐེག་ཆེན་གྱི་སྡེ་སྣོད་ནས་ཐེག་པ་གསུམ་གའི་ལམ་འབྱུང་བ་བཞིན་ཉན་ཐོས་ཀྱི་སྡེ་སྣོད་ནས་
ཀྱང་ཐེག་པ་གསུམ་གའི་ལམ་འབྱུང་བས་འགྲེལ་པའི་སྐྱོན་འདི་དག་མི་འབྱུང་ངོ་། །བརྒྱད་པ་
ཐེག་ཆེན་མེད་ན་ཐེག་པ་ཆེ་ཆུང་འབྱེད་པའི་ཤེས་རབ་མེད་པས་བཀའ་ཡིན་མིན་མི་ངེས་སོ་
，
，
，
，
，
，
-9 7 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་སྟོན་པ་ནི་འདི་ན་དང་པོ་ཞེས་པའོ། །དགུ་པ་སྐྲག་པའི་གནས་མ་ཡིན་པ་བཤད་པ་
ནི་བདག་གིས་མི་ཤེས་ཞེས་པའོ། །བཅུ་པ་དམན་པ་ལ་མ་མོས་པས་མཆོག་ཏུ་གྲུབ་པ་བཤད་
པ་ནི་དམན་པར་མོས་ཤིང་ཞེས་པའོ། །བཅུ་གཅིག་པ་མ་ཐོས་པའི་མདོ་སྡེ་སྤང་དུ་མི་རུང་བར་
སྟོན་པ་ནི། ཐོས་རྗེས་འབྲངས་ཏེ་ཞེས་པའོ། །བཅུ་གཉིས་པ་སྒྲ་ཇི་བཞིན་པའི་ཉེས་པ་བཤད་
པ་ནི་དོན་སྒྲ་ཇི་བཞིན་ཞེས་པའོ། །དེ་ལྟར་བཀའ་མ་ཡིན་པ་དགག་པའི་ཚུལ་གྱིས་བཀར་སྒྲུབ་
པ་རྒྱས་པར་བཤད་ནས། གསུམ་པ་མཇུག་སྡུད་པ་ནི་ཡིད་ཀྱི་ཉེས་པ་ཞེས་པའོ། །སྐབས་
གཉིས་པ་བཀའི་སྒྲུབ་བོ། །
བཀར་གྲུབ་པའི་ཐེག་ཆེན་ལ་སྐྱབས་འགྲོ་ནས་འཇུག་པས་དེ་ལ་ངོ་བོ་ནི་ཡུལ་ཁྱད་
པར་ཅན་ལ་སྐྱབས་ཞུ་བའི་ཡིད་དང་ངག་གོ །འདི་ལ་དོན་བཞི་ལས་དང་པོ་མདོར་བསྟན་ནས་
མཆོག་གི་དོན་བཤད་པ་ནི། ཀུན་ཏུ་འགྲོ་དང་གང་ཕྱིར་དང་པོ། ཞེས བྱའི་ཚིགས་བཅད་
གཉིས་སོ། །གཉིས་པ་དེ་རྒྱས་པར་བཤད་པ་ལ་བཞིའི་དང་པོ་ཀུན་ཏུ་འགྲོ་བའི་ཁྱད་པར་བཞི་
བཤད་པ་ནི་གང་ཞིག་སེམས་ཅན་ཞེས་པའོ། །གཉིས་པ་ཁས་ལེན་པའི་ཁྱད་པར་གསུམ་
བཤད་པ་ནི་གང་ཞིང་དགའ་བ་མང་པོས་ཞེས་པའོ། །ཡང་ཁས་ལེན་པ་དེ་ཉིད་སངས་རྒྱས་ཀྱི་
སྲས་མཚན་གྱིས་བརྒྱན་པ་སངས་རྒྱས་ཀུན་གྱི་རྒྱལ་པོའི་བུ་ལྟར་དབང་བསྐུར་བར་འགྱུར་རོ་
ཞེས་སྟོན་པ་ནི་སངས་རྒྱས་སྲས་ཀྱི་བྱ་བ་ལ་སོགས་པའི་ཚིགས་བཅད་གསུམ་མོ། །དེ་བློན་པོ་
ཆེན་པོ་ལྟར་འགྱུར་རོ་ཞེས་སྟོན་པ་ནི་བློན་པོ་ཆེན་པོ་ཞེས་པའོ། །གསུམ་པ་རྟོག་པའི་ཁྱད་པར་
ནི་བསོད་ནམས་ཕུང་ཆེན་ཞེས་པའོ། །བཞི་པ་ཟིལ་གྱིས་གནོན་པའི་ཁྱད་པར་ནི་བློ་ལྡན་ཉན་
ཐོས་ཚོགས་བཅས་ཞེས་པའོ། །རྩ་བའི་གསུམ་པ་སྐྱབས་འགྲོའི་རང་བཞིན་གཏན་ལ་དབབ་
པ་ནི། འདི་ནི་དེ་དངོས་འདོད་པས་ཁས་ལེན་ཞེས་པའོ། །རྩ་བའི་བཞི་པ་སྐྱབས་འགྲོའི་ཕན་
ཡོན་སྟོན་པ་ནི་སྐྱབས་སུ་འགྲོ་བ་འདི་སོང་ཞེས་པའོ། །སྐབས་གསུམ་པ་སྐྱབས་འགྲོའོ། །
，
，
-98 -



，
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་རྣམ་བཤད་བཞུགས། ༼༥
སྐྱབས་འགྲོའི་ནུས་པས་རིགས་སད་འོང་བས་དེ་སྟོན་ཏེ་དེའི་ངོ་བོ་ཐེག་ཆུང་བ་མ་
ཆགས་འཕགས་རིགས་ཞེས་པ་དང་ཁ་ཅིག་དང་པོ་ནས་དེའི་རིགས། ཁ་ཅིག་སྦྱངས་པ་ལས་
གྱུར་ཏོ་ཞེས་མ་ཆགས་པའི་དགེ་བ་དང་དབང་པོ་གཉིས་ལ་འདོད་དོ། །ཐེག་ཆེན་པ་ནི་ཀུན་
གཞི་ལ་ཡོད་པའི་ཟག་མེད་ཀྱི་ས་བོན་དང་སྒྲིབ་པ་སྲབ་འཐུག་དང་ཆོས་ཀྱི་དབྱིངས་ལ་འདོད་
པ་གསུམ་མོ། །མདོར་ན་འཕགས་ པ་བཞིའི་ཆོས་བསྐྱེད་པའི་ནུས་པ་ལ་འདོད་དོ། །རང་
བཞིན་དང་རྒྱས་པ་ནུས་པ་སད་མ་སད་དེ་ས་བོན་སྐམ་པོ་དང་དེ་རླན་དང་འཕྲད་པ་འདྲའོ། །
གཞུང་དོན་ལ་བཞི་ལས། དང་པོ་རིགས་ཡོད་པའི་མདོར་བསྟན་ནི་ཡོད་དང་མཆོག་དང་ཞེས་
པའོ། །དེ་དག་དོན་བཞི་བཞིས་བཤད་པ་ལ་དང་པོ་ཡོད་པ་བཤད་པ་ནི་ཁམས་རྣམས་དང་ནི་
ཞེས་པའོ། །གཉིས་པ་མཆོག་བཤད་པ་ནི་དེ་དག་ཁྱད་པར་ཞེས་པའོ། །གསུམ་པ་མཚན་ཉིད་
བཤད་པ་ནི་རང་བཞིན་དངནི་ཞེས་པ་སྟེ་ཡོན་ཏན་སྒྲོལ་བ་ནི་གོ་ཏྲ་ཞེས་པ་གོ་གུ་ན་ཡོན་ཏན་
དང་ཏྲ་ཏ་ར་སྒྲོལ་བ་སྟེ་འདི་ལས་ཡོན་ཏན་སྐྱེས་ནས་འཁོར་བ་ལས་སྒྲོལ་བ་ཞེས་བྱ་བར་འགྱུར་
རོ༑ ༑བཞི་པ་རྟགས་བཤད་པ་ནི་སྦྱོར་བའི་སྔོན་དུ་ཞེས་པའོ། །ལྔ་པ་རབ་དབྱེ་བཤད་པ་ནི་
རིགས་ནི་ངེས་དང་ཞེས་པའོ། །དྲུག་པ་ཉེས་དམིགས་བཤད་པ་ནི་ཉོན་མོངས་གོམས་དང་ཞེས་
པའོ། །བདུན་པ་ཕན་ཡོན་བཤད་པ་ནི་རིང་མོ་ཞིག་ན་ཞེས་པའོ། །བརྒྱད་པ་དཔེ་གཉིས་ཀྱི་
དང་པོ་ནི་གསེར་གྱི་བྱ་བ་དང་གཉིས་པ་ནི་རིན་ཆེན་མཆོག་རིགས་ཞེས་པའོ། །དེ་ལྟར་དོན་
བརྒྱད་ཀྱིས་ཡོད་པར་བཤད་ནས་རྩ་བའི་དོན་གཉིས་པ་རིགས་མེད་པ་བཤད་པ་ནི། ལ་ལ་
གཅིག་ཏུ་ཉེས་པ་སྤྱོད་ཅེས་པའོ། །གཉིས་པ་རིགས་གཉིས་ཀྱི་ཆེ་བ་བཤད་པ་ནི་ཟབ་ཅིང་རྒྱ་
ཆེར་ཞེས་པའོ། །བཞི་པ་འབྲས་བུ་བཤད་པ་ནི། ཡོན་ཏན་ཤིན་ཏུ་རྒྱ་ཆེ་ཞེས་པའོ། །སྐབས་
.
，
བཞི་པ་རིགས་སོ། །
རིགས་སད་ནས་དང་པོ་ཐེག་པ་ཆེན་པོ་ལ་འཇུག་པའི་སྤྱོད་པ་སེམས་བསྐྱེད་པར་
- 9 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྱུང་བས་མཚན་ཉིད་ནི་གཞན་དོན་དུ་བྱང་ཆུབ་འདོད་པ་ཡིན་ནོ། །དབྱེ་བ་ཉི་ཤུ་རྩ་གཉིས་ནི་
ཚོགས་ལམ་ཆུང་ངུ་ནས་སངས་རྒྱས་ཀྱི་སའི་བར་དུ་ཡོད་དེ་དེ་ལའང་འཁོར་བ་མ་ཟད་ཀྱི་བར་
དུ་རང་གི་བྱང་ཆུབ་རྒྱུན་མི་ཆད་པར་ཐོབ་འདོད་པ་ཡོད་པས་སོ། །ས་མཚམས་ཀྱི་རིམ་པ་ནི་
འགྲེལ་ཆུང་བཞིན་ནོ། །གཞུང་དོན་ལ་དང་པོ་མཚན་ཉིད་ནི་སྤྲོ་བ་ཆེ་དང་ཞེས་པའོ། །གཉིས་
པ་ས་མཚམས་ཀྱི་སྒོ་ནས་དབྱེ་བ་ནི་སེམས་བསྐྱེད་དེ་ནི་ཞེས་པ་སྟེ་འདི་ནས་ཀྱང་ཐ་མ་འདི་
སངས་རྒྱས་ལ་བཤད་དོ། །གསུམ་པ་སེམས་བསྐྱེད་དེ་རྣམ་པ་དུ་མའི་སྒོ་ནས་གཏན་ལ་དབབ་
པ་ནི་དེ་ནི། དེའི་རྩ་བ་ཞེས་པའོ། །བཞི་པ་བརྡ་ལས་བྱུང་པ་ཀུན་རྫོབ་པའི་སེམས་བསྐྱེད་
བཤད་པ་ནི། གྲོགས་སྟོབས་ཞེས་པའོ། །ལྔ་པ་དོན་དམ་པའི་སེམས་བསྐྱེད་བཤད་པ་ནི་
རྫོགས་པའི་སངས་རྒྱས་རཥ་མཉེས་བྱས་ཞེས་པའོ། །དྲུག་པ་དཔེའི་ཆེ་བ་བཤད་པ་ནི། བསྐྱེད་
པ་ས་དང་མཚུངས་པ་སྟེ་ཞེས་པ་སྟེ་བློ་གྲོས་མི་ཟད་པའི་སེམས་བསྐྱེད་པ་མི་ཟད་པ་ནས་བཤད་
པ་ཡིན་ནོ། །བདུན་པ་སེམས་མ་བསྐྱེད་པ་ལ་སྨད་པ་བཤད་པ་ནི་ཆེར་འོས་སེམས་བསྐྱེད་
སྤངས་པའི་སྐྱེ་བོ་གང་ཞེས་པའོ། །བརྒྱད་པ་སེམས་བསྐྱེད་པ་ལ་བསྔགས་པ་བཤད་པ་ནི་
བློ་ལྡན་སེམས་མཆོག་ཅེས་པའོ། །དགུ་པ་ མི་ཕྱེད་པའི་ སྡོམ་ པ་ ཐོབ་ པ་བཤད་པ་ནི་གང་
ཚེ་གཞན་གྱི་ཞེས་པའོ། །བཅུ་པ་སེམས་བསྐྱེད་ནས་མི་ལྡོག་པ་བཤད་པ་ནི་འདི་ཡིས་ཆོས་ཀུན་
ཞེས་པའོ། །བཅུ་གཅིག་པ་སྡུག་བསྔལ་གྱིས་མི་འཇིགས་པ་བཤད་པ་ནི་གཞན་དོན་བརྩོན་
ལྡན་ཞེས་པའོ། །བཅུ་གཉིས་པ་སེམས་ཅན་ཡལ་བར་འདོར་བ་དགག་པ་བཤད་པ་ནི་སློབ་
དཔོན་བརྩེ་ཆེན་ཞེས་པའོ། །བཅུ་གསུམ་པ་ལེ་ལོ་སྨད་པ་བཤད་པ་ནི་མགོ་ལ་སེམས་ཅན་
ཞེས་པའོ། །སྐབས་ལྔ་པ་སེམས་བསྐྱེད་པའོ། །
སེམས་བསྐྱེད་ནས་གཉིས་པ་ཐེག་པ་ཆེན་པོའི་ལམ་སྒྲུབ་པའི་སྤྱོད་པ་བྱེད་པས་དེ་
བཤད་དེ་དེ་ལ་དང་པོ་མཚན་ཉིད་ནི་གནས་རྩོམ་ཞེས་པའོ། །གཉིས་པ་རང་གཞན་མཉམ་
- 1
0 0 མ



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་རྣམ་བཤད་བཞུགས། ༼༥
པའི་སྒྲུབ་པ་བཤད་པ་ནི་གཞན་དང་བདག་ཏུ་ཞེས་པའོ། །གསུམ་པ་གཞན་དོན་ཁྱད་པར་དུ་
བྱ་དགོས་པ་ལ་མདོར་བསྟན་པ་ནི་ཇི་ལྟར་སྙིང་རྗེའི་ཞེས་པའོ། །བཞི་པ་དེའི་རྣམ་པར་དབྱེ་བ་
བཅུ་གསུམ་བཤད་པ་ནི་ཐ་ཆད་འབྲིང་དང་ཞེས་པའོ། །ལྔ་པ་གཞན་དོན་སྒྲུབ་ཚུལ་མཆོག་
བཤད་པ་ནི། སྐྱེ་བོ་དང་མཐུན་ཞེས་པའོ། །དྲུག་པ་སྲིད་ཞི་གཉིས་ཀྱི་རང་གཞན་གྱི་དོན་སྒྲུབ་
པའི་སྐྱོན་ཡོན་བཤད་པ་ནི་འདོད་ལྡན་སྐྱེ་བོ་ཞེས་པའོ། །བདུན་པ་དེ་སྤྱོད་ཡུལ་ཡོངས་སུ་དག་
པའི་བསྔོ་བ་དང་འབྲེལ་བར་སྒྲུབ་པ་ནི་རྒྱལ་སྲས་སྤྱོད་ཚེ་ཞེས་པའོ། །བརྒྱད་པ་སེམས་ཅན་ལ་
མི་བཟོད་པ་དགག་པ་ནི་རྟག་ཏུ་ཉེས་པས་ཞེས་པའོ། །དགུ་པ་དེ་འདྲའི་སྒྲུབ་པས་སྲིད་ཞི་
གཉིས་ཀྱི་སྒྲུབ་པ་ཐམས་ཅད་ཟིལ་གྱིས་མནོན་པའི་ཆེ་བ་སྟོན་པ་ནི་སྒྲུབ་འདི་ནི་ཞེས་པའོ། །
སྐབས་དྲུག་པ་སྒྲུབ་པའོ། །
སྒྲུབ་པ་དེ་ལ་ཡང་དོན་དམ་པ་དེ་ཁོ་ན་ཉིད་ཤེས་པ་དགོས་པས་དེ་བཤད་པ་ན་དང་
པོ་དོན་དམ་པའི་མཚན་ཉིད་བཤད་པ་ནི་ཡོད་མིན་མེད་མིན་ཞེས་པའོ། །གཉིས་པ་བདག་ཏུ་
ལྟ་བ་ཕྱིན་ཅི་ལོག་དགག་པ་བཤད་པ་ནི་བདག་ཏུ་ལྟ་བ་ཞེས་པའོ། །གསུམ་པ་དེར་ལྟ་བའི་
ཕྱིན་ཅི་ལོག་སླད་པ་བཤད་པ་ནི་ཇི་ལྟར་འཁྲུལ་པ་ཅེས་པའོ། །བཞི་པ་སྲིད་ཞི་བདག་མེད་པར་
མཉམ་པའི་ལྟ་བ་བཤད་པ་ནི་འདི་ལ་བདག་མེད་ཞེས་པའོ། །ལྔ་པ་གཉེན་པོ་དོན་དམ་པའི་ཡེ་
ཤེས་སྐྱེ་བའི་གོ་རིམ་བཤད་པ་ནི། བྱང་ཆུབ་སེམས་དཔས་ཞེས་པའོ། །དྲུག་པ་དོན་དམ་པའི་
ཡེ་ཤེས་དེའི་ཆེ་བ་སྟོན་པ་ནི། ཐུབ་པས་གསུངས་པ་ཞེས་པའོ། །སྐབས་བདུན་པ་དེ་ཁོ་ན་ཉིད་
དེ་ཁོ་ན་ཉིད་ཤེས་པའི་ཡེ་ཤེས་ལས་མངོན་ཤེས་ཀྱི་མཐུ་ཐོབ་པར་འགྱུར་བས་དེ་
བཤད་པ་ན་དང་པོ་མངོན་ཤེས་ཀྱི་ངོ་བོ་བཤད་པ་ནི་སྐྱེ་དང་ངག་སེམས་ཞེས་པའོ། །གཉིས་པ་
དེའི་རྒྱུ་བཤད་པ་ནི་བསམ་གཏན་བཞི་པ་ཞེས་པའོ། །གསུམ་པ་འབྲས་བུ་བཤད་པ་ནི་གང་
- 10 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གིས་འཕགས་དང་ཞེས་པའོ། །བཞི་པ་མཐོང་བ་དང་སྟོན་པའི་ལས་བཤད་པ་ནི་ཆགས་དང་
འཇིག་བཅས་ཞེས་པའོ། །ལྔ་པ་འོད་ཟེར་གྱི་ལས་བཤད་པ་ནི་འོད་ཟེར་བཏང་བས་ཞེས་པའོ།།
དྲུག་པ་རྣམ་པར་རོལ་པ་དང་སྤྲུལ་པའི་ལས་བཤད་པ་ནི་དེ་ནི་མཆོག་ཚོགས་ཞེས་པའོ།།
བདུན་པ་ཞིང་དག་པའི་ལས་བཤད་པ་ནི་ཡེ་ཤེས་དག་ལ་དབང་ཕྱིར་ཞེས་པའོ། །བརྒྱད་པ་
ལྡན་པ་རྣམ་པ་གསུམ་བཤད་པ་ནི་འདབ་གཤོག་ཅེས་པའོ། །དགུ་པ་འཇུག་པའི་དོན་བཤད་
པ་ནི་མངོན་པར་ཤེས་པ་དྲུག་དང་ཞེས་པའོ། །བཅུ་པ་དེའི་ཆེ་བ་བཤད་པ་ནི། དེ་ནི་དབང་
མཆོག་ཅེས་པའོ། །སྐབས་བརྒྱད་པ་མཐུའི་སྐབས་སོ། ། །
དེ་འདྲ་བའི་རྒྱལ་སྲས་དེ་རང་སྨིན་པའི་ཚུལ་བཤད་པ་ན་དང་པོ་སྨིན་པ་དགུ་མདོར་
བསྟན་པ་ནི་དགའ་དང་དད་དང་ཞེས་པའོ། །དེ་རྒྱས་པར་བཤད་པ་ལ་དང་པོ་དགའ་བ་ཡོངས་
སུ་སྨིན་པ་ནི་གྲོགས་མཆོག་ལ་སོགས་ཞེས་པའོ། །གཉིས་པ་དད་པ་སྨིན་པ་ནི་ཡོན་ཏན་ཤེས་
དང་ཞེས་པའོ། །གསུམ་པ་རབ་བཞི་སྨིན་པ་ནི་ཤིན་ཏུ་སྡོམ་བཞིན་ཞེས་པའོ། །བཞི་པ་སྙིང་
བརྩེ་སྨིན་པ་ནི་རང་བཞིན་སྙིང་བརྩེ་ཞེས་པའོ། །ལྔ་པ་བཟོད་པ་སྨིན་པ་ནི་རང་བཞིན་བརྟན་
པ་ཞེས་པའོ། །དྲུག་པ་ཡིད་གཞུངས་སྨིན་པ་ནི། རྣམ་སྨིན་དག་ཅིང་ཞེས་པའོ། །བདུན་པ་མཐུ་
ཐོབ་སྨིན་པ་ནི་དགེ་བ་གཉིས་ཀྱི་ཞེས་པའོ། །བརྒྱད་པ་མི་འཕྲོག་པ་སྨིན་པ་ནི་ཆོས་བཟང་རིག་
པས་ཞེས་པའོ། །དགུ་པ་སྤོང་བའི་ཡན་ལག་ཡོངས་སུ་སྨིན་པ་ནི། དགེ་བ་བསགས་དང་ཞེས་
པའོ། །བཅུ་པ་རང་སྨིན་པའི་ཆེ་བ་སྟོན་པ་ནི། ད་ལྟར་དངོས་པོ་རྣམ་དགུ་ཞེས་པའོ། །སྐབས་
དགུ་རང་ཡོངས་སུ་སྨིན་པའོ། །
རང་སྨིན་པ་ལས་གཞན་སྨིན་པ་འབྱུང་བས་དེ་བཤད་པ་ན་དང་པོ་གཞན་སྨིན་པའི་
ངོ་བོ་ནི་ཇི་ལྟར་སྨྲ་དང་ཞེས་པའོ། །གཉིས་པ་དེའི་དབྱེ་བ་ནི། ལས་ཅན་བྲལ་བ་སྨིན་བྱེད་ཅེས་
པའོ། །གསུམ་པ་བསམ་པ་གང་གིས་སྨིན་པར་བྱེད་པ་ནི་ཇི་ལྟར་རྒྱལ་སྲས་ཞེས་པའོ། །བཞི་
• 10 2 -



པས་རྣམ་དབང་བd
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་རྣམ་བཤད་བཞུགས། །༥།
པ་སྦྱོར་བ་ཕར་ཕྱིན་དྲུག་གིས་སྨིན་པར་བྱེད་པ་ནི་སྦྱིན་པས་བྱེད་པ་ནི་བྱང་ཆུབ་སེམས་དཔའི་
ལུས་དང་ཞེས་པའོ། །ཚུལ་ཁྲིམས་ཀྱིས་བྱེད་པ་ནི་རྟག་པ་རང་བཞིན་ཞེས་པའོ། །བཟོད་པས་
ནི་གཞན་གནོད་བྱེད་ལ་ཞེས་པའོ། །བརྩོན་འགྲུས་ཀྱིས་ནི་རྒྱལ་སྲས་བརྩོན་འགྲུས་ཞེས་པའོ།།
བསམ་གཏན་གྱིས་ནི་ཡིད་ཀྱི་དབང་ནི་ཞེས་པའོ། །ཤེས་རབ་ཀྱིས་ནི་དེ་ཉིད་དགོངས་དོན་
ཞེས་པའོ། །མཇུག་བསྡུད་པ་ནི་དེ་ལྟར་བྱང་ཆུབ་སེམས་དཔའ་ཞེས་པའོ། །སྐབས་བཅུ་པ་
གཞན་ཡོངས་སུ་སྨིན་པར་བྱེད་པའོ། །
དེ་ལྟར་ཐེག་ཆེན་སྒྲུབ་པའི་སྤྱོད་པ་ལ་གསུམ་དེ་གྲུབ་པའི་སྤྱོད་པ་རྣམ་པ་ཐམས་ཅད་
མཁྱེན་པའི་བྱང་ཆུབ་འབྱུང་སྟེ་རྣམ་པར་སྣང་མཛད་མངོན་པར་བྱང་ཆུབ་པ་ལས་བྱང་ཆུབ་དང་
ཐམས་ཅད་མཁྱེན་པ་ཉིད་འདི་ནི་གཉིས་སུ་མེད་དེ་གཉིས་སུ་སྦྱར་མེད་དོ་ཞེས་བཤད་དོ། །
འདིའི་ངོ་བོ་ནི་དོན་གཉིས་མཐར་ཐུག་པའི་སངས་རྒྱས་ཏེ་འདི་ལ་དང་པོ་རྒྱུ་དང་ངོ་བོ་དང་
དཔེའི་སྒོ་ནས་བྱང་ཆུབ་བསྟན་པ་ནི། དཀའ་སྤྱད་དཔག་མེད་ཅེས་པའོ། །གཉིས་པ་གཉིས་
མེད་མཐར་ཐུག་མཐུ་དང་བཅས་པ་བྱང་ཆུབ་ཏུ་བསྟན་པ་ནི་ཆོས་རྣམས་ཐམས་ཅད་སངས་
རྒྱས་ཞེས་པ་ནས་རྒྱུ་ཕྱིར་སྤྲིན་དང་འདྲ་ཞེས་པའི་བར་རོ། །གསུམ་པ་སྐྱབས་གནས་མཐར་
ཐུག་བྱང་ཆུབ་ཏུ་བསྟན་པ་ནི། རྟག་ཏུ་ཉོན་མོངས་ཚོགས་ཀུན་དང་ཞེས་པ་ནས་སངས་རྒྱས་
སྐྱབས་ཆེན་ཉིད་དུ་འདོད་ཅེས་པའི་བར་རོ། །བཞི་པ་གནས་འགྱུར་གྱི་མཐར་ཐུག་བྱང་ཆུབ་ཏུ་
བསྟན་པ་ནི། གང་ལ་ཉོན་མོངས་ཤེས་བྱའི་སྒྲིབ་པ་ཞེས་པ་ནས་ཡོངས་འགྱུར་འདོད་ཀྱི་བར་
རོ༑ ༑ལྔ་པ་ཀུན་ལ་ཁྱབ་ཀྱང་སྣང་མི་སྣང་གི་དཔེས་བྱང་ཆུབ་བསྟན་པ་ནི་ཇི་ལྟར་ནམ་མཁའ་
རྟག་ཏུ་ཞེས་པའོ། །དྲུག་པ་ཕྲིན་ལས་རྒྱུན་ཆད་པའི་སྒོ་ནས་བྱང་ཆུབ་བསྟན་པ་ནི་ཇི་ལྟ་རྔ་དག་
ཅེས་པའོ། །བདུན་པ་ཟབ་པའི་སྒོ་ནས་བྱང་ཆུབ་བསྟན་པ་ལའང་གསུམ་གྱི་དང་པོ་མཚན་ཉིད་
ཟབ་པའི་སྒོ་ནས་བྱང་ཆུབ་བསྟན་པ་ནི། སྔ་མ་ཕྱི་མ་ལ་ཁྱད་མེད་ཀྱང་ཞེས་པའོ། །གཉིས་པ་
- 10 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་པ་ཟབ་པའི་སྒོ་ནས་བསྟན་པ་ནི་ཟག་མེད་དབྱིངས་ན་ཞེས་པའོ། །གསུམ་པ་ཕྲིན་ལས་
ཟབ་པ་བཅུའི་སྒོ་ནས་བྱང་ཆུབ་བསྟན་པ་ནི་སྟོབས་སོགས་སངས་རྒྱས་ཆོས་རྣམས་ལ་ཞེས་
པའོ། །དེ་དག་གི་དཔེ་དང་བདེ་གཤེགས་སྙིང་པོའི་དགོངས་པ་བཤད་པ་ནི་དྲི་མེད་དབྱིངས་
དང་དེ་བཞིན་ཉིད་ཅེས་པའོ། །བརྒྱད་པ་འབྱོར་པའི་སྒོ་ནས་བྱང་ཆུབ་བསྟན་པ་ལ་མཐུ་ལ་
སོགས་པའི་འབྱོར་པ་བཤད་པ་ནི་ཉན་ཐོས་རྣམས་ཀྱི་ཞེས་པའོ། །གནས་འགྱུར་གྱི་འབྱོར་པ་
བདུན་བཤད་པ་ནི་དབང་པོ་ལྔ་རྣམས་ཞེས་པ་ལ་སོགས་པའོ། །དགུ་པ་སེམས་ཅན་སྨིན་པར་
མཛད་པའི་སྒོ་ནས་བྱང་ཆུབ་བསྟན་པ་ནི་འདི་ན་འཇིག་ཞེས་པ་ནས་དེ་འདི་རྨད་དུ་བྱུང་པའི་
ཆོས་ཞེས་པའི་བར་རོ། །དགུ་པ་ཆོས་དབྱིངས་རྣམ་པར་དག་པའི་སྒོ་ནས་བྱང་ཆུབ་བསྟན་པ་ནི་
ཆོས་རྣམས་ཀུན་གྱི་དེ་བཞིན་ཉིད་ཅེས་པའོ། །བཅུ་པ་སྐུའི་དབྱེ་བའི་སྒོ་ནས་བྱང་ཆུབ་བསྟན་པ་
ནི་སངས་རྒྱས་རྣམས་ཀྱི་སྐུ་དབྱེ་བ་ཞེས་པ་ནས་རྒྱུན་གྱི་དེ་དག་རྟག་པ་ཉིད་ཀྱི་བར་རོ། །བཅུ་
གཅིག་པ་ཡེ་ཤེས་ཀྱི་དབྱེ་བའི་སྒོ་ནས་བྱང་ཆུབ་བསྟན་པ་ནི་མེ་ལོང་ཡེ་ཤེས་ཞེས་པ་ནས་ཡེ་
ཤེས་བཞི་པོ་ཡང་དག་པར་འབྱུང་གི་བར་རོ། །བཅུ་གཉིས་པ་སངས་རྒྱས་གཅིག་དང་དུ་མ་མ་
ཡིན་པ་ནི་ཐ་དད་རིགས་དོན་ཅེས་པའོ། །བཅུ་གསུམ་པ་སངས་རྒྱས་སྒྲུབ་པའི་ཐབས་བཤད་
པ་ནི་མེད་པ་གང་ཡིན་པ་སྟེ་འདི་ལ་ཉེ་བའི་བྱང་ཆུབ་ཅེས་རྔོག་ལུགས་བཤད་པ་ལ་ནི་རྒྱུ་མཚན་
ཅི་ཡང་མེད་དོ། །བཅུ་བཞི་པ་སངས་རྒྱས་ཐམས་ཅད་མཛད་པ་ཕྲིན་ལས་གཅིག་པའི་སྒོ་ནས་
བྱང་ཆུབ་བཤད་པ་ནི་ཀླུང་དག་པའི་འོག་ཏུ་ཞེས་པའོ། །དེ་ནས་བྱང་ཆུབ་ལ་སྤྲོ་བ་བསྐྱེད་པ་དེ་
ལྟར་བྱ་བ་དང་བཤད་ཟིན་པ་རྣམས་ཀྱིས་སྡོམས་ཏེ་དང་པོ་ནི་སྐབས་དང་པོའོ། །བྱང་ཆུབ་
ཀྱི་མིང་ནི་མདོའི་མིང་ངོ༌། །དེ་ཡན་ཆད་ལ་མཇུག་སྡུད་བྱེད་པ་ནི་འདི་འགྲེལ་པ་དང་འགྲེལ་
བཤད་ཀྱི་ནང་ན་བྲིས་པའི་མདོ་ལ་སོགས་པའི་དོན་ཐེག་ཆེན་གྱི་སྤྱོད་པ་གསུམ་གྱིས་ཉམས་སུ་
ལེན་ལུགས་གཅིག་རྫོགས་པར་བསྟན་ནོ་ཞེས་ཤེས་པར་བྱ་བའི་ཕྱིར་རོ། །སྐབས་བཅུ་གཅིག་
- 10 4 -



སྡུ
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་རྣམ་བཤད་བཞུགས། ༼༥
པ་བྱང་ཆུབ་ཀྱི་སྐབས་རྫོགས་སོ། །
འདི་མན་ཆད་ཀྱིས་ཀྱང་འདིའི་འགྲེལ་པ་དང་ཊིཀྐ་ནས་འབྱུང་བའི་མདོ་ལ་སོགས་
པའི་དོན་ཐེག་ཆེན་གྱི་སྤྱོད་པ་གསུམ་གྱི་ཉམས་སུ་ལེན་ཚུལ་བཤད་དེ་སྐྱབས་འགྲོ་སེམས་
བསྐྱེད་དང་རིགས་དང་མོས་པ་ལ་སོགས་པ་ཡན་མན་དུ་དགོས་པ་རྣམས་ནི་དེ་གཉིས་ཀར་
ཤེས་པར་བྱའོ། །དེ་ལ་འདིའི་དང་པོ་ཐེག་ཆེན་ལ་འཇུག་པའི་སྤྱོད་པ་ནི་མོས་པ་ཡིན་ཏེ་དེའི་ངོ་
བོ་ནི་ངེས་པའི་དོན་ལ་ངེས་པར་འཛིན་པ་མི་འཕྲོགས་པའི་བྱེད་ལས་ཅན་ལ་བཤད་དེ་འདིར་
ཐེག་ཆེན་ལ་དེ་ལྟར་འཛིན་པའོ། །གཞུང་དང་པོ་མོས་པའི་དབྱེ་བ་ཉི་ཤུ་རྩ་དྲུག་བཤད་པ་ནི་སྐྱེ་
དང་མ་སྐྱེ་ཞེས་པའོ། །གཉིས་པ་མོས་པའི་བར་གཅོད་བཤད་པ་ནི་ཡིད་མི་བྱེད་ཅེས་པའོ། །
གསུམ་པ་མོས་པའི་ཕན་ཡོན་བཤད་པ་ནི་བསོད་ནམས་ཆེ་དང་ཞེས་པའོ། །བཞི་པ་མོས་པའི་
ཁྱད་པར་བཤད་པ་ནི་འདོད་པ་ཅན་གྱི་ཞེས་པའོ། །ལྔ་པ་མོས་པ་ལ་ཞུགས་པ་དགག་པ་ནི་
གང་ཕྱིར་སེམས་ཅན་ཞེས་པའོ། །དྲུག་པ་མོས་པའི་བསོད་ནམས་ཀྱི་ཁྱད་པར་བཤད་པ་ནི་
གཞན་དག་ལ་ནི་ཞེས་པའོ། །བདུན་པ་མོས་པའི་འབྲས་བུ་བཤད་པ་ནི་དེ་ལྟར་འཕགས་
པ་ཆེན་པོ་ཞེས་པའོ། །སྐབས་བཅུ་གཉིས་པ་མོས་པ་རྫོགས་སོ། །
གཉིས་པ་ཐེག་ཆེན་སྒྲུབ་པའི་སྤྱོད་པའི་དང་པོ་ནི་གང་ལ་འཇུག་པའི་ཆོས་ཚོལ་བ་
ཡིན་པས་དེ་བཤད་དེ། དེ་ལ་དང་པོ་དམིགས་པ་སྟེ་སྣོད་འཚོལ་བ་བཤད་པ་ནི་སྡེ་སྣོད་དག་ནི་
ཞེས་པའོ། །གཉིས་པ་དམིགས་པ་རྙེད་པ་ཚོལ་བ་ནི་དམིགས་པ་ཆོས་དང་ཞེས་པའོ། །གསུམ་
པ་ཡིད་ལ་བྱེད་པ་ཚོལ་བ་ནི་རིགས་གསུམ་པ་དང་བྱ་བ་བྱེད་ཅེས་པའོ། །བཞི་པ་ཤེས་བྱའི་དེ་
ཁོ་ན་ཉིད་ཚོལ་བ་ནི་རྟག་ཏུ་གཉིས་བྲལ་ཞེས་པའོ། །ལྔ་པ་སྒྱུ་མ་ལྟ་བུ་ཚོལ་བ་ནི་ཇི་ལྟར་སྒྲ་མ་
དེ་བཞིན་དུ་ཞེས་པ་ནས་དྲག་ཚན་གཉིས་དང་གསུམ་པོ་རེ་རེར་འདོད་ཅེས་པའི་བར་རོ། །དྲག་
པ་ཤེས་བྱ་ཚོལ་བ་ནི་ཡང་དག་མིན་རྟོགས་ཅེས་པའོ། །བདུན་པ་ཉོན་མོངས་པ་དང་རྣམ་བྱང་
བ 10 5 -



|
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚོལ་བ་ནི་རང་གི་ཁམས་ལས་ཞེས་པའོ། །བརྒྱད་པ་རྣམ་པར་རིག་པ་ཙམ་ཚོལ་བ་ནི་སེམས་
ནི་གཉིས་སུ་ཞེས་པའོ། །དགུ་པ་མཚན་ཉིད་ཚོལ་བ་ནི་སངས་རྒྱས་རྣམས་ཀྱིས་སེམས་ཅན་ལ་
ཞེས་པ་ནས་འཕེལ་བ་མེད་པའི་མཚན་ཉིད་འདོད་ཅེས་པའི་བར་རོ། །བཅུ་པ་རྣམ་པར་གྲོལ་
བ་ཚོལ་བ་ནི་ས་བོན་གཞན་དུ་འགྱུར་བའི་ཕྱིར་ཞེས་པ་ནས་ལྡོག་པར་འདོད་ཀྱི་བར་རོ། །བཅུ་
གཅིག་པ་ངོ་བོ་ཉིད་མེད་པ་ཚོལ་བ་ནི་རང་དང་རང་གི་བདག་ཉིད་དུ་ཞེས་པའོ། །བཅུ་གཉིས་
པ་མི་སྐྱེ་བའི་ཆོས་ལ་བཟོད་པ་ཚོལ་བ་ནི་ཐོག་མ་དང་ནི་ཞེས་པའོ། །བཅུ་གསུམ་པ་ཐེག་པ་
གཅིག་ལ་ཚོལ་བ་ནི་ཆོས་དང་བདག་མེད་གྲོལ་བ་རྣམས་ནས་བྱང་ཆུབ་དམ་པ་ཐོབ་པར་
འགྱུར་གྱི་བར་རོ། །བཅུ་བཞི་པ་རིག་པའི་གནས་ཚོལ་བ་ནི་རིག་པའི་གནས་ལྔ་ཞེས་པའོ། །
བཅོ་ལྔ་པ་ཁམས་བརྟས་པའི་རིགས་རྒྱས་པ་ཚོལ་བ་ནི་རྒྱུ་དམིགས་ནས་ནི་དགའ་བ་དང་ཞེས་
པ་ནས་ཁམས་ནི་བརྟས་པར་བྱེད་པ་ཡིན་ཞེས་པའི་བར་རོ། །བཅུ་དྲུག་པ་ཆོས་ཚོལ་བའི་དབྱེ་
བ་ནི་རྒྱས་དང་ལྷག་པའི་བསམ་པ་དང་ཞེས་པའོ། །བཅུ་བདུན་པ་རྒྱུའི་ཆོས་ཚོལ་བ་ནི་བསྟན་
འཆོས་གཟུགས་དང་ཞེས་པའོ། །བཅོ་བརྒྱད་པ་རྣམ་པར་རྟོག་པ་ཚོལ་བ་ནི་རྒྱལ་བའི་སྲས་
རྣམས་ཀྱིས་ནི་ཞེས་པའོ། །མཇུག་བསྡུ་བ་ནི་དེ་ལྟར་བློ་གྲོས་ཅེས་པའོ། །སྐབས་བཅུ་གསུམ་
པ་ཆོས་ཚོལ་བའོ། །
བཙལ་ནས་གཞན་ལ་སྟོན་པས་དེ་བཤད་པ་ན། དང་པོ་ཆོས་ལ་སེར་སྣ་སྤངས་པ་
ནི་བརྟན་པ་རྣམས་ནི་ཞེས་པའོ། །གཉིས་པ་དོན་མེད་པ་དང་ཡོད་པ་བཤད་པ་ནི་གང་ཕྱིར་རང་
རིག་ཅེས་པའོ། །གསུམ་པ་སྟོན་པའི་དབྱེ་བ་བཤད་པ་ནི་སེམས་དཔའ་མཆོག་གི་ཞེས་པའོ། །
བཞི་པ་སྟོན་པ་ཕུན་སུམ་ཚོགས་པ་བཤད་པ་ནི་རྒྱ་ཆེ་ཐེ་ཚོམ་ཞེས་པའོ། །ལྔ་པ་ཚིག་ཕུན་སུམ་
ཚོགས་པ་ནི་རྒྱལ་སྲས་ཚིག་ནི་ཞེས་པའོ། །དྲུག་པ་ཡི་གེ་ཕུན་སུམ་ཚོགས་པ་ནི་བསྟན་དང་དེ་
བཞིན་ཞེས་པའོ། །བདུན་པ་སྟོན་པའི་ཆེ་བའི་བདག་ཉིད་ནི་ངག་ཚིག་ཤིན་ཏུ་ཞེས་པའོ། །
，
• 10 6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་རྣམ་བཤད་བཞུགས། ༼༥
བརྒྱད་པ་ཕུན་སུམ་ཚོགས་པ་ནི་དད་དང་དགའ་དང་ཞེས་པའོ། །དགུ་པ་ལྡེམ་པོར་དགོངས་
པའི་དབྱེ་བ་བཤད་པ་ནི་ཞུགས་པ་ཞེས་པའོ། །བཅུ་པ་དགོངས་པ་བཞི་བཤད་པ་ནི་མཉམ་པ་
ཉིད་དང་ཞེས་པའོ། །བཅུ་གཅིག་པ་དེ་ཤེས་པའི་ཕན་ཡོན་བཤད་པ་ནི་སངས་རྒྱས་ཆོས་ལ་
ཞེས་པའོ། །བཅི་གཉིས་པ་ཆོས་སྟོན་པའི་ཕན་ཡོན་བཤད་པ་ནི་དེ་ལྟར་བློ་བཟང་ཞེས་པའོ། །
སྐབས་བཅུ་བཞི་པ་ཆོས་བསྟན་པའོ། །
གཞན་ལ་བཤད་ཅིང་རང་ཉིད་སྒྲུབ་པ་བྱེད་པས་དེ་བཤད་དེ། དེ་ལ་དང་པོ་སོ་སོ་
སྐྱེ་བོས་ལམ་གཉིས་ལ་བདག་མེད་གཉིས་རྟོགས་ནས་སྒྲུབ་པ་བྱེད་པ་བཤད་པ་ནི་བློ་ལྡན་
གཉིས་ལ་ཞེས་པའོ། །གཉིས་པ་འཕགས་པས་མཐོང་སྒོམ་གཉིས་ལ་སྒྲུབ་པ་བྱེད་པ་བཤད་པ་
ནི་དེ་ནས་དེ་ནི་ས་དང་པོར་ཞེས་པའོ། །གསུམ་པ་སྒྲུབ་པ་བག་ཡོད་པར་བྱ་དགོས་སོ་ཞེས་སྟོན་
པ་ནི་བློ་ལྡན་གང་དུ་ཞེས་པའོ། །བཞི་པ་ཉོན་མོངས་པས་ཉོན་མོངས་པ་སྤོང་བའི་དགོངས་པ་
བཤད་པ་ནི་ཆོས་ཀྱི་དབྱིངས་ནི་ཞེས་པའོ། །ལྔ་པ་ཉན་རང་གི་བསམ་པ་སྤངས་དགོས་པར་
བསྟན་པ་ནི་སེམས་ཅན་ཆེད་དུ་ཞེས་པའོ། །དྲུག་པ་ངོ་བོ་ཉིད་མེད་པ་དང་རང་བཞིན་གྱིས་དག་
པ་ལ་སྐྲག་པ་སྤངས་པ་ནི་ཆོས་མེད་པ་དང་ཞེས་པའོ། །བདུན་པ་འདོད་ཆགས་ལས་སྐྱེས་པ་
ལྟུང་བ་མ་ཡིན་པར་བསྟན་པ་ནི་བྱང་ཆུབ་སེམས་དཔའ་སེམས་ཅན་གྱི་ཞེས་པའོ། །བརྒྱད་པ་
སྒྲུབ་པའི་དབྱེ་བ་བཤད་པ་ནི་སྨན་བཟང་པོ་ལ་ནད་པ་བཞིན་ཞེས་པའོ། །དགུ་པ་སྒྲུབ་པའི་
འཁོར་གསུམ་ཡོངས་དག་བཤད་པ་ནི་དེ་ལྟར་བདག་ཏུ་ཞེས་པའོ། །སྐབས་བཅོ་ལྔ་སྒྲུབ་པའོ། །
སྒྲུབ་པ་ནི་གདམས་ངག་དང་རྗེས་བསྟན་ལས་འབྱུང་བས་དེ་བཤད་དེ། དེ་ལ་དང་
པོ་གདམས་ངག་ནོད་པ་པོའི་གང་ཟག་བཤད་པ་ནི་བསྐལ་པ་གྲངས་མེད་ཅེས་པའོ། །གཉིས་
པ་གང་ལ་ནོད་པའི་ཡུལ་བཤད་པ་ནི་ཚེ་ཆོས་ཀྱི་ཞེས་པའོ། །གསུམ་པ་དེ་སེམས་དྲུག་གིས་
སྒོམ་པ་བཤད་པ་ནི་དེ་ནས་དང་པོར་ཞེས་པའོ། །བཞི་པ་དེ་ཡིད་ལ་བྱེད་པ་བཅུ་གཅིག་གིས་
བ 10 7 -



་
--
--
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒོམ་པ་སྟོན་པ་ནི་ཡིད་ཀྱིས་བརྗོད་པས་ཞེས་པའོ། །ལྔ་པ་དེའི་སེམས་གནས་པའི་ཐབས་
དགུས་སྒོམ་པ་བཤད་པ་ནི་དམིགས་པ་ལ་ནི་ཞེས་པའོ། །དྲུག་པ་དེ་ལྟར་བསྒོམས་པའི་འབྲས་
བུ་བཤད་པ་ནི་དེ་ནས་དེ་ཡི་ལུས་དང་སེམས་ཞེས་པའོ། །བདུན་པ་དེའི་ཕན་ཡོན་ལྔ་བཤད་པ་
ནི་དེ་ནས་དེ་དག་སྔོན་རོལ་དུ་ཞེས་པ་སྟེ་དེ་ཡན་ཆད་ནི་ཚོགས་ལམ་ན་སྒོམ་པའི་གདམས་ངག་
ཡིན་ནོ། །དེ་ནས་བརྒྱད་པ་སྦྱོར་ལམ་བཞི་འབྱུང་ཚུལ་བཤད་པ་ནི་དེ་ནས་དེ་འདྲར་འགྱུར་བ་
ཡིན་ཞེས་པའོ། །དགུ་པ་མཐོང་ལམ་ཐོབ་ཚུལ་བཤད་པ་ནི་དེ་ནས་དེས་ནི་ཞེས་པའོ། །དེ་དེའི་
ཞེས་པ་ནས་ལྷན་ཅིག་ཐོབ་པར་འདོད་ཅེས་པའི་བར་གྱིས་ནི་མཐོང་ལམ་གྱི་སྤངས་རྟོགས་མང་
པོ་བཤད་དོ། །དེ་ནས་གང་ཞིག་བློ་ཡི་འགྲོ་བ་འདུས་བྱས་ཙམ་ཞེས་པས་ནི་མཐོང་ལམ་ཐོབ་
པའི་ཆེ་བ་བཤད་དོ། །བཅུ་པ་སྒོམ་ལམ་བཤད་པ་ནི་དེ་ནས་དེ་ཡི་ལྷག་མ་ཡི་ཞེས་པའོ། །བཅུ་
གཅིག་པ་གདམས་ངག་གི་ཆེ་བ་བཤད་པ་ནི་དེ་ལྟར་མཐོང་གའི་ཐུབ་པ་ཞེས་པ་ནས་ཡོན་ཏན་
རྒྱ་མཚོའི་ཕ་རོལ་འགྲོ་བར་འགྱུར་ཞེས་པའི་བར་ཏེ་འདིས་ཀྱང་ཐེག་པ་ཆེན་པོའི་རྒྱུ་འབྲས་
ཚར་གཅིག་བསྟན་པས་མཇུག་བསྡུས་སྡོམ་གྱི་ཚིགས་བཅད་མཛད་པ་ཡིན་ནོ། །སྐབས་བཅུ་
དྲུག་པ་གདམས་ངག་དང་རྗེས་སུ་བསྟན་པའོ། །
སྔར་བཤད་པ་ཐམས་ཅད་ལ་སྒོ་གསུམ་གྱི་ལས་ཐམས་ཅད་བྱེད་པ་པོ་དང་ལས་དང་
བྱ་བ་འབྲས་བུ་གསུམ་བདག་གཉིས་སུ་མི་དམིགས་པ་དགོས་པས་དེ་བཤད་དོ། །དེ་ལ་དང་པོ་
ལས་གསུམ་མི་དམིགས་པས་ཟིན་པ་དགེ་བ་ཐམས་ཅད་ཀྱི་གཞིར་བསྟན་པ་ནི་ཇི་ལྟར་ནགས་
ཚལ་དང་ནི་ཞེས་པའོ། །གཉིས་པ་དེ་ལ་ཐེག་ཆེན་ལ་སྐྲག་པ་དང་ཉན་རང་ལ་དགའ་བ་གཉིས་
ཟློག་དགོས་པར་སྟོན་པ་ནི། ཤིན་ཏུ་དཀའ་བའི་ལས་ནི་ཞེས་པའོ། །གསུམ་པ་ལས་ཐབས་
ཀྱིས་ཟིན་པའི་ཆེ་བ་སྟོན་པ་ནི་རྟག་ཏུ་རྣམ་པར་མི་རྟོག་ལས་ཅན་ཞེས་པའོ། །སྐབས་བཅུ་
བདུན་པ་ལས་གསུམ་ཐབས་ཀྱིས་ཟིན་པའོ། ། །
• I 08 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་རྣམ་བཤད་བཞུགས། ༼༥
ཡུམ་ལས་ཕ་རོལ་ཏུ་ཕྱིན་པ་དྲུག་ཏུ་མ་འདུས་པའི་དཀར་པོའི་ཆོས་ནི་མེད་དེ་ཞེས་
འབྱུང་བ་དེ་བཤད་པ་ལ་དང་པོ་རྩ་བའི་སྡོམ་ནི། གྲངས་དང་དེའི་མཚན་ཉིད་གོ་རིམ་དང་ཞེས་
པས་བསྟན་ནས་བཅུ་པོ་དེ་རིམ་པ་བཞིན་བཤད་དེ་དེ་ལ་དང་པོ་དྲུག་ཏུ་གྲངས་ངེས་པའི་རྒྱུ་
མཚན་ནི་རྣམ་པ་དྲུག་གིས་སྟོན་པ་ན་དང་པོ་རྩོམ་པའི་དབང་དུ་བྱས་ནས་དྲུག་ཏུ་ངེས་པ་ནི་
ལོངས་སྤྱོད་དང་ལུས་ཞེས་པ་ནས་དྲུག་པ་བསླབ་པ་གསུམ་གྱི་དབང་དུ་བྱས་ནས་དྲུག་ཏུ་ངེས་
པ་ནི། བསླབ་གསུམ་དབང་དུ་མཛད་ནས་ནི། །ཞེས་པའི་བར་ཚིགས་བཅད་དྲུག་གིས་བསྟན་
ནོ༑ ༑གཉིས་པ་མཚན་ཉིད་ནི་སྦྱིན་པ་མི་མཐུན་ཕྱོགས་ཉམས་དང་། །ཞེས་པ་དྲུག་གོ །གསུམ་
པ་གོ་རིམ་ངེས་པ་ནི་སྔ་མ་ལ་བརྟེན་ཞེས་པའོ། །བཞི་པ་ངེས་ཚིག་ནི་དབུལ་བ་འདོར་བ་ཞེས་
པ་སྟེ་སཾ་སྐྲ་ཏའི་ཚིག་ནི་ཕར་ཕྱིན་དང་མངོན་པའི་ཊཱིཀྐ་ན་ཡོད་དོ། །ལྔ་པ་སྒོམ་པ་ནི་ཐམས་ཅད་
སྒོམ་པ་དངོས་པོ་དང་ཞེས་པའོ། །དྲུག་པ་རབ་དབྱེ་ནི་དོན་རྣམས་གཏོང་བར་བྱེད་པ་དང་ཞེས་
པ་ནས་རེ་རེ་ལ་ཚིགས་བཅད་གཉིས་གཉིས་ཏེ་བཅུ་གཉིས་ཀྱིས་བསྟན་ནོ། །བདུན་པ་བསྡུ་བ་
ནི་དཀར་པོའི་ཆོས་ཀུན་ཞེས་པའོ། །བརྒྱད་པ་མི་མཐུན་ཕྱོགས་ནི་བྱང་ཆུབ་སེམས་དཔའི་སྦྱིན་
པ་ཞེས་པའོ། །དགུ་པ་ཡོན་ཏན་ནི། སངས་རྒྱས་སྲས་རྣམས་སློང་དང་འཕྲད་ན་ཞེས་པས་དྲུག་
གའི་ཆེ་བའི་ཡོན་ཏན་བཞི་བཞི་བཤད་དོ། །སློང་བ་མཐོང་རྫོགས་ཞེས་པས་ཀྱང་དྲུག་གའི་
ཡོངས་སུ་དག་པའི་ཡོན་ཏན་བཤད་དོ། །སྦྱིན་པ་རྟེན་དང་གཞི་དང་ནི། །ཞེས་པས་ཆོས་བརྒྱད་
ཀྱི་མཆོག་ཏུ་གྱུར་པའི་ཡོན་ཏན་བཤད་དོ། །བྱང་ཆུབ་སེམས་དཔའི་སྦྱིན་པ་ནི་ཞེས་པས་སྦྱིན་
པའི་ཡོན་ཏན་བཤད་དོ། །གཙོ་དང་དེ་རྒྱུ་ལས་ཀྱི་དབྱེ་བ་དང་ཞེས་པས་བརྩོན་འགྲུས་ཀྱི་ཡོན་
ཏན་བཤད་དོ། །རྩ་བའི་བཅུ་པ་དྲུག་པོ་ཕན་ཚུན་རྣམ་པར་ངེས་ཞེས་པ་ནི་ཕན་ཚུན་བསྡུས་
ཞེས་པའོ། །
གཞན་སྨིན་པའི་ཐབས་བསྡུ་དངོས་བཞིའི་དང་པོ་ངོ་བོ་ནི། སྦྱིན་མཚུངས་དེ་སྟོན་
- 10 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅེས་པའོ། །གཉིས་པ་བྱེད་པ་ནི་ཕན་པར་བྱེད་པའི་ཞེས་པའོ། །གསུམ་པ་ལས་ནི་དང་པོ་སྣོད་
འགྱུར་ཞེས་པའོ། །བཞི་པ་གྲངས་ངེས་ནི་ཟང་ཟིང་དང་ནི་ཞེས་པའོ། །ལྔ་པ་རྣམ་པའི་དབྱེ་བ་
ནི་རྣམ་པའི་དབྱེ་ཞེས་པའོ། །དྲུག་པ་ཕན་ཡོན་ནི་འཁོར་སྡུད་པ་དང་ཞེས་པའོ། །དེ་ལྟར་རྟག་
ཏུ་ཞེས་པས་ནི་ཕར་ཕྱིན་དྲུག་དང་བསྡུ་དངོས་བཞིའི་བྱེད་པ་བཤད་དོ། །སྐབས་བཅོ་བརྒྱད་པ་
ཕ་རོལ་ཏུ་ཕྱིན་པའོ། །
མཆོད་པ་དང་བསྟེན་པ་དང་ཚད་མེད་པའི་དང་པོ་དཀོན་མཆོག་མཆོད་པ་ནི་རབ་
དང་སེམས་དང་ལྡན་པ་ཡིས་ཞེས་པའོ། །འདིའི་བྱེ་བྲག་གི་དབྱེ་བ་ནི་འགྲེལ་པ་བཞིན་བཤད་
དོ༑ ༑གཉིས་པ་བཤེས་གཉེན་བསྟེན་པ་ནི་བསྟེན་པ་རྟེན་དང་གཞི་དང་ཞེས་པའོ། །གསུམ་པ་
ཚད་མེད་པ་ལ་དེ་སྤྱིར་བཤད་པ་ནི་བརྟན་པའི་ཚངས་པ་ཞེས་པའི་ཚིགས་བཅད་བཅུ་གཉིས་
སོ༑ ༑སྙིང་རྗེ་བྱེ་བྲག་ཏུ་བཤད་པ་ནི་རབ་འབར་དགྲའི་དབང་དུ་སོང་ཞེས་པ་ལ་སོགས་པ་ཤོ་
ལོ་ཀ་སུམ་ཅུ་ལྷན་ཅིག་སྟོན་ཏེ་དབྱེ་བ་ནི་འགྲེལ་པ་བཞིན་བཤད་དོ། །འདིའང་སྤྱན་རས་
གཟིགས་ཀྱིས་ཞུས་པ་ལས། བྱང་ཆུབ་སེམས་སཔས་ཆོས་རབ་ཏུ་མང་པོ་ལ་བསླབ་པར་མི་
བྱའི་སྙིང་རྗེ་ཆེན་པོ་ལ་བསླབས་ན་སངས་རྒྱས་ཀྱི་ཆོས་ཐམས་ཅད་ལག་མཐིལ་དུ་མཆིས་པར་
འགྱུར་རོ་ཞེས་གསུངས་པས་ཐེག་ཆེན་གྱི་ཆོས་ཐམས་ཅད་འདི་ལས་བྱུང་པས་འདིར་ཡང་ཆོས་
བཟང་པོ་འདིའི་འཕྲོས་སུ་བྱས་ནས་བཤད་པར་རིག་པར་བྱའོ། །དེ་ལྟར་བཅོམ་ལྡན་འདས་ལ་
ཞེས་པས་ནི་གསུམ་པོ་སྤྱིའི་དོན་བསྡུས་པ་ཡིན་ནོ། །སྐབས་བཞི་དགུ་པོ་མཆོད་པ་དང་བསྟེན་
པ་དང་ཚད་མེད་པའོ། །
བྱང་ཆུབ་ཀྱི་ཕྱོགས་དང་མཐུན་པ་ལ་དང་པོ་ངོ་ཚ་དང་ཁྲེལ་ཡོད་ཤེས་པ་གཉིས་ནི་
ངོ་ཚ་མི་མཐུན་ཕྱོགས་སྤང་དང་ཞེས་པ་དང་བྱིས་པ་གོས་བཟང་ཤིན་ཏུ་གྱོན་ཡང་ནི་ཞེས་པ་
གཉིས་རིམ་པ་བཞིན་ནོ། །གཉིས་པ་བསྟན་པ་བཤད་པ་ནི་བྱང་ཆུབ་སེམས་དཔའི་བརྟན་ཡིན་
-1 1 0 -



|
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་རྣམ་བཤད་བཞུགས། དོ༥
ཞེས་པའོ། །གསུམ་པ་མི་སྐྱོ་བ་བཤད་པ་ནི་བྱང་ཆུབ་མི་སྐྱེ་ཞེས་པའོ། །བཞི་པ་བསྟན་བཅོས་
ཤེས་པ་བཤད་པ་ནི་བརྟན་པའི་བསྟན་བཅོས་ཞེས་པའོ། །ལྔ་པ་འཇིག་རྟེན་ཤེས་པ་ནི་བརྟན་
རྣམས་འཇིག་རྟེན་ཤེས་པ་ཉིད་ཞེས་པའོ། །དྲུག་པ་སྟོན་པའི་དབྱེ་བ་ནི་གཙུག་ལག་བསྟན་
པའི་ཆོས་ཞེས་པའོ། །བདུན་པ་སོ་སོ་རིག་བཞི་བཤད་པ་ནི་རྣམ་གྲངས་དང་ཞེས་པའོ། །
བརྒྱད་པ་ཚོགས་གཉིས་བཤད་པ་ནི་བྱང་ཆུབ་སེམས་དཔའ་རྣམས་ཀྱི་ཚོགས་ཞེས་པའོ། །དགུ་
པ་བྱང་ཆུབ་ཀྱི་ཆོས་སུམ་ཅུ་རྩ་བདུན་བཤད་པ་ནི་བློ་ལྡན་དྲན་པ་ཉེར་བཞག་པ་ཞེས་པ་ནས་
སྒྲིབ་པའི་གཉེན་པོ་སྒོམ་པའོ་ཞེས་པའི་བར་གྱི་སྡེ་ཚན་བདུན་རིམ་པ་བཞིན་ཕྱེ་སྟེ་བཤད་དོ། །
བཅུ་པ་ཞི་གནས་ལྷག་མཐོང་ནི་ཡང་དག་གནས་པ་ལ་བརྟེན་ནས་ཞེས་པའོ། །བཅུ་གཅིག་པ་
ཐབས་ལ་མཁས་པ་ནི་སངས་རྒྱས་ཆོས་རྣསམ་རྫོགས་བྱ་དང་ཞེས་པའོ། །བཅུ་གཉིས་པ་
གཟུངས་ནི་རྣམ་སྨིན་ཐོས་ལ་གོམས་པ་དང་ཞེས་པའོ། །བཅུ་གསུམ་པ་སྨོན་ལམ་ནི་བརྟན་པ་
རྣམས་ཀྱི་ཞེས་པའོ། །བཅུ་བཞི་པ་ཏིང་ངེ་འཛིན་ནི་ཏིང་འཛིན་གསུམ་གྱིས་ཞེས་པའོ། །བཅོ་
ལྔ་པ་ཆོས་ཀྱི་སྡོམ་བཞི་བཤད་པ་ནི་སེམས་ཅན་རྣམས་ལ་ཕན་བཞེད་པས་ཞེས་པའོ། །དེ་ལ་
འདུས་བྱས་མི་རྟག་པར་སྤྱིར་སྒྲུབ་པ་ནི་མི་རུང་རྒྱུ་ལས་སྐྱེས་ཕྱིར་དང་ཞེས་པའོ། །ནང་སེམས་
ཅན་སྒྲུབ་པ་ནི་དང་པོ་ཇེ་བས་ཇེ་ཆེ་དང་ཞེས་པའོ། །ཕྱི་སྣོད་སྒྲུབ་པ་ནི་འབྱུང་བ་རྣམས་དང་
ཞེས་པའོ། །ཆོས་ཐམས་ཅད་བདག་ མེད་ པ་ རིགས་ པས་ སྒྲུབ་པ་ནི་གང་ཟག་རྟག་པར་
ཡོད་ཉིད་དུ་ཞེས་པའོ། ལུང་གིས་སྒྲུབ་པ་ནི་འདི་ལྟར་ཆོས་རྣམས་ཐམས་ཅད་ནི་ཞེས་པའོ། །དེ་
ལྟར་ཡོན་ཏན་ནི་དོན་བསྡུས་པའོ། །སྐབས་ཉི་ཤུ་པ་བྱང་ཆུབ་ཀྱི་ཕྱོགས་དང་མཐུན་པའོ། ། །
ཡོན་ཏན་ལ་དང་པོ་ངོ་མཚར་ཆེ་བ་བཤད་པ་ནི་རང་གི་ལུས་དང་ཞེས་པའོ། །གཉིས་
པ་མི་ཆེ་བ་ནི་འདོད་ཆགས་བྲལ་དང་ཞེས་པའོ། །གསུམ་པ་སེམས་མཉམ་པ་བཤད་པ་ནི་ཇི་
ལྟར་བློ་ལྡན་ཞེས་པའོ། །བཞི་པ་ཕན་འདོགས་པ་བཤད་པ་ནི་སྣོད་ཉིད་དུ་བྱེད་པ་དང་ཞེས་
- 1 1 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའོ། །ལྔ་པ་ཕན་པའི་ལན་བཤད་པ་ནི་ལོངས་སྤྱོད་རྣམས་ལ་ཞེས་པའོ། །དྲུག་པ་སྨོན་པ་
བཤད་པ་ནི་རྟག་ཏུ་འཕེལ་དང་ཞེས་པའོ། །བདུན་པ་སྦྱོར་བ་ཆུད་མི་ཟ་བ་བཤད་པ་ནི་
འཇིགས་སྤངས་ཞེས་པའོ། །བརྒྱད་པ་ཡང་དག་པར་སྦྱོར་བ་བཤད་པ་ནི་རེ་བ་མེད་པའི་ཞེས་
པའོ། །དགུ་པ་ཉམས་པ་དང་ཁྱད་པར་དུ་འགྱུར་བ་བཤད་པ་ནི་ལོངས་སྤྱོད་ཆགས་དང་ཞེས་
པའོ། །བཅུ་པ་བཅོས་མ་དང་ཡང་དག་བཤད་པ་ནི་སྤྲུལ་པ་དང་ནི་ཞེས་པའོ། །བཅུ་གཅིག་པ་
འདུལ་བ་བཤད་པ་ནི་བློ་ལྡན་དེ་དག་ཅེས་པའོ། །བཅུ་གཉིས་པ་ལུང་བསྟན་པ་བཤད་པ་ནི་
གང་ཟག་དུས་ཀྱི་ཞེས་པའོ། །བཅུ་གསུམ་པ་ངེས་པར་འགྱུར་བ་བཤད་པ་ནི་བློ་ལྡན་ཞེས་པའོ།།
བཅུ་བཞི་པ་དོན་མི་ཟ་བར་བྱ་བ་བཤད་པ་ནི་མཆོད་བསླབ་ཞེས་པའོ། །བཅོ་ལྔ་པ་རྟག་ཏུ་བྱ་
བ་བཤད་པ་ནི་འདོད་པའི་ཉེས་དམིགས་ཞེས་པའོ། །བཅུ་དྲུག་པ་གཙོ་བོའི་དངོས་པོ་བཤད་པ་
ནི་ཆོས་འཛིན་ཞེས་པའོ། །བཅུ་བདུན་པ་གདགས་པ་རྣམ་པར་བཞག་པ་ནི་མདོ་སོགས་རྣམ་
པའི་ཞེས་པའོ། །བཅོ་བརྒྱ་པ་ཡོངས་སུ་ཚོལ་བ་བཤད་པ་ནི་མིང་དང་དངོས་དག་ཞེས་པའོ། །
བཅུ་དགུ་པ་ཇི་ལྟ་བ་བཞིན་ཞེས་པ་བཤད་པ་ནི་ཐམས་ཅད་དམིགས་སུ་ཞེས་པའོ། །ཉི་ཤུ་པ་
དཔག་ཏུ་མེད་པ་བཤད་པ་ནི་ཡོངས་སུ་སྨིན་ཞེས་པའོ། །ཉི་ཤུ་རྩ་གཅིག་པ་བཤད་པའི་འབྲས་
བུ་ནི་བྱང་ཆུབ་སེམས་ནི་ཞེས་པའོ། །ཉེར་གཉིས་པ་ཐེག་ཆེན་བཤད་པ་ནི་དམིགས་པ་ཆེ་བ་
ཞེས་པའོ། །ཉེར་གསུམ་པ་ཐེག་ཆེན་བསྡུས་པ་ནི་རིགས་དང་ཆོས་ལ་ཞེས་པའོ། །ཉེར་བཞི་པ་
བྱང་ཆུབ་སེམས་དཔའི་མཚན་ཉིད་ཀྱི་དབྱེ་བ་བཤད་པ་ནི་གཅིག་ནི་མོས་པ་དང་ལྡན་པ་ཞེས་
པའོ། །ཉེར་ལྔ་པ་དེའི་མཚན་གྱི་དབྱེ་བ་བཤད་པ་ནི་བྱང་ཆུབ་སེམས་དཔའ་སེམས་པ་ཆེ་ཞེས་
པ་ལ་ཚིགས་བཅད་དོ། །སྐབས་ཉི་ཤུ་རྩ་གཅིག་པ་ཡོན་ཏན་གྱི་སྐབས་སོ། །
མཐར་ཐུག་པའི་སྐབས་ལ་དང་པོ་རྟགས་ཀྱི་དབྱེ་བ་ནི་བརྩེ་དང་ཞེས་པའོ། །གཉིས་
པ་ཁྱིན་པ་དང་རབ་བྱུང་དབྱེ་བ་ནི་བྱང་ཆུབ་སེམས་དཔའ་ཞེས་པའོ། །གསུམ་པ་ལྷག་པའི་
- 1 1 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་རྣམ་བཤད་བཞུགས། (༥
བསམ་པ་ནི་ས་རྣམས་ཀུན་ལ་ཞེས་པའོ། །བཞི་པ་ཡོངས་སུ་འཛིན་པ་ནི་སརྣམས་ཀུན་ཏུ་ཞེས་
པའོ། །ལྔ་པ་སྐྱེ་བའི་དབྱེ་བ་ནི་བློ་ལྡན་རྣམས་ཀྱི་ཞེས་པའོ། །དྲུག་པ་གནས་པ་དང་སའི་དབྱེ་
བ་ནི་མཚན་ཉིད་ཅེས་པས་མདོར་བསྟན་ནས་མཚན་ཉིད་བཤད་པ་ནི་སྟོང་པ་ཉིད་ནི་ཞེས་པའོ།།
གཉིས་པ་གང་ཟག་བཤད་པ་ནི་བྱང་ཆུབ་སེམས་པ་ལྟ་བ་རྣམ་དག་པ་ཞེས་པའོ། །གསུམ་པ་
བསླབ་པ་བཤད་པ་ནི་ཆོས་ཉིད་རབ་ཏུ་རྟོགས་ཞེས་པའོ། །བཞི་པ་ཕུང་པོ་བཤད་པ་ནི་ཆོས་
ཉིད་རབ་ཏུ་ཞེས་པའོ། །ལྔ་པ་གྲུབ་པ་བཤད་པ་ནི་ས་རྣསམ་ཐམས་ཅད་ཅེས་པའོ། །དྲུག་པ་
རྟགས་ལས་ཐོབ་པའི་རྟགས་བཤད་པ་ནི་སྣང་དང་བཅས་དང་ཞེས་པའོ། །ཕར་ཕྱིན་དྲུག་ཐོབ་
པའི་རྟགས་ནི་བདུན་པ་མེད་པ་མ་ཡིན་ཞེས་པའོ། །སའི་ཕན་ཡོན་བཤད་པ་ནི་ས་རྣམས་ཀུན་
ལ་ཞེས་པའོ། །བདུན་པ་ངེས་ཚིག་བཤད་པ་ནི་བྱང་ཆུབ་ལ་ནི་ཞེས་པ་སྟེ་སྤྱིའི་ངེས་ཚིག་འབྱུང་
པོ་དཔག་མེད་ཅེས་པ་ནི་བྷུ་མི་ཞེས་པ་བྷུ་ཏ་འབྱུང་པོ་ཨ་མི་ཏ་དཔག་མེད་ཨ་བྷ་ཡ་འཇིགས་
མེད་ཡང་ཨ་མི་ཏ་དཔག་མེད་བྷུ་ཡ་ན་ཕྱི་ཕྱིར་མི་གྷ་མ་ན་མ་གོང་དུ་འགྲོ་བ་སྟེ་འབྱུང་པོ་དཔག་
ཏུ་མེད་པ་འཇིགས་པ་མེད་པར་བྱེད་ཅིང་རྟོགས་པ་གོང་ནས་གོང་དུ་འགྲོ་བ་ཞེས་པར་འགྱུར་
རོ༑ །བརྒྱད་པ་ཐོབ་པ་བཤད་པ་ནི་ས་ཐོབ་པ་ནི་ཞེས་པའོ། །ཡུལ་ཅན་ཐེག་པ་ཆེན་པོ་དང་
ཞེས་པ་ནི་སྔར་བཤད་པ་ཐམས་ཅད་སྤྱོད་པ་བཞིར་བསྡུས་པའོ། ། །
དེ་དག་ཐམས་ཅད་ཀྱིས་རྒྱུ་ཡོངས་སུ་རྫོགས་པ་བཤད་པ་ནས་གང་གསུམ་པ་མཐར་
ཐུག་ཐེག་པ་ཆེན་པོ་སྒྲུབ་པའི་སྤྱོད་པ་སངས་རྒྱས་ཀྱི་ས་ཉིད་བཤད་པ་ན་དང་པོ་ཚད་མེད་
བཞིས་བསྟོད་པ་བཤད་པ་ནི་སེམས་ཅན་རྣམས་ལ་བརྩེ་བ་ཅན་ཞེས་པའོ། །གཉིས་པ་རྣམ་
ཐར་དང་ཟད་པར་ཟིལ་གནོན་གྱིས་བསྟོད་པ་ནི་ཐུབ་པ་སྒྲིབ་ཀུན་ཞེས་པའོ། །གསུམ་པ་ཉོན་
མོངས་པ་མེད་པས་བསྟོད་པ་ནི་སེམས་ཅན་དག་ནི་ཞེས་པའོ། །བཞི་པ་སྨོན་ནས་ཤེས་པས་
བསྟོད་པ་ནི་ལྷུན་གྱིས་གྲུབ་ཅིང་ཞེས་པའོ། །ལྔ་པ་སོ་སོ་ཡང་དག་པའི་རིག་པ་བཞིས་བསྟོད་པ་
- 1 1 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་རྟེན་དང་བརྟེན་པ་ཞེས་པའོ། །དྲུག་པ་མངོན་ཤེས་ཀྱིས་བསྟོད་པ་ནི་གཤེགས་ནས་ཞེས་
པའོ། །བདུན་པ་མཚན་དཔེས་བསྟོད་པ་ནི་ལུས་ཅན་ཀུན་གྱིས་ཞེས་པའོ། །བརྒྱད་པ་ཡོངས་
སུ་དག་པས་བསྟོད་པ་ནི་ལེན་དང་གནས་དང་ཞེས་པའོ། །དགུ་པ་སྟོབས་བཅུས་བསྟོད་པ་ནི་
ཐབས་ དང༌ སྐྱབས་ དང་ ཞེས་ པའོ། །བཅུ་ པ་ མི་ འཇིགས་ པ་ བཞིས་ བསྟོད་ པ་ ནི། རང་
གཞན་དོན་དུ་ཞེས་པའོ། །བཅུ་གཅིག་པ་བསྲུང་བ་མེད་པ་དང་དྲན་པ་ཉེར་བཞག་གི་སྒོ་ནས་
བསྟོད་པ་ནི་བསྲུང་མེད་ཅེས་པའོ། །བཅུ་གཉིས་པ་བག་ཆགས་བཅོམ་པའི་སྒོ་ནས་བསྟོད་པ་
ནི་ཀུན་མཁྱེན་ཁྱོད་ལ་ཞེས་པའོ། །བཅུ་གསུམ་པ་བསྙེལ་བ་མི་མངའ་བས་བསྟོད་པ་ནི་སེམས་
ཅན་ཀུན་ཞེས་པའོ། །བཅུ་བཞི་པ་ཐུགས་རྗེ་ཆེན་པོས་བསྟོད་པ་ནི་འཇིག་རྟེན་ཞེས་པའོ། །
བཅོ་ལྔ་པ་སངས་རྒྱས་ཀྱི་ཆོས་མ་འདྲེས་པས་བསྟོད་པ་ནི་སྤྱོད་པ་དང་ནི་ཞེས་པའོ། །བཅུ་དྲུག་
པ་རྣམ་པ་ཐམས་ཅད་མཁྱེན་པས་བསྟོད་པ་ནི་སྐུ་གསུམ་དག་གིས་ཞེས་པའོ། །བཅུ་བདུན་པ་
ཕར་ཕྱིན་དྲུག་རྫོགས་པས་བསྟོད་པ་ནི་འཛིན་པ་མི་མངའ་ཞེས་པའོ། །བཅོ་བརྒྱད་པ་སངས་
རྒྱས་ཀྱི་མཚཉ་ཉིད་ཀྱི་སྒོ་ནས་བསྟོད་པ་ནི་དམ་པའི་དོན་ནི་གྲུབ་པ་སྟེ་ཞེས་བྱ་བ་ཡིན་ནོ། །
སྐབས་ཉེར་གཉིས་པ་མཐར་ཐུག་པའི་སྐབས་སོ། །
གཞུང་འདི་ཐོས་བསམ་སྒོམ་གསུམ་གྱིས་ཇི་ལྟར་ཤེས་པར་བྱེད་པའི་ཚུལ་ནི་ཐེག་པ་
ཆེན་པོ་སངས་རྒྱས་ཀྱི་བཀར་གྲུབ་ཅིང་ཐེག་ཆེན་གྱི་སྐྱབས་འགྲོས་རིགས་སད་ནས་སེམས་
བསྐྱེད་དེ། དེ་ལྟར་ཉི་ཤུ་རྩ་གཉིས་ཀྱིས་ལམ་གྱི་གཞུང་ཤིང་བྱས་ནས་དེའི་ས་མཚམས་བཞིན་
ལམ་ལྔ་ལེའུ་སོ་སོར་འཐོར་བ་རྣམས་ཐད་ཀ་ཐད་ཀར་ཤེས་པར་བྱའོ། །ལྟ་བའི་ཡུལ་བདེན་པ་
གཉིས་དང་བཞི་དང་ངོ་བོ་ཉིད་གསུམ་དང་ཤེས་བྱ་གཞི་ལྔ་དང་སྤྱོད་པ་ཕ་རོལ་ཏུ་ཕྱིན་པ་དྲུག་
དང་བཅུ་ལ་སོགས་པ་ས་མཚམས་གཅིག་ཏུ་བྱར་མི་རུང་བ་ཤིན་ཏུ་མང་པོ་རྣམས་ནི་ལམ་ལྔ་
ཐུན་མོང་དུ་ཇི་ལྟར་རིགས་པ་བཞིན་ཤེས་པར་བྱའོ། །མི་སློབ་པའི་ལམ་ནི་བྱང་ཆུབ་ལེའུ་དང་
- 1 1 4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་དོན་བསྡུས་རྣམ་བཤད་བཞུགས། ༥
མཐར་ཐུག་པ་གཉིས་ཡིན་ནོ། །ཚིག་དོན་རྣསམ་ཀྱི་འགྲེལ་པ་དང་རྒྱ་ཊིཀ་བཞིན་བཤད་ཀྱི་
བོད་ཀྱི་ཆ་ལག་ལ་ནི་ནོར་བ་མང་པོ་སྣང་ངོ༌། ཁྱད་པར་དུ་རྔོག་ལུགས་ཀྱི་ཊཱིཀྐ་དང་ས་བཅད་
རྣམས་ནི་འགྲེལ་ཊཱིཀ་མི་མཐུན་པར་སྣང་ངོ༌། །
ཐེག་ཆེན་མདོ་སྡེ་ཀུན་གྱི་རྒྱན། །ཚིག་ཉུང་དོན་མང་ལེགས་བཤད་པའི། །སིན་ཏརླ་
ནི་ལེགས་བཀོད་པས། །བྱམས་དྲུང་ལུང་བསྟན་ཐོབ་པར་ཤོག །ཐེག་པ་ཆེན་པོ་མདོ་སྡེ་
རྒྱན་གྱི་སིན་ཏན་མང་དུ་ཐོས་པའི་དགེ་སློང་བཅོམ་ལྡན་རལ་གྲིས་དཔལ་ལྡན་སྣར་ཐང་གི་
དགོན་པར་སྦྱར་བ་རྫོགས་སོ། །དགེའོ།། །།
- 1 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༄༅། །ཐེག་པ་ཆེན་པོ་མདོ་སྡེ་རྒྱན་གྱི་རྣམ་པར་བཤད་པ་འཐད་
པ་ཀུན་ལྡན་ཞེས་བྱ་བ་བཞུགས་སོ། །
ལྷོ་པ་ཐུགས་རྗེ་དཔལ་གྱིས་མཛད།
༄༅། །ཨོཾ་སྭསྟི། ཐེག་པ་ཆེན་པོའི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་
ཞེས་བྱ་བ། མཆོག་ཏུ་ཐུགས་རྗེ་ཆེན་པོ་དང་ལྡན་པ་ལྷག་པའི་ལྷ་ཐམས་ཅད་ལ་རབ་ཏུ་དང་
བས་ཕྱག་འཚལ་ཞིང་སྐྱབས་སུ་མཆིའོ། །བརྩེ་བ་ཆེན་པོས་དུས་ཐམས་ཅད་དུ་རྗེས་སུ་བཟུང་
དུ་གསོལ། ཚོགས་གཉིས་རབ་རྫོགས་སྟོབས་བཅུའི་སྟོབས་མངའ་ཞིང་། །མ་འདྲེས་མཚན་
དཔེའི་རལ་པའི་ཁུར་གྱིས་བརྗིད། །བདུད་དཔུང་གླང་ཆེན་ཀླད་པ་འགེམས་མཛད་པ། །བ་
དབང་ཤཱཀྱ་སེང་གེ་དེ་ལ་འདུད། །རྒྱལ་བའི་རྒྱལ་ཚབ་རྒྱལ་སྲས་མ་ཕམ་པ། །རྒྱལ་བས་ལུང་
བསྟན་འཕགས་པ་ཐོགས་མེད་ཞབས། །རྒྱལ་བ་གཉིས་པ་དཔལ་ལྡན་དབྱིག་གི་གཉེན། །
རྒྱལ་བའི་ལུང་རིགས་འཛིན་པ་རྣམས་ལའང་འདུད། །གངས་ཅན་ལྗོངས་ཀྱི་ཀུན་མཁྱེན་དོལ་
པོ་བ། །དེ་སྲས་ཐུ་བོ་མཚུངས་མེད་ཀུན་དགའ་དཔལ། །ཆོས་ཀྱི་རྒྱལ་པོ་རྒྱལ་སྲས་མགོན་པོ་
སོགས། །ཡོངས་འཛིན་མཁས་པའི་ཚོགས་ཀྱིས་བདག་སྐྱོངས་ཤིག །ཐེག་ཆེན་མདོ་སྡེ་མཛེས་
བྱེད་རྒྱན་བཟང་འདི། །གངས་ཅན་ཁྲོད་ཀྱི་མཁས་རློམ་བག་མེད་འགས། །སྒྲོ་སྐུརདྲིམས་
ཀུན་ཏུ་ནག་པོར་བྱས། །ཚུལ་འདི་མ་བཟོད་དྲི་མ་སེལ་འདོད་སྐྱེད། །རྒྱལ་ཚབ་བྱམས་པའི་
གསུང་རབ་འདབ་བརྒྱའི་ཚལ། །མཁས་མིན་མཁས་པའི་གཟུགས་འཛིན་ཟླ་འོད་ཀྱིས། །
གཞུང་ལུགས་དགོངས་དོན་གེ་སར་ཟུམ་པར་བྱས། །དེ་ཕྱིར་ཁོ་བོའི་རྣམ་དཔྱོད་འོད་སྟོང་གིས།།
，
བ 1 1 6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
རྒྱལ་ཚབ་གསུང་གི་ཟིལ་འབྲུ་གསལ་བར་བྱེད། །སྐལ་བཟང་དོན་གཉེར་རྐང་དྲུག་ལྡན་པ་
རྣམས། །དགའ་བའི་དབྱངས་སྙན་གུས་པའི་འཕུར་ལྡིང་གིས། །ངེས་དོན་སྦྲང་རྩིའི་རོ་བཅུད་
མྱང་བར་མཛོད། །དཀོན་མཆོག་རིན་ཆེན་གསུམ་གྱི་བདེན་པ་དང༌། །དམ་ཅན་སྲུང་མའི་
ཚོགས་ཀྱི་མཐུ་སྟོབས་དང༌། །གང་གི་ལྷག་བསམ་རྣམ་པར་དཀར་བའི་མཐུས། །ཚུལ་འདི་
ལེགས་གྲུབ་རྒྱལ་བའི་བཀྲ་ཤིས་མཛོད། །
འདིར་བདག་ཅག་རྣམས་ཀྱི་སྟོན་པ་བཅོམ་ལྡན་ཤཱཀྱའི་རྒྱལ་པོ་ཐུགས་རྗེ་ཅན་དེ་
ཉིད་ཀྱིས་དང་པོར་བྱང་ཆུབ་མཆོག་ཏུ་ཐུགས་བསྐྱེད། བར་དུ་བསྐལ་ཆེན་གྲངས་མེད་གསུམ་
དུ་ཚོགས་བསགས། མཐར་བར་ཆད་རྩོམ་པའི་བདུད་བཞི་བཅོམ་ནས། མ་ག་དྷ་རྡོ་རྗེ་
གདན་བྱང་ཆུབ་ཀྱི་སྙིང་པོ་ལ་མངོན་པར་རྫོགས་པར་སངས་རྒྱས་ཏེ་འཁོར་ལོ་རིམ་པ་གསུམ་
གྱི་སྒོ་ནས་བརྒྱད་ཁྲི་བཞི་སྟོང་གི་ཆོས་ཀྱི་ཕུང་པོགསུངས་པརྣམས་ཀྱང་བསྡུན་སྡེ་སྣོད་རིན་པོ་
ཆེ་གསུམ་དུ་འདུསཏེ། མདོ་སྡེའི་སྡེ་སྣོད། འདུལ་བའི་སྡེ་སྣོད། མངོན་པའི་སྡེ་སྣོད་རྣམས་སོ།།
འདི་དག་གི་མཚན་ཉིད་ནི། གནས་རྣམས་དང་ནི་མཚན་ཉིད་དང༌། །ཆོས་སྟོན་སྨོས་ཕྱིར་མདོ་
ཡིན་ནོ། །ལྟུང་དང་འབྱུང་དང་ལྡང་བ་དང༌། །ངེས་པར་འབྱུང་དང་གང་ཟག་དང་། །བཅསཔ་
དག་དང་རབ་དབྱེ་དང་། །རྣམ་པར་ངེས་ཕྱིར་འདུལ་བ་ཉིད། །མངོན་འདུའི་ཕྱིར་དང་ཡང་དང་
ཡང་། །ཟིལགནོན་རྟོགས་ཕྱིར་མངོན་པའི་ཆོས། །ཅེས་འོག་ནས་འཆད་པ་འདི་དག་གི་ནང་
ནས་ཐེག་པ་ཆེན་པོའི་མདོ་སྡེའི་ཚོགས་རྣམས་ཀྱི་དགོངས་པ་ཕྱིན་ཅི་མ་ལོག་པར་འགྲེལ་པར་
བྱེད་པ། ཐེག་པ་ཆེན་པོའི་མདོ་སྡེ་རྒྱན་འཆད་པ་ལ། སྒྱུར་བྱེད་ལོ་ཙཱ་བས་བཀོད་པའི་མཚན་
དོན་སོགས་བཤད། རྩོམ་བྱེད་པ་པོས་བཀོད་པའི་བསྟན་བཅོས་དངོས་བཤད། བོད་ཡུལ་
དུགང་གིས་བསྒྱུར་པའི་འགྱུར་བྱང་བཤད་པ་དང་གསུམ། དང་པོ་བསྟན་བཅོས་ཀྱི་མཚན་
རྟོགས་པའི་ཕྱིར་དུ་མཚན་བཀོད་པ་ནི། རྒྱ་གར་སྐད་དུ་སོགས་སོ། །འགྱུར་མཐར་ཕྱིན་པའི་
- 1 ] 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆེད་དུ་ལོ་ཙཱ་བས་ཕྱག་མཆོད་བཀོད་པ་ནི། སངས་རྒྱས་དང་བྱང་ཆུབ་སེམས་དཔའ་ཐམས་
ཅད་ལ་ཕྱག་འཚལ་ལོ། །ཞེས་པའོ། །གཉིས་པ་ལ། གཞན་འཇུག་པའི་སླད་དུ་དགོས་འབྲེལ་
བཤད་པ་དང་། འཇུག་བྱ་དགོས་ལྡན་གྱི་བསྟན་བཅོས་དངོས་བཤད་པགཉིས། དང་པོ་ལ་
དངོས་དང་ཀླན་ཀ་སྤོང་བ་གཉིས། དང་པོ་ལ་བོད་ཀྱི་མཁས་པ་སྔ་མ་ཁ་ཅིག་འཆད་པ་ལྟར་ན།
འགྲོ་བའི་དཔལ་མགོན་བྱམས་པས། དོན་སྟོན་པ་ཐེག་ཆེན་མདོ་སྡེ་རྒྱན་འདི་རབ་ཏུ་སྟོན་པར་
བྱེད་དོ། །ཐབས་གང་གིས་སྟོན་པར་བྱེད་ན། ངག་དང་ཚིག་དྲི་མ་མེད་པས་སོ། །དགོས་པ་
ཅིའི་ཕྱིར་དུ་ན། གདུལ་བྱ་རྣམས་འཁོར་བའི་སྡུག་བསྔལ་བསྒྲལ་བའི་ཕྱིར་དུའོ། །རྒྱུ་གང་ལ་
བསྟེན་པས་ན། སེམས་ཅན་གྱི་འཁོར་བ་ལ་སྙིང་རྗེ་ཆེན་པོའི་སེམས་ཀྱིས་སོ། །གདུལ་བྱ་གང་
ལ་ན་ཐེག་པ་ཆེན་པོའི་ཆོས་ཚུལ་བཞིན་དུ་ཉན་པའི་ཆོས་ཀྱི་སྣོད་ལྡན་སེམས་ཅན་ཏེ། ག་
ཆེན་རིགས་ཅན་རྣམས་ལའོ། །ཐེག་ཆེན་བསྟན་པར་བྱ་བའི་དོན་ཇི་ལྟ་བུ་ཞེན། འབྱོར་པའི་
དོན་བླ་ན་མེད་པ་འདི་ཉིད་དོན་རྣམ་པ་ལྔ་པོ་གང་ཞེ་ན། གསེར་ལས་བརྡུངས་བྱས་ལསོགས་
དཔེ་ལྔས་འཆད་པར་འགྱུར་བ་རྣམས་སོ། །འགྲེལ་པ་ལྟར་ན། ཐེག་ཆེན་དོན་སྟོན་པར་བྱེད་པ་
མདོ་སྡེ་རྒྱན་འདིས་རབ་ཏུ་བརྒྱན་པར་བྱེད་དོ། །གང་བརྒྱན་པར་བྱེད་ན། འབྱོར་པའི་དོན་བླ་
ན་མེད་པར་གྱུར་པ་རྣམ་པ་ལྔ་ཡི་དོན་སྦྱིན་པར་བྱེད་པའི་ཐེག་ཆེན་མདོ་སྡེ་རྣམས་བརྒྱན་པར་
བྱེད་དོ། །ཐབས་གང་གིས་བརྒྱན་པ་དང༌། དགོས་པ་གང་གི་ཕྱིར་བརྒྱན་པ་དང་། གདུལ་བྱ་
གང་གི་ཕྱིར་དུ་བརྒྱན་པ་རྣམས་གོང་གི་འགྲེའོ། །གང་ཟག་གང་གིས་ན། ཐེག་པ་ཆེན་པོའི་
ཚིག་དོན་མཐའ་དག་ཤེས་པར་བྱ་བས་སོ། །དེ་ལ་དྲི་མ་མེད་པ་ནི། གྲོང་ཁྱེར་པ་ལ་སོགས་
པའི་ངག་བརྒྱད་པོ་གང་རུང་གིས་ཟིན་པའོ། །ཚིག་དྲི་མ་མེད་པ་ནི། རིགས་པ་དང་འབྲེལ་བ་
སོགས་བདུན་པོ་གང་རུང་གིས་ཟིན་པའི་དང་། ཞེས་པ་འགྲེལ་བཤད་ཀྱི་དོན་ནི། དམ་པ་
གཞན་དག་གིས་རྒྱལ་སྲས་ཚིག་ནི་མི་གཞན་དུ་ཞེས་སོགས་ནས་འཆད་པ་ལྟར་མི་ཞན་པ་
- 1 1 8 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། (༥
ནི་གྲོང་ཁྱེར་པ་སྟེ་འཁོར་ལ་ཁྱབ་དང་ཞེས་སོ། །ངག་དྲི་མ་མེད་པའོ། །བསྟན་དང་རང་བཞིན་
བཤད་པ་ཞེས་སོགས་འཆད་པ་ལྟར། ཚིག་དང་ཡི་གེ་རིགས་པ་དང་མཐུན་ཅིང་བསྟན་པ་
སོགས་ངག་དྲི་མ་མེད་པའོ། །ཞེས་གསུངས། གསེར་ལས་བརྡུངས་བྱས་འདྲ་ཞིང་ཞེས་སོགས་
བློ་ཀ་གཅིག་ལུས་རྣམ་པར་གཞག་ཏུ་སྦྱར་ནའང་འགྲིག་མོད། འོན་ཀྱང་དགོངས་འགྲེལགྱི་
གཞུང་དུ་འབྱོར་པའི་དོན་ཚུལ་ཞེས་སོགས་ལ་འཕྲོས་ནས་ཐེག་ཆེན་མདོ་སྡེ་དང་བསྟན་བཅོས་
འདིས་བརྗོད་པར་བྱ་བའི་དོན་ལྔ་པོ་དེ་གང་ཡིན་ཞེ་ན། དཔེ་ལྔས་མཚོན་པས་བསྟན་པའི་ཕྱིར་
དུ་གསུང་བར་མངོན་ཞིང་། དཔེ་དོན་གྱི་སྦྱོར་ཚུལ་ལ་འགྲེལ་པར་ཚིགས་སུ་བཅད་པ་འདིས་ནི་
དཔེ་ལྔས་ཆོས་དེའི་དོན་རྣམ་པ་ལྔའི་དབང་དུ་བྱས་ནས་སྟོན་ཏེ། བསྒྲུབ་པར་བྱ་བ་དང་བྱེ་བྲག་
ཏུ་ཤེས་པར་བྱ་བ་དང་། བསམ་པར་བྱ་བ་དང་། བསམ་གྱིས་མི་ཁྱབ་པ་དང་
། ཡོངས་སུ་སྒྲུབ་
པར་རྟོགས་པའི་དོན་སོ་སོ་རང་གིས་རིག་པར་བྱ་བ་བྱང་ཆུབ་ཀྱི་ཕྱོགས་དང་མཐུན་པའི་ངོ་བོ་
ཉིད་དོ། །དེ་ནས་མདོ་སྡེའི་རྒྱན་འདིས་རྣམ་པར་ཕྱེ་ན་གསེར་ལས་བརྡུངས་བྱས་ལ་སོགས་པ་
ལྟར་དགའ་བའི་མཆོག་བསྐྱེད་དོ་ཞེས་གསུངས་པ་ལ་སློབ་དཔོན་ངོ་བོ་ཉིད་མེད་པས་འགྲེལ་
བཤད་དུ་ལང་གཤེགས་ལས། ཆོས་ལྔ་དང་ནི་རང་བཞིན་གསུམ། །རྣམ་པར་ཤེས་པ་བརྒྱད་
ཉིད་དང༌། །བདག་མེད་གཉིས་ཀྱི་ནང་དུ་ནི། །ཐེག་ཆེན་མཐའ་དག་འདུས་པ་ཡིན། །ཅེས་པ་
དང་སྦྱར་ནས་ བཤད་ ཀྱང་ རྩ་ འགྲེལ་ གྱི་ དགོངས་ པ་ མ་ ཡིན། སློབ་ དཔོན་ པད་ མཛད་
སོགས་ཀྱིས་ཐེག་ཆེན་བཀའི་མཆོག་ཏུ་སྟོན་པ་ནི། བསྒྲུབ་པར་བྱ་བ་སྐྱབས་འགྲོ་ནས་བྱང་
ཆུབ་ཀྱི་བར། ཤེས་པར་བྱ་བ་མོས་པ་ནས་ཐབས་ཀྱི་བར། བསམ་པར་བྱ་བཕར་ཕྱིན་ནས་
སྤྱོད་པའི་བར། བསམ་གྱིས་མི་ཁྱབ་མཐར་ཐུག་གི་སྐབས་སོ་སོ་རང་གིས་རིག་པར་བྱ་བ་ཡིན་
ཅིང་། དེ་རྣམས་དཔེ་ལྔ་དང་སྦྱར་ནས་འཆད། བློ་གྲོས་ཆེན་པོ་སོགས་སྐྱབས་འགྲོ་དང་རིགས་
དང་སེམས་བསྐྱེད་དང་རང་གཞན་གྱི་དོན་སྒྲུབ་པར་བྱ་བ་དང་། དེ་ཁོ་ན་ཉིད་མཐོང་བ། ཤེས་
- 1 1 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་ བྱ་བ་མཐུ་དང་ ཡོངས་ སྨིན། བསམ་ པར་ བྱ་བ་དག་པ་ གསུམ་ གྱི་ གནས་སྐབས་
བསམ་གྱིས་མི་ཁྱབ་པ། མཐར་ཐུག་བྱང་ཆུབ་སོ་སོ་རང་གིས་རིག་པར་བྱ་བའོ། །ཞེས་བརྗོད་
པའི་དོན་ཚན་རྣམས་དང་དཔེ་ལ་སྦྱར་ནས་འཆད་ཡོད་ཀྱང་། རྩ་འགྲེལ་གྱི་དགོངས་པ་གཏན་
ནས་མ་ཡིན་ནོ། །ཛཱན་ཤྲཱི་སོགས་གང་ལ་སློབ་པའི་ཡུལ་ཐེག་ཆེན་བཀར་སྒྲུབ་པ་དང་། སྐྱབས་
འགྲོ་དང༌། རིགས་རྣམས་སྒྲུབ་པ་དང༌། སེམས་བསྐྱེད་དང༌། སྒྲུབ་པ་གཉིས་ཤེས་པར་བྱ་བ་
དང༌། དེ་ཁོ་ན་ཉིད་ཤེས་པར་བྱ་བ་དང་། བྱང་ཆུབ་སྐུ་གསུམ་འགྲུབ་པ་སྟེ་རང་གིས་རིག་པར་
བྱ་བ་རྣམས་དཔེ་ལྔ་དང་སྦྱོར་ཞིང༌། ཇི་ལྟར་སློབ་པའི་ཐབས་མོས་པ་དང་ཆོས་ཚོལ། བཤད་པ་
སྒྲུབ་པ་རྣམས་སྒྲུབ་པར་བྱ་བ། གདམས་ངག་དང་རྗེས་བསྟན་ཤེས་པར་བྱབ། ཐབས་ལྡན་
ནས་བྱང་འཕགས་ཀྱི་བར་བསམ་པར་བྱ་བ། ཡོན་ཏན་གྱི་བསམ་གྱིས་མི་ཁྱབ་པ། རྟགས་དང་
མཐར་ཐུག་གི་སྐབས་སོ་སོ་རང་གིས་རིག་པར་བྱ་བ་སྟེ། དཔེ་ལྔས་མཚོན་པའི་དོན་ལྔ་ཚན་
གཉིས་པ་འདི་ཡིན་ནོ་ཞེས་འཆད། དམ་པ་གཞན་དག་སྦྱོར་ཚུལགཉིས་འཆད་ན། གཞན་
དབུ་ཞབས་ཐམས་ཅད་ཀྱི་བརྗོད་བྱ་དང་ཇི་ལྟར་མཐུན་མཐུན་དུ་སྦྱར་ནས། ཐེག་ཆེན་དཀར་
སྒྲུབ་པའི་མཆོག་ཏུ་བསྟན་པ་དང་། མཆོག་གསུམ་སྐྱབས་སུ་བསྟན་པ་དང། སེམས་བསྐྱེད་དེ་
བསླབ་པ་ཉམས་སུ་བླང་བ་དང་། རང་གཞན་ཡོངས་སུ་སྨིན་པ་ལས་བྱང་ཆུབ་ཆེན་པོ་ཐོབ་པ་
ནི་སྐྱེས་བུ་དམ་པ་རྣམས་ཀྱིས་སྒྲུབ་པར་བྱ་བ་ནི། གསེར་བཟང་པོ་ལ་བཟོ་བོ་མཁས་པས་
བརྡུངས་པར་བྱས་པའི་རྒྱན་མཛེས་པ་གུས་པས་བལྟ་ཞིང་དགའ་བའི་མཆོག་བསྐྱེད་པ་དང༌།
བདེན་པ་གཉིས་དང༌། བདག་མེད་པ་དང༌། ངོ་བོ་ཉིད་གསུམ་དང་། མོས་པའི་ཁྱད་པར་དང་།
ལམ་གྱི་ཟབ་ཁྱད་དང་། དེ་དག་ལས་བཤད་ཚུལ་དང་། རང་གི་སྒྲུབ་པའི་གདམས་པ་སོགས་
བྱེ་བྲག་ཏུ་ཤེས་པར་བྱ་བའི་ཆོས་རྣམས་ཤེས་པ་སྟེ། ཉི་མའི་འོད་ཟེར་གྱིས་ཕྱེ་བའི་པདྨ་རྒྱས་པ་
མཐོང་བ་བཞིན། སྒྲིབ་པ་སྦྱོང་བ་དང་། རྒྱུ་འབྲས་བསླུ་བ་མེད་པ་དང་། སྤང་བྱ་འཁོར་བའི་
-12 0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
ཉེས་དམིགས་དང་། ཐོབ་བྱ་ཐར་པའི་ཕན་ཡོན་དང༌། ཐབས་ལ་ཁྱད་པའི་ཁྱད་པར་དང་།
ཕྱིན་དྲུག་ཉམས་སུ་བླང་ཚུལ་དང་། མཆོག་ལ་གུས་པར་བྱ་བ་དང་། སེམས་ཅན་སྨིན་པར་བྱ་
བ་སོགས་བསམ་པར་བྱ་བའི་ཆོས་རྣམས་ནི། བཀྲེས་པས་ཉེན་པ་གཡོས་ལེགས་པོ་བྱས་པའི་
ཁ་ཟས་ཟ་བ་དང་འདྲ་བར་དགའ་བ་སྐྱེད་པ་དང༌། རང་བཞིན་གྱིས་རིགས་དོན་དམ་པའི་
སངས་རྒྱས་ཆོས་ཀྱི་སྐུ་སེམས་ཅན་ཐམས་ཅད་ལ་ཡོད་པ་དང་། དེ་རང་བཞིན་གྱིས་དག་ཀྱང་
གློ་བུར་གྱི་དྲི་མས་གོས་པ་དང་། སངས་རྒྱས་ཀྱི་སྟོབས་ལ་སོགས་འདུས་མ་བྱས་ཀྱི་ཡོན་ཏན་
སེམས་ཅན་གྱི་དུས་ནའང་ཡོད་པར་འབད་རྩོལ་མི་མངའ་ཡང་། སེམས་ཅན་གྱི་མོས་པབཞིན་
ཕྲིན་ལས་འཇུག་པ་སོགས་ཐ་མལ་གྱི་བསམ་གྱིས་མི་ཁྱབ་པའི་གནས་རྣམས་ལ་བརྟེན་ནས་
རྟོགས་པ་ནི་འཕྲིན་ཡིག་ལེགས་པོ་ཐོས་པར་འདྲ་བས་དགའ་བ་སྐྱེད་པ་དང་། གདོད་མ་ནས་
འདིའི་བར་དུ་མ་དཔེའི་ཤོག་གྲངས་གསུམ་པ་དང༌། བཞི་པ། ལྔ་པ་གསུམ་མ་གསལ་བས་བྱ་ཐབས་བྲལ།གསུམ་ངོས་
གཟུང་བ་དང་། དེ་ཉིད་སྤྱད་ན་འཁོར་བའི་ཚུལ་གཉིས། དང་པོ་ནི། (དིའི་བརདུཕྲེབ་ཕྱེད་ཙམ་
གསལ།སངས་རྒྱས་ནི་སྐུ་གསུམ་གྱི་བདག་ཉིད་ཅན། དོན་གཉིས་མཐར་ཕྱིར་པརྣམས་སོ། །
ཆོས་ནི་མྱ་ངན་ལས་འདས་པ་ཐོབ་བྱེད་ཀྱི་ལམ་རྣམས་སོ། །དགེ་འདུན་ནི་ཞུགས་གནས་ཀྱི་
གང་ཟག་བརྒྱད་དོ། །འོ་ན་བྱང་སེམས་འཕགས་པ་རྣམས་གང་དུ་བསྡུ་ཞེ་ན། སངས་རྒྱས་ཀྱི་
ནང་དུ་བསྡུས་པ་ཡིན་ཏེ། དེ་ཉིད་ལས། ཤཱ་རི་ལུང་ལས་དགྲ་བཅོམ་གྱིས། །བྱང་ཆུབ་སེམས་
དཔར་ཕྱག་བྱས་ཏེ། །དཀོན་མཆོག་གསུམ་ལས་ ཕྱི་རོལ་ མིན། །སངས་རྒྱས་ཁོངས་སུ་
གཏོགས་པར་བཞེད། །ཅེས་འབྱུང་བ་ལྟར་རོ། །ཐེག་ཆེན་ཐུན་མོང་མ་ཡིན་པ་ལྟར་ན། རྒྱུད་
བླ་མ་ལས་གསུངས་པ་ལྟར། སངས་རྒྱས་ལ་ཕྱེ་ན། འདུས་མ་བྱས་ཤིང་ལྷུན་གྱིས་གྲུབ་པ་
སོགས་ཡོན་ཏན་བརྒྱད་ལྡན་ནམ། བསྡུས་ན་དོན་གཉིས་མཐར་ཕྱིར་གྱི་སངས་རྒྱས་རྣམས་སོ།།
ཆོས་ནི་ཕྱེ་ན་བསམ་མེད་གཉིས་མེད་སོགས་ཡོན་ཏན་བརྒྱད་ལྡན་ནམ། བསྡུས་ན་ཆགས་
- 1 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྲལ་གཉིས་ལྡན་གྱི་འགོག་ལམ་རྣམས་སོ། །དགེ་འདུན་ནི་ཕྱེ་ན། ཇི་ལྟར་ཇི་སྙེད་རིག་ལ་
སོགས་ཡོན་ཏན་བརྒྱད་ལྡན་ནམ། བསྡུས་ན་རིག་གྲོལ་གཉིས་ལྡན་གྱི་བྱང་འཕགསརྣམས་
སོ༑ ༑ཐེག་ཆུང་བ་ལྟར་ན་མཛོད་ལས། སངས་རྒྱས་དགེ་འདུན་བྱེད་པའི་ཆོས། །མི་སློབ་པ་
དང་གཉིས་ཀ་དང་། །ཞེས་པ་འདིས་བསྟན་པར་འདོད་པ་ཡང་ངོ༌། །འཇིག་རྟེན་ཐ་མལ་པའི་
ཤེས་ངོ་དང་བསྟུན་ན། མཆོད་རྟེན་དང་སྐུ་གཟུགས་སོགས་ཀྱང་སངས་རྒྱས། གསུང་རབ་དང་
གླེགས་བམ་སོགས་ཀྱང་ཆོས། དགེ་སློང་སྡོམ་ལྡན་སོ་སྐྱེ་རྣམས་དགེ་འདུན་ཡིན་པར་བཤད་
དོ༑ ༑
གཉིས་པ་ལ་སྐྱབས་འགྲོའི་ངོ་བོ་ནི། རང་ངམ་གཞན་འཇིགས་པ་ལས་སྒྲལ་བའི་ཕྱིར་
དུ་ཡུལ་དམ་པ་རྣམས་ལ་ལྟོས་པར་འཆའ་བའི་ལུས་ངག་ཡིད་ཀྱི་ལས་ཅི་རིགས་པའོ། །དབྱེ་བ་
ནི༑ འཇིགས་སྐྱོབས་ཀྱི། ལེགས་སྨོན་གྱི། ངེས་འབྱུང་གྱི་སྐྱབས་འགྲོ་དང་གསུམ་མོ། །ཐེག་
ཆེན་གྱི་དང་། ཐེག་དམན་གྱི་སྐྱབས་འགྲོ་གཉིས་སམ། ཁས་བླངས་བརྡ་བྱུང་གི་སྐྱབས་འགྲོ་
དང༌། དོན་དམ་པའི་སྐྱབས་འགྲོ་གཉིས་སམ། རྒྱུའི། འབྲས་བུའི་སྐྱབས་འགྲོ་སོགས་བཤད་
ཅིང་། དེ་དག་གི་རྣམ་གཞག་རྒྱས་པར་ཤེས་པར་འདོད་པ་རྣམས་ཀྱིས་རྒྱུད་བླ་མའི་སྤྱི་དོན་
ལས་རྟོགས་པར་བྱའོ། །ཡན་ལག་གི་དོན་ལ། དབྱེ་བ་ཞར་བྱུང་དང་བཅས་པ་སྟེ་མདོར་
བསྟན། དབྱེ་དོན་སོ་སོར་རྒྱས་པར་བཤད། སྐྱབས་འགྲོའི་རྣམ་གཞག་རྒྱས་པར་བཤད། ཆེ་
བ་བརྗོད་པའི་སྒོ་ནས་མཇུག་བསྡུ་བ་དང་བཞི། དང་པོ་ནི། དབྱེ་དོན་རྣམ་པ་བཞི་ལམ་གྱི་ཐེག་
པ་མཆོག་སངས་རྒྱས་ཐོབ་པའི་རྒྱུ་དཀོན་མཆོག་གསུམ་ལ་སྐྱབས་སུ་སོང་བ་གང་ཡིན་པ་དེ་
ཉིད་སྐྱབས་སུ་སོང་བ་རྣམས་ཀྱི་ནང་ནས་མཆོག་ཉིད་དུ་ཤེས་པར་བྱ་སྟེ། ཁྱད་པར་རྣམ་པ་
བཞི་གང་ཞེན། དམིགས་པ་ཁྱད་པར་དུ་འགྲོ་བའི་དོན་དང་། ངོ་བོ་ཁས་ལེན་པའི་དོན་དང་།
འབྲས་བུའི་དོན་དང༌། ཁྱད་པར་ཟིལ་གྱིས་གནོན་པའི་དོན་རྣམས་སོ། །ཞར་ལ་ཐེག་པ་ཆེན་
- 1 2 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། (༥
པོ་ལ་སྤྲོ་བ་བསྐྱེད་པའི་སྒོ་ནས་སེམས་བསྐྱེད་པར་གདམས་པ་ནི། ཐེག་ཆེན་གྱི་དཀོན་མཆོག་
གསུམ་པོ་འདི་ལ་སྐྱབས་སུ་འགྲོ་བ་ནི། དོན་ཕན་ཡོན་ཆེན་པོ་ཅན་ཡིན་ནོ། །རྒྱུ་མཚན་གང་གི་
ཕྱིར་ན་སྒྲུབ་པར་དཀའ་ཞིང་། འགྲུབ་ན་དོན་ཆེན་པོ་དང་ལྡན་པ་དེའི་ཕྱིར། དཀའ་བའི་རྒྱུ་
མཚན་གང་གི་ཕྱིར་ན་དང་པོར་སེམས་ཅན་གྱི་དོན་དུ་སངས་རྒྱས་ཐོབ་པར་བྱ་བའོ་ཞེས་པའི་
སེམས་བསྐྱེད་འདི་དཀའ་ཞིང་དེའི་བསླབ་བྱ་ཡིན་པས་སོ། །སྟོང་ཕྲག་དུ་མར་ཡང་སྒྲུབ་པར་
དཀའ་ལ་འགྲུབ་པརགྱུར་ན་སེམས་ཅན་ལ་ཕན་པར་བྱེད་པའི་དོན་མཐའ་ཡས་པ་འབྱུང་བའི་
ཕྱིར། གཉིས་པ་ལ་བཞི་ཡོད་པའི་དང་པོ་ཀུན་འགྲོའི་དོན་འཆད་པ་ནི། བྱང་སེམས་གང་ཞིག།
སེམས་ཅན་ཐམས་ཅད་འཁོར་བ་ལས་སྒྲོལ་བའི་རིགས་སུ་ཞུགས་པ་དང༌། སེམས་ཀུན་ཏུ་
འགྲོ་བ་ལ་མཁས་པ་ནི། ཐེག་པ་གསུམ་གའི་ཐབས་ལ་མཁས་པའོ། །མྱང་འདས་ཀུན་ཏུ་འགྲོ་
བ་ནི། སྲིད་པ་འཁོར་བ་དང་། ཞི་བ་མྱང་འདས་རོ་གཅིག་ཏུ་རྟོགས་པའོ །ངེས་པའི་དོན་དང་
ལྡན་པ་ནི་བློ་ལྡན་དེ་ནི་སྐབས་འདིར་ཀུན་ཏུ་འགྲོ་བ་དང་ལྡན་པར་ཤེས་པར་བྱའོ། །གཉིས་པ་
ཁས་ལེན་པའི་དོན་ལ་དངོས་དང་ཕན་ཡོན་གཉིས། དང་པོ་ནི། བྱང་སེམས་གང་གི་སྨོནའམ་
གང་གི་ཁྱད་པར་སངས་རྒྱས་ལ་སྐྱབས་སུ་སོང་དེའི་ཡོན་ཏན་གྱི་ཁྱད་པར་ཚད་མེད་པ་ཐོབ་
པར་འདོད་པའི་དགའ་བ་མང་པོ་བྱང་ཆུབ་ཀྱི་མཆོག་དོན་དུ་གཉེར་བ་དང་སྒྲུབ་པའི་ཁྱད་པར་
ཐེག་ཆེན་གྱི་དཀའ་སྤྱད་ལ་དོན་གཉེར་གྱིས་དཀའ་བ་ཡང་དག་པར་སྤྱོད་པ་དང་། ཐོབ་པའི་
ཁྱད་པར་མངོན་པར་སངས་རྒྱས་ནས་སངས་རྒྱས་དང་རྟེན་དང་ཕྲིན་ལས་སོགས་མཉམ་པ་
ཉིད་ལ་འཇུག་པའོ། །དེ་འདྲའི་ཁྱད་པར་གསུམ་དང་ལྡན་པའི་བློ་ལྡན་དེ་ནི་གཞན་ལས་ཁས་
ལེན་པ་མཆོག་ཏུགྱུར་པར་ཤེས་པར་བྱའོ། །
གཉིས་པ་ལ་སངས་རྒྱས་ཀྱི་སྲས་སུ་སྐྱེ་བའི་ཕན་ཡོན། གཟུགས་མཛེས་སོགས་
ཐོབ་པའི་ཕན་ཡོན། སངས་རྒྱས་ཀྱི་གདུང་འཛིན་པའི་ཕན་ཡོན། བློན་པོ་ཆེན་པོ་དང་མཚུངས་
- 1 2 3 -



Op
རྩེ་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པའི་ཕན་ཡོན་དང་བཞི། དང་པོ་ནི། གཞུང་ཚན་དང་པོ་གསུམ་གྱི་རྒྱལ་པོའི་སྲས་དང་མཚུངས་
པར་སྟོན་པ་ལ་བཞི་ལས་བློན་པོ་ཆེན་པོ་དང་མཚུངས་པར་སྟོན་ཅིང་། དཔེར་ན་རྒྱལ་པོའི་ས་
བོན་དང་བཙུན་མོའི་མངལ་སྐྱེད་བྱེད་ཀྱི་མདང་སྐྱོང་བྱེད་ཀྱི་མ་མ་ལ་སོགས་ལས་སྐྱེས་པའི་ས་
བདག་དེ་རྒྱལ་པོའི་རིགས་སུ་ལེགས་པར་སྐྱེས་པའི་སྲས་ཡིན་པ་བཞིན། ཐེག་ཆེན་སེམས་
བསྐྱེད་ཀྱི་ས་བོན་དང་ཚོགས་གཉིས་དང་ལྡན་པའི་བསམ་གཏན་གྱི་མངལ་དང་། སྟོང་པ་ཉིད་
རྟོགས་པའི་ཤེར་ཕྱིན་སྐྱེད་བྱེད་ཀྱི་མ། སྙིང་རྗེ་སྐྱོང་བྱེད་ཀྱི་མ་མ་དང་མཚུངས་པ་མེད་པ་ལས་
སྐྱེས་པའི་བུ་དཔལ་ལྡན་སངས་རྒྱས་ཀྱི་སྲས་ཀྱི་མཆོག་ཏུ་སྐྱེས་པ་གང་ཡིན་པ་དེ་ནི་གཞན་
ལས་མཆོག་ཏུ་ཤེས་པར་བྱའོ། །གཉིས་པ་ནི་གཟུགས་ཀྱི་ཁྱད་པར་བྱང་སེམས་དེའི་ལུས་
གཞན་ལས་ཁྱད་པར་དུ་འཕགས་པའི་མཚན་ཀུན་གྱིས་བརྒྱན་པ་དང་། སྟོབས་ཀྱི་ཁྱད་པར་
སེམས་ཅན་སྨིན་པར་བྱེད་པའི་སྟོབས་ཐོབ་པ་དང་། བདེ་བའི་ཁྱད་པར་སངས་རྒྱས་རྣམས་ཀྱི་
བདེ་བ་ཆེན་པོ་མཐའ་ཡས་ཅིང་མཆོག་ཏུ་མི་འགྱུར་བ་རྙེད་པ་དང༌། ཡེ་ཤེས་ཀྱི་ཁྱད་པར་
སེམས་ཅན་ཀུན་འཁོར་བ་ལས་གྲོལ་བར་བྱེད་པ་ཐེག་ཆེན་རང་གིས་བཤམས་པའི་སྟོན་པ་
ཞེས་པ་སྟེ། ཁྱད་པར་བཞི་དང་ལྡན་པའི་བློ་ལྡན་དེ་ནི་གཞན་ལས་སེམས་ཅན་མཆོག་ཏུགྱུར་
པར་ཤེས་པར་བྱའོ། །
གསུམ་པ་ནི། རྒྱལ་བའི་སྲས་པོ་བཙུན་པར་སྐྱེས་པ་དེ་རྒྱལ་པོར་དབང་བསྐུར་ཐོབ་པ།
ལུགས་ཀྱི་བྱ་བ་ལ་དབང་བསྒྱུར་ཐོགས་པ་མེད་པ་འཁོར་གྱི་བདེན་རྫུན་བསྟན་པ་ལ་མཁས་
པས་རྫུན་པ་ཚར་གཅོད་ཅིང་བདེན་པ་རྗེས་སུ་འཛིན་པ་སྟེ་བཞིའི་སྒོ་ནས་རྒྱལ་བའི་སྲས་པོ་
གདུང་རྒྱུན་མི་གཅོད་པ་བཞིན་དུ་སངས་རྒྱས་ཀྱི་སྲས་སུ་བཙུན་པར་སྐྱེས་པ་དེའང་སངས་རྒྱས་
ཀུན་གྱིས་འོད་ཟེར་ཆེན་པོའི་དབང་བསྐུར་བྱིན་པས་ཡེ་ཤེས་ཀྱི་མཐུས་ཆོས་ཀུན་ལ་དབང་
བསྒྱུར་ཐོགས་པ་མེད་པ་དང་ལྡན་པ་སངས་རྒྱས་ཀྱི་འཁོར་གྱི་དཀྱིལ་འཁོར་དུ་དྲི་བ་དང་ལན་
- 1 2 4 -



，
ཀ
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥་
འདེབས་པ་དང་ཆོ་འཕྲུལ་སྣ་ཚོགས་སྟོན་པ་བསླབ་པའི་གཞིའི་རྣམ་གཞག་བཅས་ནས་ཉེས་པ་
ཅན་ཚར་གཅོད་ཅིང་ཡོན་ཏན་ཅན་རྗེས་སུ་འཛིན་པ་སོགས་ཀྱི་སྒོ་ནས་ཡབ་སངས་རྒྱས་ཀྱི་
གདུང་རྒྱུན་མི་གཅོད་པར་འཛིན་པའོ། །བཞི་པ་ནི། རྒྱལ་བའི་སྲས་པོ་བློ་གྲོས་ཆེན་པོ་རྣམས་
བཙུན་མོའི་ནང་དུ་འཇུག་པ་དང་། མཛོད་ཐམས་ཅད་ཀྱི་སྤྱན་དང་། གསང་གཏམ་ལ་ཡིད་
བརྟན་པ་དང་། གང་ལ་ཅི་འདོད་བྱིན་ནས་འཁོར་འབངས་ཚིམ་པར་བྱེད་པ་བཞིན་དུ། ཁས་
ལེན་མཆོག་དང་ལྡན་པའི་བྱང་སེམས་འདི་ཡང་ཕ་རོལ་ཏུ་ཕྱིན་པ་དྲུག་ལ་འཇུག་པ་དང་། ག་
ཆེན་གྱི་བྱང་ཆུབ་དོན་བྱང་ཆུབ་ཕྱོགས་མཐུན་པ་ལ་སྤྱན་བྱེད་པ་དང་། ལུས་ངག་ཡིད་གསུམ་
དང་འབྲེལ་བའི་གཏམརྣམ་པ་གསུམ་གཞན་ལ་མི་སྨྲ་བརགསངགཏམ་ཡང་དག་པར་འཛིན་
པ་དང་། གང་ལ་ཅི་འདོད་ཀྱི་ཆོས་བསྟན་ནས་སེམས་ཅན་མང་པོའི་དོན་རྒྱུན་མི་ཆད་པར་བྱེད་
པའི་སྒོ་ནས་བློ་གྲོས་ཆེན་པོ་དང་མཚུངས་སོ། །གསུམ་པ་རྟོགས་པའི་དོན་ནི། ཆོས་འདི་ལ་
མོས་པའི་དུས་སུ་བསོད་ནམས་ཀྱི་ཕུང་པོ་ཆེན་པོ་ཐོབ། སེམས་བསྐྱེད་པའི་དུས་སུ་སྡུག་
བསྔལ་ཅན་གྱི་ཕ་མར་གྱུར། དེ་ལ་བརྟེན་ནས་གཞན་དོན་དུ་སྲིད་པར་སྐྱེ་བའི་དུས་ན་ཡང་
ཡིད་ཀྱིས་བདེ་བ་ཐོབ། བདེན་པ་མངོན་པར་རྟོགས་པའི་དུས་ན་སེམས་ཅན་གྱི་སྡུག་བསྔལ་
གྱི་ཕུང་པོ་ཆེན་པོ་རབ་ཏུ་ཞི་བར་ཐོབ་བོ། །མི་སྐྱེ་བའི་ཆོས་ལ་མཛོད་པ་ཐོབ་པའི་དུས་ན་བློ་
གྲོས་མཆོག་ཏུ་གྱུར་པའི་བདེ་བ་ཐོབ། བྱང་ཆུབ་པའི་དུས་ན་ཆོས་མང་ཕུང་པོ་སོགས་ཐོབ་ལ།
དེ་ཡང་ཆོས་སྐུན་ལུང་རྟོགས་ཀྱི་ཆོས་མཐའ་ཡས་པའི་འབྱུང་གནས་ཡིན་པས་ཆོས་མང་ཕུང་པོ་
ཆོས་ཐམས་ཅད་ཀྱི་མཆོག་ཡིན་པས་སོ། །རབ་ནམ་ཡང་མི་ཟད་པས། གང་སྟོབས་དང་མི་
འཇིགས་པ་སོགས་ཀྱི་ཆོས་བསགས་པས་དགེ་བའི་ཚོགས་ཏེ་ཆོས་བཞི་དང་ལྡན་པའི་ཆོས་
སྐུའོ། །ཡང་སྲིད་སྤངས་པས། བཟློག་པ་ཐོབ། སྲིད་ཞི་ལ་མི་གནས་པས་སྲིད་ཞི་ལས་རྣམ་
པར་གྲོལ་བ་ཐོབ་ཏེརྣམ་པ་བརྒྱད་པོ་དེ་ནི་རྟོགས་པའི་དོན་ནོ། །
བ 1 2 5 -



ཟླ་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞི་པ་ཟིལ་གནོན་གྱི་དོན་ནི། བློ་ལྡན་བྱང་ཆུབ་སེམས་དཔའ་ཁས་ལེན་འདིས་རྒྱུ་
བཞི་ལ་བརྟེན་ནས་ཉན་ཐོས་རང་རྒྱལ་གྱི་ཚོགས་དང་བཅས་པའི་ཁས་ལེན་རྣམས་ཟིལ་གྱི་
གནོན་པར་བྱེད་དེ། རྒྱུ་བཞི་པོ་གང་ན་དགེ་བའི་རྩ་བ་རྒྱ་ཆེ་བ་དང་། དགེ་བའི་རྩ་བདོན་ཆེ་བ་
དང་། དགེ་བའི་རྩ་བ་མཐའ་ཡས་ཤིང་ཚད་མེད་པ་དང་། དགེ་བའི་རྩ་བ་རྟག་ཏུ་རྒྱུན་མི་ན་
པས་ཅུང་ཟད་མི་ཤེས་པ་རྣམས་སོ། །དགེ་བ་བཞི་པོ་དེས་འཇིག་རྟེན་དང་འཇིག་རྟེན་མ་ཡིན་
པ་འཇིག་རྟེན་ལས་འདས་པ་དང་བསྡུ་བ་བཞིས་སེམས་ཅན་སོགས་སྨིན་པར་བྱེད་པ་དང་
གཞན་དོན་ལ་དབང་འབྱོར་བ་རྙེད་པ་སྟེ། དོན་གསུམ་གྱིས་བཤད་ཅིང་། དབང་འབྱོར་བ་དེ་
ནི་སྡུག་བསྔལ་ཕུང་པོ་ཞི་བས་ལྷག་མེད་དུའང་མི་ཤེས་པས་བཤད། གསུམ་པ་ནི། ངོ་བོ་
སོགས་དོན་དྲུག་དང་ལྡན་པའི་བློ་ལྡན་རྣམས་ཀྱི་སྐྱབས་འགྲོ་འདིགཞན་ལས་མཆོག་ཡིན་ནོ།།
དོན་དྲུག་པོ་གང་ནས་སངས་རྒྱས་དེའི་དངོས་པོ་འདོད་པས་སངས་རྒྱས་ཐོབ་པར་ཁས་ལེན་པ་
འདི་ནི་ངོ་བོའི་དོན་ནོ། །སྐྱབས་འགྲོའི་རྒྱུ་སྙིང་བརྩེ་ལས་བྱུང་པར་རིག་པར་བྱའོ། །ཞེས་པ་
རྒྱུའི་དོན་ནོ། །དེས་རྣམ་པ་ཀུན་མཁྱེན་ཐོབ་པ་འབྲས་བུའི་དོན་ནོ། །དེ་ལ་བརྟེན་ནས་སེམས་
ཅན་ལ་ཕན་པ་དང་བདེ་བ་བྱེད་ཅིང་གཞན་དོན་གྱི་དཀའ་སྤྱད་ལ་སྐྱོ་བ་མེད་པ་ལས་ཀྱི་དོན་ནོ།།
ངེས་པ་འབྱུང་བ་སངས་རྒྱས་ཐོབ་པ་ཀུན་གྱི་ཚོགསགཉིས་ཀྱི་ཡོན་ཏན་དང་ལྡན་པའི་དོན་ནོ།།
གཞན་གྱི་རྣམ་པར་རིག་བྱེད་ལས་ཐོབ་པ་ཁས་བླངས་པ་བརྡ་ལས་བྱུང་པའི་སྐྱབས་འགྲོ་དང་།
སྒོམ་པའི་སྟོབས་ཀྱི་ཐོབ་པ་དོན་དམ་པའི་སྐྱབས་འགྲོ་གཉིས་སུ་འབྱེད་པ་འཇུག་པ་ནི་འཇུག་
པའི་དོན་ནོ། །བཞི་པ་ནི། ཐེག་ཆེན་གྱི་སྐྱབས་འགྲོ་འདིར་སོང་བནི་རང་གཞན་གྱི་དོན་འགྲུབ་
པས་ཕན་ཡོན་ཆེན་པོ་དང་ལྡན་ཏེ། དེ་ཡང་རང་རྒྱུད་ཀྱི་ཡོན་ཏན་གྱི་ཚོགས་ཚད་མེད་ཅིང་
དཔག་ཏུ་མེད་པ་འཕེལ་བར་འགྱུར་བ་ནི་རང་དོན་འགྲུབ་པའོ། །བསམ་པའི་སྒོ་ནས་འགྲོ་བ་
འདི་དག་ཐམས་ཅད་ལ་སྙིང་རྗེས་ཁྱབ་ཅིང་སྦྱོར་བའི་སྒོ་ནས་མཚུངས་པ་མེད་པའི་ཐེག་ཆེན་གྱི་
- 1 2 6 -



，
1
，
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
ཆོས་རྒྱས་པར་བྱེད་པས་གཞན་དོན་འགྲུབ་པའོ། །སྐྱབས་སུ་འགྲོ་བའི་སྐབས་བཤད་ཟིན་ཏོ། །
༈ གཉིས་པ་ལམ་གྱི་རྟེན་རིགས་ལ། སྤྱིའི་དོན་དང་ཡན་ལག་གི་དོན་གཉིས།
དང་པོ་ལ་གཞན་གྱི་ལུགས་བརྗོད་པ་དང་། གཞུང་གི་དགོས་པ་བསྟན་པ་གཉིས། དང་པོ་ནི།
བོད་སྔ་མ་འགའ་ཞིག་ན་རེ། བྱེ་བྲག་ཏུ་སྨྲ་བ་ལྟར་ན། མདོ་ལས་ཆོས་གོས་དང་གནས་མལ་
ངན་ངོན་ཙམ་གྱིས་ཆོག་ཤེས་པ་དང༌། སྤོང་བ་དང་བསམ་གཏན་ལ་དགའ་བ་འཕགས་པའི་
རིགས་སོ། །ཞེས་གསུངས་པའི་དོན། མཛོད་ལས་མ་ཆགས་འཕགས་རིགས་ཞེས་པ་ལྟར།
སེམས་བྱུང་མ་ཆགས་པ་འཕགས་པའི་རིགས་སུ་འདོད། མདོ་སྡེ་པ་རྣམས་ཟག་པ་མེད་པའི་
སེམས་ཀྱི་ས་བོན་སྒྲིབ་པ་སྤངས་རུང་གི་ནུས་པ་ཞིག་ལ་འདོད། སེམས་ཙམ་པ་རྣམས་ཐོགས་
མེད་ནས་བརྒྱུད་དེ་འོངས་པ་སྐྱེ་མཆེད་དྲུག་གི་ཁྱད་པར་ཟག་པ་མེད་པའི་སེམས་ཀྱི་ས་བོན་གྱི་
ཆ་ལ་འདོད། དབུ་མ་པརྣམས་ཆོས་དབྱིངས་ལ་རིགས་སུ་འདོད་ཅེས་གསུངས་མོད། དངོས་
སྨྲ་བ་རྣམས་དེ་ལྟར་འདོད་པའི་ལུང་རིགས་རྣམ་དག་མེད་པའི་ཕྱིར་ཡིད་རྟོན་མེད་དོ། །གཉིས་
པ་ནི་བོད་ཕྱི་རབས་པ་འགའ་ཞིག་བྱམས་ཆོས་ཕྱི་མ་རྣམས་ཀྱི་དགོངས་པ་སེམས་ཙམ་དུ་
གནས་ཤིང་། སེམས་ཙམ་རྣམས་གཟུང་འཛིན་གཉིས་མེད་ཀྱི་ཤེས་པ་རང་རིག་རང་གསལ་
དོན་དམ་བདེན་པར་འདོད་ལ། དེ་བཞིན་དུ་ཆོས་དབྱིངས་དང༌། དེ་བཞིན་ཉིད་དང་། སྟོང་པ་
ཉིད་དུའང་འདོད་པས་བསྟན་བཅོས་འདི་དག་ཏུ་བཤད་པའི་རིགས་ཀྱང་། དེ་ཉིད་ཡིན་པར་
འདོད། དེའི་ནང་ཚན་ཁ་ཅིག་གཟུང་འཛིན་གཉིས་མེད་ཅེས་པའི་དོན་གཟུང་བ་ཕྱི་རོལདང་།
འཛིན་པ་དེའི་ཡུལ་ཅན་གྱི་སེམས་ཡིན་ཅིང་། དེ་འདྲའི་གཟུང་འཛིན་གཞི་མ་གྲུབ་པས་ཚོགས་
བརྒྱད་དོ། །དྲུག་ལ་སོགས་པ་ཁ་ཕྱིར་ལྟས་ཀྱི་ཤེས་པ་གཞན་དབང་ཡང་དག་པ་མ་ཡིན་
པའི་ཀུན་རྟོག་རྣམས་ཀྱང་གཟུང་འཛིན་གཉིས་མེད་ཀྱི་ཤེས་པ་རང་རིག་རང་གསལ་ཡིན།
དེའི་ཕྱིར། དོན་དམ་བདེན་པ་དང་དེ་བཞིན་ཉིད་དང་། རང་བཞིན་གནས་རིགས་ལ་སོགས་
- 1 2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་འདོད་ཅེས་གསུང་ངོ༌། །བོད་སྔ་ཕྱི་ཕལ་ཆེར་ན་རེ། སེམས་ཙམ་པའི་ལུགས་ལ་བརྟེན་
ནས་འཚང་མི་རྒྱ་བའི་རིགས་ཚད་ཀྱི་གང་ཟག་སྲིད་པ་མཐར་ཐུག་པ་གསུམ་གྲུབ། དེའི་རྒྱུ་
མཚན་བསྟན་བཅོས་འདིར་དཀར་པོ་དམན་པ་ཡོད་པ་རྒྱུ་དང་བྲལ། །ཞེས་དང་། ཁཅིག་དང་
ནི་དྲངས་ཕྱིར་དང་། །གཞན་དག་ཡང་དག་གཟུང་བའི་ཕྱིར། །རྫོགས་པའི་སངས་རྒྱས་རྣམས་
ཀྱིས་ནི། །མ་ངེས་རྣམས་ལ་ཐེག་གཅིག་བཤད། །ཅེས་མཐར་ཐུག་གཅིག་ཏུ་ངེས་པ་དྲང་དོན་
དུ་བཤད་པའི་ཕྱིར། ཅེས་ཟེར་རོ། །དེ་དག་ནི་འཐད་པ་མ་ཡིན་ཏེ། སྒྲུབ་བྱེད་འགའ་ཞིག་
འགལ་བ་དང༌། འགའ་ཞིག་མ་ངེས་པ་དང༌། ཁ་ཅིག་མ་གྲུབ་པར་སྣང་ཞིང་། དམ་བཅའ་
ལོག་པའི་དོན་ཅན་ཡིན་པའི་ཕྱིར། དེའི་རྒྱུ་མཚན་འདི་ལྟར་བྱམས་ཆོས་འདི་རྣམས་ཀྱི་ཡིན་
ལུགས་ཀྱི་དགོངས་པ་སེམས་ཙམ་མ་ཡིན། འདི་རྣམས་ཀྱིས་གཏན་ལ་དབབ་བྱའི་མདོའི་
དགོངས་པ་སེམས་ཙམ་པ་མ་ཡིན་ཅིང་། བསྟན་བཅོས་མཛད་པ་པོ་དབུ་མ་པ་ཡིན་ལ། གཞུང་
འདི་རྣམས་བྱམས་པའི་རང་གཞུང་ཡིན་པའི་ཕྱིར་དང་། འདི་རྣམས་ཀྱི་བརྗོད་བྱ་སྟོན་ཚུལ་
སེམས་ཙམ་དང་འགལ་བ་ཤས་ཆེ་བའི་ཕྱིར་དང་། འཆད་པ་པོ་འཕགས་པ་ཐོགས་མེད་ཀྱིས་
དབུ་མར་བཀྲལ་བའི་ཕྱིར་རོ། །བརྗོད་བྱ་སྟོན་ཚུལ་སེམས་ཙམ་དང་འགལ་བའི་རྒྱུ་མཚན་ནི།
སེམས་ཙམརྣམས་བདེན་པ་རྣམས་ཤེས་པ་དོན་དུ་སྣང་བ་ཤེས་པའི་བདག་ཉིད་དུ་བདེན་པར་
འདོད་ལ། འདིར་དོན་སྣང་སེམས་སུའང་མི་བདེན་པར་འཆད་པའི་ཕྱིར་ཏེ། སེམས་ལས་
གཞན་མེད་ཕྱིར་ནི་བློས་རིག་ནས། །དེ་ནས་སེམས་ཀྱང་མེད་པ་ཉིད་དུ་རྟོགས་ཞེས་པ་རྩ་
འགྲེལ་གྱིས་སོ། །སེམས་ཙམ་པ་རྣམས་ཕྱིན་ཅི་མ་ལོག་པའི་ཡོངས་གྲུབ་དོན་ལ་ཡོད་པ་དང་།
སྐྱེ་བར་འདོད་ལ་འདིར་དངོས་པོ་ཕྲ་རགས་ཐམས་ཅད་དོན་ལ་ཡོད་པ་མ་ཡིན་པ་དང་། དོན་
ལ་སྐྱེ་མེད་དུ་འཆད་པའི་ཕྱིར་ཏེ། ཡོད་མིན་མེད་མིན་དེ་བཞིན་མིན་གནས་མིན། །ཞེས་པ་རྩ་
འགྲེལ་དང་། ངོ་བོ་ཉིད་ནི་མེད་པ་ཡིས། །སྐྱེ་མེད་འགག་མེད་གཟོད་ནས་ཞི། །ཞེས་རྩ་འགྲེལ་
- 128-



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
གྱིས་སོ། །རྒྱུད་བླ་རྩ་འགྲེལ་ལས་འདུས་བྱས་ཐམས་ཅད་རྫུན་པ་བསླུ་བའི་ཆོས་ཅན་དུ་བསྟན་
པས་ཀྱང་གྲུབ་བོ། ཁོ་ན་རེ། ཐོགས་མེད་ཀྱི་དབུ་མར་བཀྲལ་བ་མགྲུབཅིང། འཕགས་པའང་
མ་ཡིན་ཏེ། སེམས་ཙམ་པ་ཡིན་པའི་ཕྱིར། གལ་ཏེ་ཐོགས་མེད་སྐུ་མཆེད་སེམས་ཙམ་པ་མ་
ཡིན་ན། སེམས་ཙམ་པའི་རྩ་བའི་སློབ་དཔོན་སུ་ཡིན་སྟོན་ཅེ་ན། སྐུ་མཆེད་གཉིས་ནི་རྣལ་
འབྱོར་སྤྱོད་པའི་དབུ་མ་པ་ཡིན་ནོ། །གལ་ཏེ་དེ་དག་རྣལ་འབྱོར་སྤྱོད་པའི་དབུ་མ་པ་མིན་ན།
རྣལ་འབྱོར་སྤྱོད་པའི་དབུ་མ་པའི་རྩ་བའི་སློབ་དཔོན་སུ་ཡིན་ཅེས་མཚུངས་ཡང་སེམས་ཙམ་པ་
རྣམས་མྱོང་བ་གཉིས་མེད་ཀྱི་ཤེས་པ་དང་། རང་རིག་རང་གསལ་ཆོས་དབྱིངས་དེ་བཞིན་ཉིད་
སོགས་སུའང་འདོད་ཅེས་པ་ཤིན་ཏུ་མི་རིགས་ཏེ། སེམས་ཙམ་པ་ཤེས་པ་རང་རིག་རང་
གསལ་འདུས་བྱས་དངོས་པོ་བར་འདོད་ཅིང་། ཆོས་ཀྱི་དབྱིངས་དང་དེ་བཞིན་ཉིད་སོགས་
འདུས་མ་བྱས་སྐྱེ་འགགས་དང་བྲལ་བར་བསྟན་བཅོས་འདི་དང་གཞནརྣམས་སུགསལ་བར་
གསུངས་པའི་ཕྱིར། སྐྱེ་དང་འགག་མེད་འབྲི་བར་མི་འགྱུར་ཏེ་ཞེས་དང༌། དེའི་འགྲེལ་པར་
ཆོས་དབྱིངས་འདུས་མ་བྱས་ཡིན་པའི་ཕྱིར། སྐྱེ་བ་ཡང་མེད་འཇིག་པ་ཡང་མེད་ཅེས་སོགས་
དང༌། རྒྱུད་བླར། སེམས་ཀྱི་རང་བཞིན་ནམ་མཁའ་ཡི། །ཁམས་ལྟར་རྒྱུ་མེད་རྐྱེན་མེད་དེ། །
ཞེས་སོགས་དང་། ཆོས་དབྱིངས་བསྟོད་པར་ཆོས་ཀྱི་དབྱིངས་ནི་སྐྱེ་མ་ཡིན། །ནམཡང་འགག་
པར་འགྱུར་བ་མེད་ཅེས་སོགས་ཀྱིས་སོ། །ཡང་། ཡང་དག་པ་མ་ཡིན་པའི་ཀུན་རྟོག་ཚོགས་
བརྒྱད་སོགས་ཀྱང་། གཟུང་འཛིན་གཉིས་མེད་ཀྱི་ཤེས་པ་ཡིན་པས། སྟོང་ཉིད་དོན་དམ་
སོགས་ཡིན་པར་འདོད་ཟེར་བའང་ཆེས་མི་རིགས་ཏེ། འགྲེལ་པ་ལས་ཀུན་བརྟགས་པ་དང་
གཞན་གྱི་དབང་གི་མཚན་ཉིད་ཀྱིས་ཡོད་པ་མ་ཡིན་ནོ་ཞེས་དང་། གཞན་གྱི་དབང་གིས་མཚན་
ཉིད་སྐད་ཅིག་ལ་འཇིག་པའི་དོན་ཡང་མི་རྟག་པ་ཉིད་དུ་རིག་པར་བྱ་སྟེ་ཞེས་པ་དང་། འདུས་
བྱས་ཐམས་ཅད་སྐད་ཅིག་མ་ཞེས་འབྱུང་བ་ནི་དམ་བཅས་པ་ཡིན་པར་རིག་པར་བྱའོ་ཞེས་དང་།
- 1 2 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདིས་ནི་ངོ་བོ་ཉིད་གསུམ་ཇི་ལྟར་ཡོངས་སུ་ཤེས་པས་གཞན་གྱི་དབང་གི་ངོ་བོ་ཉིད་ཟད་པར་
འགྱུར་བ་དེ་ཡོངས་སུ་བསྟན་ཏེ། དེ་ཉིད་ལ་དམིགས་པ་ཉིད་ཀྱིས་ཡོངས་སུ་གྲུབ་པའི་ངོ་བོ་
ཉིད་ཡོངས་སུ་ཤེས་པ་དང་གཉིས་སུ་འཛིན་པ་རྣམ་པར་སྤངས་པ་ཉིད་ཀྱིས་ཀུན་བཏགས་པ་
དང་གནས་ངན་ལེན་གྱི་ལུས་མངོན་སུམ་པ་ཉིད་ཀྱི་གཞན་གྱི་དབང་ཡོངས་སུ་ཤེས་ནས་
གནས་ངན་ལེན་གྱི་ལུས་ཀུན་གྱི་གཞན་དབང་དེ་ཉིད་ཟད་པར་འགྱུར་རོ་ཞེས་སོགས་དང་
འགལ་ཞིང་། གཞན་ཡང་། རྣམ་རིག་པ་དག་པ་ཡང་དག་པ་ཡིན་པའི་ཀུན་རྟོག་འཁྲུལ་པ་སྤང་
བྱ་དང་དྲི་མའི་ཕྱོགས་སུ་འདོད་ཅིང་། ཡོངས་གྲུབ་དོན་དམ་པའི་བདེན་པ་རྣམས་དེ་ལས་
བཟློག་པར་འདོད་པའི་ཕྱིར་དང༌། སེམས་ཙམ་པ་རྣམས་ཉན་ཐོས་སྡེ་གཉིས་ལས་ཀྱང་རྟོགས་
པ་དམན་པར་འགྱུར་ཏེ། ཚོགས་བརྒྱད་རགས་པ་འདི་རྣམས་ཀྱང་དོན་དམ་བདེན་པརའདོད་
པའི་ཕྱིར་དང༌། རྒྱུད་བླར་གང་ཕྱིར་དེ་ནི་ཆོས་སྐུ་དེ་ནི་དེ་བཞིན་གཤེགས། དེ་ནི་འཕགས་
པའི་བདེན་པ་དོན་དམ་མྱ་ངན་འདས། །ཞེས་དོན་དམ་བདེན་པ་དང་ཆོས་སྐུ་དང་མི་གནས་
པའི་མྱང་འདས་སོགས་རྣམ་གྲངས་དུ་གསུངས་པ་དང་འགལ་ལོ། །ཡང་སེམས་ཙམ་པ་རྣམས་
རིགས་ཆད་ཀྱི་གང་ཟག་འདོད་ཅེས་ཁྱེད་རང་ཁས་ལེན་པ་དང་འགལ་བ་ཡིན་ཏེ། ཡང་དག་པ་
མ་ཡིན་པའི་ཀུན་རྟོག་དང་གཉིས་མེད་ཀྱི་ཤེས་པ་དང་བྲལ་བའི་གང་ཟག་ཨེ་སྲིད་དམ་ཅི།
ཡང་སེམས་ཙམ་པ་གཏན་འཚང་མི་རྒྱ་བའི་གང་ཟག་དང༌། རིགས་ཆད་དང་། མཐར་ཐུག་
ཐེག་པ་གསུམ་གྲུབ་པར་འདོད་པའི་སྒྲུབ་བྱེད་དུ། དཀར་པོ་དམན་པ་ཞེས་སོགས་འདྲེན་པ་
ཡང་འབྲེལ་བ་རྣམ་པར་ཆད་པ་ཡིན་ཏེ། བྱམས་ཆོས་འདི་རྣམས་ཀྱི་དགོངས་པ་དབུ་མར་
འཐད་པའི་ཕྱིར། བསྟན་བཅོས་འདི་དག་ཏུ་གཏན་འཚང་མི་རྒྱ་བའི་གང་ཟག་དང་། མཐར་
ཐུག་ཐེག་པ་གསུམ་གྲུབ་པ་ལྟར་བཤད་པ་ནི། དགོངས་པ་ངེས་འགྲེལ་ལས་ཉན་ཐོས་ཀྱི་
རིགས་ཀྱི་གང་ཟག་ཞི་བ་སྒྲོད་པ་གཅིག་པུ་པ་ནི་སངས་རྒྱས་ཐམས་ཅད་བརྩོན་པ་ལྡན་པར་
- 1 30 -



འཐད་པ་
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
གྱུར་ཀྱང་བྱང་ཆུབ་སྙིང་པོ་ལ་བཞག་སྟེ་བླ་མེད་བྱང་ཆུབ་ཐོབ་པར་མི་ནུས་སོ། །ཞེས་གསུངས་
པ་དང་། ལོག་སྲེད་ཅན་གཏན་ཡོངས་སུ་མྱ་ངན་ལས་མི་འདའ་བའི་གང་ཟག་ཅེས་སོགས་ཀྱི་
དངོས་བསྟན་དང་མཐུན་པར་བཤད་པ་ཡིན་མོད། རང་ལུགས་ལ་འཐད་ལྡན་དུ་ཁས་བླངས་
བྱ་མ་ཡིན་ཏེ། ཐེག་པ་ཆེན་པོའི་མདོ་རྒྱུད་དང་བསྟན་བཅོས་རྣམ་དག་ཀུན་ཏུ་སེམས་ཅན་
ཐམས་ཅད་སངས་རྒྱ་བ་དང་། མཐར་ཐུག་ཐེག་པ་གཅིག་ཏུ་ངེས་པར་གསུངས་ཤིང་། ལང་
ཀར་གཤེགས་པ་ལས་བློ་གྲོས་ཆེན་པོ་ཉན་ཐོས་ཀྱི་ཐེག་པ་བརྣམས་ནི་ཉན་ཐོས་ཀྱི་ཐེག་པས་
གྲོལ་བ་མ་ཡིན་གྱི་འོན་ཀྱང་། དེ་དག་ནི་ཐེག་པ་ཆེན་པོའི་མཐར་ཐུག་པའོ། །ཞེས་སོགས་
བཀའ་ཐ་མརྣམས་ཀྱི་རང་ལུགས་ལ་སེམས་ཅན་ཐམས་ཅད་སངས་རྒྱ་བར་གསུངས་པ་
བཞིན་བསྟན་བཅོས་འདི་དག་གི་རང་ལུགས་ལའང་དེ་ལྟར་ཁས་ལེན་དགོས་པའི་ཕྱིར། རྒྱུད་
བླར་བདེ་གཤེགས་སྙིང་པོ་སེམས་ཅན་ཐམས་ཅད་ལ་ཡོད་པར་བསྒྲུབས་ཏེ། དེ་ལྟར་ཐོས་པ་
ལ་བརྟེན་ནས། སེམས་ཅན་ཐམས་ཅད་ཀྱི་སངས་རྒྱས་ཐོབ་པར་གསུངས་པ་དང་། རྒྱུད་བླའི་
འགྲེལ་པར། ཐོགས་མེད་ཀྱི་ལོག་སྲེད་ཅན་གཏན་ཡོངས་སུ་མྱ་ངན་ལས་མི་འདའ་བའི་ས་
ཅན་ཞེས་གསུངས་པ་ཡང་། ཐེག་པ་ཆེན་པོའི་ཆོས་ལ་སྡང་བ་ལོག་སྲེད་ཅན་གྱི་རྒྱུ་ཡིན་པ་ཉིད་
ཀྱིས་དུས་གཞན་ལ་དགོངས་ཏེ་གསུངས་པ་ཡིན་ནོ། །ཞེས་སོགས། སྐབས་འདི་དག་ལ་ཡང་
ཚད་མར་ཁས་བླང་བྱ་ཡིན་པའི་ཕྱིར་རོ། །བསྟན་བཅོས་འདི་དག་གི་ལུགས་ལ་རིགས་ན་ཀྱི་
གང་ཟག་སྲིད་ཅེས་སྨྲ་བའང་ཕྱིན་ཅི་ལོག་ཏུ་སྨྲ་བ་ཡིན་ཏེ། སྐབས་འདི་དག་ཏུ་རང་བཞིན་
གནས་རིགས་དང་། བདེ་གཤེགས་སྙིང་པོ་ཞེས་གསུངས་པའི་དོན་ཆོས་ཉིད་དེ་བཞིན་ཉིད་ལ་
བཞེད་པ་ཡིན་ཏེ། འོག་ནས་དེ་བཞིན་ཉིད་འདི་ཐམས་ཅད་ལ། ཁྱད་པར་མེད་ཀྱང་དག་གྱུར་
པས། །དེ་བཞིན་གཤེགས་ཉིད་དེའི་ཕྱིར། །འགྲོ་ཀུན་དེའི་སྙིང་པོ་ཅན། །ཞེས་གསུངས་པ་
དང༌། རྒྱུད་བླར་འགྲོ་ཀུན་རྒྱལ་བའི་སྙིང་པོ་ཅན་དུ་སྒྲུབ་པ་ལ་ཆོས་སྐུ་དང་། དེ་བཞིན་ཉིད་དང་།
- 1 3 1 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་བཞིན་གནས་རིགས་ཡོད་ཅེས་བཀོད་པའི་སྒྲུབ་བྱེད་འདི་རྣམས་དེ་སྒྲུབ་ཀྱི་རང་བཞིན་གྱི་
རྟགས་ཡིན་ལ། འདི་རང་བཞིན་ཆོས་སྐུ་དང༌། དེ་བཞིན་ཉིད་དང་། རིགས་ཀྱང་སྟེ། ཞེས་
སོགས་ཀྱི་ཆོས་སྐུ་སོགས་གསུམ་པོ་དེ། བདེ་གཤེགས་སྙིང་པོའི་རང་བཞིན་དང་། ངོ་བོ་ཡིན་
པར་གསུངས་པའི་ཕྱིར། གཞན་དུ་ན། རིགས་ཞེས་པ་འདིའི་ཚིག་དོན་གཉིས་མེད། གཞན་
དབང་ངམ། གཉིས་མེད་ཀྱི་ཤེས་པ། རང་གསལ་ཀུན་གཞིའོ། །ཀུན་གཞིའི་སྟེང་གི་ཟག་མེད་
ཀྱི་ས་བོན་ནོ། །གཉིས་སྟོང་གི་སྟོང་ཉིད་མེད་དགག་གོ །ཕུང་པོ་རྣམ་བཅད་ཀྱི་སྟོང་ཉིད་གང་
ཞིག་ཡིན་དེ་ལས་གཞན་དུ་མི་འཐད་དོ། །ཕྱོགས་དང་པོ་ལྟར་ན། གཞན་དབང་རིགས་སུ་མི་
འཐད་དེ། ཁྱེད་རང་རིགས་ཆད་འདོད་པ་དང་འགལ་ཞིང་། གཉིས་མེད་གཞན་དབང་ཐམས་
ཅད་སྤང་བྱ་དང༌། འཁྲུལ་པ་ཡིན་པར་བཤད་པའི་ཕྱིར་རོ། །རྟག་ཏུ་གཉིས་བྲལ་འཁྲུལ་པའི་
རྟེན་གང་ཡིན་དང་། དེའི་འགྲེལ་པར་འཁྲུལ་པའི་རྟེན་ནི་གཞན་གྱི་དབང་སྟེ། དེའི་སྤང་བར་
བྱ་བ་ཡིན་ནོ། །ཞེས་སོགས་ཀྱི་ཕྱིར་རོ། །གཉིས་མེད་ཀྱི་ཤེས་པ་རང་གསལ་དང་། ཀུན་གཞི་
རིགས་སུ་མི་འཐད་དེ། ཁྱེད་རང་རིགས་ཆད་འདོད་པ་དང་འགལ་བའི་ཕྱིར་དང་། སངས་
རྒྱས་རིགས་ཆད་དུ་འགྱུར་བ་དང་། ཀུན་གཞི་མི་འདོད་པའི་ཉན་ཐོས་ཀྱི་ལུགས་ལ་རིགས་མི་
བཞེད་པར་འགྱུར་བ་དང་། བསྟན་བཅོས་འདི་དག་ཏུ་རིགས་དགེ་བར་བཤད་པ་དང་འགལ་
བའི་ཕྱིར་རོ། །ཀུན་གཞིའི་སྟེང་གི་ཟག་མེད་ཀྱི་ས་བོན་རང་བཞིན་གནས་རིགས་སུ་མི་འཐད་
དེ༑ འདུས་བྱས་ཡིན་པའི་ཕྱིར་དང་། སངས་རྒྱས་ལ་མི་སྲིད་པའི་ཕྱིར་དང་། སློབ་ལམ་སྐབས་
སུ་ས་བོན་དེ་རྒྱས་འགྱུར་དུ་རིགས་པའི་ཕྱིར་རོ། །དགག་སྟོང་དང་ནི་ཕུང་པོ་རྣམདཔྱད་ཀྱི་སྟོང་
ཉིད་རིགས་སུ་མི་འཐད་དེ། ཡོན་ཏན་གྱི་རྟེན་མི་བྱེད་པའི་ཕྱིར་དང༌། དོན་དམ་དང་ཆོས་
དབྱིངས་སོགས་རང་དོན་གཅིག་ཏུ་མི་རུང་བའི་ཕྱིར་དང་། དེ་ལྟར་ན་གོང་དུ་བཤད་པ་ལྟར
འདིས་སྐབས་ཀྱི་རིགས་ནི་ཆོས་དབྱིངས་དེ་བཞིན་ཉིད་ཡིན་པར་ལུང་རིགས་ཀྱིས་གྲུབ་པ་དེའི་
- 1 3 2 -



བཤད་
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
ཕྱིར། བསྟན་བཅོས་འདི་དག་རང་ལུགས་ལ་རིགས་ཆད་ཀྱི་གང་ཟག་མི་སྲིད་པར་གྲུབ་པའོ། །
དེ་ལྟར་ན། ཁ་ཅིག་དང་ནི་དྲང་ཕྱིར་དང་། །ཞེས་སོགས་དང༌། འབྲས་བུ་ཐམས་ཅད་དམིགས་
པའི་ཕྱིར། །རིགས་གཅིག་ཉིད་དུ་ངེས་པར་བརྗོད་ཅེས་སོགས་དང་། དཀར་པོ་དམན་པ་ཡོད་
པ་རྒྱུ་དང་བྲལ། །ཞེས་སོགས་ཇི་ལྟར་དྲངས་ཞེ་ན། ཁ་ཅིག་དང་ནི་ཞེས་སོགས་ཀྱི་དོན་ནི་ཉན་
ཐོས་རིགས་མངེས་པ་ཐེག་ཆེན་ལ་དྲང་བ་དང་། བྱང་སེམས་རིགས་མ་ངེས་པ་གཟུང་བའི་དོན་
དུ་ཐེག་ཆེན་གཅིག་པུར་ངེས་སོ་ཞེས། ཐེག་པ་གཅིག་ཏུ་གསུངས་པའི་དགོས་པ་བསྟན་པ་ཡིན་
གྱི༑ ཐེག་པ་གཅིག་ཏུ་གསུངས་པ་དེ་དྲང་དོན་དགོངས་པ་ཅན་དུ་སྟོན་པ་མ་ཡིན་པའི་ཕྱིར་ཏེ།
དེའི་གོང་དེ་མ་ཐག་ཏུ་ཆོས་དང་བདག་མེད་གྲོལ་ལམ་རྣམས། །མཚུངས་ཕྱིར་རིགས་ནི་ཐདད་
ཕྱིར། །བསམ་གཉིས་ཐོབ་ཕྱིར་ སྤྲུལ་པའི་ཕྱིར། །མཐར་ཐུག་ཕྱིར་ན་ཐེག་པ་ཉིད། དེའི་
འགྲེལ་པར་ཉན་ཐོས་ལ་སོགས་པའི་ཆོས་ཀྱི་དབྱིངས་ཐ་མི་དད་པས་ན་ཆོས་ཀྱི་དབྱིངས་
མཚུངས་པའི་ཕྱིར་ཐེག་པ་གཅིག་པུ་ཉིད་དེ། ཞེས་ནས་མཐར་ཐུག་པའི་ཕྱིར་ཡང་གཅིག་ཉིད་
དེ༑ སངས་རྒྱས་ཉིད་ཁོ་ན་ཐེག་པ་གཅིག་ཡིན་ནོ། །ཞེས་ཐེག་པ་གཅིག་ངེས་པ་སྒྲུབ་བྱེད་
བརྒྱད་གསུངས་པ་དང་། དེའི་རྗེས་དེ་མ་ཐག་ཏུ་ཉན་ཐོས་སྐྱེ་འཕགས་ཐམས་ཅད་ཐེག་པ་ཆེན་
པོར་འཇུག་ཚུལ་གསལ་བར་གསུངས་པའི་ཕྱིར་རོ། །འབྲས་བུ་ཐ་དད་དམིགས་པའི་ཞེས་
སོགས་ཀྱི་དོན་ནི་གནས་སྐབས་སུ་ཐེག་པ་གསུམ་ལ་སོགས་པར་སྟོན་པ་ཡིན་ནོ། །དེ་ལྟར་ན།
བཀའ་ཐ་མ་དགོངས་འགྲེལ་དང་བཅས་པའི་ལུགས་ལ། ཐེག་པ་འོག་མ་གཉིས་ཐེག་པ་ཆེན་
པོ་ལ་འཇུག་པའི་ལམ་སྟེགས་སམ། ངལ་གསོ་བའི་ཆེད་དུ་བསྟན་པ་ཙམ་ཡིན་གྱི། མཐར་
ཐུག་ཐེག་པ་གཅིག་ཏུ་ངེས་ཞེས་པ་ནི་རྒྱལ་བ་སྲས་བཅས་ཐམས་ཅད་ཀྱི་བཞེད་པའོ། །དཀར་
པོ་དམན་པ་ཞེས་སོགས་ཀྱི་དོན་ནི། རྒྱས་འགྱུར་གྱི་རིགས་ཡུན་རིང་དུ་ཆད་པའི་གང་ཟག་ཡོད་
པར་སྟོན་པ་ཙམ་ཡིན། དེའི་གོང་གི་ལ་ལ་གཅིག་ཏུ་ཉེས་པ་སྤྱོད་རྗེས་འབྲངས་ཞེས་སོགས་
- 1 3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གསུངས་ཡང་། རྒྱས་འགྱུར་རེ་ཤིག་ཆད་སྲིད་པར་སྟོན་པ་ལ་སྦྱར་བར་སྣང་བའི་ཕྱིར། དེ་ལྟ་
མ་ཡིན་པར་དེ་དག་ཀྱང་རང་བཞིན་གནས་རིགས་རེ་ཤིག་ཆད་སྲིད་པ་ལ་སྦྱོར་རོ་སྙམ་ན།
གཞུང་གི་དགོངས་པ་བསྟན་པས་མ་ཡིན་ཏེ། ཉེས་པ་ཅི་སྤྱད་ཀྱང་རང་བཞིན་གནས་རིགས་
ཆད་པ་མི་སྲིད་པའི་ཕྱིར་རོ། །རིགས་ཀྱི་དབྱེ་བ་དང་རྟགས་དང་། ཡོནཏན་སོགས་གཞུང་ནས་
གསལ་བར་འཆད་ཅིང་། འདི་དག་གི་རྣམ་གཞག་རྒྱས་པར་ཤེས་པར་འདོད་པ་རྣམས་ཀྱིས་ཁོ་
བོས་བྱས་པའི་རྒྱུད་བླ་དང་ཕར་ཕྱིན་གྱི་སྤྱི་དོན་སོགས་ལས་ཤེས་པར་མཛོད་ཅིག །
གཉིས་པ་ཡན་ལག་ལ་དབྱེ་བའི་སྒོ་ནས་མདོར་བསྟན། ཕྱེ་བའི་རྣམ་གཞག་རྒྱས་
པར་བཤད། ཕན་ཡོན་གྱི་སྒོ་ནས་མཇུག་བསྡུ་བ་དང་གསུམ། དང་པོ་ནི། གནས་སྐབས་
རིགས་ཐ་དད་གསུམ་ཡོད་པ་དང་། དེའི་ནང་ནས་ཐེག་ཆེན་གྱི་རིགས་མཆོག་དང་རིགས་ཀྱི་
མཚན་ཉིད་རང་བཞིན་དང༌། རིགས་སད་པའི་རྟགས་དང་། རིགས་ཀྱི་རབ་ཏུ་དབྱེ་བ་དང་།
རིགས་མ་སད་པའི་ཉེས་དམིགས་དང་། རིགས་སད་པའི་ཕན་ཡོན་དང་། དཔེ་རྣམས་ཀྱིས་
བསྟན་པ་སྟེ། དོན་ཚན་རེ་རེ་ཡང་ཆོས་རྣམ་པ་བཞི་བཞི་ཡིས་འཆད་པར་འགྱུར་རོ། །གཉིས་པ་
ལ་བརྒྱད་ཡོད་པའི། དང་པོ་གནས་སྐབས་ཐེག་པ་གསུམ་གྱི་རིགས་ཡོད་པར་བསྟན་པ་ནི།
སེམས་ཅན་རྣམས་ལམ་གྱི་དབྱེ་བ་ཐ་དད་པ་དམིགས་པ་དང་། མོས་པའི་དབྱེ་བ་ཐ་དད་
དམིགས་པ་དང༌། ལམ་སྒྲུབ་པའི་དབྱེ་བ་ཐ་དད་དམིགས་པ་དང་། འབྲས་བུ་ཐོབ་པའི་ཚུལ་
དབྱེ་བ་ཐ་དད་དམིགས་པའི་ཕྱིར་དང༌། གནས་སྐབས་སུ་རིགས་ཐ་དད་པ་གསུམ་ཡོད་པ་
རྣམས་སུ་ངེས་པར་རྙེད་དོ། །གཉིས་དེའི་ནང་ནས་ཐེག་ཆེན་གྱི་རིགས་མཆོག་ཏུ་བསྟན་པ།
ཐེག་ཆེན་གྱི་རིགས་དགེ་བའི་རྩ་བ་ཁྱད་པར་ཅན་དང་ལྡན་པས་དགེ་བའི་རྩ་བ་ཐམས་ཅད་
དང་ལྡན་པ་དང༌། དགེ་བའི་རྩ་བ་དོན་ཆེན་པོ་ཅན་དང༌། དགེ་བ་ནམ་ཡང་མི་ཟད་པའི་རྒྱུ་
མཚན་ཅན་ཡིན་པའི་ཕྱིར། རིགས་གཞན་ལས་མཆོག་ཉིད་ཅེས་བརྗོད་དོ། གསུམ་པ་མཚན་
- 1 3 4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། །༥།
ཉིད་དང་ངེས་ཚིག་སྟོན་པ་ནི། རིགས་ཀྱི་རང་བཞིན་ནི་ཐོགས་མེད་ནས་གྲུབ་པ་རང་བཞིན་
གནས་རིགས་དང་། དགེ་བ་ཡང་དག་པར་བླངས་པ་ལས་བྱུང་པ་རྒྱས་འགྱུར་གཉིས་དང་རྟེན་
རང་བཞིན་གྱི་རིགས་དང་། བརྟེན་པ་རྒྱས་རིགས་དང་གཉིས་ཏེ་བཞི་ཡིན་ལ། དེ་དག་ཀྱང་
གནས་སྐབས་དབང་བཙན་པར་བྱས་ན་བྱང་ཆུབ་ཀྱི་རྒྱུའི་དངོས་པོ་བརྒྱད་ཡོད། འབྲས་
བུའི་དངོས་པོ་མེད་དོ། །ངེས་ཚིག་ནི་གོ་ཏྲ་ཞེས་པ་སོ་སོར་བཤད་ན་གུ་ན་ཡོན་ཏན་ཏ་ར་སྒྲོལ་
བ་ཡིན་པས་ཡོན་ཏན་གོང་ནས་གོང་དུ་སྒྲོལ་བའོ། །འཕེལ་བའི་བརྟེན་བྱེད་པའི་དོན་གྱི་
རིགས་སུ་ཤེས་པར་བྱའོ། །
ལྔཔ་རིགས་ཀྱི་དབྱེ་བསྐབས་འདིར་བླངསཏེ་བཤདན་རིགས་ལ་རྒྱས་པར་དབྱེ་ན་
མཐའ་ཡས་པ་ཡོད་ཀྱང་མདོར་བསྡུས་ན་རྣམ་པ་བཞིར་ཤེས་པར་བྱའོ། །བཞི་པོ་གངན་བྱང་
ཆུབ་ཏུ་ངེས་པའི་རིགས་དང་མ་ངེས་པའི་ རིགས་དང་རྐྱེན་གྱིས་མི་འཕྲོགས་པའི་རིགས་
དང་རྐྱེན་གྱིས་འཕྲོགས་པའི་རིགས་རྣམས་སོ། །བཞི་པ་རིགས་སད་པའི་རྟགས་ནི། རྣམ་པ་
བཞིར་མདོ་ལས་བཤད་དོ། །བཞི་པོ་གང་ན། དགེ་བའི་ལམ་ལ་སྦྱོར་བའི་སྔོན་དུ་སེམས་ཅན་
ལ་སྙིང་རྗེ་ཆེན་པོ་སྐྱེས་པ་དང་། ཐེག་ཆེན་གྱི་ཆོས་ལ་མོས་པ་དང་། ཐེག་ཆེན་གྱིབཀའ་ལ་
བཟོད་པ་དང་། ས་དང་ཕ་རོལ་ཏུ་ཕྱིན་པ་སོགས་ཀྱི་སྤྱོད་པར་སྤྲོ་བ་རྣམས་སོ། །དྲུག་པ་རིགས་
སད་པ་ལ་གེགས་བྱེད་པའི་ཉེས་པ་སྟོན་པ་ནི། རིགས་ཀྱི་ཉེས་དམིགས་ལ་དབྱེ་ན་མཐའ་ཡས་
པ་ཡོད་ཀྱང་། མདོར་བསྡུས་ན་རྣམ་པ་བཞིར་ཤེས་པར་བྱའོ། །བཞི་པོ་གང་ཞེན། རང་བཞིན་
གྱི་ཉོན་མོངས་མང་བ་དང་གྲོགས་ངན་མི་དགེ་བའི་གྲོགས་དང་འགྲོགས་པ་དང༌། ཡོ་བྱད་
ཀྱི་ཕོངས་པས་དགེ་བ་ལ་སྤྱོད་པའི་གནས་སྐབས་མེད་པ་དང་། རྒྱལ་པོ་སོགས་གཞན་དབང་
དུ་གྱུར་པས་དགེ་བ་ལ་སྤྱོད་པའི་དབང་མེད་པ་རྣམས་སོ། །བདུན་པ་རིགས་སད་པའི་ཕན་
ཡོན་སྟོན་པ་ནི། རྣམ་པ་བཞིར་ཤེས་པར་བྱའོ། །བཞི་པོ་གང་ན། རིང་པོ་ཞིག་ནས་ངན་སོང་དུ་
- 1 3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
འགྲོ་བ་སྟེ་དེར་སྐྱེ་བཀའ་བ་དང་། བརྒྱ་ལ་སྐྱེས་ན་ཡང་ཡང་དག་པར་ཐར་པ་དང་། ངན་སོང་
གི་གནས་སྐབས་དེ་ནའང་སྡུག་བསྔལ་ཆུང་ངུ་མྱོང་བ་དང་། ངན་སོང་ལས་ཐར་ནས་མིར་སྐྱེས་
པ་ན་འཁོར་བ་ལ་སྐྱོ་ཞིང་སེམས་ཅན་སྨིན་པར་བྱེད་པ་ལ་དགའ་བ་རྣམས་སོ། །བརྒྱད་པ་ལ།
གསེར་གྱི་དཔེས་བསྟན་པ་ནི། བྱང་ཆུབ་སེམས་དཔའི་རིགས་འདི་ནི། གསེར་གྱི་རིགས་
བཞིན་དུ་ཤེས་པར་བྱ་སྟེ། གསེར་གྱི་རིགས་དེ་མང་པོ་དང༌། འོད་གསལ་བ་དང་། དྲི་མ་མེད་
པ་དང༌། ལས་སུ་རུང་བ་ཞེས་པའི་ཆོས་བཞི་དང་ལྡན་པ་བཞིན་དུ་རིགས་འདི་ཡང་དགེ་བ་
དཔག་ཏུ་མེད་པའི་གནས་ཡིན་པ་དང་། བདག་མེད་རྟོགས་པའི་ཡེ་ཤེས་ཀྱི་གནས་ཡིན་པ་དང།
ཉོན་མོངས་པའི་དྲི་མ་མེད་པའི་གནས་ཡིན་པ་དང་། མངོན་ཤེས་སོགས་མཐུ་རྣམས་གནས་
ཡིན་པའོ། །རིན་པོ་ཆེའི་དཔེས་བསྟན་པ་ནི། བྱང་ཆུབ་སེམས་དཔའི་རིགས་འདི་ནི། རིན་པོ་
ཆེའི་རིགས་བཞིན་དུ་ཤེས་པར་བྱའོ། །རིན་པོ་ཆེའི་རིགས་ལྡན་པ་དང་། ཁ་དོག་ཕུན་སུམ་
ཚོགས་པ་དང༌། དབྱིབས་ཕུན་སུམ་ཚོགས་པ་དང༌། ཚད་ཕུན་སུམ་ཚོགས་པ་ཞེས་པའི་ཆོས་
བཞི་དང་ལྡན་པ་བཞིན་དུ། རིགས་འདི་ཡང་བྱང་ཆུབ་ཆེན་པོའི་རྒྱུ་མཚན་ཡིན་པ་དང་། ཡེ་
ཤེས་ཆེན་པོའི་རྒྱུ་མཚན་ཡིན་པ་དང་། འཕགས་པའི་ཏིང་ངེ་འཛིན་གྱི་རྒྱུ་མཚན་ཡིན་པ་དང་།
སེམས་ཅན་མང་པོའི་དོན་བྱེད་པའི་གནས་སམ་རྒྱུ་མཚན་ཡིན་པའི་ཕྱིར་རོ། །ཞར་ལ་རྒྱས་
འགྱུར་གྱི་རིགས་དང་མི་ལྡན་པའི་རྣམ་དབྱེ་སྟོན་པ་ལ། རེ་ཤིག་མི་ལྡན་པ་དང་། ཡུན་རིང་དུ་
མི་ལྡན་པ་གཉིས། དང་པོ་ལ་བཞི་སྟེ། གང་ཟག་ལ་ལ་མཐའ་གཅིག་ཏུ་ཉེས་པ་རླབས་པོ་ཆེ་
སྤྱོད་པའི་སྒོ་ནས་རེ་ཞིག་རིགས་དང་མི་ལྡན་པ་དང་། ལ་ལ་ཞིག་ཐར་པ་ལ་བཀུར་པ་འདེབས་
ཀྱི་ལོག་ལྟ་དྲག་པོ་ལ་བརྟེན་པ་དཀར་པོ་དགེ་བའི་ཆོས་རྣམས་ཀྱི་རྩ་བ་ཀུན་ཏུ་བཅོམ་པའི་སྒོ་
ནས་དང་། ལ་ལ་ཞིག་ཐར་པ་ཆ་མཐུན་གྱི་དགེ་བའི་རྩ་བ་མེད་པའི་སྒོ་ནས་དང་། གང་ཟག་ལ་
ལ་ཞིག་དཀར་པོ་དགེ་བའི་ས་བོན་དམན་པའམ་ཤིན་ཏུ་ཕྲ་བའི་སྒོ་ནས་རེ་ཤིག་རིགས་དང་མི་
- 1 36 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
ལྡན་པའོ། །གཉིས་པ་ཡུན་རིང་དུ་མི་ལྡན་པ་ནི་ཐར་པའི་རྒྱུ་དང་བྲལ་བ་ལོག་སྲེད་ཅན་གཏན་
ཡོངས་སུ་མྱ་ངན་ལས་མི་འདའ་བའི་ཆོས་ཅན་ཅེས་གསུངས་པ་གང་ཡིན་པ་སྟེ། འདི་སྒྲ་ཇི་
བཞིན་པ་མ་ཡིན་པར་གོང་དུ་བཤད་དོ། །གསུམ་པ་ནི། ཟབ་ཅིང་རྒྱ་ཆེ་བར་བཤད་པ་གཞན་
ལ་ཕན་པའི་ཕྱིར་དུ་བསྟན་པའི་ཐེག་ཆེན་གྱི་ཆོས་རྒྱ་ཆེན་པོ་ལ་ཟབ་རྒྱས་སུ་མི་ཤེས་བཞིན་དུ་
མོས་པ་རྒྱ་ཆེན་པོ་འབྱུང་ཞིང་སྦྱོར་བས་ཉམས་ལེན་སྒྲུབ་པ་ལ་བཟོད་ཅིང༌། མི་སྐྱོ་བའི་བྱང་
ཆུབ་སེམས་དཔའ་ཐ་མར་སྟེ་མཐར་ཐུག་འཇིག་རྟེན་པ་དང་ཉན་ཐོས་གཉིས་ལས་ཁྱད་པར་དུ་
འཕགས་ཤིང་མཆོག་ཏུ་གྱུར་པའམ་བྱང་ཆུབ་ཆེན་པོ་ཡོན་ཏན་སྤྱོད་པ་དང་ལྡན་པ་ཐོབ་པར་
འགྱུར་བ་གང་ཡིན་པདེ། རང་བཞིན་གྱི་ཡོན་ཏན་དང་ལྡན་པའི་རང་བཞིན་གནས་རིགས་
དང་རྒྱས་པའི་རིགས་ཀྱི་ཆེ་བའི་ཡོན་ཏན་ཡིན་པར་ཤེས་པར་བྱའོ། །དེ་ལྟར་མཐར་ཐུག་གི་
འབྲས་བུ་བསྟན་ནས། གནས་སྐབས་ཀྱི་འབྲས་བུ་བསྟན་པ་ནི། གཞན་ལས་མཆོག་ཏུ་གྱུར་
པའི་ཐེག་ཆེན་རིགས་དེ་ནི་ཤིང་གི་རྩ་བ་བཟང་པོ་ལྟ་བུར་ཤེས་པར་བྱ་སྟེ། ཤིན་ཏུ་ཆེ་བ་དང་
ལྡན་པའི་བྱང་ཆུབ་ཀྱི་ཤིང་གི་སྡོང་པོ་སྐྱེད་པའི་ཕྱིར་དང་། བདག་ལ་ཕན་བདེ་བྱེད་པའི་འབྲས་
བུ་བཟང་པོ་བསྐྲུན་པའི་ཕྱིར་དང༌། དེ་ལ་བརྟེན་ནས་གང་ཟག་གཞན་གྱི་སྡུག་བསྔལཆེན་པོ་
ཞི་བ་དང་། བདེ་བ་ཆེན་པོ་ཐོབ་པར་བྱེད་པའི་ཕྱིར་རིགས་མཆོག་དེ་ནི་རྩ་བ་བཟང་པོར་བཤད་
ཟིན་ཏོ།། །།
༈ གསུམ་པ་བསམ་པ་ཕུན་ཚོགས་སེམས་བསྐྱེད་བཤད་པ་ལ། སྤྱིའི་དོན་དང་
ཡན་ལག་གི་དོན་གཉིས། དང་པོ་ལ་གཞན་གྱི་ལོག་རྟོག་དགག་པ་དང༌། གཞུང་གི་དགོངས་
པ་བསྟན་པ་གཉིས། དང་པོ་ནི་མངོན་རྟོགས་རྒྱན་གྱི་འགྲེལ་བྱེད་འཕགས་པ་གྲོལ་སྡེ་དང་།
སེང་གེ་བཟང་པོ་སོགས་ཀྱི་དགོངས་པར་རློམས་ནས་བོད་ཕལ་ཆེར་ཐེག་ཆེན་སེམས་བསྐྱེད་
ཀྱི་ངོ་བོ་གཙོ་བོ་ཡིད་ཤེས་དགེ་བ་ཁོ་ནར་འདོད་པ་དང་། ཡུམ་གྱི་མདོ་དང་བསྟན་བཅོས་
- 137 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ཀའི་དགོངས་པ་མ་ཡིན་ཅིང་། བསྟན་བཅོས་འདིར་བྱང་ཆུབ་སེམས་དཔའ་སྟེ། ཞེས་
དང་། བརྟན་པརྣམས་ཀྱི་སྨོན་ལམ་ནི། །སེམས་དཔའ་འདུན་དང་བཅས་པ་སྟེ། །ཞེས་སོགས་
ཀྱིས་སེམས་བསྐྱེད་ཀྱི་ངོ་བོ་སེམས་པ་དང་འདུན་པ་སོགས་ཡིན་པའི་ཕྱིར། གསུངས་པ་དང་
འགལ་བའི་ཕྱིར་རོ། །སེམས་བསྐྱེད་ལ་དབྱེ་སྒོ་དུ་མ་ཡོད་པ་འོག་ནས་འཆད་ཅིང་། གཙོ་ཆེ་
བའི་དབྱེ་བ་སྨོན་འཇུག་གཉིས་ཡིན་ཏེ། སྤྱོད་འཇུག་ལས། བྱང་ཆུབ་སེམས་དེ་མདོར་བསྡུས་
ན༑ །རྣམ་པ་གཉིས་སུ་ཤེས་བྱ་སྟེ། །བྱང་ཆུབ་སྨོན་པའི་སེམས་དང་ནི། །བྱང་ཆུབ་འཇུག་པ་
ཉིད་ཡིན་ནོ། །ཞེས་པ་ལྟར་རོ། །འོན་སེམས་བསྐྱེད་ལ་སྨོན་འཇུག་གཉིས་སུ་གྲངས་ངེས་སམ་
མ་ངེས། སྨོན་འཇུག་འགལ་ལམ་མི་འགལ། རྫོགས་སངས་རྒྱས་ལ་སེམས་བསྐྱེད་ཡོད་དམ་
མེད། དོན་དམ་སེམས་བསྐྱེད་སེམས་བསྐྱེདགོ་ཆོད་པོ་ཡིན་ནམ་མིན་ཅེ་ན། བོད་སྔ་མ་ཕལ་
ཆེར། སེམས་བསྐྱེད་པ་ལ་དེ་གཉིས་སུ་གྲངས་ངེས། དེ་གཉིས་འགལ། སངས་རྒྱས་ལ་སེམས་
བསྐྱེད་མེད། དོན་དམ་སེམས་བསྐྱེད་ཀྱིས་སེམས་བསྐྱེད་ཀྱི་གོ་མི་ཆོད་ཅེས་གསུངས། ཕྱི་
རབས་ཕལ་ཆེར། དེ་དག་ལས་ལོག་པར་བཞེད། རང་ལུགས་ནི། དོན་དམ་སེམས་བསྐྱེད་ཀྱི་
འདོད་ཚུལ་མ་གཏོགས་སྔ་རབས་པ་རྣམས་འཐད་པ་ཡིན་ཏེ། བྱང་ཆུབ་སེམས་དེ་མདོར་
བསྡུསན། །རྣམ་པ་གཉིས་སུ་ཤེས་བྱ་སྟེ། །ཞེས་གསུངས་པའི་ཚིག་གི་ནུས་པ་དང་། འགྲོ་བར་
འདོད་དང་འགྲོ་བ་ཡི། །བྱེ་བྲག་རིམ་བཞིན་ཤེས་པ་ལྟར། །ཞེས་དང་། དེའི་འགྲེལ་པར།
སློབ་དཔོན་དཀོན་མཆོག་འབངས་ཀྱི། འགྲོ་བར་འདོད་ཀྱི་འགྲོ་བ་ཉིད་ནི་མ་ཡིན་ནོ། །ཞེས་
གསུངས་པ་དང་། དེ་བཞིན་དུ་དབུ་མ་པ་ཆོས་ཀྱི་བཤེས་གཉེན་དང༌། ཤེར་འབྱུང་བློ་གྲོས་དང་།
ཀ་མ་ལ་ཤཱི་ལ་སོགས་རྒྱ་བོད་ཀྱི་མཁས་པ་ཕལ་ཆེར་གྱིས་སེམས་བསྐྱེད་ལ་སྨོན་འཇུག་གཉིས་
སུ་ངེས་པ་དང༌། སྨོན་འཇུག་འགལ་བར་བཤད་པའི་ཕྱིར། དོན་དམ་སེམས་བསྐྱེད་སེམས་
བསྐྱེད་མཚན་ཉིད་པ་ཡིན་པར་ས་བཅུ་པའི་མདོ་དང་དབུ་མ་འཇུག་པ་རྩ་འགྲེལ་ལས་བཤད་
- 13 8 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
པ་ལྟར་ན། སེམས་བསྐྱེད་ལ་སྨོན་འཇུག་གཉིས་སུ་གྲངས་མ་ངེས་པར་གསལཏེ། དོན་དམ་
སེམས་བསྐྱེད་སྨོན་འཇུག་གང་ཡང་མ་ཡིན་པའི་ཕྱིར། ལུགས་ཕྱི་མ་འདི་བཞིར་བག་ན།
སངས་རྒྱས་ལའང་སེམས་བསྐྱེད་ཡོད་པར་ཁས་ལེན་དགོས། ཁ་ཅིག་ན་རེ། སངས་རྒྱས་ལ་
སེམས་བསྐྱེད་ཡོད་པར་ནམ་ཡང་ཁས་ལེན་དགོསཏེ། འདིར་དེ་བཞིན་སྒྲིབ་པ་སྤངས་པའོ། །
ཞེས་པའི་འགྲེལ་པར་སངས་རྒྱས་ཀྱི་ས་ལ་ནི་སྒྲིབ་པ་མེད་པའོ། །ཞེས་དང་། མངོན་རྟོགས་
རྒྱན་གྱི་འགྲེལ་པར། དེའི་འོག་ཏུ་སེམས་བསྐྱེད་པ་གསུམ་ནི། སྦྱོར་བ་དང་། དངོས་དང་།
མཇུག་གི་སྒོ་ནས་སངས་རྒྱས་ཀྱི་སས་བསྡུས་ཏེ། ཞེས་འབྱུང་བའི་ཕྱིར་ཅེ་ན། ལུང་དེ་དག་གི་
དོན་ནི་དེ་ལས་གཞན་ཡིན་ཏེ། འདིར་བྱང་ཆུབ་སེམས་དཔའ་རྣམས་ཀྱི་སེམས་བསྐྱེད་པའི་
རྣམ་པ་བཞི་སྟེ། ཞེས་པ་དང་། རྒྱལ་སྲས་རྣམས་ཀྱི་སེམས་བསྐྱེད་པ་སྤྲིན་དང་འདྲ་བར་བརྗོད་
པ་ཡིན་ཏེ། ཞེས་པ། རྩ་འགྲེལ་རྣམས་ཀྱི་ཕྱིར་རོ། །དེ་ལྟར་ན་སྐབས་འདིའི་སངས་རྒྱས་པ་
ཞེས་པ་ནི་ས་བཅུ་པ་ལ། སངས་རྒྱས་ཀྱི་སར་བཤད་པ་ལྟར་ཡིན་ནོ། །
གཉིས་པ་ལ་སྐབས་འདིར་སེམས་བསྐྱེད་ཀྱི་མཚན་ཉིད་གཞན་དོན་དུ་རྫོགས་བྱང་
ལ་དམིགས་པའི་སེམས་པ་མཚུངས་ལྡན་དང་བཅས་པའོ། །དེ་ལ་དབྱེ་སྒོ་དུ་མ་ཡོད་པ་ལ། སྐྱེ་
ཚུལ་གྱི་སྒོ་ནས་དབྱེ་བ་དང་། ས་མཚམས་ཀྱི་སྒོ་ནས་དབྱེ་བ་དང་། དཔེ་གྲོགས་ཀྱི་སྒོ་ནས་དབྱེ་
བ་འོག་ནས་འཆད། ངོ་བོའི་སྒོ་ནས་དབྱེ་ན། སྨོན་འཇུག་གཉིས་གོང་དུ་བཤད། བཞེད་ཚུལ་
གྱི་སྒོ་ནས་དབྱེ་ན། རྒྱལ་པོ་ལྟ་བུའི་སེམས་བསྐྱེད། རྫི་བོ་ལྟ་བུའི་སེམས་བསྐྱེད། མཉནཔ་ལྟ་
བུའི་སེམས་བསྐྱེད་གསུམ་ཡོད་པར་བཤད། དེ་ལྟ་བུའི་སེམས་བསྐྱེད་ཉམས་སུ་ལེན་ཚུལ་ལ་
བོད་ཕལ་ཆེར་ན་རེ། དབུ་མ་པའི་ལུགས་ཀྱི་སེམས་བསྐྱེད་དང་། སེམས་ཙམ་པའི་ལུགས་ཀྱི་
སེམས་བསྐྱེད་གཉིས། འཇམ་དཔལ་བརྒྱུད་པ་ཀླུ་སྒྲུབ་དང་ཙནྡྲ་གོ་མི་དཔྱད་སོགས་ཕྱག་ལེན་
དུ་མཛད་པ་འདི་ཡིན། གཉིས་པ་ནི་བྱམས་པ་ནས་བརྒྱུད་པ། ཐོགས་མེད་སྐུ་མཆེད་དཔལ་
- 1
3 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྡན་ཨ་ཏི་ཤ་སོགས་ཕྱག་ལེན་དུ་མཛད་པ་འདི་ཡིན་ཅེས་གསུངས། ཕྱི་རབས་ཀྱི་མཁས་པ་
བཅོམ་རལ་དང་། ཉ་དབོན་སོགས་ན་རེ། དབུ་སེམས་གཉིས་ལ་ལྟ་བ་མི་འདྲ་བའི་ཁྱད་པར་
ཡོད་ཀྱི། སེམས་བསྐྱེད་མི་འདྲ་བ་མེད་ཅིང་རྗེ་བཙུན་གཉིས་ལའང་སེམས་བསྐྱེད་མི་འདྲ་བའི་
ཁྱད་པར་མེད། གལ་ཏེ་ཡོདན་གཞོན་ནུ་ནོར་བཟང་གིས་རྗེ་བཙུན་གཉིས་ཀ་ལ་སེམས་བསྐྱེད་
དངོས་སུ་གསན་པས་རྗེ་བཙུན་གཉིས་ལ་སེམས་བསྐྱེད་མི་འདྲ་བའི་ཁྱད་པར་འདི་ལྟ་བུ་ཡོད་
ཅེས་སྨོས་རིགས་པ་ལས་ཟུར་ཙམ་ཡང་མ་སྨོས་པའི་ཕྱིར། དེ་བཞིན་འཕགས་པ་གཉིས་ལའང་
སེམས་བསྐྱེད་མི་འདྲ་བའི་ཁྱད་པར་ཅུང་ཟད་ཀྱང་མེད་དོ། །འོ་ན་བསླབ་བཏུས་དང་བྱང་ས་
ལས་སེམས་བསྐྱེད་ཀྱི་ཆོ་ག་མི་འདྲ་བར་བཤད་པ་ཇི་ལྟར་ཞེ་ན། མདོ་ཐ་དད་ལས་བཏུས་པས་
ཆོག་ཁྲིགས་མི་འདྲ་བ་ཅུང་ཟད་ཡོད་ཀྱིས་དོན་ལ་མི་མཐུན་པ་གཏན་མེད་ཅེས་གསུངས་ཤིང་
ཤིན་ཏུ་ལེགས་པར་སྣང་ངོ༌། །འོ་ན་བྱང་ཆུབ་སེམས་དཔའི་སེམས་བསྐྱེད་དང་སྡོམ་པ་ལ་ཁྱད་
པར་ཡོད་དམ་མེད་ཅེ་ན། ཛེ་ཏ་རི་དགྲ་ལས་རྣམ་པར་རྒྱལ་བ་སོགས་སེམས་བསྐྱེད་ལ་སྨོན་
འཇུག་ཡོད་ པ་བཞིན་དུ། སྡོམ་ པ་ ལའང་ སྨོན་འཇུག་གཉིས་སུ་ཕྱེ་ནས། སེམས་བསྐྱེད་
གཉིས་དང་སྡོམ་པ་གཉིས་ལ་རྒྱུ་འབྲས་ཀྱི་ཁྱད་པར་ཡོད་པར་བཞེད། ཇོ་བོ་རྗེ་སོགས་འཇུག་
པ་དང་སྡོམ་པ་ངོ་བོ་གཅིག །སྨོན་སེམས་གཉིས་ཀྱི་རྒྱུར་བཞེད་ཅིང་། ལེགས་པར་མངོནཏེ།
སྡོམ་པ་ལེན་པ་ན་ཁྱོད་བྱང་ཆུབ་སེམས་དཔའ་ཡིན་ནམ། བྱང་ཆུབ་ཏུ་སྨོན་ལམ་གཏབ་བམ་
ཞེས་འདྲི་ཞིང་སྨོན་སེམས་གཏང་བ་ལས་རྟེན་ཉམས་པའི་སྒོ་ནས་སྡོམ་པ་གཏང་བར་བཤད་
ཀྱི༑ སྡོམ་པའི་ངོ་བོགཏོང་བར་མ་བཤད་པའི་ཕྱིར། འདི་དག་གི་རྣམ་གཞག་རྒྱས་པར་ཤེས་
དགོས་ཤིང་ཤེས་འདོད་དང་ལྡན་པ་རྣམས་ཀྱི་ཕར་ཕྱིན་གྱི་སྤྱི་དོན་འཐད་ལྡན་བལྟ་བར་བྱའོ། །
གཉིས་པ་ཡན་ལག་གི་དོན་ལ་ངོ་བོ་མདོར་བསྟན། རྣམ་གཞག་གཏན་ལ་དབབ་པ།
དབྱེ་བ་རྒྱས་པར་བཤད་པ། སེམས་མ་བསྐྱེད་པ་ལ་སྨད་པ། སེམས་བསྐྱེད་པ་ལ་བསྔགས་པ།
- 1 4 0 -



འདཔaལྟཞབ།
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
བསླབ་བྱ་སྣ་ཚོགས་བསྟན་པ་དང་དྲུག །དང་པོ་ནི་ཆེ་བ་བཞི་དང་། དོན་གཉིས་འདམིགས་
པའི་སེམས་པ་མཚུངས་ལྡན་དང་བཅས་པ་ནི་བྱང་ཆུབ་སེམས་དཔའི་སེམས་བསྐྱེད་ཡིན་ནོ། །
བཞི་པ་གང་ན། གོ་ཆའི་བརྩོན་འགྲུས་ཀྱི་གཞན་དོན་དུ་བྱང་ཆུབ་སྒྲུབ་པའི་དཀའ་སྤྱད་ལ་སྤྲོ་
བ་ནི་སྤྲོ་བ་ཆེ་བའོ། །སྦྱོར་བའི་བརྩོན་འགྲུས་ཀྱིས་དེ་འདྲའི་དཀའ་སྤྱད་ལ་འཇུག་པ་ནི་བརྩོན་
པ་ཆེ་བའོ། །བདག་དང་གཞན་ལ་ཕན་པའི་ཆེད་དུ་སྦྱོར་བ་ནི་དོན་ཆེ་བའོ། །མཐར་ཐུག་
རྫོགས་པའི་བྱང་ཆུབ་འགྲུབ་པ་ནི་འབྱུང་བ་ཆེ་བའོ། །དོན་གཉིས་ནི། གཞན་དོན་དང་རྫོགས་
བྱང་ངོ༌། །གཉིས་པ་ནི། དེ་ལྟ་བུའི་སེམས་བསྐྱེད་འདིའི་རྩ་བ་གང་ཡིན་ཅེས་པ་ནས་མཐར་
ཐུག་གང་ཡིན་ཅེས་པའི་བར་དྲི་བ། བཅུ་ལན་གཏབ་པའི་སྒོ་ནས་གཏན་ལ་འབེབ་པ་ཡིན་
པས། སེམས་བསྐྱེད་དེའི་རྩ་བ་གང་ཞེ་ན། སྙིང་རྗེ་ཆེན་པོར་འདོད། བསམ་པ་གང་ཞེ་ན།
རྟག་ཏུ་སེམས་ཅན་ལ་ཕན་པར་སེམས་པའོ། །མོས་པ་གང་ཞེ་ན། ཐེག་ཆེན་གྱི་ཆོས་ལ་མོས་
པའོ། །དམིགས་པ་གང་ཞེ་ན། ཐེག་ཆེན་དེའི་དམིགས་པའོ། །འགྲོ་བགང་ཞེ་ན། འམ་གོང་
ནས་གོང་དུ་འགྲོ་བའི་འདུན་པའོ། །རྟེན་གང་ཞེ་ན། བྱང་སེམས་ཀྱི་ཚུལ་ཁྲིམས་ཀྱི་སྡོམ་པ་རྒྱ་
ཆེན་པོའི་སེམས་བསྐྱེད་དེའི་རྟེན་ཡིན་ནོ། །འདི་ནི་ཕྱིར་ཚུལ་ཁྲིམས་ཡོན་ཏན་ཀུན་གྱི་བཞི་རྟེན་
ཡིན་པར་བཤད་པ་དང་སྒོ་བསྟུན་པའོ། །ཉེས་དམིགས་སམ་མི་མཐུན་ཕྱོགས་གང་ཞེ་ན། ཐེག་
ཆེན་གྱི་འགོག་པའི་རྒྱུན་གཅོད་པ་ཡིན་ཅིང་། དེའི་དོན་ཡང་ཐེག་ཆེན་གྱི་སེམས་སྦྱོང་ཞིང་ལམ་
དང་དུ་ལེན་པའོ། །ཕན་ཡོན་གང་ཞེ་ན། ཆོས་དང་ཡེ་ཤེས་ཀྱི་རང་བཞིན་ཅན་གྱི་དགེ་བ་
འཕེལ་བའོ། །ངེས་པར་འབྱུང་བ་གང་ཞེ་ན། ཕ་རོལ་ཏུ་ཕྱིན་པ་དྲུག་ལ་རྟག་ཏུ་སྦྱོར་བ་ནི་ངེས་
པར་འབྱུང་བ་ཡིན་པར་བརྗོད་དོ། །མཐར་ཐུག་པ་གང་ཞེ་ན། རང་རང་གི་ས་གོང་མརྣམས་
ཡིན་ཏེ། རང་གི་ས་གོང་མ་དེ་དང་དེར་སྦྱོར་བས་སོ། །དེ་ཡང་མོས་སྤྱོད་པའི་ས་གོང་མ་ཆོས་
མཆོག །ལྷག་བསམ་དག་པའི་ས་གོང་མ་ས་བདུན་པ། རྣམ་པར་སྨིན་པའི་སགོང་མ་ས་བཅུ་
- 1 4 1 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ༑ སྒྲིབ་པ་སྤངས་པའི་ས་གོང་མ་ས་བཅུ་པའི་སྐད་ཅིག་ཐ་མའོ། །དེ་ལྟ་བུའི་དྲི་ལན་བཅུཔ་
འདིས་བྱང་སེམས་སེམས་བསྐྱེད་པ་རྣམ་པར་ངེས་པའམ་གཏན་ལ་འབེབས་པར་ཤེས་པར་
བྱའོ། །དོན་གཞན་འདི་འགྲེལ་པར། སེམས་བསྐྱེད་དེ་ནི་ས་རྣམས་ལ། །ཞེས་སོགས་འོག་
ནས་བཤད་ཀྱང་འདིར་སེམས་བསྐྱེད་ཀྱི་དབྱེ་བརྣམས་ཕྱོགས་གཅིག་ཏུ་བཤད་ནས། འཆད་
ཉན་བྱེད་པ་རྣམས་ཀྱི་རྟོགས་སླ་བའི་ཆེད་དུ་གོང་དུ་བླངས་ནས་བཤད་པ་ཡིན་ནོ། །
གསུམ་པ་ལ་ས་མཚམས་ཀྱི་སྒོ་ནས་དབྱེ་བ་སྟོན་པ་ནི། དེ་ལྟ་བུའི་སེམས་བསྐྱེད་དེ་
ལ་ས་མཚམས་ཀྱི་སྒོ་ནས་དབྱེ་ན། ཚོགས་སྦྱོར་བའི་གནས་སྐབས་ལ་བཞག་པ་མོས་པ་སྤྱོད་
པའི་སེམས་བསྐྱེད་དང་། མ་དག་ས་བདུན་པ་ལ་བཞག་པ་ལྷག་བསམ་དག་པ་དང་། དག་པ་
ས་གསུམ་ལ་བཞག་པ་རྣམ་པར་སྨིན་པ་དང་། ས་བཅུ་པ་ལ་སངས་རྒྱས་ཀྱི་སར་བཤད་པའི་
སྐབས་ལ་བཞག་པའི་སྒྲིབ་པ་སྤངས་པའི་སེམས་བསྐྱེད་དང་བཞིའོ། །སྐྱེ་ཚུལ་གྱི་སྒོ་ནས་དབྱེ་
བ་ལ་གཉིས་ཡོད་པའི་ཕྱིར། དང་པོ་ཀུན་རྫོབ་སེམས་བསྐྱེད་ནི་སངས་རྒྱས་སོགས་གཞན་
གྱིས་བསྟན་པའི་སེམས་བསྐྱེད་གང་ཡིན་པ་དེ་ནི་ཁས་བླངས་པ་བརྡ་ལས་བྱུང་བའི་སེམས་
བསྐྱེད་ཡིན་པར་བཤད་དོ། །གཞན་གྱིསབ སྟན་པ་ལས་བྱུང་ཚུལ་ནི། གྲོགས་དགེ་བའི་
བཤེས་གཉེན་གྱི་སྟོབས་ལས་སྐྱེ་བ་ཡང་ཡོད། རྒྱུའི་ རིགས་སད་པའི་སྟོབས་ལས་སྐྱེ་བ་
ཡང་ཡོད། དགེ་བའི་རྩ་བ་རྒྱས་པའི་སྟོབས་ལས་སྐྱེ་བ་ཡང་ཡོད། ཐེག་ཆེན་གྱི་སྡེ་སྣོད་ལས་
བྱུང་པའི་སེམས་ཀྱི་ཕན་ཡོན་བཤད་པ་ཐོས་པའི་སྟོབས་ལས་སྐྱེ་བ་ཡང་ཡོད། དེ་ལྟ་བུའི་སྡེ་
སྣོད་ལ་ཉན་པ་དང་འཛིན་པ་དང་འཆད་པ་སོགས་ཀྱི་དགེ་བ་གོམས་པའི་སྟོབས་ལས་སྐྱེ་བ་
ཡང་ཡོད་པ། དེ་དག་གི་ནང་ནས་དང་པོ་མི་བརྟན་པར་འབྱུང་ངོ༌། །གཉིས་པ་དོན་དམ་སེམས་
བསྐྱེད་ལ་དང་པོ་ནི། ཆོས་ཉིད་བསྒོམ་པའི་སྟོབས་ལས་བྱུང་པའི་སེམས་བསྐྱེད་དེ་ནི་དོན་དམ་
པའི་སེམས་བསྐྱེད་ཡིན་པར་འདོད་དོ། །སྒོམ་པ་ལས་ཐོབ་ཚུལ་ནི། རྫོགས་པའི་སངས་རྒྱས་
བ 1 4 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
བསྙེན་བཀུར་གྱིས་རབ་ཏུ་མཉེས་པར་བྱ་སྟེ། སངས་རྒྱས་ཀྱི་ཆོས་བསྟན་པའི་དོན་སྒོམ་པ་
ལས་ཐོབ་པ་དང་། བསོད་ནམས་དང་ཡེ་ཤེས་ཀྱི་ཚོགས་རབ་ཏུ་བསགས་པའི་སྟོབས་ལས་
ཐོབ་པ་དང་། ཆོས་ལ་མི་རྟོག་ཡེ་ཤེས་མཉམགཞག་སྒོམ་པའི་སྟོབས་ལས་ཐོབ་པའོ། །ས་
མཚམས་ནི་ས་རབ་ཏུ་དགའ་བ་ནས་ཐོབ་ཅིང་དེའི་སྟོབས་ཀྱིས་རབ་ཏུ་དགའ་བ་དེ་ཁྱད་པར་དུ་
འཕགས་པར་འགྱུར་རོ། ཁྱད་འཕགས་ཏུ་འགྱུར་བའི་རྒྱུ་སྟོན་པ་ནི་ཆོས་ཐམས་ཅད་བདག་
མེད་པར་རྟོགས་པས་ཆོས་རྣམས་ལ་སེམས་མཉམ་པ་དང་། བདག་གཞན་མཉམ་པ་ཉིད་དུ་
རྟོགས་པས་སེམས་ཅན་རྣམས་ལ་སེམས་མཉམ་པ་དང་། བདག་དང་འདྲ་བར་གཞན་གྱི་སྡུག་
བསྔལ་ཡང་ཟད་པར་འདོད་པས་སེམས་ཅན་གྱི་བྱ་བ་ལ་སེམས་མཉམ་པ་དང་། སངས་རྒྱས་
ཀྱི་ཆོས་དབྱིངས་དང་བདག་གི་ཆོས་དབྱིངས་དབྱེར་མེད་པར་རྟོགས་པས་སངས་རྒྱས་
མཆོག་ལ་སེམས་མཉམ་པ་བརྙེས་པའི་ཕྱིར་རོ། །ཕན་ཡོན་གྱི་སྒོ་ནས་འཆད་པ་ནི། དོན་དམ་
སེམས་བསྐྱེད་ཐོབ་ན་ཕན་ཡོན་དྲུག་དང་ལྡན་པར་ཤེས་པར་བྱའོ། །དྲུག་པོ་གང་ན། བཙུན་
པར་སྐྱེ་བ་དང༌། བསམ་པ་རྒྱ་ཆེ་བ་དང་། གཞན་དོན་གྱི་དཀའ་སྤྱད་ལསྤྲོ་བ་དང་། བསམ་པ་
དག་པ་དང༌། ས་ལྷག་མ་ལ་མཁས་པ་དང༌། ངེས་པར་འབྱུང་བར་ཤེས་པར་བྱའོ། །དེ་ལ་མ་
ཆེན་གྱི་ཆོས་ལ་མོས་པ་ཆོས་ཅན། བསམ་གཏན་ལས་བྱུང་པའི་བདེ་བའི་མངལ་ཤེས་རབ་ཀྱི་
ཕ་རོལ་ཏུ་ཕྱིན་པ་སྐྱེ་བྱེད་ཀྱི་མ་སྙིང་རྗེ། སྐྱོང་བྱེད་ཀྱི་མ་མ་རྣམས་ལ་སྐྱེས་པནི། བཙུན་པར་སྐྱེ་
བའོ། །གཞན་དོན་གྱི་སྨོན་ལམ་ཆེན་པོ་བཅུ་སྒྲུབ་པ་ནི། བསམ་པ་རྒྱ་ཆེ་བར་ཤེས་པར་བྱའོ། །
སྨོན་ལམ་བཅུ་ནི། དེ་བཞིན་གཤེགས་པ་ཐམས་ཅད་ལ་མཆོད་པ་དང་རིམ་གྲོ་དཔག་ཏུ་མེད་
པ་བྱ་བའི་སྨོན་ལམ་ཆེན་པོ་དང་། དེ་བཞིན་དུ་སངས་རྒྱས་ཐམས་ཅད་ཀྱི་དམ་པའི་ཆོས་
ཡོངས་སུ་འཛིན་ཅིང་བསྲུང་བར་བྱ་བ་དང་། དགའ་ལྡན་ན་གནས་པ་ནས་མྱ་ངན་ལས་འདས་
པའི་བར་གྱི་མཛད་པ་རྣམས་བསྟན་པར་བྱ་བ་དང༌། བྱང་ཆུབ་སེམས་དཔའི་སྤྱོད་པ་ཐམས་
- 1 4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་ལེགས་པར་བསྒྲུབ་པར་བྱ་བ་དང་། སེམས་ཅན་ཐམས་ཅད་ཡོངས་སུ་སྨིན་པར་བྱ་བ་དང་།
འཇིག་རྟེན་གྱི་ཁམས་ཐམས་ཅད་ཡང་དག་པར་བསྟན་པར་བྱ་བ་དང༌། སངས་རྒྱས་ཀྱི་ཞིང་
ཐམས་ཅད་ཡོངས་སུ་དག་པར་བྱ་བ་དང་། ཐེག་པ་ཆེན་པོ་ལ་ཞུགས་པ་ཐམས་ཅད་བསམ་པ་
དང་སྦྱོར་བ་གཅིག་པར་བྱ་བ་དང་། ཡང་དག་པའི་སྦྱོར་བ་ཐམས་ཅད་འབྲས་བུ་ཡོད་པར་བྱ་
བ་དང༌། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཆེན་པོ་ཐོབ་པར་བྱ་བའོ། །ཞེས་
བྱང་ས་ལས་བཤད་པ་ལྟར་རོ། །ཡུན་རིང་པོར་ཐེག་ཆེན་གྱི་བཀའ་སྤྱད་ལ་འབད་ཀྱང་མི་སྐྱོ་བ་
ནི་སྤྲོ་བ་ཁོང་དུ་ཆུད་པར་བྱའོ། །བྱང་ཆུབ་ལ་ཉེ་བར་རྟོགས་པ་དང་། དེའི་ཐབས་རྙེད་པ་ནི་
བསམ་པ་དག་པར་ཤེས་པར་བྱའོ། །ས་ལྷག་མ་གཞན་དང་གཞན་གྱི་ཚུལ་ལ་མཁས་པནི།
ས་ལྷག་མ་ལ་མཁས་པའོ། །ས་ཇི་ལྟར་བཞག་པ་བཞིན་ཡིད་ལ་བྱེད་པ་ནི། ངེས་པར་འབྱུང་
བར་ཤེས་པར་བྱའོ། །ཡིད་ལ་བྱེད་པའི་ཚུལ་ནི་ས་ལམ་སོགས་རྟོག་པས་བཏགས་པ་ཙམ་མོ་
ཞེས་རྣམ་པར་བཞག་པ་བཞིན་དུ། རྟོགས་པའི་སྒོ་ནས་རྟོག་པས་བཏགས་པ་ཙམ་དུ་ཡང་མི་
རྟོག་པའོ། །དཔེའི་སྒོ་ནས་དབྱེ་བ་ནི། འཕགས་པ་བློ་གྲོས་མི་ཟད་པའི་མདོ་ལས། སེམས་
བསྐྱེད་པ་བརྒྱ་བཅུགསུངས་པ་དང་སྦྱར་ནས་འཆད་པ་ནི་བྱང་ཆུབ་སེམས་དཔའི་སེམས་
བསྐྱེད་པ་དང་པོ་ནི་ས་དང་མཚུངས་ཏེ། དགེ་བའི་ལོ་ཏོག་འཕེལ་བའི་རྟེན་དུ་གྱུར་པའི་ཕྱིར་ཏེ།
གཞན་བསམ་པ་དག་པའི་སེམས་བསྐྱེད་ནིགསེར་བཟང་པོ་དང་འདྲ་སྟེ། ཕན་བདེའི་བསམ་
པ་ལས་མི་འགྱུར་བའི་ཕྱིར། སྦྱོར་ལྡན་ནི། ཡར་ངོའི་ཟླ་བ་ཚེས་པ་དང་འདྲ་སྟེ། དགེ་ཆོས་གོང་
ནས་གོང་དུ་འཕེལ་བར་འགྱུར་བའི་ཕྱིར། ལྷག་བསམ་ལྡནནི་མེ་དང་འདྲ་སྟེ། ལྷག་བསམ་
གོང་ནས་གོང་དུ་འབར་བར་འགྱུར་བའི་ཕྱིར། སྦྱིན་ལྡན་ནི། གཏེར་ཆེན་པོ་དང་འདྲ་སྟེ་འོངས་
སྤྱོད་ཀྱིས་སེམས་ཅན་རྣམས་ཚིམ་པར་བྱེད་པའི་ཕྱིར། ཚུལ་ལྡན་རིན་ཆེན་འབྱུང་གནས་དང་
འདྲ་སྟེ། ཡོན་ཏན་རིན་པོ་ཆེ་ཐམས་ཅད་འབྱུང་བའི་ཕྱིར། བཟོད་ལྡན་ནི་རྒྱ་མཚོདང་འདྲ་སྟེ།
- 1 4 4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
མི་འདོད་པ་ཐམས་ཅད་ཐོག་བབས་ཀྱང་མི་འཁྲུགས་པའི་ཕྱིར། བརྩོན་འགྲུས་ལྡན་ནིརྡོ་རྗེ་ཕ་
ལམ་དང་འདྲ་སྟེ་ལེ་ལོ་སོགས་ཀྱིས་མི་ཤིག་ཅིང་སྲ་བའི་ཕྱིར། བསམ་གཏན་ལྡན་ནི་རིའི་རྒྱལ་
པོ་དང་འདྲ་སྟེ། རྣམ་གཡེང་གི་རླུང་གིས་མི་སྐྱོད་པའི་ཕྱིར། ཤེས་རབ་དང་ལྡན་ནི། སྨན་གྱི་
རྒྱལ་པོ་དང་འདྲ་སྟེ། སྒྲིབ་གཉིས་ཀྱི་ནད་རབ་ཏུ་ཞི་བར་བྱེད་པའི་ཕྱིར། ཚད་མེད་ལྡན་ནི་
མཛའ་བོ་ཆེན་པོ་དང་འདྲ་སྟེ། སེམས་ཅན་ཡལ་བར་མི་འདོར་བའི་ཕྱིར། མངོན་ཤེས་ལྡནནི་
ཡིད་བཞིན་གྱི་ནོར་བུ་དང་འདྲ་སྟེ། བསམ་པའི་དོན་ཐམས་ཅད་འགྲུབ་པའི་ཕྱིར། བསྡུ་དངོས་
ལྡན་ནི། ཉི་མ་དང་འདྲ་སྟེ། གདུལ་བྱའི་ལོ་ཐོག་སྨིན་པར་བྱེད་པའི་ཕྱིར། སོ་སོ་རིག་ལྡན་ནི།
དྲི་ཟའི་གླུ་དབྱངས་སྙན་པ་དང་འདྲ་སྟེ། གདུལ་བྱ་འདུན་པར་བྱེད་པའི་ཆོས་སྟོན་པའི་ཕྱིར།
སྟོན་པ་བཞི་ལྡན་ནི། རྒྱལ་པོ་དང་འདྲ་སྟེ། ཆུད་མི་ཟ་བའི་རྒྱུ་ཡིནཔའིཕྱིར། ཚོགས་གཉིས་
ལྡན་ནི་བང་མཛོད་དང་འདྲ་སྟེ། དགེ་བའི་ནོར་མང་པོའི་གནས་ཡིན་པའི་ཕྱིར། བྱང་ཕྱོགས་
ལྡན་ནི་ལམ་མོ་ཆེ་དང་འདྲ་སྟེ། འཕགས་པ་ཐམས་ཅད་གཤེགས་ཤིང་རྗེས་སུ་གཤེགས་པའི་
ཕྱིར། ཞི་ལྷག་ལྡན་ནི་ཐེག་པ་གླང་ཆེན་དང་འདྲ་སྟེ། འདོད་པའི་གནས་སུ་བདེ་བླག་ཏུ་འཁྱེར་
བའི་ཕྱིར། གཟུངས་སྤོབས་ལྡན་ནི་བཀོད་མའི་ཆུ་དང་འདྲ་སྟེ། ཐོས་པ་དང་མ་ཐོས་པའི་ཆོས་
འཛིན་ཅིང་མི་ཟད་པར་བྱེད་པའི་ཕྱིར། ཆོས་བཤད་ལྡན་ནི། ཀུན་དགའ་བའི་སྒྲ་སྙན་དང་འདྲ་
སྟེ༑ ཐར་འདོད་ལ་ཆོས་ཀྱི་སྒྲ་སྙན་ཐོས་པར་བྱེད་པའི་ཕྱིར། སྒྲོད་གཅིག་ལྡན་ནི་ཆུ་ཀླུང་ཆེན་
པོའི་རྒྱུན་དང་འདྲ་སྟེ། གཞན་དོན་འབད་མེད་ལྷུན་གྲུབ་ངང་གིས་འབྱུང་བའི་ཕྱིར། ཐབས་
མཁས་ལྡན་ནི། ཆར་སྤྲིན་དང་འདྲ་སྟེ། མཛད་པ་བཅུ་གཉིས་སྟོན་པའི་སྒོ་ནས་སེམས་ཅན་གྱི་
འབྱོར་པ་ཕུན་སུམ་ཚོགས་པར་བྱེད་པའི་ཕྱིར། རྒྱུ་མཚན་དེ་དག་གི་ཕྱིར་དེ་ལྟ་བུའི་ཡོན་ཏན་
གྱིས་ཕྱུག་པའི་རྒྱལ་སྲས་རྣམས་ཀྱི་སེམས་བསྐྱེད་དེ་ནི་རང་གཞན་ལ་དགའ་བ་ཡང་དག་པར་
སྐྱེད་བྱེད་ཡིན་ནོ། །
• 1
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞི་པ་སེམས་མ་བསྐྱེད་པ་ལ་སྨད་པ་ནི་ཆེར་འོས་བསྟོད་པར་འོས་པའི་སེམས་
བསྐྱེད་སྤངས་པའི་སྐྱེ་བོ་དག་གཞན་དོན་སྒྲུབ་པའི་སེམས་དང་། གཞན་དོན་གྱི་སེམས་དཔའ་
དང་དེ་ཡི་ཐབས་སངས་རྒྱས་ཀྱི་དགོངས་པ་ཆེན་པོའི་ཟབ་མོའི་དོན་རྙེད་པ་དང་དེ་ཁོ་ན་ཉིད་ཀྱི་
མཆོག་ཆོས་ཉིད་མངོན་སུམ་དུ་མཐོང་བའི་བདེ་བ་དེ་རྣམས་སྤངས་ནས་ཞི་བ་དམན་པའི་ལམ་
དུ་འགྲོ་བར་འགྱུར་རོ། །ལྔ་པ་སེམས་བསྐྱེད་པ་ལ་བསྔགས་པ་ནི་བློ་ལྡན་བྱང་སེམས་རྣམས་
བྱང་ཆུབ་མཆོག་ཏུ་སེམས་བསྐྱེད་མ་ཐག་ཏུ་སྒོ་གསུམ་དང་འབྲེལ་བའི་ཉེས་པ་མཐའ་ཡས་
བྱེད་པ་ལས་སེམས་རབ་ཏུ་བསྡམས་པས་ངན་འགྲོའི་འཇིགས་པ་མྱོང་བར་མི་འགྱུར་བ་དང་།
དགེ་བའི་ལས་དང་བརྩེ་བ་སྙིང་རྗེ་གཉིས་སྦྲེལ་བར་བྱེད་པས་དགེ་བ་དང་ལྡན་པའི་ཕྱིར།
གཞན་དོན་བདེ་བ་ལ་དགའ་བ་དང་སྙིང་བརྩེ་བ་དང་ལྡན་པའི་ཕྱིར། གཞན་དོན་དུ་རང་སྡུག་
བསྔལ་བ་ལའང་དགའ་བར་འགྱུར་ཏེ། འདི་ལ་བརྟེན་ནས་བདག་གི་གཞན་དོན་མཐར་ཕྱིན་
པར་འགྱུར་རོ་སྙམ་དུ་མོས་པའི་ཕྱིར། དྲུག་པ་ལ་གཞན་ལ་གནོད་པ་མི་བྱེད་པར་གདམས་པ་
ནི༑ གང་གི་ཚེ་གཞན་དོན་དུ་བདག་གི་ལུས་དང་སྲོག་ལ་མི་ལྟ་བར་རབ་ཏུ་ངལ་བ་སྒྲུབ་པར་
ཁས་ལེན་པའི་བྱང་སེམས་དེ་གཞན་གྱིས་བདག་ལ་གནོད་པ་བྱས་ཀྱང་ངན་པར་བྱེད་
པའི་ལས་གནོད་ལན་འཇལ་བ་ལ་ཇི་ལྟར་འཇུག་ཏེ་འཇུག་པར་མི་རིགས་སོ། །
བྱང་ཆུབ་ཀྱི་སེམས་མི་ཉམས་པའི་ཚུལ་སྟོན་པ་ནི། བྱང་སེམས་དེ་ཡིས་ཆོས་ཀུན་
སྒྱུ་མ་ལྟ་བུར་རྟོགས་པས་འབྱོར་པ་ཕུན་ཚོགས་པའི་དུས་ནའང་ཉོན་མོངས་པ་ང་རྒྱལ་གྱིས་
རྒྱགས་ཅིང་ཁེངས་ནས་བྱང་ཆུབ་ཀྱི་སེམས་ལྡོག་པ་མེད་ལ། གཞན་དོན་དུ་སྲིད་པར་སྐྱེ་བ་ན་
སྐྱེད་མོས་ཚལ་ཡིད་དུ་འོང་བར་དགའ་སྟོན་ལ་འགྲོ་བ་ལྟར་རྟོགས་ནས་རྒུད་པའི་དུས་ནའང་
སྡུག་བསྔལ་དག་གིས་འཇིགས་པ་ལ་བརྟེན་ནས་བྱང་ཆུབ་ཀྱི་སེམས་ལྡོག་པ་མེད་དོ། །བྱང་
ཆུབ་ཀྱི་སེམས་མི་ལྡོག་པའི་རྒྱུ་མཚན་གཞན་ཡང་། དཔེར་ན་འཇིག་རྟེན་པ་དག་རྒྱན་བཟང་
- ] 4 6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། དོལ་
པོས་བརྒྱན་པ་དང༌། བཟའ་བ་བཟང་པོ་དང་ལྡན་པས་དགའ་སྟོན་ལ་སྤྱོད་པ་དང་། མཛེས་
ཞིང་ཡིད་དུ་འོང་བའི་སྐྱེད་མོས་ཚལ་དུ་འཇུག་པའི་ཕྱིར་དང་། ཇི་ལྟར་འདོད་པའི་རྩེད་མོའི་བྱེ་
བྲག་ལ་དགའ་ཞིང་དེ་དག་ལས་མི་ལྡོག་པ་བཞིན་དུ་རང་གི་རྒྱན་བཟང་པོ་དང་སེམས་ཅན་ལ་
ཕན་འདོགས་པར་དགའ་བའི་སྟོན་མོ་བཟང་པོ་དང༌། བསམ་བཞིན་དུ་ཇི་ལྟར་འདོད་པའི་
གནས་སུ་སྐྱེ་བའི་སྐྱེད་མོས་ཚལ་མཆོག་ཏུ་ཡིད་དུ་འོང་བ་དང་། རྫུ་འཕྲུལ་གྱི་རྣམ་པར་འཕྲུལ་
པའི་རྩེད་མོའི་དགའ་བ་དེ་དག་སྙིང་རྗེའི་བདག་ཉིད་ཅན་མིན་པ་རྣམས་ལ་མེད་ལ་དེའི་ཕྱིར་
ཡང་བྱང་ཆུབ་ཀྱི་སེམས་མི་ལྡོག་པར་ཤེས་པར་བྱའོ། །སྡུག་བསྔལ་གྱི་མི་འཇིགས་པར་
གདམས་པ་ནི། གཞན་དོན་ལ་བརྩོན་པ་དང་ལྡན་པའི་བྱང་སེམས་འདི་སྙིང་རྗེའི་བདག་ཉིད་
ཅན་ཡིན་པས་གཞན་དོན་དུ་མནར་མེད་པར་སྐྱེ་བ་ལ་ཡང་དགའ་བར་འཛིན་ན་སྲིད་པ་འཁོར་
བར་གཞན་དོན་སྒྲུབ་པ་ལ་བརྟེན་ནས་འབྱུང་བའི་སྡུག་བསྔལ་རྣམས་ཀྱིས་ག་ལ་འཇིགས་ཏེ་
འཇིགས་མི་རིགས་སོ། །གཞན་ གྱིས་མ་བསྐུལ་བར་སེམས་ཅན་གྱི་དོན་ལ་འཇུག་པར་
གདམས་པ་ནི། སློབ་དཔོན་བརྩེ་བ་ཆེན་པོ་ལ་རྟག་ཏུ་བརྟེན་པའི་བདག་ཉིད་ཅན་གྱི་བྱང་
སེམས་རྣམས་སེམས་ཅན་ཕ་རོལ་པོ་སྡུག་བསྔལ་གྱིས་གཟེར་བ་དག་མཐོང་ནས་རང་གི་
སེམས་རྒྱུད་ལ་གདུང་བ་ཆེན་པོ་དང་ལྡན་པ་གཞན་དོན་གྱི་བྱ་བ་བྱེད་པར་ཉེ་བར་གནས་པ་ལ་
དགེ་བའི་བཤེས་གཉེན་གཞན་གྱི་དོན་ལ་བསྐུལ་བ་ནི་ཤིན་ཏུ་ངོ་ཚ་བའི་གནས་ཡིན་པས་
བདག་ཉིད་གཞན་དོན་ལ་འཇུག་པར་རིགས་སོ། །ལེ་ལོ་སྤངས་ནས་བརྩོན་འགྲུས་ཆེན་པོས་
གཞན་དོན་ལ་འཇུག་པར་གདམས་པ་ནི། བདག་གི་མགོ་བོ་ལ་སེམས་ཅན་གྱི་ཁུར་ཆེན་པོ་
ཁྱེར་བའི་སེམས་ཅན་མཆོག་ནི་གཞན་དོན་ལ་དལ་གྱི་འགྲོ་བ་མི་མཛེས་ཀྱི་ཉན་རང་སོགས་ཀྱི་
བརྩོན་པ་ལས་བརྒྱ་འགྱུར་དུ་འཕེལ་བའི་བརྩོན་འགྲུས་ཀྱི་ཤིན་ཏུ་རིངས་པར་གཞན་དོན་བྱ་
བར་རིགས་ཏེ། སྡུག་བསྔ་གྱི་འཆིང་བ་པོ་སྣ་ཚོགས་ཀྱིས་རབ་ཏུ་བཅིངས་པ་རྣམས་མྱུར་དུ་ཐར་
- 1 4 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་བྱེད་དགོས་སོ། །སེམས་བསྐྱེད་པའི་སྐབས་རྣམ་པར་བཤད་པ་བསྟན་ཟིན་ཏོ། །
༈ བཞི་པ་སྦྱོར་བ་ཕུན་ཚོགས་སྒྲུབ་པ་བཤད་པ་ལ། སྤྱིའི་དོན་དང་། ཡན་ལག་
གི་དོན་གཉིས། དང་པོ་ལ། སྒྲུབ་པ་སྤྱིའི་རྣམ་གཞག་དང༌། སྐབས་འདིར་བསྟན་གྱི་སྒྲུབ་པ་
ངོས་བཟུང་བ་གཉིས། དང་པོ་ལ་སྒྲུབ་པའི་ངོ་བོ་དང༌། དབྱེ་བ་གཉིས། དང་པོ་ནི། མངོན་
རྟོགས་རྒྱན་རྩ་འགྲེལ་ལས་སྣང་སྟོང་ཟུང་དུ་འཇུག་པའི་བརྩོན་འགྲུས་གཙོ་བོར་གྱུར་པའི་བྱང་
ཆུབ་སེམས་དཔའི་སྒྲུབ་པའམ་ཆེན་པོ་གསུམ་གྱི་ཆེད་དུ་བརྩོན་པའི་ཉམས་ལེན་གྱི་བྱ་བ་ཞིག་
ཡིན་པར་བཤད་དེ། གདམས་ངག་གི་སྐབས་སུ་སྒྲུབ་དང༌། ཞེས་པའི་འགྲེལ་པར། བྱང་ཆུབ་
ཀྱི་སེམས་ཀྱི་རབ་ཏུ་དབྱེ་བ་ཇི་སྐད་བཤད་པ་སྒྲུབ་པ་ལ་ཀུནརྫོབ་དང་དོན་དམ་པའི་བདེན་པ་
ལས་མི་འདའ་བར་ཉན་ཐོས་ལ་སོགས་པ་དང་ཐུན་མོང་མ་ཡིན་པ་མི་དམིགས་པའི་ཚུལ་གྱིས་
འཇུག་པར་བྱའོ། །ཞེས་སློབ་པར་སྒྲུབ་པ་ལ་འདོམས་པ་དང༌། ཞེས་དང་། དེའི་རང་གི་ངོ་བོ་
གང་ཡིན་ཞེ་ན། བྱ་བ་ནི་སྒྲུབ་པ་སྟེ། ཞེས་པས་བསྟན་ནོ། །དེ་ལ་དབྱེ་ན། གོ་ཆའི་སྒྲུབ་པ།
འཇུག་པའི་སྒྲུབ་པ། ཚོགས་ཀྱི་སྒྲུབ་པ། ངེས་འབྱུང་གི་སྒྲུབ་པ་དང་བཞི། ཡང་ན་ཡུལ་གྱི་སྒྲུབ་
པ་དང༌། སྦྱོར་བའི་སྒྲུབ་པ་གཉིས་ཡོད་དེ། ཐམས་ཅད་མཁྱེན་པ་ཉིད་གསུམ་གྱི་ཡུལ་ལ་སྤྱིར་
དགེ་བའི་ཆོས་ཀྱི་རྟེན་ཅན་དང་། རྣམ་པ་ཀུན་མངོན་པར་རྟོགས་པ་ལ་སོགས་པ་མངོན་རྟོགས་
རེ་རེ་ཞིང་ཕ་རོལ་ཏུ་ཕྱིན་པ་དྲུག་གི་རྟེན་ཅན་གྱི་བྱ་བ་ནི་སྒྲུབ་པ་སྟེ། ཞེས་གསུངས་པས་བསྟན་
ནོ༔ ་གཉིས་པ་ནི། རྫོགས་བྱང་ཐོབ་པའི་ཆེད་དུ་ཐེག་པ་ཆེན་པོར་སེམས་བསྐྱེད་ནས་རང་
གཞན་གྱི་དོན་རྒྱ་ཆེན་པོ་རྩོམ་པའི་བརྩོན་འགྲུས་ཀྱི་བྱ་བ་གང་ཞིག །སྐབས་འདིར་བསྟན་གྱི་
སྒྲུབ་པ་ཡིན་ཏེ། གནས་རྩོམ་འབྲས་བུ་འབྱུང་བ་ཆེ་བདག་ཉིད། །རྒྱས་སྲསརྣམས་ཀྱི་སྒྲུབ་པ་
ཡིན་པར་འདོད། །ཅེས་དང༌། དེའི་འགྲེལ་པར། དེ་ནི་གནས་ཆེན་པོའི་སེམས་བསྐྱེད་པ་ལ་
གནས་པའི་ཕྱིར། རྩོམ་པ་ཆེན་པོ་རང་དང་གཞན་གྱི་དོན་རྩོམ་པའི་ཕྱིར་རོ། །འབྲས་བུ་འབྱུང་
-1 4 8 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། (༥
བ་ཆེན་པོ་ནི། འབྲས་བུ་བྱང་ཆུབ་ཆེན་པོ་ཡིན་པའི་ཕྱིར། ཞེས་སོགས་སོ། །
གཉིས་པ་ཡན་ལག་གི་དོན་ལ་ངོ་བོ་བྱེད་ལས་དང་བཅས་ཏེ་མདོར་བསྟན། དོན་
གཉིས་སྒྲུབ་ཚུལ་དང་བཅས་ཏེ་རྒྱས་པར་བཤད། བསླབ་བྱ་ཕན་ཡོན་དང་བཅས་ཏེ་མཇུག་
བསྡུ་བ་དང་གསུམ། དང་པོ་ནི། གནས་ཆེན་པོ་སེམས་བསྐྱེད་ལ་གནས། རྩོམ་པ་ཆེན་པོ་རང་
གཞན་གྱི་དོན་སྒྲུབ། འབྲས་བུ་འབྱུང་བ་ཆེན་པོ་རྫོགས་བྱང་ཐོབ་པར་བྱེད་པའི་བདག་ཉིད་
ཅན་གྱི་སྒྲུབ་པ་ནི་རྒྱལ་སྲས་རྣམས་ཀྱི་སྒྲུབ་པ་ཡིན་པར་འདོད་དོ། །གསུམ་པོ་དེའི་བྱེད་ལས་ནི་
རིམ་བཞིན། སེམས་ཅན་སྡུག་བསྔལ་ཅན་ཐམས་ཅད་ཉེ་བར་བསྟེན་པ་ཆེན་པོའི་བྱ་བ་བྱེད་པ་
དང༌། སེམས་ཅན་གྱི་སྡུག་བསྔལ་དང་དུ་ལེན་པས་བཟོད་པ་ཆེན་པོའི་བྱ་བ་བྱེད་དང་། སེམས་
ཅན་གྱི་དོན་ཡང་དག་པར་སྒྲུབ་པས་དོན་ཆེན་པོའི་བྱ་བ་བྱེད་པ་རྣམས་སོ། །གཉིས་པ་ལ།
རང་དོན་དང་གཞན་དོན་ཁྱད་མེད་དུ་སྒྲུབ་པར་གདམས་པ་ནི། བརྡ་བྱུང་གི་སེམས་བསྐྱེད་རྙེད་
པའི་ཚེ་བདག་གཞན་མཉམ་པའི་སེམས། དོན་དམ་སེམས་བསྐྱེད་རྙེད་པའི་ཚེ་བདག་པས་
གཞན་ཆེ། སྡུག་པའི་སེམས་བརྙེས་ནས་བདག་པས་གཞན་གྱི་དོན་ལ་མཆོག་གམ་ཁྱད་པར་དུ་
འཕགས་པར་འདུ་ཤེས་པའི་བྱང་སེམས་ལ་རང་གི་དོན་གང་ཡིན་གཞན་གྱི་དོན་ནི་གང་ཡིན་
ཏེ༑ དོན་གཉིས་ཁྱད་མེད་དུ་སྒྲུབ་པར་རིགས་སོ། །གཞན་དོན་ཁྱད་པར་དུ་སྒྲུབ་པར་གདམས་
པ་ནི། ཇི་ལྟར་སྙིང་རྗེའི་བདག་ཉིད་ཅན་གྱི་བྱང་སེམས་རྣམས་གཞན་དོན་དུ་བདག་ལ་སྡུག་
བསྔལ་ཤིན་ཏུ་མི་ཟད་པས་རབ་ཏུ་གདུང་བར་བྱེད་པ་དེ་ལྟར་འཇིག་རྟེན་པ་གཞན་ལ་གདུང་
ཞེས་ཞེ་སྡང་གིས་གཞན་དགྲ་བོརྣམས་ལ་ཤིན་ཏུ་བརྩེ་བ་མེད་པར་རབཏུ་འཇུག་པ་མ་ཡིན་ནོ།།
གཞན་དོན་སྒྲུབ་ཚུལ་གྱི་རྣམ་པར་དབྱེ་བ་ནི། ཐ་ཆད་དམན་པའི་རིགས་ཆོས་ཉིད་ལ་གནས་པ་
དང་། འབྲིང་གི་རིགས་ལ་གནས་པ་དང་། མཆོག་གི་རིགས་ལ་གནས་པ་རྣམས་ལ་དམ་པའི་
ཆོས་སྤྱིར་སྟོན་པ་དང་བསྟན་པ་རྣམས་ཀྱི་སེམས་མགུ་བར་བྱེད་པ་དང་། མགུ་བ་རྣམས་བསྟན་
- 1 49 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ལ་འཇུག་པར་བྱེད་པ་དང༌། ཞུགས་པ་རྣམས་ལ་དོན་རྣམས་ངེས་པའི་ཡིད་ཆེས་སྐྱེད་པར་
བྱེད་པ་དང་། ངེས་པ་ཐོབ་པ་རྣམས་ཐར་པ་ཆ་མཐུན་གྱི་དགེ་བས་ཡོངས་སུ་སྨིན་པར་བྱེད་པ་
དང༌། སྨིན་པ་རྣམས་ལ་གདམས་ངག་འདོམས་པར་བྱེད་པ་དང༌། གདམས་ག་ཐོབ་པ་
རྣམས་ཞི་གནས་ཀྱི་སྒོ་ནས་སེམས་གནས་པར་བྱེད་པ་དང༌། ལྷག་མཐོང་གི་སྒོ་ནས་བློ་རྣམ་
པར་གྲོལ་བར་བྱེད་པ་དང་། ཞི་ལྷག་ཐོབ་པ་རྣམས་ལ་མངོན་ཤེས་ལ་སོགས་པའི་ཡོན་ཏན་
ཁྱད་པར་ཅན་འགྲུབ་པར་བྱེད་པ་དང་། ཡོན་ཏན་དང་ལྡན་པ་རྣམས་བདེ་བར་གཤེགས་པའི་
རིགས་སུ་སྐྱེ་བར་བྱེད་པ་དང་། རིགས་སུ་སྐྱེས་པརྣམས་བྱང་ཆུབ་ཏུ་ལུང་བསྟན་པ་དང་། ལུང་
བསྟན་པརྣམས་རྒྱལ་ཚབ་ཏུ་དབང་བསྐུར་བར་བྱེད་པ་དང་། དབང་བསྐུར་བ་རྣམས་དེ་བཞིན་
གཤེགས་པ་ཐམས་ཅད་མཁྱེན་པ་བླ་ན་མེད་པའི་གོ་འཕང་ལ་འགོད་པ་སྟེ། དེ་ལྟར་བཅུ་
གསུམ་བདག་ཉིད་འདི་ནི་གཞན་དོན་སྒྲུབ་པའི་རབ་ཏུ་དབྱེ་བ་ཡིན་ནོ། ། །
གཞན་དོན་སྒྲུབ་པའི་ཡོན་ཏན་ཕུན་ཚོགས་སྟོན་པ་ནི། རིགས་ལ་གནས་པའི་སྐྱེ་བོ་
དང་མཐུན་ཞིང་ཕྱིན་ཅི་མ་ལོག་པའི་ཚུལ་འཆད་པར་འགྱུར་བ་ལྟར་དང་། ཡིད་ནི་དང་བས་
གུས་པར་བྱེད་པ་དང་། བདག་གི་བ་མེད་པ་ལ་འཇུག་པ་དང་། གཞན་དོན་གྱི་བྱ་བ་ལ་མཁས་
པ་དང་། དེ་ལ་བཟོད་པ་དང་། དུལ་བས་འདོམས་པ་དང་། ཐེག་ཆེན་དུ་རིགས་ངེས་པས་ཐེག་
ཆེན་ལས་རིང་དུ་སོང་བ་དང་། ཁས་བླངས་པའི་སེམས་ཅན་མི་དོར་བས་མི་ཟད་པ་སྟེ། དེ་
ལྟར་ཆོས་བརྒྱད་དང་ལྡན་པའི་སྒྲུབ་པ་འདི་ནི་རྒྱལ་སྲས་རྣམས་ཀྱི་སྒྲུབ་པ་མཆོག་ཏུ་གྱུར་པ་
ཡིན་ནོ། །གཞན་དོན་བྱེད་པའི་སྒྲུབ་པ་གཞན་ལས་ཁྱད་པར་དུ་འཕགས་ཚུལ་སྟོན་པ་ནི།
འདོད་པ་དང་ལྡན་པ་འདོད་ཁམས་པའི་སྐྱེ་བོ་ཕལ་ཆེར་ཚེ་འདིར་སྒོ་གསུམ་དང་འབྲེལ་བའི་
སྡུག་བསྔལ་མང་པོ་དང་། ཕྱི་མ་ངན་འགྲོར་འགྲོ་བ་སོགས་ཀྱི་འཇིགས་པ་ཆེན་པོ་ལ་འཇུག །
ཁམས་གོང་གི་སྲིད་པ་ལ་དགའ་བགཟུགསགཟུགས་མེད་པ་ཕལ་ཆེར་ཚོར་བའི་བདེ་བ་གཡོ་
-1_5 (0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
བ་དང་བཅས་པ་ལ་འཇུག །ཞི་བ་དམན་པའི་མྱང་འདས་ལ་དགའ་བ་ཕལ་ཆེར་རང་རྒྱུད་ཀྱི་
ཉོན་མོངས་ཞི་བ་ལ་འཇུག །སྙིང་རྗེའི་བདག་ཉིད་ཅན་གྱི་བྱང་སེམས་རྣམས་བདག་གཞན་
ཀུན་གྱི་ཉོན་མོངས་ཞི་བ་ལ་འཇུག་ཅིང་། སྐྱེ་བོ་རྨོངས་པ་རྣམས་རང་གི་བདེ་བ་ཐོབ་པའི་དོན་
དུ་རྩོམ་པ་བྱེད་ཀྱང་དེ་ལ་ལྟོས་པར་རྟག་པར་སྡུག་བསྔལ་བར་འགྱུར་ལ། གཞན་དོན་ལརྩོམ་
པའི་རྟེན་བྱང་སེམས་རྣམས་རྟག་ཏུ་རང་གཞན་གཉིས་ཀའི་དོན་བྱས་ནས་མྱ་ངན་ལས་འདའ་
བར་འགྱུར་རོ། །རྒྱུ་མཚན་དེའི་ཕྱིར་ཐེག་ཆེན་གྱི་སྒྲུབ་པ་སྐྱེ་བོ་གཞན་གྱི་སྒྲུབ་པ་ལས་ཁྱད་པར་
དུ་འཕགས་སོ། །
གསུམ་པ་ལ་ཐ་མལ་གྱི་སྤྱོད་པ་ཀུན་བྱང་ཆུབ་ཏུ་སྒྱུར་བར་གདམས་པ་ནི། རྒྱལ་
སྲས་བྱང་སེམས་རྣམས་ཇི་ལྟར་ཇི་ལྟ་གཟུགས་སྒྲ་སོགས་དབང་པོའི་སྤྱོད་ཡུལ་སྣ་ཚོགས་ལ་
ལོངས་སྤྱོད་པར་འགྱུར་བ་དེ་ལྟར་དེ་ལྟ་རིགས་པ་དང་མཐུན་པའི་ཚིག་གིས་སེམས་ཅན་ལ་
ཕན་པའི་ཕྱིར་དུ་བྱང་ཆུབ་ཀྱི་རྒྱུར་མངོན་པར་འདུད་དོ། །ཚུལ་ཇི་ལྟར་ན། སྤྱོད་ཡུལ་ཡོངས་སུ་
དག་པའི་མདོ་ལས། བྱང་ཆུབ་སེམས་དཔའ་གྲོང་དུ་འཇུག་པའི་ཚེ་སེམས་ཅན་ཐམས་ཅད་ཀྱི་
ཐར་པ་ཆེན་པོའི་གྲོང་ཁྱེར་ཐོབ་པར་གྱུར་ཅིག །དེ་བཞིན་དུ་ཉལ་ཞིང་གཉིད་ལོག་པའི་ཚེ་
སངས་རྒྱས་ཆོས་ཀྱི་སྐུ་ཐོབ་པར་གྱུར་ཅིག །རྨི་ལམ་བྱུང་ན་ཆོས་ཐམས་ཅད་རྨི་ལམ་ལྟར
རྟོགས་པར་གྱུར་ཅིག །གཉིད་སད་པ་ན་མ་རིག་པའི་གཉིད་སད་པར་གྱུར་ཅིག །ལྡང་བ་ན་
སངས་རྒྱས་གཟུགས་ཀྱི་སྐུ་ཐོབ་པར་གྱུར་ཅིག །གོས་གྱོན་པ་ན་ངོ་ཚ་ཁྲེལ་ཡོད་ཀྱི་གོས་གྱོན་
པར་གྱུར་ཅིག །སྟན་ལ་འདུག་པ་ན་བྱང་ཆུབ་ཀྱི་སྙིང་པོ་རྡོ་རྗེའི་གདན་ཐོབ་པར་གྱུར་ཅིག །མེ་
གཏོང་བ་ན་ཉོན་མོངས་པའི་བུད་ཤིང་སྲེག་པར་གྱུར་ཅིག །མེ་འབར་བ་ན་ཡེ་ཤེས་ཀྱི་མེ་
འབར་བར་གྱུར་ཅིག །ཟས་ཟ་བ་ན་བསམ་གཏན་གྱི་ཟས་ཐོབ་པར་གྱུར་ཅིག །གྲོང་ལས་
འཐོན་པ་ན་འཁོར་བའི་གྲོང་ལས་ཐར་བར་གྱུར་ཅིག །སྒོ་འབྱེད་པ་ན་ཐར་པའི་གྲོང་ཁྱེར་གྱི་
- 1 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སྒོ་འབྱེད་པར་གྱུར་ཅིག །ལམ་དུ་འཇུག་པ་ན་འཕགས་པའི་ལམ་དུ་འཇུག་པར་གྱུརཅིག །
ཅེས་སོགས་གསུངས་པ་ལྟར་རོ། །སེམས་ཅན་ལ་མི་བཟོད་པ་སྤང་བར་གདམས་པ་ནི། རྟག་
ཏུ་ཤེས་པ་ཞེ་སྡང་དང་ལྡན་པའི་སེམས་ཀྱི་རང་དབང་མེད་པར་བདག་ལ་གནོད་པ་བྱེད་པའི་སྐྱེ་
བོ་ལ་བློ་ལྡན་རྣམས་ཉེས་པར་མི་འཛིན་ཏེ། ཕ་རོལ་པོ་ལ་མི་འདོད་བཞིན་དུ་ལོག་པར་སྒྲུབ་
པར་འགྱུར་རོ། །ཞེས་རིག་ནས་གནོད་བྱེད་ཀྱི་སྐྱེ་བོ་དག་ལ་སྙིང་རྗེས་འཕེལ་བར་འགྱུར་
རིགས་སོ། །སྒྲུབ་པའི་ཕན་ཡོན་ནི། གོང་དུ་བཤད་པའི་སྒྲུབ་པ་འདིས་ནི། ཆེ་བའི་ཡོན་ཏན་
བཞི་དང་ལྡན་ཏེ། ཟིལ་གྱིས་གནོན་པའི་ཆེ་བ་ནི་སྲིད་པ་གསུམ་དང་འགྲོ་བ་ལྔ་པོ་ཀུན་ཟིལ་
གྱིས་མནན་ནས་འགྲོ་བའི་ཕྱིར་རོ། །མྱ་ངན་ལས་འདས་པའི་ཆེ་བ་ནི། མི་གནས་པའི་མྱང་
འདས་དང་ལྡན་པའི་ཕྱིར་རོ། །ཡོན་ཏན་གྱི་ཆེ་བ་ནི་སྟོབས་དང་མི་འཇིགས་པ་ལ་སོགས་པའི་
ཡོན་ཏན་སྣ་ཚོགས་ཀྱི་རྣམ་པར་འཕེལ་བའི་ཕྱིར་རོ། །བསམ་པ་ཆེ་བ་ནི་བྱམས་པའི་བསམ་
པས་རྟག་ཏུ་འགྲོ་བ་བསྡུད་པའི་ཕྱིར། སྒྲུབ་པའི་སྐབས་རྣམ་པར་བཤད་ཟིན་ཏོ།། །། །
༈ ལྔ་པ་བསྒོམ་བྱ་ཕུན་ཚོགས་དེ་ཁོ་ན་ཉིད་བཤད་པ་ལ། སྤྱིའི་དང་ཡན་ལག་གི་
དོན་གཉིས། དང་པོ་ལ། རྒྱལ་བའི་མདོ་ལས་གསུངས་ཚུལ། བསྟན་བཅོས་གཞན་ལས་
བཤད་ཚུལ། བསྟན་བཅོས་འདི་ཉིད་དུ་བསྟན་ཚུལ་དང་གསུམ། དང་པོན། ཤེས་རབ་ཀྱི་ཕ་
རོལ་ཏུ་ཕྱིན་པ་རྒྱས་འབྲིང་བསྡུས་གསུམ་ལས། སྟོང་པ་ཉིད་དང་། ཡང་དག་པའི་མཐའ་དང་།
བསམ་གྱིས་མི་ཁྱབ་པའི་དབྱིངས་དང་། ཆོས་ཀྱི་དབྱིངས་དང་། ཆོས་ཀྱི་གནས་ཉིད་དང་།
ཆོས་སྐྱོན་མེད་པ་ཉིད་དང་། མ་ནོར་བ་དེ་བཞིན་ཉིད་དང་། གཞན་མ་ཡིན་པ་དེ་བཞིན་ཉིད་
དང་། ཆོས་ཉིད་དེ་བཞིན་ཉིད་ཅེས་སོགས་སོ། །རྒྱ་ཆེར་གསུངས་པ་རྣམས་ཀྱང་སྐབས་འདིར་
འཆད་པའི་དེ་ཁོ་ན་ཉིད་དོན་དམ་པའི་བདེན་པ་དང་། རྣམ་གྲངས་ཡིན་པར་རིག་པར་བྱ། དེ་
བཞིན་གཤེགས་པའི་སྙིང་པོའི་མདོ་དང་། སོར་མོའི་ཕྲེང་བ་ལ་ཕན་པ་དང༌། མྱ་ངན་ལས་
-
- 1 5 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
འདས་པ་དང་། ལང་ཀར་གཤེགས་པ་སོགས་ལས། བདེ་བར་གཤེགས་པའི་སྙིང་པོ། སེམས་
ཅན་གྱི་ཁམས། དོན་དམ་པའི་བདེན་པ། ཡོངས་སུ་གྲུབ་པའི་དེ་ཁོ་ན་ཉིད། རྣམ་པར་མི་རྟོག་
པའི་དབྱིངས། འདུས་མ་བྱས་ཆོས་ ཀྱི་སྐུ། ཞེས་ སོགས་གསུངས་པ་རྣམས་ཀྱང། འདིར་
བཤད་པའི་དེ་ཁོ་ན་ཉིད་དོན་དམ་པའི་བདེན་པ་དང་ངོ་བོ་ཐ་དད་མ་ཡིན་པར་ལྟ་བ་བྱའོ། །
གཉིས་པ་ནི། མངོན་པ་གོང་མ་ལས། ཆོས་དགེ་བ་རྣམས་ཀྱི་དེ་བཞིན་ཉིད་གང་ཞེ་ན། བདག་
མེད་པ་རྣམ་པ་གཉིས། སྟོང་པ་ཉིད་དང་། མཚན་མ་མེད་པ་དང་། ཡང་དག་པའི་མཐའ་དང་།
དོན་དམ་པས་ཏེ་ཆོས་ཀྱི་དབྱིངས་ཀྱང་དེ་ཡིན་ནོ། །ཞེས་དང་། དབུ་མ་འཇུག་པ་ལས། ཀུན་
རྫོབ་རྟེན་ཅིང་འབྲེལ་བར་འབྱུང་བའི་དེ་ཁོ་ན་ཉིད་ཅེས་བྱ་བ་རྒྱས་པར་དབྱེ་ན། སྟོང་ཉིད་བཅུ་
དྲུག །བསྡུས་ན་སྟོང་པ་ཉིད་དང་། དེ་ཡང་བསྡུས་ན། བདག་མེད་གཉིས་ཀྱི་ངོ་བོར་བཤད་པ་
དང༌། ཆོས་དབྱིངས་སྟོང་པ་ལས། སེམས་ཅན་ཀུན་ལ་གནས་པའི་ཁམས། ཆོས་ཀྱི་དབྱིངས་
ཞེས་བཤད་པ་དང༌། དབུས་མཐའ་ལས། སྟོང་པ་ཉིད་དེ་མདོར་བསྡུས་ན་ཞེས་སོགས་དང་།
རྒྱུད་བླར་འདིའི་རང་བཞིན་ཆོས་སྐུ་དང༌། །ཞེས་སོགས་གསུངས་པ་རྣམས་ཀྱང༌། འདིར་
བཤད་པའི་དེ་ཁོ་ན་ཉིད་དང་དོན་གཅིག་ཏུ་བཟུང་བར་བྱའོ། །གསུམ་པ་ནི། བསྟན་བཅོས་
འདིར་ཐེག་པ་ཆེན་པོའི་རིགས་དེ་ཁོ་ན་ཉིད། དེ་བཞིན་ཉིད། ཡོངས་གྲུབ། ཅེས་གསུངས་པ་
རྣམས། དོན་གཅིག་མིང་གི་རྣམ་གྲངས་སུ་ཤེས་པར་བྱ་ཞིང་། དེ་དག་གི་མཚན་གཞིའི་བདག་
གཉིས་སམ། གཟུང་འཛིན་གཉིས་ཀྱིས་སྟོང་པའི་སྟོང་ཉིད་དོན་དམ་པའི་བདེན་པ་རྟེན་
གཡོ་ཐམས་ཅད་ལ་ཁྱབ་བྱེད་དུ་བཞུགས་པའི་ཆོས་ཉིད་རང་བཞིན་གྱིས་འོད་བསལ་བ་དེ་ཉིད་
ཡིན་ཏེ། འགྲེལ་པར་དེ་ཁོ་ན་ཉིད་འཆད་པའི་མཚམས་སྦྱོར་དུ། དོན་དམ་པའི་མཚན་ཉིད་དུ་
ཚིགས་སུ་བཅད་པ་ཞེས་དང་། གཉིས་མེད་པའི་དོན་ནི་དོན་དམ་པ་སྟེ། དེ་ལྟར་ན་གཉིས་མེད་
པའི་མཚན་ཉིད་ལྔ་པོ་དེ་ནི་དོན་དམ་པའི་མཚན་ཉིད་ཡིན་པར་རིག་པར་བྱའོ་ཞེས་དང་། དོན་
- 1 5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམ་པའི་ཚུལ་བདག་མེད་པར་མཉམ་པ་ཉིད་ཀྱིས་འཁོར་བ་དང་མྱ་ངན་ལས་འདས་པ་དག་
ལ་ཐམས་ཅད་དུ་བྱ་བ་ཅི་ཡང་མེད་དོ། །ཞེས་དང༌། ཆོས་ཐམས་ཅད་ཀྱི་དེ་བཞིན་ཉིད་ཉོན་
མོངས་པ་དང་ཤེས་བྱའི་སྒྲིབ་པ་གཉིས་རྣམ་པར་དག་པའི་མཚན་ཉིད་དང་། དངོས་པོ་དང་དེ་
ལ་དམིགས་པ་དབང་ཟད་མི་ཤེས་པའི་མཚན་ཉིད་དོ་ཞེས་དང་། དེ་བཞིན་ཉིད་དེ་ཐམས་ཅད་
ལ༑ ཁྱད་པར་མེད་ཀྱང་དག་གྱུར་པས། །དེ་བཞིན་གཤེགས་ཉིད་དེའི་ཕྱིར། །འགྲོ་ཀུན་དེའི་
སྙིང་པོ་ཅན། །ཅེས་དང༌། སེམས་ཀྱི་རང་བཞིན་འོད་གསལ་ལ། བརྗོད་དེ་ཞེས་སོགས་སོ། །
དེ་ལ་ཁ་ཅིག་ན་རེ། བསྟན་བཅོས་འདི་དག་མཐར་ཐུག་གི་དགོངས་པ་སེམས་ཙམ་ཡིན་པས།
གཞན་དབང་ཡང་དག་པ་མ་ཡིན་པའི་ཀུན་རྟོག་དང་། མྱོང་བ་གཉིས་མེད་ཀྱི་ཤེས་པ་རང་རིག་
རང་གསལ་ཡང་དེ་ཁོ་ན་ཉིད་དོན་དམ་པར་ཁས་ལེན་དགོས་པས། དེ་ཁོ་ན་ཉིད་ཀྱི་མཚན་
གཞི་ཁྱབ་ཆུང་ངོ་ཞེ་ན། རྣམ་རིག་པ་ཡིན་ན་གཞན་དབང་ཡང་དག་པ་མ་ཡིན་པའི་ཀུན་རྟོག་
དོན་དམ་བདེན་པ་དང༌། ཡོངས་གྲུབ་སོགས་སུ་ཁས་ལེན་པ་འགལ་བ་ཡིན་ཏེ། རྣམ་རིག་པ་
དག་ཡང་དག་པ་མ་ཡིན་པའི་ཀུན་རྟོག་དྲི་མ་དང་། སྤང་བྱས་བསྡུས་པ་འཁྲུལ་པའི་བདག་ཉིད་
དུ་འདོད་པའི་ཕྱིར་ཏེ། གཉིས་མེད་ཀྱི་ཤེས་པ་རང་རིག་རང་གསལ་སྐབས་འདིར་དོན་དམ་
བདེན་པར་འདོད་པ་མི་རིགས་ཏེ། བསྟན་བཅོས་འདི་དག་གི་མཐར་ཐུག་གི་དགོངས་པརྣལ་
འབྱོར་སྤྱོད་པའི་དབུ་མའི་ལུགས་ཡིན་པར། འདི་དག་གི་རྒྱུ་མཚན་གོང་དུ་རིགས་ཀྱི་སྐབས་སུ་
བཤད་པ་རྣམས་ཀྱང་དྲན་པར་བྱའོ། །ཡང་དེང་སང་གི་དབུ་མ་པར་ཁས་ཆེ་བ་ཕལ་ཆེར། རྟེན་
ཅིང་འབྲེལ་འབྱུང་མ་གཏོགས་པའི། །ཆོས་འགའ་ཡོད་པ་མ་ཡིན་ནོ། །དེ་ཕྱིར་སྟོང་ཉིད་མ་
གཏོགས་པའི། །ཆོས་འགའ་ཡོད་པ་མ་ཡིན་ནོ། །ཞེས་སོགས་ཀྱི་དགོངས་པར་བསམ་ནས་
ཆོས་ཐམས་ཅད་རྟེན་འབྲེལ་ཡིན། སྟོང་ཉིད་ཡིན། དབུ་མ་ཡིན་ཅིང་གཏིང་ཚུགས་སུ་སྨྲ་བར་
བྱེད་དོ། །འདིནི་དབུ་མ་རྩ་འཇུག་སོགས་ཀྱི་དགོངས་པ་མཡིན་ཅིང་། བསྟན་བཅོས་འདི་དག་
- ] 5 4 -



མནབ0
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥་
གི་དགོངས་པ་ལས་ཀྱང་རིང་དུ་གྱུར་པ་ཡིན་ནོ། །རྩ་འཇུག་གི་དགོངས་པ་མ་ཡིན་པའི་རྒྱུ་
མཚན་བསྟན་བཅོས་དེ་དག་འགྲེལ་པ་དང་བཅས་པ་ལས། རྟེན་ཅིང་འབྲེལ་བར་འབྱུང་བ་
ཐམས་ཅད་ཀུན་རྫོབ། སྐྱེ་འགག་དང་བཅས་པ་སྣང་བ་དང་བཅས་པའི་འཕགས་པའི་རྗེས་
ཐོབ་ཀྱི་ཤེས་པའི་ཡུལ་དང་། རྟེན་འབྱུང་གི་དེ་ཁོ་ན་ཉིད་ནི་སྟོང་ཉིད་དོན་དམ་པའི་བདེན་པ།
སྐྱེ་འགག་དང་བྲལ་བར་སྣང་མེད་པའི་འཕགས་པའི་མཉམ་གཞག་གི་ཡུལ་ཡིན་པར་བཤད་
པའི་ཕྱིར། གཞན་ཡང་། དེ་ལྟར་ཁས་ལེན་པ་ནི། ཁས་བླངས་ནང་འགལ་བ་ཡིན་ནོ། །ཀུན་
རྫོབ་རྟེན་འབྱུང་ཡིན་ན་རྟེན་འབྱུང་གི་དེ་ཁོ་ན་ཉིད་ཡིན་པར་འགལ། རྟེན་འབྱུང་གི་དེ་ཁོ་ན་
ཉིད་ཡིན་ན། ཀུན་རྫོབ་རྟེན་འབྱུང་ཡིན་པར་འགལ་བའི་ཕྱིར། བསྟན་བཅོས་འདི་དག་གི་
དགོངས་པ་ལས་རིང་དུ་གྱུར་པའི་རྒྱུ་མཚན་ནི། ཀུན་རྫོབ་རྟེན་འབྱུང་འདི་རྣམས་སྐྱེ་འགག་
མེད་པའི་སྟོང་ཉིད་ཡིན་ན། ཆོས་རྣམས་ཀྱི་དེ་ཁོ་ན་ཉིད་ཅེས་བྱ་བ་ནི། དོན་དམ་པའི་བདེན་པ་
དང༌། ཆོས་ཅན་ཀུན་ལ་ཁྱབ་པའི་ཆོས་ཉིད། ཆོསརྣམས་ཀྱི་གནས་ལུགས་དེ་བཞིན་ཉིད་དང༌།
ཕྱིན་ཅི་མ་ལོག་པའི་དམིགས་པ་ཡང་དག་པའི་མཐའ་སོགས་ཡིན་པར་འགྱུར། འདོད་ན།
ཀུན་རྫོབ་རྟེན་འབྱུང་མ་ཡིན་པར་འགྱུར་རོ། །དེ་ལྟར་ན་མདོ་དང་བསྟན་བཅོས་རྣམས་ལས་
བཤད་པའི་དེ་ཁོ་ན་ཉིད་ཅེས་བྱ་བ་ནི། རྣམ་གྲངས་དུ་མ་ཅན་གྱི་སྟོང་ཉིད་དང་། དེ་འདི་སོགས་
ཡོངས་གྲུབ་དོན་དམ་པའི་བདེན་པ་འདི་ཉིད་ཡིན་པར་ཁོང་དུ་ཆུད་པར་བྱའོ། ཁ་ཅིག་ན་རེ།
དེ་མི་འཐད་དེ་གནོད་འཇོམས་ལས་ཉན་ཐོས་དང་རང་སངས་རྒྱས་རྣམས་ཀྱི་ཕུང་པོ་ལྷག་མ་
མེད་པའི་མྱ་ངན་ལས་འདས་པ་ནི། ཡང་དག་པའི་མཐའི་དེ་བཞིན་ཉིད་དེ་ཞེས་སོགས་དང་།
སློབ་དཔོན་ཆོས་བཤེས་ཀྱི་དེ་ཁོ་ན་ཉིད་ནི་གང་ཟག་ལ་བདག་མེད་པའི་མཐའ་ཞི་བ་ཉིད་དེ།
ཞེས་སོགས་ཀྱིས་ཐེག་ཆེན་གྱི་ལྷག་མེད་མྱང་འདས་ཀྱང་དེ་ཁོ་ན་ཉིད་དང༌། ཡང་དག་པའི་
མཐའ་ཡིན་པར་བསྟན་པའི་ཕྱིར་ཅེ་ན། དེ་ལྟ་བུའི་རིགས་ཅན་རྣམས་ནི། རྗེས་མཐུན་པའམ།
，
- 1 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཏགས་པ་བ་ལ་དགོངས་པ་ཡིན་ནོ། །ཡང་ཁ་ཅིག་ན་རེ། འདིར་བསྟན་གྱི་དེ་ཁོ་ན་ཉིད་སྟོང་
པ་ཉིད་ཡིན་ན། ཆོས་ཀུན་རང་གི་ངོ་བོས་སྟོང་པའི་རང་སྟོང་ཡིན་པར་རིགས་ཀྱི་འཕགས་པའི་
མཉམ་གཞག་ཡུལ་དུ་གྱུར་པའི་བདེན་པར་འགལ་ལོ། །ཞེ་ན། སྤྱིར་སྟོང་ཉིད་ཀྱི་ཚུལ་ལ།
སྟོན་པ་བཅོམ་ལྡན་འདས་ཀྱིས་མཚན་ཉིད་མེད་པའི་ཆོས་སྟོན་པ་རྣམས་ལས་གཟུགས་ནས་
རྣམ་མཁྱེན་བར་གྱི་ཆོས་ཐམས་ཅད་རང་གི་ངོ་བོས་སྟོང་པ་ལྟ་བུར་གསུངས། དོན་དམརྣམ་
ངེས་ཀྱི་ཆོས་འཁོར་རྣམས་ལས། ཀུན་རྫོ་བ་རང་གི་ངོ་བོས་སྟོང་པ་དང་། དོན་དམ་གཞན་གྱི་ངོ་
བོས་སྟོང་པར་གསུངས་ཤིང་། སྟོང་པའི་ཚུལ་ལ་འཕགས་པ་ཉན་ཐོས་རྣམས་ཆོས་གང་ཞིག་
བདག་གིས་སྟོང་པར་འདོད། རྣམ་རིག་རྣམས་གཟུང་འཛིན་བདེན་པ་བས་སྟོང་པར་འདོད། །
དབུ་མ་པ་ལ་ལུགས་གཉིས་ཏེ། འཕགས་སེང་དང་ཟླ་གྲགས་སོགས་ཀྱི་ཆོས་ཀུན་
རང་གི་ངོ་བོས་སྟོང་པར་བཞེད། ཐོགས་མེད་སྐུ་མཆེད་དང་། ཤཱནྟི་བ་སོགས་ཀུན་རྫོབ་རང་
སྟོང་དང༌། དོན་དམ་གཞན་སྟོང་དུ་བཞེད། རང་གི་ཕྱོགས་ལའང་ལུགས་གཉིསཏེ། འཕགས་
སེང་དང་ཞི་བ་ལྷ་སོགས་རང་རྒྱུད་པར་གྲགས་པ་རྣམས་མ་དཔྱད་པ་ན་ཆོས་ཅན་ཀུན་རྫོབ་པ་
རྣམས་ཀྱང་བདེན་པས། དོན་དམ་པར་དཔྱད་ན་རང་གི་ངོ་བོས་སྟོང་པ་རང་སྟོང་གི་དོན་དུ་
བཞེད་ཅིང་། བུ་རིན་སོགས་གངས་ཅན་གྱི་མཁས་པ་མང་པོ་ཞིག་འདིའི་རྗེས་སུ་འབྲང།
སངས་རྒྱས་བསྐྱངས་དང་ཟླ་གྲགས་སོགས་ཐལ་འགྱུར་བར་གྲགས་པ་རྣམས་ཆོས་ཉིད་ངོ་བོ་
ཉིད་ཀྱིས་སྟོང་པ་རང་སྟོང་གི་དོན་དུ་བཞེད་ཅིང་། ཕྱི་རབས་ཀྱི་དབུ་མ་པར་གྲགས་པ་ཕལ་
ཆེར་འདིའི་རྗེས་སུ་འབྲང་ལ། བྱམས་པ་དང་ཀླུ་སྒྲུབ་ཀྱིས། བཅོམ་ལྡན་འདས་ཀྱི་མདོ་དང་
མཐུན་པར་རང་སྟོང་གཞན་སྟོང་གི་ཕྱོགས་གཉིས་ཀ་ལ་བཤད་པ་རྒྱ་ཆེར་མཛད་དོ། །རང་
ལུགས་ནི་བཅོམ་ལྡན་འདས་ཉིད་ཀྱིས་དགོངས་པ་ངེས་འགྲེལ་སོགས་ལས་གཞན་སྟོང་གི་
ཕྱོགས་འཐད་ལྡན་དུ་གསུངས་པ་དང༌། འཕགས་པ་འཇམ་དཔལ་དང༌། སོར་ཕྲེང་གིས་
- 1 5 6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
གདུལ་བྱའི་དོན་དུ་རང་སྟོང་དང་གཞན་སྟོང་གི་ཕྱོགས་བཟུང་ནས་རྩོད་པ་མཛད་པའི་ཚེ་
བཅོམ་ལྡན་འདས་ཀྱི་སོར་ཕྲེང་ལ་བདེན་ལན་སྣང་བ་དང་། རྒྱལ་ཚབ་བྱམས་པས་རྒྱུད་བླར་
བཀའ་བར་པ་ལས་ཆོས་ཉིད་སྟོང་ཉིད་དུ་གསུངས་པ་དྲང་དོན་དགོངས་པ་ཅན་དང་། བཀའ་
ཐ་མ་ནས་བདེ་གཤེགས་སྙིང་པོ་གཞན་དོན་དུ་གསུངས་པ་ངེས་དོན་དགོངས་པ་ཅན་དུ་བཤད་
པ་དང༌། མདོ་སྡེ་ངེས་དོན་དྲང་བའི་དོན། །རྣམ་པ་མང་པོ་རབ་ཏུ་འབྱེད། །ཅེས་ལུང་བསྟན་
པའི་མཁས་པ་ཆེན་པོ་འཕགས་པ་ཐོགས་མེད་ཀྱིས་མངོན་པ་ཀུན་ལས་བཏུས་ལས་ཤིན་ཏུ་
རྒྱས་པའི་སྡེ་སྣོད་ནས་ཆོས་ཐམས་ཅད་ངོ་བོ་ཉིད་མེད་པར་གསུངས་པ་དྲང་དོན་དགོངས་པ་
ཅན་དུ་བསྟན་ཅིང་། སྡུག་བདེན་གྱི་སྟོང་པའི་རྣམ་པ་འཆད་པ་ན་གཞན་སྟོང་སྟོང་ཉིད་ཀྱི་
མཆོག་ཏུ་བསྟན་པའི་ཕྱིར། སྟོང་པ་ཉིད་ཀྱི་ཚུལ་རྒྱ་ཆེར་བཤད་པ་ཀུན་གྱི་ནང་ནས་གཞན་སྟོང་
མཆོག་ཡིན་པས། སྐབས་འདིར་དེ་ཁོ་ན་ཉིད་དོན་དམ་པའི་བདེན་པ་དང་དོན་གཅིག་ཏུ་
བཤད་པར་བྱ་བའི་སྟོང་ཉིད་ནི་གཞན་གྱི་ངོ་བོ་སྟོང་པ་ཉིད་ཡིན་པར་རིགས་སོ། །ཡང་ཁ་ཅིག་
ན་རེ། དེ་ལྟ་བུའི་དེ་ཁོ་ན་ཉིད་དོན་དམ་བདེན་པར་གྲུབ་ན་རྟག་པའི་མཐར་འགྱུར་རོ་ཞེན།
རྟག་པ་དང་ཆད་པའི་མཐར་ལྟུང་བ་ནི། བདེན་པ་མ་ཡིན་པའི་ཆོས་ཞིག་བདེན་པར་ཁས་
བླངས་པ་དང་། བདེན་པར་གྲུབ་པ་ཞིག་བདེན་པར་མ་ཡིན་པར་ཁས་བླངས་ན་འགྱུར་གྱི་དེ་
ལས་གཞན་དུ་མ་ཡིན་ཏེ། དབུ་མ་རྩ་བ་ལས། གང་ཞིག་རང་བཞིན་གྱིས་ཡོད་པ། །དེ་ནི་མེད་
པ་མིན་པས་རྟག །སྔོན་བྱུང་ད་ལྟ་མེད་གྱུར་པ། །དེས་ན་ཆད་པར་ཐལ་བར་འགྱུར། །ཞེས་
སོགས་ཀྱིས་བསྟན་ནོ། །འདི་དག་གི་རྣམ་གཞག་རྒྱས་པར་ཤེས་པར་འདོད་པ་དག་གིས་རྒྱུད་
བླའི་སྤྱི་དོན་དང་། འཇུག་པའིཊིཀྐར་ལྟ་བར་བྱའོ། ། །
གཉིས་པ་ཡན་ལག་གི་དོན་ལ། དེ་ཁོ་ན་ཉིད་ཀྱི་རང་བཞིན་བསྟན། དེ་ལསྒྲོ་སྐུར་
གྱི་མཐའ་བསལ་བ། ཕན་ཡོན་གྱི་སྒོ་ནས་དོན་བསྡུ་བ་དང་གསུམ། དང་པོན། ཆོས་ལྔ་དང་
- 1
5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྡན་པ་དེ་ནི་དོན་དམ་པར་དེ་ཁོ་ན་ཉིད་ཀྱི་མཚན་ཉིད་དོ། །ལྔ་པོ་གང་ཞེ་ན། ཆོས་ཉིད་དེ་ཁོ་ན་
ཉིད་ལ་ཀུན་བཏགས་དང་གཞན་དབང་གིས་བསྡུས་པའི་ཆོས་རྣམས་དོན་ལ་ཡོད་པ་མིན་ཅིང་།
ཡོངས་གྲུབ་ཀྱིས་བསྡུས་པའི་ཆོས་རྣམས་དོན་ལ་མེད་པ་མིན་པ་དང༌། དེ་དག་དེ་བཞིན་ཏེ་
གཅིག་མིན་ཅིང་། གཞན་ཡ་བྲལ་མིན་པ་དང་། ཆོས་དབྱིངས་འདུས་མ་བྱས་ཡིན་པས། སྐྱེ་བ་
མེད་ཅིང་འཇིག་པ་ཡང་མེད་པ་དང་། སྤང་བྱ་འགགས་པས་འབྲི་བར་མི་འགྱུར་ཞིང་། གཉེན་
པོ་སྐྱེས་པས་འཕེལ་བར་ཡང་མི་འགྱུར་བ་དང་། ཆོས་ཉིད་རང་གི་ངོ་བོ་དྲི་མས་གསར་དུ་རྣམ་
པར་དག་པ་མེད་ཅིང་། གློ་བུར་གྱི་དྲི་མས་རྣམ་པར་དག་པར་འགྱུར་བའོ། །གཉིས་པ་ལ་སྒྲོ་
འདོགས་ཀྱི་མཐའ་བསལ་བ་ནི། གོང་དུ་ཆོས་ཐམས་ཅད་མཐའ་བྲལ་གྱི་སྟོང་ཉིད་དུ་བསྟན་པ་
ལ༑ ཁ་ཅིག་ན་རེ། དེ་མི་འཐད་དེ། བཅིང་ཐར་བྱེད་པའི་བདག་རྫསགྲུབ་པ་ཡོད་དོ་ཞེ་ན།
བདག་དེ་བདག་ཏུ་ལྟ་བ་ལ་ཟེར་ རམ། ཉེར་ལེན་ཕུང་པོ་ལ་ཟེར་རམ། དེ་ལས་གཞན་པ་
གཅིག་ཡིན་དྲི། བདག་ཏུ་ལྟ་བའི་ཤེས་པ་བདག་མ་ཡིན་ཏེ། བདག་གི་མཚན་ཉིདག་གཅིག་
རང་དབང་ཅན་དུ་མེད་པའི་ཕྱིར། ན་པར་གནས་པ་ཉེར་ལེན་ཕུང་པོ་བདག་མིནཏེ། བདག་
དང་མཚན་ཉིད་མི་འདྲ་བའི་ཕྱིར། དེ་གཉིས་ལས་གཞན་པའི་བདག་ཀྱང་མེད་དེ། སྣང་རུང་མ་
དམིགས་པའི་ཕྱིར། དེ་ལྟར་ན་བདག་མེད་པའི་ནོར་བར་སྐྱེས་པ་སྟེ་འཁྲུལ་པས་བརྟགས་པ་
ཙམ་ཡིན་ལ། དེའི་ཕྱིར་ཐར་པ་ནི་ནོར་བ་ཟད་པ་ཙམ་ལ་བཞག་པ་ཡིན་གྱི། བདག་གི་མཚན་
ཉིད་ཅན་གྱི་ཐར་པ་མེད་དོ། །དེ་ལྟར་ཆོས་ཐམས་ཅད་བདག་མེད་དུ་བསྟན་པ་ལ། ཁ་ཅིག་ན་
རེ༑ འཁྲུལ་པ་ཙམ་ལ་བརྟེན་པའི་འཇིག་རྟེན་པའི་སྐྱེ་བོས་ཀྱང་འདུ་བྱེད་སྡུག་བསྔལ་གྱི་རང་
བཞིན་ཅན་ཟག་བཅས་རྒྱུན་ཆགས་པ་འདི་རྣམས་བདག་མེད་དུ་རྟོགས་པར་ཅིའི་ཕྱིར་མི་
འགྱུརཏེ་འགྱུར་དགོས་ཤེ་ན། དེ་དག་གི་འདི་དག་དེ་ལྟར་རྟོགས་པར་མི་འགྱུརཏེ། དེ་དག་ལ་
བདག་མེད་རྟོགས་པ་མེད་པའི་ཕྱིར། འོ་ན་སྡུག་བསྔལ་དུའང་རྟོགས་པར་མི་འགྱུར་རམ་ཞེ་ན།
- 1
5 8 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
མི་མཚུངས་ཏེ། འཕགས་པ་ཡེ་ཤེས་ཁོ་ནས་སྡུག་བསྔལ་དུ་རིག་དགོས་པ་མིན་གྱི་ཐ་མལ་པས་
ཀྱང་སྡུག་བསྔལ་དུ་རིག་པ་ཙམ་གྱིས་སྡུག་བསྔལ་ཉིད་དུ་རྟོགས་པའི་ཕྱིར་རོ། །དེ་ལྟར་ན་སྡུག་
བསྔལ་གྱི་རྒྱུ་མ་སྤངས་པས་སྡུག་བསྔལ་བར་འགྱུར་ཞིང༌། སྡུག་བསྔལ་བར་བྱེད་པཔོའི་
བདག་མེད་པས་སྡུག་བསྔལ་མེད་པའང་མིན་ནོ། །དེའི་ཕྱིར་གང་ཟག་གི་བདག་མེད་པས་ཕུང་
ཁམས་སོགས་ཆོས་ཀྱི་རང་བཞིན་ཙམ་ཡིན་ལ། དེ་ཁོ་ན་ཉིད་དུ་ཆོས་ཀྱི་བདག་མེད་པས་ཆོས་
ཀྱི་དེའི་རང་བཞིན་དུ་བདེན་པའང་མིན་ནོ། །བྱེད་པ་པོའི་བདག་འདོད་པའི་མུ་སྟེགས་ལ་སྨོད་
པ་ནི། ཕྱི་ནང་གི་དངོས་པོ་རང་གི་རྒྱུ་རྐྱེན་ལ་བརྟེན་ནས་རབ་ཏུ་སྐྱེ་བར་མངོན་སུམ་དུ་མཐོང་
བའི་སྐྱེ་བོ་རྨོངས་པ་རྣམས་སོ། །ཅིའི་ཕྱིར་གཞན་དག་དང་། དབང་ཕྱུག་སོགས་ཀྱི་བྱས་པ་ལ་
བརྟེན་པར་འཇིག་གི་ཡོད་པ་མི་མཐོང་ཞིང་མེད་པ་མཐོང་བར་བྱེད་པའི་མུན་ནག་འདི་གང་གི་
ཡིན། རང་བཞིན་གྱི་མུན་པས་ནི་ཡོད་པ་མཐོང་བ་ལ་སྒྲིབ་པར་བྱེད་ཀྱི་མེད་པ་མཐོང་བར་མི་
བྱེད་དོ། །སྐུར་འདེབས་ཀྱི་མཐའ་བསལ་བ་ནི་ཡང་ཁོ་ན་རེ། གྲོལ་བ་པོའི་བདག་མེད་ན་ཐར་
པ་མི་རུང་ཞེ་ན། ཤེས་བྱ་འདི་ལ་དོན་དམ་པའི་ཚུལ་གྱི་དཔྱད་ན་ཞི་བ་མྱང་འདས་སྐྱེ་བ་འཁོར་
བ་གཉིས་ཁྱད་པར་ཅི་ཡང་མེད་མོད། འོན་ཀྱང་དགེ་བའི་ལས། ཐར་ལམ་སྒོམ་པར་བྱེད་པ་
རྣམས་སྐྱེ་བ་འཁོར་བ་ཟད་པས་ཞི་བ་མྱང་འདས་ཐོབ་པར་བཤད་ཀྱི་གྲོལབ་པོའི་བདག་མེད་
དེ༑ དཔེ་མེད་པར་བསྟོད་པ་ལས། འཁོར་བ་སྤངས་པར་གྱུར་པ་ཡི། །མྱ་ངན་འདས་པ་ཁྱོད་
མི་བཞེད། །འཁོར་བ་པ་ཉིད་གང་ཡིན་པ། །དེ་ཉིད་མྱ་ངན་འདས་པར་བཞེད། །ཅེས་པ་ལྟར་
རོ༑ ༑འོན་ཀྱང་དགེ་བའི་ལས་རྣམས་བྱེད་པ་དག །སྐྱེ་བ་ཟད་པས་ཞི་བ་ཐོབ་པར་བཤད། །
ཅེས་པ་ལས་འཕྲོས་ནས། དེ་ཁོ་ན་ཉིད་སྒོམ་པའི་རིམ་པ་སྟོན་པ་ནི། བྱང་ཆུབ་སེམས་དཔའ་
རྣམས་ཚོགས་ལམ་སྐབས་སུ་དོན་དམ་པ་དང་ཡེ་ཤེས་ཀྱི་ཚོགས་མཐའ་ཡསཏེ་ངལ་བ་གྲངས་
མེད་དུ་ལེགས་པར་བསགས་ནས་སོ་སྐྱེས་འཇིག་རྟེན་པའི་ཕ་རོལ་ཏུ་འགྲོ་ཞིང་། བསྟན་པའི་
- 1 59 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ལ་ཐོས་པ་དང་སེམས་དཔའ་དང༌། ཤིན་ཏུ་རྣམ་པར་ངེས་པ་སྒོམ་པའི་སྟོབས་ཀྱིས་ཕྱི་
རོལ་དོན་གྱི་རྣམ་པར་སྣང་བ་རྣམས་བརྗོད་པའི་རྒྱུ་ཅནཏེ། རྟོག་པས་བཏགས་པ་ཙམ་དུ་
རྟོགས་སོ། །དེ་ནས་སྦྱོར་ལམ་གྱི་སྐབས་སུ་དོན་བརྗོད་པ་ཙམ་དུ་རིག་ནས་སེམས་ཙམ་དུ་
རྟོགས་པ་ལ་ཡང་དག་པར་གནས་སོ། །དེ་ནས་མཐོང་ལམ་གྱི་སྐབས་སུ་གཟུང་འཛིན་གཉིས་
དང་བྲལ་བའི་ཆོས་དབྱིངས་མངོན་སུམ་དུ་རྟོགས་པར་འགྱུརཏེ། དེའི་རྒྱུ་མཚན་དྲོད་རྩེ་གཉིས་
སུ་སེམས་ལས་གཞན་པའི་དོན་མེད་པར་བློས་རིག་ནས་བཟོད་མཆོག་གཉིས་སུ་དོན་གྱི་ངེས་
པ་ཉིད་དུ་རྟོགས་པས་མཐོང་ལམ་དུ་གཟུང་འཛིན་གཉིས་པོ་བདེན་པར་མེད་པར་རིག་ནས་
གཟུང་འཛིན་གཉིས་དང་མི་ལྡན་པའི་ཆོས་དབྱིངས་ལ་རྩེ་གཅིག་ཏུ་གནས་ནས་དེ་ཁོ་ན་ཉིད་
སྒོམ་པར་བྱེད་དོ། །སྒོམ་ལམ་གྱི་སྐབས་སུ་བློ་ལྡན་བྱང་ཆུབ་སེམས་དཔའ་མི་ལྡོག་ཡེ་ཤེས་ཀྱི་
སྟོབས་ཀྱིས་གཉིས་མེད་ཆོས་དབྱིངས་དེ་དུས་རྟག་ཏུ་ཡུལ་ཁྱབ་བྱེད་མཉམ་པར་སོང་བར་
རྟོགས་པས་གཉིས་སྣང་གི་སེམས་དེ་ལ་བརྟེན་པའི་ཉེས་པའི་ཚོགས་ཀྱི་ཚང་ཚིང་རྣམས་སེལ་
བར་བྱེད་ཅིང་། དེ་ཁོ་ན་ཉིད་སྒོམ་པ་ལ་སྦྱར་རོ། །སེལ་ཚུལ་ནི་དུག་སྨན་ཆེན་པོས་དུག་སེལ་
བ་བཞིནནོ། །
གསུམ་པ་ནི། ཐུབ་པས་ལེགས་པར་གསུངས་པའི་དམ་པའི་ཆོས་སྡེ་སྣོད་གསུམ་དུ་
བཞག་པ་རྣམས་སྟེ་བརྗོད་བྱའི་གཙོ་བོར་ཆོས་ཀྱི་དབྱིངས་ལ་བློས་རྩེ་གཅིག་ཏུ་བཞག་ནས།
རྗེས་ཐོབ་ཏུ་དྲན་རྟོག་གི་རྒྱུ་བ་ཐམས་ཅད་མིང་ཙམ་བརྡ་ཙམ་དུ་རྟོག་པས་གཏགས་ཙམ་དུ་
རིག་པའི་བརྟན་པ་བྱང་སེམས་དག་མྱུར་དུ་ཡོན་ཏན་རྒྱ་མཚོའི་ཕ་རོལ་ཏུ་ཕྱིན་པའི་སངས་
རྒྱས་ཀྱི་སར་འགྲོ་བར་འགྱུར་རོ། །དེ་ཁོ་ན་ཉིད་ཀྱི་སྐབས་བཤད་ཟིན་ཏོ།། །།
༈ དྲུག་པ་སེམས་ཅན་དོན་བྱེད་ཀྱི་ཐབས་མངོན་ཤེས་བཤད་པ་ལ། སྤྱི་དོན་དང་།
ཡན་ལག་གི་དོན་གཉིས། དང་པོ་ལ། རྒྱུ་ངོ་བོ་ཉིད་འབྲས་བུ་དང་གསུམ། དང་པོ་ནི་བསམ་
-16 0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
གཏན་བཞིའི་དངོས་གཞི་དག་པ་བ་རྣམས་སྤྱིར་མངོན་ཤེས་ཙམ་གྱི་རྒྱུའམ་རྟེན་ཡིན་ཏེ།
མངོན་པ་གོང་མ་ལས། ཕྱི་རོལ་པའམ། ཉན་ཐོས་སམ། བྱང་ཆུབ་སེམས་དཔས་ཡང་རུང་།
དག་པའི་བསམ་གཏན་བཞི་ལ་བརྟེན་ནས་ཚད་མེད་རྣམས་མངོན་པར་སྒྲུབ་བོ། །ཚད་མེད་
པར་ཤེས་པ་རྣམས་ཀྱང་དེ་བཞིན་ནོ། ཁྱད་པར་དུ། ཐེག་ཆེན་གྱི་མངོན་ཤེསན་བསམ་གཏན་
བཞི་པའི་དངོས་གཞི་ཤིན་ཏུ་དག་པ་བ་ལ་བརྟེན་ནོ། །བསམ་གཏན་བཞི་པ་ཤིན་ཏུ་དག་ཐོབ་
ནས། །ཞེས་པ་ལྟར་རོ། །གཉིས་པ་ལ་མཚན་མཚོན་གཞི་གསུམ། དང་པོ་མངོན་ཤེས་ཙམ་གྱི་
མཚན་ཉིད། བསམ་གཏན་ལ་བརྟེན་ནས་ལྐོག་ཏུ་གྱུར་པའི་ཡུལ་རྣམས་ཀྱང་མངོན་སུམ་དུ་
རིག་པའི་བློ། ཐེག་ཆེན་གྱི་མཚན་ཉིད་བསམ་གཏན་བཞི་པའི་དངོས་གཞི་དག་པ་བ་ལ་བརྟེན་
ནས་དེ་ལྟར་རིག་པའི་ཏིང་ངེ་འཛིན་ཤེས་རབ་མཚུངས་ལྡན་དང་བཅས་པ། གཉིས་པ་མཚོན་
བྱའི་སྒྲ་དོན་ནི། ཐ་མལ་པ་ལ་ལྐོག་ཏུ་གྱུར་པའི་ཡུལ་སྣ་ཚོགས་མངོན་དུ་གྱུར་པའི་ཚུལགྱིས་
རིག་པས་མངོན་ཤེས། ཡུལ་དུས་ཀུན་ཏུ་བྱ་བ་ཐོགས་མེད་དུ་འཇུག་པས་མཐུ་ཞེས་སོ། །
གསུམ་པ་མཚན་གཞིའི་དབྱེ་བ་ནི། རྫུ་འཕྲུལ་གྱི་མངོན་ཤེས། ལྷའི་རྣ་བའི། གཞན་གྱི་སེམས་
ཤེས་པའི། སྔོན་གྱི་གནས་རྗེས་སུ་དྲན་པའི། ལྷའི་མིག་གི །ཟག་པ་ཟད་པའི་མངོན་ཤེས་
རྣམས་སོ། །ཕྱེ་བའི་ས་མཚམས་ཕྱི་རོལ་པ་དང་ཉན་རང་རྣམས་ལའང་ཡོད་དེ། སློབ་དཔོན་རྟ་
དབྱངས་ཀྱིས། དྲང་སྲོང་ཆེན་པོ་ལྔ་མངོན་ཤེས། །མཁའ་ལ་རྒྱང་རིང་འགྲོ་བ་ཡང་། གང་ན་
སྤྱོད་ཡུལ་འཆི་མེད་པའི། །གནས་དེར་འགྲོ་བར་ནུས་པ་མེད། །ཅེས་པ་ལྟར་རོ། །ཐེག་ཆེན་གྱི་
ཚོགས་ལམ་པ་མན་ཆད་ནས་དང་པོ་ལྔ་ཅི་རིགས་པ་ཡོད་ཅིང་། དྲུག་པ་སངས་རྒྱས་ཀྱི་སན་
ཡོད། ཟག་པ་ཟད་པའི་མངོན་ཤེས་ཀྱི་དབང་དུ་བྱས་ན་སློབ་ལམ་ན་ཡོད་དོ། །གསུམ་པ་
འབྲས་བུ་ནི། གནས་སྐབས་སུ་གཞན་དོན་ཕུན་ཚོགས་བྱེད་ཅིང་ཐོབ་པར་བྱེད་པ་སྟེ། རྒྱན་གྱི་
འགྲེལ་པར་སེང་གེ་བཟང་པོས། རྣམ་པ་ཐམས་ཅད་མཁྱེན་པ་ཉིད་ཡོངས་སུ་རྫོགས་པའི་རྒྱུ་
- 1 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་ཡིན་པ་མངོན་པར་ཤེས་པ་དྲུག་དང་། ཞེས་པ་ལྟར་རོ། །
གཉིས་པ་ཡན་ལག་གི་དོན་ལ་ངོ་བོ་སོགས་དྲུག་གིས་རྒྱས་པར་བཤད་པ་དང༌།
ཆེ་བ་བརྗོད་པའི་སྒོ་ནས་དོན་བསྡུ་བ་གཉིས། དང་པོ་ལ། ངོ་བོའི་དོན་འཆད་པ་ནི། རང་གི་
མཐུའི་བྱེད་ལས་ཡུལ་དུས་ཀུན་ཏུ་ཐོགས་མེད་དུ་འགྲོ་ཞིང་། དོན་དྲུག་ཏུ་རབ་ཏུ་དགེ་བ་དང་
བཅས་པའི་ཤེས་པ་འདི་ནི་བརྟན་པ་ཐོབ་པ་བྱང་སེམས་རྣམས་ཀྱི་མཐུའམ་མངོན་ཤེས་ཀྱིས་
བསྡུས་པ་ཡིན་ཏེ། དོན་དྲུག་པོ་གང་ཞེ་ན། ཕྱོགས་བཅུའི་སེམས་ཅན་རྣམས་ཀྱི་འཆི་འཕོ་དང་
སྐྱེ་བ་མངོན་སུམ་དུ་ཤེས་པ་ལྷའི་མིག་གི་མངོན་ཤེས་དང་། སེམས་ཅན་དེ་དག་གི་ཅི་སྨྲས་པའི་
ངག་ཚིག་ཐོས་པ་ལྷའི་རྣ་བའི་མངོན་ཤེས་དང་། སེམས་ཅན་དེ་དག་གི་སེམས་ཀྱི་རྣམ་གྲངས་
ཤེས་པ་གཞན་གྱི་སེམས་ཤེས་པའི་མངོན་ཤེས་དང་། སྔོན་དགེ་མི་དགེ་སོགས་ཇི་ལྟར་སྐྱེད་པ་
ཤེས་པ་སྔོན་གྱི་གནས་རྗེས་སུ་དྲན་པའི་མངོན་ཤེས་དང༌། གདུལ་བྱ་གང་ན་འདུག་པ་དེའི་
གནས་སུ་རྫུ་འཕྲུལ་གྱིས་འགྲོ་བ་རྫུ་འཕྲུལ་གྱི་མངོན་ཤེས་དང་། གདུལ་བྱ་འཁོར་བ་ནས་ངེས་
པར་འབྱུང་བའི་ཐབས་མངོན་སུམ་དུ་ཤེས་པ་ཟག་པ་ཟད་པ་ཤེས་པའི་མངོན་ཤེས་རྣམས་སོ།།
རྒྱུའི་དོན་འཆད་པ་ནི། རྟེན་གྱི་རྒྱུ་བསམ་གཏན་བཞི་པའི་དངོས་གཞི་དག་པ་ཐོབ་པ་ལ་བརྟེན་
ནས། ཡེ་ཤེས་ཀྱི་རྒྱུ་མི་རྟོག་ཡེ་ཤེས་ཀྱིས་ཡོངས་སུ་བཟུང་བ་དང་། ཡིད་ལ་བྱེད་པའི་རྒྱུ་མངོན་
ཤེས་གང་དང་གང་འགྲུབ་པའི་རྒྱུ་མདོ་སྡེ་ལས་ཇི་ལྟར་བཤད་པ་ལྟར་ཡིད་ལ་བྱེད་པ་ལས་མཐུ་
གྲུབ་པའི་དམ་པ་ཐེག་ཆེན་གྱི་མངོན་ཤེས་འགྲུབ་པར་འགྱུར་རོ། །འབྲས་བུའི་དོན་འཆད་པ་
ནི༑ མངོན་ཤེས་གང་གིས་འཕགས་པའི་གཞན་རྣམ་ཐར་སྒོ་གསུམ་དང་། ལྷའི་གནས་བསམ་
གཏན་བཞི་དང་། ཚངས་པའི་གནས་ཚད་མེད་བཞིའི་ཕན་ཡོན། དཔེ་མེད་ཅིང་རྒྱ་ཆེན་པོ་ལ་
གནས་པ་རང་དོན་འགྲུབ་པའོ། །མངོན་ཤེས་གང་གིས་ཕྱོགས་བཅུའི་འཇིག་རྟེན་གྱི་ཁམས་
སུ་སོང་ནས་སངས་རྒྱས་མཆོད་པར་བྱེད་པ་དང་། སེམས་ཅན་ལ་རྣམ་གཞག་སྐྱེད་པར་བྱེད་པ་
1
6
2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
གཞན་དོན་གྲུབ་པའོ། །ལས་ཀྱི་དོན་ལ་བཞི་ཡོད་པའི་དང་པོ་མཐོང་དང་སྟོན་པའི་ལས་ནི།
མངོན་ཤེས་གང་གིས་རང་རྒྱུད་ལྡན་གྱི་སྣོད་ཀྱི་འཇིག་རྟེན་ཆགས་འཇིག་དང་བཅས་པ་དང༌།
བཅུད་ཀྱི་སེམས་ཅན་གྱི་འཇིག་རྟེན་སྐྱེ་འཆི་དང་བཅས་པ་ཀུན་སྒྱུ་མ་ལྟ་བུར་མཐོང་བར་བྱེད་
ལ༑ དབང་ལྡན་བྱང་སེམས་དེས་གདུལ་བྱ་གཞན་དེ་དག་ལ། ཇི་ལྟར་འདོད་པ་བཞིན་དབང་
བཅུ་དང་། ཆོ་འཕྲུལ་རྣམ་པ་སྣ་ཚོགས་དག་ཀྱང་ཡང་དག་པར་བྱེད་དོ། །འོད་ཟེར་གྱི་ལས་ནི་
མངོན་ཤེས་གང་གིས་རང་རྒྱུད་ལྡན་དེས་ལུས་ལ་འོད་ཟེར་གྱི་ཚོགས་བཏང་བ་ཤིན་ཏུ་སྡུག་
བསྔལ་བའི་ངན་སོང་བ་དག་མཐོ་རིས་སུ་འགྲོ་བར་བྱེད་ལ་བདུད་ཀྱི་གནས་བདུད་ཀྱི་གཞལ་
མེད་ཁང་མཛེས་པ་བདུད་ཀྱི་ཚོགས་དང་བཅས་པ་རྣམས་ཀུན་ཏུ་སྐྱོད་ཅིང་སྐྲག་པར་བྱེད་དོ། །
སྤྲུལ་པའི་ལས་ནི། མངོན་ཤེས་ཐོབ་པའི་བྱང་སེམས་དེ་ནི་མཆོག་ཚོགས་ཏེ་སངས་རྒྱས་ཀྱི་
དཀྱིལ་འཁོར་གྱི་ནང་དུ་ཏིང་ངེ་འཛིན་དཔག་ཏུ་མེད་པ་ལ་མཉམ་པར་བཞག་ནས་ལུས་མི་སྣང་
བ་དང་། སྐྱོད་པར་མི་ནུས་པ་ལ་སོགས་པའི་རྣལ་འབྱོར་ལ་རོལ་པ་ཀུན་ཏུ་སྟོན་ཅིང་། དྲི་ཟའི་
རྒྱལ་པོ་རབ་དགའ་ལྟ་བུའི་བཟོའི་ལས་ལ་མཁས་པའི་སྤྲུལ་པ་དང་། སོར་ཕྲེང་ཅན་ལྟ་བུ་སྐྱེ་
བའི་སྤྲུལ་པ། ཤཱཀྱ་ཐུབ་པ་ལྟ་བུ་མཆོག་གི་སྤྲུལ་པའི་སེམས་ཅན་གྱི་དོན་དུ་འཁོར་བ་ཇི་སྲིད་
པའི་དུས་ཀུན་ཏུ་ཕན་པར་བྱེད་པའོ། །ཞིང་དག་པར་བྱེད་པའི་ལས་ནི། མངོན་ཤེས་ཐོབ་པའི་
བྱང་སེམས་དེས་ཡེ་ཤེས་དག་པ་ལ་དབང་ཐོབ་པས་སངས་རྒྱས་ཀྱི་ཞིང་རྣམས་གསེར་གྱི་
ས་གཞི་ལ་བཻཌཱུརྱའི་མིག་མངས་རིས་སུ་བྲིས་པ་སོགས་ཇི་ལྟར་འདོད་པ་བཞིན་བསྟན་པར་
ནུས་པའི་ཕྱིར། ཡོངས་སུ་དག་པ་ཐོབ་པ་ནི་སྣོད་སྦྱོང་བའོ། །སངས་རྒྱས་ཀྱི་མཚན་ཡང་མི་
གྲགས་པའི་ཞིང་རྣམས་སུ་བྱོན་ནས་སངས་རྒྱས་ཀྱི་མཚན་ཡང་དག་པར་སྒྲགས་པས་དད་པ་
བསྐྱེད་དེ་སེམས་ཅན་དེ་དང་ཞིང་ཁམས་གཞན་སངས་རྒྱས་དང་བཅས་པར་འགྱེད་ཅིང་སྐྱེ་
བར་བྱེད་པ་བཅུད་སྦྱོང་བའོ། །ལྡན་པའི་དོན་འཆད་པ་ནི་འདབ་གཤོག་ཀུན་ཏུ་རྒྱས་པའི་བྱ་
- 1 6 3 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་པའི་གནས་སུ་འགྲོ་ནུས་པ་བཞིན་དུ། མངོན་ཤེས་དང་ལྡན་པའི་བྱང་སེམས་དེས་
གདུལ་བྱགང་ན་གནས་པའི་ཞིང་དུ་རྫུ་འཕྲུལ་གྱིས་ཕྱིན་ནས་སེམས་ཅན་དོན་བྱེད་ནུས་ཅིང་དེ་
ལབརྟེན་ནས་སངས་རྒྱས་རྣམས་ལས་ཤིན་ཏུ་བསྔགས་པ་ཐོབ་ཅིང་སྐྱེ་རྒུ་རྣམས་ལ་དེའི་ཚིག་
བཟུང་བར་འོས་ཤིང་བཀའ་ལས་མི་འདའ་བར་འགྱུར་བ་སྟེ། ཡོན་ཏན་གསུམ་དང་ལྡན་པའོ། །
འཇུག་པའི་དོན་འཆད་པ་ནི། གཞན་དོན་ལ་མངོན་པར་བརྩོན་པའི་བྱང་སེམས་
རྣམས་ཀྱི་མཐུ་ལ་རབ་ཏུ་དབྱེ་ན་དྲུག་སྟེ། དྲུག་པོ་གང་ཞེ་ན། མངོན་ཤེས་དྲུག་དང་རིག་པ་
གསུམ་དང༌། རྣམ་ཐར་བརྒྱད། ཟིལ་གནོན་བརྒྱད། ཟད་པར་བཅུདང་། དེ་ལས་གཞན་པའི་
ཏིང་ངེ་འཛིན་དཔག་ཏུ་མེད་པ་རྣམས་སོ། །གསུམ་པ་དོན་བསྡུ་བ་ནི། མངོན་ཤེས་ཐོབ་པའི་
སྐྱེས་བུ་དེ་ནི་བདག་ཉིད་ཡེ་ཤེས་ལ་དབང་མཆོག་ཐོབ་པའི་བློ་དང་ལྡན་པའི་འགྲོ་བ་རང་
དབང་མེད་ཅིང་མགོན་དང་བྲལ་བ་རྣམས་རང་དབང་ཐོབ་པ་ལ་བཀོད་པར་ནུས་པ་དབང་གི་
ཆེ་བ་དང༌། དུས་རྟག་ཏུ་གཞན་སེམས་ཅན་ཐམས་ཅད་ལ་ཕན་པར་བྱ་བ་ལ་མཐའ་གཅིག་
ཏུ་མངོན་པར་དགའ་བའི་སེང་གེ་ནགས་ཁྲོད་ན་གཅན་གཟན་གཞན་ལ་འཇིགས་པ་མེད་པར་
རྒྱུ་བ་བཞིན་རབ་ཏུ་བརྟན་པ་མངོན་ཤེས་ཐོབ་པ་དེ་སྲིད་པ་གསུམ་ན་འཁོར་བའི་སྐྱོན་གྱིས་
གོས་པ་མེད་པར་སྤྱོད་པ་མི་འཇིགས་པའི་ཆེ་བ་སྟེ། ཕན་ཡོན་ཆེན་པོ་གསུམ་དང་ལྡན་ནོ། །
མཐུའི་སྐབསརྣམ་པར་བཤད་ཟིན་ཏོ།། །།
༈ བདུན་པ་སེམས་ཅན་སྨིན་ཚུལ་ཡོངས་སྨིན་བཤད་པ་ལ། སྤྱིའི་དོན་དང་། ཡན་
ལག་གི་དོན་གཉིས། དང་པོ་ནི། སྐྱབས་སུ་འགྲོ་བ་ཁས་བླངས། ཐེག་ཆེན་གྱི་རིགས་ལ་
གནས། བྱང་ཆུབ་ཆེན་པོར་སེམས་བསྐྱེད་པ་སོགས་བྱས་ཀྱང་རྫོགས་སྨིན་སྦྱང་གསུམ་མ་བྱས་
པར་སངས་རྒྱས་མི་ཐོབ་སྟེ། མདོ་ལས། སྨོན་ལམ་ཡོངས་སུ་རྫོགས་པར་མ་བྱས་པ་དང་།
སེམས་ཅན་རྣམས་ཡོངས་སུ་སྨིན་པར་མ་བྱས་པ་དང༌ ། སངས་རྒྱས་ཀྱི་ཞིང་ཡོངས་སུ་
- 1 6 4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། (༥
མ་སྦྱངས་པར་དེ་དག་གིས་ཡང་དག་པའི་མཐའ་མངོན་སུམ་དུ་ནི་མི་བྱའོ། །ཞེས་སོགས། དེ་
གསུམ་བྱས་པའི་ཚད་ཇི་ལྟ་བུ་ཞེ་ན། སྨོན་ལམ་རྫོགས་པ་ན། གཞན་དོན་རླབས་པོ་ཆེ་སྒྲུབ་
པའི་སྨོན་ལམ་ཇི་ལྟར་བཏབ་པ་བཞིན་འགྲུབ་པ་ཡིན་ལ། མདོ་འོག་མ་ནས་འད། སངས་
རྒྱས་ཀྱི་ཞིང་སྦྱངས་པ་ནི་རང་གང་དུ་སང་རྒྱ་བར་འགྱུར་བའི་ཞིང་དེ་གཞན་དོན་བྱ་རུང་བའི་
ཞིང་དུ་བྱས་པ་ཡིན་ལ། འདི་གོང་དུ་བཤད་དོ། །སེམས་ཅན་སྨིན་པ་ནི་རང་གི་གདུལ་བྱར་
གྱུར་པའི་སེམས་ཅན་རྣམས་སྒྲིབ་པ་སྤང་རུང་གཉེན་པོ་སྐྱེད་རུང་དུ་བྱས་པ་ཡིན་ཏེ། ཇི་ལྟར་རྨ་
དང་ཟས་ལ་དེ་དག་གི །གཟག་དང་སྤྱད་དུ་རུང་བ་སྨིན་འདོད་ལྟར། །དེ་བཞིན་རྟེན་འདིར་
ཕྱོགས་གཉིས་ཞི་བ་དང་། །ཡོངས་སུ་སྤྱད་པ་སྨན་པ་ཉིད་དུ་བསྟན། །ཞེས་པ་ལྟར་རོ། །
འདི་ལ་བྱ་རུང་ནས། སྨིན་པའི་ངོ་བོ། སྨིན་པའི་རྣམ་དབྱེ། སྨིན་པའི་ཐབས། སྨིན་
བྱའི་གང་ཟག །སྨིན་པའི་གང་ཟག །གང་ཟག་གི་མཚན་ཉིད་དེ་སྨིན་པ་དྲུག་བཤད་པ་ལ།
དང་པོ་ནི། གོང་དུ་བཤད་པ་བཞིན་ནོ། །གཉིས་པ་ཆུང་ངུ་འབྲིང་ཆེན་པོ་གསུམ་དང་། དབང་
པོ་སྨིན་པ་དང་། དགེ་རྩ་སྨིན་པ་སོགས་སོ། །གསུམ་པ་ནི། དགེ་བའི་ས་བོན་གསོ་ཞིང་ཁམས་
བརྟས་པར་བྱེད་པ་དང་། འདོད་པ་ལ་སྐྱོ་བསྐྱེད་དེ་རབ་ཏུ་བྱུང་པའི་བསླབ་པ་ལེན་དུ་འཇུག་པ་
ལ་སོགས་པའོ། །བཞི་པ་ནི། རིགས་གཞན་གསུམ་ལ་སོགས་པ་ཕྲིན་ལས་འཇུག་ཏུ་རུང་བའི་
གང་ཟག་རྣམས་སོ། །ལྔ་པ་ནི། མོས་པ་སྤྱོད་པ་ལ་སོགས་པ་མཐུ་ཐོབ་པའི་བྱང་སེམས་རྣམས་
སོ༑ ༑དྲུག་པ་ནི། སྨིན་པ་ཆུང་ངུ་ལ་གནས་པ་ཉན་ཐོས་དང༌། འབྲིང་ལགནས་པ་རང་རྒྱལ་
དང༌། ཆེན་པོ་ལ་གནས་པ་བྱང་སེམས་སོ། །གཉིས་པ་ཡན་ལག་གི་དོན་ལ། བྱང་སེམས་
བདག་ཉིད་ཡོངས་སུ་སྨིན་པའི་ཚུལ་དང་། གདུལ་བྱ་སེམས་ཅན་ཡོངས་སུ་སྨིན་པའི་ཚུལ་
གཉིས། དང་པོ་ལ། མིང་གི་སྒོ་ནས་མདོར་བསྟན། ངོས་བཟུང་གི་སྒོ་ནས་རྒྱས་པར་བཤད།
ཕན་ཡོན་གྱི་སྒོ་ནས་མཇུག་བསྡུ་བ་དང་གསུམ། དང་པོ་ནི། སྨིན་ཚུལ་དགུ་དང་ལྡན་པའི་
- 1 6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོངས་སྨིན་དེ་ནི་རྒྱལ་སྲས་རྣམས་ཀྱི་ཡོངས་སུ་སྨིན་པའི་མཚན་ཉིད་ཡིན་ཅིང་གཞན་ལས་
རབ་བམ་ཆེན་པོར་གྱུར་པ་ཞིག །དགུ་པོ་གོང་ན། དགའ་བ་ཡོངས་སུ་སྨིན་པ་དང་། དད་པ་
ཡོངས་སུ་སྨིན་པ་དང་། རབ་ཏུ་ཞི་བ་ཡོངས་སུ་སྨིན་པ་དང༌། སྙིང་བརྩེ་བ་ཡོངས་སུ་སྨིན་པ་
དང༌། བཟོད་པ་ཡོངས་སུ་སྨིན་པ་དང༌། ཡིད་གཞུང་ཡོངས་སུ་སྨིན་པ་དང༌། མཐུ་ཐོབ་པ་
ཡོངས་སུ་སྨིན་པ་དང་། མི་འཕྲོག་པ་ཡོངས་སུ་སྨིན་པ་དང༌། སྤོང་བའི་ཡན་ལག་དང་ལྡན་པ་
ཡོངས་སུ་སྨིན་པ་རྣམས་སོ། །གཉིས་པ་ལ་དགུ་ཡོད་པའི། དང་པོ་དགའ་བ་ཡོངས་སུ་སྨིན་པ་
ནི༑ སྙིང་རྗེ་ཅན་བྱང་སེམས་རྣམས་ཀྱི་དགའ་བ་ཡོངས་སུ་སྨིན་པའི་མཚན་ཉིད་ནི། རྒྱུ་དང་
རང་བཞིན་དང་བྱེད་ལས་གསུམ་གྱིས་བསྟན་པར་འདོད་དོ། །གསུམ་པོ་གྲོགས་མཆོག་སྐྱེས་
བུ་དམ་པ་ལ་བརྟེན་པ་དང་། དེ་ལ་དམ་པའི་ཆོས་ཉན་པ་དང༌། ཆོས་ཀྱི་དོན་ཚུལ་བཞིན་དུ་
ཡིད་ལ་བྱེད་པ་དང་གསུམ་མོ། །རང་བཞིན་བརྩོན་འགྲུས་རབ་ཏུ་གྱུར་པ་རྩོམ་པ་དང་། དགའ་
བ་རབ་གྱི་འཐད་པའི་དངོས་པོ་དམ་པ་ཐོབ་པའོ། །བྱེད་ལས་ནི་ཆོས་ཀྱི་མཆོག་སྡུད་ཅིང་སྲུང་
བ་དང་། ཆོས་ཀྱི་མཆོག་ཐེག་ཆེན་ལ་ཞུགས་པ་རྣམས་གནོད་པ་དང༌། འཚེ་བ་ལས་སྲུང་བར་
བྱེད་པ་སྟེ། དོན་གསུམ་དང་ལྡན་པའི་སྒོ་ནས་ཐེག་པ་ཆེན་པོའི་དམ་པའི་ཆོས་ཆེ་ཆེར་འཛིན་
པར་བྱེད་པའོ། །གཉིས་པ་དད་པ་ཡོངས་སྨིན་ནི། བདག་གིས་ཀྱང་རྒྱུ་དང་རང་བཞིན་དང་
བྱེད་ལས་གསུམ་གྱིས་འཆད་པས། རྒྱུ་ནི་དཀོན་མཆོག་གསུམ་གྱི་ཡོན་ཏན་ཤེས་པའོ །རང་
བཞིན་ནི་དཀོན་མཆོག་གི་ཡོན་ཏན་ལ་ཤེས་ནས་ཡིད་ཆེས་ཐོབ་པས། དེ་ལས་གཞན་དུ་
སེམས་གང་གིས་ཀྱང་མི་བྱེད་པའི་དད་པའོ། །བྱེད་ལས་ནི། ཏིང་ངེ་འཛིན་མྱུར་དུ་ཐོབ་པར་
འགྱུར་བ་དང་། དེའི་འབྲས་བུ་མངོན་ཤེས་སོགས་ཡོན་ཏན་ཁྱད་པར་ཅན་ཉམས་སུ་མྱོང་བར་
འགྱུར་བ་སྟེ། དེ་ལྟར་དོན་གསུམ་དང་ལྡན་པའི་སྒོ་ནས་སྟོན་པ་སངས་རྒྱས་ལ་ཡིད་ཆེས་པར་
བྱས་པ་རང་བཞིན་རྒྱལ་བའི་སྲས་པོ་རྣམས་ཀྱི་དད་པ་ཡང་དག་པར་ཡོངས་སུ་སྨིན་པའི་
- 1
6 6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
མཚན་ཉིད་ཡིན་པར་འདོད་དོ། །གསུམ་པ་རབ་ཞི་ཡོངས་སུ་སྨིན་པ་ལ། རྒྱུན་དབང་པོ་ཤིན་
ཏུ་སྡོམ་པའོ། །རང་བཞིན་ཉོན་མོངས་དུག་གསུམ་ལ་སོགས་པའི་རྟོག་པ་སྤོང་ཞིང་། རབ་ཏུ་ཞི་
བའོ། །བྱེད་ལས་ནི། ཉོན་མོངས་པའི་བར་ཆད་མེད་ཅིང་དགེ་བ་ལ་མངོན་པར་དགའ་བ་སྟེ།
དེ་ལྟར་དོན་གསུམ་དང་ལྡན་པའི་སྒོ་ནས་རྒྱལ་བའི་སྲས་པོརྣམས་ཀྱི་ཉོན་མོངས་བསལ་བ་ནི་
རབ་ཞི་ཡང་དག་ཡོངས་སུ་སྨིན་པའི་མཚན་ཉིད་ཡིན་པར་འདོད་དོ། །བཞི་པ་སྙིང་བརྩེ་ཡོངས་
སུ་སྨིན་པ་ལ་རྒྱུ་ནི། རང་བཞིན་གྱིས་སྙིང་བརྩེ་བ་དང་། སེམས་ཅན་གཞན་གྱི་སྡུག་བསྔལ་
མཐོང་བ་དང༌། ཐེག་པ་དམན་པའི་སེམས་ཡང་དག་པར་རབ་ཏུ་སྤོང་བ་རྣམས་སོ། །རང་
བཞིན་སྙིང་བརྩེ་གོང་ནས་གོང་དུ་ཁྱད་པར་དུ་འགྲོ་ཞིང་འཕེལ་བའོ། །བྱེད་ལས་ནི། ཕྱིར་མི་
ལྡོག་པའི་ས་ལ་འགྲོ་བའི་མཆོག་ཏུ་གྱུར་པའི་ལུས་མཚན་དཔེས་བརྒྱན་པ་ཐོབ་པ་སྟེ། དེ་ལྟར་
དོན་གསུམ་དང་ལྡན་པའི་སྒོ་ནས་གཞན་ལ་སྙིངབརྩེ་ཡོངས་སུ་སྨིན་པའི་མཚན་ཉིད་ཡིན་པར་
འདོད་དོ། །ལྔ་པ་བཟོད་པ་ཡོངས་སྨིན་ལ། རྒྱུ་ནི་རང་བཞིན་གྱིས་བརྟན་པ་རིགས་སད་པ་དང་།
ཁྲོ་བའི་ཉེས་དམིགས་བཟོད་པའི་ཕན་ཡོན་ལ་སོ་སོར་བརྟགས་ནས་སྒོམ་པའོ། །རང་བཞིན་
གཞན་དོན་ལ་འཇུག་པ་ན། ཚ་གྲང་ལ་སོགས་པའི་སྡུག་བསྔལ་རྣམས་ལ་ཤིན་ཏུ་མི་འབྱེད་
ཅིང་མི་ལྡོག་པའོ། །བྱེད་ལས་ནི། བཟོད་པ་ཁྱད་པར་ཅན་དུ་འགྲོ་བ་དང་། དགེ་བ་ལ་མངོན་
པར་དགའ་བ་སྟེ། དེ་ལྟར་དོན་གསུམ་དང་ལྡན་པའི་སྒོ་ནས་གཞན་གྱི་སྡུག་བསྔལ་ལ་བཟོད་
པ་ཡོངས་སུ་སྨིན་པའི་མཚན་ཉིད་ཡིན་པར་འདོད་དོ། །དྲུག་པ་ཡིད་གཞུང་ཡོངས་སྨིན་ལ། རྒྱུ་
ནི་སྔོན་ཐོས་བསམ་སོགས་བྱས་པའི་བག་ཆགས་སད་ཅིང་རྣམ་པར་སྨིན་པའི་ལུས་དག་ཅིང་
སྐྱོན་མེད་པ་ཐོབ་པའོ། །རང་བཞིན་སྒོམ་བྱས་ནས་ཡུན་རིང་དུ་ལོན་པ་ནའང་སྔར་གྱི་ལུས་
ངག་གི་བྱ་བ་རྣམས་དྲན་ཅིང་མི་བརྗེད་པ་དང་། དེ་བཞིན་དུ་ལེགས་པར་བཤད་པའི་ཡོན་ཏན་
དང༌། ཉེས་པར་སྨྲས་པའི་སྐྱོན་དག་ཀྱང་བསལ་བར་ཤེས་པའི་ཤེས་རབ་བོ། །བྱེད་ལས་ནི།
- 1 6 7 -



，
，
，
བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བློ་གྲོས་ཆེན་པོ་འཕགས་པའི་ཤེས་རབ་རྒྱུད་ལ་སྐྱེ་བར་གྱུར་པ་སྟེ། དེ་ལྟར་ན་དོན་གསུམ་དང་
ལྡན་པའི་སྒོ་ནས་ཡིད་གཞུང་ཡོངས་སུ་སྨིན་པའི་མཚན་ཉིད་ཡིན་པར་འདོད་དོ། །བདུན་པ་
མཐུ་ཐོབ་ཡོངས་སྨིན་ལ། རྒྱུ་ནི། ཚོགས་གཉིས་ཀྱི་དགེ་བས་དེ་དག་གི་ཁམས་སམ་ས་བོན་
གཉིས་བརྟས་པར་གྱུར་པའི་རང་བཞིན། རྟེན་ཉེར་ལེན་ཕུང་པོ་ལྔའི་རྒྱུན་ལ་འབྲས་བུ་མངོན་
རྟོགས་ཀྱི་ཁྱད་པར་མཆོག་ཏུ་གྱུར་པ་སྐྱེ་བར་རུང་བའོ། །བྱེད་ལས་ནི་ཡིད་ལ་ནི་ཅི་བསམ་པ་
འགྲུབ་པ་དང་འགྲོ་བའི་མཆོག་ཏུ་གྱུར་པའི་ལུས་ཁྱད་པར་ཅན་མཚན་དཔེས་བརྒྱན་པ་ཐོབ་པ་
སྟེ༑ དེ་ལྟར་དོན་གསུམ་དང་ལྡན་པའི་སྒོ་ནས་ཐོབ་པ་ཡོངས་སུ་སྨིན་པའི་མཚན་ཉིད་ཡིན་པར་
འདོད་དོ། །བརྒྱད་པ་མི་འཕྲོགས་པའི་ཡོངས་སུ་སྨིན་པ་ལ་རྒྱུ་ནི། ཐེག་ཆེན་གྱི་ས་བཟང་པོ་
ལ་རིགས་པ་བཞིས་རྣམ་པར་དཔྱད་པས་ངེས་པ་ཐོབ་པའི་བསམ་པ་ཅན་ནོ། །རང་བཞིན་
ནི་ཆོས་ལ་ངེས་པ་ཐོབ་པས་བདུད་སོགས་ཀྱིས་དུས་རྟག་ཏུ་བར་ཆད་བྱེད་པ་མེད་པའོ། །བྱེད་
ལས་ནི་ཡོན་ཏན་ཁྱད་པར་ཅན་རིམ་གྱིས་རྙེད་པ་དང་། གཞན་གྱི་ཕྱོགས་སུན་འབྱིན་པར་བྱེད་
པའོ། །དེ་ལྟར་དོན་གསུམ་དང་ལྡན་པའི་སྒོ་ནས་མི་འཕྲོག་པ་ཡོངས་སུ་སྨིན་པའི་མཚན་ཉིད་
ཡིན་པར་འདོད་དོ། །དགུ་པ་ཡན་ལག་ཡོངས་སུ་སྨིན་པ་ལ། རྒྱུ་ནི་ཚོགས་གཉིས་ཀྱི་དགེ་བ་
བསགས་པའོ། །རང་བཞིན་ནི་སྐྱོན་མེད་པའི་ལུས་ལ་བརྟེན་ནས་དགེ་བ་ལ་སྤྲོ་བ་ཆེན་པོས་
བརྩོན་འགྲུས་བརྩམ་རུང་བའོ། །བྱེད་ལས་ནི། འདུ་འཛིས་དབེན་པ་དང་། དགེ་བ་ལ་སྤྲོ་བ་
ལ་མངོན་པར་དགའ་བ་སྟེ། དེ་ལྟར་དོན་གསུམ་དང་ལྡན་པའི་སྒོ་ནས་རྒྱལ་བའི་སྲས་པོ་
རྣམས་ཀྱི་སྤོང་བའི་ཡན་ལག་དང་ལྡན་པའི་ཡང་དག་པ་ཡོངས་སུ་སྨིན་པའི་མཚན་ཉིད་ཡིན་
པར་འདོད་དོ། །
གསུམ་པ་དོན་བསྡུ་བ་ནི། སྔར་བཤད་པ་དེ་ལྟར་ན། དགའ་བ་ཡོངས་སུ་སྨིན་པ་ལ་
སོགས་པ་དངོས་པོ་རྣམ་པ་དགུས་ཡོངས་སུ་སྨིན་པའི་བདག་ཉིད་ཅན་རྣམས་སེམས་ཅན་ཕ་
- 1 6 8 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། (༥
རོལ་པོ་ཡོངས་སུ་སྨིན་པར་བྱེད་རུང་བའི་ནུས་པ་དང་ལྡན་པ་གཞན་དོན་གྱི་ཆེ་བ་དང་། ཆོས་
སྐུའི་རང་བཞིན་གྱི་རྒྱུན་འཕེལ་བ་སྟེ། ཆོས་སྐུ་ཐོབ་པའི་བདག་ཉིད་ཅན་རང་དོན་གྱི་ཆེ་བ་སྟེ།
ཕན་ཡོན་གཉིས་དང་ལྡན་པའི་སྒོ་ནས་རྟག་ཏུ་འགྲོ་བའི་གཉེན་གྱི་མཆོག་ཏུ་གྱུར་པ་ཡིན་ནོ། །
གཉིས་པ་ལ་གཞན་ཡོངས་སྨིན་གྱི་མཚན་ཉིད། རྣམ་པའི་རབ་དབྱེ་སྨིན་པར་བྱེད་
ཚུལ། དབྱེ་བ་རྗོད་བྱེད་དོན་བསྡུ་བ་དང་གསུམ། དང་པོ་ནི། ཇི་ལྟར་གཟག་ཏུ་རུང་བ་དང་།
ཟས་སྤྱད་དུ་རུང་བ་ལ་སྨིན་ཅེས་འཇིག་རྟེན་ན་འདོད་པ་བཞིན་དུ་གདུལ་བྱའི་རྒྱུད་འདིར་
གཟག་རུང་དང་སྤྱད་རུང་གི་ཕྱོགས་གཉིས་ཀྱི་ནང་ནས་གཟག་རུང་བཞིན་དུ་སྤང་བྱ་ཞི་བའམ་
སྤང་རུང་དུ་གྱུར་པ་དང་། སྤྱད་རུང་བཞིན་དུ་གཉེན་པོ་སྐྱེ་རུང་དུ་གྱུར་པ་ལས་སེམས་ཅན་སྨིན་
པ་ཞེས་བསྟན་ནོ། །གཉིས་པ་ནི། བྱང་ཆུབ་སེམས་དཔའི་སེམས་ཅན་སྨིན་པ་ལ་རབ་ཏུ་དབྱེ་
བ་བརྒྱད་ཡོད་པར་འདོད་དོ། །བརྒྱད་པོ་གང་ཞེ་ན། ལུས་ཅན་རྣམས་ཉོན་མོངས་པ་དངརྣམ་
པར་སྨིན་པར་བྱེད་པ་དང༌། རིགས་ཅན་གསུམ་ཐེག་པ་གསུམ་གྱིས་ཡོངས་སུ་སྨིན་པར་བྱེད་
པ་དང་། གཞན་ལས་རབ་ཏུའམ་མཆོག་ཏུ་སྨིན་པར་བྱེད་པ་དང་། གདུལ་བྱའི་བསམ་པ་དང་།
སྨིན་པར་བྱེད་པ་དང་། ཉེ་རིང་སོགས་མེད་ཅིང་གུས་པའི་སྒོནས་ལེགས་པརསྨིན་པར་བྱེད་པ་
དང་། དེ་ཁོ་ན་ཉིད་རྟོགས་པར་སྨིན་པར་བྱེད་པ་དང༌། དུས་རྟག་ཏུ་སྨིན་པར་བྱེད་པ་དང་།
གོང་ནས་གོང་དུ་སྨིན་པར་བྱེད་པ་རྣམས་སོ། །གསུམ་པ་ལ། བསམ་པ་ཇི་ལྟ་བུས་སྨིན་ཚུལ་
དང༌། སྦྱོར་བ་ཇི་ལྟ་བུས་སྨིན་ཚུལ་གཉིས། དང་པོ་ནི། ཇི་ལྟར་རྒྱལ་བའི་སྲས་པོ་གཞན་ལ་
ཕན་པའི་ལྷག་པའི་བསམ་པས་འཁོར་བ་འདིར་སེམས་ཅན་ཀུན་ཕན་བདེ་ལབཀོད་ནསརྣམ་
པར་སྨིན་པར་བྱེད་པ་དེ་ལྟར་དུ་འཇིག་རྟེན་པའི་ཕ་དང་མ་དང་གཉེན་བཤེསརྣམས་རང་གི་བུ་
རྣམས་ལ་ལེགས་པར་མི་གནས་ཏེ། འཇིག་རྟེན་པའི་ཕན་སེམས་འདི་ལས་བྱང་སེམས་ཀྱི་
ཕན་སེམས་ཆེས་ཆེར་ཁྱད་པར་དུ་འཕགས་སོ། །བརྩེ་བའི་བདག་ཉིད་ཅན་བྱང་སེམསརྣམས་
- 1 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་གི་གདུལ་བྱ་ཕན་བདེ་ལ་སྦྱོར་བའི་ཕྱིར་དུ་གདུལ་བྱ་རྣམས་ལ་བྱམས་པའི་སེམས་ཀྱིས་
ཕན་པ་དང་བདེ་བར་འདོད་པ་དེ་ལྟར་དུ་སྐྱེ་བོ་ཕལ་པ་རྣམས་བདག་ལ་བྱམས་པར་མི་འདོད་
ན་རབ་ཏུ་སྡུག་བསྔལ་བའི་སྐྱེ་བོ་གཞན་ལ་བརྟེན་ནས་དེ་ལྟ་བུའི་བྱམས་པ་མི་སྐྱེ་བ་ལྟ་སྨོས་
ཀྱང་ཅི་དགོས།
གཉིས་པ་ལ་དྲུག་ཡོད་པའི། དང་པོ་སྦྱིན་པས་སྨིན་ཚུལ་ནི། སྦྱིན་པཔོ་ལུས་དང་
ལོངས་སྤྱོད་རྣམས་གཞན་ལ་མི་སྦྱིན་པ་ནི་གང་ཡང་མེད་དེ། ཉེ་རིང་སྤངས་ནས་སྟེར་བས་
མཉམ་པར་སྦྱིན་པ་དང༌། ཐམས་ཅད་དུ་བྱིན་ཡང་ཡོན་ཏན་གྱིས་ངོམ་པར་མི་འགྱུར་བ་སྟེ།
སྦྱིན་པ་གསུམ་ལས་ཚེ་འདིར་ཕན་འདོགས་པ་དང་། སྦྱིན་པས་བསྡུས་ནས་དགེ་བ་ལ་སྦྱོར་
བས་ཚེ་ཕྱི་མ་ལ་ཕན་འདོགས་པ་སྟེ། ཕན་འདོགས་རྣམ་པ་གཉིས་ཀྱིས་གཞན་ཡོངས་སུ་སྨིན་
པར་བྱེད་པའོ། །ཚུལ་ཁྲིམས་ཀྱིས་སྨིན་ཚུལ་ནི། ཚུལ་ཁྲིམས་བླངས་ནས་བྱང་ཆུབ་ཀྱི་བར་དུ་
བསྲུང་བ་རྟག་པའི་ཚུལ་ ཁྲིམས་དང༌། སྔོན་གོམས་པའི་སྟོབས་ཀྱིས་སྐྱེས་ཙམ་ནས་ཚུལ་
ཁྲིམས་ལ་དད་པ་རང་བཞིན་གྱི་ཚུལ་ཁྲིམས་དང་། རྨི་ལམ་དུའང་མི་དགེ་བ་མི་འབྱུང་བ་ལྷག་
པར་འཚེ་བ་མེད་པའི་ཚུལ་ཁྲིམས། ཚུལ་ཁྲིམས་ཀྱི་ཡོན་ཏན་མཐོང་ནས་བདག་ཉིད་ཚུལ་
ཁྲིམས་ལ་དགའ་བས་རྟོགས་པའི་ཚུལ་ཁྲིམས་དང་། སྒོ་གསུམ་ལས་འཁྲུལ་པ་ཅུང་ཟད་ཀྱང་
མེད་པ་བག་ཡོད་པའི་ཚུལ་ཁྲིམས་ཏེ། ཚུལ་ཁྲིམས་འདི་དག་ལ་བདག་ཉིད་གནས་ནས་གཞན་
འགོད་པ་ཚེ་འདིར་ཕན་པ་དང༌། ཚུལ་ཁྲིམས་རྣམ་སྨིན་གྱིས་འབྲས་བུ་བདེ་འགྲོར་སྐྱེ་བ་དང་།
རྒྱུ་མཐུན་གྱི་འབྲས་བུ་དེར་ཡང་ཚུལ་ཁྲིམས་སྲུང་བ་སྟེ། ཡོན་ཏན་འདི་དག་རྒྱུན་མི་ཆད་པས་
སྨིན་པར་བྱེད་པ་དང་། ཚེ་ཕྱི་མ་ལ་ཕན་པ་སྟེ་ཕན་འདོགས་རྣམ་པ་གཉིས་ཀྱི། གཞན་ཡོངས་
སུ་སྨིན་པར་བྱེད་པའོ། །བཟོད་པས་སྨིན་ཚུལ་ནི། གཞན་བདག་ལགནོད་པ་བྱེད་པ་ལ། འདི་
ནི་བདག་ལ་ཕན་པ་བྱེད་པའོ། །སྙམ་པའི་བློ་དང་ལྡན་པ་དེ་བདག་ལ་གནོད་བྱེད་དྲག་པོ་དག་
- 1 70 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། [༥
ཀྱང་བཟོད་པར་བྱེད་ན་གནོད་བྱེད་ཆུང་ངུ་ལྟ་སྨོས་ཀྱང་ཅི་དགོས། བདག་ལ་གནོད་པ་བྱེད་པ་
དེ་ཕན་པའི་ཐབས་སུ་རིག་ཅིང་གནོད་བྱེད་བཟོད་པར་བྱེད་པ་དེ་དག་གིསགནོད་བྱེད་ལ་ཕན་
འདོགས་པ་ཚེ་འདིར་ཕན་པ་དང་། དེ་ལ་བརྟེན་ནས་གནོད་བྱེད་རྣམས་དགེ་བ་ཡང་དག་པར་
ལེན་དུ་འཇུག་པ་ཚེ་ཕྱི་མ་ལ་ཕན་པ་སྟེ། ཕན་འདོགས་པ་རྣམ་པ་གཉིས་ཀྱི་ཞེས་སོགས་སྔར་
ལྟར་རོ། །བརྩོན་འགྲུས་ཀྱིས་སྨིན་ཚུལ་ནི། རྒྱལ་སྲས་བརྩོན་འགྲུས་མཆོག་ལ་བརྟེན་པ་དེས་
སེམས་ཅན་གྱི་ཚོགས་རབ་ཏུ་སྨིན་པར་བྱེད་པ་ན། ཕ་རོལ་པོ་གཅིག་གི་རྒྱུད་ལ་དགེ་བའི་
སེམས་སྐད་ཅིག་མ་གཅིག་སྐྱེད་པའི་ཕྱིར་དུ་ཡང་བསྐལ་པ་བྱེ་བ་སྟོང་དུ་དཀའ་སྤྱད་ལ་སྐྱོ་བར་
མི་འགྱུར་ན། སེམས་ཅན་མང་པོའི་རྒྱུད་ལ་དགེ་བ་རྒྱ་ཆེན་པོ་བསྐྱེད་པའི་ཕྱིར་དུ་མི་སྐྱོ་བ་ལ་ལྟ་
སྨོས་ཀྱང་ཅི་དགོས། དེ་ལྟར་ཚེ་འདི་དང་ཕྱི་མ་ལ་ཕན་འདོགས་པ་རྣམ་པ་གཉིས་ཀྱི་ཞེས་
སོགས་སྔར་ལྟར་རོ། །བསམ་གཏན་གྱིས་སྨིན་ཚུལ་ནི། བསམ་གཏན་གྱི་དབང་བླ་ན་མེད་པ་
ཐོབ་ནས་གཞན་གྱི་མཆོད་པ་དང༌། བཀུར་སོགས་འདོད་པའི་གཡེང་བ་ཐམས་ཅད་ངེས་པར་
བཅོམ་སྟེ། རྫུ་འཕྲུལ་གྱིས་སངས་རྒྱས་ཀྱི་བསྟན་པ་མཆོག་ལ་གཞན་དག་འདུན་ཅིང་། དད་
པར་བྱེད་པ་ཚེ་འདི་དང་དེ་ལ་བརྟེན་ནས་དེ་དག་དགེ་བ་ཡང་དག་པར་འཕེལ་བར་བྱེད་པ་ཕྱི་
མ་ལ་ཕན་པ་སྟེ། དེ་ལྟར་ཕན་འདོགསརྣམ་པ་གཉིས་ཀྱི་ཞེས་སོགས་སྔར་ལྟར་རོ། །ཤེས་རབ་
ཀྱིས་སྨིན་ཚུལ་ནི། བྱང་སེམས་རང་ཉིད་ཀྱིས་ངེས་དོན་ཟབ་མོ་དེ་ཁོ་ན་ཉིད་ཀྱི་ཚུལདང་།
དགོངས་དོན་གཞན་དུ་གསུངས་པ་དྲང་དོན་གྱི་ཚུལ་ལ་ངེས་པ་ཐོབ་པར་བྱས་ཏེ། སེམས་ཅན་
གཞན་གྱི་ཐེ་ཚོམ་སེལ་བར་བྱེད་ཅིང་། རིག་པ་ལ་གུས་པར་བྱེད་པ་ཚེ་འདི་དང་དེ་འབརྟེན་
ནས་རང་གཞན་གྱི་དགེ་བའི་ཡོན་ཏན་འཕེལ་བར་བྱེད་པ་ཕྱི་མ་ལ་ཕན་པ་སྟེ། དེ་ལྟརཕན་
འདོགས་རྣམས་ཞེས་སོགས་སོ། །བཞི་པ་དོན་བསྡུ་བ་ནི། བྱང་ཆུབ་སེམས་དཔའརྣམས་ཀྱི་
སྙིང་རྗེ་ཆེན་པོས་འགྲོ་བ་སེམས་ཅན་ཀུན་བདེ་འགྲོ་མཐོ་རིས་ཀྱི་འགྲོ་ལ་འགོད་པ་དང་། དགེ་
- 1 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ཐེག་པ་གསུམ་ལ་རིམ་གྱིས་བཀོད་ནས་མཐར་ཐུག་ཐེག་པ་ཆེན་པོས་ཡོངས་སུ་སྨིན་པར་
བྱེད་ཅིང་། མོས་པ་ལ་སྤྱོད་པའི་ས་དང་འབྲིང་མ་དག་དང་། མཆོག་དག་པ་ས་གསུམ་ལ་རང་
ཉིད་གནས་ནས་གདུལ་བྱ་རྣམས་ཀྱང་དེ་དག་ལ་འགོད་པའི་ཚུལ་གྱི་འཇིག་རྟེན་གྱི་ཁམས་ཇི་
སྲིད་ཡོད་ཅིང་མ་སྟོངས་པ་དང་མཉམ་པར་འཇུག་པའི་འདུལ་བ་སྟེ་ཡོངས་སུ་སྨིན་པ་རྒྱུན་མི་
ཆད་པའི་ཆེ་བ་དང་ལྡན་པའོ། །ཡོངས་སུ་སྨིན་པའི་སྐབསརྣམ་པར་བཤད་ཟིན་ཏོ།། །། །
༈ ཚིགས་བཅད་དང་པོའི་ཐ་མར་བྱུང་པའི་བྱང་ཆུབ་འདི་དཔེ་ལྔས་མཚོན་པའི་
ཐོབ་བྱ་ཡོངས་གྲུབ་ཀྱི་དོན་ཡིན་པས་བསྟན་བཅོས་ཀྱི་མཇུག་ཏུ་བཤད་པར་བྱ་བ་ཡིན་མོད།
འོན་ཀྱང་སྐབས་འདིར་བཤད་པ་ནི། བསྟན་བཅོས་འདི་བྱང་ཆུབ་སེམས་དཔའ་རྣམས་ཀྱིས་
ལམ་བསྒོམས་ནས་འབྲས་བུ་ཐོབ་ཚུལ་གྱི་རིམ་པ་གཉིས་བསྟན་ཏེ། སྐྱབས་འགྲོ་བྱང་ཆུབ་ཀྱི་
བར་གྱི་རིམ་པ་གཅིག །ཆོས་ཚོལ་ནས་མཐར་ཐུག་གི་བར་གྱི་རིམ་པ་གཅིག་བསྟན་པས་
སྐབས་འདིར། རིམ་པ་དང་པོའི་ལམ་གྱི་འབྲས་བུ་འཆད་པར་མངོན་ནོ། །འདི་ལ་སྤྱི་དོན་དང་།
ཡན་ལག་གི་དོན་གཉིས། དང་པོ་ལ། མངོན་པར་བྱང་ཆུབ་པའི་ཚུལ། སྐུདང་ཡེ་ཤེས་སོགས་
ཀྱི་དབྱེ་བ། ཕྲིན་ལས་ཀྱི་གདུལ་བྱ་སྨིན་ཚུལ་དང་གསུམ་ལས་དང་པོ་ནི། ཉན་ཐོས་པ་ལྟར་ན།
སངས་རྒྱས་ཐུབ་པ་ཆེན་པོའི་དྲུང་དུ་སེམས་བསྐྱེད་ནས་སངས་རྒྱས་རྣམ་པར་གཟིགས་མཆོད་
པའི་བར་གྱིས་གྲངས་མེད་དང་པོའི་ཚོགས་བསགས། དེ་ནས་སངས་རྒྱས་མར་མེ་མཛད་
མཆོད་པའི་བར་གྱིས་གྲངས་མེད་གཉིས་པའི་ཚོགས་བསགས། དེ་ནས་སངས་རྒྱས་རིན་ཆེན་
གཙུག་ཏོར་ཅན་མཆོད་པའི་བར་གྱིས་གྲངས་མེད་གསུམ་པའི་ཚོགས་བསགས་པས་སངས་
རྒྱས་པར་འདོད་དེ། མཛོད་ལས། རྣམ་གཟིགས་མར་མེ་རིན་ཆེན་གཙུག །གྲངས་མེད་གསུམ་
གྱི་ཐ་མར་བྱུང་། །དང་པོ་ཤཱཀྱ་ཐུབ་པ་ཡིན་ཅེས་སོ། །ཐེག་ཆེན་པ་ལྟརན། བཅོམ་ལྡན་འདས་
འདི་སྔོན་དམྱལ་བའི་ལྕགས་སྲེག་གི་ས་གཞི་ལ་ཤིང་རྟ་འདྲེན་པའི་གྱད་དུ་གྱུར་པ་ན་ཟླ་བོ་
- 1 7 2 .



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥་
སྟོབས་ཆུང་བ་ལ་དམྱལ་བའི་བསྲུང་མས་བརྡུང་བར་བྱས་པ་ན། ཟླ་བོ་ལ་སྙིང་རྗེ་སྐྱེས་ཏེ། དེ་
ལ་བརྟེན་ནས་སེམས་བསྐྱེད་པ་སོགས་ལུགས་མི་འདྲ་བ་དུ་མ་སྣང་མོད། གང་ལྟར་ཡང་བྱང་
ཆུབ་ཏུ་སེམས་བསྐྱེད་ནས་ཚོགས་སྦྱོར་གྱི་ལམ་དུ་གྲངས་མེད་དང་པོའི་ཚོགས་བསགས། མ་
དག་ས་བདུན་དུ་གཉིས་པའི། དག་པ་ས་གསུམ་དུ་གསུམ་པའི་ཚོགས་བསགས་ནས་གནས་
འོག་མིན་ཆེན་པོར་རྟེན་ལོངས་སྐུ་ལ་བརྟེན་ནས། ཐོབ་བྱ་ཆོས་སྐུ་མངོན་སུམ་དུ་མཛད་དེ།
གདུལ་བྱའི་དོན་དུ་འདོད་པའི་ཁམས་ལ་སོགས་པར་མཛད་པ་བཅུ་གཉིས་སམ་བརྒྱད་ལ་
སོགས་པའི་སྒོ་ནས་སྤྲུལ་སྐུ་ཐོབ་པའི་ཚུལ་བསྟན་པ་ཡིན་གྱི། གནས་ལུགས་ལ་སྐྱེ་བ་དཔག་ཏུ་
མེད་པའི་སྔོན་རོལ་དུ་སངས་རྒྱས་ཟིན་པ་ཡིན་པའི་ཕྱིར། ཐེག་པ་ཆེན་པོའི་མདོ་དང་བསྟན་
བཅོས་ལས་བཤད་དོ། །ཐེག་ཆེན་གྱི་ལམ་ལ་སློབ་པའི་ཚེ་ནའང་བསྟན་བཅོས་འདིར་བཤད་
པ་ལྟར། དང་པོར་སྐྱབས་འགྲོ་བྱས། དེ་ལ་བརྟེན་ནས་ཐེག་ཆེན་གྱི་རིགས་སད། དེ་ལ་བརྟེན་
ནས་ཐེག་པ་ཆེན་པོར་སེམས་བསྐྱེད། སེམས་བསྐྱེད་ཀྱི་དམིགས་ཡུལ་མཐར་ཕྱིན་པའི་ཕྱིར་དུ།
སྒྲུབ་པས་ཟབ་མོ་སྟོང་པ་ཉིད་ཀྱི་དོན་སྒོམ། དེ་ལ་བརྟེན་ནས་གཞན་དོན་གྱི་ཐབས་མང་པོ་ལ་
སློབ་པར་བྱས། མངོན་ཤེས་ཀྱི་གདུལ་བྱའི་བསམ་པ་དང་། དབང་པོའི་ཁྱད་པར་ཤེས་པར་
བྱས་ནས་སྐལ་བ་དང་འཚམས་པར་ཡོངས་སུ་སྨིན་པར་བྱས་ཏེ། སངས་རྒྱས་ཐོབ་པར་འགྱུར་
བ་ནི། ཉམས་སུ་ལེན་པའི་རིམ་པའོ། །དེ་བཞིན་དུ་ཆོས་ཚོལ་བ་ནས་མཐར་ཐུག་གི་ས་ཐོབ་
པའི་བར་ལའང་ལམ་ཉམས་ལེན་གྱི་རིམ་པ་ཁྱད་པར་ཅན་ཡོད་པ་འོག་ཏུ་བཤད་པར་བྱའོ། །
གཉིས་པ་ནི། ཉན་ཐོས་པ་ལྟར་ན། གཞོན་ནུ་དོན་གྲུབ་ལྟ་བུར་སྐལ་ལྡན་གྱི་སོ་སྐྱེ་
ཞིག་གིས་གོང་དུ་བཤད་པ་བཞིན། ཚོགས་བསགས་པས་རྡོ་རྗེ་གདན་གྱི་བྱང་ཆུབ་ཀྱི་ཤིང་དྲུང་
དུ་མངོན་པར་སངས་རྒྱསཏེ་ཆོས་སྐུ་དང་སྤྲུལ་སྐུགཉིས་ཐོབ་པར་འདོད་ཀྱི། ལོངས་སྐུ་སོགས་
ཀྱི་རྣམ་གཞག་མི་འདོད་པར་སེམས་སོ། །ཐེག་ཆེན་པ་ལྟར་ན། སངས་རྒྱས་ལ་སྐུ་གསུང་
- 1 7 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐུགས་ཡོན་ཏན་ཕྲིན་ལས་དང་ལྔ། སྐུ་ལ་གཅིག་བསྡུ་བ། གཉིས་སུ་དབྱེ་བ། གསུམ་དུ་དབྱེ་
བ༑ བཞིར་དབྱེ་བ། ལྔར་དབྱེ་བ་སོགས་ལུགས་མི་འདྲ་བ་བཤད་ཀྱང་། བྱམས་ཆོས་རྣམས་
ཀྱི་དགོངས་པ་ལ། ངོ་བོ་ཉིད་སྐུ་ལོངས་སྐུ་སྤྲུལ་སྐུ་གསུམ་དུ་ངེས་ཏེ། སྐུ་གསུམ་དག་གི་སངས་
རྒྱས་ཀྱི། །སྐུ་བསྡུས་པར་ནི་ཤེས་པར་བྱ། །ཞེས་དང༌། སྐུ་གསུམ་དག་གི་བྱང་ཆུབ་ཆེ་ཞེས་
དང་། རྒྱུད་བླར། རིགས་འདི་གཉིས་ལས་སངས་རྒྱས་ཀྱི། །སྐུགསུམ་ཐོབ་པར་འདོད་པ་ཡིན་
ཅེས་དང༌། བྱང་ཆུབ་ཀྱི་སྐབས་སུ་སྐུ་གསུམ་པོ་འདི་ཁོ་ནར་བཤད་པའི་ཕྱིར་དང་། མངོན་
རྟོགས་རྒྱན་དུ། ངོ་བོ་ཉིད་ལོངས་རྫོགས་བཅས་དང༌། །ཞེས་གསུངས་ཤིང་། ཚིགས་བཅད་
བྱམས་པ་སྐུ་གསུམ་དུ་བཞེད་པའི་སྒྲུབ་བྱེད་དུ་འགྲེལ་ཆེན་དྲི་མེད་དུ་སྤྱན་རས་གཟིགས་ཀྱིས་
དྲངས་པའི་ཕྱིར། སངས་རྒྱས་ཀྱི་གསུང་ལ་ཡན་ལག་དྲུག་ཅུ། སངས་རྒྱས་ཀྱི་གས་ལ་ཡེ་
ཤེས་བཞིའམ་ལྔ། སངས་རྒྱས་ཀྱི་ཡོན་ཏན་ལ་བསྟན་བཅོས་ཐ་དད་ལས་མི་འདྲ་བ་སྣ་ཚོགས་
གསུངས་ཀྱང་། གནས་ལུགས་ལ་བརྗོད་པར་མི་ནུས་ཤིང་། མདོ་དང་བསྟན་བཅོས་སྤྱིའི་
ཁུངས་ལས་བཤད་ཚུལ་ལྟར་ན་སྟོབས་བཅུ། མི་འཇིགས་པ་བཞི། མ་འདྲེས་པ་བཅོ་བརྒྱད།
མཐར་ཕྱིན་པའི་མཚན་དཔེ་སོགས་སོ། །སངས་རྒྱས་ཀྱི་ཕྲིན་ལས་ལ་བཤད་སྲོལ་མཐའཡས་
ཀྱང་། བསྡུས་ན། བྱེད་པ་པོ་ལ་ཡོད་པའི་ཕྲིན་ལས་དང༌། གདུལ་བྱ་ལཡོད་པའི་ཕྲིན་ལས་
གཉིས་སུ་འདུས་སོ། །གསུམ་པ་ནི། སངས་རྒྱས་རང་ཉིད་ཀྱི་སྤྱོད་པ་བརྒྱད་ཁྲི་བཞི་སྟོང་དང་
ལྡན་པའི་གདུལ་བྱ་རྣམས་ལ་ཆོས་ཀྱི་ཕུང་པོ་བརྒྱད་ཁྲི་བཞིསྟོང་བསྟནནས། འདོད་ཆགས་ལ་
སྤྱོད་པ་རྣམས་ཀྱི་སེམས་ལྷག་པ་ཚུལ་ཁྲིམས་ཀྱི་བསླབ་པས་འཆོས་པར་བྱེད། ཞེ་སྡང་འསྤྱོད་
པ་རྣམས་སེམས་ཀྱི་བསླབ་པས། གཏི་མུག་ལ་སྤྱོད་པ་རྣམས་ཤེས་རབ་ཀྱི་བསླབ་པས། ཆ་
མཉམ་ལ་སྤྱོད་པ་རྣམས་བསླབ་པ་གསུམ་གས་འཆོས་པར་མཛད། དེ་བཞིན་དུ་དབང་པོ་རྟུལ་
པོའི་རང་བཞིན་རྣམས་དམན་པའི་ཆོས་འཁོར་གྱིས། འབྲིང་པོ་རྣམས་འབྲིང་གི་ཆོས་འཁོར་
-
- 1 7 4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥།
གྱིས། རྣོན་པོ་རྣམས་ཟབ་པ་དང་རྒྱ་ཆེ་བའི་ཆོས་འཁོར་གྱིས་སྨིན་པར་མཛད། དེ་བཞིན་དུ་སྐུ་
རྫུ་འཕྲུལ་གྱི་ཆོ་འཕྲུལ་གྱིས་འཁོར་དུ་བསྡུས། གསུང་རྗེས་སུ་བསྟན་པའི་ཆོ་འཕྲུལ་གྱིསམ་
སྨིན་པ་སྨིན་པར་མཛད། ཐུགས་ཀུན་ཏུ་བརྗོད་པའི་ཆོ་འཕྲུལ་གྱིས་མ་གྲོལ་བ་གྲོལ་བར་
མཛད་དོ། །ཡང་སྐལ་ལྡན་གདུལ་བྱ་རྣམས་ལ་སངས་རྒྱས་དངོས་སུ་སྣང་ཞིང་དངོས་སུ་ཆོས་
བསྟན་པའི་སྒོ་ནས་སྨིན་གྲོལ་མཛད་དེ། མངོན་རྟོགས་རྒྱན་ལས། རྒྱུད་ནི་ཡོངས་སུ་སྨིན་གྱུར་
ཞེས་སོ། །སྐལ་དམན་ལ་སངས་རྒྱས་རང་ཉིད་དངོས་སུ་མི་སྣང་སྟེ། ལྷའི་རྒྱལ་པོས་ཆར་ཕབ་
ཀྱང་ཞེས་སོ། །ཇི་ལྟར་ཆུའི་སྣོད་ཆགས་ན། །ཞེས་སོགས་སོ། །འོན་ཀྱང་ཐབས་ཀྱི་སྒོ་ནས་
སྐལ་དམན་གྱི་དོན་ཡང་མཛད་དོ། །བཟོ་དང་སྐྱེ་དང་བྱང་ཆུབ་ཆེ་ཞེས་སོགས་ལྟར་རོ། །འདི་
དག་གི་རྣམ་གཞག་རྒྱས་པར་ཤེས་པར་འདོད་པ་དག་གིས་ཕར་ཕྱིན་དང་རྒྱུད་བླའི་སྤྱི་དོན་ལྟ་
བར་བྱའོ། །
གཉིས་པ་ཡན་ལག་གི་དོན་ལ་བཞི་སྟེ། བྱང་ཆུབ་ཀྱི་ངོ་བོ་ཕྲིན་ལས་དང་བཅས་ཏེ་
བསྟན། དབྱིངས་ཟབ་ཅིང་འབྱོང་ལྡན་ཡོངས་སྨིན་དང་བཅས་ཏེ་བསྟན་པ། ཆོས་དབྱིངས་སྐུ་
དང་ཡེ་ཤེས་བསམ་གྱིས་མི་ཁྱབ་པ་དང་བཅས་ཏེ་བསྟན་པ་དང་། འཇུག་ཐབས་མཛད་པ་
གཅིག་ཚུལ་སྤྲོ་སྐྱེད་དང་བཅས་པའོ། །དང་པོ་ལ། ལྔ་ཡོད་པའི་དང་པོ་རྣམ་པ་ཐམས་ཅད་
མཁྱེན་པ་ནི། སྔོན་སློབ་ལམ་སྐབས་སུ་མགོ་དང་ཡན་ལག་བཏོང་བ་སོགས་དཔག་ཏུ་མེད་པ་
བསགས་པ་དང་། དེའི་སྒོ་ནས་ཉོན་མོངས་པ་སོགས་བརྒྱད་ཁྲི་བཞི་སྟོང་སོགས་སྒྲིབ་པ་དཔག་
ཏུ་མེད་པ་ཟད་པ་ལས་འཁྲུངས་ཤིང་། སྒྲིབ་པ་ཀུན་གྱི་དྲི་མ་མེད་པ་སྤངས་པ་མཐར་ཐུག་དང་།
རྣམ་པ་ཐམས་ཅད་མཁྱེན་པ་ཉིད་ཐོབ་པ་རྟོགས་པ་མཐར་ཐུག་གི་རང་གཞན་བྱེད་ལས་དཔེས་
- 1 7 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོན་པ་ནི། སྒྲོམ་སོགས་རིན་པོ་ཆེའི་གནོད་ཁ་ཆེ་བ་ན་རིན་པོ་ཆེ་ལསདགོས་འདོད་འབྱུང་བ་
ལྟར་སངས་རྒྱས་ཉིད་ཐོབ་པན་སྤངས་རྟོགས་གཉིས་ལས་ཡང་དག་པར་འགྱུར་བར་བསྟན་ནོ།།
ཚིགས་བཅད་དང་པོ་གཉིས་ཀྱི་དོན་བསྡུས་ནས་སྟོན་པ་ནི། མགོ་བཏོང་བ་སོགས་ངལ་བ་བརྒྱ་
ཕྲག་དུ་མས་དཀའ་བ་སྤྱད་པ་དང་། དུས་བསྐལ་པ་གྲངས་མེད་གསུམ་དུ་དགེ་བ་བསགས་པ་
དང་། ས་དང་སར་གཏོགས་པའི་སྒྲིབ་པ་ཕྲ་རགས་ཀུན་བཅོམ་པས་སྒྲིབ་པ་ཟད་པའི་རྒྱུ་ལས་
བྱུང་པ་སངས་རྒྱས་ཉིད་དེ། དེ་དག་གི་རིན་པོ་ཆེའི་སྣོད་ཕྱེ་བ་བཞིན་དུ་དོན་གཉིས་སྒྲུབ་པའི་
མཐུ་ཆེན་པོ་ཅན་ཞིག་གོ །གཉིས་པ་གཉིས་མེད་མཐུ་དང་བཅས་པ་ནི། དེ་བཞིན་ཉིད་ལདབྱེ་
བ་མེད་ཅིང་སངས་རྒྱས་ཀྱང་དེ་བཞིན་ཉིད་དག་པས་ཕྱེ་བ་ཡིན་པས་གནས་ལུགས་ལ་ཆོས་
ཐམས་ཅད་སངས་རྒྱས་ཡིན་ཅིང་ཆོས་དཀར་པོ་སྦྱིན་སོགས་ཀྱང་དེ་བཞིན་ཉིད་ཀྱི་རང་བཞིན་
ཡིན་པས་སངས་རྒྱས་ཡིན་པར་བརྗོད་ལ། བྱིས་པས་བརྟགས་པ་ལྟར་གྱི་ཆོས་གང་ཡང་བདེན་
པར་ཡོད་པ་མིན་ནོ། །ཞེས་པ་འདིས་གཉིས་མེད་བསྟན། མཐུ་དཔེས་སྟོན་པ་ནི། བསྟན་པའི་
ཆོས་རིན་ཆེན་ལྟ་བུ་འབྱུང་བའི་རྒྱུ་མཚན་ཡིན་པའི་ཕྱིར། སངས་རྒྱས་དེ་ནི་རིན་པོ་ཆེའི་འབྱུང་
གནས་དང་འདྲ་ཞིང་། དགེ་བའི་ལོ་ཐོག་འཕེལ་བའི་རྒྱུ་མཚན་ཡིན་པའི་ཕྱིར། སངས་རྒྱས་དེ་
ནི་ཆར་སྤྲིན་དང་འདྲ་བར་འདོད་དོ། །ཚིགས་བཅད་དང་པོ་གཉིས་ཀྱི་དོན་བསྡུས་ནས་སྟོན་པ་
ནི༑ སངས་རྒྱས་ཉིད་ནི་ཡོངས་གྲུབ་ཀྱི་ཆོས་ཀུན་དང་ལྡན་པའམ། ཡང་ན་ཀུན་བཏགས་ཀྱི་
ཆོས་ཀུན་དང་བྲལ་བ་སྟེ། ཞེས་པ་གཉིས་མེད་ཀྱི་དོན་ནོ། །གསུང་རབ་དམ་པའི་ཆོས་ཡངས་
ཞིང་རྒྱ་ཆེ་བ་རིན་ཆེན་ལྟ་བུ་འབྱུང་བའི་རྒྱུ་མཚན་ཡིན་པའི་ཕྱིར། རིན་པོ་ཆེའི་འབྱུང་གནས་
དང་འདྲ་ཞིང་། སྐྱེ་རྒུ་རྣམས་ལ་ལེགས་བཤད་མི་ཟད་པའི་དམ་པའི་ཆོས་ཀྱི་ཆར་ཕབ་ནས་
སེམས་ཅན་གྱི་དཀར་པོ་དགེ་བའི་ལོ་ཐོག་ཤིན་ཏུ་འཕེལ་བའི་རྒྱུ་མཚན་ཡིན་པའི་ཕྱིར། ཆར་
སྤྲིན་དང་འདྲ་བའོ། །ཞེས་པ་མཐུའི་དོན་ནོ། །
- ] 7 6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
གསུམ་པ་སྐྱབས་གནས་མཆོག་ཏུ་བསྟན་པ་ལ། ཉོན་མོངས་གསུམ་ལས་སྐྱོབ་པས་
ན་སངས་རྒྱས་ཉིད་དེ། སྐྱབས་ཀྱི་མཆོག་ཡིན་ནོ། །གསུམ་པོ་གང་ན། ཉོན་མོངས་པའི་ཉོན་
མོངས་པ་ནི་ཉོན་མོངས་པའི་ཚོགས་ཀུན་ནོ། །ལས་ཀྱི་ཉོན་མོངས་པ་ནི་སྲོག་གཅོད་པ་སོགས་
ཉེས་པར་སྤྱོད་པ་ཐམས་ཅད་དོ། །སྐྱེ་བའི་ཉོན་མོངས་པ་ནི་སྐྱེ་རྒ་ན་འཆི་སོགས་དག་གོ །
གཞན་ཡང་ཉེས་པ་ལྔ་ལས་སྐྱེས་པའི་ཕྱིར་ཡང་སངས་རྒྱས་ཉིད་སྐྱབས་ཀྱི་དམ་པ་ཡིན་ནོ། །ལྔ་
པོ་གང་ཞེ་ན། ནད་དང་འོན་ལོང་སོགས་འཚེ་བ་ཐམས་ཅད་ངན་སོང་དང་། ཐབས་མིན་པ་མུ་
སྟེགས་ཀྱི་ལྟ་བ་ལ་ཞུགས་པ་དང༌། འཇིག་ཚོགས་ལ་ལྟ་བ་དང༌། ཐེག་དམན་ལ་མོས་པ་
རྣམས་སོ། །ཚིགས་བཅད་དང་པོ་གཉིས་ཀྱི་དོན་བསྡུས་ནས་སྟོན་པ་ནི། ཉེར་འཚེའི་འཇིགས་
པ་སྣ་ཚོགས་དང༌། འཇིག་ཚོགས་ཐེག་པ་དམན་པ་དང༌། ཐབས་མིན་དང་། སྐྱེ་འཆི་དང་།
ཉོན་མོངས་དང༌། ངན་སོང་དུ་སྐྱེ་བའི་མི་དགེ་བ་ཀུན་ལས་བསྲུངས་པའི་ཕྱིར་རང་གཞན་
སངས་རྒྱས་ཉིད་དཔེ་མེད་ཅིང་མཆོག་ཏུ་གྱུར་པའི་སྐྱབས་ཡིན་པར་འདོད་དོ། །གཞན་ཡང་།
ཡོན་ཏན་གསུམ་དང་ལྡན་པའི་ཕྱིར་ཡང་། སངས་རྒྱས་ཉིད་སྐྱབས་ཀྱི་མཆོག་ཏུའདོད་དོ། །
གསུམ་པོ་གང་ཞེན། རང་དོན་གྱི་ཡོན་ཏན་སྟོབས་སོགས་ཤེར་ཕྱིན་པའི་ཆོས་ཀྱི་སྐུ་དང་།
གཞན་དོན་གྱི་ཡོན་ཏན་སེམས་ཅན་དམ་པའི་ཆོས་ལ་རབ་ཏུ་འདུལ་བའི་ཐབས་མཁྱེན་པ་དང་།
འགྲོ་བ་ཀུན་ལ་ཕ་རོལ་ཏུ་ཕྱིན་པའམ་ཕུལ་དུ་བྱུང་པའི་ཁྱབ་པ་རྣམས་སྣང་བ། འཁོར་བ་ཇི་
སྲིད་པར་སེམས་ཅན་ལ་ཕན་འདོགས་པས་ཀྱང་སངས་རྒྱས་ཉིད་སྐྱབས་ཆེན་པོ་ཉིད་དུ་འདོད་
དོ།།ཕན་འདོགས་ཚུལ་ནི་འཇིག་རྟེན་ཇི་སྲིད་པར་སེམས་ཅན་གྱི་གནོད་པ་ཟློག་ཅིང་ཕུན་སུམ་
ཚོགས་པ་འབྱོར་བར་བྱེད་པ་དང་།
བཞི་པ་གནས་ཡོངས་སུ་གྱུར་པའི་དོན་ལ། གནས་གྱུར་གྱི་ངོ་བོ་དང་རྒྱུནི། སངས་
རྒྱས་ཀྱི་ས་གང་ལ་ཉོན་མོངས་དང་ཤེས་བྱའི་སྒྲིབ་པའི་ས་བོན་དུས་རིང་མོ་ནས་རྟག་ཏུ་ལྡན་པ་
- 1 7 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་སྤོང་བའི་གཉེན་པོ་ཤིན་ཏུ་རྒྱ་ཆེ་བ་ཀུན་གྱིས་རབ་ཏུ་བཅོམ་ཞིང་ཟག་མེད་དུ་གནས་
གྱུར་པ་དང་། སློབ་ལམ་གྱི་ཆོས་དཀར་པོ་ས་དང་ཕར་ཕྱིན་སོགས་ཡོན་ཏན་མཆོག་དང་ལྡན་
པའི་སྟོབས་སོགས་ཀྱི་ངོ་བོར་གནས་གྱུར་པ་ཐོས་པ་དེར་ནི་སློབ་ལམ་གྱི་རབ་ཏུ་དག་ཅིང་རྣམ་
པར་མི་རྟོག་པའི་ངོ་བོར་མཉམ་གཞག་དང་ཡུལ་ཤིན་ཏུ་རྒྱ་ཆེན་པོའི་ཡུལ་ཅན་རྗེས་ཐོབ་ཡེ་
ཤེས་ཀྱིས་ཐོབ་པར་ རིགས་པར་བྱའོ། །གཞན་ལས་ཁྱད་དུ་འཕགས་ཚུལ་ནི། དེ་བཞིན་
གཤེགས་པ་དེ་ནི་གནས་ཡོངས་སུ་གྱུར་པ་དེར་བཞུགས་ནས་འགྲོ་བ་ཀུན་ལ་རྣམ་པར་
གཟིགས་ཏེ་ཞི་བ་ལ་མངོན་པར་དགའ་བའི་འགྲོ་བ་ཉན་རང་ལའང་ཐུགས་རྗེ་ཆེན་པོས་ཁྱབ་
པར་མཛད་ན་སྲིད་པ་ལ་མངོན་པར་དགའ་བའི་སྐྱེ་བོ་གཞན་ལ་ཐུགས་རྗེས་ཁྱབ་པ་ལྟ་སྨོས་
ཀྱང་ཅི་དགོས། འགྲོ་བ་ལ་གཟིགས་ཚུལ་ནི། དམ་པ་འགའ་ཞིག་རི་དབང་མཐོན་པོའི་སྟེང་དུ་
བཞུགས་ནས་ཆབ་འོག་ཏུགཏོགས་པའི་འགྲོ་བ་རྣམས་ལ་དར་རྒུད་ཇི་ལྟར་གྱུར་པ་ལྟ་བ་
བཞིན་ནོ། །ཡོན་ཏན་གྱི་དབྱེ་བ་ནི། དེ་ལྟ་བུའིགནས་གྱུར་ལ་དབྱེ་ན། གཞན་དོན་ཕུན་ཚོགས་
ལ་འཇུག་པ་དང་། དེ་ལ་རབ་ཏུ་འཇུག་པ་དང་། ཀུན་ནས་ཉོན་མོངས་ཀྱི་ཕྱོགས་ལམི་འཇུག་
པ་དང༌། དེ་ལས་ཟློག་པ་དང༌། དགེ་བ་ལ་ཀུན་ཏུ་འཇུག་པ་དང་། སངས་རྒྱས་ཀྱི་སྤངས་
རྟོགས་གཉིས་ལ་འཇུག་པ་དང་། མི་གཉིས་པས་ཏེ་འཁོར་འདས་མཉམ་པ་ཉིད་ལ་འཇུག་པ་
དང༌། ཉོན་སྒྲིབ་ལས་གྲོལ་བའི་ཆ་ལ་ཉན་རང་དགྲ་བཅོམ་དང་མཉམ་པར་འཇུག་པ་དང་།
ཡོན་ཏན་གྱི་ཆ་ལ་དེ་ལས་ཁྱད་པར་དུ་འཕགས་པར་འཇུག་པ་དང་། ཐེག་པ་གསུམ་གའི་ཆོས་
སྟོན་པས་ཀུན་ཏུ་འགྲོ་བའི་འདི་ལ་འཇུག་པ་སྟེ་བཅུ་པོ་འདི་ནི། དེ་བཞིན་གཤེགས་པ་རྣམས་
ཀྱི་གནས་ཡོངས་སུ་གྱུར་པའི་དབྱེ་བ་ཡིན་པར་འདོད་དོ། །ཀུན་ལ་ཁྱབ་ཚུལ་ནི། ཇི་ལྟརཏེ་
དཔེར་ན་འདུས་མ་བྱས་ནམ་མཁའ་བརྟན་གཡོ་ཀུན་ལ་ཁྱབ་བྱེད་དུ་སོང་བ་དེ་བཞིན་དུ་
གནས་གྱུར་པའི་དབྱིངས་དེ་ཡང་བརྟན་གཡོ་ཀུན་ལ་ཁྱབ་བྱེད་དུ་སོང་བར་འདོད་དོ། །ཇི་ལྟར་
- 1 7 8 -



，
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
འདུས་མ་བྱས་ནམ་མཁའ་གཟུང་འཛིན་ཀུན་ལ་ཁྱབ་བྱེད་དུ་སོང་བ་དེ་བཞིན་དུ། གནས་གྱུར་
གྱི་དབྱིངས་དེ་ཡང་སེམས་ཅན་ཀུན་ལ་ཁྱབ་བྱེད་དུ་སོང་བར་འདོད་དོ། །སྣོད་ཡིན་ལ་མི་སྣང་
བའི་ཚུལ་ནི། ཇི་ལྟར་ཆུ་ཡི་སྣོད་ཆག་པ་ལ། །ཟླ་བའི་གཟུགས་བརྙན་མི་སྣང་བ། དེ་བཞིན་དུ་
སེམས་ཅན་ངན་པ་ལ། སངས་རྒྱས་གཟུགས་ཀྱང་མི་སྣང་ངོ༌། །གདུལ་བྱ་དག་མ་དག་ལ་སྣང་
མི་སྣང་དུ་འགྱུར་ཚུལ་ནི། ཇི་ལྟར་མེ་ནི་གཞན་བུད་ཤིང་ཡོད་པ་ཁ་ཅིག་ཏུ་འབར་བར་འགྱུར་
ཞིང་། གཞན་བུད་ཤིང་མེད་པ་ཁ་ཅིག་ཏུ་ཞི་བར་འགྱུར་བ་དེ་བཞིན་དུ་སངས་རྒྱས་རྣམས་ཀྱང
གདུལ་བྱ་སྐལ་ལྡན་ལསྣང་བ་དང་། སྐལ་མེད་ལམི་སྣང་བར་ཤེས་པར་བྱའོ། ། །
ལྔ་པ་མཛད་པ་ཕྲིན་ལས་ལ། ལྷུན་གྲུབ་ཏུ་འཇུག་པའི་ཚུལ་ནི། ཇི་ལྟར་ལྷའི་གྲོངན་
རྔ་བོ་ཆེ་དག་མ་བརྡུངས་པར་ལྷརྣམས་བག་ཡོད་ལ་སྐུལ་བའི་སྒྲ་ཀུན་ཏུ་འབྱུང་བ་དེ་བཞིན་དུ་
ཟག་མེད་ཀྱི་དབྱིངས་ན་རྒྱལ་བ་རྣམས་འབད་རྩོལ་གྱི་བཟོ་དང་རྣམ་རྟོག་མེད་པར་གདུལ་བྱ་
མི་ལ་སྐུལ་བའི་ལེགས་བཤད་ཀྱི་སྒྲ་ཀུན་ཏུ་འབྱུང་བར་འགྱུར་རོ། །གཞན་ཡང་། ཇི་ལྟར་ནོར་
བུ་འབད་རྩོལ་རྣམ་རྟོག་མེད་པར་རང་གི་འོད་སྟོན་པ་དེ་བཞིན་དུ། སངས་རྒྱས་རྣམས་ཀྱང་
བཟོ་མེད་པར་མཛད་པ་ཕྲིན་ལས་སྟོན་པར་མཛད་དོ། །ཕྲིན་ལས་རྒྱུན་མི་ཆད་དུ་འཇུག་ཚུལ་
ནི༑ ཇི་ལྟར་འདུས་མ་བྱས་ནམ་མཁའ་ལ་འཇིག་རྟེན་གྱི་བྱ་བ་འཇིག་ཚོགས་སོགས་རྒྱུན་མི་
ཆད་པར་སྣང་བ་དེ་བཞིན་དུ་ཟག་པ་མེད་པའི་དབྱིངས་ན་རྒྱལ་བའི་མཛད་པ་ཡང་རྒྱུན་མི་ཆད་
པར་སྣང་ངོ༌། །ཡང་ཇི་ལྟར་འདུས་མ་བྱས་ནམ་མཁའ་ལ་བརྟེན་ནས་དུས་རྟག་ཏུ་འཇིག་རྟེན་
གྱི་བྱ་བ་འཇིག་ཆགས་སོགས་རེ་འགའ་ཉམས་ཤིང་། རེ་འགའ་འབྱུང་བ་དེ་བཞིན་དུ་ཟག་པ་
མེད་པའི་དབྱིངས་ལ་བརྟེན་ནས་སངས་རྒྱས་ཀྱི་ཕྲིན་ལས་ཀྱང་རེ་འགའ་སྐྱེ་ཞིང་རེ་འགའ་འབྲི་
བར་ཤེས་པར་བྱའོ། ། །
གཉིས་པ་ལ་གསུམ་ཡོད་པའི། དང་པོ་གནས་གྱུར་པའི་དབྱིངས་ཟབ་ཚུལ་བློ་ཀ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅུ་དྲུག་གིས་རྒྱས་པར་སྟོན་ལ། རིགས་པའིརྣམ་འགྱུར་དང་པོནི། ཆོས་ཉིད་ཀྱི་ངོ་བོ་ལ་ཁྱད་
པར་མེད་ཀྱང་དེ་བཞིན་ཉིད་སྒྲིབ་པ་ཀུན་གྱི་དྲི་མ་མེད་པར་གྱུར་པ་ན་སངས་རྒྱས་ཡིན་པར་
འདོད་ཅིང་། སོ་སྐྱེའི་གནས་སྐབས་ན་རྟེན་ཆོས་ཅན་གྱི་སྒོ་ནས་དྲི་མས་དག་པ་མ་ཡིན་ལ།
ཆོས་ཉིད་རང་གི་ངོ་བོ་དྲི་མས་མ་དག་པ་མ་ཡིན་པ་འདི་ནི་བློ་དམནརྣམས་ཀྱིས་བསམ་གྱིས་མི་
ཁྱབ་པས་ཟབ་ཅེས་བྱའོ། །རིགས་པ་གཉིས་པ་ནི། གནས་གྱུར་གྱི་སྟོང་ཉིད་ཟབ་མོ་དེ་གདོད་
མ་ནས་བདག་གསུམ་གྱིས་རྣམ་པར་དག་པས་བདག་མེད་ཡིན་ཀྱང་། དམ་པའི་མཆོག་གི་
བདག་ཐོབ་པས་བདག་ཉིད་ཆེན་པོའི་བདག་ཏུ་འགྱུར་བ་ཡིན་ལ། དེའི་ཕྱིར་སངས་རྒྱས་
རྣམས་དེ་བཞིན་ཉིད་དག་པའི་བདག་ཐོབ་པའོ། །རིགས་པ་གསུམ་པ་ནི། རྒྱུ་མཚན་དེའི་ཕྱིར།
སངས་རྒྱས་གཟུགས་ཀྱི་སྐུ་དོན་ལ་ཡོད་པ་མིན་ཞིང༌། ཆོས་ཀྱི་སྐུ་དོན་ལ་མེད་པར་ཡང་མི་
བརྗོད་དོ། །དེ་ལྟར་ན་སངས་རྒྱས་ཡོད་དམ་མེད་ཅེས་འདྲི་ན་ལུང་མ་བསྟན་པའི་ཚུལ་དུ་ལན་
འདེབས་པར་འདོད་དོ། །རིགས་པ་བཞི་པ་ནི། ཇི་ལྟར་ལྕགསགོང་དམར་བ་གྲང་མོར་གྱུར་ན་
ཚ་བའི་མེ་ཡོད་པ་མ་ཡིན་ཞིང་། ཚ་བ་ཞི་བའི་ལྕགས་མེད་པ་མིན་ལ་མིག་སྐྱོན་མེད་དུ་གྱུར་པ་
ལ་རབ་རིབ་ཡོད་པ་མིན་ཞིང་། རབ་རིབ་ཞི་བ་མེད་པ་མིན་པ་དེ་བཞིན་དུ་སངས་རྒྱས་ཀྱི་
སེམས་ཅན་དང་ཡེ་ཤེས་ལ་ཆགས་སྡང་མི་རིགས་པ་སོགས་ཡོད་པར་མི་བརྗོད་ཅིང་། དེ་
རྣམས་ཞི་བ་མེད་པར་མི་བརྗོད་དོ། །རིགས་པ་ལྔ་པ་ནི། གནས་གྱུར་པའི་ཟག་པ་མེད་པའི་
དབྱིངས་ན་སངས་རྒྱས་རྣམས་སྔོན་སློབ་ལམ་སྐབས་ཀྱི་འདུས་བྱས་སྣ་ཚོགས་ཀྱི་རྗེས་སུ་
འབྲངས་ནས་གཟུགས་སྐུ་སྣ་ཚོགས་ཐོབ་པའི་ཕྱིར། སྐུ་གཅིག་པ་ཉིད་མིན་ཅིང་། གནས་
ལུགས་ལ་ནམ་མཁའ་ལྟར་ལུས་མེད་པའི་ཕྱིར། སྐུ་མངཔོ་ཉིད་ཀྱང་མ་ཡིན་ནོ། །རིགས་པ་
དྲུག་པ་ནི། སྟོབས་སོགས་སངས་རྒྱས་ཀྱི་ཆོས་རིན་པོ་ཆེ་དང་འདྲ་བ་རྣམས་ཀྱི་འབྱུང་གནས་
ཡིན་པའི་ཕྱིར། གནས་གྱུར་གྱི་བྱང་ཆུབ་དེ་རྒྱ་མཚོ་དང་འདྲ་བར་འདོད་དོ། །འགྲོ་བ་སེམས་
- 1 8 0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
ཅན་རྣམས་ཀྱི་དགེ་བའི་ལོ་ཐོག་འཕེལ་བར་བྱེད་པའི་ཕྱིར། ཆར་སྤྲིན་ཆེན་པོ་དང་འདྲ་བར་
འདོད་དོ། །བསོད་ནམས་དང་ཡེ་ཤེས་ཀྱི་དཀྱིལ་འཁོར་དང་འོད་ཟེར་རྫོགས་པའི་ཕྱིར། ཟླ་བ་
ཉ་བ་དང་འདྲ་བར་འདོད་དོ། །ཡེ་ཤེས་ཀྱི་འོད་ཟེར་གྱིས་གདུལ་བྱའི་རྒྱུད་སྣང་བར་བྱེད་པའི་
ཕྱིར། ཉི་མ་ཆེན་པོ་དང་འདྲ་བར་འདོད་དོ། །རིགས་པ་བདུན་པ་ནི། ཇི་ལྟར་ཉི་མའི་དཀྱིལ་
འཁོར་དུས་རྟག་ཏུ་འོད་ཟེར་དཔག་ཏུ་མེད་པ་འདྲེས་ཅིང་མུན་པ་སེལ་བའི་བྱ་བ་གཅིག་ལ་
འཇུག་པ་དེ་བཞིན་དུ་ཟག་པ་མེད་པའི་དབྱིངས་ན་སངས་རྒྱས་ཀྱི་ཡེ་ཤེས་དཔག་ཏུ་མེད་པ་
འདྲེས་ཅིང་སེམས་ཅན་སྨིན་པའི་མཛད་པ་གཅིག་ལ་འཇུག་ལ། སེམས་ཅན་གྱི་རྒྱུད་སྣངབར་
མཛད་པར་འདོད་དོ། །རིགས་པ་བརྒྱད་པ་ནི། དཔེར་ན་ཉི་མའི་འོད་ཟེར་གཅིག་མཁའ་ལ་
འབྱུང་བ་ན། འོད་ཟེར་ཀུན་འབྱུང་བ་དེ་བཞིན་དུ། སངས་རྒྱས་ཀྱི་ཡེ་ཤེས་གཅིག་ཟག་མེད་
དབྱིངས་སུ་འབྱུང་བ་ན། ཡེ་ཤེས་ཀུན་འབྱུང་བར་ཤེས་པར་བྱའོ། །རིགས་པ་དགུ་པ་ནི། ཇི
ལྟར་ཉི་མའི་འོད་ཟེར་བདག་གིར་བྱ་བ་མེད་པར་འཇིག་རྟེན་ལ་འཇུག་པ་དེ་བཞིན་དུ་སངས་
རྒྱས་ཀྱི་ཡེ་ཤེས་ཀྱང་བདག་གིར་མཛད་པ་མི་མངའ་བཞིན་དུ་གདུལ་བྱ་ལ་འཇུག་པར་མཛད་
དོ༑ །གཞན་ཡང་། ཉི་མའི་འོད་ཟེར་གཅིག་བཏང་བས་འགྲོ་བའི་ཡུལ་མཐའ་དག་སྣང་བར་
བྱེད་པ་དེ་བཞིན་དུ་སངས་རྒྱས་ཀྱི་ཡེ་ཤེས་སྤྲོས་པས་ཤེས་བྱ་ཐམས་ཅད་དུས་གཅིག་ཅར་དུ་
སྣང་བར་འདོད་དོ། །རིགས་པ་བཅུ་པ་ནི། ཇི་ལྟར་ཉི་མའི་འོད་ཟེར་རྣམས་རེ་འགའ་སྤྲིན་ལ་
སོགས་པས་སྒྲིབ་པན་མི་སྣང་བདེ་བཞིན་དུ་སངས་རྒྱས་ཀྱི་ཡེ་ཤེས་ཀྱང་རེ་འགའ་སེམས་ཅན་
གྱི་ཉེས་པས་བསྒྲིབས་ནས་གདུལ་བྱ་སྐལ་དམན་ལ་མི་སྣང་བར་འདོད་དོ། །རིགས་པ་བཅུ་
གཅིག་པ་ནི། ཇི་ལྟར་སྣམ་བུ་དང་སྐ་རགས་སོགས་འཚོད་པའི་ཚེ་ཞུ་མཁན་ ལ་སོགས་
པའི་རྫས་གཏུམས་པའི་མདུད་པའི་ཐུམ་བུ་མང་ཉུང་གི་དབང་གི་གོས་དང་སྐ་རགས་སོགས་
མཚོན་གྱི་རི་མོ་བཀྲ་མི་བཀྲ་སྣ་ཚོགས་འབྱུང་བ་དེ་བཞིན་དུ་སྔོན་གྱི་སྨོན་ལམ་གྱི་འཕེན་པའི་
- 1 8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབང་གིསརྣམ་པར་གྲོལ་བའམ་སངས་རྒྱས་ཀྱི་ཡེ་ཤེས་ཀྱང་བཀྲ་མི་བཀྲ་སྣ་ཚོགས་སུ་འགྱུར་
ཏེ༑ འདི་ལྟར་སངས་རྒྱས་ཀྱི་རྣམ་གྲོལ་ནི་བཀྲ་ཞིང་ངོ་མཚར་བར་འགྱུར་ལ། ཉན་རང་རྣམས་
ཀྱིས་དེ་ལས་བཟློག་པར་འགྱུར་རོ། །དོན་བསྡུས་ནས་ཚིགས་བཅད་དེ་དག་གི་དོན་གང་དང་
གང་གིས་བསྟན་ཚུལ་འཆད་པ་ནི་གནས་གྱུར་པའི་དྲི་མ་མེད་པའི་དབྱིངས་དེ་ལ་མཚན་ཉིད་
ཟབ་ཚུལ་ཚིགས་བཅད་དང་པོ་བཞིས་བསྟན་ཅིང་། གནས་པ་ཟབ་ཚུལ་ལྔ་པས་བསྟན་ལ།
ལྷག་མ་རྣམས་ཀྱིས་བྲིས་པའི་ཚུལ་བཤད་ལ། ཟག་པ་མེད་པའི་དབྱིངས་ལ་དེ་སྐད་བཤད་པ་
ཡང༌། ནམ་མཁའ་ལ་མཚོན་གྱི་རི་མོ་འབྲི་བར་རློམ་པ་དེ་བཞིན་དུ་མོས་པ་ཡིད་བྱེད་ཀྱི་བཤད་
པ་ཡིན་གྱི། དེ་ཁོ་ན་ཉིད་དུ་དྲི་མ་མེད་པའི་དབྱིངས་ཀྱི་མཚན་ཉིད་སོགས་བརྗོད་པར་ག་ལ་
ནུས། དེ་ལྟར་ཟབ་མོའི་མཚན་ཉིད་ཅན་གྱི་གནས་གྱུར་པའི་དབྱིངས་ཏེ་རྟེན་གཡོ་ཀུན་ལ་
བཞུགས་པས་འགྲོ་ཀུན་རྒྱལ་བའི་སྙིང་པོ་ཅན་དུ་སྟོན་པ་ནི། རྣམ་གྲངས་དུ་མ་ཅན་གྱི་ཆོས་
དབྱིངས་དེ་བཞིན་ཉིད་ཆོས་ཅན་ཡོངས་ལ་ཁྱད་མེད་དུ་བཞུགས། རྟེན་ཆོས་ཅན་གྱི་སྒོ་ནས་
དག་པ་གཉིས་ལྡན་དུ་གྱུར་པ་ན། དེ་ཉིད་དུ་བརྗོད་ལ་རྟེན་གཡོ་ཐམས་ཅད་ལ་དེ་བཞིན་ཉིད་
ཀྱིས་ཁྱབ་པ་དེའི་ཕྱིར་འགྲོ་བ་མ་ལུས་པ་ཀུན་བདེ་བར་གཤེགས་པ་དེའི་སྙིང་པོ་ཅན་ནོ། །
གཉིས་པ་འབྱོར་པའམ་ཡོན་ཏན་ཁྱད་པར་ཅན་ཐོ་ཀ་བཅུ་གཅིག་གིས་བསྟན་པ་ལ།
སངས་རྒྱས་འབྱོར་པ་གཞན་ལས་ཕུལ་དུ་བྱུང་ཚུལ་ནི། ཉན་ཐོས་རྣམས་ཀྱི་འབྱོར་པས་འཇིག་
རྟེན་པའི་འབྱོར་པ་ཟིལ་གྱིས་གནོན་ཅིང་། རང་སངས་རྒྱས་ཀྱི་འབྱོར་པས་ཉན་ཐོས་ཀྱི་
འབྱོར་པའང་ཟིལ་གྱིས་གནོན་ལ། རང་རྒྱལ་གྱི་འབྱོར་པ་དེས་བྱང་སེམས་ཀྱི་འབྱོར་པའི་
བརྒྱའི་ཆར་ཡང་མི་ཕོད་དོ། །དེས་དེ་བཞིན་གཤེགས་པའི་འབྱོར་པའི་གྲངས་ཀྱི་ཆར་ཡང་མི་
ཕོད་དོ། །དེའི་ཕྱིར། སངས་རྒྱས་ཀྱི་འབྱོར་པ་ནི་གཞན་ལས་ཕུལ་དུ་བྱུང་པའོ །སངས་རྒྱས་
ཀྱི་འབྱོར་པ་བསམ་གྱིས་མི་ཁྱབ་ཚུལ་ནི། སློབ་པ་རྣམས་ཀྱི་བསམ་གྱིས་མི་ཁྱབ་ཅིང་དཔག་ཏུ་
- 1 82 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
མེད་པར་འདོད་དོ། །དེའི་རྒྱུ་མཚན་སེམས་ཅན་གང་གི་དོན་དུ་འཇུག །འཇིག་རྟེན་གྱི་ཁམས་
གང་དུ་འཇུག །ཚད་ཇི་ཙམ་འཇུག །དུས་གང་དུ་འཇུག་པ་སོགས་བསམ་པར་དཀའ་བའི་
ཕྱིར་རོ། །སངས་རྒྱས་ཀྱི་གནས་གྱུར་པའི་འབྱོར་པ་སྣ་ཚོགས་ནི། དབང་པོ་ལྔ་པོ་འདི་རྣམས་
ཟག་བཅས་ལས་གཞན་ཟག་མེད་དུ་གནས་གྱུར་ན། དབང་པོ་རེ་རེའང་དོན་ཀུན་ལ་འཇུག་པ་
དང་ཐམས་ཅད་ཀྱང་ཡོན་ཏན་བརྒྱ་ཕྲག་བཅུ་གཉིས་འབྱུང་བ་ལ་དབང་འབྱོར་པ་ཐོབ་པར་
འགྱུར་རོ། །འདིར་འགྲེལ་བཤད་དག་ལས་དོན་འདི་ནི་འཕགས་པ་གཟུངས་ཀྱི་དབང་ཕྱུག་
རྒྱལ་པོ་དང་། དམ་ཆོས་པད་མ་དཀར་པོ་ལ་སོགས་པའི་མདོ་ལས་ཁོང་དུ་ཆུད་པར་བྱའོ་ཞེས་
འབྱུང་ཡང་། མདོ་སྔ་མ་ན་མི་གསལ་ཞིང༌། ཕྱི་མ་ལས་ཀྱང་ཚངས་པར་མ་གསུངས་ལ།
གསུངས་པ་དག་ཀྱང་ལམ་གྱི་ཡོན་ཏན་གཙོ་བོར་སྣང་བས་སྐབས་འདིར་ཇི་བཞིན་མི་འགྲིག་
གོ །ཡང་ན་ཡོན་ཏན་བརྒྱ་ཕྲག་དང་བཅུ་གཉིས་ཞེས་ཕྱེ་ནས་མཚན་སོ་གཉིས། དཔེ་བྱད་
བརྒྱད་ཅུ་བསྡོམས་པས་བརྒྱ་དང་བཅུ་གཉིས་འབྱུང་བ་དང་སྦྱར་ནས་བཤད་དོ། །ཞེས་གཞན་
ཡང་གསུང་ངོ་། །
ཉོན་མོངས་པ་ཅན་ཡིད་ཟག་མེད་དུགནས་གྱུར་པནི། མཐུན་པར་སྤྱོད་པ་རྣམ་པར་
མི་རྟོག་པའི་ཡེ་ཤེས་དྲི་མ་མེད་པ་ལ་དབང་འབྱོར་བ་ཐོབ་པར་འགྱུར་རོ། །དོན་ལ་ཇི་ལྟར་སྣང་
བའི་སྒོ་ལྔའི་དབང་ཤེས་ཟག་མེད་དུ་གྱུར་པ་ན་ཇི་ལྟར་འདོད་པ་བཞིན་ལོངས་སྤྱོད་ཀུན་ཏུ་
སྟོན་ནུས་པར་ཞིང་དག་པ་ལ་དབང་འབྱོར་པ་ཐོབ་པར་འགྱུར་རོ། །ཐམས་ཅད་དུ་རྣམ་པར
རྟོག་པ་ཅན་ཡིད་ཀྱི་རྣམ་ཤེས་ཟག་མེད་དུ་གནས་གྱུར་པ་ན། རྟག་ཏུ་ཡེ་ཤེས་དང་ཕྲིན་ལས་
ཀུན་ཐོགས་མེད་དུ་འབྱུང་བ་ལ་དབང་འབྱོར་པ་ཐོབ་པར་འགྱུར་རོ། །ས་བོན་ཐམས་ཅད་ཀྱི་
རྟེན་ཀུན་གཞིའི་རྣམ་ཤེས་ཟག་མེད་དུ་གནས་གྱུར་པ་ན་སངས་རྒྱས་རྣམས་ཀྱི་ཟག་པ་མེད་
པའི་དབྱིངས་སུ་མི་གནས་པའི་མྱང་འདས་ལ་དབང་འབྱོར་པ་ཐོབ་པར་འགྱུར་རོ། །འཁྲིག་
- 1 83 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་འདོད་ཆགས་ཟག་མེད་དུ་གནས་གྱུར་པ་ན། སངས་རྒྱས་རྣམས་ཟག་མེད་ཀྱི་བདེ་བ་ལ་
གནས་པ་དང་བུད་མེད་ཀྱི་ཚོགས་མཐོང་ཡང་ཉོན་མོངས་གཏན་ནས་སྐྱེ་བ་མེད་པ་ལ་དབང་
འབྱོར་པ་ཐོབ་པར་འགྱུར་རོ། །དེའི་ཕྱིར་འདི་ཟག་མེད་དུ་གནས་གྱུར་པ་ན་ནམ་མཁའ་མཛོད་
ལ་མངའ་བརྙེས་པས་གང་བསམ་པའི་དོན་འབྱོར་པ་དང་། རི་སོགས་གང་ལའང་ནམ་མཁའ་
དང་ཁྱད་མེད་དུ་འགྲོ་ནུས་པས་གཟུགས་ཅན་ཀུན་ནམ་མཁའ་དང་ཁྱད་མེད་དུ་རྣམ་པར་
འབྱེད་པ་ལ་དབང་འབྱོར་བ་ཐོབ་པར་འགྱུར་རོ། །དོན་བསྡུས་ནས་སངས་རྒྱས་ཀྱི་འབྱོར་པ་
ཕྲིན་ལས་ཕུན་ཚོགས་ཀྱི་རྒྱུར་སྟོན་པ་ནི། གོང་དུ་བཤད་པ་དེ་ལྟར་སངས་རྒྱས་རྣམས་ཀྱི་དྲི་མ་
མེད་པའི་གནས་ཆོས་དབྱིངས་ཀྱི་ངང་ནས་ཟག་བཅས་ཟག་མེད་དུ་གནས་གྱུར་པའི་འབྱོར་པ་
དཔག་ཏུ་མེད་པ་གནས་པས་ཕྲིན་ལས་བསམ་གྱིས་མི་ཁྱབ་པ་སྒྲུབ་པའི་འབྱོར་པ་དཔག་ཏུ་
མེད་པར་འདོད་དོ། །
གསུམ་པ་སངས་རྒྱས་ཀྱིས་སེམས་ཅན་སྨིན་པར་མཛད་པའི་རྒྱུ་བློ་ཀ་བདུན་གྱིས་
སྟོན་པ་ལ། སངས་རྒྱས་ཀྱིས་ཆོས་གསུངས་པ་གདུལ་བྱ་སྨིན་གྲོལ་གྱི་རྒྱུར་སྟོན་པ་ནི། འཇིག་
རྟེན་འདི་ནི་ཕྱོགས་བཅུའི་ཕྱོགས་རྣམས་སུ་རྒྱལ་བས་དམ་ཆོས་ལེགས་པར་བཤད་ལ་སེམས་
ཅན་དགེ་རྩ་མ་བསགས་རྣམས་དགེ་རྩ་ སོག་པར་འགྲོ། དགེ་བ་འཕེལ་བ་སྟེ། དགེ་རྩ་
བསགས་པ་རྣམས་རྣམ་པར་དག་པ་ལག་ཏུ་འགྲོ། སེམས་ཅན་མ་སྨིན་པ་རྣམས་དགེ་བའི་རྩ་
བ་འཕེལ་བའི་མཆོག་སྟེ་སྨིན་པར་འགྲོའོ། །དེ་ལྟ་ནའང་འཇིག་རྟེན་མཐའ་ཡས་པའི་ཕྱིར་
སེམས་ཅན་མ་ལུས་མྱུར་དུ་གྲོལ་བ་ཡང་མིན་ནོ། །ཞར་ལ་བྱང་སེམས་ཡོངས་སུ་སྨིན་པརྣམས་
ཀྱི་ཡ་མཚན་ཆེ་ཚུལ་སྟོན་པ་ནི། དེ་ལྟར་ཕྱོགས་བཅུའི་འཇིག་རྟེན་ན་བཞུགས་པའི་བརྟན་པ་
བྱང་སེམསརྣམས་ཀྱི་དུས་ཀུན་ཏུ་ཐོབ་པར་དཀའ་བའི་བྱང་ཆུབ་ཆེན་པོ་རྨད་དུ་བྱུང་པའི་ཡོན་
ཏན་མཆོག་དང་ལྡན་པ་རྟག་པ་བརྟན་པ་སྐྱབས་མེད་པ་རྣམས་ཀྱི་སྐྱབས་སུ་གྱུར་པ་ཐོབ་པ་
- 1 8 4 -



a
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
གང་ཡིན་པ་དེ་ཡ་མཚན་ཆེའོ། །འོན་ཀྱང་ཚུལ་བཟང་པོ་ཐེག་ཆེན་གྱི་ས་ལམ་ལ་གྲངས་མེད་
གསུམ་དུ་སྤྱད་ནས་ཐོབ་པ་ཡིན་པས་ཡ་མཚན་ཆེ་བ་མིན་ནོ། །གོང་གི་འབྱོར་པ་དམ་པདེ་སྒོ་
མང་པོ་ནས་སེམས་ཅན་ཡོངས་སུ་སྨིན་པའི་ཐབས་སུ་སྟོན་པ་ནི་འབྱོར་པ་ཕུན་ཚོགས་མངའ་
བའི་སངས་རྒྱས་དེནི་འཇིག་རྟེན་ལ་ལར་སྒོ་བརྒྱ་ཕྲག་དུ་མ་ནས་ཆོས་ཀྱི་འཁོར་ལོ་བསྐོར་བར་
སྟོན། འཇིག་རྟེན་ལ་ལར་སྐྱེ་བ་བསྟན་ནས་སླར་ཡང་མི་སྣང་བ་དང་། འཇིག་རྟེན་ལ་ལར་སྐྱེ་
བའི་སྤྱོད་པ་སྣ་ཚོགས་པ་སྟེ་རི་བོང་ལ་སོགས་པ་སྣ་ཚོགས་སྟོན་པ་དང་འཇིག་རྟེན་ལ་ལར་
མངོན་པར་རྫོགས་པར་བྱང་ཆུབ་པ་དང་། འཇིག་རྟེན་ལ་ལར་མྱ་ངན་ལས་འདའ་ཚུལ་སོགས
སྟོན་ཀྱང་སངས་རྒྱས་དེ་ནི་ཟག་མེད་ཀྱི་གནས་ལས་མི་གཡོ་ལ་དེ་ལྟའི་མཛད་པ་ཐམས་ཅད་
སྟོན་པར་མཛད་དོ། །འབྱོར་པ་ལ་བརྟེན་ནས་འབད་མེད་དུ་སེམས་ཅན་སྨིན་ཚུལ་ནི་འབྱོར་པ་
དང་ལྡན་པའི་ལུས་ཅན་འདི་རྣམས་བདག་གིས་སྨིན་པར་བྱའོ། །ལུས་ཅན་འདི་བདག་གི་སྨིན་
པར་བྱས་སོ། །ལུས་ཅན་འདི་ད་ལྟར་བདག་གིས་སྨིན་པར་བྱེད་དོ་སྙམ་པའི་རྟོག་པ་མི་མངའ་
ཡང་ཕྱོགས་བཅུའི་འཇིག་རྟེན་ཀུན་ཏུ་ཐེག་པ་གསུམ་གྱི་སྒོ་ནས་དེ་དག་གི་ཆོས་རྣམས་ཀྱིས་སྐྱེ་
བོ་རབ་ཏུ་སྨིན་པར་འགྱུར་བ་ཉིད་དོ། །དེ་ལ་བརྟེན་ནས་སེམས་ཅན་འབད་མེད་དུ་སྨིན་ཚུལ་
དཔེས་སྟོན་པ་ནི། ཇི་ལྟར་ཉི་མས་འབད་མེད་དུ་ཕྱོགས་བཅུ་ཀུན་ཏུ་འོད་ཟེར་གསལ་བའི་
བདག་ཉིད་ཅན་མང་པོ་བཏང་ནས་ལོ་ཐོག་སྨིན་པར་བྱེད་པ་དེ་བཞིན་དུ་འབྱོར་པ་དང་ལྡན་
པའི་སངས་རྒྱས་ཀྱི་ཉི་མས་ཀྱང་སྡུག་བསྔལ་ཞི་བར་བྱེད་པའི་ཆོས་ཀྱི་འོད་ཟེར་རབ་འབྱམས་
མང་པོ་སྐྱེས་ནས་ཕྱོགས་བཅུའི་འཇིག་རྟེན་ཀུན་ཏུ་སེམས་ཅན་རྣམས་ཀྱི་དགེ་བའི་ལོ་ཏོག་སྨིན་
པར་མཛད་དོ། །དེ་ལ་བརྟེན་ནས་རྒྱུན་མི་ཆད་དུ་སེམས་ཅན་སྨིན་ཚུལ་ནི། ཇི་ལྟར་མར་མེ་
དང་མར་མེའི་འོད་དཔག་ཏུ་མེད་པ་གྲངས་མེད་ཅིང་དཔག་ཏུ་མེད་པ་བྱུང་ཡང་རྩ་བའི་མར་མེ་
དེ་ལ་ཟད་པ་མེད་པ་དེ་བཞིན་དུ་སྨིན་པའི་སྐྱེས་བུ་གཅིག་ལས་སྨིན་པའི་ཚོགས་རབ་ཏུ་མང་བ་
བ 1 8 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲངས་མེད་ཅིང་དཔག་ཏུ་མེད་པ་བྱུང་ཡང་རྩ་བའི་སྨིན་པ་དེ་ཟད་པ་མེད་དོ། །ཆོས་དབྱིངས་
སངས་རྒྱས་ཀྱི་མི་ངོམ་ཞིང་། མི་འཕེལ་བའི་ཚུལ་ནི། ཇི་ལྟར་རྒྱ་མཚོ་ཆེན་པོ་འདི་ཆུ་སྔར་བྱུང་
པ་རྣམས་ཀྱིས་ངོམ་པར་མི་འགྱུར་ཞིང་སླད་མ་རབ་ཏུ་མང་བའི་ཆུ་བོ་འབབ་པ་རྣམས་ཀྱིས་
ཀྱང་འཕེལ་བར་མི་འགྱུར་བ་དེ་བཞིན་དུ་སངས་རྒྱས་ཀྱི་ཁམས་དྲི་མ་མེད་པའི་དབྱིངས་
འདི་དག་པའི་སངས་རྒྱས་སྔར་བྱོན་པ་རྣམས་ཀྱིས་ངོམ་པ་མི་མངའ་ཞིང་། སླད་མ་རྒྱུན་མི་ཆད་
པར་བྱོན་པ་རྣམས་ཀྱིས་འཕེལ་བར་མི་འགྱུར་བ་འདི་ངོ་མཚར་རྨད་དུ་བྱུང་པའི་མཆོག་གོ ། །
གསུམ་པ་ལ་བཞི་ཡོད་པའི། དང་པོར་སངས་རྒྱས་རྣམས་རྟེན་བཞིའི་དབྱེ་གཞིས་
དབྱིངས་ཤིན་ཏུ་རྣམ་དག་དོན་དྲུག་གིས་འཆད་པ་ལ་ངོ་བོའི་དོན་ནི་ཆོས་རྣམས་ཀྱི་དེ་བཞིན་
ཉིད་སྒྲིབ་གཉིས་གདོད་མ་ནས་དག་པའི་མཚན་ཉིད་ཅན་ཞིག་སྟེ། ཇི་ལྟ་ཇི་སྙེད་པའི་དངོས་པོ་
མཐའ་དག་མངོན་སུམ་དུ་ཤེས་ཤིང་ཆོས་དབྱིངས་དེ་ལ་དམིགས་ནས་རྟག་ཏུ་མཉམ་པར་
འཇོག་པ་ལ་དབང་ཟད་མི་ཤེས་པ་དང་། ཆོས་ཅན་ཀུན་རྫོབ་པ་ལ་དམིགས་ནས་རྗེས་ཐོབ་ཇི་
སྙེད་པ་མཁྱེན་པ་ལ་དབང་ཟད་མི་ཤེས་པའི་མཚན་ཉིད་དང་ལྡན་པ་ཉིད་དོ། །རྒྱུ་དང་འབྲས་
བུའི་དོན་ནི་ཆོས་ཉིད་དེ་ཁོ་ན་ཉིད་མངོན་སུམ་དུ་ཤེས་ནས་སྒོམ་པ་དང་། ཆོས་ཅན་ཐམས་ཅད་
མངོན་སུམ་དུ་ཤེས་ནས་སྒོམ་པ་ལས་ཡང་དག་པར་བྱུང་པ་རྒྱུའི་དོན། སེམས་ཅན་ཐམས་ཅད་
ལ་རྣམ་པ་ཀུན་ཏུ་ཕན་བདེ་གཉིས། གདོན་མི་ཟ་བར་སྐྱེད་པ་འབྲས་བུའི་དོན་ནོ། །འས་དང་
ལྡན་པའི་དོན་ནི་སྐུ་དང་གསུང་དང་ཐུགས་ཀྱི་སྤྲུལ་པ་སྟོན་པའི་སྦྱོར་བའི་ཐབས་མཁྱེན་པ་
ལས་ཀྱི་དོན་ནོ། །ཏིང་ངེ་འཛིན་དང་གཟུངས་ཀྱི་སྒོ་དཔག་ཏུ་མེད་པ་དང་ལྡན་པའི་དོན་ནོ། །
འཇུག་པའི་དོན་ནི། སངས་རྒྱས་ཀྱི་སྐུ་ལ་རང་བཞིན་ངོ་བོ་ཉིད་ཀྱི་སྐུ་དང༌། ག་ཆེན་གྱི་ཆོས་
ལ་རྫོགས་པར་ལོངས་སྤྱོད་པའི་སྐུ་དང་། སྤྲུལ་པའི་སྐུ་དག་སྟེ་དབྱེ་བ་ཐ་དད་གསུམ་འཇུག་པ་
ནི་འཇུག་པའི་དོན་ཡིན་ལ། དོན་དྲུག་པོ་འདིས་ཤིན་ཏུ་རྣམ་དག་གི་ཆོས་དབྱིངས་རྣམ་པར་
-18 6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
དག་པ་བཤད་དོ། །
གཉིས་པ་དེ་ལས་འཕྲོས་ནས་སྐུའི་རབ་དབྱེ་ཚིགས་བཅད་བདུན་གྱིས་འཆད་པ་ལ།
དབྱེ་བ་མདོར་བསྟན་པ་ནི། སྤྲུལ་པའི་སྐུ་ལ་དབྱེ་བ་རང་བཞིན་ངོ་བོ་ཉིད་ཀྱི་སྐུ་དང་། ཐེག་
ཆེན་གྱི་ཆོས་ལ་ལོངས་སྤྱོད་པའི་སྐུ་དང་། སྤྲུལ་པའི་སྐུ་སྟེ་གསུམ་ཡོད་ཅིང་། སྐུ་དང་པོ། ཕྱི་མ་
གཉིས་ཀྱི་རྟེན་ཡིན་ནོ། །ཕྱེ་བ་སོ་སོར་རྒྱས་པར་བཤད་པ་ལ། ལོངས་སྐུ་ནི་འོག་མིན་ལ་
སོགས་པའི་ཞིང་ཁམས་ཀུན་ཏུ་བྱང་སེམས་ཆེན་པོའི་འཁོར་བསྡུད་པ་དང་། སངས་རྒྱས་ཀྱི་
ཞིང་དང་མཚན་དང་སྐུ་དང་ཐེག་ཆེན་གྱི་ཆོས་ལ་ལོངས་སྤྱོད་པ་དང་། མཆོག་ཏུ་དག་པའི་
གདུལ་བྱ་འདུལ་བར་མཛད་པ་དག་གིས་སྤྲུལ་ལས་ཐ་དད་པའི་གཟུགས་སྐུ་ཡིན་ཅིང་།
ལོངས་སྐུ་ནང་ཕན་ཚུན་ཡང་མཚན་དང་ཞིང་ལ་སོགས་པ་ཐ་དད་པ་ཅན་ནོ། །ངོ་བོ་ཉིད་སྐུའི་
སངས་རྒྱས་རྣམས་ལ་ཁྱད་མེད་དུ་བཞུགས་པས། མཉམ་པ་དང་གཞན་གྱི་ཤེས་པར་དཀའ་
བས་ཕྲ་བ་དང་ལོངས་སྐུ་དང་རྟེན་དང་བརྟེན་པར་འབྲེལ་བའམ་གནས་པདང་ལོངས་སྐུ་དེ་ཇི་
ལྟར་དགྱེས་པར་ཐེག་ཆེན་གྱི་ཆོས་ཀྱི་ལོངས་སྤྱོད་བསྟན་པ་ལ་དབང་འབྱོར་བའི་རྒྱུར་འདོད་
དོ༑ །སྤྲུལ་སྐུ་ནི་སངས་རྒྱས་ཀྱི་སྤྲུལ་པའི་བྱེ་བྲག་དཔག་ཏུ་མེད་པ་རྣམས་ཡིན་པར་འདོད་ལ།
ལོངས་སྤྲུལ་གཉིས་ཀྱིས་དོན་གཉིས་སྒྲུབ་ཚུལ་ནི། རང་དོན་ཕུན་ཚོགས་ནི་རྣམ་པ་ཐམས་ཅད་
ལོངས་སྐུ་ལ་གནས་ཏེ། ཐེག་ཆེན་གྱི་ཆོས་ཀྱི་དགའ་བདེ་ལ་ལོངས་སྤྱོད་པའི་ཕྱིར། གཞན་དོན་
ཕུན་ཚོགས་ནི། རྣམ་པ་ཐམས་ཅད་དུ་སྤྲུལ་སྐུ་ལ་གནས་དེ་སྤྲུལ་པ་སྣ་ཚོགས་ཀྱིས་འགྲོ་བའི་
དོན་མཛད་པའི་ཕྱིར་རོ། །སྤྱིར་ནི་ལོངས་སྤྲུལ་གཉིས་ཀ་གཞན་དོན་ཕུན་སུམ་ཚོགས་པའི་སྐུ་
ཡིན་པར་རིགས་པར་བྱའོ། །ལོངས་སྤྲུལ་གྱི་ནང་ནས་སྤྲུལ་སྐུ་གཞན་དོན་ཕུན་ཚོགས་ཡིན་
པའི་རྒྱུ་མཚན་སྟོན་པ་ནི། དྲི་ཟའི་རྒྱལ་པོ་རབ་དགའི་དོན་དུ་དྲི་ཟར་སྤྲུལ་པ་ལྟ་བུ་བཟོའི་སྤྲུལ་
སྐུ་དང་། སོར་ཕྲེང་ཅན་དུ་བསྟན་པ་ལྟ་བུ་སྐྱེ་བའི་སྤྲུལ་སྐུ་དང་། གདུལ་བྱའི་དོན་དུ་བྱང་ཆུབ་
- 1 87-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དང་མྱ་ངན་ལས་འདས་པ་སོགས་མཛད་པ་བཅུ་གཉིས་སྟོན་པ་མཆོག་གི་སྤྲུལ་སྐུ་སྟེ། དེ་
ལྟར་སྤྲུལ་པ་དུ་མ་དང་ལྡན་པའི་སངས་རྒྱས་ཀྱི་སྤྲུལ་སྐུ་འདི་ནི་གདུལ་བྱ་འཁོར་བ་ལས་རྣམ་
པར་གྲོལ་བའི་ཐབས་ཆེན་པོའོ། །སྐུ་གསུམ་དུ་ངེས་ཚུལ་ནི། གོང་དུ་བཤད་པའི་སྐུ་གསུམ་པོ་
འདི་དག་གིས་སངས་རྒྱས་ཀྱི་སྐུ་ཐམས་ཅད་བསྡུས་པར་ཤེས་པར་བྱ་ཞིང་། སྐུ་གསུམ་པོ་འདི་
དག་གིས་རང་གཞན་གྱི་དོན་ཕུན་སུམ་ཚོགས་པར་བསྟན་ལ་དོན་གཉིས་སྒྲུབ་པའི་རྟེན་ཀྱང་སྐུ་
གསུམ་པོ་འདི་ཉིད་དོ། །སྐུ་གསུམ་པོ་དེ་དག་གི་མཉམ་ཚུལ་དང་རྟག་ཚུལ་ནི། གསུམ་པོ་དེ་
དག་རྟེན་ཆོས་སྐུ་མངོན་སུམ་དུ་མཛད་པ་དང་། དགོངས་པ་ཇི་ལྟ་ཇི་སྙེད་མཁྱེན་པ་དང་། བྱེད་
ལས་གཞན་དོན་ལ་འཇུག་པར་མཚུངས་པས། མཉམ་པ་ཉིད་དོ། །ཞེས་བཤད་ལ། གསུམ་པོ་
འདི་དག་ནང་ནས། ངོ་བོ་ཉིད་སྐུ་རང་བཞིན་གྱིས་བརྟན་པ་དང་ལོངས་སྤྱོད་རྫོགས་སྐུ་རྒྱུན་མི་
ཆད་པས་རྟག་པ་དང་། སྤྲུལ་སྐུ་རྒྱུན་དུ་འབྱུང་བས་རྟག་པ་ཉིད་དོ་ཞེས་ཀྱང་བཤད་དོ། །
གསུམ་པ་ཡེ་ཤེས་ཀྱི་དབྱེ་བ་བློ་ཀ་བཅུ་གཉིས་འཆད་པ་ལ། དབྱེ་བ་མདོར་
བསྟན་པ་ནི། སངས་རྒྱས་ཀྱི་ཡེ་ཤེས་ལ་དབྱེ་ན་མེ་ལོང་ལྟ་བུའི་ཡེ་ཤེས། མཉམ་པ་ཉིད་ཀྱི་ཡེ་
ཤེས། སོ་སོར་རྟོག་པའི་ཡེ་ཤེས། བྱ་བ་གྲུབ་པའི་ཡེ་ཤེས་དང་བཞི་ཁོ་ནའོ། །དེ་དག་གི་ནང་
ནས་དང་པོ་རྟེན་དང་ཕྱི་མ་གསུམ་བརྟེན་པར་ཤེས་པར་བྱའོ། །དབྱེ་བ་སོ་སོར་རྒྱས་པར་
བཤད་པ་ལ། མེ་ལོང་ཡེ་ཤེས་ནི་ངོ་བོ་ང་ཡིར་འཛིན་པ་མེད་པ་ཡུལ་ཡོངས་སུ་མ་ཆད་པར་
ཤེས་བྱ་ཀུན་ལ་འཇུག་པ། དུས་རྟག་ཏུ་འབྱུང་བ་དང་ལྡན་པ་ཤེས་བྱ་ཀུན་ལ་མ་རྨོངས་ཅིང་
མངོན་སུམ་དུ་མཁྱེན་ཡང་། དེ་ལ་རྟག་ཏུ་མངོན་ཕྱོགས་མིན་པ་སྟེ་རྣམ་པ་མི་སྣང་བ། །ངེས་
ཚིག་ནི། ཡེ་ཤེས་གཞན་རྣམས་ཀྱི་གཟུགས་ཅན་འབྱུང་བས་མེ་ལོང་ལྟ་བུའི་ཡེ་ཤེས་ཞེས་
བཤད་ལ། ཡེ་ཤེས་གཞན་ཀུན་འབྱུང་བའི་རྒྱུ་མཚན་ཡིན་པས་ཡེ་ཤེས་ཀྱི་འབྱུང་གནསཆེན་
པོ་ཞེས་ཀྱང་བཤད་ཅིང་། དེ་ནི་སངས་རྒྱས་ཀྱི་ལོངས་སྤྱོད་རྫོགས་པའི་སྐུའོ། །སློབ་དཔོན་
- 1
8 8 -



ན་མ
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། (༥
ཙནྡྲ་གོ་མིས། གང་ཡང་ཀུན་གཞིའི་རྣམ་པར་ཤེས། །མེ་ལོང་ཡེ་ཤེས་ཉིད་གྱུར་པ། །ཞེས་
བཤད་དོ། །མཉམ་ཉིད་ཡེ་ཤེས་ནི། སློབ་ལམ་སྐབས་སུ་སེམས་ཅན་ལ་བདག་གཞན་མཉམ་
ཉིད་སྒོམ་པའི་སྒོམ་པ་དག་པའི་སྒོ་ནས་སྲིད་ཞི་ལ་མི་གནས་པའི་མྱ་ངན་ལས་འདས་པར་
ཞུགས་པ་ན་སེམས་ཅན་ལ་ཐུགས་རྗེ་མཉམ་པའི་ཡེ་ཤེས་ཡིན་པར་འདོད་དོ། །བྱེད་ལས།
དུས་ཀུན་ཏུ་བྱམས་པ་དང་ཐུགས་རྗེ་ཆེན་པོ་དང་ལྡན་པས་སེམས་ཅན་རྣམས་ལ་རང་རང་གི་
མོས་པ་བཞིན་སངས་རྒྱས་ཀྱི་སྐུ་སྣ་ཚོགས་སྟོན་པར་མཛད་པ་ཅན་ནོ། །ཙནྡགོ་མིས། ཉོན་
མོངས་ཅན་ཡིད་གནས་གྱུར་པས། །མཉམ་ཉིད་ཡེ་ཤེས་བརྗོད་པར་བྱ། །ཞེས་སོ། །སོ་སོར་
རྟོག་པའི་ཡེ་ཤེས་ནི། ཤེས་བྱ་ཀུན་ལ་རྟག་ཏུ་ཐོགས་པ་མི་མངའ་བའི་ཡེ་ཤེས་དང་ལྡན་ཅིང་།
ཏིང་ངེ་འཛིན་དང་གཟུངས་ཀྱི་གཏེར་ཆེན་པོ་དང་འདྲ་བ་སངས་རྒྱས་ཀྱི་འཁོར་གྱི་དཀྱིལ་
འཁོར་རྣམས་སུ་སྤྲུལ་པ་སྣ་ཚོགས་བསྟན་པས་གདུལ་བྱའི་ཐེ་ཚོམ་གཅོད་པའི་ཆོས་ཀྱི་ཆར་
ཆེན་པོ་རབ་ཏུ་འབེབ་པ་ཞིག །བྱེད་ལས་ནི། འཇིག་རྟེན་གྱི་ཁམས་ཀུན་ཏུ་བསམ་གྱིས་མི་
ཁྱབ་ཅིང་དཔག་ཏུ་མེད་པའི་སྤྲུལ་པ་སྣ་ཚོགས་ཀྱིས་སེམས་ཅན་དག་མ་དག་ཀུན་གྱི་དོན་སྒྲུབ་
པར་མཛད་པ་ཞིག་གོ །ཙནྡྲ་གོ་མིས། སོ་སོར་རྟོག་པའི་ཡེ་ཤེས་ནི། །ཡིད་ཀྱི་རྣམ་ཤེས་དེ་ཉིད་
དོ༑ ༑ཞེས་སོ། །བྱ་བ་གྲུབ་པའི་ཡེ་ཤེས་ནི། དབང་པོ་ལྔའི་རྣམ་ཤེས་གང། །དེ་ནི་དོན་ཀུན་
ཡོངས་འཛིན་ཕྱིར། །སེམས་ཅན་ཀུན་གྱི་དོན་དུ་ནི། །བྱ་བ་གྲུབ་པ་ཙམ་ཉིད་ཐོབ། །ཅེས་
བཤད། སྤྲུལ་སྐུའི་གཞན་དོན་མཛད་ཚུལ་བསམ་གྱིས་མི་ཁྱབ་པར་བསྟན་པ་ནི། སངས་རྒྱས་
ཀྱི་སྤྲུལ་སྐུ་དེས་རྟག་ཏུ་སེམས་ཅན་གྱི་དོན་མཛད་ཚུལ་བསམ་གྱིས་མི་ཁྱབ་པར་ཤེས་པར་
བྱའོ། །དེའི་རྒྱུ་མཚན་ཞིང་གང་དུ་སྒྲུབ། མཛད་པའི་བྱེ་བྲག་གང་གིས་སྒྲུབ། གྲངས་ཚད་ཇི་
སྙེད་སྒྲུབ་སོགས་བསམ་པ་ལས་འདས་པའི་ཕྱིར། ཡེ་ཤེས་བཞིར་ངེས་ཚུལ་ནི། སློབ་ལམ་
སྐབས་སུ་དམ་པའི་ཆོས་ཇི་ལྟ་བ་བཞིན་དུ་འཛིན་པར་མཛད་པའི་ཕྱིར་དང༌། སེམས་ཅན་
- 1 8 9 -



1
.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅད་ལ་བདག་གཞན་མཉམ་པ་ཉིད་སྒོམ་པའི་ཕྱིར་དང་། ཡང་དག་པ་ཇི་ལྟ་བའི་ཆོས་
རབ་ཏུ་སྟོན་པའི་ཕྱིར་དང༌། འཕྲལ་ཕུགས་སུ་ཕན་པའི་བྱ་བ་སྒྲུབ་པའི་ཕྱིར་ན་ཡེ་ཤེས་བཞི་པོ་
གྲངས་བཞིན་དུ་འབྱུང་ངོ༌། །བཞི་པ་སངས་རྒྱས་ཀྱི་སྐུའི་དབྱེ་བ་བསམ་གྱིས་མི་ཁྱབ་ཚུལནི།
དྲི་མེད་གནས་སམ་གནས་གྱུར་པའི་དབྱིངས་སངས་རྒྱས་ཀྱི་སྐུ་གཅིག་ཏུ་ངེས་སོ་ཞེས་བརྗོད་
པར་མི་ནུས་ཏེ། རིགས་ཐ་དད་པ་ཅན་གྱི་སེམས་ཅན་དུ་མ་སངས་རྒྱས་པའི་ཕྱིར་དང་། དེ་དག་
གི་གཟུགས་སྐུ་གཅིག་ཏུ་འདྲེས་ན་སེམས་ཅན་ཕྱི་མརྣམས་ཀྱི་ཚོགས་ལ་འབད་པདོན་མེད་དུ་
ཐལ་བ་ལས་དོན་ཡོད་པའི་ཕྱིར་དང༌། སེམས་ཅན་དུ་མ་སངས་རྒྱས་པ་མ་ཡིན། སངས་རྒྱས་
ཀྱི་མཛད་པ་མི་རྫོགས་པར་ཐལ་བ་ལ་སོགས་པའི་ཕྱིར་དང་། སངས་རྒྱས་ལ་མགོ་མ་མེད་
པའི་ཕྱིར་རོ། །དེས་སངས་རྒྱས་ཀྱི་སྐུ་མང་པོར་ངེས་སོ་ཞེས་ཀྱང་བརྗོད་པར་མི་ནུས་ཏེ།
སངས་རྒྱས་ཐམས་ཅད་ཀྱི་ཆོས་སྐུ་ཐ་དད་མཡིན་པར་གཅིག་ཏུ་ངེས་པའི་ཕྱིར་རོ། །
བཞི་པ་ལ། གསུམ་ཡོད་པའི་དང་པོ་སངས་རྒྱས་ལ་འཇུག་པའི་ཐབས་ལ་ལྟ་
བས་ཐག་གཅོད་ཚུལ། མཉམ་གཞག་ ལ་ཟློ་བའི་ཚུལ། རྗེས་ཐོབ་ཤན་འབྱེད་ཚུལ་དང་
གསུམ། དང་པོ་ནི། བདག་གཉིས་དང༌། གཟུང་འཛིན་གཉིས་ལ་སོགས་པ་ཀུན་བཏགས་
ཀྱིས་བསྡུས་པའི་ཆོས་རྣམས་དང་། དེ་དག་གི་བདག་གཞི་གཞན་དབང་གིས་བསྡུས་པའི་ཆོས་
རྣམས་དོན་ལ་མེད་པའི་མེད་པའམ། དེ་རྣམས་ཀྱི་སྟོང་ཉིད་ཡོངས་གྲུབ་དེ་ཁོ་ན་ཉིད་དོན་དམ་
པའི་བདེན་པ་དེ་བཞིན་ཉིད་ཀྱིས་བསྡུས་པ་གང་ཡིན་པ་དེནི་ཡོད་པའི་དམ་པ་ཡིན་པར་འདོད་
ལ༑ སྟོང་རྒྱུའི་ཆོས་དེརྣམས་དོན་ལཡོདཔ་མིན་པར་འདོད། ཡང་། བདག་གཉིས་དང་།
གཟུང་འཛིན་གཉིས་སོགས། རྣམ་པ་ཀུན་ཏུ་མི་དམིགས་པའི་རྣམ་ཀུན་མཆོག་ལྡན་གྱི་སྟོང་
ཉིད་གསལ་བར་སྣང་བ་ནི། དམིགས་པའི་མཆོག་ཡིན་པར་འདོད་ལ་སྟོང་རྒྱུའི་ཆོས་དེ་རྣམས་
འཕགས་ཆེན་གྱི་མཉམ་གཞག་ལ་མི་སྣང་བ་ལ་མི་དམིགས་མ་མཐོང་བ་ཞེས་འདོད་དོ། །
བ 19 0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼ལ་
གཞུང་ཚིག་འདི་དང་ཆོས་ཉིད་རྣམ་འབྱེད་དུ། དེ་མི་སྣང་བས་ཆོས་ཉིད་སྣང་། །ཞེས་སོགས་ཀྱི་
མདོ་འགའ་ཞིག་ལས་མཐོང་བ་མེད་པ་ཉིད་མཐོང་བ་དམ་པའོ། །ཞེས་སོགས་དང་། མ་མཐོང་
བདེ་མཐོང་བ་ཤིན་ཏུ་ཟབ་པའི་མདོ་ལས་གསུངས་ཞེས་སོགས་གསུངས་པའི་དོན་ཕྱིན་ཅི་མ་
ལོག་པར་བཤད་པ་ཡིན་ནོ། །གཉིས་པ་ནི། བདག་ནི་སྒོམ་པ་པོའོ། །བསྒོམ་བྱ་ནི་འདིའོ། །
འདི་དང་འདིའི་ཆེད་དུ་སྒོམ་མོ། །ཞེས་འཁོར་གསུམ་དུ་མི་ལྡན་པར་ཅི་ཡང་མ་སྒོམ་པའི་ཚུལ་
གྱིས་རྩེ་གཅིག་ཏུ་སྒོམ་པ་ནི། སྒོམ་པདམ་པ་ཡིན་པར་འདོད་དོ། །བརྟག་གཉིས་ལས། སྒོམ་
མེད་སྒོམ་པ་པོ་ཡང་མེད། །ལྷ་མེད་སྔགས་ཀྱང་ཡོད་མ་ཡིན། །སྤྲོས་པ་མེད་པའི་རང་བཞིན་
ལས། །སྔགས་དང་ལྷའི་ཡང་དག་གནས། །ཞེས་པ་ལྟར་རོ། །ཡང་བདག་ནི་ཐོབ་པ་བའོ། །
ཐོབ་བྱ་ནི་འདིའོ། །འདི་དང་འདི་རྣམས་ཀྱི་ཆེད་དུ་ཐོབ་པར་བྱའོ། །ཞེས་འཁོར་གསུམ་དུ་ལྟ་
བ་མེད་པར་རེ་དོགས་དང་བྲལ་བའི་ངང་ནས་ཆོས་སྐུ་ཐོབ་པ་ནི། ཐོབ་པ་དམ་པ་ཡིན་པར་
འདོད་དོ། །གསུམ་པ་ནི། སངས་རྒྱས་ལ་བླ་མའམ་ཡ་མཚན་ཅན་དུ་འཛིན་པ་དང་། ག་རིང་
བར་འཛིན་པ་དང་། དེ་ལ་མཚན་མར་དམིགས་པ་དང་། བདག་ནི་བརྩོན་འགྲུས་ཙམཔ་པོའོ།
ཞེས་འཁོར་གསུམ་དུ་ལྟ་བའི་བྱང་སེམས་དེ་ནི། བྱང་ཆུབ་ལ་རིང་བ་ཡིན་ཏེ། མངོན་པའི་ང་
རྒྱལ་ཅན། མཚན་མ་ལ་སྤྱོད་པའི་ཕྱིར་ཞེས་ཤེས་པར་བྱའོ། །གོང་དུ་ཇི་སྐད་བཤད་པ་འདི་
དག་རྟོག་པས་བརྟགས་པ་ཙམ་ཡིན་གྱི་གནས་ལུགས་ལ་དེ་འདྲའི་རྣམ་གཞག་མེད་དོ་ཞེས་ལྟ་
བའི་བྱང་ཆུབ་སེམས་དཔའ་དེ་བྱང་ཆུབ་ལ་རིང་བ་མ་ཡིན་པར་བྱང་ཆུབ་མྱུར་དུ་ཐོབ་པ་ཡིན་
ཏེ༑ རྟོག་མེད་ཀྱི་ལམ་ཟབ་མོ་ལ་སྤྱོད་པའི་ཕྱིར། ཞེས་བརྗོད་དོ། །
གཉིས་པ་སངས་རྒྱས་ཐོབ་པའི་ཚེ་མཛད་པ་གཅིག་ཏུ་འདྲེས་ཚུལ་དཔེས་སྟོན་པ་ནི།
ཇི་ལྟར་ཆུ་ཀླུང་དག་པའི་འོག་ཏུ་སྟེ་རྒྱ་མཚོར་མ་སོང་བན་འོག་གི་གནས་ཐ་དད་ཅིང་གནས་པ་
ཆུ་ཡང་ཐ་དད་ལ་རྒྱ་མཚོ་ལ་ལྟོས་ནས་ཆུ་ཆུང་ཞིང་། སྐོམ་དད་ནད་སེལ་བ་སོགས་ཀྱི་བྱ་བ་ཐ་
- 19 1 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དད་བྱེད་ཅིང་། ཆུ་ན་གནས་པའི་སྲོག་ཆགས་ཕྲ་མོ་རྣམས་ཀྱི་ཉེ་བར་སྤྱད་བྱར་འགྱུར། རྒྱ་
མཚོར་སོང་བ་ན་འོག་གི་གནས་གཅིག་ཅིང་། གནས་པ་ཆུ་ཡང་གཅིག་ལ། ཆུ་ཕྲན་ལ་ལྟོས་
ནས་ཆུ་ཆེ་ཞིང་ལྟོ་ལ་གནོད་པ་སོགས་བྱ་བ་གཅིག་བྱེད་ལ་ཆུ་ན་གནས་པའི་སྲོག་ཆགས་ཆེ་
རགས་མང་པོའི་ཉེར་སྤྱོད་འགྱུར་བ་བཞིན་དུ་བརྟན་པ་བྱང་སེམས་རྣམས་སངས་རྒྱས་ཉིད་མ་
ཐོབ་པ་ན། རྟེན་ལུས་ཐ་དད་ཅིང་། བརྟེན་པ་བློ་གྲོས་ཀྱང་ཐ་དད་ལ་སྤངས་རྟོགས་ཀྱི་ཡོནཏན་
ཆུང་ཞིང་། སེམས་ཅན་གྱི་བྱ་བ་ཐ་དད་བྱེད་ལ། གདུལ་བྱ་སེམས་ཅན་ཉུང་ངུའི་དོན་ཉེ་བར་
སྤྱོད་པར་འགྱུར་ལ། སངས་རྒྱས་ཉིད་ཐོབ་པ་ན་རྟེན་ཆོས་སྐུ་གཅིག་ཅིང་བརྟེན་པ་མཁྱེན་རབ་
ཆེ་ལ་ཇི་སྙེད་མཁྱེན་པའི་རྟོགས་པ་ཆེ་ཞིང་གཞན་དོན་གྱི་མཛད་པ་གཅིག་ཏུ་འདྲེས་ཤིང་སེམས་
ཅན་གྱི་ཚོགས་ཆེན་པོའི་དོན་དུ་ཉེ་བར་སྤྱོད་པར་འགྱུར་རོ། །
གསུམ་པ་སངས་རྒྱས་ལ་སྤྲོ་བསྐྱེད་ནས་སངས་རྒྱས་ཀྱི་ཐབས་ལ་འཇུག་པར་
གདམས་པ་ནི། གོང་དུ་བཤད་པ་དེ་ལྟར་སངས་རྒྱས་ཉིད་ནི་སྟོབས་དང་མི་འཇིགས་པ་ལ་
སོགས་དཀར་པོའི་ཆོས་ཚད་མེད་པ་དང་ལྡན་པའི་ཕྱིར་དང་འཇིག་རྟེན་ཐམས་ཅད་ཀྱི་ཕན་
བདེ་འབྱུང་བའི་རྒྱུ་ཡིན་པའི་ཕྱིར་དང་། ཟག་མེད་ཀྱི་བདེ་བ་དང་དགེ་བ་མི་ཟད་པ་རྣམས་ཀྱི་
འབྱུང་གནས་ཡིན་པར་དོན་གཉིས་སྒྲུབ་པར་འདོད་པའི་བློ་ལྡན་རྣམས་ཀྱིས་བསམ་པ་བྱང་
ཆུབ་ཀྱི་མཆོག་ཏུ་སེམས་བསྐྱེད་པ་དང་། སྦྱོར་བ་ཕྱིན་དྲུག་ལ་སོགས་པའི་དགེ་བ་ཉམས་སུ་
བླང་བར་རིགས་ཏེ། སྤྱོད་འཇུག་ལས། བདག་ལྟ་རིགས་ཀྱི་མིར་སྐྱེས་ནས། །ཕན་དང་གནོད་
པ་ངོ་ཤེས་པས། །བྱང་ཆུབ་སྤྱོད་པ་མ་བཏང་ན། །བདག་གི་བྱང་ཆུབ་ཅི་མི་ཐོབ། །ཅེས་
གསུངས་པ་ལྟར་རོ། །བྱང་ཆུབ་ཆེན་པོའི་སྐབསརྣམ་པར་བཤད་དོ།། །།
༈ སྡོམ་ནི་དང་པོ་སྒྲུབ་སྐྱབས་རིགས། །དེ་བཞིན་དུ་ནི་སེམས་བསྐྱེད་དེ། །རང་
གཞན་དོན་དང་དེ་ཉིད་དོན། །མཐུ་དང་ཡོངས་སྨིན་བྱང་ཆུབ་བོ། །ཞེས་པའི་དོན་བཤད་ཟིན་
- 1 9 2 -



རྒྱུ
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥་
ལ༑ འདི་མན་ཆད་ལ་བྱང་ཆུབ་ཀྱི་ལེའུ་ཞེས་པའི་ལེའུ་གཅིག་ཏུ་བཤད་དུ་རུང་བ་འགྲེལཔའི་
དོན་ནོ། །གསུམ་པ་བཀྲེས་པས་ཉེན་པ་གཡོས་ལེགས་བྱས་པའི་ཁ་ཟས་ཟ་བའི་དཔེས་མཚོན་
པ་བསམ་པར་བྱ་བའམ་སེམས་པར་བྱེད་པའི་ཆོས་འཆད་པ་ལ་སྡོམ་ནི། མོས་པ་མང་བ་ཉིད་
དང་ནི། །ཆོས་ཚོལ་བ་དང་བཤད་པ་དང༌། །དེ་བཞིན་སྒྲུབ་དང་ཡང་དག་པའི། །གདམས་
ངག་རྗེས་སུ་བསྟན་པ་ཡིན། །ཅེས་འབྱུང་བ་ལྟར། དོན་ཚན་ལྔ་སྟེ། ཐེག་ཆེན་གྱི་ཆོས་ལ་མོས་
པ་སྒོམ་པ་མོས་པ་ཐོབ་ནས་མོས་ཡུལ་གྱི་ཆོས་ཡོངས་སུ་བཙལ་བ། བཙལ་ནས་བརྙེས་པའི་
ཆོས་གཞན་ལ་བཤད་པ། བཤད་པའི་དོན་ཉམས་ལེན་གྱིས་སྒྲུབ་ཚུལ། སྒྲུབ་པའི་ཐབས་
གདམས་ངག་གིས་རྗེས་སུ་བསྟན་པའོ། །དང་པོ་ལ། སྤྱི་དང་ཡན་ལག་གི་དོན་གཉིས། དང་
པོ་ལ། མོས་པའི་ཡུལ་ནི་མངོན་རྟོགས་རྒྱན་ལས། འབྲས་བུ་ཤེར་ཕྱིན་ཡིན་པར་བཤད་ཀྱང་།
སྐབས་འདིར་ཐེག་ཆེན་གྱི་གསུང་རབ་བརྗོད་བྱ་དང་བཅས་པ་རྣམས་སོ། །མོས་པའི་རྒྱུ་ལ་
དབང་རྣོན་གྱི་རྒྱུ་ལུང་རིགས་རྣམ་དག་ཡིན་ལ། དབང་རྟུལ་གྱི་ལྷག་པར་མོས་པའི་དད་པའོ། །
མོས་པའི་ངོ་བོ་ནི། ཐེག་ཆེན་གྱི་ཆོས་ཕན་ཡོན་ཅན་དུ་ཤེས་ནས་དེར་འཛིན་པའི་སེམས་བྱུང་
ཞིག་གོ །མོས་པའི་དབྱེ་བ་ནི། འདས་མ་འོངས་ཀྱི་ཆོས་ལ་མོས་པ་སོགས་རབ་ཏུ་མང་པོ་དག་
གོ སྣམོས་པའི་ཕན་ཡོན་ལ་གནས་སྐབས་ཀྱི་ཕན་ཡོན་དང་། མཐར་ཐུག་གི་ཕན་ཡོན་སོགས་
ཡོད་པ་གཞུང་དུ་འཆད་དོ། ། །
གཉིས་པ་ཡན་ལག་གི་དོན་ལ་མོས་པའི་རབ་དབྱེ་དང་། བསལ་བྱ་བ་དང་། ཐོབ་བྱ་
ཕན་ཡོན། འབྲས་བུ་ཐོབ་ཚུལ་དང་བཞི། དང་པོ་ནི། མོས་པ་ལ་དུས་ཀྱི་སྒོ་ནས་དབྱེ་ན།
འདས་ད་ལྟར་ཐེག་ཆེན་ལ་མོས་པའི་མོས་པ་དང་། མ་འོངས་པའི་ཐེག་ཆེན་ལ་མོས་པ་མ་སྐྱེས་
པའི་མོས་པ་གཉིས། ཕྱི་ནང་གིས་ཕྱེ་ན། ནང་སེམས་ཀྱི་བསྡུས་པ་ལ་མོས་པ་འཛིན་པའི་མོས་
པ་དང་། ཕྱི་རོལ་ཡུལ་གྱི་བསྡུས་པ་ལ་མོས་པ་གཟུང་བའི་མོས་པགཉིས། ཕྲ་རགས་ཀྱིས་དབྱེ་
- 1 9 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན༑ གྲོགས་ཀྱི་སྟོབས་ལས་མོས་པ་གྲོགས་མཆོག་ལས་བླངས་པ་དང་། གཞན་ལ་མ་ལྟོས་
པར་མོས་པ་བདག་ཉིད་ཀྱི་གཉིས། མཆོག་དམན་གྱི་ཕྱེ་ན་བསམ་སྦྱོར་དམན་པ་ལ་མོས་པ་
ནོར་བ་དང་། བསམ་སྦྱོར་མཆོག་ལ་མོས་པ་མ་ནོར་བ་གཉིས། ཉེ་རིང་གིསཕྱེ་ན་ཉེ་བའི་ཆོས་
ལ་མོས་པ་མངོན་སུམ་པ་དང་། རིང་བའི་ཆོས་ལ་མོས་པ་མངོན་སུམ་མ་ཡིན་པའི་མོས་པ་
གཉིས། ཡུལ་ཅན་གྱིས་དབྱེ་ན། ཐོས་པ་ལ་མོས་པ་སྒྲ་ལས་བྱུང་པ་དང་། བསམ་པ་ལས་ཆོས་
པ་ཚོལ་བ་དང༌། སྒོམ་བྱུང་ལས་མོས་པ་ལྟ་བའི་མོས་པ་གསུམ་མོ། །གཞན་ཡངམི་མཐུན་
ཕྱོགས་ཀྱིས་འཕྲོག་པ་ཆུང་ངུ་དང་། འཕྲོག་མི་འཕྲོག་འདྲེས་པ་འབྲིང་དང་། མི་མཐུན་ཕྱོགས་
ཀྱིས་མི་འཕྲོག་པ་ཆེན་པོ་དང་། ཐེག་ཆེན་ལ་མོས་པ་དམན་པ་དང་། ཐེག་ཆེན་ལ་མོས་པ་རྒྱ་ཆེ་
བ་དང་། ཁྱད་པར་དུ་འགྲོ་བ་ལ་བར་ཆད་བཅས་པ་སྒྲིབ་པ་དང་། དེ་ལ་བར་ཆད་མེད་པ་ལ་
སྒྲིབ་པ་དང༌། གུས་སྦྱོར་རྟག་སྦྱོར་གཉིས་ཀ་དང་ལྡན་པ་བརྩོན་པ་དང༌། དེ་གཉིས་ཀ་དང་མི་
ལྡན་པ་མི་བརྩོན་པ་དང༌། བདག་མེད་རྟོགས་པ་ཚོགས་བསགས་པ་དང༌། དེ་ལས་ཟློག་པ་
ཚོགས་མ་བསགས་པ་དང་། ས་དང་པོ་ལ་ཞུགས་པའི་བརྟན་པ་དང་། ས་བདུན་པའི་བར་ལ་
ཞུགས་པའི་རིང་དུ་སོང་བའི་མོས་པརྣམས་སོ། །
གཉིས་པ་ནི་ཡིད་ལ་མི་བྱེད་པ་མང་བ་དང་། ལེ་ལོ་དང་། རྣལ་འབྱོརའཁྲུགས་པ་
དང༌། གྲོགས་ངན་དགེ་བ་ཞན་པ་དང་། ཚུལ་མིན་ཡིད་བྱེད་རྣམས་ཀྱི་གྲངས་བཞིན་དུ་སྐྱེས་
པའི་མོས་པ་ནས་མ་ནོར་བའི་མོས་པའི་བར་ལབར་དུགཅོད་པར་བྱེདདོ། །བག་མེད་པདང་།
ཐོས་པ་ཉུང་བ་དང༌། ཐོས་པ་ཙམ་གྱིས་ཆོག་པར་འཛིན་པ་དང༌། བསམ་པ་ཉུང་ངུས་ཆོག་
པར་འཛིན་པ་གཉིས་གཅིག་ཏུ་སྡོམ་པ་དང་། བསམ་པ་ཙམ་གྱིས་ཆོག་པར་འཛིན་པ་དང་། ཞི་
གནས་ཙམ་གྱིས་ཆོག་པར་འཛིན་པ་གཉིསགཅིག་ཏུ་སྡོམ་པ་དང་མ་འདྲིས་པ་རྣམས་ཀྱི་གྲངས་
བཞིན་དུ་མངོན་སུམ་པ་ནས་འདྲེས་པའི་བར་ལ་བར་དུ་གཅོད་པར་བྱེད་དོ། །འཁོར་བ་ལ་མི་
- 1 3 4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
སྐྱོ་བ་དང༌། གཞན་དོན་ལ་སྐྱོ་བ་དང་ཁྱད་པར་དུ་འགྲོ་བ་ལ་སྒྲིབ་པ་དང་མི་བརྩོན་པ་དང་།
ཚོགས་མ་བསགས་པ་རྣམས་ཀྱི་གྲངས་བཞིན་དུ་དམན་པའི་མོས་པ་ནས་མ་བསགས་པའི་
མོས་པའི་བར་ལ་བར་དུ་གཅོད་པར་བྱེད་དེ། བར་ཆད་འདི་དག་གི་བར་དུ་གཅོད་བྱ་དེ་དག་
ཕལ་ཆེར་འགོག་པར་བྱེད་ཅིང་། འགའ་ཞིག་འཛིན་སྟངས་མི་མཐུན་པ་ཙམ་ལ་བར་ཆད་དུ་
བཤད་པའང་ཡོད་ལ། བརྟན་ཞུགས་དང་རིང་སོང་གཉིས་འཕགས་རྒྱུད་ཀྱི་མོས་པ་ཡིན་པས་
བར་ཆད་མ་བཤད་དོ། །སྤང་གཉེན་སྦྱོར་ཚུལ་ཞིབ་པར་འགྲེལ་པ་ལས་ཤེས་པར་བྱའོ། །
གསུམ་པ་ནི་བསོད་ནམས་ཆེ་བ་དང་། འགྱོད་པ་མེད་པ་སྐྱེས་པའི་མོས་པའི་ཕན་ཡོནཡིན་ནོ།
ཡིད་བདེ་བ་ནི་འཛིན་གཟུང་གིའོ། །ཆུད་མི་ཟ་བ་ནི་གྲོགས་བླངས་ཀྱིའོ། །བརྟན་པའི་བདག་
ཉིད་ཀྱིའོ། ཁྱད་པར་དུ་འགྲོ་བ་ནས་འབྲིང་གི་བར་གྱིའོ། །ཆོས་མངོན་པར་རྟོགས་པའི་ཆེན་
པོའོ། །བདག་གི་དོན་ཐོབ་པ་ནི་དམན་པའིའོ། །གཞན་གྱི་དོན་ཐོབ་པ་ནི་རྒྱ་ཆེ་བའི་འོ།
མངོན་ཤེས་མྱུར་དུ་ཐོབ་པ་ནི་མ་སྒྲིབ་པ་དང་། རྩོལ་བ་ལ་སོགས་པ་གཉེན་ཕྱོགས་སུགྱུར་པའི་
མོས་པ་རྣམས་ཀྱི་ཕན་ཡོན་ཡིན་ལ། མ་བསགས་པ་སོགས་མི་མཐུན་ཕྱོགས་སུ་གྱུར་པ་རྣམས་
ལ་ཕན་ཡོན་མེད་པར་རིག་པར་བྱའོ། །མོས་པའི་དབྱེ་བ་བསྟན་ནས་ཐེག་ཆེན་ལ་མོས་པ་
བསྐྱེད་པར་གདམས་པ་ནི། འདོད་པ་ཅན་འདོད་ཁམས་པའི་མོས་པ་ནི་ཁྱིའི་མོས་པ་དང་འདྲ་
སྟེ༑ ཁྱི་རྣམས་རྟག་ཏུ་ལྟོགས་ཞིང་སྡུག་བསྔལ་གྱིས་ཉེན་ལ་ཟས་ལ་ཆོག་ཤེས་མེད་པ་བཞིན་
དུ༑ འདོད་ཁམས་རྣམས་ཀྱང་འདོད་ཡོན་ལ་གཡེང་བ་ཆེ་ཞིང་སྡུག་བསྔལ་སོགས་ཀྱིས་ཉེན་
ལ་འདོད་ཡོན་གྱིས་ཆོག་མི་ཤེས་པས་སོ། །ཏིང་ངེ་འཛིན་ཅན་གཟུགས་ཁམས་པའི་མོས་པནི།
རུས་སྦལ་གྱི་མོས་དང་འདྲ་སྟེ། རུས་སྦལ་རྣམས་ཆུའི་ནང་ན་ཡན་ལག་ཀུན་བསྐུམས་ཏེ་འདུག་
པ་བཞིན་དུ། གཟུགས་ཁམས་རྣམས་ཀྱང་སེམས་ནང་དུ་བསྡུས་ནས་གནས་པའོ། །ང་དོན་
བྱེད་པ་ཉན་རང་གི་མོས་པ་ནི། བྲན་གྱི་མོས་པ་དང་འདྲ་སྟེ་བྲན་རྣམས་རྗེས་འཐབ་ལ་
- 1 9 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇིགས་ཤིང་སྐྲག་པའི་ལུས་ཀྱིས་རྗེ་བོའི་བྱ་བ་ལ་རྟག་ཏུ་འཇུག་པ་བཞིན་དུ་ཉན་རང་རྣམས་
འཁོར་བའི་སྡུག་བསྔལ་གྱིས་འཇིགས་ཤིང་སྐྲག་པས་རང་ལ་ཕན་པའི་དོན་ཁོ་ན་བྱེད་པས་སོ།།
གཞན་དོན་བྱེད་པ་བྱང་སེམས་ཀྱི་མོས་པ་ནི་རྒྱལ་པོའི་མོས་པ་དང་འདྲ་སྟེ། རྒྱལ་པོརྣམས་
རང་གི་བཀས་གཞན་ལ་དབང་བསྒྱུར་ཅིང་གཞན་གྱི་དོན་བྱེད་པ་བཞིན་དུ་བྱང་སེམས་རྣམས་
རང་གི་མཐུས་གདུལ་བྱ་ལ་དབང་བསྒྱུར་ཅིང་གཞན་ལ་ཕན་པའི་དོན་བྱེད་པས་སོ། །མོས་པ་
དེ་དག་གི་ནང་ནས་ཐེག་ཆེན་ལ་མོས་པ་དེ་མཆོག་ཏུ་གྱུར་ཅིང་། ཚུལ་བཞིན་དུ་མོས་པ་ཡིན་
པར་རིག་ནས་བརྟན་པ་བྱང་སེམས་རྣམས་ཐེག་ཆེན་ལ་མོས་པ་དག་རྟག་ཏུ་ཚོལ་ཞིང་། དེའི་
ཆེད་དུ་འབད་རིགས་སོ། །
མོས་པ་ལ་ཞུམ་པ་བསལ་ནས་སྤྲོ་བར་གདམས་པ་ནི། སྐལ་ལྡན་གདུལ་བྱམས་པ་
ལ་ཞུམ་པ་དང་དུ་བླང་བར་མི་བྱའི་སྤྲོ་བ་སྐྱེད་པར་རིགས་སོ། །རྒྱུ་མཚན་གང་གི་ཕྱིར་ན། མིས་
མཚོན་པའི་སེམས་ཅན་ཐེག་ཆེན་ལ་མོས་པ་ཚད་མེད་གྲངས་མེད་པ་རྣམས་སྐད་ཅིག་རེ་རེ་
ལརྫོགས་བྱང་ཐོབ་པ་དེའི་ཕྱིར། ཐེག་དམན་གྱི་ཆོས་ལ་མོས་པ་ལས་ཐེག་ཆེན་གྱི་ཆོས་ལ་
མོས་པ་ཕན་ཡོན་ཆེ་བར་སྟོན་པ་ནི། ཇི་ལྟར་སེམས་ཅན་བཀྲེས་པ་གཞན་ལ་ཟས་སྐོམ་བྱིན་པ་
ལས་བསོད་ནམས་འཕེལ་བ་དེ་བཞིན་དུ་བདག་ཉིད་ལ་ཟས་སྐོམ་བྱིན་པ་ལས་བསོད་ནམས་
འཕེལ་བ་མིན་ནོ། །དེ་བཞིན་དུ་གཞན་དོན་འགྲུབ་པའི་རྟེན་ཐེག་ཆེན་གྱི་ཆོས་ལ་མོས་པ་ལ་
བསོད་ནམས་རྒྱ་ཆེན་པོ་འབྱུང་ཞིང་ཐོབ་པར་མདོ་ལས་གསུངས་པ་དེ་ལྟར་དུ་རང་དོན་འགྲུབ་
པའི་རྟེན་ཐེག་དམན་གྱི་ཆོས་ལ་མོས་པ་ལས་འབྱུང་ཞིང་ཐོབ་པ་མ་ཡིན་ནོ། བཞི་པ་ནི། དེ་
ལྟར་ན་ཐེག་པ་ཆེན་པོའི་ཆོས་ཟབ་ཅིང་ཡངས་པ་ལ་མོས་པ་རྒྱ་ཆེན་པོ་དུས་རྟག་ཏུ་སྐྱེད་ན་
བསོད་ནམས་རྒྱ་ཆེན་པོ་རྒྱུན་མི་ཆད་དུ་འབྱུང་ཞིང་མོས་པ་འཕེལ་བ་དང་། མོས་པ་ལས་བྱུང་
པའི་ཡོན་ཏན་དཔག་ཏུ་མེད་པ་དང་ལྡན་པའི་བདག་ཉིད་ཆེན་པོ་སངས་རྒྱས་ཀྱི་གོ་འཕང་ཐོབ་
- 1 9 6 -



s
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། དོལ་
པར་འགྱུར་རོ། །མོས་པའི་སྐབསརྣམས་བཤད་ཟིན་ཏོ།། །།
༈ གཉིས་པ་མོས་ཡུལ་གྱི་ཆོས་ཡོངས་སུ་བཙལ་བ་ལ། སྤྱིའི་དོན་དང་ཡན་ལག་གི་
དོན་གཉིས། དང་པོ་ལ། བྱང་སའི་དོན་དམ་པ་དག་གིས་བཤད་པ་ལྟར་ན། བྱང་ཆུབ་སེམས་
དཔའ་ཆོས་ཚོལ་བ་ཅི་ཞིག་ཚོལ། ཇི་ལྟར་ཚོལ། ཅིའི་ཕྱིར་ཚོལ་ཞེ་ན། དང་པོ་ནི། བྱང་ཆུབ་
སེམས་དཔའ་ནི་བྱང་ཆུབ་སེམས་དཔའི་སྡེ་སྣོད་ཚོལ་ལོ། །ཉན་ཐོས་ཀྱི་སྡེ་སྣོད་དང་། ཕྱི་རོལ་
གྱི་བསྟན་བཅོས་དང༌། འཇིག་རྟེན་པའི་བཟོ་དང་ལས་ཀྱི་གནས་ཤེས་པ་རྣམས་ཚོལ་ལོ་
སོགས་སོ། །གཉིས་པ་ནི། ཆོས་སྨྲ་བ་ལ་གུས་པ་ཆེན་པོས་ལེགས་པར་གསུངས་པ་གཅིག་གི་
ཕྱིར་ཡང་ལྕགས་ཀྱི་ས་གཞི་འབར་བར་འགྲོ་བ་ལའང་དགའ་ཞིང་སྤྲོ་བ་དང་། དེ་ཡོན་ཏན་
འདོད་པས་ཆོས་སྨྲ་བའི་དྲུང་དུ་འགྲོ་བར་བྱེད་ཀྱིས་ཀླན་ཀ་ཚོལ་བའི་སེམས་ཕྱིན་ཅི་ལོག་
གིས་མ་ཡིན་པ་དང་། གུས་པ་དང་བཅས་པས་འགྲོའི་ང་རྒྱལ་གྱི་ཁེངས་པས་ནི་མ་ཡིན་པའང་
སོགས་སོ། །གསུམ་པ་ནི། བྱང་ཆུབ་སེམས་དཔའ་བདག་ཉིད་ཆོས་དང་མཐུན་པའི་ཆོས་ཡང་
དག་པར་སྒྲུབ་པའི་ཕྱིར་དང་། གཞན་དག་ལ་ཡང་རྒྱ་ཆེར་བསྟན་པར་བྱ་བའི་ཕྱིར་ཏེ། ནང་
རིག་པ་དང་ཞེས་སོགས་བཤད། རང་ལུགས་ལ། གང་ཞིག་བཙལ་བར་བྱ་བའི་ཆོས། གང་
གིས་ཚོལ་བར་བྱེད་པའི་གང་ཟག་གང་། ཇི་ལྟར་ཚོལ་བའི་ཚུལ། དེ་ལྟར་བཙལ་བའི་དགོས་
པ་དང་བཞི། དང་པོ་ནི། སྡེ་སྣོད་གསུམ་མམ་གཉིས་དང་། རིག་པའི་གནས་ལྔ་སོགས་ཡིན་
ཅིང༌། གཙོ་ཆེར་ཐེག་ཆེན་གྱིས་བསྡུས་པའི་ཆོས་ཡིན་ཏེ། ཚོལ་བ་པོ་ཐེག་ཆེན་གྱི་རིགས་ཅན་
ཡིན་པའི་ཕྱིར། གཉིས་པ་ནི། ཐེག་ཆེན་གྱི་ཆོས་ལ་མོས་པ་དང་ལྡན་པའི་བྱང་སེམས་ཆེན་པོ་
རྣམས་ཡིན་ཏེ། ཐེག་མཆོག་བསྟན་པའི་ཆོས་ཀྱིས་འགྲོ་བའི་སེམས་ཅན་ལ་ཞེས་གསུངས་པ་
ལྟར་རོ། །བྱང་སེམས་ཀྱི་སྒྲ་བཤད་དང་མཚན་གྱི་རྣམ་གྲངས་སོགས་འོག་ནས་འབྱུང་བ་
རྣམས་འདིར་ཡང་དྲན་པར་བྱའོ། །གསུམ་པ་ནི། གོང་དུ་བཤད་པ་ལྟར་དང་། གཞན་ཡང་།
- 1 9 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་པ་ཡོངས་སུ་ཚོལ་བ་དང་། ཡིད་ལ་བྱེད་པ་ཡོངས་སུ་ ཚོལ་བ་དང༌། དེ་ཁོ་ན་ཉིད་
ཡོངས་སུ་ཚོལ་བ་སོགས་གཞུང་ནས་འཆད་པ་ལྟར་ཡིན་ཅིང་བསྡུས་ན་ཚངས་པས་ཞུས་པའི་
མདོ་ལས་ཆོས་བཞི་དང་ལྡན་པའི་བྱང་ཆུབ་སེམས་དཔའ་རྣམས་ཆོས་ཡོངས་སུ་ཚོལ་བར་
འགྱུར་ཏེ། དཀོན་པའི་དོན་གྱི་རིན་པོ་ཆེའི་འདུ་ཤེས་དང་། ཉོན་མོངས་པའི་ནད་རབ་ཏུ་ཞི་
བར་བྱེད་པའི་དོན་གྱིས་སྨན་གྱི་འདུ་ཤེས་དང་། ཆུད་མི་ཟ་བའི་དོན་གྱི་ནོར་གྱི་འདུ་ཤེས་དང་།
སྡུག་བསྔལ་ཐམས་ཅད་རབ་ཏུ་ཞི་བའི་དོན་གྱིས་མྱ་ངན་ལས་འདས་པའི་འདུ་ཤེས་དང་ལྡན་
པ་ཞེས་གསུངས་པ་ལྟར་རོ། །བཞི་པ་ནི། སྡེ་སྣོད་གསུམ་གྱིས་བསྡུས་པའི་ཆོསརྣམས་བཙལ་
བས་དེ་དག་གི་བརྗོད་བྱ་བསླབ་པ་རིནཔོ་ཆེ་གསུམ་སོགས་ལ་ངེས་པ་འདྲེན་ཅིང་། སྤང་བྱ་
དུག་གསུམ་ལ་སྤྱོད་པའི་ཉོན་མོངས་པ་བརྒྱད་ཁྲི་བཞི་སྟོང་སོགས་སྤོང་བར་བྱེད་ལ་མཐར་
ཐུག་སངས་རྒྱས་ཐོབ་པར་འགྱུར་བ་སྟེ་དེ་ནི་བག་ཆགས་སྐྱེ་དང་ཞི་བ་དང་། རབ་ཏུ་རྟོགས་
པས་རྣམ་པར་གྲོལ་བར་བྱེད་ཅེས་དང༌། བློ་དང་ལྡན་པས་དེ་ཤེས་ནས་རྣམ་པ་ཐམས་ཅད་
མཁྱེན་པ་ཐོབ་ཅེས་འབྱུང་བ་ལྟར་རོ། །རིག་པའི་གནས་ལྔས་བསྡུས་པའི་ཆོས་རྣམས་ཡོངས་
སུ་བཙལ་བའི་ནང་དུ་སེམས་ཀྱི་འགྲེལ་ཚུལ་དང་། ཕྱི་རོལ་དུ་ཕྱིར་རྒོལ་ཟིལ་གྱིས་གནོན་པ་
དང༌། སྒྲ་བཟང་པོ་ལ་མོས་པ་རྣམས་ཡིད་ཆེས་པ་དང་སེམས་ཅན་གྱི་ནད་སྣ་ཚོགས་ཞི་བ་དང་།
བཟོའི་གནས་ལ་མཁས་པས་གཞན་ལ་ཕན་པའི་ཐབས་ལ་མཁས་པར་འགྱུར་བ་སོགས་སོ། །
འོ་ན་ཡོངས་སུ་བཙལ་བྱ་སྡེ་སྣོད་གསུམ་པོ་དེ་གང་ཞེ་ན། མདོ་སྡེའི་མངོན་པའི་འདུལབའི་སྡེ་
སྣོད་རྣམས་སོ། །མཚན་ཉིད་རིམ་བཞིན། སྡེ་སྣོདགསུམ་གྱི་ནང་ཚནགང་ཞིག་གཙོ་བོར་ལྷག་
པ་སེམས་ཀྱི་བསླབ་པ་བསྟན་པའི་སྒོ་ནས་གདུལ་བྱའི་སེམས་ཞེ་སྡང་ཅན་ཏིང་ངེ་འཛིན་དང་
ལྡན་པར་འཆོས་བྱེད། གང་ཞིག་གཙོ་བོར་ལྷག་པ་ཚུལ་ཁྲིམས་ཀྱི་བསླབ་པ་བསྟན་པའི་སྒོ་
ནས་གདུལ་བྱའི་སེམས་འདོད་ཆགས་ཅན་ཚུལ་ཁྲིམས་དང་ལྡན་པར་འཆོས་བྱེད། གངཞིག་
-19 8 -



བ
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
གཙོ་བོར་ལྷག་པ་ཤེས་རབ་ཀྱི་བསླབ་པ་བསྟན་པའི་སྒོ་ནས་གདུལ་བྱའི་སེམས་གཏི་མུག་ཅན་
ཤེས་རབ་དང་ལྡན་པར་འཆོས་བྱེད། །ཅེས་པའོ། །དེ་སྐད་དུ་རྣམ་བཤད་རིགས་པར། ཉོན་
མོངས་དགྲ་རྣམས་མ་ལུས་འཆོས་པ་དང༌། །ངན་འགྲོ་སྲིད་ལས་སྐྱོབ་བྱེད་གང་ཡིན་པ། །
འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། །ཞེས་སོགས་ ཀྱིས་བསྟན་ནོ། །དེ་དག་གི་
མཚན་གཞི་ནི། མདོ་སྡེ་བསྐལ་བཟང་དང་། ཕལ་པོ་ཆེ་དང༌། རྒྱ་ཆེ་རོལ་པ་སོགས་མདོ་མང་
དུ་གྲགས་པ་རྣམས་དང་། འདུལ་བ་ལུང་སྡེ་བཞིར་གྲགས་པ་རྣམས་དང་། གང་དུ་ཆོས་རྣམས་
རང་སྤྱིའི་མཚན་ཉིད་ལས་བརྩམས་ཏེ་སྟོན་པའི་མདོ་རྣམས་ཡིན་པར་གྲགས་ལ་དེ་ཡང་ཐེག་
ཆེན་པ་ལྟར་ན་ཆོས་མངོན་པའི་མདོ་ཞེས་པ་གཞུང་ཚད་རྒྱས་པ་འབུམ་དང་མཉམ་པ་གཅིག་
ཡོད་པར་འདོད་དོ། །ཉན་ཐོས་བྱེ་བྲག་ཏུ་སྨྲ་བ་ལྟར་ན། ཤཱ་རིའི་བུ་སོགས་དགྲ་བཅོམ་པ་
བདུན་གྱིས་མཛད་པའི་མངོན་པ་སྡེ་བདུན་དུ་གྲགས་པ་རྣམས་ཡིན་པར་འདོད་དོ། །མངོན་པ་
གོང་མ་ལས་མདོ་སྡེའི་སྡེ་ལ་སོགས་པ་འདི་དག་གིས་ནི་སྡེ་སྣོད་གསུམ་དུ་འགྱུར་ཏེ། མདོ་སྡེའི་
སྡེ་དང༌། དབྱངས་ཀྱི་སྙད་པའི་སྡེ་དང་། ལུང་དུ་བསྟན་པའི་སྡེ་དང༌། ཆེད་དུ་བརྗོད་པའི་སྡེ་
གང་ཡིན་པ་འདི་ནི། ཉན་ཐོས་ཀྱི་མདོ་སྡེའི་སྡེ་སྣོད། གླེང་གཞིའི་སྡེ་དང་། རྟོགས་པ་བརྗོད་
པའི་སྡེ། དེ་ལྟ་བུ་འབྱུང་བའི་སྡེ་དང༌། སྐྱེས་པའི་རབས་ཀྱི་སྡེ་འཁོར་དང་བཅས་པ་འདི་
ནི་འདུལ་བའི་སྡེ་སྣོད། ཤིན་ཏུ་རྒྱས་པའི་སྡེ་དང་། རྨད་དུ་བྱུང་བའི་ཆོས་ཀྱི་སྡེ་སྣོད་གང་ཡིན་པ་
འདི་ནི་བྱང་ཆུབ་སེམས་དཔའི་མདོ་སྡེའི་སྡེ་སྣོད་དོ། །གཏན་ལ་དབབ་པ་ནི། གཉིས་ཀའི་ཆོས་
མངོན་པའི་སྡེ་སྣོད་དོ། །ཞེས་གསུངས་པནི། གཙོ་ཆེ་བའི་དབང་དུ་བྱས་པའོ། །གསུམ་པོ་འདི་
དག་གིས་གསུང་རབ་ཡན་ལག་བཅུ་གཉིས་སུ་གྲགས་པ་རྣམས་ཀྱང་བསྡུས་ཤིང་། བཅུ་
གཉིས་པོ་གང་ན། ཆོས་ཞེས་བྱ་བ་ནི་མདོའི་སྡེ་དང་། དབྱངས་ཀྱི་སྙད་པའི་སྡེ་དང་། ལུང་དུ་
བསྟན་པའི་སྡེ་དང་། ཚིགས་སུ་བཅད་པའི་སྡེ་དང༌། ཆེད་དུ་བརྗོད་པའི་སྡེ་དང་། གླེང་གཞིའི་
- 1
9
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྡེ་དང་། རྟོགས་པའི་སྡེ་དང་། དེ་ལྟ་བུབྱུང་བའི་སྡེ་དང་། སྐྱེས་པའི་རབས་ཀྱི་སྡེ་དང་། ཤིན་ཏུ་
རྒྱས་པའི་སྡེ་དང༌། རྨད་དུ་བྱུང་བའི་སྡེ་དང༌། གཏན་ལ་དབབ་པའི་སྡེའོ། །ཞེས་པ་ལྟར་རོ། །
གསུམ་པོ་འདི་དག་གིས་འཁོར་ལོ་གསུམ་དུ་གྲགས་པ་རྣམས་ཀྱང་བསྡུས་ཅིང་། གསུམ་གང་
ན༑ དང་པོ་བདེན་པ་བཞིའི་ཆོས་འཁོར། བར་པ་མཚན་ཉིད་མེད་པའི་ཆོས་འཁོར། ཐ་མ་དོན་
དམ་རྣམ་ངེས་ཀྱི་ཆོས་འཁོར་རྣམས་སོ། །བདེན་པ་བཞིའི་ཆོས་འཁོར་ལ། དངོས་དང་དེ་དང་
མཐུན་པ་གཉིས། དང་པོ་འདུལ་བ་ལུང་ལྟ་བུའོ། །གཉིས་པ་ལས་བརྒྱ་པ་དང་། ན་པ་ཉེར་
བཞག་སོགས་སོ། །མཚན་ཉིད་མེད་པའི་ཆོས་འཁོར་ལའང༌། དངོས་དང་དེ་དང་མཐུན་པ་
གཉིས། དང་པོ་རྒྱས་འབྲིང་བསྡུས་གསུམ་ལྟ་བུའོ། །གཉིས་པ་སངས་རྒྱས་ཕལ་པོ་ཆེ་དང་།
དཀོན་མཆོག་བརྩེགས་པ་སོགས་སོ། །དོན་དམ་རྣམ་ངེས་ཀྱི་ཆོས་འཁོར་ལའང་། དངོས་དང་
དེ་དང་མཐུན་པ་གཉིས། དང་པོ་དགོངས་པ་ངེས་འགྲེལ་དང་། སྙིང་པོའི་མདོ་དང་། རྔ་བོ་ཆེ་
དང་། སོར་ཕྲེང་ལ་ཕན་པའི་མདོ་དང་། མྱང་འདས་ལྟ་བུའོ། །གཉིས་པ་གཟུངས་དབང་གིས་
ཞུས་པ་དང༌། ལྷ་མོ་དཔལ་ཕྲེང་གིས་ཞུས་པ་དང༌། འཕེལ་འགྲིབ་མེད་པ་དང་། རྣམ་པར་མི་
རྟོག་པར་འཇུག་པའི་གཟུངས་ལ་སོགས་པའོ། །འོ་ན་འཁོར་ལོ་གསུམ་པོ་འདི་དག་ལ། དྲང་
དོན་ངེས་དོན་ཇི་ལྟ་བུ་ཞེ་ན། བཞེད་ཚུལ་མི་འདྲ་བ་དུ་མ་ཡོད་ཀྱང་། རང་ལུགས་ལ། དང་པོ་
གཉིས་དྲང་དོན་གཙོ་ཆེ་བ་ཡིན་ཏེ། ལེགས་པར་རྣམ་པར་མ་ཕྱེ་བར་ཐམས་ཅད་མི་རྟག་ཐམས་
ཅད་སྡུག་བསྔལ་ཐམས་ཅད་ཞི་བ་བདག་མེད་ཅེས་སོགས་དང་། ཐམས་ཅད་ངོ་བོ་ཉིད་མ་
སྐྱེས་མ་འགགས་ཐམས་ཅད་སྟོང་པ་ཐམས་ཅད་སྤྲིན་ལྟ་བུ་རྨི་ལམ་ལྟ་བུ་ཞེས་སོགས་སྒྲ་ཇི་
བཞིན་པ་མ་ཡིན་པ་ཤས་ཆེ་བའི་ཕྱིར། གསུམ་པ་ངེས་དོན་གཙོ་ཆེ་བ་ཡིན་ཏེ། དེ་ལས་ཟློག་སྟེ་
ཡོད་མེད་ཡིན་མིན་སོགས་ལེགས་པར་རྣམ་པར་ཕྱེ་ནས་གཏན་ལ་ཕབ་པའི་ཕྱིར། དེ་སྐད་དུ་
དགོངས་པ་ངེས་འགྲེལ་ལས། བཅོམ་ལྡན་འདས་ཀྱི་ཡུལ་ཝཱ་རཱ་ཎ་སཱི་དྲང་སྲོང་ལྷུང་བ་རི་
- 2 0 0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
དྭགས་ཀྱི་ནགས་སུ་ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པ་རྣམས་ལ་འཕགས་པའི་
བདེན་པ་བཞིའི་རྣམ་པ་བསྟན་པས་ཆོས་ཀྱི་འཁོར་ལོ་ངོ་མཚར་རྨད་དུ་བྱུང་པ་སྔོན་ལྷར་གྱུར་
པའམ་མིར་གྱུར་པ་སུས་ཀྱང་ཆོས་དང་མཐུན་པར་འཇིག་རྟེན་དུ་མ་བསྐོར་བ་ཞིག་རབ་ཏུ་
བསྐོར་ཏེ། བཅོམ་ལྡན་འདས་ཀྱི་ཆོས་ཀྱིས་འཁོར་ ལོ་བསྐོར་བ་དེ་ཡང་བླ་ན་མཆིས་པ།
སྐབས་མཆིས་པ། དྲང་བའི་དོན། རྩོད་པའི་གཞིའི་གནས་སུ་གྱུར་པ་འགས་ལ བཅོམ་ལྡན་
འདས་ཀྱི་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་ལས་བརྩམས་ཏེ། སྐྱེ་བ་མ་མཆིས་པདང་།
འགག་པ་མ་མཆིས་པ་དང༌། གཟོད་མ་ནས་ཞི་བ་དང་རང་བཞིན་གྱིས་ཡོངས་སུ་མྱ་ངན་ལས་
འདས་པ་ཉིད་ལས་བརྩམས་ནས། ཐེག་པ་ཆེན་པོ་ལ་ཡང་དག་པར་ཞུགས་པ་ལ་སྟོང་པ་ཉིད་
སྨོས་པའི་རྣམ་པས་ཆེ་ངོ་མཚར་རྨད་དུ་བྱུང་པའི་ཆོས་ཀྱི་འཁོར་ལོ་གཉིས་པ་བསྐོར་ཏེ། བཅོམ་
ལྡན་འདས་ཀྱིས་ཆོས་ཀྱི་འཁོར་ལོ་ བསྐོར་བ་དེ་ཡང༌། བླ་ན་མཆིས་པ། སྐབས་མཆིས་པ།
དྲང་བའི་དོན་རྩོད་པའི་གཞིའི་གནས་སུ་གྱུར་པ་ལགས་ལ། བཅོམ་ལྡན་འདས་ཀྱིས་ཆོས་
རྣམས་ཀྱི་ངོ་བོ་ཉིད་མ་མཆིས་པ་ཉིད་ལས་བརྩམས་ཏེ། སྐྱེ་བ་མ་མཆིས་པ་དང་། འགག་པ་
མ་མཆིས་པ་དང་། གཟོད་མ་ནས་ཞི་བ་དང་། རང་བཞིན་གྱིས་ཡོངས་སུ་མྱ་ངན་ལས་འདས་
པ་ཉིད་ལས་བརྩམས་ཏེ། ཐེག་པ་ཐམས་ཅད་ལ་ཡང་དག་པར་ཞུགས་པ་རྣམས་ལ། ལེགས་
པར་རྣམ་པར་ཕྱེ་བ་དང་ལྡན་པ་ཆེས་ཤིན་ཏུ་ངོ་མཚར་རྨད་དུ་བྱུང་པའི་ཆོས་ཀྱི་འཁོར་ལོ་
གསུམ་པ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་འདི་ནི་བླ་ན་མ་
མཆིས་པ། སྐབས་མ་མཆིས་པ། ངེས་པའི་དོན་རྩོད་པའི་གཞིའི་གནས་སུ་གྱུར་པ་མ་ལགས་
སོ༑ ༑ཞེས་དང༌། དེ་བཞིན་དུ་ངེས་དོན་གྱི་མདོ་སྡེ་དུ་མ་ལས་གསུངས་ཤིང་རྒྱུད་བླར། སྤྲིན་
དང་རྨི་ལམ་རྒྱུ་བཞིན་དེ་དང་དེར། །ཞེས་སོགས་དང་། མི་རྟག་སྡུག་བསྔལ་བདག་མེད་དང་།།
ཞེས་སོགས་ཀྱིས་འཁོར་ལོ་བར་པ་དྲང་དོན་དང་ཐ་མ་ངེས་དོན་དུ་གསུངས་པ་དང་། འཕགས་
- 2 0 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཐོགས་མེད་ཀྱི་མངོན་པཀུན་བཏུས་ལས་ཤིན་ཏུ་རྒྱས་པ་ལས་ཐམས་ཅད་ངོ་བོ་ཉིད་མེད་དོ།།
ཞེས་གང་གསུངས་པ་དེ་ལ་དགོངས་པ་གང་ཞེ་ན། ཞེས་སོགས་ཀྱིས་ཀྱང་འཁོར་ལོ་བར་པ་
དྲང་དོན་དང་ཐ་མ་ངེས་དོན་དུ་གསུངས་པས་རྒྱལ་བ་སྲས་དང་བཅས་པ་རྣམས་ཀྱི་འདི་དྲང་
དོན་ནོ། །འདི་ངེས་དོན་ནོ་ཞེས་གསུངས་པའི་རྗེས་སུ་འབྲང་བར་རིགས་ཀྱི་དེ་ལས་གཞན་
ཉེས་པ་ཆེན་པོར་འགྱུར་ཏེ། རྒྱུད་བླར། གང་ཕྱིར་རྒྱལ་བས་ཆེ་མཁས་འགའ་ཡང་འཇིག་རྟེན་
འདི་ན་ཡོད་མིན་ཏེ། །མ་ལུས་དེ་ཉིད་མཆོག་ནི་ཚུལ་བཞིན་ཀུན་མཁྱེན་གྱིས་མཁྱེན་གཞན་
མིན་པ། །དེ་ཕྱིར་དྲང་སྲོང་རང་ཉིད་ཀྱིས་བཞག་མདོ་སྡེ་གང་ཡིནདེ་མི་བཀྲུག །བ་ཚུལ་
བཤིག་ཕྱིར་དེ་ཡང་དམ་ཆོས་ལ་ནི་གནོད་པ་བྱེད་པར་འགྱུར། །ཞེས་པ་ལྟར་རོ། །འདི་དག་ལ་
ལུང་རིགས་ཀྱི་བརྟག་དཔྱད་རྒྱས་པར་འདོད་པ་རྣམས་ནི་ཁོ་བོས་བྱས་པའི་འཇུགཊིཀ་དང་
རྒྱུད་བླ་དང་ཕར་ཕྱིན་གྱི་སྤྱི་དོན་ལྟ་བར་བྱའོ།། །
གཉིས་པ་ཡན་ལག་གི་དོན་ལ་ཚོལ་ཐབས་སྣ་ཚོགས་ཀྱི་སྒོ་ནས་རྒྱས་པར་བཤད།
ཆོས་ཚོལ་རབ་དབྱེ་ཁྱད་པར་དུ་བཤད། དགོས་པ་དང་ཆེ་བ་བརྗོད་པའི་སྒོ་ནས་མཇུག་བསྡུ་བ་
དང་གསུམ། དང་པོ་ལ་དྲུག་སྟེ། དམིགས་པ་དང་ཡིད་བྱེད་ཡོངས་སུ་ཚོལ་བ། དེ་ཉིད་དང་
ཤེས་བྱ་ཡོངས་སུ་ཚོལ་བ། ཀུན་བྱང་དང་རྣམ་རིག་ཡོངས་སུ་ཚོལ་བ། མཚོན་བྱ་དང་རྣམ་གྲོལ་
ཡོངས་སུ་ཚོལ་བ། བཟོད་པ་དང་ཐེག་གཅིག་ཡོངས་སུ་ཚོལ་བ། གནས་ལྔ་དང་ཁམས་བརྟས་
ཡོངས་སུ་ཚོལ་བའོ། །དང་པོ་ལ་གཉིས་ཡོད་པའི། དང་པོ་དམིགས་པ་ཡོངས་སུ་ཚོལ་བ་ལ་སྡེ་
སྣོད་ཀྱི་དབྱེ་བ། དེ་ཤེས་པའི་ཕན་ཡོན། ངོ་བོ་ངོས་བཟུང་བ་དང་གསུམ། དང་པོ་ནི། རྒྱལ་
བས་གསུངས་པའི་སྡེ་སྣོད་དག་ནི་བསྡུས་ན་མདོ་སྡེ། འདུལ་བ། མངོན་པ་གསུམ་དུ་འདུས་སོ།
གསུམ་དུ་བསྡུས་པའི་རྒྱུ་མཚན་ནི། སྤང་བྱ་གསུམ་དང༌། བསྒྲུབ་བྱ་གསུམ། ཤེས་བྱ་གསུམ་
སྟེ་དགུ་ཡོད་པའི་རྒྱུ་མཚན་གྱིས་གསུམ་དུ་བསྡུས་པར་འདོད་དོ། །རྒྱུ་མཚན་འདི་དག་ཀྱང་
- 2 0 2 -



འཐུད་པ་ཀ
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
འགྲེལ་པ་ལས་ཅིསགསུམ་ཡིན་ཞེ་ན། རྒྱུ་དགུ་སྟེ་ཐེ་ཚོམ་གྱི་གཉེན་པོར་ནི་འདུལ་བ་སྟེ། རང་
གི་ལྟ་བ་འཛིན་པའི་གཉེན་པོར་ནི་ཆོས་མངོན་པ་སྟེ། ཞེས་སོགས་དང༌། མངོན་པ་གོང་མ་
ལས། ཅིས་དེ་བཞིན་གཤེགས་པ་རྣམས་ཀྱིས་སྡེ་སྣོད་གསུམ་རྣམ་པར་བཞག་པར་མཛད་ཅེ་
ན༑ ཉེ་བའི་ཉོན་མོངས་པ་ཐེ་ཚོམ་གྱི་གཉེན་པོར་ནི་མདོ་སྡེའི་སྡེ་སྣོད་བཞག་གོ །ཞེས་སོགས་
ལས་ཤེས་པར་བྱའོ། །ཡང་ན་ཉན་ཐོས་ཀྱི་སྡེ་སྣོད་དང་། ཐེག་ཆེན་གྱི་སྡེ་སྣོད་གཉིས་སུ་ཡང་
འདུས་སོ། །ཅིའི་ཕྱིར་དེ་དག་སྡེ་སྣོད་ཅེས་བྱ་ཞེ་ན། འབྲས་བུའི་ཚོགས་བླུགས་པའི་སྣོད་ལ་
འབྲས་བུའི་སྣོད་ཅེས་བརྗོད་པ་བཞིན་དུ་ཆོས་ཀྱི་སྡེ་ཚན་དུ་མ་བསྡུས་པའི་ཕྱིར་སྡེ་སྣོདདོ། །
ཞེས་བྱའོ། །དེ་དག་གི་བྱེད་ལས་ནི། ཐོས་བྱུང་གིས་ཀུན་གཞི་ལ་ག་གས་བཞག །བསམ་
བྱུང་གིས་ཚིག་དོན་རྟོགས་པར་བྱས། སྒོམ་བྱུང་གིས་ཉོན་མོངས་ཞི་བ་དང་། ཆོས་ཉིད་རབ་ཏུ་
རྟོགས་པར་བྱས་པས་བདག་གཞན་འཁོར་ལས་རྣམ་པར་གྲོལ་བར་བྱེད་པའོ། །གཉིས་པནི།
མདོ་སྡེ་དང་ཆོས་མངོན་པ་དང་འདུལ་བ་དག་མདོར་བསྡུས་འོག་ནས་འཆད་པ་ལྟར་དོན་རྣམ་
པ་བཞི་བཞིས་འཆད་པར་འདོད་ལ། སྡེ་སྣོད་གསུམ་པོ་དེའི་ཚིག་དོན་ཕྱིན་ཅི་མ་ལོག་པར་
ཤེས་ནས་བློ་ལྡན་བྱང་སེམསརྣམསརྣམ་པ་ཐམས་ཅད་མཁྱེན་པ་ཉིད་ཐོབ་པར་འགྱུར་རོ། །
གསུམ་པ་ལ། མདོ་སྡེ་ནི་གང་དུ་གསུངས་པའི་གནས་དང་། སྟོན་པ་དང་། འཁོར་ལ་
སོགས་པ་རྣམས་དང་། བདེན་པ་གཉིས་ཀྱི་མཚན་ཉིད་དང་ཕུང་ཁམས་དང༌། རྟེན་འབྱུང་ལ་
སོགས་པའི་ཆོས་དང༌། དེ་དག་གི་དགོངས་དོནཏེ་བཞི་པོ་རྣམས་མདོར་སྨོས་པའི་ཚུལ་གྱིས་
གསལ་བར་སྟོན་པའི་མདོ་རྣམས་སོ། །མངོན་པའི་ཆོས་ནི་ནང་རིག་པའི་ཚུལ་བསྟན་པས་མྱང་
འདས་ལ་མངོན་དུ་ཕྱོགས་པར་བྱེད་པ་དང་། ཆོས་རེ་རེ་ཞིང་མིང་གི་རྣམ་གྲངས་དང་། བཤད་
པའི་ཚུལ་མང་པོས་ཡང་དང་ཡང་དུ་སྟོན་པ་དང་། ཆོས་རབ་ཏུ་རྣམ་འབྱེད་ཀྱི་ཚུལ་ལམཁས་
པས་ཕྱིར་རྒོལ་ཟིལ་གྱིས་གནོན་པའི་ཐབས་དང་། ཟབ་ཅིང་རྒྱ་ཆེ་བའི་ཆོས་རྣམས་རྟོགས་པའི་
-20 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཐབས་སུ་གྱུར་པའི་མདོ་རྣམས་སོ། །འདུལ་བ་ནི་ལྟུང་བ་འབྱུང་བའི་གཞི་དང་། ལྟུང་བ་ལས་
ལྡང་བའི་ཐབས་དང༌། ལྟུང་བ་ལས་ངེས་པར་འབྱུང་བའི་ཚུལ་དང༌། གང་ལ་བརྟེན་ནས་
བསླབ་པ་བཅས་པའི་གང་ཟག་དང་། དེ་ལ་བརྟེན་ནས་བསླབ་པ་བཅའ་ཚུལ་དང་། བསླབ་
པའི་རབ་ཏུ་དབྱེ་བ། ལྟུང་བ་དང་ལྟུང་མེད་དང༌། ལྕི་ཡང་སོགས་གཏན་ལ་འབེབ་ཅིང་། རྣམ་
པར་ངེས་པར་འབྱེད་པའི་མདོ་རྣམས་སོ། །དེ་ལྟར་བཙལ་བ་ལ་བརྟེན་ནས་དམིགས་པ་རྙེད་
ཚུལ་ནི། འཛིན་པ་ལས་མ་གཏོགས་པའི་གཟུང་བ་བདེན་པ་བ་མེད་པར་མཐོང་བ་དང་།
གཟུང་བ་ལས་མ་གཏོགས་པའི་འཛིན་པ་བདེན་པ་བ་མེད་པར་མཐོང་བའི་དོན་གཉིས་ཀྱི་ཕྱི་
དང་ནང་གི་དམིགས་པ་གཉིས་ཕྱིན་ཅི་མ་ལོག་པར་རྙེད་པར་འགྱུར་ལ། གཟུང་འཛིན་གཉིས་
པོ་དག་བདེན་པར་མི་དམིགས་པར་མངོན་སུམ་དུ་རྟོགས་པས་ཕྱི་ནང་གཉིས་ཀའི་དམིགས་པ་
དེ་བཞིན་ཉིད་ཕྱིན་ཅི་མ་ལོག་པར་རྙེད་པར་འགྱུར་ཞིང་། ཐོས་པ་ལ་སོགས་པའི་ཤེས་པ་
གསུམ་གྱིས་ཆོས་ཀྱི་དམིགས་པ་རྙེད་པར་འགྱུར་ཏེ། དེ་ཡང་ཆོས་ཉན་པ་ན་ཉན་ཤེས་ཀྱི་རྗེས་
སུ་སྐྱེས་པའི་ཡིད་ཀྱི་བརྗོད་པ་སྟེ་ཡང་དག་པའི་རྟོག་པས་གཟུང་འཛིན་རང་བཞིན་མེད་པ་
སོགས་མདོ་ལས་ཇི་ལྟར་བཤད་པ་བཞིན་དུ་དོན་ལ་རབ་ཏུ་དྭངས་པ་སྟེ། ངེས་པ་ཐོབ་པ་ཐོས་
བྱུང་ལས་རྙེད་ཚུལ་ལོ། །དེའི་ རྗེས་ལ་དོན་དུ་སྣང་བ་ནི་ཡིད་ཀྱི་བརྗོད་པ་སྟེ། རྟོག་པས་
བཏགས་པ་ཙམ་ཡིན་པར་རབཏུ་འཛིན་ཅིང་ངེས་པ་ཐོབ་པས་བསམ་བྱུང་ལས་རྙེད་ཚུལ་ལོ། །
དེའི་རྗེས་ལ་སེམས་འདི་ནི་མིང་ཙམ་ལ་གནས་པ་ཡིན་གྱི་བདེན་པར་མེད་དོ་སྙམ་པའི་སྒོ་ནས་
གཉིས་སྟོང་གི་དེ་བཞིན་ཉིད་ལ་རྩེ་གཅིག་ཏུ་གནས་ཤིང་། ངེས་པ་ཐོབ་པ་སྒོམ་བྱུང་གིས་རྙེད་
ཚུལ་ལོ། །དེ་ལྟར་ན་ཕྱི་དང་ནང་དང་གཉིས་ཀའི་དམིགས་པ་རྣམ་པ་གསུམ་བརྙེས་པའི་སྔར་
བཤད་ཆོས་ཀྱི་དམིགས་པ་བརྙེས་པ་ལ་ཡང་དག་པར་བརྟེན་པར་ཤེས་པར་བྱའོ། །རྙེད་ཚུལ་
འདི་དག་ལམ་དང་སྦྱར་ན། ཚོགས་ལམ་དུ་ཆོས་ཀྱི་དམིགས་པ་དོན་སྤྱིའི་ཚུལ་གྱིས་བརྙེས།
- 2 0 4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
སྦྱོར་ལམ་དང་པོ་གསུམ་དུ་ཕྱིའི་དམིགས་པ། ཆོས་མཆོག་ཏུ་ནང་གི་དམིགས་པ། མཐོང་ལམ་
དུ་གཉིསཀའི་དམིགས་པ་བརྙེས་པར་ཤོག ། །
གཉིས་པ་ཡིད་བྱེད་ཡོངས་སུ་འཚོལ་བ་ཚིགས་བཅད་ལྔས་སྟོན་པ་ནི། རྣལ་འབྱོར་
རྣམས་ཀྱི་ཡིད་བྱེད་བཅོ་བརྒྱད་པོ་འདིས་ཡིད་བྱེད་ཀྱི་བདག་ཉིད་ཐམས་ཅད་བསྡུས་པའི་སྒོ་
ནས་ཆོས་ཚོལ་བ་ཡིན་པར་འདོད་དོ། །བཅོ་བརྒྱད་པོ་གང་ན། རིགས་ངེས་པ་ཡིད་ལ་བྱེད་པ་
ནས། རྒྱ་ཆེན་པོ་ཡིད་ལ་བྱེད་པའི་བར་ཏེ། དེ་ཡང་ཉན་ཐོས་ལ་སོགས་པའི་རིགས་གསུམ་ལ་
གནས་པ་རྣམས་རང་རང་གི་སྡེ་སྣོད་ལ་མོས་པ་ནི་རིགས་ངེས་པ་ཡིད་ལ་བྱེད་པའོ། །རང་གི་
བྱང་ཆུབ་ཐོབ་པའི་ཕྱིར་དུ། ཚོགས་གསོག་པའི་བྱ་བ་བྱེད་པ་བྱ་བ་བྱེད་པའོ། །འདུ་འཛི་
སོགས་ཀྱིས་མི་གནོད་པ་རབ་བྱུང་གི་རྟེན་ཅན་དང་། དེ་ལས་གཞན་ཁྱིམ་པའི་རྟེན་ཅན་གྱི་ཁྱད་
པར་ཡིད་ལ་བྱེད་པ་སྟེ་རྟེན་རྣམ་པར་དབྱེ་བའོ། །སངས་རྒྱས་ལ་མོས་པ་དང་གུས་པ་ཡིད་བྱེད་
པ་མོས་པས་འཇོག་པར་བྱེད་པའོ། །སངས་རྒྱས་ཐོབ་འདོད་ཀྱི་འདུན་པ་དྲག་པོ་ཡིད་ལ་བྱེད་
པ་འདུན་པ་སྐྱེད་པར་བྱེད་པའོ། །དམན་པ་བསམ་གཏན་དང་པོའི་ཉེར་སྡོགས་དང་། རྫོགས་
པ་དངོས་གཞི་རྣམ་པ་གཉིསཏེ་རྟོག་དཔྱོད་གཉིས་ཀ་དང་བཅས་པ་དང་། རྟོག་པ་མེད་ཅིང་
དཔྱོད་པ་ཙམ་དང་བཅས་པ་དང༌། རྟོག་དཔྱོད་གཉིས་ཀ་མེད་པ་གཉིས་པ་ཡན་གྱི་ཏིང་ངེ་
འཛིན་ཡིད་ལ་བྱེད་པ་ཏིང་ངེ་འཛིན་ལབརྟེན་པའོ། །ཞི་ལྷག་གི་ཤེས་པ་དང་མཚུངས་པར་ལྡན་
པརྣལ་འབྱོར་ཡིད་བྱེད་ལ་དེའི་རྒྱུ་དང་། དེའི་བདག་ཉིད་དང་བཅས་པ་ཡིད་ལ་བྱེད་པ་ཤེས་པ་
དང་མཚུངས་པར་ལྡན་པའོ། །ཆོས་མང་པོ་འདྲེས་པའམ་སྡོམ་པ་ལ་དམིགས་པ་ཡིད་ལ་བྱེད་
པ་འདྲེས་པ་ལ་དམིགས་པའོ། །ཆོས་མང་པོ་མ་འདྲེས་པའམ་སོ་སོ་བ་ལ་དམིགས་པ་ཡིད་ལ་
བྱེད་པ་མ་འདྲེས་པ་ལ་དམིགས་པའོ། །དེ་ལྟར་ན་འདྲེས་པ་ལ་དམིགས་པ་རྣམ་པ་ལྔ་དང་། མ་
འདྲེས་པ་ལ་དམིགས་པ་རྣམ་པ་བདུན་འགྲེལ་པ་ལྟར་རོ། །ཡོངས་སུ་ཤེས་པར་བྱ་བའི་
- 2 0 5 -



་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞིའི་དོན་ངོ་བོ་འབྲས་བུ་རབ་ཏུ་དབྱེ་བ་སྟེ་ཡོངས་སུ་ཤེས་པ་རྣམ་པ་ལྔ་ཡིད་ལ་བྱེདཔ་ཡོངས་
སུ་ཤེས་པ་ངེས་པའོ། །རྣམ་པ་སྒོམ་པ་དང་ལྡན་པ་ནི། མོས་སྤྱོད་གང་ཟག་ལབདག་མེད་སྒོམ་
པ་དང་ཆོས་ལ་བདག་མེད་སྒོམ་པ་དང༌། མཐོང་ལམ་དུ་ཆོས་ཉིད་གསར་དུ་མཐོང་བའི་རྣམ་པ་
དང༌། སྒོམ་ལམ་དུ་མཐོང་ཟིན་ཤེས་པའི་རྣམ་པ་སྒོམ་པའོ། །རྣམ་པ་སུམ་ཅུ་རྩ་བདུན་སྒོམ་པ་
ནི༑ དྲན་པ་ཉེར་བཞག་གི་དུས་སུ་ལུས་མི་སྡུག་པ་དང༌། ཚོར་བ་སྡུག་བསྔལ་བ་དང་། ཆོས་
བདག་མེད་པར་སྒོམ་པ་དང་། དེ་བཞིན་དུ་བྱང་ཕྱོགས་གཞན་རྣམས་ལའང་སྦྱར་ནས་ཡིད་ལ་
བྱེད་པ་སྒོམ་པའི་རྣམ་པ་ལ་ཞུགས་པའོ། །ཞི་ལྷག་གི་རང་བཞིན་ཅན་གྱི་ལམ་གཉིས་ཡིད་ལ་
བྱེད་པ་ཞི་གནས་དང་ལྷག་མཐོང་གི་རང་བཞིན་ནོ། །ཞི་གནས་ཀྱི་ཕན་ཡོན། གནས་ངན་ལེན་
སེལ་བ་དང་། ལྷག་མཐོང་གི་ཕན་ཡོན་ལ་བག་ཆགས་ངན་པ་སེལ་བ་ཡིད་ལ་བྱེད་པའི་ཕན་
ཡོན་ནོ། །ཆོས་རྒྱུན་ཏིང་ངེ་འཛིན་ལ་བརྟེན་ནས་གདམས་ངག་ནོད་པ་ཡིད་ལ་བྱེད་པནོད་པའོ།
དྲན་པ་ཉེར་བཞག་པའི་སྦྱོར་བ་སོགས་སྦྱོར་བ་ལྔ་ཡིད་ལ་བྱེད་པ་སྦྱོར་བ་པའོ། །ཡོན་ཏན་གྱི་
ཁྱད་པར་དུ་མ་ལ་དབང་བསྒྱུར་བ་ཡིད་ལ་བྱེད་པ་དབང་བསྒྱུར་བའོ། །ཐེག་པ་ཆུང་ངུའི་དོན་
ཡིད་ལ་བྱེད་པ་ཆུང་ངུའོ། །རྒྱ་ཆེན་པོའི་བདག་ཉིད་ཅན་ཐེག་པ་ཆེན་པོ་ཡིད་ལ་བྱེད་པ་ཆེན་པོ་
ཡིད་ལ་བྱེད་པའོ། །
གཉིས་པ་ལ་གཉིས་ཡོད་པའི་དེ་ཁོ་ན་ཉིད་ཡོངས་སུ་ཚོལ་བ་ལ། དོན་དམ་གྱི་དེ་ཁོ་
ན་ཉིད་ནམ་མཁའ་ལྟར་ཡོངས་སུ་ཚོལ་བ་དང་། ཀུན་རྫོབ་ཀྱི་དེ་ཁོ་ན་ཉིད་སྒྱུ་མ་ལྟར་ཡོངས་སུ་
ཚོལ་བ་གཉིས། དང་པོ་ནི་དུས་རྟག་ཏུ་གཟུང་འཛིན་དང་བདག་གཉིས་མེད་པ་ལ་གཉིས་སུ་
སྣང་བ་ཀུན་བརྟགས་ཀྱི་དེ་ཁོ་ན་ཉིད་གཉིས་སུ་འཁྲུལ་པའི་རྟེན་ཡང་དག་ཡིན་པའི་ཀུན་རྟོག །
གཞན་དབང་གི་དེ་ཁོ་ན་ཉིད་རྣམ་པ་ཀུན་ཏུ་སྒྲས་བརྗོད་པར་ནུས་པ་ཡིན་ཞིང་སྤྲོས་པ་མེད་
པའི་བདག་ཉིད་ཅན་གྱི་ཆོས་དབྱིངས་ཡོངས་གྲུབ་ཀྱི་དེ་ཁོ་ན་ཉིད་ཡིན་ཅིང་། དེ་དག་གི་ནང་
- 2 0 6 -



འདབ
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥་
ནས་ཀུན་བཏགས་དོན་ལ་མེད་པར་ཤེས་བྱ་གཞན་སྤང་བྱར་ཤེས་བྱ་ཡོངས་གྲུབ་རང་བཞིན་
གྱིས་རྣམ་པར་དག་ཅིང་དྲི་མ་མེད་པ་གློ་བུར་གྱི་དྲི་མས་རྣམ་པར་སྦྱངས་བྱར་འདོད་དེ། ཡོངས་
གྲུབ་དེ་ནི་མཐར་ཐུག་གི་དུས་ན་ནམ་མཁའ་སྤྲིན་དང་བྲལ་བ་དང༌། གསེར་ས་དང་བྲལ་བ་
དང་། ཆུ་བརྙོག་དང་བྲལ་བ་ལྟར་གློ་བུར་གྱི་ཉོན་མོངས་པ་ལས་ཀྱངརྣམ་པར་དགཔར་འདོད་
དོ༑ །ཡོངས་གྲུབ་ཀྱི་དེ་ཁོ་ན་ཉིད་ཤིན་ཏུ་རྟོགས་དཀའ་བར་སྟོན་པ་ནི། འགྲོ་བ་ཤེས་བྱ་འདིར་
ནི་ཆོས་དབྱིངས་ཡོངས་གྲུབ་དེ་ལས་གཞན་བདེན་པར་གྲུབ་པའི་ཆོས་ཅུང་ཟད་ཀྱང་ཡོད་པ་
མིན་ལ་འགྲོ་བ་མ་ལུས་པས་ཏེ་ཕལ་ཆེར་ཆོས་དབྱིངས་ཡོངས་གྲུབ་དང་། ཀུན་ཏུ་རྨོངས་པར་
གྱུར་པས་དོན་ལ་ཡོད་པའི་ཡོངས་གྲུབ། ཀུན་ནས་སྤངས་ཏེ་དོན་ལ་མེད་པའི་གཞན་དབང་ལ་
བདེན་པར་མངོན་པར་ཞེན་པ་འཇིག་རྟེན་རྨོངས་པར་བྱེད་པའི་ལོག་པའི་བློ་གྲོས་ཀྱི་རྣམ་པ་
ཚབས་ཆེན་པོ་འདི་ཀོ་ཇི་ལྟ་བུ་ཞིག་ཏེ་ཤིན་ཏུ་འཁྲུལ་པ་ཡིན་ནོ་ཞེས་བསྟན་པའོ། གཉིས་པ་
བློ་ཀ་བཅོ་ལྔ་པས་འཆད་པར་ཐལ། གཞན་ཡང་ཀུན་རྫོབ་པ་རྣམས་སྒྱུ་མའི་སྤྲུལ་གཞི་ལྟ་བུ།
ཀུན་བཏགས་རྟ་གླང་དུ་སྣང་བ་ལྟ་བུ། ཡོངས་གྲུབ་རྟ་གླང་དུ་བདེན་པས་སྟོང་པ་ལྟ་བུའོ །
ཞེས་སྟོན་པ་ནི་ཇི་ལྟར་འཇིམ་དུམདང་སྤྲེ་འཇུག་སོགས་སྒྱུ་མའི་སྤྲུལ་གཞི་ཡིན་པ་དེ་བཞིན་དུ།
ཡང་དག་པ་མ་ཡིན་པའི་ཀུན་རྟོག་ཀུན་བཏགས་ཀྱི་འཁྲུལ་གཞི་ཡིན་པར་བརྗོད་ལ་སྒྱུ་མའི་རྟ་
གླང་དུ་བྱས་པའི་སྣང་བ་དེ་བཞིན་དུ་གཟུང་འཛིན་གཉིས་སུ་འཁྲུལ་པའི་ཀུན་བཏགས་བརྗོད་
ཅིང་། འཇིམ་དུམ་སོགས་ལ་རྟ་གླང་བདེན་པ་བ་མེད་པ་དེ་བཞིན་དུ་སྣང་ལ་ཀུན་རྟོག་དོན་ལ་
མེད་པའི་སྟོང་ཉིད་ནི་ཡོངས་གྲུབ་དོན་དམ་བདེན་པ་ཡིན་པར་འདོད་དོ། །ཇི་ལྟར་འཇིམ་དུམ་
སོགས་ལ་རྟ་གླང་དམིགས་པ་དེ་བཞིན་དུ་ཡང་དག་མ་ཡིན་ཀུན་རྟོག་ལས་ཀུན་བཏགས་སྣང་
བ་དེ་ཀུན་རྫོབ་ཡིན་པར་འདོད་དོ། །ཇི་ལྟར་སྒྱུ་མའི་རྟ་གླང་སོགས་དེ་མེད་ན་དེར་སྣང་བའི་རྒྱུ་
འཇིམ་དུམ་སོགས་གསལ་བར་སྣང་བ་དེ་བཞིན་དུ་ཀུན་བཏགས་གཞན་དུ་གནས་གྱུར་ན་ཡང་
- 20 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་མིན་པའི་ཀུན་རྟོག་ཉིད་ཇི་བཞིན་སྣང་བར་འགྱུར་རོ། །ཇི་ལྟར་སྒྱུ་མའི་འཁྲུལ་པ་ཞིག་པ་
ན༑ འཇིག་རྟེན་མ་འཁྲུལ་བ་རྣམས་སྒྱུ་མ་དེའི་རྒྱུ་འཇིམ་དུམ་སོགས་ལ་འདོད་རྒྱུར་སྤྱོད་པ་དེ་
བཞིན་དུ་གཉིས་སུ་འཁྲུལ་པ་གནས་གཞན་དུ་གྱུར་པ་ན་སྡོམ་བརྩོན་མ་འཁྲུལ་བ་སྟེ་འཕགས་
པ་རྗེས་ཐོབ་ལ་གནས་པ་རྣམས་གཞན་ལ་དགྱེས་དགུར་སྤྱོད་དེ། དེས་ན་རྟ་གླང་དུ་སྣང་བ་དེ་
ལྟ་བུ་ནི་འཇིམ་དུམ་སོགས་དེ་ལ་ཡོད་ཀྱི་རྟགླང་དེའི་དངོས་པོར་བདེན་པར་ནི་ཡོད་པ་མ་ཡིན་
ནོ༑ །དེ་ལྟ་བས་ན་སྒྱུ་མ་ལ་སྣང་ཙམ་དུ་ཡོད་པ་བདེན་པར་མེད་པ་ཉིད་དུ་བརྗོད་དོ། །དེས་ན་
འཇིམ་དུམ་སོགས་དེ་ལ་རྟ་གླང་སོགས་སྣང་ཙམ་དུ་ཡོད་པ་དེ་མེད་པ་མིན་ཅིང་མེད་པ་སྟེ། རྟ་
གླང་དུ་བདེན་པར་ཡོད་པ་མ་ཡིན་པ་དེའི་ཕྱིར། སྒྱུ་མ་སོགས་དག་ལ་སྣང་ཙམ་དུ་ཡོད་པ་དང་།
བདེན་པར་མེད་པ་ཁྱད་པར་མེད་ཅིང་བདག་ཉིད་གཅིག་པར་བརྗོད་དོ། །དེ་བཞིན་དུ་གཞན་
ཡང་དེ་ལ་གཉིས་སུ་སྣང་བ་ཡོད་ཅིང་སྣང་བ་ལྟར་བདེན་པར་མེད་པ་དེ་ནི་དངོས་པོར་ཡོད་པ་
མིན་ནོ། །དེ་ལྟར་ན་གཟུགས་སོགས་ལ་གཉིས་སྣང་ཡོད་པ་དང༌། གཉིས་སུ་བདེན་པ་མེད་པ་
ཉིད་དུ་བརྗོད་དོ། །གཞན་ཡང་དེ་ལ་ཡོད་པ་མེད་པ་མིན་ཅིང་། མེད་པ་ཡོད་པ་མཡིན་ནོ། །
དེའི་ཕྱིར། གཟུགས་སོགས་འཡོད་མེད་ཁྱད་པར་མེད་ཅིང་འདིར་གཅིག་པར་བརྗོད་དོ། །
ཇི་ལྟར་བཤད་པ་ལ་རྩོད་པ་སྤང་བ་ནི། སྒྱུ་མ་དང་གཉིད་སོགས་རེས་འགའ་ཡོད་པ་
དང་རེས་འགའ་མེད་པར་བརྗོད་ཅིང་། རེས་འགའ་ཡོད་མེད་ཁྱད་པར་མེད་པར་བརྗོད་པ་
འགལ་བ་མ་ཡིན་ནོ། །ཅིའི་ཕྱིར་དེ་སྐད་བཤད་ཅེ་ན། སྒྲོ་འདོགས་པའི་མཐའརྣམས་དགག་
པའི་ཕྱིར་དུ་དོན་ལ་མེད་དོ་ཞེས་བཤད། སྐུར་པ་འདེབས་པའི་མཐའ་རྣམས་དགག་པའི་ཕྱིར་
དུ་སྣང་ཙམ་དུ་ཡོད་དོ་ཞེས་བཤད། འཁོར་བ་སྣང་ཙམ་དུ་ཡོད་པས་འཁོར་བའི་སྡུག་བསྔལ་
གྱིས་འཇིགས་ཏེ། རང་གཅིག་པུ་ཞི་བ་འདོད་པ་ཐེག་པ་དམན་པའི་འགྲོ་བ་དགག་པའི་ཕྱིར་དུ་
ཡོད་མེད་ཁྱད་པར་མེད་དོ། །ཞེས་འདོད་པ་མེད་པས་འགལ་བ་མེད་དོ། །འཁྲུལ་པ་དང་
-20 8 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། /༥
འཁྲུལ་པའི་རྒྱུ་སྟོན་པ་ནི། འཁྲུལ་པ་ནི་མིག་ཤེས་སོགས་གཟུགས་བརྙན་མིན་པའི་རྣམ་རིག་
རྣམས་སོ། །འཁྲུལ་པའི་རྒྱུ་ནི་གཟུགས་སྒྲ་སོགས་ཡུལ་གྱི་རྣམ་པར་རིག་པ་རྣམས་ཡིན་པར་
འདོད་ལ། འཁྲུལ་པའི་གཟུང་བ་བདེན་པ་བ་མེད་པའི་ཕྱིར། གཅིག་ཤོས་འཛིན་པ་བདེན་པ་
བ་ཡང་མེད་པར་འགྱུར་རོ། །ཀུན་རྫོབ་འཁྲུལ་པའི་དཔེ་གཞན་ཡང་སྟོན་པ་ནི་སྒྱུ་མའི་གླང་
པོའི་གཟུགས་འཛིན་པའི་ཤེས་པ་འཁྲུལ་པ་དེ་ལ་ཇི་ལྟར་བཟུང་བ་བཞིན་གྱི་གཟུང་འཛིན་
གཉིས་ཡོད་ཀྱང་གཟུང་འཛིན་གཉིས་མེད་དམིགས་པས་གཉིས་སུ་བརྗོད་དོ། །གཞན་ཡང་
ཀེང་རུས་ཀྱི་གཟུགས་འཛིན་པའི་ཤེས་པ་འཁྲུལ་པ་དེ་ལ། ཇི་ལྟར་གཟུང་བ་བཞིན་གྱི་གཟུང་
འཛིན་གཉིས་མེད་ཀྱང་གཟུང་འཛིན་གཉིས་ཉེ་བར་དམིགས་པས་གཉིས་སུ་སྣང་བར་བརྗོད་
དོ༑ །དེ་བཞིན་དུ་འཁྲུལ་པའི་མཚན་ཉིད་ཅན་གྱིས་ཆོས་གཟུང་འཛིན་གཉིས་སུ་སྣང་བ་གང་
ཡིན་པ་དེ་ནི་རྟ་གླང་དང་ཀེང་རུས་འཛིན་པའི་ཤེས་པ་དེ་བཞིན་དུ་ཡོད་པས་ཡོད་པ་དང་གཟུང་
འཛིན་དུ་བཏགས་པ་དེ་བཞིན་དུ་མེད་པ་ཡང་ཡིན་ཏེ། དེ་ལྟར་ན་སྣང་ཙམ་དུ་ཡོད་པ་དང་དོན་
ལ་མེད་པ་དེ་དག་ཁྱད་པར་མེད་པའི་ཕྱིར། ཡོད་པ་དང་མེད་པ་དང་ཡོད་མེད་ཁྱད་པར་མེད་
པའི་ཚུལ་སྒྱུ་མ་དང་འདྲ་བར་བཤད་པ་ཡིན་ནོ། །ཀུན་ནས་ཉོན་མོངས་ཕྱོགས་ཀྱི་ཀུན་རྫོབ་སྒྱུ་
མ་དང་འདྲ་བར་བསྟན་ནས། རྣམ་བྱང་ཕྱོགས་ཀྱི་ཀུན་རྫོབ་ཡང་སྒྱུ་མ་དང་འདྲ་བར་སྟོན་པནི།
གཉེན་པོ་ལམ་གྱི་ཆོས་གང་ཡིན་པ་དེ་དག་ཀྱང་བྱིས་པས་བཟུང་བ་བཞིན་དུ་བདེན་པར་མེད་
པ་དང༌། སྟོན་པས་བཤད་པ་བཞིན་དུ་གཉེན་པོའི་ངོ་བོར་ཡོད་པའི་ཕྱིར་དང་། འབྲས་བུའི་
ཆོས་གང་ཡིན་པ་དེ་དག་ཀྱང་བྱིས་པས་བཟུང་བདེ་བཞིན་དུ་བདེན་པའི་མཚན་ཉིད་མེད་པའི་
ཕྱིར། སྟོན་པས་བཤད་པ་བཞིན་དུ་ཐོབ་བྱའི་ངོ་བོར་ཡོད་པའི་ཕྱིར། ཡོད་པ་དང་མེད་པ་དང་
ཡོད་མེད་ཁྱད་པར་མེད་པའི་ཚུལ་སྒྱུ་མ་འདྲ་བར་བསྟན་པར་བྱའོ། །སྤང་གཉེན་ཐམས་ཅད་སྒྱུ་
མ་ལྟ་བུ་ཡིན་ན་སྤང་བྱས་གཉེན་པོ་འཇོམ་པ་ཇི་ལྟར་རུང་ཞེ་ན། དེ་ལྟ་ཡིན་ཀྱང་རུང་སྟེ།
- 2 09 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔེར་ན། སྒྱུ་མའི་རྒྱལ་པོས་སྒྱུ་མའི་རྒྱལ་པོ་གཞན་ཞིག་ཕན་པར་བྱས་པ་ལྟར་གང་དག་
གཉེན་པོའི་ཆོས་སྒྱུ་མ་ལྟ་བུས་སྤང་བྱའི་ཆོས་སྒྱུ་མ་ལྟ་བུ་འཇོམས་པར་མཐོང་བའི་རྒྱལ་སྲས་དེ་
དག་སྤང་བྱ་ལས་རྒྱལ་ཡང་བདེན་འཛིན་གྱི་ང་རྒྱལ་མེད་པར་གནས་སོ། །ཀུན་རྫོབ་འཁྲུལ་
པར་སྟོན་པའི་དཔེ་གཞན་ཡང་སྟོན་པ་ནི། ཆོས་ཐམས་ཅད་མཉམ་པ་ཉིད་དུ་རྣལ་འབྱོར་
སངས་རྒྱས་པའི་སངས་རྒྱས་ཐེག་དམན་དགྲ་བཅོམ་ལས་མཆོག་ཏུ་གྱུར་པརྣམས་ཀྱིས་འདུས་
བྱས་ཀུན་རྫོབ་དེ་དག་འཁྲུལ་པར་སྒྲུབ་པའི་དཔེ་སྒྱུ་མ་ལྟ་བུ་ནས་སྤྲུལ་པ་ལྟ་བུའི་བར་དུ་མདོ་
དེ་དང་དེ་ལས་གསུངས་པ་རྣམས་ཀྱི་དཔེ་དོན་སྦྱར་བ་ནི་ནང་གི་སྐྱེ་མཆེད་དྲུག་ནི་སྒྱུ་མ་དང་
འདྲ་བར་ཤེས་པར་བྱའོ། །ཕྱིའི་སྐྱེ་མཆེད་དྲུག་ནི། རྨི་ལམ་དང་འདྲའོ །སེམས་སེམས་བྱུང་
གཉིས་ནི། སྨིག་རྒྱུ་དང་འདྲའོ། །ཡང་ནང་གི་སྐྱེ་མཆེད་དྲུག་ནི་གཟུགས་ཅན་དང་འདྲའོ། །
ཕྱིའི་སྐྱེ་མཆེད་དྲུག་ནི། མིག་ཡོར་དང་འདྲའོ། །སངས་རྒྱས་ཀྱིས་བཤད་པའི་ས་རྣམས་
ནི་བྲག་ཆ་དང་འདྲའོ། །ཟད་པར་ཟིལ་གནོན་སོགས་ཀྱི་ཏིང་ངེ་འཛིན་ལ་སྣང་བའི་གཟུགས་
རྣམས་ནི་ཆུ་ཟླའི་གཟུགས་དང་འདྲའོ། །གཞན་དོན་དུ་བསམ་བཞིན་དུ་སྲིད་པར་སྐྱེ་བ་ལེན་པ་
ནི་སྤྲུལ་པ་དང་འདྲ་བར་ཤེས་པར་བྱའོ། །དྲུག་དང་དྲུག་ཅེས་སོགས་མཚོན་བྱའི་དོན་ཡིན་ཅིང་
དཔེ་དང་སྦྱར་ཟིན་ནོ། །
གཉིས་པ་ཤེས་བྱ་ཡོངས་ཚོལ་ནི་ཤེས་བྱ་ཐམས་ཅད་བསྡུསན་བཞི་པོ་འདིར་འདུས་
པར་བརྗོད་དོ། །བཞི་པོ་གང་ན། རྗེས་ཐོབ་དེ་བཞིན་ཉིད་ཀྱི་རྣམ་པ་ཅན་མགཏོགས་པའི་རྟོག་
པ་རྣམས་ཡང་དག་པ་མ་ཡིན་པའི་རྟོག་པའོ། །ངེས་འབྱེད་ཆ་མཐུན་མ་ཐོབ་གོང་གི་ཆོས་
རྣམས་ཡང་དག་ཀྱང་མིན་ལ། ཡང་དག་མིན་པའང་མ་ཡིན་པའོ། །ཡུལ་དེ་བཞིན་ཉིད་དང་།
ཡུལ་ཅན་མི་རྟོག་ཡེ་ཤེས་ནི་མི་རྟོག་པའོ། །མཉམ་གཞག་གིས་ཟིན་པའི་རྗེས་ཐོབ་སོགསརྟོག་
པ་ཡང་མ་ཡིན་མི་རྟོག་པའང་མ་ཡིན་པའོ། །གཉིས་པ་ལ་གཉིས། བཞི་པའི་དང་པོ་ཀུན་བྱང་
- 2 10 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། (༥་
ཡོངས་ཚོལ་ནི། རང་གི་ཁམས་ས་བོན་ཀུན་གཞི་ལས་གཟུང་འཛིན་གཉིས་སུ་སྣང་བ་འབྱུང་
ཞིང་། གྲོགས་མ་རིག་པ་དང་ཉོན་མོངས་དང༌། ལྷན་ཅིག་ཏུ་འཇུག་པའི་རྣམརྟོག་ནི་ཀུན་ནས་
ཉོན་མོངས་ཀྱི་ཕྱོགས་ཡིན་ཏེ། ཁོ་ལ་བརྟེན་ནས་ལས་ཟག་བཅས་བསགས་པས་ངན་སོང་དུ་
འབྱུང་བས་སོ། །གཟུང་འཛིན་གྱི་རྫས་གཉིས་རྣམ་པར་སྤངས་པ་རྣམ་བྱང་གི་ཕྱོགས་ཡིན་ནོ།།
ཆོས་ཀྱི་དམིགས་པ་དང་ཕྱི་དང་ནང་དང་གཉིས་ཀའི་དམིགས་པའི་ཁྱད་པར་ཐོབ་པའམ་རྙེད་
པ་དེ་ཚུལ་བཞིན་ཡིད་བྱེད་རང་གི་དབྱིངས་དེ་བཞིན་ཉིད་ལ་གནས་ཏེ་སྒོམ་པ་དང་ལྡན་པས་
རྟོག་པ་དེ་ཉིད་གཟུང་འཛིན་གཉིས་སུ་སྣང་བ་མེད་པར་འཇུག་སྟེ། དཔེར་ན། པགས་པ་གྱོང་
པོ་ཆུ་དང་སྣུམ་བྱུག་པ་སོགས་ཀྱི་སྦྱོར་བ་ལས་མཉེན་པོར་འགྱུར་བ་བཞིན་དུ། ཞི་གནས་ཀྱི་
ཚུལ་བཞིན་ཡིད་བྱེད་ཀྱིས་རྟོག་པ་ལས་སུ་རུང་བར་བྱེད་ལ་མདའ་སྨྱུག་ཀྱོག་པོ་མེ་ལ་ལྟོས་ཅིང་
སྲ་བ་སོགས་ཀྱང་དྲང་པོར་འགྱུར་བ་བཞིན་དུ། ལྷག་མཐོང་གིས་ཕྱིན་ཅི་ལོག་གི་མ་རིག་པ་
ལས་སུ་རུང་བར་བྱེད་དོ། །གཉིས་པ་རྣམ་རིག་ཙམ་ཏུ་ཡོངས་ཚོལ་ནི། ཇི་སྐད་བཤད་པའི་
ཀུན་བྱང་སོགས་སེམས་ཀྱི་སྣང་བ་ཙམ་དུ་སྒྲུབ་པ་ཡིན་ཏེ། འདི་ལྟར་སེམས་ནི་གཟུང་འཛིན་
གཉིས་སུ་སྣང་ཞིང་དེ་བཞིན་དུ་རེས་འགའ་ཆགས་སོགས་ཀུན་ནས་ཉོན་མོངས་སུ་སྣང་། རེ་
འགའ་དད་སོགས་རྣམ་བྱང་དུ་སྣང་བར་འདོད་ཀྱི། སེམས་ཀྱི་སྣང་བ་ལས་མ་གཏོགས་པའི་
ཉོན་མོངས་དང་། དག་པའི་ཆོས་རང་བཞིན་པ་ཡོད་པ་མ་ཡིན་ནོ། །གཞན་ཡང་སེམས་ནི་རེ་
འགའ་ཆགས་སྣང་སོགས་སྣ་ཚོགས་སུ་རིམ་གྱིས་སྣང་། རེས་འགའ་དད་མོས་ལ་སོགས་པའི་
རྣམ་པ་སྣ་ཚོགས་པ་ཅན་དུ་གཅིག་ཅར་འཇུག་པར་འདོད་ཅིང་། སེམས་དེ་ལ་སྣང་བའི་ཆཡོད་
ལ་བདེན་པའི་ཆ་མེད་དོ། །དེའི་ཕྱིར་སེམས་ཀྱི་སྣང་བ་ལས་མ་གཏོགས་པའི་ཆོས་རང་བཞིན་
པ་ཡོད་པ་མ་ཡིན་ནོ། །གསུམ་པ་ལ་གཉིས་ཡོད་པའི་དང་པོ་མཚན་མཚོན་ཡོངས་ཚོལ་ལ།
ཆོས་གསུམ་ སངས་ རྒྱས་ ཀྱིས་ གསུངས་ པ་ ནི། སངས་རྒྱས་རྣམས་ཀྱི་ སེམས་ ཅན་ ལ་
-2 1 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕན་གདགས་པའི་ཕྱིར་དུ་མཚན་གཞི་དང་། མཚན་ཉིད་དང་། མཚོན་བྱའི་རབ་ཏུ་དབྱེ་བ་ཡང་
དག་པར་བཤད་དོ། །མཚན་གཞི་སྟོན་པ་ནི། རྒྱས་པར་རབ་ཏུ་དབྱེ་བ་ཆེ་མོད། མདོར་བསྡུས་
ན་མཚན་གཞི་རྣམ་པ་ལྔ་སྟེ། ལྔ་པོ་གང་ན། སྣང་བ་གཟུགས་ཀྱི་གཞི། གཙོ་བོ་སེམས་ཀྱི་གཞི།
འཁོར་སེམས་བྱུང་གི་གཞི། དེ་དག་གི་གནས་སྐབས་ལ་བཏགས་པ་ལྡན་མིན་འདུ་བྱེད་ཀྱི་
གཞི། གཞན་དུ་མི་འགྱུར་བ་ འདུས་མ་བྱས་ཀྱིགཞི་ལྔའོ། །མཚན་ཉིད་སྟོན་པ་ལ། ཀུན་
བཏགས་ཀྱི་མཚན་ཉིད་རང་བཞིན་མིང་གིས་ཇི་ལྟར་བརྗོད་པ་བཞིན་དོན་དུ་འདུ་ཤེས་ཤིང་
འཛིན་པ་སེམས་བྱུང་རྣམས་ཀྱི་རྒྱུ་མཚན་དམིགས་ཡུལ་སྔོ་སེར་སོགས་ཕྱི་རོལ་དུ་བཏགས་
ཆརྣམས་དང༌། བརྗོད་པ་མཚན་ཉིད་དེའི་བག་ཆགས་དང༌། དེ་ལས་ཀྱང་མིང་དོན་འདྲེས་
པའམ་སོ་སོར་སྣང་བ་རྣམས་སོ། །བག་ཆགས་ནི་ཀུན་བཏགས་མཚན་ཉིད་པ་ཡིན་ནོ། །
གཞན་ཡང་། མཚན་ཉིད་ཇི་ལྟ་བར་དོན་དུ་སྣང་བ་དང་། དོན་ཇི་ལྟར་མིང་དུ་སྣང་བ་ཡང་དག་
པ་མ་ཡིན་པའི་ཀུན་ཏུརྟོག་པ་རྒྱུ་མཚན་དེ་ལས་བྱུང་པརྣམས་ཀུན་བཏགས་ཀྱི་མཚན་ཉིད་དང་
ངོ་བོ་ཡིན་ནོ། །གནས་སྣོད་ཀྱི་འཇིག་རྟེན་དང་། དོན་གཟུགས་སྒྲ་སོགས་དང་། ལུས་མི་སྣང་
བ་སོགས་ཏེ་གཟུང་བའི་མཚན་ཉིད་དུ་སྣང་བ་གསུམ་དང་། ཉོན་མོངས་པ་ཅན་གྱི་ཡིད་དང་།
སྒོ་ལྔའི་ཤེས་པ་དང་། ཡིད་ཀྱི་རྣམ་ཤེས་ཏེ་འཛིན་པའི་མཚན་ཉིད་དུ་སྣང་བ་གསུམ་ནི་གཞན་
ཡང་དག་པ་མ་ཡིན་པའི་ཀུན་རྟོག་གི་མཚན་ཉིད་དམ་རང་བཞིན་ནོ། །དབྱིངས་དེ་བཞིན་ཉིད་
ལས་ཀུན་བཏགས་མེད་པ་དང་ཀུན་བཏགས་ཀྱི་སྟོང་ཉིད་ཡོད་པས་ཡོད་མེད་མཉམ་པའི་
བདག་ཉིད་གཅིག་པ་དང་། གློ་བུར་གྱི་དག་པས་མ་ཞི་བ་ཡང་ཡིན་ལ་ཞི་བ་ཡང་ཡིན་པ་དང་།
སྤྲོས་པ་ཐམས་ཅད་དང་བྲལ་ཞིང་རྟོག་པ་ཐམས་ཅད་ཀྱི་ཡུལ་མ་ཡིན་པས་རྣམ་པར་མི་རྟོག་
པའི་ངོ་བོར་གནས་པ་ནི་ཡོངས་གྲུབ་ཀྱི་མཚན་ཉིད་དམ་རང་བཞིན་ནོ། །མཚན་ཉིད་
ཀྱིས་མཚོན་པ་ནི། རྣལ་འབྱོར་གྱི་ས་ལྔ་སྟེ་གཞི་དང་། སྐྱེད་པ་དང་། མེ་ལོང་ལྟ་བུ་དང་། སྣང་
- 2 1 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
བ་དང་། རྟེན་གནས་སོ། །བཞི་པ་ནི་མྱང་འདས་ཐོབ་པའི་རྒྱུ་མཐུན་པའི་ཆོས་གསུང་རབ་ཡན་
ལག་བཅུགཉིས་ལ་དམིགས་ནས་ཐོས་པ་ལས་བྱུང་པའི་ཞི་ལྷག་གི་འབྱུང་གནས་སུ་གྱུར་པའོ།།
སྐྱེད་པ་ནི། ཐོས་པའི་ཚུལ་བཞིན་ཡིད་བྱེད་ཀྱིས་བསྐྱངས་པ་ལས་བྱུང་པའི་བསམ་བྱུང་ཞི་ལྷག་
དང་འདྲེས་མའོ། །མེ་ལོང་ལྟ་བུ་ནི་སེམས་ཀྱི་ཆོས་དབྱིངས་དེ་བཞིན་ཉིད་ལ་རྩེ་གཅིག་ཏུ
གནས་པའི་ཏིང་ངེ་འཛིན་ཤེས་པའི་ཡུལ་རྣམས་གཟུགས་ཅན་ལྟ་བུར་སྣང་བའོ། །སྣང་བཞི།
དབྱིངས་དེ་བཞིན་ཉིད་ཡོད་པ་ལ་ཡོད་པ་དང༌། ཀུན་བཏགས་འཁྲུལ་པ་མེད་པ་ལ་མེད་པ་
ཡང་དག་པ་ཇི་ལྟ་བཞིན་མངོན་སུམ་དུ་མཐོང་བའི་འཇིག་རྟེན་ལས་འདས་པའི་ཡེ་ཤེས་སོ། །
རྟེན་ནམ་གནས་ནི། གནས་ངན་ལེན་དང་བྲལ་ནས་གནས་འགྱུར་བའི་ཡོན་ཏན་རྣམས་གྲུབ་
པ་སྟེ། དང་པོ་གཉིས་ཚོགས་ལམ། གསུམ་པ་སྦྱོར་ལམ། བཞི་པ་མཐོང་ལམ། ལྔ་པ་མཐར་
ཕྱིན་པའི་ལམ་ལ་བོད་ཁ་ཅིག་གིས་ལུགས་སོ། །མཁས་པ་བློ་བརྟན་དང་། དགེ་བསྙེན་བཙུན་
པས་ལམ་ལྔ་དང་གྲངས་བཞིན་དུ་སྦྱར་ནས་བཤད་དོ། །གནས་ཡོངས་གྱུར་པ་དེས་ནཟག་པ་
མེད་པའི་དབྱིངས་སུ་འཕགས་པ་གཞན་དང་མཉམ་པ་ཉིད་དུ་འགྱུར་ཏེ་དེ་ཡང་སངས་རྒྱས་
རྣམས་དང་འཕགས་པའི་རིགས་ཆོས་དབྱིངས་ཤིན་ཏུ་དྲི་མེད་དུ་འགྱུར་བར་མཉམ། ཉན་རང་
རྣམས་དང་ཉོན་སྒྲིབ་ལས་གྲོལ་བར་མཉམ་ཡང་རྣམ་པ་ལྔས་ཁྱད་པར་དུ་འཕགས་སོ། །ལྔ་པོ་
གང་ན། མངོན་པ་ཀུན་ལས་བཏུས་ལས། རྣམ་པར་དག་དང་ཡོངས་དག་དང་། །སྐུ་དང་
ལོངས་སྤྱོད་རྫོགས་པ་དང༌། །ལས་ཀྱི་སངས་རྒྱས་ཆོས་རྣམས་ཀྱི། ཁྱད་པར་ཡོངས་སུ་བསྟན་
པ་ཡིན། །ཅེས་པ་ལྟར་རོ། །གནས་གྱུར་གྱི་དབྱིངས་དེ་ནི་ཉོན་མོངས་པ་འགགས་པ་ན་འབྲི་བ་
མེད་ཅིང་རྣམ་བྱང་སྐྱེས་པ་ན་འཕེལ་བ་མེད་པའི་མཚན་ཉིད་ཅན་དུ་འདོད། དེ་ལྟར་ན་རྣལ་
འབྱོར་གྱི་ས་ལྔ་པོ་འདིས་མཚན་གཞི་ལྔ་པོ་དེ་མཚན་ཉིད་ངོ་བོ་ཉིད་གསུམ་དང་ལྡན་པར་
རྟོགས་པར་མཚོན་པར་བྱེད་པས་ན་མཚོན་པ་ཞེས་བྱའོ། །
，
- 2 1 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་རྣམ་གྲོལ་ཡོངས་ཚོལ་ལ་གསུམ་ཡོད་པའི། དང་པོ་གནས་གྱུར་པའི་རྣམ་
གྲོལ་ཡོངས་སུ་ཚོལ་བ་ནི། ས་བོན་ཐམས་ཅད་པའི་ཀུན་གཞི་གཞན་དུ་གནས་གྱུར་པས་
གནས་དང་དོན་དང་ལུས་སུ་སྣང་བ་རྣམས་གཞན་དུ་འགྱུར་བ་སྟེ། གནས་སྣོད་ཀྱི་འཇིག་རྟེན་
གནས་གཞན་དུ་གྱུར་པ་ན། ངམ་གྲོག་དང་གཡང་ས་སོགས་མི་སྣང་བར་ལག་མཐིལ་ལྟར་
མཉམ་པའི་གསེར་གྱི་ས་གཞི་ལ་ཁེཌཱུརྱའི་མིག་མངས་རིས་སུ་བྲིས་པ་ལ་སོགས་པར་སྣང་ངོ༌།།
དོན་གཟུགས་སྒྲ་སོགས་གནས་གྱུར་པ་ན་དཔག་བསམ་གྱི་ཤིང་དང་མུ་ཏིག་གི་ཕྲེང་བ་སོགས་
དང་ལྡན་པར་སྣང་ངོ༌། །དབང་པོ་མིག་སྣ་སོགས་གཞན་དུ་གྱུར་པ་ན་དབང་པོ་རེ་རེས་ཀྱང་
ཐམས་ཅད་ལ་ཐོགས་མེད་དུ་འཇུག་པ་དང༌། མཚན་དཔེ་སོགས་དང་ལྡན་པར་སྣང་ལ་ག་
མེད་ཀྱི་དབྱིངས་དེ་ནི་ཉན་རང་ལ་སོགས་པའི་རྟེན་ཀུན་ཏུ་ཁྱབ་བྱེད་དུ་འགྲོ་བ་ཅན་ཡང་ཡིན་
ནོ༑ །གཞན་ཡང་ཉོན་མོངས་པ་ཅན་གྱི་ཡིད་གནས་གྱུར་པ་ན་རྣམ་པར་མི་རྟོག་པའི་ཡེ་ཤེས་
ལ་དབང་བ་དང་། ཡུལ་འཛིན་པ་སྒོ་ལྔའི་དབང་ཤེས་གཞན་དུ་གྱུར་པ་ན་ཞིང་དག་པ་ལ་
དབང་བ་དང་། རྣམ་པར་རྟོག་པ་ཅན་ཡིད་ཀྱི་རྣམ་ཤེས་གཞན་དུ་གྱུར་པ་ན་སོ་སོ་རིག་བཞིའི་
ཡེ་ཤེས་དག་པ་དང་། ལས་དག་པ་ལ་དབང་བ་སྟེ་དབང་བཞི་པོ་ཐོབ་པར་འགྱུར་རོ། །དབང་
བཞི་པོ་དེ་ས་མཚམས་དང་སྦྱར་བ་ནི་མི་གཡོ་བ་ལ་སོགས་པའི་ས་གསུམ་ལ་རིམ་བཞིན་དུ་
གཅིག་ལ་དང་པོ་གཉིས་དེ་ལས་གཞན་ཕྱི་མ་གཉིས་ལ་དབང་རེ་རེ་ཡོད་པར་འདོད་དོ། །
གཉིས་པ་བདག་མེད་པའི་རྣམ་པར་གྲོལ་བ་ཡོངས་ཚོལ་ནི། བློ་ལྡན་བྱང་ཆུབ་སེམས་དཔས་
སྲིད་པ་གསུམ་དུ་གཏོགས་པའི་བདག་མེད་པརྣམ་པ་གཉིས་ཀའང་རིག་པར་འགྱུར་ལ་ཁམས་
གསུམ་པོ་དེ་ཡང་བདག་མེད་པར་མཉམ་པར་ཤེས་ནས་ཁམས་གསུམ་པོ་དེ་ནི་སེམས་ཙམ་མོ་
ཞེས་པའི་སྒོ་ནས་སེམས་དེ་ཉིད་རྣམ་པར་རིག་པ་ཙམ་ལ་འཇུག་ཅིང་། དེ་ནས་རྣམ་རིག་ཙམ་
དེ་ལ་ཡིད་གནས་པའི་ཕྱིར་ན། རྣམ་རིག་ཙམ་དེ་ཡང་བྱང་སེམས་དེ་ལ་མི་སྣངངོ༌། །བདག་
-2 1 4 -



E
༥
་
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥༽
དང་གཟུང་འཛིན་རྣམ་རིག་སོགས་དེ་མི་སྣང་ཞིང་། དེ་དག་གི་དབྱིངས་མངོན་སུམ་དུ་སྣང་བ་
ན་རྣམ་གྲོལ་ཐོབ་པ་ཡིན་ཏེ། མུ་སྟེགས་སོགས་ཀྱིས་མཆོག་ཏུ་དམིགས་པའི་བདག་སོགས་སུ་
འཛིན་ པ་དང་བྲལ་བའི་ ཕྱིར། གཞན་ཡང༌། གོང་དུ་བཤད་པ་ལྟར། ཚོགས་གཉིས་ཀྱིས་
བསྐྲུན་པའི་གཞི་དང་སྐྱེད་པ་རྒྱུར་ཡོད་ན་དེ་ལ་བརྟེན་པའི་ཤེས་རབ་ཀྱིས་དོན་གཟུང་འཛིན་དུ་
སྣང་བ་རྣམས་མིང་ཙམ་དུ་མཐོང་བར་འགྱུར་ཅིང་མིང་ཙམ་དེར་མཐོང་བ་ན་ཕྱིས་ནི་མིང་ཙམ་
དེ་ཡང་མཐོང་ངོ༌། །དེ་ལྟར་ན་ཤེས་རབ་གསུམ་ལ་བརྟེན་ནས་ཆོས་དབྱིངས་གཟུང་འཛིན་
མཐའ་དག་དང་བྲལ་བ་ཐོབ་པ་ནི་རྣམ་གྲོལ་ཐོབ་པའོ། །
ཞར་ལ་འཁོར་བར་འཇུག་ལྡོག་གི་ཚུལ་བསྟན་པ་ནི། སེམས་ནི་སྒྲིབ་གཉིས་ཀྱི་གནས་
ངན་ལེན་དང་བཅས་ཤིང་བདག་ལྟའི་ཞགས་པ་དམ་པོས་ཟིན་པ་ན་འཁོར་བར་རབ་ཏུ་
འཇུག་པར་གྱུར་ཅིང་། སེམས་ནང་དུ་ཟབ་མོའི་དོན་ལ་རྩེ་གཅིག་ཏུ་གནས་པ་ལ་འཁོར་བ་
ལས་ལྡོག་པ་ཐོབ་པར་འདོད་དོ། །གསུམ་པ་ཟབ་མོ་ཤེས་རབ་པའི་རྣམ་པར་གྲོལ་བ་ཡོངས་
ཚོལ་ནི། མདོ་ལས་ཆོས་ཐམས་ཅད་ངོ་བོ་ཉིད་མེད་པ་དང་། མ་སྐྱེས་པ་དང་། མ་འགགས་པ་
དང༌། གཟོད་མ་ནས་ཞི་བ་དང༌། རང་བཞིན་གྱིས་མྱ་ངན་ལས་འདས་པ། ཞེས་གསུངས་པའི་
དགོངས་པ་ཚོལ་བ་སྟེ། ཆོས་མ་འོངས་པ་རྣམས་སྐྱེ་བ་རྐྱེན་གཞན་ལ་ལྟོས་པས་རང་སྐྱེ་བའི་ངོ་
བོ་ཉིད་མེད་པ་དང་། འདས་པ་རྣམས་འགགས་ནས་མེད་པ་རང་གི་བདག་ཉིད་དུ་ཡོད་པའི་ངོ་
བོ་ཉིད་མེད་པ་དང་། ད་ལྟར་བ་རྣམས་སྐད་ཅིག་ལས་ལྷག་མི་གནས་པས་རང་གི་ངོ་བོ་ལམི་
གནས་པའི་ཕྱིར་དང་། བྱིས་པས་བཟུང་བ་བཞིན་དུ་བདེན་པའི་ངོ་བོ་ཉིད་མེད་པ་འདགོངས་
ནས་ཐམས་ཅད་ངོ་བོ་ཉིད་མེད་དོ། །ཞེས་གསུངས་པར་འདོད་དོ། །དེ་ལྟར་ངོ་བོ་ཉིད་མེད་པར་
གྲུབ་པས་སྐྱེ་བ་མེད་པ་དང༌། འགག་པ་མེད་པ་དང༌། གཟོད་མ་ནས་ཞིབ་དང་། རང་བཞིན་
གྱིས་མྱ་ངན་ལས་འདས་པར་ཡང་གྲུབ་སྟེ་སྔ་མ་སྔ་མ་ཕྱི་མ་ཕྱི་མའི་རྟེན་ཡིན་པས་སོ། །
，
- 2 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞི་པ་ལ་གཉིས་ཡོད་པའི། དང་པོ་མི་སྐྱེ་བའི་ཆོས་ལ་བཟོད་པ་ཡོངས་ཚོལ་ནི།
མདོ་ལས་མི་སྐྱེ་བ་དེ་ནི་ཆོས་ལ་བཟོད་པ་ཐོབ་པ་ཞེས་གསུངས་པའི་དོན་ཚོལ་བ་སྟེ། དེ་ཡང་
ཆོས་བརྒྱད་པོ་འདི་རྣམས་གདོད་མ་ནས་སྐྱེ་མེད་ཡིན་པ་ལ་བཟོད་ཅིང་མི་སྐྲག་པའི་ཕྱིར་ན།
མི་སྐྱེ་བའི་ཆོས་ལ་བཟོད་པ་ཐོབ་པ་ཞེས་བཤད་དོ། །ཆོས་བརྒྱད་པོ་ལ་བཟོད་པ་བརྒྱད་གང་ཞེ་
ན༑ འཁོར་བ་ལ་ཐོག་མ་མེད་པས་འཁོར་བའི་ཐོག་མ་སྐྱེ་བ་མེད་པ་ལ་བཟོད་པ་དང་འཁོར་བ་
སྔར་འགགས་ཟིན་དེ་ཉིད་སྐྱེ་བ་མེད་པ་ལ་དང་། སྔར་གྱི་རྒྱུན་ལས་གཞན་སྐྱེས་པ་མེད་པ་ལ་
དང་། ཀུན་བཏགས་རང་གི་མཚན་ཉིད་དུ་སྐྱེ་བ་མེད་པ་ལ་དང་། གཞན་དབང་སྐྱོན་གཞན་ལ་
མ་ལྟོས་པར་རང་ཉིད་སྐྱེ་བ་མེད་པ་ལ་དང་། ཡོངས་གྲུབ་གཞན་དུ་འགྱུར་བའི་སྐྱེ་བ་མེདཔ་ལ་
དང་། དགྲ་བཅོམ་པའི་རྒྱུད་ལ་ཀུན་ནས་ཉོན་མོངས་སླར་སྐྱེ་བ་མེད་པ་ལ་དང་། སངས་རྒྱས་
ཀྱི་རྒྱུད་ལ་ཆོས་སྐུ་མི་འདྲ་བའི་ཁྱད་པར་མེད་པ་ལ་བཟོད་པ་རྣམས་སོ། །གཉིས་པ་ཐེག་པ་
གཅིག་ཏུ་ངེས་པ་ཡོངས་ཚོལ་ལ་མཐར་ཐུག་ཐེག་པ་གཅིག་ཏུ་ངེས་པའི་རྒྱུ་མཚན་འགོད་པ་ནི།
རྒྱུ་མཚན་བདུན་དང་ལྡན་པའི་ཕྱིར་མཐར་ཐུག་ཐེག་པ་གཅིག་ཉིད་དུ་ངེས་པར་འདོད་དོ། །
བདུན་པོ་གང་ཞེ་ན། རིགས་ཅན་གསུམ་གྱི་ཆོས་དབྱིངས་ལ་དབྱེ་བ་མེད་ཅིང་གཅིག་ཡིན་པའི་
ཕྱིར་དང༌། ཆོས་ཅན་རྣམས་བདག་མེད་པར་མཚུངས་པའི་ཕྱིར་དང༌། འབྲས་བུ་ཉོན་སྒྲིབ་
ལས་གྲོལ་བར་མཚུངས་པའི་ཕྱིར་དང་། གནས་སྐབས་རིགས་ཐ་དད་ཡིན་ཀྱང་མཐརག་
ཐེག་ཆེན་ལམ་གྱིས་ངེས་པར་འགྱུར་བའི་ཕྱིར་དང་། གནས་སྐབས་བསམ་པ་གཉིས་དང་
ལྡན་ཡང་མཐར་ཐུག་སངས་རྒྱས་ཀྱི་བསམ་པ་བདག་གཞན་མཉམ་ཉིད་དུ་རྟོགས་པ་ཐོབ་པའི་
ཕྱིར། རང་སངས་རྒྱས་བྱང་སེམས་རྣམས་ཉན་རང་དུ་བསྟན་པ་ནི། སྤྲུལ་པ་བསྟན་པ་ཙམ་
ཡིན་གྱི་མི་གནས་མྱང་འདས་ལས་གཡོ་བ་མེད་པའི་ཕྱིར་ན། མཐར་ཐུག་ཐེག་པ་གཅིག་ཏུ་
ངེས་སོ། །མཐར་ཐུག་ཐེག་པ་གཅིག་ཏུ་བསྟན་པའི་དགོས་པ་སྟོན་པ་ནི། ཉན་རང་རིགས་མ་
• 2 Y 6 -



འབད་པ་གནམsབ་
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥།
ངེས་པ་ཁ་ཅིག་ཐེག་ཆེན་དུ་དྲང་ཞིང་བཟུང་བའི་ཕྱིར་དང་། གཞན་བྱང་སེམས་རིགས་མངེས་
པ་དག་ཐེག་ཆེན་དུ་ཡང་དག་པར་བཟུང་བའི་ཕྱིར། དགོས་པ་གཉིས་གཟིགས་ནསརྫོགས་
པའི་སངས་རྒྱས་ཀྱིས་ཉན་ཐོས་དང་བྱང་སེམས་མ་ངེས་པའི་རིགས་ཅན་རྣམས་ལ་མཐར་
ཐུག་ལམ་ཐེག་ཆེན་ཁོ་ནར་གཅིག་འབྲས་བུ་མི་གནས་པའི་མྱང་འདས་ཁོ་ནར་གཅིག་གོ་ཞེས་
གསུངས་སོ། །ཐེག་པ་གསུམ་དུ་གསུངས་པ་དྲང་དོན་དགོངས་པ་ཅན་ཡིན་གྱི་ངེས་དོན་མཚན་
ཉིད་པ་མིན་ནོ། །དེའི་ཕྱིར། ཉན་རང་རྣམས་ཀྱང་ཐེག་ཆེན་ལམ་དུ་འཇུག་པར་འགྱུར་བས།
དེའི་ཚུལ་སྟོན་པ་ནི། ཉན་ཐོས་རིགས་མ་ངེས་པ་ཐེག་པ་ཆེན་པོར་ངེས་པར་འབྱུང་བརྣམ་པ་
གཉིས་ཏེ། ཐེག་དོན་མངོན་སུམ་དུ་མཐོང་བ་འཕགས་པ་དང་མ་མཐོང་བ་སོ་སྐྱེའོ། །ག་དོན་
མཐོང་བ་ལའང་འདོད་པ་ལ་འདོད་ཆགས་དང་བྲལ་བ་ཕྱིར་མི་འོང་དང་། དགྲ་བཅོམ་གས་
བྲལ་ མིན་པ་ལན་ཅིག་ཕྱིར་འོང་དམན་པའི་ལམ་ལ་གནས་པའོ། །ཐེག་དོན་མཐོང་བ་དེ་
གཉིས་རང་གིས་ཐོབ་པའི་འཕགས་ལམ་དེ་སེམས་ཅན་གྱི་དོན་དུ་སྒྲུབ་པའི་ཕྱིར་དུ་བསམ་
གྱིས་མི་ཁྱབ་པར་སྒྱུར་པའི་སྐྱེ་བ་དང་ཡང་དག་པར་ལྡན་ཅིང་། དེའི་ནང་ནས་འདོད་པ་ལ་
འདོད་ཆགས་དང་མ་བྲལ་བའི་ཕྱིར་འོང་ནི། སྨོན་ལམ་གྱི་དབང་གིས་ཇི་ལྟར་འདོད་པ་བཞིན་
དུ་སྐྱེ་བ་འཛིན་པར་བྱེད་ལ། གཅིག་ཤོས་ཕྱིར་མི་འོང་ནི། སྤྲུལ་པའི་སྟོབས་ཀྱིས་སྐྱེ་བ་འཛིན་
པར་བྱེད་དོ། །ཉན་ཐོས་འཕགས་པ་ཐེག་ཆེན་དུ་ཞུགས་པ་ལས་དང་པོ་པ་དེ་དམན་ལམ་སྔོན་
དུ་མ་སོང་བའི་ལས་དང་པོ་པ་དེ་གཉིས་དམན་ལམ་སྔོན་དུ་སོང་བའི་ལས་དང་པོ་པ་ལ་རྟོགས་
པ་ཕུལ་བ་ཡིན་ཏེ། དེ་གཉིས་ལ་ཉན་ཐོས་ཀྱི་སེམས་སྐྱོ་བ་དང་ལྡན་པ་ཡང་དང་ཡང་དུ་ཀུན་ཏུ་
འབྱུང་ཞིང་། སྔོན་དམན་པའི་མྱང་འདས་ལ་མངོན་པར་དགའ་བར་བྱས་པའི་ཕྱིར། བདེན་
མཐོང་ཆགས་བྲལ་ཡིན་པའི་ཕྱིར། ས་ལམ་གྱི་དོན་མ་བྱས་པ་དེ་སངས་རྒྱས་མེད་པའི་ཞིང་དུ་
སྐྱེས་ནས་ཐེག་ཆེན་དོན་དུ་གཉེར་བའི་ཕྱིར་དུ་བསམ་གཏན་ལ་བརྩོན་པར་བྱེད་ཅིང་ཕྱིའི་སྤྲུལ་
-2 17-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དེ་ལ་བརྟེན་ནས་གཞན་དོན་རིམ་གྱིས་བྱས་ཏེ་བྱང་ཆུབ་དམ་པ་ཐོབ་པར་འགྱུར་རོ །འདི་
ལ་དགོངས་ནས་དཔལ་ཕྲེང་གི་མདོ་ལས། མེའི་དཔེས་ཉན་ཐོས་སུ་གྱུར་ནས་རང་སངས་རྒྱས་
སུ་འགྱུར་རོ། །ཕྱིས་ནི་སངས་རྒྱས་སུ་ཡང་འགྱུར་རོ། །ཞེས་གསུངས་སོ། །ལྔ་པ་ལ་གཉིས་
ཡོད་པའི་དང་པོ་རིག་པའི་གནས་ལྔ་ལ་བརྩོན་པར་མ་བྱས་ན་འཕགས་མཆོག་བྱང་སེམས་
ཆེན་པོ་རྣམས་ཀྱིས་ཀྱང་ཐམས་ཅད་མཁྱེན་པ་ཉིད་ཐོབ་པར་མི་འགྱུར་ཏེ། ཤེས་བྱ་ལ་མཁས་
པར་མ་སྦྱངས་པའི་ཕྱིར། དེ་ལྟར་བས་ན་ཐར་འདོད་རྣམས་ཀྱིས་རིག་པའི་གནས་ལྔ་ལ་བརྩོན་
པར་བྱའོ། །ལྔ་པོ་གང་ན། བཟོ་དང་། གསོ་བ་དང༌། སྒྲ་དང༌། ཚད་མ་དང་། ནང་རིག་པ་
རྣམས་སོ། །དགོས་པ་ཅིའི་ཕྱིར་དུ། གནས་ལྔ་ལ་བརྩོན་པར་བྱེད་ཅེ་ན། གདུལ་བྱ་གཞན་
འགའ་ཞིག་ཚར་བཅད་པའི་ཕྱིར་དུ་སྒྲ་དང་ཚད་མ་ལ་བརྩོན་པར་བྱེད་ལ། གདུལ་བྱ་འགའ་
ཞིག་རྗེས་སུ་བཟུང་བའི་ཕྱིར་དུ་བཟོ་དང་གསོ་བ་ལ་བརྩོན་པར་བྱེད་ཅིང་། བདག་ཉིད་ཤེས་
བྱཀུན་མཁྱེན་པའི་སངས་རྒྱས་ཐོབ་པའི་ཕྱིར་དུ་ནང་རིག་པ་ལ་བརྩོན་པར་བྱེད་དོ། །
གཉིས་པ་ཁམས་བརྟས་ཡོངས་ཚོལ་བློ་ཀ་བཅུ་གསུམ་གྱིས་འཆད་པ་ལ་གཉིས་
ཡོད་པའི་དང་པོ་ཕར་ཕྱིན་དྲུག་ལ་བརྟེན་ནས་ཡིད་ལ་བྱེད་པའི་ཚུལ་གྱིས་རྒྱས་པར་བཤད་པ་
ལ༑ རིགས་སོགས་ལས་བརྩམས་ཏེ་ཡིད་ལ་བྱེད་ཚུལ་ནི། བྱང་སེམས་རྣམས་རིགས་ལ་
གནས་པ་དེ་བདག་ལ་བྱང་ཆུབ་ཀྱི་རྒྱུ་ཐེག་ཆེན་གྱི་རིགས་དམིགས་ཅིང་ཡོད་པར་མཐོང་ནས་
རབ་ཏུ་དགའ་བས་ཕུན་སུམ་ཚོགས་པ་ཡིད་ལ་བྱེད་ཅིང་ཁམས་བརྟས་པར་བྱེད་པ་དང། དེ་
ནས་སེམས་བསྐྱེད་པ་ན་བདག་ལ་ཕར་ཕྱིནརྣམས་ཀྱི་རྟེན་བྱང་ཆུབ་ཀྱི་སེམས་ཡོད་པ་ལ་ཡོད་
པར་རྗེས་སུ་དྲན་པས་ཕར་ཕྱིན་རྣམས་ཡོངས་སུ་རྫོགས་པར་འགྱུར་རོ་སྙམ་དུ་ཡིད་ལ་བྱེད་པ་
དང་། དེ་ནས་རང་གཞན་གྱི་དོན་སྒྲུབ་པ་ན་ཕར་ཕྱིན་རྣམས་ཀྱི་འབྲས་བུ་སེམས་ཅན་ཐམས་
ཅད་ཐུན་མོང་དུ་ཐོབ་འདོད་ཅིང་ཡིད་ལ་བྱེད་པ་དང་། དེ་ནས་དེ་ཁོ་ན་ཉིད་མཐོང་བ་ན་ཇི་ལྟར་
- 2 1 8 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥།
དུས་གསུམ་གྱི་སངས་རྒྱས་རྣམས་ཀྱིས་ཕར་ཕྱིན་དྲུག་ལ་བརྟེན་ནས་བྱང་ཆུབ་ཐོབ་པ་དེ་
བཞིན་དུ་བདག་གིས་ཀྱང་ཐོབ་པར་གྱུར་ཅིག་སྙམ་དུ་མོས་པ་ཡིད་ལ་བྱེད་པས་ཁམས་བརྟས་
པར་བྱེད་པའོ། །མཐུ་སོགས་ལས་བརྩམས་ཏེ་ཡིད་ལ་བྱེད་ཚུལ་ནི། མི་མཐུན་ཕྱོགས་སྤོང་བ་
དང༌། ཚོགས་རྫོགས་པ་དང༌། རང་གཞན་ལ་ཕན་པ་དང༌། ཕྱི་མ་ལ་འབྲས་བུ་འབྱིན་པ་སྟེ།
མཐུ་བཞི་པོ་དེ་དག་རང་ལ་ཡོད་པར་ཤེས་པས་དགའ་བ་ཡིད་ལ་བྱེད་པ་དང་། རང་གཞན་
སྨིན་པའི་དུས་སུགཞན་གྱི་ལོག་སྒྲུབ་དང་། རང་གི་དཀའ་ལ་ངེས་པར་མི་སྐྱོ་བ་ཡིད་ལ་བྱེད་པ་
དང༌། མི་མཐུན་ཕྱོགས་སེར་སྣ་སོགས་ཆད་པ་དང་། གཉེན་པོ་སྦྱིན་སོགས་སྒྲུབ་པ་ལ་རྗེས་སུ་
ཡི་རང་བ་དང་། གསོལ་བ་གདབ་པ་དང༌། དགེ་བ་བསྔོ་བ་སྟེ་སྒྲུབ་པ་བཞི་ཡིད་ལ་བྱེད་པས་
ཁམས་བརྟས་པར་བྱེད་པའོ། །མོས་སོགས་ལ་བརྩམས་ཏེ་ཡིད་ལ་བྱེད་ཚུལ་ནི། མོས་པའི་
སྟོབས་ལས་ཕ་རོལ་ཏུ་ཕྱིན་པའི་ཆོས་དང་དོན་ལ་དེ་རབ་ཏུ་དང་བ་ཡིད་ལ་བྱེད་པ་དང་། ཆོས་
ཚོལ་བ་ལས་བརྩམས་ཏེ་ཕར་ཕྱིན་གྱི་ཚིག་དོན་གཞན་ལ་ནོད་པར་བྱེད་པ་དང་། ཆོས་བཤད་
པ་ལས་བརྩམས་ཏེ་ཕར་ཕྱིན་གྱི་ཚིག་དོན་གཞན་ལ་སྦྱིན་པར་འདུན་པ་ཡིད་ལ་བྱེད་པ་དང་།
སྒྲུབ་པ་ལས་བརྩམས་ཏེ་ཕར་ཕྱིན་རྫོགས་པའི་དོན་དུ་གོ་ཆ་གྱོན་པ་དང་། གདམས་ག་རྗེས་
སུསྟོན་པ་དང་མཐུན་པར་ཕར་ཕྱིན་དང་ཕྲད་པའི་དོན་དུ་སྨོན་ལམ་འདེབས་པ་ཡིད་ལ་བྱེད་པ་
དང་། བདག་ཉིད་ཕར་ཕྱིན་སྒྲུབ་པ་ལ་མངོན་པར་དགའ་བ་ཡིད་ལ་བྱེད་པ་དང་། ཐབས་དང་
ལྡན་པའི་ལས་ཡིད་ལ་བྱེད་པ་ནི་ཕར་ཕྱིནརྣམསརྫོགས་པར་བྱ་བའི་ཡིད་ལ་བྱེད་པས་ཁམས་
བརྟས་པར་བྱེད་པའོ། །སྦྱིན་སོགས་ལས་བརྩམས་ཏེ་ཡིད་ལ་བྱེད་ཚུལ་ནི། སྦྱིན་སོགས་རྣམ་
པ་དྲུག་པོ་རེ་རེ་ལ་དྲུག་དྲུག་ཏུ་བསྡུས་ནས་ཇི་ལྟར་འདོད་པ་བཞིན་སྒྲུབ་པར་ནུས་པའི་མཐུ་
ཐོབ་པ་ལ་སྤྲོ་བ་ཡིད་ལ་བྱེད་པ་དང༌། དེ་དག་ལ་བརྟེན་ནས་བསྡུ་དངོས་བཞིས་སེམས་ཅན་
ཡོངས་སུ་སྨིན་པར་བྱེད་པ་ལ་སྤྲོ་བ་ཡིད་ལ་བྱེད་པ་དང་། ཕར་ཕྱིན་དྲུག་གི་སྒོ་ནས་རྙེད་བཀུར
- 2 1 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་སྒྲུབ་པའི་མཆོད་པས་སངས་རྒྱས་སོགས་མཆོད་པ་ལ་སྤྲོ་བ་ཡིད་ལ་བྱེད་པ་དང་། ཕར་
ཕྱིན་དྲུག་ཡང་དག་པར་སྟོན་པའི་ཕྱིར་བརྟེན་པ་ལ་ཡང་དག་པར་སྤྲོ་བ་ཡིད་ལ་བྱེད་པ་དང་།
གཉེན་པོ་སྦྱིན་སོགས་དང་ལྡན་པ་ལ་བྱམས་པ་དང༌། སྤང་བྱ་སེར་སྣ་སོགས་དང་ལྡན་པ་ལ་
སྙིང་རྗེ་དང་། གཉེན་པོ་སྦྱིན་སོགས་དང་མ་བྲལ་བ་ལ་དགའ་བ་དང༌། སྤངས་གཉེན་ལ་
ཆགས་སྡང་དང་བྲལ་བའི་བཏང་སྙོམསཏེ་བརྩེ་བ་ཆེན་པོ་ཡིད་ལ་བྱེད་པས་ཁམས་བརྟས་པར་
བྱེད་པའོ། །ངོ་ཚ་ཤེས་སོགས་ལས་བརྩམས་ཏེ་ཡིད་ལ་བྱེད་ཚུལ་ནི། ངོ་ཚ་ཤེས་པ་ལས་
བརྩམས་ཏེ་སྦྱིན་སོགས་མ་བྱས་པའམ་ངན་པས་ཏེ་ལོག་པར་བྱས་པ་ལ་ངོ་ཚ་ཞིང་འགྱོད་པ་
དང༌། བསྟན་པ་ལས་བརྩམས་ཏེ་ཡུལ་སྦྱིན་སོགས་ལ་དགའ་བ་ཡིད་ལ་བྱེད་པ་དང་། མི་སྐྱོ་བ་
ལས་བརྩམས་ཏེ་སྦྱིན་སོགས་སྤྱོད་པས་སྐྱོ་བ་ལ་དགྲ་བོ་དང་འདྲ་བའི་འདུ་ཤེས་ཀྱིས་སྤོང་བ་
དང་། བསྟན་བཅོས་ཤེས་པ་ལས་བརྩམས་ཏེ་སྦྱིན་སོགས་བརྟེན་པའི་བསྟན་བཅོས་ལ་འགོད་
པའི་བློ་གྲོས་དང་། འཇིག་རྟེན་ཤེས་པ་ལས་བརྩམས་ཏེ་བསྟན་བཅོས་དེ་ཉིད་འཇིག་རྟེན་པའི་
བློདང་འཚམས་པར་བརྗོད་པའི་བློ་གྲོས་ཡིད་ལ་བྱེད་པས་ཁམས་བརྟས་པར་བྱེད་པའོ། །རྟེན་
སོགས་ལས་བརྩམས་ཏེ་ཡིད་ལ་བྱེད་ཚུལ་ནི། སྦྱིན་སོགས་དྲུག་རྫོགས་པའི་བྱང་ཆུབ་ཀྱི་རྟེན་
ནམ་རྒྱུ་ཡིན་གྱི་དབང་ཕྱུག་དང་ཚངས་པ་སོགས་མ་ཡིན་ནོ་ཞེས་ཡིད་ལ་བྱེད་པ་དང་། མི་
མཐུན་ཕྱོགས་དང་གཉེན་པོ་གཉིས་པོ་དག་ལ་རིམ་བཞིན་སྐྱོན་དང་ཡོན་ཏན་འབྱུང་བར་ཡང་
དག་པར་རིག་པ་ཡིད་ལ་བྱེད་པས་ཁམས་བརྟས་པར་བྱེད་པའོ། །ཚོགས་གཉིས་སོགས་པ་
ལས་བརྩམས་ཏེ་ཡིད་ལ་བྱེད་ཚུལ་ནི། སྦྱིན་སོགས་ལ་བརྟེན་ནས་ཚོགས་གཉིས་བསགས་པ་
རྗེས་སུ་དྲན་པས་དགའ་བ་ཡིད་ལ་བྱེད་པ་དང་། སྦྱིན་སོགས་ལབརྟེན་ནས་འབྲས་བུ་ཆེན་པོ་
སངས་རྒྱས་ཐོབ་པར་མཐོང་བ་ཡིད་ལ་བྱེད་པ་དང༌། ཕྱིན་དྲུག་རྫོགས་པའི་ཕྱིར་དུ་ཞི་ལྷག་གི་
རྣལ་འབྱོར་སྒོམ་པ་ཡིད་ལ་བྱེད་པ་དང༌། ཕྱིན་དྲུག་རྫོགས་པའི་ཐབས་སུ་འཁོར་གསུམ་དུ་མི་
-
1
，
，
- 2 20 -



ཆ་
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥།
རྟོག་པ་ཡིད་ལ་བྱེད་པ་དང་། ཕྱིན་དྲུག་སྟོན་པའི་ཆོས་དང་དོན་འཛིན་པ་ཡིད་ལ་བྱེད་པ་དང་།
དེ་ལྟར་འཛིན་པའི་མཐུན་རྐྱེན་དགེ་བའི་བཤེས་གཉེན་དང་ཕྲད་པར་འདོད་པ་ཡིད་ལ་བྱེད་
པས་ཁམས་བརྟས་པར་བྱེད་པའོ། །ཏིང་ངེ་འཛིན་སོགས་ལས་བརྩམས་ཏེ་ཡིད་ལ་བྱེད་ཚུལ་
ནི༑ ཕར་ཕྱིན་སྒོམ་པའི་མི་མཐུན་ཕྱོགས་ཀུན་བཏགས་མེད་པ་ལ་ཡོད་པར་འཛིན་པ་སོགས་
ལོག་པར་འཛིན་པ་རྣམ་པ་བདུན་སྤོང་བའི་མཐུ་རྣམ་ཐར་སྒོ་གསུམ་དང་། ཆོས་ཀྱི་སྡོམ་བཞི་
ཡིད་ལ་བྱེད་པ་མཐོང་བ་དང་ཕར་ཕྱིན་རེ་རེ་བ་མ་ཡིན་པར་སྒྲུབ་པ་རྒྱ་ཆེ་བའི་འདུ་ཤེས་དང་།
བསྐལ་པ་མང་པོར་སྒྲུབ་པ་ཡུན་རིང་བའི་འདུ་ཤེས་དང༌། ཕྱི་མར་རྣམ་སྨིན་ལ་རེ་བ་མེད་པའི་
འདུ་ཤེས་བཞི་ཡིད་ལ་བྱེད་པ་དང༌། རྒྱུ་ཕར་ཕྱིན་དྲུག་ཡོད་ན་འབྲས་བུ་སངས་རྒྱས་ཉིད་
འགྲུབ་པ་དང། རྒྱུ་འབྲས་དེ་དག་ཡོད་ན་རང་གཞན་ལ་སེམས་མཉམ་པར་འཇོག་པ་དང་།
བརྒྱ་བྱིན་སོགས་ལས་མཆོད་པ་ཐོབ་ཀྱང་ལན་ལ་རེ་བ་མེད་པ་དང་། ཐམས་ཅད་ལས་ཁྱད་
པར་དུ་འཕགས་པའི་ལུས་དང་ལོངས་སྤྱོད་ཐོབ་ཀྱང་རྣམ་པར་སྨིན་པ་ལ་རེ་བ་མེད་པ་སྟེ། ངོ་
མཚར་བ་མེད་པའི་འདུ་ཤེས་རྣམ་པར་བཞི་ཡིད་ལ་བྱེད་པས་ཁམས་བརྟས་པར་བྱེད་པའོ། །
ཉེ་རིང་མེད་པ་སོགས་ལས་བརྩམས་ཏེ་ཡིད་ལ་བྱེད་ཚུལ་ནི། ཕར་ཕྱིན་རྣམས་ཀྱིས་སེམས་
ཅན་རྣམས་ལ་སྙོམས་པའི་སེམས་ཀྱིས་ཕན་འདོགས་པ་ཡིད་ལ་བྱེད་པ་དང་། དེ་ལྟར་ཕན་
འདོགས་པ་ནི་བདག་ཉིད་ཆེན་པོ་ཉིད་དུ་མཐོང་བ་ཡིད་ལ་བྱེད་པ་དང༌། ཕན་བཏགས་པའི་
ལན་དུ་གཞན་ཡང་སྦྱིན་སོགས་ཀྱི་ཡོན་ཏན་ལ་འཇུག་པའི་ལན་རེ་བ་ཡིད་ལ་བྱེད་པ་དང༌།
དགེ་བ་དེ་དག་ལ་བརྟེན་ནས་སེམས་ཅན་ཐམས་ཅད་བྱང་སེམས་ཀྱི་སའི་མཐར་ཐུག་པ་དང་།
སངས་རྒྱས་ཀྱི་སའི་མཐར་ཐུག་པ་དང་། སེམས་ཅན་གྱི་དོན་བྱེད་པ་གསུམ་དུ་གྱུར་ཅིག་ཅེས་
སྨོན་པ་ཡིད་ལ་བྱེད་པ་དང་། ཕྱིན་དྲུག་རྒྱུན་དུ་སྤྱོད་པ་ཡིད་ལ་བྱེད་པས་ཁམས་བརྟས་པར་
བྱེད་པའོ། །ཡང་དག་པའི་སྦྱོར་བ་སོགས་ལས་བརྩམས་ཏེ་ཡིད་ལ་བྱེད་ཚུལནི། སངས་རྒྱས་
- 2 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་ཇི་ལྟར་བསྟན་པ་བཞིན་དུ་ཕྱིན་དྲུག་སྒྲུབ་པའི་ཕྱིར་དུ་ཚུ་རོལ་ཏེ་རང་དོན་ལ་མི་གནས་
པར་གཞན་དོན་ལ་སེམས་པ་ཡིད་ལ་བྱེད་པ་དང་། ཕྱིན་དྲུག་ཡང་དག་དེས་དམན་ཅིང་བཅོས་
མ་ལ་དགའ་བའི་སེམས་ཅན་ལ་མི་དགའ་བ་ཡིད་ལ་བྱེད་པ་དང་། ཕྱིན་དྲུག་དར་བསཏེ་ཡང་
དག་པ་ལ་དགའ་བའི་སེམས་ཅན་ལ་རབ་ཏུ་དགའ་བ་ཡིད་ལ་བྱེད་པས་ཁམས་བརྟས་པར་
བྱེད་པའོ། །སྒོམ་པ་ཡང་དག་དང་ཡང་དག་མ་ཡིན་པ་ལས་བརྩམས་ཏེ་ཡིད་ལ་བྱེད་ཚུལ་ནི།
ཕར་ཕྱིན་བཅོས་མ་སྒོམ་པ་ལ་མ་དད་པ་དང་། ཡང་དག་སྒོམ་པ་ལ་དད་པ་ཡིད་ལ་བྱེད་པ་དང་།
མི་མཐུན་ཕྱོགས་སྐྱེས་པ་ན་དང་དུ་མི་ལེན་པ་ཡིད་ལ་བྱེད་པ་དང་། འབྲས་བུ་བྱང་ཆུབ་ཏུ་ལུང་
བསྟན་པ་ཐོབ་པ་ལ་དགའ་བ་ཡིད་ལ་བྱེད་པ་དང་། སྦྱིན་སོགས་བཅུ་དང་ངེས་པར་ལྡན་པའི་
ས་བཅུ་ཐོབ་པར་འགྱུར་བ་ལ་དགའ་བ་ཡིད་ལ་བྱེད་པས་ཁམས་བརྟས་པར་བྱེད་པའོ། །ངེས་
པར་བྱ་བ་ལས་བརྩམས་ཏེ་ཡིད་ལ་བྱེད་ཚུལནི། བྱང་སེམསརྣམས་ཚེ་ཕྱི་མ་ལ་འགྲོ་བགང་དུ་
སྐྱེས་ཀྱང་སྦྱིན་སོགས་སྒྲུབ་དགོས་སོ་སྙམ་དུ་སེམས་པས་འདིར་ཡང་ཕྱིན་དྲུག་སྤྱོད་པ་ལ་
འཇུག་པ་དང་། བྱང་སེམས་གཞན་དང་བདག་ཉིད་དགེ་བ་ལ་སེམས་མཉམ་པར་ལྟ་བའི་ཕྱིར།
བྱང་སེམས་གཞན་དང་མཉམ་པར་ཕར་ཕྱིན་རྣམས་ལ་སྤྱོད་པ་དང་། སྤྱོད་པའི་མཆོག་ཏུ་གྱུར་
པའི་ཆོས་ཕར་ཕྱིན་ལ་ཞུགས་པས་བདག་ཉིད་མཆོག་ཏུ་གྱུར་པར་ངེས་པར་འཛིན་པའི་ཕྱིར།
སྦྱིན་པའི་ནང་ནས་ཆོས་ཀྱི་སྦྱིན་པ་ལ་འཇུག་པ་སོགས་ཡིད་ལ་བྱེད་པས་ཀྱང་ཁམས་བརྟས་
པར་བྱེད་པའོ། །
གཉིས་པ་ཕྱིན་དྲུག་ལ་བརྟེན་ནས་ཁམས་བརྟས་པར་འགྱུར་ཚུལ་གྱི་དོན་བསྡུ་བ་ནི།
ཕར་ཕྱིན་བཅུའི་རྒྱུ་ལས་བྱུང་པའི་དགེ་བ་ཡིད་ལ་བྱེད་པ་འདི་དག་གིས་དུས་རྟག་ཏུ་བྱང་ཆུབ་
སེམས་དཔའི་ཁམས་རང་བཞིན་གྱི་རིགས་དྲི་མ་དང་བྲལ་བར་བྱེད་ཅིང་རྒྱས་འགྱུར་གྱི་རིགས་
ཕར་ཕྱིན་དང་ལྡན་པའི་བག་ཆགས་ཀྱི་ནུས་པ་གོང་ནས་གོང་དུ་འཕེལ་ཞིང་བརྟས་པར་བྱེད་པ་
- 2 2 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། (༥
ཡིན་ནོ། །གཉིས་པ་ཆོས་ཚོལ་བའི་རབ་དབྱེ་ནི། དྲུག་པོ་འདི་ནི་བརྟན་པ་རྣམས་ཀྱི་ཆོས་
ཡོངས་སུ་ཚོལ་བ་ཡིན་པར་འདོད་དོ། །དྲུག་པོ་གང་ན། ཆོས་སྤྱོད་ཀྱི་སྐབསན། ག་ཆེན་གྱི་
ཆོས་ཐོས་པ་ལ་བརྟེན་ནས་མོས་པས་རྒྱས་པའི་ཚོལ་བ་དང་། མ་དག་ས་བདུན་གྱི་སྐབས་ན་
འཇིག་རྟེན་ལས་འདས་པའི་ལམ་ཐོབ་པས་ལྷག་བསམ་དག་པའི་ཚོལ་བ་དང་། དག་པ་ས་
གསུམ་གྱི་སྐབས་ན་མི་རྟོག་ཡེ་ཤེས་ལ་དབང་ཐོབ་པས་ཆེན་པོའི་ཚོལ་བ་དང་། གནས་སྐབས་
གསུམ་པོ་དེ་དག་ན་རིམ་བཞིན་སྤང་བྱ་དང་བཅས་པ་དང་སྤང་བྱ་མེད་པ་དང་། དབང་འབྱོར་
བའི་ཚོལ་བ་རྣམས་སོ། །སླར་ཡང་བྱང་ཆུབ་སེམས་དཔའ་རྣམས་ཀྱི་ཚོལ་བ་རྣམ་པབདུན་
ཡོད་དོ། །བདུན་པོ་གང་ན། ཚོགས་ལམ་ན་སྐུ་མེད་པ་དང་བཅས་པའི་ཚོལ་བ་དང་། སྦྱོར་
ལམ་ན་སྐུ་དང་བཅས་པའི་དང་། མ་དག་ས་བདུན་ན་སྐུ་ཐོབ་པའི་དང་། དག་པ་ས་གསུམན་
སྐུ་ཡོངས་སུ་རྫོགས་པའི་དང་། ལམ་དང་པོ་གཉིས་ན་ང་རྒྱལ་མང་བའི་དང་། གསུམ་པ་ནང་
རྒྱལ་ཕྲ་བའི་དང་། བཞི་པ་ན་ང་རྒྱལ་མེད་པའི་ཡོངས་སུ་ཚོལ་བ་ཡོད་པར་འདོད་དོ། །སྐབས་
འདིར་ཆོས་སྐུ་ནི་མི་རྟོག་ཡེ་ཤེས་ལབཞེད་པར་མངོན་ནོ། ། །
གསུམ་པ་ལ་དགོས་པའི་སྒོ་ནས་མཇུག་བསྡུ་བ་ནི། བརྟན་པ་བྱང་སེམས་རྣམས་ཀྱི་
བྱང་ཕྱོགས་ཀྱི་ཆོས་བཙལ་ཏེ་རྙེད་པ་ལས་ཕན་ཡོན་བཞི་འབྱུང་སྟེ། སངས་རྒྱས་ཀྱི་གཟུགས་
ཅན་གྱི་སྐུ་ཐོབ་པ་ན་མཚན་དཔེ་མཛེས་པ་ཉིད་ཀྱི་རྒྱུ་དང་། གཟུགས་ཅན་མིན་པ་ཆོས་སྐུཐོབ་
པ་ན་ཉོན་མོངས་པའི་ནད་སེལ་བ་ཉིད་ཀྱི་རྒྱུ་དང་། མངོན་ཤེས་སོགས་ཀྱི་འབྱོར་པའི་དབང་
ཕྱུག་ཐོབ་པ་ཉིད་ཀྱི་རྒྱུ་དང༌། འབྱོར་པ་དེ་དག་ནམ་ཡང་ཟད་མི་ཤེས་པ་ཉིད་ཀྱི་རྒྱུ་བྱེད་པ་
རྣམས་སོ། །རྒྱལ་སྲས་རྣམས་ཀྱི་ཀུན་ནས་ཉོན་མོངས་ཕྱོགས་ཀྱི་ཆོས་བཙལ་ཏེ་རྙེད་པ་ལས་
སྤང་བྱ་སྤོང་བའི་ཕན་ཡོན་འབྱུང་སྟེ། སྤང་བྱ་རྣམ་པར་གཡེང་བའི་རྣམ་རྟོག་བཅུ་ནི་ཆོས་
རྣམས་ལ་མེད་པ་ཉིད་དུ་རྣམ་པར་རྟོག་པ་དང་། ཡོད་པ་ཉིད་དུ་དང་། སྒྲོ་འདོགས་པ་ཉིད་དུ་
，
-2 23-



，
，
，
，
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། སྐུར་པ་འདེབས་པ་ཉིད་དུ་དང༌། འདས་པ་ཉིད་དུ་དང༌། ཐ་དད་པ་ཉིད་དུ་དང་། རང་
གི་མཚན་ཉིད་ལ་དང༌། ཁྱད་པར་མིང་ཇི་ལྟ་བ་བཞིན་དོན་དུ་མངོན་པར་ཞེན་པའི་རྣམཔར་
རྟོག་པ་དང༌། དོན་ཇི་ལྟ་བ་བཞིན་མིང་དུ་མངོན་པར་ཞེན་པའི་རྣམ་པར་རྟོག་པ་རྣམས་སོ། །
བཅུ་པོ་འདི་རྣམས་ཡང་དག་པར་སྤང་བའི་ཕྱིར་དུ་ཤེས་རབ་ཀྱི་ཕ་རོལ་ཏུ་ཕྱིན་པའི་མདོ་ལས་
གཉེན་པོ་སྒོམ་ཚུལ་གསུངས་པ་ནི་བྱང་ཆུབ་སེམས་དཔའ་ཡོད་བཞིན་དུ་ཞེས་སོགས་དང༌།
བྱང་ཆུབ་སེམས་དཔའ་ཡང་དག་པར་རྗེས་སུ་མི་མཐོང་སོགས་དང་། གཟུགས་ནི་གཟུགས་ཀྱི་
ངོ་བོ་ཉིད་སྟོང་སོགས་དང་། སྟོང་པ་ཉིད་ཀྱིས་ནི་མཚོན་སོགས་དང་། གཟུགས་ཀྱི་སྟོང་པ་ཉིད་
གང་ཡིན་པ་དེ་ནི་གཟུགས་མིན་ནོ་སོགས་དང༌། སྟོང་པ་ཉིད་ལས་ཀྱང་གཟུགས་གཞན་མིན་
ཏེ་སོགས་དང་། གཟུགས་གང་ཡིན་པ་འདི་ནི་མིང་ཙམ་མོ་ཞེས་སོགས་དང་། གགས་ལནི་
སྐྱེ་བ་ཡང་མེད་འགག་པ་ཡང་མེད། ཀུན་ནས་ཉོན་མོངས་པ་ཡང་མེད། རྣམ་པར་བྱང་བ་ཡང་
མེད་སོགས་དང་། མིང་ནི་བཅོས་མས་ཏེ་སོགས་དང་། བྱང་ཆུབ་སེམས་དཔས་དགེ་བ་ཐམས་
ཅད་ཡང་དག་པར་རྗེས་སུ་མི་མཐོང་སོགས་སོ། །ཆེ་བ་བརྗོད་པའི་སྒོ་ནས་མཇུག་བསྡུ་བནི་
གོང་དུ་རྒྱས་པར་བཤད་པ་དེ་ལྟར་བསམ་པ་ཆོས་ཚོལ་བའི་བློ་གྲོས་དགེ་བ་དང་། སྦྱོར་བ་
བརྩོན་འགྲུས་དྲག་པོ་ལ་བརྟེན་ནས་དེ་འདི་དོན་དམ་བདེན་པ་དང་། དེ་དང་བཅས་པཀུན་
རྫོབ་བདེན་པ་སྟེ་བདེན་གཉིས་ཀྱིས་བསྡུས་པའི་ཆོས་ཡོངས་སུ་ཚོལ་བ་ཐབས་ཀྱིས་ཆེ་བའོ། །
དེའི་ཕྱིར་རྟག་ཏུ་སྐྱེས་བུ་དམ་པ་རྣམས་ཀྱི་སྟོན་པར་འགྱུར་བ་གཞན་དོན་གྱི་ཆེ་བའོ། །རྒྱ་མཚོ་
ཆེན་པོ་བཞིན་དུ་སྟོབས་དང་མི་འཇིགས་པ་སོགས་ཡོནཏན་རིན་ཆེན་རྣམས་ཀྱི་གོང་སྟོན་གྱི་ཆེ་
བའོ། །ཆོས་ཡོངས་སུ་ཚོལ་བའི་སྐབས་རྫོགས་པར་བཤད་ཟིན་ཏོ།། །།
༈ གསུམ་པ་བཙལ་ནས་བརྙེས་པའི་ཆོས་གཞན་ལ་བཤད་ཚུལ་ལ། སྤྱིའི་དོན་
དང༌། ཡན་ལག་གི་དོན་གཉིས། དང་པོ་ལ་གང་བཤད་པར་བྱ་བའི་ཆོས། གང་གིས་འཆད་
，
• 22 4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། (༥
པར་བྱེད་པའི་སྟོན་པ། གང་ལ་བཤད་པར་བྱ་བའི་སློབ་མ། འཆད་ཉན་ཇི་ལྟར་བྱ་བའི་ཚུལ།
ཆོས་བཤད་པའི་ཕན་ཡོན་དང་ལྔ། དང་པོ་ནི། རྣམ་བཤད་རིགས་པ་ལས། སནི་ཤེས་བྱ་
ལམ་དང་ནི། །མྱ་ངན་འདས་དང་ཡིད་ཀྱི་ཡུལ། །བསོད་ནམས་ཚེ་དང་གསུང་རབ་དང་། །
འབྱུང་འགྱུར་ངེས་དང་ཆོས་ལུགས་པའོ། །ཞེས་འབྱུང་བ་ལྟར་གྱི་ཆོས་འདི་རྣམས་ཕལ་ཆེར་
བཤད་ཅིང་སྒྲོ་འདོགས་བཅད་པར་བྱ་བ་ཡིན་མོད། སྐབས་འདིར་གོང་དུ་བཙལ་བའི་ཆོས་དེ་
རྣམས་དང༌། ཁྱད་པར་དུ་མོས་ཡུལ་གྱི་ཆོས་ཐེག་ཆེན་གྱི་སྡེ་སྣོད་བརྗོད་བྱ་དང་བཅས་པ་
རྣམས་སོ། །གཉིས་པ་ནི། སྤྱོད་འཇུག་ལས། རྟག་པར་དགེ་བའི་བཤེས་གཉེན་ནི། །ཐེག་ཆེན་
དོན་ལ་མཁས་པ་དང་། །བྱང་ཆུབ་སེམས་དཔའི་བརྟུལ་ཞུགས་མཆོག །སྲོག་གི་ཕྱིར་ཡང་མི་
བཏང་ངོ༌། །ཞེས་དང་། འདུལ་བ་འོད་ལྡན་དུ། ཚུལ་ཁྲིམས་ལྡན་ཞིང་འདུལ་བའི་ཆོ་ག་ཤེས།།
ནད་པ་སྙིང་བརྩེ་འཁོར་ནི་དག་པ་དང་། །ཆོས་དང་ཟང་ཟིང་ཕན་འདོགས་སྒྲུབ་ལ་བརྩོན།།
དུས་སུ་འདོམས་པ་དེ་ནི་བླ་མར་བསྔགས། །ཞེས་དང་། འདིར། བཤེས་གཉེན་དུལབ་ཞི་ཞིང་
ཉེར་ཞི་བ། །ཞེས་སོགས་ཀྱི་དོན་ཐུགས་རྒྱུད་ལ་ཚང་བ་བཤེས་གཉེན་རྣམས་སོ། གསུམ་པ་
ནི་བཞི་བརྒྱ་པ་ལས། གཟུར་གནས་བློ་ལྡན་དོན་གཉེར་བ། །ཉན་པོ་སྣོད་ཅེས་བྱ་བར་བཤད།།
ཅེས་པ་ལྟར་དང༌ ། སྐབས་འདིར་ཐེག་དམན་པ་ཆེན་པོའི་རིགས་ཅན་གང་ཟག་སངས་
རྒྱས་ཐོབ་པར་འདོད་པའི་བློ་ལྡན་རྣམས་སོ། །བཞི་པ་ནི་འཆད་པ་པོས་གང་བཤད་པར་བྱ་
བའི་ཆོས་དེ་ཉིད་ལ་གུས་ཅིང་སྤྲོ་བ་སྐྱེད་པའི་སྒོ་ནས་འཇུག་པའི་ཆེད་དུ་དགོས་དོན་དང་། ཚིག་
ཉུང་ངུས་དོན་རྒྱ་ཆེན་པོ་ལ་གོ་བ་སྐྱེད་པའི་ཕྱིར་དུ་བསྡུས་དོན་དང་། སྔ་ཕྱི་འབྲེལ་ཆགས་པའི་
ཕྱིར་དུ་མཚམས་སྦྱར་དང་། རིགས་པ་དང་མི་འགལ་བའི་ཆེད་དུ་བརྒལ་ལན་དང་བཅས་ནས་
བཤད་པར་བྱ་བ་ཡིན་ཏེ། རྣམ་བཤད་རིགས་པ་ལས། མདོ་དོན་སྨྲ་བརྣམས་ཀྱི་ནི། །དགོས་
པ་བསྡུས་པའི་དོན་བཅས་དང༌། །ཚིག་དོན་བཅས་དང་མཚམས་སྦྱར་བཅས། །རྒལ་ལན་
-2 25 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅས་ཏེ་སྙད་པར་བྱ། །ཞེས་པ་ལྟར་རོ། །ཉན་པ་པོས་ཀྱང་ང་རྒྱལ་ལ་སོགས་པའི་སྐྱོན་སྤངས་
ཏེ་ཀུན་ཤེས་པར་འདོད་པའི་བསམ་པས་ཆོས་དང་གང་ཟག་ལ་གུས་པ་སྐྱེད་ནས་ཡིད་གཞན་
དུ་མ་ཡེངས་པར་རྩེ་གཅིག་ཏུ་ཉན་པར་བྱ་བ་ཡིན་ཏེ། དེ་ཉིད་ལས། ང་རྒྱལ་དང་ནི་མ་དད་དང་།།
དོན་དུ་གཉེར་བ་མེད་ཉིད་དང༌། །ཕྱི་རོལ་རྣམ་གཡེང་ནང་དུ་བསྡུས། །སྐྱོ་བ་ཉན་པའི་དྲི་མ་
སྤངས། །ཞེས་པ་ལྟར་རོ། །ལྔ་པ་ནི། བྱང་ཆུབ་སེམས་དཔའི་སྡེ་སྣོད་ལས། ཐོས་པས་ཆོས་
རྣམས་ཤེས་པར་འགྱུར། །ཐོས་པས་སྡིག་ལས་ལྡོག་པར་འགྱུར། །ཐོས་པས་དོན་མ་ཡིན་པ་
སྤོངས། །ཐོས་པས་རྣམ་པར་གྲོལ་བ་ཐོབ། །ཅེས་དང༌། བྱམས་པ་སེངགེ་སྒྲས། སྟོང་ཆེན་
འཇིག་རྟེན་ཁམས་འདི་གསེར་དག་གིས་བཀང་ཏེ་གང་ལ་སྦྱིན་པ་བྱིན་པ་བས། ཚིག་བཞིའི་
ཚིགས་སུ་བཅད་པ་གཅིག་བརྗོད་ན། དེའི་ཕན་འདོགས་དེ་ལྟར་འགྱུར་མཡིན། ཞེས་པ་དང་།
འདིར་དེ་ལྟར་བློ་བཟང་སྐྱོ་བ་མེད་ལྡན་བརྩེ་བ་ཅན། །སྙན་པར་རབ་གྲགས་ཆོ་ག་བཟང་ཤེས་
ལྡན་པ་ཡི། །བྱང་ཆུབ་སེམས་དཔའ་ལེགས་པར་སྨྲ་བ་ཡིན་པ་སྟེ། །བཤད་པ་སྐྱེ་བོའི་ནང་ན་
ཉི་མ་བཞིན་དུ་ལྷམ། །ཞེས་པ་ལྟར་རོ། །
གཉིས་པ་ཡན་ལག་གི་དོན་ལ། ཆོས་བཤད་དེ་ཉམས་ལེན་ལ་སྦྱར་བ། ཆོས་ཇི་
ལྟར་འཆད་པའི་རྣམ་གཞག །ཕན་ཡོན་བརྗོད་དེ་མཇུག་བསྡུ་བ་དང་གསུམ། དང་པོའི་བརྟན་
པ་རྣམས་ནི་རྙེད་པར་དཀའ་ཞིང་སྙིང་པོ་མེད་པའི་ལུས་སྲོག་དང་ལོངས་སྤྱོད་ཀྱི་ཚོགས་རྙེད་པ་
རྣམས་ཀྱི་རབ་ཏུ་དགའ་བའི་ཡིད་ཀྱིས་སེམས་ཅན་དབུལ་ཞིང་ཕོངས་པས་སྡུག་བསྔལ་བ་
རྣམས་ལ་སྦྱིན་པ་རྒྱ་ཆེན་པོ་རྟག་ཏུ་སྟོང་བར་བྱེད་ན་དམཔའི་ཆོས་ཟབ་ཅིང་ཡངས་ལ་རྒྱ་ཆེ་བ་
སྐྱེ་རྒུ་པ་རྣམས་ལ་རྣམ་པ་ཀུན་ཏུ་ཕན་པར་བྱེད་པའང་ཚེགས་ཆེན་པོས་རྙེད་པར་བྱ་དགོས་པ་
ཡིན་ཅིང་ཤིན་ཏུ་བཏང་ཡང་ཟད་པ་མེད་ཅིང་འཕེལ་བར་འགྱུར་བ་འདི་ལྟ་བུ་རྣམས་ལན་ཅིག་
མ་ཡིན་པར་དུས་རྟག་ཏུ་སྦྱིན་པར་བཏོང་རིགས་པ་ལྟ་སྨོས་ཀྱང་ཅི་དགོས། ཆོས་བསྟན་ནས་
- 2 2 6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
ཐར་པ་མཆོག་ལ་སྦྱོར་ཚུལ་དཔེས་སྟོན་པ་ནི། གོང་གི་རྣལ་འབྱོར་པ་སོ་སོ་རང་གིས་རིག་པར་
བྱ་བ་དོན་དམ་པའི་ཆོས་ནི་བཅོམ་ལྡན་འདས་ཀྱིས་སུ་ལ་ཡང་དངོས་སུ་མ་བསྟན་པར་སྒྲུབ་
པའི་སྒོ་ནས་ཉམས་སུ་བླང་བར་བྱའོ། །ཐུགས་རྗེའི་བདག་ཉིད་ཅན་བཅོམ་ལྡན་འདས་ཀྱི་
རིགས་པ་དང་མི་འགལ་བར་ལེགས་པར་བཤད་པའི་ཆོས་རྣམས་ཀྱིས་གདུལ་བྱའི་སྐྱེ་བོ་
རྣམས་ཀྱི་དམ་པའི་ཆོས་ལ་ཀུན་ནས་དྲངས་ཏེ། ཉིད་ཀྱི་ཞི་བའི་ཞལ་གྱིས་སྒོ་སྟེ་ཆོས་སྐུ་སྒྲིབ་
གཉིས་བག་ཆགས་དང་བཅས་པས་རྣམ་པར་དག་པ་རྒྱ་ཆེ་ཞིང་ཐུན་མོང་མ་ཡིན་པ་ཟད་མི་
ཤེས་པ་ལ་ཡང་དག་པར་བཀོད་པ་ནི་དཔེར་ན་སྤྲུལ་ཆེན་པོ་ཛ་ག་ར་ཞེས་བྱ་བ་གཉིད་དུ་སོང་
བར་ཁ་བའི་རྒྱུན་བབས་ཏེ་ས་ལ་ སྲོག་ཆགས་མང་པོ་འདུས་པ་རྣམས་གཉིད་སད་ནས།
དབུགས་ཀྱི་རྔུབ་སྟེ་ཁའི་ནང་དུ་འདྲེན་པ་དང་འདྲའོ། །རྟོགས་པའི་ཆོས་ལ་ཉམས་ལེན་བྱེད་
ཚུལ་ནི། དོན་དམ་པའི་ཆོས་དངོས་སུ་མ་བསྟན་པ་དེ་ལྟར་བས་ན་རྣལ་འབྱོར་ཅན་རྣམས་ཀྱི་
སྒོམ་པ་གང་ཡིན་པ་དེ་ནི་དོན་མེད་མིན་ལ་གདུལ་བྱ་རྣམས་ཐབས་ཀྱི་སྒོ་ནས་བསྟན་པ་ལ་
བཞུགས་དགོས་པ་དེ་བས་ན་བདེ་བར་གཤེགས་པ་རྣམས་ཀྱི་བསྟན་པའི་ཆོས་གང་ཡིན་པ་དེ་
ཡང་དོན་མེད་མིན་ནོ། །གལ་ཏེ་ཐོས་པ་ཙམ་གྱིས་དོན་མཐོང་བར་འགྱུར་ན་དེ་ཚེ་སྒོམ་པ་དོན་
མེད་དུ་འགྱུར་ལ། གལ་ཏེ་ མ་ ཐོས་ པར་ སྒོམ་ པ་ཙམ་གྱིས་ཟབ་དོན་ ལ་ འཇུག་པར་
འགྱུརན་དེའི་ཚེ་བསྟན་པ་དོན་མེད་དུ་འགྱུར་བས་ཐོས་བསམ་སྒོམ་གསུམ་ཟུང་འབྲེལ་དུ་
ཉམས་སུ་ལེན་དགོས་ཏེ། མངོན་པ་གོང་མ་ལས། སྒོམ་པ་ལ་མ་བརྟེན་པར་ཐོས་པ་དང་
བསམ་པའི་སྦྱོར་བ་འབའ་ཞིག་ཀྱང་ཆོས་ལ་གནས་པ་མ་ཡིན་ལ། ཐོས་པ་དང་བསམ་པ་ལ་མ་
བརྟེན་པར་སྒོམ་པའི་སྦྱོར་བ་འབའ་ཞིག་ཀྱང་ཆོས་ལ་གནས་པ་མ་ཡིན་གྱི། གཉིས་ཀ་ལ་
བརྟེན་ཏེ་གཉིས་ཀ་འགནསན་ཆོས་འགནས་པ་ཡིན་ནོ། །ཞེས་པ་ལྟར་རོ། །
གཉིས་པ་ལ་འཆད་བྱེད་སྟོན་པའི་ རང་བཞིན། བཤད་ཐབས་ངག་ཚིག་གི་རང་
- 2 2 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན། བཤད་བྱ་ཆོས་ཀྱི་རང་བཞིན་དང་གསུམ། དང་པོ་ལ་གང་ལ་བརྟེན་ནསཆོས་སྟོན་
ཚུལ་ནི་སེམས་དཔའ་མཆོག་གི་སྟོན་པ་ལ་ནི་ལུང་རྟོགས་ཀྱི་ཡོན་ཏན་མཐའ་ཡས་པ་དང་ལྡན་
ཞིང་། ས་ཆེན་པོ་ལ་དབང་འབྱོར་པས་རང་གི་ཁ་དང་ཀ་བུམ་སོགས་གཟུགས་གཞན་དང་སྣམ་
བལ་ལས་ཆོས་སྟོན་པའི་འབྱུང་བ་ལ་མཁས་པའོ། །སྟོན་པ་དེའི་ཕུན་སུམ་ཚོགས་པའི་ཁྱད་
པར་ནི་ཐོས་པ་རྒྱ་ཆེ་བ་དང་། གཞན་གྱི་ཐེ་ཚོམ་སྤོང་བ་དང་དེའི་ཚེ་གཞན་གྱི་བཟུང་བར་འོས་
པ་དང་། བདེན་པ་གཉིས་ཀྱི་དེ་ཁོ་ན་ཉིད་སྟོན་པ་དང་ལྡན་པ་འདི་ནི་བྱང་ཆུབ་སེམས་དཔའ་
སྟོན་པ་ཕུན་སུམ་ཚོགས་པའི་ཡོན་ཏན་ཡིན་པར་ཤེས་པར་བྱའོ། །གཞན་ཡང་སེམས་དཔའ་
མཆོག་གི་སྟོན་པ་ནི། གཞན་གྱིས་རྒལ་ཡང་ལན་དུ་ཚིག་རྩུབ་མི་འབྱིན་པས་འཇམ་ཞིངང་
རྒྱལ་མེད་པས་རྒྱགས་པ་དང་བྲལ་བ་དང་། ཆོས་སྟོན་པའི་དཀའ་སྤྱད་ལ་མི་སྐྱོབ་དང་། དཔེ་
མཁྱུད་མེད་པར་སྟོན་པས་གསལ་ཞིང་འཇེབས་པར་སྨྲ་བ་དང་། རྣམ་གྲངས་སྣ་ཚོགས་ཀྱིས་
སྟོན་པ་ལ་མཁས་པ་དང༌། ཚད་མས་གྲུབ་ཅིང་རིགས་པར་སྨྲ་བ་དང༌། གོ་སླ་ཞིང་བང་
བ་བདེ་བར་སྟོན་པདང་། རྙེད་བཀུར་སོགས་ཟང་ཟིང་ལ་ལྟ་བ་མེད་པར་སྟོན་པདང་། གདུལ་
བྱ་ཀུན་གྱི་རྣ་ལམ་དུ་འགྲོ་བར་སྟོན་པ་དང་ལྡན་པའོ། །གཉིས་པ་ལ་ཚིག་ཕུན་སུམ་ཚོགས་པ་
ནི༑ རྒྱལ་སྲས་རྣམས་ཀྱི་ཚིག་འཁོར་ཐམས་ཅད་ལ་ཁྱབ་པས་མི་ཞན་པ་དང་། གདངས་སྙན་
ཅིང་འཇེབས་པ་དང་། མ་འཁྲུགས་ཅིང་རྣམ་པ་གསལ་བས་ལེགས་པར་བཤད་པ་དང་། ཡུལ་
སོ་སོའི་སྐད་དང་མཐུན་པས་གྲགས་པ་བཞིན་བརྗོད་པ་དང་། གདུལ་བྱའི་བློ་དང་མཐུན་པར་
ཇི་ལྟར་རིགས་རིགས་བརྗོད་པ་དང་། ཟང་ཟིང་ལ་ལྟ་བ་མེད་པར་ལེགས་པར་བརྗོད་པ་དང་།
མང་ཉུང་རན་ཅིང་འཚམས་པར་བརྗོད་པ་དང་། སྤོབས་པ་ཐོགས་སྡུག་མེད་པས་ཡངས་པར་
བརྗོད་པ་སྟེ་ཡོན་ཏན་བརྒྱད་ལྡན་པའི་ཚིག་གོ །ཡི་གེ་ཕུན་སུམ་ཚོགས་པ་ནི་མདོར་བསྟན་
རྒྱས་བཤདགཉིས་དང་ལྡན་པར་སྟོན་པ་དང༌། ཐེག་པ་གསུམག་དང་མཐུན་པར་སྟོན་པ་དང་།
-2 2 8 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
སྒྲ་མི་སྙན་པ་མེད་པར་བདེ་བར་སྟོན་པ་དང་། འཇིག་རྟེན་ན་ཇི་ལྟར་གྲགས་པ་བཞིན་སྟོན་པ་
དང་། ཅི་ལྟར་རིགས་རིགས་སྟོན་པ་དང་། ཁམས་གསུམ་ལས་ངེས་པར་འབྱུང་བའི་ལམ་སྟོན་
པ་དང༌། འཕགས་པ་སློབ་པའི་ལམ་དང་མཐུན་པར་སྟོན་པ་སྟེ། ཡོན་ཏན་བརྒྱད་དང་ལྡན་
པའི་ཡི་གེའོ། །དེ་མདོར་སོགས་ཚིག་རྐང་གཉིས་ཀྱི་དོན་ཡང་བཤད་ཟིན་ཏོ། །བདེ་བར་
གཤེགས་པའི་གསུང་ནི་མཐའ་ཡས་ཤིང་དཔག་ཏུ་མེད་པའི་ཡོན་ཏན་དང་ལྡན་པའི་ཕྱིར་ཐ་
མལ་རྣམས་ཀྱིས་བསམ་གྱིས་མི་ཁྱབ་པ་ཡན་ལག་དྲུག་ཅུའི་དབྱངས་དང་ལྡན་པའོ། །དྲུག་ཅུ་
པོ་གང་ན། གསང་བ་བསམ་གྱིས་མི་ཁྱབ་པའི་མདོ་ལས། ཞི་བའི་བློ་གྲོས། གཞན་ཡང་དེ་
བཞིན་གཤེགས་པའི་གསུང་ནི་ཡན་ལག་དྲུག་ཅུ་དང་ལྡན་པར་འབྱུང་སྟེ། སྙན་པ་དང༌།
འཇམ་པ་དང༌། ཡིད་དུ་འོང་བ་དང༌། ཞེས་གསུངས་པ་ལྟར་རོ། །འདི་དང་ཚིག་དང་ཡི་གེ་
གསུམ་གྱི་རྒྱས་བཤད་འགྲེལ་པ་ལས་ཤེས་པར་བྱའོ། །སླར་ཡང་། ཆོས་སྟོན་པ་པོ་ཡོན་ཏན་
འཆད་པ་ནི། ངག་ཚིག་ཤིན་ཏུ་རིགས་པ་དོན་གྱི་ངོ་བོ་དང་ཁྱད་པར་སྟོན་པ་དང་། བཤད་བྱའི་
དོན་མདོར་བསྟན་པས་རབ་ཏུ་འཇོག་ཅིང་རྒྱས་པར་བཤད་པས་རྣམ་པར་འབྱེད་པ་དང་། ཐེ་
ཚོམ་སྤྱོད་པས་རྣམ་པར་འབྲེལ་བ་དང་། ལན་མང་དུ་སྟོན་པར་བྱེད་པ་དང་ལྡན་པསགསལ་
བར་བྱེད་པ་དང་། མགོ་སྨོས་པས་གོ་བ་དབང་རྣོན་རྣམས་ལ་མདོར་བསྡུས་ཏེ་སྟོན་པ་དང་།
རྣམ་པར་སྤྲོས་པས་གོ་བདབང་རྟུལ་རྣམས་ལ་རྒྱས་པར་ཕྱེ་ནས་སྟོན་པར་མཁས་པ་ནི་སེམས་
དཔའ་མཆོག་གི་སྟོན་པའོ། །སངས་རྒྱས་ཀྱི་སྟོན་པ་ནི། གང་གིས་སྟོན་པ་དང་། ཇི་ལྟར་སྟོན་
པ་དང་། གང་ལ་སྟོན་པ་སྟེ། འཁོར་གསུམ་དུ་རྟོག་པས་ཡོངས་སུ་དག་ཅིང་འཆད་པར་འགྱུར་
བའི་ཉེས་པ་བརྒྱད་དང་བྲལ་བ་ཉིད་དུ་ཤེས་པར་བྱའོ། །ཉེས་པ་བརྒྱད་ནི། ཆོས་སྟོན་པ་ལམི་
སྤྱོབའི་ལེ་ལོ་དང་། ཚིག་དོན་མི་གསལ་བས་མི་གོ་བདང་། ཆོས་སྟོན་པའི་སྐབས་མི་འབྱེད་པ་
དང༌། ངེས་པར་བྱེད་མི་ནུས་པ་དང་། ཐེ་ཚོམ་མི་གཅོད་པ་དང་། ལན་ཅིག་ཐེ་ཚོམ་དང་བྲལ་
- 2 29 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་བརྟན་པར་མི་བྱེད་པ་དང་། རྒྱུན་དུ་འཆད་པ་ལ་སྐྱོ་བ་དང་། རྫོགས་པར་མི་སྟོན་པར་
སེར་སྣ་བྱེད་པ་སྟེ་བརྒྱད་པོ་འདི་དག་ཆོས་འཆད་པའི་གཏམ་གྱི་ཉེས་པར་འདོད་ལ། བརྒྱད་པོ་
དེ་དག་མེད་པའི་ཕྱིར་སངས་རྒྱས་རྣམས་ཀྱིས་ཆོས་བཤད་པ་ནི་བླ་ན་མེད་པ་འགྱུར་གོ །
གསུམ་པ་ལ་བརྗོད་བྱའི་དོན་ནི་མདོ་ལས་དམ་པའི་ཆོས་ནི་ཐོག་མར་དགེ་བ། བར་དུ་དགེ་བ།
ཐ་མར་དགེ་བ། དོན་བཟང་པོ། ཚིག་འབྲུ་བཟང་པོ། མ་འདྲེས་པ། ཡོངས་སུ་རྫོགས་པ།
ཡོངས་སུ་དག་པ། ཡོངས་སུ་བྱང་བ། ཞེས་གསུངས་པ་ལྟར། ཡོན་ཏན་བཞི་དང་ལྡན་ཞིང་
ཚངས་པ་མྱང་འདས་དང་མཐུན་པར་སྤྱོད་པའི་ལམ་ཟབ་མོ་སྟོན་པའི་ཆོས་འདི་ཐོས་པ་ལ་
བརྟེན་ནས་དད་པ་སྐྱེ་བའི་རྒྱུ་ཡིན་པས་ཐོག་མར་དགེ་བ། བསམ་པ་ལ་བརྟེན་ནས་དགའ་བ་
སྐྱེ་བའི་རྒྱུ་ཡིན་པས་བར་དུ་དགེ་བ། བསྒོམས་པ་ལ་བརྟེན་ནས་བློ་གྲོས་སྐྱེ་བའི་རྒྱུ་ཡིན་པས་
ཐ་མར་དགེ་བ། བདེན་གཉིས་སྟོན་པས་དོན་བཟང་པོ། བཟུང་སླ་བས་ཚིག་འབྲུ་བཟང་པོ།
གཞན་དང་ཐུན་མོང་མ་ཡིན་པས་མ་འདྲེས་པ། ཁམས་གསུམ་གྱི་ཉོན་མོངས་རྣམས་སྤོང་བའི་
གཉེནཔོ་རྫོགས་པར་སྟོན་པས་ཡོངས་སུ་རྫོགས་པ། ཆོས་དབྱིངས་ངོབོ་ཉིད་དག་པ་སྟོན་པས་
ཡོངས་སུ་དག་པ། ཆོས་དབྱིངས་གློ་བུར་གྱི་དྲི་མས་དག་པ་སྟོན་པས་ཡོངས་སུ་བྱང་བ་སྟེ།
ཡོན་ཏན་དེ་དག་དང་ལྡན་པའི་སངས་རྒྱས་ཀྱི་གསུང་རྣམས་ཚངས་སྤྱོད་ཡོན་ཏན་བཞི་ལྡན་
ཡིན་པར་འདོད་དོ། །རྗོད་བྱེད་ཀྱི་ཚིག་འཆད་པ་ལ། ལྡེམ་དགོངས་བཞི་ནི་གཞུག་པ་ལ་ལྡེམ་
པོར་དགོངས་པ་དང༌། མཚན་ཉིད་ལ་ལྡེམ་པོར་དགོངས་པ་དང༌། གཉེན་པོ་ལ་ལྡེམ་པོར་
དགོངས་པ་དང་། སྒྱུར་བ་ལ་ལྡེམ་པོར་དགོངས་པ་རྣམས་སོ། །ལྡེམ་དགོངས་བཞི་པོ་འདི་དག་
རྣམས་ངོས་འཛིན་པ་ནི་ཉན་ཐོས་ཕྱི་རོལ་རྣམས་ཐེག་པ་ཆེན་པོ་ལ་ཞུགས་པའི་ཕྱིར་དུ་ཕྱི་རོལ་
གྱི་དོན་ཡོད་པར་བཤད་པ་ལྟ་བུ་དང༌། ངོ་བོ་ཉིད་གསུམ་ལ་དགོངས་ནས་ཆོས་ཐམས་ཅད་
མེད་དོ་ཡོད་དོ། །རང་བཞིན་གྱིས་མྱ་ངན་ལས་འདས་པའོ་ཞེས་གསུངས་པ་ལྟ་བུ་དང་། ཉོན་
- 2 30 -



འབད
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། (༥
མོངས་ལ་སྤྱོད་པ་བརྒྱད་ཁྲི་བཞི་སྟོང་གི་གཉེན་པོར་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་
གསུངས་པ་ལྟ་བུ་དང་། ཇི་སྐད་དུ། སྙིང་པོ་མེད་ལ་སྙིང་པོར་ཤེས། །ཕྱིན་ཅི་ལོག་ལེ གས་
པརགནས། །ཉོན་མོངས་པས་ནི་རབ་ཉོན་མོངས། །བྱང་ཆུབ་དམ་པ་ཐོབ་པར་འགྱུར། །ཞེས་
པ་ལྟ་བུ། ལྡེམ་པོར་དགོངས་པ་ཉིད་དོ། །དགོངས་པ་ཅན་བཞི་ནི། མཉམ་པ་ཉིད་ལ་དགོངས་
པ་དང༌། དོན་གཞན་ལ་དགོངས་པ་དང༌། དུས་གཞན་ལ་དགོངས་པ་དང་། གང་ཟག་གི་
བསམ་པ་གཞན་ལ་དགོངས་པ་རྣམས་སོ། །དེ་ལ་དང་པོ་ནི། ང་དེའི་ཚེ་དེའི་དུས་ན་སངས་
རྒྱས་རྣམ་པར་གཟིགས་སུ་གྱུར་ཏོ། །ཞེས་པ་ལྟ་བུ། གཉིས་པ་ནི། ཕདང་མནིགསད་བྱ་ཞིང་།།
རྒྱལ་པོ་གཙང་སྦྲ་ཅན་གཉིས་དང་། །ཡུལ་འཁོར་སྡེ་དང་བཅས་བཅོམ་ན། །མིདེ་དགེ་བར་
འགྱུར་ཞེས་བྱ། །ཞེས་པ་ལྟ་བུའོ། །གསུམ་པ་ནི། བདེ་བ་ཅན་དུ་སྐྱེ་བར་སྨོན་ལམ་གཏབན་
དེར་སྐྱེའོ་ཞེས་པ་ལྟ་བུའོ། །བཞི་པ་ནི། སྦྱིན་པ་ལ་མཆོག་ཏུ་འཛིན་པའི་གང་ཟག་གི་ངོར་
སྦྱིན་པ་ལ་སྨད་ནས་ཚུལ་ཁྲིམས་ལ་བསྔགས་པ་དང༌། ཚུལ་ཁྲིམས་ལ་མཆོག་ཏུ་འཛིན་པའི་
གང་ཟག་གི་ངོར་དེ་ལས་བཟློག་པ་ལྟ་བུའོ། །གཉེན་པོ་ལྡེངས་དགོངས་བྱེ་བྲག་ཏུ་བཤདཔནི།
སངས་རྒྱས་ལ་བརྙས་པ་སོགས་སེམས་ཅན་གྱི་སྒྲིབ་པ་བརྒྱད་ཀྱི་གཉེན་པོར་ཐེག་པ་མཆོག་
གསུངས་པ་སྟེ། འདི་ལྟར་སངས་རྒྱས་རྣམ་པར་གཟིགས་ཀྱི་སྐུ་ཚེ་དང་ཞིང་ཁམས་སོགས་ཡོན་
ཏན་རྒྱ་ཆེན་པོ་ཐོབ་པས་བྱང་ཆུབ་ལྟ་བུའི་སངས་རྒྱས་ལ་བརྙས་པའི་གཉེན་པོར། ང་དེའི་ཚེ་
དེའི་དུས་ན་སངས་རྒྱས་རྣམ་པར་གཟིགས་སུ་གྱུར། །ཅེས་གསུངས་པ་ལྟ་བུ་དང་། ཆོས་ལ་
བརྙས་པའི་སྒྲིབ་པའི་གཉེན་པོར་སངས་རྒྱས་གངྒཱའི་ཀླུང་གི་བྱེ་མ་སྙེད་ལ་བསྙེན་བཀུར་བྱས་
ན་ཐེག་ཆེན་གྱི་རྟོགས་པ་སྐྱེ་ཞེས་གསུངས་པ་ལྟ་བུ་དང༌། དགེ་བ་ལ་སེམས་ཞུམ་ཅིང་ལེ་ལོར་
གྱུར་པའི་སྒྲིབ་པའི་གཉེན་པོར་བདེ་བ་ཅན་དུ་སྐྱེ་བར་སྨོན་ལམ་བཏབ་ན་དེར་སྐྱེ་ཞེས་
གསུངས་པ་ལྟ་བུ་དང་། དགེ་བ་ཅུང་ཟད་ཙམ་གྱིས་ཆོག་པར་འཛིན་པའི་གཉེན་པོར་དགེ་བ་
- 2 3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅུང་ཟད་ལ་སྨད་པ་ལྟ་བུ་དང་། ལུས་དང་ལོངས་སྤྱོད་སོགས་ཀྱི་ཁེངས་ནས་ང་རྒྱལ་ལ་སྤྱོད་
པའི་སྒྲིབ་པའི་གཉེན་པོར་སངས་རྒྱས་ལ་ལའི་སྐུ་དང་ཡེ་ཤེས་སོགས་ལ་ལྷག་པར་བསྔགས་པ་
ལྟ་བུ་དང་། ཁམས་གསུམ་གྱི་ཡོན་ཏན་ལ་ཆགས་པའི་སྒྲིབ་པའི་གཉེན་པོར་སངས་རྒྱས་ཀྱི་
ཞིང་གི་འབྱོར་པ་ལ་ལྷག་པར་བསྔགས་པ་ལྟ་བུ་དང༌། ཡུལ་དམ་པ་ལ་གནོད་པ་བྱས་པ་ལ་
འགྱོད་ནས་དགེ་བ་ལ་མི་འཇུག་པའི་སྒྲིབ་པའི་གཉེན་པོར། སངས་རྒྱས་བྱང་སེམས་ལ་གནོད་
པ་བྱེད་པ་རྣམས་མཐོ་རིས་སུ་འགྲོ་བར་འགྱུར་རོ། །ཞེས་གསུངས་པ་ལྟ་བུ་དང་། བྱང་སེམས་
འགའ་ཞིག་རིགས་པ་ངེས་པར་ཐེག་ཆེན་དུ་ལྡོག་པའི་སྒྲིབ་པའི་གཉེན་པོར་ཉན་ཐོས་སངས་
རྒྱས་སུ་འགྱུར་བར་ལུང་བསྟན་པ་ལྟ་བུའོ། །གཉེན་པོ་དེ་རྣམས་ཀྱིས་དེའི་བར་དུ་གཅོད་པའི་
ཉེས་པ་ཐམས་ཅད་སྤོང་བར་ཤེས་པར་བྱའོ། །
ཞར་ལ་ཐེག་པ་ཆེན་པོ་ཤིན་ཏུ་རྒྱས་པའི་མདོའི་དོན་བསྡུས་ནས་སྟོན་པའི་ཚིགས་
བཅད་གཉིས་པོ་འདིའི་ཕན་ཡོན་སྟོན་པ་ནི། སྐྱེས་བུ་གང་ཞིག་ཚིག་དོན་གྱི་སྒོ་ནས་ཚིགས་
བཅདགཉིས་པོ་འདི་འཛིན་ཅིང་མིབརྗེད་པར་དྲན་པ་ལ་རབ་ཏུ་སྦྱོར་བའི་སེམས་ཅན་བློ་གྲོས་
མཆོག་དང་ལྡན་པ་དེས་ཕན་ཡོན་བཅུ་ཐོབ་པར་འགྱུར་ཏེ། བཅུ་གང་ཞེ་ན། ཐེག་ཆེན་གྱི་
ཁམས་རིགས་མཐའ་དག་བརྟས་པར་གྱུར་པ་དང༌། དེའི་སྟོབས་ཀྱིས་འཆི་བའི་ཚེ་ན་རབ་ཏུ་
དགའ་བ་མཆོག་ཏུ་གྱུར་པ་ཐོབ། ཕྱི་མ་ལ་ཇི་ལྟར་འདོད་པའི་གནས་སུ་སྐྱེ་བ་དང་། སྐྱེབ་ཀུན་
ཏུ་ཚེ་རབས་རྗེས་སུ་དྲན་པ་དང་དེ་ཀུན་ཏུ་སངས་རྒྱས་རྣམས་དང་ཕྲད་པ་དང༌། སངས་རྒྱས་
ལས་ཐེག་པ་ཆེན་པོའི་ཆོས་ཐོས་པ་དང༌། ཐོས་པས་དགེ་བ་ལ་མོས་པ་དང་། དེའི་དོན་རྣམ་
པར་འབྱེད་པའི་བློ་གྲོས་ཐོབ་པ་དང་། གཟུངས་དང་ཏིང་ངེ་འཛིན་གྱི་སྒོ་གཉིས་ཐོབ་པ་དང་།
དེ་དག་ལ་བརྟེན་ནས་མྱུར་དུ་བྱང་ཆུབ་ཆེན་པོ་ཐོབ་པར་འགྱུར་རོ། །གསུམ་པ་ནི། གོང་དུ་
བཤད་པ་དེ་ལྟར་ཆོས་ཀྱི་གནས་ལུགས་ཕྱིན་ཅི་མ་ལོག་པར་སྟོན་པས་བློ་གྲོས་བཟང་བ་དང་།
- 2
3
2 -



*པའཐུད་པ་ཀུན་
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། །༥།
ཆོས་སྟོན་པ་ལ་སྐྱོ་བ་མེད་པ་དང་། སྙིང་བརྩེ་བ་ཀུན་ཏུ་གཏམས་པ་དང་། ས་སྟེང་ན་སྙན་པར་
རབ་ཏུ་གྲགས་པ་དང་། གདུལ་བྱའི་བློ་དང་འཚམ་པར་ཆོས་སྟོན་པའི་ཆོ་ག་བཟང་པོ་ཤེས་པ་
སྟེ་ཆོས་ལྔ་དང་ལྡན་པའི་བྱང་ཆུབ་སེམས་དཔའ་དེ་ནི་ལེགས་པར་སྨྲ་བ་རྣམས་ཀྱི་མཆོག་ཏུ་
གྱུར་པ་ཡིན་ཏེ། ལེགས་པར་བཤད་པ་སྐྱེ་བོ་མང་པོའི་ནང་ན་ལྷམ་མེ་ལྷན་ནེ་ལྷང་ངེར་གནས་
ཏེ༑ དཔེར་ན། སྤྲིན་མེད་ནམ་མཁའི་དཀྱིལ་ན་ཉི་མ་བཞིན་ནོ། །ཆོས་བཤད་པའི་སྐབས་
རྫོགས་པར་བཤད་ཟིན་ཏོ།། །། །
༈ བཞི་པ་བཤད་པའི་དོན་སྒྲུབ་ཚུལ་ལ། མདོ་དང་སྦྱར་ནས་ཉམས་སུ་ལེན་ཚུལ།
སྒྲུབ་པ་ཕུན་སུམ་ཚོགས་པའི་ཐབས། སྒྲུབ་པའི་འགལ་རྐྱེན་སྤོང་བའི་ཚུལ། སྒྲུབ་ཚུལ་གྱི་སྒོ་
ནས་རབ་ཏུ་དབྱེ་བ། སྒྲུབ་པ་བླ་ན་མེད་པར་འགྱུར་བའི་ཐབས་དང་ལྔ། དང་པོནི། མདོ་ལས་
དོན་ཀུན་ཤེས་ཤིང་ཆོས་ཀུན་ཤེས་ནས་ཆོས་དང་མཐུན་པའི་ཆོས་ལ་ཞུགས་པ་ཡིན། མཐུན་
པར་ཞུགས་པ་ཡིན། མཐུན་པའི་ཆོས་ལ་སྤྱོད་པ་ཡིན། ཞེས་གསུངས་པ་དང་སྦྱར་ནས། ས་
ཀྱི་དོན་ཉམས་སུ་ལེན་ཚུལ་འཆད་པ་སྟེ། བློ་ལྡན་བྱང་སེམས་རྣམས་མོས་སྤྱོད་ཀྱི་སྐབས་
སུ་གཟུང་འཛིན་གཉིས་ལ་ལོག་པར་འཛིན་པ་སྤངས་ཤིང་། འཇིག་རྟེན་ལས་འདས་པ་མ་ཡིན་
པས་ཡང་དག་པ་ཉིད་ཀྱང་སྤངས་པའི་སྒོ་གསུམ་གྱི་ཏིང་ངེ་འཛིན་གྱིས་གང་ཟག་དང་ཆོས་ལ་
བདག་མེད་པ་གཉིས་ཀུན་ཤེས་པར་བྱས་ནས་སྒྲུབ་པ་ལ་འཇུག་གོ །འདི་ནི་ཆོས་དང་དོན་
ཀུན་ཤེས་པའོ། །དོན་ཤེས་པ་དེས་ནི་ཆོས་ཀུན་གཟིངས་དང་འདྲ་བ་ཉིད་དུ་རིག་ནས། ཆོས་
ཐོས་པ་ཙམ་གྱིས་ཆོག་པར་འཛིན་པ་སྤོང་ཞིང་སེམས་པ་དང་སྒོམ་པ་ལ་སྦྱོར་བ་དེས་ན་ཆོས་
ཤེས་པ་ཞེས་བརྗོད་དོ། །སོ་སོ་སྐྱེ་བོའི་དོན་དང་ཆོས་ཤེས་པའི་ཤེས་པ་དེས་སྔར་བཤད་པ་དེ་
དག་ཏུ་བདག་གཉིས་མེད་པར་དོན་སྤྱིའི་ཚུལ་དུ་རྟོགས་ནས་ཤེས་པ་དེ་ཡོངས་སུ་རྫོགས་པའི་
མཐོང་ལམ་རབ་ཏུ་སྒྲུབ་པར་བྱེད། འདི་ནི་མཐུན་པའི་ཆོས་ལ་ཞུགས་པའོ། །དེ་ནས་བྱང་ཆུབ་
༥
- 2 33 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་དཔའ་དེས་ནི་ས་དང་པོར་བྱང་ཆུབ་སེམས་དཔའི་ས་དེ་ལ་གནས་པ་ཀུན་སྤངས་རྟོགས་
མཉམ་པར་འཇིག་རྟེན་ལས་འདས་པའི་ཡེ་ཤེས་བླ་ན་མེད་པ་མཐོང་ལམ་ཐོབ་སྟེ་འདི་མཐུན་
པར་ཞུགས་པའོ། །དེ་ནས་བྱང་ཆུབ་སེམས་དཔའ་དེ་ནི་མཐོང་བས་སྤང་བར་བྱ་བའི་ཉོན་
མོངས་རགས་པ་ཀུན་བཏགས་ཀྱི་ཆ་ཐམས་ཅད་ཡང་དག་པར་ཟད་པར་བྱས་ནས་ཤེས་སྒྲིབ་
ལྷན་སྐྱེས་རྣམས་སྤངས་པའི་ཕྱིར་སྒོམ་པ་ལ་རབ་ཏུ་སྦྱོར་རོ། །དེ་ནས་སྤང་གཉེན་སོ་སོར་རྣམ་
པར་འཇོག་པའི་རྗེས་ཐོབ་དང་མཉམ་གཞག་རྣམ་པར་མི་རྟོག་པའི་ཡེ་ཤེས་ལྷན་ཅིག་སྤྱོད་པའི་
སྒོ་ནས་ས་ལྷག་མརྣམས་ལ་སངས་རྒྱས་ཐོབ་པ་དང་མཐུན་པའི་ཆོས་སྒོམ་གྱི་ཡེ་ཤེས་ལ་སྤྱོད་
དེ་འདིནི་མཐུན་པའི་ཆོས་ལ་སྤྱོད་པའོ། །
གཉིས་པ་ནི། རྐྱེན་འཁོར་ལོ་བཞི་དང་ཕྲད་པའི་སྒོ་ནས་སྟོན་པ་སྟེ་གང་དུ་སྒྲུབ་པ་
ཡང་དག་པ་བྱེད་པའི་ཡུལ་ཆོས་གོས་དང་བསོད་སྙོམས་སོགས་ཁྱད་པར་བརྙེས་པ་དང་། རྐུན་
པོ་སོགས་ཀྱི་སྐྱེ་བོ་ངན་པ་མེད་པསགནས་བཟང་བ་དང༌། ནད་དང་ཉེར་འཚེ་སོགས་མེད་
པས་ས་བཟང་བ་དང༌། ལྟ་སྤྱོད་མཐུན་པའི་གྲོགས་བཟང་པོ་དང་བཅས་པ་དང༌། ཉིན་
པར་འདུ་འཛི་ཆུང་ཞིང་མཚན་མོ་རླག་ཅོར་གྱི་སྒྲ་ཆུང་བས་རྣལ་འབྱོར་བདེ་བའི་ཡོན་ཏན་དང་
ལྡན་པ་སྟེ་ལྔ་ནི་མཐུན་པའི་ཡུལ་ན་གནས་པའི་སྒོ་ནས་ཕུན་སུམ་ཚོགས་པའི་ཐབས་སོ། །ཐོས་
པ་མང་བ་དེ་དང་བདེན་པ་མཐོང་བ་ལ་མཁས་པ་དང་། བརྩེ་བ་དང་ལྡན་པ་དང་། ས་སྟོན་
པ་ལ་སྐྱོ་བ་མེད་པ་སྟེ་ཆོས་ལྔ་དང་ལྡན་པའི་བྱང་སེམས་སོགས་ལ་བརྟེན་པ་ནི་སྐྱེས་བུ་དམ་པ་
ལ་བརྟེན་པའི་སྒོ་ནས་ཕུན་སུམ་ཚོགས་པའི་ཐབས་སོ། །ཐེག་ཆེན་གྱི་ཆོས་ལ་དམིགས་པས་
དམིགས་པ་བཟང་བ་དང༌། ཚོགས་གཉིས་སོགས་པས་སྟོན་པ་བཟང་བ་དང་། ཞི་གནས་ཀྱི་
རྒྱུ་མཚན་སོགས་ལ་མཁས་པའི་ཐབས་བཟང་བ་དང་། གོང་ནས་གོང་དུ་འགྲོ་བས་ངེས་འབྱུང་
བཟང་བ་དང་། གུས་སྦྱོར་རྟག་སྦྱོར་གཉིས་ཀ་དང་ལྡན་པས་སྦྱོར་བ་བཟང་བ་སྟེ་ལྔ་དང་ལྡན་
，，
- 2 3 4 -



3
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
པ་ནི་བདག་ཉིད་ཀྱི་སྨོན་ལམ་བཏབ་པའི་སྒོ་ནས་ཕུན་སུམ་ཚོགས་པའི་ཐབས་སོ། །མཐུན་
པའི་ཡུལ་ན་གནས་པའི་དགའ་བ་དང་། དལ་བ་ཕུན་ཚོགས་རྙེད་པ། ལུས་ལནད་མེད་པ་དང་།
ཏིང་ངེ་འཛིན་དང་ལྡན་པ་དང་། ཆོས་རྣམ་པར་འབྱེད་པའི་རྒྱུ་སྟེ་ལྔ་དང་ལྡན་པ་ནི་སྔོན་བསོད་
ནམས་བསགས་པའི་སྒོ་ནས་ཕུན་སུམ་ཚོགས་པའི་ཐབས་སོ། །
གསུམ་པ་ལ་བཞི་ཡོད་པའི་དང་པོ་ཉོན་སྒྲིབ་སྤོང་ཚུལ་ནི། སངས་རྒྱས་རྣམས་ཀྱིས་
ཆགས་སོགས་དུག་གསུམ་པོ་དག་ལས་ངེས་པར་འབྱུང་བའི་ཐབས་ཆགས་སོགས་དུག་
གསུམ་པོ་ཡིན་པར་གསུངས་ཏེ། དེའི་རྒྱུ་མཚན་གང་གི་ཕྱིར་ན། ཆོས་ཀྱི་དབྱིངས་ལས་མ་
གཏོགས་པའི་ཆོས་རྡུལ་ཙམ་ཡང་མེད་པ་དེའི་ཕྱིར། ཆགས་སོགས་ལའང་ཆོས་དབྱིངས་ཀྱི་
མིང་ཐོབ་པས་ཆོས་དབྱིངས་བསྒོམས་པས་ཆགས་སོགས་སྤོང་བར་དགོངས་པ་ནི་བཅོམ་ལྡན་
འདས་ཀྱིས་འདོད་ཆགས་ལས་མ་གཏོགས་པ་འདོད་ཆགས་ལ་ངེས་པར་འབྱུང་བར་ང་མི་སྨྲ་
སྟེ༑ ཞེ་སྡང་དང་གཏི་མུག་དག་ཀྱང་དེ་དང་འདྲའོ། །ཞེས་གསུངས་པའི་དགོངས་པའོ །ཡང་
མ་རིག་པ་དང་བྱང་ཆུབནི་དོན་གཅིག་གོ་ཞེས་ཆགས་སོགས་ལ་བྱང་ཆུབཏུ་སྟོན་པའི་དགོངས་
པ་དེ་དག་ནི་ཆོས་དབྱིངས་ལ་དགོངས་པ་ཡིན་པར་བློ་ལྡན་རྣམས་ཀྱིས་འདོད་པར་བྱའོ། །དེ་
དག་གི་དོན་བསྡུ་བ་ནི། གང་གི་ཕྱིར་ཆགས་སོགས་དེ་ཉིད་ལ་ཚུལ་བཞིན་དུ་ཞུགས་ན་གས་
པ་དེ་ཉིད་ལས་རྣམ་པར་གྲོལ་བར་འགྱུར་རོ། །དེ་ལ་དགོངས་ནས་ཆགས་པར་དེ་ཡིས་གས་
སོགས་དེ་དག་ལས་ངེས་པར་འབྱུང་ངོ་ཞེས་མདོ་ལས་གསུངས་སོ། །
གཉིས་པ་ཐེག་དམན་ཡིད་བྱེད་ཡོངས་ཚོལ་ནི། སེམས་ཅན་གྱི་ཆེད་དུ་དམྱལ་བའི་
སྲིད་པར་གནས་པའི་སྡུག་བསྔལ་མི་ཟད་ཅིང་རྒྱུན་རིང་བས་ཀྱང་རྒྱལ་སྲས་རྣམས་ལ་གནོད་
པ་བྱེད་པ་མ་ཡིན་གྱི། ཞི་བ་ལ་ཡོན་ཏན་དང་སྲིད་པ་ལ་སྐྱོན་ཅན་དུ་རྟོག་པའི་སྒོ་ནས་ཐེག་
དམན་ལ་ཞུགས་པའི་རྣམ་རྟོག་སྣ་ཚོགས་ཀྱི་བློ་ལྡན་བྱང་ཆུབ་སྒྲུབ་པ་ལ་གནོད་པར་བྱེད་དོ། །
1
སྒྲ
- 23 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བློ་དང་ལྡན་པ་ཞེས་སོགས་སྔ་མའི་སྒྲུབ་བྱེད་འཆད་པ་ཡིན་ཅིང་དོན་བཤད་ཟིན་ཏོ། །གསུམ་
པ་ཟབ་མོའི་དོན་ལ་སྐྲག་པ་ཡོངས་ཚོལ་ནི། ཀུན་རྫོབ་ཀྱི་ཆོས་འདི་རྣམས་དོན་ལ་མེད་ན་
མངོན་སུམ་དུ་དམིགས་པ་དང་འགལ་ལོ་སྙམ་ན་མི་འགལ་ཏེ། དཔེར་ན་སྒྱུ་མ་ལ་སོགས་པ་
དོན་ལ་མེད་ཀྱང་སྣང་བ་བཞིན་ནོ། །དོན་དམ་རང་བཞིན་གྱིས་ཀུན་ནས་ཉོན་མོངསམེད་པ་
ཡིན་ན་ཕྱིས་རྣམ་པར་དག་པར་འགྱུར་བ་དང་འགལ་ལོ་སྙམ་ན། མི་འགལ་ཏེ། དཔེར་ན་ནམ་
མཁའ་རང་བཞིན་གྱིས་དག་པ་ཡིན་ཀྱང་རེས་འགའ་སྤྲིན་སོགས་ཀྱིས་མ་དག་པར་འགྱུར་བ་
དང་འདྲ་བར་ཤེས་པར་བྱའོ། །དཔེ་གཞན་གྱིས་ཀྱང་སྟོན་པ་ནི། ཇི་ལྟར་རི་མོ་མཁན་མཁས་
པས་ཚུལ་བཞིན་དུ་བྲིས་པའི་རི་མོ་ལ། མཐོ་དམན་དོན་ལ་མེད་ཀྱང་ལྟ་བྱེད་ཀྱི་མིག་ལ་མཐོ་
དམན་ཅན་དུ་སྣང་བ་དེ་བཞིན་དུ་ཡང་དག་མ་ཡིན་པའི་ཀུན་རྟོག་ལ་གཟུང་འཛིན་གཉིསདོན་
མེད་ཀྱང་ཤེས་པ་ལ་གཟུང་འཛིན་གཉིས་སུ་སྣང་བ་མི་འགལ་བ་དང་། ཇི་ལྟར་ཆུ་རྟོགས་པ་
ལས་དྭངས་པར་གྱུར་པ་ན་དྭངས་པ་དེ་ཉིད་རྙོག་པ་ཅན་དེ་ལས་སྐྱེས་པ་མིན་གྱིས་དྭངས་པ་དེ་
ལ་ཕྱིས་རྙོག་པའི་དྲི་མ་དང་བྲལ་བར་གྱུར་པ་ཙམ་དུ་ཟད་པ་དེ་བཞིན་དུ་རང་གི་སེམས་འོད་
གསལ་བ་དག་ལའང་དག་ཚུལ་འདི་ཉིད་དང་འདྲ་བར་ཤེས་པར་བྱའོ། །དེ་དག་གི་དོན་བསྡུ་
བ་ནི་སེམས་ནི་རྟག་ཏུ་རང་བཞིན་གྱིས་འོད་གསལ་བ་ཡིན་ཀྱང་། གློ་བུར་གྱི་དྲི་མས་མ་རུངས་
པར་བྱས་པའི་བར་འོད་གསལ་བར་མི་འཐད་དོ། །དེ་ལྟར་ན་ཆོས་ཉིད་ཀྱི་སེམས་ལས་གཞན་
སྣང་གིས་བསྡུས་པ་རྣམས་རང་བཞིན་གྱིས་འོད་གསལ་བ་མ་ཡིན་པར་བརྗོད། བཞི་པ། བྱང་
སེམས་ཀྱི་རྒྱུད་ཀྱི་འདོད་ཆགས་སོགས་བྱམས་སྙིང་རྗེ་ལ་དགོངས་པས་དེའི་རྒྱུད་ལ་འདོད་
ཆགས་ཀྱིས་སྐྱེད་པའི་ལྟུང་བ་མི་འབྱུང་བའི་ཚུལ་ནི། བྱང་ཆུབ་སེམས་དཔའ་རྣམས་སེམས་
ཅན་ལ་བུ་གཅིག་པ་ལ་མས་བྱམས་པ་བཞིན་དུ་རྐངགིས་ཁོང་ནས་བྱང་སེམས་ཆེན་པོ་སྐྱེ་བ་དེ་
བས་ན་རྟག་ཏུ་ཕན་པ་འབའ་ཞིག་བྱེད་པར་འདོད་དོ། །སེམས་ཅན་ལ་བྱམས་པའི་སྒོ་ནས་
- 2 3 6 -



འབདར
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
ཕན་པར་བྱེད་པའི་ཕྱིར་ན་བྱང་སེམས་དེ་དག་ལ་སེམས་ཅན་ལ་རྗེས་སུ་ཆགས་པས་སྐྱེད་པའི་
ལྟུང་བ་འབྱུང་བར་མི་འགྱུར་ཞིང་། དེའི་རྒྱུད་ལ་སེམས་ཅན་ལ་ཕན་པ་དང་འགལ་བའི་ཞེ་སྡང་
ཡང་རྣམ་པ་ཀུན་ཏུ་འབྱུང་བར་མི་འགྱུར་ཏེ། དཔེར་ན། ཕུག་རོན་རྣམས་རང་གི་བུ་ལམཆོག་
ཏུ་བྱམས་པའི་སྟོབས་ཀྱིས་རང་གི་བུ་དེ་ལ་ངེས་པར་འཁྱུད་ནས་འདུག་པ་དེ་འདྲའི་བུ་ལ་ཁོང་
ཁྲོ་དང་ང་རྒྱལ་བ་ལྟར་བརྩེར་བཅས་བྱང་སེམས་ནི་ལུས་ཅན་ཐམས་ཅད་ལ་བྱམས་ཚུལ་བུ་
སྡུག་པ་ལ་བྱམས་པ་དེ་དང་འདྲའོ། །དེས་ན་སེམས་ཅན་ཀུན་ལ་ཁོང་ཁྲོ་འགལཏེ། གང་གི་
ཕྱིར་ན་བྱམས་པ་སྒྲུབ་པ་དེའི་ཕྱིར། གནོད་སེམས་འགལ་ཏེ། གང་གི་ཕྱིར་ན་གནོད་པ་ཞི་བ་
སྒྲུབ་པ་དེའི་ཕྱིར། གཡོ་སྒྱུའི་སེམས་འགལ་ཏེ་གང་གི་ཕྱིར་ན་སེམས་ཅན་གྱི་དོན་སྒྲུབ་པ་དེའི་
འཇིགས་པ་སྐྱེད་པ་འགལཏེ་གང་གི་ཕྱིར་ན་སེམས་པ་སྒྲུབ་པ་དེའི་ཕྱིར། །
བཞི་པ་རབ་དབྱེ་ནི། བྱང་ཆུབ་སེམས་དཔའ་རྣམས་ཀྱིས་རང་གཞན་ལ་ཕན་པ་
སྒྲུབ་ཚུལ་ནི། གང་དུ་སྒྲུབ་པ་དང་ཇི་ལྟར་སྒྲུབ་པ་གཉིས་ཀྱིས་བསྡུས་པར་འདོད་དོ། །དང་པོ་
འཁོར་བ་ལ་ནི་འཇུག་པར་བྱེད་དོ། །ཞེས་པས་བསྟན། གཉིས་པ་དེ་ལས་གཞན་རྣམས་ཀྱིས་
བསྟན་ཏེ། དཔེ་ཇི་ལྟར་ན་ནད་ལ་ཕན་པའི་སྨན་བཟང་པོ་ལ་ནད་པ་འཇུག་པ་བཞིན་དུ་བྱང་
སེམས་རྣམས་གཞན་དོན་ལ་འཇུག་པར་བྱེད་ནད་ཀྱིས་གཟིར་བའི་ནད་པ་ལ་སྨན་པས་ཕན་
འདོགས་པ་བཞིན་དུ་སེམས་ཅན་རྣམས་ལ་བྱང་ཆུབ་སེམས་དཔས་ཉོན་མོངས་པའི་ནད་ཞི་
བའི་ཕན་པ་སྒྲུབ་པར་བྱེད་དོ། །ཁྲན་དམུ་རྒོད་རྗེ་བོའི་ལས་མ་གུས་པ་རྣམས་ཚར་གཅོད་ཅིང་
འདུལ་བར་བྱེད་པ་དེ་བཞིན་དུ་བདག་ཉིད་ཀྱི་སེམས་མ་འདུལ་བ་ལེགས་པར་ཚར་བཅད་
ནས་ཞི་ཞིང་དུལ་བར་སྒྲུབ་པར་བྱེད་དེ། ཚུལ་དེ་ཉིད་རྒྱས་པར་འཆད་པ་ནི། ཚོང་པརྣམས་
ཀྱིས་ཟོང་ཉུང་ངུ་ལའང་ཚོང་བྱས་ནས་མང་པོར་འཕེལ་བར་བྱེད་པ་བཞིན་དུ་འདོད་པའི་
ལོངས་སྤྱོད་དེ་དག་ལ་ཆུང་དུ་ཡང་སྦྱིན་པར་བཏང་ནས་མང་པོར་འཕེལ་ཞིང་འཕེལ་བ་རྣམས་
- 2 3 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱང་ཕྱིར་ཞིང་སྦྱིན་པ་སྒྲུབ་པར་བྱེད་པ་སྦྱིན་པའི་སྒོ་ནས་སྒྲུབ་པའོ། །བཙོ་ལག་པ་རྣམས་ཀྱིས་
གོས་ལ་དྲི་མ་མེད་ཅིང་དག་པར་སྒྲུབ་པ་བཞིན་དུ་སྒོ་གསུམ་གྱི་ལས་ལ་སྡིག་པའི་དྲི་མ་མེད་
ཅིང་དག་པར་སྒྲུབ་པར་བྱེད་པའི་ཚུལ་གྱི་སྒོ་ནས་དང༌། ཕ་རྣམས་ཀྱི་བུ་གཞོན་ནུ་ལ་མི་འཚེ་
ཞིང་ཕན་པར་བྱེད་པ་བཞིན་དུ་སེམས་ཅན་ལ་མི་འཚེ་ཞིང་ཕན་པ་སྒྲུབ་པར་བྱེད་པ་བཞིན་དུ་
བཟོད་པའི་སྒོ་ནས་དང་། མེ་དོན་དུ་གཉེར་བ་རྣམས་རྩུབ་སྟན་དང་རྩུབ་ཤིང་སྙུབ་པ་ལ་བརྩོན་
པར་བྱེད་པ་ལྟར། དགེ་བའི་ཆོས་སྒྲུབ་པ་ལ་རྟག་ཏུ་རྒྱུན་མི་ཆད་པར་བརྩོན་པ་སྒྲུབ་པར་བྱེད་
པ་བརྩོན་འགྲུས་ཀྱི་སྒོ་ནས་དང་། ཡིད་བརྟན་པའི་སློབ་དཔོན་རྣམས་རྒྱལ་པོའི་འབྱོར་པ་ལ་
དབང་ཐོབ་ཀྱང་ཟུར་བཅད་དང་རོ་མྱང་བར་མི་བྱེད་པ་བཞིན་དུ་ཏིང་ངེ་འཛིན་གྱི་བདེ་བ་ཐོབ་
ཀྱང་ལྷག་བསམ་རྣམ་དག་མ་རྫོགས་ཀྱི་བར་ལ་ཆོག་འཛིན་དང་རོ་མྱང་བ་མེད་པར་སྒྲུབ་པར་
བྱེད་པ་བསམ་གཏན་གྱི་སྒོ་ནས་དང༌། སྒྱུ་མ་མཁན་རྣམས་རང་གི་སྤྲུལ་པའི་སྒྱུ་མ་ལ་བདེན་
ཞེན་མེད་པ་ལྟར་ཤེས་བྱའི་ཆོས་རྣམས་ལ་ཤེས་རབ་ཀྱིས་བདེན་ཞེན་མེད་པར་སྒྲུབ་པར་བྱེད་
པ་ཤེས་རབ་ཀྱི་སྒོ་ནས་སྒྲུབ་པའོ། །ལྔ་པ་ནི། དེ་ལྟར་ན་རྟག་ཏུ་བརྩོན་འགྲུས་དང་སྤྲོ་བ་རྒྱ་
ཆེན་དང་ལྡན་པས་རང་གཞན་གཉིས་ཀ་ཡོངས་སུ་སྨིན་པར་བྱ་བ་ལ་རབ་ཏུ་བརྩོན་པའི་བྱང་
སེམས་དེ་ནི་རིམ་གྱིས་སྒྲིབ་གཉིས་ཀྱི་དྲི་མ་མེད་པ་དང་འཁོར་གསུམ་དུ་རྣམ་པར་མི་རྟོག་པའི་
བློ་གྲོས་བཟང་པོ་ལ་བརྟེན་ནས་གྲུབ་པ་བླན་མེད་པ་རྫོགས་པའི་སངས་རྒྱས་ཀྱི་གོ་འཕང་ཐོབ་
པར་རབ་ཏུ་འགྲོ་བ་ཉིད་དོ། །སྒྲུབ་པའི་སྐབས་རྫོགས་པར་བཤད་ཟིན་ཏོ། །
ལྔ་པ་སྒྲུབ་ཚུལ་གྱི་གདམས་ངག་རྗེས་སུ་བསྟན་པ་ལ། སྤྱིའི་དོན་དང་། ཡན་
ལག་གི་དོན་གཉིས། དང་པོ་ལ་བདག་གི་ངོ་བོ་སྟོན་པའི་དགོས་པ། ཉན་པ་པོའི་སློབ་མ།
དགེ་བཤེས་ཀྱིས་འདོམས་ཚུལ། སློབ་མ་ལས་ཉམས་སུ་ལེན་ཚུལ། གདམས་ངག་ཐོབ་པའི་
ཕན་ཡོན་དང་དྲུག །དང་པོ་ནི། སྔ་མ་ཕལ་ཆེར་རྫོགས་པའི་སངས་རྒྱས་ཀྱིས་དངོས་སུ་
2
3
8 -



་
E-
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
འདོམས་པའི་ངག་གི་རིག་བྱེད་དུ་བཞེད། ཕྱི་རབས་པ་ཁ་ཅིག་གི་རིག་བྱེད་དང་ཉམས་ལེན་གྱི་
ཆ་གཉིས་ཀ་ཡོད་པར་བཞེད་ཅིང་རིགས་པར་མངོན་ནོ། །གཉིས་པ་ནི་བོད་སྔ་མ་ཕལ་ཆེར་
མཆོག་སྤྲུལ་སོགས་རྫོགས་པའི་སངས་རྒྱས་ཁོ་ནས་སྟོན་པར་བཞེད། ཕྱི་རབས་པ་ཁ་ཅིག་
སངས་རྒྱས་བྱང་སེམས་ལ་སོགས་པའི་དགེ་བཤེས་ཅི་རིགས་པས་སྟོན་པར་བཞེད་ཅིང་
ལེགས་པར་མངོན། གསུམ་པ་ནི་བོད་སྔ་མ་ཕལ་ཆེར་ཆོས་རྒྱུན་ཏིང་ངེ་འཛིན་ཐོབ་པའི་གང་
ཟག་ཁོ་ནས་ཉན་པར་འདོད། ཕྱི་རབས་པ་ཁ་ཅིག་ཆོས་རྒྱུན་ཏིང་ངེ་འཛིན་མ་ཐོབ་ཀྱང་ཐེག་
ཆེན་སེམས་བསྐྱེད་ཐོབ་པའི་གང་ཟག་ཀུན་གྱིས་ཉན་པར་འདོད། བཞི་པ་ནི་བདེན་པ་གཉིས་
ཀྱིས་ཐབས་ལ་མཁས་པའི་སྒོ་ནས་ཐབས་ཤེས་གཉིས་ལས་མི་འདའ་བའི་ཚུལ་གྱིས་འདོམས་
ཤིང་། ཁྱད་པར་དུ་གདམས་པའི་སྒོ་ནས་འདོམས་ཚུལ་ནི། སེམས་མི་གནས་པ་གནས་པའི་
ཕྱིར་དུ་དམིགས་པ་ལ་སེམས་ལེགས་པར་འཇོག་པ་དང་། སེམས་གནས་པ་ལས་རང་གི་དོན་
ཐོབ་པའི་ཕྱིར་དུ་ཐབས་ཀྱི་ལམ་ཡང་དག་པར་སྟོན་པ་དང་། གདམས་ངག་མ་ཐོབ་པ་ཐོབ་
སྙམ་པའི་མངོན་པའི་ང་རྒྱལ་སྤངས་པའི་ཕྱིར་དུ་བར་མ་དོའི་གནས་འདོར་དུ་འཇུག་པ་སྟེ་
གསུམ་གྱི་སྒོ་ནས་འདོམས་ལ། རྗེས་བསྟན་གྱི་སྒོ་ནས་འདོམས་ཚུལ་ནི། དགག་པ་དང་། སྣང་
བ་དང་། སྐུལ་བ་དང་། དྲན་དུ་བཞུགས་པ་དང་། དགའ་བར་བྱེད་པ་སྟེ་ལྔའི་སྒོ་ནས་འདོམས།
ལྔ་པ་ནི། དགེ་བཤེས་ཀྱི་ཇི་ལྟར་གདམས་པ་བཞིན་ཐབས་ཤེས་གཉིས་ལྡན་གྱི་སྒོ་ནས་ཉམས་
སུ་ལེན་པར་བྱེད་དོ། །དྲུག་པ་ནི། གནས་སྐབས་སུ་སྒྲུབ་པ་ཉམས་སུ་ལེན་པའི་ཚུལལ་
མཁས་པ་དང་། མཐར་ཐུག་སངས་རྒྱས་ཀྱི་གོ་འཕང་ཐོབ་པར་འགྱུར་རོ། །དེ་ལྟར་རྟག་ཏུ་
དགེ་བ་བསགས་པས་རབ་གང་ཞིང་། །ཐུབ་པ་ལས་ནི་རྟག་ཏུ་གདམས་ངག་ཆེ་ཐོབ་པའི། །
སེམས་དཔའ་མཆོག་འདི་སེམས་ཀྱི་ཏིང་འཛིན་རབ་མཛད་པ། །ཐོས་པས་ཡོན་ཏན་རྒྱ་མཚོ་ཕ་
རོལ་འགྲོ་བར་འགྱུར། །ཞེས་པ་ལྟར། རྗེས་བསྟན་དང་གདམས་པའི་དགོས་པ་ནི། བྱང་ཆུབ་
-23 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་དཔའ་སྔར་མ་ཐོབ་པའི་ཡོན་ཏན་ཐོབ་པ་དང་། ཐོབ་ཟིན་གྱི་ཡོན་ཏན་མི་ཉམས་ཤིང་
འཕེལ་བར་བྱེད་པའོ། ། །
གཉིས་པ་ཡན་ལག་གི་དོན་ལ། ཐོབ་ཚུལ་གྱི་སྒོ་ནས་མདོར་བསྟན། ཐོབ་བྱའི་
གདམས་ངག་རྒྱས་པར་བཤད། ཆེ་བ་བརྗོད་དེ་མཇུག་བསྡུ་བ་དང་གསུམ། དང་པོ་ལ་དུས་
ནམ་གྱི་ཚེ་ན། བསྐལ་པ་གྲངས་མེད་དང་པོའི་ཚོགས་ལ་ཞུགས་ཏེ་འཁོར་བ་ལས་ངེས་པར་
འབྱུང་ཞིང་ཐར་པ་ལ་མོས་པ་རྣམ་པར་འཕེལ་བར་བྱེད་པ་རྣམས་རྒྱ་མཚོ་ཆེན་པོ་ཆུས་གང་བ་
བཞིན་དུ་རང་གི་རྒྱུད་དགེ་བ་རྣམས་ཀྱིས་ཡང་དག་པར་རྫོགས་པར་བྱས་ནས་བརྟན་པ་ཐོབ་
བོ༑ ་གང་ཟག་གང་གིས་ཐོབ་ན། དེ་ལྟར་ཚོགས་བསགས་པའི་རྒྱལ་སྲས་གཟོད་མ་ནས་ལྟ་
སྤྱོད་རྣམ་དག་དང་ལྡན་པའི་རྒྱལ་བས་ལེགས་པར་གསུངས་པའི་ཚིག་དོན་ལེགས་པར་ཤེས་
ཤིང་སེམས་དགེ་བ་ལ་གནས་པ་རྣམས་གདམས་ངག་སྒོམ་པ་ལ་རབ་ཏུ་སྦྱོར་བར་བྱའོ། །སྟོན་
པ་གང་ལས་ཐོབ་ན་ཆོས་ཀུན་ཏིང་ངེ་འཛིན་ཐོབ་པ་དེའི་ཚེ་སངས་རྒྱས་སྤྲུལ་པའི་སྐུ་རྣམས་
ལས་ཆེད་དུ་བྱ་བ་ཞིག་གནས་དང་ཡེ་ཤེས་སྤངས་པ་ཐོབ་པར་བྱ་བའི་ཕྱིར་དུ་གདམས་ངག་
རྒྱ་ཆེན་པོ་རྙེད་པར་འགྱུར་རོ། ། །
གཉིས་པ་ཚོགས་ལམ་དུ་སྒོམ་ཚུལ། སྦྱོར་ལམ་མཐོང་ལམ་སྒོམ་ལམ་མི་སློབ་
ལམ་དུ་སྒོམ་ཚུལ་ལ་གདམས་པ་དང་ལྔ། དང་པོ་ལ། དམིགས་པ་དྲུག་བསྟན་པ། ཡིད་ལ་
བྱེད་ཐབས་བཅུ་གཅིག་བསྟན་པ། སེམས་གནས་ཐབས་དགུ་བསྟན་པ། དེ་ལས་སེམས་ལས་
སུ་རུང་བར་འགྱུར་ཚུལ་སོགས་དང་བཞི། དང་པོ་ནི། འགྲེལ་པར་འདིར་སེམས་ཁོ་ན་
དམིགས་པར་སྣང་བར་འབྱུང་གི་སེམས་ལས་མ་གཏོགས་པའི་དམིགས་པ་ནི་མེད་དོ་ཞེས་
སེམས་ཙམ་དུ་ཤེས་ཀྱང་རུང་མ་ཤེས་ཀྱང་རུང་སྟེ། དམིགས་པ་ནི་སེམས་ཡིན་གཞན་མ་ཡིན་
པས་སེམས་རྣམ་པ་དྲུག་པོ་དམིགས་པར་བཞག་གོ །ཞེས་འབྱུང་བ་ལྟར། སེམས་དྲུག་སྟེ། རྩ་
- 2 4 0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥།
བའི་སེམས། རྗེས་སུ་དཔྱོད་པའི་སེམས། རྣམ་པར་དཔྱོད་པའི་སེམས། ངེས་པར་འཛིན་པའི་
སེམས། སྡོམ་པའི་སེམས། སྨོན་པའི་སེམས་རྣམས་སོ། །དེ་ལ་རྩ་བའི་སེམས་ནི། གདམས་
ངག་ཐོབ་པ་དེ་ནས་ཉམས་སུ་ལེན་པའི་དང་པོར་སྡོམ་བརྩོན་བྱང་སེམས་དེས་མདོ་སྡེ་ལ་
སོགས་པའི་ཆོས་གཟུང་འཛིན་གཉིས་མེད་ཀྱི་དོན་ཅན་རྣམས་རབ་ཏུ་འབྱེད་པར་བྱེད་ལ་དེ་
ཡང་ས་བཅུ་པ་ཞེས་སོགས་ཀྱི་མདོའི་མིང་ཙམ་ལ་དམིགས་ནས་སེམས་མཉམ་པར་འཇོག་གོ།
སེམས་གཉིས་པ་ནི། དེ་ནས་བྱང་སེམས་དེས་རིམ་པ་བཞིན་དུ་མདོ་སྡེ་ལ་སོགས་པ་དེ་དག་གི་
ཚིག་ལ་དཔྱོད་པར་བྱེད་ཅིང་ཚིག་རབ་ཏུ་དབྱེ་བ་ལ་འཇུག་གོ །གསུམ་པ་ནི། དེ་ནས་མདོ་སྡེ་
སོགས་དེ་དག་གི་སོ་སོའི་ནང་ཚན་གྱི་དོན་རྣམ་པར་དཔྱོད་པ་ལ་ཚུལ་བཞིན་དུ་འཇུག་གོ །
བཞི་པ་ནི། སྔར་སྤྱད་པའི་དོན་དེ་དག་དེ་ཁོ་ན་བཞིན་དུ་གནས་སོ་ཞེས་ངེས་པར་བྱས་ནས་དྲན་
ལ་ཕེབས་ལ་འཇུག་གོ །ལྔ་པ་ནི་མདོ་སྡེ་ལ་སོགས་པ་དེ་དག་གི་ཚིག་དོན་མ་ལུས་པ་ཀུན་
བསྡུས་ན་འདི་ཙམ་དུ་ཟད་དོ་ཞེས་སྡོམ་པར་བྱེད་དོ། །དྲུག་པ་ནི། མདོ་སྡེ་ལ་སོགས་པ་དེ་དག་
གི་ཚིག་དོན་ལ་ངེས་པ་ཐོབ་པར་བྱ་བའི་ཕྱིར་དུ་ངེས་པ་ཐོབ་པར་སྨོན་པར་བྱེད་ཅིང་ཉམས་སུ་
ལེན་པ་ལ་འཇུག་གོ །གཉིས་པནི། འགྲེལ་པ་ལས། རྟོག་པ་བཅས་ཤིང་དཔྱོད་པ་དང་བཅས་
པ་དང༌། རྟོག་པ་མེད་ལ་དཔྱོད་པ་ཙམ་དང་། རྟོག་པའང་མེད་དཔྱོད་པའང་མེད་པ་དང་། ཞི་
གནས་ཡིད་ལ་བྱེད་པ་དང་། ལྷག་མཐོང་ཡིད་ལ་བྱེད་པ་དང་། ཟུང་དུ་འབྲེལབ་ཡིད་ལབྱེད་
པ་དང་། རབ་ཏུ་འཛིན་པའི་རྒྱུ་མཚན་ཡིད་ལ་བྱེད་པ་དང༌། ཞི་གནས་ཀྱི་རྒྱུ་མཚན་ཡིད་ལ་
བྱེད་པ་དང་། བཏང་སྙོམས་ཀྱི་རྒྱུ་མཚན་ཡིད་ལ་བྱེད་པ་དང་། རྟག་ཏུ་བྱ་བ་ཡིད་ལ་བྱེད་པ་
དང༌། གུས་པར་བྱ་བ་ཡིད་ལ་བྱེད་པའོ་ཞེས་གསུངས་པ་རིམ་བཞིན་དུ་འཆད་པ་ནི་ཡིད་ཀྱི་
བརྗོད་པ་སྟེ་རྟོག་དཔྱོད་བཅས་པས་དམིགས་རྒྱུ་རྒྱུན་ཆགས་སུ་ཡིད་ལ་བྱའོ། །རྟོག་པ་མེད་ལ་
དཔྱོད་པ་ཙམ་དང་བཅས་པས་དམིགས་པ་ལ་སོ་སོར་བརྟག་པར་བྱའོ། །ཡིད་བྱེད་སོགས་
-24 1 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པ་སྟེ་རྟོག་དཔྱོད་གཉིས་ཀ་མེད་པས་དཔྱད་པར་བྱའོ། །ས་བཅུ་པ་ལ་སོགས་ཀྱི་ས་མིང་
དང་དོན་སྡོམ་ན་དེ་ཙམ་མོ་ཞེས་རྩེ་གཅིག་ཏུ་སྟོང་པ་དེ་ནི་ཞི་གནས་ཡིད་ལ་བྱེད་པའི་ལམ་དུ་
ཤེས་པར་བྱ་ཞིང་། ལྷག་མཐོང་ཡིད་བྱེད་ཀྱི་ལམ་ནི། དེ་དག་གི་ཚིག་དོན་རྣམས་ལརྣམ་པར་
དཔྱོད་ཅིང་འཇལ་བ་ལ་སོགས་པ་ཡིན་པར་ཤེས་པར་བྱའོ། །ཞི་ལྷག་ཟུང་དུ་འབྲེལ་བའི་ལམ་
ཡིད་བྱེད་ནི། དེ་དག་སྡོམ་ནས་སྒོམ་པ་ཡིན་པར་ཤེས་པར་བྱ་ལ། ནང་དུ་ཆོས་ཞུམ་ཞིང་བྱིང་
བའི་སེམས་ནི་སངས་རྒྱས་སོགས་ཀྱི་ཡོན་ཏན་རབ་ཏུ་འཛིན་པའི་རྒྱུན་ཡིད་ལ་བྱེད་པས་
གཟེངས་བསྟོད་ནས་དམིགས་པ་ལས་རབ་ཏུ་བཟུང་བར་བྱའོ། །ཕྱི་རོལ་དུ་འཕྲོ་ཞིང་རྒོད་པ་
ལ་ཡང་ཞི་གནས་ཀྱི་རྒྱུ་མཚན་ཡིད་ལ་བྱེད་པས་ཞི་བ་བྱ་ཞིང་། དེ་ནས་དམིགས་པ་དེ་ལ་
སེམས་པར་འགྱུར་བ་ན། བཏང་སྙོམས་ཀྱི་རྒྱུ་མཚན་ཡིད་ལ་བྱེད་པས་མཉམ་པར་བག་པར་
བྱའོ། །དེ་ཉིད་ཀྱི་ངང་ལ་རྒྱུ་མཚན་དུ་སྦྱོར་བའི་བརྩོན་འགྲུས་ཀྱིས་རབ་ཏུ་བྱ་བ་ཡིད་ལ་བྱེད་པ་
དང༌། འདུན་པ་དྲག་པོ་དང་ལྡན་པའི་བརྩོན་འགྲུས་ཀྱིས་འགྲུབ་པར་བྱ་བ་ཡིད་ལ་བྱསཏེ།
ཐེག་པའི་ལམ་སྒོམ་པ་ལ་སྦྱར་བར་བྱའོ། །
གསུམ་པ་ནི་འགྲེལ་པར་སེམས་གནས་པ་རྣམ་པ་དགུསགནས་པའི་ཐབས་བསྟན་
ནོ༑ །རྣམ་པ་དགུ་ནི། སེམས་འཇོག་པར་བྱེད། ཀུན་ཏུ་འཇོག་པར་བྱེད། ངེས་པར་འཇོག་
པར་བྱེད། ཉེ་བར་འཇོག་པར་བྱེད། འདུལ་བར་བྱེད། ཞི་བར་བྱེད། ཉེ་བར་ཞི་བར་བྱེད།
རྒྱུད་གཅིག་ཏུ་བྱེད། མཉམ་པར་འཇོག་པར་བྱེད། ཅེས་བཤད་པ་རྣམས་རིམ་གྱི་འད་པནི།
དང་པོར་ཏིང་ངེ་འཛིན་གྱི་དམིགས་པ་གང་རུང་ལ་སེམས་རྩེ་གཅིག་ཏུ་གཏད་དེ་འཇོག་པར་
བྱེད། དེ་ནས་དེའི་རྒྱུན་ལ་རྣམ་པར་མིགཡེང་བར་གནས་པ་ཀུན་ཏུ་འཇོག་པའོ། །གལ་ཏེ་རྣམ་
གཡེང་བྱུང་ན་ཁྱད་པར་དུ་རྟོགས་ནས་སླར་ཡང་ནང་དུ་སླན་ཅིང་བཀུག་ནས་དམིགས་པ་ལ་
འཛིན་པ་ངེས་པར་འཇོག་པའོ། །བློ་ལྡན་བྱང་སེམས་རྣམས་གོང་ནས་གོང་དུ་སྟེ་ཡང་དང་ཡང་
2 4 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། དོལ་
དུ་དམིགས་པ་ལ་སེམས་ནང་དུ་སྡུད་པ་ཉེ་བར་འཇོག་པའོ། །དེ་ནས་སེམས་གནས་པའི་ཡོན་
ཏན་མཐོང་བར་ཏིང་ངེ་འཛིན་ལ་རྩེ་གཅིག་ཏུ་བཞག་ནས་བྱིང་རྒོད་སྤོང་བ་འདུལ་བར་བྱེད་
པའོ། །རྣམ་གཡེང་ཏིང་ངེ་འཛིན་གྱི་ཉེས་པའི་སྐྱོན་དུ་མཐོང་བའི་ཕྱིར་དེ་ལ་མི་དགའ་ཞིང་སྤོང་
བ་ ཞི་ བར་ བྱེད་ པའོ། །དེའི་ ཚེ་ བརྣབ་ སེམས་ སོགས་ ལ་ བརྟེན་ ནས་ ཡིད་ མི་བདེ་བ་
སོགས་སྤངས་པ་སྔ་མ་དེ་བཞིན་དུ་སྤོང་བ་ཞི་བར་བྱེད་པའོ། །དེ་ནས་སྡོམ་བརྩོན་རྣམས་ཀྱིས་
རང་གི་སེམས་ལ་དམིགས་པ་ལ་མངོན་པར་འདུ་བྱེད་པ་དང་བཅས་པའི་ཏིང་ངེ་འཛིན་རང་གི་
ངང་གིས་འབྱུང་བ་ཐོབ་སྟེ། དེ་རྒྱུན་དུ་གོམས་པ་ལས་མངོན་པར་འདུ་མི་བྱེད་ཅིང་། འབད་
མེད་ལྷུན་གྱིས་གྲུབ་པའིཏིང་ངེ་འཛིན་ངང་གིས་འབྱུང་བར་འགྱུར་རོ། །
བཞི་པ་ནི། སེམས་གནས་པའི་ཐབས་ཐོབ་པ་དེ་ནས་བྱང་སེམས་དེའི་ལུས་དང་།
སེམས་ལ་ཤིན་ཏུ་སྦྱངས་པའི་བདེ་བ་ཆེན་པོ་ཐོབ་ནས་ཡིད་ལ་བྱེད་པ་བཅུ་གཅིག་དང་བཅས་
པ་ཞེས་བྱ་ཞིང་རྣལ་འབྱོར་པ་དེའི་ཡིད་བྱེད་དེ་དག་འཕེལ་བར་བྱས་ནས་འཕེལ་བ་གོང་ནས་
གོང་དུ་འགྲོ་བས་བསམ་གཏན་གྱི་དངོས་གཞིའི་གནས་པ་ཁྱད་པར་ཅན་ཐོབ་བོ། །དེནས་
བྱང་སེམས་དེ་ལ་མངོན་ཤེས་དོན་དུ་གཉེར་བས་བསམ་གཏན་གྱི་སེམས་ལེགས་པར་སྦྱངས་
ནས་ལུས་སེམས་ལས་སུ་རུང་བའི་མཆོག་ཏུ་འགྱུར་ཞིང་བསམ་གཏན་ལ་བརྟེན་ནས་མངོན་
པར་སྒྲུབ་པའི་སྒོནས་མངོན་ཤེསརྣམས་ཐོབ་ཅིང་དེ་ལ་བརྟེན་ནས་སངས་རྒྱས་དཔག་ཏུ་མེད་
པ་མཆོད་པ་དང་དེ་དག་ལ་དམ་པའི་ཆོས་ཉན་པའི་ཕྱིར་དུ་འཇིག་རྟེན་གྱི་ཁམས་དཔག་ཏུ་མེད་
པ་རྣམས་སུ་ཚེགས་མེད་དུ་འགྲོ་ནུས་པར་འགྱུར་ལ། དེ་ལྟ་བུའི་བྱང་སེམས་འདིས་ཡུལ་
སངས་རྒྱས་དཔག་ཏུ་མེད་པ་ལ། དུས་བསྐལ་པ་དཔག་ཏུ་མེད་པའི་བར་དུ་བསྙེན་བཀུར་ཕུན་
སུམ་ཚོགས་པ་བྱས་པའི་ཕྱིར། སྔར་ལས་ཀྱང་སེམས་ལས་སུ་རུང་བ་མཆོག་ཏུ་འགྱུར་ཞིང་
བསམ་གཏན་དང་མངོན་ཤེས་གོང་ནས་གོང་དུ་འཕེལ་བར་འགྱུར་རོ། ཁྱད་པར་དུ་ཞིགནས་
བ 2 4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ལྷག་མཐོང་གི་ཕན་ཡོན་ཐོབ་ཚུལ་ནི། དེ་ལྟ་བུའི་ཡོན་ཏན་ཐོབ་པའི་རྗེས་དེ་ནས་བྱང་
སེམས་དེ་དག་ས་དང་པོ་ཐོབ་པའི་སྔོན་རོལ་དུ་ཕན་ཡོན་རྣམ་པ་ལྔ་ཐོབ་པར་འགྱུར་ཞིང་། དེ་
ལ་བརྟེན་ནས་སེམས་རྒྱུད་སྒྲིབ་པས་རྣམ་པར་དག་པ་དང་། ཐེག་པ་བླ་ན་མེད་པའི་སྣོད་ཉིད་
དུ་འགྱུར་རོ། །དེའི་ནང་ནས་ཞི་གནས་ཀྱི་ཕན་ཡོན་ནི་བྱང་སེམས་དེའི་ལུས་དང་ངག་དང་དེ་
བཞིན་ཉིད་ཀྱི་རྣམ་པ་ཀུན་སྐད་ཅིག་རེ་རེ་ལ་ཟད་པར་འགྱུར་བ་དང༌། ལུས་སེམས་ཀུན་
ཤིན་ཏུ་སྦྱངས་པའི་བདེ་བས་གང་བར་འགྱུར་བའོ། །ལྷག་མཐོང་གི་ཕན་ཡོན་ནི། མདོ་སྡེ་ལ་
སོགས་པའི་ཆོས་རྣམས་ལ་ཤེས་རབ་ཀྱི་སྣང་བ་ཐམས་ཅད་དུ་ཡོངས་སུ་ཆད་པ་མེད་ཅིང་མ་
ཚང་བ་མེད་པ་རྟོགས་པར་འགྱུར་བ་དང་། རྟོག་པས་མ་བཏགས་ཅིང་ཡང་དག་པའི་ཡེ་ཤེས་
ཀྱི་ཡུལ་དུ་གྱུར་པའི་ཆོས་ཉིད་དང་། སངས་རྒྱས་འཁོར་དང་བཅས་པ་སོགས་རབ་ཏུ་མང་
བར་འགྱུར་བའོ། །གཉིས་ཀའི་ཕན་ཡོན་ནི་དེ་བཞིན་དུ་ས་བཅུ་པ་ལ་ཆོས་སྐུ་མངོན་སུམ་དུ་
མཐོང་བ་རབ་ཏུ་རྫོགས་པ་དང༌། སངས་རྒྱས་ཀྱི་ས་ལ་དྲི་མས་རྣམ་པར་དག་པ་ཐོབ་པར་བྱ་
བའི་ཕྱིར་དུ་བློ་ལྡན་བྱང་སེམས་རྣམས་རྟག་ཏུ་རྒྱུན་མི་ཆད་པར་ཚོགས་གཉིས་ཀྱི་སྦྱོར་བ་
ཡོངས་སུ་སྟོང་པར་འཛིན་པར་བྱེད་པའོ། །སྐབས་འདིའི་འགྲེལ་པར། ཕན་ཡོན་ལྔ་པོ་འདི་
དག་ལས་གསུམ་ནི་ཞི་གནས་ཀྱི་ཕྱོགས་སུ་མཐུན་པ་ཡིན་ཡང་། གཉིས་ནི་ལྷག་མཐོང་གི་
ཕྱོགས་དང་མཐུན་པར་རིག་པར་བྱ་སྟེ། ཞེས་བཤད་པ་ལ་འགྲེལ་བཤད་གཉིས་ལས་ལུས་
སེམས་ཤིན་ཏུ་སྦྱངས་པ་རེ་རེ་གཉིས་རེར་ཕྱེ་ནས་དེའི་སྟེང་དུ་གནས་ངན་ལེན་ཟད་པས་ཏེ།
གསུམ་ཞི་གནས་ཀྱི། དེ་ནས་ལྷག་མཐོང་གི་ཆོས་སྐུ་རྫོགས་ཤིང་དག་པའི་རྒྱུ་འཛིན་པ་ནི་
གཉིས་ཀའི་ཕྱོགས་དང་མཐུན་པའོ། །ཞེས་བཤད། གཉིས་པ་ལ་འཕགས་པའི་དྲོད་སྒོམ་ཚུལ་
ནི་ཚོགས་རྫོགས་པའི་རྗེས་དེ་ནས་ཐེག་ཆེན་གདམས་ངག་གི་སྣོད་དེ་ཡིས་བྱང་ཆུབ་སེམས་
དཔའ་ཏིང་ངེ་འཛིན་ལ་མཉམ་པར་བཞག་པ་ཆོས་ཐམས་ཅད་ཡིད་ཀྱི་བརྗོད་པ་ཙམ་ལས་མ་
-24 4 -



EE .
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
གཏོགས་པ་ཕྱི་རོལ་དོན་ཀུན་རབ་ཏུ་མི་མཐོང་བས་བདེན་པ་རྣམས་ལས་གཟུང་བ་རང་བཞིན་
མེད་པར་རྟོགས་པའི་ཡེ་ཤེས་སྣང་བ་ཐོབ་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་
བཅས་པའོ། །གཉིས་པ་རྩེ་མོར་ནི་གཟུང་བ་རང་བཞིན་མེད་པར་རྟོགས་པའི་ཡེ་ཤེས་ཀྱི་སྣང་
བ་དེ་ཉིད་འཕེལ་བར་བྱ་བའི་ཕྱིར་དུ། བརྩོན་འགྲུས་བརྟན་པོ་རྟག་ཏུ་རྩོམ་པས་བདེན་པ་
རྣམས་ལ་གཟུང་བ་རང་བཞིན་མེད་པར་རྟོགས་པའི་ཡེ་ཤེས་ཀྱི་སྣང་བ་མཆེད་པའི་ཏིང་ངེ་
འཛིན་དང་ཤེས་རབ་མཚུངས་ལྡན་དང་བཅས་པའོ། །གསུམ་པ་བཟོད་པ་ནི། དེ་ལྟ་བུའི་ཆོས་
ཀྱི་སྣང་བ་འཕེལ་ནས་དོན་དུ་སྣང་བ་ཀུན་སེམས་སུ་རབ་ཏུ་མཐོང་བར་གྱུར་ཅིང་དེའི་ཚེ་བྱང་
ཆུབ་སེམས་དཔའ་དེ་ཡིས་གཟུང་བ་བདེན་འཛིན་གྱི་རྣམ་པར་གཡེང་བ་སྤངས་པས་དེ་ཁོ་ན་
ཉིད་ཀྱི་ཕྱོགས་གཅིག་ལ་ཞུགས་པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་
པའོ། །བཞི་པ་ཆོས་མཆོག་ནི། བཟོད་པ་མཐར་ཕྱིན་པ་དེའི་ཚེ་མཐོང་ལམ་སྐྱེ་བ་ལཆོས་
གཞན་གྱིས་བར་ཆད་མེད་པའི་ཏིང་ངེ་འཛིན་ལ་མྱུར་དུ་རེག་ཅིང་སྙོམས་པར་འཇུག་ལ་དེའི་
མཇུག་ཐོགས་སུ་འཛིན་པ་བདེན་འཛིན་གྱི་རྣམ་པར་གཡེང་བ་དེ་སྤོང་བས་དེ་མ་ཐག་པའིཏིང་
ངེ་འཛིན་དང་ཤེས་རབ་མཚུངས་ལྡན་དང་བཅས་པའོ། །འདི་དག་སོགས་ཀྱི་དོན་ཀྱང་བཤད་
ཟིན་ཏོ། །
གཉིས་པ་ལ་ཐོབ་ཚུལ་མདོར་བསྟན། ཁྱད་པར་རྒྱས་པར་བཤད། ཕྱེ་བའི་དོན་བསྡུ་
དང་གསུམ། དང་པོ་ནི། སྦྱོར་ལམ་རྫོགས་པའི་རྗེས་དེ་ནས་བྱང་སེམས་འཇིག་རྟེན་ལས་
འདས་པའི་ཡེ་ཤེས་བླ་ན་མེད་ཅིང་། རྣམ་པར་མི་རྟོག་ལ་དྲི་མ་མེད་པ་ཡུལ་ཡུལ་ཅན་དུ་འཛིན་
པ་གཉིས་དང་བྲལ་བའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པ་ཐོབ་པར་
འགྱུར་རོ། །གཉིས་པ་ལ་ལྔ་ཡོད་པའི་དང་པོ་རྟེན་གྱི་ཁྱད་པར་ནི། མཐོང་ལམ་ཐོབ་པ་དེའི་
བྱང་སེམས་འདིའི་འཇིག་རྟེན་པའི་ལམ་འཇིག་རྟེན་ལས་འདས་པའི་ལམ་དུ་གཞན་ཡོངས་སུ་
- 2 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གྱུར་པ་སྟེ་ས་དང་པོ་རབ་ཏུ་དགའ་བ་ཡིན་པར་འདོད་ཅིང་ས་དང་པོ་ཐོབ་པ་འདི་ནི་བསྐལ་པ་
དཔག་ཏུ་མེད་པར་ཚོགས་བསགས་ཅིང་མཐོང་སྤང་ཤིན་ཏུརྣམ་པར་དག་པ་ཐོབ་པར་འདོད།
གཉིས་པ་རྟོགས་པའི་ཁྱད་པར་ནི། དེའི་ཚེ་ཆོས་དབྱིངས་མཉམ་པ་ཉིད་དུ་འགྲོ་བ་མངོན་སུམ་
དུ་རབ་ཏུ་རྟོགས་པ་དེའི་ཚེ་སེམས་ཅན་ཐམས་ཅད་ལ་བདག་དང་མཉམ་པ་ཉིད་དུ་མཚུངས་
པའི་སེམས་རྣམ་པ་ལྔ་ཐོབ་སྟེ་འདི་ལྟར་བདག་དང་སེམས་ཅན་ཐམས་ཅད་ལ་བདག་གཉིས་
མེད་པར་མཚུངས་པ་དང་། རང་གཞན་གྱི་སྡུག་བསྔལ་ཐམས་ཅད་ཉེས་དམིགས་ཅན་དུ་ངེས་
པར་མཚུངས་པ་དང་། རང་གཞན་གྱི་སྡུག་བསྔལ་གྱི་རྒྱུ་ཀུན་འབྱུང་སྤོང་བའི་དོན་བྱ་དགོས་
པར་མཚུངས་པ་དང་། རང་རྒྱུད་ལ་འགོག་པ་མངོན་དུ་བྱ་བའི་ཕྱིར་ལམ་སྒོམ་པ་ལ་ལན་མི་རེ་
བ་བཞིན་དུ་གཞན་ལམ་ཟབ་མོ་བསྟན་པས་ཕན་བཏགས་ཀྱང་ལན་ལ་མི་རེ་བ་རྣམས་ལ་
སེམས་མཉམ་པའི་མཚུངས་པ་དང་རྒྱལ་སྲས་ས་དང་པོ་བ་གཞན་རྣམས་ཀྱིས་ཆོས་དབྱིངས་
རྟོགས་པ་དང་འདྲ་བར་བདག་གིས་ཀྱང་ཆོས་དབྱིངས་རྟོགས་པ་ཡིན་ནོ་ཞེས་མཚུངས་པ་
རྣམས་སོ། །གཞན་ཡང་བྱང་སེམས་དེས་དེ་ནི་འཇིག་རྟེན་ལས་འདས་པའི་ཡེ་ཤེས་ཤིན་ཏུ་
རྣམ་པར་དག་པ་བ་གཟུང་འཛིན་གཉིས་སུ་མེད་པའི་དོན་མཐོང་བ་དེ་ཉིད་ཀྱིས་ཁམས་གསུམ་
དུ་རྟོགས་པའི་འདུས་བྱས་ཀྱི་ཆོས་རྣམས་གཞན་དབང་ཡང་དག་པ་མ་ཡིན་པའི་ཀུན་རྟོག་གི་
རྣམ་འཕྲུལ་ཙམ་དུ་རྟོགས་པར་འགྱུར་རོ། །སྤངས་པའི་ཁྱད་པར་ནི། ཀུན་རྟོག་དེ་དག་མེད་
པའི་ངོ་བོ་ཉིད་ཆོས་ཉིད་མངོན་སུམ་དུ་མཐོང་བས་སྤང་བྱ་སྒྲིབ་གཉིས་ལས་གྲོལ་ཞིང་མཐོང་
སྤང་འགག་པར་གྱུར་པ་དེའི་ཚེམཐོང་ལམ་ཐོབ་པ་ཞེས་བྱ་བ་ནི་རྟེན་འབྲེལ་གྱི་ཆོས་ཉིད་དུ་
ངེས་པར་བརྗོད་དོ། །བཞི་པ་དམིགས་པའི་ཁྱད་པར་ནི། རྣམ་ཐར་སྒོ་གསུམ་ལ་འཇུག་པ་སྟེ་
དེ་ཡང་ཀུན་བཏགས་རང་གི་མཚན་ཉིད་ཀྱིས་སྟོང་པ་མེད་པའི་སྟོང་ཉིད་ཡིན་ལ། དེ་ལྟར་ཤེས་
པ་ནི་མེད་པའི་སྟོང་པ་ཉིད་ཅེས་པའོ། །གཞན་ཡང་ཐ་སྙད་དུ་བདེན་པར་ཡོད་ཀྱང་ཀུན་
.2 4 6 -



，
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼ལ་
བཏགས་ཀྱིས་སྟོང་པ་ཡོད་པའི་སྟོང་པ་ཉིད་ཡིན་ལ། དེ་ལྟར་ཤེས་པ་ནི་ཡོད་པའི་སྟོང་པ་ཉིད་
ཅེས་པའོ། །ཡོངས་གྲུབ་སྟོང་ཉིད་ཀྱི་རང་བཞིན་ཡིན་ལ་དེ་ལྟར་ཤེས་པ་ནི་རང་བཞིན་སྟོང་པ་
ཉིད་ཤེས་པའོ་ཞེས་བརྗོད་དོ། །དེ་བཞིན་དུ་གཟུང་འཛིན་སོགས་ཀྱི་རྣམ་རྟོག་རྣམས་ཡང་དག་
པར་ཟད་ཅིང་འགག་པ་མཚན་མ་མེད་པ་ཡིན་ལ། དེ་ཤེས་པ་ནི་མཚན་མེད་ཤེས་པའོ། །
གཞན་ཡང་ཡང་དག་པ་མ་ཡིན་པའི་ཀུན་རྟོག་སྨོན་པ་མེད་པ་ཡིན་ལ། དེ་ཤེས་པ་ནི་སྨོན་པ་
མེད་པ་ཤེས་པ་ཞེས་བརྗོད་དོ། །
ལྔ་པ་གྲོགས་ཀྱི་ཁྱད་པར་ནི་རྒྱལ་བའི་སྲས་པོ་རྣམས་ཀྱི་བྱང་ཆུབ་ཀྱི་ཕྱོགས་དང་
མཐུན་པའི་ཆོས་བདུན་མཚུངས་ལྡན་དང་བཅས་པའི་སེམས་སེམས་བྱུང་རྣམ་པ་སྣ་ཚོགས་པ་
རྣམས་ཀྱི་ནང་ནས་བྱང་ཆུབ་ཡན་ལག་བདུན་ནི། དུས་རྟག་ཏུ་མཐོང་བའི་ལམ་དང་ལྷན་ཅིག་
ཏུ་ཐོབ་པར་འདོད་དོ། །གསུམ་པ་ནི། མཐོང་ལམ་ཐོབ་པའི་བྱང་སེམས་གང་ཟག་རང་གི་བློ་
གྲོས་ཀྱི་འགྲོ་བ་མཐའ་དག་རྒྱུ་རྐྱེན་འདུས་ནས་བྱས་པ་ཙམ་ཡིན་གྱི། བདག་མེད་ལ་རྟེན་
འབྲེལ་བཅུ་གཉིས་ཁོར་ཡུག་ཏུ་འཁོར་བས་སྡུག་བསྔལ་རྒྱས་པར་ཡང་ཀུན་ཏུ་ཤེས་ཏེ་བདག་
མེད་པའི་རང་བཞིན་ཅན་གྱི་ཕུང་པོ་ལྔ་ལ་བདག་དང་བདག་གིར་ལྟ་བ་རྣམས་སྤངས་ནས་
བདག་ཉིད་ཆེན་པོའི་ལྟ་བ་བདག་གཞན་མཉམ་པ་ཉིད་དུ་ཤེས་པའི་སྒོ་ནས་རང་གཞན་གྱི་དོན་
ཆེན་པོ་འགྲུབ་པའི་རྒྱུ་ཚོགས་རྙེད་པར་འགྱུར་རོ། །དེར་མ་ཟད་མཐོང་ལམ་ཐོབ་པའི་སྐབས་
འདི་ན་ཤེས་རབ་ཀྱིས་བདག་ཏུ་ལྟ་བ་མེད་པར་རྟོགས་ཀྱང་སྙིང་རྗེས་བདག་གཞན་མཉམ་པ་
ཉིད་དུ་ལྟ་ཞིང་ཤེས་རབ་ཀྱིས་སྡུག་བསྔལ་རང་བཞིན་མེད་པར་རྟོགས་ཀྱང༌། སྙིང་རྗེས་
སེམས་ཅན་ཤིན་ཏུ་སྡུག་བསྔལ་བ་ཡང་འགྱུར་ལ་བདག་ཉིད་ཀྱིས་རང་ལ་ཕན་པ་བྱས་པའི་
ལན་ལ་རེ་བ་མེད་པ་ཇི་ལྟ་བར་ཕན་བཏགས་པའི་ལན་ལ་རེ་བ་མེད་པར་སེམས་ཅན་གྱི་དོན་
ཀུན་རྙེད་པར་འགྱུར་རོ། །དེར་མ་ཟད་མཐོང་ལམ་པ་འགའ་ཞིག་གྲོལ་བྱེད་ལམ་མཆོག་གིས་
• 2 4 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་གི་སེམས་རྒྱུདརྣམ་པར་གྲོལ་ཡང་སེམས་ཅན་ལ་ཡོད་པའི་སྡུག་བསྔལ་གྱི་འཆིངབ་ཡུན་
རིང་པོས་བཅིངས་ཤིང་སེམས་ཅན་གྱི་ཁམས་ལ་མཐའ་མེད་པས་དེ་དག་གི་སྡུག་བསྔལ་ཟད་
པའི་མཐར་ཐུག་པ་མ་མཐོང་ཡང་གཞན་དོན་ལ་སྤྲོ་བའི་བརྩོན་འགྲུས་ཀྱིས་སེམས་ཅན་གྱི་
སྡུག་བསྔལ་སྤོང་བའི་ཆེད་དུ་རབ་ཏུ་སྦྱོར་བ་ཉིད་དུ་བྱའོ། །དེར་མ་ཟད་མིའི་འཇིག་རྟེན་འདི་ན་
སེམས་ཅན་ཐ་མལ་པ་རྣམས་ཀྱི་ཚེ་གཅིག་གི་ཡུན་ལ་རང་གཅིག་པུའི་སྡུག་བསྔལ་གྱི་
ཁུར་འཁུར་ཡང་མི་ནུས་ན་འཇིག་རྟེན་ཇི་སྲིད་གནས་ཀྱི་བར་དུ་སེམས་ཅན་ཐམས་ཅད་སྡུག་
བསྔལ་གྱི་ཁུར་སྡོམ་ནས་འཁུར་མི་ནུས་པ་ལྟ་སྨོས་ཀྱང་ཅི་དགོས། བྱང་ཆུབ་སེམས་དཔའ་
རྣམས་ནི་དེ་དག་ལས་ཟློག་ཏེ་འཁོར་བ་མ་སྟོངས་ཀྱི་བར་དང་། སེམས་ཅན་ཐམས་ཅད་ཀྱི་
སྡུག་བསྔལ་གྱི་ཁུར་ཁྱེར་ནས་གནས་པ་ཕན་པར་མཛད་པ་ཅན་ནོ། །དེར་མ་ཟད་རྒྱལ་བའི་
སྲས་པོརྣམས་སེམས་ཅན་རྣམས་ལ་བདེ་བ་དང་མི་འབྲལ་བར་འདོད་པའི་དགའ་བ་ཚད་མེད་
པ་དང༌། ཕན་པ་དང་བདེ་བར་འདོད་པའི་བྱམས་པ་ཚད་མེད་པ་དང་། དེ་དག་སྒྲུབ་པའི་དོན་
དུ་སྦྱོར་བ་དང་མི་སྐྱོ་བ་གང་ཡིན་པ་དེ་ནི་སྲིད་པ་དག་ན་ཤིན་ཏུ་ངོ་མཚར་ཆེ་བ་ཡིན་ནོ། །འོན་
ཀྱང་སེམས་བདག་དང་མཚུངས་པར་རྟོགས་པའི་ཕྱིར་ཤིན་ཏུ་ངོ་མཚར་ཆེ་བདེ་ལྟའང་མ་ཡིན་
ནོ༑ ༑བཞི་པ་ནི་མཐོང་ལམ་རྫོགས་པའི་རྗེས་དེ་ནས་བྱང་ཆུབ་སེམས་དཔའ་འདི་ནི་ས་དང་
པོའི་ལྷག་མ་ས་གཉིས་པ་སོགས་སྒོམ་པའི་ལམ་འདི་ལ་མཉམ་རྗེས་ཀྱི་ཡེ་ཤེས་རྣམ་པ་གཉིས་
པོ་སྒོམ་པའི་ཕྱིར་དུ་རབ་ཏུ་སྦྱོར་བར་བྱེད་དོ། །དགོས་པ་ཅིའི་ཕྱིར་དུ་སྦྱོར་བར་བྱེད་ཅེན། རྣམ་
པར་མི་རྟོག་པའི་ཡེ་ཤེས་དེ་སངས་རྒྱས་ཆོས་སྐུའི་ཡོན་ཏན་སྦྱོང་བའམ་ཐོབ་པའི་ཕྱིར་དུ།
གཞན་ཡང་། རྗེས་ཐོབ་འཇིག་རྟེན་པའི་ཡེ་ཤེས་དེ་སེམས་ཅན་རྣམས་རང་ཇི་ལྟར་མོས་པ་
བཞིན་ལམ་ལ་རྣམ་པར་འཇོག་པའི་སྒོ་ནས་ཡོངས་སུ་སྨིན་པར་བྱ་བའི་ཕྱིར་དུ་སྦྱོར་བར་བྱེད་
དོ༑ །དེ་ལྟར་ན་མ་དག་ས་བདུན་དུ་གྲངས་མེད་གཅིག །དག་པ་ས་གསུམ་དུ་གྲངས་མེད་
，
，
་，
，，
，
- 2 4 8 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
གཅིག་སྟེ་བསྐལ་པ་གྲངས་མེད་གཉིས་ཀྱི་ཚོགས་རྫོགས་པས་སྒོམ་པའི་ལམ་མཐར་ཕྱིན་པར་
འགྱུར་རོ། །སྒོམ་ལམ་ཐ་མ་ཐོབ་ནས་བྱང་སེམས་ཆེན་པོ་དེ་ལ་ཕྱོགས་བཅུའི་སངས་རྒྱས་
ཐམས་ཅད་ཀྱིས་འོད་ཟེར་ཆེན་པོའིདབང་བསྐུར་བས་རྒྱལ་བའི་རྒྱལ་ཚབ་ཆེན་པོར་འགྱུར་རོ།།
ལྔ་པ་ནི། སྒོམ་ལམ་ཆེན་པོའི་རྡོ་རྗེ་ལྟ་བུའིཏིང་ངེ་འཛིན་མཚན་མ་དང་རྟོག་པས་མི་ཕྱེད་ཅིང་མི་
ཤིག་པ་ཐོབ་པ་ལ་བརྟེན་ནས་སློབ་ལམ་མི་སློབ་ལམ་དུ་གནས་གྱུར་པ་མཐར་ཐུག་པ་སྒྲིབ་པ་
ཀུན་གྱི་དྲི་མ་མེད་པར་འགྱུར་ལ་སངས་རྒྱས་ཀྱི་ས་གང་ལ་གནས་ན་སེམས་ཅན་ལ་ཕན་པ་
དང་བདེ་བ་རབ་ཏུ་སྒྲུབ་པར་བྱེད་པ་རྣམས་ཐམས་ཅད་མཁྱེན་པ་ཉིད་ཀྱི་གོ་འཕང་བླ་ན་མེད་པ་
ཐོབ་པའོ། །
བཞི་པ་ཆེ་བ་བརྗོད་པའི་སྒོ་ནས་མཇུག་བསྡུ་བ་ལ། སྤྱིར་བསྟན་པ་ནི། དེ་ལྟར་
གདམས་ངག་ཐོབ་པའི་བྱང་སེམས་དེ་ཤིན་ཏུ་མཐོང་བར་དཀའ་བའི་ཐུབ་པ་རྫོགས་པའི་
སངས་རྒྱས་རྟག་ཏུ་མཐོང་ཞིང་དེ་ལ་དམ་པའི་ཆོས་གཞན་དང་མཉམ་པ་མེད་པ་ཐེག་ཆེན་ཐོས་
པ་ལས་བྱུང་པའི་རབ་ཏུ་དང་བའི་ཤུགས་ཀྱིས་རྟག་ཏུ་སེམས་ཚིམ་པའི་སྒོ་ནས་གདམས་ངག་
ཉམས་སུ་ལེན་པ་ལ། ཅི་ལྟ་བུན་དོན་ཆེན་པོ་སངས་རྒྱས་ཐོབ་པར་འགྱུར་མ་ཡིན་ཏེ་ཡིན་ནོ། །
དེར་མ་ཟད་ཆོས་ཀྱི་སྒོའམ། ཆོས་རྒྱུན་ཏིང་ངེ་འཛིན་ལ་རྣམ་པར་གནས་པ་ལ་དེ་བཞིན་
གཤེགས་པརྣམས་དུས་རྟག་ཏུ་གདམས་ངག་ཟབ་མོ་མངོན་སུམ་དུ་འདོམས་པར་མཛད་ཅིང་།
ཉེས་པའི་ཚང་ཚིང་ནས་ཐུགས་རྗེའི་ཚན་ནམ་སྟོབས་ཀྱིས་དྲངས་ཏེ་ཐུབ་པ་ཆེན་པོ་ལ་འགོད་
པར་མཛད་དོ། །འདྲེན་ཚུལ་ནི། ཆུ་བོའི་རྒྱུན་གྱིས་ཁྱེར་བའི་སེམས་ཅན་རྣམས་ཅོདོའིསྒྲ་ནས་
བཟུང་སྟེ་སྐམ་སར་འདྲེན་པ་བཞིན་ནོ། །དེར་མ་ཟད་རྫོགས་པའི་སངས་རྒྱས་རྣམསནི་གདུལ་
བྱ་རྣམས་ལྷག་པ་ཚུལ་ཁྲིམས་ཀྱི་བསླབ་པ་ལ་བཞུགས་པའི་ཕྱིར་དུ་རང་དོན་དུ་ཚུལ་ཁྲིམས་
ཡང་དག་པར་བླངས་ནས་སྐྱོན་མེད་དུ་སྦྱོར་བ་རྣམས་ལ་ལེགས་པར་བསྔགས་པ་མཛད་པ་
• 2 4
9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། ལོག་པར་སྦྱོར་བ་རྣམས་ལ་སྨོས་ཅིང་སྤོང་བར་མཛད་པ་དང་། ལྷག་པ་སེམས་ཀྱི་
བསླབ་པའི་ཕྱིར་དུ་ཞི་གནས་ལ་རྩེ་གཅིག་ཏུ་གནས་པ་ལྷུར་ལེན་པར་མཛད་པ་དང་། ལྷན་
ཅིག་པ་ཤེས་རབ་ཀྱི་བསླབ་པའི་ཕྱིར་དུ་ཆོས་རབ་ཏུ་རྣམ་པར་འབྱེད་པ་ལྷུར་ལེན་པར་ཡང་
སེམས་ཅན་རྣམས་མི་མཐུན་ཕྱོགས་གང་ཞིག་སྤངས་ནས་གཉེན་པོ་བརྟེན་པས་བདེ་བར་
གཤེགས་པའི་བསྟན་པ་འདི་ལརྣམ་པར་སྤངས་ཤིང་རྒྱས་པར་འགྱུར་བའི་ཆེད་དུ་འགལ་རྐྱེན་
བར་ཆད་ཀྱི་ཆོས་དང༌། མཐུན་རྐྱེན་གཉེན་པོའི་ཆོས་ཐམས་ཅད་ཚུལ་བཞིན་དུ་སྟོན་པར་
མཛད་དོ། །གང་དུ་ན་མོས་སྤྱོད་ཀྱི་སྐབས་འདི་ནའོ། །གང་གིས་ན་རྒྱལ་བ་རྣམས་ཀྱིས་སོ།
ཁྱད་པར་དུ་གཞན་དོན་སྒྲུབ་ཚུལ་ནི། གདམས་ངག་ཐོབ་པའི་བྱང་སེམས་དེ་ནི་ཤེས་བྱ་མངོན་
སུམ་དུ་མཐོང་བས་སྒྲིབ་གཉིས་ཀྱི་རབ་ཏུ་དག་ཅིང་རྣམ་པར་མི་རྟོག་པའི་ཡེ་ཤེས་དང་ལྡན་
པའི་བྱང་ཆུབ་ཆེན་པོ་བརྙེས་པའི་སྒོ་ནས་ལྷ་དང་བཅས་པའི་འཇིག་རྟེན་ཐམས་ཅད་ཟིལ་གྱིས་
མནན་སྟེ་མ་རིག་པའི་མུན་པ་ཆེན་པོརྣམ་པ་ཀུན་ཏུ་བསལ་ནས་སྟོང་གསུམ་གསལ་བར་བྱེད་
པའི་ཉི་མ་ཆེན་པོ་མཁའ་ལ་ཤར་བ་བཞིན་དུ་འགྲོ་བ་རྣམས་ལ་ལེགས་བཤད་ཀྱི་འོད་ཟེར་
སྤྲོས་ཞིང་གཟི་བརྗིད་ཀྱི་དཔལ་དང་ལྡན་པས་ལམ་ལ་ལྷན་ནེར་གནས་པའོ། །རང་དོན་
འགྲུབ་ཚུལ་ནི། དེ་ལྟར་རྟག་ཏུ་སྟེ་གྲངས་མེད་གསུམ་དུ་དགེ་བ་བསགས་པས་རྒྱུད་རབ་ཏུ་
གང་ཞིང་ཐུབ་པ་སངས་རྒྱས་བཅོམ་ལྡན་འདས་རྣམས་ལས་དུས་རྟག་ཏུ་གདམས་ངག་ཟབ་
ཅིང་རྒྱ་ཆེ་བ་ཐོབ་པའི་བྱང་ཆུབ་སེམས་དཔའ་མཆོག་དེ་རྣམསནི་སེམས་ཀྱིཏིངངེ་འཛིན་རབ་
ཏུ་སྤངས་པ་ཐོབ་ནས་སྟོབས་དང་མི་འཇིགས་པ་ལ་སོགས་པ་ཡོན་ཏན་རྒྱ་མཚོའི་ཕ་རོལ་ཏུ་
ཕྱིན་པའི་སངས་རྒྱས་ཀྱི་གོ་འཕངས་མཆོག་ཏུ་འགྲོ་བར་འགྱུར་རོ། །གདམས་ངག་རྗེས་སུ་
བསྟན་པའི་སྐབས་བཤད་ཟིན་ཏོ། །། །
༈ བཞི་པ་འཕྲིན་ཡིག་སྙན་པོ་ཐོས་པའི་དཔེས་མཚོན་པ་བསམ་གྱིས་མི་ཁྱབ་
-25 0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
པའི་དོན་ལ། ཐབས་དང་ལྡན་པའི་ལས་ནས། ས་བཅུ་ལ་སྤྱོད་ཚུལ་གྱི་བར་དོན་ཚན་དྲུག་ཡོད་
ཅིང་འདི་རྣམས་ལ་རྩ་འགྲེལ་ནས་སྡོམ་གྱི་ཚིགས་བཅད་མི་སྣང་བས། སྡོམ་གྱི་ཚིགས་བཅད་
སྔ་མ་གཉིས་ཀྱི་རིགས་བསྒྲེས་ནས་སྡོམ་དུ་བརྗོད་པ་ནི། ལས་དང་ཕ་རོལ་ཕྱིན་དྲུག་དང་། །
སངས་རྒྱས་མཆོད་དང་བྱང་ཕྱོགས་དང་། །ཡོན་ཏན་ལྡན་དང་རྟག་སྤྱོད་དང་། །མཐར་ཐུག་
སྐྱབསཏེ་ཕྱིན་པ་ཡིན། །ཞེས་སོ། །དོན་ཚན་བདུན་པོ་འདིའི་ཕྱི་མདང་། སྔར་བཤད་པའི་བྱང་
ཆུབ་ཐོབ་བྱ་བླ་མེད་ཡིན་པས། རིན་པོ་ཆེའི་སྒྲོམ་ཁ་ཕྱེ་བའི་དཔེས་འཆད། འདིའི་སྐབས་ཀྱི་
དོན་ཚན་དང་པོ་དྲུག་བསམ་གྱིས་མི་ཁྱབ་པའི་དོན་དུ་སྦྱར་བ་མི་འཐད་པ་མ་ཡིན་ཏེ། འདི་དག་
ཐེག་ཆེན་ཐུན་མོང་མ་ཡིན་པའི་ཡོནཏན་ཁྱད་པར་ཅན་ཡིན་པས་ཉན་རང་སོགས་ཀྱིས་བསམ་
པར་དཀའ་བའི་ཕྱིར་དང༌། གཞུང་གི་སྐབས་སུའང་། ཁྱད་པར་དུ་འཕགས། བསམ་གྱིས་མི་
ཁྱབ། ཐུན་མོང་མ་ཡིན། དམ་པ་ཡིན། མ་འདྲེས་པ་ཡིན། ཞེས་སོགས་ཀྱི་དོན་ཡངནས་ཡང་
དུ་འབྱུང་བའི་ཕྱིར། འདི་ལ་དོན་དྲུག་སྟེ། སྔོན་དུ་འགྲོ་བ་ཐབས་དང་ལྡན་པའི་ལས། དངོས་
གཞི་ཕྱིན་དྲུག་ཇི་ལྟར་སྒྲུབ་པའི་ཚུལ། བསོད་ནམས་འཕེལ་བྱེད་སངས་རྒྱས་མཆོད་པ་སོགས་
ཀྱི་ལས། ཕན་ཡོན་ཅན་ཐེག་ཆེན་གྱི་བྱང་ཕྱོགས་སྒོམ་ཚུལ། དེ་ལས་འབྱུང་བའི་ཡོན་ཏན་གྱི་
ཁྱད་པར་སྣ་ཚོགས། རྟགས་ལྡན་ཐེག་ཆེན་གྱི་ས་ལམ་ལ་སྤྱོད་ཚུལ་རྣམས་སོ། །དང་པོ་ལ་སྤྱན་
སོགས་དང་བྱང་ཕྱོགས་སོགས་ཀུན་ནས་སློང་བའི་ལས་ནི་ཇི་ལྟར་ཏེ། དཔེར་ན་ལོངས་སྤྱད་ན་
ནགས་ཚལ་ཡིད་དུ་འོང་བ་དང་། ལོངས་སྤྱོད་པ་པོ་ལུས་ཅན་རྣམས་དང་བརྟན་པ་རི་སོགས་
དང༌། མི་བརྟན་པ་ཆུ་བོ་སོགས་རྣམས་ཀྱི་རྟེན་ནི་ས་གཞི་འདི་ཡིན་པ་དེ་བཞིན་དུ་མཁས་པ་
བྱང་སེམས་རྣམས་ཀྱི་སྒོ་གསུམ་གྱི་ལས་གསུམ་པོ་ཡང་སྦྱིན་སོགས་དང་བྱང་ཕྱོགས་ལ་སོགས་
པ་དགེ་བའི་རྩ་བ་རྣམས་ཀྱི་རྟེན་གཞི་ཡིན་པར་འདོད་དོ། །ཐེག་དམན་ལས་ལྡང་བའི་ལསན་
གཞན་དོན་ལ་མངོན་པར་བརྩོན་པའི་བདག་ཉིད་ཅན་རྒྱལ་སྲས་རྣམས་ནི་ཤིན་ཏུ་བྱ་དཀའ་
- 2 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་ལས་ཚོགས་གཉིས་ཅི་རིགས་པའི་ངོ་བོར་གནས་པ་སྣ་ཚོགས་བསྐལ་པ་མང་པོས་ཚར་
ཕྱིན་པའི་ཕྱིར་དུ་རང་གི་ལུས་ངག་དང་སེམས་ཀྱི་རང་བཞིན་ཅན་གྱི་ལས་རྣམས་གཞན་ཕན་
སྒྲུབ་པའི་སྐབས་འདི་ན་ཡིད་འབྱུང་བའི་སྐྱོ་བར་འགྱུར་བ་ཅུང་ཟད་ཀྱང་མེད་པར་གཞན་དོན་
ལ་རབ་ཏུ་འཇུག་གོ །ཚུལ་ཇི་ལྟར་འཇུག་ན་ཇི་ལྟར་བདག་ལ་ཕན་འདོགས་པའི་སྐྱེས་བུ་
རྣམས་དུག་དང་མཚོན་དང་གནམ་ལྕགས་ཀྱི་མེ་ལྕེ་དང་། དགྲ་བོ་སོགས་ལས་རང་གི་ལུས་
དང་ལོངས་སྤྱོད་བཟློག་ཅིང་སྲུང་བར་བྱེད་པ་དེ་བཞིན་དུ་རྒྱལ་སྲས་རྣམས་ཀྱང་ཐེག་པ་དམན་
པརྣམ་པ་གཉིས་ལས་རང་གི་སྒོགསུམ་གྱི་ལས་གསུམ་གྱི་བདག་ཉིདརྣམསབཟློག་ཅིང་སྲུང་
བར་བྱེད་དོ། །ལས་གསུམ་རྣམ་པར་དག་པའི་ཐབས་ནི་བྱང་སེམས་རྣམས་ཕྱིན་དྲུག་སྒྲུབ་པ་
སོགས་ཀྱི་ལས་ལ་འཇུག་པ་ན་བདག་ཉིད་ལ་ལས་བྱེད་པ་པོ་ཅན་དུ་མི་ལྟ། ཕྱིན་དྲུག་སོགས་
ལ་ལས་སུ་མི་ལྟ། གཞན་དོན་ལ་བླང་བྱའི་བྱ་བར་མི་ལྟ་བར་རྟག་ཏུ་འཁོར་གསུམ་དུརྣམ་པར
མི་རྟོག་པའི་ངང་ནས་སྒྲུབ་པར་བྱེད་དོ། །བྱང་སེམས་འདི་ནི་འཁོར་གསུམ་དུ་ཡོངས་སུ་དག་
པ་དེ་ཉིད་སྒོ་གསུམ་གྱི་ལས་རྣམས་མཐའ་ཡས་པའི་རྣམ་པར་དག་པ་དེའི་ཕ་རོལ་ཏུ་འགྲོ་བ་
ཉིད་དོ། །ཐབས་དང་ལྡན་པའི་ལས་ཀྱི་སྐབས་བཤད་ཟིནཏོ།། །། །
༈ གཉིས་པ་དེས་ཟིན་པའི་ཕྱིན་དྲུག་སྒྲུབ་ཚུལ་ལ། དངོས་དོན་ཕྱིན་དྲུག་གཏན་
ལ་དབབ་པ། ཞར་བྱུང་བསྡུ་དངོས་བཞིས་སེམས་ཅན་སྨིན་ཚུལ་དང༌། དེ་དག་གི་དོན་བསྡུས་
ཏེ་བསྟན་པ་དང་གསུམ། དང་པོ་ལ། སྡོམ་གྱིས་མདོར་བསྟན་པ་དང་། རེ་རེ་ནས་རྒྱས་པར་
བཤད་པ་གཉིས། དང་པོ་ནི། ཕར་ཕྱིན་དྲུག་ཏུ་གྲངས་ངེས་པའི་རྒྱུ་མཚན་དང༌། སོ་སོ་
བའི་མཚན་ཉིད་དང་གོ་རིམ་ངེས་ཚུལ་དང་། ངེས་ཚིག་གི་བཤད་པ་དང་བསྒོམ་བྱའི་ཡོན་ཏན་
ཏེ༑ སྒོམ་ཚུལ་དང་། རབ་ཏུ་དབྱེ་བ་དང་། གསུམ་དུ་བསྡུ་ཚུལ་དང་། མི་མཐུན་ཕྱོགས་དང་།
ཡོན་ཏན་དང་ལྡན་པར་བསྔགས་པ་བརྗོད་པ་དང་། ཕན་ཚུན་གཅིག་ལ་གཅིག་ངེས་ཚུལ་
- 2 5 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
ཏེ་དོན་བཅུས་བཤད་པར་བྱའོ། །གཉིས་པ་ལ་མདོར་བསྟན་ལྟར་བཅུ་ཡོད་པའི་དང་པོ་གྲངས་
ངེས་པའི་རྒྱུ་མཚན་ལ། འབྲས་བུ་ལ་ལྟོས་ནས་དྲུག་ཏུ་ངེས་ཚུལ་ནི། སྦྱིན་པའི་འབྲས་བུ་
ལོངས་སྤྱོད་ཕུན་སུམ་ཚོགས་པ་དང་། ཚུལ་ཁྲིམས་ཀྱི་འབྲས་བུ་མཐོ་རིས་ཀྱི་གནས་སུ་སྐྱེ་བ་
དང་། བཟོད་པའི་འབྲས་བུ་མངོན་པར་ཕུན་སུམ་ཚོགས་པ་དང་། བརྩོན་འགྲུས་ཀྱི་འབྲས་བུ་
དགེ་བ་སྒྲུབ་པའི་བརྩོན་པ་ཕུན་ཚོགས་པ་སྟེ་མངོན་མཐོ་འབྲས་བུ་བཞི་དང་། བསམ་གཏན་
གྱི་འབྲས་བུ་རྟག་ཏུ་སེམས་ཉོན་མོངས་པའི་དབང་དུ་མི་འགྲོ་བ་དང་། ཤེས་རབ་ཀྱི་འབྲས་བུ་
བླང་དོར་གྱི་བྱ་བ་ཐམས་ཅད་ལ་ཕྱིན་ཅི་མ་ལོག་པ་སྟེ་ངེས་ལེགས་ཀྱི་མཐུ་གཉིས་རྣམས་ལ་
ལྟོས་ནས་ཕྱིན་དྲུག་ཏུ་བཞག་གོ །དོན་གཉིས་ལ་ལྟོས་ནས་དྲུག་ཏུ་ངེས་ཚུལནི། སེམས་ཅན་
གྱི་དོན་ལ་རབ་ཏུ་བརྩོན་པ་ནི། སྦྱིན་པ་གཏོང་བ་དང་། གཞན་ལ་མི་གནོད་པའི་ཚུལ་ཁྲིམས་
དང༌། གཞན་གྱིས་གནོད་པ་བྱས་པ་བཟོད་པ་རྣམས་ཀྱི་བྱེད་ཅིང་། རང་དོན་རྣམ་པ་ཐམས་
ཅད་དུ་སྤྱོད་པ་ནི། རྩེ་གཅིག་ཏུ་གནས་པའི་བསམ་གཏན་དང༌། གྲོལ་བ་ཤེས་རབ་དང་། དེ་
དག་གི་གཞི་བརྩོན་འགྲུས་དང་བཅས་པ་སྒྲུབ་པར་བྱེད་དོ། །གཞན་དོན་སྒྲུབ་པས་རང་དོན་
འགྲུབ་ཚུལ་ནི། བྱང་སེམས་རྣམས་ཀྱི་སྦྱིན་པས་གཞན་མི་ཕོངས་པར་བྱེད་པ་དང་། ཚུལ་
ཁྲིམས་ཀྱིས་གཞན་ལ་རྣམ་པར་མི་འཚེ་བར་བྱེད་པ་དང་། བཟོད་པས་གཞན་གྱི་རྣམཔར་འཚེ་
བ་བཟོད་པར་བྱེད་པ་དང་། བརྩོན་འགྲུས་ཀྱིས་གཞན་དོན་ལ་མི་སྐྱོ་བར་བྱེད་པ་དང་། བསམ་
གཏན་གྱིས་རྫུ་འཕྲུལ་བསྟན་ནས་གཞན་དག་དགའ་བར་བྱེད་པ་དང་། ཤེས་རབ་ཀྱིསག་ཞན་
ལ་ལེགས་པར་བརྗོད་པར་བྱེད་པ་དེའི་ཕྱིར་དངོས་སུ་གཞན་དོན་སྒྲུབ་པ་ནི་ཤུགས་ལ་རང་
དོན་འགྲུབ་པའི་ཐབས་ཡིན་ནོ། །ཐེག་ཆེན་ལ་ལྟོས་ནས་དྲུག་ཏུ་ངེས་ཚུལ་ནི། སྦྱིན་པས་
ལོངས་སྤྱོད་ལ་མངོན་པར་མི་དགའ་ཞིང་མ་ཆགས་པ་དང༌། ཚུལ་ཁྲིམས་ཀྱིས་བསླབ་པ་ལ་
རབ་ཏུ་གུས་པ་དང༌། བཟོད་པས་སེམས་ཅན་དང་མ་ཡིན་པ་གཉིས་ལས་བྱུང་པའི་གནོད་པ་
ཨ 2 5 3 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་མི་སྐྱོབདང་། བརྩོན་འགྲུས་ཀྱིས་ནི་དགེ་བ་རྒྱ་ཆེན་པོ་སྒྲུབ་པ་ལ་མི་སྐྱོ་བ་དང་། བསམ་
གཏན་གྱིས་ཞི་ལྷག་ཟུང་འབྲེལ་གྱི་རྣལ་འབྱོར་ལ་མ་ཉམས་པར་འཇོག་པ་དང་། ཤེས་རབ་
ཀྱིས་འཁོར་གསུམ་དུ་རྣམ་པར་མི་རྟོག་པའི་ཡེ་ཤེས་ཐོབ་པའི་ཕྱིར། ཐེག་པ་ཆེན་པོའིདོན་
མཐའ་དག་དྲུག་ཙམ་དུ་ཟད་དོ། །ལམ་ལ་ལྟོས་ནས་དྲུག་ཏུ་ངེས་ཚུལ་ནི། སྦྱིན་པའི་གཟུགས་
དྲི་སོགས་ཡུལ་རྣམས་ལ་མ་ཆགས་པའི་ལམ་དང༌། ཚུལ་ཁྲིམས་ནི་འདོད་པའི་གོ་འཕངས་
ཐོབ་པར་འདོད་པའི་རྣམ་གཡེང་སྡོམ་པའི་ལམ་དང་། བཟོད་པ་ནི་སེམས་ཅན་ཡོངས་སུ་མི་
བཏོང་བའི་ལམ་དང་། བརྩོན་འགྲུས་ནི་དགའ་བ་གོང་ནས་གོང་དུ་འཕེལ་བར་བྱེད་པའི་ལམ་
དང༌། བསམ་གཏན་ནི་ཉོན་མོངས་པའི་སྒྲིབ་པ་སྤོང་བའི་ལམ་དང༌། ཤེས་རབ་ནི་ཤེས་བྱའི་
སྒྲིབ་པ་སྤོང་བའི་ལམ་མོ། །བསླབ་པ་གསུམ་ལ་ལྟོས་ནས་དྲུག་ཏུ་ངེས་ཚུལ་ནི། བསླབ་པ་
གསུམ་གྱི་དབང་དུ་མཛད་ནས་རྒྱལ་བས་ཕ་རོལ་ཏུ་ཕྱིན་པ་དྲུག་ཏུ་ཡང་དག་པར་བཤད་དེ།
དེ་ཡང་ལྷག་པ་ཚུལ་ཁྲིམས་ཀྱི་བསླབ་པ་ནི་ཕར་ཕྱིན་དང་པོ་གསུམ་ཡིན། ལྷག་པ་སེམསནི་
ཕར་ཕྱིན་རྣམས་ཀྱི་ནང་ནས་བསམ་གཏན་ཡིན། ལྷག་པ་ཤེས་རབ་ནི་དེའི་ནང་ནས་ཤེས་རབ་
ཡིན་ལ། གཅིག་སྟེ་བརྩོན་འགྲུས་ནི་བསླབ་པ་གསུམ་ཆར་ལ་གྲོགས་སུགཏོགས་སོ། །དེ་
ལྟར་ན་བསླབ་པ་གསུམ་སྒྲུབ་པ་ལ་ཕར་ཕྱིན་དྲུག་དགོས་པས་གསུམ་ལ་ལྟོསནས་དྲུག་བཞག་
གོ༑
གཉིས་པ་མཚན་ཉིད་ལ་སྦྱིན་པའི་ཕར་ཕྱིན་གྱི་མཚན་ཉིད་ནི་སྦྱིན་པ་ཆོས་བཞི་ལྡན་
ཏེ༑ མི་མཐུན་ཕྱོགས་སེར་སྣ་ ཉམས་པ་དང་། གཉེན་པོ་རྣམ་པར་མི་རྟོག་པའི་ཡེ་ཤེས་
དང་ལྡན་པ་དང་། བྱེད་ལས་གང་ལ་ཅི་འདོད་བྱིན་པས་འདོད་པ་ཐམས་ཅད་ཡོངས་སུ་རྫོགས་
པར་བྱེད་པ་དང་། དེའི་སྒོ་ནས་ཡོངས་སུ་སྨིན་པར་བྱེད་པ་རྣམས་སོ། །རྣམ་པར་ཞེས་པ་ནི་
བྱེད་ལས་གཉིས་གཅིག་ཏུ་བསྡུས་པའོ། །ཚུལ་ཁྲིམས་ཀྱི་ནི་ཚུལ་ཁྲིམས་ཆོས་བཞི་ལྡན་ཏེ། མི་
a
- 2 5
4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥་
མཐུན་ཕྱོགས་འཆལ་ཚུལ་ཉམས་པ་དང་། གཉེན་པོ་མི་རྟོག་ཡེ་ཤེས་དང་ལྡན་པ་དང་
། བྱེད་
ལས་གཞན་ལ་གནོད་པ་སྤངས་པས་སོ། །འདོད་པ་ཐམས་ཅད་ཡོངས་སུ་རྫོགས་པར་བྱེད་པ་
དང༌། དེའི་སྒོ་ནས་དེས་སེམས་ཅན་སྨིན་པ་རྣམས་སོ། །བཟོད་པ་ཡི་ནི་བཟོད་པ་ཆོས་བཞི་
ལྡན་ཏེ། མི་མཐུན་ཕྱོགས་ཁོང་ཁྲོ་བསལ་བ་དང་། གཉེན་པོ་མི་རྟོག་པ་ཡེ་ཤེས་དང་ལྡན་པ་
དང༌། བྱེད་ལས་གནོད་ལན་མི་འཇལ་བ་སོགས་ཀྱི་འདོད་པ་ཐམས་ཅད་ཡོངས་སུ་རྫོགས་
པར་བྱེད་པ་དང་། དེའི་སྒོ་ནས་སེམས་ཅན་སོགས་གོང་ལྟར་དང་། བརྩོན་འགྲུས་སབཞི་
ལྡན་ཏེ། མི་མཐུན་ཕྱོགས་ལེ་ལོ་ཉམས་པ་དང་། གཉེན་པོ་མི་རྟོག་ཡེ་ཤེས་དང་ལྡན་པ་དང་།
བྱེད་ལས་གཞན་དོན་ལ་སྤྲོ་བ་སོགས་ཀྱིའོ། །འདོད་པ་ཐམས་ཅད་ཡོངས་སུརྫོགས་པར་བྱེད་
པ་དང༌། དེའི་སྒོ་ནས་སེམས་ཅན་སོགས་གོང་བཞིན། བསམ་གཏན་ནི་བསམ་གཏན་ཆོས་
བཞི་ལྡན་ཏེ། མི་མཐུན་ཕྱོགས་རྣམ་གཡེང་ཉམས་པ་དང་། གཉེན་པོ་རྣམ་པར་མི་རྟོག་པའི་ཡེ་
ཤེས་དང་ལྡན་པ་དང༌། བྱེད་ལས་བསམ་གཏན་ལས་བྱུང་པའི་རྫུ་འཕྲུལ་བསྟན་པ་སོགས་
ཀྱིས་འདོད་པ་ཐམས་ཅད་ཡོངས་སུ་རྫོགས་པར་བྱེད་པ་དང་། དེའི་སྒོ་ནས་སེམས་ཅན་སོགས་
གོང་བཞིན། ཤེས་རབ་ནི་ཤེས་རབ་ཆོས་བཞི་ལྡན་ཏེ་མི་མཐུན་ཕྱོགས་ཤེས་པར་འཆལ་བ་
ཉམས་པར་བྱེད་པ་དང༌། གཉེན་པོ་མི་རྟོག་ཡེ་ཤེས་དང་ལྡན་པ་དང་། བྱེད་ལས་ལེགས་པར་
བཤད་པ་སོགས་ཀྱི་རྫོགས་པར་བྱེད་པ་དང་། དེའི་སྒོ་ནས་སེམས་ཅན་སོགས་སོ། །
གསུམ་པ་གོ་རིམ་ངེས་ཚུལ་ནི། རྒྱུ་མཚན་གསུམ་གྱིས་ཕར་ཕྱིན་དྲུག་སོགས་དེ་དག་
རིམ་པར་བསྟན་པ་ཡིན་ལ། རྒྱུ་མཚན་གསུམ་ནི་སྔ་མ་སྔ་མ་ལ་བརྟེན་ནས་ཕྱི་མ་ཕྱི་མ་སྐྱེ་བས་
རྒྱུ་འབྲས་དོན་གྱི་རིམ་པ་དང༌། སྔ་མ་སྔ་མ་རྣམས་དམན་ཅིང་ཕྱི་མ་ཕྱི་མ་རྣམས་མགཏུ་
གནས་པས་དམན་མཆོག་གི་རིམ་པ་དང༌། སྔ་མ་སྔ་མ་རྣམས་རགས་ཤིང་། ཕྱི་མ་ཕྱི་མརྣམས་
ཕྲ་བས་རགས་པ་དང་ཕྲ་བས་སོ། །བཞི་པ་ངེས་ཚིག་ནི། ཕྱིན་དྲུག་གི་སྐད་འདོད། དཱ་ན་ཤཱི་ལ་
- 2 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀཱནྟི་བིརྱ་དྷཱན་པྲ་ཛྷཱ་ཞེསཔརྣམས་རིམ་བཞིན་དབུལབ་འདོརབ་སོགས་ལ་འཇུག་ཅིང་དེ་དག་
ཕྱིན་དྲུག་གི་རང་བཞིན་ནམ་བྱེད་ལས་ཡིན་པས་རིམ་པ་ལྟར་སྦྱར་ན་དབུལ་བ་འདོར་བར་བྱེད་
པས་སྦྱིན་པ་དང་། བསིལ་བ་ཐོབ་པར་བྱེད་པས་ཚུལ་ཁྲིམས་དང་། ཁོང་ཁྲོ་དང་ཞེ་སྡང་བཟོད་
པས་བཟོད་པ་དང༌། དགེ་བ་མཆོག་ལ་སྦྱོར་བས་བརྩོན་འགྲུས་དང༌། དམིགས་པ་ལཡིད་རྩེ་
གཅིག་ཏུ་འཛིན་པས་བསམ་གཏན་དང༌། དོན་དམ་གྱི་གནས་ལུགས་ཕྱིན་ཅི་མ་ལོག་པར་
ཤེས་པའི་ཕྱིར་ན་ཤེས་རབ་ཅེས་བཤད་ལ། ཕ་རོལ་ཏུ་ཕྱིན་པ་ཞེས་པའི་དོན་སྲིད་ཞིའི་ཕ་རོལ་
ཏུ་སོན་པ་དང༌། རབ་ཀྱི་མུ་མཐར་སོན་པ་ཞེས་མདོ་རྣམས་འཆད་མོད། བསྟན་བཅོས་འདི་
དག་གི་ལུགས་ལ་འཁོར་གསུམ་དུ་རྟོག་པ་ལས་ཕ་རོལ་ཏུ་སོན་པ་ལ་བཞེད་པར་མནནོ། །
ལྔ་པ་སྒོམ་ཚུལ་ནི། དྲུག་པོ་ཐམས་ཅད་ལ་སྒོམ་ཚུལ་ལྔ་ལྔ་ཡོད་པར་བརྗོད་དོ། །ལྔ་པོ་གང་ན།
དངོས་པོ་ལ་བརྟེན་པ། ཡིད་ལ་བྱེད་པ་ལ་བརྟེན་པ། བསམ་པ་ལབརྟེནཔ། ཐབས་ལ་བརྟེན་
པ༑ དབང་འབྱོར་བ་ལབརྟེན་པ་རྣམས་སོ། །དང་པོ་ལ་བཞི་སྟེ། རྒྱུ་ལ་བརྟེན་པ། རྣམ་སྨིན་
ལ་བརྟེན་པ། སྨོན་ལམ་ལ་བརྟེན་པ། སོ་སོར་རྟོག་པའི་སྟོབས་ལ་བརྟེན་པ་རྣམས་སོ། །
གཉིས་པ་ལ་བཞི་སྟེ། མོས་པ་ཡིད་ལ་བྱེད་པ། རོ་མྱང་བ་ཡིད་ལ་བྱེད་པ། རྗེས་སུཡི་རང་བ་
ཡིད་ལ་བྱེད་པ། མངོན་པར་དགའ་བ་ཡིད་ལ་བྱེད་པ་རྣམས་སོ། །གསུམ་པ་ལ་དྲུག་སྟེ། ངོམ་
མི་ཤེས་པའི་བསམ་པ་དང་། རྒྱ་ཆེན་པོའི་བསམ་པ་དང་། དགའ་བའི་བསམ་པ་དང་། ཕན་
པའི་བསམ་པ་དང༌། མ་གོས་པའི་བསམ་པ་དང་། དགེ་བའི་བསམ་པའོ། །བཞི་པ་ལགསུམ་
སྟེ་འཁོར་གསུམ་ཡོངས་སུ་དག་པ། སོ་སོར་རྟོག་པ། ཡིད་བྱེད་སྔ་མ་རྣམས་སོ། །ལྔ་པ་ལ་
གསུམ་སྟེ། སྐུ་ལ་དབང་འབྱོར་བ་དང༌། སྤྱོད་པ་ལ་དབང་འབྱོར་བ་ཉིད་དང་། སྟོན་པ་ལ་
དབང་འབྱོར་པ་ཉིད་དོ། །འདི་དག་གི་ངོས་འཛིན་དང་རྣམ་གཞག་འགྲེལ་པ་ཉིད་ལས་གསལ་
བར་བཞུགས་པས་དེར་ཤེས་པར་མཛོད་ཅིག །དྲུག་པ་རབ་དབྱེ་ནི། དྲུག་པོ་རེ་རེ་ནས་ངོ་བོ་
，
- 2 5 6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། །༥
སོགས་དྲུག་དྲུག་གིས་སྟོན་པ་ལ། སྦྱིན་པའི་རབ་དབྱེ་ནི། ཆོས་དང་ཟང་ཟིང་ལ་སོགས་པའི་
དངོས་པོ་རྣམས་གཏོང་བར་བྱེད་པའི་ངོ་བོའི་དོན་དང་། རྩ་བ་མ་ཆགས་པ་དང་ལྷན་ཅིག་སྐྱེས་
པའི་སེམས་པ་སོགས་ལ་བརྟེན་པ་རྒྱུའི་དོན་དང་། ནང་གི་དོན་དངོས་པོ་བཏང་བས་ལུས་ཕུན་
ཚོགས་དང་། ཕྱིའི་དངོས་པོ་བཏང་བས་ལོངས་སྤྱོད་ཕུན་ཚོགས་འགྲུབ་པ་འབྲས་བུའི་དོན་དང་།
རང་གཞན་གཉིས་རྗེས་སུ་འཛིན་པ་དང་བྱང་ཆུབ་ཀྱི་ཚོགས་རྫོགས་པར་བྱེད་པ་ལས་ཀྱི་དོན་
དང༌། སེར་སྣ་མེད་པ་སོགས་ཀྱི་ཡོནཏན་དང་ལྡན་པ་ལྡན་པའི་དོན་དང་། ཆོས་ཀྱི་སྦྱིན་པ་དང་
ཟང་ཟིང་གི་སྦྱིན་པ་དང་། མི་འཇིགས་པའི་སྦྱིན་པ་གསུམ་དུ་མཐོང་བ་འཇུག་པའི་དོན་ཏེ་སྦྱིན་
པའི་ཕར་ཕྱིན་དོན་དྲུག་ལྡན་དེ་འདྲར་ཡོངས་སུ་ཤེས་ནས་མཁས་པ་བྱང་ཆུབ་སེམས་དཔའ་
རྣམས་ཡོངས་སུ་སྒྲུབ་པར་བྱེད། ཚུལ་ཁྲིམས་ནི། ཚུལ་ཁྲིམས་དང་ལྡན་པ་སོགས་ཡན་ལག་
དྲུག་དང་ལྡན་པ་ངོ་བོའི་དོན་དང་། ཞི་བ་མྱང་འདས་ཀྱི་ཕ་རོལ་ཏུ་ཕྱིན་པ་རྒྱུའི་དོན་དང་། བདེ་
འགྲོ་སྐྱེ་ཞིང་གནས་པ་སྦྱིན་པར་བྱེད་པ་འབྲས་བུའི་དོན་དང༌། དཔེ་ཟུར་ཆད་པས་འབྲུདགུ་ཙམ་
ཆད།པའི་གདུང་བ་ཞི་བར་བྱེད་པ་དང༌། གཞན་གྱི་གནོད་པ་དང་ཁ་ན་མ་ཐོ་བ་སོགས་ཀྱི་
འཇིགས་པ་མེད་པར་བྱེད་པ་ལས་ཀྱི་དོན་དང་། བསོད་ནམས་ཀྱི་ཚོགས་དང་ལྡན་པ་ལྡན་པའི་
དོན་དང་བརྡར་བཏགས་པས་ཐོབ་པ་སོ་ཐར་གྱི་སྡོམ་པ་དང་། ཆོས་ཉིད་ཀྱིས་ཐོབ་པ་བསམ་
གཏན་དང༌། ཟག་མེད་ཀྱི་སྡོམ་པས་ཏེ་གསུམ་དུ་མཐོང་བ་འཇུག་པའི་དོན(དཔེཟུར་ཆད་པས་འབྲུ་
དགུ་ཙམཆད།)ལ་གནས་པ་ལ་ཡོད་ཅེས་པ་རྟེན་གྱིས་འཇུག་པ་སྟེ། ཚུལ་ཁྲིམས་ཀྱི་ཕར་ཕྱིན་དོན་
དྲུག་ལྡན་དེ་འདྲ་ཡོངས་སུ་ཤེས་ནས་སོགས་སོ། །བཟོད་པ་ཡིནི་གནོད་པ་ལ་མི་མཇེད་པ་དང་།
སྡུག་བསྔལ་ལ་ཇི་མི་སྙམ་པ་དང་། མི་སྐྱེ་བའི་ཆོས་ལ་བཟོད་པ་ཤེས་པ་གསུམ་ངོ་བོའི་དོན་
དང༌། སྙིང་རྗེ་ཆེན་པོ་དང་ཐེག་ཆེན་གྱི་ཆོས་དང་དཔེ་ཟུར་ཆད་པས་འབྲུ་དགུ་ཙམན།བཤད་པའི་ཕན་
ཡོན་ལྔ་ནི་འབྲས་བུའི་དོན་དང༌། བཟོད་པ་དེས་ནི་རང་གཞན་གཉིས་ཀའི་དོན་སྒྲུབ་པར་བྱེད་
- 2 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ལས་ཀྱི་དོན་དང་། བཟོད་པ་དཀའ་ཐུབ་བཟོད་པ་དམ་པ་ནི་ཞེས་པ་ལྟར་དཀའ་ཐུབརྣམས་
ཀྱི་གཙོ་བོ་དང་ཀུན་ཏུ་ལྡན་པས་ལྡན་པའི་དོན་དང་། གོང་དུ་བསྟན་པ་ལྟར་གྱི་བཟོད་པ་རྣམ་
པ་གསུམ་དུ་མཐོང་བ་དཔེ་ཟུར་ཆད་པས་འབྲུ་དགུ་ཙམ་ཆད།ཕར་ཕྱིན་དོན་དྲུག་ལྡན་དེ་འདྲ་ཡོངས་སུ་
ཤེས་ནས་སོ། །བརྩོན་འགྲུས་ཀྱིས་ནི་དགེ་བ་ལ་ཡང་དག་པར་སྤྲོ་བ་ངོ་བོའི་དོན་དང་། དད་པ་
དང་འདུན་པ་ལ་བརྟེན་ནས་རྒྱུའི་དོན་དང༌། དྲན་པ་དང་ཏིང་ངེ་འཛིན་སོགས་ཀྱི་ཡོན་ཏན་
འཕེལ་བར་བྱེད་པ་འབྲས་བུའི་དོན་དང༌། ཀུན་ནས་ཉོན་མོངས་ཀྱི་གཉེན་པོ་བྱེད་པ་ལས་ཀྱི་
དོན་དང་མ་ཆགས་སོགས་ཀྱི་(དཔེ་ཟུར་ཆད་པས་འབྲུ་དགུ་ཙམ་ཆད།དང༌། བརྩོན་འགྲུས་ཅན་དེ་དག་
ལཡོད་པ་རྟེན་གྱི་དང་། འཇུག་པ་དང་བརྩོན་འགྲུས་དེ་ལ་རྣམ་པ་བདུན་དུ་མཐོང་བའི་འཇུག་
པའི་དོན་ཏོ། །བརྩོན་འགྲུས་ཀྱི་ཕར་ཕྱིན་དོན་དྲུག་ལྡན་དེ་འདྲར་ཡོངས་སུ་ཤེས་ནསསོགས།
བརྩོན་འགྲུས་བདུན་ནི་འགྲེལ་པར་ལྷག་པའི་ཚུལ་ཁྲིམས་ལ་སོགས་པའི་བསླབ་པ་གསུམ་ལ་
ལུས་དང་སེམས་ཀྱི་བརྩོན་འགྲུས་རྟག་ཏུ་ དཔེ་ཟུར་ཆད་པས་འབྲུ་དགུ་ཙམ་ཆད།་ཡིན་པའོ །ཞེས་པ་
ལྟར་རོ། །བསམ་གཏན་གྱི་ནི་ཏིང་ངེ་འཛིན་གྱི་དམིགས་པ་ལ་སེམས་ནང་དུ་གནས་པ་ངོ་བོའི་
དོན་དང་། དྲན་པ་དང་བརྩོན་འགྲུས་ལ་བརྟེན་པ་རྒྱུའི་དོན་དང་། རང་རྒྱུད་ལབདེ་བ་སྐྱེད་པ་
འབྲས་བུའི་དོན་དང་། ཆོས་བཤེས་དང་འཕགས་པ་ལྷའི་གཞན་སོགས་དབང་སྒྱུར་པར་བྱེད་
པ་ལས་ཀྱི་དོན་དང་། ཆོས་ཐམས་ཅད་ཀྱི་དོན་གཙོདཔེ་ཟུར་ཆད་པས་འབྲུ་དགུ་ཙམདརྣམས་ཀྱི་
གཙོ་བོར་གྱུར་པའི་ཡོན་ཏན་དང་ལྡན་པ་ལྡན་པའི་དོན་དང་། བསམ་གཏན་ཅན་དེ་ལཡོད་པ་
རྟེན་གྱི་འཇུག་པ་དང་། བསམ་གཏན་དེ་ལ་རྣམ་པ་གསུམ་དུ་མཐོང་བ་འཇུག་པའི་དོནཏེ།
ཤེས་རབ་ཀྱི་ཕར་ཕྱིན་དོན་དྲུག་ལྡན་དེ་འདྲར་ཡོངས་སུ་ཤེས་ནས་སོགས་སོ། །བསམ་གཏན་
གསུམ་ནི་རྟོག་དཔྱོད་གཉིས་ཀ་དང་བཅས་པ་དང༌། རྟོག་དཔེ་ཟུར་ཆད་པས་འབྲུ་དགུ་ཙམད།དང་།
རྟོག་དཔྱོད་གཉིས་ཀ་དང་མི་ལྡན་པའོ། །ཤེས་རབ་ཀྱིས་ནི་ཤེས་བྱ་ཇི་ལྟ་ཇི་སྙེད་པ་མཐའ་དག་
• 2 5 8 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥་
ཡང་དག་པར་རབ་ཏུ་རྣམ་པར་འབྱེད་པ་ངོ་བོའི་དོན་དང་། ཏིང་ངེ་འཛིན་ལ་བརྟེན་པ་རྒྱུའི་དོན་
དང༌། སྤང་བྱ་ཀུན་ནས་ཉོན་མོངས་ལས་ཤིན་ཏུ་གྲོལ་བ་ཐོབ་པ་འབྲས་བུའི་དོན་དང་། ཤེས་
རབ་ཀྱིས་དོན་ལ་རྣམ་པར་དག་པ་དང་ལེགས་པར་བཤད་དཔེ་ཟུར་ཆད་པས་འབྲུ་དགུ་ཙམད།དོན་
དང༌། ཤེས་རབ་ཀྱི་ཕ་རོལ་ཏུ་ཕྱིན་པ་ནི་ཕ་རོལ་ཏུ་ཕྱིན་པ་རྣམས་ཀྱི་དམ་པའོ། །གཙོ་བོའོ།
ཁྱད་པར་དུ་འཕགས་པའོ། །ཞེས་པ་ལྟར། ཆོས་རྣམས་ཀྱི་མཆོག་ཏུ་གྱུར་པའི་ཡོན་ཏན་དང་
ལྡན་པ་ལྡན་པའི་དོན་དང་། ཤེས་རབ་ཅན་དེ་དག་ལ་ཡོད་པ་རྟེན་གྱི་འཇུག་པ་དང་། ཤེས་
རབ་དེ་ལ་རྣམ་པ་གསུམ་དུ་མཐོང་བ་ནི་རབ་ཏུ་དབྱེ་བའི་འཇུག་པ་སྟེ། ཤེས་རབ་དཔེ་ཟུར་ཚད་
པས་འབྲུ་དགུ་ཙམ་ཆད། དེ་འདྲར་ཡོངས་སུ་ཤེས་ནས་སོ། །ཤེས་རབ་གསུམ་ནི་ཐོས་བསམ་སྒོམ་པ་
ལས་བྱུང་པའི་ཤེས་རབ་གསུམ་མམ་ཡང་ན་འཇིག་རྟེན་པ་དང་། འདས་པ་དམན་པ་དང་།
འདས་པ་ཆེན་པོའི་ཤེས་རབ་གསུམ་མོ། །བདུན་པ་བསྡུ་བ་ནི། དཀར་པོའི་ཆོས་ཕར་ཕྱིན་
ཀུན་བསྡུས་ནས་རྣམ་པར་གཡེང་བ་དང་། མཉམ་པར་བཞག་པ་དང་། དེ་གཉིས་ཀ་དང་།
གསུམ་དུ་ཤེས་པར་བྱ་ཞིང་། དངཔོན། ཕར་ཕྱིན་དང་པོ་གཉིས་སོ། །གཉིས་པ་ནི། ཕར་ཕྱིན་
ཕྱི་མ་གཉིས་སོ། །གསུམ་པ་ནི་བར་པ་གཉིས་ཀྱིས་ཕན་ཡོན་བསྡུས་པ་ཡིན་ནོ། །བརྒྱད་པ་མི་
མཐུན་ཕྱོགས་ནི་དྲུག་པོ་རེ་རེ་ལ་མི་མཐུན་ཕྱོགས་ཆགས་པ་བདུན་བདུན་ཡོད་པས། དེའི་
གཉེན་པོ་མ་ཆགས་པ་བདུན་བདུན་དང་སྦྱར་ཏེ་སྟོན་པ་ཡིན་ལ་བྱང་ཆུབ་སེམས་དཔའི་སྦྱིན་པ་
ནི་ཕྱི་ནང་གི་ལོངས་སྤྱོད་ལ་མ་ཆགས་ཤིང་གཏོང་བའི་དུས་ན་ཕྱི་བཤོལ་ལ་མི་ཆགས་ལ་ཅུང་
ཟད་ཙམ་གྱིས་ཆོག་པར་འཛིན་པ་ལ་ཆགས་པ་མེད་ཅིང་། སྦྱིན་པའི་ལན་རེ་བ་ལ་གས་པ་
ཉིད་ཀྱང་མིན་ཏེ། སྦྱིན་པའི་རྣམ་པར་སྨིན་པ་ལ་ཡང་མ་ཆགས་ཤིང་སེར་སྣ་མེད་པའི་སྒོ་ནས་
ལོངས་སྤྱོད་ལ་མི་ཆགས་ལ་འཁོར་གསུམ་དུ་རྟོག་པའིརྣམ་པར་གཡེང་བ་ལ་ཆགས་པ་མེད་པ་
སྟེ་མ་ཆགས་པ་བདུན་དང་ལྡན་པ་ཞིག་གོ །ཡང་བྱང་ཆུབ་སེམས་དཔའི་ཚུལ་ཁྲིམསནི་འཆལ་
-2 5 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚུལ་ལ་མ་ཆགས་ཤིང་སོགས་སོ། །ཡང་བྱང་ཆུབ་སེམས་དཔའི་བཟོད་པ་ནི། གནོད་པ་བྱེད་
པ་ལ་མ་ཆགས་ཤིང་སོགས་སོ། །བྱང་ཆུབ་སེམས་དཔའི་བརྩོན་འགྲུས་ནི་ལེ་ལོ་བྱེད་པ་ལམ་
ཆགས་ཤིང་སོགས་སོ། །བྱང་ཆུབ་སེམས་དཔའི་བསམ་གཏན་ནི། རྣམ་གཡེང་དང་འདུ་འཛི་
བྱེད་པ་ལ་མ་ཆགས་ཤིང་སོགས་སོ། །བྱང་ཆུབ་སེམས་དཔའི་ཤེས་རབ་ནི། ཤེས་རབ་འཆལ་
བ་ལམཆགས་ཤིང་སོགས་སོ། །
དགུ་པ་ཡོན་ཏན་གྱི་ཁྱད་པར་བློ་ཀ་ཉི་ཤུ་རྩ་གསུམ་གྱིས་སྟོན་པ་ལ། ཕྱིན་དྲུག་གི་
ཡོན་ཏན་རིམ་བཞིན་དུ་སྟོན་པ་དང་། སྦྱིན་བརྩོན་གྱི་ཡོན་ཏན་ཁྱད་པར་དུ་བཤད་པ་གཉིས།
དང་པོ་ལ། ཁྱད་པར་བཞི་ལྡན་གྱི་ཡོན་ཏན། མཆོག་ཏུ་རྣམ་གཞག་གི་ཡོན་ཏན། རྟེན་སོགས་
བརྒྱད་ལྡན་གྱི་ཡོན་ཏན་དངགསུམ། དང་པོ་ནི། འོག་ནས་འབྱུང་བའི་རྒྱ་ཆེ་བདང་། ཟང་ཟིང་
མེད་ཞེས་སོགས་དང་། དེའི་འགྲེལ་པར་དེ་ལ་རྩ་བ་དང་པོས་ནི་སྦྱིན་པ་ལ་སོགས་པའི་རྒྱ་ཆེ་
བ་ཉིད་ཡོངས་སུ་སྟེ། གཉིས་པ་ནི་ཟང་ཟིང་མེད་པ་ཉིད་དོ། །གསུམ་པ་ནི་དོན་ཆེ་བ་ཉིད་དོ། །
བཞི་པ་ནི་མི་ཟད་པ་ཉིད་དོ། །ཞེས་འབྱུང་བ་ལྟར། ཕྱིན་དྲུག་རེ་རེའང་ཡོན་ཏན་བཞི་བཞི་དང་
ལྡན་པར་འཆད་པ་ཡིན་པས་སངས་རྒྱས་སྲས་རྣམས་ཞེས་སོགས་ཀྱིས་སྦྱིན་པའི་རྒྱ་ཆེ་བའི་
ཡོན་ཏན། སྙིང་རྗེས་ཞེས་སོགས་ཀྱིས་ཟང་ཟིང་མེད་པའི་ཡོན་ཏན་སྦྱིན་པ་དེ་ཉིད་ཅེས་སོགས་
ཀྱིས་དོན་ཆེ་བའི་ཡོན་ཏན་སྦྱིན་པ་ཡེ་ཤེས་ཞེས་སོགས་ཀྱིས་མི་ཟད་པའི་ཡོན་ཏན་བསྟན་པ་
ཡིན་ཅིངགོ་སླའོ། །དེ་བཞིན་དུ་རྒྱལ་བའི་སྲས་རྣམས་ཞེས་སོགས་ཀྱིས་ཚུལ་ཁྲིམས་ཀྱི་ཡོན་
ཏན་བཞི། རྒྱལ་སྲས་རྣམས་ཞེས་སོགས་ཀྱིས་བཟོད་པའི་ཡོན་ཏན་བཞི་རྒྱལ་བའི་སྲསརྣམས་
སོགས་ཀྱིས་བརྩོན་འགྲུས་ཀྱི་ཡོན་ཏན་བཞི། རྒྱལ་བའི་སྲས་རྣམས་སོགས་ཀྱིས་བསམ་
གཏན་ནི་ཡོན་ཏན་བཞི། རྒྱལ་བའི་སྲས་རྣམས་ཞེས་སོགས་ཀྱིས་ཤེས་རབ་ཀྱི་ཡོན་ཏན་བཞི་
བསྟན་ཏེ། འགྲེལ་པར་དེ་ལྟར་ན་ཚིགས་སུ་བཅད་པ་དེ་དག་གིས་ནི། དེ་རྣམས་ཀྱི་ཡོན་
• 260 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
ཏན་བཞི་རིག་པར་བྱའོ། །ཞེས་པ་ལྟར་རོ། །གཉིས་པ་ལ་སྦྱིན་པའི་ཡོན་ཏན་ནི། སློང་བ་པོ་
རྣམས་སྦྱིན་བདག་མཐོང་བ་དང་དེ་ལས་ཅི་འདོད་པ་ཐོབ་ནས་རེ་བ་རྫོགས་པས་དགའ་བ་དང་།
སྦྱིན་བདག་མ་མཐོང་བ་དང་རེ་བ་མ་རྫོགས་ན་མི་དགའ་བ་དང་། མཐོང་བ་དང་ རེ་བ་
རྫོགས་པར་གྱུར་ཅིག་སྙམ་དུ་སྨོན་པ་གང་ཡིན་པ་དེ་བརྩེ་བ་དང་ལྷག་པར་ལྡན་པའི་སྦྱིན་པ་
པོས་རྟག་ཏུ་ཟིལ་གྱིས་གནོན་པར་བྱེད་དོ། །ཚུལ་ཁྲིམས་ཀྱི་ཡོན་ཏན་ནི་མི་དགེ་བ་བཅུ་སྤོང་
བའི་སྒོ་ནས་སྟོན་པ་ཡིན་ལ་སོ་སོར་སྦྱར་ན་བྱང་སེམས་རྣམས་བརྩེ་བ་ཆེན་པོ་དང་ལྡན་པས་
རང་གི་སྲོག་དང་ལོངས་སྤྱོད་ཀྱང་སེམས་ཅན་རྣམས་ལ་གཏོང་བར་བྱེད་ན་གཞན་གྱི་ལོངས་
སྤྱོད་མ་བྱིན་པར་ལེན་པ་ལྟ་ཅི་སྨོས། རངགི་ཆུང་མ་དག་ཀྱང་རྟག་ཏུ་སྦྱིན་པར་གཏོངནགཞན་
གྱི་བུད་མེད་ལ་ལོག་པར་གཡེམ་པ་ལྟ་སྨོས་ཀྱང་ཅི་དགོས། དེ་ལྟར་ན་ལུས་ཀྱི་མི་དགེ་བ་
གསུམ་པོ་དེ་སྤོང་བའི་ཚུལ་ཁྲིམས་ཇི་ལྟར་བསྲུང་བར་མི་འགྱུར་ཏེ། ཤིན་ཏུ་དགའ་བསྒོམ་
ནས་བསྲུང་བར་བྱེད་དོ། །ངག་གི་རྫུན་སྤོང་ཚུལ་ནི། འཕགས་པ་བྱང་ཆུབ་སེམས་དཔའ་
རྣམས་ནི་རང་གི་ལུས་ལ་འཕངས་པར་མི་ལྟ་ཞིང་སེམས་ཅན་ཐམས་ཅད་ལ་སེམས་སྙོམས་
པར་ལྟ་བདང་། འཇིགས་པ་ལྔ་དང་བྲལ་བས་མི་འཇིགས་པའང་། ཐུགས་བརྩེ་བ་ཆེན་པོ་དང་
ལྡན་པའི་ཕྱིར། བདོག་པ་ཀུན་སློང་མོ་བ་ལ་སྟེར་བར་བྱེད་ན། གཞན་ལ་གནོད་པར་བྱེད་པ་
རྫུན་དུ་སྨྲ་བའི་ཚིག་ཇི་ལྟར་སྨྲ་བར་བྱེད་དེ་མི་བྱེད་དོ། །གཞན་གསུམ་སྤོང་ཚུལ་ནི་སེམས་ཅན་
ཀུན་ལ་སྙོམས་པར་ཕན་པར་འདོད་པའི་བརྩེ་བ་ཅན་རྣམས་གཞན་རྒྱུད་ལ་སྡུག་བསྔལ་སྐྱེ་
བས་ཤིན་ཏུ་འཇིགས་ཤིང་སེམས་ཅན་འདུལ་བའི་ཐབས་ལ་ལེགས་པར་བརྩོན་པར་བྱེད་ན་
ཅི་ལྟར་ངག་གི་ཉེས་པ་གསུམ་ལས་ཤིན་ཏུ་རིང་བ་མིན་ཏེ་རིང་བར་གནས་སོ། །ཡིད་ཀྱི་ཉེས་
པ་སྤོང་ཚུལ་ནི། རང་གི་ལུས་ལོངས་སྤྱོད་ཐམས་ཅད་གཞན་ལ་གཏོང་བའི་སྙིང་རྗེ་དང་ལྡན་པ་
རྟེན་ཅིང་འབྲེལ་བར་འབྱུང་བའི་ཆོས་ལ་རབ་ཏུ་མཁས་པ་དེ་ཉིད་ཡིན་པའི་ཕྱིར་རོ། །ཉོན་
- 2 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མོངས་པ་གསུམ་པོ་ཀུན་ཅི་ལྟ་བུར་ན་དང་དུ་ལེན་ཏེ་མི་ལེན་ཅིང་སྤོང་བར་བྱེད་དོ། །བཟོད་
པའི་ཡོན་ཏན་བརྩེ་ལྡན་བྱང་སེམས་རྣམས་གང་གི་ཚེ་གནོད་པ་བྱེད་པ་དང་གཞན་ལ་ཕན་པ་
སྡུག་བསྔལ་དག་ལ་རིམ་བཞིན་རྟག་ཏུ་ཕན་པའི་འདུ་ཤེས་དང་། དགའ་བ་རྙེད་པར་འགྱུར་བ་
དེ་ཡིས་འབད་ནས་གང་ལ་ཅི་ཞིག་བཟོད་པར་བྱ་སྟེ། འབད་རྩོལ་མི་དགོས་པར་བཟོད་པར་
འགྱུར་བ་ཉིད་དོ། །བརྩོན་འགྲུས་ཀྱི་ཡོན་ཏན་ནི་སེམས་ཅན་གང་དག་དཀའ་བའི་འདུ་ཤེས་
དང་བྲལ་ཏེ། བདག་དང་མཚུངས་པ་ཕྱི་ནས་སེམས་ཅན་གཞན་ལ་བདག་པས་ཀྱང་ཆེས་ལྷག་
པར་རྟག་ཏུ་བྱམས་པ་དང་། གཞན་དོན་གྱི་དཀའ་སྤྱད་རྒྱ་ཆེན་པོ་ལ་སྤྲོ་བའི་ཕྱིར། སེམས་ཅན་
ལབརྩེ་བ་ཆེན་པོ་དང་བཅས་པའི་བྱང་སེམས་ཀྱི་བརྩོན་འགྲུས་ནི་ངངགི་འབྱུང་བས་དཀའ་བ་
མིན་ལ་སྐྱེ་བོ་གཞན་ལ་དེ་ལྟ་བུའི་བརྩོན་འགྲུས་ཤིན་ཏུ་དཀའོ། །བསམ་གཏན་གྱི་ཡོནཏནནི་
འཇིག་རྟེན་པ་དང་ཉན་ཐོས་དང་རང་རྒྱལ་གསུམ་གྱི་ཡོན་ཏན་རྣམས་བདེ་བའི་ཁྱད་པར་ཆུང་
ཞིང་། ཅི་རིགས་པར་བདག་ཉིད་བདེ་བའི་ཐབས་ལ་ཞེན་པ་དང་འཁོར་བའི་བདེ་བ་ལ་ཞེན་པ་
དང་བཅས་པ་དང་མཐོང་ཆོས་ཡོངས་སུ་ཉམས་པར་འགྱུར་བ་ལྷག་མེད་ཀྱི་མྱང་འདས་ཐོབ་པ་
དེའི་ཚེ་ཟད་པར་འགྱུར་བ་དང་། ཉོན་མོངས་ཅན་མ་ཡིན་པའི་རྨོངས་པ་དང་བཅས་པས་དམན་
པར་འདོད་པ་བྱང་ཆུབ་སེམས་དཔའི་བསམ་གཏན་དེ་དག་ལས་བཟློག་པའི་བདེ་བ་ཆེ་བའང་།
བདག་གཞན་གཉིས་ཀའི་བདེ་བའི་ཆེད་དུ་ཞུགས་སོགས་ཡིན་པར་ཤེས་པར་བྱའོ། །ཤེས་
རབ་ཀྱི་ཡོན་ཏན་ཇི་ལྟར་མཚན་མོ་མུན་ཁུང་དུ་ལག་ནོམ་གྱིས་དངོས་པོ་བཙལ། འགའ་
ཞིག་བཙལ་བ་ན་ཡུལ་རྒྱ་ཆུང་ལ་ཁ་དོག་མངོན་དུ་མ་གྱུར། རྣམ་པ་མི་གསལ་བ་དེ་བཞིན་དུ་
སོ་སྐྱེ་རྣམས་ཀྱི་ཤེས་རབ་ཀྱི་ཡུལ་རྟོག་ཚུལ་ཡང་དེ་དང་མཚུངས་སོ། །ཡང་མུན་པ་མཐུག་པོས་
ཁེབས་པའི་ཁང་ནང་དུ་སྒྲོན་མེ་ཕྲ་མོ་བཏེགས་ནས་དངོས་པོ་འགའ་ཞིག་བཙལ་བ་ན་ཡུལ་
དང༌། ཁ་དོག་དང་། རྣམ་པ་སྔ་མ་ལ་ལྟོས་ཏེ་གསལ་ཡང་ཤིན་ཏུ་གསལ་བ་མ་ཡིན་པ་བཞིན་
，
- 2 6 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
དུ༑ ཉན་ རང་གི་ཤེས་རབ་ཀྱི་ཡུལ་རྟོགས་ཚུལ་ཡང་དེ་དང་མཚུངས་སོ། །སྙིང་རྗེ་ཅན་བྱང་
སེམས་ཅན་རྣམས་ཀྱི་ཤེས་རབ་ནི་ཉི་མའི་འོད་དེ་ཤར་བ་ན་ཡུལ་རྒྱ་ཆེན་པོ་མངོན་སུམ་དུ་
གསལ་བར་མཐོང་བ་བཞིན་དུ་ཉན་རང་སོགས་དང་མཚུངས་པ་མེད་པའི་ཡོན་ཏན་དང་ལྡན་
པའོ། །གསུམ་པ་ནི། དྲུག་པོ་རེ་རེ་ཡང་རྟེན་སོགས་ཡོན་ཏན་བརྒྱད་དང་ལྡན་པས་ཉན་རང་
སོགས་ཀྱི་སྦྱིན་པ་ལས་མཆོག་ཏུ་སྟོན་པ་ཡིན་ལ་དང་པོར་སྦྱིན་པ་ལ་སྦྱར་བ་ནི། རྟེན་གྱི་ཁྱད་
པར་བྱང་སེམས་དང་ལྡན་པའོ། །གཞིའི་ཁྱད་པར་སྦྱིན་བྱའི་དངོས་པོ་ཕུན་སུམ་ཚོགས་པའི་རྒྱུ་
མཚན་ནི་སྙིང་རྗེ་ཆེན་པོའོ། །བསྔོ་བའི་ཁྱད་པར་བྱང་ཆུབ་ཆེན་པོར་བསྔོ་བ་དང་ལྡན་པའོ། །
རྐྱེན་གྱི་ཁྱད་པར་སྦྱིན་པ་ལ་གོམས་པའི་བག་ཆགས་སད་པའོ། །ཡེ་ཤེས་ཀྱི་ཁྱད་པར་འཁོར་
གསུམ་མི་རྟོག་པའི་ཡེ་ཤེས་དང་ལྡན་པའོ། །
ཞིང་གི་ཁྱད་པར་ལ་ལྔ་སྟེ། སློང་བ་དང་། སྡུག་བསྔལ་བ་དང་། མགོན་མེད་པ་དང་།
ཉེས་སྤྱོད་སྤོང་བ་དང་། ཡོན་ཏན་དང་ལྡན་པ་རྣམས་སོ། །གནས་ཀྱི་ཁྱད་པར་ནི། སྦྱིན་པའི་
གནས་རྣམ་པ་གསུམ་སྟེ། མོས་པ་དང་། ཡིད་ལ་བྱེད་པ་དང་། ཏིང་ངེ་འཛིནནོ། །ཚུལ་ཁྲིམས་
དང་སྦྱར་བ་ན་གཞི་ལ་ཁྱད་པར་བསྲུང་བྱ་བྱང་སེམས་ཀྱི་ཚུལ་ཁྲིམས་ཕུན་སུམ་ཚོགས་པའོ། །
ཚུལ་ཁྲིམས་ལ་སོགས་པ་ཐམས་ཅད་ཀྱང་གཞི་ནི་ཐེག་པ་ཆེན་པོའོ། །གཞན་རྣམས་རིགས་
བསྒྲེ། བཟོད་པ་ལ་སྦྱར་བ་ནི། གཞིའི་ཁྱད་པར་བཟོད་པ་བསྒོམ་བྱའི་དངོས་པོ་གནོད་བྱེད་
ཆུང་ངུ་ལ་ཡང་བཟོད་པ་སྒོམ་པའོ། །གཞན་རྣམས་རིགས་བསྒྲེ། བརྩོན་འགྲུས་ལསྦྱར་བ་ནི།
གཞིའི་ཁྱད་པར་བརྩོན་འགྲུས་བརྩམ་བྱ་ཕར་ཕྱིན་དྲུག་གི་མི་མཐུན་ཕྱོགས་སྤོང་བ་དང་།
གཉེན་པོ་སྒོམ་པ་ལ་སྤྲོ་བའོ། །གཞན་རྣམས་རིགས་བསྒྲེ། བསམ་གཏན་ལ་སྦྱར་བ་ནི་གཞིའི་
ཁྱད་པར་མཉམ་པར་བཞག་བྱ་བྱང་སེམས་ཀྱི་ཏིང་ངེ་འཛིན་ཁྱད་པར་བ་རྣམས་སོ། །གཞན་
རྣམས་བསྒྲེ། ཤེས་རབ་ལ་སྦྱར་བ་ནི། གཞིའི་ཁྱད་པར་ཆོས་རྣམས་ཀྱི་དེ་བཞིན་ཉིད་དོ། །
- 2 63 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞནརྣམས་བསྒྲེ།
གཉིས་པ་ལ་སྦྱིན་པའི་ཡོན་ཏན་ཁྱད་པར་དྲུག་གིས་འཆད་པ་ལ། དགའ་བའི་ཁྱད་
པར་ནི། བྱང་ཆུབ་སེམས་དཔའི་སྦྱིན་པ་ནི་སེམས་ཅན་གཅིག་བདེ་བའི་ཆེད་དུ་བསྐལ་པ་མང་
པོའི་བར་དུ་བདག་ལ་སྡུག་བསྔལ་གྱིས་གནོད་པར་བྱེད་ཀྱང་དགའ་བ་ཚད་མེད་པ་སྐྱེ་བར་
འགྱུར་ན་དེ་ལས་བཟློག་པ་སེམས་ཅན་མཐའ་ཡས་པ་བདེ་བའི་ཆེད་དུ་བསྐལ་པ་མང་པོའི་
བར་དུ་བདག་ལ་སྡུག་བསྔལ་གྱིས་གནོད་པར་བྱེད་ཀྱང་དགའ་བ་སྐྱེ་བར་ལྟ་སྨོས་ཀྱང་ཅི་
དགོས། གཏོང་བའི་ཁྱད་པར་ནི། ལུས་ཅན་ཕལ་པ་རྣམས་ནི་རང་གི་ལུས་བསྲུང་བའི་ཕྱིར་དུ་
ནོར་དང་ལོངས་སྤྱོད་འདོད་ཅིང་དོན་དུགཉེར་བར་བྱེད་ལ་བརྟན་པ་བྱང་སེམསརྣམསནི་རང་
གི་ལུས་དེ་ཉིད་ལོངས་སྤྱོད་དང་བཅས་པ་ལུས་ཅན་རྣམས་ལ་ལན་བརྒྱ་ཕྲག་རྣམས་སུ་གཏོང་
བར་བྱེད་དོ། །མཆོག་ཏུ་གྱུར་པའི་ཁྱད་པར་ནི་གང་གི་ཚེ་བྱང་སེམས་རྣམས་རང་གི་ལུས་སྦྱིན་
པར་གཏོང་ཡང་ཡིད་ལ་སྡུག་བསྔལ་མི་འབྱུངབ་དེའི་ཚེ་རྫས་ངན་པ་ལོངས་སྤྱོདརྣམས་གཏོང་
བ་ལ་སྡུག་བསྔལ་མི་འབྱུང་བ་ལྟ་སྨོས་ཀྱང་ཅི་དགོས། དེ་ནི་བྱང་སེམས་འདིའི་འཇིག་རྟེན་
ལས་འདས་པའི་སྦྱིན་པ་ཡིན་ལ། བྱང་སེམས་དེས་ལུས་གཏོང་བའི་སྡུག་བསྔལ་དེས་སེམས་
ཅན་གྱི་དོན་སྒྲུབ་བོ་སྙམ་དུ་དགའ་བར་འགྱུར་བ་གང་ཡིན་པ་དེ་ནི་འཇིག་རྟེན་ལས་འདས་
པའི་དེའི་ཡང་བླ་མའམ་མཆོག་ཏུ་གྱུར་པ་ཡིན་ནོ། །དགའ་བས་ཚིམ་པའི་ཁྱད་པར་ནི། ཇི
ལྟར་སྦྱིན་པས་སེམས་ཅན་སྨིན་པའི་སྐབས་འདིན་རངགི་བདོག་པ་ཀུན་སློང་བ་དོན་དུགཉེར་
བའི་སྐྱེ་བོ་རྣམས་ཚིམ་པའི་དགའ་བ་ལ། བྱང་སེམས་རྣམས་དགའ་བར་འགྱུར་བ་དེ་ལྟར་དུ་
སློང་མོ་བ་དག་སློང་བྱ་འདོད་རྒུ་ཐོབ་པ་འདི་དག་གིས་དགའ་བར་མི་འགྱུར་རོ། །བཏང་བ་ལ་
སེམས་དགའ་བའི་ཁྱད་པར་ནི་བློ་ལྡན་བྱང་སེམས་རྣམས་རང་གི་བདོག་རྒུ་ཐམས་ཅད་སྦྱིན་
པར་བཏང་བས་ནོར་མེད་པར་གྱུར་ཀྱང་། ད་དུང་བདག་ཉིད་གཏོང་བ་ལ་དགའ་བའི་ནོར་
-2 64 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
ཕུན་སུམ་ཚོགས་པ་དང་ལྡན་པའོ་ཞེས་སེམས་པ་དེ་ལྟར་ཏུ་སློང་བ་པོ་ལོངས་སྤྱོད་ཀུན་རྫོགས་
པར་ཐོབ་པ་དེ་ནི། ནོར་དང་ལྡན་པར་མི་སེམས་སོ། །དེ་བཞིན་དུ་འདི་ན་བློ་ལྡན་བྱང་སེམས་
རྣམས་སྦྱིན་པ་བཟང་པོས་སློང་བ་དོན་གཉེར་རྣམས་ཚིམ་པར་བྱས་ནས་དེ་དག་ལ་ད་དུང་ཕན་
ཆེན་པོ་འདོགས་པར་སེམས་པ་དེ་བཞིན་དུ་སློང་མོ་བ་དག་ནོར་ཤིན་ཏུ་མང་པོ་ཐོབ་ཀྱང་སྦྱིན་
པ་པོ་ལ་བརྙེད་པ་རྒྱུའི་དྲིན་ལན་དུ་ཕན་པ་སྒྲུབ་པར་མི་བརྩི་ཞིང་མི་སེམས་སོ། །བསམ་པ་རྒྱ་
ཆེ་བའི་ཁྱད་པར་ནི། དཔེར་ན་ལམ་ཁ་ན་གནས་པའི་ལོངས་སྤྱོད་ཀྱི་ཤིང་འབྲས་བུ་མང་པོ་
དང་ལྡན་པ་གཞན་གྱིས་བདག་གིར་མ་བཟུང་བ་ལས་མགྲོན་པོ་རྣམས་ཀྱིས་བསྲུང་བ་སོགས་
ཀྱི་འཇིགས་པ་མེད་པར་འབྲས་བུ་མང་པོ་བླངས་ནས་ལོངས་སྤྱོད་པ་བཞིན་དུ་ལུས་ཅན་རྣམས་
ཀྱི་བྱང་སེམས་གང་གི་ནོར་རྫས་རྒྱ་ཆེན་པོ་བླངས་ནས་ལན་འཇལ་དགོས་པ་སོགས་ཀྱི་དོགས་
པ་དང་བྲལ་བ་རང་ཉམས་སུ་བདེ་བར་སྤྱོད་པར་བྱེད་པ་ལ་སྦྱིན་པ་བཏང་བས་དགའ་བ་
འཕེལ་བའི་ལོངས་སྤྱོད་དོན་ཡོད་པ་ཅན་དེ་ནི་བྱང་ཆུབ་སེམས་དཔའ་རྣམས་ལ་ཡོད་ཀྱི། དེ་
ལས་གཞན་པརྣམས་ལ་ཡོད་པ་མིན་ནོ། །
བརྩོན་འགྲུས་ཀྱི་ཡོན་ཏན་མདོར་བསྟན་རྒྱས་བཤད་གཉིས་ཀྱིས་འཆད་པའི་མདོར་
བསྟན་ནི། དགེ་ཆོས་ཐམས་ཅད་ཀྱི་ནང་ནས་གཙོ་བོ་ཡིན་པའི་སྒོ་ནས་རབ་ཏུ་དབྱེ་བ་དང་། དེ་
དག་གི་རྒྱུ་ཡིན་པའི་སྒོ་ནས་དང་། བྱེད་ལས་ཀྱི་སྒོ་ནས་དང་། རྣམ་པའི་སྒོ་ནས་དང་། རྟེན་གྱི་
སྒོནས་དང་། བར་ཆད་རྣམ་པ་བཞིའི་གཉེན་པོའི་སྒོ་ནས་རབ་ཏུ་དབྱེ་བ་ཡིས་བརྩོན་འགྲུས་ཀྱི་
ཡོན་ཏན་ཁྱད་པར་དུ་ཡོངས་སུ་ཤེས་པར་བྱའོ་ཞེས་རབ་ཏུ་སྟོན། རྒྱས་བཤད་ལ་མདོར་བསྟན་
ལྟར་དུ་དྲུག་ཡོད་པའི་དང་པོ་གཙོ་བོའི་སྒོ་ནས་དབྱེ་བ་ནི་འཇིག་རྟེན་དང་འཇིག་རྟེན་ལས་
འདས་པའི་དགེ་བའི་ཆོས་ཐམས་ཅད་ཀྱི་ནང་ནས་བརྩོན་འགྲུས་ནི་མཆོག་ཏུ་གྱུར་པའོ། །
གཉིས་པ་རྒྱུའི་སྒོ་ནས་དབྱེ་བ་ནི། གཙོ་བོ་ཡིན་པའི་རྒྱུ་མཚན་ཡང་འདི་ལྟར་བརྩོན་འགྲུས་དེ་
- 2 6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ལ་བརྟེན་ནས་དགེ་བའི་ཆོས་ཐམས་ཅད་ཇི་ལྟར་འདོད་པ་བཞིན་རྗེས་སུ་ཐོབ་པའི་ཕྱིར་། །
གསུམ་པ་ལས་ཀྱི་སྒོ་ནས་དབྱེ་བ་ནི་བརྩོན་འགྲུས་བརྩམ་པའི་མོད་ལ་བདེ་བ་ལ་གནས་པ་
མཆོག་ཏུ་གྱུར་པ་ཐོབ་ཅིང་། གཞན་ཡང་། འཇིག་རྟེན་དང་འཇིག་རྟེན་ལས་འདས་པའི་དངོས་
གྲུབ་ཀྱང་འགྲུབ་པར་བྱེད་དོ། །དེ་ཉིད་བཤད་པ་ནི་བསོད་ནམས་ཀྱི་ཆ་མཐུན་ལ་སྤྲོ་བའི་
བརྩོན་འགྲུས་ཀྱིས་ནི་སྲིད་པ་འཁོར་བ་ན་སྤྱོད་པའི་འདོད་ཁམས་ཀྱི་ལྷ་དང་མིའི་བདེ་བ་ཐོབ་
ཅིང་ཏིང་ངེ་འཛིན་ལ་སྤྲོ་བའི་བརྩོན་འགྲུས་ཀྱི་མ་དག་པ་དང་ཉོན་མོངས་མངོན་གྱུར་གྱི་དག་པ་
རབ་ཏུ་འགྱུར་བ་དང་ལྡན་པ་ཁམས་གོང་གི་དགེ་བ་ཐོབ་ལ། ཐེག་ཆེན་གྱི་ལ་སྤྲོ་བའི་བརྩོན་
འགྲུས་ཀྱིས་འཇིགས་ཚོགས་འཁོར་བའི་གནས་ནས་རྣམ་པར་གྲོལ་བའི་ཞིབ་ཐོབ་ཅིང་། ཐེག་
ཆེན་ལ་སྤྲོ་བའི་བརྩོན་འགྲུས་ཀྱིས་བྱང་ཆུབ་མཆོག་ཏུ་གྱུར་པ་རྫོགས་པའི་སངས་རྒྱས་ཀྱི་གོ་
འཕངས་ཐོབ་པར་འགྱུར་རོ། །རྣམ་པའི་རབ་དབྱེ་ནི། བྱང་ཕྱོགས་སོ་བདུན་སོགས་དང་སྦྱར་
ནས་སྟོན་པ་སྟེ། འདི་ལྟར་ཡང་དག་སྤོང་བ་དང་པོ་གཉིས་ལ་བརྩོན་པ་ནི་མི་དགེ་བའི་ཕྱོགས་
ཉམས་པར་བྱེད་པའི་བརྩོན་འགྲུས། ཕྱི་མ་གཉིས་ལ་བརྩོན་པ་ནི་མི་དགེ་བའི་ཆོས་འཕེལ་
བར་བྱེད་པའི་བརྩོན་འགྲུས། དབང་པོ་ལྔ་ལ་བརྩོན་པ་ནི་ཐར་པ་ལ་དབང་བྱེད་པའི་བརྩོན་
འགྲུས། སྟོབས་ལྔ་ལ་བརྩོན་པ་ནི། མི་མཐུན་ཕྱོགས་སྤངས་པའམ་སྤོང་བའི་བརྩོན་འགྲུས།
བྱང་ཆུབ་ཡན་ལག་བདུན་ལ་བརྩོན་པ་ནི། དེ་ཁོ་ན་ཉིད་ལ་རབ་ཏུ་ཞུགས་པའི་བརྩོན་འགྲུས།
འཕགས་ལམ་ཡན་ལག་བརྒྱད་ལ་བརྩོན་པ་ནི་གནས་ཡོངས་སུ་སྒྱུར་བར་བྱེད་པའི་བརྩོན་
འགྲུས། ཕར་ཕྱིན་དྲུག་ལ་བརྩོན་པ་ནི་དོན་ཆེན་པོ་ཅན་ཞེས་བྱ་བའི་ངེས་ཚིག་དང་ལྡན་པའི་
བརྩོན་འགྲུས་སོ། །གཞན་ཡང་ཐོག་མར་བྱང་ཆུབ་ཀྱི་ཆེད་དུ་གོ་ཆ་གྱོན་པ་གོ་ཆའི་བརྩོན་
འགྲུས། དེ་ནས་བྱང་ཆུབ་ཀྱི་ལམ་ཚུལ་བཞིན་དུ་རབ་ཏུ་ཞུགས་པ་སྦྱོར་བའི་བརྩོན་འགྲུས།
འཐོབ་བྱ་རྒྱ་ཆེན་པོ་ལ་སྤྲོ་བ་མ་ཞུམ་པའི་བརྩོན་འགྲུས། གནོད་པ་ལ་གནོད་ལན་གྱིས་མི་སྐྱོ་
བ 2 6 6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥་
བ་མི་འཁྲུགས་པའི་བརྩོན་འགྲུས། ཅུང་ཟད་ཙམ་གྱིས་ཆོག་པར་མི་འཛིན་པ་ཆོག་མི་ཤེས་པའི་
བརྩོན་འགྲུས་ཏེ། རྣམ་པའི་རབ་དབྱེ་འདི་དག་ཐམས་ཅད་སངས་རྒྱས་རྣམས་ཀྱིས་མདོ་ལས་
རབ་ཏུ་གསུངས་སོ། །རྟེན་གྱི་སྒོ་ནས་དབྱེ་བ་ནི། ཐེག་པ་གསུམ་ལ་བརྩོན་པའི་སྐྱེ་བོ་ལ་བརྟེན་
པ༑ ཕྱེ་ན་ཐེག་པ་འོག་མ་གཉིས་ལ་བརྩོན་པ་ནི་གཞན་དོན་གྱི་བསམ་པ་དང་། བདག་མེད་
རྟོགས་པའི་བློ་གྲོས་ཞན་པའི་དང་། འབྲིང་ཡིན་ཕྱིར་བརྩོན་འགྲུས་ཐ་མ་དང་འབྲིང་ཡིན་ལ།
ཐེག་པ་ཆེན་པོ་ལ་བརྩོན་པ་ནི། བསམ་པ་དང་བློ་གྲོས་རྒྱ་ཆེན་པོ་དང་ལྡན་པའི་ཕྱིར། མཆོག་
ཏུ་གྱུར་པའི་བརྩོན་འགྲུས་ཡིན་ལ། རྒྱུ་རྐྱེན་དེས་ན་སྔ་མ་གཉིས་དོན་ཆུང་བ་དང་ཕྱི་མདོན་
ཆེན་པོ་དང་ལྡན་པར་འདོད་དོ། །གཉེན་པོའི་སྒོ་ནས་དབྱེ་བ་ནི། བྱང་སེམས་བརྩོན་འགྲུས་
དང་ལྡན་པ་ནི། ལོངས་སྤྱོད་ལ་ཆགས་པའི་བར་ཆད་ཀྱིས་ཕམ་པ་མེད་ཅིང་། བརྩོན་འགྲུས་
དང་ལྡན་པ་ནི་མི་མཐུན་ཕྱོགས་ཉོན་མོངས་ཀྱིས་ཕམ་པ་མེད་ལ། བརྩོན་འགྲུས་དང་ལྡན་པ་
ནི༑ དཀའ་སྤྱད་ལ་སྐྱོ་བས་ཕམ་པ་མེད་ཅིང་། བརྩོན་འགྲུས་དང་ལྡན་པ་ནི། དགེ་བའི་ཕྱོགས་
ཆུང་ངུ་ཐོབ་པས་ཀྱང་ཕམ་པ་མེད་དོ། །
བཅུ་པ་ཕན་ཚུན་རྣམ་པར་ངེས་ཚུལ་ནི། རྒྱུ་མཚན་བཞི་དང་ལྡན་པའི་ཕྱིར་ཕར་ཕྱིན་
དྲུག་པོ་རྣམས་ཕན་ཚུན་གཅིག་ལ་གཅིག་རྣམ་པ་ཀུན་ཏུ་རྣམ་པར་ངེས་པར་ཤེས་པར་བྱའོ །
བཞི་པོ་གང་ན་ཕན་ཚུན་བསྡུས་པའི་ཕྱིར། རྣམ་པར་ངེས་པ་ནི། མི་འཇིགས་པ་སྦྱིན་པས་ཚུལ་
ཁྲིམས་དང་བཟོད་པ་བསྡུས་ཤིང་ཆོས་ཀྱི་སྦྱིན་པས་བསམ་གཏན་དང་ཤེས་རབ་བསྡུས་ལ། དེ་
ཀས་བརྩོན་འགྲུས་བསྡུས་པ་སོགས་སོ། །རབ་ཏུ་དབྱེ་བའི་ཕྱིར་རྣམ་པར་ངེས་པ་ནི། དྲུག་པོ་
རེ་རེ་ཞིང་རང་རང་གི་ངོ་བོ་གཞན་རྒྱུད་ལ་འཇོག་པའི་གཏོང་བ་སྦྱིན་པ་དང་། མི་མཐུན་ཕྱོགས་
སྤོང་བ་ཚུལ་ཁྲིམས་དང་། དཀའ་སྤྱད་ལ་ཇི་མི་སྙམ་པ་བཟོད་པ་དང་། དགེ་བ་ལསྤྲོ་བ་བརྩོན་
འགྲུས་དང་། སེམས་རྩེ་གཅིག་ཏུ་གནས་པ་བསམ་གཏན་དང་། གནས་ལྔ་ཤེས་པ་ཤེས་རབ་
- 2
6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ་དྲུག་དྲུག་ཏུ་ཕྱེ་བའི་སྒོ་ནས་གཞན་དག་ཀྱང་ཕར་ཕྱིན་དྲུག་ལ་འགོད་པའོ། །ཆོས་ཉིད་ཀྱི་
ཕར་ཕྱིན་རྣམ་པར་ངེས་པ་ནི། བརྗོད་བྱ་སྦྱིན་སོགས་ཀྱི་དོན་ལའང་རྗོད་བྱེད་ཀྱི་ཆོས་སྣང་ཞིང་
རྗོད་བྱེད་ཀྱི་ཆོས་ལའང་བརྗོད་བྱ་སྦྱིན་སོགས་སྣང་བ་སྟེ། བརྗོད་བྱས་བསྡུས་ཤིང་རྗོད་བྱེད་
ཀྱིས་བརྗོད་བྱ་བསྡུས་པའོ། །རྒྱུན་གྱི་ཕྱིར་རྣམ་པར་ངེས་པ་ནི། སྦྱིན་པས་ལོངས་སྤྱོད་ལམི་ལྟ་
བ་ན་ཚུལ་ཁྲིམས་སོགས་ལ་འཇུག་ཅིང་། ཚུལ་ཁྲིམས་དང་ལྡན་པ་ན་ཡོངས་སུ་བཟུང་བ་
ཐམས་ཅད་གཏོང་ཞིང་། གཞན་གྱི་གནོད་པ་ལ་བཟོད་པ་སོགས་འབྱུང་བ་སྟེ། མདོར་ན་ཕན་
ཚུན་གཅིག་གི་ནང་དུ་གཅིག་འདུས་པའི་ ཕྱིར་ དང༌། རེ་རེ་ ལའང་དྲུག་དྲུག་ཏུ་རབ་ཏུ་
དབྱེར་ཡོད་པའི་ཕྱིར་དང༌། དྲུག་པོའི་ཆོས་ཉིད་ལ་དབྱེ་བ་མེད་པའི་ཕྱིར་དང་དྲུག་པོ་རེ་རེ་
ལའངགཞནརྣམ་འབྱུང་བའི་རྒྱུ་མཚན་ཡིན་པའི་ཕྱིར་རོ། །
གཉིས་པ་ལ་ངོ་བོ་དང་གྲངས་ངེས་སོགས་བསྟན་པ། རྣམ་པའི་རབ་དབྱེ་བཤད་པ།
ཕན་ཡོན་བརྗོད་དེ་མཇུག་བསྡུ་བ་དང་གསུམ། དང་པོ་ལ་ངོ་བོ་ནི་སྦྱིན་པ་ནི་གོང་དུ་ཕྱིན་དྲུབ་
གི་སྐབས་སུ་བཤད་པ་དང་མཚུངས་སོ། །སྙན་པར་སྨྲ་བ་ནི་སྦྱིན་སོགས་དེ་རྣམས་ལེགས་པར་
སྟོན་པའོ། །དོན་སྤྱོད་པ་ནི་སྦྱིན་སོགསདེརྣམས་ལེན་དུ་འཇུག་པའོ། །དོན་མཐུན་པནི་གཞན་
ལ་བསྟན་པ་ལྟར་བདག་ཉིད་ཀྱང་སྦྱིན་སོགས་ལ་རྗེས་སུ་འཇུག་པའོ། །བཞིར་འཇོག་པའི་རྒྱུ་
མཚན་ནི། སྦྱིན་པས་གཞན་ལ་ཕན་པར་བྱེད་པ་དང༌། སྙན་པར་སྨྲ་བ་ཕྱིན་དྲུག་གི་དོན་འཛིན་
དུ་འཇུག་པར་བྱེད་པ་དང་། དོན་དཔྱོད་པས་གཞན་ཕྱིན་དྲུག་ལ་འཇུག་པར་བྱེད་པ་དང་།
དོན་མཐུན་པས་གཞན་ལ་བསྟན་པ་དེ་བཞིན་དུ་བདག་ཉིད་ཀྱང་སྒྲུབ་པར་རིག་ནས་གཞན་
དག་ཀྱང་རྗེས་སུ་འཇུག་པར་བྱེད་པ་སྟེ། བྱེད་ལས་མི་འདྲ་བ་བཞི་ལ་ལྟོས་ནས་བསྡུ་བའི་
དངོས་པོ་བཞིར་གྲངས་ངེས་པར་ཤེས་པར་བྱའོ། །བྱེད་ལས་ཀྱི་ ཁྱད་པར་ནི། སྦྱིན་པས་
གདུལ་བྱ་རྣམས་ཆོས་སྟོན་པའི་སྣོད་དུ་རུང་བའི་དངོས་པོར་བྱེད། སྙན་པར་སྨྲ་བས་ཆོས་ལ་
- 2 6
8 -



，
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
མོས་པར་བྱེད། དོན་སྤྱོད་པས་ཆོས་བཞིན་ཉམས་སུ་ལེན་ཅིང་སྒྲུབ་དུ་འཇུག་པར་བྱེད། དོན་
མཐུན་པས་ཆོས་བཞིན་སྒྲུབ་པ་རྣམ་པར་སྦྱོང་ཞིང་མཐར་ཕྱིན་པར་བྱེད་དོ། །ཆོས་དང་ཟང་
ཟིང་གི་བསྡུ་བ་གཉིས་ཀྱིས་བསྡུ་དངོས་གཞི་བསྡུས་ཚུལ་ནི། ཟང་ཟིང་གི་བསྡུ་བས་སྦྱིན་པ་
བསྡུས་ལ། དེ་ཡིས་ཆོས་ཕར་ཕྱིན་དྲུག་སྟོན་པས་སྙན་པར་སྨྲ་བ་བསྡུས་པ་ལ་སོགས་པ་སྒྲུབ་
པའི་ཆོས་ཀྱིས་དོན་སྤྱོད་པ་བསྡུས། རྣམ་པར་སྦྱོང་བའི་ཆོས་ཀྱིས་དོན་མཐུན་པ་བསྡུས་ཏེ། དེ་
ལྟར་ན་བསྡུ་བ་གཉིས་ཀྱི་དང་པོ་ལས་བསྡུ་བའི་དངོས་པོ་བཞི་བསྡུས་པར་འདོད་དོ། །གཉིས་
པ་ནི། བསྡུ་དངོས་གཞི་ལ་རྣམ་པའི་སྒོ་ནས་དབྱེ་ན། ཉན་ཐོས་ཀྱི་རིགས་ཅན་སྨིན་པར་བྱེད་
པབསྡུ་བ་དམན་པ་དང་། རང་རྒྱལ་གྱི་རིགས་ཅན་སྨིན་པར་བྱེད་པ་བསྡུ་བ་འབྲིང་པོ་དང་།
ཐེག་པ་ཆེན་པོའི་རིགས་ཅན་སྨིན་པར་བྱེད་པ་མཆོག་ཏུ་གྱུར་པའི་བསྡུ་བ་རྣམས་སོ། །སའི་སྒོ་
ནས་དབྱེ་ན། མོས་སྤྱོད་ཀྱི་ས་རྣམས་ཀྱི་བསྡུ་བ་ནི། ཕལ་ཆེར་གཞན་དོན་མེད་པ་དང་། མ་
དག་ས་བདུན་པ་རྣམས་ཀྱི་བསྡུ་བ་ནི། ཕལ་ཆེར་གཞན་དོན་ཡོད་པ་དང༌། ས་བརྒྱད་པ་ཡན་
ཆད་ཀྱི་བསྡུ་བ་ནི། རྣམ་པ་ཀུན་ཏུགཞན་དོན་རྩེ་གཅིག་ཏུ་ཡོད་པར་ཤེས་པར་བྱའོ །གསུམ་
པ་ནི། གཞན་དོན་དུ་འཁོར་བསྡུས་པ་དང་ལྡན་པ་བྱང་སེམས་རྣམས་ཀྱིས་བསྡུ་བ་བཞི་པོ་འདི་
ལ་ཡང་དག་པར་བརྟེན་པར་བྱ་སྟེ། འདི་དག་གིས་སེམས་ཅན་ཀུན་གྱི་གནས་སྐབས་དང་
མཐར་ཐུག་གི་དོན་ཀུན་འགྲུབ་པར་བྱེད་ཅིང་། གཞན་དོན་འགྲུབ་པའི་ཐབས་བཟང་པོ་ཡིན་
པར་སངས་རྒྱས་ཀུན་གྱིས་རབ་ཏུ་བསྔགས་པས་སོ། །དེར་མ་ཟད་སངས་རྒྱས་དང་བྱང་ཆུབ་
སེམས་དཔའ་རྣམས་ཀྱི་འདས་པའི་དུས་ན་སེམས་ཅན་དཔག་ཏུ་མེད་པ་བསྡུས་པ་དང་། མ་
འོངས་པ་ན་བསྡུ་བར་འགྱུར་བ་དང་། གང་དག་ད་ལྟར་སྡུད་པར་བྱེད་པ་དེ་དག་ཀུན་ཀྱང་སྡུ་
བ་བཞི་པོ་དེ་ཡི་སྒོ་ནས་སྡུད་པར་བྱེད་པ་དེ་བས་ན་བཞི་པོ་འདི་དག་ནི་སེམས་ཅན་སྨིན་པར་
བྱེད་པའི་ལམ་ཡང་དག་པའོ། །གསུམ་པ་དེ་དག་གི་དོན་བསྡུ་བ་ནི། གོང་དུ་བཤད་པ་དེ་ལྟར་
，
པར་
-2 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་སྦྱིན་པས་རྟག་ཏུ་ལོངས་སྤྱོད་ལ་མ་ཆགས་པའི་བློ་དང་། ཚུལ་ཁྲིམས་ཀྱིས་སྒོ་གསུམ་གྱི་
ཉེས་སྤྱོད་མཐའ་དག་ཞི་བ་དང་། བཟོད་པས་ཁོང་ཁྲོ་མཐའ་དག་སྡོམ་པ་དང་། བརྩོན་འགྲུས་
ཀྱིས་དགེ་བ་མཐའ་དག་ལ་བརྩོན་པ་དང་། བསམགཏན་གྱིས་རྩེ་གཅིག་ཏུ་གནས་པ་དང་།
ཤེས་རབ་ཀྱིས་ནང་སྲིད་པ་དང་། ཕྱི་ཡུལ་ལ་མཚན་མར་མི་རྟོག་པའི་སྒོ་ནས་བདག་གི་དོན་དུ་
ཕ་རོལ་ཏུ་ཕྱིན་པ་དྲུག་རྫོགས་པའི་བྱང་སེམས་དེ་ནི་གཞན་དོན་དུ་བསྡུ་བའི་དངོས་པོ་བཞིས་
སེམས་ཅན་གྱི་ཚོགས་ཡོངས་སུ་སྡུད་ཅིང་སྨིན་པར་བྱེད་པ་སྟེ། དོན་གཉིས་ཕུན་སུམ་ཚོགས་
པའི་ཡོན་ཏན་དང་ལྡན་པའོ། །ཕ་རོལ་ཏུ་ཕྱིན་པའི་བཤད་ཟིན་ཏོ།། །།
༈ གསུམ་པ་སངས་རྒྱས་མཆོད་པ་སོགས་ཀྱི་ལས་ལ། སངས་རྒྱས་མཆོད་ཚུལ།
བཤེས་གཉེན་བསྟེན་ཚུལ། ཚད་མེད་སྒྲུབ་ཚུལ་དང་གསུམ། དང་པོ་ལ། རྣམ་པའི་རབ་དབྱེ་
ནི་འོག་ན། རྒྱུ་མཚན་དང་ནི་ཡོངས་བསྔོ་དང་། །ཞེས་སོགས་ནས་འཆད་པ་ལྟར་རྒྱུནི་རབ་ཏུ་
དང་བ་དང་ལྡན་པའི་སེམས་སོ། །ཡོངས་སུ་བསྔོ་བ་ནི། ཚོགས་གཉིས་ཡོངས་སུ་རྫོགས་པར་
བྱ་བའི་ཕྱིར་དུའོ། །རྟེན་ནི་མངོན་སུམ་གྱུར་པ་དང་མངོན་སུམ་དུ་གྱུར་པ་མིན་པར་ལྐོག་དུ་
གྱུར་པའི་སངས་རྒྱས་དང་སངས་རྒྱས་ཀྱི་སྐུ་གཟུགས་ལ་སོགས་པའོ། །དངོས་པོ་ནི་གོས་དང་
རྒྱན་དང་གདུགས་དང་རྒྱལ་མཚན་དང༌། ལྷུང་བཟེད་དང་ཞལ་ཟས་ལ་སོགས་པ་དང༌།
མཆོད་པར་བྱེད་པའི་རྒྱུ་ནི་སངས་རྒྱས་འབྱུང་བ་དོན་དུ་གྱུར་ཅིག་ཅེས་སོགས་སྔོན་གྱི་སྨོན་
ལམ་རྣམ་པར་དག་པ་བཏབ་པ་དང་ལྡན་པའོ། །ཡེ་ཤེས་ཀྱིས་ཡོངས་སུ་ཟིན་པ་ནི། མཆོད་བྱ་
མཆོད་བྱེད་སོགས་འཁོར་གསུམ་དུ་མི་དམིགས་པའི་སྒོ་ནས་སངས་རྒྱས་མཆོད་པ་ཡོངས་སུ་
རྫོགས་པའོ། །ཕན་པར་བྱ་བའི་ཞིང་ནི་སེམས་ཅན་ཚད་མེད་པ་ཡོངས་སུ་སྨིན་པར་བྱེད་པའོ།།
གང་ལ་བརྟེན་ནས་སངས་རྒྱས་མཆོད་པའི་གནས་སམ་གཞི་མ་གཉིས་ལས་དང་པོ་རྫས་ལ་
བརྟེན་པ་ནི། གོས་དང་རྒྱན་ལ་སོགས་པའོ། །གཉིས་པ་སེམས་ལ་བརྟེན་པ་ནི། ག་ཆེན་གྱི་
• 27 0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
ཆོས་ལ་མོས་པ་དང་། བྱང་ཆུབ་ཏུ་སེམས་བསྐྱེད་ཅིང་སྨོན་ལམ་བཏབ་པའི་སྒོ་ནས་མཆོད་པ་
དང༌། སེམས་ཅན་སྡུག་བསྔལ་དང་བྲལ་འདོད་ཀྱི་བརྩེ་བ་སྙིང་རྗེ་ལ་བརྟེན་ནས་མཆོད་པ་
དཀའ་སྤྱད་ཀྱི་སྡུག་བསྔལ་ལ་བཟོད་པའི་བཟོད་པ་ལ་བརྟེན་ནས་མཆོད་པ་དང་། ས་དང་སྦྱོར་
བ་ཕར་ཕྱིན་དྲུག་ལ་ཡང་དག་པར་སྤྱོད་པའི་སྒོ་ནས་མཆོད་པ་དང་། མཆོད་སྦྱིན་དེ་བཞིན་ཉིད་
ལ་སེམས་བསྟོད་པའི་སྒོ་ནས་མཆོད་པ་དང་། གཞིའི་གནས་ལུགས་ཇི་ལྟ་བ་བཞིན་རྟོགས་
པའི་སྒོ་ནས་མཆོད་པ་དང་། ཉན་ཐོས་རྣམས་ཀྱི་ཉོན་སྒྲིབ་ལས་རྣམ་པར་གྲོལ་བའི་སྒོ་ནས་
མཆོད་པ་དང་། ཐེག་ཆེན་རྣམས་ཀྱི་དེ་བཞིན་ཉིད་དྲི་མ་དང་བྲལ་བའི་སྒོ་ནས་མཆོད་པའོ། །
དུས་ལ་སོགས་པའི་སྒོ་ནས་དབྱེ་བ་ལ་རྒྱུ་འབྲས་ཀྱིས་དབྱེ་ན་རྒྱུ་འདས་པའི་དུས་ན་མཆོད་པ་
དང་། འབྲས་བུ་ད་ལྟར་དང་མ་འོངས་པའི་དུས་ན་མཆོད་པའོ། །ཕྱི་ནང་གིས་ཕྱེན་བདག་ཉིད་
ཀྱི་ལུས་སོགས་འབུལ་བ་ནང་གི་མཆོད་པ་དང་། གཞན་དག་བྱེད་དུ་བཅུག་པ་དང་། ཆོས་
གོས་སོགས་འབུལ་བ་ནི་སྤྱིའི་མཆོད་པའོ། །ཕྲ་རགས་ཀྱིས་ཕྱེ་ན་རྙེད་པ་དང་བཀུར་སྟིས་
མཆོད་པ་རགས་པ་དང༌། སྒྲུབ་པའི་སྒོ་ནས་མཆོད་པ་ཕྲ་བ་སྟེ། དེ་ལྟར་རྣམ་པགཉིས་དང་།
མཆོག་དམན་གྱིས་ཕྱེ་ན་བསམ་པ་དང་མཆོད་པའི་རྫས་དམན་པ་ཆུང་བའི་མཆོད་པ་དང་། དེ་
དག་གྱ་ནོམ་པ་དང་ལྡན་པ་ཆེན་པོའི་མཆོད་པ་དང་། བསམ་ནོར་ཉུང་ངུ་རྟོག་པའི་ང་རྒྱལ་དང་
བཅས་པ་དམན་པའི་མཆོད་པ་དང་། དེ་འདྲའི་ང་རྒྱལ་མེད་པ་གྱ་ནོམ་པའི་མཆོད་པའོ། །ཉེ་
རིང་གིས་ཕྱེ་ན། མ་འོངས་པན་སྦྱོར་བ་རིང་བའི་མཆོད་པ་དང་། ད་ལྟར་ཉིད་དུ་སྦྱོར་བ་ཉེ་བའི་
མཆོད་པ་དང་། འགྲོ་བ་རྣམས་སྐྱེ་བ་མང་པོའི་རྗེས་ནས་བྱེད་ལ་རིང་བ་དང་། ཚེ་ཕྱི་མ་ཁོ་ན་ལ་
བྱེད་པ་ཉེ་བ་དང་། ཚེ་ཕྱི་མ་ཕན་ཆད་དུ་བྱ་བར་སྨོན་ལམ་འདེབས་པ་ཉེ་བའི་མཆོད་པ་རྣམས་
སུ་མཆོད་པར་འདོད་དོ། །སངས་རྒྱས་མཆོད་པ་རྣམས་ཀྱི་ནང་ནས་གང་ཞིག་མཆོག་ཡིན་སྙམ་
ན༑ རང་གི་སེམས་ཀྱི་སངས་རྒྱས་མཆོད་པ་དེ་དོན་རྣམ་པ་ལྔའི་སྒོ་ནས་གཞན་ལས་མཆོག་ཏུ་
- 2 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱུར་པ་ཡིན་ཏེ། ལྔ་པོ་གང་ཞེ་ན། ཐེག་ཆེན་གྱི་ཆོས་ལ་མོས་པ་དང་། ས་ལ་མོས་པའི་སྒོ་
ནས་རོ་མྱང་བ་སོགས་ཀྱི་བསམ་པ་དང་། ནམ་མཁའ་མཛོད་ལ་སོགས་པའི་ཏིང་ངེ་འཛིན་ལ་
དབང་འབྱོར་བ་དང་། འཁོར་གསུམ་དུ་མི་རྟོག་པའི་ཐབས་ཀྱིས་ཡོངས་སུ་བཟུང་བ་དང་། ས་
བརྒྱད་པ་ཡན་དུ་དོན་ཐམས་ཅད་ཉེ་བར་འདྲེས་པའི་ཕྱིར་བྱང་སེམས་ཀུན་དང་དོན་གཅིག་
ཉིད་ལ་འཇུག་པ་རྣམས་སོ། །
གཉིས་པ་ལ། མདོར་བསྟན། རྒྱས་པར་བཤད། རྣམ་པའི་རབ་དབྱེ་དང་གསུམ།
དང་པོ་ནི་བཤེས་གཉེན་བསྟེན་ཚུལ་ལ་བརྟེན་བྱ་བཤེས་གཉེན་གྱི་ལྷག་པ་ཚུལ་ཁྲིམས་དང་
ལྡན་པས་དབང་པོ་དུལ་བ་དང་། ཏིང་ངེ་འཛིན་དང་ལྡན་པས་སེམས་ཞི་བ་དང་། ཤེས་རབ་
དང་ལྡན་པས་ཉོན་མོངས་ཉེ་བར་ཞི་བ་དང་། ལུང་རྟོགས་ཀྱི་ཡོན་ཏན་སློབ་མ་ལས་ལྷག་པ་
དང༌། ཡོན་ཏན་གྱི་གནས་ལ་ཕན་འདོགས་པ་ལ་བརྩོན་པ་དང་ལྡན་པ་དང༌། ཐོས་པ་མང་
བས་ལུང་གིས་ཕྱུག་པ་དང་། ལུང་གིས་དོན་དེ་ཁོ་ན་ཉིད་རབ་ཏུ་རྟོགས་པ་དང་། རངགི་རྟོགས་
པ་ལྟར་གདུལ་བྱ་ལ་སྨྲ་བ་མཁས་པ་དང་། ཟང་ཟིང་ལ་མི་ལྟ་བར་བརྩེ་བའི་བདག་ཉིད་ཀྱིས་
སྟོན་པ་དང་། ཆོས་ཡང་ཡང་སྟོན་པ་ལ་སྐྱོ་བ་སྤངས་ཏེ་མཚན་ཉིད་བཅུ་དང་ལྡན་པའི་བཤེས་
གཉེན་ལ་བསྟེན་པར་བྱའོ། །བཞི་ནི་དེ་ལ་རྙེད་པ་དང་བཀུར་བསྟི་དང་། རིམ་གྲོ་དང་བཀའ་
བཞིན་སྒྲུབ་པའི་སྒོནས་བཤེས་གཉེན་བསྟེན་པའོ། །རྒྱུ་མཚན་ནི། རྟེན་བཞི་བཤད་མ་ཐག་པ་
དེ་བཞིན་དུ་བློ་ལྡན་རྣམས་ཆོས་ལ་བགྲོས་པ་ནཀླན་ཀ་བཙལ་བ་སོགས་ཀྱི་ཕྱིར་དུ་འགྲོ་བ་མ་
ཡིན་གྱིས་ཆོས་ཀྱི་ཚིག་དོན་ཀུན་ཤེས་པར་འདོད་པའི་བསམ་པས་འགྲོ་བ་དང་། ཆོས་ཉན་
པའི་དུས་སུ་འགྲོ་བ་དང་། གུས་པས་འདུད་པའི་སྒོ་ནས་དགེ་བའི་བཤེས་གཉེན་གྱི་སྤྱན་སྔར་
བགྲོད་ཅིང་། དམ་པའི་ཆོས་ཉམས་སུ་ལེན་པའོ། །བསྟེན་པའི་དགེ་བ་ཡོངས་སུ་བསྔོ་བཞི་
བཤེས་གཉེན་བསྟེན་པའི་དགེ་བ་དེ་ནི་རྙེད་བཀུར་སོགས་ལ་འདོད་པ་མེད་པས་དེའི་དོན་དུ་མི་
-27 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
བསྔོ་བར། སྟོན་པས་ཇི་ལྟར་བསྟན་པ་བཞིན་སྒྲུབ་པའི་ཕྱིར་དུ་ཡོངས་སུ་བསྔོ་བར་བྱེད་པའོ།
རྒྱུ་ནི་བརྟན་པ་བྱང་སེམས་རྣམས་བཤེས་གཉེན་གྱིས་ཇི་ལྟར་བསྟན་པ་བཞིན་ལམ་ཟབ་མོ་
སྒྲུབ་ཅིང་ཉམས་སུ་ལེན་པར་བྱེད་ལ། རྒྱུ་དེས་བཤེས་གཉེན་དེའི་སེམས་ཡང་དག་པར་མགུ་
བར་བྱའོ། །ཡེ་ཤེས་ཐབས་ནི་གནས་སྐབས་སུ་ཐེག་པ་གསུམ་པོ་ཐམས་ཅད་ལ་མཁས་པར་
བྱས་ནས་མཐར་ཐུག་རང་གི་ཐེག་པ་ཆེན་པོ་སྒྲུབ་པའི་ཕྱིར་དུ་འབད་པར་བྱེད་པའོ། །ཞིངནི་
ཚད་མེད་གྲངས་མེད་པ་རྣམས་ཡིན་ལ། དེ་དག་ཡོངས་སུ་སྨིན་པར་བྱ་བའི་ཕྱིར་དང་། གང་དུ་
འདུལ་བར་བྱ་བའི་ཞིང་དག་པར་སྦྱང་བར་བྱ་བའི་ཕྱིར་དུ་དམ་པའི་ཆོས་ཐོས་པ་ལ་འགོད་
པའོ། །གནས་ནི། བཤེས་གཉེན་བསྟེན་པར་བྱེད་པའི་གང་ཟག་དེ་ནི་དམ་པའི་ཆོས་ཀྱི་བགོ་
སྐལ་ལ་སྤྱོད་ཅིང་བརྟེན་པ་ཡོན་ཏན་དང་ལྡན་པའི་བཤེས་གཉེན་རབ་ཏུ་བསྟེན་པར་བྱེད་ཀྱིས་
ཟངཟིང་སོགས་ལ་བརྟེན་ནས་མ་ཡིན་ནོ། །
གསུམ་པ་ལ་ནི། བློ་ལྡན་རྣམས་ཀྱི་དགེ་བའི་བཤེས་གཉེན་བསྟེན་ཚུལ་ལ། རྒྱུ་
འབྲས་ཀྱིས་ཕྱེ་ན། རྒྱུ་འདས་པའི་དུས་ན་བསྟེན་པ་དང་། ད་ལྟར་དང་མ་འོངས་པའི་དུསན་
བསྟེན་པ་དང༌། ཕྱི་ནང་གིས་ཕྱེ་ན་ཆོས་ཀྱི་སྒོའམ་ཆོས་རྒྱུན་ཏིང་ངེ་འཛིན་ཐོབ་པའི་སྒོ་ནས་
མཉེས་པར་བྱེད་པ་ནང་གི་བསྟེན་པ་དང་། བསྙེན་བཀུར་སོགས་ཀྱིས་མཉེས་པར་བྱེད་པ་ཕྱིའི་
བསྟེན་པ་དང་། ཕྲ་རགས་ཀྱིས་ཕྱེ་ན་ལུང་གི་ཆོས་ཐོས་ཤིང་ཉན་པར་བྱེད་པ་རགས་པ་དང་།
དེའི་དོན་སེམས་ཙམ་རྣལ་འབྱོར་དུ་བྱེད་པ་ཕྲ་བ་དང་། མཆོག་དམན་གྱིས་ཕྱེ་ན་ང་རྒྱལ་དང་
བཅས་པས་བསྟེན་པ་དམན་པའི་བསྟེན་པ་དང༌། ང་རྒྱལ་མེད་པས་བསྟེན་པ་མཆོག་གི་
བསྟེན་པ་དང་། ཉེ་རིང་གིས་ཕྱེ་ན་འགྲོ་བ་རྣམས་ཚེ་རབས་མང་པོའི་ཕྱི་ནས་བསྟེན་པ་རིང་བ་
དང་། ཚེ་རབས་ཕྱི་མ་ཁོ་ན་ལ་བསྟེན་ན་ཉེ་བ་དང་། མ་འོངས་པ་ན་བསྟེན་པ་ལ་སྦྱོར་བ་རིང་བ་
དང་། ད་ལྟར་ཉིད་དུ་སྦྱོར་བ་ཉེ་བ་དང་། ཚེ་ཕྱི་མ་ལ་བསྟེན་པར་སྨོན་ལམ་འདེབས་པ་ཉེ་བའི་
..
1
，
-2 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒོ་ནས་བཤེས་གཉེན་བསྟེན་པའོ། །བཤེས་གཉེན་བསྟེན་པ་རྣམས་ཀྱི་ནང་ནས་གང་ཞིག་
མཆོག་ཡིན་སྙམ་ན། རང་གི་སེམས་ཀྱི་བཤེས་གཉེན་བསྟེན་པ་དེ་ནི་དོན་རྣམ་པ་ལྔའི་སྒོ་ནས་
གཞན་ལས་མཆོག་ཏུ་གྱུར་པ་ཡིན་ཏེ། ལྔ་པོ་གང་ན། ཐེག་ཆེན་གྱི་ཆོས་ལ་མོས་པ་དང་། རོ་
མྱང་བ་ལ་སོགས་པའི་བསམ་པ་དང་། ནམ་མཁའ་མཛོད་ལ་སོགས་པའི་ཏིང་ངེ་འཛིན་ལ་
དབང་འབྱོར་བ་དང་། འཁོར་གསུམ་དུ་རྣམ་པར་མི་རྟོག་པའི་ཐབས་ཀྱིས་ཡོངས་སུ་བཟུང་བ་
དང་། ས་བརྒྱད་པ་མན་ཆད་ཀྱི་བྱང་སེམས་ཀུན་དངོས་གཞིརྣམས་སོ། །
གསུམ་པ་ཚད་མེད་བཞི་སྒྲུབ་ཚུལ་ཚིགས་བཅད་བཅུ་གཉིས་ཀྱིས་བསྟན་པ་དང་།
དེ་དག་གི་ནང་ནས་སྙིང་རྗེ་ཁྱད་པར་དུ་བཤད་པ་གཉིས། དང་པོ་ལ་ངོ་བོ་མདོར་བསྟན་པ་ནི་
བརྟན་པ་བྱང་སེམས་ཀྱི་ཚངས་པའི་གནས་པ་ཙམ་ཚད་མེད་བཞི་ཡིན་ལ། འདི་དག་ཀྱང་
མཚན་ཉིད་དང་ལྡན་པ་སྟེ། སྤང་བྱ་མི་མཐུན་ཕྱོགས་གནོད་སེམས་སྤོང་བ་དང་། གཉེན་པོ་
རྣམ་པར་མི་རྟོག་པའི་ཡེ་ཤེས་དང་ལྡན་པ་དང་། དམིགས་ཡུལ་སེམས་ཅན་དང་ཆོས་དང་།
དམིགས་མེད་དེ་དམིགས་ པ་རྣམ་ པ་གསུམ་ལ་ འཇུག་པ་དང༌། བྱེད་ལས་སེམས་ཅན་
ཡོངས་སུ་སྨིན་པར་བྱེད་པའོ། །ཚད་མེད་བཞི་པོདམིགས་པ་གསུམ་ལ་འཇུག་ཚུལ་ནི། བརྟན་
པ་རྣམས་ཀྱི་ཚད་མེད་བཞི་པོ་དེ་དག་གི་ནང་ནས་བྱམས་པ་ནི་སེམས་ཅན་བདེ་བ་འདོད་པ་
རྣམས་ལ་དམིགས་ནས་དེ་དང་ཕྲད་པར་འདོད་པའི་རྣམ་པ་ཅན་ནོ། །སྙིང་རྗེ་ནི་སྡུག་བསྔལ་
གྱིས་ཉེན་པ་རྣམས་ལ་དམིགས་ནས་དེ་དང་བྲལ་བར་འདོད་པའི་རྣམ་པ་ཅན་ནོ། །དགའ་བ་
ནི༔ བདེ་བ་དང་ལྡན་པ་རྣམས་ལ་དམིགས་ནས་དེ་དང་མི་འབྲལ་བར་འདོད་པའི་རྣམ་པ་ཅན་
ནོ༑ ་བཏང་སྙོམས་ནི། ཆགས་སྡང་གིས་ཉེན་པ་རྣམས་ལ་དམིགས་ནས་དེ་དག་དང་བྲལ་
བའི་ངང་དུ་སེམས་སྙོམས་པར་འདོད་པའི་རྣམ་པ་ཅན་ཏེ། དེ་དག་ནི་སེམས་ཅན་ལ་དམིགས་
པའོ། །ཆོས་ལ་དམིགས་པ་ནི། དེ་དག་སྟོན་པའི་བསྟན་བཅོས་ལ་དམིགས་ནས་བྱུང་པའི་ཚད་
，
- 2 7 4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
མེད་བཞི་སྟེ། ཆོས་ལ་བརྟེན་ནས། བྱུང་པས་ཆོས་ལ་དམིགས་པ་ཞེས་བཤད་དོ། །
དམིགས་མེད་ལདམིགས་པ་ནི་སེམས་ཅན་དང་ཆོས་དེ་དག་གི་དེ་བཞིན་ཉིད་ལ་རབ་ཏུ་
འཇུག་པ་སྟེ། དངོས་པོ་དང་མཚན་མའི་དམིགས་པ་མེད་པས་དམིགས་པ་མེད་ཞེས་བཤད་དོ།
ཁྱད་པར་དུ་བྱམས་པ་དམིགས་མེད་ལ་འཇུག་ཚུལ་ནི། སེམས་ཅན་དང་ཆོས་ཉིད་དེ་དག་གི་
དམ་པའི་དོན་དེ་བཞིན་ཉིད་ལ་དམིགས་པའི་ཕྱིར་དང་ས་བརྒྱད་པ་ཡན་ཆད་དུ་ཇི་ལྟ་བ་སྟེ་མི་
སྐྱེ་བ་དང་། ཆོས་ལ་བཟོད་པ་ཐོབ་པས་འབད་རྩོལ་དང་མཚན་མ་རྣམ་པར་དག་པའི་ཕྱིར་དང་།
བྱང་ཆུབ་སེམས་དཔའི་རྒྱུད་ལ་བྱུང་པའི་ལུས་ངག་གི་ལས་གཉིས་གནས་ངན་ལེན་གྱིས་དག་
པའི་ཕྱིར་དང་། མདོ་ལས་ཡིད་ཀྱི་བདུད་རྣམས་སྤངས་པའི་ཕྱིར་དམིགས་པ་ད་དོ། །ཞེས་
འབྱུང་བ་ལྟར། ཉོན་མོངས་པ་ཅན་གྱི་དམིགས་པ་ཟད་ཅིང་། སྤངས་པའི་ཕྱིར་ན་བྱམས་པ་
ཚད་མེད་པ་ནི་དམིགས་པ་མེད་པ་ཡིན་ནོ། །དེ་དག་གི་རབ་དབྱེ་ལ་དམན་མཆོག་གིས་ཕྱེན་
ཚད་མེད་པ་དེ་དག་གི་ནང་ནས་མི་མཐུན་ཕྱོགས་སྟོབས་ཆེ་བས་ཡོངས་སུ་ཉམས་པར་འགྱུར་
བའི་སྐལ་བ་ཅན་གཡོ་བ་ནི་དམན་པ་དང་། གཉེན་པོ་སྟོབས་ཆེ་བས་དེ་ལྟར་མི་འགྱུར་བའི་
སྐལ་བ་ཅན་མི་གཡོ་བ་ནི་མཆོག་དང་། བསམ་གཏན་གྱི་བདེ་བ་ལ་ཆགས་པས་རོ་མྱང་བ་དང་
བཅས་པ་ནི་དམན་པ་དང་། དེ་ལྟར་མིན་པ་ནི་མཆོག་སྟེ་རབ་དབྱེ་བཞིར་ཤེས་པར་བྱས་ལ་
དེའི་ནང་ནས། དེ་དམ་པའི་ཚད་མེད་ནི་མི་གཡོ་ཞིང་ཆགས་པ་དང་བྲལ་བ་རབ་ཏུ་གནས་པས་
མཆོག་ཏུ་གྱུར་པའོ། །ཆེ་ཆུང་གི་དབྱེ་བ་ནི། འདོད་ཁམས་པ་ཚད་མེད་ནི། མཉམ་པར་བཞག་
པའི་ངོ་བོ་ཉིད་མིན་པས་ཆུང་ངུ་དང་། ཚངས་རིས་པའི་ཚད་མེད་ཀྱང་གཟུགས་ཁམས་ཀྱི་ནང་
ནས་དམན་ཤོས་ཡིན་པས་ཆུང་ངུ་དང་། མདུན་ན་འདོན་པའི་ཚད་མེད་སྤྱིར་འབྲིང་པོ་ཡིན་པ་
ཚངས་ཆེན་ལ་ལྟོས་ནས་ཆུང་བས་ཆུང་ངུ་དང་། དམན་པ་མོས་སྤྱོད་པ་རྣམས་ཀྱང་ས་ཐོབ་པ་
ལ་ལྟོས་ནས་ཆུང་བས་ཆུང་ངུ་དང་། དམན་པ་ཉན་རང་རྣམས་ཀྱི་ཚད་མེདནི་ཐེག་ཆེན་ལ་ལྟོས་
-2 7 5 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ནས་ཆུང་ངུ་དང་། ང་རྒྱལ་དང་བཅས་པས་ས་བདུན་པ་མན་ཆད་ཀྱི་ཚད་མེད་གང་ཡིན་པ་དེ་
ཡང་དག་ས་ལ་ལྟོས་ནས་དམན་པས་ཆུང་ངུ་ཡིན་ཅིང་། ཆུང་དུ་དྲུག་པོ་དེ་རྣམས་ལས་ལྷག་ཅིང་
གཞན་ཉིད་དུ་གྱུར་པ་ནི་ཆེན་པོའོ། །རྒྱུ་འབྲས་ཀྱིས་དབྱེ་བ་ནི། ཚངས་པའི་གནས་པ་བཞིས་
གནས་པའི་བློ་ལྡན་རྣམས་ཀྱི་འབྲས་བུ་ལྔ་ཐོབ་པར་འགྱུར་ཏེ། རྣམ་སྨིན་གྱི་འབྲས་བུ་ནི།
གཙོ་བོར་ཚངས་པའི་འཇིག་རྟེན་སོགས་འདོད་པའི་གནས་སུ་སྐྱེ་བའོ། །བདག་པོའི་འབྲས་བུ་
ནི༑ ཚད་མེད་བཞི་པོ་དེ་བསྒོམས་པས་ཚོགས་གཉིས་ཡོངས་སུ་རྫོགས་པར་བྱེད་པའོ། །སྐྱེས་
བུའི་བྱེད་འབྲས་ནི། གཞན་དོན་ལ་སྤྲོ་བའི་འབད་རྩོལ་དང་བཅས་པས་སེམས་ཅན་ཡོངས་སུ་
སྨིན་པར་བྱེད་པའོ། །རྒྱུ་མཐུན་གྱི་འབྲས་བུ་ནི། ཚེ་རབས་ཀུན་ཏུ་ཚངས་པའི་གནས་བཞི་མི་
འབྲལ་བར་འགྱུར་བའོ། །བྲལ་བའི་འབྲས་བུ་ནི། བཞི་པོ་དེའི་མི་མཐུན་ཕྱོགསདང་བྲལབ་
ཐོབ་པའོ། །རྟགས་ཀྱི་ཁྱད་པར་ནི། རེས་འགའ་བག་མེད་པའི་དབང་གིས་དེ་དག་གི་མི་མཐུན་
ཕྱོགས་མངོན་དུ་གྱུར་ཅིང་། ཚད་མེད་པ་བཞི་པོ་དེ་ཉོན་མོངས་པའི་རྐྱེན་གནོད་བྱེད་ཤིན་ཏུ་མི་
ཟད་པ་བྱུང་པས་ཀྱང་ཚད་མེད་སྒོམ་པ་ལས་ནམ་ཡང་ཉམས་པར་མི་འགྱུར་རོ། །དེ་དག་གི་
སྐྱོན་ངོས་བཟུང་སྟེ་སྤོང་ཚུལ་ནི། བྱང་ཆུབ་སེམས་དཔའ་ཚད་མེད་བཞི་དང་མི་ལྡན་པ་ལ་
བྱམས་པའི་མི་མཐུན་ཕྱོགས་གནོད་སེམས་དང་། སྙིང་རྗེའི་མི་མཐུན་ཕྱོགས་རྣམ་པར་འཚེ་བ་
དང༌། དགའ་བའི་མི་མཐུན་ཕྱོགས་གཞན་བདེ་བ་ལ་མི་དགའ་བ་དང་། བཏང་སྙོམས་ཀྱི་མི་
མཐུན་ཕྱོགས་དགྲ་ལ་གནོད་པར་སེམས་པ་དང་གཉེན་ལ་འདོད་ཆགས་དང་ལྡན་པ་དང་།
གཞན་ཡང་ཉེས་དམིགས་རྣམ་པ་མང་པོས་རེག་པར་འགྱུར་བས་སྐྱོན་འདི་རྣམས་ངོ་ཤེས་ནས་
སྤང་བར་བྱའོ། །གནོད་སེམས་སོགས་ཉོན་མོངས་རྣམས་ཀྱིས་ཚངས་པའི་གནས་བཞི་ལ་བར་
དུ་གཅོད་པར་མ་ཟད། ཚེ་འདིར་སྡིག་པ་དང་ཕྱི་མར་སྡུག་བསྔལ་ལ་སྦྱོར་བས་བདག་ཉིད་
འཇོམས་ལ། སེམས་ཅན་གྱི་ལུས་དང་ལོངས་སྤྱོད་ལ་གནོད་པའི་སྒོ་ནས་སེམས་ཅན་གཞན་
-2 7 6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། (༥
འཇོམས་ཤིང་། ཉོན་མོངས་ཀྱི་དབང་གིས་མ་དག་པ་སྤྱད་ནས་ཚུལ་ཁྲིམས་ཀྱང་འཇོམས་པར་
བྱེད་ལ། ཚུལ་ཁྲིམས་ཉམས་ན་འགྱོད་ཅིང་གདུང་བ་སྐྱེ་བས་རང་ཉིད་བདེ་བ་ལས་ཉམས་པར་
འགྱུར་ལ། ཚུལ་ཁྲིམས་ཉམས་པས་གཞན་མ་དད་པར་འགྱུར་ཏེ་རྙེད་པ་དམན་ཞིང་སྔར་སྲུང་
བའི་ལྷ་དང་སྟོན་པ་སངས་རྒྱས་ལ་སོགས་པས་སྨོད་པར་འགྱུར་ལ་གྲོགས་ཚངས་པ་མཚུངས་
པར་སྤྱོད་པ་རྣམས་ཀྱིས་སྨོད་ཅིང་དེ་དང་ལྷན་ཅིག་ཏུ་གནས་པར་མི་བྱའོ་ཞེས་རྩོད་པ་དང་
བཅས་པར་འགྱུར་བ་དང་། ཆེ་གེ་མོ་དེ་བསླབ་པ་ལས་ཉམས་སོ་ཞེས་མི་སྙན་པ་ཆེན་པོ་འབྱུང་
བ་དང༌། ཚུལ་ཁྲིམས་འཆལ་བ་དེ་ནི་ཚེ་རབས་གཞན་དུ་དམྱལ་བ་ལ་སོགས་པ་མི་ཁོམ་པའི་
གནས་སུ་སྐྱེ་བ་དང་། ཚེ་འདིར་བྱམས་པ་སོགས་ཐོབ་པ་ལས་ཉམས་ཤིང་། ཕྱི་མར་བྱམས་
སོགས་མ་ཐོབ་པ་ཐོབ་པར་འགྱུར་བ་ལས་ཉམས་པས་ཡིད་ཤེས་འཁོར་དུ་ཡིད་མི་བདེ་བ་དང་།
དབང་ཤེས་འཁོར་དུ་སྡུག་བསྔལ་ཆེན་པོ་ཐོབ་པར་འགྱུར་བས་གནོད་སེམས་སོགས་སྤོང་བ་
ལ་འབད་པར་བྱའོ། །དེ་དག་གི་ཡོན་ཏན་ཤེས་ནས་བསྟེན་ཚུལ་ནི། བཤད་མ་ཐག་པའི་ཉེས་
པ་འདི་དག་བྱམས་སོགས་ཚད་མེད་བཞི་ལ་ལེགས་པར་གནས་པ་རྣམས་ལ་དམིགས་པས་
ཤེས་ལྡན་ཀུན་གྱིས་ཉོན་མོངས་ཅན་མ་ཡིན་པར་རང་གི་བུ་གཅིག་པ་ལའང་འབྱུང་བ་མིན་
ཏེ་ཕལ་པ་རྣམས་ཀྱི་རང་གི་བུ་ལ་བྱམས་པ་དེ་བས་ཀྱང་ཆེས་ལྷག་པར་སེམས་ཅན་ལ་བྱམས་
སྙིང་རྗེ་བསྒོམ་པར་བྱའོ། །
གཉིས་པ་ཚད་མེད་བཞིའི་ནང་ནས་སྙིང་རྗེ་ཁྱད་པར་དུ་བཤད་པ་ལ། དམིགས་པ་
སོགས་ཀྱི་སྒོ་ནས་སྙིང་རྗེ་ངོས་བཟུང་བ། དཔེའི་སྒོ་ནས་བསྔགས་པ་བརྗོད་པ། ཕན་ཡོན་རྒྱ་
ཆེར་བསྟན་པ་དང་གསུམ། དང་པོ་ལ། སྙིང་རྗེའི་དམིགས་པ་སྣ་ཚོགས་སྟོན་པ་ནི། འདོད་པ་
ལ་སྲེད་པའི་མེ་རབ་ཏུ་འབར་བས་གདུངས་པ་རྣམས་དང་། དགེ་བ་ལ་ཞུགས་ཀྱང་བར་ན་
ཀྱི་དམིགས་པའི་དབང་དུ་སོང་བ་དང༌། དམྱལ་བ་སོགས་ངན་སོང་གི་སྡུག་བསྔལ་གྱིསཞོན་
-2 77-



，
བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པ་དང་། ཤན་པ་སོགས་རྒྱུ་འབྲས་ལ་རྨོངས་པའི་མུན་པས་བསྒྲིབས་པ་དང་། འདོད་ཆེན་
སོགས་བགྲོད་པར་དཀའ་བའི་འཁོར་བའི་ལམ་ལ་ཀུན་ཏུ་ཞུགས་པ་དང༌། མུ་སྟེགས་པ་
སོགས་ལྟ་བ་ངན་པའི་འཆིང་བ་ཆེན་པོ་དང་ཡང་དག་པར་ལྡན་པ་དང་། ཏིང་ངེ་འཛིན་གྱི་
དགའ་བདེ་ལ་རོ་མྱང་བ་ལྟ་བུ་དུག་དང་འདྲེས་པའི་ཁ་ཟས་ཆེན་པོ་ལ་ཞེན་པ་དང་། འདུ་ཤེས་
མེད་པ་བ་ལྟ་བུ་ཐར་པའི་ལམ་རབ་ཏུ་གཏོར་བར་གྱུར་པ་དང་། ཞིབ་བགྲོད་པ་གཅིག་པུ་པ་ལྟ་
བུ་ལམ་ལོག་པར་རབ་ཏུ་ཞུགས་པ་དང་། ཐེག་པ་ཆེན་པོ་ལ་ཞུགས་ཀྱང་ཚོགས་མ་བསགས་
པའི་ལས་དང་པོ་པ་ལྟ་བུ་སྟོབས་ཆུང་དུ་བར་གྱུར་པའི་སེམས་ཅནརྣམས་སྙིང་རྗེའི་དམིགས་པ་
ཡིན་ལ། དམིགས་ཡུལ་དེ་དག་ལ་དམིགས་ནས་བྱང་སེམས་རྣམས་ཀྱིས་སྙིང་རྗེ་སྐྱེ་བར་
འགྱུར་རོ། །སྙིང་རྗེའི་མཐུ་རྣམ་པ་ལྔ་འཆད་པ་ལ། བྲལ་བའི་འབྲས་བུནི། མི་མཐུན་ཕྱོགས་
མཐའ་དག་སྤོངས་པའོ། །བདག་པོའི་འབྲས་བུ་ནི། བྱང་ཆུབ་མཆོག་གི་དོན་བྱེད་པའོ། །
སྐྱེས་བུ་བྱེད་འབྲས་ནི། གཞན་གྱི་རྒྱུད་ལ་བདེ་བ་སྐྱེད་པ་དང་རང་གི་རྒྱུད་ལ་དཀའ་སྤྱད་ཀྱི་
གདུང་བ་མི་སྐྱེད་པར་བྱེད་པའོ། །རྣམ་སྨིན་གྱི་འབྲས་བུ་ནི། གཞན་དོན་དུ་ཇི་ལྟར་འདོད་པར་
སྐྱེ་བའོ། །རྒྱུ་མཐུན་གྱི་འབྲས་བུ་ནི། མ་འོངས་པ་ནའང་སྙིང་རྗེ་ལ་ངང་གིས་སྤྲོ་བའི་ངོབོ་ཉིད་
སྦྱིན་པའོ། །དེ་ལྟར་ཡོན་ཏན་དང་ལྡན་པའི་ཆོས་སྙིང་རྗེ་ལ་བརྟེན་པའི་རྒྱལ་བའི་སྲས་པོ་
རྣམས་ལ་བླ་མེད་བྱང་ཆུབ་ཆེན་པོ་ཐག་མི་རིང་ཞིང་མྱུར་དུ་འཚང་རྒྱ་བར་འགྱུར་རོ། །བྱང་
སེམས་ཀྱི་སྙིང་རྗེ་སྲིད་ཞི་ལ་མི་གནས་པའི་ཚུལ་ནི། བྱང་སེམས་རྣམས་སྙིང་རྗེ་ཆེན་པོས་
འཁོར་བར་གཏོགས་པའི་སེསམ་ཅན་རྣམས་སྡུག་བསྔལ་གྱི་བདག་ཉིད་ཀུན་དང་ལྡན་པར་
ཤེས་ཤིང་། བློ་གྲོས་མཆོག་ཏུ་གྱུར་པས་འཁོར་བའི་རང་བཞིན་བདག་མེད་པར་ཤེས་ནས་
སྡུག་བསྔལ་གྱིས་སྐྱོ་བར་མི་འགྱུར་ཞིང་ཉོན་མོངས་པས་གནོད་པར་ཡང་མི་འགྱུར་ཏེ། ཐབས་
ཤེས་གཉིས་དང་ལྡན་པའི་ཕྱིར། རྒྱུ་མཚན་དེའི་ཕྱིར་སྲིད་ཞི་མཉམ་པ་ཉིད་རྟོགས་པའི་བྱང་
，
་
，
-2 78 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། (༥
སེམས་རྣམས་འཇིག་རྟེན་ཐམས་ཅད་སྡུག་བསྔལ་གྱི་བདག་ཉིད་ཅན་དུ་ལྟ་བའི་བརྩེ་བ་དང་
ལྡན་པས་སྡུག་བསྔལ་དང་དེའི་རྒྱུ་ཀུན་འབྱུང་ཡོངས་སུ་སྤངས་པ་ལས་འགོག་པ་མངོན་དུ་
འགྱུར་བའི་ཐབས་ལམ་ཇི་ལྟ་བ་བཞིན་དུ་རིག་ནས་གཞན་གྱི་སྡུག་བསྔལ་ལ་ཉམས་ང་བར་
བྱེད་ཅིང་དེ་སྤང་བའི་ཕྱིར་དུ་རང་གི་སྡུག་བསྔལ་ལ་སྐྱོ་བར་མི་འགྱུར་རོ། །
སྙིང་རྗེའི་རབ་ཏུ་དབྱེ་བ་ལ། རྒྱུའི་སྒོ་ནས་དབྱེ་ན། རྣམ་པ་བཞི་སྟེ་སྙིང་རྗེའི་རང་
བཞིན་ཅན་ཐེག་ཆེན་གྱི་རིགས་སད་པ་ལས་བྱུང་པ་དང༌། སྙིང་རྗེ་ཡོད་མེད་ཀྱི་སྐྱོན་ཡོན་སོ་
སོར་བརྟགས་པ་ལས་བྱུང་པ་དང་། སྙིང་རྗེ་གོམས་པ་ལས་བྱུང་པ་དང་། སྙིང་རྗེའི་མི་མཐུན་
ཕྱོགས་ཉམས་ཤིང་རྣམ་པར་དག་པ་ལས་བྱུང་པརྣམས་སོ། །མཆོག་དམན་གྱི་དབྱེ་བ་ནི།
མཉམ་པ་མིན་པ་སྡུག་བསྔལ་གྱི་སྡུག་བསྔལ་ཅན་ཁོ་ན་ལ་དམིགས་པ་ནི་མཆོག་མིན་ལ་
མཉམ་པ་སྡུག་བསྔལ་གསུམ་དང་ལྡན་པ་ལ་དམིགས་པ་མཆོག་དང་། རྟག་པ་ཡིན་པ་ལྷག་
མེད་མྱང་འདས་ཐོབ་པའི་ཟད་པར་འགྱུར་བ་ནི་མཆོག་མིན་ལ། རྟག་པ་དེ་ཐོབ་པའི་ཚེའང་མི་
ཟད་པ་མཆོག་དང་། ལྷག་བསམ་མིན་པ་ས་མ་ཐོབ་པ་རྣམས་ཀྱི་མཆོག་མིན་ལ་ལྷག་བསམ་
དང་ལྡན་པ་ས་ཐོབ་པའི་མཆོག་དང་། སྒྲུབ་པའི་གནས་མིན་པ་གཞན་སྡུག་བསྔལ་ལས་མི་སྐྱོ་
བ་རྣམས་ཀྱིས་མཆོག་མིན་ལ། དེ་ལས་བཟློག་པའི་མཆོག་དང་། འདོད་ཆགས་དང་བྲལབ་
མ་ཡིན་པ་རྣམས་འཚེ་སོགས་མ་སྤངས་པ་རྣམས་ཀྱི་ནི་མཆོག་མིན་ལ། དེ་ལས་བཟློག་པའི་
མཆོག་དང་། མི་དམིགས་པ་མིན་པ་མི་སྐྱེ་བའི་ཆོས་ལ་བཟོད་པ་མ་ཐོབ་པ་རྣམས་ཀྱིན་མཆོག་
མིན་ལ། དེ་ལས་ཟློག་པའི་མཆོག་ཡིན་ལ་དེ་བཞིན་དུ་བརྩེ་བ་མེད་པ་གང་ཡིན་པ་དེ་དག་ནི་
བྱང་སེམས་ཆེན་པོ་མིན་པས་མཆོག་ཏུ་འགྱུར་བ་ལ་བར་ཆད་བྱའོ། །གཉིས་པ་ནི། དཔེར་ན།
བྱང་ཆུབ་སེམས་དཔའི་སྙིང་རྗེ་ནི་ཤིང་སྡོང་བཟང་པོ་དང་འདྲ་བ་ཡིན་ཏེ། ཤིང་སྡོང་བཟང་པོ་
ལ་རྩ་བ་དང་། སྡོང་པོ་དང་། ཡལ་ག་དང༌། ལོ་མ་དང་། མེཏོག་དང་། འབྲས་བུ་རྣམས་ལྡན་
-
L|
- 279 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞིང་དེ་རྣམས་སྔ་མ་སྔ་མ་ལས་ཕྱི་མ་ཕྱི་མ་རིམ་གྱིས་འབྱུང་བ་ལྟར། སྙིང་རྗེ་ཆེན་པོ་ནི་ཐེག་པ་
ཆེན་པོའི་ཆོས་ཐམས་ཅད་ཀྱི་རྩ་བ་ཡིན་པས་ཤིང་སྡོང་གི་རྩ་བ་དང་མཚུངས་ཤིང་། དེ་ལས་
གཞན་དོན་གྱི་དཀའ་སྤྱད་ལ་བཟོད་པའི་སྡོང་པོ་འབྱུང༌། དེ་ལས་སེམས་ཅན་གྱི་དོནལ་
སེམས་པའི་ཡལ་ག་འབྱུང་། དེ་ལས་སྐྱེ་བ་བཟང་པོར་སྨོན་ལམ་འདེབས་པའི་ལོ་མ་འབྱུང་།
དེ་ལས་སྐྱེ་བ་བཟང་པོ་ཐོབ་པའི་མེ་ཏོག་འབྱུང་། དེ་ལས་སེམས་ཅན་ཡོངས་སུ་སྨིན་པར་བྱེད་
པའི་འབྲས་བུ་བཟང་པོ་འབྱུང་སྟེ། དང་པོའི་སྙིང་རྗེ་ལ་བརྟེན་ནས་ཐ་མ་གཞན་དོན་གྱི་འབྲས་
བུ་མཆོག་དང་ལྡན་པའི་བྱང་སེམས་ཀྱི་སྙིང་རྗེ་ཆེན་པོ་འདི་ནི་ལྗོན་ཤིང་ཆེན་པོའི་དཔེས་བསྟན་
པ་ཡིན་ནོ། །དེ་ཡང་། རྩ་བ་སྙིང་རྗེ་མེད་པར་གྱུར་ན། བཟོད་པའི་སྡོང་པོ་འབྱུང་བར་མི་འགྱུར་
ཞིང་། སྡུག་བསྔལ་ལ་མི་བཟོད་ནས་སེམས་ཅན་གྱི་དོན་ལ་སེམས་པའི་ཡལ་ག་ཉིད་ཀྱང་
འབྱུང་བར་མི་འགྱུར་ལ། སེམས་པ་དང་བྲལ་ན་སྐྱེ་བ་བཟང་པོ་དག་ཏུ་སྨོན་ལམ་འདེབསཔའི་
ལོ་མ་འབྱུང་བར་མི་འགྱུར་ཞིང་། སྐྱེ་བ་བཟང་པོའི་མེ་ཏོག་མ་ཐོབ་ན་སེམས་ཅན་ཡོངས་སུ་
སྨིན་པར་བྱེད་པའི་འབྲས་བུ་འབྱུང་བར་མི་འགྱུར་རོ། །དེས་ན་རྩ་བའི་སྙིང་རྗེ་འཆུ་བའི་བྱམས་
པ་ནི་ཆུ་ལྟ་བུ་སྟེ། བྱམས་པ་དང་ལྡན་པ་ནི། སེམས་ཅན་སྡུག་བསྔལ་བར་མཐོང་བ་ན་གཞན་
དོན་ལ་སྤྲོ་བའི་བདེ་བའང་སྐྱེ་ཞིང་། དེ་ལ་དཀའ་སྤྱད་ལ་བཟོད་པའི་སྡོང་པོ་ཡངས་ཤིང་རྒྱཆེ་
བ་རྒྱས་པར་འགྱུར་ཞིང་བཟོད་པ་ཉིད་ཚུལ་བཞིན་ཡིད་ལ་བྱེད་པ་ལས་གཞན་དོན་ལ་སེམས་
པའི་ཡལ་ག་ཆེན་པོ་འཕེལ་བར་འགྱུར་ལ། དེ་ལས་སྐྱེ་བ་བཟང་པོར་སྐྱེ་བའི་སྨོན་ལམ་ལོམ་
ལྟ་བུ་རྒྱུན་མི་ཆད་པ་ལོ་མ་རྙིང་པ་འདོར་ཞིང་གསར་པ་ལེན་པ་དང་མཚུངས་པར་ཕྱི་ནང་གི་
རྐྱེན་རྣམ་པ་གཉིས་གྲུབ་པ་དེ་ཉིད་ནང་གི་རྐྱེན་རང་གི་རྒྱུད་ཡོངས་སུ་སྨིན་པ་གྲུབ་པས་མེ་ཏོག་
ལྟ་བུའི་སྐྱེ་བ་བཟང་པོ་དོན་ཡོད་པ་དང་། ཕྱི་ཡི་རྐྱེན་གཞན་གྱི་རྒྱུད་ཡོངས་སུ་སྨིན་པ་གྲུབ་པས་
འབྲས་བུ་ལྟ་བུའི་སེམས་ཅན་ཡོངས་སུ་སྨིན་པ་དོན་ཡོད་པ་འབྱུང་བར་ཤེས་པར་བྱའོ། །
- 2 8 0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
གསུམ་པ་ལ། སྙིང་རྗེ་བདེ་བ་ཀུན་གྱི་འབྱུང་གནས་སུ་བསྟན་པནི། ཡོན་ཏན་
ཀུན་གྱི་འབྱུང་གནས་སུ་གྱུར་པའི་སྙིང་རྗེ་ཆེན་པོ་འདི་སེམས་ཅན་རྣམས་ལ་སུ་ཞིག་སྒོམ་པར་
མི་བྱེད་དེ། ཐམས་ཅད་སྒོམ་པར་རིགས་སོ། །རྒྱུ་མཚན་འདི་ལྟར་བྱང་ཆུབ་སེམས་དཔའ་འདི་
དག་ལ་གཞན་དོན་སྒྲུབ་པའི་སྡུག་བསྔལ་ཡང་བརྩེ་བས་སྐྱེད་པས་སྙིངབརྩེ་ལ་བརྟེན་ནས་
གཞན་དོན་རྒྱ་ཆེན་པོ་སྒྲུབ་པའོ། །བདེ་བ་གཞལ་དུ་མེད་པ་འབྱུང་བའི་ཕྱིར་བོ །གཞན་ཡང་།
སྙིང་རྗེས་ཟིན་པའི་བརྟན་པ་རྣམས་ནི་ཞི་བ་ལའང་ཡིད་མི་གནས་ཞིང་ཆགས་པར་མི་འགྱུར་
ན༑ འཇིག་རྟེན་པའི་བདེ་བ་དང་རང་གི་སྲོག་ལ་ཆགས་པར་འགྱུར་བ་ལྟ་སྨོས་ཀྱང་ཅི་དགོས།
སྙིང་རྗེས་ཟིན་པའི་བྱམས་པ་ཁྱད་པར་ཅན་དུ་བསྟན་པ་ནི། ཁ་ན་མ་ཐོ་བ་མེད་པའི་བྱམས་པ་
གང་ཡིན་པ་དེ་ནི་འཇིག་རྟེན་པའི་ཕ་མ་སོགས་ལའང་ཡོད་པ་མིན་ཞིང་། ལྷ་ཚངས་པ་སོགས་
ཀྱི་བྱམས་པ་ནི་ཁ་ན་མ་ཐོ་བ་མེད་ཀྱང་འཇིག་རྟེན་པའི་ཡིན་ལ། སྙིང་རྗེ་ཡིས་ཀུན་ནས་སླངས་
པའི་བྱམས་པ་ནི་ཁ་ན་མ་ཐོ་བ་མེད་ཅིང་། འཇིག་རྟེན་ལས་འདས་པ་ཡིན་ནོ། ཁ་ན་མ་ཐོ་བ་
མེད་ཚུལ་ནི། སྙིང་རྗེས་ཟིན་པའི་བྱམས་པ་གང་ཡིན་པ་དེ་ཅི་ལྟར་ཁ་ན་མ་ཐོ་བ་མེད་པར་མི་
འགྱུར་ཏེ། ཁ་ན་མ་ཐོ་བ་མེད་པ་ཡིན་ནོ། །དེའི་འབྲས་བུ་ཡིན་གྱི་ཆུ་བོ་ཆེན་པོ་བཞི་ལ་སོགས་
པའི་རྦ་ཀློང་རྒལ་དཀའ་བས་ཁྱེར་ཅིང་རྒྱུ་མི་ཤེས་པའི་མུན་པ་ཆེན་པོ་ལ་བརྟེན་པའི་འཇིག་
རྟེན་པ་རྣམས་འཁོར་བ་ནས་འདྲེན་ཅིང་རྫོགས་བྱང་ལ་སྦྱོར་བའི་ཐབས་ཡིན་པའི་ཕྱིར།
འཇིག་རྟེན་ལས་འདས་པ་ཡིན་ཚུལ་ནི། སྙིང་རྗེས་ཟིན་པའི་བྱམས་པ་གང་ཡིན་པ་དེ་ཅིའི་ཕྱིར
འཇིག་རྟེན་ལས་འདས་པ་མ་ཡིན་པར་འགྱུར་ཏེ། འཇིག་རྟེན་ལས་འདས་པ་ཡིན་ནོ། །དེའི་རྒྱུ་
མཚན་འཇིག་རྟེན་པ་དང༌། རང་བྱུང་བ་ལ་ཞུགས་པ་རང་སངས་རྒྱས་དང་། ཉན་ཐོས་དགྲ་
བཅོམ་རྣམས་ལའང་དེ་ལྟ་བུའི་བྱམས་པ་མེད་ན་དེ་ལསགཞན་ཕྱི་རོལ་པ་སོགས་ལ་མེད་པ་ལྟ་
སྨོས་ཀྱང་ཅི་དགོས། གཞན་ཡང་། བྱང་ཆུབ་སེམས་དཔའ་རྣམས་གཞན་གྱི་སྡུག་བསྔལམེད་
- 2 8 1 -



--
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པར་བྱ་བའི་ཕྱིར་དུ་གཞན་དོན་ལ་ཞུགས་པ་ན་བརྩེ་བ་ལ་བརྟེན་ནས་གཞན་སྡུག་བསྔལ་བ་
ལ་སྡུག་བསྔལ་སྐྱེས་པར་གྱུར་པ་དེ་ལ་དང་པོ་གཞན་དོན་ལ་མ་བྱང་བ་ན་ཀུན་ཏུ་སྡང་བར་
འགྱུར་ཞིང་ཕྱིས་དེ་ལ་རེག་པ་ན་མངོན་པར་དགའ་བ་ཤིན་ཏུ་འཕེལ་བར་འགྱུར་རོ། །གཞན་
ཡང་། བྱང་སེམས་སེམས་ཅན་ལ་བརྩེ་བ་དཀའ་སྤྱོད་ཀྱི་སྡུག་བསྔལ་མྱོང་བ་རྣམས་དོན་ཆེན་
པོ་གྲུབ་བོ་སྙམ་པའི་བདེ་བ་དེས་འཇིག་རྟེན་པའི་བདེ་བ་ཐམས་ཅད་ཟིལ་གྱིས་གནོན་པར་
འགྱུར་རོ། །ལམ་གྱི་དོན་གསུངས་པ་རྣམས་ཀྱང་བདེ་བ་དེ་ལྟ་བུ་དང་མི་ལྡན་ན་གཞན་ལྟ་སྨོས་
ཀྱང་ཅི་དགོས། དེས་ན་སྙིང་རྗེ་དང་ལྡན་པའི་དགེ་བ་དེ་ལས་ངོ་མཚར་ཆེ་བའི་བདེ་བཅི་ཞིག་
ཡོད་དེ་མེད་དོ། །སྙིང་རྗེས་ཟིན་པའི་རྣམ་པ་ཁྱད་པར་ཅན་དུ་བསྟན་པ་ནི། བརྟན་པརྣམས་ཀྱི་
བརྩེ་བ་དང་ལྡན་པའི་སྒོ་ནས་གང་ལ་ཅི་འདོད་བྱིན་པས་སློང་བ་པོ་ཚིམ་པར་འགྱུར་བ་ན་
སྦྱིན་པས་གྲུབ་པའི་བདེ་བ་གང་ཡིན་པ་དེ་ལ་ཁམས་གསུམ་གྱི་བདེ་བ་ལ་ཉེ་བར་སྤྱད་པ་
རྣམས་ཀྱི་བདེ་བ་གང་ཡིན་པ་དེས་རྒྱའི་ཆར་ཡང་ཉེ་བར་མི་ཕོད་དོ། །སྙིང་རྗེ་ཅན་བྱང་སེམས་
རྣམས་སེམས་ཅན་གྱི་དོན་གྲུབ་པའི་ཕྱིར་དུ་བརྩེ་བས་སྡུག་བསྔལ་གྱི་རང་བཞིན་ཅན་གྱི་
འཁོར་བ་ཡང་མི་བཏོང་ན་གཞན་ལ་ཕན་པའི་ཕྱིར་དུ་དཀའ་སྤྱད་ཀྱི་སྡུག་བསྔལ་ཁས་ལེན་
པར་ཅི་སྟེ་མི་འགྱུར། གཞན་ཡང་། བརྩེ་བ་དང་ལྡན་པའི་བྱང་སེམས་རྣམས་ལ་ཚེ་རབས་
ཐམས་ཅད་དུ་ཆོས་གསུམ་འཕེལ་བར་འགྱུརཏེ། སྙིང་རྗེ་འཕེལ་བ་དང༌། སྦྱིན་པ་འཕེལབ་
དང་། ལོངས་སྤྱོད་འཕེལ་བ་རྣམས་སོ། །རྒྱུ་གསུམ་པོ་དེ་ལས་འབྲས་བུ་བདེ་བགསུམ་འཕེལ་
བར་འགྱུར་ཏེ། སྙིང་རྗེ་ལ་བརྟེན་ནས་བྱམས་པ་འབྱུང་ཞིང་། དེ་ལས་གཞན་ལ་ཕན་པའི་བདེ་
བ་འཕེལ་བ་དང༌། སྦྱིན་པ་ལ་བརྟེན་ནས་སེམས་ཅན་རྗེས་སུ་བཟུང་བས་སྐྱེད་པའི་བདེ་བ་
འཕེལ་བ་དང་། ལོངས་སྤྱོད་ལ་བརྟེན་ནས་སེམས་ཅན་རྗེས་སུ་བཟུང་བའི་བདེ་བ་རྟག་ཏུ་
འཕེལ་ལོ། །གཞན་ཡང་། བྱང་སེམས་ཀྱིས་ཕན་ཡོན་ཆེན་པོ་དང་ལྡན་པའི་སྙིང་རྗེ་རྒྱས་པར་
- 2 8
2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
བྱས་ཤིང༌། དེ་ལ་བརྟེན་ནས་སྦྱིན་སོགས་ཀྱི་ཡོན་ཏན་གོང་ནས་གོང་དུ་འཕེལ་བར་བྱ། སྦྱིན་
པས་སེམས་ཅན་ཡོངས་སུ་སྨིན་པར་བྱ་ཞིང་། རང་གི་རྒྱུད་ལ་བདེ་བ་སྐྱེད་པར་བྱ། གདུལ་བྱ་
རྣམས་ཀུན་ནས་དགེ་བ་ལ་དྲང་བར་བྱ་ཞིང་། བྱང་ཆུབ་ཏུ་བཀྲི་བར་བྱའོ། །ཞེས་བློ་གྲོས་ཞན་
པ་རྣམས་ལ་རབ་ཏུ་སྨྲ་བ་དང་འདྲ་བའི་སྒོ་ནས་སྤྲོ་བ་སྐྱེད་པར་བྱའོ། །བྱང་སེམས་རྣམས་སྙིང་
རྗེའི་ཤུགས་ཀྱིས་གཞན་གྱི་སྡུག་བསྔལ་གྱིས་སྡུག་བསྔལ་བར་གྱུར་པའི་དེ་གཞན་ལས་བདེ་བ་
མ་སྐྱེད་ཀྱི་བར་དུ་ཐབས་གང་གིས་བདེ་བར་འགྱུར་ཏེ་མི་འགྱུར། རྒྱུ་མཚན་དེའི་ཕྱིར། བརྩེ་བ་
དང་ལྡན་པརྣམས་གཞན་ལ་བདེ་བ་སྐྱེད་ནས་འདོད་པ་བདག་ཉིད་བདེ་བར་བྱེད་པ་རིགས་པ་
ཡིན་ནོ། །སྙིང་རྗེ་ཅན་གྱི་སྦྱིན་པ་ལ་ཉེ་བར་སྤྱོད་ཚུལ་ཚིགས་བཅད་དྲུག་གིས་སྟོན་པནི། སྙིང་
རྗེ་ཅན་གྱི་རྟག་ཏུ་རང་གི་སྦྱིན་པ་ལ་རང་ཉིད་བདེ་བ་མི་འདོད་པའི་སྒོ་ནས་སྦྱིན་པའི་འབྲས་བུ་
ལོངས་སྤྱོད་རྣམས་ཀྱིས་སེམས་ཅན་གཞན་དག་ལ་བདེ་བ་འཕེལ་བར་གྱིས་ཤིག །ཡང་ན་
བདག་གཞན་ཐ་དད་མིན་པའི་བདེ་བ་དེས་བདག་ལའང་བདེ་བ་མིན་པར་གྱིས་ཤིག །ཅེས་པ་
སྟེ༑ མདོར་ན་སྙིང་རྗེས་སློབ་དཔོན་དང་འདྲ་བས་སྦྱིན་པ་སློབ་མ་དང་འདྲ་བ་ལ་ལོངས་སྤྱོད་
གཞན་ལ་གཏོང་བས་དོན་ཡོད་པར་གྱིས་ཤིག་ཅེས་རྗེས་སུ་སྟོན་པ་ལྟ་བུའོ། །གཞན་བདག་
གིས་སྦྱིན་པ་འབྲས་བུ་དང་བཅས་ཏེ་སེམས་ཅན་རྣམས་ལ་སྦྱིན་པར་བཏང་ཟིན་པས་གལ་ཏེ་
ཁྱོད་ཀྱི་བདག་ལ་ཕན་པའི་བྱ་བ་ཅུང་ཟད་ཡོད་ན་དེ་དག་ཉིད་ལ་ཤིན་ཏུ་འབྲས་བུ་ཡོད་པར་
བྱོས་ཤིག་ཁོ་བོ་མི་འདོད་སེམས་ཅན་དེ་དག་བདེ་བ་བྱང་སེམས་བདག་ཉིད་བདེ་བ་ཡིན་པའི་
ཕྱིར། གཞན་ཡང་། སྦྱིན་པ་པོ་རྣམས་ལོངས་སྤྱོད་པའི་ལོངས་སྤྱོད་ཤིན་ཏུ་མང་བ་དང་ཕྲད་པ་
རྟེན་འབྲེལ་གྱི་ཆོས་ཉིད་ཡིན་ཀྱང་བདགནི་ལོངས་སྤྱོད་བཟང་ལ་མང་བ་དང་ཕྲད་པའི་བདེ་བ་
དེ་ལྟ་བུ་འདོད་པ་མིན་ཏེ། འདི་ལྟར་སྦྱིན་པ་ལ་རྒྱུ་དང་ལྡན་པ་སྟེ། སྦྱིན་པ་རྒྱུན་མི་ཆད་པའི་
དོན་དུ་སྦྱིན་པ་ལ་འཇུག་གོ །གཞན་ཡང་། བདག་ནི་དུས་རྟག་ཏུ་བརྩེ་བས་བདོག་པ་འབྲས་
-2 8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུ་དང་བཅས་པ་ཀུན་ཡོངས་སུ་གཏོང་བ་ལ་ཞུགས་པ་དེའི་ཕྱིར། སློང་པ་པོ་ཁྱོད་ཀྱི་བདག་ནི་
སྦྱིན་པའི་འབྲས་བུ་དོན་གཉེར་མེད་པ་ཉིད་དུ་ཤེས་པར་གྱིས་ཤིག །གལ་ཏེ་སྦྱིན་པ་པོ་བདག་
སྦྱིན་པའི་འབྲས་བུ་ཐོབ་པ་གཞན་ལ་མི་གཏོང་ན་སྦྱིན་པ་ལ་མངོན་པར་དགའ་བ་ཉིད་ཡིན་
པར་འགྱུར་ཏེ། རྒྱུ་མཚན་འདི་ལྟར་སྦྱིན་པའི་འབྲས་བུ་སྐད་ཅིག་ཙམ་ཡང་གཞན་ལ་སྦྱིན་པར་
མི་བྱེད་པའི་ཕྱིར། དེ་དག་གི་དོན་བསྡུས་པ་ནི། ལས་མ་བྱས་པ་ལ་འབྲས་བུ་མི་འབྱིན་ཅིང་
བྱས་པ་ལས་འབྲས་བུ་འབྱིན་པ་ཆོས་ཉིད་ཡིན་ཀྱང་ལན་ལ་ལྟས་ནས་སྦྱིན་པ་ལ་འཇུག་པ་
དག་གི་ཆ་མ་ཡིན་མོད། དེ་ལྟར་ཁྱོད་ལན་ལ་ལྟ་བ་དང་བྲལ་བསན། སྦྱིན་པའི་འབྲས་བུ་ཡང་
གཞན་ལ་ཤིན་ཏུ་བཏང་བ་ཡིན་ནོ། །གཞན་ཡང་། རྒྱལ་སྲས་རྣམས་ཀྱི་བརྩེ་བ་དང་ལྡན་པའི་
སྦྱིན་པ་ནི་ཁ་ན་མ་ཐོ་བ་མེད་པ་དང་། དུག་མཚོན་དང་ཆང་སོགས་སྤངས་པས་དག་པའི་དངོས་
པོ་སྦྱིན་པ་དང༌། སྦྱིན་པས་ཀུན་ནས་བསྡུས་ནས་དགེ་བ་ལ་སྦྱོར་བ་བདེ་བ་འདྲེན་པར་བྱེད་པ་
ཉིད་དང་། འཁོར་ལ་མ་གནོད་པར་སྦྱིན་པ་རྗེས་སུ་སྲུང་བ་དང་བཅས་པ་དང་མི་ཕོངས་ཡང་
སློང་བ་ལ་ཞུགས་པ་དང་། ཕོངས་པ་སོགས་ལ་མི་འདོམ་པར་སྟེར་བ་ཚོལ་བ་མེད་པ་དང་།
ལན་དང་རྣམ་སྨིན་ལ་མི་རེ་བར་སྟེར་བས་གོས་པ་མེད་པའོ། །གཞན་ཡང་། རྒྱལ་སྲསརྣམས་
ཀྱི་བརྩེ་བ་དང་ལྡན་པའི་སྒོ་ནས་སྦྱིན་པ་ནི། ཕྱི་ནང་གི་དངོས་པོ་གཏོང་བས་མཐའ་དག་སྦྱིན་
པ་དང་མང་དུ་གཏོང་བས་རྒྱ་ཆེན་པོ་སྦྱིན་པ་དང་། གྱ་ནོམ་པ་གཏོང་བས་གཙོ་བོ་སྦྱིན་པ་དང་།
ཡང་ཡང་གཏོང་བས་རྟག་ཏུ་སྦྱིན་པ་དང་། ཉེ་རིང་སྤངས་པས་རབ་ཏུ་དགའ་བར་སྦྱིན་པ་དང་།
ལན་དང་རྣམ་སྨིན་ལ་མི་རེ་བས་ཟང་ཟིང་མེད་པར་སྦྱིན་པ་དང་། དུག་མཚོན་སོགས་སྤངས་
པས་དག་པ་སྦྱིན་པ་དང་། རྫོགས་བྱང་དུ་བསྔོ་བ་དང་ལྡན་པས་བྱང་ཆུབ་ལ་གཞོལ་བ་དང་།
དགེ་བ་ལ་སྦྱོར་བས་དགེ་བ་ལ་གཞོལ་བའོ། །ཇི་ལྟར་སྦྱིན་པ་ལ་དགའ་བ་དང་། གཞན་རྗེས་
སུ་འཛིན་པས་དགའ་བ་དང་། ཚོགས་རྫོགས་པས་དགའ་བ་རྣམས་ལས་བྱུང་གི་དགེ་བ་
- 2 8 4 .



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
གསུམ་གྱི་ཡིད་ཚིམ་པའི་བརྩེ་ལྡན་རྣམས་ཡོངས་སུ་གཏོང་བར་འགྱུར་བ་དེ་ལྟར་དུ་ལོངས་
སྤྱོད་པའི་སྐྱེ་བོ་དག་ལོངས་སྤྱོད་ཉེ་བར་སྤྱད་པས་ཀྱང་དགའ་བར་འགྱུར་བ་མ་ཡིན་ནོ། །སྙིང་
རྗེ་ཅན་ཕར་ཕྱིན་དྲུག་གི་མི་མཐུན་ཕྱོགས་སྤངས་ནས་ཕྱིན་དྲུག་མངོན་པར་སྒྲུབ་ཚུལ་ནི།
བཀྲེས་ལ་བརྩེ་བ་ནི་སེར་སྣ་ཅན་ལ་བརྩེ་བའོ། །མ་རུངས་པ་ལ་བརྩེ་ཡིན་ཚུལ་ཁྲིམས་འཆལ་
བ་ལ་བརྩེ་བའོ། །ཀུན་ཏུ་འཁྲུག་པ་ལ་བརྩེ་བ་ནི་ཁོང་ཁྲོ་ཅན་ལ་བརྩེ་བའོ། །བག་མེད་པ་ལ་
བརྩེ་བ་ནི། ལེ་ལོ་ཅན་ལ་བརྩེ་བའོ། །ཡུལ་གྱི་གཞན་དག་ཅན་ལ་བརྩེ་བ་ནི་སེམས་གཡེང་པ་
ལ་བརྩེ་བའོ། །ལོག་པར་མངོན་ཤེས་ཅན་ལ་སྙིང་བརྩེ་བ་ནི། ཤེས་རབ་འཆལ་བ་མུ་སྟེགས་
ཅན་ལ་སོགས་པ་ལ་བརྩེ་བའོ། །གང་ལ་བརྟེན་ནས་སྙིང་རྗེ་འབྱུང་བའི་རྐྱེན་སྟོན་པནི། བདེ་
བའི་ཚོར་བ་སྐད་ཅིག་འགྱུར་བའི་སྡུག་བསྔལ་དང་། སྡུག་བསྔལ་གྱི་ཚོར་བ་སྡུག་བསྔལགྱི་
སྡུག་བསྔལ་དང་། དེ་དག་གི་རྒྱུ་བཏང་སྙོམས་ཀྱི་ཚོར་བ་ནི་འདུ་བྱེད་ཀྱི་སྡུག་བསྔལཏེ་སྡུག་
བསྔལགསུམ་ལ་སྤྱོད་པའི་སེམས་ཅན་ལ་དམིགས་ནས་འདུ་བྱེད་པའི་སྙིང་བརྩེ་སྐྱེ་བས་སྡུག་
བསྔལ་གསུམ་དང་ལྡན་པའི་སེམས་ཅན་རྣམས་སྙིང་རྗེའི་དམིགས་རྐྱེན་ནོ། །རྒྱུའི་རྐྱེན་ནི་ཀུན་
གཞི་ལ་ཡོད་པའི་སྙིང་བརྩེའི་བག་ཆགས་སོ། །བདག་རྐྱེན་ནི་ཐེག་ཆེན་གྱི་དགེ་བའི་བཤེས་
གཉེན་བསྟེན་པའོ། །དེ་མ་ཐག་རྐྱེན་ནི་སྙིང་བརྩེའི་རང་བཞིན་སེམས་སྔ་མ་འགག་མག་
པའོ། །རྐྱེན་བཞི་པོ་དེ་ལ་བརྟེན་ནས་བྱང་ཆུབ་སེམས་དཔའི་སྙིང་རྗེ་སྐྱེའོ། །ག་ཆེན་གྱི་སྙིང་
བརྩེ་གཞན་ལས་ཆེན་པོའམ་མཆོག་ཏུ་གྱུར་པའི་རྒྱུ་མཚན་ནི། བྱང་ཆུབ་སེམས་དཔའི་སྙིང་རྗེ་
དེ་ནི་སེམས་ཅན་ཐམས་ཅད་ལ་མཉམ་པ་ཉིད་དུ་འཇུག་པར་ངེས་པར་བྱ་ཞིང་། དེ་ཡང་།
འདིར་ཚིག་ཙམ་མ་ཡིན་གྱི་བསམ་པ་རྣམ་པར་དག་པའི་ཕྱིར་དང་། དེ་ཡང་བསམ་པ་ཙམ་མ་
ཡིན་གྱི་སྒྲུབ་པའི་སྒོ་ནས་སྡུག་བསྔལ་ལས་སྐྱོབ་པའི་ཕྱིར་དང་། དེ་ཡང་སྤང་བྱ་དང་བཅས་པ་
མ་ཡིན་གྱི་རྣམ་འཚེ་སོགས་མི་མཐུན་ཕྱོགས་མཐའ་དག་ལ་འདོད་ཆགས་དང་བྲལ་བའི་ཕྱིར་
- 2 8 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། དེ་ཡང་དམིགས་པ་དང་བཅས་པས་མ་ཡིན་གྱི་འཁོར་གསུམ་དུ་དམིགས་པའི་ཕྱིར་དང་།
ས་བརྒྱད་པ་ཡན་ཆད་དུ་འབད་རྩོལ་མེད་ཅིང་རྣམ་པར་དག་པའི་ཕྱིར་ན་གཞན་ལས་མཆོག་
ཡིན་ནོ། །ཚད་མེད་པ་རྣམས་ཀྱི་ནང་ནས་གང་ཞིག་མཆོག་ཡིན་སྙམ་ན། རང་གི་སེམས་ཀྱི་
བྱམས་སོགས་ཚད་མེད་པ་བསྒོམ་པ་ནི་དོན་རྣམ་པ་ལྔས་གཞན་ལས་མཆོག་ཡིན་ཏེ། ག་
ཆེན་གྱི་ཆོས་ལ་མོས་པ་དང༌། བསམ་པ་དང་། དབང་འབྱོར་བ་དང་། རྣམ་པར་མི་རྟོག་པ་དང་།
དོན་གཅིག་ལ་འཇུག་པ་རྣམས་སོ། །འདི་དག་གི་འབྲས་བུ་གཞན་དོན་སྔར་བཤད་པ་བཞིན་
དྲན་པར་བྱའོ། །སངས་རྒྱས་མཆོད་པ་དང་བཤེས་གཉེན་བསྟེན་ཚུལ་ལ་སོགས་ཀུན་གྱི་
མཇུག་བསྡུ་བ་ནི་གོང་དུ་བཤདཔ་དེ་ལྟར་སངས་རྒྱས་བཅོམ་ལྡན་འདས་ལ་དང་བ་རབ་ཏུ་སྐྱེ་
ཞིང་རྫས་བཀུར་བསྟི་དང་སྒྲུབ་པ་ཆེན་པོས་ཤིན་ཏུ་རྒྱུན་མི་ཆད་པར་མཆོད་པ་དང་ལྡན་པ་དང་།
དུལ་ཞིང་ཞི་བ་སོགས་ཡོན་ཏན་མང་པོ་དང་ལྡན་ཅིང་གདུལ་བྱ་ལ་ཕན་པར་བྱེད་པའི་བཤེས་
གཉེན་ལ་རྟག་ཏུ་བརྟེན་པ་དང་འགྲོ་བ་མཐའ་དག་ལ་རྗེས་སུ་བརྩེ་བའི་སྒོནས་ཚད་མེད་བཞི་
སྒྲུབ་པརྣམས་ནི་རང་གཞན་གྱི་དོན་ཐམས་ཅདགྲུབ་པ་ཀུན་ཏུ་ཐོབ་པར་འགྱུར་རོ། །མཆོད་པ་
དང་བརྟེན་པ་དང་། ཚད་མེད་པའི་སྐབས་བཤད་ཟིན་ཏོ།། །།
༈ གཉིས་པ་བྱང་ཕྱོགས་བསྒོམ་ཚུལ་ལ་མདོ་ལས་ཕར་ཕྱིན་དྲུག་དང་ས་བཅུ་དང་
བསམ་གཏན་དང༌། རྣམ་པར་ཐར་པ་དང༌། སྙོམས་འཇུག་དང་། བྱང་ཕྱོགས་ལ་སོགས་པའི་
རྣམས་བྱང་ཕྱོགས་ཀྱི་འགྲེས་རྐང་རྒྱ་ཆེར་གསུངས་པ་རྣམས་ཕལ་ཆེར་བྱང་སེམས་ཆེན་པོ་
འབྲས་བུ་རྫོགས་བྱང་ཐོབ་པར་བྱེད་པའི་ཐབས་ལམ་གྱི་ཆོས་ཡིན་ལ་དེ་དག་གི་ནང་ནས་ཕར་
ཕྱིན་སོགས་ སྔར་བཤད་ཅིང་། ས་བཅུ་སོགས་འོག་ཏུ་འཆད་ལ། སྐབས་འདིར་གོང་དུ་མ་
བཤད་པའི་ཡོན་ཏན་ཆེ་ཡང་དེ་རྣམས་ཕྱོགས་གཅིག་ཏུ་འཆད་ཅིང་དེ་ཡང་བྱང་སར་སྡོམ་གྱི་
ཚིགས་བཅད་མཛད་པ་ནི། ངོ་ཚ་བསྟན་དང་མི་སྐྱོ་དང༌། །དེ་བཞིན་བསྟན་བཅོས་འཇིག་རྟེན་
- 2 8 6 -



པ
[
11
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥་
ཤེས། །ལེགས་པར་སྟོན་པར་བྱེད་པ་དང་། །དེ་བཞིན་སོ་སོ་ཡང་དག་རིག །ཚོགས་དང་བྱང་
ཆུབ་ཕྱོགསརྣམས་དང་། །ཞི་གནས་ལྷག་མཐོང་ཐབས་མཁས་དང་། །གཟུངས་དང་སྨོན་ལམ་
ཏིང་འཛིན་གསུམ། །ཆོས་ཀྱི་མདོ་ནི་རྣམ་བཞིར་ཤེས། །ཞེས་འབྱུང་བ་ལྟར་འདིར་ཡང་འཆད་
དོ༑ །དེ་ལ་ཁ་ཅིག་ན་རེ། དྲན་པ་ཉེར་བཞག་སོགས་ལ་བྱང་ཕྱོགས་སོ་བདུན་ཞེས་གྲགས་
མོད། གཞན་རྣམས་ལ་བྱང་ཕྱོགས་ཞེས་མ་བཤད་པས། ཁྱོད་ཀྱི་འཆད་ལུགས་འདི་མི་འཐད་
དོ་ཞེ་ན། སྐྱོན་མེད་དེ། ངོ་ཚ་ཤེས་པ་སོགས་ཀྱང་རྫོགས་བྱང་སྒྲུབ་པའི་ཐབས་ཡིན་པས་བྱང་
ཆུབ་ཀྱི་ཕྱོགས་དང་མཐུན་པ་ཞེས་བཤད་དེ། འགྲེལ་བཤད་གཉིས་ལས། ངོ་ཚཤེས་པ་ནས་
བརྩམས་ཏེ་གང་ཟག་ལ་བདག་མེད་པའི་བར་ཐམས་ཅད་ཀྱང་བྱང་ཆུབ་ཀྱི་ཕྱོགས་དང་མཐུན་
པའི་ཆོས་ཡིན་པར་རིག་པར་བྱའོ། །ཞེས་པ་ལྟར་རོ། །རྣམ་པ་གཅིག་ཏུ་ན་རྒྱལ་པོ་འཁོར་དང་
བཅས་པ་གཤེགས་པ་ན་རྒྱལ་པོ་གཤེགས་ཞེསབརྗོད་པ་བཞིན་དུ་གཙོ་བོའི་མིང་གིས་བརྗོད་
པ་ཡིན་པས་འགལ་བར་མི་བསམ་མོ། །འདི་ལ་སྔོན་བཤད་བྱ་ངོ་ཚ་ཤེས་སོགས་བརྒྱད། བར་
དུ་བཤད་བྱ་བྱང་ཕྱོགས་སོ་བདུན་བསྒོམ་ཚུལ། རྗེས་སུ་བཤད་བྱ་ཞི་གནས་ལྷག་མཐོང་
སོགས་བདུན། དང་པོ་ལ་བརྒྱད་ཡོད་པའི་དང་པོ་ངོ་ཚ་ཤེས་པ་ཚིགས་སུ་བཅད་པ་བཅུ་དྲུག་
གིས་འཆད་པ་ནི་བརྟན་པ་བྱང་སེམས་རྣམས་ཀྱི་ངོ་ཚ་ཤེས་པ་ནི། མཚན་ཉིད་བཞི་དང་ལྡན་པ་
ཞིག་ཡིན་ལ། བཞི་པ་གང་ན། ངོ་བོ་ནི་ངོ་ཚ་ཤེས་པའོ། །མི་མཐུན་ཕྱོགས་ངོ་ཚ་མེད་པ་སྤངས་
པའོ། །གྲོགས་ནིརྣམ་པར་མི་རྟོག་པའི་ཡེ་ཤེས་དང་ལྡན་པའོ། །དམིགས་པ་ནི། ཁ་ན་མ་ཐོ་བ་
མེད་པ་ཡང་ཡིན་ལ་དམན་པ་ཡིན་པས་ཉན་རང་གི་ཐེག་པ་ཡུལ་དུ་བྱས་ནས། དེ་དག་ལམ་
འཇུག་པའོ། །བྱེད་ལས་ནི། སེམས་ཅན་ཡོངས་སུ་སྨིན་པར་བྱེད་པའོ། །ངོ་ཚ་ཤེས་པ་སྐྱེས་
ཚུལ་ཟློག་ཕྱོགས་ཀྱི་སྒོ་ནས་སྟོན་པ་ནི། ཕ་རོལ་ཏུ་ཕྱིན་པ་དྲུག་པའི་མི་མཐུན་ཕྱོགས་འཕེལབ་
དང་། གཉེན་པོ་འགྲིབ་པར་རིག་པ་ན་བྱང་ཆུབ་སེམས་དཔའ་རྣམས་ལ་མི་ཟད་པའི་ངོ་ཚ་སྐྱེ་
-28 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་འགྱུར་ཞིང་། དེ་ལས་ཟློག་པ་ལས་ངོ་ཚ་ཤེས་པ་སྐྱེ་བར་འགྱུར་རོ། །དེར་མ་ཟད་རྣམ་བྱང་
སེམས་ཕ་རོལ་ཏུ་ཕྱིན་པ་དྲུག་རྟེན་ཅིང་སྒོམ་པ་ནས་ལེ་ལོ་དང་ཉོན་མོངས་སྐྱེ་བར་དང་། རྗེས་
མཐུན་པའི་ཆོས་འདོད་ཡོན་ལྔ་ལ་འཇུག་ཅིང་སྦྱོར་བ་ལས་ཀྱང་ངོ་ཚ་སྐྱེ་བར་འགྱུར་ཞིང་། དེ་
ལས་ཟློག་པ་ངོ་ཚ་ཤེས་པ་སྐྱེ་བར་འགྱུར་རོ། །ངོ་ཚ་ཤེས་པའི་དབྱེ་བ་སྟོན་པ་ནི་མཉམ་པར་
བཞག་པའི་ངོ་བོ་ཉིད་མིན་པས་འདོད་ཁམས་པའི་ངོ་ཚ་ཤེས་པ་ཆུང་ངུ་བ་དང་། གགས་
ཁམས་ཀྱི་ནང་ནས་ཆུང་ཤོས་ཡིན་པས་ཚངས་རིས་པའི་ངོ་ཚ་ཤེས་པ་ཆུང་ངུ་དང་ཞེས་སོགས་
པར་ལྟར་རིགས་བསྒྲེའོ། །ངོ་ཚ་མེད་པ་དང་ངོ་ཚ་ཤེས་པའི་སྐྱོན་ཡོན་བསྟན་པ་ནི། བློ་ལྡན་
ཡིན་ཡང་། ངོ་ཚ་མེད་པས་ནི་ཚུལ་མིན་ཡིད་ལ་བྱེད་པས་ཉོན་མོངས་པ་འདོད་ཆགས་སོགས་
དང་དུ་ལེན་ཅིང་ཁོང་ཁྲོ་དང་ལྡན་པས་རང་ལ་གནོད་ཅིང་སེམས་ཅན་གྱི་དོན་ཡལ་བར་འདོར་
བ་དང་། དམན་པ་ལ་བརྙས་པའི་ང་རྒྱལ་གྱི་སེམས་ཅན་རྣམས་དང་ཚུལ་ཁྲིམས་ཀྱང་འཇོམས་
པར་བྱེད་དོ། །དེར་མ་ཟད་མི་དགེ་བ་ལ་འགྱོད་པ་དང་བཅས་པས་ཡིད་བདེ་བ་ལས་ཉམས་
པར་འགྱུར་ཞིང་རྙེད་པ་དང་བཀུར་བསྟི་དམན་པ་ཐོབ་པར་འགྱུར་ལ་བསྟན་པ་ལ་དད་པ་དང་
ལྡན་པའམ་མི་ལྡནཏེ་ལྷའི་ཚོགས་རྣམས་ཀྱིས་མི་བསྲུང་ཞིང་སྨོད་པ་དང༌། སྟོན་པས་ཀྱང་
བཏང་སྙོམས་སུ་འཇོག་པར་མཛད་ལ། རྒྱལ་སྲས་ཆོས་དང་མཐུན་པ་རྣམས་ཀྱིས་ཀྱང་སྨོད་
ཅིང་འཇིག་རྟེན་འདིར་མཐོང་བའི་ཆོས་ཚེ་འདི་ཉིད་ལ་གཏམ་མི་སྙན་པསྣ་ཚོགས་ཐོབ་ཅིང་ལེ་
ལོ་འདི་ལ་གཞན་སྐྱེ་བ་ཕྱི་མ་རྣམས་སུ་ཕྱིར་ཞིང་སྐྱེ་གནས་དམན་པར་རྒྱུད་ནས་དམྱལ་བ་ལ་
སོགས་པའི་མི་ཁོམ་པརྣམས་སུ་སྐྱེ་བར་འགྱུར་རོ། །ཉེས་པ་མང་པོ་དང་ལྡན་པ་སྐྱེད་ན་ཆོས་
དཀར་པོ་དགེ་བ་རྣམས་ཐོབ་པ་ལས་ཉམས་པས་ཚེ་འདིར་མི་དགེ་བ་འཕེལ་བ་དང་། མ་ཐོབ་
པ་ལས་ཉམས་པས་ཕྱི་མ་ལ་མི་དགེ་བ་འཕེལ་བར་གྱུར་ཞིང་། དེའི་ཕྱིར་རྒྱུན་དུ་སེམས་སྡུག་
བསྔལ་ལ་གནས་པ་དང་། ཡིད་རྣལ་དུ་མི་འཇུག་པ་སྟེ་ཡིད་མི་བདེ་དང་ལྡན་པར་འགྱུར་རོ། །
- 2 88 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། (༥
རྒྱལ་བའི་སྲས་པོ་ངོ་ཚ་ཤེས་པ་དང་ལྡན་པ་རྣམས་ལ་ཇི་ལྟར་བཤད་པའི་ཉེས་པ་འདི་ཀུན་མི་
འབྱུང་ཞིང་ངོ་ཚ་ཤེས་ཤིང་བླང་དོར་ལ་མཁས་པ་རྣམས་དུས་རྟག་ཏུ་ཇི་སྐད་འདོད་པ་བཞིན་ལྷ་
དང་མི་རྣམས་ཀྱི་ནང་དུ་སྐྱེ་བ་དང་། ངོ་ཚ་ཤེས་པ་ངེས་པར་མྱུར་དུ་རྫོགས་པའི་བྱང་ཆུབ་ཀྱི་
ཚོགས་གཉིས་རྫོགས་པ་དང་། སྐྱེ་བ་ཐམས་ཅད་དུ་སེམས་ཅན་ཡོངས་སུ་སྨིན་པར་བྱེད་པ་ལ་
སྐྱེ་བར་མི་འགྱུར་བ་ཉིད་དང་། དུས་རྟག་ཏུ་མི་མཐུན་ཕྱོགས་དང་བྲལ་ཞིང་གཉེན་པོའི་ཕྱོགས་
དང་མི་འབྲལ་བའི་ཕན་ཡོན་ཐོབ་པར་འགྱུར་རོ། །དེ་ལྟར་སོགས་ཀྱི་དོན་ཡང་བཤད་ཟིན་ཏོ། །
ངོ་ཚ་ཤེས་པའི་ཡོན་ཏན་གྱི་བསྔགས་པ་བརྗོད་པ་ནི། བྱིས་པ་སོ་སོའི་སྐྱེ་བོ་བླུན་
པོརྣམས་ཕྱི་ནས་གོས་བཟང་པོས་ལུས་ལ་གྱོན་ཡང་ནང་གི་ངོ་ཚ་ཁྲེལ་ཡོད་དང་བྲལ་བའི་ཕྱིར།
ཉོན་མོངས་པའི་ཉེས་པསདྲི་མ་ཅན་ཡིན་ལ་རྒྱལ་སྲས་ངོ་ཚ་ཁྲེལ་ཡོད་ཀྱི་གོས་ཅན་རྣམས་ནི་ཕྱི་
ནས་ལུས་ལ་གོས་པ་མེད་ཀྱང་ནང་ནས་ཉོན་མོངས་པའི་དྲི་མ་དང་བྲལ་བའི་ཕྱིར་མཛེས་པ་
ཡིན་ནོ། །དེར་མ་ཟད་རྒྱལ་བའི་སྲས་པོ་རྣམས་ནི་ངོ་ཚ་ཁྲེལ་ཡོད་དང་ལྡན་པར་གྱུར་པ་ན་ནམ་
མཁའ་སྤྲིན་ལ་སོགས་པས་གོས་པ་མེད་པ་བཞིན་དུ་འཇིག་རྟེན་པའི་ཆོས་རྣམས་ཀྱིས་གོས་
པར་མི་འགྱུར་བ་ལ་ཕལ་པ་རྣམས་ཀྱང་རྒྱན་བཟང་པོས་བརྒྱན་ཏེ་སྐྱེ་བོའི་ནང་དུ་འཇུག་པ་
མཛེས་པ་བཞིན་དུ་རྒྱལ་སྲསརྣམས་ཀྱང་ངོ་ཚ་ཤེས་པའི་རྒྱན་གྱིས་བརྒྱན་པ་སྟེ། རྒྱལ་སྲས་
འདུས་པའི་ནང་དུ་འཇུག་པ་ནི་ཤིན་ཏུ་མཛེས་པ་ཡིན་ནོ། །དེར་མ་ཟད་བྱང་ཆུབ་སེམས་དཔའ་
རྣམས་ངོ་ཚ་ཁྲེལ་དང་ལྡན་པས་གདུལ་བྱ་རྣམས་ལ་མས་བུ་ལ་ཕན་འདོགས་པ་བཞིན་དུ་
བྱམས་པའི་སྒོ་ནས་ཕན་འདོགས་པར་བྱེད་པ་ཡིན་ལ། ངོ་ཚ་དང་ལྡན་པནི་ཉེས་པ་ཐམས་ཅད་
ལས་འཁོར་བ་པ་རྣམས་ཀུན་ཏུ་བསྲུང་བར་བྱེད་པ་ཡིན་ཅིང་། བདག་ཉིད་ཀྱང་ཀུན་ཏུ་བསྲུང་
བར་བྱེད་པ་ཡིན་ནོ། །ནང་ན་ངོ་ཚ་ཤེས་པ་དང་ཁྲེལ་ཡོད་པའི་རྟགས་འཆད་པན། བསམ་
པའི་སྒོ་ནས་གཉེན་པོ་སྦྱིན་སོགས་ཀུན་ལ་དང་དུ་ལེན་པ། མི་མཐུན་ཕྱོགས་སེར་སྣ་སོགས་
- 2 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཀུན་ལ་དང་དུ་མི་ལེན་པ་དང་། སྦྱོར་བའི་སྒོ་ནས་མི་དགེ་བའི་ཕྱོགས་ཀུན་ལ་མི་འཇུག་པ་དང།
དགེ་བའི་ཕྱོགས་ཀུན་ལ་འཇུག་པའོ། །ངོ་ཚ་ཤེས་པ་དང་ཁྲེལ་ཡོད་པ་རྣམས་ཀྱི་ནང་ནས་
གང་ཞིག་མཆོག་ཡིན་སྙམ་ན། འདིར་ནི་ངོ་ཚ་ཤེས་པ་དང་ཁྲེལ་ཡོད་པར་སྒོམ་པ་ནི་དོན་རྣམ་
པ་ལྔའི་སྒོ་ནས་གཞན་ཚོའི་མཆོག་ཏུ་གྱུར་པ་ཡིན་ནོ། །ལྔ་པོ་གང་ན་སོགས་ལྟར་རིགས་
བསྒྲེའོ། །གཉིས་པ་སེམས་བརྟན་པའམ་སྙིང་སྟོབས་ཆེ་བ་ཚིགས་བཅད་བདུན་གྱིས་འཆད་པ་
ནི་བྱང་ཆུབ་སེམས་དཔའརྣམས་ཀྱི་བློ་བརྟན་པའི་ཁྱད་པར་ནི་དོན་གསུམ་གྱི་སྒོ་ནས་ཉན་རང་
སོགས་ཀྱི་བརྟན་པ་ལས་ཁྱད་པར་དུ་འཕགས་སོ། །གསུམ་པ་གང་ན་མཚན་ཉིད་རབ་ཏུ་དབྱེ་
བ༑ མི་འགྱུར་བ་རྣམས་སོ། །གསུམཔོ་དེ་དག་འཆད་པ་ནི། བརྩོན་འགྲུས་དང་། ཏིང་
ངེ་འཛིན་དང་། ཤེས་རབ་དང་གསུམ་ཚོགས་པ་ནི་སྤྱིའི་མཚན་ཉིད་ཡིན་ལ། སྙིང་སྟོབས་དང་།
སྲན་ཐུབ་པ་དང་། བརྟན་པ་རྣམས་ནི་མིང་གི་རྣམ་གྲངས་ཡིན་པར་འདོད་དོ། །ཆོས་གསུམ་
དང་ལྡན་པའི་བྱང་སེམས་རྣམས་བརྟན་པ་ཡིན་པའི་རྒྱུ་མཚན་གང་གིས་ཕྱིར་སྙམ་ན། ཆོས་
གསུམ་པོ་དེ་དག་གིས་བྱང་སེམས་རྣམས་གཞན་དོན་གྱི་དཀའ་སྤྱད་ལ་འཇིགས་པ་མེད་པར་
རབ་ཏུ་འཇུག་པར་བྱའོ། །དེའི་རྒྱུ་མཚན་ཡང་། སེམས་ཞུམ་པ་དང་། གཡོ་བ་དང་། རྨོངས་པ་
གསུམ་གང་རུང་གིས་གཞན་གྱི་བྱ་བ་རྣམས་ལ་འཇིགས་པ་སྐྱེད་པ་དེའི་ཕྱིར་ན། བརྩོན་འགྲུས་
སོགས་གཞུག་མ་གསུམ་པོ་དེ་ལ་ནི་བརྟན་པ་ཞེས་བྱ་བའི་མི་འཇུག་པར་ཤེས་པར་བྱའོ། །
བརྟན་པའི་རབ་ཏུ་དབྱེ་བ་བཤད་པ་ནི་གོང་དུ་བཤད་པའི་ཕྱིར། རིགས་ནས་བྱང་ཆུབ་ཀྱི་བར་
ལ་བརྟན་པ་རྣམས་ཏེ། རང་བཞིན་གྱིས་རིགས་ལ་ཡིད་ཆེས་པས་བསྟན་པ་དང་། བྱང་ཆུབ་ཏུ་
སེམས་སྐྱེད་ཅིང་སྨོན་ལམ་བཏབ་པ་དང་། རང་དོན་ལ་ཞུགས་པ་ན་ལུས་སྲོག་ལ་ལྟ་བ་མེད་
པའི་བརྟན་པ་དང་། གཞན་དོན་ལ་ཞུགས་པ་ན་སེམས་ཅན་གྱི་ལོག་སྒྲུབ་བཟོད་པས་བརྟན་
པ་དང་། དེ་ཁོ་ན་ཉིད་ཟབ་ཅིང་བསམ་གྱིས་མི་ཁྱབ་པའི་དོན་ཐོབ་པས་མི་སྐྲག་ཅིང་བརྟན་པ་
- 2
9 0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
དང་། མཐུ་རྒྱ་ཆེན་པོས་གཞན་དོན་སྒྲུབ་ཚུལ་སྣ་ཚོགས་ཐོས་པས་མི་སྐྲག་ཅིང་བརྟན་པ་དང་།
སེམས་ཅན་ཡོངས་སུ་སྨིན་པ་ན་གདུལ་བྱ་འདུལ་བར་དཀའ་བ་སྣ་ཚོགས་འདུལ་བའི་ཐབས་
ལ་མ་ཞུམ་ཞིང་བརྟན་པ་དང༌། བྱང་ཆུབ་མཆོག་ཏུ་གྱུར་པ་ན་རྒྱལ་བ་སྐུ་གསུམ་གྱི་བདག་ཉིད་
ཅན་བསམ་གྱིས་མི་ཁྱབ་པའི་གོ་འཕངས་ཐོབ་པ་ལ་མ་ཞུམ་ཞིང་བརྟན་པ་རྣམས་སོ། གཞན་
ཡང་། གཞན་དོན་དུ་རྫོགས་བྱང་སྒྲུབ་པའི་དཀའ་བ་སྣ་ཚོགས་སྤྱོད་པ་ལ་བརྟན་པ་དང་།
གཞན་དོན་དུ་འཁོར་བ་གཏོང་བ་མེད་ཅིང་རྗེས་སུ་འཛིན་པ་ལ་བརྟན་པ་དང་། ཤེས་རབ་ཀྱིས་
འཁོར་བར་གནས་ཀྱང་འཁོར་བའི་སྐྱོན་གྱིས་གོས་པ་མེད་པ་ལ་བརྟན་པ་སྟེ། བྱང་སེམས་ཀྱི་
བརྟན་པ་སྐྱེབ་ནི་དེ་ལས་གཞན་ཉན་རང་སོགས་ཀྱི་བརྟན་པ་དང་མི་མཚུངས་ཏེ། བརྟན་ལྡན་
ཐེག་ཆེན་པརྣམས་ཀྱི་བརྟན་པ་མཆོག་ཏུ་འདོད་དོ། །དེ་ལ་ཤེས་པ་མཚན་ཉིད་དང་རབ་ཏུ་དབྱེ་
བ་བཤད་ནས་མི་འགྱུར་བ་འཆད་པ་ནི། དཔེར་ན་རྐྱེན་ཆུང་དུ་ཕྱེ་མ་ལེབ་ཀྱི་གཤོག་པ་དང་།
བར་མ་ནམ་མཁའ་ལྡིང་གི་འདབ་ཆགས་དང་། ཆེན་པོ་རྒྱ་མཚོ་འཁྲུགས་པའི་རྦ་རླབས་དག་
གིས་ཀྱང་། རི་རབ་ལྷུན་པོ་མི་གཡོ་ཞིང་མི་འགྱུར་བ་ལྟར་བྱང་སེམས་རྣམས་ཀྱི་བློ་བརྟན་པ་
ཡང་རྐྱེན་ཆུང་ངུ་གྲོགས་པོ་དང་ལྡན་པ་དང་། བར་མ་ལ་སྒྲུབ་པའི་དཀའ་སྤྱད་ཀྱི་སྡུག་བསྔལ་
དང༌། ཆེན་པོ་ཟབ་མོ་སྟོང་ཉིད་སྒྲུབ་དཀའ་བ་ཐོས་པས་ཀྱང་མི་གཡོ་ཞིང་མི་འགྱུར་བསན་
བརྟན་པར་བྱའོ། །
གསུམ་པ་གཞན་དོན་གྱི་དཀའ་སྤྱད་ལ་མི་སྐྱོ་བ་འཆད་པ་ནི། བློ་ལྡན་བྱངཆུབ་
སེམས་དཔའ་རྣམས་ཀྱི་མི་དོར་བ་ན་གཞི་དང༌། རྟེན་དང་། ངོ་བོ་དང་། རབ་ཏུ་དབྱེ་བའི་སྒོ་
ནས་གསུམ་དང་མཉམ་པ་མེད་ཅིང་གཞན་ལས་ཁྱད་པར་དུ་འཕགས་སོ། །དེ་ལ་གཞི་ནི་
གསུམ་ཏེ། དམ་པའི་ཆོས་ཐོས་པ་ལ་མི་ངོམས་པར། ཡུན་རིང་པོར་བརྩོན་འགྲུས་ཆེན་པོ་
བརྩམས་པ་དང་། འཁོར་བའི་སྡུག་བསྔལ་ལ་མི་སྐྱོ་བརྣམས་སོ། །རྟེན་ནི། ཁྲེལ་ཡོད་པ་དང་།
- 29 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྟན་པ་ལ་བརྟན་པའོ། །ངོ་བོ་ནི་བྱང་ཆུབ་ཆེན་པོ་ལ་འདུན་པ་དྲག་པོ་དང་ལྡན་པའོ། །རབ་
ཏུ་དབྱེ་བ་ནི། མོས་སྤྱོད་ཀྱི་ས་རྣམས་ལ་མ་རྫོགས་པ་དང་། མ་དག་ས་བདུན་འརྫོགས་པ་དང་།
དག་པ་ས་གསུམ་ལ་ཤིན་ཏུ་རྫོགས་པའི་མི་སྐྱོ་བར་འདོད་དོ། །བཞི་པ་བསྟན་བཅོས་ཤེས་པ་
འཆད་པ་ནི་བརྟན་པ་རྣམས་ཀྱི་བསྟན་བཅོས་ཤེས་པ་ནི། དོན་དྲུག་གི་སྒོ་ནས་གཞན་ལས་
ཁྱད་པར་དུ་འཕགས་པ་ཡིན་ནོ། །དོན་དྲུག་པོ་གང་ན། གཞིའི་དམིགས་ཡུལ་ག་ཆེན་གྱི་
རིགས་པའི་གནས་ལྔ་ཡིན་པ་དང་། ཆེད་དུ་བྱ་བ་རང་གཞན་གྱི་དོན་དུ་ཡིན་པ་དང་། བྱེད་
ལས་རང་རིག་ལ་དང་། རང་དང་རྗེས་སུ་མཐུན་པའི་བྱ་བ་སྒྲུབ་པར་བྱེད་པ་དང་། མཚན་ཉིད་
ནི་གནས་ལྔ་པ་དག་གི་ཚིག་དོན་ལེགས་པར་ཤེས་ཤིང་ཁོང་དུ་ཆུད་པའོ། །མི་ཟད་པ་ནི་ལྷག་
མེད་མྱང་འདས་ཐོབ་པའི་རྗེས་སུ་ཟད་མི་ཤེས་ཤིང་འཕེལ་བའོ། །འབྲས་བུ་ནི་རྣམ་པ་ཐམས་
ཅད་མཁྱེན་པ་ཉིད་དག་འགྲུབ་པའོ། །དེ་དག་ཀྱང་བསྡུས་ནས་ཏིང་ངེ་འཛིན་དང་གཟུངས་
ཀྱང་བསྒོམས་ཤིང་བསྡུས་པ་ཡིན་ལ། ཏིང་ངེ་འཛིན་རྫུ་འཕྲུལ་སྣ་ཚོགས་བསྟན་ནས་སེམས་
ཅན་ཡོངས་སུ་སྨིན་པར་བྱེད་ལ། གཟུངས་ཀྱི་སྒོ་ཤེས་པས་དམ་པའི་ཆོས་ཀྱི་ཚིག་དོན་མི་
བརྗེད་པར་འཛིན་པ་ཡིན་ནོ། །ལྔ་པ་འཇིག་རྟེན་ཤེས་པ་འཆད་པ་ནི། བརྟན་པརྣམས་ཀྱིས་
འཇིག་རྟེན་ཤེས་པ་ནི་ཁྱད་པར་གཉིས་ཀྱི་སྒོ་ནས་གཞན་དང་མཉམ་པ་མེད་ཅིང་གཞན་ལས་
ཁྱད་པར་དུ་འཕགས་པ་ཡིན་ནོ། ཁྱད་པར་གཉིས་པོ་གང་ན་ལུས་ངག་ཡིད་གསུམ་གྱི་སྒོ་ནས་
འཇིག་རྟེན་པ་རྣམས་དགེ་བ་ལ་དད་ཅིང་འདུན་པའི་ཐབས་ཤེས་པ་དང་། བདེན་པ་བཞིའི་
འབྱུང་བ་དང་། འཇིག་པ་སོགས་ཤེས་པའི་སྒོ་ནས་འཇིག་རྟེན་པ་རྣམས་དགེ་བ་ལ་དད་ཅིང་
འདུན་པའི་ཐབས་ཤེས་པའོ། །གཉིས་པོ་དེ་དག་འཆད་པ་ནི། བརྟན་པ་རྣམས་རྟག་ཏུ་བཞིན་
འཛུམ་པ། ངག་གིས་སྲོང་པོ་དག་ཏུ་སྙན་པར་སྨྲ་བར་བྱེད་ཅིང་དེ་དག་གི་དགོས་པས། སེམས་
ཅན་རྣམས་ཆོས་ཀྱི་སྣོད་དུ་རུང་བར་བྱ་བའི་ཕྱིར་དང་། སེམས་ཅན་ལ་དམ་པའི་ཆོས་སྒྲུབ་པར་
-
-29 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
བྱ་བའི་ཕྱིར་རོ། །བདག་མེད་པ་བཞི་པོ་དེ་དག་ཤེས་པའང་འཇིག་རྟེན་ཤེས་པ་ཞེས་བྱ་སྟེ།
གང་གི་ཕྱིར་ན་ཀུན་ནས་ཉོན་མོངས་ཕྱོགས་ཀྱི་བདེན་པགཉིས་ལ་འཇིག་རྟེན་པརྣམས་འཁོར་
བར་ཡང་ཡང་འབྱུང་བར་བྱེད་ཅིང་རྣམ་བྱང་ཕྱོགས་ཀྱི་བདེན་པ་གཉིས་ཀྱི་འཁོར་བའི་སྡུག་
བསྔལ་ནུབ་པར་འགྱུར་བ་དེའི་ཕྱིར། འཁོར་བ་སྡུག་བསྔལ་ཀུན་གྱིས་བསྡུས་པ་དེ་དག་ཞི་
བར་བྱ་བ་དང༌། མྱང་འདས་འགོག་ལམ་གྱིས་བསྡུས་པ་དེ་དག་ཐོབ་པར་བྱ་བའི་ཕྱིར། བློ་
ལྡན་རྣམས་བདེན་པ་ཤེས་པ་ལ་སྦྱོར་ཅིང་བརྩོན་པར་བྱེད་དོ། །གང་གི་ཕྱིར་སོགས་ཀྱི་དོན་
བཤད་ཟིན་ཏོ། ། །
དྲུག་པ་རྟོན་པ་བཞི་འཆད་པ་ནི། གཙུག་ལག་སྟོན་པའི་ཆོས་ལ་རྟོན་གྱི་གདམས་
ངག་ལ་མི་རྟོན་པ་དང་། ཆོས་དེའི་དགོངས་དོན་ཟབ་མོ་ལ་རྟོན་གྱི། ཚིག་འབྲུ་ལ་མི་རྟོན་པ་
དང༌། དོན་གྱི་ནང་ནས་ཀྱང་ངེས་དོན་ཚད་མ་དང་ལྡན་པ་རྟོན་གྱི་དྲང་དོན་ལ་མི་རྟོན་པ་དང༌།
ངེས་དོན་དེའི་ཡུལ་ཅན་བརྗོད་དུ་མེད་ཅིང་སོ་སོ་རང་གི་རིག་པའི་ཡེ་ཤེས་ལས་རྟོན་གྱི་རྣམ་
ཤེས་ལ་མི་རྟོན་པའོ། །དེ་དག་གི་དགག་བྱ་ཕྱིན་ཅི་ལོག་ཏུ་སྟོན་པ་བཞི་ནི། གང་ཟག་ལ་
རྟོན་པའི་སྒོ་ནས་གཙུག་ལག་གི་ཆོས་སྤོང་བ་དང་། ཇི་ལྟར་བཤད་པའི་ཚིག་འབྲུ་ལ་རྟོན་པའི་
སྒོ་ནས་དོན་ལ་མི་རྟོན་པ་དང་། ལོག་པར་བཤད་པ་དྲང་དོན་ལ་ཡང་དག་པར་ཤེས་པ་དང་།
བརྗོད་པ་དང་བཅས་པ་ཐོག་པ་རྣམས་ལ་རྟོན་པ་དག་ནི། འདིར་དགག་བྱར་བསྟན་པ་ཡིན་ནོ།
དེ་དག་གི་ཐོབ་བྱ་ཕན་ཡོན་བཞི་སྟོན་པ་ནི་གཙུག་ལག་གི་ཆོས་ཟབ་མོ་ལ་མོས་པ་དང་། དོན་
ཟབ་མོ་ལ་རང་ཉིད་ཀྱིརྣམ་པར་དཔྱོད་པ་དང་། སྟོང་ཉིད་ཟབ་མོ་གཞན་ལས་ཇི་བཞིན་ཐོབ་པ་
ལ་ཡིད་ཆེས་པ་བརྗོད་དུ་མེད་པ་འཇིག་རྟེན་ལས་འདས་པའི་ཡེ་ཤེས་རྣམས་ལས་ཉམས་པར་
མི་འགྱུར་བའོ། །བདུན་པ་ཡང་དག་པར་རིག་པ་འཆད་པ་ལ་ངོ་བོ་ནི། དོན་རྣམས་ཀྱི་མིང་གི་
རྣམ་གྲངས་ཤེས་པ། ཆོས་སོ་སོ་ཡང་དག་པར་རིག་པ་དོན་རྣམས་ཀྱི་རང་སྤྱིའི་མཚན་ཉིད་
- 29 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་པ། དོན་སོ་སོ་ཡང་དག་པར་རིག་པ། ཡུལ་སོ་སོའི་སྐད་རིགས་དང་ཚིག་ཁྱད་པར་ཤེས་
པ༑ ངེས་ཚིག་སོ་སོ་ཡང་དག་པར་རིག་པ་ཆོས་རྣམས་ཀྱི་རྣམ་པའི་རབ་དབྱེ་ལ་མཁས་པའི་ཡེ་
ཤེས་ཐོགས་པ་མེད་པར་ཤེས་པས་སྤོང་བ་སོ་སོ་ཡང་དག་པར་རིག་པའོ། །བཞིར་ངེས་ཚུལ་
ནི༑ གཞན་དོན་དུ་ཆོས་སྟོན་པ་ལ་རབ་ཏུ་བརྩོན་པའི་བྱང་སེམས་རྣམས་ཀྱི་གང་ཞིག་སྟོན་པ་
དང༌། གང་གིས་སྟོན་པ་ལ་ལྟོས་ནས་བཞིར་བཞག་སྟེ། གང་ཞིག་སྟོན་པ་ནི་ཆོས་དང་དོན་
གཉིས་པོ་དག་ཡིན་ལ་གངགིས་སྟོན་པ་ནི་ངེས་ཚིག་དང་ཤེས་པ་སྟེ་སྤོབས་པ་ཁོ་ནས་སྟོན་པར་
བྱེད་དོ། །ཡང་ཆོས་རྣམས་མིང་གི་རྣམ་གྲངས་ཀྱི་སྒོ་ནས་མདོར་བསྟན་པ་དང་། དོན་གྱི་ངོ་བོ་
གཏན་པ་ཕབ་པ་སྟེ། རྒྱས་པར་བཤད་པ་དང༌། རྣམ་པ་ཀུན་ཏུ་གདུལ་བྱའི་རྒྱུད་ལ་དང་པོ་
གཉིས་པོ་ཐོབ་པ་དང་། རྒོལ་བ་རྣམས་ཀྱི་ལན་འདེབས་པའི་ཕྱིར་དུ་སོ་སོ་ཡང་དག་པར་རིག་
པ་བཞིར་བཞག་གོ །ངེས་ཚིག་དང་བྱེད་ལས་ནི་མཉམ་གཞག་ཏུ་ཆོས་ཐམས་ཅད་མཉམ་པ་
ཉིད་དུ་སོ་སོར་རང་གིས་རིག་ནས་དུས་ཕྱིས་རྗེས་ཐོབ་ཏུ་མིང་གི་རྣམ་གྲངས་ལ་སོགས་པ་
རྣམས་ཕྱིན་ཅི་མ་ལོག་པར་རབ་ཏུ་ཤེས་པས་སོ་སོ་ཡང་དག་པར་རིག་པ་ཞེས་བཤད་ལ། རང་
གཞན་གྱི་ཐེ་ཚོམ་ཐམས་ཅད་གཅོད་པར་བྱེད་པ་ནི་བྱེད་ལས་སོ། །བརྒྱད་པ་ཚོགས་གཉིས་
འཆད་པར་བྱེད་པ་ནི། ངོ་བོ་ནི་བྱང་ཆུབ་སེམས་དཔའ་རྣམས་ཀྱི་བསོད་ནམས་དང་ཡེ་ཤེས་
ཀྱི་ཚོགས་གཉིས་ནི་གཞན་རྣམས་དང་མཚུངས་པ་མེད་ཅིང་གཞན་ལས་ཁྱད་པར་དུ་འཕགས་
པ་ཡིན་ཏེ། གཅིག་བསོད་ནམས་ཀྱི་ཚོགས་ཀྱིས་འཁོར་བར་མངོན་པར་མཐོ་བ་ལྷ་མའི་གོ་
འཕང་དང་མཐར་ཐུག་གཟུགས་སྐུ་ཐོབ་པར་བྱེད་ཅིང་། གཞན་ཡེ་ཤེས་ཀྱི་ཚོགས་ཀྱིས་འཁོར་
བར་གཞན་དོན་ལ་ཉོན་མོངས་པ་མེད་པར་འཇུག་པར་བྱེད་པ་དང་། མཐར་ཐུག་ཆོས་སྐུ་ཐོབ་
པར་བྱེད་པའི་ཕྱིར། ཚོགས་གཉིས་པོ་གང་ན། སྦྱིན་པ་དང་ཚུལ་ཁྲིམས་ནི་བསོད་ནམས་ཀྱི་
ཚོགས་ཡིན་ཅིང་། ཤེས་རབ་ཡེ་ཤེས་ཀྱི་ཚོགས་ཡིན་ལ། གཞན་གསུམ་པོ་གཉིས་ཀའི་ཆཅི་
-
-
-29 4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
རིགས་པའོ། །དང་པོ་ལྔ་ཆར་ཡང་མི་རྟོག་ཡེ་ཤེས་ཀྱིས་ཟིན་པས་ན་ཡེ་ཤེས་ཀྱི་ཚོགས་སུ་རིག་
པར་བྱའོ། །ངེས་ཚིག་དང་བྱེད་ལས་ནི་སམ་བྷ་ར་ཞེས་པ་ནི་ཚོགས་ཏེ་སམ་ཞེས་པ་རྒྱུན་དུ་བྷ་
ཞེས་པ་སྒོམ་པ་སྟེ། རྒྱུན་དུ་སྒོམ་པ་ཐོབ་ནས་དགེ་བ་ལ་ཡང་དང་ཡང་དུ་སྒྲུབ་པས་འབྲས་བུ་སྐུ་
གསུམ་ཐོབ་པར་བྱེད་པས་ཚོགས་ཞེས་བཤད་ལ། བརྟན་པ་རྣམས་ཀྱི་ཚོགས་གང་ཡིན་པ་དེ་
ནི་རང་གཞན་གྱི་དོན་ཀུན་ཕུན་སུམ་ཚོགས་པར་སྒྲུབ་པར་བྱེད་པའི་ལས་ཅན་ནོ། །དེར་མ་
ཟད་བརྟན་པ་བྱང་སེམས་རྣམས་ཀྱི་ཚོགས་གཉིས་ནི་འབྲས་བུ་སྒྲུབ་པར་བྱེད་པའི་བྱེད་ལས་
མི་འདྲ་བ་དུ་མ་ཅན་ཏེ། མོས་པ་སྤྱོད་པའི་ཚོགས་ནི་ས་ལ་འཇུག་པར་བྱ་བའི་ཕྱིར་དུ་སྒྲུབ་པར་
བྱེད་པ་དང་། ས་དང་པོ་ནས་དྲུག་པའི་བར་ནི་མཚན་མ་མེད་པས་ས་བདུན་པ་ཐོབ་པར་བྱ་
བའི་ཕྱིར་དུ་དང་། ས་བདུན་པ་ནི་ལྷུན་གྱིས་གྲུབ་པས་ས་བརྒྱད་པ་དང་དགུ་པ་ཐོབ་པར་བྱ་
བའི་ཕྱིར་དུ་དང་། དེ་གཉིས་ཀྱི་ནི་སངས་རྒྱས་ཀྱི་རྒྱལ་ཚབ་ཏུ་དབང་བསྐུར་བས་ས་བཅུ་པར་
བྱ་བའི་ཕྱིར་དུ་དང་། ས་བཅུ་པའི་འབྲས་བུ་མཐར་ཐུག་སངས་རྒྱས་ཀྱི་ས་ཐོབ་པར་བྱ་བའི་
ཕྱིར་དུ་སྒྲུབ་པ་བྱེད་པ་ཅན་ནོ། །
གཉིས་པ་བསྒོམ་བྱ་བྱང་ཕྱོགས་བསྒོམ་ཚུལ་ལ་བདུན་ཡོད་པའི་དང་པོ་དྲན་པ་ཉེར་
བཞག་ལ་ཁྱད་པར་འཕགས་ཚུལ་དང་། ཁྱད་ཆོས་རྒྱས་པར་བཤད་པ་གཉིས། དང་པོན། བློ་
ལྡན་བྱང་སེམསརྣམས་ཀྱི་དྲན་པ་ཉེར་བཞག་བཞིན་བསྒོམ་ཚུལརྣམ་པ་བཅུའི་སྒོ་ནས་གཞན་
ཉན་རང་སོགས་ལས་ཁྱད་པར་དུ་འཕགས་ཤིང་མཚུངས་པ་མེད་པར་ཤེས་པར་བྱའོ། །གཉིས་
པ་ནི། བསྒོམ་ཚུལ་བཅུ་བཞི་པོ་གང་ཞེ་ན། ཐེག་ཆེན་གྱི་སྟོང་ཉིད་ལ་བརྟེན་པ་རྟེན་གྱི་ཁྱད་
པར། ཕྱིན་ཅི་ལོག་བཞིའི་གཉེན་པོར་སྒོམ་པ་གཉེན་པོའི་ཁྱད་པར། བདེན་པ་བཞིའི་གནས་
ལུགས་ཤེས་པ་ལ་འཇུག་པ་འཇུག་པའི་ཁྱད་པར། རང་གཞན་གཉིས་ཀའི་ལུས་ཚོར་སོགས་
ལ་དམིགས་པ་དམིགས་པའི་ཁྱད་པར། ལུས་ཚོར་སོགས་ཆོསརྣམས་ནམ་མཁའ་ལྟར་རང་
-29 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་མེད་པར་ཡིད་ལ་བྱེད་པ་དེ་ཡིད་ལ་བྱེད་པའི་ཁྱད་པར། ལུས་ཚོར་སོགས་ཡོད་མེད་ཀྱི་
མཐའ་གཉིས་ལ་མི་གནས་པའི་མྱང་འདས་ཐོབ་པ་ཐོབ་པའི་ཁྱད་པར། ཕྱིན་དྲུག་དང་རྗེས་སུ་
མཐུན་པར་སྒོམ་པས་མི་མཐུན་ཕྱོགས་སེར་སྣ་སོགས་ཉམས་པ་མཐུན་པའི་ཁྱད་པར། སོ་སྐྱེ་
ཉན་རང་སངས་རྒྱས་སོགགས་ཀྱི་རྗེས་སུ་འཇུག་པ་རྗེས་སུ་འཇུག་པའི་ཁྱད་པར། ལུས་སྒྱུ་མ་
ལྟ་བུ། ཚོར་བ་རྨི་ལམ་ལྟ་བུ། སེམས་ནམ་མཁའ་ལྟ་བུ། ཆོསསྤྲིན་ལ་སོགས་པ་ལྟ་བུརཡོངས་
སུ་ཤེས་པ་ཡོངས་སུ་ཤེས་པའི་ཁྱད་པར། གཞན་དོན་དུ་འཁོར་བར་སྐྱེ་བ་ན་འཁོར་ལོ་སྒྱུར་
རྒྱལ་སོགས་ཀྱི་ལུས་ཚོར་སོགས་ཕུན་སུམ་ཚོགས་པ་དང་ལྡན་པར་སྐྱེ་བ་སྐྱེ་བའི་ཁྱད་པར།
རང་བཞིན་གྱིས་དབང་པོ་རྣོ་བས་དྲན་པ་ཉེར་བཞག་ཆུང་ངུ་ཡང་གཞན་ལས་ཆེ་བས་ཆེན་
པོའི་ཁྱད་པར། ས་བརྒྱད་པ་ཡན་ཆད་དུ་ཡེ་ཤེས་ཀྱི་ནུས་པ་འདྲེས་ཤིང་ཉེ་བར་འདྲེས་པའི་
ཚུལ་གྱིས་སྒོམ་པས་མཆོག་ཉིད་དུ་གྱུར་པ་གྱུར་པའི་ཁྱད་པར། ཤིན་ཏུ་གོམས་པས་ལྷག་མེད་
མྱང་འདས་ཐོབ་པའི་ཚེ་ནའང་མི་ཟད་པར་སྒོམ་པ་སྒོམ་པའི་ཁྱད་པར། ས་བཅུ་དང་སངས་
རྒྱས་ཀྱི་ས་སོགས་ཡང་དག་པར་འགྲུབ་པ་འགྲུབ་པའི་ཁྱད་པར་རྣམས་སོ། །གཉིས་པ་ཡང་
དག་པར་སྤོང་བ་ལ་མཚན་ཉིད་མདོར་བསྟན་པ་ནི། བསྟན་པ་ནི། བརྟན་པ་རྣམས་ཀྱི་ཡང་
དག་པ་སྤོང་བ་བཞི་ནི་ཉན་རང་ལ་སོགས་པའི་ལུས་ཅན་ཀུན་དང་མཚུངས་པ་མེད་ཅིང་ཁྱད་
པར་དུ་འཕགས་པ་ཡིན་ལ། སྔར་བཤད་པའི་དྲན་པ་ཉེར་བཞག་བཞིའི་མི་མཐུན་ཕྱོགས་
གཅེས་སོགས་སུ་འཛིན་པའི་ཉེས་པ་རྣམས་ཀྱི་གཉེན་པོར་སྒོམ་པར་བྱའོ། །གཉེན་པོའི་དབྱེ་
བ་ནི། བློ་ལྡན་བྱང་སེམས་རྣམས་གཞན་དོན་དུ་འཁོར་བར་སྐྱེ་བ་བླངས་ཏེ་ལོངས་སྤྱོད་ཕུན་
སུམ་ཚོགས་པ་ལ་ཉེ་བར་སྤྱོད་པ་ན། དེའི་ཉེས་པས་མ་གོས་པར་བྱ་བའི་ཕྱིར་དུ་ཡང་དག་སྤོང་
བ་སྒོམ་པ་དང༌། དེ་བཞིན་དུ་འདོད་པ་ལ་འདུན་པ་དང་། གནོད་སེམས་དངགཉིད་རྨུགས་
གཉིས་གཅིག་ཏུ་བགྲངས་པ་དང་། རྒོད་འགྱོད་གཉིས་གཅིག་ཏུ་བགྲངས་པ་དང་། ཐེ་ཚོམ་སྟེ་
-29 6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥་
སྒྲིབ་པ་ལྔ་པོ་དག་དོར་བའི་ཕྱིར་དུ་དང་། ཉན་རང་གི་ཡིད་ལ་བྱེད་པ་དོར་བའི་ཕྱིར་དུ་དང་།
ས་དང་པོ་ནས་དྲུག་པའི་བར་གྱི་ས་རྣམས་ལ་འཇུག་པའི་ཕྱིར་དུ་དང་། བདུན་པ་ལ་མཚན་མ་
མེད་པར་གནས་པའི་ཕྱིར་དུ་དང་། བརྒྱད་པ་ལ་ལུང་བསྟན་པ་ཐོབ་པའི་ཕྱིར་དུ་དང་། དགུ་པ་
ལ་སེམས་ཅན་ཡོངས་སུ་སྨིན་པའི་ཕྱིར་དུ་དང༌། བཅུ་པ་ལ་དབང་བསྐུར་བ་ཐོབ་པའི་ཕྱིར་དུ་
དང༌། གསུམ་ཆར་ལ་ཞིང་ཡོངས་སུ་དག་པའི་ཕྱིར་དུ་དང་། སངས་རྒྱས་ཀྱི་ས་ལ་འབྲས་བུ་
མཐར་ཐུག་འགྲུབ་པར་བྱ་བའི་ཕྱིར་དུ་ཡང་དག་སྤོང་བ་སྒོམ་ཞིང་། གཞན་ཡང་། བྱང་ཆུབ་
སེམས་དཔའ་བློ་ལྡན་རྣམས་ཀྱིས་མི་མཐུན་ཕྱོགས་གང་ཞིག་སྐྱེས་པ་སྤོང་བདང་མ་སྐྱེས་པ་མི་
སྐྱེད་པའི་གཉེན་པོར་ཡང་དག་སྤོང་བ་སྒོམ་མོ། །སྒོམ་པའི་ཚུལ་ནི་མདོ་ལས་འདུན་པ་སྐྱེད་དོ།།
འབད་དོ། །བརྩོན་འགྲུས་རྩོམ་མོ། །སེམས་རབ་ཏུ་འཛིན་ཏོ། །ཡང་དག་པར་རབ་ཏུ་འཇོག་
གོ ༑ཞེས་གསུངས་པ་ལྟར། བརྩོན་འགྲུས་ཀྱི་གནས་འདུན་པ་ལ་བརྟེན་ངོ་བོ་ཞི་ལྷག་ཟུང་དུ་
འབྲེལ་བའི་རྣལ་འབྱོར་གྲོགས་ཞི་གནས་ཀྱི་རྒྱུ་མཚན་དང༌། རབ་ཏུ་འཛིན་པའི་རྒྱུ་མཚན་དང་།
བཏང་སྙོམས་ཀྱི་རྒྱུ་མཚན་ཡིད་ལ་བྱེད་པ་དང་བཅས་ཏེ་སྒོམ་པ་ལ་འབད་ཅིང་བརྩོན་འགྲུས་
རྩོམ་པའོ། །དེས་ན་ཡང་དག་སྤོང་བ་ཐ་དད་ལ་མི་མཐུན་ཕྱོགས་སྤོང་བའི་གཉེན་པོ་ཞེསནི་
ངེས་པར་བརྗོད་དོ། །
གསུམ་པ་རྫུ་འཕྲུལ་གྱི་རྐང་པ་བཞི་ལ་དབྱེ་བ་དང་རྣམ་གཞག་གཉིས། དང་པོན།
བརྟན་པ་རྣམས་ཀྱི་རྐང་པ་བཞི་པོ་འདིའི་མཚན་ཉིད་དོ། །རང་བཞིན་ཉན་རང་སོགས་ལས་
མཆོག་ཏུ་གྱུར་པ་ཞིག་ཡིན་ལ། དགོས་པ་ནི་བྱང་སེམས་བདག་ཉིད་གཞན་དག་གི་དོན་འགྲུབ་
པར་བྱ་བའི་ཕྱིར་དུའོ། །རྒྱུ་ནི་སྤོང་བའི་འདུ་བྱེད་བརྒྱད་སྒོམ་པ་ལས་སྐྱེ་བའོ། །གཉིས་པ་ལ།
མདོར་བསྟན། རྒྱས་བཤད་གཉིས། དང་པོ་ནི། དོན་རྣམ་པ་བཞིས་བློ་ལྡན་བྱང་སེམས་ཀྱི་རྫུ་
འཕྲུལ་གྱི་རྐང་པ་སོགས་བཞི་པོ་རྣམས་རྣམ་པ་ཀུན་ཏུ་རྣམ་པར་བཞག་པར་འདོད་དོ། །བཞི་
- 29 7.



བརྩེ་ཆེན
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོ་གང་ན། གཞི་གང་ལ་བརྟེན་པ་དང་། དེའི་རབ་ཏུ་དབྱེ་བ་དང་། ཐབས་ཀྱི་ཁྱད་པར་དང་།
མངོན་པར་སྒྲུབ་པ་རྣམས་སོ། །གཉིས་པ་ནི། རྟེན་བསམ་གཏན་གྱི་ཕ་རོལ་ཏུ་ཕྱིན་པ་ལ་
བརྟེན་པ་རབ་ཏུ་དབྱེ་བ་ནི། འདུན་པའི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་
འཕྲུལ་གྱི་རྐང་པ་དང༌། དེ་བཞིན་དུ་བརྩོན་འགྲུས་དང༌། སེམས་དང༌། སྤྱོད་པའི་ཏིང་ངེ་
འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པ་བཞི་དག་གོ །ཐབས་ཀྱང་འོག་
ནས་འཆད་པ་ལྟར་བཞིའོ། །མངོན་པར་སྒྲུབ་པ་ནི་རྣམ་པ་དྲུག་ཏུ་བརྗོད་པར་བྱ་ཞིང་འོག་ནས་
འཆད་དོ། །ཐབས་བཞི་པོ་ནི། འདུན་དང་བརྩོན་འགྲུས་དད་པ་དང༌། །ཤིན་ཏུ་སྦྱངས་པ་དག་
དངནི། །དྲན་པ་དང་ནི་ཤེས་བཞིན་དང་། །སེམས་པ་དང་ནི་བཏང་སྙོམསཏེ། །ཞེས་པ་ལྟར་
གྱི་དང་པོ་གསུམ་གཅིག་ཏུ་བྱས་པ་ནི་ཏིང་ངེ་འཛིན་ལ་འབད་པར་བྱེད་པའི་ཐབས་སོ། །
གཉིས་པ་ཤིན་ཏུ་སྦྱངས་པ་ནི། ལུས་སེམས་ལ་ཕན་འདོགས་པའི་ཐབས་སོ། །གསུམ་པ་དྲན་
པ་དང་ཤེས་བཞིན་གཅིག་ཏུ་བྱས་པ་ནི། དམིགས་པ་ལ་སེམས་གཏོད་པའི་ཐབས་སོ། །བཞི་
པ་སེམས་དང་བཏང་སྙོམས་གཅིག་ཏུ་བྱས་པ་ནི། གཉེན་པོ་སྒོམ་པའི་ཐབས་ཡིན་ཅིང་།
ཐབས་བཞི་པོ་འདིསཏིང་ངེ་འཛིན་བཞི་པོ་དེ་དག་དག་ཅིང་མཐར་ཐུག་པར་སྒྲུབ་པར་བྱེད་དོ།།
མངོན་པར་སྒྲུབ་པ་དྲུག་མཐོང་བ་སྤྱན་ལྔ་དང་། མངོན་ཤེས་དྲུག་གི་གདམས་ངག་སྟོན་པ་དང་།
གནས་པ་ཏིང་ངེ་འཛིན་ལ་བརྟེན་ནས་སྤྲུལ་པ་སོགས་དུ་མས་རྣམ་པར་བརྩེ་བ་དང་སྨོན་ལམ་
ཁྱད་པར་ཅན་གྱི་རྣམ་པར་བརྩེ་བ་དང་། དབང་བཅུ་དག་དང་ཆོས་སྟོབས་དང་མི་འཇིགས་པ་
སོགས་དང་། ཐོབ་པ་ནི་མངོན་པར་སྒྲུབ་པའི་ཕྱིར་ན་རྫུ་འཕྲུལ་གྱི་རྐང་པ་བཞི་བསྒོམས་པས་
མཐོང་བ་སྤྱན་ལྔ་མངོན་པར་སྒྲུབ་པ་དང༌། གདམས་ངག་འདོམས་པའི་ཐབས་མངོན་ཤེས་
དྲུག་མངོན་པར་སྒྲུབ་པའི་ཕྱིར་དུ་ཏིང་ངེ་འཛིན་སྒོམ་པར་བྱའོ། །དེ་དག་ནི་ཚོགས་ལམ་གྱི་བཅུ་
གཉིས་ཞེས་གྲགས་སོ། །བཞི་པ་དབང་པོ་ལྔ་ནི། གཞི་བྱང་ཆུབ་ཆེན་པོ་ལ་དམིགས་ནས་
-29 8 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
མངོན་པར་ཡིད་ཆེས་པའི་དད་པའི་དབང་པོ་དང་། གཞི་བྱང་སེམས་ཀྱི་སྤྱོད་པ་ལ་དམིགས་
ནས་མངོན་པར་སྤྲོ་བའི་བརྩོན་འགྲུས་ཀྱི་དབང་པོ་དང་། གཞི་ཐོབ་པ་མཆོག་སྟེ་ཐེག་ཆེན་གྱི་
ཆོས་ལ་དམིགས་ནས་མི་བརྗེད་པའི་ཚུལ་གྱིས་འཛིན་པའི་དྲན་པའི་དབང་པོ་དང་། གཞི་ཐེབ་
ཆེན་གྱི་ཞི་གནས་ལ་དམིགས་ནས་རྣམ་པར་མི་གཡེང་བའི་ཏིང་ངེ་འཛིན་གྱི་དབང་པོ་དང་།
གཞི་ཐེག་ཆེན་གྱི་ལྷག་མཐོང་ལ་དམིགས་ནས་ཡང་དག་པ་ཇི་ལྟ་བ་བཞིན་དུ་འབྱེད་པའི་ཤེས་
རབ་ཀྱི་དབང་པོ་རྣམས་སོ། །ཅིའི་ཕྱིར་དབང་པོ་ཞེས་བྱ་ཞེ་ན། རང་རང་གི་དམིགས་པར་བྱ་
བའི་གཞི་དེ་དག་ལ་དབང་བྱེད་ཅིང་དགོས་པའི་དོན་སྒྲུབ་པར་བྱེད་པའི་སྐབས་སམ་སྟོབས་
ཀྱིས་ན་དབང་པོ་ཞེས་བྱའོ། །ལྔ་པ་སྟོབས་ལྔ་ནི། དད་སོགས་དབང་པོ་དེ་ཉིད་ས་དང་པོ་ལ་
ཉེར་གནས་པས་ས་ལ་འཇུག་པ་སྟེ་འོན་ཀྱང་མཐོང་བ་སྤོངས་པས་ཀུན་ནས་ཉོན་མོངས་པ་
ཅན་དུའང་འདོད་ལ་སྔར་བཤད་པའི་དད་སོགས་ལྔ་པོ་དེ་ཉིད་ལ་དད་པའི་སྟོབས། བརྩོན་
འགྲུས་ཀྱི་སྟོབས། དྲན་པའི་སྟོབས། ཏིང་ངེ་འཛིན་གྱི་སྟོབས། ཤེས་རབ་ཀྱི་སྟོབས་ཞེས་བྱའོ།།
ཅིའི་ཕྱིར་སྟོབས་ཞེས་བྱ་ཞེ་ན། མི་མཐུན་ཕྱོགས་མ་དད་པ་སོགས་ཀྱི་སྟོབས་བཅོམ་ཞིངཞི་
བར་འགྱུར་བས་ཚུར་རྫི་མི་ནུས་ཤིང་ཕར་ཟིལ་གྱིས་གནོན་པས་ན་སྟོབས་ཞེས་པའོ། །
དྲུག་པ་བྱང་ཆུབ་ཡན་ལག་བདུན་ལ་གནས་སྐབས་གང་དུ་ཐོབ་ཚུལ། དེ་དཔེའི་སྒོ་
ནས་རྒྱས་པར་བཤད་པ། ཡན་ལག་ལྔ་རུ་འདུས་པའི་ཚུལ་དང་གསུམ། དང་པོ་ནི། ས་དང་པོ་
རབ་ཏུ་དགའ་བ་ལ་བཞུགས་ཤིང་ཐོབ་པའི་ཚེ་བྱང་ཆུབ་ཀྱི་ཡན་ལག་བདུན་རྣམ་པར་དག་ཅིང་
ཐོབ་པར་བརྗོད་དེ། དེར་ཆོས་རྣམས་བདག་མེད་པར་མཉམ་པ་དང་། བདག་དང་སེམས་ཅན་
ཀུན་གྱི་ཆོས་དབྱིངས་མཉམ་པ་ཉིད་དུ་རྟོགས་པའི་ཕྱིར་རོ། །གཉིས་པ་ནི་དྲན་པ་ཡང་དགབྱང་
ཆུབ་ཀྱི་ཡན་ལག་ནི་འཁོར་ལོ་རིན་པོ་ཆེ་དང་འདྲ་སྟེ་ཤེས་བྱ་མ་རྒྱལ་བ་རྣམས་ལས་རྒྱལ་བར་
བྱེད་ཅིང་རྒྱལ་བ་རྣམས་ལ་ཀུན་ཏུ་སྤྱོད་པའི་ཕྱིར་ཆོས་རབ་ཏུ་རྣམ་འབྱེད། ཡང་དག་བྱང་ཆུབ་
-29 9 -



|
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་ཡན་ལག་ནིགླང་པོ་རིན་པོ་ཆེ་དང་འདྲ་སྟེ་རྟོག་པའི་མཚན་མ་འདམ་བུ་ལྟ་བུ་དག་འཇོམས་
པའི་ཕྱིར་རོ། །བརྩོན་འགྲུས་ཡང་དག་བྱང་ཆུབ་ཀྱི་ཡན་ལག་ནི་རྟ་རིན་པོ་ཆེ་དང་འདྲ་སྟེ།
ཤེས་བྱ་མ་ལུས་པ་མྱུར་དུ་རྟོགས་པར་བྱེད་པའི་ཕྱིར། དགའ་བ་ཡང་དག་བྱང་ཆུབ་ཀྱི་ཡན་
ལག་ནི། ནོར་བུ་རིན་པོ་ཆེ་དང་འདྲ་སྟེ། ཆོས་དབྱིངས་ཀུན་འགྲོ་རྟོགས་པའི་ཡེ་ཤེས་ཀྱི་སྣང་བ་
རྣམ་པར་འཕེལ་བའི་དགའ་བས་རྟག་ཏུ་ལུས་སེམས་རྒྱས་ཤིང་ཚིམ་པར་འགྱུར་བའི་ཕྱིར་རོ།།
ཤིན་ཏུ་སྦྱངས་པ་ཡང་དག་བྱང་ཆུབ་ཀྱི་ཡན་ལག་ནི་བཙུན་མོ་རིན་པོ་ཆེ་དང་འདྲ་སྟེ། སྒོ་
གསུམ་ལས་སུ་མི་རུང་བའི་གནས་ངན་ལེན་གྱི་སྒྲིབ་པ་ཀུན་ལས་ཐར་ཞིང་བཅོམ་པས་ལུས་
སེམས་ཤིན་ཏུ་སྦྱངས་པའི་བདེ་བ་ཐོབ་པའི་ཕྱིར་རོ། །ཏིང་ངེ་འཛིན་ཡང་དག་བྱང་ཆུབ་ཀྱི་ཡན་
ལག་ནི་ཁྱིམ་བདག་རིན་པོ་ཆེ་དང་འདྲ་སྟེ། གང་ཡིད་ལ་བྱེད་པའི་དོན་ཐམས་ཅད་ཇི་ལྟ་བ་
བཞིན་དུ་འབྱོར་པ་ཉེ་བར་སྐྱེ་བར་ཐལ་བའི་ཕྱིར་རོ། །བཏང་སྙོམས་ཡང་དག་བྱང་ཆུབ་ཀྱི་
ཡན་ལག་ནི། བློན་པོ་རིན་པོ་ཆེ་དང་འདྲ་སྟེ། དུས་ཐམས་ཅད་དུ་རང་རྒྱུད་ལྡན་གྱི་འཕགས་པ་
འདི་ནི་མཉམ་རྗེས་ལ་ཇི་ལྟར་འདོད་པ་བཞིན་དུ་གནས་པར་བྱེད་དེ། དེ་ཡང་རྗེས་ཐོབ་ལ་
གནས་པའི་ཚེ་ལ་གཞན་མཆོག་དུ་གྱུར་པརྣམས་སྒྲུབ་ཅིང་ལམགཞན་དམན་པརྣམས་འདོར་
བར་བྱེད་ལ། མཉམ་གཞག་མི་རྟོག་པའི་ཡེ་ཤེས་མཆོག་ལ་ གནས་པ་ན་བླང་དོར་གྱི་
འབད་རྩོལ་མེད་པར་བཏང་སྙོམས་སུ་གནས་པའི་ཕྱིར། མདོར་ན་ཡོན་ཏན་དེ་ལྟ་བུ་དང་ལྡན་
པའི་སེམས་ལ་ནི་འཁོར་ལོ་སྒྱུར་བའི་རྒྱལ་པོ་དང་འདྲ་བར་འཇུག་སྟེ། རིན་ཆེན་བདུན་དང་
མཚུངས་པའི་བྱང་ཆུབ་ཡན་ལག་རྣམས་ཀྱིས་རྟག་ཏུ་བསྐོར་བའི་ཕྱིར་རོ། །བདུན་པ་འཕགས་
ལམ་ཡན་ལག་བརྒྱད་འཆད་པ་ནི། མཐོང་ལམ་བྱང་ཆུབ་དེའི་འོག་ཏུ་མཐོང་ལམ་གྱི་ཡང་དག་
ཇི་ལྟ་བ་བཞིན་རྟོགས་པའི་རྗེས་སུ་འཇུག་པ་ནི་ཡང་དག་པའི་ལྟ་བ་འཕགས་ལམཡན་ལག་གོ།
རྟོགས་པ་དེ་ཉིད་ཀྱིརྣམ་པར་བཞག་པ་མདོ་སྡེ་ལ་སོགས་པའི་དོན་ཚུལ་བཞིན་དུ་རྟོགས་པ་ལ་
，
• 3 (0 (0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། (༥
འཇུག་པ་ནི་ཡང་དག་པའི་རྟོག་པ་འཕགས་ལམ་ཡན་ལག་གོ །ལས་གསུམ་གྱི་ནང་ནས་བག་
གི་ལས་རྣམ་པར་དག་པ་ནི། ཡང་དག་པའི་ངག་འཕགས་ལམ་ཡན་ལག་གོ །དེའི་ནང་ནས་
ལུས་ཀྱི་ལས་རྣམ་པར་དག་པ་ནི་ཡང་དག་པའི་ལས་ཀྱི་མཐའ་འཕགས་ལམ་ཡན་ལག་གོ །
དེའི་ནང་ནས་ལུས་ངག་གཉིས་ཀའི་ལས་རྣམ་པར་དག་པ་ནི་ཡང་དག་པའི་འཚོ་བ་འཕགས་
ལམ་ཡན་ལག་གོ །ཡུན་རིང་པོར་གཉེན་པོར་སྒོམ་པ་ནི་ཡང་དག་པའི་རྩོལ་བ་འཕགས་ལམ་
ཡན་ལག་གོ །ལམ་མངོན་དུ་བྱ་བའི་སྒྲིབ་པའི་གཉེན་པོར་སྒོམ་པ་ནི་ཡང་དག་པའི་དྲན་པ་
འཕགས་ལམ་ཡན་ལག་གོ །ཡོན་ཏན་ཁྱད་པར་ཅན་སྒྲུབ་པའི་སྒྲིབ་པའི་གཉེན་པོར་སྒོམ་པ་
ནི་ཡང་དག་པའི་ཏིང་ངེ་འཛིན་འཕགས་ལམ་ཡན་ལག་གོ །བསྟན་བཅོས་འདིར་སྡེ་ཚན་
བདུན་པོ་འདིའི་སྒོམ་ཚུལ་སོགས་རྒྱས་པར་མ་བྲིས་པ་ནི་དབུས་མཐའ་རྣམ་འབྱེད་དུ་འཆད་
པར་འགྱུར་བ་ལ་དགོངས་པ་ཡིན་ལ། ཐེག་ཆེན་གྱི་བྱང་ཕྱོགས་སོ་བདུན་སྒོམཚུལནི། མངོན་
པ་མཛོད་སོགས་ལས་གསལ་བར་བཤད་པ། མངོན་པ་གོང་མ་དང་། མངོན་རྟོགས་རྒྱན་གྱི་
འགྲེལ་པ་དོན་གསལ་དང་། བསྟན་བཅོས་འདི་དག་ཏུ་བཤད་པ་རྣམས་ཐེག་ཆེན་གྱི་དབང་དུ་
བྱས་པ་ཡིན་ཅིང་། འཆད་པའི་ཚེ་ཕན་ཚུན་དྲངས་ཏེ་རྒྱས་པར་བཤད་པར་བྱའོ། །
གསུམ་པ་རྗེས་སུ་བསྒོམ་བྱ་ལ་དྲུག་ཡོད་པའི་དང་པོ་ཞི་གནས་དང་ལྷག་མཐོང་
འཆད་པ་ནི། ཏིང་ངེ་འཛིན་ཁྱད་པར་ཅན་གྱི་ངང་དུ་ཡང་དག་པར་གནས་པ་ལ་བརྟེན་ནས་
སེམས་ལ་སེམས་རྩེ་གཅིག་ཏུ་འཇོག་པ་ནི་ཞི་གནས་ཡིན་ ལ། ཏིང་ངེ་འཛིན་ལ་གནས་
པའི་ངང་ནས་ཆོས་རབ་ཏུརྣམ་པར་འབྱེད་པ་ནི་ལྷག་མཐོང་ཡིན་ནོ། །དེ་འདྲའི་ཞི་ལྷག་སྒོམ་པ་
དེ་ནི་ཡོན་ཏན་སྒྲུབ་པ་ཀུན་ལ་མངོན་དུ་འགྲོ་བ་ཡིན་ཅིང༌། སྒོམ་ཚུལ་མི་འདྲ་བའི་ཕྱིར་ན།
གཟུགས་མེད་བཞིའིཏིང་ངེ་འཛིན་ལྟ་བུ་ཞི་གནས་ཤས་ཆེ་བདང་བསམ་གཏན་དང་པོ་གསུམ་
གྱི་ཏིང་ངེ་འཛིན་ལྟ་བུ་ལྷག་མཐོང་ཤས་ཆེ་བ་ནི་ཆ་གཅིག་པ་དང་། ཞི་ལྷག་ཟུང་འབྲེལ་དུ་སྒོམ་
-3 0 1 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་བསམ་གཏན་བཞི་པའི་ཏིང་ངེ་འཛིན་ལྟ་བུ་ནི་ཆ་གཅིག་ལ་མ་ཡིན་པ་དང༌། མོས་སྤྱོད་
པའི་ཞི་ལྷག་ནི་ས་དང་པོ་འགྲུབ་པའི་རྒྱུ་ཡིན་པས་རྒྱུར་གྱུར་པ་དང་། ས་དང་པོ་འདི་ནི་ཆོས་
དབྱིངས་ཀུན་འགྲོ་མངོན་སུམ་དུ་རྟོགས་པའི་དང་ས་གཉིས་པནས་དྲུག་པའི་བར་གྱི་ནི་མཚན་
མ་ལས་ངེས་པར་འབྱུང་བའི་དང་། ས་བདུན་པའི་ནི་དྲུག་པ་མན་ཆད་ཀྱི་མཚན་མ་དང་བྲལ་
བས་མཚན་མ་མེད་པའི་དང༌། དག་པ་ས་གསུམ་གྱི་ནི་འབད་མེད་ལྷུན་གྲུབ་ཏུ་འབྱུང་བས། དེ་
མི་བྱེད་པའི་ཞི་ལྷག་དང་ཡང་དག་པ་ས་གསུམ་དུ་སངས་རྒྱས་ཀྱི་ཞིང་ཡོངས་སུ་དག་པ་དང་།
སྒྲིབ་གཉིས་ཀྱིས་རྣམ་པར་རྟོག་པའི་ཕྱིར་དུ་ཞི་ལྷག་སྒོམ་པར་བྱེད་དོ། །དེ་ལྟར་བརྟན་པ་བྱང་
སེམསརྣམས་ཀྱི་ཞི་གནས་དང་ལྷག་མཐོང་གི་རྣལ་འབྱོར་དེ་ནི་ས་ཀུན་ཏུ་འགྲོ་ཞིང་རང་གཞན་
གྱི་དོན་སྒྲུབ་པར་བྱེད་པ་ཅན་ནོ། །གཉིས་པ་བྱང་སེམས་ཀྱི་ཐབས་མཁས་འཆད་པནི། བྱང་
སེམས་ཀྱི་ཐབས་མཁས་ལྔ་པོ་དེ་ནི་གཞན་དང་མཚུངས་པ། ཅི་ཡང་ཁྱད་པར་དུ་འཕགས་པ་
ཡིན་ནོ། །ས་ཀུན་ལ་བརྟེན་པ་རང་གཞན་གྱི་དོན་ཀུན་སྒྲུབ་པར་བྱེད་པའི་ཕྱིར། ལྔ་པོ་གང་ཞེ་
ན༑ སངས་རྒྱས་ཀྱི་ཆོས་རྣམས་རྫོགས་པར་བྱེད་པའི་ཐབས་མི་རྟོག་ཡེ་ཤེས་ལ་མཁས་པ་དང་།
སེམས་ཅན་ཡོངས་སུ་སྨིན་པར་བྱེད་པའི་ཐབས་སུ་དངོས་གཞི་ལ་མཁས་པ་དང་། རྫོགས་
བྱང་མྱུར་དུ་ཐོབ་པའི་ཐབས་སྡིག་པ་བཤགས་པ་དང་། དགེ་བ་ལ་རྗེས་སུ་ཡི་རང་བ་དང་།
ཆོས་ཀྱི་འཁོར་ལོ་བསྐོར་བར་གསོལ་བ་འདེབས་པ་དང་། དགེ་བ་རྫོགས་བྱང་དུ་ཡོངས་སུ་
བསྔོ་བ་རྣམས་ལ་མཁས་པ་དང་། རྫོགས་བྱང་གི་བྱ་བ་འགྲུབ་པའི་ཐབསགཟུངས་དང་ཏིང་ངེ་
འཛིན་གྱི་སྒོ་གཉིས་ལ་མཁས་པ་དང༌། ལམ་རྒྱུན་མི་ཆོད་པའི་ཐབས་མི་གནས་པའི་མྱང་
འདས་ཐོབ་པའི་ཐབས་ལམཁས་པ་རྣམས་སོ། །
གསུམ་པ་གཟུངས་འཆད་པ་ནི། སྐབས་འདིར་བསྟན་གྱི་གཟུངས་ལ་སྐྱེ་བ་སྔ་
མའི་བག་ཆགས་སད་པ་ལས་ཚེ་འདིར་དམ་པའི་ཆོས་ཀྱི་ཚིག་དོན་མང་པོ་འབད་མེད་དུ་འཛིན་
-3 (O 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
ནུས་ཅིང་མི་བརྗེད་པའི་དྲན་པ་དང་། ཤེས་རབ་མཚུངས་ལྡན་དང་བཅས་པ་ནི་རྣམ་པར་སྨིན་
པའི་ས་ལས་བྱུང་པའི་གཟུངས་དང་། ཚེ་འདིར་མང་དུ་ཐོས་པ་ལ་བརྟེན་ནས་དམ་པའི་ཆོས་ཀྱི་
སོགས་ནི། ཐོས་པ་ལས་བྱུང་པའི་གཟུངས་དང་། ཚེ་འདིར་ཟབ་མོ་སྟོང་ཉིད་བསྒོམས་པ་ལ་
བརྟེན་ནས་དམ་པའི་ཆོས་ཀྱི་སོགས་ནི་ཏིང་ངེ་འཛིན་གྱི་གཟུངས་ཡིན་ལ། གསུམ་པོ་དེའི་ནང་
ནས་དང་པོ་གཉིས་ནི་ཆུང་ངུ་དང་། གསུམ་པ་ནི་ཆེན་པོ་ཡིན་ཅིང༌། ཆེན་པོ་དེ་ཡང་རྣམ་པ་
གསུམ་དུ་འགྱུར་ཏེ། འདི་ལྟར་བློ་ལྡན་ས་ལ་མ་ཞུགས་པ་མོས་སྤྱོད་པའི་གཟུངས་ནི། བསམ་
གཏན་པ་རྣམས་ཀྱི་སྨོན་ལམ་ནི། ངོ་བོ་ཉིད་དང༌། གཞི་དང༌། ས་དང་། རབ་ཏུ་དབྱེ་བ་དང་
ལས་ཀྱི་སྒོ་ནས་སྟོན་ཏེ། ངོ་བོ་ཉིད་ནི་གཞན་དོན་དུ་རྫོགས་བྱང་ལ་སེམས་ཤིང་ཐོབ་པར་
འདོད་པའི་འདུན་པ་འཁོར་དང་བཅས་པའོ། །གཞི་ནི་འཁོར་གསུམ་དུ་མི་རྟོག་པའི་ཡེ་
ཤེས་ཀྱིས་བསྐུལ་བ་དེའི་རྒྱུ་ལས་བྱུང་པའོ། །ས་ནི་མོས་སྤྱོད་ནས་ས་བཅུའི་བར་གྱི་ཀུན་ལ་
གནས་པའོ། །རབ་ཏུ་དབྱེ་བ་ནི་སྨོན་ལམ་དེ་ནི་ཇི་ལྟར་འདོད་པའི་དོན་འགྲུབ་ལ། རྒྱུར་གྱུར་
པར་ཤེས་པར་བྱ་སྟེ། སེམས་ཙམ་གྱིས་སྨོན་ལམ་བཏབ་པ་ལས་རང་གཞན་གྱི་དོན་འགྲུབ་
པའི་ཕྱིར། འགྲུབ་ཚུལ་ནི་སེམས་ལ་དབང་ཐོབ་པའི་མོད་ལ་ཚེ་འདིར་ཇི་ལྟར་སྨོན་པའི་འབྲས་
བུ་འགྲུབ་པ་དང་། མ་འོངས་པའི་སྐྱེ་བ་རྣམས་སུའང་འདོད་པའི་དོན་སྒྲུབ་པར་བྱེད་པ་ཡིནཏེ།
མདོ་ལས་སྨོན་ལམ་གང་གིས་བྱང་ཆུབ་སེམས་དཔའ་སྨོན་ལམ་གྱི་སྟོབས་ཅནརྣམས་རྣམ་
པར་རྩེ་བ་དེའི་ལུས་བགྲང་བར་སླ་བ་མིན་ནོ། །ཞེས་སོགས་རྒྱས་པར་གསུངས་པ་ལྟར་རོ། །
ས་མཚམས་ཀྱི་དབྱེ་བ་ནི། མོས་སྤྱོད་ཀྱི་ས་ལ་སྨོན་ལམ་སྣ་ཚོགས་པ་དང་། ས་དང་པོ་འགོང་
དུ་བཤད་པ་ལྟར་གྱི་སྨོན་ལམ་ཆེན་པོ་བཅུ་དང་ས་གཉིས་པ་ནས་བྱང་ཆུབ་ཆེན་པོའི་བར་དུ་ས་
རྣམས་གོང་ནས་གོང་དུ་ཁྱད་པར་དུ་འཕགས་ཅིང་རྣམ་པར་དག་པའི་སྨོན་ལམ་འདེབས་པར་
བྱེད་ལ། བྱེད་ལས་ནི་བྱང་ཆུབ་སེམས་དཔའ་རྣམས་རང་གཞན་གྱི་དོན་ཐམས་ཅད་ཕུན་སུམ་
- 30 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚོགས་པར་སྒྲུབ་པར་བྱེད་པ་ཡིན་ནོ། །ལྔ་པ་རྣམ་ཐར་སྒོ་གསུམ་གྱི་ཏིང་ངེ་འཛིན་འཆད་པ་ནི།
སྟོང་པ་ཉིད་ཀྱི་ཏིང་ངེ་འཛིན་དང་། སྨོན་པ་མེད་པའི་ཏིང་ངེ་འཛིན་དང་། མཚན་མ་མེད་པའི་
ཏིང་ངེ་འཛིན་དང༌། གསུམ་གྱི་སྤྱོད་ཡུལ་ལ་དམིགས་པ་ནི། རིམ་བཞིན་བདག་མེདརྣམ་པ་
གཉིས་པོ་དང་། བདག་ཏུ་འཛིན་པའི་རྟེན་ཉེར་ལེན་ཕུང་པོ་ལྔ་དང༌། རྟེན་དེ་རྟག་ཏུ་ཉེ་བར་ཞི་
བའི་མྱང་འདས་རྣམས་ཡིན་པར་ཤེས་པར་བྱའོ། །ཡུལ་འཛིན་པའི་ངོ་བོ་ཏིང་ངེ་འཛིན་དེ་ནི་
རྣམ་པ་གསུམ་དུ་ཤེས་པར་བྱ་སྟེ། གཟུང་བྱ་ཡུལ་ལ་བཤད་མ་ཐག་པ་གསུམ་ཡོད་པའི་ཕྱིར།
དེ་དག་གི་ཡུལ་འཛིན་ཚུལ་ནི་སྟོང་པ་ཉིད་ཀྱི་ཏིང་ངེ་འཛིན་གྱིས་བདག་གཉིས་སུ་རྣམ་པར་མི་
རྟོག་པའི་ཚུལ་གྱིས་འཛིན། སྨོན་པ་མེད་པའི་ཏིང་ངེ་འཛིན་གྱིས་ཉེར་ལེན་ཕུང་པོ་ལ་འབྲུ་གཅིག་
མ་གསལ།)ཀྱིས་ཕྱོགས་པའི་ཚུལ་གྱིས་འཛིན། མཚན་མ་མེད་པའི་ཏིང་ངེ་འཛིན་གྱིས་མྱང་འདས་
ལ་རྟག་ཏུ་དགའ་བ་དང་ལྡན་པའི་ཚུལ་གྱིས་འཛིན་ནོ། །དེ་དག་ཀྱང་དགོས་པ་གསུམ་ལ་ལྟོས་
ནས། སྟོང་པ་ཉིད་ཀྱི་ཏིང་ངེ་འཛིན་ལ་སོགས་པ་དོན་རྣམ་པ་གསུམ་དུ་ཡོངས་སུ་སྒྲགས་པ་
ཡིན་ལ། དགོས་པ་གསུམ་ནི། བདག་གཉིས་མེད་པར་ཡོངས་སུ་ཤེས་པར་བྱ་བའི་ཕྱིར་དང་།
ཉེར་ལེན་ཕུང་པོ་སྤང་བྱར་ཡོངས་སུ་ཤེས་པར་བྱ་བའི་ཕྱིར་དང་། མི་གནས་པའི་མྱང་འདས་
མངོན་སུམ་དུ་ཐོབ་བྱར་ཡོངས་སུ་ཤེས་པར་བྱ་བའི་ཕྱིར་རོ། །
དྲུག་པ་ཆོས་ཀྱི་སྡོམ་བཞི་བཤད་པ་ལ། སྡོམ་བཞི་ཐུན་མོང་དུ་བསྟན་པ་དང་། མི་
རྟག་པ་དང་བདག་མེད་ཁྱད་པར་དུ་བཤད་པ་གཉིས། དང་པོ་ནི། སེམས་ཅན་ལ་ཕན་པར་
བཞེད་པ་སངས་རྒྱསརྣམས་ཀྱིས་གོང་དུ་བཤད་པའིཏིང་ངེ་འཛིན་གསུམ་གདུལ་བྱརྣམས་ཀྱི་
རྒྱུད་ལ་སྐྱེ་ཞིང་འཕེལ་བར་བྱ་བའི་རྒྱུ་ཉིད་དུ། འདུས་བྱས་ཐམས་ཅད་མི་རྟག་པ། ཟག་བཅས་
ཐམས་ཅད་སྡུག་བསྔལ། ཆོས་ཐམས་ཅད་བདག་མེད། མྱ་ངན་ལས་འདས་པ་ཐམས་ཅད་ཞི་
བ་ཞེས་པའི་ཆོས་ཀྱི་སྡོམ་པ་རྣམ་པ་བཞི་བྱང་ཆུབ་སེམས་དཔའ་རྣམས་ལ་བཤད་དེ། དེ་ཡང་
-3 (0 4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༣༥
འདུས་བྱས་མི་རྟག་པ་དང་ཟག་བཅས་སྡུག་བསྔལ་བའི་དོན་བསྒོམས་ཤིང་རྟོགས་པ་ལས་
སྨོན་པ་མེད་པའིཏིང་ངེ་འཛིན་སྐྱེ་ཞིང་འཕེལ། ཆོས་ཐམས་ཅད་བདག་མེད་པའི་དོན་བསྒོམས་
ཤིང་རྟོགས་པ་ལས་སྟོང་ཉིད་ཀྱི་ཏིང་ངེ་འཛིན་སྐྱེ་ཞིང་འཕེལ། མྱང་འདས་ཞི་བའི་དོན་
བསྒོམས་ཤིང་རྟོགས་པ་ལས་མཚན་མེད་ཀྱི་ཏིང་ངེ་འཛིན་སྐྱེ་ཞིང་འཕེལ་བར་འགྱུར་རོ། །
བརྟན་པ་བྱང་སེམས་རྣམས་ཀྱི་སྡོམ་བཞི་པོ་དེའི་སྐབས་དོན་ངོས་བཟུང་ན་མཚན་ཉིད་གསུམ་
གྱི་དབང་དུ་བྱས་པ་ཡིན་ཏེ། འདུས་བྱས་མི་རྟག་པའི་དོན་ནི། རྟག་པར་མེད་པའི་དོན་ཡིན་
པས་ཀུན་བཏགས་ཀྱི་ངོ་བོ་ཉིད་དོ། །ཟག་བཅས་སྡུག་བསྔལ་བའི་དོན་ནི་ཡང་དག་པ་མ་ཡིན་
པའི་རྣམ་པར་རྟོག་པ་ཁམས་གསུམ་གྱིས་བསྡུས་པའི་སེམས་དང་སེམས་ལས་བྱུང་པ་ཡིན་
པས་གཞན་དག་གི་ངོ་བོ་ཉིད་དོ། །ཆོས་ཐམས་ཅད་བདག་མེད་པའི་དོན་ནི་གཞན་ཡང་ཀུན་ཏུ་
རྟོག་པ་ཙམ་ཁོ་ན་ཡིན། བྱིས་པས་ཀུན་ཏུ་བརྟགས་པ་ལྟར་དོན་མེད་པས་གཞན་ཡང་ཀུན་
བཏགས་ཀྱིས་སྟོང་པའི་ངོ་བོ་ཉིད་དོ། །མྱང་འདས་ཞི་བའི་དོན་ནི་རྣམ་པར་རྟོག་པ་དང་མཚན་
མ་ཐམས་ཅད་ཉེ་བར་ཞི་བའི་དོན་ཡིན་པས་ཡོངས་གྲུབ་ཀྱི་ངོ་བོ་ཉིད་དོ། །
གཉིས་པ་ལ། མི་རྟག་པ་རྒྱས་པར་བཤད་པ་དང༌། བདག་མེད་རྒྱས་པར་བཤད་
པགཉིས། དང་པོ་ལ་ཕྱི་ནང་གི་འདུ་བྱེད་ཙམ་མི་རྟག་པར་སྒྲུབ་པ་དང་ཁྱད་པར་དུ་ནང་གི་འདུ་
བྱེད་མི་རྟག་པར་སྒྲུབ་པ་དང༌། དེ་བཞིན་དུ་ཕྱིའི་འདུ་བྱེད་མི་རྟག་པར་སྒྲུབ་པ་དང་གསུམ།
དང་པོ་ནི་འོག་ནས་འདུས་བྱས་ཐམས་ཅད་སྐད་ཅིག་མ་ཞེས་འབྱུང་བ་འདི་དམ་བཅའ་ཡིན་ལ།
དེའི་རྒྱུ་མཚན་ཅིའི་ཕྱིར་ཞེ་ན། སྐད་ཅིག་མ་ཉིད་མེད་པར་འདུས་བྱས་ཀྱི་རྒྱུན་འཇུག་པ་མི་རུང་
བའི་ཕྱིར། སྐད་ཅིག་འཐུད་པ་མེད་ཀྱང་། དངོས་པོ་སྐད་ཅིག་མ་ཉིད་སྐྱེས་ནས་ཡུན་རིང་དུ་
གནས་པ་རྒྱུན་ཡིན་ནོ་ཞེ་ན་དེ་ནི་མིན་ཏེ། འདུས་བྱས་རྣམས་རྒྱུ་ལ་སྐྱེས་ཙམ་ནས་འཇིག་པའི་
ཕྱིར། སྐྱེས་ཙ་ན་འཇིག་པ་མ་ཡིན་ཏེ། ཕྱིས་འབྱུང་གི་རྒྱུས་འཇིག་གོ་སྙམ་ན་མ་ཡིན་ཏེ།
-30 5 -



-
.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་པ་དང་ལུང་དང་ཡིད་ལ་བྱེད་པ་དང་འགལ་བའི་ཕྱིར་རོ། །གཞན་ཡང་འདུས་བྱས་
རྣམས་ཡུན་རིང་དུ་སྡོད་ན་རང་ཉིད་ཀྱིས་གནས་སམ་རྒྱུ་གཞན་ཞིག་གིས་གནས་དང་པོ་མི་
རིགས་ཏེ། རང་ཉིད་ཡུན་རིང་དུ་མ་གནས་ཤིང་འཇིག་པའི་ཕྱིར། གཉིས་པའང་མི་རིགས་ཏེ་
ཡུན་རིང་དུ་གནས་པའི་རྒྱུ་མེད་པའི་ཕྱིར་སླར་ཡང་རྩ་བ་དམ་བཅའ་དེ་ལ་སྒྲུབ་བྱེད་གཞན་ཡང་
འགོད་པ་ནི། བཅོམ་ལྡན་འདས་ཀྱིས་འདུས་བྱས་ཐམས་ཅད་མི་རྟག་པར་གསུངས་པས་མི་
རྟག་པ་དེ་འདུས་བྱས་ཀྱི་མཚན་ཉིད་ཕྱིན་ཅི་མ་ལོག་པར་ངེས་པའི་ཕྱིར། འོན་ཏེ་འདུས་བྱས་
སྐད་ཅིག་མར་ཟད་ན་ངེས་ཤེས་མི་རུང་ངོ་སྙམ་ན་སྐད་ཅིག་སྔ་ཕྱི་རྣམས་འདྲ་བ་ལ་གཞན་
འབྱུང་དང་། ཡོད་པ་བར་མ་ཆད་དུ་རྗེས་སུ་འཇུག་པས་རིགས་གཅིག་ཏུ་ངོ་ཤེས་པའི་ཕྱིར།
དཔེར་ན་ཆུ་བོ་སོགས་བཞིན་ནོ། །ཡང་ཡུན་རིང་དུ་གནས་པར་འདོད་པ་མི་འཐད་དེ། ཡུན་
རིང་དུ་མི་འགག་པར་གནས། མཐར་ཡང་འགག་པར་མི་རིགས་པ་ལས་མཐར་འགག་པར་
དམིགས་པའི་ཕྱིརགཞན་ཡང་ལོ་ཐོག་དང་ན་ཚོད་ལ་སོགས་པགནས་སྐབས་གཞན་དུ་ཡོངས་
སུ་འགྱུར་བར་དམིགས་པའི་ཕྱིར་དང་། སེམས་སྐད་ཅིག་མར་ཁྱེད་རང་འདོད་པས་དབང་པོ་
དང་ཡུལ་རྣམས་དབང་ཤེས་སྐད་ཅིག་མ་དེའི་རྒྱུ་ཉིད་ཡིན་པས་སྐད་ཅིག་མར་གྲུབ་ལ་ཕྱི་ནང་
གི་འདུ་བྱེད་ཐམས་ཅད་སེམས་སྐད་ཅིག་མའི་འབྲས་བུ་ཡིན་པའི་ཕྱིར་དང་། མིག་ལ་སོགས་
པའི་དབང་པོ་རྣམས་སེམས་ཀྱིས་ཟིན་པའི་ཕྱིར་དང་། སེམས་ནི་འདུ་བྱེད་རྣམས་ལ་བདག་
པོའི་ཚུལ་གྱིས་དབང་སྒྱུར་བའི་ཕྱིར་དང་། ཟད་པར་བཅུ་ལ་སོགས་པ་དང༌། བདེ་བ་ཅན་གྱི་
འཇིག་རྟེན་ལ་སོགས་སེམས་དག་པའི་རྗེས་སུ་འཇུག་པའི་ཕྱིར་དང་། ཕྱིའི་ལོ་ཐོག་དང་མཛེས་
མི་མཛེས་སོགས་སེམས་ཅན་རྣམས་ཀྱི་ལས་བཟང་ངན་གྱི་རྗེས་སུ་འཇུག་པའི་ཕྱིར་ཡང་སྐད་
ཅིག་མི་རྟག་པར་གྲུབ་བོ། །གཉིས་པ་ལས་རྟགས་ཀྱི་རབ་དབྱེ་དང་། སྐད་ཅིག་མར་གྲུབ་ཚུལ་
གཉིས། དང་པོ་ནི། ནང་གི་འདུས་བྱས་ཐམས་ཅད་ཆོས་ཅན་གྱི་དོན་ཡིན་ལ། སྐད་ཅིག་མ་
-3 0 6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
ཡིན་ཏེ་ཞེས་པ་བསྒྲུབ་བྱའི་ཆོས་ཡིན་ཅིང་། དེའི་གཏན་ཚིགས་ནི། དང་པོ་མངལ་དུ་གསར་དུ་
སྐྱེ་བ་དང་། སྐྱེ་བའི་སྐད་ཅིག་ཚུན་དུ་ཇེ་ཆེ་ཇེ་ཆེ་སྐྱེ་བ་དང་ཟས་དང་གཉིད་དང་ཚངས་སྤྱོད་དང་
སྙོམས་པར་འཇུག་པ་སྟེ་ལུས་རྒྱས་པའི་རྒྱུ་བཞི་ལས་རྒྱས་པར་སྐྱེ་བ་དང་། དབང་པོརྣམས་ཀྱི་
རྟེན་གྱི་དངོས་པོར་སྐྱེ་བ་དང་། ཞེ་སྡང་ལ་སོགས་པའི་དབང་གིས་ཁ་དོག་དང་དབྱིབས་འགྱུར་
བ་དང་བཅས་པར་སྐྱེ་བ་དང་། བྱིས་པ་ནས་རྒས་པའི་བར་དུ་སྔ་མ་ལས་ཕྱི་མ་ཕྱི་མ་ཡོངས་སུ་
སྨིན་པར་སྐྱེ་བ་དང༌། སྡིག་པ་སྤྱོད་པ་རྣམས་ཆོས་དམན་པ་ངན་འགྲོར་སྐྱེ་བ་དང་། དགེ་བ་
སྤྱོད་པ་རྣམས་ཁྱད་པར་དུ་འཕགས་པ་བདེ་འགྲོར་སྐྱེ་བ་དང་། འཕྲུལ་དགའ་བས་ལོངས་སྤྱོད་
དང་སྙོམས་འཇུག་ལ་དབང་ཐོབ་པས་འོད་གསལ་བར་སྐྱེ་བ་དང་། དགའ་ལྡན་པ་མན་ཆད་དེ་
ལས་ཟློག་པས་འོད་གསལ་བར་སྐྱེ་བ་དང་། ཐ་མལ་པ་རྣམས་ཡུལ་གཞན་ནས་གཞན་དུ་འགྲོ་
བར་སྐྱེ་བ་དང་། དགྲ་བཅོམ་ཐ་མ་མ་གཏོགས་པའི་སློབ་པ་རྣམས་ལ་ས་བོན་དང་བཅས་པར་
སྐྱེ་བ་དང༌། དགྲ་བཅོམ་ཐ་མ་རྣམས་ས་བོན་མེད་པར་སྐྱེ་བ་དང༌། ཏིང་ངེ་འཛིན་གྱི་ཡུལ་དུ་
ཀེང་རུས་ལ་སོགས་པའི་གཟུགས་བསྟན་དུ་སྐྱེ་བ་སྟེ། སྐྱེ་ཚུལ་མི་འདྲ་བ་བཅུ་བཞི་དང་ལྡན་
པའི་ཕྱིར་རོ། །
གཉིས་པ་ནི། སྐྱེ་བ་རྣམ་པ་བཅུ་བཞི་པོ་རེ་རེས་ཀྱང༌། སྐད་ཅིག་མར་གྲུབ་པའི་
རྒྱུ་མཚན་འཆད་པ་ལ། དང་པོར་སྐྱེ་བ་ནི་རྒྱུའི་ཁྱད་པར་གྱི་སྐད་ཅིག་མར་འགྲུབའོ། །ཇེ་ཆེ་ཇེ་
ཆེར་སྐྱེ་བ་ནི་ཚད་ཀྱི་ཁྱད་པར་གྱི་དང་རྒྱས་པ་ལས་སྐྱེ་བས་སྐད་ཅིག་མར་འགྲུབ་སྟེ། སྐད་ཅིག་
མ་མིན་ན་རྒྱས་པའི་རྒྱུ་དོན་མེད་དུ་ཐལ་བ་ལས་དོན་མེད་པ་མི་འབྱུང་བའི་ཕྱིར་དང་། རྟེན་གྱི་
དངོས་པོར་སྐྱེ་བའི་ཕྱིར། ཡང་དེར་འགྲུབ་དེ་མིན་ཏེ་དེ་རྣམས་སྐད་ཅིག་མའི་རྟེན་དུ་མི་སྲིད་
པའི་ཕྱིར། འགྱུར་བ་དང་ཡོངས་སུ་སྨིན་པ་ལས་སྐྱེ་བའི་ཕྱིར། ཡང་དེར་འགྲུབ་དེ་མིན་པར་
གནས་པ་ལ་ནི་འགྱུར་སྨིན་མི་སྲིད་པའི་ཕྱིར་དང༌། དང་པོ་སྐད་ཅིག་གིས་མི་འཇིགས་ན་
- 30 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐར་ཡང་མི་འགྱུར་བར་ཐལ་བ་ལས་འཐད་པར་འགྱུར་བའི་ཕྱིར་དང་། དེ་བཞིན་དུ་དམན་
པ་དང་། ཁྱད་པར་དུ་འཕགས་པ་དང༌། འོད་གསལ་བ་དང་། འོད་མི་གསལ་བར་སྐྱེ་བའི་
ཕྱིར། ཡང་དེ་འགྲུབ་སྟེ་དེ་མ་ཡིན་པར་གནས་པ་ལས་ཡུལ་གཞན་དུ་འགྲོ་བ་སོགས་མེད་པའི་
ཕྱིར་དང་། ས་བོན་དང་བཅས་པར་སྐྱེ་བའི་ཕྱིར། ཡང་དེ་འགྲུབ་སྟེ་དེ་མིན་ན་ས་བོན་རིམ་ཅན་
དུ་གནས་པ་འདི་མི་རུང་བ་ལས་རིམ་ཅན་དུ་དམིགས་པའི་ཕྱིར་དང་། ས་བོན་མེད་པར་སྐྱེ་
བའི་ཕྱིར། ཡང་དེ་འགྲུབ་སྟེ། དེ་མིན་ན་སྐད་ཅིག་ཐ་མ་ཉིད་དུ་མི་སྲིད་པར་ཐལབའི་ཕྱིར་རོ།
སེམས་ཅན་གྱི་རྗེས་སུ་འཇུག་པར་སྐྱེ་བའི་ཕྱིར། ཡང་སྐད་ཅིག་མར་འགྲུབ་སྟེ་སྐད་ཅིག་མ་
མིན་ན་སེམས་ཀྱི་རྗེས་སུ་འཇུག་པ་མི་སྲིད་པའི་ཕྱིར་རོ། །གཉིས་པ་ནི་རྒྱུའི་གཟུགས་འབྱུང་བ་
བཞི་པོ་རྣམས་དང་། འབྲས་བུའི་གཟུགས་དོན་དྲུག་པོ་རྣམས་ནི་ཆོས་ཅན་གྱི་དོན་ཡིན་ལ།
སྐད་ཅིག་མ་ཉིད་དུ་བརྗོད་པ་ཆོས་ཀྱི་དོན་ཡིན་ཅིང་དེའིགཏན་ཚིགས་ནི་ཆུ་མིག་ལ་སོགས་པ་
རྣམས་སོས་ཀ་སྐམ་པ་དང་དབྱར་འཕེལ་བར་དམིགས་པའི་ཕྱིར་དང༌། རླུང་ནི་རང་བཞིན་
གྱིས་གཡོ་བ་དང་། རེས་འགའ་འཕེལ་བ་དང་རེས་འགའ་འགྲིབ་པར་དམིགས་པའི་ཕྱིར་དང་།
རླུང་ནི་རང་བཞིན་གྱིས་གཡོ་བ་དང་། རེས་འགའ་འཕེལ་བ་དང༌། རེས་འགའ་འགྲིབ་པར་
དམིགས་པའི་ཕྱིར་རོ། །ས་ནི་འཇིག་རྟེན་ཆགས་པའི་ཚེ་འབྱུང་བ་གཞན་དེ་རྣམས་བརྟེན་པར་
འབྲེལ་བའི་ཕྱིར་དང༌། སེམས་ཅན་གྱི་ལས་ཀྱང་ཤེས་བྱ་དང༌། མེས་སྲེག་པ་སོགས་འབྱུང་
བས་བྱས་པ་དང་ཡུན་རིང་དུ་རྙིང་པ་སྟེ་ཡོངས་སུ་འགྱུར་བ་བཞི་དམིགས་པའི་ཕྱིར་དང་། ཁ་
དོག་དང་དྲི་དང་རེག་བྱ་སྟེ་འབྲས་གཟུགས་བཞི་ཡང་རྒྱུ་གཟུགས་དང་རྒྱུ་མཚན་ཕལ་ཆེར་འདྲ་
བའི་ཕྱིར་དང༌། མེ་ནི་བུད་ཤིང་མང་ཉུང་ལ་རག་ལས་ནས་ཆེ་ཆུང་སྣ་ཚོགས་སུ་འཇུག་པའི་
ཕྱིར་དང༌། དུང་དང་རྔ་སོགས་ཀྱི་སྒྲ་ཡང་ཇེ་ཆེ་ཇེ་ཆེར་དང་ཇེ་ཆུང་ཇེ་ཆུང་ལ་སོགས་པར་
དམིགས་པའི་ཕྱིར་དང་། སྡོམ་སོགས་ཆོས་ཀྱི་སྐྱེ་མཆེད་པའི་གཟུགས་རྣམས་ཀྱང་སེམས་སྐད་
-3 0 8 -



རྒྱུ
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༦་
ཅིག་མའི་རྗེས་སུ་འཇུག་པའི་ཕྱིར་སྐད་ཅིག་མར་འགྲུབ་བོ། །དེས་ན་ནང་དུ་མ་ཟད་ཕྱིའི་འདུ་
བྱེདརྣམས་ཀྱང་སྐད་ཅིག་མར་འགྲུབ་བོ། །
གཉིས་པ་ནི་ལྡོག་ཕྱོགས་གང་ཟག་གི་བདག་བཀག་པའི་སྒོ་ནས་ཤེས་དགོས་
པས། འདི་ལ་བདག་ཡོད་རིགས་པས་དགག་པ་དང༌། ལུང་ལ་བརྟེན་ནས་དགག་པ་གཉིས།
དང་པོ་ལ། གང་ཟག་རྫས་ཡོད་སྤྱིར་དགག་པ་དང་། ཕུང་པོ་དང་གཅིག་དང་ཐ་དད་དུ་བདེན་
པ་དགག་པ་དང་། ཕུང་པོ་དང་དེ་ཉིད་དང་གཞན་དུ་བརྗོད་དུ་མེད་པ་དགག་པ་དང་། ཡུལ་ལ་
ལོངས་སྤྱོད་པར་འདོད་པ་དགག་པའོ། །དང་པོནི། སྐུར་བའི་མཐའ་སྤང་བར་བྱ་བའི་ཕྱིར་དུ་
གང་ཟག་བཏགས་ཡོད་ཉིད་དུ་བརྗོད་པར་བྱ་ཞིང་། སྒྲོ་འདོགས་ཀྱི་མཐའ་སྤང་བའི་ཕྱིར་དུ་
གང་ཟག་རྫས་སུ་ཡོད་པ་མིན་ནོ། །ཞེས་བརྗོད་པར་བྱའོ། །དེའི་རྒྱུ་མཚན་རྫས་ཡོད་དུ་མ་
དམིགས་པའི་ཕྱིར་དང་། བདག་ཏུ་ལྟ་བ་དེ་ཕྱིན་ཅི་ལོག་ཡིན་པའི་ཕྱིར། དེའི་རྒྱུ་མཚན་རྩ་བའི་
ཀུན་ནས་ཉོན་མོངས་ཡིན་པའི་ཕྱིར་དང༌། ཆགས་སྡང་སོགས་ཉོན་མོངས་འབྱུང་བའི་རྒྱུ་ཡིན་
ནོ༑ །གཉིས་པ་ཉེས་པ་གཉིས་ཡོད་པའི་ཕྱིར། ཕུང་པོ་ལས་བདག་འདི་གཅིག་དང་རྫས་
གཞན་དུ་བརྗོད་བྱ་མིན་ནོ། །ཉེས་པ་གཉིས་པོ་གང་ན་ཕུང་པོ་བདག་དུལ་བ་དང་བདག་རྫས་
ཉིད་དུ་ཐལ་བར་འགྱུར་བའི་ཕྱིར་རོ། །གསུམ་པ་ནི། གནས་མ་བུ་པ་རྣམས་མེ་དང་བུད་ཤིང་
གཞན་དུ་བརྗོད་དུ་མེད་པ་དེ་བཞིན་དུ་བདག་ཀྱང་ཕུང་པོ་ལས་དེ་ཉིད་དང་གཞན་དུ་བརྗོད་དུ་
མེད་པར་འདོད་དོ། །འདི་དག་དགག་པ་ལ་དོན་མི་འཐད་པ་ནི། གལ་ཏེ་གང་ཟག་རྫོགས་
པར་ཕུང་པོ་དང་དེ་ཉིད་དང་གཞན་དུ་བརྗོད་བྱ་མིན་ན། དེའི་དགོས་པའམ་རྒྱུ་མཚན་བརྗོད་
དགོས་ཏེ་དེའི་དགོས་པའམ་རྒྱུ་མཚན་མེད་པར་དེ་ཉིད་གཞན་དུ་བརྗོད་དུ་མེད་པར་སྨྲ་བ་མི་
རིགས་སོ། །དཔེ་མ་གྲུབ་པ་ནི་མེ་དང་བུད་ཤིང་གཉིས་དེ་ཉིད་དང་གཞན་གཉིས་སུ་བརྗོད་བྱ་
མིན་པར་སྨྲ་བ་མི་རུང་སྟེ་དེ་གཉིས་མཚན་ཉིད་ཐ་དད་དུ་དམིགས་པའི་ཕྱིར་དང་། འཇིག་རྟེན་
，
-3 09 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ནའང་ཐ་དད་དུ་མཐོང་བའི་ཕྱིར་དང་། བསྟན་བཅོས་ལས་ཀྱང་ཐ་དད་དུ་གསུངས་པའི་ཕྱིར།
བཞི་པ་ལ་གསུམ་ཡོད་པའི་དང་པོ་ཡུལ་ལ་ལོངས་སྤྱོད་པ་དགག་པ་ནི། བདག་དེ་དང་ལོངས་
སྤྱོད་པ་པོའི་རྣམ་ཤེས་སྐྱེ་བའི་རྐྱེན་གྱི་ངོ་བོར་ཡོད་དམ་བདག་པོར་ཡོད་དང་པོ་མི་འཐད་དེ་
ཡུལ་དབང་པོ་གཉིས་ཡོད་ན་རྣམ་ཤེས་སྐྱེ་ཞིང་བདག་ནི་དོན་ལ་མེད་པས་རྣམ་ཤེས་སྐྱེ་བའི་
རྐྱེན་མིན་པའི་ཕྱིར། དེའི་ལྟ་བ་པོ་ནས་གྲོལ་བ་པོའི་བར་དུ་མི་འགྱུར་རོ། གཉིས་པ་བདག་
པོར་འདོད་པ་དགག་པ་ནི། གཅིག་ཡང་བདག་དེ་ཡུལ་ལོངས་སྤྱོད་པའི་བདག་པོ་གཅིག་ཉིད་
ཡིན་པར་འདོད་པ་མི་འཐད་དོ། །དེ་ལ་བདག་མི་རྟག་པར་ཐལ་བ་དང་མི་འདོད་པ་སྡུག་
བསྔལ་འབྱུང་བྱེད་མ་ཡིན་པར་ཐལ་བ་དང་། དེའི་བྱེད་ལས་དང་མཚན་ཉིད་འདི་ལྟ་བུའོ་ཞེས་
སྒྲུབ་དགོས་པ་ལས་དེ་དག་བརྗོད་མི་ནུས་པའི་ཕྱིར་དང་། བཅོམ་ལྡན་འདས་ཀྱིས་བདག་མེད་
པར་མངོན་པར་རྫོགས་པར་བྱང་ཆུབ་དང༌། ཕྱི་རོལ་པ་དང་མ་འདྲེས་པར་ཁྱབ་པ་དང་།
འཇིག་རྟེན་ལས་འདས་པར་བྱང་ཆུབ་པ་ཞེས་གསུངས་པའི་ཕྱིར་རྫོགས་པའི་བྱང་ཆུབ་རྣམ་པ་
གསུམགསུམ་ལའང་གནོད་པར་འགྱུར་བའི་ཕྱིར་རོ། ། །
གསུམ་པ་རྟགས་ཏེ་དགག་པ་ནི། བདག་དེ་ལོངས་སྤྱོད་པ་པོ་སོགས་ཡིན་ན་བྱེད་པ་
མེད་པ་ཞིག་ཡིན་ནམ་བྱེད་པ་དང་བཅས་པ་ཞིག་ཡིན། དང་པོ་མི་འཐད་དེ། དེ་འདྲ་མི་སྲིད་
པའི་ཕྱིར། གཉིས་པ་ལྟར་ན་རྒྱུ་མེད་རང་འབྱུང་ཞིག་ཡིན་ནམ་བདག་གི་རྐྱེན་ཅན་ཞིག་ཡིན།
དང་པོ་མི་འཐད་དེ་ཉེས་པ་གསུམ་ཡོད་པའི་ཕྱིར། ལྟ་བ་ལ་སོགས་པ་ལ་གང་ཟག་དེའི་བྱེད་པ་
རྒྱུ་མེད་རང་འབྱུང་ནི་མིན་ནོ། །གཉིས་པ་ལྟར་ན་བྱེད་པ་གང་ཟག་དེའི་རྐྱེན་ཅན་ཡང་ལྟ་བ་ལ་
སོགས་པའི་བྱེད་པ་མེད་པ་ཡིན་ཏེ། འཆད་འགྱུར་གྱི་ཉེས་པ་གསུམ་ཡོད་པའི་ཕྱིར་། །ཉེས་
པ་སྔ་མ་གསུམ་པོ་གང་ན། བདག་དེ་བྱེད་པ་པོ་མིན་པའི་ཕྱིར་དང་། རང་འབྱུང་ཡིན་ན་རྟག་པ་
ཡིན་དགོས་པ་ལ་མི་རྟག་པ་ཡིན་པའི་ཕྱིར་དང༌། རྟག་ན་དུས་གཅིག་ཅར་དུ་འཇུག་དགོས་པ་
-3 1 (0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
ལ་རེས་འགའ་མི་འཇུག་པའི་ཕྱིར། ལྟ་བ་ལ་སོགས་པ་ལ་བྱེད་པའི་རྒྱུ་མེད་རང་འབྱུང་ཉིད་དུ་
མི་རུང་ངོ༌། །ཉེས་པ་ཕྱི་མ་གསུམ་པོ་གང་ན་བྱེད་པ་རང་འབྱུང་དུ་འདོད་པ་ལ་ཉེས་པ་གསུམ་
ཡོད་པ་དེ་ལྟར་དུ། བདག་གི་རྐྱེན་ཅན་དུ་འདོད་པ་ལའང་ཉེས་པ་གསུམ་ཡོད་དེ་འདི་ལྟར་
བདག་དེ་ལྟ་བ་སོགས་ཀྱི་རྐྱེན་ཡིན་ན་གནས་པའམ་ཞིག་པའམ་དེ་གཉིས་ཀ་ཡིན། དང་པོམི་
འཐད་དེ། རྣམ་ཤེས་མ་སྐྱེས་པའི་སྔ་རོལ་ན་བདག་ཡོད་ཀྱང་ལྟ་བ་སོགས་མེད་པའི་ཕྱིར།
གཉིས་པ་མི་འཐད་དེ། བདག་དེ་མི་རྟག་པར་ཐལ་བར་འགྱུར་ཞིང་། གསུམ་པའང་མི་འཐད་
དེ་དེ་འདྲ་མེད་པའི་ཕྱིར། །
གཉིས་པ་ལུང་ལ་བརྟེན་ནས་དགག་པ་ནི། བདག་མེད་པའི་རྒྱུ་མཚན་འདི་ལྟར་
བཅོམ་ལྡན་འདས་ཀྱིས་ཆོས་ཐམས་ཅད་ནི་མེད་པའོ། །ཞེས་གསུངས་ཅི་རིགས་པ་ཡིན་ཏེ།
དམ་པའི་དོན་དུ་ན་ཆོས་ཐམས་ཅད་སྟོང་པ་ཉིད་དུ་དམིགས་པའི་ཕྱིར། དེ་ལྟ་མིན་པར་དོན་
དམ་དུ་རྫས་གྲུབ་དམིགས་པར་འདོད་པ་ནི་ཉེས་པར་བཤད་པ་ཁོ་ན་ཡིན་ནོ། །གང་ཟག་
བཏགས་ཡོད་ཉིད་དུ་ཞེས་པའི་གཞུང་འཇུག་པ་ནི་ཀུན་ནས་ཉོན་མོངས་དང་རྣམ་བྱང་གི་
གནས་སྐབས་ལ་སྤྱོད་པའི་བྱེ་བྲག་ཤེས་པར་བྱ་བ་དང་། ལམ་ལོག་པ་དང་ཡང་དག་ལ་འཇུག་
པའི་བྱེ་བྲག་ཤེས་པར་བྱ་བ་དང་། ཕུང་པོ་ཟག་བཅས་དང་ཟག་མེད་ཀྱི་རྒྱུན་གྱི་བྱེ་བྲག་ཤེས་
པར་བྱ་བའི་ཕྱིར་དུ་གཞན་བརྟགས་ནས་གཅིག་ཅར་ཉེ་བར་བསྟན་ནོ། །དེ་ལ་ཁ་ཅིག་ཐ་སྙད་
དུ་བདག་ཡོད་པར་སྒྲུབ་དེ་བདག་ལྟ་བ་སྐྱེད་པའི་དོན་དུ་ཡིན་ནམ་སྙམ་ན་བདག་ཏུ་ལྟ་བ་སྐྱེད་
མི་དགོས་ཏེ། ཐོག་མ་མེད་པའི་དུས་ནས་བདག་ལྟ་གོམས་པའི་བག་ཆགས་ལས་གྲུབཟིན་
པའི་ཕྱིར། གྲོལ་བ་པོའི་བདག་ཁྱད་པར་དུ་འགོག་པ་ནི་གྲོལ་བ་པོའི་བདག་ཡོད་ན་སེམས་
ཅན་ཐམས་ཅད་འབད་མེད་དུ་ཐར་བར་འགྱུར་བ་ལས་འབད་མེད་དུ་ཐར་པ་མེད་པས་གྲོལ་བ་
པོའི་བདག་མེད་དོ། །སྔར་བཤད་པ་ཀུན་གྱི་མཇུག་བསྡུ་བ་ནི། སྔར་བཤད་དེ་དེ་ལྟར་ངོ་ཚ་
，
- 3 | 1 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་པ་ནི་ཆོས་ཀྱི་སྡོམ་བཞིའི་བར་གྱིས་ཡོན་ཏན་བཅོ་ལྔ་པོ་དེ་དག་དང་རྟག་ཏུ་ལྡན་པའི་བྱང་
ཆུབ་སེམས་དཔའ་རྣམས་ནི་བདག་གི་དོན་དུ་སྤངས་རྟོགས་ཀྱི་ཡོན་ཏན་རྣམས་ཀྱི་མི་འདོད་
ཅིང༌། སྙིང་རྗེ་ཅན་གྱི་དོན་ཡང་རྣམ་པ་ཀུན་ཏུ་སྒྲུབ་པར་བྱེད་དོ། །བྱང་ཆུབ་ཀྱི་ཕྱོགས་དང་
མཐུན་པའི་སྐབས་བཤད་ཟིན།། །། །
༈ ལྔ་པ་དེ་ལ་འབྱུང་བ་ཡོན་ཏན་སྣ་ཚོགས་བཤད་པ་ནི། ངོ་མཚར་ཆེ་བནས་བྱང་
ཆུབ་སེམས་དཔའི་སྤངས་རྟོགས་ཀྱི་བར་གྱི་ཡོན་ཏན་འདི་རྣམས་ལ་འགྲེལ་བཤད་དག་ལས་
སྒྲུབ་པའི་ཡོན་ཏན་དང༌། བསྔགས་པའི་ཡོན་ཏན་གཉིས། དང་པོ་ལ། རྒྱུམཐུན་པའི་ཡོན་
ཏན་དང༌། བྲལ་བའི་ཡོན་ཏན་དང་། སེམས་ཅན་ལ་སྔོན་དུ་ཕྱོགས་པའི་ཡོན་ཏན་དངགསུམ།
ཞེས་བཤད་ཅིང་བྱང་ས་ལས། སྡོམ་གྱི་ཚིགས་བཅད་ཚན་པ་གཉིས་བཤད་པ་ལྟར་འདིར་ཡང་
འཆད་པ་ལ། མཚར་བ་ལ་སོགས་པའི་ཡོན་ཏན་སྦྱོར་བ་ལ་སོགས་པའི་ཁྱད་པར། ལུང་
བསྟན་ལ་སོགས་པའི་བྱ་བ། གདགས་པ་ལ་སོགས་པའིརྣམ་དབྱེ་དང་བཞི། དང་པོའི་བྱང་ས་
ལས། ངོ་མཚར་ངོ་མཚར་མ་ཡིན་དང་། །སྙོམས་པའི་སེམས་དང་ཕན་འདོགས་དང་། །ལན་དུ་
ཕན་འདོགས་དེ་བཞིན་སྨོན། །སྦྱོར་བ་འབྲས་བུ་ཡོད་པ་ཉིད། །ཅེས་པ་ལྟར། དྲུག་ཡོད་པའི་
དང་པོ་ངོ་མཚར་ཆེ་བ་དང་། ངོ་མཚར་ཆེ་བ་མ་ཡིན་པའི་རྣམ་གཞག་འཆད་པནི། སྦྱིན་པའི་
ནང་ནས་རང་གི་ལུས་བཏོང་བ་དང་། ཚུལ་ཁྲིམས་ཀྱི་ནང་ནས་སྡོམ་པ་རྫོགས་པར་བསྲུང་ཞིང་
ལོངས་སྤྱོད་ཕུན་སུམ་ཚོགས་པརྣམས་མངོན་དུ་གཏོང་བ་དང་། བཟོད་པའིནངནས་ཉམ་ཆུང་
རྣམས་ལ་བཟོད་པ་དང་། བརྩོན་འགྲུས་ཀྱི་ནང་ནས་རང་གི་ལུས་སྲོག་ལ་མི་ལྟ་བར་བརྩོན་
འགྲུས་བརྩམ་པ་དང༌། བསམ་གཏན་གྱི་ནང་ནས་བདེ་བ་ལ་རོ་མྱང་མེད་པའི་བསམ་གཏན་
དང་། ཤེས་རབ་ཀྱི་ནང་ནས་འཁོར་གསུམ་དུ་རྟོག་པ་མེད་པའི་ཤེས་རབ་ལ་སྤྱོད་པའི་བློ་ལྡན་
བྱང་སེམས་རྣམས་ཀྱིས་སྒྲུབ་པའི་ཡོན་ཏན་ངོ་མཚར་ཆེ་བ་ཡིན་པར་འདོད་དོ། །དེ་བཞིན་དུ་ས་
L
，
-3 1 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། (༥
དང་པོར་མི་རྟོག་ཡེ་ཤེས་ཐོབ་པ་ནས། དེ་བཞིན་གཤེགས་པའི་ རིགས་སུ་སྐྱེ་བ་དང་། ས་
བརྒྱད་པར་བྱང་ཆུབ་ཏུ་ལུང་བསྟན་པ་ཐོབ་པ་དང་། ས་བཅུ་པར་རྒྱལ་ཚབ་ཏུ་དབང་བསྐུར་བ་
ཐོབ་པ་དང་། སངས་རྒྱས་ཀྱི་སར་བྱང་ཆུབ་ཆེན་པོ་རབ་ཏུ་ཐོབ་པ་སྟེ། ཕར་ཕྱིན་དྲུག་གི་འབྲས་
བུའི་ཡོན་ཏན་ཡང་ངོ་མཚར་ཆེ་བ་ཡིན་པར་འདོད་དོ། །དེ་བཞིན་དུ་ཡང་བྱང་སེམས་ཆེན་པོ་
རྣམས་ལུས་ལོངས་སྤྱོད་ཐམས་ཅད་ལ་འདོད་ཆགས་དང་བྲལ་བ་དང་། རང་བཞིན་གྱིས་སྙིང་
རྗེ་ཆེན་པོ་དང་སྒོམ་པའི་མཆོག་མི་རྟོག་ཡེ་ཤེས་ལ་དབང་ཐོབ་པ་དང་། སེམས་ཅན་ཐམས་
ཅད་ལ་སེམས་མཉམ་པ་ཉིད་ཐོབ་པའི་ཕྱིར་ན་མཆོག་ཏུ་གྱུར་པའི་ཕར་ཕྱིན་དྲུག་པོ་དེ་དག་ལ་
སྦྱོར་བ་ནི་ངོ་མཚར་ཆེ་བ་མ་ཡིན་ཏེ། དེ་ནི་སྐྱེས་བུ་དམ་པ་རྣམས་ཀྱི་ངང་ཚུལ་ཡིན་པའིཕྱིར།
གཉིས་པ་སྙོམས་པའི་མཉམ་པའི་སེམས་འཆད་པ་ནི། ཇི་ལྟར་བློ་ལྡན་བྱང་སེམསརྣམས་
སེམས་ཅན་ལ་རབ་ཏུ་བྱམས་པར་གྱུར་པ་དེ་ལྟར་དུ་ཐ་མལ་གྱི་སེམས་ཅན་རྣམས་བདག་ཉིད་
དང་ཆུང་མ་དང་བུ་དང་བཤེས་དང་གཉེན་གཞན་ལ་ཡང་བྱམས་པར་གྱུར་པ་མ་ཡིན་ནོ། །ཞེས་
པ༑ སེམས་ཅན་ལ་སེམས་མཉམ་པའི་ཚུལ་ལོ། །གཞན་ཡང་། སློང་བ་དོན་དུ་གཉེར་བ་
རྣམས་ལ་ཕྱོགས་མེད་པ་དང་ཚུལ་ཁྲིམསརྣམ་པར་དག་པ་རྟག་ཏུ་བསྲུང་བ་དང་། སེམས་ཅན་
ཀུན་ལ་བཟོད་ཅིང་འཁྲུགས་པ་མེད་པ་དང༌། རང་གཞན་ཐམས་ཅད་ཀྱི་དགེ་བ་འཕེལ་བའི་
ཕྱིར་དུ་བརྩོན་འགྲུས་རྒྱ་ཆེན་པོ་རྩོམ་པ་དང༌། དུས་རྟག་ཏུ་དགེ་བ་བསམ་གཏན་ལ་མཉམ་
པར་འཇོག་པ་དང་། ཤེས་རབ་ཀྱིས་ཆོས་རྣམས་ལ་རྣམ་པར་མི་རྟོག་པའི་ཡེ་ཤེས་ཐོབ་པ་ཉིད་
ཀྱིས་ཕར་ཕྱིན་དྲུག་པོ་དེ་དག་ལ་དེ་ལྟར་སེམས་མཉམ་པ་ནི་བྱང་ཆུབ་སེམས་དཔའ་རྣམས་
ཀྱིས་སེམས་མཉམ་པ་ཉིད་དུ་ཤེས་པར་བྱའོ། །གསུམ་པ་འདོགས་པའི་ཡོན་ཏན་ལ། གཉིས་
ཡོད་པའི་དང་པོ་མདོར་བསྟན་ནི་ཟང་ཟིང་གི་སྦྱིན་པས་ཆོས་བསྟན་པའི་སྣོད་ཉིད་དུ་བྱེད་པ་
དང༌། སྣོད་དུ་གྱུར་པ་རྣམས་ཚུལ་ཁྲིམས་རྣམ་དག་ལ་འགོད་པ་དང་། གཞན་གྱི་གནོད་པ་བྱས་
，
-3 1 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ལ་ལན་མི་བྱེད་ཅིང་བཟོད་པ་དང་། གཞན་དོན་བྱེད་པར་སྤྲོ་བའི་བརྩོན་འགྲུས་ཀྱིས་གཞན་
དོན་ལ་སྤྲོ་བ་དང་། བསམ་གཏན་ལས་བྱུང་པའི་རྫུ་འཕྲུལ་གྱིས་དད་པར་བྱས་ཏེ་ཉན་པ་འདི་
ལས་འཛུད་པ་དང་། ཤེས་རབ་ཀྱིས་ཐེ་ཚོམ་བཅོད་པར་བྱེད་པ་འདི་རྣམས་བློ་ལྡན་རྣམས་ཀྱི་
སེམས་ལ་ཕར་ཕྱིན་དྲུག་གི་སྒོ་ནས་ཕན་འདོགས་པ་ཉིད་དུ་འདོད་པ་ཡིན་ནོ། །
གཉིས་པ་ཕན་འདོགས་ཚུལ་དཔེའི་སྒོ་ནས་རྒྱས་པར་བཤད་པ་ལ། མདང་འདྲ་
བར་ཕན་འདོགས་པའི་ཚུལ་ནི། བྱང་སེམས་གང་དག་རྟག་ཏུ་སེམས་ཅན་རྣམས་ལ་སྙིང་རྗེའི་
བསམ་པས་མཉམ་པར་རྗེས་སུ་འཛིན་པར་བྱེད་ཅིང་འཕགས་པའི་ས་སྐྱེད་པར་བྱེད་པ་དང་།
འཇིག་རྟེན་ལས་འདས་པའི་དགེ་བ་གོང་ནས་གོང་དུ་འཕེལ་བར་བྱེད་པ་དང༌། ངན་འགྲོར་
ལྟུང་བའི་རྒྱུ་ཉེས་བྱས་དག་ལས་ཡོངས་སུ་བསྲུང་བར་བྱེད་པ་དང་། ཟབ་རྒྱས་ཀྱི་ཆོས་ལ་ཐོས་
པ་བྱང་བར་བྱེད་པ་སྟེ། བྱེད་ལས་ལྔ་པོ་དེ་དག་གིས་རྒྱལ་སྲས་རྣམས་སེམས་ཅན་གྱི་མ་དང་
འདྲ་བ་ཡིན་ནོ། །ཕ་དང་འདྲ་བར་ཕན་འདོགས་ཚུལ་ནི་སེམས་ཅན་ཀུན་ལ་དད་པ་སྐྱེད་པར་
བྱེད་པ་དང་། ལྷག་པའི་ཚུལ་ཁྲིམས་སོགས་བསླབ་པ་གསུམ་ལ་སློབ་ཏུ་འཇུག་པ་དང་། རྣམ་
པར་གྲོལ་བ་མྱང་འདས་ལ་སྦྱོར་བ་དང་། སངས་རྒྱས་ལ་ཆོས་ཀྱི་འཁོར་ལོ་བསྐོར་བ་དང་མྱ་
ངན་ལས་མི་འདའ་བར་གསོལ་བ་འདེབས་པ་དང་། དེ་དག་གིས་སྒྲིབ་གཉིས་སྤོང་བར་བྱེད་
པ་སྟེ། བྱེད་ལས་ལྔ་པོ་དེ་དག་གིས་རྒྱལ་སྲས་རྣམས་སེམས་ཅན་གྱི་ཕ་དང་འདྲ་བ་ཡིན་ནོ། །
རྩ་ལག་དང་འདྲ་བར་ཕན་འདོགས་ཚུལ་ནི། བྱང་སེམས་གང་དག་བསྟན་པར་མི་འོས་པའི་
ཟབ་དོན་སེམས་ཅན་དམན་པ་རྣམས་ལ་སྲོང་བར་བྱེད་པ་དང་། བསླབ་པ་ལས་ཉམས་པ་
རྣམས་ལ་སྨོད་ཅིང་འཆོས་པར་བྱེད་པ་དང༌། བསླབ་པ་ཕུན་སུམ་ཚོགས་པ་ལ་བསྔགས་པ་
བརྗོད་པ་ཉིད་དང༌། སེམས་ཅན་ལ་ཕན་པའི་གདམས་ངག་ཟབ་མོ་སྦྱིན་པར་བྱེད་པ་དང་།
བདུད་ཀྱི་ལས་རྣམས་སྔོན་ཅི་སྤོང་དུ་འཇུག་པར་བྱེད་པ་སྟེ། བྱེད་ལས་ལྔ་པོ་དེ་དག་གིས་རྒྱལ་
-3 1 4 -



ན་
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
སྲས་རྣམས་སེམས་ཅན་གྱི་རྩ་ལག་དམ་པ་དང་འདྲ་བ་ཡིན་ནོ། །གྲོགས་པོ་དང་འདྲ་བར་ཕན་
འདོགས་ཚུལ་ནི། བྱང་སེམས་གང་དག་ཀུན་ནས་ཉོན་མོངས་པ་དང་རྣམ་བྱང་ལ་སྐྱོན་ཡོན་
ཤེས་པའི་སྒོ་ནས་རང་གི་སྤང་བླང་མ་འཁྲུལ་བར་གཞན་དོན་ལ་འཇུག་པ་དང་། འཇིག་རྟེན་
དང་འཇིག་རྟེན་མ་ཡིན་པའི་ཕུན་སུམ་ཚོགས་པ་སྟེ། མངོན་མཐོ་དང་ངེས་ལེགས་མཐའ་དག་
སྦྱིན་པར་འདོད་པ་དང་། གཞན་དོན་ལ་སྐྱོ་བ་མེད་པས་ཐེག་དམན་ཡིད་བྱེད་ཀྱིས་མི་བྱེད་པ་
དང་། རྟག་ཏུ་ཕན་པ་སངས་རྒྱས་ཀྱི་གོ་འཕང་དང་གནས་སྐབས་སུ་དགེ་བ་ཕུན་སུམ་ཚོགས་
པ་དང་ལྡན་པ་སྟེ། བྱེད་ལས་ལྔ་པོ་དེ་དག་གིས་རྒྱལ་སྲས་རྣམས་སེམས་ཅན་གྱི་གྲོགས་པོ་
བཟང་པོ་དང་འདྲ་བ་ཡིན་ནོ། །བྲན་དང་འདྲ་བར་ཕན་འདོགས་ཚུལ་ནི། བྱང་སེམས་གང་
དག་སེམས་ཅན་ཡོངས་སུ་སྨིན་པར་བྱེད་པའི་ཐབས་ལ་རྟག་ཏུ་བརྩོན་པ་དང་ལྡན་པ་དང་།
འཁོར་བ་ལས་ཡང་དག་པར་ངེས་པར་འབྱུང་བའི་ཆོས་ཟབ་མོ་སྨྲ་བ་དང་། སེམས་ཅན་གྱི་
ལོག་སྒྲུབ་རྣམས་བཟོད་པ་དང་། འཇིག་རྟེན་དང་འཇིག་རྟེན་མིན་པའི་ཕུན་སུམ་ཚོགས་པ་
གཉིས་སྦྱིན་པར་བྱེད་པ་དང་། མངོན་མཐོ་དང་ངེས་ལེགས་དེའི་ཐབས་ལ་མཁས་པ་སྟེ། བྱེད་
ལས་ལྔ་པོ་དེ་དག་གིས་རྒྱལ་སྲས་རྣམས་སེམས་ཅན་གྱི་བྲནགཡོག་བཟང་པོ་དང་འདྲ་བ་ཡིན་
ནོ༑ །སློབ་དཔོན་དང་འདྲ་བར་ཕན་འདོགས་ཚུལ་ནི། བྱང་སེམས་གང་དག་མི་སྐྱེ་བའི་ཆོས་
ལ་བཟོད་པ་ཐོབ་པར་བྱ་སྟེ། འབད་མེད་སེམས་ཅན་སྨིན་པར་འདོད་པ་དང་། ཐེག་པ་གསུམ་
གྱི་དོན་ཐམས་ཅད་སེམས་ཅན་ལ་སྟོན་པ་དང༌། མྱུར་དུ་ཞི་ལྷག་ཟུང་འབྲེལ་གྱི་རྣལ་འབྱོར་
གྲུབ་པར་སྦྱོར་བ་དང་། བཞིན་མཛེས་ཤིང་ཕན་བཏགས་པ་བཞིན་དུ་ཕན་འདོགས་པ་དང་།
ཕན་བཏགས་པའི་ལན་དང་རྣམ་སྨིན་ལ་མི་ལྟ་བ་སྟེ། བྱེད་ལས་ལྔ་པོ་འདི་དག་གིས་རྒྱལ་སྲས་
རྣམས་སེམས་ཅན་གྱི་སློབ་དཔོན་མཁས་པ་དང་འདྲ་བ་ཡིན་ནོ། །མཁན་པོ་དང་འདྲ་བར་ཕན་
འདོགས་ཚུལ་ནི། བྱང་སེམས་གང་དག་སེམས་ཅན་གྱི་དོན་ལ་བརྩོན་པས་ཚོགས་རྣམས་
-31 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྫོགས་པར་བྱེད་པ་དང༌། ཚོགས་བསགས་པ་རྣམས་མྱུར་དུ་གྲོལ་བར་བྱེད་པ་དང་། གྲོལ་
བའི་ཐབས་མི་མཐུན་ཕྱོགས་སྤོང་བར་བྱེད་པའི་ལམ་སྟོན་པ་དང་། ཟང་ཟིང་གི་ཕན་འདོགས་
པ་ལྟར་འཇིག་རྟེན་གྱི་ཕུན་སུམ་ཚོགས་པ་ལ་སྦྱོར་བ་དང༌། ཆོས་ཀྱི་ཕན་འདགས་པ་ལྟར་
འཇིག་རྟེན་མ་ཡིན་པའི་ཕུན་ཚོགས་པའི་ལམ་ལ་སྦྱོར་བ་སྟེ། བྱེད་ལས་ལྔ་པོ་འདི་དག་གིས་
རྒྱལ་སྲས་རྣམས་སེམས་ཅན་གྱི་མཁན་པོ་དམ་པ་དང་འདྲ་བ་ཡིན་ནོ། །དེ་ལྟར་ཕན་བཏགས་
པའི་ལན་དུ་ཚུར་ཕན་འདོགས་ཚུལ་ནི། ལོངས་སྤྱོད་རྣམས་ལ་མ་ཆགས་པའི་སྒོ་ནས་སྦྱིན་པ་
ལ་འཇུག་པ་དང་། ཚུལ་ཁྲིམས་རྣམ་དག་ཉམས་པ་མེད་པ་ལ་འཇུག་པ་དང་། བྱས་པ་གཟོབ་
དང་ལྡན་པས་བཟོད་པ་ལ་འཇུག་པ་དང་། ལམ་ལ་སྤྲོ་བའི་བརྩོན་འགྲུས་ཀྱིས་བསམ་གཏན་
དང་ཤེས་རབ་སྒྲུབ་པ་ལ་སྦྱོར་བའི་ཕྱིར། ཕྱིན་དྲུག་ལ་དེ་ལྟར་འཇུག་པའི་ལུས་ཅན་དགཞི་
ཕན་འདོགས་པའི་བྱང་སེམས་རྣམས་ལ་ཕར་ཕན་བཏགས་པ་དེ་བཞིན་དུ་ལན་དུའང་ཕན་
འདོགས་པ་ཡིན་ནོ། །བཞི་པ་ཕྱིན་དྲུག་འཕེལ་བར་བྱེད་པའི་བྱང་སེམས་ཀྱི་སྨོན་ལམ་དུས་
རྟག་ཏུ་ཕྱིན་དྲུག་འཕེལ་བར་གྱུར་ཅིག་ཅེས་པ་དང་། དེ་དག་གི་མི་མཐུན་ཕྱོགས་ཉམས་པར་
གྱུར་ཅིག་ཅེས་པ་དང༌། དེ་དག་གི་སེམས་ཅན་རབ་ཏུ་སྨིན་པར་གྱུར་ཅིག་ཅེས་པ་དང་། ས་
བཅུ་ལ་ཡོན་ཏན་ཁྱད་པར་དུ་གྱུར་ཅིག་ཅེས་པ་དང་། མཐར་ཐུག་བླ་མེད་བྱང་ཆུབ་ཐོབ་པར་
གྱུར་ཅིག་ཅེས་པ་རྣམས་ཡིན་པར་འདོད་དོ། །ལྔ་པ་ཆོས་ཟབ་མོ་ལ་སྦྱོར་བའི་ཡོན་ཏན་ནི་
གདུལ་བྱ་རྣམས་ཐེག་ཆེན་གྱི་ཆོས་ཟབ་མོ་ལ་འཇིགས་སྐྲག་སྤངས་པའི་སྦྱོར་བ་དང་། དེ་
རྣམས་ལ་བྱང་ཆུབ་ཀྱི་སེམས་ཡང་དག་པར་སྐྱེད་པའི་སྦྱོར་བ་དང་། དེ་རྣམས་ཀྱི་ཐེ་ཚོམ་ཡང་
དག་པར་གཅོད་པའི་སྦྱོར་བ་དང་། ཕྱིན་དྲུག་སྒྲུབ་པའི་གདམས་ངག་སྟོན་པའི་སྦྱོར་བ་བཞི་ལ་
བརྟེན་ནས་རྒྱལ་སྲས་རྣམས་རྟག་ཏུ་གཞན་དོན་ཆུད་མི་ཟ་བའི་ཡོན་ཏན་དང་ལྡན་པ་ཡིན་ནོ། །
གཉིས་པ་སྦྱོར་བ་ལ་སོགས་ཁྱད་པར་འཆད་པ་ལ་བྱང་སར། ཡང་དག་སྦྱོར་དང་འབྲི་བ་དང༌།།
-3 1_6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། [༥
དེ་བཞིན་ཁྱད་པར་འགྲོ་བ་དང་། །ཡོན་ཏན་འདྲ་བར་བཅོས་རྣམས་དང༌། ཡང་དག་རྣམས་
དང་དེ་བཞིན་དུལ། །ཞེས་འབྱུང་བ་ལྟར་བཞི་ཡོད་པའི་དང་པོ་ཡང་དག་པའི་སྦྱོར་བའི་རབ་
དབྱེ་འཆད་པ་ནི། ལན་དང་རྣམ་སྨིན་ལ་རེ་བ་མེད་པའི་སྦྱིན་པ་དང་། ཡང་སྲིད་མི་འདོད་པའི་
ཚུལ་ཁྲིམས་དང་། གནོད་པ་དང་སྡུག་བསྔལ་ཐམས་ཅད་ལ་ཇི་མི་སྙམ་པའི་བཟོད་པ་དང་།
ཡོན་ཏན་ཀུན་ཏུ་འབྱུང་བའི་བརྩོན་འགྲུས་དང༌། གཟུགས་མེད་པའི་ཏིང་ངེ་འཛིན་མིན་པའི་
བསམ་གཏན་ཁྱད་པར་ཅན་དང་། ཐབས་དང་ལྡན་པའི་ཤེས་རབ་རྣམས་ནི་ཕ་རོལ་ཏུ་ཕྱིན་པ་
དྲུག་པོ་དག་ལ་བརྟན་པ་རྣམས་ཀྱི་ཡང་དག་པར་སྦྱོར་བའི་ཡོན་ཏན་ཡིན་ནོ། །གཉིས་པ་
ཉམས་པ་དང་ཁྱད་པར་ཅན་དུ་འགྱུར་བའི་ཡོན་ཏན་འཆད་པ་ནི། ལོངས་སྤྱོད་ལ་ཆགས་པ་
དང་བཅས་པ་དང་ཚུལ་ཁྲིམས་ཉམས་པ་དང་བཅས་པ་དང༌། ང་རྒྱལ་གྱིས་ཁེངས་པ་དང་།
དགེ་བ་ལ་མི་སྦྱོར་བས་བསོད་ནམས་ཉམས་པ་དང་། བསམ་གཏན་གྱི་བདེ་བ་ལ་རོ་མྱང་བ་
དང༌། འཁོར་གསུམ་དུ་རྣམ་པར་རྟོག་པ་རྣམས་ནི་བྱང་སེམས་ཀྱི་ཕར་ཕྱིན་ཉམས་པརའགྱུར་
བའི་རྒྱུ་ཡིན་ཅིང་དེ་དག་གིས་གཉེན་པོ་ལོངས་སྤྱོད་ལ་ཆགས་པ་མེད་པ་སོགས་ལ་གནས་པའི་
བྱང་སེམས་རྣམས་ཀྱི་ཕྱིན་དྲུག་ནི་ཁྱད་པར་དུ་འཕགས་པར་འགྱུར་བའི་སྐལ་བ་ཅན་གྱི་ཆོས་
སུ་ཤེས་པར་བྱ་སྟེ། སྤང་བྱ་དེ་དག་ལས་ཟློག་པ་གཉེན་པོའི་ཆོས་ཡིན་པའིཕྱིར། གསུམ་པ་
བཅོས་མ་དང་ཡང་དག་པའི་ཡོན་ཏན་གྱི་དབྱེ་བ་འཆད་པ་ནི། དོན་ལ་སྦྱིན་པའི་བློ་མེད་ཀྱང་
གདུལ་བྱའི་ངོ་བོར་སྦྱིན་པ་གཏོང་བ་ལྟར་སྤྲུལ་པ་དང་། དོན་ལ་ཉེས་སྤྱོད་མི་སྤོང་ཡང་སྤོང་བ་
ལྟར་ཚུལ་འཆོས་པ་དང༌། ནང་དུ་ཁྲོ་བ་མ་སྤངས་ཀྱང་ཕྱིར་བཞིན་མཛེས་པ་སྟོན་པ་དང་།
ཕུགས་སུ་དགེ་བ་ལ་མི་སྤྲོ་ཡང་འཕྲལ་སྤྲོ་ལྟར་འཇུག་པ་དང་། ནང་དུ་སེམས་མ་ཞི་ཡང་ཕྱིར་
ལུས་ངག་ཞི་བས་བསམ་གཏན་སྒོམ་པ་ལྟར་སྟོན་པ་དང་། དོན་གྱི་གནས་ལུགས་མི་ཤེས་ཀྱང་
ཚིག་སྨྲ་བ་མཁས་པ་ཕུན་སུམ་ཚོགས་པ་ལྟར་སྟོན་པ་སྟེ། དོན་ལ་ཕར་ཕྱིན་དྲུག་སྒྲུབ་པ་དང་
-3 17 -



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྲལ་བ་དེ་དག་ནི་བྱང་སེམས་རྣམས་ཀྱི་ཡང་དག་པ་མ་ཡིན་པའི་བཅོས་མའི་ཡོནཏན་ཉིད་དུ་
བཤད་པས་སྤང་བར་བྱ་ཞིང་། དེ་དག་ལས་བཟློག་པ་དོན་ལ་ཕྱིན་དྲུག་ལ་རབ་ཏུ་སྦྱོར་བ་
རྣམས་ཀྱིས་སྦྱིན་སོགས་དེ་དག་ནི་ཡང་དག་པ་ཉིད་དུ་བཤད་པས་བརྟེན་པར་བྱའོ། །བཞི་པ་
མི་མཐུན་ཕྱོགས་འདུལ་བའི་ཡོན་ཏན་འཆད་པ་ནི། བློ་ལྡན་བྱང་སེམས་དེ་དག་མོས་སྤྱོད་ལ་
སོགས་པའི་ས་ཀུན་ཏུ་སྦྱིན་པ་ལ་སོགས་ཕར་ཕྱིན་དྲུག་ཉེ་བར་བསྒྲུབས་པས་སེམས་ཅན་
རྣམས་ཀྱི་ཕྱིན་དྲུག་གི་མི་མཐུན་ཕྱོགསརྣམ་པ་དྲུག་འདུལ་བར་བྱེད་དོ། ། །
གསུམ་པ་ལུང་བསྟན་ལ་སོགས་པའི་བྱ་བ་འཆད་པ་ལ། བྱང་སར། ལུང་བསྟན་པ་
དང་ངེས་པར་ཞུགས། །ངེས་པ་ཁོ་ནར་བྱ་བ་དང་། །རྟག་པར་ཡངནི་བྱ་བ་དང་། །གཙོ་བོར་བྱ་
བ་ཐ་མ་ཡིན། །ཅེས་འབྱུང་བ་ལྟར་ལྔ་ཡོད་པའི་དང་པོ། ལུང་བསྟན་པའི་དབྱེ་བནི། བློ་ལྡན་
བྱང་སེམས་རྣམས་ལུང་བསྟན་ཚུལ་རྣམ་པ་གཉིས་ཏེ་གང་ཟག་གི་བྱེ་བྲག་གིས་མངོན་སུམ་དུ་
ལུང་སྟོན་པ་དང༌། ལྐོག་ཏུ་ལུང་སྟོན་པ་དང༌། དུས་ཀྱི་བྱེ་བྲག་གིས་དུས་ཚོད་ཡོད་པར་ལུང་
སྟོན་པ་དང༌། ཚད་མེད་པར་ལུང་སྟོན་པ་དང་། གཞན་ཡང་། སངས་རྒྱས་དེ་ཉིད་ཀྱིས་དངོས་
སུ་བྱང་ཆུབ་ཏུ་ལུང་སྟོན་པ་དང་། སངས་རྒྱས་འདི་ཞེས་བྱ་བས་ལུང་སྟོན་པར་འགྱུར་རོ། །
ཞེས་ལུང་སྟོན་འགྱུར་དུ་སྟོན་པ་དང༌། གཞན་ཡང་ལུང་བསྟན་པ་ཆེན་པོར་བརྗོད་པ་ནི་ས་
བརྒྱད་པར་མི་སྐྱེ་བའི་ཆོས་ལ་བཟོད་པ་ཐོབ་པས་བདག་ནི་སངས་རྒྱས་སུ་འགྱུར་རོ་སྙམ་པ་ང་
རྒྱལ་སྤངས་པ་དང་མཚན་མའི་རྩོལ་བ་ཐམས་ཅད་སྤངས་པ་དང་། སངས་རྒྱས་སྲས་དང་
བཅས་པརྣམས་དང་ངོ་བོ་གཅིག་ཏུ་གྱུར་པ་ལས་ལུང་སྟོན་པའི་མཆོག་ཐོབ་པའོ། །གཞན་ཡང་
བྱང་སེམསདེ་ནི་ཞིང་འདི་ཞེས་བྱ་བ་དང་། མིང་འདི་ཞེས་བྱ་བ་དང་། དུས་འདི་ཙམ་ན་ཞེས་བྱ་
བ་བསྐལ་པའི་མིང་འདི་ཞེས་བྱ་བ་དང་
། འཁོར་འདི་སྙེད་ཅིག་ཅེས་བྱ་བ་དང་། དམ་པའི་ཆོས་
དག་ཀྱང་ཡུལ་ཅན་འདི་སྲིད་གཅིག་ཏུ་གནས་པར་འགྱུར་རོ་ཞེས་པའི་སྒོ་ནས་ལུང་བསྟན་པ་
3 1 8 -



ལ་ལ་འབ
གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། །
རྣམས་ཀྱང་ལུང་བསྟན་པ་དེར་འདོད་དོ། །གཉིས་པ་ཕྱིན་དྲུག་གི་དབང་དུ་བྱས་པའི་ངེས་པར་
འགྱུར་བ་ནི། བློ་ལྡན་རྣམས་ཕྱིན་དྲུག་སྒྲུབ་པས་རྣམ་པ་ཐམས་ཅད་དུ་འབྲས་བུ་འདི་དག་ངེས་
པར་འགྲུབ་པར་འགྱུར་ཏེ། དེ་ཡང་སྦྱིན་པས་རྟག་ཏུ་ལོངས་སྤྱོད་ཕུན་སུམ་ཚོགས་པ་ཐོབ་པར་
ངེས་པར་འགྱུར་བ་དང༌། ཚུལ་ཁྲིམས་ཀྱིས་ཇི་ལྟར་འདོད་པར་སྐྱེ་བ་ཡོངས་སུ་འཛིན་པ་
སོགས་དང་། བཟོད་པས་སྡུག་བསྔལ་ལས་མི་སྐྱོ་བ་སོགས་དང་། བརྩོན་འགྲུས་ཀྱིས་རྟག་ཏུ་
དགེ་བའི་ཆོས་སྒོམ་པར་བྱེད་པ་སོགས་དང་། བསམ་གཏན་གྱིསཏིང་ངེ་འཛིན་ཉམས་པ་མེད་
པ་དང་། སེམས་ཅན་གྱི་བྱ་བ་འགྲུབ་པ་སོགས་དང་། ཤེས་རབ་ཀྱིས་ལྷུན་གྱིསགྲུབ་པའི་མི་
སྐྱེ་བའི་ཆོས་ལ་བཟོད་པ་ཐོབ་པར་ངེས་པར་འགྱུར་རོ། །གསུམ་པ་ངེས་པའམ་གདོན་མི་ཟ་
བར་བྱ་དགོས་པ་ནི། དཀོན་མཆོག་མཆོད་པ་གཙོ་བོར་བྱས་པའི་སྦྱིན་པ་དང༌། བསླབ་པ་
ཐམས་ཅད་ཡང་དག་པར་བླང་བ་དང༌། སྙིང་རྗེ་ཆེན་པོས་གནོད་བྱེད་ལ་བཟོད་པ་དང་། དགེ་
བ་སྒོམ་པ་ལ་སྤྲོ་བ་དང་། དགོན་པར་བག་ཆགས་སྒོམ་པ་དང༌། ཤེས་རབ་ཀྱི་ཐོས་པའི་དོན་
ངོམས་མི་ཤེས་པ་ཉིད་དེ། དྲུག་པོ་འདི་ནི་ས་རྣམས་ཀུན་ལ་བརྟན་པ་རྣམས་ཀྱིས་གདོན་མི་ཟ་
བར་བྱ་དགོས་པ་ཉིད་དོ། །བཞི་པ་རྟག་ཏུ་རྒྱུན་མི་ཆད་པར་བྱ་བ་ནི་འདོད་པའི་ཉེས་དམིགས་
ཤེས་པའི་སྒོ་ནས་ལོངས་སྤྱོད་རྣམས་གཏོང་བ་དང་། སྒོ་གསུམ་གྱི་འཁྲུལ་པ་དག་ལ་རྟོག་པའི་
སྒོ་ནས་ཉེས་སྤྱོད་སྤོང་བ་དང༌། སྡུག་བསྔལ་དང་དུ་ལེན་པའི་སྒོ་ནས་གནོད་བྱེད་ལ་བཟོད་པ་
བསྒོམ་པ་དང་། དགེ་བ་རྣམ་དག་སྒོམ་པ་ལ་བརྩོན་པ་དང་། བསམ་གཏན་གྱི་བདེ་བ་ལ་རོ་
མྱང་བ་མེད་པ་དང་། མཚན་མས་འཁོར་གསུམ་དུ་རྣམ་པར་མི་རྟོག་པའི་ཤེས་རབ་སྟེ་དྲུག་པོ་
འདི་ནི་ས་རྣམས་ཀུན་ལ་བརྟན་པ་རྣམས་ཀྱིས་རྟག་ཏུ་རྒྱུན་མི་ཆད་པར་བྱ་དགོས་པ་དག་ཡིན་
ནོ༑ ལྔ་པ་གཙོ་བོ་མཆོག་ཏུ་བྱ་དགོས་པ་ནི། སྦྱིན་པའི་ནང་ནས་ཆོས་ཀྱི་སྦྱིན་པ་དང་། ཚུལ་
ཁྲིམས་ཀྱི་ནང་ནས་འཕགས་པ་དགྱེས་པའི་ཚུལ་ཁྲིམས་དང་། བཟོད་པའི་ནང་ནས་མི་སྐྱེ་བའི་
1-
-，
-3 19 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ལ་བཟོད་པ་དང་། བརྩོན་འགྲུས་ཀྱི་ནང་ནས་ཐེག་ཆེན་ལ་སྤྲོ་བའི་བརྩོན་འགྲུས་དང་།
བསམ་གཏན་གྱི་ནང་ནས་ཇི་སྙེད་ལྡན་པའི་བསམ་གཏན་བཞི་པ་དང༌། ཤེས་རབ་ཀྱི་ནང་ནས་
བདག་མེད་རྟོགས་པའི་ཤེས་རབ་སྟེ། དྲུག་པོ་འདི་ནི་བློ་ལྡན་རྣམས་ཀྱི་ཕ་རོལ་ཏུ་ཕྱིན་པའི་
གཙོབོར་འདོད་དོ། ། །
བཞི་པགདམས་པ་ལ་སོགས་པའི་རྣམ་དབྱེ་འཆད་པ་ལ། བྱང་སར་གདགས་པ་
རྣམ་པར་བཞག་པ་དང་། །དེ་བཞིན་ཆོས་རྣམས་ཚོལ་བ་དང་། །ཡང་དག་ཇི་བཞིན་ཡོངས་
ཤེས་དང་། །དེ་བཞིན་དཔག་ཏུ་མེད་པ་དང་། །བསྟན་པ་ཡི་ནི་འབྲས་བུ་དང་། །དབྱེ་དང་ཐེག་
ཆེན་བསྡུ་བ་དང༌། །བྱང་ཆུབ་སེམས་དཔའ་བཅུར་ཤེས་བྱ། །མིང་དང་གདགས་པའང་དེ་
བཞིན་ནོ། །ཞེས་འབྱུང་བ་ལྟར་བདུན་ཡོད་པའི་དང་པོ་གདགས་པ་རྣམ་པར་བཞག་པ་ལ།
ཆོས་རྣམ་པར་བཞག་པ་ནི་མདོ་སྡེ་ལ་སོགས་པགསུང་རབ་ཡན་ལག་བཅུ་གཉིས་ཀྱིས་རྣམ་
པའི་བྱེ་བྲག་གིས་རིག་པའི་གནས་ལྔ་རྣམ་པར་བཞག་པ་ནི་ས་རྣམས་ཀུན་ལ་བརྟན་པ་རྣམས་
ཀྱིས་ཆོས་རྣམ་པར་བཞག་པ་ཡིན་པའི་ཕྱིར་ཏེ་ཤེས་པར་བྱའོ། །བདེན་པ་རྣམ་པར་རྟོག་པའི།
ཆོས་རྣམས་ཀྱི་དེ་བཞིན་ཉིད་རྣམ་པ་བདུན་ལ་བརྟེན་ནས་དོན་དམ་པར་བདེན་པའི་ཚུལ་རྣམ་
པར་བཞག་པ་ཡིན་ལ། དེ་བཞིན་ཉིད་བདུན་གང་ཞེ་ན། འཇུག་པའི་ཕྱིར་དེ་བཞིན་ཉིད་དང་།
མཚན་ཉིད་ཀྱི་དེ་བཞིན་ཉིད་དང་། རྣམ་པར་རིག་པའི་དེ་བཞིན་ཉིད་དང༌། གནས་པའི་དེ་
བཞིན་ཉིད་དང༌། ལོག་པར་སྒྲུབ་པའི་དེ་བཞིན་ཉིད་དང༌། རྣམ་པར་དག་པའི་དེ་བཞིན་ཉིད་
དང༌། ཡང་དག་པར་སྒྲུབ་པའི་དེ་བཞིན་ཉིད་དང༌། ཞེས་ལང་གཤེགས་ལས་གསུངས་པའི་
རིགས་པརྣམ་པ་བཞི་ལ་བརྟེན་ནས་རིགས་པ་རྣམ་པར་བཞག་པའི་རིགས་པ་བཞི་སྟེ་བཞི་པོ་
གང་ན་ཚུལ་བཞིན་ཡིད་ལ་བྱེད་པ་ལ་བརྟེན་ནས་འཇིག་རྟེན་ལས་འདས་པའི་ཡང་དག་ལྟ་བ་
འབྱུང་བ་དང་། ས་བོན་ལ་ལྟོས་ནས་མྱུ་གུ་འབྱུང་བ་ལྟ་བུ་ལྟོས་པའི་རིགས་པ་དང་། ཡང་དག་
，
，
-3 2 0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། །
པའི་ལྟ་བ་ལ་བརྟེན་ནས་འབྲས་བུ་རྣམས་འབྱུང་བའི་བྱ་བ་བྱེད་པ་དང་། མིག་གི་མིག་ཤེས་ཀྱི་
རྟེན་བྱེད་པ་ལྟ་བུ་བྱ་བ་བྱེད་པའི་རིགས་པ་དང་། མངོན་སུམ་ལ་སོགས་པའི་ཚད་མས་རང་གི་
གཞལ་བྱ་སྒྲུབ་པ་དང་མིག་གིས་གཟུགས་མཐོང་བ་ལྟ་བུ་འཐད་པ་སྒྲུབ་པའི་རིགས་པ་དང༌།
ཆོས་ཉིད་མངོན་སུམ་དུ་མཐོང་བས་དངོས་འཛིན་ལས་གྲོལ་བ་དང༌། མེའི་རང་བཞིན་ཚ་བ་ལྟ་
བུ་བསམ་གྱིས་མི་ཁྱབ་པས་ཆོས་ཉིད་ཀྱིས་རིགས་པ་སྟེ་དེ་ལྟར་རིགས་པ་བཞིར་ངེས་པར་བྱའོ།།
རྣམ་པ་གསུམ་ལ་བརྟེན་ནས་ཐེག་པ་རྣམ་པར་བཞག་པ་ནི། རིགས་དང་མཐུན་པའི་བསམ་པ་
དང༌། བསམ་པ་མཐུན་པའི་ཆོས་བཤད་པ་དང་། བཤད་པ་ལྟར་ཉམས་སུ་ལེན་པའི་སྦྱོར་བ་
དང༌། སྦྱོར་བས་བརྩམས་པ་ལྟར་ཚོགས་སོག་པ་དང༌། ཚོགས་དང་མཐུན་པར་འབྲས་བུ་
འགྲུབ་པའི་ཚུལ་དམན་པ་དང་། བར་མ་དང་། མཆོག་གསུམ་ཡོད་པའི་རབ་ཏུ་དབྱེ་བས་ཐེག་
པགསུམ་དུ་འདོད་དོ། །གཉིས་པ་ཆོས་ཡོངས་སུ་ཚོལ་བའི་ཚུལ་ནི། ཡོངས་སུ་ཚོལ་བ་བཞི་སྟེ།
རྗོད་བྱེད་མིང་ཡོངས་སུ་ཚོལ་བ་དང་། བརྗོད་བྱའི་དངོས་པོ་ཡོངས་སུ་ཚོལ་བ་དང་། ངོ་བོ་ཉིད་
དུ་འདོད་པ་ཡོངས་སུ་ཚོལ་བ་དང་། ཁྱད་པར་དུ་འདོད་པ་ཡོངས་སུ་ཚོལ་བརྣམས་སོ། །དེ་ལ་
དང་པོ་གཉིས་ནི་ཕན་ཚུན་གཅིག་ལ་བརྟེན་ནས་གཅིག་ཤོས་གློ་བུར་བ་ཉིད་དུ་བཙལ་བར་བྱ་
ཞིང་ཕྱི་མ་གཉིས་པོ་འདི་ངོ་བོ་དང་ཁྱད་པར་མེད་པ་ཉིད་དུ་ཚོལ་བ་ཡིན་ནོ། །གསུམ་པ་བཙལ་
ནས་ཡོངས་སུ་ཤེས་པ་འཆད་པ་ལ། དམིགས་མེད་ཡོངས་སུ་ཤེས་པ་ནི། སྔར་ཐོས་བསམ་གྱི་
སྒོ་ནས་བཙལ་བ་ལྟར་སྒོམ་བྱུང་གི་ཤེས་རབ་ཀྱིས་མིང་སོགས་ཐམས་ཅད་དམིགས་པ་མེད་
པར་ཤེས་པའི་ཕྱིར། མིང་སོགས་ཡང་དག་པ་ཇི་ལྟ་བ་བཞིན་དུ་ཡོངས་སུ་ཤེས་པའི་ཡེ་ཤེས་
རྣམ་པ་བཞི་ཐོབ་ཅིང་། དེ་དག་གིས་ས་རྣམས་ཀུན་ལ་བརྟན་པ་རྣམས་ཀྱི་དོན་ཀུན་འགྲུབ་
པར་འགྱུར་རོ། །སྤང་བྱ་ཡོངས་སུ་ཤེས་པ་ནི་འཁོར་བར་འཆིང་བའི་རྟེན་སྣོད་ཀྱི་འཇིག་རྟེན་
དང༌། གཟུགས་སྒྲ་སོགས་ལོངས་སྤྱོད་དང་། དེ་དག་གི་ས་བོན་ཀུན་གྱི་སྟེ་རྒྱུ་མཚན་གསུམ་པོ་
-3 2 ] -



1
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་དག་གིས་འཁོར་བ་འདིར་སེམས་དང་སེམས་ལས་བྱུང་པ་རྣམས་རྟེན་དང་བཅས་ཤིང་ས་
བོན་དང་བཅས་ཏེ་བཅིངས་སོ་ཞེས་ཡོངས་སུ་ཤེས་པའོ། །གཉེན་པོ་ཡོངས་སུ་ཤེས་པ་ནི།
འདུན་དུ་བཞག་པའི་མཚན་མ་ཀེང་རུས་སོགས་གང་ཡིན་པ་དང༌། བདག་ཉིད་འདུག་པའི་
མཚན་མ་བུམ་སོགས་གང་ཡིན་པ་ཐམས་ཅད་དམིགས་མེད་ཡོངས་སུ་ཤེས་པའི་གཉེན་པོས་
རྣམ་པར་འཇིག་པར་བྱེད་པའི་བློ་ལྡན་རྣམས་ཀྱིས་བྱང་ཆུབ་མཆོག་ཐོབ་པར་འགྱུར་རོ་ཞེས་
ཡོངས་སུ་ཤེས་པའོ། །མཚན་ཉིད་ཡོངས་སུ་ཤེས་པ་ནི་དེ་བཞིན་ཉིད་ལ་དམིགས་པའི་ཡེ་ཤེས་
ཀྱིས་དབྱིངས་ཡོངས་གྲུབ་ཡོད་པ་ལ་ཡོད་པར་ཤེས་པ་དང༌། གཉིས་སུ་འཛིན་པ་རྣམ་པར་
སྤངས་པས་ཀུན་བཏགས་མེད་པ་ལ་མེད་པར་ཡོངས་སུ་ཤེས་པ་དང་། གནས་ངན་ལེན་ལས་
བྱུང་པའི་འདུ་ཤེས་མངོན་སུམ་དུ་ཤེས་པས། གཞན་དབང་སྣང་ལ་རང་བཞིན་མེད་པར་ཤེས་
པས་བློ་ལྡན་རྣམས་གཞན་ཡང་ཀུན་གཞིའི་རྣམ་ཤེས་དེ་སྤངས་ནས་ཟད་པར་བྱེད་དོ། །ཞེས་
ཡོངས་སུ་ཤེས་པའོ། །སྒོམ་པ་ཡོངས་སུ་ཤེས་པ་ནི་དེ་བཞིན་ཉིད་ལ་དམིགས་པའི་ཡེ་ཤེས་
ཀྱི་འཁོར་འདས་ཀྱི་དེ་བཞིན་ཉིད་རྣམ་པ་ཐམས་ཅད་མེད་པར་སྒོམ་ཞིང་འཁོར་འདས་ཀྱི་དེ་
བཞིན་ཉིད་ཡོད་པའི་དོན་དང་། ཀུན་བཏགས་མེད་པའི་དོན་མངོན་སུམ་དུ་རྟོགས་པསརྣམ་
པར་རྟོག་པའང་མེད་པར་རྟོག་པ་ལ་དབང་འབྱོར་བ་ཉིད་ཡོངས་སུ་ཤེས་པའོ། །སྣང་བ་ཡོངས་
སུ་ཤེས་པ་ནི་དབྱིངས་ལས་སོ་སོ་སྐྱེ་བོ་རྣམས་ལ་ཡང་དག་པའི་ཆོས་ཉིད་སྣང་བ་བསྒྲིབས་ནས་
ཡང་དག་མིན་པ་འཁྲུལ་པ་སྣང་ལ་བྱང་སེམས་འཕགས་པརྣམས་ལ་འཁྲུལ་པདེ་བསལ་ནས་
ཡང་དག་པ་ཆོས་ཉིད་ཀུན་སྣང་བ་ཡོངས་སུ་ཤེས་པའོ། །གནས་གྱུར་ཡོངས་སུ་ཤེས་པའི་དོན་
ཡོད་པ་ཀུན་བཏགས་མི་སྣང་བ་དང་། དོན་ཡོད་པ་ཡོངས་གྲུབ་སྣང་བ་དག་འཁྲུལ་པ་མི་སྣང་
བ་དང་། ཆོས་ཉིད་སྣང་བ་ཡིན་པར་ཤེས་པར་བྱ་ཞིང་། དེ་ལྟར་སྣང་བ་དེ་ནི་ཆོས་ཉིད་དག་པ་
གཉིས་ལྡན་དུ་གནས་ཡོངས་སུ་གྱུར་ཏེ་རང་དབང་དུ་འདོད་པར་སྤྱོད་པའི་ཕྱིར་ཐར་པ་ཐོབ་པ་
-3 2 ? -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
ཡིན་ནོ་ཞེས་ཡོངས་སུ་ཤེས་པའོ། །ཞིང་སྦྱོང་བ་ཡོངས་སུ་ཤེས་པ་ནི་དོན་ཆེན་པོ་སྣོད་ཀྱི་འཇིག་
རྟེན་རིགས་མཐུན་གཞན་དང་གཞན་ཐམས་ཅད་སྣང་བ་དེ་ནི་སངས་རྒྱས་ཀྱི་དག་པའི་ཞིང་
སྣང་བ་ལ་བར་ཆད་བྱེད་པ་ཡིན་པས་དེ་དག་ཤེས་པར་བྱས་ནས་སྤོང་བར་བྱའོ་ཞེས་ཡོངས་སུ་
ཤེས་པའོ། །བཞི་པ་སྨིན་བྱ་དང་འཐོབ་བྱ་སོགས་དཔག་ཏུ་མེད་པ་ནི། ཡོངས་སུ་སྨིན་པར་བྱ་
བའི་དངོས་པོ་སེམས་ཅན་གྱི་ཁམས་དཔག་ཏུ་མེད་པ་དང་རྣམ་པར་བྱང་བར་བྱ་བའི་དངོས་པོ་
སྣོད་ཀྱི་ཞིང་ཁམས་དཔག་ཏུ་མེད་པ་དང་། ཐོབ་པར་བྱ་བའི་དངོས་པོ་སྟོབས་དང་མི་འཇིགས་
པ་ལ་སོགས་པའི་ཡོན་ཏན་དཔག་ཏུ་མེད་པ་དང་། སྨིན་པར་བྱ་རུང་བའི་དངོས་པོ་སངས་རྒྱས་
བྱང་སེམས་ཀྱིགདུལ་བྱར་གྱུར་པ་དཔག་ཏུ་མེད་པ་དང་། ཡང་དག་པར་བཤད་པར་བྱ་བའི་
དངོས་པོ་ཆོས་ཀྱི་ཕུང་པོ་དཔག་ཏུ་མེད་པ་སྟེ། དེ་དག་ནི་བློ་ལྡན་རྣམས་ཀྱིས་ཤེས་པར་བྱ་བའི་
དངོས་པོ་དཔག་ཏུ་མེད་པ་ལྔ་ཡིན། ལྔ་པ་དམ་པའི་ཆོས་རྒྱ་ཆེར་བཤད་པའི་འབྲས་བུ་ནི། དེ་
ལྟརགང་ལ་གང་འདུལ་གྱི་ཆོས་བསྟན་པ་ལ་བརྟེན་ནས་ཉན་པ་པོའི་འཁོར་ཁ་ཅིག་གིས་བྱང་
ཆུབ་ཏུ་སེམས་བསྐྱེད་པ་དང་ཁ་ཅིག་གིས་མི་སྐྱེ་བའི་ཆོས་ལ་བཟོད་པ་ཐོབ་པ་དང་། ཁ་ཅིག་
གིས་ཆོས་རྣམས་ལ་ཆོས་ཀྱི་མིག་རྡུལ་དྲི་མ་མེད་པ་དམན་པས་བསྡུས་པ་ཐོབ་པ་དང་། ཁ་ཅིག་
གིས་ཟག་པ་ཟད་པའི་དགྲ་བཅོམ་པ་ཐོབ་པ་དང་། གཞན་ཡང་བཤད་པ་གཅིག་ནས་གཅིག་ཏུ་
བརྒྱུད་པ་ལས་དམ་པའི་ཆོས་ཡུན་རིང་དུ་གནས་པ་ཆོས་ཀྱི་དོན་བྱེ་བྲག་ཏུ་ཤེས་པ་དང་།
གཞན་གྱི་ཐེ་ཚོམ་བཅོད་པ་དང་། ཆོས་ཀྱི་དགའ་བདེ་ལ་ལོངས་སྤྱོད་པ་སྟེ། བརྒྱད་པོ་དག་ནི་
ཆོས་བཤད་པ་ལ་ཞུགས་པའི་བློ་ལྡན་རྣམས་ཀྱི་ཆོས་བཤད་པའི་འབྲས་བུ་ཡིན་པར་ཤེས་པར་
བྱའོ། །དྲུག་པ་བཤད་བྱེད་ཐེག་པ་ཆེན་པོའི་རང་བཞིན་འཆད་པ་ལ། ཐེག་ཆེན་གྱི་ངེས་ཚིག་
ནི༑ སངས་རྒྱས་བྱང་སེམས་རྣམས་ཀྱི་མངོན་རྟོགས་ལ་ཅིས་ཐེག་ཆེན་ཞེས་བྱ་ཞེན། ཆེན་པོ་
བདུན་པོ་འདི་དང་ལྡན་པའི་ཕྱིར་ན་ཐེག་ཆེན་ཞེས་ངེས་པར་བརྗོད་དོ་བདུན་པོ་གངན། ག་
-3 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆེན་གྱི་སྡེ་སྣོད་ལ་དམིགས་པས་ན་དམིགས་པ་ཆེ་བ་དང་། རང་གཞན་གཉིས་ཀའི་དོན་སྒྲུབ་
པས་ན་སྒྲུབ་པ་ཆེ་བ་དང༌། བདག་མེད་གཉིས་ཀ་རྟོགས་པས་ན་ཡེ་ཤེས་ཆེ་བ། གྲངས་མེད་
གསུམ་དུ་གུས་སྦྱོར་རྟག་སྦྱོར་གྱི་བརྩོན་འགྲུས་བརྩམ་པ་ནས་རྩོམ་པ་ཆེ་བ་དང༌། སྙིང་རྗེས་
འཁོར་བ་མི་གཏོང་ཞིང་ཤེས་རབ་ཀྱིས་འཁོར་བ་རང་བཞིན་མེད་པར་ཤེས་པས་ཐབས་ལ་
མཁས་པར་འགྱུར་བ་ཆེན་པོ་དང་། སྟོབས་དང་མི་འཇིགས་པ་སོགས་ཡང་དག་པར་འགྲུབ་
པས་གྲུབ་པ་ཆེན་པོ་དང་། ཞིང་ལ་ལར་བྱང་ཆུབ་པ་དང་། ལ་ལར་མྱ་ངན་འདའ་བ་ཀུན་ཏུ་
སྟོན་པ་སོགས་སངས་རྒྱས་ཀྱིས་ཕྲིན་ལས་ཆེན་པོ་རྣམས་སོ། །ཐེག་ཆེན་གྱི་བསྡུབནི། སྤྱིར་
ཐེག་ཆེན་ལ་དབྱེ་བ་མཐའ་ཡས་ཀྱང་བསྡུས་ན་བཅུ་པོ་འདིར་འདུས་ཏེ། བཅུགང་ན། དང་
པོར་ཐེག་ཆེན་གྱི་རིགས་ལ་གནས་པ་དང་། དེ་ལས་ཐེག་ཆེན་གྱི་ཆོས་ལ་མོས་པ་འབྱུང་བ་དང་།
དེ་ལས་བྱང་ཆུབ་ཆེན་པོར་སེམས་བསྐྱེད་པ་དང་དེ་ལས་སྦྱིན་སོགས་ཕར་ཕྱིན་དྲུག་གི་སྒྲུབ་པ་
དང་དེའི་ཕྱིར་དུ་ས་དང་པོར་སྐྱོན་མེད་པའི་གནས་ལ་འཇུག་པ་དང་དེ་ནས་བདུན་པའི་བར་
ལ་སེམས་ཅན་ཡོངས་སུ་སྨིན་པར་བྱེད་པ་དང༌། དེ་ནས་བཅུ་པའི་བར་ལ་སངས་རྒྱས་ཀྱི་
ཞིང་སྦྱོང་བ་དང་། དེ་ནས་སྲིད་ཞི་ལ་མི་གནས་པའི་མྱང་འདས་སྒྲུབ་པ་དང། སངས་རྒྱས་ཀྱི་
ས་ལ་བྱང་ཆུབ་མཆོག་ཏུ་སངས་རྒྱས་རྣམས་སོ། །དེ་ལྟར་ན་བཅུ་པོ་འདིས་ཐེག་ཆེན་གྱི་གཞི་
ལམ་འབྲས་བུའི་སྐབས་ཐམས་ཅད་བསྡུས་ནས་བསྟན་པ་ཡིན་ནོ། །
བདུན་པ་ཐེག་ཆེན་ལ་མོས་པ་འཆད་པ་ལ། བྱང་སེམས་ཀྱི་རྣམགཞག་དང་། བྱང་
སེམས་ཀྱི་མཚན་གྱི་རྣམ་གྲངས་གཉིས། དང་པོ་བྱང་སེམས་ཀྱི་དབྱེ་བ། བྱང་སེམས་ཀྱི་མཚན་
ཉིད། བྱང་སེམས་ཀྱིས་གཞན་ལ་ཕན་འདོགས་ཚུལ་དང་གསུམ། དང་པོ་ནི། བྱང་སེམས་ལ་
དབྱེ་ན་སྡེ་ཚན་ལྔ་སྟེ། གཅིག་སྟེ་ཚོགས་སྦྱོར་ལ་གནས་པ་རྣམས་མོས་པ་སྤྱོད་པའི་བྱང་སེམས།
ས་དང་པོ་ལ་གནས་པ་རྣམས་ལྷག་བསམ་དག་པའི་བྱང་སེམས། གཉིས་པ་ནས་དྲུག་པའི་
-3 2 4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
བར་ལ་གནས་པ་རྣམས་མཚན་མ་ལ་སྤྱོད་པའི་བྱང་སེམས། ས་བདུན་པ་ལ་གནས་པརྣམས་
མཚན་མ་མེད་པའི་བྱང་སེམས། དག་ས་ལ་གནས་པ་རྣམས་མངོན་པར་འདུ་བྱེད་མེད་པར་
སྤྱོད་པའི་བྱང་སེམས་ཏེ། ལྔ་པོ་འདི་དག་ནི་ས་ཀུན་ལ་བྱང་ཆུབ་སེམས་དཔའ་སྡེ་ཚན་མི་འདྲ་
བ་ཡིན་པར་བྱའོ། །གསུམ་པ་མཚན་ཉིད་ལ། དོན་ཚན་དུ་མ་ཡོད་པའི་ནང་ནས་སྤྲོ་དགའི་ཁྱད་
པར་གྱི་བཤད་པ་ནི་འདོད་པའི་ལོངས་སྤྱོད་ལ་ཆགས་ཏེ་མི་སྦྱིན་པ་དང་། ལས་གསུམརྣམ་
པར་དག་པའི་ཚུལ་ཁྲིམས་དང༌། ཁྲོ་བ་ཟིལ་གྱིས་གནོན་པའི་བཟོད་པ་དང་། ཡོན་ཏན་ལྷུར་
ལེནཔའི་བརྩོན་འགྲུས་དང༌། ཆོས་ཉིད་ལ་མི་གཡོ་བའི་བསམ་གཏན་དང་། དེ་ཁོ་ན་ཉིད་ཟབ་
མོ་མཐོང་བའི་ཤེས་རབ་སྟེ། དག་པའི་ཕྱིན་དྲུག་ལ་སྤྱོད་ཅིང་བྱང་ཆུབ་ཆེན་པོ་ལ་དགའ་བའི་སྒོ་
ནས་ཐོས་པར་སྨོན་པ་དང་ལྡན་པའི་བྱང་ཆུབ་སེམས་དཔའ་ཡིན་ནོ། །གཞན་དོན་སྒྲུབ་ཚུལ་
གྱིས་བཤད་པ་ནི། ཆོས་དང་ཟང་ཟིང་གིས་ཕན་འདོགས་པའི་སྦྱིན་པ་དང་། གཞན་ལ་གནོད་
པ་སྤང་བར་ལྟ་བའི་ཚུལ་ཁྲིམས་དང་། གཞན་གྱི་གནོད་པ་དང་དུ་ལེན་པའི་བཟོད་པ་དང་།
དགེ་བ་ལ་བརྟན་པའི་བརྩོན་འགྲུས་དང་། བག་ཡོད་པའི་བསམ་གཏན་དང་། བདེ་ཐོབ་པའི་
ཤེས་རབ་སྟེ་དག་པའི་ཕྱིན་དྲུག་ལ་སྤྱོད་ཅིང་། གཞན་གྱི་དོན་ལ་བརྩོན་པ་ནི་བྱང་ཆུབ་སེམས་
དཔའཡིན་ནོ། །ནང་དུ་གནས་ཚུལ་གྱི་བཤད་པ་ནི། ལོངས་སྤྱོད་རང་གིས་བཟུང་བའི་ཉེས་
དམིགས་ཤེས་ནས་གཏོང་བའི་སྦྱིན་པ་དང་། ལོངས་སྤྱོད་ལ་མ་ཆགས་པའི་ཚུལ་ཁྲིམས་དང་།
ཞེ་ལ་འཁོན་འཛིན་མེད་པའི་བཟོད་པ་དང༌། རྣལ་འབྱོར་སྒོམ་པ་ལ་སྤྲོ་བའི་བརྩོན་གྲུས་
དང༌། ཞི་ལྷག་གི་རྒྱུ་མཚན་ལ་མཁས་པའི་བསམ་གཏན་དང་། ལྟ་བ་ངན་པ་མེད་པའི་ཤེས་
རབ་སྟེ་དག་པའི་ཕྱིན་དྲུག་ལ་སྤྱོད་ཅིང་། རྒྱལ་སྲས་རྣམས་ཀྱི་ནང་ནས་ཐེག་ཆེན་ལས་མི་
གཡོ་བའིབརྩེ་ལྡན་བྱང་ཆུབ་སེམས་དཔའི་བརྟན་པའི་ཁྱད་པར་གྱི་བཤད་པ་ནི་བརྩེ་བ་
དང་ལྡན་པས་བདོག་པ་གཞན་ལ་གཏོང་བའི་སྦྱིན་པ་དང་། ངོ་ཚ་ཤེས་པ་ཁྲེལ་ཡོད་པའི་ཚུལ་
-3 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྲིམས་དང་། སྡུག་བསྔལ་དང་དུ་ལེན་པའི་བཟོད་པ་དང་། རང་གི་བདེ་བ་ལམ་གས་པར་
གཞན་བདེ་བ་ལ་སྤྲོ་བའི་བརྩོན་འགྲུས་དང་། དྲན་པ་གཙོ་བོར་བསམ་པའི་དམིགསརྣམམ་
བརྗེད་པའི་བསམ་གཏན་དང་། ནང་དུ་ཆོས་དབྱིངས་ལ་མཉམ་པར་བཞག་པའི་བདག་ཉིད་
ཅན་གྱི་ཤེས་རབ་བོ། །དག་པའི་ཕར་ཕྱིན་དྲུག་ལ་སྤྱོད་ཅིང་ཐེག་པ་གཞན་གྱིས་མི་འགྱུར་བར་
གནས་པ་ནི། བྱང་སེམས་ཁས་ལེན་པའི་སྡུག་བསྔལ་ཅན་གྱི་བཤད་པ་ནི། དབུལ་ཕོངས་ལ་
སོགས་པ་སེལ་བའི་སྦྱིན་པ་དང་། གཞན་ལ་སྡུག་བསྔལ་མི་བྱེད་པའི་ཚུལ་ཁྲིམས་དང་། སྡུག་
བསྔལ་གྱི་མ་འཁྲུགས་པའི་བཟོད་པ། སྡུག་བསྔལ་ལ་འཇིགས་པ་མེད་ཅིང་སྤྲོ་བའི་བརྩོན་
འགྲུས་དང་། སྡུག་བསྔལ་གྱི་སྡུག་བསྔལ་སོགས་ལས་རྣམ་པར་གྲོལ་བའི་བསམ་གཏན་དང་།
སྡུག་བསྔལ་གྱི་ཕྱོགས་ལ་འཁོར་གསུམ་དུ་མི་རྟོག་པའི་ཤེས་རབ་སྟེ། དག་པའི་ཕར་ཕྱིན་དྲུག་
ལ་སྤྱོད་ཅིངགཞན་དོན་དུ་འཁོར་བའི་སྡུག་བསྔལ་ཁས་ལེན་པའི་བྱང་ཆུབ་སེམས་དཔའཡིན་
ནོ༔ ་དམ་པའི་ཆོས་ཁོ་ན་གཙོ་བོར་བྱེད་པའི་ཚུལ་ཁྲིམས་ཀྱི་བཤད་པནི། སེར་སྣ་དང་ལོངས་
སྤྱོད་ཀྱི་ཆོས་ལ་མི་དགའ་བའི་སྦྱིན་པ་དང་། རང་བཞིན་གྱིས་དགེ་བའི་ཆོས་ལ་དགའབའི་
ཚུལ་ཁྲིམས་དང་། ཁོང་ཁྲོའི་ཆོས་ལ་སྨོད་པའི་བཟོད་པ་དང་། དགེ་བའི་ཆོས་ལ་མངོན་པར་སྤྲོ་
བའི་བརྩོན་འགྲུས་དང་། སྙོམས་པར་འཇུག་པའི་ཆོས་ལ་དབང་ཐོབ་པའི་བསམ་གཏན་དང་།
ཤེས་བྱའི་ཆོས་ལ་མུན་པ་མེད་པའི་ཤེས་རབ་སྟེ་དག་པའི་ཕྱིན་དྲུག་ལ་སྤྱོད་ཅིང་དམ་པའི་ཆོས་
གཙོ་བོར་བྱེད་པ་ནི་བྱང་ཆུབ་སེམས་དཔའ་ཡིནནོ། །བག་ཡོད་བསྟེན་ཚུལ་གྱི་བཤད་པནི།
ལོངས་སྤྱོད་ལ་བག་ཡོད་པས་མ་ཆགས་པར་གཏོང་བས་སྦྱིན་པ་དང་། བསླབ་བྱ་ངེས་པ་ཅན་
གྱི་ཚུལ་ཁྲིམས་དང་། གཞན་གྱི་སེམས་བསྲུང་བ་ལ་བག་ཡོད་པའི་བཟོད་པ་དང་། རང་གཞན་
གྱི་དགེ་བ་ལ་བག་ཡོད་པའི་བརྩོན་འགྲུས་དང༌། སྙོམས་འཇུག་གི་བདེ་བ་ལ་མ་ཆགས་
པའི་བསམ་གཏན་དང༌། ཇི་ལྟ་ཇི་སྙེད་པའི་ཐམས་ཅད་ལ་བག་ཡོད་པའི་ཤེས་རབ་སྟེ། དག་
-3 2
6 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
པའི་ཕྱིན་དྲུག་ལ་སྤྱོད་ཅིང་། ཐེག་ཆེན་གྱི་ཆོས་ལ་བག་ཡོད་པ་ནི་བྱང་ཆུབ་སེམས་དཔའ་ཡིན་
ནོ༑ །ངོ་ཚ་ཤེས་པའི་ཚུལ་གྱི་བཤད་པ་ནི། སློང་མོ་བ་ལ་མ་གུས་ཤིང་ཁྱད་དུ་བསོད་པ་ངོ་ཚ་
བས་གུས་པས་གཏོང་བའི་སྦྱིན་པ་དང་། ཉེས་པ་ཆུང་ངུ་ལའང་མི་འཛེམ་པ་ངོ་ཚ་བས་ཉེས་པ་
ཆུང་ངུ་ཡང་སྤོང་བའི་ཚུལ་ཁྲིམས་དང་། གཞན་གྱི་གནོད་པ་མི་བཟོད་པ་སྤོང་བས་གནོད་པ་ལ་
བཟོད་པ་སྒོམ་པ་དང་། དགེ་བ་ཆུང་ངུ་ཡང་ཡོངས་སུ་ཉམས་པ་ངོ་ཚ་བས་དགེ་བ་མི་ཉམས་
པར་བྱེད་པའི་བརྩོན་འགྲུས། ཕྱི་རོལ་དུ་སེམས་རྣམ་པར་འཕྲོ་བ་ངོ་ཚ་བས་ནང་དུ་བསམ་
གཏན་ལ་མཉམ་པར་བཞག་པ་དང་། ལྟ་བ་ཆུང་ངུ་སྟེ་བདག་ཏུ་ལྟ་བརོ་ཚ་བས་བདག་མེད་
རྟོགས་པའི་ཤེས་རབ་སྐྱེད་པ་སྟེ། དག་པའི་ཕར་ཕྱིན་དྲུག་ལ་ལོངས་སྤྱོད་ཅིང་བྱང་ཆུབ་སེམས་
དཔའི་བྱེད་པ་ལ་འཇུག་པ་ངོ་ཚ་སྤངས་པས་ཐེག་པ་ཆེན་པོ་ལ་གནས་པ་ནི་བྱང་ཆུབ་སེམས་
དཔའ་ཡིན་ནོ། །གསུམ་པ་ནི་གང་ལ་ཅི་འདོད་བྱིན་པས་ཚེ་འདིར་ཕན་འདོགས་པ་དང་། ཚུལ་
ཁྲིམས་རྣམ་དག་ལ་བཀོད་ནས་བདེ་འགྲོ་ཐོབ་པར་བྱེད་པས་འཇིག་རྟེན་ཕ་རོལ་དུ་ཕན་
འདོགས་པ་དང་། གནོད་ལན་མི་བྱེད་པར་གནོད་བྱེད་བཟོད་པ་ལ་འཇོག་པ་དང་། གཞན་གྱི་
དགེ་བའི་གྲགས་མངོན་པར་འདུ་བྱེད་པ་དང་། རྫུ་འཕྲུལ་ལ་སོགས་པའི་ཡོན་ཏན་ལ་དབང་
འབྱོར་བ་ཉིད་ཐོབ་པར་བྱེད་པ་དང་། རིགས་ཅན་གསུམ་ལ་རང་རང་གི་བློ་དང་འཚངས་པའི་
ཆོས་སྟོན་པར་བྱེད་པ་སྟེ་ཕྱིན་དྲུག་ལ་བརྟེན་ནས་གཞི་ལམ་འབྲས་བུ་ཆེན་པོ་སངས་རྒྱས་ཐོབ་
པའི་སྒོནས་བྱང་སེམསརྣམས་སེམས་ཅན་ལ་ཕན་འདོགས་པ་ལ་འཇུག་པ་ཡིན་ནོ། །
གཉིས་པ་མཚན་གྱི་རྣམ་གྲངས་ལ། དངོས་པོ་དང༌། ངེས་ཚིག་གིས་བཤད་པ་
གཉིས། དང་པོ་ནི། བྱང་སེམས་རྣམས་ལ་མཚན་གྱི་རྣམ་གྲངས་བཅུ་དྲུག་མངའ་བ་ཡིནཏེ།
འདི་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་དང་། བློ་དང་ལྡན་པ་དང་། གསལ་
བའི་མཆོག་རྒྱལ་བའི་སྲས་པོ་རྒྱལ་བའི་གཞི་རྒྱལ་བར་བྱེད་པ་རྒྱལ་བའི་མྱུ་གུ་རྩལ་དང་ལྡན་
，
-3 2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་འཕགས་མཆོག་དེ་ཉིད་དཔོན་གྲགས་མཆོག་སྙིང་རྗེ་ཅན་བསོད་ནམས་ཆེན་པོ། དབང་
ཕྱུག་ཆེན་པོ་དེ་བཞིན་ཆོས་དང་ལྡན་པ་ཅན་ཞེས་པ་རྣམས་སོ། །གཉིས་པ་ལ་དོན་གཉིས་
རྟོགས་ཚུལ་གྱི་བཤད་པ་ནི། དེ་ཁོ་ན་ཉིད་བཟང་པོས་བདག་མེད་གཉིས་རྟོགས་པ་དང་དོན་
ཆེན་པོ་རང་གཞན་གྱི་དོན་རྟོགས་པར་ཤེས་བྱ་རྟོགས་པ་མི་གནས་པའི་མྱང་འདས་མི་ཟད་པའི་
རྟག་པར་རྟོགས་པ་དང་། གདུལ་བྱ་འདུལ་བའི་ཐབས་རྣམས་ཀྱང་རྟོགས་པར་འགྱུར་བ་སྟེ།
རྟོགས་པའི་ཁྱད་པར་ལྔ་དང་ལྡན་པའི་རྒྱུ་མཚན་དེས་ན་བྱང་ཆུབ་སེམས་དཔའ་ཞེས་བྱའོ། །
རྣམ་ཤེས་རྟོགས་ཚུལ་གྱིས་བཤད་པ་ནི། བདག་ཏུ་སྒོ་གདགས་བཞི་ཀུན་གཞིའི་རྣམ་ཤེས་
རྗེས་སུ་རྟོགས་པ་དང་བདག་ལྟ་དང་ལྡན་ཅིང་ཤིན་ཏུ་ཕྲ་བ་ཉོན་མོངས་པ་དང༌། རྣམ་ཤེས་
རིགས་སོགས་འཇུག་ཤེས་དྲུག་རྟོགས་པ་དང་། དེ་ལྟར་བརྒྱད་པོ་ཀུན་ཡང་དག་པའི་ཀུན་རྟོག་
ཡིན་པར་རྟོགས་པ་ སྟེ། རྟོགས་པའི་ ཁྱད་པར་བཞི་ དང་ལྡན་པ་དེས་བྱང་ ཆུབ་ སེམས་
དཔའ་ཞེས་བྱའོ། །མཚན་ཉིད་རྟོགས་ཚུལ་གྱི་བཤད་པ་ནི། མ་རྟོགས་པ་མ་རིག་པ་ནི་སྤང་བྱ་
ཡིན་པར་རྟོགས་པ་དང་། རྗེས་སུ་རྟོགས་པ་དང་། རིག་པ་ཡེ་ཤེས་ཀྱི་གཉེན་པོ་ཡིན་པར་དང་།
ཀུན་བཏགསནི་བཏགས་པ་ལྟར་བདེན་པའི་དངོས་པོ་མེདཔར་རྟོགས་པ་དང་། གཞན་དབང་
རྐྱེན་ལ་ལྟོས་ནས་རང་སྐྱེ་བར་རྟོགས་པ་དང་། བདག་གཉིས་སུ་ཞེན་པ་ནི་ཆོས་ཉིད་མགས་
པ་ཡིན་པར་རྟོགས་པའི་ངང་ནས་བདག་གཉིས་ཀྱི་སྟོང་པའི་ཆོས་ཉིད་ཡོངས་གྲུབ་བོ །རང་
རིག་པའི་ཡེ་ཤེས་ཀྱིས་རྟོགས་པ་སྟེ། རྟོགས་པའི་ཁྱད་པར་ལྔ་དང་ལྡན་པའི་ཁྱད་པར་དེསན་
བྱང་ཆུབ་སེམས་དཔའ་ཞེས་ཇི་ལྟ་ཇི་སྙེད་རྟོགས་ཚུལ་གྱི་བཤད་པ་ནི་གཞན་ཡང་དོན་དམ་དུ་
ལེགས་པར་རྟོགས་པ་དང༌། ཡོངས་གྲུབ་དོན་དམ་དུ་ཡོད་པར་རྟོགས་པ་དང་། ཀུན་བཏགས་
ཀྱི་དོན་ཀུན་རྟོག་པས་བཏགས་པ་ཙམ་དུ་རྟོགས་པ་དང་། ཤེས་བྱ་མཐའ་དག་གི་དོན་ཐམས་
ཅད་རྟོགས་པ་དང་། རྟོགས་བྱ་ཡུལ་དང་རྟོགས་གཞི་དབང་པོ་དང༌། རྟོགས་པའི་རྣམ་ཤེས་
3
2 8 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
རྣམས་འཁོར་གསུམ་མི་དམིགས་པའི་ཚུལ་གྱིས་རྟོགས་པ་སྟེ། རྟོགས་པའི་ཁྱད་པར་ལྔ་དང་
ལྡན་པའི་རྒྱུ་མཚན་དེས་བྱང་ཆུབ་སེམས་དཔའོ། །མཛད་པ་སྣ་ཚོགས་རྟོགས་ཀྱི་བཤད་པ་ནི།
འོག་མིན་དུ་སངས་རྒྱས་ཉིད་དུ་གྱུར་པར་རྟོགས་པ་དང་། དེ་ནས་དགའ་ལྡན་ན་བཞུགས་པའི་
ཚུལ་གྱི་རྟོགས་པ་དང༌། དེ་ནས་ཡུམ་གྱི་ལྷུམས་སུ་འཇུག་པའི་ཚུལ་རྟོགས་པ་དང་། དེ་
ནས་བལྟམས་ནས་བྱང་ཆུབ་པར་སྟོན་པའི་བར་གྱི་རིམ་པ་རྣམས་རྟོགས་པ་དང་། དེ་ནས་
གདུལ་བྱ་རྣམས་ཀྱིས་རབ་ཏུ་རྟོགས་པར་བྱ་བའི་ཕྱིར་རྫོགས་པ་བྱ་བའི་ཕྱིར་དུ་ཆོས་འཁོར་
བསྐོར་བའི་ཚུལ་རྟོགས་པའི་ཁྱད་པར་ལྔ་དང་ལྡན་པའི་རྒྱུ་མཚན་དེས་ན་བྱང་ཆུབ་སེམས་
དཔའ་ཞེས་བྱའོ། །རྟོགས་པའི་རྣམ་དབྱེ་བཤད་པནི། བློ་དང་ལྡན་པརྣམས་ཀྱིས་རྟོགས་པ་ལ་
དབྱེ་ན། དུས་ཀྱི་སྒོ་ནས་ཕྱེ་ན་བློ་ཐོབ་ཟིན་འདས་པའི་རྟོགས་པ་དང་། མཐོང་བ་མ་འོངས་པའི་
རྟོགས་པ་དང་། རབ་ཏུ་གནས་པ་ད་ལྟར་བའི་རྟོགས་པ་དང་། ཕྱི་ནང་གི་ནང་དུ་རང་རིག་ཡེ་
ཤེས་ཀྱི་རྟོགས་པ་དང་། ཕྱི་རོལ་དུ་གཞན་ལས་རྗེས་སུ་རྟོགས་པ་དང༌། ཕྲ་རགས་ཀྱི་ཕྱེ་ན་
ཐོས་བསམ་གྱི་སོ་སོར་འཆད་པའི་བློ་རགས་པའི་རྟོགས་པ་དང་། སྒོམ་བྱུང་གི་བརྗོད་དུ་མེད་
པའི་བློ་ཕྲ་བའི་རྟོགས་པ་བཞི། མཆོག་དམན་གྱིས་ཕྱེ་ན་ས་བརྒྱད་པ་ཡན་ཆད་ང་རྒྱལ་བཅོམ་
པས་མཆོག་གི་རྟོགས་པ་དང་བདུན་པ་མན་ཆད་ང་རྒྱལ་དང་བཅས་པས་དམན་པའི་རྟོགས་པ་
དང༌། ཉེ་རིང་གིས་ཕྱེ་ན། བདུན་པ་མན་ཆད་བློ་གྲོས་མ་དག་ཡིན་པས་རིང་བའིརྟོགས་པ་དང་།
བརྒྱད་པ་ཡན་ཆད་བློ་གྲོས་ཡང་དག་པར་སྨིན་པས་ཉེ་བའི་རྟོགས་པ་སྟེ། དེ་ལྟར་རྟོགས་པའི་
ཁྱད་པར་བཅུ་གཅིག་དང་ལྡན་པའི་ཕྱིར་དེས་ན་རྟོགས་པའི་སེམས་ཅན་རྣམས་བྱང་ཆུབ་
སེམས་དཔའ་ཞེས་བྱའོ། །དེ་ལས་བྱུང་པའི་ཡོན་ཏན་གྱིས་སྐབས་བཤད་ཟིན་ཏོ།། །།
༈ དྲུག་པ་རྟགས་ལྡན་པ་ལ་སྤྱོད་པའི་ཚུལ་ལ་གཉིས་ཏེ། བྱང་ཆུབ་སེམས་དཔར་
མཚོན་པའི་རྟགས་སོགས་བཤད་པ་དང་། རྟགས་ལྡན་གང་ལ་བསླབ་པའི་གནསགཉིས་སོ།།
-3 29 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དང་པོ་ནི། གོང་དུ་བཤད་པའི་ཡོན་ཏན་དེ་དག་དང་ལྡན་པའི་གང་ཟག་རྣམས་བྱང་ཆུབ་
སེམས་དཔའ་ཡིན་པར་གང་གིས་ཤེས་སྙམ་ན། རྟགས་ལྔའི་སྒོ་ནས་ཤེས་པར་བྱའོ། །ལྔ་པོ་
གང་ན། བྱང་ཆུབ་ཀྱི་སེམས་དང་ལྡན་པའི་བརྩེ་བ་ཆེན་པོ་དང་། གདུལ་བྱའི་བློ་དང་མཐུན་
པའི་གཏམ་སྙན་པར་སྨྲ་བ་དང་། རང་གཞན་གྱི་དོན་ལ་བློ་གྲོས་བརྟན་པ་ཉིད་དང་། གང་ལ་
ཅི་འདོད་སྦྱིན་པའི་ལག་བརྐྱང་པ་ཉིད་དང༌། གསུང་རབ་ཀྱི་དགོངས་པ་ཟབ་མོ་ངེས་པར་
འགྲེལ་ཞིང་གསལ་བར་སྟོན་པ་སྟེ། ལྔ་པོ་འདི་དག་ནི་བློ་ལྡན་བྱང་སེམས་རྣམས་ཀྱི་གས་
སམ་མཚན་མ་ཡིན་ལ། དེར་མ་ཟད་བརྩེ་བས་སེམས་ཅན་ཡོངས་སུ་འཛིན་པར་བྱེད་པ་དང་།
སྙན་པར་སྨྲ་བས་བསྟན་པ་ལ་མོས་པ་ཐོབ་པར་བྱེད་པ་དང༌། བསྟན་པས་དཀའ་སྤྱད་དང་
ལོག་སྒྲུབ་ལ་མི་སྐྱོ་བར་བྱེད་པ་དང་། ལག་བརྐྱང་པ་དང་། ཟབ་མོ་སྟོང་པ་ཉིད་ཀྱིས་ཟང་ཟིང་
གིས་བསྡུ་བ་དང་། ཆོས་ཀྱི་བཏགས་པའི་སྒོ་ནས་ཕན་འདོགས་པའི་ཕྱིར་ཡང་བྱང་ཆུབ་སེམས་
དཔའ་ཡིན་ལ། རྟགས་ལྔ་པོ་དེ་དག་བསྡུས་ན་བརྩེ་བ་བསམ་པ་རྣམ་པར་དག་པའི་རྟགས་དང་།
གཞན་ལ་སྦྱོར་བ་ཕུན་སུམ་ཚོགས་པའི་རྟགས་སོ། །རྟགས་ལྡན་དེ་དག་ཕྱོགས་གཉིས་སུ་དབྱེ་
བ་ནི། བྱང་ཆུབ་སེམས་དཔའི་བྱང་སེམས་ལ་དབྱེ་ན། རྟག་ཏུ་ཁྱིམ་པའི་ཕྱོགས་འཁོར་བསྒྱུར་
སོགསརྣམས་སུ་གྱུར་པ་ལ་སྐྱེ་བ་ཐམས་ཅད་དུ་ཁྱིམ་པའི་རྟེན་གྱིས་སེམས་ཅན་གྱི་དོན་བྱེད་པ་
བྱང་ཆུབ་སེམས་དཔའ་དང༌། ས་རྣམས་ཀུན་ལ་བློ་ལྡན་བྱང་སེམས་ཀྱི་རབ་བྱུང་གི་ཚུལ་
མཁན་སློབ་སོགས་ལས་ཡང་དག་པར་ལེན་པའི་ཆོ་ག་ལས། ཐོབ་པ་དང་མིང་གིས་ཐོབ་པ་
དང་། གཞན་ཡང་མཆོད་རྟེན་རྣམ་དག་དྲུང་དུ་རབ་ཏུ་བྱུང་བའི་ཚུལ་སྟོན་པར་བྱེད་པས་ཀྱང་
སེམས་ཅན་གྱི་དོན་མཛད་པའི་བྱང་ཆུབ་སེམས་དཔའ་གཉིས་སོ། །དེ་ལྟར་ཕྱོགས་གཉིས་ཀྱི་
ནང་ནས། རབ་ཏུ་བྱུང་བའི་ཕྱོགས་དག་ནི་འདུ་འཛི་སྤང་བ་སོགས་ཡོན་ཏན་ཚད་མེད་པ་དང་
ལྡན་པ་དེ་བས་ན་བྱང་སེམས་སྡོམ་བརྩོན་རྣམས་ཁྱིམ་པའི་བྱང་ཆུབ་སེམས་དཔའ་ལས་ཁྱད་
-3 30 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
པར་དུ་འཕགས་པ་ཉིད་དོ། །ཕྱོགས་ཅན་རྣམས་ཀྱིས་ལྷག་བསམ་གྱི་ཁྱད་པར་སྟོན་པ་ནི།
མོས་སྤྱོད་ནས་བཅུ་པའི་བར་གྱི་ས་རྣམས་ཀུན་ལ་བརྟན་པ་རྣམས་ཀྱིས་ལྷག་བསམ་གྱི་ཁྱད་
པར་ལྔ་སྟེ། སེམས་ཅན་ཕ་རོལ་ལ་སྡུག་ཅིང་ཡིད་དུ་འོང་བའི་འབྲས་བུ་འདོད་པ་ནི་བདེ་བའི་
ལྷག་བསམ་དང་། ཚེ་འདི་ཉིད་ལ་དགེ་བ་ལ་ཕན་པར་འདོད་པ་ནི་ཕན་པའི་ལྷག་བསམདང་།
མྱང་འདས་ལ་འགོད་པར་འདོད་པ་ནི་དགའ་བ་དང་བཏང་སྙོམས་གཉིས་ཀའི་ལྷག་བསམ་
དང༌། ས་མཚམས་ཀྱིས་ཕྱེ་ན་མོས་སྤྱོད་པའི་ལྷག་བསམ་ནི། ཡང་དག་པ་དང་། མ་དག་ས་
བདུན་གྱི་ལྷག་བསམ་ནི་རྣམ་པར་དག་པ་དང་། དག་པ་ས་གསུམ་གྱི་ལྷག་བསམ་ནི་རབཏུ་
དག་པ་སྟེ། འདི་དག་ནི་བྱང་སེམས་རྣམས་ཀྱིས་སེམས་ཅན་ལ་ཕན་པ་དང་བདེ་བའི་ལྷག་
བསམ་ཡིན་པར་འདོད་དོ། །ལྷག་བསམ་དང་ལྡན་པས་སེམས་ཅན་ཡོངས་སུ་འཛིན་ཚུལ་
འཆད་པ་ནི། ས་རྣམས་ཀུན་ལ་བློ་ལྡན་རྣམས་ཀྱིས་སེམས་ཅན་ཡོངས་སུ་འཛིན་ཚུལརྣམ་པ་
བཞི་སྟེ། སྨོན་ལམ་གྱི་སྒོ་ནས་ཡོངས་སུ་འཛིན་པ་དང་། སེམས་མཉམ་པ་ཉིད་ཐོབ་པའི་སྒོ་
ནས་ཡོངས་སུ་འཛིན་པ་དང་། བདག་པོའི་རྗེ་བོར་གྱུར་པའི་སྒོ་ནས་ཡོངས་སུ་འཛིན་པ་དང་།
འཁོར་བསྡུད་པའི་མཁན་པོ་སོགས་སུ་གྱུར་པའི་སྒོ་ནས་ཡོངས་སུ་འཛིན་པའོ། །ཡོངས་སུ་
འཛིན་པ་རྣམས་ཀྱིས་སྐྱེ་བའི་ཁྱད་པར་འཆད་པ་ནི། བློ་ལྡན་རྣམས་ཀྱི་གཞན་དོན་དུ་སྐྱེ་བ་
ལེན་ཚུལ་བཞི་སྟེ། ཆོས་སྤྱོད་པ་རྣམས་ལ་རྣམ་པར་དག་པའི་དབང་གིས་སྐྱེ་བ་དང་། འཕགས་
པ་ཁ་ཅིག་སྨོན་ལམ་རྣམ་པར་དག་པའི་དབང་གིས་སྐྱེ་བ་དང་། གཟུགས་ཁམས་པ་ཁ་ཅིག་
བསམ་གཏན་དང་ཏིང་ངེ་འཛིན་ལས་མ་ཉམས་བཞིན་དུ་འདོད་ཁམས་སུ་སྐྱེ་བ་དང་། མཐར་
ཕྱིན་པའི་བྱང་སེམས་རྣམས་འབྱོར་པའི་དབང་གིས་དགའ་ལྡན་གྱི་གནས་ལ་སོགས་པར་སྐྱེ་
བའི་ཚུལ་ཀུན་ཏུ་སྟོན་པརྣམས་སུ་འདོད་པ་ཡིན་ནོ། །
གཉིས་པ་ལ་སྡོམ་གྱིས་མདོར་བསྟན་དང་། རེ་རེ་ནས་རྒྱས་པར་བཤད་པ་གཉིས།
-3 3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་ནི་ས་རྣམས་ཀྱི་མཚན་ཉིད་དམ་རང་བཞིན་བསྟན་པ་དང༌། ས་ལ་སློབ་པའིགང་ཟག་
གི་དབྱེ་བ་དང་། བཤད་པ་གསུམ་ལ་སློབ་ཚུལ་འབྲས་བུ་དང་བཅས་པ་དང་། ཟག་མེད་ཀྱི་
ཕུང་པོ་ལྔ་སྦྱོང་ཚུལ་དང༌། གྲུབ་དང་མ་གྲུབ་པའི་ཁྱད་པར་དང་། ས་ཐོབ་པའི་རྟགས་ཀྱི་དབྱེ་
བ་ཕན་ཡོན་དང་བཅས་པ་དང་། སོ་སོ་དང་ཐུན་མོང་མ་ཡིན་པའི་ཐོབ་ཚུལ་གྱི་དབྱེ་བ་དང་
བཅས་པ་བརྒྱད་པོ་འདིས་གནས་པ་དང་ས་རྣམས་ཀྱི་རྣམ་གཞག་སྟོན་པ་ཉིད་དོ། །གཉིས་པ་
ལ་མདོར་བསྟན་རྒྱས་བཤད་གཉིས་ཡོད་པའི་དང་པོ་མཚན་ཉིད་ནི། ས་དང་པོའི་མཚན་ཉིད་
དམ་རང་བཞིན་སྟོང་པ་ཉིད་ཀྱི་མཆོག་མངོན་སུམ་དུ་གསར་དུ་རྟོགས་ནས་དགའ་བ་ཁྱད་པར་
ཅན་ལ་གནས་པའོ། །གཉིས་པ་ནི། དགེ་མི་དགེའི་ལས་རྣམས་དང་ལས་འབྲས་ཀྱི་འབྲེལ་བ་
ཤེས་པས་ཚུལ་ཁྲིམས་སྐྱོན་མེད་པ་ལ་གནས་པའོ། །གསུམ་པ་ནི། བསམ་གཏན་གྱི་བདེ་བ་
ཟག་པ་མེད་ཅིང་ཕུལ་དུ་བྱུང་པ་ལ་བསམ་གཏན་ལས་མ་ཉམས་བཞིན་དུ་འདོད་པའི་ཁམས་
སུ་སྐྱེ་བ་ལེན་པའོ། །བཞི་པ་ནི། འཁོར་བའི་གཉེན་པོར་བྱང་ཆུབ་ཕྱོགས་མཐུན་གྱི་དགེ་བ་
རྣམས་འཁོར་བ་དག་ཏུ་ཡོངས་སུ་བསྔོ་ཞིང་སྒྱུར་བར་བྱེད་པའོ། །ལྔ་པ་ནི་སེམས་ཅན་གྱི་འོག་
སྒྲུབ་སོགས་ཀྱིས་རང་གི་སེམས་ཀུན་ནས་ཉོན་མོངས་མེད་པར་སེམས་ཅན་ཡོངས་སུ་སྨིན་
པར་བྱེད་པའོ། །དྲུག་པ་ནི། གཞན་དོན་དུ་ཆེད་དུ་བསྟན་ཏེ་སྲིད་པར་སྐྱེ་བ་ན་ཀུན་ནས་ཉོན་
མོངས་པ་རྗེས་སུ་བསྲུང་ཞིང་། དེའི་སྐྱོན་གྱིས་གོས་པ་མེད་པའོ། །བདུན་པ་ནི། མི་རྟོག་ཡེ་
ཤེས་ཀྱིས་བརྗོད་པ་དང་མི་རྟོག་ས་བརྒྱད་པ་དང་འབྲེལ་ཞིང་གཅིག་ཏུ་མཚན་མ་མེད་པའི་
ལམ་ལ་གནས་པའོ། །བརྒྱད་པ་ནི་མཚན་མ་མེད་པ་ཡང་དག་གི་གྲུབ་པ་དང་། སངས་རྒྱས་ཀྱི་
ཞིང་ས་རབཏུ་སྦྱོང་བ་ལ་གནས་པའོ། །དགུ་པ་ནི། དེའི་འོག་ཏུ་སོ་སོ་མན་ག་རིག་བཞིའི་སྒོ་
ནས་སེམས་ཅན་སྨིན་པར་འགྲུབ་པར་འགྱུར་བ་ལ་གནས་པའོ། །ས་བཅུ་པའི་རང་བཞིན་ནམ་
མཚན་ཉིད་ནི་ཏིང་ངེ་འཛིན་དང་གཟུངས་ཀྱི་སྒོ་མཐའ་ཡས་པ་རྣམ་པར་དག་པ་ལ་གནས་པའོ།།
-3 3 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། དོལ་
ས་བཅུ་གཅིག་པའི་མཚན་ཉིད་དམ་རང་བཞིན་ཉིད་སྤངས་རྟོགས་མཐར་ཐུག་ལ་བྱང་ཆུབ་
ཆེན་པོ་རྣམ་པར་དག་པ་ཉིད་ལ་གནས་པའོ། །དེ་ལྟར་རྣམ་པར་བཞག་པ་གང་ཟག་གང་གིས་
བྱང་ཆུབ་སེམས་དཔའི་ས་བཅུདང་སངས་རྒྱས་ཀྱི་སའི་མཚན་ཉིད་བསྟན་པར་ཤེས་པར་བྱའོ། །
གཉིས་པ་གང་ཟག་གི་དབྱེ་བ་ནི། ས་བཅུ་ལ་གནས་པའི་བྱང་ཆུབ་སེམས་དཔའ་
བཅུའི་རྣམ་གཞག་སྟོན་པ་སྟེ། དེ་ཡང་ས་དང་པོ་ལ་གནས་པ་ནི། ལྟ་བརྣམ་པར་དག་པའི་གང་
ཟག་ཅེས་བྱའོ། །གཉིས་པ་ལ་ཚུལ་ཁྲིམས་རྣམ་པར་དག་པ་དང་། གསུམ་པ་ལ་བསམགཏན་
དང་ཏིང་ངེ་འཛིན་ལ་མཉམ་པར་བཞག་པ་དང་། བཞི་པ་ལ་ཆོས་ལ་ང་རྒྱལ་སྤངས་པ་དང་།
ལྔ་པ་ལ་རྒྱུ་ཐ་དད་པའི་ང་རྒྱལ་སྤངས་པ་དང་། དྲུག་པ་ལ་ཀུན་ནས་ཉོན་མོངས་འཁོར་བ་
དང་མི་གནས་པ་མྱང་འདས་ཀྱི་ཆོས་ཉིད་ཐ་དད་དུ་འཛིན་པ་མེད་པ་དང༌། བདུན་པ་ལསྐད་
ཅིག་རེ་རེ་ལ་བྱང་ཕྱོགས་སོ་བདུན་སྒོམ་ནུས་པའི་ཕྱིར། སྐད་ཅིག་གཅིག་དང་ལྡན་པའི་བློ་ཐོབ་
པ་དང་། བརྒྱད་པ་ལ་འབད་རྩོལ་མེད་པར་བཏང་སྙོམས་དང་སངས་རྒྱས་ཀྱི་ཞིང་ཇི་ལྟར་
འདོད་པ་བཞིན་ཐམས་ཅད་དུ་འགྲོ་བའོ། །དགུ་པ་ལ་སོ་སོ་ཡང་དག་རིག་བཞིས་སེམས་ཅན་
ཡོངས་སུ་སྨིན་པར་བྱེད་པ་ལ་མཁས་པའོ། །བཅུ་པ་ལ་གནས་པ་ནི། མངོན་ཤེས་ཆེན་པོའི་
ལས་ལ་དབང་ཐོབ་པའི་ཕྱིར། རྫུ་འཕྲུལ་གྱི་མཐུ་ཆེན་པོ་དང་ལྡན་པ་དང་། གཟུངས་དང་ཏིང་
ངེ་འཛིན་གྱི་སྒོ་ཚད་མེད་པ་ཐོབ་པའི་ཕྱིར། ལུས་ཡོངས་སུ་རྫོགས་པ་དང༌། མཛད་པ་བཅུ་
གཉིས་སྟོན་ནུས་པའི་ཕྱིར། ལུས་ངེས་པར་སྟོན་པ་ལ་མཁས་པ་དང༌། ཆོས་ཀྱི་རྒྱལ་ཚབ་ཆེན་
པོར་དབང་བསྐུར་བའི་ཕྱིར། དབང་ཐོབ་པའི་གང་ཟག་ཅེས་བྱ་བ་ཡིན་ནོ། །གསུམ་པ་སློབ་
ཚུལ་འབྲས་བུ་དང་བཅས་པ་ནི། ས་དང་པོ་ལ་ཆོས་ཉིད་མངོན་སུམ་དུ་རབ་ཏུ་རྟོགས་དེ་ཟག་
མེད་ཀྱི་སྡོམ་པ་ཐོབ་པར་བྱས་ནས་ས་གཉིས་པ་འདིར་རྨི་ལམ་ན་ཡང་ལྟུང་བ་མི་འབྱུང་བས་
ལྷག་པ་ཚུལ་ཁྲིམས་ཀྱི་བསླབ་པ་ལ་སློབ་ཅིང་། ས་གསུམ་པ་ལ་བསམ་གཏན་ཁྱད་པར་ཅན་
བ 33 3 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐོབ་པས་ལྷག་པ་སེམས་ཀྱི་བསླབ་པ་ལ་སློབ་ལ། དེ་ནས་ས་གསུམ་ལ་ལྷག་པ་ཤེས་རབ་ཀྱི་
བསླབ་པ་རྗེས་སུ་སློབ་སྟེ། དེ་ཡང་ས་བཞི་པ་ལ་བྱང་ཆུབ་ཕྱོགས་མཐུན་གྱིས་བསྡུས་པའི་ཤེས་
རབ་ལ་སློབ། ས་ལྔ་པ་དང་དྲུག་པར་ཤེས་རབ་ཀྱི་ཡུལ་ལ་སློབ་པ་ཡིན་ཏེ། དེ་ཡང་ས་ལྔ་པར་
བདེན་བཞིའི་ཆོས་ཀྱི་དེ་ཁོ་ན་ཉིད་ཤེས་པའི་ཤེས་རབ་ལ་སློབ་ཅིང་། ས་དྲུག་པ་ལ་གནས་པ་
ནི༑ མི་ཤེས་པ་སྟེ་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་དང༌། ཤེས་པ་སྟེ་རྣམ་བྱང་
ཕྱོགས་ཀྱི་རྟེན་འབྲེལ་ཤེས་པའི་ཤེས་རབ་ལ་སློབ་སྟེ། ཤེས་རབ་དེ་དག་སྤྱོད་ཡུལགཉིས་
ལས་ལྷག་པ་དེ་ལྟར་བས་ན་བདེན་པ་དང་རྟེན་འབྲེལ་ཤེས་པ་དེ་གཉིས་ས་ལྔ་པ་དང་དྲུག་པ་
ལ་རྣམ་པར་གནས་པའོ། །དེ་ལྟར་བསླབ་པ་གསུམ་ལ་བསླབ་པ་དང༌། སྒོམ་པའི་འབྲས་བུནི་
རྣམ་པ་བཞི་སྟེ། ས་བདུན་པར་མཚན་མ་མེད་པ་ལ་མངོན་པར་འདུ་བྱེད་དང་བཅས་པ་ནི་
འབྲས་བུ་དང་པོ་ཡིན་ནོ། །ས་བརྒྱད་པར་མཚན་མ་མེད་པ་དེ་ཉིད་མངོན་པར་འདུ་བྱེད་མེད་པ་
དང༌། སངས་རྒྱས་ཀྱི་ཞིང་རྣམ་པར་དག་པ་འགྲུབ་པ་དག་འབྲས་བུ་གཉིས་པར་འདོད་པ་ཡིན་
ནོ༑ ༑ས་དགུ་པར་སེམས་ཅན་ཡོངས་སུ་སྨིན་པར་འགྲུབ་པ་ཉིད་ནི་འབྲས་བུ་གསུམ་པར་
འདོད་ཅིང་། ས་བཅུ་པར་ཏིང་ངེ་འཛིན་དང་གཟུངས་ཀྱི་སྒོ་རྣམས་འགྲུབ་པ་འབྲས་བུ་དམ་པ་
བཞི་པ་ཡིན་ནོ། །དེ་ལྟར་ན་འབྲས་བུ་རྣམ་པ་བཞི་པོ་འདི་ནི་ས་བདུན་པ་ལ་སོགས་པ་བཞི་པོ་
དག་ཡང་དག་པར་བརྟེན་པའོ། །
བཞི་པ་ཟག་མེད་ཕུང་པོ་ལྔ་སྦྱོང་ཚུལ་ནི། ས་དང་པོར་ཆོས་ཉིད་མངོན་སུམ་དུ་
རབ་ཏུ་རྟོགས་ནས་འདིའི་འོག་ལ། ས་གཉིས་པ་འདི་དག་ལ་ཁྲིམས་ཀྱི་ཕུང་པོ་རྣམ་པར་སྦྱོང་
ཞིང་དེའི་འོག་ཏུ་ས་གསུམ་པ་ལ་ཏིང་ངེ་འཛིན་གྱི་ཕུང་པོ་སྦྱོང་ལ། ས་བཞི་པ་ལ་བྱང་ཆུབ་
ཕྱོགས་མཐུན་ཤེས་པའི་ཤེས་རབ་དང༌། ལྔ་པ་ལ་བདེན་པ་བཞི་ཤེས་པའི་ཤེས་རབ་དང་།
དྲུག་པ་ལ་རྟེན་འབྲེལ་ཤེས་པའི་ཤེས་རབ་ཀྱི་མདོ་རྣམ་པར་སྦྱོང་ངོ༌། །དེ་ཡང་གཞན་པབདུན་
，
-3 3 4 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། （༥
པནས་སངས་རྒྱས་ཀྱི་བར་དག་ལ་རྣམ་པར་གྲོལ་བ་དང་རྣམ་པར་གྲོལ་བའི་ཡེ་ཤེསགཟིགས་
པའི་ཕུང་པོ་རྣམ་པར་སྦྱོང་ངོ་། །དེ་ཡང་མཚན་བཅས་མཚན་མེད་ལ་སྒྲིབ་པ་དང་། སེམས་ཅན་
སྨིན་པ་ལ་སྒྲིབ་པ་དང་། ལུས་རྫོགས་པ་ལ་སྒྲིབ་པ་སྟེ་སྒྲིབ་པ་བཞི་ལས་གྲོལབ་དང་། ཐོགས་
པའི་སྒྲིབ་པ་ལས་རྣམ་པར་གྲོལ་བ་དང་། རྣམ་པར་གྲོལ་བའི་ཡེ་ཤེས་གཟིགས་པའི་ཕུང་པོ་
རྣམ་པར་སྦྱོང་བ་སྟེ་མངོན་སུམ་དུ་མཛད་པའོ། །ལྔ་པ་གྲུབ་མ་གྲུབ་ཀྱི་ཁྱད་པར་བསྟན་པནི།
ཅིར་རིགས་ནས་ས་ཐམས་ཅད་ལ་ཕྱེ་ནས་མོས་སྤྱོད་ཀྱི་ས་མན་ཆད་མ་གྲུབ་པའི་ས་དང་། ས་
དང་པོ་ནས་གྲུབ་པའི་ས་དེ་དག་ཏུ་ཤེས་པར་བྱ་ཞིང་། གྲུབ་པའི་བཅུ་པོ་དེ་དག་ཀྱང་བདུན་
མན་ཆད་མ་གྲུབ་པའི་ས་དང་། བརྒྱད་པ་ཡན་ཆད་གྲུབ་པའི་ས་དག་ཏུ་འདོད་དོ། །ཅིའི་ཕྱིར་
གྲུབ་པ་ཞེས་བྱ་ཞེ་ན། ས་དང་པོ་སོགས་ལ་གྲུབ་པར་བཤད་པ་ནི། སངས་རྒྱས་ཀྱི་ཡོན་ཏན་
དང་སའི་སྒོམ་ཚུལ་སོགས་གསུང་རབ་ལས་ཇི་ལྟར་རྣམ་པར་གནས་པ་བཞིན་དུ་ཡིད་ལ་བྱེད་
པས་དེ་དག་ཕྱི་རོལ་གྱི་དོན་དུ་མེད་པར་རྟོགས་པས་བཏགས་པ་ཙམ་དུ་ཤེས་པའི་ཕྱིར་དང་།
དེ་ནས་རྟོག་པ་ཙམ་འདི་ཉིད་ལ་ཡང་རྣམ་པར་མི་རྟོག་ཅིང་གཟུང་འཛིན་ལས་གྲོལ་བའི་ཕྱིར་ན་
གྲུབ་པ་ཡིན་པར་ཤེས་པར་བྱའོ། །དེ་ལྟར་ན་ས་བཅུ་པོ་ཀུན་ལ་སྒོམ་ཚུལ་དང་གྲུབ་པའི་ཚུལ་
གཉིས་ཀ་སོ་སྐྱེ་རྣམས་ཀྱིས་བསམ་གྱིས་མི་ཁྱབ་སྟེ་དེ་གཉིས་པོ་ལ་གནས་པའི་བྱང་སེམས་
རྣམས་ཀྱི་ངོ་བོར་ངེས་པའི་ཡེ་ཤེས་ཀྱིས་རྟོགས་བྱ་ཡིན་པའི་ཕྱིར་དང་། མཐར་ཐུག་རྫོགས་
པའི་སངས་རྒྱས་རྣམས་ཀྱི་སྤྱོད་ཡུལ་ཡིན་པའི་ཕྱིར། དྲུག་པ་རྟགས་དང་ཕན་ཡོན་བསྟན་པ་
ལ༑ ས་ལ་ཞུགས་པའི་རྟགས་ཀྱི་ཁྱད་པར་ནི། ས་གང་དང་གང་ལ་ཞུགས་པ་དེའི་ཡོན་ཏན་གྱི་
ཁྱད་པར་རྣམས་གསལ་བར་སྣང་ཞིང་ཤེས་པ་དང་། མ་ཞུགས་པ་དེ་ལ་ཐོབ་པར་འདོད་པའི་
མོས་པ་དང་། དད་པ་སྐྱེ་བ་ནི་རྟགས་གཅིག་གོ་ཟབ་མོའི་ཆོས་ལ་མི་སྐྲག་ཅིང་། མ་ཞུམ་པ་དང་།
གཞན་དོན་དུ་ལུས་སྲོག་གཏོང་བ་སོགས་ཀྱི་དཀའ་སྤྱད་མི་དམན་ཉིད་དང་། རང་གིས་ཐོབ་
-33 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར་ས་དེ་སྒོམ་པ་ལ་གཞན་གྱིས་དྲིང་མི་འཇོག་པ་དང༌། གང་ཐོབ་པར་བྱ་བའི་ས་དེ་སྒྲུབ་
པར་བྱེད་པའི་ཐབས་ལ་ས་ཐམས་ཅད་རབ་ཏུ་རྟོགས་པ་དང་། ཆོས་དབྱིངས་ཀུན་འགྲོ་རྟོགས་
པས་བདག་གཞན་ཀུན་ལ་སེམས་མཉམ་པ་ཉིད་ཐོབ་པ་དང༌། གདུག་སོགས་གཞན་གྱིས་
ལམ་དམན་པར་བཀྲི་མི་ནུས་པ་དང་། ཟག་མེད་ཀྱི་འབྱོར་པ་ཐོབ་པས་འཇིག་རྟེན་པའི་འབྱོར
པ་མཆོག་ལའང་རྗེས་སུ་ཆགས་པ་མེད་པ་དང་། སངས་རྒྱས་ཉིད་ཀྱི་ཐབས་མི་རྟོག་ཡེ་ཤེས་
སྒོམ་པ་ལ་མཁས་པ་དང་། དུས་རྟག་ཏུ་སངས་རྒྱས་ཀྱི་འཁོར་དུ་སྐྱེ་བ་སྟེ་བཅུ་པོ་འདིའི་བྱང་
སེམས་རྣམས་ས་ཀུན་ལ་ཞུགས་པའི་རྟགས་སུ་འདོད་པ་ཡིན་ནོ། །ཕར་ཕྱིན་ཐོབ་པའི་རྟགས་
ཀྱི་དབྱེ་བ་ནི། ཕར་ཕྱིན་ཐམས་ཅད་སྒྲུབ་པ་ལ་འདུན་པ་མེད་པ་མིན་ཅིང་དོན་གཉེར་ཡོད་པནི་
ཐུན་མོང་གི་རྟགས་གཅིག་གོ །ས་དང་པོར་སྦྱིན་པའི་ཕར་ཕྱིན་གྱི་མི་མཐུན་ཕྱོགས་ལུས་དང་
ལོངས་སྤྱོད་ལ་ཆགས་པ་དང་བྲལ་བ་དང་། གཉིས་པར་ཚུལ་ཁྲིམས་ཀྱི་སེམས་ལ་གནོད་པའི་
འཁུ་བའི་སྙིང་མེད་པ་དང་། གསུམ་པར་བཟོད་པའི་ཁོང་ཁྲོ་དང་ལྡན་པ་མིན་པ་དང་། བཞི་
པར་བརྩོན་འགྲུས་ཀྱི་ལེ་ལོ་མེད་པ་དང༌། ལྔ་པར་བསམ་གཏན་གྱི་བྱམས་པ་དང་། སྙིང་རྗེ་
མིན་པའི་བསམ་པ་གནོད་སེམས་དང་། རྣམ་འཚེ་སྤངས་པ་དང༌། དྲུག་པར་ཤེས་རབ་ཀྱི་མི་
མཐུན་ཕྱོགས་བློ་གྲོས་ངན་པ་བདག་དང་བདག་གི་བའི་རྣམ་རྟོག་གིས་འཕྲོག་པ་མེད་པའོ། །
ས་བདུན་པར་ཐབས་ཀྱི་ཕར་ཕྱིན་ཐོབ་པའི་རྟགས་དྲུག་ནི་ཐེག་ཆེན་བློ་གྲོས་བརྟན་པ་ཐེག་
ཆེན་གྱི་སེམས་ཀྱིས་རྣམ་པར་གཡེང་བ་མིན་པ་དང་། ཟས་ཀྱི་བདེ་བས་ཡིད་མི་འཕྲོག་པ་ཉིད་
དང༌། དཀའ་སྤྱད་ཀྱི་སྡུག་བསྔལ་དག་གིས་གནོད་པ་མེད་པ་དང་། ཐེག་ཆེན་དགེ་བའི་བཤེས་
གཉེན་ཉེ་བར་བསྟེན་ཅིང་དམ་པའི་ཆོས་ཐོས་པ་ལྷུར་ལེན་པ་དང་། སྟོན་པ་སངས་རྒྱས་མཆོད་
པའི་ཐབས་ལ་ཉེ་བར་བརྩོན་པ་དང་། ཐབས་ལ་མཁས་པའི་མཆོག་ཤེས་པ་གང་ཞིག་བསྔོ་
རྒྱུའི་བསོད་ནམས་དུས་གསུམ་གྱིས་ཡང་དག་པར་བསྡུས་པ་ཤིན་ཏུ་རྒྱ་ཆེན་པོ་ཀུན་སེམས་
-3 36 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༼༥
ཅན་གཞན་དང་ཐུན་མོང་དུ་བྱས་ནས་ཉིན་གཅིག་བཞིན་དུ་རྫོགས་པའི་བྱང་ཆུབ་ཀྱི་དོན་དུ་
ཡོངས་སུ་བསྔོ་བ་རྣམས་སོ། །དག་པ་ས་གསུམ་དུ་ཕར་ཕྱིན་ཕྱི་མ་གསུམ་ཐོབ་པའི་རྟགསནི།
ས་བརྒྱད་པར་སྨོན་ལམ་གྱི་ཕར་ཕྱིན་ཐོབ་པས་བཟང་པོའི་གནས་སངས་རྒྱས་བཞུགས་པའི་
ཞིང་དུ་སྐྱེ་བ་དང་། ས་དགུ་པར་སྟོབས་ཀྱི་ཕར་ཕྱིན་ཐོབ་པས་དུས་རྟག་ཏུ་དགེ་བ་འབའ་ཞིག་
བྱེད་པ་དང་། ས་བཅུ་པར་ཡེ་ཤེས་ཀྱི་ཕར་ཕྱིན་ཐོབ་པས་མངོན་ཤེས་ལ་སོགས་པ་ཡོནཏན་
རྣམས་ཀྱིས་རྩེན་པ་སྟེ། རྟགས་བཅུ་དྲུག་དང་ལྡན་པའི་སངས་རྒྱས་ཀྱི་སྲས་པོ་དེ་ནི་ལུས་ཅན་
ཀུན་གྱི་བླ་ན་འདུག་པ་ཡོན་ཏན་ཀུན་གྱི་མི་ཟད་པའི་གཏེར་དུ་ཤེས་པར་བྱའོ། །ས་དང་ཕར་
ཕྱིན་དེ་དག་ཐོབ་པའི་ཕན་ཡོན་ནི་སྔར་བཤད་པའི་ས་ཀུན་ལ་བློ་ལྡན་རྣམས་ཀྱི་ཕར་ཕྱིན་བཅུ་
ཐོབ་པའི་ཕན་ཡོན་ནི་གདམས་ངག་གི་སྐབས་སུ་བཤདཔ་ལྟར། ཞི་གནས་ཀྱི་ཕན་ཡོན་
གཉིས་དང༌། ལྷག་མཐོང་གི་ཕན་ཡོན་གཉིས་དང་། གཉིས་ཀ་ལ་ཡོད་པའི་ཕན་ཡོན་གཅིག་
སྟེ་ཕན་ཡོན་ལྔའི་བདག་ཉིད་ཐོབ་པར་འདོད་པ་ཡིན་ནོ། །
བདུན་པ་ངེས་ཚིག་སྟོན་པ་ལ། སོ་སོའི་ངེས་ཚིག་ནི། ཅིའི་ཕྱིར་ས་དང་པོ་ལ་རབ་ཏུ་
དགའ་བ་ཞེས་བྱ་ཞེ་ན། བྱང་ཆུབ་ཆེན་པོ་དང་ཉེ་བར་གྱུར་པ་དང་། སེམས་ཅན་མང་པོའི་དོན་
སྒྲུབནུས་པ་མཐོང་བ་ལས་དགའ་བ་ཁྱད་པར་ཅན་སྐྱེ་བར་འགྱུར་བས་དེའི་ཕྱིར་རབ་ཏུ་དགའ་
བ་ཞེས་བརྗོད་དོ། །ཅིའི་ཕྱིར་གཉིས་པ་ལ་དྲི་མ་མེད་པ་ཞེས་བྱ་ཞེ་ན། ཚུལ་ཁྲིམས་འཆལ་བའི་
དྲི་མ་དང་། ཐེག་ཆེན་ལ་མི་བརྩོན་པའི་དྲི་མ་གཉིས་ཏེ་དྲི་མ་གཉིས་དང་བྲལ་བའིཕྱིར། དྲི་མ་
མེད་པ་ཞེས་བྱའོ། །ཅིའི་ཕྱིར། ས་གསུམ་པ་ལ་འོད་བྱེད་པ་ཞེས་བྱ་ཞེ་ན། ཏིང་ངེ་འཛིན་
སྟོབས་ཀྱིས་རང་གཞན་ལ་ཆོས་ཀྱི་སྣང་བ་རྒྱ་ཆེན་པོར་འཕེལ་བར་བྱེད་པའི་ཕྱིར་ན་འོད་བྱེད་
པ་ཞེས་བྱའོ། །ཅིའི་ཕྱིར་ས་བཞི་པ་ལ་འོད་འཕྲོ་བ་ཅན་ཞེས་བྱ་ཞེ་ན། འདི་ལྟར་བྱང་ཆུབ་ཀྱི་
ཕྱོགས་དང་མཐུན་པའི་ཆོས་རྣམས་རྟོགས་པའི་ཤེས་རབནི་མི་མཐུན་ཕྱོགས་རབ་ཏུ་སྲེག་པར་
-3 3 7 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་པས་འོད་འཕྲོ་བ་ལྟ་བུ་སྟེ། དེ་ལྟར་ལྡན་པའི་ཕྱིར་ན་ས་བཞི་པ་དེ་ནི་སྒྲིབ་གཉིས་ཀྱི་བུད་
ཤིང་སྲེག་པས་འོད་འཕྲོ་བ་ཅན་ཞེས་བྱའོ། །ཅིའི་ཕྱིར་ས་ལྔ་པ་ལ་སྦྱངས་དཀའ་བ་ཞེས་བྱ་ཞེ་
ན༑ སེམས་ཅན་ཡོངས་སུ་སྨིན་པར་བྱེད་པའི་ཕྱིར། སེམས་ཅན་གྱི་ལོག་སྒྲུབ་ཀྱིས་རང་གི་
སེམས་ཉོན་མོངས་པར་འགྱུར་བ་བསྲུང་བ་སྟེ། བློ་ལྡན་རྣམས་ཀྱི་སྦྱངས་དཀའ་དེའི་ཕྱིར་ན་
སྦྱང་དཀའ་བ་ཞེས་བྱའོ། །ཅིའི་ཕྱིར་ས་དྲུག་པ་ལ་མངོན་དུ་གྱུར་པ་ཞེས་བྱ་ཞེན། ཤེས་རབ་ཀྱི་
ཕ་རོལ་ཏུ་ཕྱིན་པ་ལ་བརྟེན་ནས་འཁོར་འདས་གཉིས་པོ་འདི་མཉམ་པ་ཉིད་དུ་མངོན་དུ་གྱུར་པ་
ཞེས་བཤད་དོ། །ཅིའི་ཕྱིར་ས་བདུན་པ་ལ་རིང་དུ་སོང་བ་ཞེས་བྱ་ཞེ་ན། མི་རྟོག་ཡེ་ཤེས་རྒྱུན་
མི་ཆད་དུ་བགྲོད་པ་གཅིག་པའི་ལམ་ས་བརྒྱད་པ་དང་དངོས་སུ་འབྲེལ་བས་མཚན་འཛིན་
ལས་རིང་དུ་སོང་བའི་ས་ཞེས་འདོད་དོ། །ཅིའི་ཕྱིར་ས་བརྒྱད་པ་ལ་མི་གཡོ་བ་ཞེས་བྱ་ཞེ་ན།
མཚན་མ་ལ་རྩོལ་བ་དང་། མཚན་མ་མེད་པ་ལ་རྩོལ་བའི་འདུ་ཤེས་གཉིས་ཀྱིས་མི་གཡོ་བའི་
ཕྱིར་ན་མི་གཡོ་བ་ཞེས་ངེས་པར་བརྗོད་དོ། །ཅིའི་ཕྱིར་ས་དགུ་པ་ལ་ལེགས་པའི་བློ་གྲོས་ཞེས་
བྱ་ཞེ་ན། སོ་སོ་ཡང་དག་པའི་རིག་བཞིའི་སྒོ་ནས་ཆོས་སྟོན་པའི་བློ་གྲོས་བཟང་པོ་ཐོབ་པའི་
ཕྱིར་ན་ལེགས་པའི་བློ་གྲོས་ཞེས་བྱ་བ་ཡིན་ནོ། །ཅིའི་ཕྱིར་ས་བཅུ་པ་ལ་ཆོས་ཀྱི་སྤྲིན་ཞེས་བྱ་ཞེ་
ན༑ སྤྲིན་དང་མཚུངས་པའི་གཟུངས་དང་ཏིང་ངེ་འཛིན་གྱི་སྒོ་གཉིས་ཀྱིས་ནམ་མཁའ་ལྟར་རྒྱ་
ཆེ་བའི་ཆོས་ཀྱི་རྟེན་ལ་ཁྱབ་པའི་ཕྱིར། ཆོས་ཀྱི་སྤྲིན་ཞེས་བྱའོ། །ས་བཅུ་པོ་འདི་དག་ལགནས་
པ་ཞེས་འཇོག་པའི་རྒྱུ་མཚན་འཆད་པ་ནི། ཕར་ཕྱིན་སོགས་དགེ་བ་སྣ་ཚོགས་སྒྲུབ་པ་ལག་
ཏུ་དགའ་བའི་བསམ་པས་གནས་སྐབས་ཐམས་ཅད་དུ་གནས་པའི་ཕྱིར་ན་བྱང་ཆུབ་སེམས་
དཔའི་ས་བཅུ་པོ་འདི་རྣམས་གནས་པ་ཞེས་བྱ་བ་ཡིན་པར་འདོད་དོ། །ས་རྣམས་ཀྱི་ཐུན་མོང་
གི་ངེས་ཚིག་ནི་བྷུ་ཏ་ཞེས་པ་འབྱུང་པོ་དེ་དང་སེམས་ཅན་གཉིས་ཀ་ལ་འཇུག་པས་འབྱུང་པོའི་
སེམས་ཅན་དཔག་ཏུ་མེད་པ་རྣམས་འོག་ཏུ་ལྟུང་བ་སོགས་ཀྱི་འཇིགས་པ་མེད་པར་བྱ་བའི་
E
-3
3
8 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
ཕྱིར་དུ་ཡོན་ཏན་དཔག་ཏུ་མེད་པ་དང་ལྡན་པ་དེ་དག་ལ་ཕྱི་ཕྱིར་སྟེ་གོང་ནས་གོང་དུ་འགྲོ་བ་
དང་ལྡན་པའི་ཕྱིར་ན་གནས་པ་དག་ཉིད་ལས་ཞེས་བྱ་བར་ཡང་འདོད་དོ། །
བརྒྱད་པ་ཐོབ་ཚུལ་བསྟན་པ་ནི། ཡོན་ཏན་གྱི་རྟེན་དུ་གྱུར་པའི་ས་ཐམས་ཅད་ཐོབ་
ཚུལ་གྱིས་ཕྱེ་ན། མོས་སྤྱོད་ཀྱི་སྐབས་སུ་ཇི་སྐད་བཤད་པའི་ས་རྣམས་མོས་པ་ཡིད་ལ་བྱེད་
པས་ཐོབ་པ་དང་། སྦྱོར་བའི་སྒོ་ནས་ཆོས་སྤྱོད་བཅུ་ལ་འཇུག་བཞིན་པས་ཐོབ་པ་དང་། ས་དང་
པོ་ནས་བདུན་པའི་བར་ལ་ཆོས་ཉིད་མངོན་སུམ་དུ་རྟོགས་པས་ཐོབ་པ་དང༌། དག་པ་ས་
གསུམ་ལ་འབད་མེད་དུ་ངང་གིས་འཇུག་པའི་ཕྱིར་འགྲུབ་པའི་སྒོ་ནས་ཐོབ་པ་སྟེ་རྣམ་པ་
བཞིའོ། །གསུམ་པ་ལ་ཞུགས་པའི་སྤྱོད་པའི་རྣམ་གཞག་ནི་གདུལ་བྱར་གྱུར་པའི་ལུས་ཅན་
རྣམས་ལ་དམ་པའི་ཆོས་ཀྱི་ཕན་འདོགས་པ་ན་བྱང་སེམས་རྣམས་ཀྱི་ཐུན་མོང་གི་སྤྱོད་པ་ཡིན་
ལ༑ ཁྱད་པར་དུ་ཐེག་པ་ཆེན་པོ་ལ་མོས་པ་རྣམས་ཀྱི་ཆེད་དུ་ཕར་ཕྱིན་དྲུག་གི་སྤྱོད་པ་དང་།
ཐེག་པ་དམན་པ་ལ་མོས་པ་རྣམས་ཀྱི་ཆེད་དུ་བྱང་ཕྱོགས་སོ་བདུན་གྱི་སྤྱོད་པ་དང་། གཉིས་ཀ་
ལ་མོས་པ་རྣམས་འདུལ་བར་བྱ་བའི་ཆེད་དུ་མངོན་ཤེས་དྲུག་གི་སྤྱོད་པ་དང་། གཉིས་ཀ་ལ་
མོསཔརྣམས་འདུལ་བའི་ཕྱིར་དུ་བསྡུ་དངོས་བཞིས་སེམས་ཅན་ཡོངས་སུ་སྨིན་པར་བྱེད་པའི་
སྤྱོད་པ་སྟེ། བརྟན་པ་རྣམས་ཀྱི་སྤྱོད་པ་བཞི་པོ་འདི་དག་དཀོན་མཆོག་བརྩེགས་པརགཙུགན་
རིན་ཆེན་གྱིས་ཞུས་པའི་མདོ་ལས་འབྱུང་བ་བཞིན་དུ་མདོའི་རྗེས་སུ་འབྲངས་ནས་བཤད་པ་
ཡིན་ལ་བསྟན་བཅོས་འདིར་གཞུང་གང་གི་སྐབས་ཐ་དད་ནས་བཤད་ཚུལ་དྲན་པར་བྱའོ། །
ལྔ་པ་རིན་པོ་ཆེའི་སྒྲོམ་ལ་ཕྱེ་བའི་དཔེས་མཚོན་པ་ཡོངས་གྲུབ་བླ་ན་མེད་པའམ་ཐོབ་
བྱའི་འབྲས་བུ་བླ་ན་མེད་པ་ནི། སྔར་བཤད་པ་ནི་སྐུ་གསུམ་ཡེ་ཤེས་ལྔ་དང་ལྡན་པའི་བྱང་ཆུབ་
དང༌། འདིར་བསྟན་སངས་རྒྱས་ཀྱི་ས་ཡོན་ཏན་དང་བཅས་པས་བསྡུས་ཤིང༌། བྱང་ཆུབ་
བཤད་ཟིན་པས་སྤྱད་པའི་འབྲས་བུ་མྱ་ངན་ལས་འདས་པའི་རྣམ་གཞག་འཆད་པ་ལ། སངས་
-339 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
རྒྱས་ཀྱི་ཡོན་ཏན་རྒྱས་པར་བཤད་པ་དང་། ཡོན་ཏན་ཅན་གྱི་སངས་རྒྱས་བསྡུས་ཏེ་བསྟན་པ་
གཉིས། དང་པོ་ལ་སྡེ་ཚན་དུ་མ་ཡོད་པའི་ནང་ནས་ཚད་མེད་པ་བཞིའི་སྒོ་ནས་བསྟོད་པ་ནི་
སེམས་ཅན་རྣམས་ལ་བརྩེ་བ་ཅན། །ཞེས་སོགས་སོ། །རྣམ་ཐར་བརྒྱད་དང་ཟིལགནོན་
བརྒྱད་ཀྱི་སྒོ་ནས་བསྟོད་པ་ནི། ཐུབ་པ་སྒྲིབ་ཀུན་ངེས་པར་གྲོལ་བ་སོགས་སོ། །ཉོན་མོངས་
མེད་པའི་ཏིང་ངེ་འཛིན་གྱི་སྒོ་ནས་བསྟོད་པ་ནི། སེམས་ཅན་དག་ནི་ཐམས་ཅད་ཀྱི་ཞེས་སོགས་
སོ༑ ༑སྨོན་གནས་མཁྱེན་པའི་སྒོ་ནས་བསྟོད་པ་ནི། ལྷུན་གྱིས་གྲུབ་ཕྱིར་ཆགས་མི་མངའ་
ཞེས་སོགས། སོ་སོ་ཡང་དག་རིག་བཞིའི་སྒོ་ནས་བསྟོད་པ་ནི། རྟེན་དང་བརྟེན་པ་བཤད་བྱ་
དང་ཞེས་སོགས། མངོན་ཤེས་དྲུག་གི་སྒོ་ནས་བསྟོད་པ་ནི། གཤེགས་ནས་སྤྱོད་པ་མཁྱེན་
མཛད་དེ་ཞེས་སོགས་སོ། །མཚན་དང་དཔེ་བྱད་བཟང་པོའི་སྒོ་ནས་བསྟོད་པ་ནི། ལུས་ཅན་
ཀུན་གྱིས་ཁྱེད་མཐོང་ན་སོགས་སོ། །ཡོངས་སུ་དག་པ་བཞིའི་སྒོ་ནས་བསྟོད་པནི། ལེན་དང་
གནས་དང་བཏོང་བ་དང་ཞེས་སོགས་སོ། །སྟོབས་བཅུའི་སྒོ་ནས་བསྟོད་པ་ནི། ཐབས་དང་
སྐྱབས་དང་དག་པ་དང་ཞེས་སོགས་སོ། །མི་འཇིགས་པ་བཞིའི་སྒོ་ནས་བསྟོད་པ་ནི། རང་
གཞན་དོན་དུ་ཡེ་ཤེས་པ་དང་ཞེས་སོགས་སོ། །དྲན་པ་ཉེ་བར་བཞག་པ་བཞིའི་སྒོ་ནས་བསྟོད་
པ་ནི། བསྲུང་མེད་བསྙེལ་བ་མི་མངའ་དང་ཞེས་སོགས་སོ། །བག་ཆགས་བཅོམ་པའི་སྒོ་ནས་
བསྟོད་པ་ནི། ཀུན་མཁྱེན་ཁྱེད་ལ་རྒྱུ་བ་དང་ཞེས་སོགས་དང༌། བསྙེལ་བ་མི་མངའ་བའི་སྒོ་
ནས་བསྟོད་པ་ནི། སེམས་ཅན་ཀུན་གྱི་བྱ་བ་ལ་ཞེས་སོགས་སོ། །ཐུགས་རྗེ་ཆེན་པོའི་སྒོ་ནས་
བསྟོད་པ་ནི། འཇིག་རྟེན་ཀུན་ལ་ཉིན་མཚན་སོགས་སོ། །མ་འདྲེས་པ་བཅོ་བརྒྱད་ཀྱི་སྒོ་ནས་
བསྟོད་པནི། སྤྱོད་པ་དངནི་རྟོགས་པ་དང་སོགས་སོ། །རྣམ་པ་ཐམས་ཅད་མཁྱེན་པའི་སྒོ་ནས་
བསྟོད་པ་ནི། སྐུ་གསུམ་དག་གི་བྱང་ཆུབ་ཆེ་སོགས་སོ། །ཕར་ཕྱིན་དྲུག་རྫོགས་པའི་སྒོ་ནས་
བསྟོད་པནི། འཛིན་པ་མི་མངའ་ཉེས་མི་མངའ་ཞེས་སོགས་སོ། །
༥
-3 4 (0 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། དོ༥
གཉིས་པ་ནི། ངོ་བོ་ལ་སོགས་པ་དོན་དྲུག་གིས་འཆད་ཅིང་། དེ་ལ་ངོ་བོའི་དོན་ནི་
དམ་པ་དེ་བཞིན་ཉིད་ཀྱི་དོན་དག་པ་གཉིས་ལྡན་དུ་གྲུབ་པ་ངོ་བོ་ཉིད་ཀྱི་སྐུའོ། །རྒྱུའི་དོན་ནི།
བྱང་ཆུབ་སེམས་དཔའི་ས་བཅུ་པ་ཀུན་ལས་ངེས་པར་འབྱུང་བའོ། །འབྲས་བུའི་དོན་ནི།
སེམས་ཅན་ཀུན་གྱི་མཆོག་ཏུ་གྱུར་པ་རྫོགས་པའི་སངས་རྒྱས་སོ། །ལས་ཀྱི་དོན་ནི། ཕྲིན་ལས་
གཉིས་ཀྱི་སེམས་ཅན་ཐམས་ཅད་འཁོར་བའི་སྡུག་བསྔལ་ལས་རྣམ་པར་གྲོལ་བར་མཛད་
པའོ། །ལྡན་པའི་དོན་ནི། སྟོབས་དང་མི་འཇིགས་པ་ལ་སོགས་པའི་ཡོན་ཏན་དུས་ཀུན་ཏུ་མི་
ཟད་ཅིང་། ཉན་རང་སོགས་དང་མཉམ་པ་མེད་པ་དང་ལྡན་པའོ། །འཇུག་པའི་དོན་ནི་འཇིག་
རྟེན་གྱི་ཁམས་མཐའ་ཡས་པ་དག་ཏུ་གདུལ་བྱའི་བསམ་པ་དང་མཐུན་པར་སྣ་ཚོགས་སུ་སྣང་
བ་སྤྲུལ་པའི་སྐུ་དང་། བྱང་ཆུབ་སེམས་དཔའི་དཀྱིལ་འཁོར་ཕྱི་ནང་དུ་མཚན་དང་དཔེ་བྱད་
བཟང་པོས་བརྒྱན་པར་སྣང་བ་ལོངས་སྤྱོད་རྫོགས་པའི་སྐུ་དང་། ནམ་མཁའ་ལྟར་ཁྱབ་པར་
བཞུགས་ཀྱང་མཐོང་ལམ་མ་མཐོང་བའི་ཁྱད་པར་དང་། མི་རྣམས་ཀྱི་རྣམ་པ་ཀུན་ལམི་མཐོང་
ཞིང་སངས་རྒྱས་ནང་ཕན་ཚུན་གྱི་དངོས་ཀྱི་སྤྱོད་ཡུལ་དུ་གྱུར་པའི་ཆོས་སྐུ་རྣམས་སོ། །ག་པ་
ཆེན་པོ་མདོ་སྡེའི་རྒྱན་ལེགས་པར་རྣམ་པར་བྱང་བའི་རྟོགས་པ་ཅན་བྱང་ཆུབ་སེམས་དཔའ་
ཆེན་པོ་བྱམས་པ་མགོན་པོས་གསུངས་པ་ལས་སྤྱོད་པ་དང་རབ་ཏུ་གནས་པའི་སྐབས་ཞེས་བྱ་
བ་ལེའུ་ཉི་ཤུ་རྩ་གཅིག་པའི་སྐབསརྣམ་པར་བཤད་ཟིན་ཏོ།། །།
གསུམ་པ་འགྱུར་བྱང་ནི། རྒྱ་གར་གྱི་མཁན་པོ་སོགས་སོ། །འདི་ལྟར་མདོ་རྒྱན་
ལེགས་པར་བཤད་པ་འདི། །འདི་དང་གཞན་དུ་འདི་ལ་གོམས་པའི་དཔལ། །དཔལ་རྒྱལ་
རྒྱལ་བའི་བསྟན་འཛིན་གང་དེས་བསྐྲུན། །བསྐྲུན་པ་འདི་ཡང་གཞན་ལ་ཕན་ཕྱིར་རོ། །འདིན་
ཁ་ཅིག་ཐེག་ཆེན་མདོ་སྡེའི་རྒྱན། །རྣམ་རིག་བསྟན་བྱེད་སེམས་ཙམ་གཞུང་ཡིན་ལོ། །དེ་དག་
གིས་ནི་བསྟན་བཅོས་རྩ་འགྲེལ་ལས། །ཆ་མེད་རྒྱུས་གཏམ་སྨྲས་བསམ་འབྱུང་པོས་བསླུས། །
-3 4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟུ་བོའི་ཡིད་དང་གསལ་བའི་རྣམ་དཔྱོད་ཀྱིས། །རྩ་བའི་གཞུང་དང་རྣམ་གཞག་འགྲེལ་པ་
ལ༑ ༑ལེགས་པར་དཔྱད་ན་སེམས་ཙམ་ཡིན་ནོ་ཞེས། །གོལ་བའི་གནས་མེད་འཕགས་དང་
མཁས་པས་གཟིགས། །གནས་སྐབས་རྣམ་གཞག་རྣལ་འབྱོར་སྤྱོད་པ་དང་། །རྗེས་སུ་མཐུན་
པ་སེམས་ཙམ་ཡིན་སྙམ་ན། །འཇུག་པ་ ལ་ སོགས་དབུ་མ་འགའ་ཞིག་ཀྱང་། །འཇིག་
རྟེན་གཞུང་ལུགས་ཉིད་དུ་ཅིས་མི་འགྱུར། །བདག་ནི་ལས་དང་ལས་འབྲས་དཀར་བ་དང་། །
སྐྱེས་ཐོབ་རྣམ་དཔྱོད་བློ་གྲོས་མི་དམན་ཞིང་། །སྦྱོར་བྱུང་ནན་ཏན་དག་ཀྱང་ཤུགས་དྲག་པས།།
མདོ་རྒྱུད་བསྟན་བཅོས་དགོངས་པ་ཚུལ་བཞིན་བརྙེས། །རིགས་པའི་ནང་ནས་ཆོས་ཉིད་
རིགས་པ་མཆོག །དབང་པོའི་ནང་ནས་སྲོག་གི་དབང་པོ་མཆོག །ཆོས་འཁོར་ནང་ནས་དོན་
དམ་རྣམ་ངེས་མཆོག །དགོངས་འགྲེལ་ནང་ནས་བསྟན་བཅོས་འདི་ཉིད་མཆོག །རབ་མཛེས་
ཡིད་འོང་གངས་ལྡན་རི་བོ་ཡང༌། །དགུང་ཟླའི་འོད་ཀྱིས་མཛེས་པར་བྱས་པ་ལྟར། །རབ་
གསལ་རྒྱན་གྱི་དགོངས་པའི་ཚིག་དོན་རྣམས། །འཐད་ལྡན་འགྲེལ་པས་ཀུན་ཏུ་གསལ་བར་
བྱས། །དེ་ཕྱིར་ཁོ་བོའི་ལེགས་བཤད་འཐད་ལྡན་འདི། །རྒྱལ་ཚབ་དགོངས་པ་ལྟ་བའི་མངོན་
ཤེས་འདི། །རྒྱན་གྱི་ཚིག་དོན་འབྱེད་པའི་ལྡེ་མིག་ཡིན། །གཟུར་གནས་དོན་གཉེར་དགྱེས་
པའི་དགའ་སྟོན་ཡིན། །དེ་ཕྱིར་གཞུང་འདི་ཤེས་འདོད་དོན་གཉེར་རྣམས། །ལེགས་པར
བཤད་པ་ཀུན་ལྡན་བསྟེན་པར་མཛོད། །སྦྲང་རྩི་འདོད་པ་པད་ཚལ་བསྟེན་པ་དང་། །ཐལ
འདོད་ཐར་པའི་ལམ་ལ་འཇུག་པ་བཞིན། །གང་གི་བློ་གྲོས་བྱིས་པའི་ངང་ཚུལ་གྱི། །གསུང་
རབ་དགོངས་དོན་གཞལ་བྱ་གསུམ་པ་ལ། །དཔྱད་པ་འདི་ལ་ཉེས་ཚོགས་མ་མཆིས་ན། །
འཕགས་དང་མཁས་པའི་ཚོགས་ཀྱིས་བཟོད་པར་མཛོད། །འདིར་འབད་དགེ་བ་གངས་
འབབ་ཆུ་བོ་དེ། །མཐའ་ཡས་དགེ་ཚོགས་ཆུ་ཕྲན་དང་འགྲོགས་ཏེ། །ཀུན་མཁྱེན་རྒྱ་མཚོ་ཆེན་
པོར་ཞུགས་གྱུར་ནས། །མཐའ་ཡས་སྐྱེ་འགྲོ་ཉེར་མཚོའི་དཔལ་གྱུར་ཅིག །ཐེག་པ་ཆེན་པོ་
-
-
-3 4 2 -



གྲགས་ཆེན་བཅོ་བརྒྱད་ཀྱི་མདོ་སྡེ་རྒྱན་གྱི་འགྲེལ་པ་འཐད་པ་ཀུན་ལྡན་བཞུགས། ༥
མདོ་སྡེ་རྒྱན་གྱི་རྣམ་བཤད་འཐད་པ་ཀུན་ལྡན་ཞེས་བྱ་བ་འདི་ནི། གངས་ཅན་གྱི་ཀུན་མཁྱེན་
ཆེན་པོས་བཟུང་སྟེ་ངེས་དོན་ཟབ་མོའི་བསྟན་པ་ལ་གཅེས་སྤྲས་སུ་མཛད་པའི་དཔལ་ལྡན་བླ་
མ་རིམ་པས་བྱིན་རླབས་དང་ཐོས་བསམ་སྒོམ་གསུམ་གྱི་སྒོ་ནས་ཕྱི་ནང་གསང་གསུམ་གྱི་ཤེས་
བྱ་མཐའ་དག་ལ་མཁྱེན་པ་ནམ་མཁའ་ལྟར་རྒྱས་པ། རྒྱལ་བའི་སྲས་པོ་ཆོས་དཔལ་མགོན་པོ་
ཞེས་མཚན་ཡོངས་སུ་གྲགསཔ་དེ་ཉིད་དང་། བླ་མ་དེ་དག་གི་སྲས་ཀྱི་ནང་ནས་རྒྱལ་མཚན་གྱི་
རྩེ་མོ་ལྟར་མཐོ་ཞིང་མཁས་བཙུན་བཟང་གསུམ་གྱི་ཡོན་ཏན་རྣམས་ལ་ཐོགས་པ་མེད་པའི་
མཁྱེན་པ་དང་ལྡན་པ་མཁས་བཙུན་ཤེས་རབ་བཟང་པོ་དེ་དག་གི་བཀའ་དྲིན་ལས་སྡེ་སྣོད་
གསུམ་གྱི་ཚུལ་ལ་བློ་གྲོས་ཀྱི་སྣང་བ་མཆེད་པ་ཤཱཀྱའི་དགེ་སྦྱོང་དཔལ་གྱི་མིང་འཆང་བས་ཆུ་
མོ་ལུག་གི་ལོའི་ས་ག་ཆེན་པོའི་ཟླ་བ་ལ་དཔལ་ས་སྐྱའི་གཙུག་ལག་ཁང་དུ་བྲིས་པ་འདིས་ཀྱང་
བསྟན་པ་དང་སེམས་ཅན་ལ་ཕན་པ་རྒྱ་ཆེར་བྱེད་པར་གྱུར་ཅིག །སེམས་ཅན་ཐམས་ཅད་བློ་
ཆོས་སུ་འགྲོ་བར་བྱིན་གྱིས་བརླབ་དུ་གསོལ། ཆོས་ལམ་དུ་ལོངས་པར་བྱིན་གྱིས་བརླབདུ་
གསོལ། ཆོས་མིན་གྱི་བསམ་པ་སྐད་ཅིག་ཙམ་ཡང་མི་སྐྱེ་བར་བྱིན་གྱིས་བརླབ་དུ་གསོལ།
མངྒ་ལཾ། དགེའོ།། །།
- 3 4 3 -



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ། ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་།
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
787mmx1092mm 1/16
པར་ཤོག
2316.25
ཁྲི་ 1284
པར་གཞི།
2015ལོའི་ཟླ་11པར་པར་གཞི་དང་པོ་བསྒྲིགས།
2015ལོའི་ཟླ་11པར་པར་ཐེངས་དང་པོ་དཔར།
ISBN 978-7-80589-670-0
རིན་གོང་།
སྒོར་ 3840.00 ༼ཁྱོན་པོད་དོན་དགུ་ཡོད།༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག་
དེབ་ཚད།
ཡིག་གྲངས།
པར་ཐེངས།
དཔེ་རྟགས།



图书在版编目(CIP)数据
六大集成之般若集:藏文/ 美桑古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
| 1.0六… I.O美…. 0藏语一研究
IV. OH214
中国版本图书馆 CIP 数据核字(2015)
第210402号
六大集成之般若集
作者
责任编辑
封面设计
出版
社址
邮政编码
经销
邦译师罗追丹巴等
乌金群培 嘎瓦西热桑布 土日美朗
土日美朗,萨迦格列
西藏藏文古籍出版社
拉萨市色拉路22号
850010
全国新华书店
成都一千印务有限公司
787mm x 1092mm 1/16
2316.25
开本
印张
字数
版 次
印次
标准书号
定价
12840 千
2015年11月第1版
2015年11月第1次印刷
ISBN 978-7-80589-670-0
3840.00元(全七十九册)
版权所有
翻印必究
