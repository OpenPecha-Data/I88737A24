༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup: 113CN4448
ISBN:
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
Date:
n/a
bod jongs bod yig dpe raying dpe skrun khang /
Inla
Volume:
LO II
80
Total Volumes:
TBRC Pages:
IN
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



བདེ་ཚེ་རིག་མཛོད།
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
དབུས་མཐའ་རྣམ་འབྱེད།
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



འཕགས་ཡུལ་རྒྱན་དྲུག་མཐོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
དབུས་མཐའ་རྣམ་འབྱེད།
J་
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



-
-
-
-
--
-
-
-
-
-
-
-
---
-
-
-
-
--
--
一
-
-
-
-
-
-
-
-
-
-
-
-
-



། དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང༌། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང༌། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང་། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང༌། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས། །
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
། བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང་། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྤྱི་ཏི་ཛ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང་། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང༌། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང་། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང༌། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
ཚོགས་ལྔ་དང་། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང༌། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང༌།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜི་ཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང༌། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་༼བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ།།དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང་། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང་། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲུ་བསྐོར་ཕེབས་པའི་



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང༌། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང་། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་(སྤྱི་ལོ་༡༥༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་(སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་
༽



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ།
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་༼ཚན་པ་ཆུང་ངུ་ཞིག་ཁ་བསྐང་ཡོད། །དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག་
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང་། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་ བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང་། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། (༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང༌། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། དང
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། ༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། སྤྱི་ལོ་༢༠༠༡༽ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་༼སྤྱི་ལོ་༢༠༠༧ལོ་དེ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་༼སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་



ལས་རིམ་གླེང་སློང་གཏམ།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །། །
གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།༽
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤྱད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།།
1_0



དཀར་ཆོག
དཀར་ཆག་
，。。。。。。。。。。。。。。。。。。。。。。。。。。。。。
• • • • •••• • • • •••• • • • • •
བབ• • • •(10)
་་བ• • •(30)
། དབུས་དང་མཐའ་རྣམ་པར་འབྱེད་པའི་འགྲེལ་པ། ... •... སློབ་དཔོན་དབྱིག་གཉེན།
མཚན་ཉིད་ཀྱི་ལེའུ ....
•......• •(1）
སྒྲིབ་པའི་ལེའུ། ........
དེ་ཁོ་ན་ཉིད་ཀྱི་ལེའུ། ...。。。。
བ བ བ བ བ བ་
•(19)
གཉེན་པོ་བསྒོམ་པའི་ལེའུ། .......
ཐེག་པ་བླ་ན་མེད་པའི་ལེའུ། ........
......... • •(39)
༈ དབུས་མཐའི་དོན་བསྡུས། .......
•........ རྔོག་ལོ་ཆེན་པོ། (56）
། དབུས་མཐའི་བསྡུས་དོན། ......…........ བླ་མ་དམ་པ་བསོད་ནམས་རྒྱལ་མཚན། (101)
༈ དབུས་མཐའི་འགྲེལ་པ་དབུ་མའི་སྣང་བ། ....…..………..… བླ་མ་དམ་པ་བསོད་ནམས་རྒྱལ་མཚན།
ལེའུ་དང་པོ། ...
• • • • • • • • • •(105）
ལེའུ་གཉིས་པ། .…..
• •• • • • •(127）
ལེའུ་གསུམ་པ། •
• • • • •(143)
• •(172)
ལེའུ་བཞི་པ། .................
•........ བ(158）
ལེའུ་ལྔ་པ། .......
༈ དབུས་མཐའི་འགྲེལ་པ་དབུ་མའི་རྒྱུན། .............. གནས་དྲུག་པ་བློ་གྲོས་མཚུངས་མེད། (195)
༈ དབུས་མཐའི་རྣམ་བཤད་མི་ཕམ་དགོངས་རྒྱན། .............. ཀུན་མཁྱེན་རོང་སྟོན་ཆེན་པོ། (291）
༈ དབུས་མཐའ་རྣམ་འབྱེད་འགྲེལ་པའི་གསལ་བྱེད། ......བབ... སྡེ་གཞུང་ཀུན་དགའ་རྣམ་རྒྱལ། (350)



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༡
༄༅། །དབུས་དང་མཐའ་རྣམ་པར་འབྱེད་པའི་
འགྲེལ་པ་བཞུགས་སོ། །
སློབ་དཔོན་དབྱིག་གཉེན་གྱིས་མཛད།
༄༅། །རྒྱ་གར་སྐད་དུ། མ་དྷཱ་ན་ཏ་བི་བྷ་གཊི་ཀ །བོད་སྐད་དུ། དབུས་དང་མཐའ་
རྣམ་པར་འབྱེད་པའི་འགྲེལ་པ། བམ་པོ་དང་པོ། འཇམ་དཔལ་གཞོན་ནུར་གྱུར་པ་ལ་ཕྱག་
འཚལ་ལོ། །བསྟན་བཅོས་འདི་ནི་རབ་མཛད་པ། །བདེ་གཤེགས་ཉིད་སྐྱེས་བདག་སོགས་ལ།།
འཆད་པ་ལ་ཡང་མངོན་མཆོད་ནས། །དོན་རྣམས་དབྱེ་ཕྱིར་འབད་པར་བྱ། །དེ་ལ་ཐོག་མ་ཁོ་
ནར་བསྟན་བཅོས་ཀྱི་ལུས་རྣམ་པར་གཞག་སྟེ། མཚན་ཉིད་སྒྲིབ་པ་དེ་ཁོ་ན། །གཉེན་པོ་དག་
ནི་བསྒོམ་པ་དང་། །དེ་ཡི་གནས་དང་འབྲས་བུ་ཐོབ། །ཐེག་པ་བླ་ན་མེད་པའོ། །ཞེས་བྱ་བ་
དོན་བདུན་པོ་འདི་དག་བསྟན་བཅོས་འདི་ལས་འཆད་དོ། །འདི་ལྟ་སྟེ། མཚན་ཉིད་དང་།
སྒྲིབ་པ་དང་། དེ་ཁོ་ན་དང་། གཉེན་པོ་བསྒོམ་པ་དང་། གཉེན་པོ་བསྒོམ་པ་དེ་ཉིད་ཀྱི་གནས་
དང་། འབྲས་བུ་ཐོབ་པ་དང་། ཐེག་པ་བླ་ན་མེད་པ་སྟེ་དོན་བདུན་པའོ། །
དེ་ལ་མཚན་ཉིད་ལས་བརྩམས་ནས། ཡང་དག་མ་ཡིན་ཀུན་རྟོག་ཡོད། །དེ་ལ་
གཉིས་པོ་ཡོད་མ་ཡིན། །སྟོང་པ་ཉིད་ནི་འདི་ལ་ཡོད། །དེ་ལ་ཡང་ནི་དེ་ཡོད་དོ། །ཞེས་བྱ་བ་
གསུངས་སོ། །དེ་ལ་ཡང་དག་པ་མ་ཡིན་པའི་ཀུན་ཏུ་རྟོག་པའི་ནི་གཟུང་བ་དང་འཛིན་པར་
རྣམ་པར་རྟོག་པའོ། །གཉིས་པོ་ནི་གཟུང་བ་དང་འཛིན་པའི་དངོས་པོ་དང་བྲལ་བའོ། །སྟོང་པ་
ཉིད་ནི་ཡང་དག་པ་མ་ཡིན་པའི་ཀུན་ཏུ་རྟོག་པ་དེ་གཟུང་བ་དང་འཛིན་པའི་དངོས་པོ་དང་བྲལ་
，
，
-
1
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ཉིད་དོ། །དེ་ལ་ཡང་ནི་དེ་ཡོད་དོ། །ཞེས་བྱ་བ་ནི་ཡང་དག་པ་མ་ཡིན་པ་ཀུན་ཏུ་རྟོག་པའོ། །
དེ་ལྟར་གང་ན་གང་མེད་པ་དེ་ནི་དེས་སྟོང་པར་ཡང་དག་པ་ཇི་ལྟ་བ་བཞིན་དུ་ཡང་དག་པར་
རྗེས་སུ་མཐོང་ངོ༌། །འདི་ལ་ལྷག་མ་ཡོད་པ་གང་ཡིན་པ་དེ་ནི་འདིར་ཡོད་པར་ཡང་དག་པ་ཇི་
ལྟ་བ་བཞིན་དུ་རབ་ཏུ་ཤེས་ཏེ། དེ་ལྟར་སྟོང་པ་ཉིད་ཀྱི་མཚན་ཉིད་ཕྱིན་ཅི་མ་ལོག་པར་བསྟན་
པ་ཡིན་ནོ། །སྟོང་པ་མ་ཡིན་མི་སྟོང་མིན། །དེ་ལྟ་བས་ན་ཐམས་ཅད་བཤད། །ཡོད་པས་མེད་
པས་ཡོད་པས་ན། །དེ་ནི་དབུ་མའི་ལམ་ཡིན་ནོ། །སྟོང་པ་མ་ཡིན་ཞེས་བྱ་བ་ནི་སྟོང་པ་ཉིད་
དང་ཡང་དག་པ་མ་ཡིན་པ་ཀུན་ཏུ་རྟོག་པས་སོ། །མི་སྟོང་མིན་ཞེས་བྱ་བ་ནི། །གཉིས་པ་སྟེ།
གཟུང་བ་དང་འཛིན་པས་སོ། །ཐམས་ཅད་ཅེས་བྱ་བ་ནི་ཡང་དག་པ་མ་ཡིན་པ་ཀུན་ཏུ་རྟོག་པ་
ཞེས་བྱ་བ་འདུས་བྱས་དང་སྟོང་པ་ཞེས་བྱ་བ་འདུས་མ་བྱས་སོ། །བཤད་ཅེས་བྱ་བ་ནི་བསྟན་
པའོ། །ཡོད་པས་ཞེས་བྱ་བ་ནི་ཡང་དག་པ་མ་ཡིན་པ་ཀུན་ཏུ་རྟོག་པའོ། །མེད་པས་ཞེས་བྱ་བ་
ནི་གཉིས་པའོ། །ཡོད་པས་ན་ཞེས་བྱ་བ་ནི་ཡང་དག་པ་མ་ཡིན་ཀུན་ཏུ་རྟོག་པ་ལ་སྟོང་པ་ཉིད་
ཡོད་པ་དང་། དེ་ལ་ཡང་ཡང་དག་པ་མ་ཡིན་པ་ཀུན་ཏུ་རྟོག་པ་ཡོད་པའོ། །དེ་ནི་དབུ་མའི་ལམ་
ཡིན་ནོ་ཞེས་བྱ་བ་ནི་ཐམས་ཅད་གཅིག་ཏུ་སྟོང་པ་ཡང་མ་ཡིན་ནོ། །གཅིག་ཏུ་མི་སྟོང་པ་ཡང་མ་
ཡིན་པ་གང་ཡིན་པའོ། །དེ་ལྟར་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པའི་ནང་ནས་
འདི་ཐམས་ཅད་ནི་སྟོང་པ་ཡང་མ་ཡིན། མི་སྟོང་པ་ཡང་མ་ཡིན་ཞེས་འབྱུང་བ་དང་མཐུན་པར་
བྱས་པ་ཡིན་ནོ། །དེ་ལྟར་ཡང་དག་པ་མ་ཡིན་པ་ཀུན་ཏུ་རྟོག་པ་ཡོད་པའི་མཚན་ཉིད་དང་མེད་
པའི་མཚན་ཉིད་བརྗོད་ནས། ད་ནི་རང་གི་མཚན་ཉིད་བརྗོད་དོ། །དོན་དང་སེམས་ཅན་བདག་
རྣམ་རིག །སྣང་བའི་རྣམ་པར་ཤེས་པ་ནི། །རབ་ཏུ་སྐྱེའོ་དེའི་དོན་མེད། །དེ་མེད་པས་ན་དེ་
ཡང་མེད། །དེ་ལ་དོན་དུ་སྣང་བ་ནི་གཟུགས་ལ་སོགས་པའི་དངོས་པོར་སྣང་བ་གང་ཡིན་པའོ།།
སེམས་ཅན་དུ་སྣང་བ་ནི་དབང་པོ་ལྔར་བདག་དང་གཞན་གྱི་རྒྱུད་ལ་སྣང་བ་གང་ཡིན་པའོ།།
，
- 2 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༡
བདག་ཏུ་སྣང་བ་ནི་བདག་ཏུ་རྨོངས་པ་ལ་སོགས་པ་དང་མཚུངས་པར་ལྡན་པའི་ཕྱིར་ཉོན་
མོངས་པ་ཅན་གྱི་ཡིད་དོ། །རྣམ་པར་རིག་པར་སྣང་བ་ནི་རྣམ་པར་ཤེས་པ་དྲུག་རྣམས་སོ།།
དེའི་དོན་མེད་ཅེས་བྱ་བ་ནི་དོན་དང་སེམས་ཅན་དུ་སྣང་བ་རྣམས་མེད་པ་དང་། བདག་དང་
རྣམ་པར་རིག་པར་སྣང་བ་ནི་ལོག་པར་སྣང་བའི་ཕྱིར་རོ། །དོན་མེད་པས་འཛིན་པའི་རྣམ་པར་
ཤེས་པ་དེ་ཡང་མེད་དོ། ། །
ཡང་དག་མ་ཡིན་ཀུན་རྟོག་པ། །དེ་ནི་དེ་ཕྱིར་གྲུབ་པ་ཡིན། །དེ་བཞིན་མ་ཡིན་ཡེ་མེད་
མིན། །འདི་ལྟར་ཇི་ལྟར་སྣང་བ་འབྱུང་བ་དེ་ནི་དེ་བཞིན་དུ་ཡོད་པ་མ་ཡིན་ནོ། །འཁྲུལ་པ་ཙམ་
དུ་འབྱུང་བའི་ཕྱིར་ཡེ་མེད་པ་ཡང་མ་ཡིན་ནོ། །ཅིའི་ཕྱིར་དེ་ཡེ་མེད་པ་ཉིད་དུ་མི་འདོད་ཅེ་ན།
འདི་ལྟར། དེ་ཟད་ནས་ནི་གྲོལ་བར་འདོད། །གཞན་དུ་ན་བཅིངས་པ་དང་ཐར་པར་མི་འགྲུབ་
སྟེ༑ ཀུན་ནས་ཉོན་མོངས་པ་དང་། རྣམ་པར་བྱང་བ་ལ་སྐུར་པ་འདེབས་པའི་ཉེས་པར་འགྱུར་
རོ༑ ༑དེ་ལྟར་ཡང་དག་པ་མ་ཡིན་པ་ཀུན་ཏུ་རྟོག་པའི་རང་གི་མཚན་ཉིད་བསྟན་ནས་ཡང་དག་
པ་མ་ཡིན་པ་ཀུན་ཏུ་རྟོག་པ་ཙམ་དུ་ཟད་ན་ངོ་བོ་ཉིད་གསུམ་དུ་ཇི་ལྟར་བསྡུ་བར་འགྱུར་བའི་
བསྡུ་བའི་མཚན་ཉིད་སྟོན་ཏེ། བརྟགས་པ་དང་ནི་གཞན་དབང་དང་། །ཡོངས་སུ་གྲུབ་པ་ཉིད་
ཀྱང་ངོ༌། །དོན་ཕྱིར་ཡང་དག་མིན་རྟོག་ཕྱིར། །གཉིས་པོ་མེད་པའི་ཕྱིར་བཤད་དོ། །ཞེས་བྱ་
བའོ། །དེ་ལ་དོན་ནིཀུན་ཏུ་བརྟགས་པའི་ངོ་བོ་ཉིད་དོ། །ཡང་དག་པ་མ་ཡིན་པ་ཀུན་ཏུ་རྟོག་པ་
ནི་གཞན་གྱི་དབང་གི་ངོ་བོ་ཉིད་དོ། །གཟུང་བ་དང་འཛིན་པ་མེད་པ་ཉིད་ནི་ཡོངས་སུ་གྲུབ་
པའི་ངོ་བོ་ཉིད་དོ། །ད་ནི་ཡང་དག་པ་མ་ཡིན་པ་ཀུན་ཏུ་རྟོག་པ་དེ་ཉིད་ཀྱི་མེད་པའི་མཚན་ཉིད་
ལ་འཇུག་པའི་ཐབས་ཀྱི་མཚན་ཉིད་ཡོངས་སུ་སྟོན་ཏེ། དམིགས་པ་ལ་ནི་བརྟེན་ནས་སུ། །མི་
དམིགས་པ་ནི་རབ་ཏུ་སྐྱེ། །མི་དམིགས་པ་ལ་བརྟེན་ནས་སུ། །མི་དམིགས་པ་ནི་རབ་ཏུ་སྐྱེ། །
ཞེས་བྱ་བའོ། །རྣམ་པར་རིག་པ་ཙམ་དུ་དམིགས་པ་ལ་བརྟེན་ནས་དོན་མི་དམིགས་པ་སྐྱེའོ།།
，
，
-3-



ས་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དོན་མི་དམིགས་པ་ལ་བརྟེན་ནས་རྣམ་པར་རིག་པ་ཙམ་ཡང་མི་དམིགས་པ་སྐྱེ་སྟེ། དེ་ལྟར་
གཟུང་བ་དང་འཛིན་པ་དག་མེད་པའི་མཚན་ཉིད་ལ་འཇུག་གོ །དེ་ཡི་ཕྱིར་ན་དམིགས་པ་ནི། །
མི་དམིགས་ངོ་བོ་ཉིད་དུ་གྲུབ། །དམིགས་པར་བྱ་བའི་དོན་མེད་ན་དམིགས་པ་མི་རུང་བའི་
ཕྱིར་རོ། །དེ་ལྟ་བས་ན་དམིགས་པ་དང་། །མི་དམིགས་མཉམ་པར་ཤེས་པར་བྱ། །དམིགས་
པ་ནི་དམིགས་པ་ཉིད་དུ་མ་གྲུབ་པའི་ཕྱིར་རོ། །མི་དམིགས་པའི་ངོ་བོ་ཉིད་ཡིན་ཡང་ཡང་དག་
པ་མ་ཡིན་པའི་དོན་དུ་སྣང་བས་དམིགས་པ་ཞེས་བྱའོ། །ད་ནི་ཡང་དག་པ་མ་ཡིན་པ་ཀུན་ཏུ་
རྟོག་པ་ཉིད་ཀྱི་རབ་ཏུ་དབྱེ་བའི་མཚན་ཉིད་སྟོན་ཏེ། ཡང་དག་མ་ཡིན་ཀུན་རྟོག་ནི། །སེམས་
དང་སེམས་བྱུང་ཁམས་གསུམ་པ། །ཞེས་བྱ་བའོ། །འདོད་པ་དང་། གཟུགས་དང་། གཟུགས་
མེད་པ་ན་སྤྱོད་པ་ཐ་དད་པས་སོ། །རྣམ་གྲངས་ཀྱི་མཚན་ཉིད་ཀྱང་སྟོན་ཏེ། དེ་ལ་དོན་མཐོང་
རྣམ་པར་ཤེས། །དེ་ཡི་ཁྱད་པར་སེམས་ལས་བྱུང་། །ཞེས་བྱ་བའོ། །དོན་ཙམ་མཐོང་བ་ནི་རྣམ་
པར་ཤེས་པའོ། །དོན་གྱི་ཁྱད་པར་མཐོང་བ་ནི་སེམས་ལས་བྱུང་བ་རྣམས་ཏེ་ཚོར་བ་ལ་སོགས་
པའོ། །འཇུག་པའི་མཚན་ཉིད་ཀྱང་སྟོན་ཏེ། གཅིག་ནི་རྐྱེན་གྱི་རྣམ་པར་ཤེས། །གཉིས་པ་ཉེ་
བར་སྤྱོད་པ་ཅན། །ཉེ་བར་སྤྱོད་དང་ཡོངས་གཅོད་དང་། །དེ་ཡི་འཇུག་བྱེད་སེམས་ལས་བྱུང༌།།
ཞེས་བྱའོ། །ཀུན་གཞི་རྣམ་པར་ཤེས་པ་ནི་རྣམ་པར་ཤེས་པ་གཞན་དག་གི་རྐྱེན་ཡིན་པས་རྐྱེན་
གྱི་རྣམ་པར་ཤེས་པའོ། །དེ་ལས་བྱུང་བ་འཇུག་པའི་རྣམ་པར་ཤེས་པ་ནི་ཉེ་བར་སྤྱོད་པ་ཅན་ནོ།།
ཉེ་བར་སྤྱོད་པ་ནི་ཚོར་བའོ། །ཡོངས་སུ་སྤྱོད་པ་ནི་འདུ་ཤེས་སོ། །རྣམ་པར་ཤེས་པ་འཇུག་པར་
བྱེད་པ་དག་ནི་འདུ་བྱེད་རྣམས་ཏེ། སེམས་པ་དང་ཡིད་ལ་བྱེད་པ་ལ་སོགས་པའོ། །ཀུན་ནས་
ཉོན་མོངས་པའི་མཚན་ཉིད་ཀྱང་སྟོན་ཏེ། སྒྲིབ་པའི་ཕྱིར་དང་འདེབས་པའི་ཕྱིར། ཁྲིད་པའི་
ཕྱིར་དང་ཀུན་འཛིན་ཕྱིར། །རྫོགས་བྱེད་ཕྱིར་དང་གསུམ་གཅོད་ཕྱིར། །ཉེ་བར་གཅོད་ཕྱིར་
སྡུད་པའི་ཕྱིར། །སྦྱོར་བའི་ཕྱིར་དང་མངོན་དུའི་ཕྱིར། །སྡུག་བསྔལ་ཕྱིར་ནི་འགྲོ་ཉོན་མོངས། །



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༡
རྣམ་གསུམ་རྣམ་གཉིས་ཀྱང་ཉོན་མོངས། །རྣམ་བདུན་ཡང་དག་མིན་རྟོག་ལས། །ཞེས་བྱ་
བའོ། །དེ་ལ་སྒྲིབ་པའི་ ཕྱིར་ནི་མ་རིག་པས་ཡང་དག་པ་ཇི་ལྟ་བ་བཞིན་དུ་མཐོང་བ་ལ་
བགེགས་བྱེད་པའི་ཕྱིར་རོ། །འདེབས་པའི་ཕྱིར་ནི་འདུ་བྱེད་རྣམས་ཀྱིས་རྣམ་པར་ཤེས་པ་ལ་
ལས་ཀྱི་བག་ཆགས་འཇོག་པའི་ཕྱིར་རོ། ཁྲིད་པའི་ཕྱིར་ནི་རྣམ་པར་ཤེས་པས་སྐྱེ་བའི་གནས་
སུ་ཕྱིན་པར་བྱེད་པའི་ཕྱིར་རོ། །ཀུན་འཛིན་ཕྱིར་ནི་མིང་དང་གཟུགས་ཀྱི་ལུས་སོ། །རྫོགས་
བྱེད་ཕྱིར་ནི་སྐྱེ་མཆེད་དྲུག་གིས་སོ། །གསུམ་གཅོད་ཕྱིར་ནི་རེག་པས་སོ། །ཉེ་བར་སྤྱོད་པའི་
ཕྱིར་ནི་ཚོར་བས་སོ། །སྡུད་པའི་ཕྱིར་ནི་ལས་ཀྱིས་བཏབ་པའི་ཡང་སྲིད་པ་སྲེད་པས་སོ། །སྦྱོར་
བའི་ཕྱིར་ནི་ལེན་པ་རྣམས་ཀྱིས་རྣམ་པར་ཤེས་པ་སྐྱེ་བ་དང་མཐུན་པར་འདོད་པ་ལ་སོགས་པ་
རྣམས་སུའོ། །མངོན་དུའི་ཕྱིར་ནི་ལས་བྱས་པའི་རྣམ་པར་སྨིན་པ་སྲིད་པས་ཡང་སྲིད་པར་
འབྱིན་པར་མངོན་པར་བྱེད་པའི་ཕྱིར་རོ། །སྡུག་བསྔལ་ཕྱིར་ནི་སྐྱེ་བ་དང་། རྒ་ཤིས་འགྲོ་བ་
རྣམས་ཉོན་མོངས་པར་བྱེད་པའོ། །དེ་ཡང་། རྣམ་གསུམ་རྣམ་གཉིས་ཀྱང་ཉོན་མོངས། །རྣམ་
བདུན་ཡང་དག་མིན་རྟོག་ལས། །རྣམ་གསུམ་ནི་ཉོན་མོངས་པའི་ཀུན་ནས་ཉོན་མོངས་པ་
དང་། ལས་ཀྱི་ཀུན་ནས་ཉོན་མོངས་པ་དང་། སྐྱེ་བའི་ཀུན་ནས་ཉོན་མོངས་པའོ། །དེ་ལ་ཉོན་
མོངས་པའི་ཀུན་ནས་ཉོན་མོངས་པ་ནི་མ་རིག་པ་དང་སྲེད་པ་དང་ལེན་པ་རྣམས་སོ། །ལས་ཀྱི་
ཀུན་ནས་ཉོན་མོངས་པ་ནི་འདུ་བྱེད་རྣམས་དང་སྲེད་པའོ། །སྐྱེ་བའི་ཀུན་ནས་ཉོན་མོངས་པ་ནི་
ཡན་ལག་ལྷག་མ་རྣམས་སོ། །ཀུན་ནས་ཉོན་མོངས་པ་རྣམ་པ་གཉིས་ནི་རྒྱུའི་ཀུན་ནས་ཉོན་
མོངས་པ་དང་། འབྲས་བུའི་ཀུན་ནས་ཉོན་མོངས་པའོ། །དེ་ལ་རྒྱུའི་ཀུན་ནས་ཉོན་མོངས་པ་ནི་
ཉོན་མོངས་པ་དང་། ལས་ཀྱི་ངོ་བོ་ཉིད་ཀྱི་ཡན་ལག་རྣམས་ཀྱིས་སོ། །འབྲས་བུའི་ཀུན་ནས་
ཉོན་མོངས་པ་ནི་ཡན་ལག་ལྷག་མ་རྣམས་ཀྱིས་སོ། །ཀུན་ནས་ཉོན་མོངས་པ་རྣམ་པ་བདུན་ནི་
རྒྱུ་རྣམ་པ་བདུན་ཏེ། མ་རིག་པ་ནི་ཕྱིན་ཅི་ལོག་གི་རྒྱུའོ། །འདུ་བྱེད་རྣམས་ནི་འབེབས་པའི་
，
。
-
- 5 -



ས
།
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུའོ། །རྣམ་པར་ཤེས་པ་ནི་ཉེ་བར་ཁྲིད་པའི་རྒྱུའོ། །མིང་དང་གཟུགས་དང་སྐྱེ་མཆེད་དྲུག་ནི་
ཀུན་འཛིན་པའི་རྒྱུའོ། །རེག་པ་དང་ཚོར་བ་ནི་ཉེ་བར་སྤྱོད་པའི་རྒྱུའོ། །སྲེད་པ་དང་། ལེན་པ་
དང་། སྲིད་པ་ནི་སྡུད་པའི་རྒྱུའོ། །སྐྱེ་བ་དང་། རྒ་ཤི་ནི་སྐྱོ་བའི་རྒྱུའོ། །ཀུན་ནས་ཉོན་མོངས་པ་
འདི་དག་ཐམས་ཅད་ནི་ཡང་དག་པ་མ་ཡིན་པ་ཀུན་ཏུ་རྟོག་པ་ལས་འབྱུང་བའོ། །
ཡང་དག་པ་མ་ཡིན་པ་ཀུན་ཏུ་རྟོག་པའི་དོན་བསྡུས་པ་ནི་ཡོད་པའི་མཚན་ཉིད་དང་།
མེད་པའི་མཚན་ཉིད་དང་། རང་གི་མཚན་ཉིད་དང། བསྡུ་བའི་མཚན་ཉིད་དང་། མེད་པའི་
མཚན་ཉིད་ལ་འཇུག་པའི་ཐབས་ཀྱི་མཚན་ཉིད་དང་། རབ་ཏུ་དབྱེ་བའི་མཚན་ཉིད་དང་། རྣམ་
གྲངས་ཀྱི་མཚན་ཉིད་དང༌། འཇུག་པའི་མཚན་ཉིད་དང་། ཀུན་ནས་ཉོན་མོངས་པའི་མཚན་
ཉིད་དེ། མཚན་ཉིད་རྣམ་པ་དགུ་བསྟན་པའོ། །དེ་ལྟར་ཡང་དག་པ་མ་ཡིན་པ་ཀུན་ཏུ་རྟོག་པ་
བརྗོད་ནས། སྟོང་པ་ཉིད་ཇི་ལྟར་ཤེས་པར་བྱ་བ་དེ་སྟོན་ཏེ། སྟོང་པ་ཉིད་ནི་མདོར་བསྡུ་ན།
མཚན་ཉིད་དང་ནི་རྣམ་གྲངས་དང་། །དེ་ཡི་དོན་དང་དབྱེ་བ་དང་། །སྒྲུབ་པ་དག་སྟེ་ཤེས་པར་
བྱ༑ ༑ཞེས་བྱ་བའོ། །མཚན་ཉིད་ཇི་ལྟར་ཤེས་པར་བྱ་ཞེ་ན། གཉིས་དངོས་མེད་དང་དངོས་
མེད་པའི། །དངོས་པོ་སྟོང་པའི་མཚན་ཉིད་དོ། །གཉིས་པོ་གཟུང་བ་དང་འཛིན་པའི་དངོས་པོ་
མེད་པ་དང་། དངོས་པོ་མེད་པ་དེའི་དངོས་པོ་ནི་སྟོང་པ་ཉིད་ཀྱི་མཚན་ཉིད་དོ། །དེ་ལྟར་དངོས་
པོ་མེད་པའི་ངོ་བོ་ཉིད་ནི་སྟོང་པ་ཉིད་ཀྱི་མཚན་ཉིད་དུ་ཡོངས་སུ་བསྟན་པ་ཡིན་ནོ། །དངོས་པོ་
མེད་པའི་ངོ་བོ་ཉིད་གང་ཡིན་པ་དེ་ནི། ཡོད་པ་མ་ཡིན་མེད་པའང་མིན། །ཇི་ལྟར་ཡོད་པ་མ་
ཡིན་ཞེ་ན། འདི་ལྟར་གཉིས་པོ་དེའི་དངོས་པོ་མེད་པའོ། །ཇི་ལྟར་མེད་པ་ཡང་མ་ཡིན་ཞེ་ན།
འདི་ལྟར་གཉིས་པོའི་དངོས་པོ་མེད་པའི་དངོས་པོ་དེ་ནི་སྟོང་པ་ཉིད་ཀྱི་མཚན་ཉིད་དེ། དེ་བས་
ན་ཡང་དག་པ་མ་ཡིན་པ་ཀུན་ཏུ་རྟོག་པ་དང་། ཐ་དད་གཅིག་པའི་མཚན་ཉིད་མིན། །ཐ་དད་
པ་ཡིན་ན་ནི་ཆོས་ལ་ཆོས་ཉིད་གཞན་མ་ཡིན་པ་མི་རུང་སྟེ། མི་རྟག་པ་ཉིད་དང་། སྡུག་བསྔལ་
- 6 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༡
བ་ཉིད་བཞིན་ནོ། །གཅིག་པ་ཡིན་དུ་ཟིན་ན་ནི་རྣམ་པར་དག་པའི་དམིགས་པ་དང་། སྤྱིའི་
མཚན་ཉིད་དུ་མི་འགྱུར་ཏེ། དེས་དེ་ཉིད་དང་གཞན་ལས་རྣམ་པར་གྲོལ་བ་སྟོང་པ་ཉིད་ཀྱི་
མཚན་ཉིད་ཡོངས་སུ་བསྟན་པ་ཡིན་ནོ། །རྣམ་གྲངས་ཇི་ལྟར་རིག་པར་བྱ་ཞེ་ན། སྟོང་པ་ཉིད་
ནི་མདོར་བསྡུ་ན། །དེ་བཞིན་ཉིད་དང་ཡང་དག་མཐའ། །མཚན་མ་མེད་དང་དོན་དམ་དང་། །
ཆོས་ཀྱི་དབྱིངས་ནི་རྣམ་གྲངས་སོ། །རྣམ་གྲངས་ཀྱི་དོན་ཇི་ལྟར་ཤེས་པར་བྱ་ཞེ་ན། གཞན་
མིན་ཕྱིན་ཅི་ལོག་མ་ཡིན། །དེ་འགོག་འཕགས་པའི་སྤྱོད་ཡུལ་དང་། །འཕགས་པའི་ཆོས་ཀྱི་རྒྱུ་
ཡི་ཕྱིར། །རྣམ་གྲངས་དོན་དེ་གོ་རིམ་བཞིན། །གཞན་མ་ཡིན་པའི་ཕྱིར་དེ་བཞིན་ཉིད་དེ། །
རྟག་ཏུ་དེ་བཞིན་པའི་ཕྱིར་རོ། །ཕྱིན་ཅི་ལོག་མ་ཡིན་པའི་ཕྱིར་ཡང་དག་པའི་མཐའ་སྟེ། ཕྱིན་ཅི་
ལོག་གི་གཞི་མ་ཡིན་པའི་ཕྱིར་རོ། །མཚན་མ་འགོག་པའི་ཕྱིར་མཚན་མ་མེད་པ་སྟེ། མཚན་མ་
ཐམས་ཅད་མེད་པའི་ཕྱིར་རོ། །འཕགས་པའི་ཡེ་ཤེས་ཀྱི་སྤྱོད་ཡུལ་ཡིན་པས་དོན་དམ་པ་སྟེ།
ཡེ་ཤེས་དམ་པའི་ཡུལ་ཡིན་པའི་ཕྱིར་རོ། །འཕགས་པའི་ཆོས་ཀྱི་རྒྱུ་ཡིན་པས་ཆོས་ཀྱི་དབྱིངས་
ཏེ༑ འཕགས་པའི་ཆོས་རྣམས་ནི་དེ་ལ་དམིགས་པས་འབྱུང་བའི་ཕྱིར་རོ། །འདིར་དབྱིངས་ཀྱི་
དོན་ནི་རྒྱུའི་དོན་ཏོ། །སྟོང་པ་ཉིད་ཀྱི་རབ་ཏུ་དབྱེ་བ་ཇི་ལྟར་ཤེས་པར་བྱ་ཞེ་ན། ཀུན་ནས་ཉོན་
མོངས་རྣམ་པར་དག །ཅེས་བྱ་བ་སྟེ། དེའི་རབ་ཏུ་དབྱེ་བ་སྟེ། གང་གི་ཚེ་ཀུན་ནས་ཉོན་མོངས་
པ་ལ། གང་གི་ཚེ་རྣམ་པར་དག་ཅེ་ན། དེ་ནི་དྲི་བཅས་དྲི་མ་མེད། །གང་གི་ཚེ་དྲི་མ་དང་བཅས་
པར་གྱུར་པ་དེའི་ཚེ་ཀུན་ནས་ཉོན་མོངས་པ་གནས་པའོ། །གང་གི་ཚེ་དྲི་མ་སྤངས་པ་དེའི་ཚེ་
རྣམ་པར་དག་པའོ། །གལ་ཏེ་དྲི་མ་དང་བཅས་པར་གྱུར་ལ་དྲི་མ་མེད་པར་ཡང་འགྱུར་ན་
འགྱུར་བའི་ཆོས་ཅན་ཡིན་པས་ཇི་ལྟར་མི་རྟག་པར་མི་འགྱུར་ཞེ་ན། དེ་ནི་འདི་ལྟར། ཆུ་ཁམས་
གསེར་དང་ནམ་མཁའ་རྣམས། །དག་པ་བཞིན་དུ་དག་པར་འདོད། །གློ་བུར་གྱི་དྲི་མ་དང་
བྲལ་བ་ལ་བྱའི་དེའི་ངོ་བོ་ཉིད་གཞན་དུ་འགྱུར་བ་ནི་མ་ཡིན་ནོ། །གཞན་ཡང་རབ་ཏུ་དབྱེ་བ་ནི་
7 -



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོང་པ་ཉིད་རྣམ་པ་བཅུ་དྲུག་པོ་འདི་ལྟ་སྟེ། ནང་སྟོང་པ་ཉིད་དང་། ཕྱི་སྟོང་པ་ཉིད་ད་ང། ཕྱི་
ནང་སྟོང་པ་ཉིད་དང་། ཆེན་པོ་སྟོང་པ་ཉིད་དང་། སྟོང་པ་ཉིད་སྟོང་པ་ཉིད་དང་། དོན་དམ་པ་
སྟོང་པ་ཉིད་དང་། འདུས་བྱས་སྟོང་པ་ཉིད་དང་
། འདུས་མ་བྱས་སྟོང་པ་ཉིད་དང་། མཐའ་
ལས་འདས་པ་སྟོང་པ་ཉིད་དང་། ཐོག་མ་དང་ཐ་མ་མེད་པ་སྟོང་པ་ཉིད་དང་། དོར་བ་མེད་པ་
སྟོང་པ་ཉིད་དང༌། རང་བཞིན་སྟོང་པ་ཉིད་དང་། ཆོས་ཐམས་སྟོང་པ་ཉིད་དང་། རང་གི་མཚན་
ཉིད་སྟོང་པ་ཉིད་དང་། དངོས་པོ་མེད་པ་སྟོང་པ་ཉིད་དང་། དངོས་པོ་མེད་པའི་ངོ་བོ་ཉིད་སྟོང་
པ་ཉིད་དོ། །དེ་ཡང་མདོར་བསྡུ་ན་ཞེས་བྱ་བར་རིག་པར་བྱའོ། །ཟ་བ་བཟའ་དང་དེ་ཡི་ལུས། །
གནས་ཀྱི་གཞི་ཡི་སྟོང་པ་ཉིད། །དེ་ཡང་གང་གིས་ཇི་ལྟར་མཐོང་། །གང་ཕྱིར་དེ་ཡང་སྟོང་པ་
ཉིད། །དགེ་གཉིས་ཐོབ་པར་བྱ་བའི་ཕྱིར། །རྟག་ཏུ་སེམས་ཅན་ཕན་བྱའི་ཕྱིར། །འཁོར་བ་
གཏང་བར་མི་བྱའི་ཕྱིར། །དགེ་བ་མི་ཟད་བྱ་བའི་ཕྱིར། །རིགས་ཀྱང་རྣམ་པར་དག་བྱའི་ཕྱིར།།
མཚན་དང་དཔེ་བྱད་ཐོབ་བྱའི་ཕྱིར། །སངས་ རྒྱས་ཆོས་རྣམས་དག་བྱའི་ཕྱིར། །བྱང་ཆུབ་
སེམས་དཔའ་སྒྲུབ་པར་བྱེད། །དེ་ལ་ཟ་བ་སྟོང་པ་ཉིད་ནི་ནང་གི་སྐྱེ་མཆེད་རྣམས་ལས་
བརྩམས་སོ། །བཟའ་བ་སྟོང་པ་ཉིད་ནི་ཕྱི་རོལ་གྱི་རྣམས་སོ། །དེའི་ལུས་ནི་ཟ་བ་དང་བཟའ་བ་
དེ་གཉིས་ཀྱི་གནས་གང་ཡིན་པ་སྟེ་ཁོག་པའོ། །དེའི་སྟོང་པ་ཉིད་ནི་ཕྱི་ནང་སྟོང་པ་ཉིད་ཅེས་
བྱའོ། །གནས་ཀྱི་གཞི་ནི་སྣོད་ཀྱི་འཇིག་རྟེན་ཏེ། དེ་རྒྱ་ཆེ་བའི་ཕྱིར་དེའི་སྟོང་པ་ཉིད་ནི་ཆེན་པོ་
སྟོང་པ་ཉིད་ཅེས་བྱའོ། །ནང་གི་སྐྱེ་མཆེད་ལ་སོགས་པ་དེ་ཡང་གང་གིས་སྟོང་པར་མཐོང་ཞེ་ན།
སྟོང་པ་ཉིད་ཤེས་པས་ཏེ། དེའི་སྟོང་པ་ཉིད་ནི་སྟོང་པ་ཉིད་སྟོང་པ་ཉིད་དོ། །ཇི་ལྟར་དོན་དམ་
པའི་རྣམ་པར་མཐོང་བ་དེའི་སྟོང་པ་ཉིད་ནི་དོན་དམ་པ་སྟོང་པ་ཉིད་དོ། །གང་གི་ཕྱིར་བྱང་ཆུབ་
སེམས་དཔའ་སྒྲུབ་པར་བྱེད་པ་དེ་ཡང་སྟོང་པ་ཉིད་དོ། །ཅིའི་ཕྱིར་སྒྲུབ་པར་བྱེད་ཅེ་ན། དགེ་
གཉིས་ཐོབ་པར་བྱ་བའི་ཕྱིར། །ཞེས་བྱ་བ་སྟེ། དགེ་བ་གཉིས་ནི་འདུས་བྱས་དང་འདུས་མ་
- $ -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༼༡
བྱས་སོ། །རྟག་ཏུ་སེམས་ཅན་ཕན་བྱའི་ཕྱིར། །ཞེས་བྱ་བ་ནི་སེམས་ཅན་ལ་གཏན་དུ་ཕན་པར་
བྱ་བའི་ཕྱིར་རོ། །འཁོར་བ་གཏང་བར་མི་བྱའི་ཕྱིར། །ཞེས་བྱ་བ་ནི་འཁོར་བ་ཐོག་མ་དང་ཐ་མ་
མེད་པ་སྟོང་པ་ཉིད་དུ་མ་མཐོང་ན་སྐྱོ་སྟེ་འཁོར་བ་ཡོངས་སུ་གཏོང་ངོ་། །དགེ་བ་མི་ཟད་བྱ་བའི་
ཕྱིར། །ཞེས་བྱ་བ་ནི་ཕུང་པོ་ལྷག་མ་མེད་པའི་མྱ་ངན་ལས་འདས་པ་ན་ཡང་མི་གཏོང་ཞིང་མི་
འདོར་བ་གང་ཡིན་པའོ། །རིགས་ཀྱང་རྣམ་པར་དག་བྱའི་ཕྱིར། །ཞེས་བྱ་བ་ལ། རིགས་ནི་
རང་བཞིན་ཏེ་ངོ་བོ་ཉིད་ཀྱི་ཕྱིར་རོ། །མཚན་དང་དཔེ་བྱད་ཐོབ་བྱའི་ཕྱིར། །ཞེས་བྱ་བ་ནི། སྐྱེ་
བུ་ཆེན་པོའི་མཚན་རྣམས་དང་། དཔེ་བྱད་བཟང་པོ་རྣམས་དང་བཅས་པ་ཐོབ་པར་བྱ་བའི་ཕྱིར་
རོ༑ ༑སངས་རྒྱས་ཆོས་རྣམས་དག་བྱའི་ཕྱིར། །བྱང་ཆུབ་སེམས་དཔའ་སྒྲུབ་པར་བྱེད། །ཅེས་
བྱ་བ་ནི་སྟོབས་དང་མི་འཇིགས་པ་དང་མ་འདྲེས་པ་ལ་སོགས་པའོ། །དེ་ལྟར་རེ་ཞིག་སྟོང་པ་
ཉིད་བཅུ་བཞི་རྣམ་པར་གཞག་པར་ཤེས་པར་བྱའོ། །འདི་ལ་སྟོང་པ་ཉིད་གང་ཡིན་ཞེ་ན། གང་
ཟག་དང་ནི་ཆོས་རྣམས་ཀྱི། །དངོས་པོ་མེད་འདིར་སྟོང་པ་ཉིད། །དེ་དངོས་མེད་པའི་དངོས་
ཡོད་པ། །དེ་ནི་དེ་ལས་སྟོང་ཉིད་གཞན། །ཞེས་བྱ་བའོ། །གང་ཟག་དང་ཆོས་ཀྱི་དངོས་པོ་མེད་
པ་ནི་སྟོང་པ་ཉིད་དོ། །དངོས་པོ་མེད་པ་དེའི་དངོས་པོ་ཡོད་པ་ཡང་ཡིན་ནོ། །ཟ་བ་ལ་སོགས་པ་
སྟོང་པ་ཉིད་ཅེས་གོང་དུ་ཇི་སྐད་སྨོས་པ་དེར་སྟོང་པ་ཉིད་ཀྱི་མཚན་ཉིད་བསྟན་པའི་ཕྱིར།
དངོས་པོ་མེད་པ་སྟོང་པ་ཉིད་དང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་དང་། སྟོང་པ་
ཉིད་རྣམ་པ་གཉིས་ཐ་མར་རྣམ་པར་འཇོག་སྟེ། གང་ཟག་དང་ཆོས་སུ་སྒྲོ་འདོགས་པ་དང་།
དེའི་སྟོང་པ་ཉིད་ལ་སྐུར་པ་འདེབས་པ་བསལ་བའི་ཕྱིར་གོ་རིམ་བཞིན་ནོ། །དེ་ལྟར་སྟོང་པ་
ཉིད་ཀྱི་རབ་ཏུ་དབྱེ་བ་ཤེས་པར་བྱའོ། །སྒྲུབ་པ་ཇི་ལྟར་ཤེས་པར་བྱ་ཞེ་ན། གལ་ཏེ་ཉོན་མོངས་
དེ་མ་གྱུར། །ལུས་ཅན་ཐམས་ཅད་གྲོལ་བར་འགྱུར། །གལ་ཏེ་རྣམ་དག་དེ་མ་གྱུར། །འབད་པ་
འབྲས་བུ་མེད་པར་འགྱུར། །གལ་ཏེ་གཉེན་པོ་མ་སྐྱེས་པར་ཡང་ཆོས་རྣམས་ཀྱི་སྟོང་པ་ཉིད་
--
་
9 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་གློ་བུར་གྱི་ཉེ་བའི་ཉོན་མོངས་པ་རྣམས་ཀྱིས་ཀུན་ནས་ཉོན་མོངས་པར་མི་འགྱུར་ན་ནི་
ཀུན་ནས་ཉོན་མོངས་པ་མེད་པས་འབད་པ་མེད་པར་སེམས་ཅན་ཐམས་ཅད་གྲོལ་བར་འགྱུར་
རོ༑ ༑ཅི་སྟེ་གཉེན་པོ་སྐྱེས་ཀྱང་རྣམ་པར་དག་པར་མི་འགྱུར་ན་ནི་ཐར་པར་བྱ་བའི་ཕྱིར་རྩོམ་
པ་འབྲས་བུ་མེད་པར་འགྱུར་རོ། །དེ་ལྟར་ན། ཉོན་མོངས་མ་ཡིན་མི་མོངས་མིན། །དེ་ནི་དག་
དང་མ་དག་མིན། །ཇི་ལྟར་ཉོན་མོངས་པར་གྱུར་པ་མ་ཡིན་ལ་མ་དག་པ་ཡང་མ་ཡིན་ཞེ་ན་
སེམས་རང་བཞིན་གྱིས་འོད་གསལ་བའི་ཕྱིར་རོ། །ཇི་ལྟར་ཉོན་མོངས་པར་གྱུར་པ་མ་ཡིན་པ་
ཡང་མ་ཡིན་ལ་དག་པ་ཡང་མ་ཡིན་ཞེ་ན། གློ་བུར་གྱི་ཉོན་མོངས་པའི་ཕྱིར་རོ། །དེ་ལྟར་སྟོང་པ་
ཉིད་ཀྱི་རབ་ཏུ་དབྱེ་བ་བསྟན་པ་བསྒྲུབས་པ་ཡིན་ནོ། །དེ་ཡང་སྟོང་པ་ཉིད་ཀྱི་དོན་བསྡུས་པ་ནི་
མཚན་ཉིད་རྣམ་པར་གཞག་པར་རིག་པར་བྱའོ། །དེ་ལ་མཚན་ཉིད་ནི་དངོས་པོ་མེད་པའི་
མཚན་ཉིད་དང་། དངོས་པོའི་མཚན་ཉིད་དོ། །དངོས་པོའི་མཚན་ཉིད་ཀྱང་དངོས་པོ་ཡོད་པ་
དང་དངོས་པོ་མེད་པ་ལས་རྣམ་པར་གྲོལ་བའི་མཚན་ཉིད་དང་། དེ་ཉིད་དང་གཞན་ལས་རྣམ་
པར་གྲོལ་བའི་མཚན་ཉིད་དོ། །རྣམ་པར་གཞག་པ་ནི་རྣམ་གྲངས་ལ་སོགས་པས་རྣམ་པར་
གཞག་པར་རིགས་པར་བྱའོ། །དེ་ལ་རྣམ་པ་བཞི་པོ་འདི་དག་བསྟན་པས་རྣམ་པར་རྟོག་པ་
དང༌། སྐྲག་པ་དང་། ལེ་ལོ་དང་། ཐེ་ཚོམ་ཉེ་བར་ཞི་བར་བྱ་བའི་ཕྱིར་སྟོང་པ་ཉིད་རང་གི་
མཚན་ཉིད་དང། ལས་ཀྱི་མཚན་ཉིད་དང་། ཀུན་ནས་ཉོན་མོངས་པ་དང་། རྣམ་པར་བྱང་བའི་
མཚན་ཉིད་དང༌། རིགས་པའི་མཚན་ཉིད་བརྗོད་པ་ཡིན་ནོ། །བསྟན་བཅོས་དབུས་དང་མཐའ་
རྣམ་པར་འབྱེད་པ་ལས་མཚན་ཉིད་ཀྱི་ལེའུར་བཅད་པ་ཞེས་བྱ་བ་སྟེ་དང་པོའི་འགྲེལ་པའོ།། །།
༈ སྒྲིབ་པའི་དབང་དུ་མཛད་དེ། ཁྱབ་དང་ཉི་ཚེ་ལྷག་པ་དང་། །མཉམ་དང་ལེན་དང་
སྤོང་བ་ནི། །གཉིས་ཀྱི་སྒྲིབ་པར་བསྟན་པ་ཡིན། །ཞེས་བྱ་བ་གསུངས་སོ། །དེ་ལ་ཁྱབ་པ་ནི་
བྱང་ཆུབ་སེམས་དཔའི་རིགས་ཅན་རྣམས་ཀྱི་ཉོན་མོངས་པ་དང་ཤེས་བྱའི་སྒྲིབ་པ་སྟེ། མཐའ་
- 1 0 •



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༡
དག་ལ་སྒྲིབ་པའི་ཕྱིར་རོ། །ཉི་ཚེ་བ་ནི་ཉན་ཐོས་ལ་སོགས་པའི་རིགས་ཅན་རྣམས་ཀྱི་ཉོན་
མོངས་པའི་སྒྲིབ་པའོ། །ལྷག་མ་ནི་དེ་དག་ཉིད་ཀྱི་སྒྲིབ་པ་སྟེ། འདོད་ཆགས་ལ་སོགས་པའི་
སྤྱོད་པ་རྣམས་ ཀྱི་སྒྲིབ་པའོ། །མཉམ་པ་ནི་ཆ་མཚུངས་པར་སྤྱོད་པ་རྣམས་ཀྱི་སྒྲིབ་པའོ། །
འཁོར་བ་ལེན་པ་དང་སྤོང་བའི་སྒྲིབ་པ་ནི་བྱང་ཆུབ་སེམས་དཔའི་རིགས་ཅན་རྣམས་ཀྱི་སྒྲིབ་པ་
སྟེ༑ མི་གནས་པའི་མྱ་ངན་ལས་འདས་པ་ལ་སྒྲིབ་པའི་ཕྱིར་རོ། །དེ་ལྟར་འདི་དག་ནི་ཅི་རིགས་
པར་བྱང་ཆུབ་སེམས་དཔའི་རིགས་ཅན་རྣམས་དང་། ཉན་ཐོས་ལ་སོགས་པའི་རིགས་ཅན་
རྣམས་དང་གཉི་གའི་སྒྲིབ་པར་བསྟན་ཏོ། །ཡང་། ཉོན་མོངས་མཚན་ཉིད་རྣམ་དགུའོ། །ཀུན་
ཏུ་སྦྱོར་རྣམས་སྒྲིབ་པ་ཡིན། །ཀུན་ཏུ་སྦྱོར་བ་དགུ་ནི་ཉོན་མོངས་པའི་སྒྲིབ་པའོ། །དེ་དག་གང་
ལ་གང་སྒྲིབ་ཅེ་ན། སྐྱོ་བ་དང་ནི་བཏང་སྙོམས་དང་། །དེ་ཁོ་ན་ནི་མཐོང་བ་དང་། །རྗེས་སུ་
ཆགས་པའི་ཀུན་ཏུ་སྦྱོར་བ་ནི་ཀུན་ཏུ་སྐྱོར་བ་ལ་སྒྲིབ་པའོ། ཁོང་ཁྲོ་བའི་ཀུན་ཏུ་སྦྱོར་བ་ནི་
བཏང་སྙོམས་ལ་སྒྲིབ་སྟེ། དེས་ནི་མི་མཐུན་པ་ལ་ཁོང་ཁྲོ་བའི་གཞི་ལ་བཏང་སྙོམས་སུ་བྱེད་མི་
ནུས་སོ། །ལྷག་མ་རྣམས་ནི་དེ་ཁོ་ན་མཐོང་བ་ལ། ཇི་ལྟ་ཞེ་ན། དེ་དག་ནི་གོ་རིམ་བཞིན་དུ།
འཇིག་ཚོགས་ལྟ་དང་དེའི་གཞི་དང་། །འགོག་དང་ལམ་དང་དཀོན་མཆོག་དང་། །རྙེད་པ་དང་
ནི་བཀུར་སྟི་དང་། །ཡོ་བྱད་བསྙུངས་པ་ཡོངས་ཤེས་ལ། །སྒྲིབ་པ་ཡིན་ནོ། །ང་རྒྱལ་གྱི་ཀུན་ཏུ་
སྦྱོར་བ་ནི་འཇིག་ཚོགས་ལ་ལྟ་བ་ཡོངས་སུ་ཤེས་པ་ལ་སྒྲིབ་པ་སྟེ། མངོན་པར་རྟོགས་པའི་དུས་
ན་ངའོ་སྙམ་པའི་ང་རྒྱལ་བར་ཆད་དང་བཅས་པ་དང་བར་ཆད་མེད་པར་ཀུན་ཏུ་འབྱུང་བའི་
དབང་གིས་དེ་མ་སྤངས་པའི་ཕྱིར་རོ། །མ་རིག་པའི་ཀུན་ཏུ་སྦྱོར་བ་ནི་འཇིག་ཚོགས་ལ་ལྟ་བའི་
གཞི་ཡོངས་སུ་ཤེས་པ་ལ་སྒྲིབ་སྟེ། དེས་ཉེ་བར་ལེན་པའི་ཕུང་པོ་རྣམས་ཡོངས་སུ་མི་ཤེས་པའི་
ཕྱིར་རོ། །ལྟ་བའི་ཀུན་ཏུ་སྦྱོར་བ་ནི་འགོག་པའི་བདེན་པ་ཡོངས་སུ་ཤེས་པ་ལ་སྒྲིབ་སྟེ། འཇིག་
ཚོགས་དང་མཐར་འཛིན་པར་ལྟ་བ་གཉིས་ཀྱིས་དེ་ལ་སྐྲག་པ་དང་། ལོག་པར་ལྟ་བས་དེ་ལ་
- 1 1 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐུར་པ་འདེབས་པའི་ཕྱིར་རོ། །མཆོག་ཏུ་འཛིན་པའི་ཀུན་ཏུ་སྦྱོར་བ་ནི་ལམ་གྱི་བདེན་པ་
ཡོངས་སུ་ཤེས་པ་ལ་སྒྲིབ་སྟེ། རྣམ་པ་གཞན་གྱིས་མཆོག་གི་དག་པར་མཆོག་ཏུ་འཛིན་པའི་
ཕྱིར་རོ། །ཐེ་ཚོམ་གྱི་ཀུན་ཏུ་སྦྱོར་བ་ནི་དཀོན་མཆོག་གསུམ་ཡོངས་སུ་ཤེས་པ་ལ་སྒྲིབ་སྟེ། དེའི་
ཡོན་ཏན་ལ་མངོན་པར་ཡིད་མི་ཆེས་པའི་ཕྱིར་རོ། །ཕྲག་དོག་གི་ཀུན་ཏུ་སྦྱོར་བ་ནི་རྙེད་པ་དང་།
བཀུར་སྟི་ཡོངས་སུ་ཤེས་པ་ལ་སྒྲིབ་སྟེ། དེའི་ཉེས་པ་མི་མཐོང་པའི་ཕྱིར་རོ། །སེར་སྣའི་ཀུན་ཏུ་
སྦྱོར་བ་ནི་ཡོ་བྱེད་བསྙུངས་པ་ཡོངས་སུ་ཤེས་པ་ལ་སྒྲིབ་སྟེ། ཡོ་བྱད་ལ་ལྷག་པར་ཞེན་པའི་
ཕྱིར་རོ། །དགེ་ལ་སོགས་པ་བཅུ་ལ་གཞན། །དགེ་བ་ལ་སོགས་པ་རྣམ་པ་བཅུ་ལ་སྒྲིབ་པ་
གཞན་དུ་རིག་པར་བྱའོ། །སྒྲིབ་པ་དེ་ནི་གང་། དགེ་བ་ལ་སོགས་པ་ནི་གང་ཞེ་ན། སྦྱོར་བ་མེད་
དང་སྐྱེ་མཆེད་མིན། །རྣལ་འབྱོར་མིན་པས་གང་བསྐྱེད་དང་། །སྐྱེ་བ་མེད་དང་ཡིད་མི་བྱེད། །
ཚོགས་ནི་རབ་ཏུ་མ་རྫོགས་དང་། །རིགས་དང་བཤེས་གཉེན་མི་ལྡན་དང་། །སེམས་ནི་ཡོངས་
སུ་སྐྱོ་བ་དང༌། །སྒྲུབ་པ་དང་ཡང་མི་ལྡན་དང་། །སྐྱེ་བོ་ངན་དང་འགྲོགས་པ་དང་། །རང་གི་
གནས་ངན་ལེན་གསུམ་ལས། །ལྷག་མ་ཤེས་རབ་མ་སྨིན་དང་། །རང་བཞིན་གྱིས་ནི་གནས་
ངན་ལེན། །ལེ་ལོ་དང་ཡང་བག་མེད་དང་། །སྲིད་དང་ལོངས་སྤྱོད་ཆགས་པ་དང་། །སེམས་ནི་
ཞུམ་པར་གྱུར་པ་དང་། །མ་དད་པ་དང་མ་མོས་དང་། །སྒྲ་བཞིན་དུ་ནི་དཔྱོད་པ་དང་། །དམ་
ཆོས་ཆེད་ཆེར་མི་འཛིན་དང༌། །རྙེད་ལ་གདུ་དང་སྙིང་རྗེ་མེད། །ཐོས་པས་ཕོངས་དང་ཉུང་བ་
དང༌། །ཏིང་འཛིན་སྦྱངས་པ་མ་བྱས་པའོ། །དེ་དག་ནི་སྒྲིབ་པའོ། །དགེ་བ་ལ་སོགས་པ་གང་ཞེ་
ན༑ དགེ་དང་བྱང་ཆུབ་ཡང་དག་འཛིན། །བློ་ལྡན་འཁྲུལ་མེད་སྒྲིབ་པ་མེད། །བསྔོ་དང་མི་
སྐྲག་སེར་སྣ་མེད། །དབང་ནི་དགེ་ལ་སོགས་པའོ། །ཞེས་བྱ་བའོ། །དགེ་བ་ལ་སོགས་པ་འདི་
དག་ལ་གང་གང་ལ་སྒྲིབ་པ་དུ་ཡོད་པར་ཤེས་པར་བྱ་ཞེ་ན། དེ་དག་གི་ནི་སྒྲིབ་པ་རྣམས། །
གསུམ་གསུམ་དག་ཏུ་ཤེས་པར་བྱ། །ཞེས་གསུངས་སོ། །དགེ་བ་ལ་སྒྲིབ་པ་གསུམ་ནི་སྦྱོར་བ་
L
- ] 2 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༼༡
མེད་པ་དང་། སྐྱེ་མཆེད་མ་ཡིན་པ་ལ་སྦྱོར་བ་དང་། ཚུལ་བཞིན་མ་ཡིན་པ་ལ་སྦྱོར་བའོ། །བྱང་
ཆུབ་ཀྱི་སྒྲིབ་པ་གསུམ་ནི་དགེ་བ་མི་བསྐྱེད་པ་དང་། ཡིད་ལ་མི་བྱེད་པ་དང་། ཚོགས་ཡོངས་སུ་
མ་རྫོགས་པའོ། ཡང་དག་པར་འཛིན་པ་ནི་བྱང་ཆུབ་ཏུ་སེམས་བསྐྱེད་པ་སྟེ། དེའི་སྒྲིབ་པ་
གསུམ་ནི་རིགས་དང་མི་ལྡན་པ་དང་། དགེ་བའི་བཤེས་གཉེན་དང་མི་ལྡན་པ་དང་། སེམས་
ཡོངས་སུ་སྐྱོ་བའོ། །བློ་དང་ལྡན་པ་ནི་བྱང་ཆུབ་སེམས་དཔའ་ཉིད་དེ། དེའི་རབ་ཏུ་ཤེས་པ་ལ་
སྒྲིབ་པ་གསུམ་ནི་སྒྲུབ་པ་དང་མི་ལྡན་པ་དང་། སྐྱེ་བོ་ངན་པ་དང་འགྲོགས་པ་དང་། སྐྱེ་བོ་སྡང་
བ་དང་འགྲོགས་པའོ། །དེ་ལ་སྐྱེ་བོ་ངན་པ་ནི་སྐྱེ་བོ་བླུན་པའོ། །སྐྱེ་བོ་སྡང་བ་ནི་ཞེ་འགྲས་པ་
རྣམས་སོ། །འཁྲུལ་པ་མེད་པ་ལ་སྒྲིབ་པ་གསུམ་ནི་ཕྱིན་ཅི་ལོག་གི་གནས་ངན་ལེན་དང་། ཉོན་
མོངས་པ་ལ་སོགས་པའི་སྒྲིབ་པ་གསུམ་ལས་ལྷག་མ་གང་ཡང་རུང་བ་དང་། རྣམ་པར་གྲོལ་བ་
ཡོངས་སུ་སྨིན་པར་བྱེད་པའི་ཤེས་རབ་ཡོངས་སུ་མ་སྨིན་པའོ། །སྒྲིབ་པ་སྤངས་པ་ནི་སྒྲིབ་པ་
མེད་པ་སྟེ། དེ་ལ་སྒྲིབ་པ་གསུམ་ནི་ལྷན་ཅིག་སྐྱེས་པའི་གནས་ངན་ལེན་དང་། ལེ་ལོ་དང་བག་
མེད་པའོ། །ཡོངས་སུ་བསྔོ་བའི་སྒྲིབ་པ་གསུམ་ནི་གང་དག་གིས་སེམས་གཞན་དུ་ཡོངས་སུ་སྔོ་
བར་བྱེད་ཀྱི། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ནི་ཡོངས་སུ་མི་བསྔོ་བ་སྟེ།
སྲིད་པ་ལ་ཆགས་པ་དང་། ལོངས་སྤྱོད་ལ་ཆགས་པ་དང་། སེམས་ཞུམ་པའོ། །མི་སྐྲག་པའི་
སྒྲིབ་པ་གསུམ་ནི་གང་ཟག་ལ་མི་སྲིད་སྙམ་པ་དང་། ཆོས་ལ་མི་མོས་པ་དང་། དོན་ལ་སྒྲ་ཇི་
བཞིན་དུ་དཔྱོད་པའོ། །སེར་སྣ་མེད་པའི་སྒྲིབ་པ་གསུམ་ནི་དམ་པའི་ཆོས་ལ་ཆེས་ཆེར་མི་
འཛིན་པ་དང་། རྙེད་པ་དང་། བཀུར་སྟི་དང་། མཆོད་པ་ལ་ཆེད་ཆེར་འཛིན་པ་དང་། སེམས་
ཅན་རྣམས་ལ་སྙིང་རྗེ་མེད་པའོ། །དབང་གི་སྒྲིབ་པ་གསུམ་ནི། གང་དག་གིས་དབང་བྱེད་པ་
མི་འཐོབ་པ་སྟེ། ཆོས་ཀྱིས་ཕོངས་པར་འགྱུར་བའི་ལས་བསྐྱེད་པས་ཐོས་པས་ཕོངས་པ་དང་།
ཐོས་པས་ཉུང་བ་དང་། ཏིང་ངེ་འཛིན་ཡོངས་སུ་སྦྱང་བ་མ་བྱས་པའོ། །སྒྲིབ་པ་འདི་ནི་དགེ་བ་
་་
- 1 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་སོགས་པ་དོན་གང་ལ་བྱེད་རྒྱུ་བཅུར་འགྱུར་བ་དོན་དེའི་སྐབས་ཀྱིས་རིག་པར་བྱ་སྟེ། བྱེད་
རྒྱུ་བཅུ་ལ་འབྱུང་བའི་བྱེད་རྒྱུ་ནི་དཔེར་ན་མིག་གི་རྣམ་པར་ཤེས་པ་ལ་སོགས་པའི་མིག་ལ་
སོགས་པ་ལྟ་བུའོ། །གནས་པའི་བྱེད་རྒྱུ་ནི་དཔེར་ན་སེམས་ཅན་རྣམས་ཀྱི་ཟས་བཞི་ལྟ་བུའོ། །
རྟེན་པའི་བྱེད་རྒྱུ་ནི་གང་གི་གནས་སུ་གང་གྱུར་པ་སྟེ། དཔེར་ན་སེམས་ཅན་གྱི་འཇིག་རྟེན་གྱི་
ཁམས་ཀྱི་སྣོད་ཀྱི་འཇིག་རྟེན་ལྟ་བུའོ། །གསལ་བའི་བྱེད་རྒྱུ་ནི་དཔེར་ན་གཟུགས་ཀྱི་སྣང་བ་ལྟ་
བུའོ། །འགྱུར་བའི་བྱེད་རྒྱུ་ནི་དཔེར་ན་བཙོ་བ་ལ་སོགས་པའི་མེ་ལ་སོགས་པ་ལྟ་བུའོ། །
འབྲལ་བའི་བྱེད་རྒྱུ་ནི་དཔེར་ན་བརྔ་བར་བྱ་བ་ལ་སོགས་པའི་ཟོར་བ་ལ་སོགས་པ་ལྟ་བུའོ། །
སྒྱུར་བའི་བྱེད་རྒྱུ་ནི་དཔེར་ན་གསེར་ལ་སོགས་པའི་གསེར་མགར་ལ་སོགས་པ་ལྟ་བུ་སྟེ། གདུ་
བུ་ལ་སོགས་པའི་དངོས་པོར་བསྒྱུར་བའོ། །ཡིད་ཆེས་པའི་བྱེད་རྒྱུ་ནི་དཔེར་ན་མེ་ལ་སོགས་
པའི་དུ་བ་ལ་སོགས་པ་ལྟ་བུའོ། །ཡིད་ཆེད་པར་བྱེད་པའི་བྱེད་རྒྱུ་ནི་དཔེར་ན་དམ་བཅས་པ་
དང་གཏན་ཚིགས་ལྟ་བུའོ། །འཐོབ་པའི་བྱེད་རྒྱུ་ནི་དཔེར་ན་མྱ་ངན་ལས་འདས་པ་ལ་སོགས་
པའི་ལམ་ལ་སོགས་པ་ལྟ་བུའོ། །དེ་བཞིན་དུ་སྐྱེ་བ་ལ་སྒྲིབ་པ་ནི་དགེ་བ་ལ་སྒྲིབ་པ་སྟེ་དེ་
བསྐྱེད་པར་བྱ་བའི་ཕྱིར་རོ། །གནས་པ་ལ་སྒྲིབ་པ་ནི་བྱང་ཆུབ་ལ་སྒྲིབ་སྟེ་དེ་མི་འཁྲུགས་པའི་
ཕྱིར་རོ། །རྟེན་གྱི་སྒྲིབ་པ་ནི་ཡང་དག་པར་འཛིན་པ་ལ་སྒྲིབ་སྟེ། བྱང་ཆུབ་ཀྱི་སེམས་གཞིར་
གྱུར་པའི་ཕྱིར་རོ། །གསལ་བ་ལ་སྒྲིབ་པ་ནི་བློ་དང་ལྡན་པ་ལ་སྒྲིབ་སྟེ། དེ་བསྟན་པར་བྱ་བའི་
ཕྱིར་རོ། །འགྱུར་བ་ལ་སྒྲིབ་པ་ནི་འཁྲུལ་པ་མེད་པ་ལ་སྒྲིབ་སྟེ། དེ་ནི་འཁྲུལ་པ་ལྡོག་པས་
འགྱུར་བའི་ཕྱིར་རོ། །འབྲལ་བ་ལ་སྒྲིབ་པ་ནི་སྒྲིབ་པ་མེད་པ་ལ་སྒྲིབ་སྟེ། དེའི་སྒྲིབ་པ་དང་
བྲལ་བའི་ཕྱིར་རོ། །སྒྱུར་བ་ལ་སྒྲིབ་པ་ནི་བསྔོ་བ་ལ་སྒྲིབ་སྟེ། བྱང་ཆུབ་ཏུ་སེམས་ཡོངས་སུ་
བསྔོ་བའི་མཚན་ཉིད་ཀྱི་ཕྱིར་རོ། །ཡིད་ཆེས་པ་ལ་སྒྲིབ་པ་ནི་མི་སྐྲག་པ་ལ་སྒྲིབ་སྟེ། ཡིད་མི་
ཆེས་པས་སྐྲག་པའི་ཕྱིར་རོ། །ཡིད་ཆེས་པར་བྱེད་པ་ལ་སྒྲིབ་པ་ནི་སེར་སྣ་མེད་པ་ལ་སྒྲིབ་སྟེ།
，
- ] 4 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༡
ཆོས་ལ་སེར་སྣ་མེད་པས་གཞན་ཡིད་ཆེས་པར་བྱེད་པའི་ཕྱིར་རོ། །ཐོབ་པ་ལ་སྒྲིབ་པ་ནི་དབང་
ལ་སྒྲིབ་སྟེ། དབང་བྱེད་ པ་ ཐོབ་པའི་མཚན་ ཉིད་ ཀྱི་ ཕྱིར་རོ། །བྱེད་རྒྱུ་བཅུ་ནི་སྐྱེ་བ་དང་།
གནས་པ་རྟེན་དང་བསྟན་བྱ་དང་། །འགྱུར་དང་འབྲལ་དང་གཞན་དུ་དང་། །ཡིད་ཆེས་གོ་
འབྱེད་འཐོབ་རྣམས་ལ། །མིག་དང་ཟས་ས་མར་མེ་དང་། །མེ་ལ་སོགས་པ་དེ་ཡི་དཔེ། །ཟོར་
བ་བཟོ་ཤེས་དུ་བ་དང་། །རྒྱུ་དང་ལམ་ལ་སོགས་པ་གཞན། །དགེ་བ་ལ་སོགས་པའི་གོ་རིམ་ནི་
འདི་ཡིན་ཏེ། བྱང་ཆུབ་ཐོབ་པར་འདོད་པས་ཐོག་མ་ཉིད་དུ་དགེ་བའི་རྩ་བ་བསྐྱེད་པར་བྱའོ། །
དེའི་འོག་ཏུ་དགེ་བའི་རྩ་བའི་སྟོབས་བསྐྱེད་ན་བྱང་ཆུབ་ཐོབ་པར་བྱའོ། །དགེ་བའི་རྩ་བ་བསྐྱེད་
པ་དེའི་གནས་ནི་བྱང་ཆུབ་ཀྱི་སེམས་སོ། །བྱང་ཆུབ་ཀྱི་སེམས་དེའི་གནས་ནི་བྱང་ཆུབ་སེམས་
དཔའོ། །བྱང་ཆུབ་ཀྱི་སེམས་བསྐྱེད་དེ། དགེ་བའི་རྩ་བའི་སྟོབས་བསྐྱེད་པ་ཐོབ་པའི་བྱང་ཆུབ་
སེམས་དཔའ་དེས་ཕྱིན་ཅི་ལོག་སྤང་བའི་ཕྱིར་ཕྱིན་ཅི་མ་ལོག་པ་བསྐྱེད་པར་བྱའོ། །དེའི་འོག་
ཏུ་མཐོང་བའི་ལམ་ལ་ཕྱིན་ཅི་མ་ལོག་པས་བསྒོམ་པའི་ལམ་གྱི་སྒྲིབ་པ་ཐམས་ཅད་སྤང་བར་
བྱའོ། །སྒྲིབ་པ་སྤངས་ནས་དགེ་བའི་རྩ་བ་ཐམས་ཅད་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་ཏུ་ཡོངས་སུ་བསྔོ་བར་བྱའོ། །དེའི་འོག་ཏུ་བསྔོ་བའི་སྟོབས་བསྐྱེད་ནས་ཆོས་ཟབ་ཅིང་
རྒྱ་ཆེ་བ་བསྟན་པ་དག་ལ་མི་སྐྲག་པར་བྱའོ། །དེ་ལྟར་མི་སྐྲག་པའི་ཡིད་ཀྱིས་ཆོས་རྣམས་ཀྱི་
ཡོན་ཏན་མཐོང་ནས་གཞན་དག་ལ་ཆོས་དེ་དག་རྒྱ་ཆེར་ཡང་དག་པར་བསྟན་པར་བྱའོ། །དེའི་
འོག་ཏུ་བྱང་ཆུབ་སེམས་དཔའ་དེ་ལྟར་ཡོན་ཏན་སྣ་ཚོགས་ཀྱི་སྟོབས་བསྐྱེད་པ་ཐོབ་པ་དེ་མྱུར་
དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་ནས་ཆོས་ཐམས་ཅད་ལ་དབང་འཐོབ་
བོ༑ ༑ཕྱོགས་དང་ཕ་རོལ་ཕྱིན་ས་ལ། །སྒྲིབ་པ་དག་ནི་གཞན་ཡིན་ནོ། །བྱང་ཆུབ་ཀྱི་ཕྱོགས་ཀྱི་
ཆོས་རྣམས་ལ་སྒྲིབ་པ་ནི། གཞི་ལ་མི་མཁས་ལེ་ལོ་དང་། གཉིས་ཀྱིས་ཏིང་འཛིན་ཉམས་པ་
དང༌། །མི་སྐྱེད་པ་དང་ཉམ་ཆུང་དང་། །ལྟ་དང་གནས་ངན་ལེན་སྐྱོན་ཆགས། །གཞི་ལ་མི་
- 1 5-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
མཁས་པ་ནི་དྲན་པ་ཉེ་བར་བཞག་པ་རྣམས་ལ་སྒྲིབ་བོ། །ལེ་ལོ་ནི་ཡང་དག་པར་སྤོང་བ་
རྣམས་ལ་སྒྲིབ་པོ། གཉིས་ཀྱིས་ཏིང་ངེ་འཛིན་ཉམས་པ་ནི་འདུན་པ་དང་། བརྩོན་འགྲུས་དང་
སེམས་པ་དང་། དཔྱོད་པ་རྣམས་ལས་གང་ཡང་རུང་བ་ཞིག་མ་ཚང་བས་ཡོངས་སུ་མ་རྫོགས་
པ་དང་། སྤོང་བའི་འདུ་བྱེད་བསྒོམ་པ་མ་ཚང་བས་རྫུ་འཕྲུལ་གྱི་རྐང་པ་རྣམས་ལ་སྒྲིབ་བོ། །
ཐར་པའི་ཆ་དང་མཐུན་པ་རྣམས་མི་སྐྱེད་པ་ནི་དབང་པོ་རྣམས་ལ་སྒྲིབ་པོ། དབང་པོ་དེ་དག་
ཉམ་ཆུང་བ་ནི་སྟོབས་རྣམས་ལ་སྒྲིབ་སྟེ། མི་མཐུན་པའི་ཕྱོགས་དང་འདྲེས་པའི་ཕྱིར་རོ། །ལྟ་
བའི་ཉེས་པ་ནི་བྱང་ཆུབ་ཀྱི་ཡན་ལག་རྣམས་ལ་སྒྲིབ་སྟེ། དེ་དག་མཐོང་བའི་ལམ་གྱིས་རབ་ཏུ་
ཕྱེ་བའི་ཕྱིར་རོ། །གནས་ངན་ལེན་གྱི་ཉེས་པ་ནི་ལམ་གྱི་ཡན་ལག་རྣམས་ལ་སྒྲིབ་སྟེ། དེ་དག་
བསྒོམ་པའི་ལམ་གྱིས་རབ་ཏུ་ཕྱེ་བའི་ཕྱིར་རོ། །ཕ་རོལ་ཏུ་ཕྱིན་པ་རྣམས་ལ་སྒྲིབ་པ་ནི། ཕྱུག་
པོ་དང་ནི་བདེ་འགྲོ་དང་། །སེམས་ཅན་མི་གཏོང་སྒྲིབ་པ་དང་། །ཉེས་པ་དག་དང་ཡོན་ཏན་
རྣམས་། །འབྲི་དང་འཕེལ་དང་འཛུད་པ་དང་། །གྲོལ་བར་བྱེད་དང་མི་ཟད་དང་། །དགེ་བ་
རྒྱུན་མི་འཆད་པ་དང་། །ངེས་པར་བྱེད་དང་ཆོས་རྣམས་ལ། །ལོངས་པར་སྤྱོད་དང་ཡོངས་སྨིན་
བྱེད། །འདི་ལ་ཕ་རོལ་ཏུ་ཕྱིན་པ་བཅུ་པོ་དག་ནི་ཕ་རོལ་ཏུ་ཕྱིན་པ་གང་གི་འབྲས་བུ་གང་ཡིན་
པ་དེ་ལ་སྒྲིབ་པས་དེའི་སྒྲིབ་པ་ཞེས་བརྗོད་པ་ཡིན་ནོ། །དེ་ལ་སྦྱིན་པའི་ཕ་རོལ་ཏུ་ཕྱིན་པའི་
འབྲས་བུ་ཕྱུག་པོ་དང་། བདག་པོ་ལ་སྒྲིབ་པས་སྒྲིབ་པའོ། །ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་
འབྲས་བུ་བདེ་འགྲོ་ལ་སྒྲིབ་བོ། །བཟོད་པའི་ཕ་རོལ་ཏུ་ཕྱིན་པའི་འབྲས་བུ་སེམས་ཅན་ཡོངས་
སུ་མི་གཏོང་བ་ལ་སྒྲིབ་བོ། །བརྩོན་འགྲུས་ཀྱི་ཕ་རོལ་ཏུ་ཕྱིན་པའི་འབྲས་བུ་ཉེས་པ་དང་ཡོན་
ཏན་འབྲི་ཞིང་འཕེལ་བ་ལ་སྒྲིབ་བོ། །བསམ་གཏན་གྱི་ཕ་རོལ་ཏུ་ཕྱིན་པའི་འབྲས་བུ་གདུལ་བྱ་
འཇུད་པ་ལ་སྒྲིབ་བོ། །ཤེས་རབ་ཀྱི་ཕ་རོལ་ཏུ་ཕྱིན་པའི་འབྲས་བུ་རྣམ་པར་གྲོལ་བར་བྱེད་པ་
ལ་སྒྲིབ་བོ། །ཐབས་ཀྱི་ཕ་རོལ་ཏུ་ཕྱིན་པའི་འབྲས་བུ་སྦྱིན་པ་ལ་སོགས་པ་མི་ཟད་པ་ལ་སྒྲིབ་
- 1 6 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། (༡
སྟེ༑ བྱང་ཆུབ་ཏུ་ཡོངས་སུ་བསྔོས་པས་དེ་མི་ཟད་པའི་ཕྱིར་རོ། །སྨོན་ལམ་གྱི་ཕ་རོལ་ཏུ་ཕྱིན་
པའི་འབྲས་བུ་ཚེ་རབས་ཐམས་ཅད་དུ་དགེ་བ་རྒྱུན་མི་འཆད་པར་འབྱུང་བ་ལ་སྒྲིབ་སྟེ། སྨོན་
ལམ་གྱི་དབང་གིས་དེ་དང་མཐུན་པའི་སྐྱེ་བ་ཡོངས་སུ་འཛིན་པའི་ཕྱིར་རོ། །སྟོབས་ཀྱི་ཕ་རོལ་
ཏུ་ཕྱིན་པའི་འབྲས་བུ་དགེ་བ་དེ་ཉིད་ངེས་པར་བྱེད་པ་ལ་སྒྲིབ་སྟེ། སོ་སོར་བརྟགས་པ་དང་
བསྒོམས་པའི་སྟོབས་ཀྱིས་མི་མཐུན་པའི་ཕྱོགས་ཀྱིས་ཟིལ་གྱིས་མི་གནོན་པའི་ཕྱིར་རོ། །ཡེ་
ཤེས་ཀྱི་ཕ་རོལ་ཏུ་ཕྱིན་པའི་འབྲས་བུ་བདག་དང་གཞན་ཆོས་ལ་ལོངས་སྤྱོད་པ་དང་། ཡོངས་
སུ་སྨིན་པར་བྱེད་པ་ལ་སྒྲིབ་སྟེ། ཐོས་པའི་དོན་སྒྲ་ཇི་བཞིན་མ་ཡིན་པར་ཁོང་དུ་ཆུད་པའི་ཕྱིར་
རོ༑ ༑ས་རྣམས་ལ་ཡང་གོ་རིམ་བཞིན་ཏེ། ཀུན་ཏུ་འགྲོ་དོན་མཆོག་གི་དོན། །རྒྱུ་མཐུན་དོན་གྱི་
མཆོག་ཉིད་དང་། །ཡོངས་སུ་འཛིན་པ་མེད་དོན་དང་། །རྒྱུད་རྣམས་ཐ་དད་མེད་དོན་དང་། །
ཉོན་མོངས་རྣམ་དག་མིན་དོན་དང༌། ། ཐ་དད་མེད་པའི་དོན་ཉིད་དང་། །བྲི་མེད་འཕེལ་བ་
མེད་དོན་དང་། །དབང་ནི་རྣམ་པ་བཞི་ཡི་གནས། །ཆོས་ཀྱི་དབྱིངས་ལ་མ་རིག་པ། །ཉོན་
མོངས་ཅན་མིན་སྒྲིབ་པ་བཅུ། །ས་བཅུའི་མི་མཐུན་ཕྱོགས་རྣམས་ཀྱི། །གཉེན་པོ་དག་ནི་ས་
ཡིན་ནོ། །ཀུན་ཏུ་འགྲོ་བའི་དོན་ལ་སོགས་པའི་ཆོས་ཀྱི་དབྱིངས་རྣམ་པ་བཅུ་ལ་ཉོན་མོངས་པ་
ཅན་མ་ཡིན་པའི་མི་ཤེས་པ་གང་ཡིན་པ་དེ་ནི་བྱང་ཆུབ་སེམས་དཔའི་ས་བཅུ་ལ་གོ་རིམ་བཞིན་
དུ་སྒྲིབ་སྟེ། དེའི་མི་མཐུན་པའི་ཕྱོགས་སུ་གྱུར་པའི་ཕྱིར་རོ། །འདི་ལྟ་སྟེ། ས་དང་པོ་ལ་ནི་ཆོས་
ཀྱི་དབྱིངས་ཀུན་ཏུ་འགྲོ་བའི་དོན་ལ་ཀུན་ཏུ་འགྲོ་བའི་དོན་དུ་རྟོགས་ཏེ། དེས་བདག་དང་
གཞན་མཉམ་པ་ཉིད་རབ་ཏུ་འཐོབ་བོ། །གཉིས་པ་ལ་ནི་མཆོག་གི་དོན་དུ་རྟོགས་ཏེ། དེས་
འདི་སྙམ་དུ་སེམས་ཏེ། དེ་ལྟ་བས་ན་བསྒྲུབ་ཏུ་མཚུངས་པ་ལ་བདག་གིས་རྣམ་པ་ཐམས་ཅད་
དུ་ཡོངས་སུ་སྦྱོང་བ་མངོན་པར་བསྒྲུབ་པ་ཉིད་ལ་མངོན་པར་བརྩོན་པར་བྱའོ་སྙམ་མོ། །
གསུམ་པ་ལ་ནི་དེའི་རྒྱུ་མཐུན་པ་དོན་གྱི་མཆོག་ཏུ་རྟོགས་ཏེ། དེས་ཆོས་ཀྱི་དབྱིངས་ཀྱི་རྒྱུ་
མ 1 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐུན་པ་ཐོས་པ་མཆོག་ཏུ་རིག་ནས། དེའི་ཕྱིར་མེའི་འོབས་སྟོང་གསུམ་གྱི་སྟོང་ཆེན་པོའི་ཚད་
ཙམ་དུ་ཡང་བདག་ཉིད་མཆོང་ངོ༌། །བཞི་པ་ལ་ནི་ཡོངས་སུ་འཛིན་པ་མེད་པའི་དོན་ཏུ་རྟོགས་
ཏེ༑ འདི་ལྟར་ཆོས་ལ་སྲེད་པ་ལ་ཡང་ལྡོག་གོ ། །
ལྔ་པ་ལ་ནི་རྒྱུད་ཐ་དད་པ་མེད་པའི་དོན་ཏུ་རྟོགས་ཏེ། སེམས་དང་བསམ་པ་རྣམ་
པར་དག་པ་མཉམ་པ་ཉིད་རྣམ་པ་བཅུས་རྟོགས་སོ། །དྲུག་པ་ལ་ནི་ཀུན་ནས་ཉོན་མོངས་པ་
དང༌། རྣམ་པར་དག་པ་མ་ཡིན་པའི་དོན་དུ་རྟོགས་ཏེ། རྟེན་ཅིང་འབྲེལ་པར་འབྱུང་བའི་དོན་ལ་
གང་ཀུན་ཉོན་མོངས་པར་འགྱུར་བའམ་རྣམ་པར་དག་པར་འགྱུར་བའི་ཆོས་དེ་གང་ཡིན་ཡང་
མེད་པར་རབ་ཏུ་རྟོགས་པའི་ཕྱིར་རོ། །བདུན་པ་ལ་ནི་ཐ་དད་པ་མེད་པའི་དོན་དུ་རྟོགས་ཏེ།
མཚན་མ་མེད་པས་མདོ་ལ་སོགས་པའི་ཆོས་ཀྱི་མཚན་མ་ཐ་དད་པར་མི་འབྱུང་བའི་ཕྱིར་རོ། །
བརྒྱད་པ་ལ་ནི་བྲི་བ་མེད་ཅིང་འཕེལ་བ་མེད་པའི་དོན་དུ་རྟོགས་ཏེ། མི་སྐྱེ་བའི་ཆོས་ལ་བཟོད་
པ་ཐོབ་པས་ཀུན་ནས་ཉོན་མོངས་པའམ། རྣམ་པར་བྱང་བ་ན་ཡང་བྲི་བའམ་འཕེལ་བར་མི་
མཐོང་བའི་ཕྱིར་རོ། །དབང་རྣམ་པ་བཞི་ནི་རྣམ་པར་མི་རྟོག་པ་ལ་དབང་བ་དང་། ཞིང་ཡོངས་
སུ་དག་པ་ལ་དབང་བ་དང་། ཡེ་ཤེས་ལ་དབང་བ་དང་། ལས་ལ་དབང་བའོ། །དེ་ལས་བརྒྱད་
པ་ཉིད་ལ་ཆོས་ཀྱི་དབྱིངས་ལ་དབང་བ་དང་པོ་དང་། འོག་གི་གནས་ཉིད་དུ་རབ་ཏུ་རྟོགས་སོ།།
དགུ་པ་ལ་ནི་ཡེ་ཤེས་ལ་དབང་བའི་གནས་ཉིད་དུ་རྟོགས་ཏེ། སོ་སོ་ཡང་དག་པར་རིག་པ་ཐོབ་
པའི་ཕྱིར་རོ། །བཅུ་པ་ལ་ནི་ལས་ལ་དབང་བའི་གནས་ཉིད་དུ་རྟོགས་ཏེ། ཇི་ལྟར་བཞེད་པ་
བཞིན་དུ་སྤྲུལ་པ་རྣམས་ཀྱིས་སེམས་ཅན་གྱི་དོན་མཛད་པའི་ཕྱིར་རོ། །མདོར་བསྡུ་ན། ཉོན་
མོངས་པ་ཡི་སྒྲིབ་པ་དང་། །ཤེས་བྱའི་སྒྲིབ་པ་ཉིད་དུ་བསྟན། །དེར་ནི་སྒྲིབ་པ་ཐམས་ཅད་དེ། །
དེ་ཟད་ནས་ནི་གྲོལ་བར་འདོད། །སྒྲིབ་པ་རྣམ་པ་གཉིས་པོ་འདི་ཟད་ན་སྒྲིབ་པ་ཐམས་ཅད་
ལས་གྲོལ་བར་འདོད་དོ། །སྒྲིབ་པ་རྣམས་ཀྱི་དོན་བསྡུས་པ་སྟེ། སྒྲིབ་པ་ཆེན་པོ་ནི་ཁྱབ་པ་གང་
- 1
8 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༼༡
ཡིན་པའོ། །སྒྲིབ་པ་ཆུང་ངུ་ནི་ཉི་ཚེ་པ་གང་ཡིན་པའོ། །སྦྱོར་བའི་སྒྲིབ་པ་ནི་ལྷག་པ་གང་ཡིན་
པའོ། །ཐོབ་པ་ལ་སྒྲིབ་པ་ནི་མཉམ་པ་གང་ཡིན་པའོ། །འཐོབ་པ་ཁྱད་པར་ཅན་ལ་སྒྲིབ་པ་ནི་
ལེན་པ་དང་སྤོང་བ་གང་ཡིན་པའོ། །ཡང་དག་པར་སྦྱོར་བ་ལ་སྒྲིབ་པ་ནི་ཉོན་མོངས་པའི་སྒྲིབ་
པ་རྣམ་པར་དགུ་གང་ཡིན་པའོ། །རྒྱུ་ལ་སྒྲིབ་པ་ནི་དགེ་བ་ལ་སོགས་པ་རྣམ་པ་བཅུ་ལ་སྒྲིབ་པ་
གང་ཡིན་པ་སྟེ། རྒྱུའི་དོན་གྱི་སྐབས་ཀྱི་ཕྱིར་རོ། །དེ་ཁོ་ན་འཇུག་པ་ལ་སྒྲིབ་པ་ནི་བྱང་ཆུབ་ཀྱི་
ཕྱོགས་རྣམས་ལ་སྒྲིབ་པ་གང་ཡིན་པའོ། །དགེ་བ་བླ་ན་མེད་པ་ལ་སྒྲིབ་པ་ནི་ཕ་རོལ་ཏུ་ཕྱིན་པ་
རྣམས་ལ་སྒྲིབ་པ་གང་ཡིན་པའོ། །དེ་ཁྱད་པར་དུ་འགྲོ་བ་ལ་སྒྲིབ་པ་ནི་ས་རྣམས་ལ་སྒྲིབ་པ་
གང་ཡིན་པའོ། །བསྡུས་པའི་སྒྲིབ་པ་ནི་མདོར་བསྡུས་པ་རྣམ་པ་གཉིས་པོ་གང་ཡིན་པའོ། །
བསྟན་བཅོས་དབུས་དང་མཐའ་རྣམ་པར་འབྱེད་པ་ལས་སྒྲིབ་པའི་ལེའུར་བཅད་པ་ཞེས་བྱ་བ་
གཉིས་པའི་འགྲེལ་པའོ།། །།
༈ དེ་ཁོ་ནའི་དབང་དུ་མཛད་དེ་གསུངས་པ། རྩ་བ་མཚན་ཉིད་དེ་ཁོ་ན། །ཕྱིན་ཅི་མ་
ལོག་མཚན་ཉིད་དང་། །འབྲས་བུ་རྒྱུ་ཡི་དེ་ཁོ་ན། །རགས་པ་དང་ནི་ཕྲ་བ་དང་། །གྲགས་དང་
རྣམ་པར་དག་ཡུལ་དང་། །བསྡུ་དང་དབྱེ་བའི་མཚན་ཉིད་དང་། །མཁས་དེ་ཁོ་ན་རྣམ་བཅུ་ནི།།
བདག་ཏུ་ལྟ་བའི་གཉེན་པོའོ། །ཞེས་བྱ་བ་འདི་དག་ནི་དེ་ཁོ་ན་རྣམ་པ་བཅུ་སྟེ། འདི་ལྟ་སྟེ། རྩ་
བའི་དེ་ཁོ་ན་དང་། མཚན་ཉིད་ཀྱི་དེ་ཁོ་ན་དང་། ཕྱིན་ཅི་མ་ལོག་པའི་དེ་ཁོ་ན་དང་། འབྲས་བུ་
དང་རྒྱུའི་དེ་ཁོ་ན་དང་། རགས་པ་དང་ཕྲ་བའི་དེ་ཁོ་ན་དང་། གྲགས་པའི་དེ་ཁོ་ན་དང་། རྣམ་
པར་དག་པའི་སྤྱོད་ཡུལ་གྱི་དེ་ཁོ་ན་དང་། བསྡུ་བའི་དེ་ཁོ་ན་དང་། རབ་ཏུ་དབྱེ་བའི་དེ་ཁོ་ན་
དང༌། མཁས་པའི་དེ་ཁོ་ན་སྟེ། རྣམ་པ་བཅུ་པོ་དེ་ཡང་བདག་ཏུ་འཛིན་པ་རྣམ་པ་བཅུའི་གཉེན་
པོ་རིག་པར་བྱའོ། །འདི་ལྟ་སྟེ། ཕུང་པོ་ལ་མཁས་པ་དང་། ཁམས་ལ་མཁས་པ་དང་། སྐྱེ་
མཆེད་ལ་མཁས་པ་དང་། རྟེན་ཅིང་འབྲེལ་བར་འབྱུང་བ་ལ་མཁས་པ་དང་། གནས་དང་
- 1
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་མ་ཡིན་པ་ལ་མཁས་པ་དང༌། དབང་པོ་ལ་མཁས་པ་དང་། དུས་ལ་མཁས་པ་དང་།
བདེན་པ་ལ་མཁས་པ་དང༌། ཐེག་པ་ལ་མཁས་པ་དང་། འདུས་བྱས་དང་འདུས་མ་བྱས་ཀྱི་
ཆོས་ལ་མཁས་པའོ། །དེ་ལ་རྩ་བའི་དེ་ཁོ་ན་ནི་ངོ་བོ་ཉིད་རྣམ་པ་གསུམ་སྟེ། ཀུན་བརྟགས་པ་
དང༌། གཞན་གྱི་དབང་དང་། ཡོངས་སུ་གྲུབ་པ་སྟེ། དེ་ལ་དེ་ཁོ་ན་གཞན་རྣམ་པར་གཞག་པའི་
ཕྱིར་རོ། །དེ་ཅིའི་ཕྱིར་འདིར་ངོ་བོ་ཉིད་གསུམ་ལ་དེ་ཁོ་ན་ཞེས་བྱ་བར་འདོད་ཅེ་ན། ངོ་བོ་ཉིད་
གསུམ་རྟག་མེད་དང་། །ཡོད་ཀྱང་ཁོ་ན་མ་ཡིན་དང་། །ཡོད་དང་མེད་དེ་ཁོ་ན་སྟེ། །ངོ་བོ་ཉིད་
ནི་གསུམ་དུ་འདོད། །ཀུན་ཏུ་བརྟགས་པའི་མཚན་ཉིད་ནི་རྟག་ཏུ་མེད་པའོ། །དེ་ནི་ཀུན་ཏུ་
བརྟགས་པའི་ངོ་བོ་ཉིད་ལ་དེ་ཁོ་ན་ཞེས་བྱ་སྟེ། ཕྱིན་ཅི་མ་ལོག་པའི་ཕྱིར་རོ། །གཞན་གྱི་དབང་
གི་མཚན་ཉིད་ནི་ཡོད་ཀྱང་ཡང་དག་པ་མ་ཡིན་ཏེ་འཁྲུལ་པའི་ཕྱིར་རོ། །དེ་ལྟ་བས་ན་གཞན་གྱི་
དབང་གི་ངོ་བོ་ཉིད་ལ་དེ་ཁོ་ན་ཞེས་བྱའོ། །ཡོངས་སུ་གྲུབ་པའི་མཚན་ཉིད་ནི་ཡོད་པ་དང་མེད་
པའི་དེ་ཁོ་ན་སྟེ། དེ་བས་ན་འདི་ནི་ཡོངས་སུ་གྲུབ་པའི་ངོ་བོ་ཉིད་ལ་དེ་ཁོ་ནའོ། ། མཚན་ཉིད་
ཀྱི་དེ་ཁོ་ན་གང་ཞེ་ན། འདི་ལ་ཆོས་དང་གང་ཟག་དང་། །གཟུང་བ་དག་དང་འཛིན་པ་དང་། །
ཡོད་དང་མེད་པར་སྒྲོ་འདོགས་དང་། །སྐུར་པ་འདེབས་པར་ལྟ་བ་དག །གང་ཤེས་ནས་ནི་མི་
འབྱུང་བ། །དེ་དེ་ཁོ་ནའི་མཚན་ཉིད་དོ། །གང་ཤེས་ནས་གང་ཟག་དང་ཆོས་གཉིས་ལ་སྒོ་
འདོགས་པ་དང་། སྐུར་པ་འདེབས་པར་ལྟ་བ་མི་འབྱུང་བ་དེ་ནི་ཀུན་བརྟགས་པའི་ངོ་བོ་ཉིད་ཀྱི་
དེ་ཁོ་ནའི་མཚན་ཉིད་དོ། །གང་ཤེས་ནས་གཟུང་བ་དང་། འཛིན་པ་གཉིས་ལ་སྒྲོ་འདོགས་པ་
དང༌། སྐུར་པ་འདེབས་པར་ལྟ་བ་མི་འབྱུང་བ་དེ་ནི་གཞན་གྱི་དབང་གི་ངོ་བོ་ཉིད་ཀྱི་དེ་ཁོ་ནའི་
མཚན་ཉིད་དོ། །གང་ཤེས་ནས་དངོས་པོ་དང་དངོས་པོ་མེད་པར་སྒྲོ་འདོགས་པ་དང་། སྐུར་པ་
འདེབས་པར་ལྟ་བ་མི་འབྱུང་བ་དེ་ནི་ཡོངས་སུ་གྲུབ་པའི་ངོ་བོ་ཉིད་ཀྱི་དེ་ཁོ་ནའི་མཚན་ཉིད་དོ།།
རྩ་བའི་དེ་ཁོ་ན་ལ་མཚན་ཉིད་ཀྱི་དེ་ཁོ་ན་ཕྱིན་ཅི་མ་ལོག་པ་འདི་ནི་མཚན་ཉིད་ཀྱི་དེ་ཁོ་ན་ཞེས་
- 20 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། (༡
བྱའོ། །ཕྱིན་ཅི་མ་ལོག་པའི་དེ་ཁོ་ན་ནི་རྟག་པ་ལ་སོགས་པར་ཕྱིན་ཅི་ལོག་པའི་གཉེན་པོར་མི་
རྟག་པ་དང་། སྡུག་བསྔལ་བ་དང་། སྟོང་པ་དང་། བདག་མེད་པ་ཉིད་དོ། །རྩ་བའི་དེ་ཁོ་ན་
དེར་ཇི་ལྟར་ན་མི་རྟག་པ་ལ་སོགས་པ་ཉིད་རིག་པར་བྱ་ཞེ་ན། མི་རྟག་དོན་ནི་མེད་དོན་དང་། །
སྐྱེ་ཞིང་འཇིག་པའི་མཚན་ཉིད་དང་། །དྲི་བཅས་དྲི་མ་མེད་དོན་ཏེ། །རྩ་བའི་ཁོ་ནར་གོ་རིམ་
བཞིན། །མི་རྟག་པའི་དོན་ནི་རྣམ་པ་གསུམ་སྟེ། མེད་པའི་དོན་དང་། སྐྱེ་ཞིང་འཇིག་པའི་དོན་
དང་། དྲི་མ་དང་བཅས་ཤིང་དྲི་མ་མེད་པ་ཉིད་ཀྱི་དོན་ནི་རྩ་བའི་དེ་ཁོ་ནར་ངོ་བོ་ཉིད་གསུམ་པོ་
དག་དང་གོ་རིམ་བཞིན་ནོ། །
སྡུག་བསྔལ་ལེན་དང་མཚན་ཉིད་དང་། །འབྲེལ་པ་གཞན་དུ་འདོད་པ་ཡིན། །གང་
ཟག་དང་ཆོས་ལ་མངོན་པར་ཞེན་པ་ཉེ་བར་ལེན་པའི་ཕྱིར། ཉེ་བར་ལེན་པའི་སྡུག་བསྔལ་བ་
དང་། སྡུག་བསྔལ་བ་ཉིད་གསུམ་གྱི་མཚན་ཉིད་ཡིན་པས་མཚན་ཉིད་དང་། སྡུག་བསྔལ་དང་
འབྲེལ་པའི་ཕྱིར་འབྲེལ་པ་ཡང་སྟེ། རྩ་བའི་དེ་ཁོ་ན་ཉིད་ཀྱི་ནང་དུ་གོ་རིམ་བཞིན་ནོ། །དངོས་
མེད་དེ་དངོས་མ་ཡིན་དང་། །རང་བཞིན་གྱིས་ནི་སྟོང་པར་འདོད། །ཀུན་བརྟགས་པའི་མཚན་
ཉིད་ནི་རྣམ་པ་གང་གིས་ཀྱང་ཡོད་པ་མ་ཡིན་ཏེ། དངོས་པོ་མེད་པ་ཉིད་པས་དེའི་སྟོང་པ་ཉིད་
དོ༑ ༑གཞན་གྱི་དབང་གི་མཚན་ཉིད་ནི་ཇི་ལྟར་ཀུན་བརྟགས་པ་དེ་ལྟར་མེད་ཀྱི། ཡེ་ཤེས་མེད་
པས་ནི་མ་ཡིན་ཏེ། དེ་མ་ཡིན་པས་དེའི་སྟོང་པ་ཉིད་དོ། །ཡོངས་སུ་གྲུབ་པའི་མཚན་ཉིད་ནི།
སྟོང་པ་ཉིད་ཀྱི་ངོ་བོ་ཉིད་ཁོ་ན་ཡིན་པས་རང་བཞིན་ཁོ་ནས་དེའི་སྟོང་པ་ཉིད་དོ། །མཚན་ཉིད་
མེད་པས་བདག་མེད་དང་། །དེ་དང་མི་མཐུན་མཚན་ཉིད་དང་། །རང་གི་མཚན་ཉིད་བསྟན་པ་
ཡིན། །ཀུན་བརྟགས་པའི་ངོ་བོ་ཉིད་ནི་མཚན་ཉིད་ཀྱིས་མེད་པའི་ཕྱིར་རོ། །མཚན་ཉིད་དེའི་
བདག་མེད་པ་ཉིད་དོ། །གཞན་གྱི་དབང་གི་མཚན་ཉིད་ནི་ཡོད་ཀྱང་ཇི་ལྟར་ཀུན་ཏུ་བརྟགས་པ་
བཞིན་དུ་མེད་པས་དེ་དང་མི་མཐུན་པའི་མཚན་ཉིད་ཀྱིས་དེའི་བདག་མེད་པའོ། །ཡོངས་སུ་
- 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲུབ་པ་ནི་ངོ་བོ་ཉིད་ཀྱིས་བདག་མེད་པ་ཉིད་པས་རང་གི་མཚན་ཉིད་ཀྱིས་དེའི་བདག་མེད་
པའོ། །རྩ་བ་དེ་ཁོ་ན་རྣམ་པ་གསུམ་ལ་མི་རྟག་པ་ཉིད་རྣམ་པ་གསུམ་ཡོངས་སུ་བསྟན་ཏེ།
མེད་པའི་དོན་མི་རྟག་པ་ཉིད་དང་། སྐྱེ་ཞིང་འཇིག་པ་མི་རྟག་པ་ཉིད་དང་། དྲི་མ་དང་བཅས་
ཤིང་དྲི་མ་མེད་པ་མི་རྟག་པ་ཉིད་དོ། །སྡུག་བསྔལ་ཉིད་རྣམ་པ་གསུམ་སྟེ། ཉེ་བར་ལེན་པས་
སྡུག་བསྔལ་ཉིད་དང་། མཚན་ཉིད་ཀྱིས་སྡུག་བསྔལ་ཉིད་དང་། འབྲེལ་པས་སྡུག་བསྔལ་ཉིད་
དོ༑ ༑སྟོང་པ་ཉིད་རྣམ་པ་གསུམ་སྟེ། དངོས་པོ་མེད་པས་སྟོང་པ་ཉིད་དང་། དེ་མ་ཡིན་པས་
སྟོང་པ་ཉིད་དང་། ངོ་བོ་ཉིད་ཀྱིས་སྟོང་པ་ཉིད་དོ། ། བདག་མེད་པ་རྣམ་པ་གསུམ་སྟེ། མཚན་
ཉིད་མེད་པས་བདག་མེད་པ་དང་། མི་མཐུན་པའི་མཚན་ཉིད་ཀྱིས་བདག་མེད་པ་དང་། རང་
གི་མཚན་ཉིད་ཀྱིས་བདག་མེད་པའོ། །འབྲས་བུ་དང་རྒྱུའི་དེ་ཁོ་ན་ནི་རྩ་བའི་དེ་ཁོ་ན་ཉིད་ལ་
སྡུག་བསྔལ་དང་། ཀུན་འབྱུང་བ་དང་། འགོག་པ་དང་། ལམ་གྱི་བདེན་པ་ཉིད་དོ། །ཇི་ལྟར་
རྩ་བའི་དེ་ཁོ་ན་རྣམ་པ་གསུམ་ལས་སྡུག་བསྔལ་ལ་སོགས་པའི་བདེན་པ་ཞེས་བྱ་ཞེ་ན། འདི་
ལྟར་དེ་མི་རྟག་པ་ལ་སོགས་པའི་མཚན་ཉིད་ཀྱིས་ཏེ། དེའི་ཕྱིར་སྡུག་བསྔལ་བདེན་པར་འདོད།
ཀུན་འབྱུང་བའི་དོན་རྣམ་པ་གསུམ་གྱིས་ཀུན་འབྱུང་བའི་བདེན་པ་སྟེ། ཀུན་འབྱུང་བའི་དོན་
རྣམ་པ་གསུམ་ནི། བག་ཆགས་དང་ནི་ཀུན་ནས་འབྱུང་། །མ་བྲལ་བ་ཡང་དེ་བཞིན་ནོ། །བག་
ཆགས་ཀྱི་ཀུན་འབྱུང་བ་ནི། །ཀུན་བརྟགས་པའི་ངོ་བོ་ཉིད་ལ་མངོན་པར་ཞེན་པའི་བག་
ཆགས་སོ། །ཀུན་ནས་འབྱུང་བའི་ཀུན་འབྱུང་བ་ནི་ལས་དང་ཉོན་མོངས་པ་རྣམས་སོ། །མ་
བྲལ་བའི་ཀུན་འབྱུང་བ་ནི་དེ་བཞིན་ཉིད་སྒྲིབ་པ་དང་མ་བྲལ་བའོ། །འགོག་པ་རྣམ་པ་གསུམ་
གྱིས་འགོག་པའི་བདེན་པ་སྟེ་འགོག་པ་རྣམ་པ་གསུམ་མོ། །འགོག་པ་རྣམ་པ་གསུམ་ནི། ངོ་བོ་
ཉིད་དང་གཉིས་མི་སྐྱེ། །དྲི་མ་ཞི་བ་གཉིས་སུ་འདོད། །ངོ་བོ་ཉིད་ཀྱིས་མི་སྐྱེ་བ་དང་། གཟུང་བ་
དང་འཛིན་པ་གཉིས་མི་སྐྱེ་བ་དང་། དྲི་མ་ཞི་བ་གཉིས་ཀྱང་སྟེ། སོ་སོར་བརྟགས་པའི་འགོག་
-2 2 -



བarས་
，
གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༼༡།
པ་དང་། དེ་བཞིན་ཉིད་ཅེས་བྱའོ། །འདི་ནི་འགོག་པ་རྣམ་གསུམ་སྟེ། །འདི་ལྟ་སྟེ། ངོ་བོ་ཉིད་
ཀྱིས་འགོག་ པ་ དང་། གཉིས་ པོ་འགོག་པ་དང་། རང་བཞིན་གྱིས་འགོག་པའོ། །ལམ་ གྱི་
བདེན་པ་རྩ་བའི་དེ་ཁོ་ན་རྣམ་པ་གསུམ་དུ་ཇི་ལྟར་གཞག་ཅེ་ན། ཡོངས་སུ་ཤེས་དང་སྤང་བ་
དང་། །ཐོབ་པར་མངོན་སུམ་བྱ་བས་ནི། །ལམ་གྱི་བདེན་པ་ཡང་དག་བཤད། །ཀུན་བརྟགས་
པ་ནི་ཡོངས་སུ་ཤེས་པར་བྱའོ། །གཞན་གྱི་དབང་ནི་ཡོངས་སུ་ཤེས་པར་བྱ་བ་དང་སྤང་བའོ། །
ཡོངས་སུ་གྲུབ་པ་ནི་ཡོངས་སུ་ཤེས་པར་བྱ་བ་དང་། ཐོབ་པར་མངོན་སུམ་དུ་བྱའོ། །དེ་ལྟར་
འདིར་ཡོངས་སུ་ཤེས་པར་བྱ་བ་དང་། སྤང་བར་བྱ་བ་དང་། མངོན་སུམ་དུ་བྱས་པས་ལམ་གྱི་
བདེན་པ་རྣམ་པར་གཞག་པར་རིག་པར་བྱའོ། །རགས་པ་དང་ཕྲ་བའི་དེ་ཁོ་ན་ནི་ཀུན་རྫོབ་
དང་དོན་དམ་པའི་བདེན་པའོ། །དེ་རྩ་བའི་དེ་ཁོ་ནར་ཇི་ལྟར་རིག་པར་བྱ་ཞེ་ན། བརྟགས་པ་
དང་ནི་ཤེས་པ་དང་། །དེ་བཞིན་བརྗོད་པ་རགས་པ་ཡིན། །ཀུན་རྫོབ་ནི་རྣམ་པ་གསུམ་སྟེ།
བརྟགས་པའི་ཀུན་རྫོབ་དང་། ཤེས་པའི་ཀུན་རྫོབ་དང་། བརྗོད་པ་ཡང་དག་པའི་ཀུན་རྫོབ་
བོ༑ །དེས་ཀུན་རྫོབ་ཀྱི་བདེན་པ་ཉིད་དེ་རྩ་བའི་དེ་ཁོ་ནར་གོ་རིམ་བཞིན་དུ་རིག་པར་བྱའོ། །
དམ་པའི་དོན་ནི་གཅིག་པུའོ། །དོན་དམ་པའི་བདེན་པ་ནི་ཡོངས་སུ་གྲུབ་པའི་ངོ་བོ་ཉིད་གཅིག་
པུར་རིག་པར་བྱའོ། །དེ་ཡང་ཇི་ལྟར་དོན་དམ་པ་ཡིན་ཞེ་ན། དོན་དང་ཐོབ་དང་སྒྲུབ་པ་ནི། །
དོན་དམ་རྣམ་པ་གསུམ་དུ་འདོད། །དོན་དམ་པ་ནི་དེ་བཞིན་ཉིད་དེ་ཡེ་ཤེས་དམ་པའི་དོན་ཡིན་
པའི་ཕྱིར་རོ། །ཐོབ་པར་བྱ་བའི་དོན་དམ་པ་ནི་མྱ་ངན་ལས་འདས་པ་སྟེ་དོན་གྱི་དམ་པ་ཡིན་
པའི་ཕྱིར་རོ། །སྒྲུབ་པ་དོན་དམ་པ་ནི་ལམ་སྟེ་དེའི་དོན་ནི་དམ་པ་ཡིན་པའི་ཕྱིར་རོ། །འདུས་མ་
བྱས་དང་འདུས་བྱས་ཡོངས་སུ་གྲུབ་པའི་ངོ་བོ་ཉིད་དུ་ཇི་སྐད་བརྗོད་ཅེ་ན། འགྱུར་མེད་ཕྱིན་ཅི་
མ་ལོག་པ། །ཡོངས་སུ་གྲུབ་པ་རྣམ་པ་གཉིས། །འདུས་མ་བྱས་ནི་འགྱུར་བ་མེད་པར་ཡོངས་
སུ་གྲུབ་པས་ཡོངས་སུ་གྲུབ་པའོ། །འདུས་བྱས་འདི་ལམ་གྱིས་བསྡུས་པ་སྟེ། ཕྱིན་ཅི་མ་ལོག་
- 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་ཡོངས་སུ་གྲུབ་པ་སྟེ། ཤེས་བྱའི་དངོས་པོ་ལ་ཕྱིན་ཅི་ལོག་མེད་པའི་ཕྱིར་རོ། །གྲགས་པ་
དེ་ཁོ་ན་རྩ་བའི་དེ་ཁོ་ན་ལ་བློ་ཇི་ལྟར་རྣམ་པར་གཞག་ཅེ་ན། གྲགས་པའི་དེ་ཁོ་ན་ནི་རྣམ་པ་
གཉིས་ཏེ། འཇིག་རྟེན་གྱི་གྲགས་པ་དང་། རིགས་ པའི་གྲགས་པའོ། །དེ་ལ། གཅིག་གིས་
འཇིག་རྟེན་གྲགས་པ་སྟེ། །ཀུན་བརྟགས་པའི་ངོ་བོ་ཉིད་ཀྱིས་ཏེ། འཇིག་རྟེན་པ་ཐམས་ཅད་ཀྱི་
བརྡ་ལ་འདྲིས་པའི་རྗེས་སུ་ཞུགས་པའི་བློས་དངོས་པོ་གང་ལ་འདི་ནི་ས་ཡིན་གྱི་མེ་མ་ཡིན་ནོ་
ཞེས་བྱ་བ་དང་། འདི་ནི་གཟུགས་ཡིན་གྱི་སྒྲ་མ་ཡིན་ནོ་ཞེས་བྱ་བ་ལ་སོགས་པར་ལྟ་བ་མཐུན་
པ་ཡིན་ནོ། །གསུམ་གྱིས་རིགས་པའི་གྲགས་པའོ། །གང་ཟག་དམ་པ་རིགས་པའི་དོན་ལ་
མཁས་པ་རྟོག་གེ་པ་སྤྱོད་ཡུལ་ཅན་དག་ཚད་མ་གསུམ་ལ་བརྟེན་ནས་འཐད་པས་སྒྲུབ་པའི་
རིགས་པས་གྲགས་པའི་དངོས་པོའོ། །རྣམ་པར་དག་པའི་སྤྱོད་ཡུལ་གྱི་དེ་ཁོ་ན་ཉིད་རྣམ་པ་
གཉིས་ཏེ། ཉོན་མོངས་པའི་སྒྲིབ་པ་རྣམ་པར་དག་པའི་ཡེ་ཤེས་ཀྱི་སྤྱོད་ཡུལ་དང་། ཤེས་བྱའི་
སྒྲིབ་པ་རྣམ་པར་དག་པའི་ཡེ་ཤེས་ཀྱི་སྤྱོད་ཡུལ་ལོ། །རྣམ་དག་སྤྱོད་ཡུལ་རྣམ་གཉིས་ཏེ། །
གཅིག་པུ་ཁོ་ནར་བརྗོད་པ་ཡིན། །ཡོངས་སུ་གྲུབ་པའི་ངོ་བོ་ཉིད་དུ་བརྗོད་དེ་ངོ་བོ་ཉིད་གཞན་
ནི་རྣམ་པར་དག་པའི་ཡེ་ཤེས་རྣམ་པ་གཉིས་ཀྱི་སྤྱོད་ཡུལ་མ་ཡིན་ནོ། །བསྡུ་བའི་དེ་ཁོ་ན་རྩ་
བའི་དེ་ཁོ་ནར་ཇི་ལྟར་རིག་པར་བྱ་ཞེ་ན། རྒྱུ་དང་རྣམ་པར་རྟོག་པ་དང་། །མིང་ནི་རྣམ་པ་
གཉིས་སུ་བསྡུ། །ཅི་རིགས་སུ་སྦྱར་རོ། །དངོས་པོ་ལྔ་ལས་བརྩམས་ཏེ། རྒྱུ་དང་རྣམ་པར་རྟོག་
པ་གཉིས་ནི་གཞན་གྱི་དབང་དུ་བསྡུའོ། །མིང་ནི་ཀུན་བརྟགས་པར་བསྡུའོ། །ཡང་དག་ཡེ་
ཤེས་རབ་ཁོ་ན། །གཅིག་པུ་ཁོ་ནས་བསྡུས་པ་ཡིན། །དེ་བཞིན་ཉིད་དང་ཡང་དག་པའི་མཐའི་
ཡེ་ཤེས་ནི་ཡོངས་སུ་གྲུབ་པའི་ངོ་བོ་ཉིད་ཀྱིས་བསྡུས་སོ། །རབ་ཏུ་དབྱེ་བའི་དེ་ཁོ་ན་རྩ་བའི་དེ་
ཁོ་ནར་ཇི་ལྟར་རིག་པར་བྱ་ཞེ་ན། རབ་ཏུ་དབྱེ་བའི་དེ་ཁོ་ན་རྣམ་པ་བདུན་ཏེ། འཇུག་པའི་དེ་
ཁོ་ན་དང༌། མཚན་ཉིད་ཀྱི་དེ་ཁོ་ན་དང་། རྣམ་པར་རིག་པའི་དེ་ཁོ་ན་དང་། གནས་པའི་དེ་ཁོ་
-2 4 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༡
ན་དང་། ལོག་པར་སྒྲུབ་པའི་དེ་ཁོ་ན་དང་། རྣམ་པར་དག་པའི་དེ་ཁོ་ན་དང་། ཡང་དག་པར་
སྒྲུབ་པའི་དེ་ཁོ་ན་སྟེ། དགོངས་པ་ངེས་པར་འགྲེལ་པའི་མདོ་ལས། དེ་བཞིན་ཉིད་རྣམ་པ་
བདུན་འབྱུང་བ་གང་ཡིན་པ་དེ་དག་ཉིད་དོ། །དེ་ལ། འཇུག་དེ་ཁོ་ན་རྣམ་པ་གཉིས། །རྩ་བའི་
དེ་ཁོ་ན་ཀུན་བརྟགས་པ་དང་། གཞན་གྱི་དབང་གི་མཚན་ཉིད་དུ་རིག་པར་བྱའོ། །འཇུག་པའི་
དེ་ཁོ་ན་ཇི་ལྟ་བ་བཞིན་དུ། །གནས་པ་དང་ནི་ངན་པར་ཞུགས། །གནས་པ་དང་ལོག་པར་སྒྲུབ་
པའི་དེ་ཁོ་ན་ཡང་དེ་བཞིན་དུ་རྩ་བའི་དེ་ཁོ་ན་རྣམ་པ་གཉིས་སུ་རིག་པར་བྱའོ། །མཚན་ཉིད་
རྣམ་པར་རིག་དང་དག །ཡང་དག་སྒྲུབ་པ་གཅིག་པུའོ། །མཚན་ཉིད་ཀྱི་དེ་ཁོ་ན་ལ་སོགས་པ་
བཞི་ནི་རྩ་བའི་དེ་ཁོ་ན་གཅིག་སྟེ། ཡོངས་སུ་གྲུབ་པའི་མཚན་ཉིད་དོ། །མཁས་དེ་ཁོ་ན་རྣམ་
བཅུ་ནི། །བདག་ཏུ་ལྟ་བའི་གཉེན་པོའོ། །ཞེས་གསུངས་ན་ཕུང་པོ་ལ་སོགས་པ་ལ་བདག་ཏུ་ལྟ་
བ་རྣམ་པ་བཅུ་པོ་དེ་དག་ཇི་ལྟ་ཞེ་ན། གཅིག་དང་རྒྱུ་དང་ཟ་བ་དང་། །བྱེད་པ་དང་ནི་དབང་
སྒྱུར་དང་། བདག་པོའི་དོན་དང་རྟག་པ་དང་། །ཉོན་མོངས་པ་དང་དག་པའི་གནས། །རྣལ་
འབྱོར་ཅན་དང་མ་གྲོལ་གྲོལ། །འདི་དག་ལ་ནི་བདག་ཏུ་ལྟ། །བདག་མེད་པ་ལ་འཛིན་པ་རྣམ་
པ་འདི་བཅུ་ནི། ཕུང་པོ་ལ་སོགས་པ་ལ་འཇུག་སྟེ། དེའི་གཉེན་པོར་མཁས་པ་རྣམ་པ་བཅུའོ། །
འདི་ལྟ་སྟེ། གཅིག་པུར་འཛིན་པ་དང་། རྒྱུར་འཛིན་པ་དང་། ཟ་བར་འཛིན་པ་དང་། བྱེད་པར་
འཛིན་པ་དང་། རང་དབང་དུ་འཛིན་པ་དང་། བདག་པོར་འཛིན་པ་དང་། རྟག་པར་འཛིན་པ་
དང་། ཀུན་ནས་ཉོན་མོངས་པ་དང་། རྣམ་པར་བྱང་བར་འཛིན་པ་དང་། རྣལ་འབྱོར་ཅན་དུ་
འཛིན་པ་དང༌། མ་གྲོལ་བ་དང་གྲོལ་བར་འཛིན་པའོ། །མཁས་པའི་དེ་ཁོ་ན་རྣམ་པ་བཅུ་པོ་
འདི་དག་རྩ་བའི་དེ་ཁོ་ནར་ཇི་ལྟར་འདུས་ཤེ་ན། འདི་ལྟར་ངོ་བོ་ཉིད་གསུམ་དུ་ཕུང་པོ་ལ་
སོགས་པ་དེ་དག་འདུས་སོ། །ཇི་ལྟར་འདུས་ཤེ་ན། ཀུན་དུ་རྟོག་དང་རྣམ་རྟོག་དོན། །ཆོས་
ཉིད་དོན་གྱིས་དེ་དག་ དེར། །ཞེས་བྱའོ། །གཟུགས་ལ་སོགས་པ་རྣམ་པ་གསུམ་སྟེ། ཀུན་
- 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྟགས་པའི་གཟུགས་ནི་གང་གཟུགས་ཀྱི་ཀུན་བརྟགས་པའི་ངོ་བོ་ཉིད་དོ། །རྣམ་པར་
བརྟགས་པའི་གཟུགས་ནི་གང་གཟུགས་ཀྱི་གཞན་གྱི་དབང་གི་ངོ་བོ་ཉིད་དེ། དེ་ལ་གཟུགས་
སུ་རྣམ་པར་རྟོག་པར་བྱེད་དོ། །ཆོས་ཉིད་ཀྱི་གཟུགས་ནི་གང་གཟུགས་ཀྱི་ཡོངས་སུ་གྲུབ་པའི་
ངོ་བོ་ཉིད་དོ། །གཟུགས་ལ་ཇི་ལྟ་བ་དེ་བཞིན་དུ་ཚོར་བ་ལ་སོགས་པའི་ཕུང་པོ་རྣམས་དང་།
ཁམས་དང་། སྐྱེ་མཆེད་ལ་སོགས་པ་ལ་ཡང་སྦྱར་བར་བྱའོ། །དེ་ལྟར་ན་ངོ་བོ་ཉིད་གསུམ་དུ་
ཕུང་པོ་ལ་སོགས་པ་འདུས་པའི་ཕྱིར་མཁས་པའི་དེ་ཁོ་ན་རྣམ་པ་བཅུ་ནི་རྩ་བའི་དེ་ཁོ་ན་ཉིད་དུ་
བལྟའོ། །ཇི་ལྟར་བདག་ཏུ་ལྟ་བ་རྣམ་པ་བཅུའི་གཉེན་པོར་ཕུང་པོ་ལ་སོགས་པ་ལ་མཁས་པ་
འདི་བཤད་ན། ཕུང་པོ་ལ་སོགས་པའི་དོན་མ་བཤད་པས་དེ་ད་བརྗོད་པར་བྱ་སྟེ། ཐོག་མ་དུ་
མ་ཉིད་དང་ནི། །བསྡུས་དང་ཡོངས་སུ་ཕྱེ་བའི་དོན། །ཐོག་མ་ཁོ་ནར་ཕུང་པོ་དེ་དག་དོན་རྣམ་
པ་གསུམ་དུ་རིག་པར་བྱ་སྟེ། དུ་མའི་དོན་ནི་གཟུགས་གང་ཅི་ཡང་རུང་སྟེ། འདས་པ་དང་མ་
འོངས་པ་ཞེས་རྒྱ་ཆེར་འབྱུང་བའོ། །བསྡུས་པའི་དོན་ནི་དེ་དག་ཐམས་ཅད་གཅིག་ཏུ་བསྡུས་ཏེ་
ཞེས་འབྱུང་བའོ། །ཡོངས་སུ་ཕྱེ་བའི་དོན་ནི་གཟུགས་ལ་སོགས་པའི་མཚན་ཉིད་ཐ་དད་དུ་རྣམ་
པར་གཞག་པའི་ཕྱིར་རོ། །ཕུང་པོའི་དོན་ནི་སྤུངས་པའི་དོན་ཏེ། དེ་ལྟར་འཇིག་རྟེན་ན་སྤུངས་
པའི་དོན་མཐོང་ངོ་། །འཛིན་དང་གཟུང་དང་དེ་འཛིན་པ། །ས་བོན་དོན་ཏེ་གཞན་དུ་འདོད། །
གཞན་གང་ཞེ་ན། ཁམས་སོ། །དེ་ལ་འཛིན་པའི་ས་བོན་གྱི་དོན་ནི་མིག་གི་ཁམས་ལ་སོགས་
པའོ། །གཟུང་བའི་ས་བོན་གྱི་དོན་ནི་གཟུགས་ཀྱི་ཁམས་ལ་སོགས་པའོ། །དེ་འཛིན་པའི་ས་
བོན་གྱི་དོན་ནི་མིག་གི་རྣམ་པར་ཤེས་པའི་ཁམས་ལ་སོགས་པའོ། །ཚོར་དང་དོན་རྣམས་
ཡོངས་གཅོད་ཀྱི། །ཉེར་སྤྱོད་འབྱུང་སྒོ་གཞན་ཡིན་ནོ། །གཞན་གང་ཡིན་ཞེ་ན། སྐྱེ་མཆེད་དོ། །
དེ་ལ་ནང་གི་སྐྱེ་མཆེད་དྲུག་པོ་དག་ནི་ཚོར་བ་ཉེ་བར་སྤྱོད་པའི་སྐྱེ་བའི་སྒོའི་ཕྱིར་རོ། །ཕྱིའི་དྲུག་
པོ་དག་ནི་དོན་ཡོངས་སུ་སྤྱོད་པའི་ཉེ་བར་སྤྱོད་པའི་སྐྱེ་བའི་སྒོའི་ཕྱིར་རོ། ། །
-2 6 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༡།
རྟེན་ཅིང་འབྲེལ་བར་འབྱུང་བའི་དོན་ནི། རྒྱུ་དང་འབྲས་བུ་རྩོལ་བ་ལ། །སྒྲོ་འདོགས་
མེད་ཅིང་སྐུར་འདེབས་མེད། །རྒྱུ་དང་འབྲས་བུ་དང་བྱེད་པ་རྣམས་ལ་སྒྲོ་འདོགས་པ་མེད་པ་
དང༌། སྐུར་པ་འདེབས་པ་མེད་པའི་དོན་ནི་རྟེན་ཅིང་འབྲེལ་པར་འབྱུང་བའི་དོན་ཏོ། །དེ་ལ་རྒྱུ་
ལ་སྒྲོ་འདོགས་པ་ནི་འདུ་བྱེད་ལ་སོགས་པའི་མི་མཐུན་པའི་རྒྱུ་ལ་རྟོག་པའི་ཕྱིར་རོ། །རྒྱུ་ལ་
སྐུར་པ་འདེབས་པ་ནི་རྒྱུ་མེད་པ་ཅན་དུ་རྟོག་པའི་ཕྱིར་རོ། །འབྲས་བུ་ལ་སྒྲོ་འདོགས་པ་ནི་
བདག་དང་བཅས་པའི་འདུ་བྱེད་ལ་སོགས་པ་ནི་མ་རིག་པ་ལ་སོགས་པའི་རྐྱེན་ལས་འབྱུང་
བར་རྟོགས་པའི་ཕྱིར་རོ། །འབྲས་བུ་ལ་སྐུར་པ་འདེབས་པ་ནི་འདུ་བྱེད་ལ་སོགས་པ་མ་རིག་པ་
ལ་སོགས་པའི་རྐྱེན་གྱིས་འབྱུང་བ་མེད་པར་རྟོག་པའི་ཕྱིར་རོ། །བྱེད་པ་ལ་སྒྲོ་འདོགས་པ་ནི་
འདུ་བྱེད་ལ་སོགས་པ་སྐྱེ་བ་ལ་མ་རིག་པ་ལ་སོགས་པ་ལ་བྱེད་པར་རྟོག་པའི་ཕྱིར་རོ། །བྱེད་པ་
ལ་སྐུར་པ་འདེབས་པ་ནི་ནུས་པ་མེད་པར་རྟོག་པའི་ཕྱིར་རོ། །དེ་མེད་པའི་ཕྱིར་སྒྲོ་འདོགས་པ་
མེད་པ་དང་། སྐུར་པ་འདེབས་པ་མེད་པར་རིག་པར་བྱའོ། །མི་འདོད་འདོད་དང་རྣམ་དག་
དང༌། །མཉམ་དུ་འབྱུང་དང་དབང་བྱེད་དང་། འཐོབ་དང་ཀུན་ཏུ་སྤྱོད་པ་དག །གཞན་དབང་
ཉིད་ཀྱི་དོན་ཏེ་གཞན། །གནས་དང་གནས་མ་ཡིན་པ་ནི་གཞན་གྱི་དབང་ཉིད་རྣམ་པ་མདུན་གྱི་
དོན་གྱིས་རིག་པར་བྱ་སྟེ། དེ་ལ་མི་འདོད་པ་གཞན་གྱི་དབང་ཉིད་ནི་ཉེས་པར་སྤྱོད་པས་མི་
འདོད་བཞིན་དུ་ཡང་ངན་འགྲོར་འགྲོ་བའི་ཕྱིར་རོ། །འདོད་པ་གཞན་གྱི་དབང་ཉིད་ནི་ལེགས་
པར་སྤྱོད་པས་བདེ་འགྲོར་འགྲོ་བའི་ཕྱིར་རོ། །རྣམ་པར་དག་པ་གཞན་གྱི་དབང་ཉིད་ནི་སྒྲིབ་
པ་ལྔ་མ་སྤངས་ལ་བྱང་ཆུབ་ཀྱི་ཡན་ལག་བདུན་གྱི་བར་དུ་མ་བསྒོམས་ན་སྡུག་བསྔལ་གྱི་
མཐར་མི་བྱེད་པའི་ཕྱིར་རོ། །མཉམ་དུ་འབྱུང་བ་གཞན་གྱི་དབང་ཉིད་ནི། དེ་བཞིན་གཤེགས་
པ་དང་། འཁོར་ལོས་སྒྱུར་བ་གཉིས་གཉིས་སྔ་ཕྱི་མེད་པར་འཇིག་རྟེན་གྱི་ཁམས་གཅིག་ཏུ་མི་
འབྱུང་བའི་ཕྱིར་རོ། །དབང་དུ་བྱེད་པ་གཞན་གྱི་དབང་ཉིད་ནི། བུད་མེད་འཁོར་ལོས་སྒྱུར་བ་
བ 2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་སོགས་པ་མི་བྱེད་པའི་ཕྱིར་རོ། །འཐོབ་པ་གཞན་གྱི་དབང་ཉིད་ནི་བུད་མེད་ཀྱིས་རང་བྱང་
ཆུབ་དང་། བླ་ན་མེད་པའི་བྱང་ཆུབ་མངོན་པར་རྫོགས་པར་བྱང་ཆུབ་པར་མི་འགྱུར་བའི་ཕྱིར་
རོ༑ ༑ཀུན་ཏུ་སྤྱོད་པ་གཞན་གྱི་དབང་ཉིད་ནི། ལྟ་བ་ཕུན་སུམ་ཚོགས་པ་བསོད་པ་ལ་སོགས་
པ་ཀུན་ཏུ་མི་སྤྱོད་པས་སོ། །སོ་སོའི་སྐྱེ་བོ་ནི་ཀུན་ཏུ་སྤྱོད་པའི་ཕྱིར་ཏེ། རྒྱ་ཆེར་ནི་ཁམས་མང་
པོ་ཅན་གྱི་མདོ་ལས་འབྱུང་བ་བཞིན་དུ་ཁོང་དུ་ཆུད་པར་བྱའོ། །དབང་པོ་ནི་རྣམ་པ་ཉི་ཤུ་རྩ་
གཉིས་ཏེ། འཛིན་དང་གནས་དང་རྒྱུན་མི་འཆད། །སྤྱོད་དང་དག་པ་གཉིས་ཀྱི་ཕྱིར། །འཛིན་
པའི་ཕྱིར་ནས་རྣམ་པ་དག་པ་གཉིས་ཀྱི་བར་དུ་སྟེ། དེ་དག་ལ་དེ་དབང་བྱེད་པའི་ཕྱིར་རོ། །
གཟུགས་ལ་སོགས་པ་ཡུལ་འཛིན་པ་ལ་ནི་མིག་ལ་སོགས་པ་དྲུག་པོ་དག་དབང་བྱེད་དོ། །
གནས་པར་བྱ་བ་ལ་ནི་སྲོག་གི་དབང་པོ་དབང་བྱེད་དེ། དེའི་དབང་གིས་མི་འཆི་བའི་ཕྱིར་རོ།།
རིགས་འཚོབ་པ་ལ་ནི་ཕོ་དང་མོའི་དབང་པོ་གཉིས་དབང་བྱེད་དེ། བུ་འབྱུང་བར་དབང་བྱེད་
པའི་ཕྱིར་རོ། །ཉེ་བར་སྤྱོད་པ་ལ་ནི་ཚོར་བའི་དབང་པོ་རྣམས་ཏེ། དགེ་བ་དང་མི་དགེ་བའི་
ལས་ཀྱི་འབྲས་བུ་ལ་ཉེ་བར་སྤྱོད་པའི་ཕྱིར་རོ། །འཇིག་རྟེན་པའི་རྣམ་པར་དག་པ་ནི་དད་པ་ལ་
སོགས་པའོ། །འཇིག་རྟེན་ལས་འདས་པའི་རྣམ་པར་དག་པ་ནི་ཀུན་ཤེས་པར་བྱེད་པའི་དབང་
པོ་ལ་སོགས་པའོ། །འབྲས་བུ་རྒྱུ་རྣམས་སྤྱད་ཟིན་དང་། །དེ་བཞིན་མ་སྤྱད་གཞན་ཡིན་ནོ།།
གཞན་གང་ཞེ་ན། དུས་གསུམ་མོ། །ཅི་རིགས་སུ་སྦྱར་ཏེ། འབྲས་བུ་དང་རྒྱུ་སྤྱད་ཟིན་པའི་
ཕྱིར་འདས་པའི་དུས་སོ། །འབྲས་བུ་དང་རྒྱུ་མ་སྤྱད་པའི་ཕྱིར་མ་འོངས་པའི་དུས་སོ། །རྒྱུ་སྤྱད་
པ་ལ་འབྲས་བུ་མ་སྤྱད་པའི་ཕྱིར་ད་ལྟར་འབྱུང་བའི་དུས་སུ་རིག་པར་བྱའོ། །ཚོར་བ་རྒྱུ་དང་
བཅས་པའི་དོན། །དེ་ཡི་རྒྱུ་ནི་སྒྲུབ་པ་ཡིན། །དེ་ཞི་བ་དང་གཉེན་པོའི་དོན། །ལྡན་པའི་ཕྱིར་ན་
གཞན་དུ་འདོད། །བདེན་པ་བཞི་པོ་དེ་ལ་སྡུག་བསྔལ་གྱི་བདེན་པ་ནི་ཚོར་བ་རྒྱུ་དང་བཅས་
པའི་དོན་ཏེ། གང་ཅི་ཚོར་ཡང་རུང་དེ་ནི་འདིར་སྡུག་བསྔལ་ལོ་ཞེས་བྱ་བའི་ཕྱིར་རོ། །ཚོར་བའི་
- 2 8 -



1
，
，，
གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༡
རྒྱུ་ནི་ཚོར་བའི་གནས་ཀྱི་ཆོས་རྣམས་སུ་རིག་པར་བྱའོ། །དེ་ཡི་རྒྱུ་ནི་སྒྲུབ་པ་ཡིན། །ཀུན་འབྱུང་
བ་ཡི་བདེན་པ་སྟེ། །སྡུག་བསྔལ་གྱི་རྒྱུ་ནི་སྒྲུབ་པ་གང་ཡིན་པའོ། །དེ་གཉིས་ཞི་བའི་ཕྱིར་
འགོག་པའི་བདེན་པའོ། །གཉེན་པོའི་ཕྱིར་ལམ་གྱི་བདེན་པའོ། །ཡོན་ཏན་སྐྱོན་དང་རྣམ་མི་
རྟོག །ཤེས་པས་གཞན་ལས་བདག་གིས་ནི། །ངེས་པར་འབྱུང་ཕྱིར་གཞན་ཞེས་བྱ། །ཐེག་པ་
གསུམ་སྟེ་ཅི་རིགས་སུ་སྦྱར་བར་བྱའོ། །དེ་ལ་མྱ་ངན་ལས་འདས་པ་དང་། འཁོར་བ་ལ་ཡོན་
ཏན་སྐྱོན་དུ་ཤེས་ཤིང་གཞན་ལས་ཐོས་ནས་ངེས་པར་འབྱུང་བའི་ཕྱིར་ཉན་ཐོས་ཀྱི་ཐེག་པའོ།།
གཞན་ལས་མ་ཐོས་པར་དེ་ཉིད་ཀྱིས་བདག་གིས་ངེས་པར་འབྱུང་བའི་ཕྱིར། རང་སངས་རྒྱས་
ཀྱི་ཐེག་པའོ། །བདག་གིས་རྣམ་པར་མི་རྟོག་པའི་ཡེ་ཤེས་ཀྱིས་ངེས་པར་འབྱུང་བའི་ཕྱིར་ཐེག་
པ་ཆེན་པོར་རིག་པར་བྱའོ། །བཏགས་བཅས་རྒྱུར་བཅས་རྒྱུ་མཚན་དང་། །རབ་ཏུ་ཞི་བའི་དོན་
བཅས་ནི། །ཐ་མ་ཉིད་དུ་བཤད་པ་ཡིན། །འདུས་བྱས་དང་འདུས་མ་བྱས་སོ། །དེ་ལ་བཏགས་
པ་ནི་མིང་གི་ཚོགས་ལ་སོགས་པའོ། །རྒྱུ་ནི་ས་བོན་དུ་བསྡུས་པའི་ཀུན་གཞི་རྣམ་པར་ཤེས་
པའོ། །རྒྱུ་མཚན་ནི་གནས་དང་ལུས་དང་ལོངས་སྤྱོད་དུ་བསྡུས་པ་དང་། འཇུག་པའི་རྣམ་པར་
ཤེས་པར་བསྡུས་པ་ཡིད་དང་། འཛིན་པ་དང་། རྣམ་པར་རྟོག་པ་སྟེ། བཏགས་པ་དང་བཅས་
ཤིང་རྒྱུ་དང་བཅས་པའི་རྒྱུ་མཚན་མཚུངས་པར་ལྡན་པ་དང་བཅས་པ་འདི་ནི་འདུས་བྱས་སུ་
རིག་པར་བྱའོ། །དེ་ལ་ཡིད་ནི་གང་རྟག་ཏུ་རློམ་སེམས་པ་ནི་རྣམ་པའོ། །འཛིན་པ་ནི་རྣམ་པར་
ཤེས་པའི་ཚོགས་ལྔའོ། །རྣམ་པར་རྟོག་པ་ནི་ཡིད་ཀྱི་རྣམ་པར་ཤེས་པ་སྟེ། དེ་ནི་རྣམ་པར་རྟོག་
པར་བྱེད་པའི་ཕྱིར་རོ། །འདུས་མ་བྱས་ནི་རབ་ཏུ་ཞི་བ་འགོག་པ་དང་། རབ་ཏུ་ཞི་བའི་དོན་དེ་
བཞིན་ཉིད་དེ་ལམ་གྱི་དམིགས་པ་ཡིན་པའི་ཕྱིར་རོ། །ལམ་ཡང་རབ་ཏུ་ཞི་བ་ཉིད་དོ། །དེས་
རབ་ཏུ་ཞི་བར་བྱེད་པའི་ཕྱིར་རོ། །དེ་ལྟར་དོན་འདིས་ཕུང་པོ་ལ་སོགས་པ་ཤེས་པ་ནི་ཕུང་པོ་ལ་
སོགས་པ་ལ་མཁས་པར་རིག་པར་བྱའོ། །དེ་ཁོ་ནའི་དོན་བསྡུས་པ་ནི་མདོར་བསྡུ་ན་དེ་ཁོ་ན་
，
- 2 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པ་གཉིས་ཏེ། མེ་ལོང་ལྟ་བུའི་དེ་ཁོ་ན་དང་། སྣང་བའི་དེ་ཁོ་ནའོ། །དེ་ལ་མེ་ལོང་ལྟ་བུའི་དེ་
ཁོ་ན་ནི་རྩ་བའི་དེ་ཁོ་ན་སྟེ། ལྷག་མ་རྣམས་དེར་སྣང་བའི་ཕྱིར་རོ། །སྣང་བའི་དེ་ཁོ་ན་ནི་རྣམ་པ་
དགུ་སྟེ། ང་རྒྱལ་མེད་པའི་སྣང་བའི་དེ་ཁོ་ན་དང་། ཕྱིན་ཅི་ལོག་གི་གཉེན་པོའི་སྣང་བའི་དེ་ཁོ་
ན་དང་། ཉན་ཐོས་ཀྱི་ཐེག་པས་ངེས་པར་འབྱུང་བ་སྣང་བའི་དེ་ཁོ་ན་དང་། རགས་པས་ཡོངས་
སུ་སྨིན་པར་བྱེད་ཅིང་ཕྲ་བས་རྣམ་པར་གྲོལ་བར་བྱེད་པའི་ཕྱིར་ཐེག་པ་ཆེན་པོས་ངེས་པར་
འབྱུང་བ་སྣང་བའི་དེ་ཁོ་ན་དང་། དཔེ་ལ་བརྟེན་ཏེ་རིགས་པས་ཚར་གཅོད་པའི་ཕྱིར་ཕས་ཀྱི་
རྒོལ་བ་ཚར་གཅོད་པ་སྣང་བའི་དེ་ཁོ་ན་དང་། ཐེག་པ་ཆེན་པོ་མངོན་པར་བརྗོད་པ་སྣང་བའི་
དེ་ཁོ་ན་དང་། ཤེས་བྱའི་རྣམ་པ་ཐམས་ཅད་ལ་འཇུག་པ་སྣང་བའི་དེ་ཁོ་ན་དང་། མ་ནོར་བའི་
དེ་བཞིན་ཉིད་མངོན་པར་བརྗོད་པ་སྣང་བའི་དེ་ཁོ་ན་དང་། བདག་ཏུ་འཛིན་པའི་གཞི་ལ་
དགོངས་པ་ཐམས་ཅད་རྟོགས་པ་སྣང་བའི་དེ་ཁོ་ནའོ། །བསྟན་བཅོས་དབུས་དང་མཐའ་རྣམ་
པར་འབྱེད་པ་ལས་དེ་ཁོ་ན་ཞེས་བྱ་བའི་ལེའུར་བཅད་པ་གསུམ་པའི་འགྲེལ་པའོ།། །།
༈ བསྟན་བཅོས་དབུས་དང་མཐའ་རྣམ་པར་འབྱེད་པའི་འགྲེལ་པ། བམ་པོ་གཉིས་
པ་སྟེ་ཐ་མ། གཉེན་པོ་བསྒོམ་པ་ནི་བྱང་ཆུབ་ཀྱི་ཕྱོགས་བསྒོམ་པ་སྟེ། དེ་ད་བརྗོད་པར་བྱའོ། །
དེ་ལ་རེ་ཞིག་དང་པོར། གནས་ངན་ལེན་ཕྱིར་སྲེད་རྒྱུའི་ཕྱིར། །གཞི་ཡི་ཕྱིར་དང་མ་རྨོངས་
ཕྱིར། །བདེན་པ་བཞི་ལ་འཇུག་བྱ་བས། །དྲན་པ་ཉེ་བར་གཞག་པ་བསྒོམ། །ལུས་ཀྱིས་ནི་
གནས་ངན་ལེན་རབ་ཏུ་སྟོན་ཏེ། དེ་ཡང་ཡོངས་སུ་བརྟགས་པས་སྡུག་བསྔལ་གྱི་བདེན་པ་ལ་
འཇུག་གོ །དེའི་མཚན་ཉིད་ནི་གནས་ངན་ལེན་དང་བཅས་པའི་འདུ་བྱེད་ཡིན་པའི་ཕྱིར་རོ། །
གནས་ངན་ལེན་ནི་འདུ་བྱེད་ཀྱི་སྡུག་བསྔལ་ཉིད་དེ་དེས་ཟག་པ་དང་བཅས་པའི་དངོས་པོ་
ཐམས་ཅད་འཕགས་པས་སྡུག་བསྔལ་དུ་གཟིགས་སོ། །སྲེད་པའི་རྒྱུ་ནི་ཚོར་བ་སྟེ། དེ་ལ་
ཡོངས་སུ་བརྟགས་པས་ཀུན་འབྱུང་གི་བདེན་པ་ལ་འཇུག་གོ །བདག་ཏུ་མངོན་པར་ཞེན་པའི་
-3
0 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༡
གཞི་ནི་སེམས་ཏེ། དེ་ལ་ཡོངས་སུ་བརྟགས་པས་འགོག་པའི་བདེན་པ་ལ་འཇུག་སྟེ། བདག་
ཆད་པར་དོགས་པའི་འཇིགས་པ་མེད་པའི་ཕྱིར་རོ། །ཆོས་ལ་ཡོངས་སུ་བརྟགས་པས་ཀུན་
ནས་ཉོན་མོངས་པ་དང་རྣམ་པར་བྱང་བའི་ཆོས་ལ་རྨོངས་པ་མེད་པའི་ཕྱིར་ལམ་གྱི་བདེན་པ་
ལ་འཇུག་གོ །དེ་བས་ན་བདེན་པ་བཞི་ལ་འཇུག་པར་བྱ་བའི་ཕྱིར་ཐོག་མར་དྲན་པ་ཉེ་བར་
གཞག་པ་བསྒོམ་པ་རྣམ་པར་གཞག་གོ ། །
དེའི་འོག་ཏུ་ཡང་དག་པར་སྤོང་བ་བསྒོམ་པ་སྟེ། འདི་ལྟར། མི་མཐུན་ཕྱོགས་དང་
གཉེན་པོ་རྣམས། །རྣམ་པ་ཐམས་ཅད་ཡོངས་ཤེས་ན། །དེ་དག་སྤང་ཕྱིར་བརྩོན་འགྲུས་ནི། །
རྣམ་པ་བཞི་དག་རབ་ཏུ་འབྱུང་། །དྲན་པ་ཉེ་བར་གཞག་པ་བསྒོམས་པས་མི་མཐུན་པའི་
ཕྱོགས་དང་གཉེན་པོ་རྣམ་པ་ཐམས་ཅད་དུ་ཡོངས་སུ་ཤེས་ན། མི་མཐུན་པའི་ཕྱོགས་གསལ་
ཞིང་གཉེན་པོ་བསྐྱེད་པའི་ཕྱིར་བརྩོན་འགྲུས་རྣམ་པ་བཞི་རབ་ཏུ་འབྱུང་སྟེ། སྡིག་པ་མི་དགེ་
བའི་ཆོས་སྐྱེས་པ་རྣམས་སྤང་བའི་ཕྱིར་ཞེས་རྒྱ་ཆེར་འབྱུང་བའོ། །དེར་གནས་ལས་སུ་རུང་བ་
ཉིད། །དོན་རྣམས་ཐམས་ཅད་འབྱོར་པར་འགྱུར། །ཉེས་པ་ལྔ་སྤོང་འདུ་བྱེད་བརྒྱད། །བརྟེན་
པའི་རྒྱུ་ལས་བྱུང་བའོ། །དེ་སྤང་བའི་ཕྱིར་བརྩོན་འགྲུས་རྩོམ་པ་དེ་ལ་སེམས་གནས་པའི་ལས་
སུ་རུང་བ་ཉིད་ནི་རྫུ་འཕྲུལ་གྱི་རྐང་པ་བཞི་པོ་དག་སྟེ། དོན་ཐམས་ཅད་འབྱོར་པའི་རྒྱུ་ཡིན་
པའི་ཕྱིར་རོ། །གནས་པ་ནི་འདིར་སེམས་གནས་པ་སྟེ་ཏིང་ངེ་འཛིན་དུ་རིག་པར་བྱའོ། །དེའི་
ཕྱིར་ཡང་དག་པར་སྤོང་བའི་འོག་ཏུ་རྫུ་འཕྲུལ་གྱི་རྐང་པ་རྣམས་སོ། །ལས་སུ་རུང་བ་དེ་ཡང་
ཉེས་པ་ལྔ་སྤང་བའི་ཕྱིར་སྤོང་བའི་འདུ་བྱེད་བརྒྱད་བསྒོམ་པའི་རྒྱུ་ལས་བྱུང་བར་རིག་པར་
བྱའོ། །ཉེས་པ་ལྔ་པོ་དེ་དག་གང་ཞེ་ན། གསུངས་པ། ལེ་ལོ་དང་ནི་གདམས་ངག་རྣམས། །
བརྗེད་དང་བྱིང་དང་རྒོད་པ་དང་
། །འདུ་མི་བྱེད་དང་འདུ་བྱེད་དེ། །འདི་དག་ཉེས་པ་ལྔར་
འདོད་དོ། །དེ་ལ་བྱིང་བ་དང་རྒོད་པ་ཉེས་པ་གཅིག་ཏུ་བསྡུའོ། །བྱིང་བ་དང་རྒོད་པ་རབ་ཏུ་ཞི་
-3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་བྱ་བའི་དུས་ན་མངོན་པར་འདུ་མི་བྱེད་ན་ཉེས་པའོ། །རབ་ཏུ་ཞི་བའི་ཚེ་ནི་མངོན་པར་འདུ་
བྱེད་པའོ། །དེ་དག་སྤང་བའི་ཕྱིར་སྤོང་བའི་འདུ་བྱེད་བརྒྱད་ཇི་ལྟར་རྣམ་པར་གཞག་ཅེ་ན། ལེ་
ལོ་སྤང་བའི་ཕྱིར་བཞི་སྟེ། འདུན་པ་དང་། རྩོལ་བ་དང་། དད་པ་དང་། ཤིན་ཏུ་སྦྱངས་པའོ། །
དེ་དག་ཀྱང་གོ་རིམ་བཞིན་དུ་རིག་པར་བྱ་སྟེ། གནས་དང་དེ་ལ་གནས་པ་དང་། །རྒྱུ་དང་
འབྲས་བུ་ཉིད་དུའོ། །རྩོལ་བའི་གནས་ནི་འདུན་པའོ། །གནས་པ་ནི་རྩོལ་བའོ། །གནས་
འདུན་པ་དེའི་རྒྱུ་ནི་དད་པ་སྟེ། ཡིད་ཆེས་པར་གྱུར་ན་མངོན་པར་འདོད་པའི་ཕྱིར་རོ། །གནས་
རྩོལ་བ་དེའི་འབྲས་བུ་ནི་ཤིན་ཏུ་སྦྱངས་པ་སྟེ། བརྩོན་འགྲུས་བརྩམས་པས་ཏིང་ངེ་འཛིན་གྱི་
ཁྱད་པར་ཐོབ་པའི་ཕྱིར་རོ། །སྤོང་བའི་འདུ་བྱེད་ལྷག་མ་བཞི་ནི་དྲན་པ་དང་། ཤེས་བཞིན་
དང་། སེམས་པ་དང་། བཏང་སྙོམས་ཏེ་ཉེས་པ་བཞིའི་གཉེན་པོ་གྲངས་བཞིན་ནོ། །དེ་དག་
ཀྱང་དྲན་པ་ལ་སོགས་པར་རིག་པར་བྱ་སྟེ་གོ་རིམ་བཞིན་ནོ། །དམིགས་པ་བརྗེད་པར་མ་གྱུར་
དང༌། །བྱིང་དང་རྒོད་པ་རྟོགས་པ་དང་། །དེ་སྤོང་མངོན་པར་འདུ་བྱེད་དང་། །ཞི་ཚེ་རྣལ་དུ་
འཇུག་པའོ། །དྲན་པ་ནི་དམིགས་པ་མ་བརྗེད་པའོ། །ཤེས་བཞིན་ནི་དྲན་པ་མ་བརྗེད་པར་
གྱུར་ན་བྱིང་བ་དང་རྒོད་པ་རྟོགས་པའོ། །རྟོགས་ནས་དེ་དང་འབྲལ་བའི་ཕྱིར་མངོན་པར་འདུ་
བྱེད་པ་ནི་སེམས་པའོ། །བྱིང་བ་དང་རྒོད་པ་དེ་ཉེ་བར་ཞི་བར་གྱུར་པ་ན་རྣལ་དུ་འཇུག་པ་ནི་
སེམས་བཏང་སྙོམས་སུ་བྱེད་པའོ། །རྫུ་འཕྲུལ་གྱི་རྐང་པའི་འོག་ཏུ་དབང་པོ་རྣམས་ཏེ་དད་པ་
ལ་སོགས་པའོ། །དེ་དག་ལས་ཇི་ལྟར་རྣམ་པར་གཞག་ཅེ་ན། ཐར་པའི་ཆ་དང་མཐུན་བསྐྱེད་
ནས། །འདུན་དང་སྦྱོར་བ་དབང་བྱེད་དང་། །དམིགས་པ་བརྗེད་པར་མ་གྱུར་དང་། །མི་འཕྲོ་
རྣམ་པར་འབྱེད་ཀྱང་ངོ་། །དབང་བྱེད་པ་ཞེས་བྱ་བར་སྙེགས་སོ། །རྫུ་འཕྲུལ་གྱི་རྐང་པ་རྣམས་
ཀྱི་སེམས་ལས་སུ་རུང་བ་དང་། ཐར་པའི་ཆ་དང་མཐུན་པའི་དགེ་བའི་རྩ་བ་བསྐྱེད་ནས།
འདུན་པ་ནི་དབང་བྱེད་པ། སྦྱོར་བ་ནི་དབང་བྱེད་པ། དམིགས་པ་མ་བརྗེད་པ་ནི་དབང་བྱེད་
-3 2 -



-
-
，
གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། དོ༡
པ༑ མི་འཕྲོ་བ་ནི་དབང་བྱེད་པ། །རབ་ཏུ་རྣམ་པར་འབྱེད་པ་ནི་དབང་བྱེད་པ་སྟེ། དད་པ་ལ་
སོགས་པ་དབང་པོ་ལྔ་དག་དང་གོ་རིམ་བཞིན་དུ་རིག་པར་བྱའོ། །དད་པ་ལ་སོགས་པ་དེ་དག་
ཉིད་སྟོབས་དང་ལྡན་པར་འགྱུར་བ་ལ་སྟོབས་རྣམས་ཞེས་བྱ་སྟེ། དེ་དག་མི་མཐུན་ཕྱོགས་ནི་
སྲབ་པའི་ཕྱིར། སྟོབས་ལྡན་གང་གི་ཚེ་དེ་དག་ཉིད་མ་དད་པ་ལ་སོགས་པ་མི་མཐུན་པའི་
ཕྱོགས་དང་མི་འདྲེ་བ་ནའོ། །ཅིའི་ཕྱིར་དད་པ་ལ་སོགས་པ་སྔ་ཕྱིར་བསྟན་ཞེ་ན། འདི་ལྟར་སྔ་
མའི་འབྲས་བུ་ཕྱི་མ་ཡིན། རྒྱུ་དང་འབྲས་བུ་ལ་དད་པར་གྱུར་པའི་རྒྱུས་འབྲས་བུ་ལ་བརྩོན་
འགྲུས་རྩོམ་མོ། །བརྩོན་འགྲུས་བརྩམས་པས་ནི་དྲན་པ་ཉེ་བར་གནས་སོ། །དྲན་པ་ཉེ་བར་
གནས་པས་ནི་སེམས་མཉམ་པར་འཇོག་གོ །སེམས་མཉམ་པར་གཞག་པས་ནི་ཡང་དག་པ་
ཇི་ལྟ་བ་བཞིན་དུ་རབ་ཏུ་ཤེས་སོ། །ཐར་པའི་ཆ་དང་མཐུན་པ་བསྐྱེད་ཟིན་ནས་དབང་པོ་
རྣམས་བསྟན་ན། ངེས་པར་འབྱེད་པའི་ཆ་དང་མཐུན་པ་རྣམས་ཅི་དབང་པོའི་དུསལ་རིག་པར་
བྱའམ། འོན་ཏེ་སྟོབས་ཀྱི་དུས་ལ་རིག་པར་བྱ་ཞེ་ན། དབང་པོ་རྣམས་དང་སྟོབས་རྣམས་ལ། །
ངེས་འབྱེད་ཆ་མཐུན་གཉིས་གཉིས་སོ། །དྲོ་བར་གྱུར་པ་རྣམས་དང་རྩེ་མོ་དག་གི་ཚེ་ནི་དབང་
པོ་རྣམས་སོ། །བཟོད་པ་དག་དང་འཇིག་རྟེན་པའི་ཆོས་ཀྱི་མཆོག་རྣམས་ཀྱི་ཚེ་ནི་སྟོབས་
རྣམས་སོ། །སྟོབས་ཀྱི་འོག་ཏུ་བྱང་ཆུབ་ཀྱི་ཡན་ལག་རྣམས་ཏེ། དེ་དག་ཇི་ལྟར་རྣམ་པར་
གཞག་ཅེ་ན། རང་བཞིན་ཡན་ལག་གནས་ཡན་ལག །གསུམ་པ་ངེས་འབྱུང་ཡན་ལག་སྟེ། །
བཞི་པ་ཕན་ཡོན་ཡན་ལག་ཡིན། །རྣམ་གསུམ་ཉོན་མོངས་མེད་ཡན་ལག །མཐོང་བའི་ལམ་
ལ་བྱང་ཆུབ་ཀྱི་ཡན་ལག་ཏུ་གྱུར་པ་དག་ནི་བྱང་ཆུབ་ཀྱི་ཡན་ལག་རྣམས་སོ། །དེ་ལ་དྲན་པ་ནི་
བྱང་ཆུབ་ཀྱི་གནས་ཀྱི་ཡན་ལག་གོ །ཆོས་རྣམ་པར་འབྱེད་པ་ནི་རང་བཞིན་གྱི་ཡན་ལག་གོ །
བརྩོན་འགྲུས་ནི་ངེས་པར་འབྱུང་བའི་ཡན་ལག་གོ །དགའ་བ་ནི་ཕན་ཡོན་གྱི་ཡན་ལག་གོ །
རྣམ་པ་གསུམ་ནི་ཀུན་ནས་ཉོན་མོངས་པ་མེད་པའི་ཡན་ལག་སྟེ། ཤིན་ཏུ་སྦྱངས་པ་དང་།
-3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏིང་ངེ་འཛིན་དང་། བཏང་སྙོམས་སོ། །ཅིའི་ཕྱིར་ཀུན་ནས་ཉོན་མོངས་པ་མེད་པའི་ཡན་ལག་
རྣམ་པ་གསུམ་དུ་བསྟན་ཞེ་ན། འདི་ལ་གཞི་དང་གནས་དང་ནི། །ངོ་བོ་ཉིད་དུ་བསྟན་པ་ཡིན།།
ཀུན་ནས་ཉོན་མོངས་པ་ནི་གནས་ངན་ལེན་གྱི་རྒྱུ་ལས་བྱུང་བའི་ཕྱིར་རོ། །ཤིན་ཏུ་སྦྱངས་པ་ནི་
ཀུན་ནས་ཉོན་མོངས་པ་མེད་པའི་གཞི་སྟེ། དེ་ནི་དེའི་གཉེན་པོ་ཡིན་པའི་ཕྱིར་རོ། །ཏིང་ངེ་
འཛིན་ནི་གནས་སོ། །བཏང་སྙོམས་ནི་ངོ་བོ་ཉིད་དོ། །བྱང་ཆུབ་ཀྱི་ཡན་ལག་གི་འོག་ཏུ་ལམ་གྱི་
ཡན་ལག་རྣམས་ཏེ། དེ་དག་ཇི་ལྟར་རྣམ་པར་གཞག་ཅེ་ན། ཡོངས་སུ་གཅོད་དང་གོ་བྱེད་དང་།
རྣམ་གསུམ་གཞན་ཡིད་ཆེས་པར་བྱེད། །མི་མཐུན་ཕྱོགས་ཀྱི་གཉེན་པོར་ནི། །ལམ་གྱི་ཡན་
ལག་དེ་བརྒྱད་དོ། །ཡང་དག་པའི་ལྟ་བ་ནི་བསྒོམ་པའི་ལམ་གྱི་ཚེ་མཐོང་བའི་ལམ་ལ་ཡོངས་
སུ་གཅོད་པའི་ཡན་ལག་སྟེ། འཇིག་རྟེན་ལས་འདས་པའི་རྗེས་ལས་ཐོབ་པ་འཇིག་རྟེན་པ་
དེས་རང་གི་རྟོགས་པ་ཡོངས་སུ་གཅོད་དོ། །ཡང་དག་པའི་རྟོག་པ་དང་། ཡང་དག་པའི་ངག་ནི་
གཞན་གོ་བར་བྱེད་པའི་ཡན་ལག་སྟེ། ཀུན་སློང་བ་དང་བཅས་པས་ངག་གི་དེ་གོ་བར་བྱེད་
པའི་ཕྱིར་རོ། །གཞན་ཡིད་ཆེས་པར་བྱེད་པའི་ཡན་ལག་ནི་རྣམ་པ་གསུམ་སྟེ། ཡང་དག་པའི་
ངག་དང་། ལས་ཀྱི་མཐའ་དང་། འཚོབའོ། །དེ་དག་ཀྱང་གོ་རིམ་བཞིན་དུ། ལྟ་ དང་ཚུལ་
ཁྲིམས་ཡོ་བྱད་བསྙུངས། །གཞན་ལ་རྣམ་པར་རིག་བྱེད་འདོད། །ཡང་དག་པའི་ངག་གིས་
བསྙད་པ་དང་། འབྲེལ་པའི་གཏམ་རྣམ་པར་ངེས་པས་ཤེས་རབ་ལ་ཡིད་ཆེས་པར་འགྱུར་རོ།།
ཡང་དག་པའི་ལས་ཀྱི་མཐའ་ནི་ཚུལ་ཁྲིམས་ལ་སྟེ། བྱ་བ་མ་ཡིན་པ་མི་བྱེད་པའི་ཕྱིར་རོ། །
ཡང་དག་པའི་འཚོ་བས་ནི་ཡོ་བྱད་བསྙུངས་པ་ལ་སྟེ། ཆོས་ཀྱི་གོས་ལ་སོགས་པ་ཚོད་ཟིན་པར་
ཚོལ་བའི་ཕྱིར་རོ། །མི་མཐུན་པའི་ཕྱོགས་ཀྱི་གཉེན་པོའི་ཡན་ལག་ནི་རྣམ་པ་གསུམ་སྟེ། ཡང་
དག་པའི་རྩོལ་བ་དང་། དྲན་པ་དང་། ཏིང་ངེ་འཛིན་ཏོ། །དེ་དག་ནི་གོ་རིམ་བཞིན་དུ། ཉོན་
མོངས་ཉེ་བའི་ཉོན་མོངས་དབང་། །མི་མཐུན་ཕྱོགས་ཀྱི་གཉེན་པོའོ། །མི་མཐུན་ཕྱོགས་ནི་རྣམ་
-3
4 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༡
པ་གསུམ་སྟེ། བསྒོམ་པས་སྤང་བར་བྱ་བའི་ཉོན་མོངས་པ་དང་
། ཉེ་བའི་ཉོན་མོངས་པ་བྱིང་བ་
དང་། རྒོད་པའི་དབང་གིས་མི་མཐུན་པའི་ཕྱོགས་ཏེ། ཡོན་ཏན་ཁྱད་པར་ཅན་མངོན་པར་སྒྲུབ་
པའི་གེགས་སུ་གྱུར་པའོ། །དེ་ལ་དང་པོའི་གཉེན་པོ་ནི་ཡང་དག་པའི་རྩོལ་བ་སྟེ། དེས་ལམ་
བསྒོམ་པའི་ ཕྱིར་རོ། །གཉིས་པ་ནི་ཡང་དག་པའི་དྲན་པ་སྟེ། ཞི་གནས་ལ་སོགས་པའི་རྒྱུ་
རྣམས་ལ་དྲན་པ་ཤིན་ཏུ་ཉེ་བར་གནས་པས་བྱིང་བ་དང་རྒོད་པ་མེད་པའི་ཕྱིར་རོ། །གསུམ་པ་
ནི་ཡང་དག་པའི་ཏིང་ངེ་འཛིན་ཏེ། བསམ་གཏན་ལ་གནས་ནས་མངོན་པར་ཤེས་པ་ལ་སོགས་
པ་ཡོན་ཏན་མངོན་པར་བསྒྲུབ་པའི་ཕྱིར་རོ། །གཉེན་པོ་བསྒོམ་པ་དེ་མདོར་བསྡུ་ན་རྣམ་པ་
གསུམ་དུ་རིག་པར་བྱ་སྟེ། རྗེས་སུ་མཐུན་ལ་ཕྱིན་ཅི་ལོག །རྗེས་སུ་འབྲེལ་བཅས་བཟློག་པ་
དང༌། །ཕྱིན་ཅི་མ་ལོག་ཕྱིན་ཅི་ལོག །རྗེས་སུ་འབྲེལ་མེད་བསྒོམ་པའོ། །ཕྱིན་ཅི་མ་ལོག་པའི་
རྗེས་སུ་མཐུན་ལ་ཕྱིན་ཅི་ལོག་པ་དང་། ཕྱིན་ཅི་ལོག་མེད་ལ་ཕྱིན་ཅི་ལོག་རྗེས་སུ་འབྲེལ་པ་
དང༌། ཕྱིན་ཅི་ལོག་ཀྱང་མེད་ལ་ཕྱིན་ཅི་ལོག་རྗེས་སུ་འབྲེལ་བ་ཡང་མེད་པ་སྟེ། སོ་སོའི་སྐྱེ་བོ་
དང༌། སློབ་པ་དང་། མི་སློབ་པ་དང་། གོ་རིམ་བཞིན་ནོ། །བྱང་ཆུབ་སེམས་དཔའ་རྣམས་ཀྱི་
ནི༑ ༑དམིགས་དང་ཡིད་ལ་བྱེད་པ་དང་། །ཐོབ་པས་དེ་ནི་ཁྱད་པར་འཕགས་ཏེ། ཉན་ཐོས་
དང་རང་སངས་རྒྱས་རྣམས་ནི་རང་གི་རྒྱུད་དུ་གཏོགས་པའི་ལུས་ལ་སོགས་པ་ལ་དམིགས་སོ།།
བྱང་ཆུབ་སེམས་དཔའ་རྣམས་ནི་བདག་དང་གཞན་གྱི་རྒྱུད་དུ་གཏོགས་པ་རྣམས་སོ། །ཉན་
ཐོས་དང་རང་སངས་རྒྱས་རྣམས་ནི་ལུས་ལ་སོགས་པ་མི་རྟག་པ་ལ་སོགས་པའི་རྣམ་པར་ཡིད་
ལ་བྱེད་དོ། །བྱང་ཆུབ་སེམས་དཔའ་རྣམས་ནི་མི་དམིགས་པའི་ཚུལ་རྣམ་པར་ཡིད་ལ་བྱེད་དོ།།
ཉན་ཐོས་དང་རང་སངས་རྒྱས་རྣམས་ནི་ཅི་ནས་ཀྱང་ལུས་ལ་སོགས་པ་དང་བྲལ་བར་བྱ་བའི་
ཕྱིར་དྲན་པ་ཉེ་བར་གཞག་པ་ལ་སོགས་པ་བསྒོམ་མོ། །བྱང་ཆུབ་སེམས་དཔའ་རྣམས་ནི་འབྲལ་
བར་བྱ་བའི་ཕྱིར་ཡང་མ་ཡིན། མི་འབྲལ་བར་བྱ་བའི་ཕྱིར་ཡང་མ་ཡིན་གྱི། ཅི་ནས་ཀྱང་མི་
-3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་པའི་མྱ་ངན་ལས་འདས་པའི་ཕྱིར་བསྒོམ་མོ། །གཉེན་པོ་བསྒོམ་པ་བཤད་ཟིན་ཏོ། །
དེའི་གནས་གང་ཞེ་ན། རྒྱུ་ཡི་གནས་དང་ཞུགས་པ་དང་། །སྦྱོར་དང་འབྲས་བུ་བརྗོད་
པ་དང་། །བྱ་དང་བྱ་མེད་ཁྱད་པར་དང་། །དེ་ནི་བླ་མ་བླ་ན་མེད། །མོས་པ་དང་ནི་འཇུག་པ་
དང་
། །ངེས་པར་འབྱུང་དང་ལུང་བསྟན་དང་། །བརྗོད་པ་དང་ནི་དབང་བསྐུར་དང་། །ཕྱིན་པ་
དང་ནི་ཕན་ཡོན་དང་། །བྱ་བ་བསྒྲུབ་པ་བསྟན་པའོ། །དེ་ལ་རྒྱུའི་གནས་ནི་གང་རིགས་ལ་
གནས་པའི་གང་ཟག་གོ །ཞུགས་པའི་གནས་ནི་སེམས་བསྐྱེད་པའོ། །སྦྱོར་བའི་གནས་ནི་
སེམས་བསྐྱེད་ནས་འབྲས་བུ་མ་ཐོབ་ཚུན་ཆད་དོ། །འབྲས་བུའི་གནས་ནི་ཐོབ་པའོ། །བྱ་བ་
བཅས་པའི་གནས་ནི་སློབ་པའོ། །བྱ་བ་མེད་པའི་གནས་ནི་མི་སློབ་པའོ། ཁྱད་པར་གྱི་གནས་
ནི་མངོན་པར་ཤེས་པ་ལ་སོགས་པའི་ཡོན་ཏན་གྱི་ཁྱད་པར་དང་ལྡན་པའོ། །བླ་མའི་གནས་ནི་
ཉན་ཐོས་ལ་སོགས་པ་བས་སར་ཞུགས་པའི་བྱང་ཆུབ་སེམས་དཔའོ། །བླ་ན་མེད་པའི་གནས་
ནི་སངས་རྒྱས་ཏེ། དེའི་གོང་ན་གནས་མེད་པའི་ཕྱིར་རོ། །མོས་པའི་གནས་བྱང་ཆུབ་སེམས་
དཔའ་རྣམས་ཀྱི་མོས་པས་སྤྱོད་པའི་ས་ཐམས་ཅད་དོ། །འཇུག་པའི་གནས་ནི་ས་དང་པོའོ། །
ངེས་པར་འབྱུང་བའི་གནས་ནི་དེའི་གོང་མ་ས་དྲུག་པོ་དག་གོ །ལུང་བསྟན་པའི་གནས་ནི་ས་
བརྒྱད་པའོ། །བརྗོད་པའི་གནས་ནི་ས་དགུ་པའོ། །དབང་བསྐུར་བའི་གནས་ནི་ས་བཅུ་པའོ། །
ཕྱིན་པའི་གནས་ནི་སངས་རྒྱས་ཀྱི་ཆོས་ཀྱི་སྐུའོ། །ཕན་ཡོན་གྱི་གནས་ནི་ལོངས་སྤྱོད་རྫོགས་
པའི་སྐུའོ། །བྱ་བ་སྒྲུབ་པའི་གནས་ནི་སྤྲུལ་པའི་སྐུའོ། །གནས་རྣམ་པ་མང་པོ་འདི་དག་ཐམས་
ཅད་ཀྱང་མདོར་བསྡུ་ན། ཆོས་ཀྱི་དབྱིངས་ལ་རྣམ་གསུམ་སྟེ། །ཞེས་བྱ་བར་རིག་པར་བྱ་སྟེ།
མ་དག་མ་དག་དག་པ་དང་། །རྣམ་པར་དག་པར་ཅི་རིགས་སྦྱར། །དེ་ལ་མ་དག་པའི་གནས་
ནི་རྒྱུའི་གནས་ནས་ཉེ་བར་བཟུང་སྟེ། སྦྱོར་བ་པའི་བར་དུའོ། །མ་དག་པ་དང་དག་པའི་གནས་
ནི་སློབ་པ་རྣམས་སོ། །རྣམ་པར་དག་པའི་གནས་ནི་མི་སློབ་པ་རྣམས་སོ། །འདི་ལས་ཇི་ལྟར་
L，
-3 6 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༼༡
འོས་འོས་སུ། །གང་ཟག་རྣམ་པར་གཞག་པར་འདོད། །གནས་རབ་ཏུ་དབྱེ་བ་འདི་ལས་ཅི་
རིགས་པར་གང་ཟག་རྣམས་རྣམ་པར་གཞག་པར་རིག་པར་བྱ་སྟེ། འདི་ནི་རིགས་ལ་གནས་
པའོ། །འདི་ནི་ཞུགས་པའོ་ཞེས་བྱ་བ་ལ་སོགས་པའོ། །གནས་བཤད་ཟིན་ཏོ། །འབྲས་བུ་ཐོབ་
པ་གང་ཞེ་ན། སྣོད་གྱུར་རྣམ་པར་སྨིན་བརྗོད་དང་། །དེ་ཡི་དབང་གིས་སྟོབས་དང་ནི། །འདོད་
དང་འཕེལ་དང་རྣམ་དག་སྟེ། །དེ་དག་འབྲས་བུ་གོ་རིམ་བཞིན། །སྣོད་དུ་གྱུར་པ་དེ་ནི་གང་
དགེ་བ་དང་རྗེས་སུ་མཐུན་པའི་རྣམ་པར་སྨིན་པའོ། །སྟོབས་ནི་གང་སྣོད་དུ་གྱུར་པའི་དབང་
གིས་དགེ་བ་ཤས་ཆེར་གྱུར་པའོ། །འདོད་པ་ནི་སྔོན་གོམས་པར་བྱས་པས་དགེ་བ་འདོད་པའོ།།
འཕེལ་བ་ནི་གང་ད་ལྟར་བྱུང་བ་ན་དགེ་བའི་ཆོས་ལ་གོམས་པར་བྱས་པས་དགེ་བའི་རྩ་བ་རྒྱས་
པའོ། །རྣམ་པར་དག་པ་ནི་གང་སྒྲིབ་པ་སྤངས་པའོ། །འདི་དག་ནི་འབྲས་བུ་རྣམ་པ་ལྔ་དང་གོ་
རིམ་བཞིན་ཏེ། རྣམ་པར་སྨིན་པའི་འབྲས་བུ་དང་། བདག་པོའི་འབྲས་བུ་དང་། རྒྱུ་མཐུན་པའི་
འབྲས་བུ་དང་། སྐྱེས་བུ་བྱེད་པའི་འབྲས་བུ་དང་། བྲལ་བའི་འབྲས་བུའོ། །ཕྱི་མ་ཕྱི་མ་ཐོག་མ་
དང༌། །དེ་གོམས་བྱས་དང་རྫོགས་པའོ། །རྗེས་སུ་མཐུན་དང་མི་མཐུན་ཕྱོགས། །བྲལ་བ་དང་
ནི་ཁྱད་པར་དང་། །བླ་མ་དང་ནི་བླ་ན་མེད། །འབྲས་བུ་གཞན་ཏེ་མདོར་བསྡུས་པའོ། །ཕྱི་མ་
ཕྱི་མའི་འབྲས་བུ་ནི་རིགས་ལས་སེམས་བསྐྱེད་པ་ཞེས་བྱ་བ་དེ་ལྟ་བུ་ལ་སོགས་པའོ། །གཅིག་
ནས་གཅིག་ཏུ་བརྒྱུད་པར་རིག་པར་བྱའོ། །ཐོག་མའི་འབྲས་བུ་ནི་དང་པོ་འཇིག་རྟེན་ལས་
འདས་པའི་ཆོས་ཐོབ་པའོ། །གོམས་པར་བྱས་པའི་འབྲས་བུ་ནི་དེའི་ཕ་རོལ་སློབ་པའི་གནས་
སོ༑ ༑རྫོགས་པའི་འབྲས་བུ་ནི་མི་སློབ་པའི་ཆོས་རྣམས་སོ། །རྗེས་སུ་མཐུན་པའི་འབྲས་བུ་ནི་
རྒྱུའི་དངོས་པོས་ཕྱི་མ་ཕྱི་མ་འབྲས་བུ་ཉིད་དུ་རིག་པར་བྱའོ། །མི་མཐུན་པའི་ཕྱོགས་ཀྱི་འབྲས་
བུ་ནི་སྤོང་བའི་ལམ་སྟེ། ཐོག་མའི་འབྲས་བུ་གང་ཡིན་པ་དེ་ཉིད་དེ། དེ་ནི་མི་མཐུན་པའི་
ཕྱོགས་གཉེན་པོ་ལ་བྱ་བར་འདོད་དོ། །བྲལ་བའི་འབྲས་བུ་ནི་གོམས་པར་བྱས་པའི་འབྲས་བུ་
-3 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་རྫོགས་པའི་འབྲས་བུ་སྟེ། ཉོན་མོངས་པ་དང་བྲལ་བར་ནི་སློབ་པ་དང་མི་སློབ་པ་དང་གོ་
རིམ་བཞིན་ནོ། ཁྱད་པར་གྱི་འབྲས་བུ་ནི་མངོན་པར་ཤེས་པ་ལ་སོགས་པ་ཡོན་ཏན་གྱི་ཁྱད་
པར་རོ། །བླ་མའི་འབྲས་བུ་ནི་བྱང་ཆུབ་སེམས་དཔའི་ས་རྣམས་ཏེ། དེ་མ་ཡིན་པའི་ཐེག་པ་
ལས་བླ་མར་གྱུར་པའི་ཕྱིར་རོ། །བླ་ན་མེད་པའི་འབྲས་བུ་ནི་སངས་རྒྱས་ཀྱི་སའོ། །བཞི་པོ་
འདི་དག་ནི་གོམས་པར་བྱས་པ་དང་། རྫོགས་པའི་འབྲས་བུའི་རབ་ཏུ་དབྱེ་བ་ཉིད་དོ། །
འབྲས་བུ་གཞན་འདི་དག་ནི་མདོར་བསྟན་པ་སྟེ། རྒྱས་པར་བྱ་བ་དཔག་ཏུ་མེད་དོ། །དེ་ལ་
གཉེན་པོ་སྒོམ་པའི་དོན་བསྡུས་པ་ནི་བྱང་བར་བྱ་བའི་སྒོམ་པ་དང་། བསྲབས་པའི་སྒོམ་པ་
དང་། ཡོངས་སུ་སྦྱང་བར་བྱས་པའི་སྒོམ་པ་དང་། གོང་མ་ཡང་དག་པར་རྩོམ་པའི་སྒོམ་པ་
དང༌། མཐོང་བའི་ལམ་དང་འདྲེ་བའི་ཕྱིར་འདྲེ་བའི་སྒོམ་པ་དང་། ཞུགས་པའི་སྒོམ་པ་དང།
མཆོག་གི་སྒོམ་པ་དང། ཐོག་མའི་སྒོམ་པ་དང༌། བར་མའི་སྒོམ་པ་དང་། མཐའི་སྒོམ་པ་དང་།
བླ་མ་དང་བཅས་པའི་སྒོམ་པ་དང་། བླ་ན་མེད་པའི་སྒོམ་པ་སྟེ། གང་དམིགས་པ་དང་། ཡིད་
ལ་བྱེད་པ་དང་། ཐོབ་པ་ ཁྱད་པར་དུ་འཕགས་པའོ། །གནས་རྣམས་ཀྱི་དོན་བསྡུས་པ་ནི་
རིགས་ལ་གནས་པའི་སྐལ་བ་ཡོད་པའི་གནས་དང་། སེམས་བསྐྱེད་ནས་བཟུང་སྟེ། སྦྱོར་བའི་
བར་དུ་རྩོམ་པའི་གནས་དང་། མ་དག་པ་དང་དག་པའི་གནས་དང་། ཤིན་ཏུ་དག་པའི་གནས་
དང༌། རྒྱན་དང་བཅས་པའི་གནས་དང་། ས་བཅུ་ཁྱབ་པའི་ཕྱིར་ཁྱད་པར་བྱ་བའི་གནས་དང་།
བླ་ན་མེད་པའི་གནས་སོ། །འབྲས་བུ་རྣམས་ཀྱི་དོན་བསྡུས་པ་ནི་བསྡུས་པ་དང་། དེའི་བྱེ་བྲག་
དང༌། སྔོན་གོམས་ པར་ བྱས་ པ་ དང་། གོང་ནས་གོང་དུ་བསྒྲུབ་པ་དང་། བསྟན་པ་དང་།
བཤད་པའོ། །དེ་ལ་བསྡུས་པ་ནི་འབྲས་བུ་ལྔའོ། །དེའི་བྱེ་བྲག་ནི་ལྷག་མ་རྣམས་སོ། །སྔོན་
གོམས་པར་བྱས་པ་ནི་རྣམ་པར་སྨིན་པའི་འབྲས་བུའོ། །དེ་གོང་ནས་གོང་དུ་བསྒྲུབ་པ་ནི་དེ་མ་
ཡིན་པ་གཞན་བཞིའོ། །བསྟན་པ་ནི་ཕྱི་མ་ཕྱི་མའི་འབྲས་བུ་ལ་སོགས་པ་བཞིའོ། །བཤད་པ་
-3 8 -



བས་ནས་
T
，
གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། (༡
ནི་རྗེས་སུ་མཐུན་པའི་འབྲས་བུ་ལ་སོགས་པ་དྲུག་སྟེ། དེ་དག་ཉིད་བཤད་པའི་ཕྱིར་རོ། །
བསྟན་བཅོས་དབུས་དང་མཐའ་རྣམ་པར་འབྱེད་པ་ལས་གཉེན་པོ་བསྒོམ་པ་ཞེས་བྱ་བའི་
ལེའུར་བཅད་པ་བཞི་པའི་འགྲེལ་པའོ།། །།
༈ ད་ནི་ཐེག་པ་བླ་ན་མེད་པ་བཤད་དགོས་པས་དེ་བརྗོད་དོ། །བླ་མེད་ཉིད་ནི་སྒྲུབ་
པ་དང་། །དམིགས་པ་དང་ནི་ཡང་དག་འགྲུབ། །བསྟན་པ་ཡིན་པར་འདོད་པའོ། །ཐེག་པ་
ཆེན་པོ་བླ་ན་མེད་པ་ཉིད་རྣམ་པ་གསུམ་སྟེ། དེས་བླ་ན་མེད་པ་ཉིད་དུ་འགྱུར་རོ། །སྒྲུབ་པ་བླ་ན་
མེད་པ་ཉིད་དང་། དམིགས་པ་བླ་ན་མེད་པ་ཉིད་དང་། ཡང་དག་པར་འགྲུབ་པ་བླ་ན་མེད་པ་
ཉིད་དོ། །དེ་ལ་སྒྲུབ་པ་བླ་ན་མེད་པ་ཉིད་ནི་ཕ་རོལ་ཏུ་ཕྱིན་པ་བཅུ་བསྒྲུབ་པར་རིག་པར་བྱའོ།།
སྒྲུབ་པ་དག་ནི་རྣམ་དྲུག་སྟེ། །ཕ་རོལ་ཕྱིན་པ་དེ་དག་ལའོ། །དམ་པ་དང་ནི་ཡིད་བྱེད་དང་། །
རྗེས་མཐུན་ཆོས་མཐའ་སྤངས་པ་དང་
། ཁྱད་པར་ཅན་དང་ཁྱད་པར་མེད། །རྣམ་པ་དྲུག་པོ་
འདི་དག་ནི་སྒྲུབ་པ་སྟེ། འདི་ལྟར་དམ་པར་སྒྲུབ་པ་དང་། ཡིད་ལ་བྱེད་པ་ལ་སྒྲུབ་པ་དང་།
རྗེས་སུ་མཐུན་པའི་ཆོས་སྒྲུབ་པ་དང་། མཐའ་གཉིས་རྣམ་པར་སྤངས་པ་སྒྲུབ་པ་དང༌། ཁྱད་
པར་ཅན་སྒྲུབ་པ་དང་། ཁྱད་པར་མེད་པ་སྒྲུབ་པའོ། །དེ་ལ། དམ་པ་བཅུ་གཉིས་བདག་ཉིད་
དེ༑ ༑རྒྱ་ཆེ་བ་དང་ཡུན་རིང་དང་། །ཆེད་དུ་བྱ་དང་མི་ཟད་དང་། ། རྒྱུན་མི་འཆད་དང་ཚེགས་
མེད་དང་། །དབང་འབྱོར་པ་དང་ཡོངས་གཟུང་དང་། །རྩོམ་དང་ཐོབ་དང་རྒྱུ་མཐུན་དང༌། །
འགྲུབ་པ་དམ་པར་འདོད་པ་ཡིན། །རྣམ་པ་བཅུ་གཉིས་པོ་འདི་དག་ནི་དམ་པ་སྟེ། འདི་ལྟར་རྒྱ་
ཆེ་བ་དམ་པ་དང་། ཡུན་རིང་བ་དམ་པ་དང་། ཆེད་དུ་བྱ་བ་དམ་པ་དང་། ཟད་མི་ཤེས་པ་དམ་
པ་དང་། རྒྱུན་མི་འཆད་པ་དམ་པ་དང་། ཚེགས་མེད་པ་དམ་པ་དང་། དབང་འབྱོར་པ་དམ་པ་
དང་། ཡོངས་སུ་གཟུང་བ་དམ་པ་དང། རྩོམ་པ་དམ་པ་དང་། རབ་ཏུ་ཐོབ་པ་དམ་པ་དང་། རྒྱུ་
མཐུན་པ་དམ་པ་དང་། འགྲུབ་པ་དམ་པའོ། །དེ་ལ་རྒྱ་ཆེ་བ་དམ་པ་ནི། འཇིག་རྟེན་གྱི་ཕུན་
བ 3 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུམ་ཚོགས་པ་ཐམས་ཅད་མི་འདོད་པ་དང་མཆོག་ཏུ་རིག་པར་བྱའོ། །ཡུན་རིང་པ་དམ་པ་ནི་
བསྐལ་པ་གྲངས་མེད་པ་གསུམ་དུ་ཡོངས་སུ་བསྒོམས་པའི་ཕྱིར་རོ། །ཆེད་དུ་བྱ་བ་དམ་པ་ནི་
སེམས་ཅན་ཐམས་ཅད་ཀྱི་དོན་བྱ་བའི་ཆེད་ཀྱི་ཕྱིར་རོ། །ཟད་མི་ཤེས་པ་དམ་པ་ནི་བྱང་ཆུབ་
ཆེན་པོར་ཡོངས་སུ་བསྔོས་པས་གཏན་དུ་ཡོངས་སུ་གཏུགས་པར་མི་འགྱུར་བའི་ཕྱིར་རོ། །
རྒྱུན་མི་ཆད་པའི་དམ་པ་ནི་བདག་གཞན་མཉམ་པ་ཉིད་དུ་མོས་པའི་ཕྱིར་ཏེ། སེམས་ཅན་
ཐམས་ཅད་ལ་སྦྱིན་པ་ལ་སོགས་པས་ཕ་རོལ་ཏུ་ཕྱིན་པ་རྣམས་ཡོངས་སུ་རྫོགས་པར་བྱེད་པའི་
ཕྱིར་རོ། །ཚེགས་མེད་པ་དམ་པ་ནི་གཞན་གྱི་སྦྱིན་པ་ལ་སོགས་པ་ལ་རྗེས་སུ་ཡི་རང་བ་ཙམ་
གྱིས་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱེད་པའི་ཕྱིར་རོ། །དབང་འབྱོར་པ་དམ་པ་ནི་
ནམ་མཁའ་མཛོད་ཀྱི་ཏིང་ངེ་འཛིན་ལ་སོགས་པ་སྦྱིན་པ་ལ་སོགས་པ་ཡོངས་སུ་རྫོགས་པར་
བྱེད་པའི་ཕྱིར་རོ། །ཡོངས་སུ་གཟུང་བ་དམ་པ་ནི་རྣམ་པར་མི་རྟོག་པའི་ཡེ་ཤེས་ཀྱིས་ཡོངས་སུ་
བཟུང་བའི་ཕྱིར་རོ། །རྩོམ་པ་དམ་པ་ནི་མོས་པས་སྤྱོད་པའི་ས་ལ་བཟོད་པ་ཆེར་གྱུར་པའོ། །
འཐོབ་པ་དམ་པ་ནི་ས་དང་པོ་ལའོ། །རྒྱུ་མཐུན་པ་དམ་པ་ནི་དེ་མ་ཡིན་པ་གཞན་བརྒྱད་པོ་དག་
ལའོ། །འགྲུབ་པ་དམ་པ་ནི་ས་བཅུ་པ་དང་། དེ་བཞིན་གཤེགས་པའི་ས་ལ་བྱང་ཆུབ་སེམས་
དཔའ་འགྲུབ་པ་དང་། སངས་རྒྱས་འགྲུབ་པའི་ཕྱིར་རོ། །དེའི་ཕྱིར་དམ་པའི་དོན་གྱིས་ནི། །ཕ་
རོལ་ཕྱིན་པ་བཅུར་འདོད་དོ། །འདི་ལྟར་དམ་པ་རྣམ་པ་བཅུ་གཉིས་པོ་འདི་དག་ནི་དེ་དག་ལ་
ཡོད་པའི་ཕྱིར་དམ་པ་ཞེས་བྱ་སྟེ། དོན་འདིས་ཕ་རོལ་ཏུ་ཕྱིན་པ་བཅུ་པོ་དག་ཏུ་འདོད་དོ། ཁ་
ཅིག་བཅུ་གང་ཡིན་སྙམ་དུ་སེམས་པ་ལ་དེ་དག་གི་མིང་བསྟན་པར་བྱ་བའི་ཕྱིར། སྦྱིན་དང་
ཚུལ་ ཁྲིམས་ བཟོད་ བརྩོན་ འགྲུས། །བསམ་ གཏན་དང་ནི་ཤེས་ རབ་ ཐབས། །སྨོན་ལམ་
སྟོབས་དང་ཡེ་ཤེས་དང་། །འདི་དག་ཕ་རོལ་ཕྱིན་པ་བཅུ། །ཞེས་བྱ་བ་བརྗོད་དོ། །འདི་དག་གི་
སོ་སོའི་ལས་ཅི་ཞེ་ན། ལས་ནི་རྗེས་སུ་འཛིན་བྱེད་དང་། །གནོད་མི་བྱེད་དང་དེ་ལ་བཟོད། །
-40 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༡
ཡོན་ཏན་འཕེལ་དང་འཛུད་ནུས་དང་། །རྣམ་པར་གྲོལ་བར་བྱེད་པ་དང་། །མི་ཟད་པ་དང་རྟག་
འཇུག་དང་། །ངེས་པར་ལོངས་སྤྱོད་སྨིན་པར་བྱེད། །འདི་དག་ནི་གོ་རིམ་བཞིན་དུ་དེ་དག་གི་
ལས་ཏེ། བྱང་ཆུབ་སེམས་དཔའི་ སྦྱིན་པས་ནི་སེམས་ཅན་རྣམས་རྗེས་སུ་འཛིན་ཏོ། །ཚུལ་
ཁྲིམས་ཀྱིས་ནི་དེ་དག་ལ་གནོད་པར་མི་བྱེད་དོ། །བཟོད་པས་ནི་གཞན་དག་གིས་གནོད་པར་
བྱས་པ་ལ་ཅི་མི་སྙམ་པར་བྱེད་དོ། །བརྩོན་འགྲུས་ཀྱིས་ནི་ཡོན་ཏན་རྣམས་འཕེལ་བར་བྱེད་དོ།།
བསམ་གཏན་གྱིས་ནི་རྫུ་འཕྲུལ་ལ་སོགས་པས་མགུ་བར་བྱས་ཏེ་འཛད་དོ། །ཤེས་རབ་ཀྱིས་
ནི་ཡང་དག་པའི་གདམས་ངག་བྱིན་པས་རྣམ་པར་གྲོལ་བར་བྱེད་དོ། །ཐབས་ལ་མཁས་པའི་
ཕ་རོལ་ཏུ་ཕྱིན་པས་ནི་བྱང་ཆུབ་ཆེན་པོར་ཡོངས་སུ་བསྔོས་པས་སྦྱིན་པ་ལ་སོགས་པ་མི་ཟད་
པར་བྱེད་དོ། །སྨོན་ལམ་གྱི་ཕ་རོལ་ཏུ་ཕྱིན་པས་ནི་མཐུན་པའི་སྐྱེ་བ་ཡོངས་སུ་འཛིན་པས་ཚེ་
རབས་ཐམས་ཅད་དུ་སངས་རྒྱས་འབྱུང་བ་ལ་མཉེས་པར་བྱེད་ཅིང་སྦྱིན་པ་ལ་སོགས་པ་ལ་
རྟག་ཏུ་འཇུག་གོ །སྟོབས་ཀྱི་ཕ་རོལ་ཏུ་ཕྱིན་པས་ནི་སོ་སོར་རྟོག་པ་དང་། བསྒོམ་པའི་སྟོབས་
གཉིས་ཀྱིས་མི་མཐུན་པའི་ཕྱོགས་ཀྱིས་ཟིལ་གྱིས་མི་ནོན་པའི་ཕྱིར་སྦྱིན་པ་ལ་སོགས་པ་ལ་
ངེས་པར་འཇུག་གོ །ཡེ་ཤེས་ཀྱི་ཕ་རོལ་ཏུ་ཕྱིན་པས་ནི་ཆོས་ལ་སྒྲ་ཇི་བཞིན་དུ་རྨོངས་པ་དང་
བྲལ་བས་སྦྱིན་པ་ལ་སོགས་པའི་དབང་དུ་མཛད་པའི་ཆོས་ལ་ལོངས་སྤྱོད་པ་མྱོང་བ་དང་།
སེམས་ཅན་རྣམས་ཀྱང་ཡོངས་སུ་སྨིན་པར་བྱེད་དོ། །དམ་པ་བསྒྲུབ་པ་བཤད་ཟིན་ཏོ། །ཡིད་
ལ་བྱེད་པ་བསྒྲུབ་པ་གང་ཞེ་ན། ཐེག་པ་ཆེན་པོར་ཅི་ལྟ་བུར། །ཆོས་རྣམས་བཏགས་པར་
མཛད་པ་དག །བྱང་ཆུབ་སེམས་དཔའ་རྟག་པར་ཡང་། །ཤེས་རབ་གསུམ་གྱིས་ཡིད་བྱེད་
པའོ། །སྦྱིན་པ་ལ་སོགས་པའི་དབང་དུ་མཛད་ནས་ཐེག་པ་ཆེན་པོར་མདོ་ལ་སོགས་པ་ཇི་ལྟར་
བཏགས་པའི་ཆོས་རྣམས་ཐོས་པ་དང་། བསམས་པ་དང་། བསྒོམས་པ་ལས་བྱུང་བའི་ཤེས་
རབ་ཀྱིས་རྒྱུན་དུ་ཡིད་ལ་བྱེད་པ་ནི་ཡིད་ལ་བྱེད་པ་བསྒྲུབ་པའོ། །ཤེས་རབ་རྣམ་པ་གསུམ་
-4
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱིས་ཡིད་ལ་བྱེད་པ་དེས་ཡོན་ཏན་ཅི་ཞིག་ཐོབ་ཅེ་ན། ཁམས་བརྟས་བྱེད་དང་འཇུག་བྱེད་
དང༌། །དེ་ནི་དོན་རྣམས་འགྲུབ་པར་འགྱུར། །ཐོས་པ་ལས་བྱུང་བའི་ཤེས་རབ་ཀྱིས་ཡིད་ལ་
བྱེད་པས་ཁམས་བརྟས་པར་འགྱུར་རོ། །བསམ་པ་ལས་བྱུང་བས་ནི་ཐོས་པ་དེའི་དོན་ལ་སྙིང་
ནས་འཇུག་པར་བྱེད་དོ། །བསྒོམས་པ་ལས་བྱུང་བས་ནི་དོན་འགྲུབ་པར་འགྱུར་ཏེ། ས་ལ་
འཇུག་པ་ཡོངས་སུ་སྦྱོང་བའི་ཕྱིར་རོ། །དེ་ནི་ཆོས་སྤྱོད་རྣམ་བཅུ་དང་། །ཡང་དག་ལྡན་པར་
ཤེས་པར་བྱ། །ཡིད་ལ་བྱེད་པ་སྒྲུབ་པ་སྟེ། །དེ་ཡང་ཆོས་སྤྱོད་པ་རྣམ་པ་བཅུས་ཡོངས་སུ་
གཟུང་བར་རིག་པར་བྱའོ། །ཆོས་སྤྱོད་རྣམ་པ་བཅུ་གང་ཞེ་ན། ཡི་གེ་འདྲི་མཆོད་སྦྱིན་པ་དང་།།
ཉན་དང་ཀློག་དང་ལེན་པ་དང་། །འཆད་དང་ཁ་ཏོན་བྱེད་པ་དང་། །དེ་སེམས་པ་དང་སྒོམ་
པའོ། །ཐེག་པ་ཆེན་པོའི་ཡི་གེ་འབྲི་བ་དང་། །མཆོད་པ་དང་། གཞན་དག་ལ་སྦྱིན་པ་དང་།
གཞན་ཀློག་པ་ལ་ཉན་པ་དང་། བདག་ཉིད་ཀློག་པ་དང་། ལེན་པ་དང་། ཚིག་དང་དོན་འཆད་
བ་དང་། ཁ་ཏོན་བྱེད་པ་དང་། སེམས་པ་དང་སྒོམ་པའོ། །སྤྱོད་པ་དེ་བཅུའི་བདག་ཉིད་ནི། །
བསོད་ནམས་ཕུང་པོ་དཔག་ཏུ་མེད། །ཅིའི་ཕྱིར་མདོ་དག་ལས་ཐེག་པ་ཆེན་པོ་ཉིད་ཀྱི་ཆོས་
སྤྱོད་པ་ནི་ཤིན་ཏུ་འབྲས་བུ་ཆེ་བར་བསྟན་གྱི། ཉན་ཐོས་ཀྱི་ཐེག་པ་ལ་ནི་མ་ཡིན་ཞེ་ན།
རྣམ་པ་གཉིས་ཀྱི་ཕྱིར་ཏེ། ཁྱད་པར་ཕྱིར་དང་མི་ཟད་ཕྱིར། ཁྱད་པར་ཕྱིར་ནི་ཅི་ལྟ་བུ། །མི་
ཟད་པའི་ཕྱིར་ཅི་ལྟ་བུ་ཞེ་ན། གཞན་ལ་ཕན་འདོགས་མ་ཞིའི་ཕྱིར། །གཞན་ལ་ཕན་འདོགས་
པར་ཞུགས་པའི་ཕྱིར་ཁྱད་པར་དུ་འཕགས་སོ། །ཡོངས་སུ་མྱ་ངན་ལས་འདས་པ་ན་ཡང་ཞི་བ་
མེད་ཅིང་རྒྱུན་མི་ཆད་པའི་ཕྱིར་མི་ཟད་པར་རིག་པར་བྱའོ། །ཡིད་ལ་བྱེད་པ་བསྒྲུབ་པ་བཤད་
ཟིན་ཏོ། །རྗེས་ སུ་མཐུན་པའི་ཆོས་བསྒྲུབ་པ་གང་ཞེ་ན། མི་གཡེང་ཕྱིན་ཅི་མ་ལོག་པར།།
གྱུར་པ་རྗེས་སུ་མཐུན་པའི་ཆོས། །རྣམ་པ་འདི་གཉིས་ནི་རྗེས་སུ་མཐུན་པའི་ཆོས་སྒྲུབ་པ་སྟེ།
འདི་ལྟར་རྣམ་པར་མི་གཡེང་བ་དང་ཕྱིན་ཅི་མ་ལོག་པར་གྱུར་པའོ། །དེ་ལ་རྣམ་པར་མི་གཡེང་
བ 4
2 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། དོ༡
བ་རྣམ་པ་དྲུག་མེད་པའི་ཕྱིར་མི་གཡེང་བའོ། །གཡེང་བ་རྣམ་པ་དྲུག་ནི། རང་བཞིན་གྱིས་རྣམ་
པར་གཡེང་བ་དང་། ཕྱི་རོལ་ཏུ་རྣམ་པར་གཡེང་བ་དང་། ནང་གི་རྣམ་པར་གཡེང་བ་དང་།
མཚན་མའི་རྣམ་པར་གཡེང་བ་དང་། གནས་ངན་ལེན་གྱི་རྣམ་པར་གཡེང་བ་དང་། ཡིད་ལ་
བྱེད་པའི་རྣམ་པར་གཡེང་བའོ། །འདི་དག་གི་མཚན་ཉིད་ཅི་ལྟ་བུ་རིག་པར་བྱ་ཞེ་ན། ལྡང་དང་
ཡུལ་ལ་འཇུག་པ་དང་། དེ་བཞིན་རོ་མྱང་བྱིང་དང་རྒོད། །ཡིད་ཆེས་པ་ཡི་བསམ་པ་དང་།
ཡིད་ལ་བྱེད་པ་ངར་འཛིན་དང༌། །ཆུང་ངུའི་སེམས་ནི་གཡེང་བ་སྟེ། །བློ་ལྡན་རྣམས་ཀྱིས་ཤེས་
པར་བྱ། །རྣམ་པར་གཡེང་བ་རྣམ་པ་དྲུག་གི་མཚན་ཉིད་ནི་དེ་ལྟ་བུ་ཡིན་ཏེ། དེ་བྱང་ཆུབ་
སེམས་དཔས་ཡོངས་སུ་ཤེས་པར་བྱའོ། །དེ་ལ་ལྡང་བ་ནི་རྣམ་པར་ཤེས་པའི་ཚོགས་ལྔ་རྣམས་
ཀྱིས་ཏིང་ངེ་འཛིན་ལས་ལྡང་བ་སྟེ། རང་བཞིན་གྱིས་རྣམ་པར་གཡེང་བའོ། །ཡུལ་ལ་འཇུག་
པ་ནི་ཕྱི་རོལ་དུ་རྣམ་པར་གཡེང་བའོ། །ཏིང་ངེ་འཛིན་གྱི་རོ་མྱང་བ་དང་། བྱིང་བ་དང་། རྒོད་པ་
ནི་ནང་གི་རྣམ་པར་གཡེང་བའོ། །ཡིད་ཆེས་པའི་བསམ་པ་ནི་མཚན་མའི་རྣམ་པར་གཡེང་བ་
སྟེ༑ དེ་མཚན་མར་བྱས་ནས་སྦྱོར་བའི་ཕྱིར་རོ། །ངར་འཛིན་པ་དང་བཅས་པའི་ཡིད་ལ་བྱེད་པ་
ན་གནས་ངན་ལེན་གྱི་རྣམ་པར་གཡེང་བ་སྟེ། གནས་ངན་ལེན་གྱི་དབང་གིས་ངའོ་སྙམ་པའི་ང་
རྒྱལ་ཀུན་ཏུ་འབྱུང་བའི་ཕྱིར་རོ། །དམན་པའི་སེམས་ནི་ཡིད་ལ་བྱེད་པའི་རྣམ་པར་གཡེང་བ་
སྟེ༑ ཐེག་པ་དམན་པ་ཡིད་ལ་བྱེད་པ་ཀུན་ཏུ་འབྱུང་བའི་ཕྱིར་རོ། །དེ་ལ་ཕྱིན་ཅི་མ་ལོག་པའི་
དངོས་པོ་ནི་རྣམ་པ་བཅུས་རིག་པར་བྱ་སྟེ། འདི་ལྟ་སྟེ། ཡི་གེ་དོན་དང་ཡིད་བྱེད་དང་། །མི་
འཕྲོ་བ་དང་མཚན་ཉིད་གཉིས། །མ་དག་དག་དང་གློ་བུར་དང་། །མི་སྡང་བ་དང་ཁེངས་པ་
མེད། །དེ་ལ། འབྲེལ་པའི་ཕྱིར་དང་འདྲིས་ཕྱིར་དང་། །མ་འབྲེལ་ཕྱིར་དང་མ་འདྲིས་ཕྱི། །དོན་
ཡོད་པ་དང་མེད་པ་སྟེ། །དེ་ནི་ཡི་གེ་མ་ལོག་པའོ། །ཡི་གེ་རྣམས་དང་འབྲེལ་ཏེ་རྒྱུན་མི་འཆད་
པར་བརྗོད་པ་དང་། འདིའི་མིང་ནི་འདི་ཞེས་བྱའོ་ཞེས་འདྲིས་པས་དོན་ཡོད་པ་ཉིད་དོ། །
་
-4 3 -



，
-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཟློག་པ་ནི་དོན་མེད་པ་ཉིད་དོ་ཞེས་དེ་ལྟར་མཐོང་བ་གང་ཡིན་པ་དེ་ནི་ཡི་གེ་ལ་ཕྱིན་ཅི་མ་
ལོག་པར་རིག་པར་བྱའོ། །དོན་ལ་ཕྱིན་ཅི་མ་ལོག་པ་ཇི་ལྟ་བུ་ཞེ་ན། གཉིས་སུ་སྣང་བར་གྱུར་
པ་ནི། །དེ་ལྟར་ཡོད་པ་མ་ཡིན་ཏེ། །དེ་ནི་དོན་ལ་མ་ལོག་པ། །ཡོད་དང་མེད་པ་རྣམ་པར་
སྤངས། །གཉིས་ནི་གཟུང་བ་དང་འཛིན་པར་སྣང་བ་སྟེ་དེའི་རྣམ་པར་འབྱུང་བའི་ཕྱིར་རོ། །ཇི་
ལྟར་སྣང་བ་དེ་ལྟར་ནི་ཡོད་པ་མ་ཡིན་ཏེ། དེ་ལྟར་དོན་ལ་མཐོང་བ་གང་ཡིན་པ་དེ་ནི་དེ་ལ་ཕྱིན་
ཅི་མ་ལོག་པའོ། །དོན་གྱི་ཡོད་པ་སྤངས་པ་ནི་གཟུང་བ་དང་འཛིན་པ་དངོས་པོ་མེད་པའི་ཕྱིར་
རོ༑ ༑མེད་པ་སྤངས་པ་ནི་དེར་སྣང་བའི་འཁྲུལ་པ་ཡོད་པའི་ཕྱིར་རོ། །རྟོག་པ་དེ་ཡིས་བསྒོས་
པ་ཡི། །རྟོག་པ་ཡིད་བྱེད་དེའི་གནས་ནི། །ཡིད་ལ་བྱེད་པ་མ་ལོག་པ། །གཉིས་སུ་སྣང་བའི་རྒྱུ་
ལའོ། །གཟུང་བ་དང་འཛིན་པར་རྟོག་པས་ཡོངས་སུ་བསྒོས་པ་ནི་རྟོག་པའི་ཡིད་ལ་བྱེད་པ་སྟེ།
གཟུང་བ་དང་འཛིན་པ་རྣམ་པར་རྟོག་པ་དེའི་རྟེན་ཡིན་པས། འདི་ནི་ཡིད་ལ་བྱེད་པ་ལ་ཕྱིན་ཅི་
མ་ལོག་པའོ། །ཡིད་ལ་བྱེད་པ་གང་ལ་ཕྱིན་ཅི་མ་ལོག་ཅེ་ན། གཟུང་བ་དང་འཛིན་པ་གཉིས་སུ་
སྣང་བའི་རྒྱུ་ལ་སྟེ། རྟོག་པ་ཡིད་ལ་བྱེད་པ་དེ་ནི་བརྗོད་པའི་འདུ་ཤེས་ཀྱིས་ཡོངས་སུ་བསྒོས་
པའི་ཕྱིར་རོ། །དོན་གྱི་མེད་དང་ཡོད་པ་སྟེ། །སྒྱུ་མ་ལ་སོགས་བཞིན་དུ་འདོད། །དེ་ནི་མི་འཕྲོ་
མ་ལོག་སྟེ། །ཡོད་དང་མེད་པ་མི་འཕྲོའི་ཕྱིར། །དོན་གྱི་མེད་པ་དང་ཡོད་པ་གོང་དུ་བཤད་མ་
ཐག་པ་གང་ཡིན་པ་དེ་ནི་སྒྱུ་མ་ལ་སོགས་པ་བཞིན་དུ་འདོད་དེ། དཔེར་ན་སྒྱུ་མའི་གླང་པོ་ཆེ་ལ་
སོགས་པའི་དངོས་པོར་ཡོད་པ་ཡང་མ་ཡིན་ལ། དེའི་འཁྲུལ་པ་ཙམ་དུ་ཡོད་པའི་ཕྱིར་མེད་པ་
ཡང་མ་ཡིན་ནོ། །དེ་བཞིན་དུ་དོན་ཀྱང་ཇི་ལྟར་གཟུང་བ་དང་འཛིན་པར་སྣང་བ་ལྟར་ཡོད་པ་
མ་ཡིན་ལ། དེ་ལ་འཁྲུལ་པ་ཙམ་དུ་ཡོད་པའི་ཕྱིར་མེད་པ་ཡང་མ་ཡིན་ནོ། །སོགས་པ་ཞེས་བྱ་
བའི་སྒྲས་ནི་སྨིག་རྒྱུ་དང་། རྨི་ལམ་དང༌། ཆུ་ཟླ་ལ་སོགས་པའི་དཔེ་རྣམས་ཏེ་ཅི་རིགས་སུ་རིག་
པར་བྱའོ། །དེ་ལྟར་དོན་ལ་སྒྱུ་མ་ལ་སོགས་པ་ལྟ་བུར་མཐོང་ནས་སེམས་མི་འཕྲོ་བར་མཐོང་
-4
4 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། དོ༡
བ་གང་ཡིན་པ་དེ་ནི་མི་འཕྲོ་བ་ལ་ཕྱིན་ཅི་མ་ལོག་པ་སྟེ། དེས་ཡོད་པ་དང་མེད་པ་ལ་སེམས་
འཕྲོ་བ་མེད་པའི་ཕྱིར་རོ། །རྟོག་པ་ཐམས་ཅད་མི་འཇུག་ཕྱིར། །ཐམས་ཅད་མིང་ཙམ་ཁོ་ན་ཏེ།།
རང་གི་མཚན་ཉིད་མ་ལོག་པའོ། །གང་འདི་མིག་དང་གཟུགས་རྣམས་ནས། ཡིད་དང་
ཆོས་རྣམས་ཞེས་བྱ་བའི་བར་འདི་དག་ཐམས་ཅད་ནི་མིང་ཙམ་མོ་ཞེས་དེ་ལྟར་གང་ཤེས་པ་ནི་
རྣམ་པར་རྟོག་པ་ཐམས་ཅད་ཀྱི་གཉེན་པོ་ཡིན་པས་འདི་ནི་རང་གི་མཚན་ཉིད་ལ་ཕྱིན་ཅི་མ་
ལོག་པའོ། །རང་གི་མཚན་ཉིད་གང་ལ་ཞེ་ན། དོན་དམ་རང་གི་མཚན་ཉིད་ལའོ། །ཀུན་རྫོབ་
ཏུ་ནི་འདི་མིང་ཙམ་མོ་ཞེས་འཛིན་པ་མེད་དོ། །ཆོས་ཀྱི་དབྱིངས་ནི་མ་གཏོགས་པར། །འདི་
ལྟར་ཆོས་ཡོད་མ་ཡིན་ཏེ། །དེའི་ཕྱིར་སྤྱི་ཡི་མཚན་ཉིད་དེར། །དེ་ནི་ཕྱིན་ཅི་མ་ལོག་པའོ། །
ཆོས་ལ་བདག་མེད་པ་ལས་མ་གཏོགས་པར་ཆོས་གང་མེད་དེ། དེ་བས་ན་ཆོས་ཀྱི་དབྱིངས་ནི་
ཆོས་ཐམས་ཅད་ཀྱི་སྤྱིའི་མཚན་ཉིད་དོ་ཞེས་དེ་ལྟར་ཤེས་པ་གང་ཡིན་པ་དེ་ནི་སྤྱིའི་མཚན་ཉིད་
ལ་ཕྱིན་ཅི་མ་ལོག་པའོ། །ཕྱིན་ཅི་ལོག་གི་ཡིད་ལ་བྱེད། །མ་སྤངས་པ་དང་སྤངས་པ་ལས། །དེ་
ནི་མ་དག་རྣམ་དག་སྟེ། །དེ་ཡང་དེ་ལ་མ་ལོག་པའོ། །ཕྱིན་ཅི་ལོག་གི་ཡིད་ལ་བྱེད་པ་མ་སྤངས་
པ་ནི་ཆོས་ཀྱི་དབྱིངས་དེ་རྣམ་པར་མ་དག་པའོ། །སྤངས་པ་ནི་རྣམ་པར་དག་པའོ་ཞེས་དེ་ལྟར་
ཤེས་པ་གང་ཡིན་པ་དེ་ནི་རྣམ་པར་མ་དག་པ་དང༌། རྣམ་པར་དག་པ་ལ་ཕྱིན་ཅི་མ་ལོག་པ་སྟེ་
གོ་རིམ་བཞིན་ནོ། །ཆོས་ཀྱི་དབྱིངས་ནི་རང་བཞིན་གྱིས། །རྣམ་པར་དག་ཕྱིར་ནམ་མཁའ་
བཞིན། །གཉིས་ནི་གློ་བུར་བྱུང་བ་སྟེ། །དེ་ཡང་དེ་ལ་མ་ལོག་པའོ། །ཆོས་ཀྱི་དབྱིངས་ནི་ནམ་
མཁའ་བཞིན་དུ་རང་བཞིན་གྱིས་རྣམ་པར་དག་པའི་ཕྱིར་རྣམ་པར་མ་དག་པ་དང་། ཕྱིས་རྣམ་
པར་དག་ཅེས་བྱ་བ་འདི་གཉིས་ཀྱང་གློ་བུར་ཡིན་པར་དེ་ལྟར་ཤེས་པ་གང་ཡིན་པ་དེ་ནི་གློ་བུར་
དུ་བྱུང་བ་ཉིད་ལ་ཕྱིན་ཅི་མ་ལོག་པའོ། །ཆོས་རྣམས་དང་ནི་གང་ཟག་གི །ཀུན་ནས་ཉོན་
མོངས་རྣམ་དག་མེད། །མེད་ཕྱིར་དེ་བས་སྐྲག་དང་ང་། །མེད་དེ་དེ་འདིར་མ་ལོག་པའོ། །
-
- 4
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་ཟག་གི་ཀུན་ནས་ཉོན་མོངས་པ་མེད་པས་རྣམ་པར་དག་པ་མེད་དོ། །ཆོས་ཀྱི་ཡང་མེད་དེ།
འདི་ལྟར་གང་ཟག་མེད་ཅིང་ཆོས་མེད་པའི་ཕྱིར་རོ། །གང་གི་ཕྱིར་ཀུན་ནས་ཉོན་མོངས་པ་གང་
ཡང་མེད་ཅིང་རྣམ་པར་བྱང་བ་ཡང་མེད་པ་དེའི་ཕྱིར་ཀུན་ནས་ཉོན་མོངས་པའི་ཕྱོགས་ལ་སུ་
ཡང་འགྲིབ་པ་ཡང་མེད་ལ། རྣམ་པར་བྱང་བའི་ཕྱོགས་ལ་སུའི་ཁྱད་པར་དུ་འགྱུར་བའང་མེད་
ན༑ དེའི་ཕྱིར་སྐྲག་པའམ་ང་རྒྱལ་དུ་གྱུར་ཏེ། འདི་ནི་སྐྲག་པ་མེད་པ་དང་། ཁེངས་པ་མེད་པ་
ལ་ཕྱིན་ཅི་མ་ལོག་པའོ། །ཕྱིན་ཅི་མ་ལོག་པ་བཅུ་པོ་འདི་དག་ནི་རྡོ་རྗེའི་ཚིག་བཅུ་པོ་དག་དང་
གོ་རིམ་བཞིན་དུ་སྦྱར་བར་བྱ་སྟེ། རྡོ་རྗེའི་ཚིག་བཅུ་པོ་འདི་དག་ནི། ཡོད་པ་དང་མེད་པ་དང་།
ཕྱིན་ཅི་མ་ལོག་པ་དང་། གནས་དང་། སྒྱུ་མ་ལྟ་བུ་ཉིད་དང་། རྣམ་པར་མི་རྟོག་པ་ཉིད་དང་།
རང་བཞིན་གྱིས་འོད་གསལ་བ་ཉིད་དང་། ཀུན་ནས་ཉོན་མོངས་པ་དང་། རྣམ་པར་བྱང་བ་
དང་། ནམ་མཁའ་ལྟ་བུ་དང་། འགྲིབ་པ་མེད་པ་དང་། ཁྱད་པར་དུ་འཕགས་པ་མེད་པའོ། །རྡོ་
རྗེའི་ཚིག་རྣམས་ཀྱི་ལུས་རྣམ་པར་གཞག་པ་ནི་ངོ་བོ་ཉིད་དེ་ངོ་བོ་ཉིད་རྣམ་པ་གསུམ་དང་
དམིགས་པ་དང་། རྣམ་པར་མི་རྟོག་པ་ཉིད་དང་། བརྒལ་བ་དང་། ལན་ཏེ། རྡོ་རྗེའི་ཚིག་ལྷག་
མ་རྣམས་སོ། །ལུས་རྣམ་པར་གཞག་པ་གཉིས་པ་ནི། གང་ལ་གང་ཞིག་གང་གིས་འཁྲུལ། །མ་
འཁྲུལ་གང་ཞིག་གང་ལ་དང་། །འཁྲུལ་དང་མ་འཁྲུལ་འབྲས་བུ་ཉིད། །དེ་གཉིས་ཀྱི་ནི་མཐའ་
མའོ། །རྡོ་རྗེའི་ཚིག་རྣམས་ཀྱིས་བསྡུས་པའི་དོན་ནི་ངོ་བོ་ཉིད་གསུམ་ནི་དམིགས་པ་སྟེ། ཡོངས་
སུ་གྲུབ་པ་དང༌། ཀུན་བརྟགས་པ་དང་། གཞན་གྱི་དབང་ཞེས་བྱ་བ་དག་སྟེ། ཚིག་དང་པོ་
གསུམ་དང་གོ་རིམ་བཞིན་ནོ། །རྣམ་པར་མི་རྟོག་པ་ཉིད་ནི་གང་གིས་རྣམ་པར་མི་རྟོག་ཅེ་ན།
རྣམ་པར་མི་རྟོག་པའི་ཡེ་ཤེས་ཀྱིས་སོ། །གང་ལ་རྣམ་པར་མི་རྟོག་ཅེ་ན། རང་བཞིན་གྱིས་འོད་
གསལ་བ་ཉིད་ལའོ། །དེ་བས་ན་འདིས་ཤེས་པ་དང་། ཤེས་པ་རྣམ་པར་གཞག་པ་འདི་ལྟ་སྟེ།
ངོ་བོ་ཉིད་གསུམ་དང་། རྣམ་པར་མི་རྟོག་པ་ཉིད་དང་གོ་རིམ་བཞིན་དུ་རིག་པར་བྱའོ། །
- 4 6 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༡
བརྒལ་བ་དང་།ལན་ནི་ལྷག་མ་རྣམས་སོ་ཞེས་བྱ་བ་དེ་ལ་བརྒལ་བ་ནི་འདི་ཡིན་ཏེ། གལ་ཏེ་
ཀུན་བརྟགས་པ་དང་། གཞན་གྱི་དབང་གི་མཚན་ཉིད་ཀྱི་ཆོས་དེ་དག་མེད་ན་ཇི་ལྟར་དམིགས་
པར་འགྱུར། ཅི་སྟེ་ཡོད་ན་དེ་ལྟ་ན་གོ་ཆོས་རྣམས་རང་བཞིན་གྱིས་འོད་གསལ་བ་ཉིད་དུ་མི་
རུང་ངོ་ཞེ་ན། དེའི་ལན་ནི་སྒྱུ་མ་ལྟ་བུ་ཉིད་ཡིན་ཏེ། དཔེར་ན་སྒྱུ་མ་བྱས་པ་ནི་མེད་ཀྱང་
དམིགས་པ་ལྟ་བུའོ། །གལ་ཏེ་ཆོས་རྣམས་རང་བཞིན་གྱིས་འོད་གསལ་བ་ཉིད་ཡིན་ན་ཇི་ལྟར་
སྔར་ཀུན་ནས་ཉོན་མོངས་པ་ཕྱིས་རྣམ་པར་བྱང་ཞེ་ན། དེའི་ལན་ནི་ཀུན་ནས་ཉོན་མོངས་པ་
དང༌། རྣམ་པར་བྱང་བ་ནམ་མཁའ་ལྟ་བུར་རེག་པར་བྱ་བ་ཡིན་ཏེ། དཔེར་ན་ནམ་མཁའ་རང་
བཞིན་གྱིས་རྣམ་པར་དག་པ་ལ་ཀུན་ནས་ཉོན་མོངས་སོ། །རྣམ་པར་བྱང་ངོ་ཞེས་བྱ་བ་ལྟ་བུའོ།།
གལ་ཏེ་སངས་རྒྱས་དཔག་ཏུ་མེད་པ་བྱུང་སྟེ། སེམས་ཅན་དཔག་ཏུ་མེད་པ་དག་གི་ཀུན་ནས་
ཉོན་མོངས་པ་བསལ་ན། དེའི་ཕྱིར་ཅི་ལྟར་འཁོར་བ་རྒྱུན་ཆད་པར་མི་འགྱུར་ཞིང་མྱ་ངན་ལས་
འདས་པ་འཕེལ་བར་མི་འགྱུར་ཞེ་ན། དེའི་ལན་ནི་འགྲིབ་པ་མེད་པ་དང་། ཁྱད་པར་དུ་
འཕགས་པ་མེད་པ་ཉིད་ཡིན་ཏེ། སེམས་ཅན་གྱི་ཁམས་དང་། རྣམ་པར་བྱང་བའི་ཕྱོགས་
དཔག་ཏུ་མེད་པའི་ཕྱིར་རོ། །ཡོད་མེད་ཕྱིན་ཅི་མ་ལོག་དང་། །གནས་དང་སྒྱུ་མ་ལྟ་བུ་ཉིད། །
མི་རྟོག་པ་དང་རང་བཞིན་གྱིས། །རྟག་པར་འོད་གསལ་ཉིད་དང་ནི། །ཀུན་ནས་ཉོན་མོངས་
རྣམ་བྱང་དང་། །དེ་བཞིན་ནམ་མཁའ་ལྟ་བུ་ཉིད། །འགྲིབ་པ་མེད་དང་ལྷག་མེད་པ། །རྡོ་རྗེའི་
ཚིག་ནི་བཅུ་ཞེས་བྱ། །རྗེས་སུ་མཐུན་པའི་ཆོས་སྒྲུབ་པ་བཤད་ཟིན་ཏེ། མཐའ་གཉིས་སྤང་བ་
བསྒྲུབ་པ་གང་ཞེ་ན། གང་དཀོན་མཆོག་བརྩེགས་པ་ལས་དབུ་མའི་ལམ་བཤད་པའོ། །མཐའ་
གང་དང་གང་སྤངས་པས་དེ་རིག་པར་བྱ་ཞེ་ན། ཐ་དད་པ་དང་གཅིག་མཐའ་དང་། །མུ་སྟེགས་
ཉན་ཐོས་གཉིས་ཀ་དང༌། །གང་ཟག་ཆོས་ལ་སྒྲོ་འདོགས་དང་། །སྐུར་འདེབས་མཐའ་རྣམས་
གཉིས་གཉིས་དང་། །མི་མཐུན་ཕྱོགས་དང་གཉེན་པོའི་མཐའ། །རྟག་དང་ཆད་པར་འདུ་ཤེས་
བ 4
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། །གཟུང་དང་འཛིན་དང་ཀུན་ཉོན་མོངས། །རྣམ་པར་བྱང་ལ་གཉིས་དང་གསུམ། །རྣམ་
པར་རྟོག་པ་གཉིས་ཀྱི་མཐའ། །དེ་ནི་རྣམ་པ་བདུན་དུ་འདོད། །དངོས་ཡོད་དངོས་མེད་ཞི་བྱེད་
དང༌། །ཞི་བྱེད་སྐྲག་བྱ་དེ་ལ་འཇིགས། །གཟུང་དང་འཛིན་དང་ཡང་དག་ཉིད། །ལོག་པ་ཉིད་
དང་བྱེད་དང་མིན། །སྐྱེ་བ་མེད་དང་མཉམ་པའི་དུས། །དེ་ནི་རྣམ་རྟོག་གཉིས་ཀྱི་མཐའ། །དེ་
ལ་གཟུགས་ལ་སོགས་པ་དང་བདག་ཐ་དད་ཅེས་བྱ་བ་ཡང་མཐའོ། །གཅིག་ཅེས་བྱ་བ་ཡང་
མཐའོ། །དེ་ཡོངས་སུ་སྤང་བའི་ཕྱིར་དབུ་མའི་ལམ་སྟེ། གང་བདག་མེད་པར་སོ་སོར་རྟོག་པ་
ནས་ཤེད་བུ་མེད་པར་སོ་སོར་རྟོག་པའི་བར་དུའོ། །བདག་ཏུ་ལྟ་བ་ནི་སྲོག་ཀྱང་གཞན་ལ་ལུས་
ཀྱང་གཞན་པ་དང་། སྲོག་དེ་ཉིད་ལུས་དེ་ཡིན་ཞེས་བྱ་བར་ལྟ་བ་ཡིན་ནོ། །གཟུགས་ལ་སོགས་
པ་རྟག་གོ་ཞེས་བྱ་བ་ནི་མུ་སྟེགས་ཅན་གྱི་མཐའོ། །མི་རྟག་གོ་ཞེས་བྱ་བ་ནི་ཉན་ཐོས་ཀྱི་མཐའོ།།
དེ་ཡོངས་སུ་སྤང་བའི་ཕྱིར་དབུ་མའི་ལམ་སྟེ། གང་གཟུགས་ལ་སོགས་པ་ལ་རྟག་པར་ཡང་མི་
རྟོག །མི་རྟག་པར་ཡང་མི་རྟོག་པའོ། །བདག་ཅེས་བྱ་བ་ནི་གང་ཟག་ཏུ་སྒྲོ་འདོགས་པའི་
མཐའོ། །བདག་མེད་ཅེས་བྱ་བ་ནི་སྐུར་པ་འདེབས་པའི་མཐའ་སྟེ། བརྟགས་པའི་ཡོད་པ་ལ་
སྐུར་པ་འདེབས་པའི་ཕྱིར་རོ། །དེ་ཡོངས་སུ་སྤང་བའི་ཕྱིར་དབུ་མའི་ལམ་སྟེ། གང་བདག་དང་
བདག་མེད་པ་གཉིས་ཀྱི་དབུས་ནི་རྣམ་པར་མི་རྟོག་པ་ཉིད་དོ། །སེམས་ཡང་དག་པའོ་ཞེས་བྱ་
བ་ནི་ཆོས་ལ་སྒྲོ་འདོགས་པའི་མཐའོ། །སེམས་ཡང་དག་པ་མ་ཡིན་ནོ་ཞེས་བྱ་བ་ནི་སྐུར་པ་
འདེབས་པའི་མཐའོ། །དེ་ཡོངས་སུ་སྤང་བའི་ཕྱིར་དབུ་མའི་ལམ་སྟེ། གང་ལ་སེམས་མེད་པ་
དང་། སེམས་པ་མེད་པ་དང་། ཡིད་མེད་པ་དང་། རྣམ་པར་ཤེས་པ་མེད་པའོ། །མི་དགེ་བ་ལ་
སོགས་པའི་ཆོས་རྣམས་ནི་ཀུན་ནས་ཉོན་མོངས་པའོ་ཞེས་བྱ་བ་ནི་མི་མཐུན་པའི་ཕྱོགས་ཀྱི་
མཐའོ། །དགེ་བ་ལ་སོགས་པ་ནི་རྣམ་པར་བྱང་བའོ་ཞེས་བྱ་བ་ནི་གཉེན་པོའི་མཐའོ། །དེ་
ཡོངས་སུ་སྤངས་པའི་ཕྱིར་དབུ་མའི་ལམ་སྟེ། གང་མཐའ་དེ་གཉིས་ཁས་མི་ལེན་ཞིང་མི་བརྗོད་
•4 8 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། དོ༡
ཅིང་མི་སྨྲ་བའོ། །གང་ཟག་དང་ཆོས་ཡོད་དོ་ཞེས་བྱ་བ་ནི་རྟག་པའི་མཐའོ། །མེད་དོ་ཞེས་བྱ་བ་
ནི་ཆད་པའི་མཐའོ། །དེ་ཡོངས་སུ་སྤང་བའི་ཕྱིར་དབུ་མའི་ལམ་སྟེ། མཐའ་དེ་གཉིས་ཀྱི་དབུས་
གང་ཡིན་པའོ། །མ་རིག་པ་ལ་གཟུང་བའོ། །འཛིན་པའོ་ཞེས་བྱ་བ་ནི་མཐའ་སྟེ། དེ་བཞིན་དུ་
རིག་པ་དང་འདུ་བྱེད་རྣམས་དང་། དེའི་གཉེན་པོ་འདུས་མ་བྱས་དང་། རྒ་ཤིའི་བར་ལ་གཟུང་
བའོ། །འཛིན་པའོ་ཞེས་བྱ་བ་ཡང་མཐའོ། །དེ་འགོག་པ་ལ་གཟུང་བའོ། །འཛིན་པའོ་ཞེས་བྱ་
བ་ཡང་མཐའ་སྟེ། ལམ་གང་གིས་དེ་འགག་པའོ། །དེ་བཞིན་དུ་ནག་པོ་དང་དཀར་པོའི་ཕྱོགས་
ཀྱི་བྱེ་བྲག་གིས་གཟུང་བ་དང་འཛིན་པའི་མཐའ་རྣམ་པ་གཉིས་སོ། །དེ་ཡོངས་སུ་སྤང་བའི་
ཕྱིར་དབུ་མའི་ལམ་སྟེ། རིག་པ་དང་མ་རིག་པ་འདི་ནི་གཉིས་སུ་མེད་ཅེས་རྒྱ་ཆེར་འབྱུང་སྟེ།
རིག་པ་དང་མ་རིག་པ་ལ་སོགས་པ་ལ་གཟུང་བ་དང་། འཛིན་པའི་དངོས་པོ་མེད་པའི་ཕྱིར་རོ།།
ཀུན་ནས་ཉོན་མོངས་པ་རྣམ་པ་གསུམ་སྟེ། ཉོན་མོངས་པའི་ཀུན་ནས་ཉོན་མོངས་པ་དང་།
ལས་ཀྱི་ཀུན་ནས་ཉོན་མོངས་པ་དང་། སྐྱེ་བའི་ཀུན་ནས་ཉོན་མོངས་པའོ། །དེ་ལ་ཉོན་མོངས་
པའི་ཀུན་ནས་ཉོན་མོངས་པ་ཡང་རྣམ་པ་གསུམ་སྟེ། ལྟ་བ་དང་། འདོད་ཆགས་དང་། ཞེ་སྡང་
དང༌། གཏི་མུག་གི་རྒྱུ་དང་། ཡང་སྲིད་པ་ལ་སྨོན་པའོ། །དེའི་གཉེན་པོ་ནི་སྟོང་པ་ཉིད་ཤེས་པ་
དང་། མཚན་མ་མེད་པའི་ཤེས་པ་དང་། སྨོན་པ་མེད་པའི་ཤེས་པའོ། ། ལས་ཀྱི་ཀུན་ནས་
ཉོན་མོངས་པ་ནི་དགེ་བ་དང་མི་དགེ་བའི་ལས་མངོན་པར་འདུ་བྱེད་པའོ། །དེའི་གཉེན་པོ་ནི་
མངོན་པར་འདུ་མི་བྱེད་པ་ཤེས་པའོ། །སྐྱེ་བའི་ཀུན་ནས་ཉོན་མོངས་པ་ནི་ཡང་སྲིད་པར་སྐྱེ་བ་
དང་། སྐྱེས་པའི་སེམས་དང་སེམས་ལས་བྱུང་བ་རྣམས་སྐད་ཅིག་རེ་རེ་ལ་བྱུང་བ་དང་། ཡང་
སྲིད་པའི་རྒྱུན་ཏོ། །དེའི་གཉེན་པོ་ནི་སྐྱེ་བ་མེད་པ་ཤེས་པ་དང༌། འབྱུང་བ་མེད་པ་ཤེས་པ་དང་།
ངོ་བོ་ཉིད་མེད་པ་ཤེས་པའོ། །ཀུན་ནས་ཉོན་མོངས་པ་རྣམ་པ་དེ་གསུམ་དང་བྲལ་བ་ནི་རྣམ་
པར་བྱང་བའོ། །དེ་ལ་སྟོང་པ་ཉིད་ཤེས་པ་ལ་སོགས་པས་ཤེས་བྱ་སྟོང་པ་ཉིད་ལ་སོགས་པའི་
1-
- 4 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་རྣམས་ཀུན་ནས་ཉོན་མོངས་པ་རྣམ་པ་གསུམ་པོ་དེ་དག་དང་ཅི་རིགས་པར་སྟོང་པ་ཉིད་
ལ་སོགས་པའི་བར་དུ་མི་བྱེད་ཀྱི། རང་བཞིན་གྱིས་སྟོང་པ་ཉིད་ལ་སོགས་ཏེ་ཆོས་ཀྱི་དབྱིངས་
རང་བཞིན་གྱིས་ཀུན་ནས་ཉོན་མོངས་པ་ཅན་དུ་མ་གྱུར་པའི་ཕྱིར་རོ། །གལ་ཏེ་ཆོས་ཀྱི་
དབྱིངས་ཀུན་ནས་ཉོན་མོངས་པར་གྱུར་པ་འམ། རྣམ་པར་དག་པར་འགྱུར་བའོ་སྙམ་དུ་རྣམ་
པར་རྟོག་པ་འདི་ནི་མཐའ་སྟེ། རང་བཞིན་གྱིས་ཀུན་ནས་ཉོན་མོངས་པ་ཅན་མ་ཡིན་པ་ལ་ནི་
ཀུན་ནས་ཉོན་མོངས་པ་དང་། རྣམ་པར་བྱང་བ་མེད་པའི་ཕྱིར་རོ། །མཐའ་དེ་གཉིས་ཡོངས་སུ་
སྤང་བའི་ཕྱིར་དབུ་མའི་ལམ་སྟེ། གང་སྟོང་པ་ཉིད་ཀྱིས་ཆོས་རྣམས་སྟོང་པར་མི་བྱེད་ཀྱི་ཆོས་
རྣམས་ཉིད་ཀྱིས་སྟོང་པའོ་ཞེས་འབྱུང་བ་ལ་སོགས་པའོ། །གཞན་ཡང་རྣམ་པར་རྟོག་པའི་
མཐའ་གཉིས་རྣམ་པ་བདུན་ཏེ། འདི་ལྟ་སྟེ། དངོས་པོ་ཡོད་པར་རྣམ་པར་རྟོག་པ་ཡང་མཐའོ།།
དངོས་པོ་མེད་པར་རྣམ་པར་རྟོག་པ་ཡང་མཐའོ། །གང་ཟག་ཡོད་དེ་དེ་གཞིག་པའི་ཕྱིར་སྟོང་པ་
ཉིད་དོ། །ཡང་ན་བདག་མེད་པ་ཡང་མེད་དོ་སྙམ་དུ་རྟོག་པའི་ཕྱིར་ཏེ། རྣམ་པར་རྟོག་པའི་
མཐའ་འདི་གཉིས་སྤང་བའི་ཕྱིར་དབུ་མའི་ལམ་སྟེ། འདི་ལྟ་སྟེ། གང་ཟག་རྣམ་པར་གཞིག་
པའི་ཕྱིར་སྟོང་པ་ཉིད་མ་ཡིན་གྱི་སྟོང་པ་ཉིད་ཀྱིས་སྟོང་སྟེ། སྔོན་གྱི་མཐའ་སྟོང་པ་དང་། ཕྱི་
མའི་མཐའ་སྟོང་པ་ཞེས་བྱ་བ་ལ་སོགས་པ་རྒྱ་ཆེར་འབྱུང་བའོ། །ཞི་བར་བྱ་བ་རྣམ་པ་ཡང་
མཐའོ། །ཞི་བར་བྱེད་པ་རྣམ་པར་རྟོག་པ་ཡང་མཐའ་སྟེ། སྤང་བར་བྱ་བ་དང་། སྤོང་བར་བྱེད་
པ་རྣམ་པར་རྟོག་པས་སྟོང་པ་ཉིད་ཀྱིས་སྐྲག་པའི་ཕྱིར་རོ། །རྣམ་པར་རྟོག་པའི་མཐའ་དེ་
གཉིས་ཡོངས་སུ་སྤང་བའི་ཕྱིར་དཔེ་ནམ་མཁའོ། །སྐྲག་པར་བྱ་བར་རྣམ་པར་རྟོག་པ་ཡང་
མཐའོ། །སྐྲག་པར་བྱ་བ་དེ་ལས་འཇིགས་པར་རྣམ་པར་རྟོག་པ་ཡང་མཐའ་སྟེ། སྡུག་བསྔལ་
གྱིས་ཁོང་དངངས་པས་ཀུན་བརྟགས་པའི་གཟུགས་ལ་སོགས་པ་ལ་སྐྲག་པའི་ཕྱིར་རོ། །རྣམ་
པར་རྟོག་པའི་མཐའ་དེ་གཉིས་ཡོངས་སུ་སྤང་བའི་ཕྱིར་དཔེ་ནི་རི་མོ་མཁན་ནོ། །དཔེ་སྔ་མ་ནི་
- 5 0 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། དོ༡ །
ཉན་ཐོས་རྣམས་ལས་བརྩམས་པའོ། །འདི་ནི་བྱང་ཆུབ་སེམས་དཔའ་རྣམས་ལས་བརྩམས་
པའོ། །གཟུང་བར་རྣམ་པར་རྟོག་པ་ཡང་མཐའོ། །འཛིན་པར་རྣམ་པར་རྟོག་པ་ཡང་མཐའོ། །
རྣམ་པར་རྟོག་པའི་མཐའ་དེ་གཉིས་ཡོངས་སུ་སྤང་བའི་ཕྱིར་དཔེ་སྒྱུ་མ་མཁན་ནོ། །རྣམ་པར་
རིག་པ་ཙམ་དུ་ཤེས་པས་དོན་དངོས་པོ་མེད་པར་བྱས་ནས། དོན་དངོས་པོ་མེད་པར་ཤེས་པ་
དེས་ཀྱང་རྣམ་པར་རིག་པ་ཙམ་དུ་ཤེས་པ་དེ་ཉིད་རྣམ་པར་བཟློག་གོ །དོན་དངོས་པོ་མེད་ན་
རྣམ་པར་རིག་པ་མི་སྲིད་པའི་ཕྱིར་ཏེ། དེ་ལྟར་ན་འདི་ནི་འདིར་མཚུངས་སོ། །ཡང་དག་པ་ཉིད་
དུ་རྣམ་པར་རྟོག་པ་ཡང་མཐའོ། །ལོག་པ་ཉིད་དུ་རྣམ་པར་རྟོག་པ་ཡང་མཐའ་སྟེ། ཡང་དག་
པར་སོ་སོར་རྟོག་པ་ན་ཡང་དག་པ་ཉིད་དུའམ། ལོག་པ་ཉིད་དུ་རྟོག་པའོ། །མཐའ་དེ་གཉིས་
ཡོངས་སུ་སྤང་བའི་ཕྱིར་དཔེ་ཤིང་གཉིས་ལས་མེ་འབྱུང་བ་སྟེ། དཔེར་ན་མེའི་མཚན་ཉིད་མ་
ཡིན་པ་ཤིང་གཉིས་ལས་མེ་འབྱུང་སྟེ། བྱུང་ནས་ཀྱང་ཤིང་གཉིས་ཚིག་པར་བྱེད་དོ། །དེ་བཞིན་
དུ་ཡང་དག་པ་ཉིད་ཀྱི་མཚན་ཉིད་མ་ཡིན་པ་ཡང་དག་པ་ཇི་ལྟ་བ་བཞིན་དུ་སོ་སོར་རྟོག་པ་
ལས་ཡང་དག་པ་ཉིད་ཀྱི་མཚན་ཉིད་འཕགས་པའི་ཤེས་རབ་ཀྱི་དབང་པོ་སྐྱེ་སྟེ། སྐྱེས་ནས་
ཀྱང་ཡང་དག་པར་སོ་སོར་རྟོག་པ་དེ་ཉིད་རྣམ་པར་འཇིག་པར་བྱེད་དེ། དེ་ལྟ་བས་ན་འདི་ནི་
འདིར་མཚུངས་སོ། །ཡང་དག་པར་སོ་སོར་རྟོག་པ་ཡང་དག་པ་ཉིད་ཀྱི་མཚན་ཉིད་མ་ཡིན་
ཀྱང་ལོག་པ་ཉིད་ཀྱི་མཚན་ཉིད་ཀྱང་མ་ཡིན་ཏེ། ཡང་དག་པ་ཉིད་ཀྱི་རྗེས་སུ་མཐུན་པའི་ཕྱིར་
རོ་༑ ༑བྱེད་པར་རྣམ་པར་རྟོག་པ་ཡང་མཐའོ། །མི་བྱེད་པར་རྣམ་པར་རྟོག་པ་ཡང་མཐའ་སྟེ།
ཡེ་ཤེས་ནི་བློ་སྔོན་དུ་འགྲོ་བས་བྱེད་པའམ་མཐུ་མེད་པར་རྟོག་པའོ། །རྣམ་པར་རྟོག་པའི་
མཐའ་དེ་གཉིས་ཡོངས་སུ་སྤང་བའི་ཕྱིར་དཔེ་མར་མེའོ། །སྐྱེ་བ་མེད་པར་རྣམ་པར་རྟོག་པ་
ཡང་མཐའོ། །དུས་མཉམ་པ་ཉིད་དུ་རྣམ་པར་རྟོག་པ་ཡང་མཐའ་སྟེ། གལ་ཏེ་གཉེན་པོ་མ་
སྐྱེས་པའམ། ཀུན་ནས་ཉོན་མོངས་པ་ཡུན་རིང་བ་ཉིད་དུ་རྟོག་པའོ། །རྣམ་པར་རྟོག་པའི་
- 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐའ་དེ་གཉིས་སྤང་བའི་ཕྱིར་མར་མེའི་དཔེ་གཉིས་པའོ། །མཐའ་གཉིས་སྤང་བའི་སྒྲུབ་པ་
བཤད་ཟིན་ཏོ། །
ཁྱད་པར་ཅན་དང་ཁྱད་པར་མེད་པ་སྒྲུབ་པ་གང་ཞེ་ན། ཁྱད་པར་ཅན་དང་ཁྱད་མེད་ནི།།
ས་བཅུ་དག་ཏུ་ཤེས་པར་བྱ། །ས་གང་ལ་ཕ་རོལ་ཏུ་ཕྱིན་པ་གང་གི་ཤས་ཆེ་བ་དེ་ནི་ཁྱད་པར་
ཅན་ནོ། །ཐམས་ཅད་དུ་ཐམས་ཅད་ལ་ཡང་དག་པར་བསྒྲུབ་པ་ནི་ཁྱད་པར་མེད་པའོ། །
བསྒྲུབ་པ་བླ་ན་མེད་པ་ཉིད་བཤད་ཟིན་ཏོ། །དམིགས་པ་བླ་ན་མེད་པ་ཉིད་གང་ཞེ་ན། རྣམ་
པར་གཞག་དང་དེ་བཞིན་དབྱིངས། །བསྒྲུབ་དང་སྒྲུབ་དང་འཛིན་པ་དང་། །ངེས་པར་འཛིན་
དང་རབ་ཏུ་འཛིན། །རབ་ཏུ་རྟོགས་དང་རབ་རྒྱས་དང་། །རྣམ་པར་རྟོག་དང་རྣལ་འདུག་དང༌།།
ཕུལ་དུ་བྱུང་བའི་དམིགས་པར་འདོད། །དམིགས་པ་ནི་རྣམ་པ་བཅུ་གཉིས་པོ་འདི་དག་སྟེ།
འདི་ལྟར་ཆོས་བརྟགས་པ་རྣམ་པར་གཞག་ པའི་དམིགས་ པ་དང་། ཆོས་ཀྱི་དབྱིངས་ཀྱི་
དམིགས་པ་དང་བསྒྲུབ་བྱའི་དམིགས་པ་དང་སྒྲུབ་པའི་དམིགས་པ་དང་། འཛིན་པའི་དམིགས་
པ་དང་། ངེས་པར་འཛིན་པའི་དམིགས་པ་དང་། རབ་ཏུ་འཛིན་པའི་དམིགས་པ་དང་། རབ་ཏ
རྟོགས་པའི་དམིགས་པ་དང་། རབ་ཏུ་རྒྱས་པའི་དམིགས་པ་དང་། རྣམ་པར་ཁོང་དུ་ཆུད་པའི་
དམིགས་པ་དང་། རྣལ་དུ་འདུག་པའི་དམིགས་པ་དང་། ཕུལ་དུ་བྱུང་བའི་དམིགས་པའོ། །དེ་
ལ་དང་པོ་ནི་ཕ་རོལ་ཏུ་ཕྱིན་པ་ལ་སོགས་པའི་ཆོས་གང་དག་རྣམ་པར་འཇོག་པའོ། །གཉིས་པ་
ནི་དེ་བཞིན་ཉིད་དོ། །གང་གསུམ་པ་དང་བཞི་པ་དེ་དག་ཉིད་ལ་གོ་རིམ་བཞིན་ཏེ། ཆོས་ཀྱི་
དབྱིངས་རབ་ཏུ་རྟོགས་པས་ཕ་རོལ་ཏུ་ཕྱིན་པ་ལ་སོགས་པའི་ཆོས་རྣམས་ཁོང་དུ་ཆུད་པའི་ཕྱིར་
རོ༑ །ལྔ་པ་ནི་ཐོས་པ་ལས་བྱུང་བའི་ཤེས་པའི་དམིགས་པའོ། །དྲུག་པ་ནི་བསམས་པ་ལས་
བྱུང་བའི་སྟེ་རྟོགས་ནས་འཛིན་པའི་ཕྱིར་རོ། །བདུན་པ་ནི་བསྒོམས་པ་ལས་བྱུང་བའི་སྟེ། སོ་
སོ་རང་གིས་འཛིན་པའི་ཕྱིར་རོ། །བརྒྱད་པ་ནི་ས་དང་པོ་ལ་མཐོང་བའི་ལམ་གྱིའོ། །དགུ་པ་ནི་
བ 5 2 -



གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། ༼༡
བསྒོམ་པའི་ལམ་གྱི་སྟེ། ས་བདུན་པའི་བར་དུའོ། །བཅུ་པ་ནི་དེ་ཉིད་ལ་འཇིག་རྟེན་པ་དང་
འཇིག་རྟེན་ལས་འདས་པའི་ལམ་གྱི་སྟེ། ཆོས་རྣམ་པར་ཁོང་དུ་ཆུད་པའི་ཕྱིར་རོ། །བཅུ་གཅིག་
པ་ནི་ས་བརྒྱད་པ་ལའོ། །བཅུ་གཉིས་པ་ནི་ས་དགུ་པ་ལ་སོགས་པ་གསུམ་ལའོ། །དང་པོའི་
གཉིས་པོ་དེ་དག་ནི་དེ་དང་དེའི་དུས་ན་དེ་དང་དེའི་དམིགས་པའི་མིང་འཐོབ་བོ། །དམིགས་པ་
བཤད་ཟིན་ཏོ། །ཡང་དག་པར་འགྲུབ་པ་གང་ཞེ་ན། མ་ཚང་མེད་དང་མི་ སྤོང་དང༌། །མི་
གཡེང་བ་དང་རབ་རྫོགས་དང་། །ཡང་དག་སྐྱེད་དང་འཕེལ་བ་དང་། །ལས་སུ་རུང་དང་མི་
གནས་དང་། །སྒྲིབ་པ་མེད་པ་ཉིད་དང་དེ། །རྒྱུན་མི་གཅོད་པ་ཡང་དག་འགྲུབ། །ཡང་དག་
པར་འགྲུབ་པ་ནི་རྣམ་པ་བཅུ་པོ་འདི་དག་སྟེ། དེ་ལ་རྐྱེན་མ་ཚང་བ་མེད་པ་ནི་རིགས་ཡང་དག་
པར་འགྲུབ་པའོ། །ཐེག་པ་ཆེན་པོ་མི་སྤང་བ་ནི་མོས་པ་ཡང་དག་པར་འགྲུབ་པའོ། །ཐེག་པ་
དམན་པར་མི་གཡེང་བ་ནི་སེམས་བསྐྱེད་པ་ཡང་དག་པར་འགྲུབ་པའོ། །ཕ་རོལ་ཏུ་ཕྱིན་པ་
ཡོངས་སུ་རྫོགས་པ་ནི་བསྒྲུབ་པ་ཡང་དག་པར་འགྲུབ་པའོ། །འཕགས་པའི་ལམ་བསྐྱེད་པ་ནི་
སྐྱོན་མེད་པར་འཇུག་པ་ཡང་དག་པར་འགྲུབ་པའོ། །དགེ་བའི་རྩ་བ་འཕེལ་བ་ནི་ཡུན་རིང་པོ་
ནས་འདྲིས་པར་བྱ་བའི་ཕྱིར་སེམས་ཅན་ཡོངས་སུ་སྨིན་པར་བྱེད་པ་ཡང་དག་པར་འགྲུབ་པའོ།།
སེམས་ལས་སུ་རུང་བ་ནི་ཞིང་ཡོངས་སུ་དག་པ་ཡང་དག་པར་འགྲུབ་པའོ། །འཁོར་བ་དང་མྱ་
ངན་ལས་འདས་པ་ལ་མི་གནས་པ་ནི་ཕྱིར་མི་ལྡོག་པའི་ས་ལ་ལུང་བསྟན་པ་འཐོབ་པ་ཡང་དག་
པར་འགྲུབ་པ་སྟེ། འཁོར་བ་དང་མྱ་ངན་ལས་འདས་པ་གཉིས་ལས་མི་ལྡོག་པའི་ཕྱིར་རོ། །
སྒྲིབ་པ་མེད་པ་ནི་སངས་རྒྱས་ཀྱི་ས་ཡང་དག་པར་འགྲུབ་པའོ། །དེ་རྒྱུན་མི་གཅོད་པ་ནི་བྱང་
ཆུབ་ཀུན་ཏུ་སྟོན་པ་ཡང་དག་པར་འགྲུབ་པའོ། །དེ་ལྟར་ན་འདི་ནི། དབུས་རྣམ་འབྱེད་པའི་
བསྟན་བཅོས་ཏེ། །དབུ་མའི་ལམ་རབ་ཏུ་སྟོན་པའི་ཕྱིར་རོ། །འདི་ནི་དབུས་དང་མཐའ་རྣམ་
པར་འབྱེད་པ་ཡང་ཡིན་ཏེ། དབུས་དང་མཐའ་གཉིས་རབ་ཏུ་སྟོན་པའི་ཕྱིར་རོ། །ཡང་ན་ཐོག་
- 5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་དང་མཐའ་མ་སྤངས་པའི་དབུས་རབ་ཏུ་སྟོན་པའི་ཕྱིར་རོ། །རྟོག་པར་དཀའ་དང་སྙིང་པོའི་
དོན། །རྟོག་གེའི་སྤྱོད་ཡུལ་མ་ཡིན་པ་དང་། ཕས་ཀྱི་རྒོལ་བ་དག་གིས་མི་ཤིགས་པའི་ཕྱིར་ཏེ་
གོ་རིམ་བཞིན་ནོ། །དོན་ཆེན་ནི་བདག་དང་གཞན་གྱི་དོན་གྱི་ཆེད་ཀྱི་ཕྱིར་རོ། །དེ་བཞིན་ཀུན་
གྱི་དོན་ནི་ཐེག་པ་གསུམ་ཆར་གྱི་དབང་དུ་བྱས་པའི་ཕྱིར་རོ། །དོན་མེད་ཐམས་ཅད་སེལ་བའོ་
ཞེས་བྱ་བ་ནི་ཉོན་མོངས་པ་དང་ཤེས་བྱའི་སྒྲིབ་པ་སྤོང་བར་བྱེད་པའོ། །བླ་ན་མེད་པ་ཉིད་ཀྱི་
དོན་བསྡུས་པ་ནི་མདོར་བསྡུ་ན་བླ་ན་མེད་པ་ཉིད་རྣམ་གསུམ་སྟེ། སྒྲུབ་པ་དང་། བསྒྲུབ་པའི་
གཞི་དང་། བསྒྲུབས་པའི་འབྲས་བུའོ། །བསྒྲུབ་པ་དེ་ཡང་ཇི་ལྟ་བུ་ཞེ་ན། དམ་པའོ། །གང་
གིས་ཤེ་ན། ཐེག་པ་ཆེན་པོར་ཇི་ལྟ་བུར། །ཆོས་རྣམས་རབ་ཏུ་བཞག་པ་དག །ཅེས་བྱ་བ་ལ་
སོགས་པས་སོ། །ཇི་ལྟ་བུར་ཞེ་ན། རྣམ་པ་གང་གིས་ཞི་གནས་བསྒོམ་པ་ལ་གཡེང་བ་མེད་
པར་གྱུར་པ་དང་། ལྷག་མཐོང་བསྒོམ་པ་ལ་ཕྱིན་ཅི་མ་ལོག་པར་གྱུར་པའོ། །གང་གི་དོན་དུ་ཞེ་
ན༑ དབུ་མའི་ལམ་གྱིས་ངེས་པར་འབྱུང་བར་བྱ་བའི་དོན་དུའོ། །གང་དུ་ཞེ་ན། ས་བཅུ་དག་ཏུ་
སྟེ༑ ཁྱད་པར་ཅན་དང་། ཁྱད་པར་མེད་པའོ་ཞེས་བྱ་བའོ། །ཕྱིན་ཅི་མ་ལོག་པ་རྣམས་ཀྱི་དོན་
བསླུས་པ་ནི། ཡི་གེ་ལ་ཕྱིན་ཅི་མ་ལོག་པས་ཞི་གནས་ཀྱི་མཚན་མ་རབ་ཏུ་རྟོགས་པ་དང་། དོན་
ལ་ཕྱིན་ཅི་མ་ལོག་པས་ལྷག་མཐོང་གི་མཚན་མ་རབ་ཏུ་རྟོགས་པ་དང་། ཡིད་ལ་བྱེད་པ་ཕྱིན་ཅི་
མ་ལོག་པས་ཕྱིན་ཅི་ལོག་གི་གཞི་ཡོངས་སུ་སྤོང་བ་དང་། མི་འཕྲོ་བ་ལ་ཕྱིན་ཅི་མ་ལོག་པས་
དེའི་མཚན་མ་ལེགས་པར་རྟོགས་པར་བྱེད་པ་དང། རང་གི་མཚན་ཉིད་ཕྱིན་ཅི་མ་ལོག་པས་
དེའི་གཉེན་པོ་རྣམ་པར་མི་རྟོག་པའི་ལམ་བསྒོམས་པ་དང༌། སྤྱིའི་མཚན་ཉིད་ལ་ཕྱིན་ཅི་མ་
ལོག་པས་རྣམ་པར་བྱང་བའི་རང་བཞིན་དུ་རབ་ཏུ་རྟོགས་པ་དང་། མ་དག་པ་དང་དག་པ་ཡིད་
ལ་བྱེད་པ་ལ་ཕྱིན་ཅི་མ་ལོག་པས་དེའི་སྒྲིབ་པ་མ་སྤངས་པ་དང་། སྤངས་པ་རབ་ཏུ་ཤེས་པ་
དང་། དེའི་གློ་བུར་དུ་བྱུང་བ་ལ་ཕྱིན་ཅི་མ་ལོག་པས་ཀུན་ནས་ཉོན་མོངས་པ་དང་རྣམ་པར་
• 5 4 -



GསE
གྲགས་ཆེན་བཅོ་བརྒྱད་ཀྱི་དབུས་མཐའི་རྒྱ་འགྲེལ་བཞུགས། དོ༡།
བྱང་བ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་དང་། མི་སྐྲག་པ་དང་། ཁེངས་པ་མེད་པ་
ལ་ཕྱིན་ཅི་མ་ལོག་པས་སྒྲིབ་པ་མེད་པར་ངེས་པར་འབྱུང་བའོ། །བཤད་པ་འདི་བྱས་པ་ཡི་
བསོད་ནམས་གང་ཡོད་དེས། །འགྲོ་བ་བསོད་ནམས་འབྱུང་བ་ཆེ་དང་ཡེ་ཤེས་ཀྱང་། །འབྱུང་
བར་གྱུར་ཅིག་དེ་ལས་མངོན་མཐོ་ཆེན་པོ་དང་། །བྱང་ཆུབ་གསུམ་ཡང་འགྲོ་བས་མྱུར་དུ་ཐོབ་
གྱུར་ཅིག །བསྟན་བཅོས་དབུས་དང་མཐའ་རྣམ་པར་འབྱེད་པ་ལས་ཐེག་པ་བླ་ན་མེད་པ་ཞེས་
བྱ་བའི་ཚིག་ལེའུར་བཅད་པ་ལྔ་པའི་འགྲེལ་པའོ།། །།
བསྟན་བཅོས་དབུས་དང་མཐའ་རྣམ་པར་འབྱེད་པའི་འགྲེལ་པ་སློབ་དཔོན་དབྱིག་
གཉེན་གྱིས་མཛད་པ་རྫོགས་སོ། །རྒྱ་གར་གྱི་མཁན་པོ་ཛི་ན་མི་ཏྲ་དང་། ཤཱི་ལེནྡྲ་བོ་དྷི་དང་། ཞུ་
ཆེན་གྱི་ལོ་ཙཱ་བ་བནྡེ་ཡེ་ཤེས་སྡེས་བསྒྱུར་ཅིང་ཞུས་ཏེ་གཏན་ལ་ཕབ་པའོ།། །།
- 5 5-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༄༅། །དབུས་མཐའི་དོན་བསྡུས་བཞུགས་སོ། །
རྔོག་ལོཆེན་པོསམཛད།
༄༅། །བདེ་བར་གཤེགས་པ་རྣམ་པ་ཐམས་ཅད་དང་ལྡན་པའི་ཆོས་ཀྱི་འཁོར་ལོ་
རབ་ཏུ་བསྐོར་བས་འགྲོ་བའི་སྡུག་བསྔལ་གྱི་འཁོར་ལོ་རབ་ཏུ་ཞི་བར་མཛད་པ་ལ་རབ་ཏུ་གུས་
པས་ཕྱག་འཚལ་ལོ། །བསྟན་བཅོས་འདིར་ཤེས་པར་བྱ་བ་དང་རྗེས་སུ་སྒྲུབ་པ་དང་ཐོབ་པའི་
མཚན་ཉིད་གསུམ་མོ། །ཐུན་མོང་དང་ཐུན་མོང་མ་ཡིན་པའི་རྣམ་པས་རྒྱས་པ་དང་བསྡུས་ཏེ་
བསྟན་པའི་སྒོ་ནས་མཐའ་གཉིས་དང་བྲལ་བའི་དོན་དམ་པའི་རང་བཞིན་བསྟན་པ་གཙོར་
བྱེད་དོ། །དེས་ན་དབུས་དང་མཐའ་རྣམ་པར་འབྱེད་པ་ཞེས་པའམ་དབུ་མའི་ལམ་རྣམ་པར་
འབྱེད་པ་ཞེས་ཀྱང་བརྗོད་པ་ཡིནནོ། །དེ་འཆད་པ་ལ་དང་པོའི་ཚིགས་སུ་བཅད་པ་སློབ་དཔོན་
གྱིས་གསུངས་པནི་བསྟན་བཅོས་འདིནི་རབ་མཛད་པ་ཞེས་བྱ་བའོ། །
༈ འདིར་ཡང་བསྡུས་པའི་དོན་དང་དགོས་པའི་དོན་དང་ཚིག་གི་དོན་གསུམ་གྱིས་
ཤེས་པར་བྱ་བའོ། །དང་པོ་ནི་གཉིས་ཏེ་མཆོད་པ་དང་བཤད་པར་དམ་བཅའ་བའི་དོན་མཛད་
པ་པོ་དང་འཆད་པ་པོ་མཆོད་པའི་ཞིང་ཉིད་དང་དགོས་འབྲེལ་ཏེ་རིམ་པ་བཞིན་ནོ། །དེ་ལ་
བསྟན་བཅོས་འདི་ནི་ཞེས་བྱ་བ་དང་རྣམ་པར་དབྱེ་བ་བསྒྱུར་ནས་འགྲེལ་པའི་དོན་རྣམས་ཞེས་
བྱབ་ནི་བརྗོད་བྱ་བསྟན་པ་སྟེ། དེས་ན་དོན་བསྟན་བཅོས་ཀྱི་ཚིག་ཀྱང་བརྗོད་བྱར་བྱེད་པའོ། །
དབྱེ་ཕྱིར་ཞེས་བྱ་བ་ནི་དགོས་པའོ། །དགོས་པའི་དགོས་པ་དེའི་དོན་ངེས་པ་སྔོན་དུ་སོང་ནས་
ཤེས་རབ་གསུམ་གྱིས་རབཏུ་སྦྱངས་པ་ལས་འཇིག་རྟེན་ལས་འདས་པའི་ལམ་གྲུབ་པ་དང་
- 5 6 -



གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། ༡
དེའི་ཡང་འབྲས་བུ་མྱ་ངན་ལས་འདས་པ་ཐོབ་པ་ནི་དོན་གྱིས་གོ་བར་བྱ་བའོ། །འབྲེལ་བ་ཡང་
དོན་གྱིས་གོ་སྟེ་དེས་ན་བཤད་པར་དམ་བཅས་པས་དགོས་འབྲེལ་བསྟན་ཏོ། །འོ་ན་ག་འདི་
བཀོད་པའི་འབྲས་བུ་གང་ཡིན་ཞེ་ན། མཆོད་བརྗོད་ཀྱི་འབྲས་བུ་ནི་རྣམ་པ་གཉིས་ཏེ་རང་གི་
དོན་དང་གཞན་གྱི་དོན་ནོ། །དང་པོའང་གསུམ་སྟེ་འཇིག་རྟེན་གྱི་དོན་དང་། ཕན་བདེའི་དོན་
དང༌། འདོད་པའི་དོན་ཏེ། བདག་ཉིད་དམ་པའི་སྤྱོད་པ་དང་ལྡན་པར་བསྟན་པ་དང་། བསོད་
ནམས་འཕེལ་བས་སྡུག་བསྔལ་ལ་སོགས་པ་སྤོང་ཞིང་ཕུན་སུམ་ཚོགས་པ་ཐོབ་པ་དང་གེགས་
ཞི་བས་བསྟན་བཅོས་རྩོམ་པ་མཐར་ཕྱིན་པ་སྟེ་རིམ་པ་བཞིན་ནོ། །གཞན་གྱི་དོན་ཡང་གསུམ་
སྟེ༑ རྒྱུ་འཛིན་པ་དང་། ཐབས་ལ་འཇུག་པ་དང༌། ཐབས་མི་འདོརབའོ། །དང་པོ་ནི་འཇིག་
རྟེན་དང་འཇིག་རྟེན་ལས་འདས་པའི་འབྲས་བུ་ཐམས་ཅད་ཀྱི་རྒྱུ་ནི་བསོད་ནམས་ཡིན་པས་
དམ་པ་ལ་དང་བས་གཞན་གྱི་རྒྱུད་ལབསོད་ནམས་བསྐྱེད་པའོ། །
གཉིས་པ་ནི་བསོད་ནམས་བསགས་པ་རྣམས་ཕུན་སུམ་ཚོགས་པ་རྣམས་འགྲུབ་
པའི་རྐྱེན་ཡང་དག་པའི་བསྟན་བཅོས་ལ་སོགས་པ་ཉན་པ་པོ་ལ་སོགས་པ་ལ་འཇུག་པའོ། །
འདི་ཡང་རྣམ་པ་གསུམ་གྱིས་ཏེ། བསྟན་བཅོས་དོན་ཆེན་པོ་དང་ལྡན་པར་བསྟན་པས་ངེས་
པའི་རྐྱེན་ལ་འཇུག་པ། སྟོན་པའི་ཆེ་བ་བསྟན་པའི་ངེས་པའི་རྐྱེན་ལ་འཇུག་པ་སྟེ། འཇིག་རྟེན་
འབྲས་བུ་ཆེན་པོའི་བྱ་བ་ལ་འཇུག་པ་ན། འདོད་པའི་ལྷ་ལ་ཕྱག་བྱས་ནས་འཇུག་པ་བཞིན་དུ་
རབ་ཏུ་བྱེད་པའི་བཤད་པ་ལ་འཇུག་པ་ན། དེ་མཛད་པ་དང་འཆད་པ་ལ་ཕྱག་བྱས་ནས་འཇུག་
པས་ན། འདི་ལ་དགོས་པ་ཆེན་པོ་ཡོད་པར་རྟོགས་ནས་འཇུག་པའོ། །ཡང་ན་བསྟན་བཅོས་
ལ་ཡིད་ཆེས་པར་བྱ་བའི་ཕྱིར་ཏེ་མཛད་པ་པོ་བཅོམ་ལྡན་འདས་མ་ཕམ་པ་དང་། འཆད་པ་པོ་
སློབ་དཔོན་ཐོགས་མེད་ཡིན་ལ་དེ་དག་ཀྱང་མཆོད་པར་འོས་པའི་ཡོན་ཏན་དང་ལྡན་པར་གོ་
བས་རྩ་བ་དང་བཤད་པ་ལ་ཡིད་ཆེས་པར་འགྱུར་རོ། །ཡང་ན་སྟོན་པ་གྲུབ་པ་ལས་ཏེ། རྒྱལ་
- 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་སྲས་པོས་མཛད་པས་ན་འདི་ནི་རྒྱལ་བའམ་དེའི་སྲས་ཀྱི་རང་གི་མངོན་པར་བྱང་ཆུབ་པའི་
དོན་བསྟན་པ་ཡིན་གྱི་སྟོན་པ་པོས་མ་མྱོང་བའི་དོན་རྣམས་འཇིག་རྟེན་གྱིས་མྱོང་བའི་དོན་སྟོན་
པ་ནི་མ་ཡིན་ནོ་ཞེས་རྟོགས་ནས་འཇུག་པའོ། །དེ་ལྟ་ན་དེ་གསུམ་གྱིས་ནི་ཐབས་ལ་འཇུག་
པའོ། །ཞུགས་པའི་རྐྱེན་ནི་ཐབས་མི་འདོར་བ་ནི་འཆད་པོ་དང་ཉན་པ་པོ་དག་ཀྱང་དགེ་ལ་
སེམས་དང་བ་སྔོན་དུ་བཏང་བའི་མཆོད་པ་བརྗོད་ན་གེགས་ཞི་བས་ཉན་བཤད་མཐར་ཕྱིན་
པའོ། །དེ་ནི་དགོས་པའི་དོནཏོ། ། །
ཚིག་གི་དོན་ནི་སློབ་དཔོན་བློ་བརྟན་གྱིས་བཤད་པ་དེ་ཁོ་ན་ལྟར་ཟད་པས་མ་བྲིས་
སོ༑ ༑ལུས་རྣམ་པར་བཞག་པ་ནི། མཚན་ཉིད་སྒྲིབ་པ་དེ་ཁོ་ན། །ཞེས་པའོ། །འདིའི་གྲངས་
དང༌། གོ་རིམ་ནི་འདི་ལྟར་བལྟའོ། །འདི་ལ་ཐེག་པ་ཐུན་མོང་གི་རྣམ་པར་བཞག་པ་དང་།
ཐེག་པ་ཆེན་པོའི་ཐུན་མོང་མ་ཡིན་པའི་རྣམ་པར་བཞག་པ་སྟེ་གཉིས་སོ། །དང་པོ་ནི་རྣམ་པ་
གསུམ་སྟེ། ཐོག་མ་དེ་ཁོ་ན་མ་མཐོང་བའི་ཚེ་ཐོས་བསམ་གྱི་ཤེས་རབ་ཀྱིས་གཏན་ལ་དབབ་
པར་བྱ་བའི་དོན་ཤེས་པར་བྱ་བ་དང་ཤེས་ནས་སྤང་བར་བྱ་བ་དང་ཤེས་ནས་སྒྲིབ་པ་ཟད་པའི་
ཤེས་པས་མངོན་དུ་བྱ་བའི་རྣམ་པ་དང་དྲི་མ་མེད་པའི་ཤེས་པའི་རྒྱུ་སྤང་བྱའི་གཉེན་པོ་བསྒོམ་
པར་བྱ་བའམ་བརྟན་པར་བྱ་བ་རྣམས་ནི་ཤེས་བྱའི་རང་བཞིན་ཡིན་ནོ། །དེ་ཡང་ཐམས་ཅད་
དང་སྤྱི་དང་ཁྱད་པར་བྱེ་བྲག་མེད་པར་དང་པོར་ཤེས་པར་བྱའོ། །དེ་ནས་ཁ་ཅིག་སྤང་བྱ་ཉིད་
དུ་ཤེས་པར་བྱའོ། ཁ་ཅིག་མངོན་དུ་བྱ་བའི་རང་བཞིན་ནོ། ཁ་ཅིག་མངོན་དུ་བྱེད་པའི་རྒྱུ་ཡང་
སྤང་བྱའི་གཉེན་པོ་གཏན་ལ་དབབ་པར་བྱ་དགོས་པས་དེ་ལ་ཤེས་པ་ཇི་ལྟར་འཇུག་པ་བཞིན་
དུ་ཤེས་བྱ་ཡང་གྲངས་དང་རིམ་པ་དེ་ལྟར་བཞིར་རྣམ་པར་བཞག་པ་བྱས་སོ། །དེའང་འདིར་
མཚན་ཉིད་དང་སྒྲིབ་པ་དང་དེ་ཁོ་ན་དང་གཉེན་པོ་བསྒོམ་པ་བཞི་ཡིན་ནོ། །དེ་ལྟར་ཤེས་བྱ་
རྣམ་པ་བཞི་ཡིན་ནོ། །དཔེར་ན་ཉན་ཐོས་ཀྱི་སྡུག་བསྔལ་དང༌། ཀུན་འབྱུང་དང་། འགོག་པ་
- 58 -



གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། དོ༡།
དང༌། ལམ་བཞི་པོ་དག་ལ་ནད་དང་དེའི་རྒྱུ་དང་དེ་ཞི་བ་དང་དེའི་གཉེན་པོའི་དཔེས་གྲངས་
དང་རིམ་པ་དེ་ལྟར་འཇོག་པ་བཞིན་ནོ། །འདིར་འདི་དག་ཐུན་མོང་གི་རྣམ་པར་བཞག་པར་
བསྟན་པ་ཡང་རྣམ་བཞག་གི་རིམ་པ་དང་གྲངས་ལ་སོགས་པ་ཐུན་མོང་གི་ཚུལ་ཡིན་པས་ཏེ།
མཚན་ཉིད་ནི་རྣམ་པ་ཐམས་ཅད་དུ་ཐུན་མོང་མ་ཡིན་པར་ཤེས་པར་བྱའོ། །དེ་ལྟར་གཉེན་པོ་
ཉིད་དུ་ཐོས་པ་དང་བསམ་པས་ཤེས་པར་བྱས་པ་དེ་རང་གི་རྒྱུད་ལ་གཞིའམ་གནས་སྐབས་
སམ་རྟེན་ཅི་འདྲ་བ་ཞིག་ཉམས་སུ་བླངས་པ་ལ་འཇུག་པའི་དོན་དེ་ནི་གཉེན་པོའི་གནས་དེ་
རྒྱུད་ལ་གཉེན་པོ་སྐྱེ་བ་དང་མི་ཉམས་པ་དང་ཁྱད་པར་དུ་འཕེལབའི་ཐབས་རྗེས་སུ་སྒྲུབ་པའི་
སྤྱོད་པའི་རང་བཞིན་ནོ། །དེ་ལྟར་གཉེན་པོའི་གནས་སྐབས་དེ་ཉམས་སུ་བླངས་ནས་གཉེན་པོ་
འཇུག་པ་ལ་དེས་ཀྱང་སྒྲིབ་པ་སྤོང་བ་དང་
། སྒྲིབ་པ་ལས་རྣམ་པར་གྲོལ་བའི་ཤེས་པས་དེ་ཁོ་
ན་མངོན་སུམ་དུ་མཐོང་བ་ཡང་གྲུབ་པས་ན་གཉེན་པོའི་གནས་ནི་ཤེས་པར་བྱ་བའི་དོན་བཞི་
ག་ཉམས་སུ་ལེན་པའི་གནས་སྐབས་སུ་བལྟའོ། །དེ་ལྟར་གཉེན་པོའི་གནས་ཀྱི་གཉེན་པོ་
ཉམས་སུ་བླངས་པའི་འབྲས་བུ་ནི་འབྲས་བུ་ཐོབ་པ་སྟེ་ཐུན་མོང་དང་ཐུན་མོང་མ་ཡིན་པའི་
འབྲས་བུ་མངོན་དུ་གྲུབ་པའོ། །དེས་ན་ཤེས་པར་བྱ་བ་དང་ཉམས་སུ་ལེན་པ་དང་འབྲས་བུ་
ཐོབ་པ་ནི་དངོས་པོ་དྲུག་ལས་ཉུང་ན་མ་རྫོགས་པ་དང་མང་ན་མི་དགོས་པས་རྣམ་པ་དྲུག་ཡིན་
ནོ༑ ༑གོ་རིམ་ཡང་དང་པོ་ཤེས་བྱ་རྣམ་པར་ངེས་པ་དེ་ནས་ངེས་པའི་དོན་ཉམས་སུ་ལེན་པ་ཐ་
མར་འབྲས་བུ་ཐོབ་པ་དང་ཤེས་བྱ་ངེས་པ་ཡང་རྣམ་པ་བཞི་པོ་ཇི་ལྟར་སྐྱེ་བའི་རིམ་པ་བཞིན་དུ་
དེའི་ཡུལ་རྣམ་པར་བཞག་པའི་ཕྱིར་རོ། །གཉིས་པ་ཐུན་མོང་མ་ཡིན་པའི་རྣམ་པར་བཞག་པ་
ནི་ཐེག་པ་བླ་ན་མེད་པའི་དོནཏེགསུམ་པོ་དེ་ཉིད་གསལ་བར་བསྟན་པས་བླ་ན་མེད་པ་གསུམ་
ཡིན་ནོ། །ལུསརྣམ་པར་བཞག་པའོ། །
དེའི་ཡན་ལག་རྣམ་པར་དབྱེ་བ་རྣམ་པ་བདུན་ལས་ལེའུ་དང་པོ་འདིར་མཚན་ཉིད་
- 5 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོན་ཏོ། །དེ་ལ་ཡང་གཉིས་ཏེ། དངོས་པོ་ཆོས་དང༌། དེའི་མཚན་ཉིད་གཉིས། དང་པོ་ནི། དེ་
ལཡང་ཀུན་ཏུ་རྟོག་པ་དང་ཡང་དག་པའི་ཤེས་པ་ལ་སོགས་པའི་ཐུན་མོང་བ་སྤྱིའི་མཚན་ཉིད་
དང༌། གང་གིས་ཡང་དག་པ་མ་ཡིན་པའི་རྟོག་པར་མཚོན་པ་དང་རང་གི་མཚན་ཉིད་གཉིས་
ལས་དང་པོ་སྟོན་པ་ནི། ཡང་དག་མ་ཡིན་ཀུན་རྟོག་ཡོད་ཅེས་བྱ་བའི་ཚིགས་སུ་བཅད་པ་
གཉིས་སོ། །དེ་ལ། ཡང་དག་མ་ཡིན་ཀུན་རྟོག་ཡོད། །ཅེས་བྱ་བས་ནི་མཚན་ཉིད་ཀྱི་རྟེན་
དངོས་པོ་ཉིད་བསྟན་ཏོ། །འདིས་ནི་རྒྱུ་དང་རྐྱེན་ལས་སྐྱེ་བའི་གཞན་དབང་ཀུན་ཉེ་བར་མཚོན་
པའོ། །འོན་ཀྱང་འཇིག་རྟེན་ལས་འདས་པའི་ཤེས་པ་ནི་གཉིས་སུ་སྣང་བ་མ་ཡིན་པས་གཉིས་
ཡོད་པར་དོགས་པའི་རྟེན་དུ་མ་དམིགས་པའི་ཕྱིར་དེ་ཡོད་པ་དང་དེ་ལ་གདགས་པ་གཉིས་
དགག་པ་དང་གཉིས་དང་བྲལ་བའི་སྒྲུབ་པའི་འབད་པའི་ཡུལ་མ་ཡིན་པས་ཡང་དག་མ་ཡིན་
ཀུན་རྟོག་ཅེས་སྨྲས་སོ། །རྣམ་གྲངས་ཀྱི་ཕྱིན་ཅི་མ་ལོག་པའི་ཡོངས་སུ་གྲུབ་པར་བསྟན་ཀྱང་
གཞན་གྱི་དབང་ཉིད་ཡིན་ནོ། །ཡང་ན་དེ་ཡོངས་སུ་གྲུབ་པ་མཚན་ཉིད་པ་ཉིད་ཡིན་ཡང་ཕུང་
པོ་ལྔས་བསྡུས་པ་ཆོས་ཡིན་གྱི་ཆོས་ཉིད་ནི་མ་ཡིན་པས་མཚན་ཉིད་ཀྱི་རྟེན་ཡིན་ནོ། །དེས་ན་
ཡང་དག་པ་མ་ཡིན་པའི་རྟོག་པ་ནི་ཉེ་བར་མཚོན་པའོ། །ཡང་དག་པ་མ་ཡིན་པ་ནི་མི་བདེན་
པའི་དོན་ཏོ། །ཀུན་ཏུ་རྟོག་པ་ནི་སྒྲོ་འདོགས་པ་སྟེ་མི་བདེན་པའི་དོན་ལ་སྒྲོ་འདོགས་པ་ཞེས་
བྱའོ། །དེས་ནི་དོན་བསྟནཏོ། །གལ་ཏེ་དེ་ཡོད་མེད་དེའི་རང་བཞིན་གང་ཡིན་ཅི། བྱིས་པས་ཇི་
ལྟར་མཐོང་བ་ལྟར་ཡིན་ནམ་འོན་ཏེ་གཞན་དུ་གནས་པ་ཡིན་ཞེ་ན། དེའི་ཆོས་བསྟན་པའི་དོན་
དུ༑ དེ་ལ་གཉིས་པོ་ཡོད་མ་ཡིན། །ཞེས་བྱ་བ་གསུངས་ཏེ། གཟུང་བ་དང་འཛིན་པ་བྱིས་པས་
ཇི་ལྟར་མཐོང་བ་དེ་ནི་དེའི་རང་བཞིན་མ་ཡིན་ཏེ། ཐམས་ཅད་ཁོ་ན་མཐོང་བས་འབད་པ་མེད་
པར་གྲོལ་བར་ཐལ་བའི་ཕྱིར་རོ་ཞེས་བྱ་བའོ། །འདིས་ནི་དེ་ལ་མེད་པའི་ཆོས་སྒྲོ་འདོགས་པ་
བསལ་ཏོ། །འོ་ན་རང་བཞིན་གང་མཐོང་བས་རྣམ་པར་དག་པར་འགྱུར་བའི་དམིགས་པ་དེ་
- 6 0 ,



སབc
གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། ༡
དེའི་རང་བཞིན་མ་ཡིན་ནམ། ཡིན་ན་ནི་ཀུན་ཏུ་རྟོག་པ་དེ་མྱོང་བའི་བྱིས་པ་རྣམས་འབད་པ་
མེད་པར་ཐར་པའི་རྐྱེན་དུ་འགྱུར་རོ་སྙམ་ན། སྟོང་པ་ཉིད་ནི་འདི་ལ་ཡོད་ཅེས་གསུངསཏེ་ཇི་
སྲིད་བྱིས་པ་ལ་སྣང་བའི་གཉིས་པོས་སྟོང་པ་ཉིད་ནི་འདིའི་ཆོས་ཉིད་ཡིན་པས་རྣམ་པར་དག་
པའི་དམིགས་པ་ནི་འདིའི་རང་བཞིན་ཡིན་ནོ་ཞེས་བྱ་བའོ། །འདིས་ནི་དེ་ལ་ཡོད་པའི་ཆོས་
སྐུར་བའི་མཐའ་བསལ་ཏོ། །འདིའི་རང་བཞིན་གཉིས་ཀྱིས་དབེན་པ་ཡིན་ཡང་བྱིསཔ་རྣམས་
ཀུན་ཏུ་རྟོག་པ་སྟེ་མྱོང་བས་ཐར་པའི་སྐྱོན་ཡང་མེད་དེ་སྟོང་པ་ཉིད་ཀྱི་རང་བཞིན་དེ་ལ་ཡང་
དག་པ་མ་ཡིན་པའི་ཀུན་ཏུ་རྟོག་པ་དེ་ཡོད་དེ་ཀུན་ཏུ་རྟོག་པའི་མཚན་མ་ཀུན་ནས་ཉོན་མོངས་
པའི་དམིགས་པ་ཡོད་དོ་ཞེས་བྱ་བའོ། །དེ་གང་ཞེ་ན། གཉིས་སུ་སྣང་བའོ། །གཉིས་མེད་པའི་
རང་བཞིན་ལ་ཡང་གཉིས་སུ་སྣང་བ་ཡོད་དོ། །དེ་ལ་གཉིས་སུ་འཛིན་པ་མེད་པས་ནི་རྣམ་པར་
དག་ལ། གཉིས་སུ་སྣང་བ་ལ་གཉིས་སུ་འཁྲུལ་པས་ནི་ཀུན་ནས་ཉོན་མོངས་པས་གཉིསཀ་
མི་འགལ་ལོ་ཞེས་བྱ་བའི་དོན་རྣམ་པ་དང་བཅས་པའི་ལུགས་ལ་རྣམ་པར་ཤེས་པ་སྔོན་པོ་ལ་
སོགས་པའིརྣམ་པརཡོངས་སུ་གྱུར་པ་ནི་འཁྲུལ་པའི་རྒྱུ་མཚནཏེ་བདེན་པའི་སྔོནཔོར་འཛིན་
པ་འཁྲུལ་པནི་རང་བཞིན་ཡིན་ན་རྣམ་པ་མེད་པ་ལགོ་གཉིས་སུ་འཁྲུལ་པའི་རྒྱུ་གཉིས་སུ་སྣང་
བ་ཞེས་བྱ་བ་གང་ཡིན་ཞེ་ན། སྔོན་པོ་ལ་སོགས་པ་མེད་པའི་དོན་གསལ་བར་བྱེད་པའི་མྱོང་
བའོ། །དེ་ལ་བརྟེན་ནས་རྣམ་པར་རྟོག་པས་གཉིས་ཡང་དག་པར་ཡོད་དོ་ཞེས་ངེས་པ་ནི་
འཁྲུལ་པའོ། །དེ་སྐད་དུ་འཁྲུལ་པའི་རྒྱུ་དང་འཁྲུལ་པ་ནི་གཟུགས་ཀྱི་རྣམ་པར་རིག་པ་དང་
རྣམ་རིག་གཟུགས་ཅན་མིན་པར་འདོད་ཅེས་གསུངས་སོ། །དེ་ལྟར་འདིས་ནི་དོན་དང་ཆོས་
འགལ་བ་མདོར་བསྟན་པའོ། །དེ་ལྟར་ཀུན་ཏུ་རྟོག་པའི་དོན་ཆེན་ཡིན་ལ། དེ་ལ་མེད་པའི་
ཆོས་གཉིས་དགག་པ་དང་། ཡོད་པའི་ཆོས་སྟོང་པ་ཉིད་སྒྲུབ་པ་ནི་མཐའ་གཉིས་སྤངས་པས་
སྟོང་པའི་དོན་ཕྱིན་ཅི་མ་ལོག་པ་ཡིན་ནོ། །ཞེས་འགྲེལ་པར་གསུངས་པ་ནི་དེ་ལྟར་གང་ན་ཞེས་
- 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།།
བྱ་བའོ། །ཆོས་དང་ཆོས་ཅན་ཇི་སྐད་བརྗོད་པ་མི་འགལ་གནས་པ་དེ་ཉིད་དབུ་མའི་ལམ་ཡིན་
པར་སྟོན་པ་ནི་སྟོང་པ་མ་ཡིན་མི་སྟོང་མིན་ཞེས་བྱ་བ་ལ་སོགས་པའོ། །དེ་ལྟར་མཐའ་གཅིག་ཏུ་
མ་ལྟུང་བ་དབུ་མའི་ལམ་འདི་ལ་དགོངས་ནས་ཆོས་ཉིད་འདི་ནི་སྟོང་པ་ཡང་མ་ཡིན་མི་སྟོང་པ་
ཡང་མ་ཡིན་ནོ། །ཞེས་བྱ་བའི་དོན་ཏོ། །ཇི་ལྟར་སྟོང་པ་མ་ཡིན་ལ་ཇི་ལྟར་མི་སྟོང་པ་མ་ཡིན་
ཞེས་དོགས་ན་གོང་མ་ཉིད་བསྟན་པའི་ཕྱིར་ཚིགས་སུ་བཅད་པ་སྔ་མའི་དོན་འཐད་པར་བྱེད་པ་
ནི༑ ཡོད་པས་མེད་པས་ཡོད་པས་ན། །ཞེས་བྱ་བའོ། །སྟོང་པ་དང་མི་སྟོང་པའི་མཐའ་བཀག་
མོད་དེས་ཅི་འགྱུར་ཞེ་ན། དེ་ནི་དབུ་མའི་ལམ་ཡིན་ནོ། །ཞེས་བྱ་བ་སྟེ། དེས་ན་འདི་དབུ་མར་
འགྲུབ་བོ་ཞེས་བྱ་བའི་དོན་ཏོ། །ཡང་ན་ཚིག་ལེའུར་བྱས་པ་གཉིས་པ་འདིས་ནི་མཚན་ཉིད་ཀྱི་
དོན་མདོར་བསྟན་ནས་དོན་དང་སེམས་ཅན་ཞེས་བྱ་བ་མན་ཆད་ཀྱིས་ནི་དེ་རྒྱས་པར་བཤད་པ་
ཡིན་ནོ། །མཚན་ཉིད་ཀྱི་ལེའུ་འདིར་ནི་ཆོས་དང་ཆོས་ཉིད་ཀྱི་རང་བཞིན་སྟོན་ལ་དེ་ལསཆོས་
མདོར་བསྟན་པ་ནི། ཡང་དག་མ་ཡིན་ཀུན་རྟོག་ཡོད། །ཅེས་བྱ་བའོ། །ཆོས་ཉིད་མདོར་བསྟན་
པས་ནི། དེ་ལ་གཉིས་པོ་ཡོད་མ་ཡིན། །སྟོང་པ་ཉིད་ནི་འདི་ལ་ཡོད། །ཅེས་བྱ་བའོ། །སྟོང་པ་
ཉིད་ནི་གཉིས་ཏེ། དངོས་པོ་མེད་པའི་མཚན་ཉིད་དང་། དངོས་པོའི་མཚན་ཉིད་དོ། །དེ་ལ་
དངོས་པོ་མེད་པའི་མཚན་ཉིད་ནི་དངོས་པོ་མེད་པའི་ཆོས་ཉིད་དོ། །ཀུན་བཏགས་པའི་དེ་
བཞིན་ནོ། །དངོས་པོའི་མཚན་ཉིད་ནི་དངོས་པོའི་ཆོས་ཉིད་དེ་གཞན་གྱི་དེ་བཞིན་ཉིད་དོ། །དེ་
ལྟར་ཡང་། གཉིས་དངོས་མེད་དང་དངོས་མེད་པའི། །དངོས་པོ་སྟོང་པའི་མཚན་ཉིད་དོ། །
ཞེས་འཆད་པར་འགྱུར་རོ། །དེ་ལས་ཚིག་དང་པོས་ནི་སྟོང་པ་དང་པོ་བསྟན་ལ། གཉིས་པས་
ནི་སྟོང་པ་ཉིད་གཉིས་པ་བསྟནཏོ། །ཆོས་བསྟན་པསནིཀུནནས་ཉོན་མོངས་པའི་དམིགས་པ་
བསྟན་ལ། ཆོས་ཉིད་གཉིས་ཀྱིས་ནི་རྣམ་པར་བྱང་བའི་དམིགས་པ་བསྟན་ཏོ། །ཀུན་ནས་ཉོན་
མོངས་པའི་དམིགས་པ་མི་འགལ་བར་སྟོན་པ་ནི། དེ་ལ་ཡང་ནི་དེ་ཡོད་དོ། །ཞེས་བྱ་བ་སྟེ།
- 6 2 -



ན
པ
གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། (༡།
འདིས་ནི་ཆོས་དང་ཆོས་ཉིད་མི་འགལ་བར་བསྟན་ཏོ། །དེ་ཉིད་དབུ་མའི་ལམ་དུ་གྲུབ་པར་
སྟོན་པ་ནི་སྟོང་པ་མ་ཡིན་ཞེས་བྱ་བ་ལ་སོགས་པ་སྟེ་སྔ་མ་བཞིན་དུ་བརྗོད་དོ། །དོན་གཅིག་
པའི་ཕྱིར་རྣམ་པར་བཞག་པ་ཙམ་ནི་ཇི་ལྟར་བྱས་ཀྱང་བླའོ། །ཞེས་དགོངས་ནས་སློབ་དཔོན་
དབྱིག་གཉེན་གྱིས་ཚིགས་སུ་བཅད་པ་འདི་ཆོས་ཀྱི་རང་བཞིན་ཀུན་ཏུ་རྟོག་པ་སྤྱིའི་མཚན་ཉིད་
སྟོན་པར་བཤད་པ་ཡང་མི་འགལ་ལོ། །འོན་ཀྱང་གཞུང་ཉིད་ནི་ཚིགས་སུ་བཅད་པ་གཉིས་པོ་
འདི་ཆོས་དང་ཆོས་ཉིད་མདོར་བསྟན་པ་དང་རྗེས་སུ་མཐུན་པར་སྣང་ངོ༌། །འདི་ལ་སློབ་དཔོན་
བློ་གྲོས་བརྟན་པས་ཀྱང་བཤད་པ་ནི་མཐའ་གཉིས་སེལ་བའི་དབང་དུ་བྱས་ནས་བཤད་པ་
དང༌། ལམ་གཉིས་སྒྲུབ་པའི་དབང་དུ་བྱས་པའོ། །དང་པོ་ནི་གསུམ་སྟེ། སྐུར་པའི་མཐའ་སེལ་
བ་དང་སྒྲོ་འདོགས་ཀྱི་མཐའ་སེལ་བ་དང་གཉིས་ཀ་སེལ་བའོ། །ལམ་གཉིས་སྒྲུབ་པའི་དབང་
དུ་བྱས་ཏེ་རྐང་པ་དང་པོ་གཉིས་ཀྱིས་ཀུན་ནས་ཉོན་མོངས་པའི་ལམ་བསྟན་ལ། ཕྱི་མགཉིས་
ཀྱིས་རྣམ་པར་བྱང་བའི་ལམ་བསྟན་པའོ་ཞེས་བྱ་བའོ། །འདི་མཐའ་བསལ་བའི་བཤད་པ་
གསུམཔོ་ནི་མཚམས་སུ་བཅད་པ་འདིས་ཀུན་ཏུ་རྟོག་པའི་མཚན་ཉིད་བསྟན་པར་བསམ་པས་
ཡིན་ལ། ལམ་གཉིས་སྒྲུབ་པ་ནི་ཀུན་ཏུ་རྟོག་པ་དང་སྟོང་པ་ཉིད་ཅེས་བྱ་བ་ཆོས་དང་ཆོས་ཉིད་
མདོར་བསྟན་པའི་དབང་དུ་བྱས་པར་སྣང་ངོ་། །
ད་ནི་ཆོས་ཀྱི་མཚན་ཉིད། ཡང་དག་མ་ཡིན་ཀུན་རྟོག་ཡོད། །ཅེས་བྱ་བས་མདོར་
བསྟན་པ་དེ་ཉིད་རྒྱས་པར་འཆད་དོ། །ཡང་ན་ཡང་དག་པ་མ་ཡིན་པའི་ཀུན་ཏུ་རྟོག་པའི་སྤྱིའི་
མཚན་ཉིད་བརྗོད་ནས་རང་གི་འཆད་པའོ། །དེ་ལ། ཡང་དག་མ་ཡིན་ཀུན་རྟོག་ཡོད། །ཅེས་
བརྗོད་པ་ཡང་དག་པ་མ་ཡིན་པའི་ཀུན་ཏུ་རྟོག་པ་ཉིད་དུ་གང་གིས་མཚོན་པར་བྱེད་པའམ་ཡང་
དག་པ་མ་ཡིན་པའི་ཀུན་ཏུ་རྟོག་པར་གངགིས་མཚོན་པར་བྱ་བའི་རང་བཞིན་དེ་གང་ཡིན་སྙམ་
ན་མཚན་ཉིད་དེ་བཞིན་སྒྲུབ་པ་ནི་དོན་དང་སེམས་ཅན་ཞེས་བྱ་བའོ། །དེ་མེད་པས་ན་དེ་ཡང་
- 6 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་ཅེས་བྱ་བ་ནི་དོན་མེད་ན་དེ་ལ་འཛིན་པ་མ་འཁྲུལ་བ་ཡང་མེད་དོ། །དེས་ན་འཛིན་པ་ཡོད་
པ་འདི་འཁྲུལ་པ་ཡིན་པས་ཡང་དག་པ་མ་ཡིན་པའི་ཀུན་ཏུ་རྟོག་པགྲུབ་བོ་སྙམ་དུ་དོགས་པའོ།།
དེ་ཉིད་འཆད་པ་ནི་དེ་ལ་ཞེས་བྱ་བ་ལ་སོགས་པའོ། །དོན་དང་སེམས་ཅན་དུ་སྣང་བཞི་གང་
བར་སྣང་བ་སྟེ། ཡུལ་དང་བྱེད་པར་སྣང་བ་དེ་གཉིས་སོ། །གཟུགས་ཅན་ཐམས་ཅད་ནི་ཡུལ་
དང་དབང་པོ་ལྔས་བསྡུས་སོ། །བདག་དང་རྣམ་པར་རིག་པར་སྣང་བ་ནི་འཛིན་པར་སྣང་བ་སྟེ་
གང་ཟག་དང་ཆོས་ཀྱི་རང་བཞིན་དུ་གྱུར་པའི་འཛིན་པ་གཉིས་སོ། །སྣང་བ་ཞེས་པ་ནི་དེ་དག་
ཏུ་ཡོངས་སུ་གཅོད་པའི་རང་བཞིན་གྱི་ཤེས་པ་ཡིན་གྱི་དེའི་རྣམ་པར་སྐྱེས་པ་ནི་མ་ཡིན་ཏེ་
བདག་གི་རྣམ་པར་སྐྱེས་པའི་བློ་ནི་མི་འཐད་པའི་ཕྱིར་བདག་ཏུ་སྣང་བ་མེད་པར་ཐལ་བས་སོ།།
ཅིའི་ཕྱིར་མི་འཐད་ཅེ་ན། བདག་ཏུ་སྣང་ན་རྣམ་པར་རྟོག་པ་ཡིན་ལ་རྣམ་པར་རྟོག་པ་ཡང་
དངོས་པོ་གསལ་བ་མེད་པས་སྒྲོ་བཏགས་སྣང་བའི་ཕྱིར་རོ། །གལ་ཏེ་བདག་ཏུ་རྣམ་པར་རྟོག་
པའི་གཟུང་བ་བདག་གི་རྣམ་པར་སྐྱེས་པའི་རང་གི་ངོ་བོ་ཡིན་ན་འདིའི་གཟུང་ཡུལ་ཡང་ཟླ་བ་
གཉིས་སུ་སྣང་བ་ལྟར་རང་གི་རང་བདག་ཉིད་དུ་ཐལ་ལོ། །དེ་ལྟ་ཡིན་ན་ཤེས་པ་འགའ་ཡང་
འཁྲུལ་པར་བརྗོད་མི་ནུས་པར་འགྱུར་ཏེ། ཐམས་ཅད་རང་གི་ཡུལ་ཅན་ཡིན་པས་དངོས་པོ་
འཛིན་པའི་ཕྱིར་དང་དོན་མེད་པར་འཛིན་པའི་བློས་སྒྲོ་བཏགས་པའི་གཞི་མ་ཡིན་པས་ཐ་སྙད་
དུའང་འཁྲུལ་པ་མ་ཡིན་པའི་ཕྱིར་དེ་དོན་མེད་པར་འཛིན་པའི་འབྲས་བུ་ཉིད་སྲིད་པའི་ཕྱིར་རོ།།
དོན་དང་སེམས་ཅན་དུ་སྣང་བ་རྣམ་པ་མེད་པ་དང་ཞེས་བྱ་བ་ནི་སྣང་བའི་ཕྱིར་ཞེས་བྱ་བ་ལྟོས་
པ་སྟེ་རྣམ་པ་མེད་པ་སྣང་བའི་ཕྱིར་རོ། །ཞེས་བྱ་བའི་དོན་ཏོ། །སྔོན་པོ་ལ་སོགས་པ་ཕྱི་རོལཀྱི་
རྣམ་པ་ནི་གཏན་མེད་པ་ཡིནཏེ་དཔེར་ན་རབ་རིབ་ཅན་ལ་སྐྲ་ཤད་དུ་སྣང་བ་ནི་མེད་པའི་རྣམ་
པ་སྣང་བས་དོན་མེད་པ་བཞིན་ནོ། །བདག་དང་རྣམ་པར་རིག་པ་སྣང་བའི་ཞེས་བྱ་བ་ཡངརྣམ་
པ་ཞེས་བྱ་བ་ལ་ལྟོས་ཏེ་རྣམ་པ་ཕྱིན་ཅི་ལོག་ཏུ་སྣང་བའི་ཕྱིར་རོ། །དཔེར་ན་དཀར་པོ་ལ་སེར་
，
- 6 4 -



གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། ༼༡
པོར་སྣང་བ་གཞན་གྱི་རྣམ་པ་ལ་གཞན་དུ་སྣང་བས་ཡུལ་མེད་པ་བཞིན་ནོ། །དོན་དང་སེམས་
ཅན་དུ་སྣང་བ་ནི་གཞི་མེད་པ་ལ་དེར་སྣང་བའི་དང་གཞན་གཉིས་ནི་གཞི་ཡོད་པ་ལ་ལོག་པར་
སྣང་བའི་ཡུལ་མེད་དོ། །འཛིན་པ་ནི་གཏན་མེད་པ་མ་ཡིན་ཏེ་ཕྱིན་ཅི་ལོག་གི་འཛིན་པ་འཁྲུལ་
པ་ནི་ཡོད་པའི་ཕྱིར། གཟུང་བ་ནི་གཏན་མེད་དེ་སྔོན་པོ་ལ་སོགས་པ་ནི་ཕྱི་དང་ནང་ན་ཡོད་པ་
མ་ཡིན་ཕྱིར་དེས་ན་སྔོན་པོ་གཟུང་བར་སྣང་བ་ནི་གཏན་མེད་པ་སྣང་བ་ཡིན་ལ་བདེ་བ་དེའི་
འཛིན་བྱེད་དུ་སྣང་བ་ནི་འཛིན་པ་འཁྲུལ་པ་ལ་མ་འཁྲུལ་བར་སྣང་བས་ལོག་པར་སྣང་བ་ཡིན་
ནོ༑ །དེས་ན་གཉིས་ཀ་ཡུལ་མེད་པར་འདྲ་སྟེ། ཡུལ་གྱི་ངོ་བོ་མེད་པ་དང་ཁྱད་པར་ཅན་མེད་
པའི་ཕྱིར་རོ། །འདི་ལ་སློབ་དཔོན་བློ་བརྟན་རྣམ་པ་མེད་པ་ནི་དམིགས་པར་བྱ་བ་ལ་ཁྱད་པར་
དུ་རྟོགས་པར་བྱེད་པ་མེད་པའམཡང་ན་དམིགས་པར་བྱ་བའི་ངོ་བོ་ཡོངས་སུགཅོད་པ་འཛིན་
པ་རང་བཞིན་མེད་པའི་ཕྱིར་དེ་བེམས་པོར་སྣང་བའི་ཕྱིར་རོ། །ལོག་པར་སྣང་བ་ནི་རྣམ་པ་
ཕྱིན་ཅི་ལོག་སྟེ་ཕྱིན་ཅི་ལོག་ཏུགཅོད་པས་དོན་མེད་དོ། །ཞེས་འཆད་པ་ནི་ཤིན་ཏུ་མ་འབྲེལཏེ།
བེམས་པོར་སྣང་བ་ཡུལ་མེད་མོད། དེས་ཡང་དག་པ་མ་ཡིན་པའི་རྟོག་པ་གྲུབ་པ་ལ་ཅི་ཕན་ཏེ་
དེ་བཞིན་ཉིད་ཀྱང་ཀུན་ཏུ་རྟོག་པར་ཐལ་བའི་ཕྱིར་རོ། །འདིར་ནི་དོན་མེད་པས་མ་འཁྲུལ་བའི་
འཛིན་པ་མེད་ལ། དེས་ན་འཛིན་པ་འཁྲུལ་བར་གྲུབ་པར་འདོད་པ་ཡིན་གྱི་ཚོར་བ་མེད་པ་ནི་
གྲུབ་པ་མི་འདོད་དོ། །ཚོར་བར་བྱེད་པ་ལ་རྣམ་པ་ཞེས་ཟེར་ན་ནི་དེ་བཀག་པས་འཁྲུལ་པ་ཉིད་
ཀྱང་བཀག་པར་ཐལ་ལོ། །རྣམ་པ་ལོག་པས་ཡུལ་མེད་པར་གྲུབ་པ་ཡང་ཕན་ཚུན་བརྟེན་པ་
ཡིན་ཏེ་ཡུལ་མེད་པས་ཀྱང་འཛིན་པ་འཁྲུལ་པར་གྲུབ་པའི་ཕྱིར་རོ། །དེས་ན་འདི་ནི་ནོར་བར་
མངོན་ནོ། །དོན་མེད་པས་དེ་ལ་འཛིན་པ་མ་འཁྲུལ་བ་ཡང་མེད་པའི་འཛིན་པ་ཡོད་པ་འདི་ནི་
ཕྱིན་ཅི་ལོག་གི་མཚན་ཉིད་ཀུན་ཏུ་རྟོག་པར་གྲུབ་བོ། །ཞེས་དོན་གྱིས་འབྲས་བུ་སྟོན་པ་ནི།
ཡང་དག་མ་ཡིན་ཀུན་རྟོག་པ། །དེ་ནི་དེ་ཕྱིར་གྲུབ་པ་ཡིན། །ཇི་ལྟར་ཞེ་ན། དེ་བཞིན་མཡིན་
- 6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་བྱ་བ་སྟེ། ཇི་ལྟར་སྣང་བཞིན་མི་བདེན་པ་དེ་ནི་འཁྲུལ་པའི་མཚན་ཉིད་ཡིན་ནོ་ཞེས་བྱ་
བའོ། །འདིས་ནི་ཡང་དག་པ་མ་ཡིན་པར་བསྒྲུབས་སོ། །འོ་ན། ཡང་དག་མ་ཡིན་ཀུན་རྟོག་
ཡོད། །ཅེས་བརྗོད་པ་དེ་ཡོད་པ་གང་ལས་ཤེ་ན། ཡེ་མེད་མིན་དེ་ཟད་ནས་ནི་གྲོལ་བར་འདོད་
ཅེས་བྱ་བའོ། །གྲོལ་བ་དང་བཅིངས་པ་ནི་དེ་ཟད་པདང་མཟད་པ་ལས་ཡིན་ན་གལཏེ་གསུམ་
གཏན་མེད་ན་ནི་བཅིངས་པ་དང་གྲོལ་བ་མེད་པར་གསལ་ལོ་ཞེས་བྱ་བ་སྟེ། དེ་མེད་ན་
བཅིངས་པ་མེད་པ་ནི་ཁྱབ་བྱེད་མེད་པ་ཡིན་ལ། གྲོལ་བ་མེད་པ་ནི་རྒྱུ་མེད་པ་ཡིནཏེ། གྲོལ་བ་
ནི་བཅིངས་པ་སྔོན་དུ་འགྲོ་བ་ཅན་ཡིན་པའི་ཕྱིར་རོ། །དེས་ན་ལྡོག་པའི་རང་རྒྱུད་ཀྱང་རང་
བཞིན་དང་འབྲས་བུར་བལྟའོ། །དེ་ལྟར་ཡང་དག་པ་མ་ཡིན་པར་གྲུབ་པ་དང་ཡོད་པ་ཉིད་དུ་
གྲུབ་པས་ཡང་དག་པ་མ་ཡིན་པའི་ཀུན་ཏུ་རྟོག་པའི་མཚན་མ་ཉིད་བསྒྲུབས་ནས། ། །
ད་ནི་དེ་གྲུབ་པའི་ནང་དུ་ངོ་བོ་གསུམ་རབ་ཏུ་གྲུབ་པ་ཡང་འདུས་སོ་ཞེས་སྟོན་པ་ནི།
བཏགས་པ་དང་ནི་གཞན་དབང་དང་། །ཡོངས་སུ་གྲུབ་པ་ཉིད་ཀྱང་སྟེ། །ཞེས་བྱ་བའི་གྲུབ་པ་
ཡིན་ཞེས་བྱ་བ་དང་འབྲེལ་ལོ། །དེ་བཞིན་མ་ཡིན་ཡེ་མེད་ཡིན། །ཞེས། །དེ་ཟད་ནསནི་གྲོལ་
བར་འདོད། །ཅེས་པའི་ཚིག་རྐང་གཉིས་ཀྱིས་བར་དུ་ཆོད་ཀྱང་དེ་དང་འབྲེལ་ལོ། །ཅི་ལྟརན་
ཡང་དག་པ་མ་ཡིན་པའི་ཀུན་ཏུ་རྟོག་པ་གྲུབ་པས་འདི་ལྟར་མཚན་ཉིད་གསུམ་དུ་གྲུབ་ཅེ་ན།
དོན་མི་བདེན་པ་གྲུབ་པས་དེ་ལ་འཛིན་པ་འཁྲུལ་བ་གྲུབ་ན་ཡང་དག་པ་མ་ཡིན་པའི་ཀུན་ཏུ་
རྟོག་པར་གྲུབ་ལ་དེ་ལྟ་ན་ཡང་དོན་མེད་པ་བཏགས་པ་ཉིད་དེར་འཛིན་པ་འཁྲུལ་བ་གཞན་
དབང་ཉིད་དང་དེའང་བཏགས་པའི་མཚན་ཉིད་གཉིས་ཀྱིས་སྟོང་པར་གྲུབ་པའི་ཕྱིར་རོ །
ཞེས་བྱ་བ་ནི་དོན་ཕྱིར་ཞེས་བྱ་བ་ལ་སོགས་པའོ། །དེ་ལྟར་རྟོགས་པ་འདུ་བས་ངོ་བོ་ཉིད་
གསུམ་འདུ་བར་བརྗོད་ཀྱི་མཚན་ཉིད་གསུམ་འདུ་བ་ནི་མ་ཡིན་ཏེ། ཀུན་ནས་ཉོན་མོངས་པ་
དང་རྣམ་པར་བྱང་བ་མཚན་ཉིད་ཐ་དད་པས་སོ། །དངོས་པོ་འདུ་བ་ཡང་མ་ཡིན་ཏེ་ཀུན་ཏུ་
- 6 6 -



གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། ༡
བཏགས་པ་དངོས་མེད་དང་ཀུན་ཏུ་རྟོག་པ་དངོས་པོ་ཡོད་པ་འགལ་བས་སོ། །ད་ནི་འཁྲུལ་
བའི་མཚན་ཉིད་ཀུན་ཏུ་རྟོག་པ་དེའི་རང་བཞིན་ལྡོག་པའི་ཐབས་སྟོན་པ་ནི་འགྲེལ་པ་ནས་ད་ནི་
ཞེས་བྱ་བས་སྟོན་ཏོ། །མེད་པའི་མཚན་ཉིད་ནི་དེའི་ལྡོག་པའི་རང་བཞིན་ནོ། །དེ་ལ་འཇུག་པ་
ནི་མངོན་དུ་བྱེད་པ་སྟེ་དེའི་ཐབས་སོ། །ཡང་ན་བཏགས་པས་སྟོང་པ་ནི་དེ་མེད་པའི་མཚན་ཉིད་
དེ་ཡོད་པའི་མཚན་ཉིད་དུ་མེད་པའི་མཚན་ཉིད་ཅེས་འཆད་པར་འགྱུར་རོ། །དེ་ལ་འཇུག་པའི་
བཏགས་པས་དབེན་པའི་སྟོང་པ་ཉིད་མངོན་དུ་བྱེད་པའི་ཡེ་ཤེས་གཉིས་སུ་སྣང་བ་ལོག་པ་སྟེ་
དེའི་ཐབས་སོ། །དེ་ལ། དམིགས་པ་ལ་ནི་བརྟེན་ནས་སུ། །ཞེས་བྱ་བ་ལ་སོགས་པ་ནི་མེད་
པའི་མཚན་ཉིད་ལ་འཇུག་པའི་མཐོང་ལམ་གྱི་ཐབས་ངེས་པར་འབྱེད་པའི་ཆ་དང་མཐུན་པ་
བཞི་ལ་བརྟེན་ནས་མཐོང་ལམ་སྐྱེ་བའི་རིམ་པ་སྟོན་པའོ། །མེད་པའི་མཚན་ཉིད་ལ་འཇུག་གོ་
ཞེས་བྱ་བ་ནི་མཐོང་ལམ་སྐྱེ་བའོ། །དེ་ལྟར་ཞེས་བྱ་བ་ནི་ཐབས་ཏེ་ཞེས་བྱ་བ་སྟེ་སྦྱོར་བརྣམ་པ་
བཞིས་སོ། །དེ་ལྟར་རིམ་གྱིས་ཡང་དག་པའི་ཤེས་རབ་ཀྱིས་དོན་དང་འཛིན་པ་མ་དམིགས་
པའི་དམིགས་པར་བྱ་བ་དང་དམིགས་པར་བྱེད་པར་སྣང་བ་འདི་དག་ནི་དེ་ཁོ་ནར་དེ་གཉིས་
ཀྱིས་སྟོང་པ་ཡིན་ནོ་ཞེས་ཤེས་པ་དང་མཐུན་པར་དངོས་པོ་ཉིད་གྲུབ་པར་སྟོན་པ་ནི་དེའི་ཕྱིར་
ན་ཞེས་བྱ་བ་ལ་སོགས་པ་སྟེ། རྣལ་འབྱོར་པ་དེ་ཁོ་ན་ཡིད་ལ་བྱེད་པ་ལ་དོན་དང་འཛིན་པ་མི་
དམིགས་པ་རིམ་པ་བཞིན་སྐྱེ་བ་དེའི་ཕྱིར་ནའོ། །དམིགས་པ་ནི་ཞེས་བྱ་བ་ནི་དོན་དང་འཛིན་
པ་དམིགས་པར་བྱ་བ་དངདམིགས་པར་བྱེད་པར་སྣང་བ་དག་ནི་ཡང་དག་པའི་གཟུང་འཛིན་
གྱིས་སྟོང་པས་ན་མི་དམིགས་པའི་ངོ་བོ་དངོས་པོ་ཉིད་ལ་གྲུབ་བོ། །མི་དམིགས་པར་གྲུབ་པ་
ཉིད་འགྲེལ་པར་གསལ་བར་བྱེད་པ་ནི་དམིགས་པར་བྱ་བའི་དོན་མེད་ན་དམིགས་པ་མི་རུང་
བའི་ཕྱིར་རོ། །ཞེས་བྱ་བ་སྟེ། གཅིག་མ་གྲུབ་པའི་རིགས་པས་གཉིས་པའང་བཀག་པས་
དམིགས་བྱ་དམིགས་བྱེད་མེད་པར་གྲུབ་པས་མི་དམིགས་པའི་ངོ་བོ་ཉིད་དུ་གྲུབ་པའོ །དེ་
- 6 7-



-
，
བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་དམིགས་པར་སྣང་བ་ནི་མི་དམིགས་པར་གྲུབ་ན་དམིགས་པནི་སྤང་བར་བྱ་བ་ཡིན་ལ་མི་
དམིགས་པ་ནི་བསྒྲུབ་པར་བྱ་བ་ཐ་དད་པར་རྣམ་པར་རྟོག་པ་ཡང་འཁྲུལ་བ་ཉིད་དོ་ཞེས་སྒྲུབ་
པ་ནི་དེ་ལྟ་བས་ན་ཞེས་བྱ་བ་ལ་སོགས་པའོ། །མཉམ་པར་ཞེས་བྱ་བ་ནི་རོ་གཅིག་པར་དེརྣམ་
པར་དབྱེ་བ་མེད་པར་ཤེས་པར་བྱའོ། །དེ་ལྟ་བས་ན་ཞེས་བྱ་བ་རྣམ་པར་འགྲེལ་པ་ཞེས་བྱནི་
དམིགས་པ་ནི་དེ་དམིགས་པ་ཉིད་དུ་མ་གྲུབ་པའི་ཞེས་བྱ་བ་སྟེ། དམིགས་པར་སྣང་བ་ཉིད་དེ་
ཁོ་ནར་མི་དམིགས་པའི་ངོ་བོ་ཉིད་ཡིན་པའི་ཕྱིར། དམིགས་པ་དང་མི་དམིགས་པ་མཉམ་པ་
ཞེས་བྱ་བའི་དོན་སྟོན་པ་ནི་གཟུང་བ་དང་འཛིན་པ་མེད་པས་དེ་ཁོ་ནར་དམིགས་བྱ་དམིགས་
བྱེད་བཀག་པའི་མཚན་ཉིད་མི་དམིགས་པའི་ངོ་བོ་ཉིད་ཡིན་ཡང་དམིགས་པ་ཡིན་ཏེ་ཡང་དག་
པ་མ་ཡིན་པའི་དོན་དམིགས་བྱ་དམིགས་བྱེད་དུ་སྣང་བས་སོ། །དེ་ལྟ་བས་ན་དམིགས་པར
སྣང་བ་འགལ་བས་མི་དམིགས་པར་སྒྲུབ་པ་ནི་མ་ཡིན་གྱི་དམིགས་པར་སྣང་བ་ཉིད་མི་
དམིགས་པའི་ངོ་བོར་ཤེས་པར་བྱ་བ་ཡིན་ནོ། །དེས་ན། འདི་ལ་བསལ་བྱ་ཅི་ཡང་མེད། །
བཞག་པར་བྱ་བའང་ཅུང་ཟད་མེད། །ཡང་དག་ཉིད་ལ་ཡང་དག་ལྟ། །ཡང་དག་མཐོང་ནས་
རྣམ་པར་གྲོལ། །ཞེས་གསུངས་སོ། །འདི་ལ་དེའི་ཕྱིར་ན་ཞེས་བྱ་བ་གཟུང་བ་དམིགས་པར་བྱ་
བ་མེད་ན་འཛིན་པའི་རང་བཞིན་མི་དམིགས་པར་ནི་དེ་མེད་པའི་རང་བཞིན་མི་དམིགས་པའི་
ངོ་བོར་གྱུར་པའོ་ཞེས་པ་དང་། དེ་ལྟ་བས་ན་དམིགས་པ་དང༌། མི་དམིགས་པ་མཉམ་པར་
ཤེས་པར་བྱ་བ་ཡང་དོན་མདམིགས་པ་དང་འཛིན་པ་དམིགས་པ་གཉིས་མི་དམིགས་པའི་རང་
བཞིན་དུ་མཉམ་པར་ཤེས་པར་བྱ་བ་དང་། ཡང་ན་བྱིས་པས་དོན་དམིགས་པ་དང་འཕགས་
པས་དོན་མ་དམིགས་པ་མཉམ་པར་ཤེས་པར་བྱ་བ་དང་ཡང་ན་བྱིས་པས་འཛིན་པ་དམིགས་
པདང་། འཕགས་པས་འཛིན་པ་མདམིགས་པ་མཉམ་པར་ཤེས་པར་བྱའོ། །ཞེས་འཆད་པ་ནི་
མ་འབྲེལ་བརྗོད་པ་ཙམ་ཡིན་གྱི་བཤད་པ་ནི་མ་ཡིན་པར་བལྟའོ། །ལྡོག་པའི་ཐབས་བསྟན་
- 6 8 -



གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། དོ༡
ནས་དམིགས་པ་མ་ཡིན་པར་འཁྲུལ་བའི་ཆོས་འདི་གང་ཡང་ཡོད་པའི་དོན་མཚན་ཉིད་དང་
ལྡན་པ་དེ་ཉིད་གང་ཡིན་ཞེས་དོགས་པ་ལ་དེ་སྟོན་པ་ནི་འདིར་རབ་ཏུ་དབྱེ་བ་ལ་སོགས་པ་
གསུམ་མོ། །
ད་ནི་ཡང་དག་པ་མ་ཡིན་པའི་ཀུན་ཏུ་རྟོག་པ་དེ་ཉིད་ཀྱི་རབ་ཏུ་དབྱེ་བའི་མཚན་
ཉིད་ཀྱང་སྟོན་ཏེ་ཞེས་བྱ་བ་ནི་ཡང་དག་པ་མ་ཡིན་པའི་ཀུན་ཏུ་རྟོག་པ་རང་གི་མཚན་ཉིད་དང་
ལྡན་པའི་དོན་གྱི་དབྱེ་བ་སྟོན་པའོ། །འདིར་མཚན་ཉིད་ཀྱི་དབྱེ་བ་སྟོན་པ་ནི་མ་ཡིན་ཏེ་དེ་ལ་
དབྱེ་བ་མེད་པའི་ཕྱིར་རོ། །དཔེར་ན་བ་གླང་གི་མཚན་ཉིད་གང་ལ་ཡོད་པ་དེ་ལ་བགླང་ཞེས་
བརྗོད་པ་ལྟར་ཀུན་ཏུ་རྟོག་པའི་མཚན་ཉིད་དང་ལྡན་པ་ལ་ཀུན་ཏུ་རྟོག་པ་ཞེས་བརྗོད་པ་ཡིན་
ནོ༑ ་སེམས་དང་སེམས་བྱུང་ཁམས་གསུམ་པ། །ཞེས་བྱ་བས་སེམས་དང་སེམས་ལས་བྱུང་
བ་ནི་མཚན་ཉིད་དེ་ལྡན་པའི་དོན་ཡིན་ལ་དེའང་ཁམས་ཀྱི་དབྱེ་བ་གསུམ་ཡིན་ནོ་ཞེས་བསྟན་
པའོ། །རྣམ་གྲངས་ཀྱི་མཚན་ཉིད་ཀྱང་སྟོན་ཏེ། ཞེས་བྱ་བ་ལ་གང་གི་རྣམ་གྲངས་ཞེསན་སློབ་
དཔོན་བློ་བརྟན་ན་རེ། ཡང་དག་པ་མ་ཡིན་པའི་ཀུན་ཏུ་རྟོག་པ་སྟེ་འཁྲུལ་བའི་རྣམ་གྲངས་སོ།།
ཡང་དག་པ་མ་ཡིན་པའི་ཀུན་ཏུ་རྟོག་པ་དང་སེམས་དང་སེམས་ལས་བྱུང་བ་ཞེས་བྱ་བ་ནི་དོན་
གཅིག་པའི་ཕྱིར་རོ་ཞེས་བྱ་བའོ། །དེ་ནི་ངེས་པར་མ་ཡིན་ཏེ་ཡོངས་སུ་གྲུབ་པ་རྣམ་པར་བྱང་བ་
རྣམས་ཀྱང་ཀུན་ཏུ་རྟོག་པར་ཐལ་བའི་ཕྱིར་ཏེ། སེམས་དང་སེམས་ལས་བྱུང་བའི་ཕྱིར་རོ།
ཁམས་གསུམ་པའི་ཞེས་ཁྱད་པར་དུ་བྱས་པ་རྣམ་གྲངས་ཡིན་པས་དེ་ལྟར་མི་ཐལ་ན། འོན་
རབ་ཏུ་དབྱེ་བ་སྟོན་པ་ཉིད་རྣམ་གྲངས་སུ་ཐལ་བས་འདི་ནི་རྣམ་གྲངས་མ་ཡིན་ནོ། །འདིར་ནི་
ཁྱད་པར་དེས་ཁྱད་པར་དུ་མ་བྱས་པ་ཁོ་ན་སློབ་དཔོན་གྱིས་རྣམ་གྲངས་སུ་བརྗོད་པ་ཡང་
འགལ་ལོ། །དེས་ན་འདི་ནི་མཚན་ཉིད་ལྡན་པའི་དོན་འཁྲུལ་བའི་ཚོགས་ལ་ཡོད་པའི་མཚན་
གཞིའི་རྣམ་གྲངས་ཡིན་ནོ། །སེམས་དང་སེམས་ལས་བྱུང་བ་ཞེས་བྱ་བའི་དོན་དེ་ཁམས་
- 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གསུམ་གྱི་དབྱེ་བས་གསུམ་དུ་བསྟན་པ་ཡིན་ན་གང་ཞིག་དབྱེ་བར་བྱ་བ་སེམས་དང་སེམས་
ལས་བྱུང་བ་ཞེས་བྱ་བ་དེ་ཉིད་གང་ཡིན་ཞེས་དོགས་པ་ལ། དེ་ལ་དོན་མཐོང་རྣམ་པར་ཤེས། །
དེ་ཡི་ཁྱད་པར་སེམས་ལས་བྱུང་། །ཞེས་སེམས་དང་སེམས་ལ་བྱུང་པ་ཉིད་དོན་མཐོང་བདང་
དོན་གྱི་ཁྱད་པར་མཐོང་བ་ཞེས་བྱ་བ་རྣམ་གྲངས་ཀྱི་སྒོ་ནས་རྣམ་གྲངས་ཀྱི་མཚན་ཉིད་བརྗོད་
དེ༑ ཀུན་ཏུ་རྟོག་པའི་མཚན་ཉིད་ཀྱི་ངོ་བོ་སེམས་དང་སེམས་ལས་བྱུང་པའི་རྣམ་གྲངས་སོ། །
སེམས་དང་སེམས་ལས་བྱུང་པའི་སྒྲ་དོན་དང་ཡང་དག་པ་མ་ཡིན་པའི་ཀུན་ཏུ་རྟོག་པའི་སྒྲ་དོན་
ནི་ལྡོག་པའི་དབྱེ་བས་ཐ་དད་དེ། དཔེར་ན་བུམ་པ་དང་མི་རྟག་པ་བཞིན་ནོ། །དེས་ན་དེ་བརྗོད་
པའི་སྒྲརྣམ་གྲངས་མ་ཡིན་ནོ། །སེམས་དང་སེམས་ལས་བྱུང་བ་དང་དོན་མཐོང་བ་དང་དོན་གྱི་
ཁྱད་པར་མཐོང་བ་ནི་སྒྲའི་དོན་དུའང་མི་འཐད་དེ། དཔེར་ན་མི་རྟག་པ་དང་འཇིག་པ་བཞིན་
ནོ༑ ༑དེས་ན་དེ་དག་གྲངས་ཡིན་ནོ། །དོན་མཐོང་བ་དང་དོན་གྱི་ཁྱད་པར་མཐོང་བ་ཞེས་བྱ་བ་
འདི་ཉིད་ཇི་ལྟ་བུ་ཡིན་ཞེ་ན། དཔེར་ན་སྔོན་པོ་ཉིད་དང་དེ་ཡང་མྱོང་བར་བྱ་བ་ཉིད་དང་ཐ་སྙད་
དུ་བྱ་བ་ཉིད་ལས་དང་པོ་ནི་ངོ་བོ་ཡིན་ཏེ་དེ་གཉིས་ཀྱི་རྟེན་དུ་གྱུར་པའི་ཕྱིར་རོ། །གཉིས་པོ་དེ་
ནི་བརྟེན་པ་ཡིན་ཏེ། དེའི་གཞན་དབང་དུ་གྱུར་པའི་ཆོས་ཡིན་པའི་ཕྱིར་རོ། །དེ་འརྟེན་འཛིན་
པ་ནི་དོན་མཐོང་བ། དེའི་ཆོས་འཛིན་པ་ནི་ཁྱད་པར་མཐོང་བ་ཡིན་ནོ། །འདི་གཉིས་ཀྱང་ལྡོག་
པའི་དབྱེ་བས་རྣམ་པར་བཏགས་པའི་ཐ་དད་པ་ལ་བརྟེན་ནས་རིལ་པོར་འཛིན་པ་ལྡོག་པའི་ཐ་
དད་དུ་བཤད་དུ་ཟད་ཀྱི་དོན་དམ་པར་ནི་གཅིག་ཉིད་དོ། །སེམས་དང་སེམས་ལས་བྱུང་བ་ཐ་
མི་དད་པར་མདོ་སྡེ་རྒྱན་དུ་བཤད་པ་བཞིན་ནོ། །འདིར་ཡང་མིག་གི་རྣམ་པར་ཤེས་པརྣམ་
པར་མི་རྟོག་པ་ལ་སྔོན་པོ་ཉིད་དང་མྱོང་བར་བྱ་བ་ཉིད་ཐ་སྙད་དུ་བྱ་བ་ཉིད་དང་ལས་སུ་བྱ་བ་
ཉིད་ཇི་ལྟར་སྣང་སྟེ་ཐ་སྙད་དུ་བྱ་བ་ནི་ཐ་སྙད་དུ་བྱེད་པ་ལ་ལྟོས་པ་དེ་དང་འབྲེལ་བ་ཡིན་ལ་
བརྗོད་པ་དང་འབྲེལ་བ་འཛིན་པ་ཡང་རྟོག་པ་ཡིན་པའི་ཕྱིར་ཞེ་ན། འདིར་མྱོང་བར་བྱེད་པའི་
- 7 0 -



གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། ༡
བྱེད་པས་ལས་སུ་བྱ་བ་དང་ཐ་སྙད་དུ་བྱེད་པའི་བྱེད་པས་ལས་སུ་བྱ་བ་དང་ལ་སོགས་པའི་
ལས་སུ་བྱ་བ་ཉིད་དང་། ལས་སུ་བྱ་བར་ཐ་སྙད་དུ་བྱ་བ་དང་མྱོང་བར་བྱ་བར་ཐ་སྙད་དུ་བྱ་བ་
དང་སྔོན་པོ་ཉིད་དུ་ཐ་སྙད་དུ་བྱ་བ་ལ་སོགས་པའི་ཐ་སྙད་དུ་བྱ་བ་ཉིད་ལས་དང་ཐ་སྙད་དུ་བྱ་
བ་དང་སྔོན་པོ་ཉིད་དུ་མྱོང་བར་བྱ་བ་ཞེས་བྱ་བར་ནི་མྱོང་བ་ལས་སྐྱེས་པའི་རྟོག་པས་རྣམ་
པར་བཞག་པ་ཡིན་ལ་དེ་ལྟར་འཇོག་པའི་རྒྱུ་མཚན་ཉམས་སུ་མྱོང་བ་ལ་ཡང་རྟོག་པ་དང་
མཐུན་པར་རྟོག་པའི་དབང་གིས་ཐ་སྙད་དུ་བྱེད་པའི་ཐ་སྙད་དུ་བྱ་བ་ལ་སོགས་པར་འཛིན་པར་
འདོད་པས་མི་འགལ་ལོ། ། །
འཇུག་པའི་མཚན་ཉིད་ཀྱང་སྟོན་ཏེ་ཞེས་བྱ་བ་ལ་འཇུག་པ་ནི་རྒྱུན་རྣམ་པར་གནས་
པ་སྟེ་རྒྱུ་འབྲས་བརྒྱུད་པས་འབྱུང་བའི་མཚན་ཉིད་དོ། །འོ་ན་རྟེན་ཅིང་འབྲེལ་བར་འབྱུང་བ་
ཀུན་ནས་ཉོན་མོངས་པའི་མཚན་ཉིད་དང་འདིར་ཁྱད་པར་ཅི་ཡོད་ཅེ་ན། འདིར་ནི་ཡང་དག་པ་
མ་ཡིན་པའི་རྟོག་པ་ཉིད་ཀྱི་ངོ་བོ་རྒྱུན་འབྱུང་བབསྟན་པ་ཀུན་ནས་ཉོན་མོངས་པར་ནི་དེ་ལས་
བྱུང་བའི་ཉོན་མོངས་པ་དང་དེས་བསྐྱེད་པའི་ལས་དང་དེའི་རྣམ་པར་སྨིན་པ་རྒྱུན་འབྱུང་བར་
བསྟན་པས་ཁྱད་པར་ཡོད་དོ། །དེས་ན་རང་གི་རང་བཞིན་རྒྱུན་འཇུག་པ་དང་དེའི་འབྲས་བུ་
རྒྱུན་འཇུག་པ་ཞེས་བྱ་བའོ། །སློབ་དཔོན་བློ་བརྟན་གྱིས་འདིར་ཚེ་འདིའི་སྐད་ཅིག་རྒྱུན་འཇུག་
པ་བརྗོད་ལ་འོག་མར་ནི་ཚེ་རབས་གཞན་གྱི་རྒྱུན་འཇུག་པར་བསྟན་པ་ནི་ཧ་ཅང་འགྲིག་པར་
མ་མཐོང་སྟེ་འདིར་ཡང་ཚེ་རབས་འདི་དང་གཞན་ཁྱད་པར་མེད་པར་འཇུག་པར་སྣང་བ་དང་
འོག་མར་ཡང་མིང་དང་གཟུགས་ཀྱི་རྐྱེན་གྱིས་སྐྱེ་མཆེད་དྲུག་ཅེས་བྱ་བ་ལ་སོགས་པ་ཚེ་རབས་
དེ་ཉིད་ཀྱི་རྒྱུ་འབྲས་སྟོན་པར་སྣང་བའི་ཕྱིར་རོ། །ཡང་དག་པ་མ་ཡིན་པའི་རྟོག་པའི་ལས་ཀུན་
ནས་ཉོན་མོངས་པ་ཡང་སྟོན་པ་ནི་སྒྲིབ་པའི་ཕྱིར་དང་ཞེས་བྱ་བ་ལ་སོགས་པའོ། །འདིར་ཇི་
ལྟར་ཉོན་མོངས་པར་བྱེད་པ་དང་གང་ཉོན་མོངས་པར་བྱེད་པ་དང་གང་གིས་ཉོན་མོངས་པར་
- 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་པ་དང་གང་ལས་ཉོན་མོངས་པར་བྱེད་པ་དེ་བཞིན་ཉིད་སྟོན་ཏོ། །ཇི་ལྟར་ཞེ་ན་སྒྲིབ་པར་
བྱེད་པས་ན་སྡུག་བསྔལ་བར་བྱེད་པའི་སྟེརྣམ་པ་དེ་ལྟར་རོ། །གང་ཞེ་ན་འགྲོ་བའོ། །རྣམ་པ་དེ་
ལྟར་ཉོན་མོངས་པར་བྱེད་པ་དེ་གང་ཡིན་ཞེ་ན། གང་གིས་ཉོན་མོངས་པར་བྱེད་པ་དེ་ཉིད་སྟོན་
པ་ནི་རྣམ་པ་གསུམ་ཞེས་བྱ་བ་ལ་སོགས་པའོ། །ཉོན་མོངས་པ་དེ་དག་གང་ལས་བྱུང་སུས་
བྱས་ཞེ་ན། ཡང་དག་མིན་རྟོག་ལས་ཞེས་བྱ་བ་སྟེ་ཡང་དག་པ་མ་ཡིན་པར་རྟོག་པས་ཉོན་
མོངས་པ་གསུམ་པོའམ་བདུན་པོ་དེས་བྱས་སོ། །འགྲེལ་པར་ཡང་དེ་ཁོ་ན་བཞིན་བལྟའོ། །ད་
ནི༑ དེ་ལ་གཉིས་པོ་ཡོད་མ་ཡིན། །སྟོང་པ་ཉིད་ནི་དེ་ལ་ཡོད། །ཅེས་བསྟན་པ་བཤད་པའི་དོན་
དུ་སྟོང་པ་ཉིད་ནི་མདོར་བསྡུས་ན་ཞེས་པའོ། །གཉིས་དངོས་མེད་དང་ཞེས་བྱ་བ་ནི་གང་བ་
དང་འཛིན་པར་བློསདམིགས་པར་བྱ་བ་འདི་ནི་དེ་ཁོ་ནར་དེ་ལྟར་མེད་པའི་མེད་པར་དགག་པ་
སྟེ༑ བཏགས་པའི་དེ་བཞིན་ཉིད་དོ། །གཉིས་པོ་དེའི་དངོས་མེད་པའི་དངོས་པོ་ནི་གང་དུ་
གཟུང་འཛིན་སྒྲོ་བཏགས་པའི་གཞི་དེ་དེས་སྟོང་པའི་རང་བཞིན་མེད་པར་དགག་པའི་མཚན་
ཉིད་དེ་གཞན་དག་གི་དེ་བཞིན་ཉིད་དོ། །འདིས་ནི་དངོས་པོའི་ཆོས་ཡིན་པས་དངོས་པོ་ཞེས་
བསྟན་ཏོ། །སྟོང་པ་ཉིད་ཕྱི་མ་འདི་ཉིད་ཀྱི་རང་བཞིན་གསལ་བར་བྱེད་པ་ནི་ཡོད་པ་མཡིན་
མེད་པ་མིན་ཞེས་བྱ་བ་དང་། ཐ་དད་གཅིག་པའི་མཚན་ཉིད་མིན་ཞེས་བྱ་བའོ། །སྟོང་པ་ཉིད་
ནི་དགག་པ་ཙམ་གྱིས་རང་བཞིན་ཡིན་པས་མེད་པའི་རང་བཞིན་དེ་ནི་དངོས་པོ་གཞན་གྱི་
དབང་དང་གཅིག་པ་དང་ཐ་དད་པར་ཡང་མི་འཐད་དོ། །ཡོད་པར་བརྗོད་པ་ནི་ཡོད་པའི་ཆོས་
ཡིན་པས་དེ་བརྗོད་པ་ཙམ་མོ། །རྣམ་གྲངས་དང་རྣམ་གྲངས་ཉིད་ཀྱི་དོན་གྱིས་ནི་བརྗོད་པ་དང་
དེའི་ཡུལ་བསྟན་པས་རྣམ་གྲངས་ཉིད་སྟོན་ཏོ། །རབ་ཏུ་དབྱེ་བ་ལས་རྩ་བའི་དབྱེ་བ་ནི་ཐ་དད་
པའི་རང་བཞིན་དང་རྣམ་གྲངས་དཔེ་གསུམ་གྱིས་སྟོན་ཏེ་ཚིག་རྐང་དང་པོ་དང་། གཉིས་དང་
ལྷག་མ་གཉིས་དང་རིམ་བཞིནནོ། །
- 7 2 -



གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། ༡
ཡན་ལག་གི་དབྱེ་བ་ལ་གཉིས་ཏེ། གྲངས་དང་མཚན་ཉིད་དོ། །གྲངསལ་གཉིས་
ཏེ་སྟོང་པ་ཉིད་བཅུ་དྲུག་པོ་ཞེས་བྱ་བ་ནི་བསྟན་པའོ། །འདི་ལྟ་སྟེ། ནང་སྟོང་པ་ཉིད་དང་མིང་གི་
རྣམ་གྲངས་རབ་ཏུ་བགྲངས་པ་ནི་བཤད་པའོ། །མཚན་ཉིད་ཀྱང་རྩ་བའི་ཚིག་ལེའུར་བྱས་པ་
བཀོད་པ་ནི་བསྟན་པའོ། །དེ་བཞིན་འགྲེལ་པ་ནས་བཤད་པ་ནི་བཤད་པའོ། །དེ་ལ་གྲངས་
དང་མཚན་ཉིད་ཀྱི་སྟོང་པ་ཉིད་བཅུ་དྲུག་རབ་ཏུ་ཕྱེ་བ་འདི་ཡིས་བསྡུས་པའི་དོན་ནི་འདི་ཡིན་ཏེ་
འདི་ལྟ་སྟེ་མ་དག་པའི་གནས་སྐབས་ཀྱི་སྟོང་པའི་རྣམ་པ་དང་དག་པའི་སྟོང་པ་ཉིད་ཀྱི་རྣམ་པ་
དངགནས་སྐབསགཉིས་ཀའི་སྟོང་པ་ཉིད་ཀྱི་རང་བཞིན་གྱི་རྣམ་པའོ། །དང་པོ་ནི་མ་དག་པའི་
གནས་སྐབས་གཉིས་སུ་སྣང་བ་མ་ཟད་པ་ནི་ཡུལ་གང་ཞིག་ཡེ་ཤེས་གང་གིས་རྣམ་པ་ཇི་ལྟ་
བུར་དགོས། གང་གི་ཆེད་དུ་སྒོམ་པའིདབང་དུ་བྱས་པ་ལས་གཞི་དང་ཡེ་ཤེས་དང་རྣམ་པ་ནི་
མ་དག་པའི་གནས་སྐབས་ཉིད་ཡིན་པས་ན་མཚན་ཉིད་ཡུལ་རྣམ་པ་བཞི་དང་མཚོན་པ་དེ་ལ་
དམིགས་པའི་ཡེ་ཤེས་དང་མཚན་ཉིད་སྟོང་པ་ཉིད་དེ་དང་དྲུག་པོ་དེའི་སྟོང་པ་ཉིད་ནི་མ་དག་
པའི་སྟོང་པ་ཉིད་དེ་རིམ་བཞིན་དངོས་པོའི་སྟོང་པ་ཉིད་དྲུག་གོ །ཡུལ་བཞི་ནི་འདི་ལྟ་སྟེ་ལོངས་
སྤྱོད་པར་བྱེད་པ་དང་། ལོངས་སྤྱད་པར་བྱ་བ་དང་། ལས་དང་བྱེད་པ་དེ་གཉིས་ཀས་བདག་པོ་
དང་དེའི་གཞིའོ། །མ་དག་པའི་གནས་སྐབས་སུ་ཡུལ་དེ་ཡིད་ལ་བྱེད་པ་དེས་རྣམ་པ་དེ་ལྟར་
བསྒོམས་པའི་འབྲས་བུ་ནི་རྣམ་པར་དག་པའི་ཆོས་ཐོབ་པ་ཡིན་པས་དེའི་ཆེད་དུ་བྱ་བ་སྟོང་པ་
ཉིད་ནི་རྣམ་པར་དག་པའི་སྟོང་པ་ཉིད་དོ། །རྣམ་པར་དག་པ་དེ་ཡང་རྣམ་པ་དྲུག་སྟེ་རང་གི་དོན་
དང་གཞན་གྱི་དོན་གཉིས་དང་སྲིད་པ་དང་ཞི་བ་མི་སྤོང་བ་གཉིས་དང་རང་བཞིན་དང་ཡོན་
ཏན་མངོན་དུ་གྱུར་པ་གཉིས་ཏེ་དོན་དང་མྱ་ངན་ལས་འདས་པ་དང་སྐུའོ། །དེ་ལ་དོནགཉིས་ནི་
ཡེ་ཤེས་དང་སྤངས་པ་རང་དོན་དང་། སེམས་ཅན་ལ་ཕན་པ་སྒྲུབ་པ་གཞན་གྱི་དོན་ཡིན་ནོ། །
དེ་ཡང་འདུས་བྱས་སྟོང་པ་ཉིད་ནི་ཡེ་ཤེས་སྟོང་པ་ཡིནཏེ་ཡེ་ཤེས་ནི་ལམ་གྱི་རང་བཞིན་འདུས་
- 7
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱས་པའི་ཕྱིར་ཏེ། འདུས་མ་བྱས་སྟོང་པ་ནི་སྤངས་པ་དང་སྟོང་པ་ཉིད་དེ་སྤངས་པ་ནི་འགོག་
པའི་བདེན་པ་ཡིན་པས་འདུས་མ་བྱས་པའི་ཕྱིར་རོ། །དེ་གཉིས་ཆེད་དུ་བྱ་བ་རང་གི་དོན་སྟོང་
པའོ། །མཐའ་ལས་འདས་པ་ནི་སེམས་ཅན་གྱི་དོན་ཡིན་ཏེ་ཚད་མེད་པའི་སེམས་ཅན་ལ་ཕན་
པའི་ཕྱིར་རོ། །དེའི་སྟོང་པ་ཉིད་ནི་གཞན་དོན་སྟོང་པ་ཉིད་དོ། །ཐོག་མ་དང་ཐ་མ་མེད་པ་ནི་
ཡོངས་སུ་དག་པའི་འཁོར་བ་ཡོངས་སུ་མི་སྤོང་བ་ཡིན་ཏེ། གཟུང་བར་བྱ་བའི་འཁོར་བ་དེ་ལ་
སྔོན་དང་ཕྱི་མའི་མཐའ་མེད་པའི་ཕྱིར་རོ། །དེའི་སྟོང་པ་ནི་ཐོག་མ་ཐ་མ་མེད་པ་སྟོང་པ་ཉིད་དེ་
དེ་ནི་སྲིད་པ་མི་འདོར་བའི་སྟོང་པའོ། །དོར་བ་མེད་པ་ནི་ཡོན་ཏན་གྱི་ཆོས་མི་ཟད་པའི་མྱ་ངན་
ལས་འདས་པ་སྟེ་དགེ་བ་མི་འདོར་བའི་ཕྱིར་རོ། །དེའི་སྟོང་པ་ཉིད་ནི་དོར་བ་མེད་པའི་སྟོང་པ་
ཉིད་དེ་ཞི་བ་མི་འདོར་བའི་སྟོང་པ་ཉིད་དོ། །རང་བཞིན་རིགས་ཡིན་ལ་དེའི་སྟོང་པ་ཉིད་ནི་རང་
བཞིན་སྟོང་པ་ཉིད་དོ། །རིགས་ཞེས་བྱ་བ་ནི་སྟོང་པ་ཉིད་དམ་ཆོས་ཉིད་ཀྱིས་གནས་པའི་དགེ་
བའི་ས་བོན་ནོ། །དེ་རྣམ་པར་དག་པ་ནི་སྒྲིབ་པ་དང་བྲལ་བའོ། །དེ་ལ་སྟོང་པ་ཉིད་སྒྲིབ་པ་དང་
བྲལ་བ་ནི་ཆོས་ཀྱི་སྐུ་ཡིན་ལ་དགེ་བའི་ས་བོན་སྒྲིབ་པ་དང་བྲལ་བནི་ལོངས་སྤྱོད་རྫོགས་པའི་
སངས་རྒྱས་ཏེ་གཟུགས་སུ་སྣང་བའི་བདག་པོའི་རྒྱུ་གཟུགས་སྐུའི་རང་བཞིན་ཡིན་ནོ། །དེས་
ན་དེའི་སྟོང་པ་ཉིད་ནི་རང་བཞིན་མངོན་དུ་གྱུར་པའི་སྟོང་པའོ། །
རང་བཞིན་དེའི་ཡོན་ཏན་ཡང་གཉིས་ཏེ། གཟུགས་སྐུའི་ཡོན་ཏན་ནི་མཚན་དང་
དཔེ་བྱད་ཡིན་ལ། ཆོས་སྐུའི་ཡོན་ཏན་ནི་སྟོབས་དང་མི་འཇིགས་པ་ལ་སོགས་པའོ། །ཡོན་
ཏན་དེ་གཉིས་ཀྱི་སྟོང་པ་ཉིད་ནི་རིམ་པ་བཞིན་དུ་རང་གི་མཚན་ཉིད་སྟོང་པ་ཉིད་དང་ཆོས་ཉིད་
སྟོང་པ་ཉིད་དེ་དེ་ནི་ཡོན་ཏན་མངོན་དུ་གྱུར་པའི་སྟོང་པའོ། །མ་དག་པའི་སྟོང་པའི་རྣམ་པ་དང་
དག་པའི་སྟོང་པ་ཉིད་ཀྱི་རྣམ་པ་དེ་གཉིས་ཀའི་རང་བཞིན་ལ་སྒྲོ་འདོགས་པ་དང་སྐུར་བ་
འདེབས་པ་སྤང་བའི་ཕྱིར་སྟོང་པ་ཉིད་ཀྱི་རང་བཞིན་གྱི་རྣམ་པ་སྟོན་པ་ནི་དངོས་པོ་མེད་པ་སྟོང་
-
བ 7 4 -



གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། དོ༡
པ་ཉིད་དང་དངོས་པོ་མེད་པའི་ངོ་བོ་ཉིད་སྟོང་པ་ཉིད་དོ། །དེ་ཡང་འདི་ལ་སྟོང་པ་ཉིདགང་ཞེན་
ཞེས་བྱ་བ་ལ་སོགས་པའོ། །གཟུང་བ་དང་འཛིན་པ་ཡོད་པར་སྒྲོ་འདོགས་པའི་གཉེན་པོན་
དངོས་པོ་མེད་པ་སྟོང་པ་སྟེ་དངོས་པོ་མེད་པ་ཉིད་སྟོང་པ་ཡིན་ནོ་ཞེས་བྱ་བའི་དོན་ཏོ། །དེས་
དབེན་པའི་སྟོང་པ་ཉིད་ལ་སྐུར་བ་འདེབས་པའི་གཉེན་པོ་ནི་དངོས་པོ་མེད་པའི་ངོ་བོ་ཉིད་སྟོང་
པ་ཉིད་དེ། གཉིས་བཀག་པའི་དངོས་མེད་ནི་ངོ་བོ་ཉིད་དུ་གྲུབ་པས་དེའི་ཕྱིར་དངོས་པོ་མེད་
པའི་ངོ་བོ་ཉིད་སྟོང་པའི་རང་བཞིན་ཡིན་ནོ་ཞེས་བྱ་བའི་དོན་ཏོ། །དེ་ལྟར་ན་དང་པོ་དྲུག་གིས་
ནི་མ་དག་པའི་སྟོང་པའོ། །དེ་ནས་བརྒྱད་ནི་དག་པའི་སྟོང་པའོ། །ཐ་མ་གཉིས་ནི་གཉིས་ཀའི་
སྟོང་པ་ཉིད་ཀྱི་རང་བཞིན་ཕྱིན་ཅི་མ་ལོག་པ་སྟེ། བཅུ་དྲུག་པོ་འདི་ནི་ཡན་ལག་གི་དབྱེ་བའོ། །
དེ་ལ་རྣམ་པར་དག་པ་མཐར་ཕྱིན་པའི་ཚེ་ནི་རང་གི་རྒྱུ་ལ་ཟབ་ལ་སོགས་པ་གཉིས་སུ་སྣང་བ་
མི་འབྱུང་གི །ཞིང་ཡོངས་སུ་དག་པ་ལ་སོགས་པ་ནི་གདུལ་བྱའི་སྣང་བ་ཡིན་པའི་ཕྱིར་རང་གི་
རྒྱུད་ལ་དེར་སྣང་བ་ཡོད་ཀྱང་དེར་བདུན་པོ་སྤང་བ་ལ་དབང་འབྱོར་པའི་ཕྱིར་ཞེན་པ་མེད་པས་
ལུས་ལ་སོགས་པ་ནི་རྣམ་པར་དག་པའི་གནས་སྐབས་ན་སྤང་བར་བརྗོད་དོ། །དེས་ན་དེ་མ་
དག་པའི་འདུས་པ་ཡིན་པས་དེའི་སྟོང་པ་ནི་མ་དག་པའི་སྟོང་པར་བཞག་གོ །སྟོང་པ་ཉིད་ཀྱི་
རབ་ཏུ་དབྱེ་བ་སྒྲུབ་པ་ནི་གཉིས། ཀུན་རྫོབ་ཏུ་དབྱེ་བ་ཡོད་པའི་འཐད་པ་དང་། དོན་དམ་པར་
དེ་དགག་པའོ། །དང་པོ་ནི། གལ་ཏེ་ཉོན་མོངས་དེ་མ་གྱུར་ཅེས་བྱ་བའི་ཚིགས་སུ་བཅད་པ་སྟེ།
གནས་སྐབས་ཀྱི་ཀུན་ནས་ཉོན་མོང་པ་དང་གནས་སྐབས་ཀྱི་རྣམ་པར་དག་པ་ཡོད་པར་སྟོན་
པའོ།། །།
༈ གཉིས་པ་ནི་ཉོན་མོངས་མ་ཡིན་ཞེས་བྱ་བས་དོན་དམ་པར་ཉོན་མོངས་པ་འཇོག་
པ་དང་། མི་རྨོངས་མིན་ཞེས་བྱ་བས་དག་པ་གཞི་གནས་སྐབས་དེ་ཉིད་རྗེས་སུ་བརྗོད་པས་
ཀུན་ནས་ཉོན་མོངས་སུ་དོན་དམ་པར་བཀག་གོ །དེ་ནི་དག་པ་མ་ཡིན་ཞེས་བྱ་བས་དོན་དམ་
7 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་རྣམ་པར་དག་པ་བཀག་པ་དང་ཡང་དག་མིན་ཞེས་བྱ་བས་དག་པའི་གཞི་གནས་སྐབས་
པའི་དག་པ་རྗེས་སུ་བརྗོད་པས་དག་པ་དོན་དམ་པར་བཀག་པའོ། །དང་པོ་སྒྲིབ་པ་སྤྱིར་རྣམ་
པར་འབྱེད་པ་ནི་ཁྱབ་དང་ཉི་ཚེ་ཞེས་བྱ་བའོ། །འདིར་ཡུལ་གྱི་སྒོ་ནས་དབྱེ་བ་རྣམ་པ་གཉིས།
ཁྱབ་པ་དང་ཉི་ཚེ་བའོ། །རང་གི་ངོ་བོ་ཉིད་ཀྱིས་དབྱེ་ནའང་གཉིས་ཏེ་ལྷག་པ་དང་ཆ་མཉམ་
པའོ། །འབྲས་བུ་དབྱེ་ནའང་གཉིས་ཏེ། འཁོར་བ་ལེན་པ་དང་འཁོར་བ་སྤོང་བའོ། །དེ་ལ་
འཁོར་བ་ལེན་པ་ནི། སྒྲིབ་པ་ནི་འཁོར་བའི་ཉེས་པ་མ་མཐོང་བས་ཆགས་པའོ། །འཁོར་བ་
སྤོང་བའི་སྒྲིབ་པ་ནི་གཞན་ལ་སྙིང་རྗེ་མེད་པའོ། །དེ་ལ་ལེན་པའི་སྒྲིབ་པ་ནི་འཁོར་བའི་མཐར་
གནས་པའི་རྒྱུ་ཡིན་པས་ན་འབྲས་བུ་སྲིད་པ་དང་མྱ་ངན་ལས་འདས་པ་གྲུབ་པའི་སྒོ་ནས་དེ་
གཉིས་སུ་དབྱེའོ། །འདི་ལ་ལེན་པ་དང་སྤོང་བ་ནི་མི་གནས་པའི་མྱ་ངན་ལས་འདས་པ་སྟེ།
སྙིང་རྗེས་འཁོར་བ་ལེན་པ་དང་ཤེས་རབ་ཀྱིས་སྤོང་བའོ། །དེ་ལ་སྒྲིབ་པ་ནི་ལེན་པ་དང་སྤོང་
བའི་སྒྲིབ་པ་ཡིན་པས་གཅིག་ཉིད་དོ་ཞེས་སློབ་དཔོན་བློ་བརྟན་གྱིས་བཤད་པ་ནི་གཞུང་དང་
མི་མཐུན་ཏེ། དེ་ལྟ་ན་ནི་ལེན་དང་སྤོང་བ་ལ། །གཉིས་ཀྱིས་སྒྲིབ་པར་བསྟན་པ་ཡིན། །ཞེས་
ལེན་པ་དང་སྤོང་བ་སྒྲིབ་པའི་ཡུལ་དུ་སྟོན་པར་འགྱུར་བའི་ཕྱིར་རོ། །དེ་ལྟ་ན་ནི་ལེན་དང་སྤོང་
བ་ནི་ཞེས་སྒྲིབ་པའི་རང་བཞིན་དུ་གསུངས་སོ། །དེས་ན་སྔ་མ་ལྟར་ཡིན་ནོ། །དེ་གཉིསནི་ཉོན་
མོངས་པའི་སྒྲིབ་པ་དང་ཤེས་བྱའི་སྒྲིབ་པ་ཉན་ཐོས་དང་བྱང་ཆུབ་སེམས་དཔའ་ལ་སོགས་པ་
ལ་མ་ཕྱེ་བར་སྤྱིར་རྣམ་པར་ཕྱེ་བའོ། །ད་ནི་ཉན་ཐོས་ཀྱི་དབང་དུ་བྱས་ཏེ་ཐར་པའི་སྒྲིབ་པ་ཉོན་
མོངས་པའི་མཚན་ཉིད་ཁྱད་པར་དུ་རྣམ་པར་འབྱེད་པ་ནི། ཉོན་མོངས་མཚན་ཉིད་རྣམ་དགུ་སྟེ།
ཀུན་ཏུ་སྦྱོར་རྣམས་སྒྲིབ་པ་ཡིན། །ཞེས་གསུངས་སོ། །འདིའང་རྣམ་པ་བཞིར་བསྡུ་སྟེ་ཐར་པ་
ལ་འདུན་པའི་སྒྲིབ་པ་དང་། ཐར་པའི་ལམ་རྣམ་པར་ངེས་པའི་སྒྲིབ་པ་དང་། ཐར་པའི་ལམ་
མངོན་དུ་བྱེད་པའི་སྒྲིབ་པ་དང་། མངོན་དུ་བྱས་པ་དང་མཐུན་པར་རྣམ་པར་སྤྱོད་པའི་སྒྲིབ་
- 7
6 -



་བcགར
གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། དོ༡ །
པའོ། །དེའང་མདོར་ན་གཉིས་སུ་སྣང་སྟེ་དོན་དུ་གཉེར་བའི་སྒྲིབ་པ་དང་ཇི་ལྟ་བ་བཞིན་རྟོགས་
པའི་སྒྲིབ་པའོ། །དང་པོ་ནི་འདུན་པའི་སྒྲིབ་པ་ཡིན་ལ་ལྷག་མ་གསུམ་ནི་ཇི་ལྟ་བ་བཞིན་རྟོགས་
པའི་སྒྲིབ་པའོ། །དེ་ལ་ཐར་པ་ལ་འདུན་པ་ནི་འཁོར་བ་ལ་སེམས་བཏང་སྙོམས་སུ་གནས་པར་
འགྱུར་ན་རྗེས་སུ་ཆགས་པར་འགྱུར་བའམ་ཁོང་ཁྲོ་བས་ཉམས་པ་ནི་སེམས་རྣལ་དུ་མི་གནས་
པས་ཐར་པ་དོན་དུ་གཉེར་བའི་མཚན་ཉིད་ཚོགས་ཀྱི་ལམ་སྐྱེ་བའི་གེགས་སོ། །ཐར་པའི་ལམ་
རྣམ་པར་ངེས་པའི་སྒྲིབ་པ་ནི་ང་རྒྱལ་གྱི་ཀུན་ཏུ་སྦྱོར་བ་སྟེ། དེ་ཡོད་ན་ནི་འཇིག་ཚོགས་སུ་ལྟ་བ་
བརྟན་པས་དེ་ཕྱིན་ཅི་ལོག་ཏུ་མ་ཤེས་པས་དེ་དང་མི་མཐུན་པའི་བདེན་པ་རྣམ་པར་ངེས་པའི་
ཤེས་པ་དྲོད་ལ་སོགས་པའི་གེགས་བྱེད་པའི་ཕྱིར་རོ། །ཐར་པའི་ལམ་མངོན་དུ་བྱེད་པའི་སྒྲིབ་
པནི་བདེན་པ་བཞི་མངོན་དུ་མཐོང་བའི་ཡེ་ཤེས་སྐྱེ་བའི་གེགས་ཡིན་པའི་ཕྱིར་རོ། །དེའང་རྣམ་
པ་གསུམ་ལས་མ་རིག་པའི་ཀུན་ཏུ་སྦྱོར་བས་ནི་སྡུག་བསྔལ་དང་ཀུན་འབྱུང་མངོན་དུ་མཐོང་
བ་ལ་སྒྲིབ་སྟེ། འཇིགས་ཚོགས་སུ་ལྟ་བའི་གཞི་ཕུང་པོ་ལྔ་པོ་ནི་བདེན་པ་གཉིས་ཀྱི་རང་བཞིན་
ཡིན་ལ་དེ་ལའང་འདིས་སྒྲིབ་ཕྱིར་རོ། །ལྟ་བའི་ཀུན་ཏུ་སྦྱོར་བས་ནི་འགོག་པ་མཐོང་བ་ལ་སྒྲིབ་
སྟེ༑ གཉིས་ཀྱིས་སྐྲག་པ་དང་གཅིག་གིས་བསྐུར་བའི་ཕྱིར་རོ། །མཆོག་ཏུ་འཛིན་པའི་ཀུན་ཏུ་
སྦྱོར་བས་ནི་ལམ་གྱི་བདེན་པ་མངོན་སུམ་དུ་མཐོང་བ་ལ་སྒྲིབ་སྟེ་ལམ་གཞན་ལ་མཆོག་དང་
དག་པར་ལྟ་བའི་ཕྱིར་རོ། །ཐར་པའི་ལམ་མངོན་སུམ་དུ་བྱས་པ་དང་མཐུན་པར་རྗེས་སུ་སྤྱོད་
པ་ནི་རྣམ་པ་གསུམ་སྟེ་དཀོན་མཆོག་ཡོངས་སུ་ཤེས་པས་ནེམ་ནུར་ཟད་པ་དང་རྙེད་པ་དང་
བཀུར་སྟིའི་ཉེས་པ་ཡོངས་སུ་ཤེས་པས་དེ་མི་འདོད་པ་དང་ཡོ་བྱད་བསྙུང་བའི་ཡོན་ཏན་ཡོངས་
སུ་ཤེས་པས་ཟང་ཟིང་མི་འཛིན་པའོ། །དེའི་སྒྲིབ་པ་ནི་རིམ་པ་བཞིན་ཐེ་ཚོམ་གྱི་ཀུན་ཏུ་སྦྱོར་བ་
དང་སེར་སྣའི་ཀུན་ཏུ་སྦྱོར་བ་རྣམས་སོ། །བྱང་ཆུབ་སེམས་དཔའི་དབང་དུ་བྱས་ན་ཐམས་ཅད་
མཁྱེན་པ་ཉིད་ཀྱི་སྒྲིབ་པ་ཤེས་བྱའི་སྒྲིབ་པའི་རང་བཞིན་གཙོ་བོར་བསྟན་པ་ནི་དགེ་བ་ལ་
- 7 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སོགས་པ་བཅུ་ལ་གཞན་ཞེས་བྱའོ། །འདིའང་རྣམ་པ་གཉིས་ཀྱིས་སྟོན་ཏེ་སྒྲིབ་པའི་རང་བཞིན་
དང་གྲངས་དང་གོ་རིམ་མོ། །རང་བཞིན་ཡང་རྣམ་པ་གསུམ་གྱིས་སྟོན་ཏེ། སྒྲིབ་བྱེད་དང་
བསྒྲིབ་བྱ་དང་བྱ་བྱེད་སྦྱར་བའོ། །དང་པོནི་ཏིང་ངེ་འཛིན་སྦྱང་བ་མ་བྱས་པའོ་ཞེས་བྱ་བའི་བར་
རོ༑ ༑འདིས་ནི་སྐྱེ་བ་ལ་སྒྲིབ་པ་ནས་ཐོས་པ་ལ་སྒྲིབ་པའི་བར་གྱི་སྒྲིབ་པ་རྣམ་པ་བཅུ་བསྟན་
ཏོ༑ །སྒྲིབ་པ་དེ་བཅུར་གནས་པ་ཡང་འབྲས་བུའི་རང་བཞིན་གྱི་བསྒྲིབ་བྱ་རྣམ་པ་བཅུའི་
དབང་གིས་དགེ་དང་ཞེས་བྱ་བ་ལ་སོགས་པས་བསྒྲིབ་བྱ་རྣམ་པ་བཅུ་བརྗོད་དོ། །བསྒྲིབ་བྱ་
བཅུ་པོ་འདིའང་རང་རྒྱུད་དུ་རྣམ་པ་བཅུ་སོ་སོར་གྲུབ་པའམ་འོན་ཏེ་བསྟན་པ་དང་བཤད་པ་
ཡིན་ཞེས་རྣམ་པ་གཉིས་ཁྲིད་དོ། །དེ་ལ་སློབ་དཔོན་བློ་བརྟན་ན་རེ། དགེ་བ་དང་བྱང་ཆུབ་ནི་
བསྟན་པ་ཡིན་ལ་ཡང་དག་པར་འཛིན་པ་ལ་སོགས་པ་བདུན་གྱིས་ནི་དགེ་བ་བཤད་དོ། །
དབང་གིས་ནི་བྱང་ཆུབ་བཤད་དོ་ཞེས་ཟེར་རོ། །འོན་རང་རྒྱུད་དུ་སྒྲིབ་པ་བཅུར་བཤད་པ་མི་
འཐད་དོ་ཞེ་ན། དགེ་བ་ཀུན་གྱི་ཐུན་མོང་གི་སྒྲིབ་པ་གཅིག་དང་སོ་སོའི་སྒྲིབ་པ་བདུན་ཡིན་
ཕྱིར་རང་རྒྱུད་པ་བརྒྱད་ནི་དགེ་བ་ལའོ། །བྱང་ཆུབ་གཅིག་ཡིན་ཡང་དེ་གནས་པའི་གེགས་དང་
ཐོབ་པའི་གེགས་ཐ་དད་པས་སྒྲིབ་པ་གཉིས་པོ་ཡང་རང་རྒྱུད་དུ་མི་འགལ་ལོ་ཞེས་ལན་བརྗོད་
དོ༑ །འདི་ནི་མི་འཐད་དེ་བསྐྱེད་པར་བྱ་བ་ལ་སོགས་པའི་འབྲས་བུ་བཅུ་ནི་བསྒྲིབ་པར་བྱ་བ་
ཡིན་ལ། དེའང་བསྟན་པ་དང་བཤད་པ་ཡིན་ནབསྐྱེད་པར་བྱ་བའི་འབྲས་བུ་ནི་ལོགས་སུ་མེད་
པར་ཐལ་ན། འབྲས་བུ་གཞན་གྱི་ཁོངས་སུ་མ་འདུས་པར་དཔེ་ལས་རབ་ཏུ་གྲུབ་པའི་ཕྱིར་རོ།།
རྒྱུན་སྔ་ན་མེད་པའི་མིག་གི་རྣམ་པར་ཤེས་པ་སྐྱེས་པ་ནི་རྒྱུན་སྔར་ཡོད་པ་གནས་པའི་སྲོག་འཚོ་
བ་ལ་སོགས་པ་ལས་ཐདད་དོ། །དེ་བཞིན་དུ་འབྲས་བུ་གཞན་ཡང་སྐྱེ་བའི་ཁོངས་སུ་མ་འདུས་
པས་འདི་ནི་མི་འགྲིགས་སོ། །གཞན་ཡང་དགེ་བ་ཀུན་བསྐྱེད་པར་བྱ་བ་ཡིན་པས་སྐྱེ་བའི་སྒྲིབ་
པ་དགེ་བ་ཀུན་གྱི་ཐུན་མོང་བ་ཡིན་ནོ་ཞེས་བྱ་བ་དེ་ལ་དགེ་བ་ཀུན་གནས་པར་བྱ་བ་ཡིན་པས་
- 7 8 -



གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། ༡
གནས་པ་ལ་བསྒྲིབས་པ་ཡང་ཀུན་གྱི་ཐུན་མོང་གི་སྒྲིབ་པ་ཡིན་པར་ཅི་སྟེ་མི་འགྱུར་ཞེས་འདྲི་ན་
ལན་ཅི་ཡོད། བྱང་ཆུབ་དང་དབང་དོན་གཅིག་ཉིད་ཡིན་ན་ཡང་སྒྲིབ་པ་གཉིས་མི་འཐད་དེ།
བྱང་ཆུབ་གཅིག་པོ་དེ་གནས་ཀྱང་མ་ཐོབ་པའམ་ཐོབ་ཀྱང་མི་གནས་པ་མི་སྲིད་པས་གནས་
པའི་སྒྲིབ་པ་དང་ཐོབ་པའི་སྒྲིབ་པ་གཉིས་མི་འཐད་པའི་ཕྱིར་རོ། ། །
དེས་ན་འདི་ལྟར་ཡིན་ཏེ་སྒྲིབ་པར་བྱ་བ་ནི། དོན་མཐའ་དག་ནི་གཉིས་ཏེ། ཚོགས་
དང་འབྲས་བུའོ། །ཚོགས་ཀྱང་གཉིས་ཏེ། སྤྱིའི་མཚན་ཉིད་དང་། ཁྱད་པར་གྱི་རང་བཞིན་ནོ།།
དང་པོ་ལའང་གཉིས་ཏེ། མ་ཐོབ་པ་སྐྱེད་པར་བྱེད་པ་སྟེ་བྱང་ཆུབ་ཀྱི་ཚོགས་སྔ་མ་བསགས་པ་
བསྐྱེད་པར་བྱ་བ་ཉིད་དང་ནུས་པ་ངེས་པར་བྱ་བ་སྟེ་ཚོགས་བསགས་པའི་སྟོབས་སྤེལ་བར་བྱ་
བའོ། །དང་པོ་ནི་དགེ་བ་ཡིན་ལ་གཉིས་པ་ནི་བྱང་ཆུབ་གནས་པ་ཡིན་ཏེ་བྱང་ཆུབ་ཀྱང་དགེ་
བའི་ནུས་པ་ངེས་པས་གཞན་དུ་མི་འགྱུར་བ་ལ་བྱང་ཆུབ་གནས་པའོ་ཞེས་གདགས་པའི་ཕྱིར་
ཏེ༑ དེས་ན་དགེ་བ་མངོན་པར་གྲུབ་པ་དང་གྲུབ་པའི་དགེ་བ་བརྟན་པའི་སྒྲིབ་པ་ནི་དགེ་བ་ལ་
སྒྲིབ་པ་དང་། བྱང་ཆུབ་ལ་སྒྲིབ་པའོ། །དེ་ལྟར་བསྐྱེད་པར་བྱ་བ་དང་བསྐྱེད་ནས་ནུས་པ་ངེས་
པའི་རང་བཞིན་བརྟན་པར་བྱ་བའི་ཆོས་གཉིས་པོ་དེ་གང་ལ་ཡོད་པའོ། །དགེ་བ་དེ་དག་གང་
ཡིན་ཞེ་ན། ཁྱད་པར་གྱི་རང་བཞིན་སྟོན་པ་ནི། ཡང་དག་པར་འཛིན་པ་ལ་སོགས་པ་བདུན་ནོ།
དེའང་རྣམ་པ་བཞི་སྟེ། བསམ་པའི་དགེ་བ་དང་། སྦྱོར་བའི་དགེ་བ་དང་། ཡེ་ཤེས་ཀྱི་དགེ་བ་
དང་། ཤེས་རབ་ཀྱི་དང་བཞིའོ། །དེ་ལ་དཀར་པོའི་ཆོས་ཐམས་ཅད་ཡང་དག་པར་འཛིན་པའི་
སྐྱེ་མཆེད་པ་ནི་བསམ་པའོ། །རིགས་དང་སྐྱེ་མཆེད་པའི་བདག་ཉིད་ཅན་དུ་གསལ་བར་བྱ་བ་
ནི་སྤྱོད་པ་དང་ལྡན་པས་སྦྱོར་བའོ། །གསལ་བར་བྱ་བ་ནི་གསལ་བར་བྱེད་པ་དང་ལྡན་པས་
འདིས་སྤྱོད་པ་བསྟནཏེ་སྤྱོད་པ་ནི་གསལ་བྱེད་ཡིན་པས་སོ། །ཤེས་རབ་ནི་དོན་དམཔ་ཤེས་པ་
རྣམ་པར་མི་རྟོག་པའོ། །དེའང་གཉིས་ཏེ། མཐོང་ལམ་དང་སྒོམ་ལམ་མོ། །དེ་ལ་མཐོང་ལམ་
- 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་འཁྲུལ་པ་མེད་པའི་ཤེས་པ་ཐོབ་པའི་རང་བཞིན་ཡིན་པས་མ་འཁྲུལ་བའོ། །སྒོམ་ལམནི་མ་
འཁྲུལ་བ་སྟེ་སྒོམ་པས་སྒྲིབ་པ་མེད་པར་བྱེད་པས་སྒྲིབ་པ་མེད་པའོ། །ཡེ་ཤེས་ནི་མཉམ་
གཞག་གི་རྗེས་ཐོབ་ཀུན་རྫོབ་ཤེས་པའོ། །དེ་ལས་ཤེས་རབ་ནི་དེ་ཁོ་ན་ལ་མཉམ་པར་འཇོག་
པ་ཡིན་ལ་ཡེ་ཤེས་ནི་ཚོགས་རྗེས་སུ་སྒྲུབ་པ་ཡིན་ནོ། །དེ་ལ་ཡང་གསུམ་སྟེ་ཡོངས་སུ་བསྔོ་བ་
ལ་མཁས་པ་དང་ཟབ་ཅིང་རྒྱ་ཆེ་བ་ལ་མོས་པ་དང་། གཞན་གྱི་དོན་ལྷུར་ལེན་པའོ། །དེ་ལྟར་ན་
དགེ་བའི་ཁྱད་པར་གྱི་རང་བཞིན་རྣམ་པ་བདུན་ཡིན་པས་དེ་ལ་སྒྲིབ་པ་ཡང་རྣམ་པ་བདུན་རིམ་
པ་བཞིན་ནོ། །དེ་ལ་བསམ་པ་དང་སྦྱོར་བས་ནི་མོས་པས་སྤྱོད་པའི་དགེ་བ་ལྷུར་སྟོན་ཏེ།
འཁྲུལ་མེད་ཀྱིས་མཐོང་ལམ་མོ། །སྒྲིབ་མེད་ཀྱིས་འཇིག་རྟེན་ལས་འདས་པའི་སྒོམ་མོ། །ལྷག་
པ་གསུམ་གྱིས་ནི་དེའི་རྗེས་ལས་ཐོབ་པ་འཇིག་རྟེན་པའི་སྒོམ་བསྟན་ཏོ། །འབྲས་བུའི་ང་
བཞིན་ནི་དབང་སྟེ་དེའི་འོག་ཏུ་རྣམ་པ་ཐམས་ཅད་མཁྱེན་པ་ཉིད་ཐོབ་པའོ། །དབང་བསྒྱུར་པ་
ནི་མཐུ་མཐའ་དག་འབྱོར་པའི་ཡེ་ཤེས་ཡིན་པས་ཡེ་ཤེས་ཀྱི་རང་བཞིན་གཙོ་བོར་བྱས་པའོ། །
ཚོགས་རྗེས་སུ་སྒྲུབ་པ་གསུམ་དང་འབྲས་བུ་ལ་དབང་བསྒྱུར་པ་ཐོབ་པ་བཞི་པོ་འདི་ནི་ཐབས་
དང་སྨོན་ལམ་དང་སྟོབས་དང་ཡེ་ཤེས་བཞི་ཡིན་ཏེ། བསྔོ་བ་ལ་མཁས་པ་ནི་ཐབས་སོ། །ཟབ་
པ་དང་རྒྱ་ཆེ་བ་ལ་མོས་པས་དེ་ཐོབ་པར་སྨོན་པ་ནི་སྨོན་ལམ་མོ། །ཤེས་རབ་ཀྱི་སྟོབས་བསྐྱེད་
པས་དོན་དང་ཆོས་ཡང་དག་པར་རིག་ནས་སེར་སྣ་མེད་པར་འཆད་པ་ནི་སྟོབས་སོ། །དེ་དག་
གི་འབྲས་བུ་རངདང་གཞན་གྱི་དོན་སྒྲུབ་པ་ལ་དབང་ཐོགས་པ་མེད་པ་ནི་ཡེ་ཤེས་སོ། །སྐབས་
འདིར་ས་བཅུའི་གནས་སྐབས་ཀྱི་ཐབས་མཁས་པ་ལ་སོགས་པ་ནི་ཚོགས་རྗེས་སུ་སྒྲུབ་པར་
བཞག་ལ་བཅུ་གཅིག་པ་འབྲས་བུ་ནི་ཡེ་ཤེས་སུ་བཞག་པ་ཡིན་གྱི། ས་བདུན་པ་ལ་སོགས་པ་
བཞིའི་ཐབས་ལ་སོགས་པ་ནི་མ་ཡིན་ནོ། །སྤྱིའི་མཚན་ཉིད་དགེ་བ་དང་བྱང་ཆུབ་དག་དང་
ཁྱད་པར་གྱི་རང་བཞིན་ཡང་དག་པར་འཛིན་པ་ལ་སོགས་པ་ནི་དོན་རང་རྒྱུད་པ་ཐ་དད་པ་ཁོ་
- 8 0 -



གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། ༡
ན་ཡིན་ཏེ་སྒྲའི་དོན་བརྗོད་བྱ་མཚན་ཉིད་ཐ་དད་པར་གྲུབ་པའི་ཕྱིར་རོ། །དཔེར་ན་མི་རྟག་པ་
ལ་སོགས་པ་མཚན་ཉིད་རྣམ་པ་བཞི་དང་དེའི་ཁྱད་པར་གྱི་རང་བཞིན་གཟུགས་སུ་རུང་བ་ལ་
སོགས་པ་བཞིན་ནོ། །དེས་ན་བསྟན་པ་དང་བཤད་པ་མ་ཡིན་ནོ། །དེ་ལྟར་སྒྲིབ་པའི་དབྱེ་བ་
གནས་པའི་རྒྱུ་བསྒྲིབ་བྱའི་དབྱེ་བ་བརྗོད་ནས་སྒྲིབ་བྱེད་དང་བསྒྲིབ་བྱ་སྦྱོར་བ་ནི་དེ་དག་གི་ནི་
སྒྲིབ་པ་རྣམས་ཞེས་བྱ་བའོ། །དེ་ལྟར་མ་ཡིན་ན་སྒྲིབ་པ་སུམ་ཅུ་བརྗོད་པས་བསྒྲིབ་བྱ་བཅུདང་
མི་འབྱོར་བར་འགྱུར་རོ། །བྱང་ཆུབ་ཀྱི་དོན་དུ་མི་སྦྱོར་བ་དང་བྱང་ཆུབ་ཀྱི་རྒྱུ་མ་ཡིན་པ་ལ་བྱང་
ཆུབ་ཀྱི་ཆེད་དུ་རྩོལ་བ་དང་། བྱང་ཆུབ་ཀྱི་ཐབས་ལ་ཕྱིན་ཅི་ལོག་ཏུ་སྦྱོར་བ་ནི་སྦྱོར་བ་མེད་པ་
ལ་སོགས་པའི་དོན་ཏོ། །བྱང་ཆུབ་ཀྱི་ཚོགས་ཕྱིན་ཅི་མ་ལོག་པར་སྦྱོར་བས་སྔར་མ་བསྐྱེད་པའི་
དགེ་བ་གཞན་མི་བསྐྱེད་པ་དང་བསྐྱེད་པ་ཡིད་ལ་མི་བྱེད་པ་དང་དགེ་བ་མཐའ་དག་ཡོངས་སུ་
རྫོགས་པར་མི་བྱེད་པ་ནི་དགེ་བ་མི་བསྐྱེད་པ་ལ་སོགས་པའོ། །རྒྱུ་མེད་པ་དང་མཐུན་པའི་རྐྱེན་
མ་ཚང་བ་དང་མི་མཐུན་པའི་རྐྱེན་གྱིས་ཟིན་པ་ནི་རིགས་དང་མི་ལྡན་པ་ལ་སོགས་པའོ། །ལྷག་
མ་ཡང་ཅི་རིགས་པར་གོ་བར་བྱའོ། །དེ་ལྟར་སྒྲིབ་པའི་རང་བཞིན་བརྗོད་ནས་གལ་ཏེ་བསྒྲིབ་
བྱ་བཅུས་སྒྲིབ་པ་བཅུར་དབྱེ་ན་བསྒྲིབ་བྱར་བཅུ་ཁོ་ནར་ངེས་པ་ཉིད་ཅི་སྟེ་ཞེས་དོགས་པ་ལ།
བསྒྲིབ་པར་བྱ་བབཅུ་ཉིད་དུ་ངེས་པའི་རྒྱུ་འབྲས་བུ་བཅུ་འཇིག་རྟེན་ན་མཐོང་བ་བཞིན་མཐོང་
བར་བཞག་པའི་ཕྱིར་རོ། །ཞེས་བསྒྲིབ་བྱའི་གྲངས་ངེས་པས་སྒྲིབ་པའི་གྲངས་ངེས་པ་སྒྲུབ་པ་
ནི༑ སྒྲིབ་པ་འདི་ནི་ཞེས་བྱ་བ་ལ་སོགས་པའོ། །དགེ་བ་ལ་སོགས་པ་དོན་གངལ་ཞེས་བྱ་བ་ནི་
དགེ་བ་དང་པོར་བྱས་པ་བྱང་ཆུབ་ལ་སོགས་པ་སྟེ། དེ་དག་གི་མཚན་ཉིད་དུ་གྱུར་པའི་དོན་ཏེ་
འབྲས་བུགང་ལའོ། །དེ་ལ་དགེ་བའི་མཚན་ཉིད་དུ་གྱུར་པའི་འབྲས་བུ་ནི་བསྐྱེད་པར་བྱ་བའོ།།
བྱང་ཆུབ་ཀྱི་མཚན་ཉིད་དུ་གྱུར་པའི་འབྲས་བུའི་བརྟན་ཅིང་གནས་པར་བྱ་བ་དང་འཕེལ་བར་
བྱ་བ་སྟེ་ནུས་པ་ངེས་པར་བྱ་བའོ། །ཞེས་བྱ་བ་ལ་སོགས་པའོ། །དེ་ལ་བྱེད་རྒྱུ་བཅུར་འགྱུར་བ་
-8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་སྒྲིབ་པའི་གཉེན་པོ་འབྲས་བུ་གང་ལ་ལྟོསཏེ་བྱེད་རྒྱུ་བཅུར་བཞག་པའི་འབྲས་བུ་དེ་ལ་ལྟོས་
ནས་སྒྲིབ་པ་བཅུར་བཞག་གོ་ཞེས་བྱ་བའི་དོན་ཏོ། །བྱེད་རྒྱུ་བཅུ་འཇིག་རྟེན་ན་མཐོང་བ་དང་
མཐུན་པར་འབྲས་བུ་བཅུར་ངེས་སོ་ཞེས་བརྗོད་པ་བྱེད་རྒྱུ་བཅུ་ཉིད་འཇིག་རྟེན་ན་ཡོད་པར་མ་
སྒྲུབ་བོ་སྙམ་པ་ལ་བྱེད་རྒྱུ་བཅུ་དཔེར་བསྟན་པ་བྱེད་པ་ནི་རྒྱུ་བཅུ་ནི་ཞེས་བྱ་བ་ལ་སོགས་པའོ།།
དོན་ལ་སྦྱོར་བ་ནི་དེ་བཞིན་དུ་ཞེས་བྱབ་སྟེ་མིག་གི་རྣམ་པར་ཤེས་པ་ལ་སོགས་པ་སྐྱེ་བའི་བྱེད་
རྒྱུ་མིག་ལ་སོགས་པ་ཡིན་པས་བྱེད་རྒྱུའི་ཡུལ་འབྲས་བུ་བཅུ་འཇིག་རྟེན་ན་མཐོང་བདེ་བཞིན་
དུ་འདིར་ཡང་བྱེད་རྒྱུ་བཅུ་ཡོད་པས་དེའི་ཡུལ་འབྲས་བུ་བཅུ་ཁོ་ནར་རྣམ་པར་བཞག་པ་ཡིན་
ལ་༑ དེས་ན་སྒྲིབ་པ་བཅུར་གྲུབ་བོ། །ཞེས་བྱ་བའི་དོན་ཏོ། །མདོར་ན་འཇིག་རྟེན་ན་བྱེད་རྒྱུ་
བཅུ་ཡོད་པ་དེ་བཞིན་དུ་འདིར་ཡང་ཡིན་ནོ་ཞེས་བྱ་བའི་དོན་ནོ། །རྟེན་གྱི་སྒྲིབ་པ་ནི་ཡང་དག་
པར་འཛིན་པ་ལ་བྱང་ཆུབ་ཀྱི་སེམས་གཞིར་གྱུར་པའི་ཞེས་བྱ་བ་ལ་བྱང་ཆུབ་ཀྱི་སེམས་དགེ་
བའི་ཆོས་ཀྱི་རྟེན་ཡིན་པས་དེ་ལ་སྒྲིབ་པ་རྟེན་གྱི་སྒྲིབ་པ་ཡིན་ནོ་ཞེས་པའི་དོན་འདི་ནི་མ་ཡིན་
ཏེ༑ དེ་ལྟར་ན་རྒྱུའི་སྒྲིབ་པར་གསལ་བའི་སྟེ་བརྟེན་པའི་རྒྱུ་བྱང་ཆུབ་ཀྱི་སེམས་ཡིན་པར་
འགྱུར་བའི་ཕྱིར་རོ། །འོན་ཏེ་བྱང་ཆུབ་ཀྱི་སེམས་འབྲས་བུར་བྱས་ནས་རིགས་ཡོད་པར་བྱས་
ནས་བཤེས་གཉེན་དང་མ་བྲལ་བ་དང་སེམས་ཀྱི་སྐྱོ་བ་བརྟེན་པའི་རྒྱུར་བྱེད་ན་འོ་ན་བྱང་ཆུབ་
ཀྱི་སེམས་གཞིར་གྱུར་པའི་འཐད་པས་དེའིསྒྲིབ་བྱེད་བརྟེན་པའི་སྒྲིབ་པར་མི་འགྲུབ་སྟེ། ས་ལ་
སོགས་པས་སེམས་ཅན་འཛིན་པ་ལྟར་རིགས་ལ་སོགས་པས་བྱང་ཆུབ་ཀྱི་སེམས་འཛིན་པར་
མི་འགྲུབ་པའི་ཕྱིར་རོ། །དེས་ན་ས་ལ་སོགས་པས་སེམས་ཅན་ལ་སོགས་པ་གཟུང་བར་བྱ་བ་
ལྟར་རིགས་ཡོད་པ་ལ་སོགས་པས་བྱང་ཆུབ་ཀྱི་སེམས་གཟུང་བར་བྱ་བ་ཉིད་ཀྱི་ཕྱིར། དེསན་
བྱང་ཆུབ་ཀྱི་སེམས་བརྟེན་པར་བྱ་བ་མ་གྲུབ་པས་དེའི་སྒྲིབ་པ་ཡང་བརྟེན་པ་ལ་སྒྲིབ་པར་མི་
འགྱུར་རོ་ཞེས་དོགས་པ་ལ། བྱང་ཆུབ་ཀྱི་སེམས་གཞིར་གྱུར་པའི་ཕྱིར་ཞེས་གསུངས་ཏེ་དཀར་
-8 2 -



གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། དོ༡་
པོའི་ཆོས་ཀུན་གྱི་གཞི་ཡིན་པས་དེ་ནི་བྱེད་རྒྱུས་བརྟེན་པར་བྱ་བ་ཡིན་ནོ། །ཞེས་བྱ་བའི་དོན་
འདི་ཡིན་ན། དེ་ལྟ་ཡིན་དང་དེ་ལ་སྒྲིབ་པ་བརྟེན་པའི་སྒྲིབ་པར་བསྒྲུབ་པར་གྱུར་རོ། །གལཏེ་
བྱང་ཆུབ་ནི་གནས་པར་བྱ་བ་ཡིན་ལ་ཡང་དག་པར་འཛིན་པ་ནི་བརྟེན་པར་བྱ་བ་ཡིན་ནོ་ཞེས་
བྱ་བ་འདི་གཉིས་ལ་ཁྱད་པར་ཅི་ཡོད་ཅེ་ན། དཔེར་ན་ཁང་བཟངས་ནི་སེམས་ཅན་གྱི་ལུས་
གནས་པར་བྱེད་པ་ཡིན་པས་ཁ་ཟས་ལ་ལྟོས་ཏེ་སེམས་ཅན་གྱི་ལུས་སྔར་མ་སྐྱེས་པ་བསྐྱེད་
པར་བྱ་བའི་འབྲས་བུ་མ་ཡིན་ལ། ཡུལ་གཞན་དུ་འགྲོར་མི་སྟེར་བར་ཁྱད་པར་ཅན་གྱི་ཡུལ་དུ་
འཛིན་པས་བརྟེན་པར་བྱ་བ་ཡང་མ་ཡིན་གྱི་སྔར་སྐྱེས་པའི་ལུས་ཀྱི་རང་གི་ངོ་བོ་ཉམས་པའི་
གེགས་སམ་རྒྱས་པར་བྱེད་པ་ལས་གནས་པར་གྱུར་པ་ཡིན་པས་ན་གནས་པའི་འབྲས་བུ་ཡིན་
ན༑ ས་གཞི་ནི་རང་གི་ངོ་བོའི་རྒྱུན་སྔ་ན་མེད་པ་བསྐྱེད་པ་ཡང་མ་ཡིན་ལ་རྒྱུན་སྐྱེས་ཟིན་པའི་
དགེ་བ་རྣམས་ཀྱི་ངོ་བོ་ཉིད་གསོ་བར་བྱེད་པ་ནི་གནས་པའི་རྒྱུ་ཡིན་ལ་ཁྱད་པར་ཅན་གྱི་རྒྱུད་ལ་
འཛིན་པར་བྱེད་པ་ནི་རྟེན་གྱི་རྒྱུ་ཡིན་པས། བྱང་ཆུབ་ནི་གནས་པའི་འབྲས་བུ་ཡིན་ལ།
སེམས་བསྐྱེད་པ་ནི་བརྟན་པར་བྱ་བ་ཡིན་ནོ་ཞེས་ཁྱད་པར་གྲུབ་བོ། །སྐྱེ་མཆེད་པའི་རྒྱུ་རིགས་
ལ་སོགས་པས་སེམས་སྔ་ན་མེད་པ་སྐྱེ་བ་མ་ཡིན་ནམ། དེས་ན་བསྐྱེད་པར་བྱ་བའི་འབྲས་བུ་
འགྱུར་ཞེ་ན། མ་ཡིན་ཏེ་བྱང་ཆུབ་ལ་དམིགས་པའི་འདོད་པའམ་དེ་ཐོབ་པར་དམ་བཅའ་བའི་
སེམས་བསྐྱེད་ནི་བྱང་ཆུབ་ཀྱི་སེམས་ཀྱི་ངོ་བོ་ཡིན་ནོ། །དེ་ནི་སྔར་སྐྱབས་སུ་འགྲོ་བ་ལ་སོགས་
པ་ཐར་པ་ཆ་མཐུན་གྱི་དགེ་བ་སྔ་མའི་ཚེ་གྲུབ་ཟིན་པས་བསྐྱེད་པས་བྱ་བ་མ་ཡིན་ཏེ་འོན་ཀྱང་
སྐྱེས་པས་རང་གི་རྒྱུད་ལ་མི་འབྲལ་བར་དམ་བཅའ་བ་ཡིན་པས་གཟུང་བ་ཡིན་ནོ། །རང་གི་ངོ་
བོ་གསོ་བའང་མ་ཡིན་ཏེ་ཐོག་མ་ཡང་དག་པར་གཟུང་བ་ཙམ་ནི་སེམས་བླངས་པ་ཡིན་ལ་དེས་
ནི་རང་བཞིན་ཉམས་པའི་གེགས་སམ་ཁྱད་པར་དུ་བྱས་པ་ཡང་མེད་དོ། །དེས་ན་གནས་པར་
བྱ་བ་ཡང་མེད་པ་ཡིན་ནོ། །བསམ་པ་དེ་འདྲ་བ་ཐོག་མར་ཐར་པ་ཆ་མཐུན་གྱི་དགེ་བ་སྐྱབས་
- 8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲོ་ལ་སོགས་པར་སྔན་མེད་པར་བསྐྱེད་པ་ནི་སྐྱེ་བའི་འབྲས་བུ་ཡིན་ལ་ཡང་དག་པར་བླངས་
པའི་འོག་རོལ་ལ་སོགས་པའི་དུས་སུ་སྤེལ་བ་དང་མ་ཉམས་པར་རང་གི་ངོ་བོ་གནས་པ་ནི་
གནས་པའི་འབྲས་བུ་ཡིན་ནོ། །འདིར་ནི་སྔར་སྐྱེས་པའི་བསམ་པ་རང་གི་རྒྱུད་ལ་མི་འབྲལ་
བར་དམ་བཅའ་བའི་རྒྱུད་ལས་དེ་ལྟར་དམ་བཅས་པ་ནི་བྱང་ཆུབ་ཀྱི་སེམས་བཟུང་བ་ཙམ་
ཡིན་པས་དེ་གཉིས་ལས་ཐ་དད་པ་བརྟེན་པའི་འབྲས་བུ་ཡིན་ནོ། །གསལ་བར་བྱེད་པའི་བྱེད་
རྒྱུ་ཡངགསལ་བྱའི་དོན་ལ་ལྟོས་ཏེ་གསལ་བའི་བྱེད་རྒྱུར་བཞག་གི་ཤེས་པ་ལ་ལྟོས་ཏེ་དེ་ནི་སྐྱེ་
བའི་རྒྱུ་ཡིན་ན། འགྱུར་བའི་རྒྱུ་ཡང་མ་འཁྲུལ་བའི་རང་བཞིན་དུ་སྒྱུར་པར་བྱེད་པ་ཙམ་རྐྱེན་གྱི་
རང་གི་ངོ་བོ་སྔ་ན་མེད་པ་སྐྱེད་པ་ནི་མ་ཡིནཏེ་ཤེས་པའི་རྒྱུན་ནི་སྔརགྲུབ་པའི་ཡིན་ལ་དེ་སྔ་མ་
དང་མི་འདྲ་བ་ཙམ་དུ་བྱེད་པ་ཡིན་གྱི་རྒྱུན་ཆད་པ་ལས་སྐྱེས་པ་ནི་མ་ཡིན་པས་སོ། །བྲལབནི
མཐོང་ལམ་དེ་ཉིད་མཐོང་སྤང་གི་སྒྲིབ་པ་ཟད་པས་སྐྱེས་པས་སོ། །སྨོན་ལམ་མངོན་དུ་གྱུར་པ་
ཉིད་གཞན་དུ་ཡོངས་སུ་གཏད་པ་དང་བསྒྱུར་པ་དང་བསྔོས་པའི་རང་བཞིན་ཡིན་ནོ། །ཡིད་
ཆེས་པའི་བྱེད་རྒྱུ་ཡང་ཡིད་ཆེས་པའི་བསམ་པ་ལ་ལྟོས་ཏེ་ནི་སྐྱེད་པའི་བྱེད་རྒྱུ་ལ་སོགས་པར་
འགྱུར་ཡང་། དེ་ཡི་ཡུལ་ཡིད་ཆེས་པར་བྱ་བ་ལ་ལྟོས་ཏེ་འཇིག་རྟེན་ན་བྱེད་རྒྱུར་གྲགས་པ་ཡིན་
ཏེ༑ ཡིད་ཆེས་པར་བྱེད་པ་ནི་ཆོས་སྟོན་པའོ། །དེའི་རྒྱུ་ནི་ཆོས་ལ་གཅེས་པར་འཛིན་པ་ལ་
སོགས་པའོ། །འདིར་ཡང་ཡིད་ཆེས་པར་བྱེད་པའི་ཆོས་འཆད་པ་ཉིད་ལ་ལྟོས་ཏེ་སྐྱེ་བའི་བྱེད་
རྒྱུ་ཡིན་ན་ཡང་དེའི་བརྗོད་བྱ་ལ་ཡིད་ཆེས་པར་བྱེད་པའི་བྱེད་རྒྱུ་ཞེས་གྲགས་པ་ཡིན་ནོ། །དཔེ་
དང་དོན་ཚིགས་སུ་བཅད་པས་བསྡུས་པ་ནི། བྱེད་རྒྱུ་བཅུ་ནི་ཞེས་བྱ་བའོ། །གས་སུ་བཅད་
པདངོས་ནི་དོན་གང་བསྒྲིབ་བྱར་བཞག་པའི་འབྲས་བུརྣམ་པ་བཅུ་བསྟན་ཏོ། །
གཉིས་པས་ནི་དེའི་དཔེ་འཇིག་རྟེན་གྱི་བྱེད་རྒྱུ་བཅུ་བསྟན་ཏེ། བྱེད་རྒྱུ་འཇིག་རྟེན་
འདི་ལྟར་མཐོང་བས་དེའི་འབྲས་བུ་བཅུ་གྲུབ་པ་དཔེར་ལེན་ཏོ། །ཡང་ན་དང་པོས་ནི་བྱེད་རྒྱུའི་
- 8 4 -



གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། ༡
འབྲས་བུ་བཅུ་བརྗོད་ནས་དེའི་ཡུལ་ཅན་གྱི་རྒྱུ་བཅུ་གཉིས་པས་བསྟན་ཏོ། །དགེ་བ་ལ་སོགས་
པ་བཅུའི་གོ་རིམ་སྟོན་པ་ནི་དགེ་བ་ལ་སོགས་པའི་གོ་རིམ་ནི་འདི་ཡིན་ཏེ་ཞེས་བྱ་བ་ལ་སོགས་
པའོ། །དེ་ཁོ་ན་སྒོམ་པའི་སྒྲིབ་པའི་རྣམ་པར་དབྱེ་བ་སྟོན་པ་ནི་གཞི་ལ་མི་མཁས་པས་ཞེས་བྱ་
བ་ལ་སོགས་པ་སྟེ་སླའོ། །ཕན་བདེའི་སྤྱོད་པ་ཉམས་སུ་ལེན་པ་ལ་སྒྲིབ་པ་ནི་ཕ་རོལ་ཏུ་ཕྱིན་
པའི་སྒྲིབ་པ་སྟེ་དེ་ལ་བཤད་དུ་ཅི་ཡང་མེད་དོ། །ས་ལ་འཇུག་པའི་སྒྲིབ་པ་ནི་ཀུན་ཏུ་འགྲོ་དོན་
མཆོག་གི་དོན། །ཞེས་བྱ་བ་ལ་སོགས་པ་སྟེ་དོན་གོ་བར་ཟད་དོ། །སྒྲིབ་པའི་རང་བཞིན་བསྡུས་
པ་ནི་ཉོན་མོངས་པའི་སྒྲིབ་པ་དང་ཞེས་བྱ་བ་སྟེ་འདི་ཡང་སླའོ། །སྒྲིབ་པའི་སྐབས་ཀྱི་དོན་བསྡུ་
བ་སྟོན་པ་ནི། སྒྲིབ་པ་རྣམས་ཀྱི་དོན་བསྡུ་བ་ཞེས་བྱ་བའོ། །དེ་ཁོ་ནའི་རབ་ཏུ་དབྱེ་བ་གསུངས་
པ་ནི་རྩ་བ་མཚན་ཉིད་ཅེས་བྱ་བ་ལ་སོགས་པའོ། །དབྱེ་བ་དེ་ཉིད་འགྲེལ་པར་གསལབར་
བྱེད་པ་ནི་དེ་ཁོ་ན་ནི་རྣམ་པ་བཅུ་སྟེ་ཞེས་བྱ་བ་ནས་ཆོས་ལ་མཁས་པའོ་ཞེས་བྱ་བའོ། །དེ་ཁོ་ན་
བཅུ་པོ་འདིའི་དོན་ཇི་ལྟར་ཤེས་པར་བྱ་ཞེ་ན། མདོར་བསྡུས་ན་རྣམ་པ་གཉིས་ཏེ་གཞི་དང་རྣམ་
པའོ། །དེ་ལ་གཞི་ནི་དོན་དེ་དམིགས་པའི་དངོས་པོ་ཆེན་པོ་རྣམ་པ་ནི་མཚན་ཉིད་དེ་དེའི་རང་
བཞིན་ནམ་ཆོས་སོ་དེ་ལས་རྩ་བའི་དེ་ཁོ་ན་ནི་གཞིའོ། །ལྷག་མ་དགུ་ནི་རྣམ་པའོ། །རྣམ་པ་
མདོར་བསྡུས་ན་བཞི་སྟེ། གཉེན་པོའི་རྣམ་པ་དང་། ཐབས་ཀྱི་རྣམ་པ་དང་། ཡོད་པའི་རྣམ་པ་
དང༌། མེད་པའི་རྣམ་པའོ། །དེ་ལ་གཉེན་པོའི་རང་བཞིན་ནམ་རྣམ་པ་ལ་ཡང་གཉིས་ཏེ། སྤྲོས་
པའི་གཉེན་པོ་དང་། ཕྱིན་ཅི་ལོག་པའི་གཉེན་པོའོ། །ཟབ་མོའི་རྣམ་པ་དང་། འཇིག་རྟེན་ལས་
འདས་པའི་རྣམ་པའོ། །དང་པོ་ནི། མཚན་ཉིད་ཀྱི་དེ་ཁོ་ན་ཡིན་ལ། གཉིས་པ་ནི་ཕྱིན་ཅི་མ་
ལོག་པའི་དེ་ཁོ་ན་ཡིན་ནོ། །ཐབས་ཀྱི་རང་བཞིན་ལ་ཡང་གཉིས་ཏེ། རང་གིས་ཐོབ་པའི་
ཐབས་དང༌། གཞན་རྟོགས་པར་བྱེད་པའི་ཐབས་སོ། །དང་པོ་ལ་ཡང་གཉིས་ཏེ། ཉན་ཐོས་ཀྱི་
ངོར་འབྱུང་བ་ཐོབ་པའི་ཐབས་དང་། ཐེག་པ་ཆེན་པོའི་ངོར་འབྱུང་བའི་ཐོབ་པའི་ཐབས་སོ། །
- 85-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེའང་རིམ་པ་བཞིན་རྒྱུ་དང་འབྲས་བུའི་དེ་ཁོ་ན་དང་། རགས་པ་དང་ཕྲ་བའི་དེ་ཁོ་ན་ཡིན་ནོ།།
གཞན་རྟོགས་པར་བྱེད་པའི་ཐབས་ནི་གྲགས་པའི་དེ་ཁོ་ན་སྟེ། རང་གི་ཐོབ་པ་དེ་ཉིད་དཔེའི་
འཇིག་རྟེན་གྱི་གྲགས་པ་ལ་བརྟེན་ནས་རིགས་པས་གྲགས་པ་གོ་བར་བྱེད་པའི་ཕྱིར་རོ། །ཡོད་
པའི་རྣམ་པའང་གཉིས་ཏེ། ཇི་ལྟ་བ་བཞིན་ཡོད་པའི་དོན་དང༌། ཇི་སྙེད་པ་ཡོད་པའི་དོན་ནོ། །
དང་པོ་ནི་རྣམ་པར་དག་པའི་གཞི་ཡིན་ལ། གཉིས་ལ་ཀུན་ཤེས་པའི་གཞི་ཡིན་ནོ། །གཞི་ཞེས་
བྱ་བ་ནི་འདིར་དམིགས་པ་ལ་བྱ་སྟེ། གང་ཡུལ་དུ་བྱས་ན་སྤངས་པ་རབ་ཏུ་གྲུབ་པ་དེནི་རྣམ་
པར་དག་པའི་གཞི་ཡིན་ལ། གང་ཡུལ་དུ་བྱས་ན་ཡེ་ཤེས་གྲུབ་པ་དེ་ནི་ཀུན་ཤེས་པའི་གཞི་
ཡིན་ནོ། །དེ་དག་ཀྱང་གོ་རིམ་བཞིན་དུ་རྣམ་པར་དག་པའི་སྤྱོད་ཡུལ་གྱི་དེ་ཁོ་ན་དང་། འབྲས་
བུའི་དེ་ཁོ་ནའོ། །མེད་པའི་རྣམ་པ་ཡང་གཉིས་ཏེ། ཆོས་ཀྱི་བདག་མེད་པ་དང་། གང་ཟག་གི་
བདག་མེད་པའོ། །དང་པོ་ནི་རབ་ཏུ་དབྱེ་བའི་དེ་ཁོ་ན་ཡིན་ཏེ་སྒྲོ་འདོགས་པ་དང་། སྐུར་བ་
འདེབས་པ་མེད་པའི་ཆོས་ཉིད་དེ་ཁོ་ན་བསྟན་པའི་ཕྱིར་རོ།། །།
༈ གཉིས་པ་ནི་དེ་མཁས་པའི་དེ་ཁོ་ན་ཡིན་ཏེ་བདག་ཏུ་འཛིན་པའི་གཞི་རབ་ཏུ་
བསྟན་པས་གཅིག་པུ་ཉིད་ལ་སོགས་པར་འཛིན་པ་བཟློག་པའི་ཕྱིར་རོ། །དོན་འདི་ཉིད་སློབ་
དཔོན་གྱིས་དེ་ཁོ་ནའི་དོན་བསྡུས་པར་སྟོན་པ་ནི་མདོར་བསྡུས་ན་རྣམ་པ་གཉིས་ཏེ། མེ་ལོང་
ལྟ་བུའི་དེ་ཁོ་ན་དང༌། སྣང་བའི་དེ་ཁོ་ནའོ། །ཞེས་བྱ་བ་ལ་སོགས་པའོ། །དེ་ལ་མེ་ལོངལ་
གཟུགས་བརྙན་བརྟེན་པ་ལྟར་རྩ་བའི་དེ་ཁོ་ན་ལ་གཞན་བརྟེན་པས་ན་མེ་ལོང་ལྟ་བུ་དང་སྣང་
བ་ཞེས་བྱ་བའོ། །ང་རྒྱལ་མེད་པ་ནི་ཡོད་པ་དང་མེད་པར་སྒྲོ་འདོགས་པ་དང་། སྐུར་བ་
འདེབས་པ་མེད་པ་སྟེ་རློམ་སེམས་མེད་པའི་ཕྱིར་རོ། །དེའང་སྤྲོས་པའི་གཉེན་པོ་ཡིན་ནོ། །
ཕྱིན་ཅི་ལོག་གི་གཉེན་པོ་ནི་ཕྱིན་ཅི་ལོག་ཏུ་གྲགས་པའི་གཉེན་པོ་ཡིན་པས་དེ་སྐད་བརྗོད་དོ། །
ཐེག་པ་ཆེན་པོ་མངོན་པར་བརྗོད་པ་སྣང་བའི་དེ་ཁོ་ན་ཞེས་བྱ་བ་ལའང་སྣང་བའི་དེ་ཁོ་ན་
- 8 6 -



གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། ༡
འདིས་ཐེག་པ་ཆེན་པོའི་རང་བཞིན་རབ་ཏུ་སྟོན་ཅིང་མཚན་མར་བྱེད་པས་ཐེག་པ་ཆེན་པོ་
མངོན་པར་བརྗོད་པ་ཡིན་ནོ། །ཐེག་པ་ཆེན་པོ་ནི་བདག་མེད་པ་གཉིས་ཀྱི་ངོ་བོ་རྟོགས་པས་
སྒྲིབ་པ་གཉིས་སྤོང་བའི་གཉེན་པོ་ཡོངས་སུ་རྫོགས་པ་ཡིན་ལ་དེའང་རྣམ་པར་དག་པའི་སྤྱོད་
ཡུལ་གྱི་མཚོན་པར་བྱེད་པས་སོ། །མ་ནོར་བ་དེ་བཞིན་ཉིད་མངོན་པར་བརྗོད་པ་སྣང་བའི་དེ་
ཁོ་ན་ཞེས་བྱ་བ་ལ་མ་ནོར་བ་དེ་བཞིན་ཉིད་ནི་སྒྲོ་སྐུར་དང་བྲལ་བའི་རང་བཞིན་ཏེ། འཁོར་བ་
ལ་མཚན་མར་སྒྲོ་འདོགས་པ་མེད་པ་དང་། ཐ་སྙད་ལ་སྐུ་བར་མི་འདེབས་པའོ། །དེ་ལ་རབ་ཏུ་
དབྱེ་བའི་དེ་ཁོ་ན་ལ་བདུན་ལས། རྟེན་ཅིང་འབྲེལ་བར་འབྱུང་བའི་ཡན་ལག་བཅུ་གཉིས་ཀྱི་
བདག་ཉིད་དུ་གྱུར་པའི་འཁོར་བ་ནི་གནས་པའི་དེ་ཁོ་ནའོ། །དེའི་རང་བཞིན་བདག་མེད་པ་
རྣམ་པ་གཉིས་ནི་མཚན་ཉིད་ཀྱི་དེ་ཁོ་ནའོ། །ཤེས་རབ་གང་གིས་འཁོར་བ་བདག་མེད་པར་
རྟོགས་པ་དེ་ནི་རྣམ་པར་རིག་པའི་དེ་ཁོ་ནའོ། །མཚན་གཞི་དང་མཚན་ཉིད་མཚོན་པ་དེ་གསུམ་
གྱིས་ནི་སྒྲོ་འདོགས་པ་བསལ་བ་བསྟན་ཏོ། །འོ་ན་ཀུན་ནས་ཉོན་མོངས་པའི་འཁོར་བ་བདག་
མེད་པ་ཡིན་ན་དེ་འོག་པའི་མྱ་ངན་ལས་འདས་པ་མེད་པས་ཀུན་ནས་ཉོན་མོངས་པ་དང་རྣམ་
པར་བྱང་བའི་ཐ་སྙད་ཆད་དོ་ཞེ་ན། ངན་པར་གནས་པའི་དེ་ཁོ་ན་ལ་སོགས་པ་ཀུན་ནས་ཉོན་
མོངས་པ་དང་རྣམ་པར་བྱང་བ་བསྟན་ཏོ། །དེསནི་སྐུར་བར་བསལ་ལོ། །བདག་ཏུ་འཛིན་པའི་
གཞི་ལ་ཞེས་བྱ་བ་ནི་ཕུང་པོ་ལ་སོགས་པ་ལའོ། །བསམ་པ་ཐམས་ཅད་ཅེས་བྱ་བ་ནི་གཅིག་པུ་
དང་རྒྱུ་དང་ཟ་བ་པོ་ལ་སོགས་པར་སེམས་པའི་བསམ་པའོ། ཁྱེད་ཀྱི་གཅིག་པུར་འཛིན་པའི་
ཕུང་པོ་འདི་ལ་ཡིན་ནོ་ཞེས་གོ་བར་བྱེད་པ་ནི་བདག་ཏུ་འཛིན་པའི་གཞི་ལ་བསམ་པ་རྟོགས་
པར་བྱེད་པ་ཡིན་ནོ།། །།
༈ དེ་ལྟར་མཚན་ཉིད་སྤྱིར་གཏན་ལ་དབབ་པ་དང་། དེ་ལས་སྤང་བྱའིསྒྲིབ་པ་ངེས་
པར་བྱ་བ་དང་། སྒྲིབ་པ་མེད་པའི་ཤེས་པས་མངོན་དུ་བྱ་བའི་རང་བཞིན་གསུམ་བསྟན་ནས་
༧
བ8 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒྲིབ་པའི་གཉེན་པོ་ཅི་འདྲ་བ་དེ་སྟོན་པ་ནི་གནས་ངན་ཕྱིར། །ཞེས་བྱ་བ་ལ་སོགས་པ་ཡིན་ཏེ་
དོན་བསྡུས་པ་ཤེས་པར་ཟད་པས་བཤད་དུ་མེད་དོ། །གཉེན་པོ་སྒྲུབ་པར་གཉེན་པོའི་མཚན་
ཉིད་ཅི་ལྟར་གཏན་ལ་ཕབ་པ་དེ་ཉམས་སུ་ལེན་པའི་གནས་སྐབས་ནི་དེའི་གནས་ཡིན་ཏེ།
དེས་གཉེན་པོ་གཏན་ལ་དབབ་པ་དང་གཏན་ལ་ཕབ་པ་དེ་ཉམས་སུ་ལེན་པའི་རིམ་པ་དང་
ཉམས་སུ་ལེན་པ་དེས་ཐོབ་པའི་འབྲས་བུ་གསུམ་ལེའུ་གཅིག་ཏུ་བསྡུས་སོ། །དེ་ལྟར་གཉེན་པོ་
ཉམས་སུ་བླངས་པ་ཉིད་ཀྱིས་ཤེས་པར་བྱ་བའི་དོན་གསུམ་པོ་གཞན་ཡང་ཉམས་སུ་བླངས་པ་
ཡིན་གྱི་ཉམས་སུ་ལེན་པ་གཞན་མེད་པས་ན་མཚན་ཉིད་སྒྲུབ་པ་དང་། སྒྲིབ་པ་སེལ་བ་དང་།
དེ་ཁོ་ན་ཉིད་མངོན་དུ་བྱེད་པའི་གནས་ནི་མ་བརྗོད་དོ། །དེ་ལྟར་ཤེས་པར་བྱ་བའི་སྤྱོད་ཡུལ་
བཞི་དང་ཉམས་སུ་ལེན་པའི་སྤྱོད་པ་གཅིག་དང་སྤྱོད་པའི་འབྲས་བུ་གཅིག་སྟེ་དྲུག་པོ་འདི་ནི་
ཐེག་པ་ཆུང་ངུའི་ཚུལ་ཇི་ལྟ་བརརྣམ་པར་བཞག་པས་ཐུན་མོང་གི་རྣམ་པར་བཞག་པ་ཡིན་ནོ།།
གཉེན་པོ་གནས་སྤྱོད་པ་ཉམས་སུ་ལེན་པ་འདིར་སྤྱོད་པའི་རྣམ་པ་ཐམས་ཅད་ཀྱང་གཉེན་པོ་
འགྲུབ་པའི་རྒྱུའི་རང་བཞིན་ཡིན་པར་བསྟན་ཏེ། དེས་ན་མངོན་པར་རྫོགས་པར་བྱང་ཆུབ་ལ་
སོགས་པའི་འབྲས་བུའི་གནས་སྐབས་ཀྱི་སྤྱོད་པ་འཇུག་པའི་ཚུལ་མ་བཤད་པ་ཡིན་ནོ། །དེའི་
གནས་དང་འབྲས་བུ་ཐོབ་པ་འདི་ལ་ཡང་བསྡུས་པའི་དོན་སླ་བས་མབཤད་དོ།། །།
༈ ཐེག་པ་བླ་ན་མེད་པ་ཉིད་གསུམ་དང་ལྡན་པའོ། །དེ་ལ་སྒྲུབ་པ་བླན་མེད་པའི་
དབང་དུ་བྱས་ཏེ་སྒྲུབ་པ་དག་ནི་རྣམ་དྲུག་སྟེ་ཞེས་བྱ་བ་སྟེའོ། །འདི་རྣམས་ཀྱང་བྱ་བདང་བྱེད་
པ་དང་མཚན་ཉིད་དང་དགོས་པ་དང་རྟེན་འདི་ཙམ་ཁོ་ནས་ཕུན་སུམ་ཚོགས་པས་གྲངས་དྲུག་
གོ །དེ་ལ་གང་བསྒྲུབ་པར་བྱ་ཞེ་ན། དམ་པའོ། །དམ་པ་སྒྲུབ་པ་དེ་ཡང་གངགིས་དམ་པ་ཉིད་
དུ་རྣམ་པར་འཇོག་པ་དམ་པའི་མཚན་ཉིད་དང་། མཚན་ཉིད་དེ་གང་ལ་ཡོད་པའི་སྒྲུབ་པ་སྟེ་
དམ་པའི་དངོས་པོ་ལས། དང་པོ་ནི་དམ་པ་བཅུ་གཉིས་བདག་ཉིད་དེ་ཞེས་བྱ་བའོ། །དམ་པ་
་
- 88 -



གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། ༡
བཅུ་གཉིས་པོ་དེའང་མདོར་བསྡུས་ན་བཞིར་གནས་ཏེ་ངོ་བོ་ཉིད་དམ་པ་དང་། འབྲས་བུ་དམ་
པ་དང་། ཐབས་དམ་པ་དང༌། རྟེན་དམ་པའོ། །དེ་ལ་ངོ་བོ་ཉིད་དམ་པ་ནི་རྒྱ་ཆེ་བ་དམ་པ་དང་།
ཡུན་རིང་བ་དམ་པ་སྟེ་བསམ་པ་འཇིག་རྟེན་གྱི་ཕུན་སུམ་ཚོགས་པ་དོན་དུ་མི་གཉེར་ཞིང་
གཞན་གྱི་དོན་དུ་རྫོགས་པའི་བྱང་ཆུབ་འདོད་པ་དང་། སྦྱོར་བ་དགའ་བ་མང་པོས་ཕ་རོལ་ཏུ་
ཕྱིན་པརྣམ་པ་ཐམས་ཅད་དུ་སྒྲུབ་པས་མཆོག་ཏུ་གྱུར་པ་ནི་སྒྲུབ་པའི་ངོ་བོ་ཡིན་ལ་ཡུན་རིང་བ་
དམ་པ་བསྐལ་པ་ཆེན་པོ་གྲངས་མེད་གསུམ་གྱི་བར་དུ་སྒྲུབ་པ་ཡང་ངོ་བོ་ཉིད་དེའི་ཁྱད་པར་
ཡིན་ནོ། །འབྲས་བུ་དམ་པ་ནི་ཆེད་དུ་བྱ་བ་དམ་པ་དང་ཟད་མི་ཤེས་པའི་དམ་པ་སྟེ་གཞན་གྱི་
དོན་གྲུབ་པ་དང་བྱང་ཆུབ་ཆེན་པོའི་མཚན་ཉིད་དུ་གྱུར་པའི་འབྲས་བུ་མི་ཟད་པའི་ཕྱིར་ཏེ་བྱང་
ཆུབ་ཆེན་པོ་ལ་གནས་པའི་ཕ་རོལ་ཏུ་ཕྱིན་པ་ཉིད་ནི་རྒྱུ་མཐུན་པའི་འབྲས་བུ་མི་ཟད་པ་ཡིན།
མངོན་པར་ཤེས་པ་ལ་སོགས་པ་བྱང་ཆུབ་པོ་ལ་གནས་པའི་འབྲས་བུ་གཞན་ནིརྣམ་པར་སྨིན་
པ་ལ་སོགས་པ་མི་ཟད་པ་ཡིན་ནོ། །ཐབས་དམ་པ་ནི་རྣམ་པ་གཉིས་ཏེ། རྣམ་པར་མི་རྟོག་པའི་
རང་བཞིན་ཡིད་ལ་བྱེད་པའི་ངོ་བོ་ཉིད་དང་། རྣམ་པར་མི་རྟོག་པའི་རང་བཞིན་དུ་གྱུར་པའི་
ཐབས་དེ་ཡིད་ལ་མི་བྱེད་པའོ། །རྣམ་པར་རྟོག་པའི་ཐབས་ཀྱང་རྣམ་པ་གསུམ་སྟེ་རྒྱུན་མི་ཆད་
པའི་ཐབས་དང་། ཚེགས་མེད་པའི་ཐབས་དང༌། ལྷུན་གྱིས་གྲུབ་པའི་ཐབས་ཏེ་རྒྱུན་མི་ཆད་པ་
དམ་པ་དང་། ཚེགས་མེད་པ་དམ་པ་དང༌། དབང་འབྱོར་པའི་དམ་པ་དང་རིམ་པ་བཞིན་རིག་
པར་བྱའོ། །རྣམ་པར་མི་རྟོག་པའི་ཐབས་ནི། ཡོངས་སུ་བཟུང་བ་དམ་པའོ། །དེ་ནི་མ་ཞེན་
པའི་ཐབས། དེ་བཞི་ནི་ཐབས་དམ་པའོ། །ཡང་ན་ཟད་མི་ཤེས་པ་ནི་མི་ཟད་པའི་ཐབས་ཡིན་
ཏེ༑ ཡོངས་སུ་བསྔོ་བ་ལ་མཁས་པ་ཡིན་གྱི་འབྲས་བུ་མི་ཟད་པ་ཉིད་ནི་མ་ཡིན་ནོ། །ཐབས་
ཞེས་བྱ་བ་ཡང་སྦྱིན་པ་ལ་སོགས་པའི་རང་བཞིན་དུ་གྱུར་པའི་བསམ་པ་དང་སྦྱོར་བའི་བདག་
ཉིད་འགྲུབ་པ་དང་འཕེལ་བ་དང་རྣམ་པར་དག་པར་བྱེད་པ་དེ་དང་ལྷན་ཅིག་སྤྱོད་པ་རང་
- 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བཞིན་གྱི་དགེ་བའོ། །རྟེན་དམ་པ་ནི་ལམ་ལ་བརྟེན་པ་ཡིན་ནོ། །དེ་ཡང་རྣམ་པ་བཞི་སྟེ་ཕ་
རོལ་ཏུ་ཕྱིན་པ་ལ་སྦྱོར་བ་རྩོམ་པ་དམ་པ་དང་། ཕ་རོལ་ཏུ་ཕྱིན་པ་གྲུབ་པ་ཐོབ་པ་དམ་པ་དང་།
ཕ་རོལཏུ་ཕྱིན་པ་རྒྱུ་མཐུན་པ་དམ་པ་དང་། ཕ་རོལ་ཏུ་ཕྱིན་པ་མཐར་ཕྱིན་པ་གྲུབ་པ་དམ་པ་སྟེ།
དང་པོ་ནི་ཚོགས་ཀྱི་ལམ་དང་སྦྱོར་བའི་ལམ་མོ། །གཉིས་པ་ནི་མཐོང་བའི་ལམ་མོ། །གསུམ་
པ་ནི་སྒོམ་པའི་ལམ་མོ། །བཞི་པ་ནི་མཐར་ཕྱིན་པའི་ལམ་མོ་སྟེ་ལམ་ལྔའི་རང་བཞིན་ནོ། །དེ་
ནི་རྟེན་དམ་པའོ། །དམ་པའི་མཚན་ཉིད་དེ་དང་ལྡན་པའི་དངོས་པོ་དེ་གང་ཡིན་སྙམན། དེ་
ཕྱིར་དམ་པའི་དོན་ གྱིས་ན། །ཕ་རོལ་ཕྱིན་པ་བཅུར་འདོད་དོ། །ཞེས་བྱ་བའོ། །དེ་ཉིད་
དམིགས་ཀྱིས་བསལ་བར་བྱེད་པ་ནི་སྦྱིན་དང་ཞེས་བྱ་བའོ། །སྔ་མ་ནི་གྲངས་ཡིན་ལ་འདི་ནི་ངོ་
བོ་ཉིད་སྟོན་པའོ། །ལས་ནོན་པ་ནི་ལས་ནི་རྗེས་སུ་འཛིན་བྱེད་དང་ཞེས་བྱ་བའོ། །གང་གི་
བསྒྲུབ་པར་བྱ་བའི་སྒྲུབ་པ་དམ་པའི་མཚན་ཉིད་དང་ལྡན་པས་སྒྲུབ་པ་དམ་པ་དེ་གང་གིས་
བསྒྲུབས་པའི་སྒྲུབ་པ་ཡིད་བྱེད་པའི་སྒྲུབ་པ་བསྟན་པའི་ཕྱིར། ཐེག་པ་ཆེན་པོར་ཞེས་བྱ་བ་
སྟེ་སླའོ། །བསྒྲུབ་པར་བྱ་བ་དེ་སྒྲུབ་པར་བྱེད་པ་དེས་རྣམ་པ་ཇི་ལྟར་སྒྲུབ་པ་ནི་མཐུན་པའི་ཆོས་
སྒྲུབ་པའོ། །དེའང་ཕ་རོལ་ཏུ་ཕྱིན་པ་ལ་སོགས་པ་དགེ་བའི་དམིགས་པ་ལ་སེམས་མཉམ་པར་
འཇོག་པསྟེ། ཞི་གནས་ལྷག་མཐོང་གི་རྣལ་འབྱོར་དུ་བྱེད་པའོ། །དེས་ན་ངོ་བོ་ཉིད་བསྟན་པ་
ནི༑ མི་གཡེང་ཕྱིན་ཅི་མ་ལོག་པར། །གྱུར་པ་རྗེས་སུ་མཐུན་པའི་ཆོས། །ཞེས་བྱ་བའོ། །མི་
གཡེང་བ་བཤད་པ་ནི་ལྷ་དང་ཞེས་པའོ། གཡེང་བ་འདི་དྲུག་མེད་པ་ནི་མི་གཡེང་བའོ། །
གཡེང་བ་དྲུག་པོ་དེ་ཡང་མདོར་ན་རྣམ་པ་གཉིས་སུ་འདུས་ཏེ། ཞི་གནས་མེད་པ་དང་། ཞི་
གནས་སྐྱོན་ཆགས་པའོ། །དང་པོ་ཡངགསུམ་སྟེ། སེམས་ཉེ་བར་མི་འཇོག་པ་དང་བཞག་ཀྱང་
མི་གནས་པ་དང་མི་གནས་ཀྱང་གནས་པར་སྟོན་པའོ། །དེ་ལ་དང་པོ་ནི་ངོ་བོ་ཉིད་ཀྱི་གཡེང་བ་
དང་ཕྱི་རོལ་དུ་གཡེང་བའོ། །གཉིས་པ་ནི་ནང་དུ་གཡེང་བའོ། གསུམ་པ་ནི་མཚན་མའི་གཡེང་
- 90 -



གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། དོ༡
བའོ། །སྐྱོན་ཡང་གཉིས་ཏེ། ཡིད་ལ་བྱེད་པའི་སྐྱོན་དང་དམིགས་པའི་སྐྱོན་ནོ། །གནས་ན་
ལེན་གྱི་གཡེང་བ་དང་ཡིད་ལ་བྱེད་པའི་གཡེང་བ་སྟེ་གྲངས་བཞིན་ནོ། །དམིགས་པ་སྐྱོན་
ཆགས་པས་ཀྱང་ཡིད་ལ་བྱེད་པ་ཉིད་སྐྱོན་ཅན་དུ་འགྱུར་བས་དམིགས་པའི་སྐྱོན་ཞེས་བསྟན་པ་
ཡིན་ནོ། །ངོ་བོ་ཉིད་ཀྱིས་གཡེང་བ་དང་ཕྱི་རོལ་ཏུ་གྱུར་པའི་ནི། རང་བཞིན་གྱིས་ཕྱི་རོལ་ཏུ་
འཕྲོ་བ་དང་གནས་སྐབས་རྣམ་པར་འཕྲོ་བ་ཡིན་ནོ། །ཕྱིན་ཅི་མ་ལོག་པ་འཆད་པ་ན་ཡུའདང་
རང་བཞིན་དང་རྡོ་རྗེའི་ཚིག་བཅུདང་སྦྱར་བ་དང་དོན་བསྡུ་བ་རྣམ་པ་བཞིས་སྟོན་ཏོ། །དེ་ལ་
ཡུལ་ནི་ཡི་གེ་དང་དོན་ཞེས་བྱ་བ་ལ་སོགས་པ་བཅུའོ། །རང་བཞིན་ཡང་འབྲེལ་བའིཕྱིར་དང་
ཞེས་བྱ་བ་ལ་སོགས་པ་སོ་སོར་བཤད་པ་རྣམ་པ་བཅུས་རིམ་པ་བཞིན་སྟོན་ཏོ། །རྡོ་རྗེའི་ཚིག་
བཅུ་དང་སྦྱོར་བ་ནི་ཕྱིན་ཅི་མ་ལོག་པ་བཅུ་པོ་འདི་དག་ནི་ཞེས་བྱ་བ་ལ་སོགས་པའོ། །དོན་
བསྡུ་བ་ནི་གསུམ་སྟེ། ལུས་རྣམ་པར་བཞག་པ་གཉིས་དང་། རྡོ་རྗེའི་ཚིག་བཅུའི་དོན་གྱི་ངོ་བོ་
ཉིད་ཚིགས་སུ་བཅད་པས་བསྡུ་བའོ། །ལུས་རྣམ་པར་བཞག་པ་དང་པོ་ནི་རྡོ་རྗེའི་ཚིག་བཅུའི་
དོན་ཕྱིན་ཅི་མ་ལོག་པ་འདི་རྣམས་ཀྱིས་ནི་དོན་གསུམ་པོ་དམིགས་པ་དང་ཤེས་པ་དང་དེ་
གཉིས་ལ་བརྒལ་བའི་ལན་གསུམ་ཡིན་ནོ། །ཇི་ལྟར་ཞེ་ན། དོན་བཅུ་པོ་འདི་ནི་རེ་ཞིག་རྣམ་པ་
ལྔར་གནས་ཏེ་རྗོད་བྱེད་དང་བརྗོད་བྱའི་དོན་དང་འཛིན་པའི་དང་གཟུང་བའི་དོན་དང་། རང་
དང་སྤྱིའི་མཚན་ཉིད་ཀྱི་དོན་དང་། གློ་བུར་དང་རང་བཞིན་གྱི་དོན་དང་འཕེལ་བ་དང་འགྲིབ་
པའི་དོན་ཏོ། །དེས་ཀྱང་དོན་རྣམ་པ་གསུམ་པོ་ཤེས་བྱའི་རང་བཞིན་དང་ཤེས་པའི་རང་བཞིན་
དང་དེ་གཉིས་ལ་བརྒལ་བ་མེད་པའི་རང་བཞིན་གྲུབ་བོ། །ཤེས་བྱ་ནི་ངོ་བོ་ཉིད་གསུམ་མོ། །
དེ་ལས་ཡོངས་སུ་གྲུབ་པའི་ངོ་བོ་ཉིད་ནི་རྗོད་བྱེད་ཀྱི་རང་བཞིན་མིང་ལ་ཕྱིན་ཅི་མ་ལོག་པས་
འགྲུབ་བོ། །འདི་ལྟར་རང་གི་སྒྲ་ཇི་ལྟར་བརྗོད་པ་བཞིན་ཡོངས་སུ་གྲུབ་པ་རྣམ་པར་གནས་པ་
འཛིན་པ་ལ་བརྗོད་པ་ནི་ཀུན་རྫོབ་ཡིན་ཏེ་རང་གི་ངོ་བོ་དང་དོན་དང་འབྲེལ་བ་ལ་དོན་དམ་པ་
- 9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་མེད་པའི་ཕྱིར་རོ་ཞེས་འབྲེལ་བ་འདི་ཡིན་གྱི་མ་འབྲེལ་བ་ནི་མ་ཡིན་ནོ། །ཞེས་བྱ་བ་དང་།
འདྲེས་པ་མ་ཡིན་གྱི་མ་འདྲེས་པ་ནི་མ་ཡིན་ནོ། །ཞེས་བརྗོད་པས་རིམ་བཞིན་གོ་བར་འགྱུར་ལ་
དེ་ལྟར་གོ་ན་ཡང་དེ་བཞིན་ཉིད་ཀྱི་དོན་མིང་དང་མཐུན་པར་གནས་པས་སྣང་བ་ཡང་ཀུན་རྫོབ་
ཏུ་རྟོགས་པས་ཡོངས་སུ་གྲུབ་པ་ལ་འཇུག་གོ །གལ་ཏེ་མིང་ལས་རྟོགས་པ་དེ་ཁོ་ན་མཡིན་ན་
འོ་ན་མིང་ལ་མ་ལྟོས་པར་དབང་པོའི་ཡུལ་དུ་གནས་པ་གཟུང་བ་དང་འཛིན་པའི་རྣམ་པ་ནི་དེ་
ཁོ་ན་ཡིན་ནོ་སྙམ་པ་ལ། བརྗོད་བྱའི་རང་བཞིན་དོན་ལ་ཕྱིན་ཅི་མ་ལོག་པས་ཀུན་བཏགས་
པའི་ངོ་བོ་ཉིད་འགྲུབ་བོ། །གཉིས་སུ་སྣང་བ་ནི་ཡོད་པ་མ་ཡིན་པའི་དོན་ཀུན་ཏུ་བཏགས་པ་
ཡིན་ནོ། །དེ་ལྟར་སྟོན་པའི་འཁྲུལ་པ་ཉིད་ནི་མ་ཡིན་ནོ་ཞེས་ཀུན་བཏགས་པའི་མཚན་ཉིད་ལ་
འཇུག་གོ །མེད་པ་སྟོན་པའི་ཀུན་ཏུ་རྟོག་པ་འཁྲུལ་བ་ལ་རྨོངས་པ་སྤངས་པ་ནི་ཀུན་བཏགས་
པའི་དོན་གྱི་མཚན་ཉིད་ཇི་ལྟ་བ་བཞིན་ངེས་ཀྱི་གཞན་དབང་གི་མཚན་ཉིད་ཇི་ལྟ་བ་བཞིན་དུ་
ནི་དེ་ཙམ་གྱིས་ཤེས་པ་མ་ཡིན་ནོ། །གཉིས་སུ་འཛིན་པའི་འཁྲུལ་པ་འཛིན་པའི་རང་བཞིན་
འདི་ནི་གཞན་གྱི་དབང་གིས་མཚན་ཉིད་དང་ལྡན་པ་མ་ཡིན་གྱི་སྐྱེས་བུ་རྟག་ཏུ་ཡོད་པའམ་
རྟག་པའི་རྒྱུ་ཅན་ནམ་རྒྱུ་མེད་པར་འབྱུང་བར་སེམས་པ་ལ་འཛིན་པའི་རང་བཞིན་ཡིད་ལ་བྱེད་
པ་ལ་ཕྱིན་ཅི་མ་ལོག་པས་གཞན་གྱི་དབང་རབ་ཏུ་གྲུབ་སྟེ་ཕན་ཚུན་བསྐྱེད་བྱ་སྐྱེད་བྱེད་བག་
ཆགས་དང་དེའི་རྒྱུའམ་འབྲས་བུར་གྱུར་པའི་ཀུན་ཏུ་རྟོག་པ་གཞན་དབང་དུ་ངེས་པའི་ཕྱིར་རོ།།
དེ་ལྟར་མཚན་ཉིད་གསུམ་ནི་དམིགས་པ་ཡིན་ནོ། །དེ་ཡུལ་དུ་བྱེད་པའི་ཤེས་པ་ཕྱིནཅི་མ་འོག་
པ་གང་ཡིན་སྙམ་པ་ལ། རང་གི་མཚན་ཉིད་ལ་ཕྱིན་ཅི་མ་ལོག་པ་བསྟན་ཏོ། །ཡུལ་དེ་ལམ་
འཁྲུལ་བའི་ཤེས་པ་དེ་རྣམ་པ་ཇི་ལྟར་འཇུག་སྙམ་ན་སྤྱིའི་མཚན་ཉིད་བསྟན་ཏོ། །རྣམ་པར་
དག་པ་ནི་གཉིས་ཏེ། དྲི་མ་མེད་པའི་རྣམ་པར་དག་པ་དང་། དྲི་མ་དང་བཅས་པའི་རྣམ་པར་
དག་པའོ། །དང་པོ་ནི་རང་གི་མཚན་ཉིད་དེ་ཀུན་ནས་ཉོན་མོངས་པའི་གནས་སྐབས་ལམ་
.
:
- 9 2 -



གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། དོ༡
ཁྱབ་པའི་ཕྱིར་རོ། །གཉིས་པ་སྤྱིའི་མཚན་ཉིད་དེ། དེ་ལ་ཡང་ཁྱབ་པའི་ཕྱིར་གོ །སྔམ་རང་གི་
མཚན་ཉིད་ནི་དྲི་མ་མེད་པའི་ཤེས་པའི་རང་བཞིན་ཡིན་པས་ཡུལ་ཡིན་ནོ། །སྤྱིའི་མཚན་ཉིད་
ནི་གཉིས་ཀའི་དེ་བཞིན་ཉིད་ཡིན་པས་ཡུལ་གྱི་རྣམ་པའོ། །ཤེས་པ་དང་དམིགས་པ་ཡོངས་སུ་
གཅོད་པའི་རྣམ་པ་དེ་དག་གིས་ནི་ཤེས་པའི་རང་བཞིན་རབ་ཏུ་གྲུབ་བོ། །བརྒལ་བ་སྤང་བཞི་
གཉིས་ཏེ། ཤེས་བྱ་ལ་བརྒལ་བའི་ལན་དང་ཤེས་པ་ལ་བརྒལ་བའི་ལན་ནོ། །དང་པོ་ནིགལ་
ཏེ་གཞན་དབང་ཀུན་བཏགས་ཇི་ལྟར་སྣང་བའམ་ཇི་ལྟར་བཏགས་པ་ལྟར་མེད་ན་དམིགས་
པས་གནོད་དོ། །འོན་ཏེ་ཡོད་ན་རང་བཞིན་གྱིས་འོད་གསལ་བར་མི་འགྱུར་རོ་དེ་ལྟར་ན་རང་
བཞིན་གྱིས་འོད་གསལ་བར་འདོད་པ་ཡིན་ཏེ་གཉིས་སུ་མེད་པར་འདོད་དགོས་ན་དེ་ལ་ནི་
དམིགས་པས་གནོད་དོ་ཞེས་ངོ་བོ་ཉིད་གཉིས་ཕྱིན་ཅི་ལོག་གི་རང་བཞིན་དུ་དམ་བཅས་པ་ལ་
དམིགས་པས་གནོད་པར་རྒོལ་བ། དེའི་ལན་གཟུང་བའི་མཚན་ཉིད་མི་འཕོ་བ་ལ་ཕྱིན་ཅི་མ་
ལོག་པས་འགྲུབ་བོ། །ཡོངས་སུ་གྲུབ་པའི་ངོ་བོ་ཉིད་ཀྱི་ཤེས་བྱ་ལ་བརྒལ་བའི་ལན་ནི་གལཏེ་
ཆོསརྣམས་རང་བཞིན་གྱིས་འོད་གསལན་ཀུན་ནས་ཉོན་མོངས་པ་དང་རྣམ་པར་བྱང་བ་མེད་
པར་གསལ་བ་ལས་དེ་འདོད་པས་འོད་གསལ་གནོད་དོ་ཞེས་ཡོངས་སུ་གྲུབ་པའི་རང་བཞིན་
ལ་གནོད་པར་རྒོལ་ན། དེའི་ལན་ནི་ཀུན་ནས་ཉོན་མོངས་པ་དང་རྣམ་པར་བྱང་བའི་མཚན་
ཉིད་བསྟན་པ་དང་། དེ་ལ་གློ་བུར་བར་བསྟན་པ་མ་དག་པ་དང་དག་པ་ལ་ཕྱིན་ཅི་མ་འོག་པ་
དང་གློ་བུར་བ་ལ་ཕྱིན་ཅི་མ་ལོག་པར་བསྟན་པས་འགྲུབ་བོ། །འདི་ལྟར་ཕྱིན་ཅི་ལོག་ཡིད་ལ་
བྱེད་པ་མ་སྤངས་པ་དང་སྤངས་པ་ལས་མ་དག་པ་དང་དག་པར་ཡང་འགྱུར་མོད། དེ་གློ་བུར་
བ་ཡིན་པས་རང་བཞིན་གྱིས་འོད་གསལ་བ་ལ་མི་གནོད་དོ་ཞེས་དེ་གཉིས་ཀྱིས་བསྟན་པ་ཡིན་
ནོ༑ །ཡུལ་ལ་བརྒལ་བའི་ལན་གསུམ་མོ། །ཤེས་པ་ལས་བརྒལ་བའི་ལན་ནི་གལ་ཏེ་དེ་
བཞིན་ཉིད་ཤེས་པ་འོད་གསལ་བར་རྟོགས་པ་ལས་འཁྲུལ་བ་འོང་ན། འོ་ན་སངས་རྒྱས་
- 9 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔག་ཏུ་མེད་པ་བྱུང་པས་སེམས་ཅན་གྱི་ཁམས་དཔག་ཏུ་མེད་པ་ལ་ཆོས་ཀྱི་དབྱིངས་རྟོགས་
པར་མཛད་པས་འཁོར་བ་བྲི་བ་དང་མྱ་ངན་ལས་འདས་པ་འཕེལ་བར་འགྱུར་རོ་ཞེས་རྒོལ་ན་
ལན་བྲི་བ་མེད་པ་དང༌། འཕེལ་བ་མེད་པ་སྟེ་དོན་དམ་པར་སུའང་ཉོན་མོངས་པ་མེད་ལ་
སུའང་རྣམ་པར་དག་པ་མེད་པས་དེ་ལྟར་འཕེལ་བ་དང་འགྲིབ་པར་མི་ཐལ་ལོ། །ཐ་སྙད་དུནི་
སེམས་ཅན་མཐའ་ཡས་པས་བྲི་བ་མེད་དོ། །རྣམ་པར་དག་པ་མཐའ་ཡས་པས་འཕེལབ་མེད་
དོ༑ ༑ས་རྡུལ་གྱི་ས་ཆེན་པོ་མི་འབྲི་བའམ་མི་འཕེལ་བ་བཞིན་ཞེས་བཤད་དོ། །དོན་དམ་པའི་
ལན་ནི་སྔར་བཏབ་ཟིན་པས་སློབ་དཔོན་གྱིས་འདིར་མ་བརྗོད་དོ། །སློབ་དཔོན་བློ་བརྟན་གྱིས་
ཀུན་ནས་ཉོན་མོངས་པ་དང་རྣམ་པར་དག་པ་ནི་བརྒལ་བའི་དོན་ལྷག་མ་བཞི་ནི་ལན་གྱི་དོན་
ཞེས་བཤད་པ་ནི་ཇི་ལྟ་བ་བཞིན་མ་ཡིན་ཏེ་བརྒལ་བ་རྡོ་རྗེའི་ཚིག་ལ་ཡོད་ན་དེ་ཁོ་ན་མ་ཡིན་
པར་ཐལ་བའི་དང་། དེ་ལྟར་འདོད་ན་ཕྱིན་ཅི་མ་ལོག་པར་མི་འཐད་པའི་དང་ལན་གཞན་གྱི་
རྒོལ་བ་ཡང་རྡོ་རྗེའི་ཚིག་ཏུ་བསྟན་པར་ཐལ་བའི་ཕྱིར་རོ། །གཞན་ཡང་དེའི་ལན་དུ་རིགས་
པས་ཀྱང་འཐད་ལ་གཞུང་ལ་ཡང་སྣང་ངོ་། །ལུསརྣམཔར་བཞག་པ་གཉིས་པ་ནི་སླའོ། །ལུས་
རྣམ་པ་དང་པོ་འཆད་པ་ནི། རྡོ་རྗེའི་ཚིག་རྣམས་ཀྱིས་བསྡུས་པའི་དོན་ནི་ཞེས་བྱ་བ་ལ་སོགས་
པའོ། །རྡོ་རྗེའི་ཚིག་གི་དོན་རྣམས་ཚིགས་སུ་བཅད་པས་བསྡུས་པ་ནི་ཡོད་མེད་ཅེས་བྱ་བ་ལ་
སོགས་པའོ། །བསྒྲུབ་པར་བྱ་བ་དམ་པ་དང་ལྡན་པ་དེ་སྒྲུབ་པར་བྱེད་པའི་ཆོས་ཡིད་ལ་བྱེད་པ་
ཞི་གནས་དང་ལྷག་མཐོང་ཟུང་དུ་འབྲེལ་བས་སྒྲུབ་པའི་དགོས་པར་འགྱུར་བའི་སྒྲུབ་པ་ནི་
མཐའ་གཉིས་སྤངས་པས་སྒྲུབ་པ་ཡིན་ནོ། །དེས་ན་གང་གི་དོན་དུ་སྒྲུབ་པའི་སྒྲུབ་པ་དེ་འཆད་
པ་ནི་ཐ་དད་པ་དང་ཞེས་བྱ་བ་ལ་སོགས་པའོ། །གལ་ཏེ་བླ་མེད་ཉིད་སྒྲུབ་པ་དང་། དམིགས་པ་
དང་ནི་ཡང་དག་འགྲུབ། །བསྟན་པ་ཡིན་པར་འདོད་པའོ། །ཞེས་བྱ་བས་སྒྲུབ་པའི་ཆེད་དུ་བྱ་
བའི་འབྲས་བུ་སྒྲུབ་པ་ལས་ཐ་དད་པར་སྟོན་པས་བླ་ན་མེད་པགསུམ་དུ་འདོད་པ་མ་ཡིན་ནམ་
-g 4 -



གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། ༼༡
དེས་ན་འཆད་པར་འགྱུར་བའི་ཡང་དག་པར་འགྲུབ་པ་ཉིད་སྒྲུབ་དགོས་པའི་ཕྱིར། དེ་ལའང་
གཞན་དུ་གྱུར་པའི་སྒྲུབ་པའི་དགོས་པ་མཐའ་གཉིས་སྤངས་པ་གང་ཞིག་ཡིན་དེ་ཉིད་ཡིན་ན་
ཡང་སྒྲུབ་པའི་དགོས་པ་ཡང་དག་པར་སྒྲུབ་པ་དེ་སྒྲུབ་པ་བླན་མེད་པར་འདུས་པས་བླ་ན་མེད་
པ་གསུམ་མི་འཐད་དོ་ཞེ་ན་མ་ཡིན་ཏེ། འདིར་སྒྲུབ་པ་ཉིད་ཁྱད་པར་ཅན་མཐའ་གཉིས་སུམ་
ལྷུང་བ་སྒྲུབ་པར་བྱེད་པའི་དགོས་པར་བསྟན་པས་གང་གི་དོན་དུ་སྒྲུབ་པ་དེ་ཉིད་སྒྲུབ་པ་ཡིན་
ནོ་དེས་ན་སྒྲུབ་པའི་འབྲས་བུ་ཡང་དག་པར་བསྒྲུབས་པ་ལས་ཐ་དད་དོ། །ཡང་དག་པར་གྲུབ་
པ་བླ་ན་མེད་པ་ནི་སྒྲུབ་པར་བྱེད་པ་རྒྱུན་ཆད་པའི་གནས་སྐབས་ཀྱི་འབྲས་བུ་བསྟན་པ་གཙོ་
བོར་བྱེད་པ་ཡིནཏེདེས་ན་མི་འགལལོ། །
མཐའ་གཉིས་པ་བཅོ་ལྔ་པ་ལ་ནི། མཐའ་སུམ་ཅུ་ཡོད་ལ་མཐའ་གཉིས་སྤངས་པ་
ཡང་བཅོ་ལྔ་ཡོད་དོ། །མཐའ་གཉིས་པོ་བཅོ་ལྔ་པོ་འདི་ནི་དབུ་མའི་ལམ་ཕྱིན་ཅི་ལོག་ཡིན་ཏེ།
དེས་ན་ཕྱིན་ཅི་ལོག་གི་དབང་གིས་དེའི་གཉེན་པོ་རབ་ཏུ་དབྱེ་བ་ཡིན་ནོ། །ཕྱིན་ཅི་ལོག་གི་རབ་
ཏུ་དབྱེ་བ་ཉིད་རྣམ་པ་བཅོ་ལྔར་ཇི་ལྟར་ངེས་ཞེ་ན། མདོར་བསྡུས་ན་ཕྱིན་ཅི་ལོག་ལ་རྣམ་པ་
གཉིས་ཏེ། དངོས་པོ་དང་མཚན་ཉིད་ལ་ཕྱིན་ཅི་ལོག་པ་དང་། ཡུལ་ལ་སོགས་པ་ལ་ཕྱིན་ཅི་
ལོག་པ་སྟེ། ཡུལ་དང་། འབྲས་བུ་དང་། གཉེན་པོ་གསུམ་ལ་ཕྱིན་ཅི་ལོག་པའོ །དངོས་པོ་ལ་
ཕྱིན་ཅི་ལོག་པ་ཡང་གཉིས་ཏེ། ཡུལ་དང་ཡུལ་ཅན་ལའོ། །དེ་ལ་ཡུལ་ནི་རྣམ་པ་གཉིས་ཏེ།
དངོས་པོ་དང་བརྗོད་བྱའོ། །དོན་དམ་པའི་གང་ཟག་དང་དོན་སྟོན་པའི་ཆོས་སོ། །བརྗོད་བྱ་
ཡང་གཉིས་ཏེ། སྒྲ་དོན་གྱི་གང་ཟག་དང༌། སྒྲ་དོན་གྱི་ཆོས་སོ། །དོན་དམ་པའི་གང་ག་ལ་
ཕྱིན་ཅི་ལོག་ནི་མཐའ་གཉིས་སུ་རྣམ་པར་རྟོག་པ་གཅིག་ཡིནཏེ། ཐ་དད་པ་དང་གཅིག་པར་
རྟོག་པའོ། །དོན་དམ་པའི་ཆོས་ལ་ཕྱིན་ཅི་ལོག་པནི་དོན་དམ་པའི་གཟུགས་འཛིན་རྟག་པ་དང་
མི་རྟག་པར་རྟོག་པའོ། །སྒྲ་དོན་གྱི་གང་ཟག་ལ་ཕྱིན་ཅི་ལོག་ནི་གང་ཟག་གི་སྒྲས་བརྗོད་པར་
- 9 5-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱ་བ་འདི་ནི་དོན་དམ་པར་ཡོད་པའམ་བཏགས་པ་ཙམ་ཡང་མེད་དོ་ཞེས་ཡོད་པ་དང་མེད་པར་
རྣམ་པར་རྟོག་པའོ། །སྒྲ་དོན་གྱི་ཆོས་ལ་ཕྱིན་ཅི་ལོག་པ་ནི་སེམས་ཀྱི་སྒྲས་བརྗོད་པར་བྱ་བ་
འདིནི་གཟུང་འཛིན་གྱི་བདག་ཉིད་དུ་ཡོད་པའམ་ཡང་ན་དེར་འཁྲུལ་བ་ཡང་མེད་དོ་ཞེས་ཡོད་
པ་དང་མེད་པར་རྟོག་པའོ། །དེ་ལྟར་ཡུལ་གྱི་དངོས་པོ་ལ་མཐའ་གཉིས་པོར་རྟོག་པ་རྣམ་པ་
བཞིའོ། །ཡུལ་ཅན་གྱི་དངོས་པོ་ལ་ཕྱིན་ཅི་ལོག་ནི། ཡུལ་བདག་དང་ཆོས་ལ་རྗེས་སུ་སྒྲུབ་པའི་
རང་བཞིན་དུ་གྱུར་པའི་ཡུལ་ཅན་དགེ་བ་དང་མི་དགེ་བ་ལ་མཐའ་གཉིས་སུ་རྟོག་པ་སྟེ་ཀུན་
ནས་ཉོན་མོངས་པའམ་ཡང་ན་རྣམ་པར་བྱང་བའི་རང་བཞིན་དུ་བལྟ་བའོ། །ཤེས་བྱ་ལརྣམ་
པར་རྟོག་པ་བཞི་དང་ཤེས་པའི་རང་བཞིན་ལ་ཕྱིན་ཅི་ལོག་གཅིག་སྟེ་ལྔ་པོ་འདི་ནི་དངོས་པོ་ལ་
ཕྱིན་ཅི་ལོག་པའོ། །དེའི་མཚན་ཉིད་ལ་ཕྱིན་ཅི་ལོག་པ་ཡང་རྣམ་པ་གསུམ་སྟེ། བདག་དང་
རྟེན་ཅིང་འབྲེལ་བར་འབྱུང་བ་ལུགས་སུ་འཇུག་པ་དང་ལུགས་ལས་ལྡོག་པ་དག་དང་། ཆོས་
ཀྱི་དབྱིངས་ལ་རྟོག་པ་སྟེ་ལྔ་པོ་འདི་ནི་དང་པོ་ལ་རྟག་པའམ་ཆད་པ་དང་། གཉིས་པ་གང་
བ་དང་འཛིན་པ་དང༌། གསུམ་པ་ལ་ཀུན་ནས་ཉོན་མོངས་པ་དང༌། རྣམ་པར་བྱང་བར་བལྟ་
བའོ། །གོ་རིམ་བཞིན་དུ་ཀུན་བཏགས་པ་དང་གཞན་དབང་དང་ཡོངས་སུ་གྲུབ་པ་ལ་ཕྱིན་ཅི་
ལོག་པའོ། །དེ་ལྟར་ན་དེ་གསུམ་ནི་མཚན་ཉིད་ལ་མཐའ་གཉིས་སུ་བལྟ་བ་ཡིནནོ། །དངོས་པོ་
དང་མཚན་ཉིད་ལ་ཕྱིན་ཅི་ལོག་རྣམ་པ་བརྒྱད་ཀྱིས་གཉེན་པོ་ཕྱིན་ཅི་མ་ལོག་པརྣམ་པ་བརྒྱད་
ཡིན་ནོ། །ཡུལ་ལ་སོགས་པ་ལ་ཕྱིན་ཅི་ལོག་རྣམ་པ་བདུན་གང་ཞེ་ན། ཡུལ་ལ་ཕྱིན་ཅི་འོགནི་
གཅིག་སྟེ། བདུན་གྱི་དང་པོ་དངོས་པོ་དང་དངོས་པོ་མེད་པར་རྣམ་པར་རྟོག་པའོ། །འབྲས་བུ་
ནི་གཉིས་ཏེ་ཐེག་པ་དམན་པའི་འབྲས་བུ་དང་ཐེག་པ་ཆེན་པོའི་འབྲས་བུ་སྟེ། ཉན་ཐོས་ཀྱི་
འབྲས་བུ་དང་བྱང་ཆུབ་སེམས་དཔའི་འབྲས་བུའོ། །དང་པོ་ནི་མྱ་ངན་ལས་འདས་པ། །དེ་
འཁོར་བ་ཞི་བའི་སྟོང་པ་ཉིད་དོ། །དེ་ཡང་འགོག་པའི་བདེན་པ་ཉིད་དོ། །དེ་ལ་ཕྱིན་ཅི་ལོག་ནི་
-9 6 -



-
གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། ༼༡།
གཅིག་སྟེ་ཞི་བར་བྱ་བ་དང་ཞི་བར་བྱེད་པའི་རྣམ་པར་རྟོག་པའོ། །དེ་ནི་ སྐྲག་པ་ཡིན་ཏེ།
འཁོར་བ་ཆད་པའི་སྟོང་པ་ལ་སྐྱག་པའི་ཕྱིར་རོ། །འདིའི་དཔེ་ནི་ནམ་མཁའ་སྟེ་ནམ་མཁས་
འཇིགས་ཀྱང་དེ་སྤང་བར་མི་ནུས་པ་ལྟར་སྟོང་པས་འཇིགས་ཀྱང་སྟོང་པ་ལ་སྤྱོད་པའི་ཕྱིར་རོ།།
དེས་ཐོབ་པར་བྱ་བ་དེ་ནི་འགོག་པའི་བདེན་པ་ཡིན་ལ་འཁོར་བ་ཞི་བ་ཡིན་ནོ། །འཁོར་བ་ཡང་
དོན་དམ་པར་གདོད་མ་ནས་མ་གྲུབ་པས་དེ་ཞི་བའང་རང་བཞིན་གྱིས་གནས་པ་ཡིན་གྱི་
གཉེན་པོས་སྒྲུབ་པ་ནི་མ་ཡིན་ནོ། །དེས་ན་གཉེན་པོ་ཞི་བར་བྱེད་པ་འགོག་པ་ནི་ཞི་བར་བྱ་
བའོ་སྙམ་པས། རང་བཞིན་གྱིས་སྟོང་པའི་ཞི་བ་ལ་སྐྲག་པ་ནི་དེ་ཉིད་འདོད་བཞིན་དུ་དེ་ལ་
སྐྲག་པས་ན། སྟོང་པ་ལ་སྤྱོད་བཞིན་དུ་སྟོང་པས་སྐྲག་པ་ཡིན་ནོ། །གཉིས་པ་ཐེག་པ་ཆེན་པོའི་
འབྲས་བུ་ནི་འཁོར་བ་དང་མྱ་ངན་ལས་འདས་པའི་མཐའ་ལ་མི་གནས་པ་སྟེ་ཡོངས་སུ་དག་
པའི་འཁོར་བ་མི་འདོར་བའོ། །དེ་ལ་ཕྱིན་ཅི་ལོག་ནི་སྐྲག་བྱ་སྦྲག་བྱེད་ཀྱི་རྣམ་པར་རྟོག་པ་སྟེ་
འཁོར་བའི་ཉེས་པ་དང་དེས་འཇིགས་པའི་སེམས་སུ་རྣམ་པར་རྟོག་པའོ། །དེའི་ཕྱིར་འདིའི་
དཔེ་ནི་རི་མོ་མཁན་ཏེ། རང་གི་བྲིས་པ་ལ་རང་ཉིད་འཇིགས་པ་ལྟར་རང་གིས་བཏགས་པའི་
འཁོར་བ་ལ་སྐྲག་པའི་ཕྱིར་རོ། །དེ་ལྟར་ཉན་ཐོས་ཀྱི་འབྲས་བུ་ལ་སྐྲག་པ་དང་ཐེག་པ་ཆེན་
པོའི་འབྲས་བུ་ལ་སྐྱག་པ་ནི་རིམ་པ་བཞིན་ཉན་ཐོས་དང་བྱང་ཆུབ་སེམས་དཔའི་སྒྲིབ་པ་ཡིན་
པས་དེའི་དཔེ་གཉིས་ཀྱང་དེ་གཉིས་ཀྱི་དབང་དུ་བྱས་པ་ཡིན་ནོ། །དེས་ན་དང་པོ་དཔོན་གྱི་
དཔེ་དང་པོ་ནི་ཉན་ཐོས་ལས་བརྩམས་པའོ། །ཕྱི་མ་ནི་ཐེག་པ་ཆེན་པོ་ལས་བརྩམས་པའོ། །
ཞེས་གསུངས་པ་ནི་དོན་གསལ་བ་ཁོ་ནའོ། །འདི་ལ་སློབ་དཔོན་བློ་བརྟན་གྱིས་བཤད་པའི་
རྣམ་པར་བརྗོད་པནི་གཅིག་ཀྱངཡིན་པར་མ་མཐོང་ངོ་། །
འབྲས་བུ་ལ་ཕྱིན་ཅི་ལོག་གཉིས་སོ། །གཉེན་པོ་ལ་ཕྱིན་ཅི་ལོག་པ་ཡང་གསུམ་
སྟེ༑ གཉེན་པོའི་སྦྱོར་བ་ལ་འཇུག་པའི་ཐབས་དང༌། གཉེན་པོའི་སྦྱོར་བའི་རང་བཞིན་དང་།
E-
- 9 7 -



བ རྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉེན་པོའི་སྦྱོར་བ་ལ་ཕྱིན་ཅི་མ་ལོག་པས་སོ། །དང་པོ་ནི་གཟུང་བ་དང་འཛིན་པའི་རྣམ་པར་
རྟོག་པ་སྟེ། དེ་ནི་དམིགས་པ་ལ་བརྟེན་ནས་སུ་མི་དམིགས་པ་ཉིད་རབ་ཏུ་སྐྱེ་ཞེས་བྱ་བ་ལ་
སོགས་པ་ངེས་པར་འབྱེད་པའི་ཆ་དང་མཐུན་པ་ལ་འཇུག་པའི་ཐབས་གཟུང་བ་མེད་པ་ལ་
སོགས་པ་མ་ཤེས་པའི་ཕྱིར་རོ། །གཉིས་པ་ནི་ཡང་དག་པ་དང་ལོག་པ་ཉིད་དུ་རྣམ་པར་རྟོག་པ་
སྟེ་ངེས་འབྱེད་ཆ་མཐུན་དེ་དག་ལ་འཇིག་རྟེན་ལས་འདས་པ་ཡང་དག་པའི་ཤེས་པ་བསྐྱེད་པའི་
ནུས་པ་མེད་པ་དང་ཡང་དག་པའི་ཤེས་པས་མི་འགོག་པར་རྟོག་པའི་ཕྱིར་རོ། །གསུམ་པ་ནི་
རྣམ་པ་གཉིས་ཏེ་གཉེན་པོའི་རང་བཞིན་རློམ་པ་དང་བཅས་པར་རྟོག་པ་སྒྲོ་འདོགས་པའི་རང་
བཞིན་དང་གཉེན་པོའི་རང་བཞིན་ཉོན་མོངས་པ་དང་མི་འགལ་བས་དེ་སྤོང་བའི་ནུས་པ་མེད་
པར་སྐུར་བ་འདེབས་པའི་ཕྱིར་རོ། །དེ་ནི་རིམ་པ་བཞིན་དུ་བྱེད་པ་དང་མི་བྱེད་པར་རྟོག་པ་དང་།
སྐྱེ་བ་དང་དུས་མཉམ་པར་རྟོག་པ་དག་ཡིན་ནོ་དེ་ལ་སྔ་མ་ནི་གལ་ཏེ་གཉེན་པོ་ལ་སྤང་ངོ་སྙམ་
དུ་རློམ་པ་མེད་ན་སྤོང་མི་ནུས་པར་ཐལ་བ་ལས། ནུས་པ་ཡོད་པའི་ཕྱིར་བསོད་ནམས་ཡོད་དོ་
ཞེས་སྒྲུབ་པ་ཡིན་ནོ། །ཕྱི་མ་ནི་གལ་ཏེ་ཉོན་མོངས་པ་དང་འགལ་ན་ཉོན་མོངས་པ་མ་སྤངས་
པའི་རྒྱུད་ལ་མི་སྐྱེ་བར་ཐལ་བར་ཐལ་ན་སྐྱེས་པ་ཡང་ཡིན་ཏེ། དེས་ན་མི་འགལ་བའི་ནུས་པ་
ཡང་མེད་དོ་ཞེས་བྱ་བ་ཡིན་ནོ། །ཇི་ལྟར་ཉོན་མོངས་པ་ལས་སྤངས་པའི་རྒྱུད་ལ་སྐྱེ་བར་གྲུབ་
ཅེ་ན། གལ་ཏེ་དེ་ལ་མི་སྐྱེ་ན་གཉེན་པོ་གཏན་མི་སྐྱེ་བར་འགྱུར་ཏེ། དེའི་སྔོན་དུ་སྤོང་བའི་
གཉེན་པོ་གཞན་མེད་པའི་ཕྱིར་དང་། གཉེན་པོ་མེད་པར་ཟད་པ་ཡང་མི་སྲིད་པའི་ཕྱིརཏེ། དེ་
ལྟར་གཉེན་པོ་དོན་མེད་པར་ཐལ་ལོ་ཞེས་བསམས་པའོ། །དེ་ནི་མཐའ་གཉིས་སྤངས་པའི་
སྒྲུབ་པའི་དོན་བསྡུས་པའོ། །གང་གི་དོན་དུ་སྒྲུབ་པའི་སྒྲུབ་པ་མཐའ་གཉིས་སྤངས་པའི་སྒྲུབ་
པ་བཤད་ནས་དེའི་ཆེད་དུ་གང་སྒྲུབ་པའི་སྒྲུབ་པ་སྟེ་ལམ་དང་ཡང་དག་གང་ལ་བརྟེན་ནས་
སྒྲུབ་པར་བྱེད་པའི་རྟེན་ཁྱད་པར་ཅན་དང་། ཁྱད་པར་མེད་པའི་སྒྲུབ་པ་གཉིས་སྟོན་པ་ནི་ཁྱད་
-9 8 -



ས་བd
གྲགས་ཆེན་བཅོ་བརྒྱད་ཀྱི་དབུས་མཐའི་དོན་བསྡུས་བཞུགས། དོ༡ །
པར་ཅན་དང་ཁྱད་པར་མེད་ནི་ཞེས་བྱ་བའོ། །འདི་ནི་མིང་གི་རྗེས་སུ་འབྲངས་ནས་གཉིས་སུ་
བསྟན་པས་སྒྲུབ་པ་དྲུག་ཏུ་ཕྱེའང་དོན་ནི་གཅིག་ཁོ་ནའོ། །དམིགས་པ་བླ་ན་མེད་པ་འད་པ་
ནི་རྣམ་པར་བཞག་དང་དེ་བཞིན་དབྱིངས་ཞེས་བྱ་བ་ལ་སོགས་པའོ། །དམིགས་པའི་དོན་བསྡུ་
བ་ནི་གཉིས་ཏེ། རང་བཞིན་དང་གནས་སྐབས་ཀྱི་དབྱེ་བའོ། །རང་བཞིན་ནི་ཆོས་ཏེ་ལུང་དང་
རྟོགས་པའི་བདག་ཉིད་དོ། །ལུང་ནི་རྣམ་པར་བཞག་པའོ། །རྟོགས་པ་ནི་དབྱིངས་ཏེ་ཆོས་ཉིད་
རྣམ་པར་བཞག་པའོ། །དེ་ཉིད་ནི་སྒྲུབ་དང་སྒྲུབ་པ་ཞེས་རྣམ་གྲངས་བཞག་གི་བསྟན་པའོ། །
དེ་ཉིད་གནས་སྐབས་ཀྱི་སྒོ་ནས་རྣམ་པར་དབྱེ་ན་ལྷག་མ་བརྒྱད་ཡིན་ནོ། །དེའང་ལམ་ལྔའི་
གནས་སྐབས་ཀྱིས་དམིགས་པར་བྱས་པས་ན་མིང་དེ་དང་དེར་བརྗོད་པར་བྱ་བ་ཡིནནོ། །དེ་
ལྟར་དམིགས་པ་དེ་ཡུལ་དུ་བྱས་ཏེ་སྒྲུབ་པ་དེ་ཉམས་སུ་བླངས་པའི་འབྲས་བུ་ནི་ཐོབ་པ་བླ་ན་
མེད་པ་ཡིན་པས་ན་དེ་སྟོན་པ་ནི་ཡང་དག་པར་འགྲུབ་པ་གང་ཞེ་ན། ཞེས་བྱ་བ་ལ་སོགསཔའོ།
དེ་ལ་མཐར་ཐུག་པའི་འབྲས་བུ་དང་གནས་སྐབས་སུ་གཏོགས་པའི་འབྲས་བུ་མཐའ་དག་
བསྡུས་ནས་ཐོབ་པ་བླ་ན་མེད་པ་རྣམ་པ་བཅུར་བསྟན་ཏེ་ཐེག་པ་ཆེན་པོའི་དོན་བཅུ་རབ་ཏུ་
གྲུབ་པའོ། །འོ་ན་གཙོ་བོ་ཉེ་བར་བཟུང་ནས་མཐར་ཐུག་པའི་འབྲས་བུ་ཉིད་བསྟན་པར་བྱ་བ་
ཡིན་ནོ། །ཐེག་པ་ཆེན་པོའི་དོན་བཅུ་ནི་རང་བཞིན་གྱིས་བཟང་བའི་རིགས་དང་། འཇིག་རྟེན་
ལས་འདས་པའི་སེམས་བསྐྱེད་པ་དང་། མ་གོས་པའི་སྤྱོད་པ་དང་། མི་གནས་པའི་རྟོགས་པ་
དང༌། ཕུན་སུམ་ཚོགས་པའི་ཐོབ་པ་ལྔའི་བདག་ཉིད་ཡིན་ཏེ་མདོ་སྡེའི་རྒྱན་དུ་ཇི་སྐདབཤད་པ་
བཞིན་ནོ། །རིགས་ཡང་དག་པར་གྲུབ་པ་ནི་རྐྱེན་མ་ཚང་བ་མེད་པས་ནུས་པ་ཡོངས་སུ་རྒྱས་
པར་གྲུབ་པའོ། །རིགས་དེ་རྒྱས་པའི་རྒྱུ་གང་ཞེ་ན། མོས་པ་ཡང་དག་པར་གྲུབ་པ་སྟེ། སྐྱབས་
སུ་འགྲོ་བའི་བདག་ཉིད་ཐེག་པ་ཆེན་པོ་མི་སྤོང་བའོ། །རྐྱེན་ཚང་བ་དེ་ལས་ནི་མི་གཡེང་བ་ཡང་
དག་པར་གྲུབ་པ་སྟེ་སྐྱེ་མཆེད་པའོ། །རྐྱེན་མ་ཚང་བ་མེད་པ་ཞེས་བྱ་བ་ཡང་སྐྱེ་མཆེད་པའི་རྐྱེན་
- 9 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་ཚང་བ་མེད་པ་ལ་འདོད་དོ། །བསྟན་བཅོས་ཀྱི་དགོས་པའི་དོན་ནམ་བརྗོད་བྱའི་དོན་འཆད་
པ་ནི། དབུས་རྣམ་འབྱེད་པའི་བསྟན་བཅོས་ཏེ། །ཞེས་བྱ་བ་ལ་སོགས་པའོ། །དོན་ཉེ་བར་
བསྡུས་པ་ནི་བླ་ན་མེད་པ་ཉིད་ཀྱི་དོན་བསྡུས་པ་ནི་ཞེས་བྱ་བའོ། །དབུས་དང་མཐའརྣམ་པར་
འབྱེད་པའི་དོན་བསྡུས་པ་དགེ་སློང་བློ་ལྡན་གྱིས་སྦྱར་བའོ།། །།
- 1
0 0 -



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༼༡
༄༅། །དབུས་མཐའི་འགྲེལ་པའི་བསྡུས་དོན། །
བླ་མ་དམ་པ་བསོད་ནམས་རྒྱལ་མཚན་གྱིས་མཛད།
༄༅། །དབུས་མཐའི་འགྲེལ་པ་དབུ་མའི་སྣང་བ་འདི་ལ་དོན་གསུམ། མཚན་
སྨོས་པ། མཚན་ཅན་བསྟན་བཅོས་དངོས། མཇུག་ཡོངས་སུ་རྫོགས་པའི་བྱ་བའོ། །དང་
པོ་ ལ་ གཉིས། མཚན་དོན་དངོས། འདོད་ལྷའི་ འཇམ་དཔལ་ཕྱག །དང་པོ་ལ་ གསུམ། རྒྱ་
གར་མཚན་བསྒྱུར་བ། མཚན་དབུས་དང་བཤད་པ། ཅི་ལས་ནག་འཇམ་བཏགས་པ། གཉིས་པ་
མཚན་ཅན་བསྟན་བཅོས་དངོས་ལ་ལྔ། མཛད་པ་པོ་དང་འཆད་པའི་ནག་འཇམ་གང་ཟག །
ཚུལ་ ཇི་ ལྟར་ མཛད་ ཅིང་ ནག་འཇམ་བཤད་ པ། བསྟན་ བཅོས་ ཀྱི་ རང་ བཞིན་དང་ནག་
འཇམ་ངེས་ཚིག །དགོས་པ་ནག་འཇམ་ཅིའི་ཆོས་ཉིད་དུ་མཛད་པ། དགོས་པ་དེ་དང་ལྡན་པའི་
གཞུང་བཤད་པའོ། །འདི་ལ་གཉིས། ལུས་རྣམ་ མཚན་ཉིད་གཞག་དང༌། ཡན་ལག་རྒྱས་
བཤད། འདི་ ལ་ བདུན། མཚན་ ཉིད། སྒྲིབ་ པ། དེ་ ཁོ་ ན། གཉེན་ པོ་ བསྒོམ་ པ། དེའི་
གནས་སྐབས། འབྲས་བུ་ཐོབ་པ། ཐེག་པ་བླ་མེད་བཤད་པའོ། །དང་པོ་ལ་གཉིས། ཆོས་
ཅན་ཀུན་རྟོག་དང༌། ཆོས་ཉིད་སྟོང་ཉིད་མཚན་ཉིད་དང༌། དང་པོ་ལ་བརྒྱད། ཀུན་རྟོག་
ཡོད་མེད་ཀྱི་དང༌། སོ་སོ་དོན་དང་རང་གི་དང༌། གསུམ་ བཏགས་པ་དང་ནི་དུ་བསྡུ་བའི་དང་།
གཉིས་མེད་རྟོགས་ པའི་ དམིགས་པ་ལ་ནི་ཐབས་ ཀྱི་ དང༌། ཀུན་རྟོག་ ཡང་དག་མ་ཡིན་གི་ དབྱེ་
བའི་དང༌། མིང་གི་རྣམ་དེ་འདོན་མཐར་གྲངས་ཀྱི་དང་། རྒྱུན་གྱིས་གཅིག་ནི་རྐྱེན་འཇུག་པའི་དང༌།
ཀུན་ནས་ཉོན་མོངས་ཀྱི་མཚན་ཉིད། དང་པོ་ལ་གཉིས། སྟོང་ཉིད་ཀྱི་ཡང་དག་མཡིན་མཚན་
-101-



T
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་བཤད། དེ་དབུ་མའི་སྟོང་པ་མ་ཡིན་ལམ་དུ་བསྟན། བརྒྱད་པ་ཀུན་ཉོན་གྱི་མཚན་ཉིད་ལ་
གསུམ། མཚན་ཉིད་སྒྲིབ་པའི་ཕྱིར་རྟེན་འབྲེལ་བཅུ་གཉིས་སུ་བཤད། དེ་རྣམགསུམ་ཉོན་མོངས་
གང་ཡིན་བཤད། དེ་ཡང་དག་མིན་དག་ཏུ་བསྟན་པའི་དོན། གཉིས་པ་ཆོས་ཉིད་སྟོང་ཉིད་ཀྱི་
མཚན་ ཉིད་ ལ་ གཉིས། སྟོང་པ་ཉིད་མདོར་ བསྟན། རྒྱས་བཤད། འདི་ ལ་ལྔ། གཉིས་དངོས་
མཚན་ཉིད། རྣམ་ སྟོང་པ་ཉིད་གྲངས། གཞན་མིན་དེའི་དོན། རབ་དབྱེ། སྒྲུབ་ གལཏེ་པ། བཞི་པ་
ལ་གཉིས། ཀུན་ཉོན་དང་རྣམ་བྱང་གི་དབྱེ་བ། སྟོང་ཉིད་བཅུ་དྲུག་ཏུ་དབྱེ་བ། དང་པོ་ལ་
གཉིས། དངོས་ཀུན་ནས་དང་། རྩོད་ཆུ་ཁམས་པ་དང༌། གཉིས་པ་སྟོང་ཉིད་བཅུ་དྲུག་ཏུ་དབྱེ་བ་
ལ་གཉིས། སྟོང་ཉིད་ཟ་བ་བཅུ་བཞི་བཤད། དེ་དག་གི་གང་ཟག་དང་ནི་རང་བཞིན། མཚན་
ཉིད་ཀྱི་བསྡུས་དོན་ནོ། །
གཉིས་པ་སྒྲིབ་པ་ལ་གསུམ། མདོར་ཁྱབ་དང་བསྟན། རྒྱས་བཤད། གཉིས་སུ་
ཉོན་མོངས་བསྡུ་བ། གཉིས་པ་ལ་གསུམ། རིགས་ཅན་ཐུན་མོང་གི་སྒྲིབ་པ། ཁྱད་པར་བྱང་
སེམས་ ཀྱི་སྒྲིབ་པ། དེ་ ལས་ གཞན་པའི་སྒྲིབ་པའོ། །དང་པོ་ལ་གཉིས། སྤྱིར་ཉོན་མོངས་
བསྟན། བྱེ་བྲག་སྐྱོ་བཏུ་བཤད་པ། གཉིས་པ་ཁྱད་པར། བྱང་སེམས་ཀྱི་སྒྲིབ་པ་ལ་གཉིས།
མདོར་བསྟན་དགེ་ལ་སོགས་པ་རྒྱས་བཤད། འདི་ལ་གསུམ། ཇི་སྦྱོར་བ་ལྟར་སྒྲིབ་ཚུལ། བྱེད་རྒྱུ་
བཅུར་དགེ་དང་འགྱུར་ཚུལ། དེའི་ཁ་སྐོང་གོ་རིམ་ངེས་པའི་རྒྱུ། གསུམ་པ་དེ་ལས་གཞན་པའི་
སྒྲིབ་ པ་ ལ་ གཉིས། མདོར་ཕྱོགས་དང་བསྟན་རྒྱས་བཤད། འདི་ལ་གསུམ། བྱང་ཆུབ་གཞི་ལ་
ཕྱོགས་མཐུན་གྱི་སྒྲིབ་པ། ཕ་ཕྱུག་པོ་རོལ་ཏུ་ཕྱིན་པའི་སྒྲིབ་པ། ས་ཀུན་ཏུ་འགྲོ་དོན་བཅུའི་སྒྲིབ་
པ༑ སྒྲིབ་པའི་བསྡུས་དོན་ནོ། །
གསུམ་པ་དེ་ཁོ་ན་ལ་གཉིས། མདོར་རྩ་བ་བསྟན། རྒྱས་བཤད། འདི་ལ་བཅུ།
རྩའི་ངོ་བོ་ཉིད་བའི། མཚན་འདི་ལ་ཉིད། ཕྱིན་ཅི་མ་ལོག་མི་རྟག་པའི། དེ་ཕྱིར་འབྲས་བུ་དང་རྒྱུའི།
.
L
|
-102-



པསཇུས]བས
གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། དོ༡
རགས་པ་བཏགས་པ་དང་ཕྲ་བའི། གྲགས་གཅིག་གིས་པའི། རྣམ་དག་རྣམ་དག་གི་ཡུལ་གྱི། བསྡུ་
རྒྱུ་དང་བའི། རབ་ འཇུག་དེ་དབྱེའི། མཁས་པའི་དེ་ཁོ་ན། འདི་ ལ་ གསུམ། སྤང་བྱ་བདག་
གཅིག་དང་ལྟ་ བཅུ་བཤད། མཁས་ པའི་གཞི་རྣམས་ཀུན་ཏུ་རྟོག་གསུམ་དུ་བསྡུ། མཁས་བྱའི་
གཞི་ བཅུ་ རྒྱས་ པར་ བཤད། འདི་ ལ་ བཅུ། ཕུང་ཐོག་མ་པོ། ཁམས་ འཛིན་དང༌ ། སྐྱེ་ ཚོར་
དང་མཆེད། རྟེན་ རྒྱུ་དང་འབྲེལ། གནས་ དང༌ མི་འདོད་གནས་ མིན། དབང་འཛིན་དང་པོ། དུས་
འབྲས་བུ་གསུམ། བདེན་ཚོར་བ་པ། ཐེག་ཡོན་ཏན་པ། འདུས་བརྟགས་བཅས་བྱས་འདུས་མ་བྱས།
དེ་ཁོ་ནའི་བསྡུས་དོན་ནོ། །
བཞི་པ་གཉེན་པོ་སྒོམ་པ་ལ་ལྔ། སུམ་ཅུ་རྩ་བདུན་དུ་བཤད། བསྡུ་ན་རྗེས་སུ་མཐུན་
གསུམ་དུ་བསྟན། ཁྱད་པར་བྱང་ཆུབ་འཕགས་པའི་ཚུལ། དེའི་གནས་སྐབས་བཤད།
འབྲས་བུ་ཐོབ་པའི་ཚུལ། དང་པོ་ལ་གཉིས། མཚམས་ནག་འཇམ་སྦྱར། གཞུང་དངོས། འདི་
ལ་བདུན། དྲན་ པ་ གནས་ངན་ལེན་ཉེར་བཞག །ཡང་དག་མི་མཐུན་སྤོང་བཞི། རྫུ་ འཕྲུལ་ དེར་
གནས་རྐང་བཞི། དབང་ པོ་ ཐར་པའི་ཆ་ལྔ། སྟོབས་ལྔ། བྱང་ཆུབ་རང་བཞིན་ཡན་ལག་བདུན།
འཕགས་ལམ་ཡོངས་སུ་གཅོད་ཡན་ལག་བརྒྱད་དང་། ལྔ་པ་སྟོབས་ལ་གཉིས། དངོས་མི་མཐུན།
ས་ དབང་པོ་རྣམས་མཚམས། བཞི་པ་དེའི་གནས་སྐབས་བཤད་པ་ལ་གསུམ། གནས་བཅོ་
བརྒྱད་རྒྱུའི་གནས་དུ་དབྱེ། དེ་དག་གསུམ་ཆོས་ཀྱི་དབྱིངསདུ་བསྡུ། དེས་གང་ཟག་འདི་ལས་བཞག།
ལྔ་པ་འབྲས་བུ་ཐོབ་ཚུལ་ལ་གཉིས། བསྡུས་ནས་སྣོད་གྱུར་ལྔར་བསྟན། དེའི་དབྱེ་བ་བཤད།
འདི་ལ་གཉིས། མདོར་ ཕྱི་མ་བསྟན། རྒྱས་རྗེས་སུ་མཐུན་པར་བཤད། གཉེན་ པོ་བསྒོམ་ པའི་
བསྡུས་དོན་ནོ། །
བདུན་པ་ཐེག་པ་བླ་མེད་བཤད་པ་ལ་གཉིས། མཚམས་ནག་འཇམ་སྦྱར་བ།
གཞུང་དངོས། འདི་ལ་གཉིས། བསྟན་བླ་མེད་པ། བཤད་པ། འདི་ལ་གསུམ། སྒྲུབ་པ།
，
-103-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་རྣམ་པར་བཞག་པ། འབྲས་བུ་མཚང་མེད་བླ་མེད་དོ། །དང་པོ་ལ་གཉིས། བསྟན་སྒྲུབ་
པ་པ། བཤད་པ། འདི་ལ་ལྔ། དམ་པ། ཡིད་བྱེད། རྗེས་མཐུན་གྱི་ཆོས། མཐའ་གཉིས་
སྤངས་པ། ཁྱད་པར་ཁྱད་པར་ཅན་དང་ཁྱད་མེད་བསྒྲུབ་པས་སོ། །དང་པོ་ལ་བཞི། དམ་པ་
དམ་པ་བཅུ་གཉིས་སུ་དབྱེ། དེས་ཕར་ཕྱིན་དེ་ཕྱིར་དུ་བཞག །ཕར་ཕྱིན་སྦྱིན་དང་བཅུའི་མིང་།
སོ་སོའི་བྱེད་ལས་ནི་ལས། གཉིས་པ་ཡིད་བྱེད་ལ་གསུམ། དངོས་ཐེག་པ། དགོས་ཁམས་ལྟས་
པ༑ འཁོར་འདི་ནི། གསུམ་པ་རྗེས་མཐུན་གྱི་ཆོས་ཀྱི་ཆོས་ལ་གཉིས། བསྟན་མི་གཡོ་པ།
བཤད་པ། འདི་ལ་གཉིས། མི་གཡེང་བ་བཤད། ཕྱིན་ཅི་མ་ལོག་པར་བཤད། འདི་ལ་
གསུམ། མདོར་ ཡི་གེ་བསྟན་ རྒྱས་ བཤད། རྡོ་ རྗེའི་ ཚིག་ བཅུ་ དང་ནག་འཇམ་སྦྱར་བའོ། །
གཉིས་ པ་ལ་བཅུ། ཡི་འབྲེལ་བའི་གེ །དོན། ཡིད་རྟོག་པ་བྱེད། མི་ དོན་གྱི་འཕྲོ་བ། རང་མཚན་
རྟོག་པ་སྤྱི་མཚན་དག་མ་ཕྱིན་ཅི་དག །གློ་བུར་ཆོས་ཀྱི་དུ་བྱུང་བ། མི་སྐྲག་མི་ཁེངས་ཆོས་རྣམས་པ་
ལ་ཕྱིན་ཅི་མ་ལོག་པས་སོ། །བཞི་པ་མཐའ་གཉིས་སྤངས་པའི་སྒྲུབ་པ་ལ་གཉིས། དངོས་
ནག་འཇམ་དང་། དེ་གཏན་ལ་དབབ་པ། འདི་ལ་གཉིས། མཐའ་གཉིས་ཀྱི་དབྱེ་བ། རྣམ་
རྟོག་གི་མཐའི་དབྱེ་བའོ། །གསུམ་པ་མཇུག་ཡོངས་སུ་རྫོགས་ པའི་བྱ་བ་ལ་གཉིས།
མཚན་དབུས་རྣམ་ གྱི་ངེས་ཚིག །བརྗོད་བྱ་དང་རྟོགས་པར་དཀའ་བྱེད་ལས། ཐེག་པ་བླ་ན་མེད་
པའི་བསྡུས་དོན་ནོ། །དབུས་མཐའི་འགྲེལ་པ་དབུ་མའི་སྣང་བ་ཞེས་བྱ་བའི་བསྡུས་དོན་
རྫོགས་སོ། །དགེ་ལེགས་སུ་གྱུར་ཅིག། །།
-104-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
༄༅། །དབུས་མཐའི་འགྲེལ་པ་དབུ་མའི་སྣང་བ་
ཞེས་བྱ་བ་བཞུགས་སོ། །
བླ་མ་དམ་པ་བསོད་ནམས་རྒྱལ་མཚན་གྱིས་མཛད།
༄༅། །ཨོཾ་སྭསྟི། དབུས་དང་མཐའ་རྣམ་པར་འབྱེད་པའི་འགྲེལ་པ་དབུ་མའི་
སྣང་བ་ཞེས་བྱ་བ། བླ་མ་དང་འཇམ་པའི་དབྱངས་ལ་གུས་པས་ཕྱག་འཚལ་ལོ། །གང་
གིས་ལེགས་གསུངས་མཐའ་བྲལ་དབུ་མའི་དོན། །ལོག་པའི་ལྟ་བ་མཐའ་ཡས་ཕམ་བྱེད་
ལམ། །རྣམ་པར་འབྱེད་མཁས་རྒྱལ་བ་མ་ཕམ་པ། །བྱམས་ལྡན་ཁྱོད་ཞབས་བདག་གི་སྤྱི་
བོར་ཞོག །གྲགས་པའི་འོད་དཀར་ཁོར་ཡུག་རི་མཐར་འཛིན། །ཚད་མེད་ཡོན་ཏན་ཀུ་
མུད་ཚོགས་ཀྱི་གཉེན། །ཀུན་ལ་ལེགས་བཤད་བདུད་རྩིའི་དཔལ་སྟེར་བའི། །དབྱིག་
གཉེན་བསྟན་པའི་རི་བོང་འཛིན་པ་རྒྱལ། །གང་གིས་བློ་གྲོས་འོད་སྟོང་འཕྲོ་བ་ཡིས། །
མཁས་གཞན་ཁེངས་པའི་པདྨ་ཟུམ་བྱེད་ཅིང་། །ཉེས་པའི་གདུང་བ་མཐའ་དག་འཕྲོག་
བྱེད་པ། །བློ་བརྟན་མཁས་པའི་སྣང་བྱེད་དབང་པོར་འདུད། །རྒྱལ་བའི་རྒྱལ་ཚབ་བྱམས་
མགོན་གསུང་ཇི་བཞིན། །འགྲེལ་དང་འགྲེལ་བཤད་མཛད་པས་རྣམ་ཕྱེ་ལྟར། །བདག་
དང་གཞན་གྱིས་བདེ་བླག་རྟོགས་བྱའི་ཕྱིར། །དབུས་རྣམ་འབྱེད་པའི་བསྟན་བཅོས་རབ་
བཤད་བྱ། །
འདི་འཆད་པ་ན་དོན་གསུམ་གྱིས་རྟོགས་པར་བྱ་སྟེ། དང་པོར་མཚན་སྨོས་
པ༑ མཚན་ཅན་བསྟན་བཅོས་དངོས། མཇུག་ཡོངས་སུ་རྫོགས་པའི་བྱ་བའོ། །དང་པོ་ལ་
-105-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ཀྱི། མཚན་དོན་དངོས་ལ་གསུམ་ལས། མཚན་བསྒྱུར་བ་ནི། རྒྱ་གར་ལེགས་སྦྱར་
གྱི་སྐད་དུ་ནི། མ་རྒྱན་དང༌། བི་བྷས་ག་དང༌། ཀཱ་རི་ཀཱ་ནི། བོད་སྐད་དུ་བསྒྱུར་ན། དབུས་
དང་མཐའ་རྣམ་པར་འབྱེད་པ་དང་། ཚིག་ལེའུར་བྱས་པའོ། །མཚན་བཤད་པ་ནི། དབུས་
ནི་ཆོས་ཀྱི་དབྱིངས་གཉིས་སུ་མེད་པ་དང༌། མཐའ་ནི་སྒྲོ་སྐུར་གྱི་མཐའམ་ཡང་ན་དབུས་
མཐའ་ནི་ཐོག་མཐའ་སྤངས་པའི་དེ་བཞིན་ཉིད་དམ། ཡང་དག་མིན་པའི་ཀུན་རྟོག་སྟེ་དེ་
གཏན་ལ་འབེབས་པས་རྣམ་པར་འབྱེད་པ་དང༌། དོན་གྱི་ཁྱད་པར་སྟོན་པའི་ཚིག་གི་
ཚོགས་རྣམས་ལེའུ་ལྔར་ཡོངས་སུ་བཅད་པས་ཚིག་ལེའུར་བྱས་པའོ། །ཅི་ལས་བཏགས་པ་
ནི༑ ཡུལ། གང་ཟག །དཔེ། དོན་གྱི་གནས་སྐབས་ལ་བཏགས་པ་སྟེ། བསྡུ་ན་བཏགས་
པའི་གནས་སྐབས་བཞི་ལས་དོན་དང་བྱེད་ལས་ལས་མཚན་དུ་བཏགས་སོ། །
གཉིས་པ་འདོད་ལྷའི་ཕྱག་ནི། ཕྱག་འཚལ་ལོ་ཞེས་པ་ཁྱད་གཞིར་བྱས་ནས།
གང་ལ་ན། དམིགས་མེད་ཀྱི་བྱམས་པས་སེམས་ཅན་ལ་ཁྱད་པར་མཛད་པས་འཇམ་པ་
དང༌། དཔལ་ཕུན་ཚོགས་ཀྱི་འབྱུང་གནས་སུ་འགྱུར་ཞིང་ཀུན་གྱི་དཔལ་མགོན་དུ་གྱུར་
པས་དཔལ་ཏེ། ཀླུ་སྒྲུབ་ཀྱིས་སྐྱེ་བོ་གསོ་ཐིགས་ཀྱི་མཆོད་བརྗོད་དུ། མཐའ་དག་བྱམས་
པས་ཁྱབ་པས་འཇམ་པའི་ངང་། །དཔལ་གྱི་འབྱུང་གནས་འཇམ་དཔལ་ཀུན་གྱི་དཔལ། །
ཞེས་པ་ལྟར་རོ། །ཀུན་ཏུ་རྟོག་པའི་མཚན་ཉིད་ཅན་ཉོན་མོངས་པ་རྣམས་ཀྱིས་བྱིས་པར་
གྱུར་པའི་མ་དག་པའི་ས་ལས་འདས་ཏེ་དག་པའི་ས་ལ་གནས་པའི་ཕྱིར་གཞོན་ནུར་གྱུར་
པ་ཞེས་མི་ཕམ་བཤེས་གཉེན་འཆད་དོ། །གང་གིས་ན། སྒྱུར་བྱེད་དམ་ཡི་གེ་པས་སོ། །ཇི་
ལྟར་ན། མགོས་བཏུད་པའི་ཚུལ་གྱིས་ཏེ། དབྱིག་གཉེན་གྱིས་ཕྱག་འཚལ་ནས་ཞེས་བྱ་བ་
མགོས་བཏུད་ནས་སོ། །ཞེས་སོ། །གཉིས་པ་ལ་ལྔའི། མཛད་པ་པོ་དང་འཆད་པའི་གང་
ཟག་ནི། བསྟན་བཅོས་འདིའི་མཛད་པ་པོ་ནི་སུ་ཡིན་སྙམ་ན། འཕགས་པ་བྱམས་པ་སྟེ།
-
-106-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
དེའང་སྐྱེ་བ་གཅིག་གིས་ཐོགས་པའི་ཕྱིར་བྱང་ཆུབ་སེམས་དཔའི་མངོན་པར་ཤེས་པ་དང་།
གཟུངས་དང་། སོ་སོ་ཡང་དག་པའི་རིག་པ་དང་ཏིང་ངེ་འཛིན་དང་། དབང་དང་། བཟོད་
པ་དང་། རྣམ་པར་ཐར་པ་ཐམས་ཅད་ཀྱི་དམ་པའི་ཕ་རོལ་ཏུ་སོན་པ། བྱང་ཆུབ་སེམས་
དཔའི་ས་ཐམས་ཅད་ཀྱི་སྒྲིབ་པ་ཡང་མ་ལུས་པར་སྤངས་པའོ། །འདི་འཆད་པ་པོ་ནི་སུ་
ཞིག་སྙམ་ན། འཕགས་པ་ཐོགས་མེད་དེ། བྱམས་པའི་བྱིན་རླབས་ཀྱི་ཆོས་རྒྱུན་ཏིང་ངེ་
འཛིན་གྱིས་བསྟན་བཅོས་འདི་མངོན་དུ་གྱུར་ནས་དབྱིག་གཉེན་སངས་རྒྱས་གཉིས་པར་
གྲགས་པ་ལ་གསུངས་ཤིང་། དེས་འགྲེལ་པ་མཛད་ནས་འཇིག་རྟེན་དུ་གསལ་བར་མཛད་
དོ༑ ༑དེའི་སློབ་མ་ཤེས་རབ་ཀྱི་མཆོག་དང་ལྡན་པ་བློ་གྲོས་བརྟན་པས་འགྲེལ་བཤད་
མཛད་དེ། སླར་ཡང་ཤིན་ཏུ་གསལ་བར་མཛད་པ་ཡིན་ནོ། །ཚུལ་ཇི་ལྟར་མཛད་ཅིང་
བཤད་པ་ནི། མཛད་པ་པོས་ནི་དེ་ཁོ་ན་ཉིད་ཐུགས་སུ་ཆུད་པའི་ཤེས་རབ་དང་རྙེད་བཀུར་
ལ་མི་བལྟ་བར་གཞན་དོན་འབའ་ཞིག་སེམས་པའི་ཐུགས་རྗེ་ཕུན་སུམ་ཚོགས་པས་མཛད་
ཅིང་། འཆད་པ་པོས་ནི་མདོའི་དོན་ཇི་ལྟ་བ་བཞིན་རྟོགས་ནས་རབ་ཏུ་ཕྱེའི་རྟོག་གེ་དང་
ལུང་ཙམ་གྱིས་རབ་ཏུ་ཕྱེ་བར་ནི་མ་ཟད་དོ། །བསྟན་བཅོས་ཀྱི་རང་བཞིན་དང་ངེས་ཚིག་ནི།
བསྟན་བཅོས་འདིའི་རང་བཞིན་ནི་ཅི་སྙམ་ན། མིང་དང་ཚིག་དང་ཡེ་གེའི་ཚོགས་སུ་སྣང་
བའི་རྣམ་པར་རིག་པ་རྣམས་ནི་བསྟན་བཅོས་སོ། །ཡང་ན་འཇིག་རྟེན་ལས་འདས་པའི་ཡེ་
ཤེས་ཐོབ་པར་བྱེད་པའི་སྒྲའི་ཁྱད་པར་དུ་སྣང་བའི་རྣམ་པར་རིག་པ་རྣམས་བསྟན་བཅོས་
སོ་ཞེས་བློ་བརྟན་གྱིས་གསུངས་པ་ལྟར་རོ། །ཅིའི་ཕྱིར་བསྟན་བཅོས་ཞེས་བྱ་ཞེ་ན།
བསླབ་པ་གསུམ་བསྐྱེད་པའི་སྒོ་ནས་སྒོ་གསུམ་ཚོགས་པར་དབྱུང་དུ་མི་རུང་བ་ལས་
བཟློག་པ་དང༌། ཚོགས་པར་དབྱུང་དུ་རུང་བའི་ལས་ལ་འཇུག་པར་བྱེད་པས་སློབ་མ་
འཆོས་པས་སམ། ཉོན་མོངས་པའི་དགྲ་འཆོས་པ་དང་། ངན་འགྲོ་དང་སྲིད་པ་ལས་སྐྱོབ་
-107-



-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པས་བསྟན་བཅོས་ཏེ། རྣམ་བཤད་རིགས་པར། ཉོན་མོངས་དགྲ་རྣམས་མ་ལུས་འཆོས་པ་
དང༌། །ངན་འགྲོ་སྲིད་ལས་སྐྱོབ་པ་གང་ཡིན་པ། །འཆོས་སྐྱོབ་ཡོན་ཏན་ཕྱིར་ན་བསྟན་
བཅོས་ཏེ། །གཉིས་པོ་འདི་དག་གཞན་གྱི་ལུགས་ལ་མེད། །ཅེས་སོ། །དགོས་པ་ཅིའི་ཆེད་
དུ་མཛད་པ་ནི། སངས་རྒྱས་རྣམས་ཀྱི་མི་རྟོག་པའི་ཡེ་ཤེས་བསྐྱེད་པའི་ཕྱིར་ཏེ། བསྟན་
བཅོས་འདིས་ཆོས་ལ་བདག་མེད་པ་བསྟན་པས་མི་རྟོག་ཡེ་ཤེས་སྐྱེ་ཞིང་། དེ་གོམས་པས་
སྒྲིབ་གཉིས་སྤངས་པ་ཐོབ་པར་འགྱུར་བས་སོ། །ཆོས་ལ་བདག་མེད་པ་ཡང་ཆོས་ཐམས་
ཅད་མེད་པ་དང་། ནང་ན་བྱེད་པ་པོའི་སྐྱེས་བུ་མེད་པའོ། །ཞེས་མི་མཐུན་པར་སྨྲ་བ་དག་
བཀག་ནས་ཕྱིན་ཅི་མ་ལོག་པར་བསྟན་པའི་ཕྱིར་འདི་བརྩམས་སོ། །གཞན་དག །མཚན་
ཉིད་ལ་སོགས་པ་མ་རྟོགས་པ་དང་ལོག་པར་རྟོག་པ་དག་གི་མ་རྟོགས་ལོག་རྟོག་བསལ་
ནས་ཡང་དག་པའི་རྟོགས་པ་བསྐྱེད་པའི་ཆེད་དུའོ། །ཞེས་སོ། །ཡང་ན་འཇིག་རྟེན་གྱི་
ཁམས། སེམས་ཅན། ཆོས་འདུལ་བ། ཐབས་ཀྱི་བདག་ཉིད་དེ་ཤེས་བྱ་རྣམ་ལྔ་རེ་རེ་ལ་
ཡང་དབྱེ་བ་མཐའ་ཡས་པས་ཤེས་དཀའོ་སྙམ་དུ་བྱང་སེམས་རྣམས་སེམས་ཞུམ་པ་བསལ་
བའི་ཕྱིར། འདི་བརྩམས་སོ། །
དགོས་པ་དེ་དང་ལྡན་པའི་གཞུང་བཤད་པ་ལ་ལུས་རྣམ་གཞག་དང་ཡན་
ལག་རྒྱས་བཤད་ཀྱི་དང་པོ་ནི། མདོ་རྣམས་སྨྲ་བར་འདོད་པ་ལ། །ངས་ནི་མན་ངག་སྦྱིན་
པར་བྱ། །དགོས་པ་བསྡུས་པའི་དོན་བཅས་དང་། །ཚིག་དོན་བཅས་དང་མཚམས་སྦྱར་
བཅས། །རྒལ་ལན་བཅས་པ་བསྙད་པར་བྱ། །ཞེས་རྣམ་བཤད་རིགས་པ་ལྟར་འཆད་པ་
ལ་ལྔ་ལས། དགོས་པའི་དོན་ནི། སློབ་མ་ལ་ཕན་པའི་དོན་དུ་སྟེ། ལུས་རྣམ་གཞག་ཁོང་དུ་
ཆུད་པས་ཡན་ལག་རྒྱས་བཤད་བདེ་བླག་ཏུ་རྟོགས་པའི་ཕྱིར། སྐྱུས་ས་བསྟན་པའི་རྟ་
ཐོགས་པ་མེད་པར་བརྒྱག་པ་བཞིན་ནོ། །བསྡུས་པའི་དོན་ནི། དོན་གང་དག་ལ་གནས་ཏེ།
-108-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
བསྟན་བཅོས་འདི་ལ་འཇུག་པའི་གནས་ཀྱི་ལུས་སམ་དོན་མདོར་བསྡུས་ན་གནས་བདུན་
གྱིས་འཆད་པའོ། །ཚིག་གི་དོན་ནི། འདིས་མཚོན་པར་བྱེད་པས་མཚན་ཉིད་དེ་ཀུན་ཉོན་
དང་རྣམ་བྱང་གི་མཚན་ཉིད་དོ། །དགེ་བའི་ཆོས་སྐྱེ་བ་ལ་གགས་བྱེད་པའི་སྒྲིབ་པ་ནི་ལྔ་
བཅུ་ རྩ་ གསུམ་མོ། །ཕྱིན་ཅི་མ་ལོག་པའི་བདག་ཉིད་ནི་དེ་ཁོ་ན་སྟེ་བཅུའོ། །སྤང་བྱའི་
གཉེན་པོ་དག་ནི་ལམ་མོ། །དེ་གོམས་པར་བྱེད་པའི་སྒོམ་པ་དང་། དེའི་གནས་སྐབས་ནི་
ལམ་དེ་རྒྱུན་གྱིས་སྐྱེ་བའི་ཁྱད་པར་ཏེ། རིགས་ཀྱི་གནས་ལ་སོགས་པ་བཅུ་དགུ་དང༌།
འབྲས་བུ་ནི་རྣམ་སྨིན་ལ་སོགས་པ་བཅོ་ལྔ་ཐོབ་པ་སྟེ་རྙེད་པའོ། །འདིས་འགྲོ་བས་ན་ཐེག་
པ༑ འདི་ལས་གོང་ན་ཐེག་པ་གཞན་མེད་པས་བླ་ན་མེད་པ་སྟེ། སྒྲུབ་པ་བླ་མེད་ལ་སོགས་
པའོ། །དེ་ལྟར་ན། དོན་བདུན་པོ་འདི་རྣམས་ཁོ་ན་འདིར་བཤད་ཀྱི། དེ་ལས་གཞན་ནི་མ་
ཡིན་ནོ། །མཚམས་སྦྱར་བ་ནི། བདུན་པོའི་གོ་རིམ་དེ་ལྟར་ངེས་པ་ཡང་འཇིག་རྟེན་ལས་
འདས་པའི་ཡེ་ཤེས་དང་མཐུན་པའི་ཕྱིར་ཏེ། བྱང་སེམས་མོས་སྤྱོད་པ་ཚུལ་ཁྲིམས་ལ་
གནས་པས་ཐོག་མར་ཀུན་ཉོན་དང་རྣམ་བྱང་ལ་མཁས་པར་བྱ་དགོས་པས་དང་པོར་
མཚན་ཉིད་དང་། དེའི་འོག་ཏུ་སྒྲིབ་པ་ཤེས་དགོས་ཏེ། མ་ཤེས་ན་ཉེས་པ་མ་མཐོང་བས་
སྤོང་མི་ནུས་ལ་མ་སྤངས་ན་མི་གྲོལ་བས་སོ། །དེའི་འོག་ཏུ་དམིགས་པ་གང་ལ་དམིགས་
པས། སེམས་སྒྲིབ་པ་ལས་གྲོལ་བར་འགྱུར་བ་དེ། དེ་ཁོ་ན་ཡིན་པས་དེ་དང༌། དམིགས་
པ་དེ་ལ་དམིགས་ནས་སྒྲིབ་པ་ཟད་བྱེད་གཉེན་པོ་བསྒོམ་པར་བྱ་དགོས་པས་དེ་དང་། དེ་
ནས་གཉེན་པོ་བསྒོམ་པ་ན་སྤང་གཉེན་ཆེ་འབྲིང་ཆུང་ངུའི་དབྱེ་བས་འཕེལ་འགྲིབ་ཀྱི་
གནས་སྐབས་ཀྱི་ཚུལ་ཤེས་པའི་དོན་དུ་དེ་དང་། དེའི་འོག་ཏུ་འཇིག་རྟེན་ལས་འདས་པའི་
ཆོས་མངོན་དུ་གྱུར་པ་ནི་རྒྱུན་ཞུགས་ལ་སོགས་པའི་འབྲས་བུ་ཐོབ་པ་བསྟན་ཏེ། དེ་རྣམས་
ཀྱང་རིགས་ཅན་གསུམ་ག་དང་ཐུན་མོང་བ་བླ་མ་དང་བཅས་པ་ཡིན་པས་དང་པོར་བསྟན་
-1 09-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ༑ བྱང་སེམས་ཀྱི་ཐེག་པ་ནི་བླ་ན་མེད་པ་ཐུན་མོང་མིན་པ་ཡིན་པས་ཐེག་པ་བླ་མེད་ཐ་
མར་བསྟན་ཏོ། །བརྒལ་ལན་ཅི། ཅི་སྟེ་མཚོན་པར་བྱེད་པས་མཚན་ཉིད་ཡིན་ན་ཀུན་ཉོན་
དང་རྣམ་བྱང་གི་མཚན་ཉིད་དེ་དག་ལས་རྫས་ཐ་དད་དུ་འགྱུར་ཏེ། དེ་དག་གི་བྱེད་པ་པོ་
ཡིན་པའི་ཕྱིར་ཞེ་ན་མ་ངེས་ཏེ། མཚོན་བྱའི་རང་བཞིན་ཉིད་མཚན་ཉིད་ཡིན་པའི་ཕྱིར་ཏེ།
སའི་ཁམས་ཀྱི་མཚན་ཉིད་སྲ་བ་ལས་སའི་ཁམས་གུད་ན་མེད་པ་བཞིན་ནོ། །
གཉིས་པ་ལ་བདུན་ཏེ། མཚན་ཉིད། སྒྲིབ་པ། དེ་ཁོ་ན། གཉེན་པོ་སྒོམ་པ། དེའི་
གནས་སྐབས། འབྲས་བུ་ཐོབ་པ། ཐེག་པ་བླ་ན་མེད་པ་བཤད་པའོ། །དང་པོ་ལ། ཆོས་
ཅན་ཀུན་རྟོག་དང༌། ཆོས་ཉིད་སྟོང་ཉིད་ཀྱི་མཚན་ཉིད་ཀྱི་དང་པོ་ལ། ཀུན་རྟོག་ཡོད་མེད་
ཀྱི་དང་། སོ་སོ་རང་རང་གི་དང་། གསུམ་དུ་བསྡུས་པའི་དང་། གཉིས་མེད་རྟོགས་པའི་
ཐབས་ཀྱི་དང་། ཀུན་རྟོག་གི་དབྱེ་བའི་དང་། མིང་གི་རྣམ་གྲངས་ཀྱི་དང༌། རྒྱུན་གྱི་འཇུག་
པའི་དང༌། ཀུན་ནས་ཉོན་མོངས་ཀྱི་མཚན་ཉིད་དང་བརྒྱད་ལས། དང་པོ་ལ་གཉིས་ཀྱི།
དང་པོ་སྟོང་པ་ཉིད་ཀྱི་མཚན་ཉིད་བཤད་པ་ནི། ལ་ལ་དག་ཆོས་ཐམས་ཅད་རི་བོང་གི་རྭ་
ལྟར་རང་བཞིན་ཡེ་མེད་སྙམ་དུ་སེམས་པས་ཆོས་ཐམས་ཅད་ལ་སྐུར་པ་འདེབས་པ་དགག་
པའི་དོན་དུ་ཡང་དག་མ་ཡིན་ཞེས་སོགས་གསུངས་ཏེ། ཡང་དག་པ་མ་ཡིན་པ་བརྟགས་པ་
ལྟར་མེད་པས་ཕྱིན་ཅི་ལོག་གཟུང་འཛིན་དུ་སྒྲོ་འདོགས་པའི་རྣམ་པ་ཅན་གྱི་ཀུན་རྟོག་ནི་
རང་བཞིན་གྱིས་ཡོད་དོ། །དེ་ལྟར་ན་མདོ་ལས། ཆོས་ཐམས་ཅད་སྟོང་པར་གསུངས་པ་
དང་མི་འགལ་ལམ་ཞེ་ན། ཀུན་རྟོག་དེ་ལ་གཟུང་འཛིན་གཉིས་པ་ཡོད་པ་མ་ཡིན་ཏེ།
གཉིས་པོས་སྟོང་པས་སྟོང་པ་ཞེས་བྱའི་རང་བཞིན་ཡེ་མེད་པས་ནི་མིན་པས་མི་འགལ་ལོ།།
ཅི་སྟེ་གཟུང་འཛིན་ཡེ་མེད་པ་དང་ཀུན་རྟོག་རང་བཞིན་གྱིས་ཡོད་ན་སྟོང་ཉིད་མེད་པར་
འགྱུར་རོ། །ཞེ་ན། ཀུན་རྟོག་འདི་ལ་གཟུང་འཛིན་གྱིས་སྟོང་པ་ཉིད་ནི་ཡོད་པས་སྟོང་ཉིད་
-110-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
མེད་པར་མི་འགྱུར་ཏེ། ཀུན་རྟོག་གཟུང་འཛིན་གྱིས་སྟོང་པས་སྟོང་པ་ཉིད་ཡིན་གྱི། ཀུན་
རྟོག་གཏན་མེད་ནི་སྟོང་ཉིད་མིན་ཏེ། ཐག་པ་སྦྲུལ་གྱིས་སྟོང་ཡང་ཐག་པའི་དངོས་པོ་
མི་སྟོང་བ་བཞིན་ནོ། །ཅི་སྟེ་སྟོང་ཉིད་ཀུན་རྟོག་ལ་ཡོད་ན་ཅིའི་ཕྱིར་མ་རྟོགས། རྟོགས་ན་
ལུས་ཅན་ཅི་སྟེ་མ་གྲོལ་སྙམ་ན། སྟོང་ཉིད་དེ་ལ་ཡང་ནི་ཕྱིན་ཅི་ལོག་ཏུ་ཀུན་ཏུ་རྟོག་པའི་གློ་
བུར་དྲི་མས་བསྒྲིབས་པས། ཆུའི་ཁམས་ལྟར་ཇི་བཞིན་མ་རྟོགས་པས་མ་གྲོལ་ལོ། །
གཉིས་པ་དེ་དབུ་མའི་ལམ་དུ་བསྟན་པ་ནི། དེ་ལྟར་ན། སྟོང་པ་ཉིད་ཀུན་རྟོག་གིས་
སྟོང་པ་མ་ཡིན་ལ་གཟུང་འཛིན་གྱིས་མི་སྟོང་པ་མིན་པ་དེ་ལྟ་བས་ན་རྒྱུ་རྐྱེན་གྱིས་འདུས་
བྱས་པ་ཀུན་རྟོག་དང་འདུས་མ་བྱས་པ་སྟོང་ཉིད་ཐམས་ཅད་སྟོང་པ་ཡང་མ་ཡིན། མི་སྟོང་
པ་ཡང་མ་ཡིན་པར་ཡུམ་ལས་བཤད་པ་ཡིན་ནོ། །དེའི་ཕྱིར་ཀུན་རྟོག་གཞན་དབང་ཡོད་
པས་དང༌། ཀུན་བཏགས་གཟུང་འཛིན་གཉིས་མེད་པས་དང་། སྟོང་ཉིད་ནི་ཀུན་རྟོག་གི་
ཆོས་ཉིད་དུ་དང༌། སྟོང་ཉིད་ལ་ཀུན་རྟོག་ཆོས་ཅན་དུ་ཡོད་པས་ན། མཐའ་གཅིག་ཏུ་སྟོང་
པ་ཡང་མ་ཡིན་མི་སྟོང་པ་ཡང་མ་ཡིན་པ་གང་ཡིན་པ་དེ་ནི་དབུ་མའི་ལམ་ཡིན་ནོ། །འདི་ནི་
ཡུམ་ལས། འདི་ཐམས་ཅད་ནི་སྟོང་པ་ཡང་མ་ཡིན་མི་སྟོང་པ་ཡང་མ་ཡིན་ནོ། །ཞེས་འབྱུང་
བ་དང་མཐུན་པར་བྱས་པ་ཡིན་ནོ། །
གཉིས་པ་ནི། ཅི་སྟེ་ཀུན་རྟོག་ཡོད་ཀྱང་དེའི་རང་བཞིན་མི་ཤེས་པ་དང་། གཉིས་
མེད་བཞིན་དུ་གཉིས་སུ་ཞེན་པའི་རྒྱུ་མི་ཤེས་ཤིང་གཉིས་མེད་པའི་གཏན་ཚིགས་མ་བཤད་
པས། དེ་དག་ཇི་ལྟ་བུ་སྙམ་ན། ཀུན་རྟོག་ནི་གཙོ་བོ་རྣམ་ཤེས་དང་འཁོར་དང་བཅས་ན་དེ་
དང་མཚུངས་ལྡན་གྱི་སེམས་བྱུང་སྟེ། དེ་ལ་གཉིས་སུ་ཞེན་པའི་རྒྱུ་ནི་དོན་དང་སེམས་ལ་
སོགས་པར་སྣང་བ་ཡིན་ལ། དེ་ལ་དོན་དུ་སྣང་བ་ནི་གཟུགས་སོགས་ཡུལ་དྲུག་གི་རྣམ་
པར་སྣང་བའི་ཀུན་གཞི་དང་སེམས་ཅན་དུ་སྣང་བ་དབང་པོ་ལྔའི་རྣམ་པར་རང་གཞན་གྱི་
-111-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུད་ལ་སྣང་བའི་ཀུན་གཞིའི་རྣམ་ཤེས་མཚུངས་ལྡན་དང་བཅས་པ་སྟེ་རྣམ་སྨིན་ཡིན་པས་
ལུང་དུ་མ་བསྟན་པ་ཉིད་དོ། །བདག་ཏུ་སྣང་བ་ནི་ཉོན་ཡིད་མཚུངས་ལྡན་དང་བཅས་པ་སྟེ།
ཉོན་མོངས་དང་མཚུངས་ལྡན་ཡིན་པས་ཐར་པ་ལ་སྒྲིབ་ཅིང་ལུང་དུ་མ་བསྟན་པའོ། །ཡུལ་
སོ་སོར་རྣམ་པར་རིག་པར་སྣང་བ་ནི་འཇུག་ཤེས་དྲུག་མཚུངས་ལྡན་དང་བཅས་པ་སྟེ་དགེ་
མི་དགེ་ལུང་མ་བསྟན་གསུམ་མོ། །རྣམ་པར་ཤེས་པ་དེ་དག་ནི་ཀུན་འབྱུང་གི་བསྡུས་པ་
ལྷན་ཅིག་བྱེད་རྐྱེན་ལ་ལྟོས་པའི་ཀུན་གཞི་ས་བོན་གྱི་ཆ་ལས་སྔ་མའི་བག་ཆགས་ཀྱི་དབང་
གིས་རྣམ་པ་ཐ་དད་དུ་སྣང་བར་འགྲོ་བ་ལྔ་པོ་རྣམས་སུ་རབ་ཏུ་སྐྱེའོ། །ཅི་སྟེ་དེ་ལྟ་ན་གཉིས་
མེད་ཅེ་ན། རྣམ་རིག་བཞི་པོ་དེ་ཆོས་ཅན། གཟུགས་སོགས་སུ་འཛིན་པའི་རྣམ་པར་ཤེས་
པ་དེ་ཡང་མེད་དེ། དེས་གཟུང་བྱའི་དོན་གཟུགས་སོགས་སྣང་བ་ལྟར་མེད་པས་ནའོ། །
རྟགས་གྲུབ་སྟེ། དོན་དང་སེམས་ཅན་དུ་སྣང་བའི་རྣམ་ཤེས་ཆོས་ཅན། དེའི་རྣམ་པ་དོན་
དང་། སེམས་ཅན་དུ་སྣང་བ་ཇི་ལྟར་སྣང་བ་ལྟར་མེད་དེ། དེའི་རྣམ་པ་དོན་དང་སེམས་
ཅན་དུ་སྣང་བ་ནི་གཟུང་བའི་རྣམ་པར་སྣང་བའི་ཕྱིར་དང་། བདག་དང་རྣམ་རིག་ཏུ་སྣང་
བའི་རྣམ་ཤེས་ཆོས་ཅན། དེའི་དམིགས་པ་བདག་དང་གཟུགས་སོགས་ཀྱི་དོན་མེད་དེ།
བདག་དང་ གཟུགས་སོགས་སུ་མེད་བཞིན་དུ་ལོག་པར་སྣང་བའི་ཕྱིར། ཁྱབ་པ་ཡོད།
གཟུང་འཛིན་མི་སྲིད་པའི་ཕྱིར། དེས་ན་གཟུང་འཛིན་ནི་མེད་ལ་གཉིས་སུ་སྣང་བའི་ཤེས་
པ་ཡོད་པས། རྣམ་ཤེས་བཞི་པོ་དེ་ནི་ཆོས་ཅན། ཡང་དག་པ་མ་ཡིན་པའི་ཀུན་ཏུ་རྟོག་པར་
གྲུབ་པ་ཡིན་ཏེ། གཉིས་མེད་པ་ལས་གཉིས་སུ་སྣང་བའི་ཤེས་པ་ཡིན་པ་དེའི་ཕྱིར། དེས་
ན་ཀུན་རྟོག་དེ་ཆོས་ཅན། ཇི་ལྟར་སྣང་བ་དེ་བཞིན་དུ་གཟུང་འཛིན་དུ་ཡོད་པ་མ་ཡིན་ཏེ།
གཉིས་ཀྱིས་སྟོང་བཞིན་དུ་ལོག་པར་སྣང་བའི་ཕྱིར། དེ་ཡེ་མེད་ཀྱང་མིན་ཏེ། འཁྲུལ་པའི་
སྒོ་ནས་གཟུང་འཛིན་དུ་སྣང་བར་སྐྱེ་བའི་ཕྱིར། དེ་ཡེ་མེད་པ་ཉིད་དུ་ཅི་སྟེ་མི་འདོད་ཅེ་ན།
-112-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། དོ༡
དེ་གཏན་མེད་པ་ཉིད་དུ་མི་འདོད་དོ། །དེ་མ་ཟད་ན་ཉོན་མོངས་པ་དང་ཟད་ནས་ནི་གྲོལ་
བར་འདོད་པའི་ཕྱིར་གཞན་དུ་འཁྲུལ་པ་ཙམ་དུ་ཡང་མེད་ན་བཅིངས་གྲོལ་མི་སྲིད་པར་
འགྱུར་ཏེ། ཉོན་མོངས་དང་རྣམ་པར་བྱང་བ་མི་སྲིད་པའི་ཕྱིར་རོ། །
གསུམ་པ་ནི་ཀུན་རྟོག་ཙམ་དུ་ཟད་ན་ངོ་བོ་ཉིད་གསུམ་དུ་མདོ་ལས་གསུངས་པ་
དང་མི་འགལ་ལམ་ཞེ་ན། ཀུན་རྟོག་དེ་ལ་དོན་དང་སེམས་ཅན་བདག་དང་རྣམ་རིག་ལ་
སོགས་པར་བརྟགས་པ་ནི་གཉིས་ཀྱིས་སྟོང་པ་ལ་གཉིས་ཀྱི་རང་བཞིན་དུ་ཡོད་པར་
བཏགས་པའི་ཕྱིར། ཡང་དེ་རྫ་ས་སུ་མེད་ཀྱང་ཐ་སྙད་དུ་ཡོད་པས་ངོ་བོ་ཉིད་ཅེས་བྱ་སྟེ།
རྣམ་རྟོག་རྣམ་པར་མི་རྟོག་ནི། །རྣམ་རྟོག་གཞན་གྱིས་བརྟགས་པ་སྟེ། །རྣམ་རྟོག་གཞན་
གྱིས་བརྟགས་དེ་ཡིས། །རང་བཞིན་དེ་ནི་ཡོད་མ་ཡིན། །ཞེས་སོ། །ཀུན་རྟོག་དེ་རྒྱུ་རྐྱེན་གྱི་
གཞན་དབང་དུ་གྱུར་པ་ཡིན་ཏེ། ཡང་དག་པ་ཡིན་པ་བརྟགས་པ་ལྟར་མེད་པའི་གཟུང་
འཛིན་དུ་རྟོག་པ་ཡིན་པའི་ཕྱིར་རོ། །བཏགས་མིན་རྐྱེན་ལས་སྐྱེས་པ་དང་། །རྣམ་པ་ཀུན་
ཏུ་བརྗོད་མེད་པ། །གཞན་གྱི་དབང་གི་ངོ་བོ་ཉིད། །འཇིག་རྟེན་དག་པའི་སྤྱོད་ཡུལ་ལོ། །
ཞེས་སོ། །ཀུན་རྟོག་དེ་གཉིས་དང་བྲལ་བ་ཆོས་ཅན། ཡོངས་སུ་གྲུབ་པ་ཉིད་ཀྱང་ཡིན་ཏེ།
གཟུང་འཛིན་གཉིས་པོ་མེད་པའི་ཆོས་ཉིད་ཡིན་པའི་ཕྱིར་ཏེ། དབྱེ་ན་དེ་བཞིན་ཉིད་དང་།
དེའི་ཡུལ་ཅན་འཕགས་པའི་མཉམ་གཞག་ཡེ་ཤེས་གཉིས་ཏེ། མི་འགྱུར་བར་དང༌། ཕྱིན་
ཅི་ མ་ ལོག་ པར་ ཡོངས་སུ་གྲུབ་པས་ཡོངས་སུ་གྲུབ་བོ། །ཡང་། བཏགས་པའི་ངོ་བོ་
ཉིད་ཀྱིས་དེ། །ཤིན་ཏུ་སྟོང་ཉིད་གང་ཡིན་པ། །ཡོངས་སུ་གྲུབ་པའི་ངོ་བོ་དེ། །མི་རྟོག་ཡེ་
ཤེས་སྤྱོད་ཡུལ་ལོ། །ཞེས་སོ། །འདིར་ནི་ཀུན་རྟོག་གཉིས་དང་བྲལ་བའི་ཡོངས་གྲུབ་ཏུ་
བསྟན་གྱི་གཉིས་མེད་ཙམ་གྱིས་ནི་མ་ཡིན་ནོ། །དེ་ནས་ཀུན་རྟོག་དེ་ལ་ངོ་བོ་ཉིད་གསུམ་དུ་
བཤད་དེ། དེ་གཉིས་སུ་མེད་ཀྱང་སྣང་བས་ཀུན་བཏགས། རྒྱུ་རྐྱེན་ལ་རག་ལུས་པས་
-113-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་དབང་། གཉིས་དང་བྲལ་བའི་ཆ་ནས་ཡོངས་གྲུབ་ཡིན་པས་སོ། །
བཞི་པ་ནི། ཀུན་རྟོག་དེ་ལ་གཉིས་མེད་པའི་མཚན་ཉིད་མ་ཤེས་ན། ཀུན་ནས་
ཉོན་མོངས་གསུམ་གྱིས་ཉོན་མོངས་པར་འགྱུར་བས་མཚན་ཉིད་དེ་ཡོངས་སུ་ཤེས་པའི་
ཐབས་ནི་རང་གི་ས་བོན་སྨིན་པ་ལས་གཟུགས་སོགས་སྣང་བའི་རྣམ་ཤེས་སྐྱེའི་གཟུགས་
སོགས་དོན་ནི་མེད་དོ། །ཞེས་དམིགས་པའི་དོན་དང་བྲལ་བའི་རྣམ་རིག་ཙམ་དུ་དམིགས་
པ་ལ་ནི་བརྟན་ནས་སུ་གཟུང་བའི་ཡུལ་མི་དམིགས་པའི་ཏིང་ངེ་འཛིན་ནི་རབ་ཏུ་སྐྱེ་ལ།
དོན་མི་དམིགས་པ་ལ་བརྟེན་ནས་སུ་རྣམ་རིག་ཙམ་ཡང་མི་དམིགས་པ་ནི་རབ་ཏུ་སྐྱེ་སྟེ།
གཟུང་བ་ལ་ལྟོས་ནས་དེའི་འཛིན་པར་འཇོག་པའི་ཕྱིར་གཟུང་བ་མེད་ན་འཛིན་པར་མི་
རུང་བས་སོ། །དེ་ལ་གཉིས་མེད་པའི་མཚན་ཉིད་ལ་འཇུག་གི་ཀུན་རྟོག་མེད་པའི་མཚན་
ཉིད་ལ་འཇུག་པ་ནི་མ་ཡིན་ནོ། །དེ་ཡང་རྣམ་རིག་ཙམ་ལ་བརྟེན་ནས་གཟུགས་སོགས་
མེད་པར་བསྒོམས་པ་ན་འདས་པའི་ལམ་གྱི་སྔོན་དུ་དྲོད་རྩེའི་ཏིང་ངེ་འཛིན་མངོན་དུ་འགྱུར་
ཞིང་། དེའི་འོག་ཏུ་གཟུང་བ་ལ་དམིགས་པས་འཛིན་པ་མི་དམིགས་པ་དང་མཐུན་པས་
བཟོད་པ་དང་། དེ་ནས་དོན་མེད་པས་རྣམ་ཤེས་ཙམ་ཡང་མི་དམིགས་པར་བསྒོམས་པས་
ཆོས་མཆོག་གི་ཏིང་ངེ་འཛིན་མངོན་དུ་གྱུར་ལ། དེ་ལས་གཉིས་ཀྱི་རྟོག་པ་ལས་འདས་པའི་
མཐོང་ལམ་ཐོབ་སྟེ་ཆོས་དབྱིངས་ཀུན་ཏུ་འགྲོ་བར་རྟོགས་པས་ས་དང་པོ་ལ་འཇུག་གོ །
དམིགས་བྱའི་དོན་གྱི་དངོས་པོ་མེད་པ་དེའི་ཕྱིར་ན་གཟུང་བ་དམིགས་པའི་འཛིན་པའི་རྟོག་
པ་ནི་མི་དམིགས་པའི་ངོ་བོ་ཉིད་དུ་གྲུབ་སྟེ་གཟུང་བ་མེད་པ་ན་དེའི་འཛིན་པར་མི་རུང་བའི་
ཕྱིར་རོ། །དེ་ལྟ་བས་ན་རྣམ་རིག་ཙམ་དུ་དམིགས་པ་དང་དོན་མི་དམིགས་པ་གཉིས། ཡུལ་
མ་ཡིན་པ་ནི་ངོ་བོ་ཉིད་དུ་མཉམ་པ་སྟེ་མཚུངས་པར་ཤེས་པར་བྱ་སྟེ། གཉིས་ཀ་མེད་
པར་བྱེ་བྲག་མེད་པའི་ཕྱིར། ཅི་སྟེ་དམིགས་ན་མི་དམིགས་པར་འགལ་སྙམ་ན། རྣམ་རིག་
，
-114-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
ཙམ་དུ་དམིགས་པ་ནི་ཡང་དག་མིན་པའི་དོན་དུ་སྣང་བས་དམིགས་པ་ཞེས་བཏགས་ཀྱང་
དོན་མེད་པས་ཡུལ་ཅི་ཡང་མི་དམིགས་པའི་ཕྱིར་དོན་ལ་མི་དམིགས་པའི་ངོ་བོ་ཉིད་ཡིན་པ་
མི་འགལ་ལོ། །
ལྔ་པ་ནི། ཅི་སྟེ་རྟོག་དཔྱོད་ཡོད་པ་དེ་ན་ཀུན་རྟོག་ཡོད་ཀྱི་ཁམས་གོང་མ་གཉིས་
ན་མེད་དོ་སྙམ་ན། ཡང་དག་པ་མ་ཡིན་པའི་ཀུན་ཏུ་རྟོག་པ་ནི་སེམས་དང་སེམས་ལས་བྱུང་
བ་རྣམས་ཡིན་གྱི་སེམས་འབའ་ཞིག་ནི་མ་ཡིན་ལ། དེའང་ཁམས་གསུམ་པ་རྣམས་ཏེ་རྟོག་
དཔྱོད་ཀྱི་ས་ཁོ་ན་ན་ཡོད་པ་ནི་མིན་ནོ། ཁམས་གསུམ་ནི་འདོད་པ་ལ་འདོད་ཆགས་མ་
སྤངས་གཟུགས་ཀྱི་འདུ་ཤེས་དང་མ་བྲལ་བའི་འདོད་པ་ན་སྤྱོད་པ་དང༌། འདོད་པ་ལ་
འདོད་ཆགས་སྤངས་ཤིང་གཟུགས་ཀྱི་འདུ་ཤེས་དང་མ་བྲལ་བའི་གཟུགས་ན་སྤྱོད་པ་དང་།
འདོད་གཟུགས་ ལ་ འདོད་ ཆགས་ སྤངས་ཤིང་གཟུགས་ ཀྱི་འདུ་ཤེས་དང་བྲལ་བའི་
གཟུགས་མེད་ན་སྤྱོད་པའོ། །
དྲུག་པ་ནི། ཁམས་གསུམ་པའི་སེམས་སེམས་བྱུང་དེ་ལས་བྱེ་བྲག་མི་འཛིན་
པར་དོན་གྱི་ངོ་བོ་ཙམ་མཐོང་བ་ནི་རྣམ་པར་ཤེས་པ་དང༌། དོན་དེའི་ཁྱད་པར་བདེ་སྡུག་གི་
གནས་ཡིད་དུ་འོང་མི་འོང་སྐྱེས་པ་བུད་མེད་སོགས་ཀྱི་མཚན་མ་མཐོང་བ་ནི་སེམས་ལས་
བྱུང་བའི་མིང་གི་རྣམ་གྲངས་གཞན་ཡིན་ནོ། །སེམས་སེམས་བྱུང་དེ་དག་ཀྱང་གནས།
དམིགས་པ། དུས། རྫས་བཞིས་མཚུངས་ཀྱི་རྣམ་ཤེས་དང་ཁྱད་མེད་དུ་ཐལ་བར་འགྱུར་
བས་རྣམ་པ་མཚུངས་པ་ནི་མ་ཡིན་ནོ། །ཞེས་འགྲེལ་བཤད་ལས་སོ། །
བདུན་པ་ནི། ཀུན་རྟོག་ཙམ་དུ་ཟད་ཀྱི་གཟུང་འཛིན་མེད་པས་རྒྱུ་འབྲས་ཀྱི་དབྱེ་
བ་ཇི་ལྟར་འཐད་སྙམ་ན། ཀུན་རྟོག་དེ་ཉིད་རྒྱུ་དང་འབྲས་བུའི་དངོས་པོར་འཇུག་པ་ཡིན་
ལ༑ དེ་ལ་ཚེ་རབས་གཞན་དུ་འཇུག་པའི་རྟེན་འབྲེལ་འོག་ནས་འཆད་ཅིང་། འདིར་སྐད་
-115-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཅིག་བརྒྱུད་མར་འཇུག་པའི་མཚན་ཉིད་ནི་གཅིག་ཀུན་གཞི་ནི་རྐྱེན་གྱི་རྣམ་པར་ཤེས་པ་སྟེ།
རྣམ་ཤེས་གཞན་བདུན་གྱི་རྒྱུའི་རྐྱེན་ཡིན་པའི་ཕྱིར་རོ། །དེ་ཉིད་ནི་ཟག་བཅས་ཀྱི་ཆོས་
ཐམས་ཅད་དེའི་འབྲས་བུར་ལྡན་ཞིང་། ཟག་བཅས་ཀྱི་རྒྱུའི་དངོས་པོར་ལྡན་པས་ཀུན་
གཞི་དང༌། སྣོད་བཅུད་ཀྱི་འཇིག་རྟེན་སྔར་བཤད་པ་ལྟར་སྣང་བ་རིག་པར་བྱེད་པས་རྣམ་
ཤེས་དང་། གཅིག་ཏུ་རྣམ་སྨིན་ཡིན་པས་ལུང་མ་བསྟན་ཉིད་དོ། །
གཉིས་པ་ཀུན་གཞི་དེ་ལས་བྱུང་བ་འབྲས་བུའི་རྣམ་ཤེས་བདུན་པོ་ནི། ཉེ་བར་
སྤྱོད་པ་ཚོར་བ་དང་མཚུངས་པ་ཅན་དུ་འབྱུང་སྟེ། ཚོར་བ་དེ་དེས་སྤྱད་བྱའི་དགོས་པ་ཡིན་
པའི་ཕྱིར་རོ། །གལ་ཏེ་འཇུག་ཤེས་ཀྱི་ཀུན་གཞི་ལས་བག་ཆགས་བསྒོ་བས་འཇུག་ཤེས་
ཀྱང་རྐྱེན་གྱི་རྣམ་ཤེས་དང་བཏང་སྙོམས་ཉེར་སྤྱོད་ཀྱི་གནས་སུ་གྱུར་པས་ཀུན་གཞི་ཡང་
ཉེར་སྤྱོད་ཅན་དུ་འགྱུར་ཏེ། མངོན་པའི་མདོ་ལས། ཕན་ཚུན་འབྲས་བུའི་དངོས་པོ་དང༌། །
རྒྱུ་ཡི་དངོས་པོར་རྟག་པར་ཡང་། །རྣམ་པར་ཤེས་ལ་ཆོས་ཀུན་སྦྱོར། །དེ་ཡང་དེ་བཞིན་དེ་
དག་ལའོ། །ཞེ་ན། ཀུན་གཞིའི་ཚོར་བ་ནི་མི་གསལ་བས་ཤེས་པར་དཀའ་བའི་ཕྱིར་ཀུན་
གཞི་ཉེར་སྤྱོད་དུ་མི་ཤེས་པས་ཉེར་སྤྱོད་ཀྱི་གནས་མིན་ལ། འཇུག་ཤེས་ནི་ཀུན་གཞིའི་
བདག་རྐྱེན་ཡིན་ཡང་རྒྱུའི་རྐྱེན་མིན་པས་རྐྱེན་གྱི་རྣམ་ཤེས་སུ་ཐལ་བར་མི་འགྱུར་རོ། །
ཚོར་བ་ནི་ཉེ་བར་སྤྱོད་པ་སྟེ་བདེ་སོགས་མྱོང་བར་བྱེད་པས་སོ། །འདུ་ཤེས་ནི་ཚོར་བ་
ཡོངས་སུ་གཅོད་པ་སྟེ་བདེ་སོགས་ཀྱི་བྱེ་བྲག་འཛིན་པའམ། ཡུལ་གྱི་ཐ་སྙད་མཚན་མ་
ཡོངས་སུ་གཅོད་པས་སོ། །དམིགས་པ་གཞན་ལའམ་ཚོར་འདུ་བྱེད་དེའི་དམིགས་པ་ལ་
རྣམ་ཤེས་འཇུག་བྱེད་ནི་སེམས་ལས་བྱུང་བའི་འདུ་བྱེད་རྣམས་ཏེ། སུམ་ཅུ་པར། ཀུན་ཏུ་
འགྲོ་དང་བྱེ་བྲག་ངེས། །སེམས་ལས་བྱུང་བ་དགེ་བ་དང༌། །དེ་བཞིན་ཉོན་མོངས་ཉེ་ཉོན་
མོངས། །ཞེས་ཏེ། དེ་དག་ཀྱང་། རྟག་ཏུ་རེག་དང་ཡེ་བྱེད་དང་། །རིག་དང་འདུ་ཤེས་
-116-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
སེམས་པར་ལྡན། །འདུན་མོས་དྲན་དང་བཅས་པ་དང་། །ཏིང་ངེ་འཛིན་བློ་བྱེ་བྲག་ངེས། །
དད་དང་ངོ་ཚ་ཁྲེལ་ཡོད་དང་། །མ་ཆགས་ལ་སོགས་གསུམ་བརྩོན་འགྲུས། །ཤིན་ཏུ་
སྦྱངས་དང་བག་ཡོད་བཅས། །རྣམ་མི་འཚེ་དགེ་ཉོན་མོངས་ནི། །འདོད་ཆགས་ཁོང་ཁྲོ་
གཏི་མུག་དང༌། །ང་རྒྱལ་ལྟ་བ་ཐེ་ཚོམ་མོ། ཁྲོ་དང་འཁོན་དུ་འཛིན་པ་དང༌། །འཆབ་དང་
འཚིག་དང་ཕྲག་དོག་དང༌། །སེར་སྣ་དང་ནི་སྒྱུ་བཅས་དང་། །གཡོ་རྒྱགས་རྣམ་འཚེ་ངོ་ཚ་
མེད། ཁྲེལ་མེད་རྨུགས་དང་རྒོད་པ་དང་། །མ་དད་པ་དང་ལེ་ལོ་དང་། །བག་མེད་པ་དང་
བརྗེད་ངས་དང༌། །རྣམ་གཡེང་ཤེས་བཞིན་མ་ཡིན་དང༌། །འགྱོད་དང་གཉིད་ཀྱང་དེ་
བཞིན་ནོ། །རྟོག་པ་དང་ནི་དཔྱོད་པ་དང་། །ཉེ་བའི་ཉོན་མོངས་གཉིས་རྣམ་གཉིས། །ཞེས་
པ་ལྟར་རོ། །
བརྒྱད་པ་ལ་གསུམ་ལས། དང་པོ་མཚན་ཉིད་རྟེན་འབྲེལ་བཅུ་གཉིས་སུ་བཤད་
པ་ནི། ཀུན་རྟོག་དེ་ལས་བདག་མེད་པར་ཡང་འཁོར་བ་རྒྱས་པར་འགྱུར་ཏེ། རྟེན་འབྲེལ་
བཅུ་གཉིས་ཀྱི་སྒོ་ནས་འགྲོ་བ་ཉོན་མོངས་པར་བྱེད་དེ། ཇི་ལྟར་ཞེ་ན། མ་རིག་པ་ནི་བདེན་
པ་དང་། དཀོན་མཆོག་ལ་སོགས་པ་ཇི་བཞིན་མི་མཐོང་བའི་བདག་ཉིད་ཡིན་པས་འདས་
པའི་ཤེས་རབ་འཁོར་བཅས་ཡང་དག་པ་ཇི་བཞིན་མཐོང་བ་སྐྱེ་བ་ལ་གེགས་བྱེད་པས་
སྒྲིབ་པའི་ཕྱིར་འགྲོ་བ་ཉོན་མོངས་པར་བྱེད་པ་དང་། སྒོ་གསུམ་གྱི་ལས་བསོད་ནམས་དང་
བསོད་ནམས་མིན་པ་དང་མི་གཡོ་བའི་ངོ་བོ་ཉིད་ཡང་སྲིད་མངོན་པར་འདུ་བྱེད་པའི་འདུ་
བྱེད་རྣམས་ཀྱིས་ཀུན་གཞི་ལ་མ་རིག་པའི་རྐྱེན་གྱིས་མ་འོངས་པའི་ཡང་སྲིད་ཀྱི་ས་བོན་དུ་
གྱུར་པའི་ལས་ཀྱི་བག་ཆགས་འདེབས་པའི་ཕྱིར་འགྲོ་བ་ཉོན་མོངས་པར་བྱེད་དོ། །ལས་
ཀྱིས་བགོས་པའི་ཀུན་གཞིའི་རྣམ་ཤེས་ཀྱིས་འདོད་གཟུགས་སུ་སྐྱེ་བ་ན་འཆི་འཕོའི་གནས་
ནས་སྐྱེ་གནས་སུ་ཡང་སྲིད་ཀྱིས་ས་བོན་བག་ཆགས་སྨིན་པར་བྱེད་འཁྲིད་པར་བྱེད་པའི་
-117-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར་ཉོན་མོངས་པར་བྱེད་དོ། །གཟུགས་མེད་གང་དུ་ཤི་བ་དེ་ཉིད་དུ་སྐྱེ་བས་སྐྱེ་གནས་སུ་
ཇི་ལྟར་འཁྲིད་ཅེ་ན། དེ་ནི་མིང་གཟུགས་བཞིན་དུ་ཅི་རིགས་པར་ཤེས་པར་བྱའོ། །ཕུང་པོ་
ལྔའི་རང་བཞིན་མིང་གཟུགས་ཀྱི་དང་པོ་ཉིང་མཚམས་སྦྱོར་བ་ནས་བཟུང་སྟེ་སྐྱེ་མཆེད་
དྲུག་མ་དོད་བར་རམ། འཆི་བ་ལ་ཐུག་གི་བར་དུ་རིགས་མཐུན་གཞན་དུ་ལུས་ཀུན་འཛིན་
པའི་ཕྱིར་འགྲོ་བ་ཉོན་མོངས་པར་བྱེད་དོ། །རྫུས་སྐྱེས་ལ་ནི་རྣམ་ཤེས་ཀྱི་རྐྱེན་གྱིས་སྐྱེ་
མཆེད་དྲུག་འཛིན་ཏོ། །མིང་གཟུགས་ཀྱི་ཚེ་ན་ལུས་ཡིད་ཀྱི་སྐྱེ་མཆེད་ཡོད་ཀྱང་མིག་
སོགས་མེད་པས་ལུས་མ་རྫོགས་ལ། སྐྱེ་མཆེད་དྲུག་གི་དུས་ན་མིག་སོགས་མངོན་པར་
འགྲུབ་པས། དྲུག་གིས་མིང་གཟུགས་སུ་བསྡུས་པའི་ལུས་ཡན་ལག་དང་ཉིང་ལག་རྫོགས་
པར་བྱེད་པའི་ཕྱིར་ཉོན་མོངས་པར་བྱེད་པ་དང་། རེག་པས་ཡུལ་དབང་རྣམ་ཤེས་གསུམ་
འདུས་པ་ལས་བྱུང་བའི་ཚོར་བ་གསུམ་འབྱུང་བ་དང་མཐུན་པའི་དབང་པོའི་འགྱུར་བ་
གསུམ་གཅོད་པའི་ཕྱིར་འགྲོ་བ་ཉོན་མོངས་པར་བྱེད་དོ། །ཚོར་བ་ནི་སྲེད་པས་དེའི་རོ་མྱོང་
བར་བྱེད་པའམ་ལས་ཀྱི་རྣམ་སྨིན་ལ་ཉེ་བར་སྤྱོད་པའི་ཕྱིར་འགྲོ་བ་ཉོན་མོངས་པར་
བྱེད་དོ། །འགྲོ་བ་ཀུན་ཏུ་བྱེ་བྲག་མེད་པར་ལུས་འདོད་པའི་སྲེད་པས་འདུ་བྱེད་ཀྱིས་ཡང་
སྲིད་ཀྱི་ས་བོན་རྣམ་ཤེས་ལ་བཏབ་པ་གསོ་སྟེ་ཡང་སྲིད་འབྱུང་བར་ཉེ་བར་སྦྱོར་ཞིང་ངེས་
པར་འཇོག་པའི་སྒོ་ནས་ཡང་སྲིད་བསྡུད་པའི་ཕྱིར་ཉོན་མོངས་པར་བྱེད་དོ། །ད་ལྟ་བ་ལ་
ཆགས་ཤིང་མ་འོངས་པ་ལ་དོན་དུ་གཉེར་བའི་འདོད་ཆགས་ཀྱི་མཚན་ཉིད་ཅན་ལེན་པས་
ནི་ལས་ཀྱི་རྣམ་ཤེས་སྐྱེ་བ་དང་མཐུན་པའི་འདོད་པ་དང་ལྟ་བ་དང་ཚུལ་ཁྲིམས་དང་བརྟུལ་
ཞུགས་དང་བདག་ཏུ་སྨྲ་བ་དག་ཏུ་སྦྱོར་བར་བྱེད་པའི་ཕྱིར་ཉོན་མོངས་པར་བྱེད་དོ། །སྔོན་
བྱས་པའི་ལས་ཀྱི་རྣམ་པར་སྨིན་པའི་འབྲས་བུ་བསྐྱེད་པའི་མཐུ་ཅན་དུ་གྱུར་པའི་སྲིད་པས་
ལས་ཀྱི་ས་བོན་བཏབ་པའི་ཡང་སྲིད་མངོན་དུ་འབྱིན་པའི་ཕྱིར་ཉོན་མོངས་པར་བྱེད་དོ། །
-118-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༼༡
སྐྱེ་བས་ཐོག་མར་མངལ་དུ་ཞུགས་པ་ན་ཁུ་ཁྲག་གི་ནང་དུ་རྣམ་ཤེས་མྱོས་ཤིང་ཞུ་བ་དང་
མ་ཞུ་བའི་བར་ན་འགྲེ་ལྡོག་བྱེད་པ་དང༌། མའི་ཁ་ཟས་དང༌། སྤྱོད་པ་ཉམ་ང་བ་དང་།
ཡ་ང་བ་མ་སྤངས་པ་དང་། མི་གཙང་བའི་ལམ་ནས་འབྱུང་བ་ན་དོག་པ་དང་། སྐྱེས་ནས་
ཀྱང་སྤྱི་ཆེར་སྐུ་སྐྱ་ལ་སོགས་པ་རྒ་བའི་དང་། མིང་གཟུགས་འཇིགས་པས་འཆི་བའི་དང་།
ལང་ཚོ་དང་སྲོག་ཕངས་པ་ལས་ཉམས་པའི་དུག་བས་འགྲོ་བ་རྣམས་ཉོན་མོངས་པར་བྱེད་
དོ༑ ༑
གཉིས་པ་དེའི་ཉོན་མོངས་པ་གང་ཡིན་བཤད་པ་ནི། ཅི་སྟེ་ཡན་ལག་བཅུ་གཉིས་
པོ་འདི་མདོ་ལས་ཉོན་མོངས་པ་དུར་བསྟན་ཞེ་ན། བཅུ་གཉིས་པོ་དེ་ཡང་ཉོན་མོངས་ལས་
ཚེའི་ཀུན་ནས་ཉོན་མོངས་པ་རྣམ་པ་གསུམ་དུ་འདུ་སྟེ། མ་རིག་པ་དང་སྲེད་ལེན་ནི་
ཉོན་མོངས་པའི་ཀུན་ནས་ཉོན་མོངས་པ་སྟེ། ཉོན་མོངས་པའི་བདག་ཉིད་ཡིན་པའི་ཕྱིར་
རོ༑ ༑འདུ་བྱེད་དང་སྲིད་པ་ནི་ལས་ཀྱི་ཀུན་ནས་ཉོན་མོངས་པ་སྟེ། ལས་ཀྱི་བདག་ཉིད་
ཡིན་པའི་ཕྱིར། ལྷག་མ་བདུན་ཚེའི་ཀུན་ནས་ཉོན་མོངས་པ་སྟེ། སྐྱེ་བའི་ནང་དུ་འདུས་
པས་སྐྱེ་བའི་ཀུན་ནས་ཉོན་མོངས་པ་ཡིན་པའི་ཕྱིར། ཡང་དེ་རྒྱུ་དང་འབྲས་བུའི་ཀུན་ནས་
ཉོན་མོངས་པ་རྣམ་པ་གཉིས་ཀྱང་ཡིན་ཏེ། ཀྱང་ཞེས་པ་བསྡུ་བ་དང་གོ་བསྐོར་བའོ། །དེ་
ལ་ཉོན་མོངས་པ་དང་ལས་ཀྱི་ཀུན་ཉོན་ནི་རྣམ་ཤེས་ནས་ཚོར་བའི་བར་ལ་ཐུག་པ་སྐྱེ་བའི་
བདག་ཉིད་ཅན་དང༌། རྒ་ཤིའི་ཉེས་དམིགས་ཅན་གྱི་སྐྱེད་བྱེད་དུ་ཞུགས་པའི་ཕྱིར་རྒྱུའི་
ཀུན་ནས་ཉོན་མོངས་སོ། །རྣམ་ཤེས་སོགས་བདུན་ལས་ཉོན་གྱི་འབྲས་བུ་ཡིན་པའི་ཕྱིར་
འབྲས་བུའི་ཀུན་ཉོན་ནོ། །ཡང་དེ་ཀུན་ཉོན་རྣམ་པ་བདུན་ཏེ། མ་རིག་པ་ནི་མི་རྟག་པ་ལ་
རྟག་སོགས་སུ་འཛིན་པས་ཕྱིན་ཅི་ལོག་གི་རྒྱུ་དང་།འདུ་བྱེད་ནི་རྣམ་ཤེས་ལ་མིང་གཟུཊ་སྐྱེ་
མཆེད་དྲུག་རེག་ཚོར་ཏེ། ཡན་ལག་བཞིའི་བདག་ཉིད་ཀྱི་སྐྱེ་བའི་ས་བོན་འཇོག་པས་སྐྱེ་
-119-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་རྒྱུ་དང་། རྣམ་ཤེས་ནི་ཤི་འཕོས་ནས་སྐྱེ་བའི་ཡུལ་དུ་འཁྲིད་པར་བྱེད་པས་འཁྲིད་པའི་
རྒྱུ་དང༌། མིང་གཟུགས་ཀྱིས་མངལ་སྐྱེས་དང་། སྐྱེ་མཆེད་དྲུག་གིས་རྫུས་སྐྱེས་ཀྱི་ལུས་
འཛིན་པའམ་མ་རྫོགས་པ་དང་རྫོགས་པའི་ལུས་འཛིན་པས་དེ་གཉིས་ནི་འཛིན་པའི་རྒྱུ་
དང་། རེག་ཚོར་ནི་རྒྱུ་དང་བཅས་པའི་ཚོར་བས་ལས་ཀྱི་རྣམ་སྨིན་ལ་སྤྱོད་པས་སྤྱོད་པའི་རྒྱུ་
དང༌། སྲེད་ལེན་སྲིད་པ་ནི་ལས་ཀྱི་ས་བོན་བཏབ་པའི་ཡང་སྲིད་མངོན་པར་འགྲུབ་པར་
བྱེད་པས་བསྡུད་པའི་རྒྱུ་དང་། སྐྱེ་བས་སེམས་ཅན་གྱི་རིགས་དེ་དང་དེར་སྐྱེས་ནས་རྒ་ཤི་
མྱ་ངན་སྨྲེ་སྔགས་འདོན་པ་དང་དུ་ཁ་ཡིད་མི་བདེ་འཁྲུག་པའི་དུགཁ་མཐའ་ཡས་པ་མྱོང་
བས་འཁོར་བ་ལ་སྐྱོ་བ་སྐྱེ་བའི་ཕྱིར་སྐྱོ་བའི་རྒྱུའོ། །
གསུམ་པ་དེ་དག་ཏུ་བསྟན་པའི་དོན་ནི། གསུམ་དུ་བསྟན་པས་ཉོན་མོངས་ནི་ཚེའི་
ཀུན་ཉོན་གྱི་རྒྱུ་ཐུན་མོང་མིན་པར་བསྟན་པའམ། བྱེ་བྲག་སྨྲ་བ་ལྟར་ཚེ་གསུམ་དུ་རྫོགས་
པ་མིན་གྱི་ལས་ཉོན་དང་དེའི་འབྲས་བུའོ་ཞེས་བསྟན་པའི་དོན་དང་། གཉིས་ནི་འདི་ཉིད་
རྒྱུ་འབྲས་ཙམ་དུ་ཟད་ཀྱི་བྱེད་པ་པོ་གཞན་མེད་ཅེས་བསྟན་པའི་དོན་དང༌། བདུན་ནི་
འཕེན་པ་དང་མངོན་པར་འགྲུབ་པའི་མཚན་ཉིད་གཉིས་སུ་བསྟན་པའི་དོན་ཏེ། གང་གིས་
འཕེན་ན་མ་རིག་པ་ལས་བྱུང་བའི་འདུ་བྱེད་ཀྱིས་སོ། །ཇི་ལྟར་འཕེན་ན། རྣམ་ཤེས་ལ་ས་
བོན་གཡོས་པ་ཡང་སྲིད་བསྐྱེད་ནུས་པར་རོ། །གང་འཕེན་ན། མིང་གཟུགས་སོགས་ཅི་
རིགས་པའོ། །འཕངས་པ་དེ། གང་གིས་འགྲུབ་ན། མིང་གཟུགས་སོགས་སྔ་མས་
འཕངས་པས་འདིར་སྐྱེས་པའི་ཚོར་བ་ལ་བརྟེན་པའི་སྲེད་པ་དང་། དེ་ལས་བྱུང་བའི་ལེན་
པས་སོ། །དེས་ཇི་ལྟར་འགྲུབ་ན། རྣམ་ཤེས་ལ་གནས་པའི་ལས་ཀྱི་བག་ཆགས་ཀྱིས་ཚེ་
འདིར་ཡང་སྲིད་པའོ། །གྲུབ་པ་སྟེ་གང་ཡིན་ན། མིང་གཟུགས་སོགས་ཀྱིས་འཕངས་པ་དེ་
ཚེ་ཕྱི་མ་ལ་སྐྱེ་བ་གང་ཡིན་པའོ། །དེ་ཡོད་པས་ཉེས་པ་ཅི་ཞིག་སྐྱེད་ཅེ་ན། ལང་ཚོ་དང་སྲོག་
-120-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
འཕངས་པ་འཇིག་པའི་ཕྱིར། དེ་ལྟར་ན་ཀུན་ནས་ཉོན་མོངས་པ་འདི་ཐམས་ཅད་ཆོས་
ཅན། ཡང་དག་མིན་པའི་ཀུན་རྟོག་ལས་འབྱུང་སྟེ། གཉིས་སུ་རྟོག་པའི་ཁམས་གསུམ་
པའི་སེམས་སེམས་བྱུང་ལས་བྱུང་བའི་ཕྱིར་རོ། །
གཉིས་པ་ཆོས་ཉིད་སྟོང་པ་ཉིད་ཀྱི་མཚན་ཉིད་ལ་གཉིས་ལས། མདོར་བསྟན་པ་
ནི༑ སྟོང་པ་ཉིད་ཀྱི་དོན་ནི་མདོར་བསྡུ་ན། དངོས་པོ་དང་དངོས་པོ་མེད་པའི་མཐར་འཛིན་
པ་དགག་པའི་བདག་ཉིད་ཀྱི་གཉིས་ཀྱི་དངོས་པོ་མེད་པའི་དངོས་པོའི་མཚན་ཉིད་དང་ནི་
སྟོང་ཉིད་ཀྱི་མིང་གི་རྣམ་གྲངས་གཞན་དང་རྣམ་གྲངས་ཀྱི་སྒྲ་འཇུག་པའི་རྒྱུ་རྣམ་གྲངས་
དེའི་དོན་དང་། མཁའ་ལྟར་ཐ་མི་དད་པའི་མཚན་ཉིད་ཅན་ཡིན་པའི་ཕྱིར་རྣམ་པར་མི་རྟོག་
ཀྱང་གློ་བུར་གྱི་ཉེ་ཉོན་དང་ཕྲད་པ་དང་བྲལ་བའི་དུས་ཐ་དད་པས་ཐ་དད་པའི་དབྱེ་བ་དང་
སྟོང་ཉིད་ཀྱི་རབ་ཏུ་དབྱེ་བ་སྟོན་པའི་རིགས་པ་སྒྲུབ་པའི་རིམ་པ་དག་སྟེ། དེ་དག་གིས་སྟོང་
ཉིད་དེ་ཤེས་ཤིང་ཁོང་དུ་ཆུད་པར་བྱའོ། །ཇི་ལྟར་ན་སྟོང་ཉིད་དེ་རྣམ་དག་གི་དམིགས་པ་
ཡིན་པས་དག་པར་འདོད་པས་ཐོག་མར་མཚན་ཉིད་ཤེས་པར་བྱའོ། །དེ་ནས་མདོ་ལས་
བཤད་པའི་རྣམ་གྲངས་ལ་མི་རྨོངས་པའི་ཕྱིར། རྣམ་གྲངས་ཀྱི་དོན་རྟོགས་ན་སྟོང་ཉིད་རྣམ་
དག་གི་དམིགས་པར་ངེས་པའི་ཕྱིར་དང༌། ཉོན་མོངས་སྤངས་པས་རྣམ་པར་དག་གོ་ཞེས་
ཉོན་མོངས་པ་སྤང་བ་ལ་འབད་པ་བསྐྱེད་པའི་དོན་དང་། དབྱེ་བའི་བསྒྲུབ་པ་ཁོང་དུ་ཆུད་
ན་དབྱེ་བ་བདེ་བླག་ཏུ་རིག་པའི་ཕྱིར་མཚན་ཉིད་སོགས་རིམ་པས་བསྟན་ནོ། །
གཉིས་པ་རྒྱས་པར་བཤད་པ་ལ། མཚན་ཉིད། རྣམ་གྲངས། དེའི་དོན། རབ་དབྱེ།
སྒྲུབ་པ་ལྔའི་དང་པོ་ནི། མཚན་ཉིད་ཇི་ལྟ་བུ་ཞེ་ན། ཀུན་རྟོག་ཆོས་ཅན། གཉིས་ཀྱི་དངོས་
པོར་མེད་དེ། གཟུང་འཛིན་གཉིས་ནི། དེས་ཀུན་བཏགས་པའི་བདག་ཉིད་ཡིན་པའི་ཕྱིར།
དེས་ན་དེ་ལ་ཡོད་པའི་གཟུང་འཛིན་གཉིས་ཀྱི་དངོས་པོ་མེད་པའི་དངོས་པོ་སྟེ་ངོ་བོ་དེ་ཉིད་
-121-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་དེའི་སྟོང་པ་ཉིད་ཀྱི་མཚན་ཉིད་དེ་དེའི་ཆོས་ཉིད་ཀྱི་ངོ་བོ་ཡིན་ནོ། །ཅི་སྟེ་དེ་ལྟ་ན་དོན་
དམ་པ་ཇི་ལྟར་ཡིན་ཞེ་ན། མི་རྟག་པ་བཞིན་དུ་ཡེ་ཤེས་དམ་པའི་ཡུལ་ཡིན་པས་དོན་དམ་
ཞེས་བྱའི་གཉིས་སུ་མེད་པའི་དངོས་པོ་ཡིན་པའི་ཕྱིར་ནི་མིན་ནོ། །དེ་ལྟ་མོད་ཀྱི་སྟོང་པ་
ཆོས་ཅན། གཉིས་ཀྱི་དངོས་པོ་མེད་པའི་དངོས་པོ་མ་ཡིན་ཏེ། གཉིས་ཀྱི་དངོས་པོ་མེད་
པའི་རྫས་སུ་ཡོད་པ་ཡང་མ་ཡིན་མེད་པ་ཡང་མིན་པའི་ཕྱིར། ཟུར་དང་པོ་མ་གྲུབ་ན།
གཉིས་ཀྱི་དངོས་པོ་གཏན་མེད་དང་། ཀུན་རྟོག་གི་ཆོས་ཉིད་མིན་པར་ཐལ་ལ་ཟུར་ཕྱི་མ་
མ་གྲུབ་ན་གཟུང་འཛིན་གཉིས་ཡོད་པར་འགྱུར་ཞིང་། ཀུན་རྟོག་གི་ཆོས་ཉིད་དུའང་མི་
འགྱུར་ཏེ། མི་རྟག་པ་ཉིད་དང་དུ་ཁ་ཉིད་བཞིན། གལ་ཏེ་ཀུན་རྟོག་ལ་ཡོད་པའི་སྟོང་ཉིད་
དེ་དེའི་ཆོས་ཉིད་ཡིན་ན་ཀུན་རྟོག་ལས་གཞན་ནམ་གཞན་མ་ཡིན་ཞེ་ན། སྟོང་ཉིད་ཆོས་
ཅན། ཀུན་རྟོག་ལས་རྫས་ཐ་དད་མིན་ཏེ། ཀུན་རྟོག་གི་ཆོས་ཉིད་ཡིན་པའི་ཕྱིར། ཁྱབ་པ་
ཡོད། ཆོས་ཅན་ལས་དེའི་ཆོས་ཉིད་གཞན་དུ་མི་རུང་སྟེ། མི་རྟག་པ་ཉིད་དང་དུསབ་ཉིད་མི་
རྟག་པ་དང༌། དུཉཁ་ལས་གཞན་མིན་པ་བཞིན་ནོ། །ཡང་དེ་ཀུན་རྟོག་དང་གཅིག་པའི་
མཚན་ཉིད་དེ་རང་བཞིན་མིན་ཏེ། རྣམ་པར་དག་པ་ལམ་གྱི་དམིགས་པ་དང་ཆོས་ཐམས་
ཅད་ཀྱི་སྤྱིའི་མཚན་ཉིད་ཡིན་པའི་ཕྱིར། ཁྱབ་པ་ཡོད། གཅིག་ཡིན་ན་ལམ་གྱི་དམིགས་པ་
དང་སྤྱི་མཚན་དུ་མི་འགྱུར་ཏེ། ཀུན་རྟོག་གི་རང་བཞིན་ལ་དམིགས་པས་རྣམ་པར་དག་པ་
ཐོབ་པ་མེད་ཅིང་། སྤྱིའི་མཚན་ཉིད་ནི་ཐ་དད་པ་ལ་ལྟོས་པའི་ཕྱིར་རོ། །གལ་ཏེ་དེ་ལྟ་ན་
གཅེར་བུ་པའི་སྨྲ་བ་ལ་འཆེ་བར་འགྱུར་ཏེ། གཅེར་བུ་པ་ལྟར་དངོས་པོར་ཡོད་པ་ལ་དེ་ཉིད་
དང་གཞན་དུ་ལུང་མི་སྟོན་པས་སོ། །ཞེ་ན། འགྲེལ་བཤད་ལས། སྟོང་པ་ཉིད་ལ་ནི་དངོས་
པོ་མེད་པས་སྐྱོན་དུ་འགྱུར་བ་འདི་མེད་དོ། །དེ་ལྟར་སྟོང་པ་ཉིད་འདི་ནི་མེད་པའི་མཚན་
ཉིད་དང༌། དངོས་པོ་མེད་པའི་ངོ་བོ་ཉིད་ཀྱི་མཚན་ཉིད་དང༌། མི་གཉིས་པའི་མཚན་ཉིད་
-122-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
དེ༑ ཞེས་པ་ལྟར་ཡིན་པས་སྐྱོན་མེད་དོ། །
གཉིས་པ་ནི། སྟོང་པ་ཉིད་དེའི་མིང་གི་རྣམ་གྲངས་ནི་མདོར་བསྡུ་ན། དེ་བཞིན་
ཉིད་དང་། ཡང་དག་པའི་མཐའ་དང་། མཚན་མ་མེད་པ་དང་། དོན་དམ་པ་དང་། ཆོས་ཀྱི་
དབྱིངས་ཞེས་བྱ་སྟེ། དེ་དག་ནི་དོན་གཅིག་ལ་སྒྲ་ཐ་དད་པའི་རྣམ་གྲངས་ཀྱི་དོན་བརྗོད་
པས་རྣམ་གྲངས་ཏེ་ལྔ་པོ་འདི་གཙོ་བོ་ཡིན་པས་འདིར་སྨོས་ལ། གཞན་ཡང་གསུང་རབ་
ལས་མི་གཉིས་པ་དང་མི་རྟོག་པའི་དབྱིངས་དང་ཆོས་ཉིད་དང་བརྗོད་དུ་མེད་པ་དང་། མི་
འགག་པ་དང་འདུས་མ་བྱས་དང་མྱང་འདས་ལ་སོགས་པ་གསུངས་སོ། །
གསུམ་པ་ནི། དེ་བཞིན་ཉིད་དེ་རྟག་ཏུ་དེ་བཞིན་དུ་གནས་ཀྱི་འདུས་མ་བྱས་ཡིན་
པས་གཞན་དུ་འགྱུར་བ་མིན་པའི་ཕྱིར། དེ་བཞིན་ཉིད་དང་། ཤེས་སྒྲིབ་དག་པའི་ཡེ་ཤེས་
ཀྱི་སྤྱོད་ཡུལ་ཡིན་གྱི། ཕྱིན་ཅི་ལོག་སྒྲོ་སྐུར་གྱི་རྣམ་རྟོག་གི་དམིགས་པ་མ་ཡིན་པས་གང་
རྟོགས་པ་ཕན་ཆད་ནས་ཤེས་བྱ་གཞན་མེད་པའི་ཕྱིར། ཡང་དག་པ་བདེན་པ་མ་ནོར་བའི་
མཐའ་སྟེ་མུ་དང༌། འདུས་བྱས་དང་འདུས་མ་བྱས་ཀྱི་མཚན་མ་དེ་ཐམས་ཅད་འགགས་
པ་སྟེ་མེད་པས་མཚན་མེད་དང༌། དམ་པ་འཇིག་རྟེན་ལས་འདས་པའི་འཕགས་པའི་ཡེ་
ཤེས་ཀྱི་སྤྱོད་ཡུལ་གྱི་དོན་ཡིན་པས་དོན་དམ་དང༌། ཡང་དག་པའི་ལྟ་བ་ལ་སོགས་པ་
འཕགས་པའི་ཆོས་རྣམས་དེ་ལ་དམིགས་ནས་བྱུང་པ་དེ་ཉིད་ཀྱི་རྒྱུ་ཡིན་པའི་ཕྱིར་ཆོས་
དབྱིངས་ཏེ། འདིར་དྷ་ཏུ་ནི་རྒྱུའི་དོན་ནོ། །དེ་དག་མིང་གི་རྣམ་གྲངས་ལྔ་པོའི་དོན་ཏེ། རྣམ་
གྲངས་ལྔ་དང་གོ་རིམ་བཞིན་དུ་སྦྱར་ཏེ་ཤེས་པར་བྱའོ། །
བཞི་པ་ལ་གཉིས་ལས། དང་པོ་ཀུན་ཉོན་དང་རྣམ་བྱང་གི་དབྱེ་བ་ལ་གཉིས་ཀྱི་
དངོས་ནི། སྟོང་ཉིད་ཀྱི་དབྱེ་བ་ཇི་ལྟ་བུ་ཞེ་ན། སྟོང་ཉིད་ལ་ཕྱེ་ན་ཀུན་ནས་ཉོན་མོངས་ཀུན་
རྟོག་དང༌། དེ་རྣམ་པར་དག་པའི་སྟོང་ཉིད་དོ། །གང་གི་ཚེ་ཉོན་མོངས་ལ། གང་གི་ཚེ་དག་
-123-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅེ་ན། དེ་ནི་གནས་མ་གྱུར་པ་དྲི་བཅས་དང་། གནས་གྱུར་ཏེ་དྲི་མ་མེད་པ་ན་ཉོན་མོངས་པ་
དང་རྣམ་པར་དག་པའོ། །རྩོད་སྤང་ནི། དྲི་བཅས་དྲི་མེད་དུ་འགྱུར་ན་མི་རྟག་པར་ཅི་སྟེ་མི་
འགྱུར་ཞེ་ན། དཔེར་ན་ཆུའི་ཁམས་དང་གསེར་དང་ནམ་མཁའ་རྣམས་རང་བཞིན་འགྱུར་
བ་མེད་ཀྱང་། དེའི་རང་བཞིན་མིན་པའི་གློ་བུར་གྱི་རྙོག་པ་དང་གཡའ་དང་སྤྲིན་གྱི་དྲི་མ་
ཅན་དང༌། དྲི་མ་དང་བྲལ་ནས་དག་པར་འགྱུར་བ་བཞིན་དུ། སྟོང་ཉིད་གློ་བུར་གྱི་དྲི་མ་
རྣམས་ཀྱིས་ཀུན་ནས་ཉོན་མོངས་པར་འགྱུར་ཡང་འགྱུར་མེད་ཀྱི་ངོ་བོ་ཡིན་ལ་དྲི་མ་དང་
བྲལ་ན་རྣམ་པར་དག་པར་འདོད་པས་མི་རྟག་པར་མི་འགྱུར་རོ། །
གཉིས་པ་སྟོང་ཉིད་བཅུ་དྲུག་ཏུ་དབྱེ་བ་ལ་གཉིས་ལས། སྟོང་ཉིད་བཅུ་བཞི་བཤད་
པ་ནི། དབྱེ་བ་གཞན་ཡང་སྟོང་ཉིད་ལ་ཕྱེ་ན་བཅུ་དྲུག་སྟེ། དེ་ཡང་མདོར་བསྡུ་ན། ནང་།
ཕྱི༑ ཕྱི་ནང་། ཆེན་པོ། སྟོང་པ་ཉིད། དོན་དམ་པ། འདུས་བྱས། འདུས་མ་བྱས། མཐའ་
ལས་འདས་པ། ཐོག་མ་དང་ཐ་མ་མེད་པ། དོར་བ་མེད་པ། རང་བཞིན། མཚན་ཉིད།
ཆོས་ཐམས་ཅད། དངོས་པོ་མེད་པ། དངོས་པོ་མེད་པའི་ངོ་བོ་ཉིད་སྟོང་པ་ཉིད་དེ། འདི་
ཡང་ཆོས་ཅན་ཐ་དད་པས་རྣམ་པ་བཅུ་དྲུག་ཏུ་འགྱུར་གྱི། གཉིས་མེད་པའི་ངོ་བོ་ལ་ནི་ཐ་
དད་མེད་དོ། །དེ་ལ་ཡུལ་ལ་ཟ་བ་པོ་ནང་གི་སྐྱེ་མཆེད་ལས་གཞན་མེད་པས་སྐྱེ་མཆེད་དེ་ཟ་
བ་པོར་འཇིག་རྟེན་ཞེན་པའི་ཕྱིར། དེ་གཉིས་ཀྱིས་སྟོང་པ་ནི་ཟ་བ་པོ་སྟོང་པ་ཉིད་དེ། དེ་ནི་
དང་པོའོ། །ཟ་བ་པོ་མིག་སོགས་ཀྱི་བཟའ་བྱ་ཕྱི་རོལ་གྱི་སྐྱེ་མཆེད་ཀྱི་སྟོང་ཉིད་ནི་གཉིས་པ་
དང༌། གཉིས་པོའི་ཚོགས་པ་གནས་པའི་རྟེན་ཁོག་པ་ལུས་ཀྱི་སྟོང་པ་ཉིད་ནི་གསུམ་པའོ།།
གནས་ཀྱི་གཞི་སྣོད་ཀྱི་འཇིག་རྟེན་ནི་སེམས་ཅན་ཐམས་ཅད་ཀྱི་གནས་གཞིར་འདོགས་
པའི་ཕྱིར་རྒྱ་ཆེ་བས་དེའི་སྟོང་པ་ཉིད་ནི་བཞི་པའོ། །ནང་གི་སྐྱེ་མཆེད་དེའང་གང་གིས་སྟོང་
པར་མཐོང་ཞེ་ན། སྟོང་པ་ཉིད་ཤེས་པས་མཐོང་སྟེ། དེ་ལ་གཟུང་འཛིན་དུ་མངོན་པར་ཞེན་
-124-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
པའི་རྣམ་པར་རྟོག་པ་ཞིག་པའི་ཕྱིར་དེའི་སྟོང་ཉིད་ནི་ལྔ་པ་དང་། ཕྱི་ནང་གི་སྐྱེ་མཆེད་ལ་
སོགས་པ་སྟོང་པར་ཤེས་པ་དེས་ཇི་ལྟར་མཐོང་བ་དེ་ཡང་འདིར་དོན་དམ་པའི་རྣམ་
པའོ་སྙམ་དུ་རྣམ་པར་རྟོག་པ་དེའི་སྟོང་པ་ཉིད་དེ་ཡང་དྲུག་པ་སྟེ། གང་གི་ཕྱིར་ན་རྣལ་
འབྱོར་གྱི་སའི་འཁྲུལ་པའི་མཚན་མ་ཞིག་པའི་ཕྱིར་རམ། ཡུལ་སྟོང་ཉིད་མིན་པས་ཡུལ་གྱི་
མིང་གིས་ཡུལ་ཅན་ལ་བཏགས་པའི་ཕྱིར་རོ། །ཡང་ན་སྐྱེ་མཆེད་སོགས་ཀྱང་སྟོང་ཉིད་
ཤེས་པ་དེས་ཇི་ལྟར་མཐོང་བ་དེ་འདིར་དོན་དམ་པའི་རྣམ་པའི་རྣམ་པ་དེས་སྟོང་པ་དེ་དྲུག་
པ་སྟེ། གང་གི་ཕྱིར་ཞེ་ན། སྟོང་ཉིད་ནི་དོན་དམ་སྟེ་ཀུན་བཏགས་ཀྱིས་སྟོང་པའི་ཕྱིར་དང་།
དོན་དམ་པའོ་སྙམ་པའི་མཚན་འཛིན་འདི་ནི་སྟོང་ཉིད་སྒོམ་པའི་སྐྱོན་ཏེ་བྱང་སེམས་སྟོང་
ཉིད་བསྒོམས་པ་དེ་ཡང་གཟུང་འཛིན་དུ་སྒྲོ་བཏགས་པ་ཞིག་པའི་ཕྱིར་འདུས་བྱས་སྟོང་
ཉིད་ནས་ཆོས་ཐམས་ཅད་སྟོང་ཉིད་ཀྱི་བར་གསུངས་པའི་ཕྱིར་རོ། །ཅིའི་ཕྱིར་སྟོང་པ་ཉིད་
བསྒོམ་ཞེ་ན། དགེ་གཉིས་ཐོབ་པ་ནས་སངས་རྒྱས་ཆོས་རྣམས་དག་བྱའི་ཕྱིར་ཞེས་པའི་
བར་གྱིས་སྟོང་ཉིད་སྒྲུབ་པར་བྱེད་དེ། ལམ་འདུས་བྱས་མྱང་འདས་འདུས་མ་བྱས་ཏེ། དགེ་
བ་དེ་གཉིས་ཐོབ་པར་བྱ་བའི་ཕྱིར། བྱང་སེམས་སྟོང་ཉིད་སྒྲུབ་པ་སྟེ་སྒོམ་པར་བྱེད་དོ། །
དེའི་སྟོང་ཉིད་དེ་གཉིས་ནི་བདུན་པ་དང་བརྒྱད་པའོ། །རྣམ་པ་ཐམས་ཅད་དུ་རྟག་ཏུ་བདག་
གིས་སེམས་ཅན་ལ་ཕན་པར་བྱའོ་སྙམ་པ་དེའི་སྟོང་པ་ཉིད་ནི་དགུ་པའོ། །སེམས་ཅན་གྱི་
དོན་དུ་བདག་གིས་འཁོར་བ་ཡོངས་སུ་བཏང་བར་མི་བྱ་སྟེ། འཁོར་བ་བཏང་ན་སངས་མ་
རྒྱས་པར་ཉན་ཐོས་ཀྱི་སར་གནས་པར་འགྱུར་སྙམ་པ་དེའི་སྟོང་ཉིད་ནི་བཅུ་པའོ། །དེ་ཅིའི་
ཕྱིར་བཤད་ཅེ་ན། འཁོར་བ་ཐོག་མཐའ་མེད་པ་སྟོང་པར་མ་མཐོང་ན་འཁོར་བ་ལ་སྐྱོ་སྟེ་
ཡོངས་སུ་གཏོང་བ་དེ་དགག་པའི་ཆེད་དུའོ། །ཕུང་པོ་ལྷག་མ་མེད་པའི་མྱ་ངན་ལས་འདས་
པ་ན་ཡང་བདག་གིས་དགེ་བའི་རྩ་བ་མི་ཟད་པར་བྱའོ་སྙམ་སྟེ་དགེ་བ་མི་འདོར་བ་དེའི་
-125-



，
.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོང་ཉིད་ནི་བཅུ་གཅིག་པའོ། །རང་བཞིན་གྱི་རིགས་ཐོག་མ་མེད་པའི་དུས་ཅན་གློ་བུར་དུ་
བྱུང་བ་མིན་པ་ཉིད་ཀྱང་རང་བཞིན་གྱིས་རྣམ་པར་དག་པར་བྱ་བའི་ཕྱིར། སྟོང་ཉིད་བསྒོམ་
པ་དེའི་སྟོང་ཉིད་ནི་བཅུ་གཉིས་པ་སྟེ། རིགས་དེ་ནི་བྱང་ས་དང༌། མདོ་རྒྱན་དུ། སྐྱེ་མཆེད་
དྲུག་གི་ཁྱད་པར་ཐོག་མ་མེད་པའི་དུས་ཅན་ཆོས་ཉིད་ཀྱིས་ཐོབ་པ་ལ་བཤད་ཅིང་།
འཕགས་པ་གྲོལ་སྡེ་ལ་སོགས་པས་དེ་བཞིན་ཉིད་ལ་བཞེད་དོ། །སྐྱེས་བུ་ཆེན་པོའི་མཚན་
སུམ་ཅུ་རྩ་གཉིས་དང་དཔེ་བྱད་བཟང་པོ་བརྒྱད་ཅུ་རྣམས་ཐོབ་པར་བྱ་བའི་ཕྱིར་སྟོང་ཉིད་
བསྒོམ་སྙམ་པ་དེའི་སྟོང་ཉིད་ནི་བཅུ་གསུམ་པའོ། །སངས་རྒྱས་ཀྱི་ཆོས་སྟོབས་དང་མི་
འཇིགས་པ་དང་མ་འདྲེས་པ་ལ་སོགས་པ་རྣམས་དག་པར་བྱ་བའི་ཕྱིར། བདག་གིས་
འབད་དོ་སྙམ་པས་བྱང་ཆུབ་སེམས་དཔའ་སྟོང་ཉིད་རྣམ་པར་སྒྲུབ་པ་སྟེ་སྒོམ་པར་བྱེད་པ་
དེའི་སྟོང་ཉིད་ནི་བཅུ་བཞི་པའོ། །འདིར་བསྒོམ་པ་ནི་ཤེས་བྱ་སྟོང་པ་ལ་ཤེས་པ་བར་ཆད་
མེད་པར་འཇུག་པའོ། །
གཉིས་པ་དེ་དག་གི་རང་བཞིན་ནི། ཟ་བ་ལ་སོགས་པའི་སྟོང་ཉིད་ཀྱི་ངོ་བོ་ནི་
གང་ཞེ་ན། ཟ་བ་པོ་ལ་སོགས་པའི་གང་ཟག་དང་ནི་མིག་སོགས་བཏགས་པའི་ཆོས་རྣམས་
ཀྱི་དངོས་པོ་མེད་པ་ནི་འདིར་སྟོང་པ་ཉིད་ཀྱི་རང་བཞིན་ཏེ་དེ་ནི་བཅོ་ལྔ་པའོ། །གང་ཟག་
དང་ཆོས་དེའི་དངོས་མེད་པ་དེའི་དངོས་པོ་སྟེ་ངོ་བོ་ཡོད་པ་དེ་ནི་སྟོང་པ་སྟེ་དེ་ནི་དངོས་པོ་
མེད་པའི་སྟོང་པ་དེ་ལས་སྟོང་ཉིད་གཞན་བཅུ་དྲུག་པའོ། །འོན་ཏེ་འདི་གཉིས་ཐ་མར་ཅིའི་
ཕྱིར་བཞག་ཅེ་ན། འདི་གཉིས་སྟོང་པ་བཅུ་བཞི་པོའི་མཚན་ཉིད་དུ་བསྟན་པའི་ཕྱིར་རོ། །
མཚན་ཉིད་དེ་བསྟན་པ་ཡང་ཅིའི་ཕྱིར་ཞེ་ན། སྔ་མ་གང་ཟག་དང་ཆོས་སུ་སྒྲོ་འདོགས་པ་
དང་། ཕྱི་མ་སྟོང་ཉིད་ཀྱི་ངོ་བོ་མེད་དོ་ཞེས་སྟོང་ཉིད་ལ་སྐུར་འདེབས་བསལ་བའི་ཕྱིར་རོ།།
ལྔ་པ་ནི་འདིར་ཅི་ཞིག་བསྒྲུབ་ཅེ་ན། ཀུན་ཉོན་དང་རྣམ་དག་སྒྲུབ་སྟེ། གལ་ཏེ་གཉེན་
，
-126-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༼༡
པོ་མ་སྐྱེས་པར་ཡང་སྟོང་ཉིད་གློ་བུར་གྱི་ཉོན་མོངས་པ་དེས་ཉོན་མོངས་པར་མི་འགྱུར་ན།
ལུས་ཅན་སེམས་ཅན་ཐམས་ཅད་ཆོས་ཅན། གཉེན་པོ་མེད་པ་གྲོལ་བར་འགྱུར་ཏེ། ཉོན་
མོངས་མེད་པའི་ཕྱིར། གལ་ཏེ་དེ་གཉེན་པོ་སྐྱེས་ཀྱང་དྲི་མ་རྣམ་པར་དག་པར་མི་འགྱུར་ན།
སེམས་ཅན་ཀུན་ཆོས་ཅན། ཐར་པར་བྱ་བའི་ཕྱིར་གཉེན་པོ་ལ་འབད་པ་འབྲས་བུ་མེད་
པར་འགྱུར་ཏེ། གཉེན་པོ་བསྒོམས་ཀྱང་དྲི་མ་དང་མི་འབྲལ་བའི་ཕྱིར། དེ་ལྟའང་མིན་པས་
དེ་བཞིན་ཉིད་དེ་སོ་སྐྱེའི་དུས་ན་གློ་བུར་དྲི་མས་ཉོན་མོངས་པ་དང་གཉེན་པོ་བསྒོམས་པས་
དེ་རྣམ་པར་དག་པར་གྲུབ་པ་ཡིན་ནོ། །དེའི་ཕྱིར་སེམས་ཀྱི་ཆོས་ཉིད་དེ་ནི་ཆོས་ཅན། རང་
བཞིན་གྱིས་ཉོན་མོངས་པ་མ་ཡིན་ལ། རང་བཞིན་གྱིས་མ་དག་པའང་མིན་ཏེ། རང་
བཞིན་གྱིས་འོད་གསལ་བ་ཡིན་པའི་ཕྱིར། ཡང་དེ་གློ་བུར་གྱི་ཉོན་མོངས་པས་ཉོན་མི་
མོངས་པ་མིན་ལ། དག་པའང་མིན་ཏེ། གློ་བུར་གྱི་དྲི་མས་ཉོན་མོངས་པའི་ཕྱིར་རོ། །
མཚན་ཉིད་ཀྱི་ལེའུའི་འགྲེལ་པའོ།། །། །
༈ དེ་ལྟར་ཡོད་མེད་ཀྱི་ཆོས་ལ་རྨོངས་ནས་སྒྲོ་སྐུར་སྤང་བའི་ཕྱིར་མཚན་ཉིད་
དང་པོར་བཤད་ནས། ད་ནི་རྨོངས་པ་སྤངས་ནས་སྒྲིབ་པ་ལ་མཁས་པའི་ཕྱིར། གཉིས་པ་
སྒྲིབ་པ་ལ་གསུམ་སྟེ། མདོར་བསྟན། རྒྱས་པར་བཤད། གཉིས་སུ་བསྡུ་བའོ། །དང་པོ་ནི།
བྱང་སེམས་ཀྱི་རིགས་ཅན་གྱི་སྒྲིབ་པ་གཉིས་ནི་ཁྱབ་པ་ཡིན་ཏེ། རང་གཞན་གྱི་དོན་མཐའ་
དག་སྒྲིབ་པའི་ཕྱིར་རམ། བྱང་སེམས་ཀྱི་སྒྲིབ་པ་མཐའ་དག་ལ་ཁྱབ་པའི་ཕྱིར་རོ། །ཉན་
རང་གི་ཉོན་སྒྲིབ་ནི་ཉི་ཚེ་བ་སྟེ། བདག་དོན་ཙམ་ལ་སྒྲིབ་ཀྱི། སྒྲིབ་ཀུན་ལ་མ་ཁྱབ་པའི་
ཕྱིར་རོ། །ཅི་སྟེ་དེ་དག་ལ་ཉོན་མོངས་ཅན་མིན་པའི་མི་ཤེས་པ་མེད་ཅེ་ན། ཡོད་མོད་ཀྱི་དེ་
དག་གི་སྒྲིབ་པ་མིན་ཏེ། དེ་ཡོད་བཞིན་དུ་ཉན་རང་གི་བྱང་ཆུབ་ཐོབ་པའི་ཕྱིར། དེས་ན་དེ་
དག་གི་སྒྲིབ་པ་ནི་ཉོན་སྒྲིབ་གཅིག་པུའོ། །མ་རིག་པ་དུ་ཁ་ལ་སོགས་པ་བདེན་པ་ཤེས་
-127-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་གེགས་སུ་གྱུར་པ་ནི་བདག་གཞན་ལ་གནོད་ཅིང་ལས་དང་འཚེ་བ་སྐྱེད་པའི་ཉོན་
མོངས་པར་གྱུར་པ་དང༌། རིག་པའི་མི་མཐུན་ཕྱོགས་དང་། འཁོར་བའི་རྩ་བར་གྱུར་པས་
ཉོན་སྒྲིབ་ཏུ་བཞག་གི །ཤེས་སྒྲིབ་མིན་ཏེ། སོམ་ཉི་བཞིན་ནོ། །བྱང་སེམས་དང་ཉན་རང་
གི་རིགས་ཅན་ཡུལ་ངན་པ་ལ་ཆགས་སོགས་ཤས་ཆེ་བ་དང་རྒྱུན་དུ་འབྱུང་བ་དེ་དག་ནི་
ལྷག་པའི་སྒྲིབ་པ་སྟེ་ཆགས་སོགས་ལྷག་པར་སྤྱོད་པའི་སྒྲིབ་པ་ཡིན་པའི་ཕྱིར། རིགས་ཅན་
དེ་གཉིས་ཀྱི་ཉོན་མོངས་ཡུལ་དང་ཆ་འདྲ་བ་སྐྱེའི་རྒྱུན་དུ་མིན་པ་དེ་དག་ནི་ཆ་མཉམ་ཞིང་
མཚུངས་པར་སྤྱོད་པའི་སྒྲིབ་པ་སྟེ། ཤས་ཆེ་ཞིང་རྒྱུན་དུ་འབྱུང་བ་གཉིས་མེད་པའི་ཕྱིར།
བྱང་སེམས་སྙིང་རྗེས་འཁོར་བ་ལེན་པ་དང་། ཤེས་རབ་ཀྱིས་ཉེས་པ་མཐོང་སྟེ་འཁོར་བ་
སྤོང་བ་ལ་སྒྲིབ་པ་ཉོན་མོངས་པས་ནོན་བཞིན་དུ་འཁོར་བ་ལེན་ཅིང་། ཉེས་པ་མཐོང་ནས་
སྙིང་རྗེ་མེད་པར་འཁོར་བ་གཏོང་བ་ནི་བྱང་སེམས་ཀྱི་སྒྲིབ་པ་སྟེ། འཁོར་འདས་ལ་མི་
གནས་པའི་མྱང་འདས་ལ་སྒྲིབ་པའི་ཕྱིར་རོ། །དེ་ལྟར་ན། ཁྱབ་པ་དང་ཐ་མ་ནི་བྱང་སེམས་
དང་། ཉི་ཚེ་ཉན་རང་གི་དང་། མཉམ་ལྷག་ནི་རིས་ཅན་གཉིས་ཀྱི་སྒྲིབ་པར་བསྟེན་པ་ཡིན།
གཉིས་པ་ལ་གསུམ་སྟེ། རིགས་ཅན་ཐུན་མོང་གི་སྒྲིབ་པ། ཁྱད་པར་བྱང་སེམས་
ཀྱི་སྒྲིབ་པ། དེ་ལས་གཞན་པའི་སྒྲིབ་པའོ། །དང་པོ་ལ་གཉིས་ལས། སྤྱིར་བསྟན་པ་ནི།
གཉིས་ཀའི་སྒྲིབ་པ་ཉོན་སྒྲིབ་ལ་རྣམ་པ་ནི་དུ། རང་བཞིན་ཇི་ལྟ་བུ། གང་ལ་སྒྲིབ་སྙམ་ན།
ཐར་པ་ལ་སྒྲིབ་པའི་ཉོན་མོངས་པའི་སྒྲིབ་པའི་མཚན་ཉིད་ནི་ཉོན་མོངས་ཀྱི་རང་བཞིན་
ཏེ་དེའང་རྣམ་པ་དགུའོ། །དེ་ཇི་ལྟ་བུ་ཞེ་ན། དུཉཁ་སྣ་ཚོགས་ལ་ཀུན་ཏུ་སྦྱོར་བས་ཀུན་སྦྱོར་
ཏེ༑ ཆགས། ཁྲོ། ཕྲག་དོག །སེར་སྣ། ང་རྒྱལ། མ་རིག་པ། ལྟ་བ་མཆོག་འཛིན། ཐེ་ཚོམ་
རྣམས་ཏེ། དེ་དག་ནི་ཉོན་མོངས་པའི་སྒྲིབ་པ་ཡིན་ལ། ཉེ་ཉོན་དག་ཀྱང་ཉོན་མོངས་ཀྱི་རྒྱུ་
མཐུན་ལས་བྱུང་བ་དང་། ཉོན་མོངས་པར་གྱུར་པས་དེར་བསྡུའོ། །བྱེ་བྲག་ཏུ་བཤད་པ་ནི།
-128-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། དོ༡
དེ་དག་གིས་གང་ལ་སྒྲིབ་ཅེ་ན། ཁམས་གསུམ་གྱི་སྲེད་པ་རྗེས་ཆགས་ཀྱི་ཀུན་སྦྱོར་ནི་
ཁམས་གསུམ་པ་ཡིད་སྐྱོ་བ་ལ་སྒྲིབ་སྟེ། དེས་དུགཁས་ཉེན་ཡང་སྲིད་གསུམ་ལས་མི་སྐྱོ་
བའི་ཕྱིར། ཞེ་སྡང་གི་ཆར་གཏོགས་པའི་ཁོང་ཁྲོ་ནི་ཁྲོ་བའི་རྒྱུ་ལ་བཏང་སྙོམས་སུ་བྱེད་པའི་
རང་བཞིན་ལ་སྒྲིབ་སྟེ། དེས་ནི། མི་མཐུན་པ་ཁོང་ཁྲོའི་གཞི་ལ་བཏང་སྙོམས་སུ་བྱེད་མི་
ནུས་པས་སོ། །ལྷག་མ་རྣམས་ནི་དེ་ཁོ་ན་ནི་མ་ནོར་བར་མཐོང་བ་ལ་སྒྲིབ་སྟེ། ཇི་ལྟར་ཞེ་
ན༑ འཇིག་ལྟ་ལ་བརྟེན་ནས་སེམས་ཁེངས་པའི་མཚན་ཉིད་ཅན་གྱི་ང་རྒྱལ་བདུན་ནི།
འཇིག་ལྟ་བདག་དང་བདག་གི་གཟུང་འཛིན་ཀུན་བཏགས་ཀྱིས་དབེན་པར་མཐོང་བའི་
འཇིག་ཚོགས་ལ་ལྟ་བ་ཡོངས་སུ་ཤེས་པ་ལ་སྒྲིབ་སྟེ། ངེས་འབྱེད་ཆ་མཐུན་གྱི་དུས་ཀྱི་
གཉེན་པོ་སྟོབས་ཆེ་བས་ངའོ་སྙམ་པའི་ང་རྒྱལ་བར་ཆད་དང་བཅས་པ་དང་། གཉེན་
པོ་ཆུང་བས་དྲོད་རྩེར་བར་ཆད་མེད་པར་ཀུན་ཏུ་འབྱུང་བའི་དབང་གིས་འཇིག་ལྟ་མི་སྤོང་
བའི་ཕྱིར་རོ། །མ་རིག་པས་ནི་ལྟ་བ་དེའི་གཞི་ཉེར་ལེན་ཕུང་པོ་ལྔ་བདག་དང་བདག་གི་
དང་ཀུན་བཏགས་ཀྱིས་སྟོང་པ་དང་བདེན་པའི་རྣམ་པ་བཅུ་དྲུག་ཏུ་ཤེས་པ་ལ་སྒྲིབ་སྟེ།
དེས་ཉེར་ལེན་ཕུང་ལྔ་མི་རྟག་སོགས་སུ་མི་ཤེས་པའི་ཕྱིར་འཇིག་ལྟ་དང་བདག་ཏུ་
བཏགས་པའི་ཉེར་ལེན་ཕུང་ལྔ་ལ་རྟག་ཆད་དུ་འཛིན་པའི་མཐར་ལྟ་དང་། ལྟ་བ་གང་གིས་
རྒྱུ་འབྲས་སོགས་ཡོད་པ་ལ་སྐུར་འདེབས་དང་། རྟག་སོགས་སུ་ལོག་པར་རྟོག་པའི་ལོག་
ལྟ་སྟེ་ལྟ་བའི་ཀུན་སྦྱོར་གྱིས་ནི་འགོག་བདེན་ཤེས་པ་ལ་སྒྲིབ་སྟེ་འཇིག་ལྟ་དང་མཐར་ལྟས་
བདག་མེད་པར་འགྱུར་ཞེས་འགོག་པ་ལ་སྐྲག་ཅིང་། ལོག་ལྟས་འགོག་པ་མེད་ཅེས་སྐུར་
པ་འདེབས་པའི་ཕྱིར་རོ། །མཆོག་འཛིན་ནི་ལྟ་བ་དང་ལྟ་བའི་གནས་ཉེར་ལེན་ཕུང་ལྔ་ལ་
གཙོ་བོ་དང་མཆོག་སོགས་སུ་འཛིན་པའི་ལྟ་བ་མཆོག་འཛིན་དང་། ཚུལ་ཁྲིམས་བརྟུལ་
ཞུགས་གང་རུང་ངམ། དེ་གཉིས་ཀའམ་དེའི་གནས་ཕུང་ལྔ་ལ་དག་ངེས་འབྱིན་དུ་ལྟ་བའི་
-129-



༧.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚུལ་ཁྲིམས་དང་བརྟུལ་ཞུགས་མཆོག་འཛིན་ཏེ། དེས་ལམ་བདེན་ཤེས་པ་ལ་སྒྲིབ་སྟེ།
འཕགས་ལམ་བོར་ཏེ་ལམ་གཞན་གྱིས་དག་པར་མཆོག་ཏུ་འཛིན་པའི་ཕྱིར། བདེན་པ་
དང་ཀུན་མཆོག་ལ་ཡིད་གཉིས་ཟ་བའི་ཐེ་ཚོམ་གྱིས་དཀོན་མཆོག་གསུམ་ཤེས་པ་ལ་སྒྲིབ་
སྟེ༑ དཀོན་མཆོག་གི་ཡོན་ཏན་སངས་རྒྱས་ལ་ཉེས་པ་སྤངས་ཤིང་ཡོན་ཏན་མཐར་ཕྱིན་པ་
དང༌། ཆོས་ལས་རྟོགས་པ་ལ་འཁོར་བ་ལས་སྒྲོལ་ཞིང་དུཁ་རྒྱུ་བཅས་གཏན་དུ་ཞི་བ་དང་
ལུང་ལ་དེ་རྟོགས་བྱེད་དང་། དགེ་འདུན་ལ་འབྲས་བུ་ལ་ཞུགས་གནས་དང་། བླ་ན་མེད་
པའི་སྦྱིན་གནས་ཀྱི་ཞིང་དུ་ཤེས་པའི་སྒོ་ནས་ཡིད་ཆེས་པ་མེད་པའི་ཕྱིར་རྙེད་བཀུར་ལ་
ཆགས་པའི་གཞན་གྱི་ཕུན་ཚོགས་ལ་སེམས་ཁོང་ནས་འཁྲུག་པའི་ཕྲག་དོག་གིས་ནི། རྙེད་
པ་དང་ནི་བཀུར་སྟི་ཉེས་པ་ཐམས་ཅད་ཀྱི་གནས་སུ་ཤེས་པ་ལ་སྒྲིབ་སྟེ། རྙེད་བཀུར་ཡོན་
ཏན་ཀུན་གྱི་མི་མཐུན་ཕྱོགས་དང་གནོད་པ་སྣ་ཚོགས་ཀྱི་རྩ་བར་མི་ཤེས་པའི་ཕྱིར་ཡོ་བྱད་
ལ་ལྷག་པར་ཆགས་པས་ཀུན་ཏུ་འཛིན་པའི་སེར་སྣས་ཡོ་བྱད་དེ་ཚོགས་ཆས་བསྙུངས་པ་
ཡོངས་སུ་ཤེས་པ་ལ་སྒྲིབ་སྟེ། ཡོ་བྱད་ལ་ལྷག་པར་ཆགས་པས་ཡོན་ཏན་ཀུན་གྱི་གནས་སུ་
འཛིན་པའི་ཕྱིར་རོ། །དེ་རྣམས་ཀྱི་གོ་རིམ་ནི་ཐར་པ་འདོད་པས་ཐོག་མར་འཁོར་བ་ལ་སྐྱོ་
བར་དང་། དེ་ནས་ཐམས་ཅད་ལ་བཏང་སྙོམས་སུ་དང་། དེ་ནས་འཇིག་ལྟ། དེ་ནས་དེའི་
གཞི་སྡུག་ཀུན་གྱི་བདག་ཉིད་དུ་དང་། དེ་ནས་འགོག་པ་དང་། དེ་ནས་དེ་ཐོབ་བྱེད་ཀྱི་ལམ་
ཤེས་པར་བྱའོ། །དེས་དཀོན་མཆོག་ལ་ཤེས་ནས་དད་པ་ཐོབ་ཅིང་བདེན་པ་མཐོང་བའི་
སྟོབས་ཀྱིས་རྙེད་བཀུར་གྱི་ཉེས་པ་དང་། ཡོ་བྱད་བསྙུངས་པའི་ཡོན་ཏན་མཐོང་བས་རིམ་
པ་དེ་ལྟར་བཞག་གོ །
གཉིས་པ་ལ་གཉིས་ལས། བསྟན་པ་ནི། ཅི་སྒྲིབ་པ་ཐམས་ཅད་དེ་དག་ཏུ་ཟད་
དམ་ཞེ་ན། མིན་ཏེ། དགེ་བ་དང་ལ་སོགས་པས་བྱང་ཆུབ་ཡང་དག་པར་འཛིན་པ་ནས།
-130-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
དབང་གི་བར་བཅུ་ལ་སྒྲིབ་པ་ནི་ཉན་རང་དང་བྱང་སེམས་ཐུན་མོང་གི་ཉོན་སྒྲིབ་ལས་
གཞན་བྱང་སེམས་རྣམས་ཀྱི་ཤེས་བྱའི་སྒྲིབ་པ་ཡིན་པས་སོ། །རྒྱས་བཤད་ལ་གསུམ་ལས།
དང་པོ་ཇི་ལྟར་སྒྲིབ་པའི་ཚུལ་ནི། སྒྲིབ་པ་དེ་གང་ཞེ་ན། སུམ་ཅུ་སྟེ། དགེ་སོགས་འོག་ནས་
འབྱུང་བ་བཅུ་པོ་དེ་དག་གིས་ནི་སྒྲིབ་པ་རྣམས་རེ་རེ་ལ་གསུམ་ གསུམ་དག་ཏུ་ཤེས་
པར་བྱའོ། །དེ་ལ་དགེ་བ་ལ་སྒྲིབ་པ་གསུམ་ནི་བག་མེད་པའམ་ལེ་ལོའི་དབང་གིས་དགེ་བ་
ལ་རྒྱུན་དང་གུས་པར་སྦྱོར་བ་མེད་པ་དང༌། མི་ཤེས་པའམ་ལྟ་བ་ཉོན་མོངས་ཅན་གང་
གིས་བྱང་ཆུབ་ཀྱི་རྒྱུའི་དགེ་རྩ་སྐྱེ་ཞིང་མཆེད་པའི་སྒོ་གསུང་རབ་མིན་པ་ཕྱི་རོལ་པའི་བསྟན་
བཅོས་ལ་སྦྱོར་བ་དང་། འདོད་ཆགས་ལ་མི་སྡུག་པ་བསྒོམས་པ་ལ་སོགས་པ་སྤང་བྱ་སྤོང་
བའི་ཐབས་གང་ཡིན་དེ་ལ་རྣལ་འབྱོར་དུ་བྱེད་པ་མིན་པར་འདོད་ཆགས་ལ་བྱམས་པ་ལྟར་
སྤང་བྱ་སྤོང་བའི་ཐབས་མིན་པ་གང་ཡིན་པ་ལ་བསྐྱེད་པ་སྟེ་སྦྱོར་བ་དང་གསུམ་མོ། །བྱང་
ཆུབ་ཀྱི་སྒྲིབ་པ་གསུམ་ནི་དགེ་བ་སྐྱེ་བ་མེད་པ་སྟེ་མི་བསྐྱེད་པ་དང་། སྐྱེས་ཀྱང་ལེ་ལོ་ལ་
སོགས་པའི་དབང་གིས་ཡང་ཡང་དུ་སྤེལ་ཞིང་ཡིད་ལ་མི་བྱེད་པ་དང་། བྱང་ཆུབ་ཐོབ་བྱེད་
ཀྱི་ཚོགས་གཉིས་ནི་རབ་ཏུ་མ་རྫོགས་པ་དང་གསུམ་མོ། །ཡང་དག་པར་འཛིན་པ་ནི་བྱང་
ཆུབ་ཀྱི་སེམས་ཏེ། ཚོགས་གཉིས་དང་དེའི་འབྲས་བུ་སངས་རྒྱས་དང་སེམས་ཅན་ཐམས་
ཅད་ཕུང་པོ་ལྷག་མེད་ཀྱི་མྱང་འདས་ཀྱི་དབྱིངས་སུ་འཇོག་པ་འདིས་ཡང་དག་པར་འཛིན་
ཞིང་ཡོངས་སུ་ལེན་པས་ཏེ། དེའང་བདག་གཞན་ལ་ཕན་པའི་སེམས་པ་འདུན་པ་དང་
བཅས་པའོ། །དེའི་སྒྲིབ་པ་གསུམ་ནི་ཐེག་ཆེན་གྱི་རིགས་མེད་པའམ་ཉན་རང་གི་རིགས་
དང་ལྡན་པ་དང་། རིགས་ཡོད་ཀྱང་སེམས་བསྐྱེད་དུ་འཇུག་པའི་བཤེས་གཉེན་དང་ཕྲད་
པ་དང་མི་ལྡན་པའམ། བྱང་ཆུབ་ལས་ལྡོག་ཅིང་དགེ་བ་མི་འཕེལ་བའི་བཤེས་གཉེན་དང་
ལྡན་པ་དང་། དགེ་བཤེས་དང་ཕྲད་ཀྱང་འཁོར་བའི་དུསཁས་སེམས་ནི་ཡོངས་སུ་སྐྱོ་བས་
-131-



[
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མྱུར་དུ་མྱ་ངན་ལས་འདའ་བར་སེམས་པ་དང་གསུམ་མོ། །བློ་དང་ལྡན་པ་ནི་བྱང་སེམས་
ཏེ་ཉན་ཐོས་སོགས་ལས་དབང་པོ་རྣོ་བ་དང་། ཤེས་བྱ་ཐམས་ཅད་ལ་རྟོག་ཅིང་ཆོས་ཟབ་
ཅིང་རྒྱ་ཆེ་བ་ལ་མོས་པའི་ཕྱིར་རོ། །དེའང་གཞན་དོན་ཕྱིན་ཅི་མ་ལོག་པར་སྒྲུབ་པ་སྟེ།
དེའི་ཡོངས་སུ་ཤེས་པ་ལ་སྒྲིབ་པ་གསུམ་ནི། བསྒྲུབ་པ་ཕར་ཕྱིན་ལ་འཇུག་པ་དང་ཡང་མི་
ལྡན་པ་དང༌། དེ་དང་ལྡན་པའི་རྒྱལ་སྲས་ལ་འདིའི་ཞེས་མི་ཤེས་པའི་རྟོག་དཔྱོད་མེད་པའི་
སྐྱེ་བོ་ངན་པ་བླུན་པོ་དང་འགྲོགས་པ་དང༌། བྱང་སེམས་ལ་སྡང་བས་ཡོན་ཏན་མི་མཐོང་
ཞིང་ཉེས་པ་མཐོང་བའམ་གནོད་པར་སེམས་པས་ཡོན་ཏན་བཅབས་ཏེ་མེད་པའི་ཉེས་པ་
སྒྲོགས་པའི་སྐྱེ་བོ་སྡང་བ་དང་འགྲོགས་པ་སྟེ་གསུམ་མོ། །སྒྲོ་སྐུར་གྱི་འཁྲུལ་པ་མེད་པའི་
མཐོང་ལམ་སྟེ། དེའི་སྒྲིབ་པ་གསུམ་ནི། གཟུང་འཛིན་དུ་ཞེན་པའི་བག་ཆགས་བརྟས་
པའམ་མཐོང་སྤང་གི་བག་ལ་ཉལ་ལམ་ཆོས་དབྱིངས་རྟོགས་པའི་གེགས་ཉོན་མོངས་
ཅན་མིན་པའི་མི་ཤེས་པའི་ས་བོན་ཀུན་གཞི་ལ་གནས་པ་རྐྱེན་གྱིས་གསོས་བཏབ་པའམ།
བདག་སོགས་སུ་རྟོག་པའི་ཕྱིན་ཅི་ལོག་གི་གནས་ངན་ལེན་དང་། ཤས་ཆེ་ཞིང་ཡུན་རིང་
བའི་ཆགས་སོགས་གཉེན་པོ་ལ་སྦྱོར་བའི་སྐབས་མི་འབྱེད་པའི་ཉོན་སྒྲིབ་དང་། མཚམས་
མེད་སོགས་ངན་སོང་དུ་ངེས་པའི་ལས་སྒྲིབ་དང་། དེར་སྐྱེས་པས་འཕགས་པའི་ཆོས་སྐྱེ་
བའི་སྐལ་བ་མེད་པའི་ངན་སོང་སོགས་རྣམ་སྨིན་གྱི་སྒྲིབ་པ་གསུམ་ལས་ལྷག་མ་སྟེ་གསུམ་
གར་མ་ཚོགས་པ་གང་རུང་དང་། རྣམ་གྲོལ་ཐོབ་པའི་ཤེས་རབ་མ་སྨིན་པ་སྟེ་ལས་སུ་མི་
རུང་བའམ་ངེས་འབྱེད་ཆ་མཐུན་གྱི་གནས་མ་ཐོབ་པ་སྟེ་གསུམ་མོ། །སྒྲིབ་པ་མེད་པ་ནི་
སྒྲིབ་པའི་གཉེན་པོ་སྒོམ་ལམ་སྟེ། དེའི་སྒྲིབ་པ་གསུམ་ནི་སྒོམ་སྤང་གི་ཉོན་མོངས་ཀྱི་བག་
ལ་ཉལ་ལམ། བདག་ལྟ་ལྷན་སྐྱེས་སམ། ཤེས་སྒྲིབ་ཀྱི་ས་བོན་ཀུན་གཞི་ལ་གནས་པ་
གསོས་བཏབ་པའི་རང་བཞིན་གྱིས་ནི་ལྷན་ཅིག་སྐྱེས་པའི་གནས་ངན་ལེན་དང་། གཏི་
，
，
|
-132-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
མུག་གི་ཆར་གཏོགས་པས་དགེ་བ་ལ་མི་སྤྲོ་བའི་ལེ་ལོ་དང་། ཡུལ་ལ་ཆགས་པས་དགེ་བ་
ལ་མི་འཇུག་པའམ་ཏིང་ངེ་འཛིན་གྱི་རོ་མྱང་བའི་བག་མེད་པ་སྟེ་གསུམ་མོ། །དགེ་བའི་རྩ་
བ་སྐྱེས་ཤིང་བྱུང་བ་རྣམས་སངས་རྒྱས་སུ་སེམས་ཀྱིས་ངེས་པར་འབྱེད་པའི་ཡོངས་སུ་བསྔོ་
བའི་སྒྲིབ་པ་གསུམ་ནི། གང་དག་གིས་འཁོར་བ་དང་ཉན་རང་གི་བྱང་ཆུབ་ཏུ་བསྔོའི་
སངས་རྒྱས་སུ་མི་བསྔོ་བ་སྟེ། སྲིད་པ་ཉེར་ལེན་ཕུང་པོ་ལྔ་ལ་ཆགས་པ་དང་། སྤྱད་པར་བྱ་
བས་ལོངས་སྤྱོད་གཟུགས་སོགས་ཡུལ་ལ་ཆགས་པ་དང་། བདག་གིས་སངས་རྒྱས་ག་ལ་
འགྲུབ། སེམས་ཅན་གྱི་དོན་ལྟ་ག་ལ་ཞིག་སྙམ་པའི་སེམས་རྒྱ་ཆུང་བའི་སེམས་ནི་ཞུམ་
པར་གྱུར་པ་དང་གསུམ་སྟེ། དེ་དག་གིས་སྔ་མ་ལྟར་བསྔོ་བའོ། །དེ་ཡང་སྔ་མ་གཉིས་ཀྱིས་
བདེ་འགྲོ་དང་ཕྱི་མས་ཉན་རང་དུའོ། །སྟོང་པ་དང་རྒྱལ་བ་རྒྱལ་སྲས་ཀྱི་ཡོན་ཏན་ཟབ་
རྒྱས་ལ་མི་སྐྲག་པའི་སྒྲིབ་པ་གསུམ་ནི་ཐེག་ཆེན་གྱི་ཚུལ་བརྗོད་པའི་གང་ཟག་ལ་ཆོས་མ་
ནོར་བར་ཁོང་དུ་ཆུད་པའི་འཆད་པར་དང་། བསླབ་གསུམ་ལ་སོགས་པའི་ཡོན་ཏན་ཡོད་
པར་ཡིད་མི་ཆེས་པས་མི་སྲིད་སྙམ་པ་གང་ཟག་ལ་མི་མོས་པ་དང་། གསུང་རབ་ལ་ཟབ་
རྒྱས་ཀྱི་ཚུལ་རྟོགས་བྱེད་དང་དོན་མ་ལོག་པར་ཡིད་མ་ཆེས་པས་ཆོས་ལ་མི་མོས་པ་དང་།
དགོངས་པའི་དོན་མ་རྟོགས་ནས་མ་སྐྱེས་པ་ལ་སོགས་པའི་དོན་ལ་སྒྲ་ཇི་བཞིན་དུ་ནི་
དཔྱོད་ཅིང་རྟོག་པས་མ་སྐྱེས་པའི་དོན་ལ་མི་མོས་པ་དང་གསུམ་མོ། །དམ་ཆོས་གནས་
པའམ་གཞན་རྗེས་སུ་བཟུང་བའི་ཕྱིར་ཆོས་སྟོན་པ་ལ་སེར་སྣ་མེད་པའི་སྒྲིབ་པ་གསུམ་ནི།
དམ་པའི་ཆོས་ལ་གཅེས་སྤྲས་སུ་བྱེད་པའི་སྒོ་ནས་གཞན་རྒྱུད་ལ་གོ་བ་དང་ཡུན་དུ་
གནས་པར་མི་བྱེད་པའི་ཆེད་ཆེར་མི་འཛིན་པ་དང༌། རྙེད་བཀུར་ལ་གདུང་ཞིང་གཅེས་སུ་
འཛིན་པས་ཆོས་ལ་ཆེད་ཆེར་འཛིན་ཀྱང་གཞན་བདག་དང་མཚུངས་པའམ་ལྷག་པས་
བདག་གི་རྙེད་བཀུར་གྱི་བར་ཆད་དུ་འགྱུར་དུ་དོགས་ནས་ཆོས་མི་འཆད་པ་དང༌། རྙེད་
-133-



|
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཀུར་ལ་མ་ཆགས་ཀྱང་སེམས་ཅན་ལ་སྙིང་རྗེ་མེད་པས་ཆོས་མི་འཆད་པ་སྟེ་གསུམ་མོ། །
དབང་ནི་སངས་རྒྱས་ཏེ་སེམས་ཀྱི་དབང་རྣམ་པ་ཐམས་ཅད་ཐོབ་པས་སོ། །དེའི་སྒྲིབ་པ་
གསུམ་ནི་སྒྲིབ་པ་གང་གིས་ཡེ་ཤེས་དང་སྤོང་བ་དང་མཐུ་ཕུན་ཚོགས་ལ་དབང་བྱེད་པ་མི་
ཐོབ་པའི་རྒྱུ་རང་གི་ལྟ་བ་ལ་མཆོག་ཏུ་འཛིན་པ་དང༌། མི་དགེ་བའི་བཤེས་གཉེན་ལ་
བརྟེན་པ་ཐེག་ཆེན་འདི་བདུད་ཀྱིས་སྨྲས་པ་དང་། ངན་སོང་གི་རྒྱུ་སྟེ་སངས་རྒྱས་ཀྱི་གསུང་
མིན་ཞེས་རང་ཉིད་སྤོང་ཞིང་གཞན་མོས་པ་བཟློག་པ་དང༌། གླེགས་བམ་འཕྱི་བསྲེག་ཆུར་
སྐྱུར་བ་ལ་སོགས་པས་ཆོས་ཉན་པ་དང་མི་ལྡན་པའི་ལུས་ཀྱི་ས་བོན་གསོས་པའི་རྒྱུ་ལས་
ཆོས་ཉན་པ་དང་གཏན་དུ་བྲལ་བའི་ཐོས་པས་ཕོངས་པ་དང་། མ་ཕོངས་ཀྱང་ཆོས་རྣམ་
པར་འབྱེད་མི་ནུས་པས་ཡེ་ཤེས་ཀྱི་ཚོགས་མི་རྫོགས་པའི་ཕྱིར་ཐོས་པ་ཉུང་བ་དང་། མང་
དུ་ཐོས་ཀྱང་འདུན་པ་སོགས་དང་སྤོང་བའི་འདུ་བྱེད་བརྒྱད་གང་རུང་མ་ཚང་བས་རྡོ་རྗེ་ལྟ་
བུ་སོགས་ཏིང་ངེ་འཛིན་སྒོམ་པ་མ་རྫོགས་པ་སྟེ་སྦྱངས་པ་མ་བྱས་པའོ། །
གཉིས་པ་བྱེད་རྒྱུ་བཅུར་འགྱུར་ཚུལ་ནི། སྒྲིབ་པ་འདི་རྣམས་ནི་དགེ་བ་དང་ལ་སོགས་
པས་བྱང་ཆུབ་ལ་སོགས་པ་བཅུའི་དོན་གང་ལ་སྒྲིབ་པ་དེ་ཟློག་ན་དགེ་བ་ལ་སྦྱོར་བ་ནས་
ཏིང་ངེ་འཛིན་སྦྱངས་པ་བྱས་པ་ལ་ཐུག་པ་རྣམས་ནི་བྱེད་རྒྱུ་བཅུར་འགྱུར་ལ། དེའང་དགེ་
སོགས་སྐྱེ་བ་ལ་སོགས་པའི་རྒྱུ་ལ་གེགས་སུ་གྱུར་པ་ན་དགེ་སོགས་ལ་སྒྲིབ་པ་ཞེས་བྱ་སྟེ།
དཔེར་ན་མིག་ཤེས་ཀྱི་རྒྱུ་སྣང་བ་རྩིག་པས་བསྒྲིབས་པ་ན་རྩིག་པས་མིག་ཤེས་བསྒྲིབས་
ཞེས་བརྗོད་པ་བཞིན་ནོ། །དེ་ལ་སྦྱོར་བ་སྐྱེ་མཆེད། ཚུལ་བཞིན་ལ་སྦྱོར་བ་གསུམ་ཆོས་
ཅན། དེ་ལ་དངོས་སུ་སྒྲིབ་པ་གསུམ་གྱི་ནི་དགེ་བ་ལ་བརྒྱུད་ནས་སྒྲིབ་སྟེ། དགེ་བའི་བྱེད་
རྒྱུ་སྟེ་སྐྱེ་མཆེད་ཡིན་པའི་ཕྱིར། མིག་དབང་མིག་ཤེས་ཀྱི་བྱེད་རྒྱུ་ཡིན་པ་བཞིན་ནོ། །དགེ་
བ་བསྐྱེད་པ་ཡིད་ལ་བྱེད་པ་ཚོགས་རྫོགས་པ་གསུམ་ཆོས་ཅན། དེ་ལ་སྒྲིབ་པས་ནི་བྱང་
--
-
-134-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། དོ༡།
ཆུབ་དྲི་མེད་དེ་བཞིན་ཉིད་སྐྱེ་བ་མེད་པ་ལ་སྒྲིབ་སྟེ། དེ་བྱང་ཆུབ་ཀྱི་སྐྱེ་མཆེད་མིན་གྱི་
གཏན་དུ་གནས་པར་བྱེད་པའི་རྒྱུ་ཡིན་པའི་ཕྱིར། ཟས་བཞི་སེམས་ཅན་གྱི་གནས་རྒྱུ་ཡིན་
པ་བཞིན་ནོ། །རིགས་དང་བཤེས་གཉེན་ཕུན་ཚོགས་མི་སྐྱོ་བ་གསུམ་ཆོས་ཅན། དེ་ལ་
སྒྲིབ་པས་ནི་དགེ་བའི་རྟེན་ཡང་དག་འཛིན་སེམས་བསྐྱེད་ལ་སྒྲིབ་སྟེ། དེ་དགེ་བའི་རྟེན་
སེམས་བསྐྱེད་ཀྱི་བྱེད་རྒྱུ་ཡིན་པའི་ཕྱིར། སྣོད་ཀྱི་འཇིག་རྟེན་སེམས་ཅན་གྱི་རྟེན་གྱི་རྒྱུ་ཡིན་
པ་བཞིན་ནོ། །སྒྲུབ་པ་དང་ལྡན་པ་སྐྱེ་བོ་རུང་བ་དང་གནོད་པར་མི་སེམས་པ་དང་འགྲོགས་
པ་གསུམ་ཆོས་ཅན། དེ་ལ་སྒྲིབ་པ་ནི་བྱང་སེམས་སུ་ཤེས་པ་ལ་སྒྲིབ་པ་སྟེ། དེ་བྱང་སེམས་
པར་གསལ་བྱེད་ཀྱི་རྒྱུ་ཡིན་པའི་ཕྱིར། གཟུགས་ཀྱི་གསལ་བྱེད་སྣང་བ་ལྟ་བུའོ། །གནས་
ངན་ལེན་དང་སྒྲིབ་གསུམ་མེད་པ་དང་ཤེས་རབ་སྨིན་པ་གསུམ་ཆོས་ཅན། དེ་ལ་སྒྲིབ་པས་
ནི་འཁྲུལ་མེད་ལ་སྒྲིབ་སྟེ། དེ་ནི་སྒྲོ་སྐུར་གྱི་འཁྲུལ་པ་བཟློག་པར་འགྱུར་བའི་བྱེད་རྒྱུ་ཡིན་
པའི་ཕྱིར། མེས་འབྲས་ཅན་གནས་སྐབས་མི་འདྲ་བར་འགྱུར་བ་བཞིན་ནོ། །ལྷན་སྐྱེས་ཀྱི་
གནས་ངན་ལེན་བཅོམ་པ་དང་བརྩོན་འགྲུས་བག་ཡོད་གསུམ་ཆོས་ཅན། དེ་ལ་སྒྲིབ་པས་
ནི་སྒྲིབ་པ་མེད་པ་ལ་སྒྲིབ་སྟེ། སྒྲིབ་པ་དང་བྲལ་བའི་བྱེད་རྒྱུ་ཡིན་པའི་ཕྱིར། ཟོར་བས་
བརྔ་བྱའི་རྩྭ་འབྲལ་བར་བྱེད་པ་བཞིན་ནོ། །སྲིད་པ་དང་ལོངས་སྤྱོད་ལ་མ་ཆགས་པ་དང་
སེམས་མ་ཞུམ་པས་དགེ་བ་སངས་རྒྱས་སུ་བསྔོ་བ་ཆོས་ཅན། དེ་ལ་སྒྲིབ་པས་ནི་བསྔོ་བ་
ལ་སྒྲིབ་སྟེ། དགེ་བ་བྱང་ཆུབ་ཀྱི་རྒྱུར་བསྒྱུར་བའི་བསྔོ་བའི་རྒྱུ་ཡིན་པའི་ཕྱིར། གསེར་
མགར་གྱིས་གསེར་གདུ་བུ་སོགས་སུ་བསྒྱུར་བ་བཞིན་ནོ། །རྒྱལ་སྲས་ཀྱི་ཡོན་ཏན་ལ་ཡིད་
ཆེས་པ་ཐེག་ཆེན་ལ་མོས་ པ་དག་ངེས་དོན་ ཁོང་དུ་ཆུད་པ་ གསུམ་ཆོས་ཅན། དེ་ལ་
སྒྲིབ་པས་ནི་མི་སྐྲག་པ་ལ་སྒྲིབ་སྟེ། དེ་མི་སྐྲག་པར་ཡིད་ཆེས་པའི་བྱེད་རྒྱུ་ཡིན་པའི་ཕྱིར།
དུ་བས་མེ་ཡོད་པར་ཡིད་ཆེས་པར་བྱེད་པ་བཞིན་ནོ། །ཆོས་ལ་ཆེས་ཆེར་འཛིན་རྙེད་བཀུར་
-135-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་མི་ལྟ་འགྲོ་ལ་སྙིང་རྗེ་བ་གསུམ་ཆོས་ཅན། དེ་ལ་སྒྲིབ་པས་ནི་སེར་སྣ་མེད་པ་ལ་སྒྲིབ་སྟེ།
དེས་ཆོས་ལ་སེར་སྣ་མེད་པས་གཞན་ཡིད་ཆེས་པར་བྱེད་པའི་རྒྱུ་ཡིན་པའི་ཕྱིར། གཏན་
ཚིགས་དམ་བཅའི་ཡིད་ཆེས་པར་བྱེད་པའི་བྱེད་རྒྱུ་ཡིན་པ་བཞིན་ནོ། །ཆོས་ཀྱིས་མི་
འཕོངས་པ་དང་མང་དུ་ཐོས་པ་ཏིང་ངེ་འཛིན་སྦྱངས་པ་གསུམ་ཆོས་ཅན། དེ་ལ་སྒྲིབ་པས་
ནི་དབང་ལ་སྒྲིབ་སྟེ། དབང་བྱེད་པ་འཐོབ་པའི་རྒྱུ་ཡིན་པའི་ཕྱིར། ལམ་གྱི་མྱང་འདས་
ཐོབ་བྱེད་བཞིན་ནོ། །དེ་དག་ཀྱང་བསྡུ་ན། བྱེད་རྒྱུ་བཅུ་ནི་སྐྱེ་བ་དང༌། །གནས་པ་བརྟེན་
དང་བསྟན་བྱ་དང༌། །འགྱུར་དང་འབྲས་དང་གཞན་དུ་ཡང་། །ཡིད་ཆེས་གོ་བྱེད་འཐོབ་
རྣམས་ལ། །མིག་དང་ཟས་ས་མར་མེ་དང༌། །མེ་ལ་སོགས་པ་དེ་ཡི་དཔེ། །བཟོ་བ་བཟོ་
ཤེས་དུ་བ་དང་
། །རྒྱུ་དང་ལམ་ལས་སོགས་པ་གཞན། །ཞེས་འགྲེལ་པ་ལས་སོ། །
གསུམ་པ་དེའི་གོ་རིམ་ངེས་པའི་རྒྱུ་ནི། བྱང་ཆུབ་འདོད་པས་ཐོག་མར་དགེ་རྩ་བསྐྱེད།
དེ་ནས་བྱང་ཆུབ་ཐོབ་ཅིང་དགེ་རྩ་སྐྱེ་བས་གནས་ནི་སེམས་བསྐྱེད་དང་། དེའི་གནས་རྒྱལ་
སྲས་དང་། དེས་མཐོང་ལམ་བསྐྱེད་ཅིང་དེ་གོམས་པས་སྒྲིབ་པ་སྤོང་ལ། དེས་དགེ་རྩ་བྱང་
ཆུབ་ཏུ་བསྔོ་ཞིང་དེས་ཐེག་ཆེན་ལ་མི་སྐྲག་ལ། དེས་ཐེག་ཆེན་གྱི་ཡོན་ཏན་མཐོང་ནས་
གཞན་ལ་སྟོན་ཏོ། །དེས་ཡོན་ཏན་སྣ་ཚོགས་ཀྱི་སྟོབས་བསྐྱེད་ནས་མྱུར་དུ་སངས་རྒྱས་
ཐོབ་ནས་ཆོས་ཀུན་ལ་དབང་ཐོབ་པས་གོ་རིམ་དེ་ལྟར་བཞག་གོ །
གསུམ་པ་ལ་གཉིས་ལས། དང་པོ་མདོ་བསྟན་པ་ནི། ཉན་ཐོས་དང་བྱང་ཆུབ་
སེམས་དཔའི་ཐུན་མོང་གི་བསྒྲུབ་བྱ་བྱང་ཆུབ་ཀྱི་ཕྱོགས་དང༌། རྒྱལ་སྲས་ཀྱི་ཐུན་མོང་
མིན་པའི་བསྒྲུབ་བྱ་ཕ་རོལ་ཏུ་ཕྱིན་པ་དང་། ས་བཅུ་ལ་སྒྲིབ་པ་དག་ནི་སྒྲིབ་པ་སྔ་མ་ལས་
གཞན་ཡིན་ཏེ། སྔ་མ་ནི་རྒྱུ་ལ་སྒྲིབ་པའི་སྒོ་ནས་འབྲས་བུ་ལ་སྒྲིབ་པར་བཤད་ལ། འདིར་
འབྲས་བུ་ལ་དངོས་སུ་སྒྲིབ་པས་སམ། ཡང་ན་སྔ་མ་སྦྱོར་བ་མེད་པ་ལ་སོགས་པ་ལས་
-136-



ངས་བ
གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༼༡
གཞི་ལ་མི་མཁས་སོགས་གཞན་ཡིན་ནོ་ཞེས་རིག་པར་བྱའོ། །
གཉིས་པ་རྒྱས་པར་བཤད་པ་ལ་གསུམ་ལས། བྱང་ཆུབ་ཕྱོགས་མཐུན་གྱི་
སྒྲིབ་པ་ནི། བདག་གི་གནས་དང་ལོངས་སྤྱོད་དུ་དང་བདག་ཏུ་དང་བདག་ཉོན་མོངས་པ་
དང་རྣམ་བྱང་དུ་ཞེན་པའི་གཞི་ལུས་ཚོར་སེམས་ཆོས་རྣམས་ཀྱི་རང་གི་མཚན་ཉིད་མི་
གཙང་དུ་ཁ་མི་རྟག་བདག་མེད་དུ་དང་། སྤྱིའི་མཚན་ཉིད་མི་རྟག་དུ་ཁ་སྟོང་པ་བདག་མེད་
དུ་མི་ཤེས་པ་ནི་མི་མཁས་པ་སྟེ། དེ་རྣམས་ནི་དྲན་པ་ཉེར་བཞག་ལ་སྒྲིབ་བོ། །ལེ་ལོ་
སྙོམས་ལས་ཀྱིས་ཡང་དག་སྤོང་བཞི་ལ་སྒྲིབ་སྟེ། དེ་བཞི་བརྩོན་འགྲུས་ཡིན་པས་སོ། །
འདུན་བརྩོན་སེམས་སྤྱོད་པ་དག་ལས་གང་རུང་མ་ཚང་བས་བསྒོམ་པ་མ་རྫོགས་པ་དང་།
སྤོང་བའི་འདུ་བྱེད་བརྒྱད་མ་ཚང་བ་གཉིས་ཀྱི་ཏིང་ངེ་འཛིན་ཉམས་པ་ལེ་ལོ་དམིགས་པ་
རྗེད་པ་བྱིང་རྒོད་དུ་མི་བྱེད་པ་དང་། འདུ་བྱེད་པའི་ཉེ་ཉོན་ནི་རྫུ་འཕྲུལ་རྐང་པ་ལ་སྒྲིབ་བོ།།
འཁོར་བ་ལ་སྐྲག་སྟེ་ཐར་པའི་དབང་དུ་བྱས་ནས་དགེ་རྩ་འདུ་བྱེད་པ་དེས་ཐར་པ་རྙེད་པ་
ངེས་པས་ཐར་པ་ཆ་མཐུན་ཏེ། དེ་བསྐྱེད་ན་དད་སོགས་ཀྱིས་དབང་པོའི་མིང་ཐོབ་ཀྱི་
གཞན་དུ་མིན་པས་ཐར་པ་ཆ་མཐུན་མི་བསྐྱེད་པའི་སྲིད་པ་ལ་ཆགས་པ་དང་མྱང་འདས་ལ་
འཇིགས་པའི་ཉེ་ཉོན་ནི་དབང་པོ་རྣམས་ལ་སྒྲིབ་བོ། །དྲོད་རྩེས་ཕྱེ་བའི་དབང་པོ་ལྔ་པོ་དེ་
དག་མ་དད་པ་དང་རྗེད་ངས་གཡེང་བ་འཆལ་ཤེས་ཀྱིས་ཟིལ་གྱིས་གནོན་ཏེ། ཉམ་ཆུང་བ་
ནི་སྟོབས་རྣམས་ལ་སྒྲིབ་སྟེ། དེ་དག་མི་མཐུན་ཕྱོགས་ཐུལ་པའི་བཟོད་པ་དང་ཆོས་མཆོག་
གི་དུས་ན་སྟོབས་ཀྱི་མིང་ཐོབ་པས་སོ། །ལྟ་བ་ལྔ་དང་ཐེ་ཚོམ་མ་རིག་པ་ལ་སོགས་པ་ཉོན་
མོངས་དང་ཉེ་ཉོན་མཚུངས་ལྡན་དང་བཅས་པ་ནི་བྱང་ཆུབ་ཡན་ལག་བདུན་ལ་སྒྲིབ་སྟེ།
བདུན་ནི་མཐོང་ལམ་ལ་བཞག་པའི་ཕྱིར་རོ། །སྒོམ་སྤང་ཟག་བཅས་ཀྱི་ནུས་པ་ཀུན་གཞི་
ལ་གནས་པའི་གནས་ངན་ལེན་གྱི་སྐྱོན་ཆགས་པ་སྟེ། ཉེས་པ་ནི་ལམ་གྱི་ཡན་ལག་བརྒྱད་
-137-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་སྒྲིབ་སྟེ། བརྒྱད་པོ་དེ་སྒོམ་ལམ་ལ་བཞག་པའི་ཕྱིར་རོ། །
གཉིས་པ་ཕརོལ་ཏུ་ཕྱིན་པའི་སྒྲིབ་པ་ནི། སེར་སྣ་སོགས་ཀྱི་ཕར་ཕྱིན་བཅུའི་འབྲས་
བུ་ལ་སྒྲིབ་པས་དེའི་སྒྲིབ་པ་ཞེས་བརྗོད་དེ། སེར་སྣས་ནི་སྦྱིན་པའི་ཕར་ཕྱིན་ལ་སྒྲིབ་སྟེ།
སྦྱིན་པའི་འབྲས་བུ་ནོར་དང་ཡོ་བྱད་མང་བའི་ཕྱུག་པོ་དང་ལོངས་སྤྱོད་དེ་ལ་དབང་བྱེད་པ་
ལ་སྒྲིབ་པས་སོ། །ལུས་ངག་གི་ལས་ངན་པ་འཆལ་ཚུལ་གྱིས་ཚུལ་ཁྲིམས་ཀྱི་ཕར་ཕྱིན་ལ་
སྒྲིབ་སྟེ། ཚུལ་ ཁྲིམས་ཀྱི་འབྲས་བུ་མཛེས་པར་འགྲོ་བས་བདེ་འགྲོ་ལྷ་མིར་འགྲོ་བ་ལ་
སྒྲིབ་པའི་ཕྱིར། ཁྲོ་བས་བཟོད་པ་ལ་སྒྲིབ་སྟེ། བཟོད་པའི་འབྲས་བུ་གནོད་བྱེད་ཀྱི་སེམས་
ཅན་ལའང་ཕན་འདོགས་བཞིན་དུ་ཡོངས་སུ་མི་གཏོང་བར་རྗེས་སུ་འཛིན་པའི་ཕྱིར་དང་།
ལེ་ལོས་བརྩོན་འགྲུས་ལ་སྒྲིབ་སྟེ། བརྩོན་འགྲུས་ཀྱི་འབྲས་བུ་བདག་གཞན་ལ་གནོད་
པར་ཞུགས་པའི་ཉེས་པ་རྣམས་འབྲི་བ་སྟེ་སྐྱེས་པ་སྤོང་མ་སྐྱེས་པ་མི་བསྐྱེད་པ་དང་། རང་
གཞན་ལ་ཕན་པར་ཞུགས་པའི་ཡོན་ཏན་སྐྱེས་པ་རྣམས་ཕྱིར་ཞིང་འཕེལ་བ་དང་མ་སྐྱེས་
པ་དང་བསྐྱེད་པ་ལ་ སྒྲིབ་ པའི་ ཕྱིར་རོ། །གཡེང་བས་བསམ་གཏན་ལ་སྒྲིབ་སྟེ། བསམ་
གཏན་གྱི་འབྲས་བུ་ལ་ཕ་རོལ་གྱི་སེམས་ཀུན་བརྗོད་པ་དང༌། རྫུ་འཕྲུལ་གྱིས་གདུལ་བྱ་
བསྟན་པ་ལ་འཛུད་ཅིང་མཐོ་རིས་བྱང་གྲོལ་རྙེད་པ་ལ་སྒྲིབ་པས་སོ། །ཉོན་མོངས་ཅན་གྱི་
ཤེས་རབ་འཆལ་ཤེས་ཀྱིས་ཤེར་ཕྱིན་ལ་སྒྲིབ་སྟེ། ཤེར་ཕྱིན་གྱི་འབྲས་བུ་རྗེས་སུ་བསྟན་
པའི་ཆོ་འཕྲུལ་ གྱིས་ གདུལ་ བྱ་ཉོན་མོངས་ལས་གྲོལ་བར་བྱེད་པ་ལ་སྒྲིབ་པའི་ཕྱིར།
འཁོར་གསུམ་དུ་འཛིན་པ་བསྔོ་བའི་ཐབས་མི་ཤེས་པས་ཐབས་ཀྱི་ཕར་ཕྱིན་ལ་སྒྲིབ་སྟེ།
ཐབས་ཀྱི་འབྲས་བུ་དགེ་བ་མི་ཟད་པ་ལ་སྒྲིབ་པའི་ཕྱིར་ཏེ། བྱང་ཆུབ་ཏུ་བསྔོ་བའི་ཐབས་
ཀྱིས་དགེ་བ་མི་ཟད་པའི་ཕྱིར་རོ། །སྦྱིན་སོགས་དང་མཐུན་པར་སྐྱེ་བར་མི་སྨོན་པས་སྨོན་
ལམ་ལ་སྒྲིབ་སྟེ། སྨོན་ལམ་གྱི་འབྲས་བུ་ཚེ་རབས་ཀུན་ཏུ་སྐད་ཅིག་རེ་རེ་ལ་དགེ་བ་རྒྱུན་
-138-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༼༡
མི་ཆད་དུ་འབྱུང་བ་ལ་སྒྲིབ་པའི་ཕྱིར་ཏེ། སྨོན་ལམ་གྱི་དབང་གིས་སྦྱིན་སོགས་རྒྱུན་མི་ཆད་
འབྱུང་བའི་སྐྱེ་བ་ཡོངས་སུ་འཛིན་པའི་ཕྱིར། སོ་སོར་མ་བརྟགས་པ་དང་བསྒོམ་པ་ཉམ་
ཆུང་བས་སྟོབས་ཀྱི་ཕར་ཕྱིན་ལ་སྒྲིབ་སྟེ། སྟོབས་ཀྱི་འབྲས་བུ་དགེ་བ་སྐད་ཅིག་རེ་ལ་བར་
མ་ཆད་དུ་ངེས་པར་བྱེད་པ་ལ་སྒྲིབ་པའི་ཕྱིར་ཏེ། བརྩོན་འགྲུས་ཏིང་ངེ་འཛིན་ཤེས་རབ་
གསུམ་ལྷན་ཅིག་ཏུ་སྐྱེས་པའི་བརྟན་པ་དང་ལྡན་པའི་ཤེས་རབ་སོ་སོར་བརྟགས་པའི་
སྟོབས་དང༌། གོམས་པའི་སྟོབས་ཀྱིས་སྒྲིབ་མི་དགོས་པར། སྦྱིན་སོགས་ལ་འཇུག་པའི་
བསྒོམ་པའི་སྟོབས་ཀྱིས་སེར་སྣ་སོགས་མི་མཐུན་ཕྱོགས་ཀྱིས་ཟིལ་གྱིས་མི་ནོན་པའི་ཕྱིར་
རོ༑ ༑ཐོས་པའི་དོན་ལ་སྒྲ་ཇི་བཞིན་དུ་སྤྱོད་པ་དང་ཤེས་རབ་ཆུང་བས་ཡེ་ཤེས་ཀྱི་ཕར་
ཕྱིན་ལ་སྒྲིབ་སྟེ། ཡེ་ཤེས་ཀྱི་འབྲས་བུ་བདག་ཉིད་འཁོར་གྱི་དཀྱིལ་འཁོར་དུ་གནས་ཏེ་
ཐེག་ཆེན་གྱི་ཆོས་ཟབ་རྒྱས་རྣམས་ལ་ལོངས་སྤྱོད་པ་དང༌། སྤྲུལ་པ་སྣ་ཚོགས་ཀྱིས་ཆོས་
སྟོན་པས་གཞན་སྨིན་པར་བྱེད་པ་ལ་སྒྲིབ་པའི་ཕྱིར་ཏེ། ཡེ་ཤེས་ཀྱིས་ཐོས་པའི་དོན་སྒྲ་ཇི་
བཞིན་མིན་པར་ཁོང་དུ་ཆུད་པའི་ཕྱིར་རོ། །འདིར་ཕར་ཕྱིན་མིང་དུ་བཅུ་ལ་རྫས་སུ་དྲུག་སྟེ།
གཞི་ཤེར་ཕྱིན་ལ་ཕྱེ་བས་སོ། །དེ་ལ་ཤེར་ཕྱིན་ནི་འཇིག་རྟེན་ལས་འདས་པའི་མི་རྟོག་ཡེ་
ཤེས་ཡིན་ལ། བཞི་ནི་རྗེས་ཐོབ་དག་པ་འཇིག་རྟེན་པའི་ཡེ་ཤེས་ཀྱིས་བསྡུས་ལ། ཡེ་ཤེས་
ནི་མི་རྟོག་པ་མིན་ཏེ། དེའི་བྱེད་ལས་གཉིས་པོ་དེ་མཉམ་གཞག་མི་རྟོག་པ་ལ་མེད་པས་སོ།།
གསུམ་པ་ས་བཅུའི་སྒྲིབ་པ་ནི། དེ་ལ་ས་ནི་ཀུན་ཏུ་འགྲོ་བ་ལ་སོགས་པའི་དོན་ཁོང་
དུ་ཆུད་པའི་འཇིག་རྟེན་ལས་འདས་པའི་ཏིང་ངེ་འཛིན་དང་ཤེས་རབ་ཀྱི་གནས་སྐབས་ཀྱི་
ཁྱད་པར་གྱི་བདག་ཉིད་དེ་གོང་ནས་གོང་དུ་ཁྱད་པར་ཅན་རྟོགས་པའི་རྟེན་དང་། དེ་ལས་
སྐྱེས་པའི་ཡོན་ཏན་གྱི་གཞིར་གྱུར་པའི་ཕྱིར། ས་ཞེས་བྱའོ། །དེ་ལས་ཕྱེ་ན། རབ་ཏུ་དགའ་
བ༑ དྲི་མ་མེད་པ། འོད་བྱེད་པ། འོད་འཕྲོ་བ། སྦྱང་དཀའ་བ། མངོན་དུ་གྱུར་པ། རིང་དུ་
-139-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོང་བ། མི་གཡོ་བ། ལེགས་པའི་བློ་གྲོས། ཆོས་ཀྱི་སྤྲིན་ཏེ་བཅུའོ། །དེ་ཡང་ས་བཅུ་
རྣམས་ཀྱིས་ཀུན་ཏུ་འགྲོ་བ་སོགས་ཆོས་ཀྱི་དབྱིངས་བཅུ་ཁོང་དུ་ཆུད་པ་ལ། ཉོན་མོངས་
ཅན་མིན་པའི་མ་རིག་པ་བཅུ་དང་ཉོན་མོངས་དང་ཉེ་ཉོན་གྱིས་ཀྱང་སྒྲིབ་སྟེ། དེ་དག་
ས་བཅུ་སྐྱེ་བའི་གེགས་བྱེད་པའི་མི་མཐུན་ཕྱོགས་ཡིན་པའི་ཕྱིར་ཏེ། རབ་དགའ་ལ་མཐོང་
ལམ་གྱིས་བདེན་པ་རྣམས་ལ་ལོག་པར་རྟོག་པའི་བག་ལ་ཉལ་ཐམས་ཅད་སྤོང་བའི་ཕྱིར་
མཐོང་སྤང་ཐམས་ཅད་ཀྱིས་སྒྲིབ་ལ་སྒོམ་སྤང་གི་ཉོན་མོངས་ནི་ས་ལྷག་མ་རྣམས་ཀྱིས་
སྤོང་ལ། དེ་མཐོང་ལམ་གྱིས་མ་སྤངས་ཀྱང་སྤངས་པ་ལྟར་བྱང་སེམས་ཉོན་མོངས་པར་མི་
བྱེད་དེ། ཐབས་ཐེག་བསྡུས་ཆེན་རྣམས་དང་ལྡན་པ་ལ། །ཉོན་མོངས་བྱང་ཆུབ་ཡན་ལག་
འགྱུར། །ཞེས་སོ། །དེ་ལྟ་ན་ས་རྣམས་ལ་ཉོན་མོངས་ཅན་མིན་པའི་མི་ཤེས་པ་ཁོ་ན་སྒྲིབ་
པར་བཤད་ཅེ་ན་དེ་ནི་བྱང་ཆུབ་སེམས་ཁོ་ན་མྱང་འདས་ཐོབ་པའི་གེགས་སུ་གྱུར་པས་
རྒྱས་སྲས་ཀྱི་སྒྲིབ་པ་ཐུན་མོང་མིན་པ་ཡིན་པའི་ཕྱིར་དེ་ལྟར་བཤད་དོ། །སྒྲིབ་པ་དེ་རྣམས་
ཀྱི་གཉེན་པོ་དག་ནི་བྱང་སེམས་ཀྱི་ས་བཅུ་ཡིན་ནོ། །དེའང་ས་དང་པོ་ལ་ཆོས་དབྱིངས་སྟོང་
པ་ཆོས་ཅན། ཀུན་ཏུ་འགྲོ་བའི་དོན་དུ་བརྟགས་ཏེ། དེས་བདག་གཞན་མཉམ་པ་ཉིད་དུ་
རྟོགས་པས་བདག་གཞན་དུ་རློམ་སེམས་མེད་དོ། །དེའི་འབྲས་བུ་ནི་སྦྱིན་པ་གཙོ་ཆེ་སྟེ། དེ་
ཕྱིར་བདག་གི་དོན་ལྟར་གཞན་དོན་ལ་འཇུག་གོ །ས་གཉིས་པ་ལ་ཆོས་དབྱིངས་མཆོག་
རང་བཞིན་ གྱིས་འོད་གསལ་བའི་དོན་དུ་རྟོགས་ཏེ། དེས་དགེ་བཅུ་ཤེས་རབ་ཀྱིས་
བསྒོམས་པས་ཉན་རང་ནས་སྟོབས་བཅུའི་བར་དུ་འགྱུར་རོ་ཞེས་སེམས་ཏེ། དབྱིངས་ལ་
ཉོན་མོངས་ཅན་དང་ཉོན་མོངས་ཅན་མིན་པའི་རྨོངས་པ་ཡོངས་སུ་བྱང་བ་ལ་འབད་པར་
བྱའོ་སྙམ་པས་བརྩོན་པར་བྱེད་དོ། །དེས་ན་དེ་ལ་འབྲས་བུ་ཚུལ་ཁྲིམས་གཙོ་ཆེ་སྟེ།
དབྱིངས་སྒྲིབ་གཉིས་དང་བྲལ་བའི་དོན་ལ་སྨོན་པས་བདག་ཉིད་བྱང་ཆུབ་ཀྱི་སྣོད་ཁྱད་
-140-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
པར་ཅན་དུ་བྱེད་པའི་ཕྱིར། ས་གསུམ་པ་ལ་དབྱིངས་དག་པ་ཆོས་སྐུའི་དབང་གིས་བྱུང་
པའི་ཆོས་དབྱིངས་རྟོགས་པའི་རྒྱུ་མཐུན་པ་གསུང་རབ་དོན་གྱི་སྟེ་དགོས་པའི་མཆོག་ཅན་
དུ་རྟོགས་པས་གསུང་རབ་ཐོས་པ་མཆོག་ཏུ་མི་རྟོག་ཡེ་ཤེས་ཀྱིས་རིག་སྟེ། དེས་སངས་
རྒྱས་ཀྱི་གསུང་ཉན་པའི་ཕྱིར་མེ་འོབས་སྟོང་གསུམ་གྱི་སྟོང་ཆེན་པོའི་ཚད་ཙམ་དུ་ཡང་
ཚངས་པའི་འཇིག་རྟེན་ནས་འཆོང་ངོ༌། །དེས་ན་དེ་ལ་འབྲས་བུ་བཟོད་པ་གཙོ་ཆེ་སྟེ། ཐོས་
པའི་ཆེད་དུ་དུསྙཁ་ཐམས་ཅད་ལ་སྐབས་མི་འབྱེད་པའི་ཕྱིར་རོ། །བཞི་པ་ལ་དབྱིངས་ལ་
བདག་མེད་པས་བདག་གི་བར་ཡོངས་སུ་འཛིན་པ་མེད་པའི་དོན་དུ་རྟོགས་ཏེ། སྤྲོས་མེད་
ཀྱི་ཡེ་ཤེས་ཀྱིས་ཆོས་དབྱིངས་ཁོང་དུ་ཆུད་པས་བྱང་ཆུབ་ཕྱོགས་ཆོས་ཐོབ་པའི་ཕྱིར་མདོ་
སོགས་ཀྱི་ཆོས་ལ་སྲེད་པ་སྔར་ཡོད་པ་ཡང་ལྡོག་གོ །དེས་ན་དེ་ལ་བརྩོན་འགྲུས་གཙོ་ཆེ་
སྟེ༑ ངག་ཡིད་ཀྱིས་ སྤྱོད་པ་ལས་འདས་པར་རྒྱུན་དུ་བྱང་ཆུབ་ཀྱི་ཕྱོགས་རྣམས་ཀྱིས་
གནས་པའི་ཕྱིར་རོ། །ལྔ་པ་ལ་དུས་གསུམ་གྱི་རྒྱལ་བ་རྒྱལ་སྲས་ཀྱི་རྒྱུད་རྣམས་དང་།
བདག་ཐ་དད་མེད་པའི་དོན་དུ་དབྱིངས་རྟོགས་ཏེ། གང་གིས་ན་དུས་གསུམ་གྱི་རྒྱལ་བའི་
ཆོས་དང་ཚུལ་ཁྲིམས་དང་ལྷག་སེམས་དང༌། ཐེ་ཚོམ་ཡིད་གཉིས་འགྱོད་པ་སེལ་བའི་
ཤེས་རབ་དང་། ལམ་དང་ལམ་མིན་ཤེས་པ་དང་ལམ་ཤེས་པ་དང་། བྱང་ཆུབ་ཕྱོགས་
ཆོས་རྣམས་གོང་ནས་གོང་དུ་འཇོག་པ་དང༌། སེམས་ཅན་སྨིན་བྱེད་རྣམ་པར་དག་པ་ལ།
སངས་རྒྱས་ཐམས་ཅད་ཀྱི་རྒྱུད་མཚུངས་པར་རྟོགས་པའི་བསམ་པ་མཉམ་པ་ཉིད་བཅུས་
རྟོགས་སོ། །དེས་ན་དེ་ལ་བསམ་གཏན་གཙོ་ཆེ་སྟེ། དོན་དམ་བདེན་པའི་རྣམ་པར་སྒོམ་པ་
མང་བའི་ཕྱིར་རོ། །དྲུག་པ་ལ་དབྱིངས་ལས་ཀུན་ནས་ཉོན་མོངས་གློ་བུར་དུ་བྱུང་བས་
དབྱིངས་རང་བཞིན་ གྱིས་ཀུན་ནས་ཉོན་མོངས་ པ་ དང༌ ། རང་བཞིན་ གྱིས་རྣམ་པར་
དག་པས་ཕྱིས་རྣམ་དག་ཏུ་འགྱུར་བ་མིན་པའི་དོན་དུ་མི་རྟོག་ཡེ་ཤེས་ཀྱི་དབྱིངས་རྟོགས་
-141-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏེ༑ ཆོས་ཐམས་ཅད་ཀྱི་དབྱིངས་རང་བཞིན་གྱིས་འོད་གསལ་བས་ཆོས་གང་ཡང་རང་
བཞིན་གྱིས་ཉོན་མོངས་པའམ་རྣམ་པར་བྱང་བར་འགྱུར་བ་མེད་པར་རྟོགས་པའི་ཕྱིར།
དེས་ན་དེ་ལ་ཤེར་ཕྱིན་གཙོ་ཆེ་སྟེ། ཉོན་མོངས་རྣམ་བྱང་མེད་པའི་དོན་དུ་རྟེན་འབྲེལ་ཟབ་
མོ་ཁོང་དུ་ཆུད་པའི་ཕྱིར་རོ། །ས་བདུན་པ་ལ་མཚན་མ་མི་འབྱུང་བས་ཐ་དད་མེད་པའི་དོན་
དུ་དབྱིངས་རྟོགས་ཏེ། ས་དྲུག་པའི་བར་དུ་མདོ་སོགས་ཀྱི་ཆོས་ཀྱི་མཚན་མའི་སྒོ་ནས་
དབྱིངས་ལ་འཇུག་པའི་མི་རྟོག་པ་དང༌། རྗེས་ཐོབ་ཀྱིས་ཆོས་ཀྱི་མཚན་མ་ཐ་དད་དུ་མ་
མངོན་དུ་འགྱུར་ཡང་། འདིར་མཚན་མ་ཐམས་ཅད་མི་དམིགས་པར་རོ་གཅིག་པའི་རྣམ་
པར་མི་རྟོག་པའི་ཡེ་ཤེས་ཀྱིས་དབྱིངས་མཚན་མ་མེད་པར་རྟོགས་པས་ཆོས་ཀྱི་མཚན་མ་
ཐ་དད་པ་དེ་དག་མི་འབྱུང་བའི་ཕྱིར། དེས་ན་དེ་ལ་ཐབས་ལྷག་སྟེ། མཚན་མ་མེད་པར་
ཡང་རྟོགས་ལ་མཚན་མར་བྱས་པའི་ཐ་སྙད་ཀྱང་མི་འགོག་པས་མཚན་མ་དེ་དག་ལ་དབང་
བྱེད་པ་ཐོབ་པའི་ཕྱིར་རོ། །བརྒྱད་པ་ལ་རང་བཞིན་གྱིས་དག་པས་མཚན་མ་དང་བྲལ་བ་
ན་བྲི་བ་མེད་ཅིང་། མཚན་མ་ཡོད་པ་ན་འཕེལ་བ་མེད་པའི་དོན་དུ་དབྱིངས་རྟོགས་ཏེ།
སྔོན་མེད་པའི་ཆོས་མི་སྐྱེ་བའི་དབྱིངས་ལ་བཟོད་པ་ཐོབ་པས་ཀུན་ནས་ཉོན་མོངས་པའམ་
རྣམ་པར་བྱང་བ་ན་བྲི་བའམ་འཕེལ་བ་མི་མཐོང་བའི་ཕྱིར་རོ། །དེ་ལྟར་ན་ས་བརྒྱད་པ་
དགུ་པ་བཅུ་པ་ལ་དབྱིངས་དབང་ནི་རྣམ་པ་བཞིའི་གནས་སུ་རྟོགས་ཏེ། བརྒྱད་པ་ལ་ལྷུན་
གྱིས་གྲུབ་པར་མཚན་མ་ཐམས་ཅད་མི་འབྱུང་བས་དབྱིངས་མི་རྟོག་ཡེ་ཤེས་ལ་དབང་བའི་
གནས་དང་། ཇི་ལྟར་བཞེད་བཞིན་སངས་རྒྱས་ཀྱི་ཞིང་དང་འཁོར་གྱི་དཀྱིལ་འཁོར་ཀུན་
ཏུ་བསྟན་པའི་མཐུ་བརྙེས་པས་དབྱིངས་ཞིང་དག་པ་ལ་དབང་བའི་གནས་སུ་རྟོགས་ལ།
དེས་ན་སྨོན་ལམ་ལྷག་སྟེ། དབང་གཉིས་པོ་དེ་ཐོབ་པས་དགེ་བ་ལ་བར་ཆད་མེད་པར་
སྦྱོར་བའི་ཕྱིར་རོ། །དགུ་པ་ལ་དབྱིངས་ཡེ་ཤེས་ལ་དབང་བའི་གནས་སུ་རྟོགས་ཏེ། ཆོས་
-
-142-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
དོན་ངེས་ཚིག་སྤོབས་པ་སོ་སོ་ཡང་དག་པར་རིག་པ་བཞིས་མི་འཇིགས་པ་ཐོབ་པའི་ཕྱིར།
དེས་ན་དེ་ལ་སྟོབས་ལྷག་སྟེ། ཤེས་རབ་ཀྱི་སྟོབས་ཀྱི་ཁྱད་པར་དང་ལྡན་པའི་ཕྱིར། བཅུ་
པ་ལ་དབྱིངས་དེ་བཞིན་གཤེགས་པའི་ ཕྲིན་ལས་ལ་དབང་བའི་གནས་སུ་རྟོགས་ཏེ།
བཞེད་བཞིན་སྤྲུལ་པ་རྣམས་ཀྱིས་སེམས་ཅན་གྱི་དོན་མཛད་པའི་ཕྱིར་དེས་ན་དེ་ལ་ཡེ་
ཤེས་ལྷག་སྟེ། བདག་ཉིད་ཆོས་ལ་ལོངས་སྤྱོད་པ་དང་། སེམས་ཅན་སྨིན་པར་མཛད་པའི་
ཁྱད་པར་དང་ལྡན་པའི་ཕྱིར་རོ། ། །
གསུམ་པ་ གཉིས་སུ་བསྡུ་བ་ནི། གོང་དུ་བཤད་པའི་སྒྲིབ་པ་ཐམས་ཅད་
མདོར་བསྡུ་ན་ཉོན་མོངས་པ་ཡི་སྒྲིབ་པ་དང་། ཤེས་བྱའི་སྒྲིབ་པ་གཉིས་ཉིད་དུ་འདུས་པར་
བསྟན་གྱི་གསུམ་པ་གཞན་མེད་དོ། །དེའི་ཕྱིར་གཉིས་པོ་དེར་ནི་སྒྲིབ་པ་ཐམས་ཅད་འདུས་
པའི་ཕྱིར། སྒྲིབ་པ་གཉིས་པོ་དེ་ཟད་ནས་ནི་སྒྲིབ་པ་ཐམས་ཅད་ལས་གྲོལ་བར་འདོད་དོ།།
ཅི་སྟེ་སངས་རྒྱས་ཀྱི་སའི་སྒྲིབ་པ་མ་བཤད་དོ་ཞེ་ན། ཁྱབ་པའི་སྒྲིབ་པ་བཤད་པའི་ཕྱིར།
ཤེས་སྒྲིབ་ཕྲ་མོ་དང་ཉོན་མོངས་ཀྱི་བག་ཆགས་སངས་རྒྱས་ཀྱི་སའི་སྒྲིབ་པའང་སྔར་
བཤད་པའི་སྒྲིབ་པའི་ནང་དུ་འདུས་པ་ཡིན་ནོ། །གཞན་དུ་ན་ཁྱབ་པའང་ཉི་ཚེ་བའི་སྒྲིབ་
པར་འགྱུར་རོ། །སྒྲིབ་པའི་ལེའུའི་འགྲེལ་པའོ།། །།
༈ སྒྲིབ་པ་ལ་མཁས་པའི་གང་ཟག་དེས་དེ་ཁོ་ན་བསྒོམས་པས་དེ་ཁོ་ན་ལ་
མཁས་པར་བྱ་བའི་ཕྱིར། གསུམ་པ་དེ་ཁོ་ན་ལ་གཉིས་ལས། མདོར་བསྟན་པ་ནི། དེ་ཁོ་
ནའི་དབྱེ་བ་ཁོང་དུ་མ་ཆུད་པར་རང་གི་ངོ་བོ་རྟོགས་དཀའ་བས་དང་པོར་དབྱེ་བ་འཆད་པ་
ནི༑ རྩ་བའི་དེ་ཁོ་ན་དང་། མཚན་ཉིད་ཀྱི་དེ་ཁོ་ན་དང་། ཕྱིན་ཅི་མ་ལོག་པའི་མཚན་ཉིད་
ཀྱི་དེ་ཁོ་ན་དང་། འབྲས་བུ་དང་རྒྱུའི་དེ་ཁོ་ན་དང་། རགས་པ་དང་ཕྲ་བའི་དེ་ཁོ་ན་དང་།
གྲགས་པའི་དེ་ཁོ་ན་དང༌། རྣམ་པར་དག་པའི་ཡུལ་གྱི་དེ་ཁོ་ན་དང་། བསྡུ་བའི་དེ་ཁོ་ན་
-143-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། རབ་ཏུ་དབྱེ་བའི་མཚན་ཉིད་ཀྱི་དེ་ཁོ་ན་དང་། མཁས་པའི་དེ་ཁོ་ན་སྟེ་རྣམ་པ་བཅུ་པོ་
དེ་ནི་ཕུང་ཁམས་སྐྱེ་མཆེད་རྟེན་འབྲེལ་གནས་དང་གནས་མིན་དབང་པོ་དུས་བདེན་པ་
ཐེག་པ་འདུས་བྱས་འདུས་མ་བྱས་ཀྱི་ཆོས་ལ་མཁས་པ་སྟེ། དེ་དག་ནི་འོག་ནས་འབྱུང་
བའི་གཅིག་པུར་ལྟ་བ་ལ་སོགས་པ་བདག་ཏུ་ལྟ་བ་བཅུའི་གཉེར་པོར་རོ། །དེའང་རྩ་བ་ལ་
དེ་ཁོ་ན་གཞན་འདུས་པར་བསྟན་པའི་ཕྱིར་དང་པོར་རྩ་བ་དང་། དེ་ལ་ཤེས་བྱ་སྤང་བྱ་
མངོན་དུ་བྱ་བ་ལ་ཞུགས་པའི་ཉེས་པ་གཞོམ་པའི་ཕྱིར་མཚན་ཉིད་དང་། འཁོར་བ་ལ་སྐྱོ་
བའི་ཐབས་བསྟན་པའི་ཕྱིར་མ་ལོག་པ་དང་། སྐྱོ་ནས་ཉན་ཐོས་ཀྱི་ཐེག་པས་ངེས་པར་
འབྱུང་བའི་ཕྱིར་རྒྱུ་འབྲས་དང་། རྣམ་མཁྱེན་སྒྲུབ་པའི་ཐབས་བསྟན་པའི་ཕྱིར་རགས་པ་
དང༌། སྒྲིབ་པ་སྤོང་བའི་ཐབས་བསྟན་པའི་ཕྱིར་ཕྲ་བ་དང༌། ལེགས་པར་གསུངས་པའི་
ཆོས་དང་ཕས་རྒོལ་ཚར་གཅོད་པའི་ཐབས་བསྟན་པའི་ཕྱིར་གྲགས་པ་དང༌། དབྱིངས་
མཚུངས་ཀྱང་རིགས་དབང་པོ་བསམ་པའི་བྱེ་བྲག་གིས་རྣམ་པར་དག་པ་ཐ་དད་པར་
བསྟན་པའི་རྣམ་དག་དང་། ཀུན་ཉོན་དང་རྣམ་དག་ལ་འཇུག་པའི་ཐབས་བསྟན་པའི་ཕྱིར་
བསྡུ་བ་དང༌། དབྱིངས་ལ་སོམ་ཉི་བཟློག་པའི་མཐུ་བསྟན་པའི་ཕྱིར་རབ་དབྱེ་དང༌།
བདག་འཛིན་བཟློག་སྟེ་བདག་མེད་བཞག་པའི་མཐུ་བསྟན་པའི་ཕྱིར་མཁས་པའི་དེ་ཁོ་ན་
ཉིད་བཤད་དེ་རྣམ་པ་གང་གིས་ཇི་སྐད་བཤད་པ་ལྟར་མི་བསླུ་བས་དེ་ཁོ་ན་ཞེས་བྱའོ། །
རྒྱས་པར་བཤད་པ་ལ་བཅུ་ལས། དང་པོ་རྩ་བའི་དེ་ཁོ་ན་ནི། ངོ་བོ་ཉིད་གསུམ་
སྟེ༑ དེ་ལ་དེ་ཁོ་ན་གཞན་རྣམ་པར་བཞག་པའི་ཕྱིར་རོ། །དེའང་ཤེར་ཕྱིན་གྱི་ཚུལ་ཟབ་མོ་
དེ་གསུམ་གྱི་སྒོ་ནས་མ་ནོར་བར་རྟོགས་པར་བྱ་བའི་ཕྱིར་ཏེ། མངོན་པའི་མདོར། རྟེན་
འབྱུང་སྒྱུ་མ་ལ་སོགས་བསྟན། །རྟགས་ལ་བརྟེན་ནས་མེད་པ་བསྟན། །རྣམ་དག་རྣམ་པ་
བཞིར་བརྟེན་ནས། །ཡོངས་སུ་གྲུབ་པ་བསྟན་པ་ཡིན། །དག་པ་དེ་ནི་རང་བཞིན་དང༌། །
-144-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དོག་བཞུགས། ༡
དྲི་མ་མེད་དང་ལམ་དང་དམིགས། །རྣམ་པར་དག་པའི་ཆོས་ཀྱི་རྣམས། །རྣམ་པ་བཞི་ལས་
བསྡུས་པ་ཡིན། །ཞེས་སོ། །དེ་ཁོ་ནའི་དོན་ནི་མ་ནོར་བ་ཡིན་ན་ཅིའི་ཕྱིར་དེ་གསུམ་ལ་དེ་
ཁོ་ན་ཞེས་བྱ་ཞེ་ན། ངོ་བོ་ཉིད་གསུམ་ལས་ཀུན་བཏགས་ཀྱི་མཚན་ཉིད་ནི་རྨི་ལམ་བཞིན་
དུ་རང་གི་ངོ་བོར་རྟག་ཏུ་མེད་པའོ། །དེ་ནི་དེ་ཁོ་ན་སྟེ་ཕྱིན་ཅི་མ་ལོག་པའི་དེ་བཞིན་ཉིད་དུ་
གནས་ པའི་ ཕྱིར། གཞན་དབང་གི་མཚན་ཉིད་ནི་གཉིས་སུ་བཏགས་ པའི་ཐ་སྙད་ཀྱི་
རྟེན་ཡིན་པས་ཡོད་ཀྱང་གཉིས་ལ་སོགས་པའི་བདག་ཉིད་དུ་མེད་པས་སྣང་བ་ལྟར་དེ་ཁོ་
ནར་ཡོད་པ་མ་ཡིན་ཏེ། འཁྲུལ་པའི་ཕྱིར། དེས་ན་དེ་ཁོ་ན་སྟེ་ཕྱིན་ཅི་མ་ལོག་པས་སོ། །
ཡོངས་གྲུབ་ཀྱི་རང་བཞིན་ནི་གཉིས་མེད་དུ་ཡོད་པ་དང་གཉིས་མེད་པ་དང་རྣམ་དག་གི་
དམིགས་པ་ཡིན་པས་དེ་ཁོ་ན་སྟེ། འདི་ནི་དེ་ཁོ་ན་སྟེ་ཕྱིན་ཅི་མ་ལོག་པའི་ཕྱིར་རོ། །དེ་ལྟར་
ན་ངོ་བོ་ཉིད་ནི་གསུམ་དེ་ཁོ་ན་ཉིད་དུ་འདོད་དོ། །
གཉིས་པ་མཚན་ཉིད་ཀྱི་དེ་ཁོ་ན་ནི། མདོར་བསྟན་དུ་སྨོས་པའི་མཚན་ཉིད་
གང་ཞེ་ན། ངོ་བོ་ཉིད་གསུམ་འདི་ལ་མཚན་ཉིད་གང་ཤེས་ནས་གཟུགས་སོགས་ཆོས་དང་
བདག་སོགས་གང་ཟག་སྣང་བ་ལྟར་དོན་དམ་པར་ཡོད་པ་དང་ཐ་སྙད་ཙམ་དུའང་མེད་
ཅེས་དང་། གང་ཤེས་ནས་གཟུང་བ་དག་དང་འཛིན་པར་སྣང་བ་ལ་ཆོས་དང་གང་ཟག་ཏུ་
འཛིན་པ་དེ་ཁོ་ནར་ཡོད་ཅེས་དང་། གཟུང་བ་ལྟར་འཛིན་པར་སྣང་ཡང་མེད་ཅེས་དང་།
གང་ཤེས་ནས་སྟོང་ཉིད་སྔར་ཡོད་པ་དང་རང་བཞིན་གཏན་མེད་ཅེས་སྒྲོ་འདོགས་པ་དང་
སྐུར་པ་འདེབས་པའི་ལྟ་བ་དག་མི་འབྱུང་བ་དེ་ནི་ཀུན་བཏགས་གཞན་དབང་ཡོངས་གྲུབ་
ཀྱི་ངོ་བོ་ཉིད་ཀྱི་དེ་ཁོ་ནའི་མཚན་ཉིད་དེ་ཀུན་བཏགས་ནི་ཐ་སྙད་ཁོ་ནར་དེ་ཁོ་ན་ཡིན་གྱི་
རང་བཞིན་གྱིས་མིན་ལ། གཞན་དབང་གཟུང་འཛིན་དུ་མེད་ཅིང་དེའི་ཐ་སྙད་ཀྱི་གནས་
ཡིན་པས་ཡོད་པའི་ཕྱིར་དང་ཡོངས་གྲུབ་འདུས་མ་བྱས་པས་དངོས་པོར་མེད་ཅིང་གཉིས་
-145-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་ཀྱི་ངོ་བོར་ཡོད་པས་མཐའ་གཉིས་སྤངས་པའི་ཕྱིར་རོ། །
གསུམ་པ་ཕྱིན་ཅི་མ་ལོག་པའི་དེ་ཁོ་ན་ནི། རྟག་སོགས་ཕྱིན་ཅི་ལོག་གི་གཉེན་
པོ་མི་རྟག་དུགཁ་སྟོང་པ་བདག་མེད་དོ། །དེ་དག་རྩ་བའི་དེ་ཁོ་ནར་ཇི་ལྟར་འདུས་ཤེ་ན།
རྟག་ཏུ་ཡོད་པ་ལས་བཟློག་པ་ནི། མི་རྟག་པའི་དོན་ཏེ། དེ་ནི་གསུམ་ལས། དུས་ཐམས་
ཅད་དུ་མེད་པའི་དོན་དང་། སྐད་ཅིག་རེ་རེ་ལ་སྐྱེ་ཞིང་འཇིག་པའི་མཚན་ཉིད་དེ་རང་བཞིན་
གྱི་དོན་དང་། མི་འགྱུར་ཡང་གློ་བུར་གྱི་དྲི་མ་དང་བཅས་པ་དང་། དྲི་མ་མེད་པའི་དོན་གྱིས་
རྩ་བའི་དེ་ཁོ་ན་ཉིད་ཀུན་བཏགས་གཞན་དབང་ཡོངས་གྲུབ་གསུམ་གོ་རིམ་བཞིན་དུ་མི་
རྟག་པར་ཤེས་པར་བྱའོ། །དུཁ་ལ་གསུམ་སྟེ། ལས་གང་ཟག་དང་ཆོས་ལ་དེར་མངོན་
པར་ཞེན་པའི་ཀུན་བཏགས་ལ་མངོན་པར་ཞེན་པས་དུཁ་ཉེ་བར་ལེན་པས་ཀུན་བཏགས་
ཉེར་ལེན་གྱི་དུགཁ་དང་། གཞན་དབང་དུཉཁ་གསུམ་གྱི་མཚན་ཉིད་ཀྱི་དུཉཁ་བས་མཚན་
ཉིད་ཀྱི་དུཁ་དང་། ཡོངས་གྲུབ་དུ་ཁའི་ཆོས་ཅན་དུ་གྱུར་པའི་གཞན་དབང་གི་ཆོས་ཉིད་
ཡིན་པས་དུཁ་དང་འབྲེལ་བའི་ཕྱིར། སྔ་མ་གཉིས་ལས་གཞན་འབྲེལ་བས་དུཉཁ་དུ་
འདོད་པ་ཡིན་ནོ། །སྟོང་ཉིད་ལ་ཡང་རྣམ་པ་གསུམ་ལས་ཀུན་བཏགས་རི་བོང་གི་རྭ་ལྟར་
ཚད་མས་ཡོད་པར་བཟུང་དུ་མེད་པས་དངོས་པོ་མེད་པས་སྟོང་པ་ཉིད་དང་། གཞན་ཡང་
བྱིས་པས་གཉིས་སུ་བཏགས་པ་ལྟར་མེད་ཀྱི་དག་པ་འཇིག་རྟེན་པའི་ཡེ་ཤེས་ཀྱིས་རྟོགས་
པ་ལྟར་མེད་པ་མིན་པས་གཟུང་འཛིན་དེའི་དངོས་པོ་མ་ཡིན་པའི་སྟོང་པ་དང་། ཡོངས་
གྲུབ་གཉིས་མེད་ཀྱི་སྟོང་པའི་ངོ་བོ་ཡིན་པས་རང་བཞིན་གྱིས་ནི་སྟོང་པར་འདོད་དོ། །
བདག་མེད་པ་ལའང་གསུམ་ལས། ཀུན་བཏགས་རང་བཞིན་གྱིས་མེད་པའི་ཕྱིར་མཚན་
ཉིད་མེད་པས་བདག་མེད་དང༌། གཞན་དབང་དངོས་པོར་ཡོད་ ཀྱང་ཀུན་བཏགས་པ་
བཞིན་མེད་པས་ཀུན་བཏགས་ཀྱི་མཚན་ཉིད་དེ་དང་མི་མཐུན་པའི་མཚན་ཉིད་ཀྱིས་
-146-



1
|
གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༼༡
བདག་མེད་པ་དང༌། ཡོངས་གྲུབ་ངོ་བོ་ཉིད་ཀྱིས་གཟུང་འཛིན་གྱིས་བདག་ཏུ་མེད་པས།
རང་གི་མཚན་ཉིད་ཀྱིས་བདག་མེད་པར་བསྟན་པ་ཡིན་ནོ། །སྟོང་ཉིད་དང་བདག་མེད་ཀྱི་
ཁྱད་པར་ཅི་ཞེ་ན། གཟུང་འཛིན་མེད་པ་ནི་སྟོང་པ་དང་གཟུང་འཛིན་གྱི་ངོ་བོ་མིན་པ་ནི་
བདག་མེད་པའོ། །
བཞི་པ་འབྲས་བུ་དང་རྒྱུའི་དེ་ཁོ་ན་ནི། རྩ་བའི་དེ་ཁོ་ན་ལ་ཀུན་ཉོན་དང་རྣམ་
བྱང་གི་དབང་དུ་བྱས་ནས་བདེན་བཞི་རྒྱུ་འབྲས་བུ་རྣམ་པར་བཞག་པའོ། །དེ་ལྟར་ན་རྩ་བ་
གསུམ་ལ་བདེན་བཞིར་ཇི་ལྟར་ཤེས་པར་བྱ་ཞེ་ན། མི་རྟག་སོགས་བཞི་སྡུག་བདེན་གྱི་
མཚན་ཉིད་ཡིན་ཞིང་། དེ་ངོ་བོ་ཉིད་གསུམ་རེ་རེ་ལའང་ཡོད་པར་གོང་དུ་རྒྱས་པར་བསྟན་
པ་དེའི་ཕྱིར། གསུམ་པོ་རེ་རེའང་དུཥཁའི་བདེན་པར་འདོད་དོ། །དེ་བཞིན་དུ་ཀུན་འབྱུང་
གི་དོན་རྣམ་པ་གསུམ་གྱིས་ཀུན་འབྱུང་བདེན་པའང་ཡིན་ཏེ། ཀུན་བཏགས་ནི་བག་ཆགས་
ཀྱི་ཀུན་འབྱུང་སྟེ། དེའི་ངོ་བོ་མེད་པ་ལ་ཡོད་པར་ཞེན་ནས་ཉོན་མོངས་པའི་བག་ཆགས་
འཇོག་གི་དེ་ལ་ཞེན་པ་མེད་པ་འདས་པའི་ཡེ་ཤེས་ཀྱིས་མི་འཇོག་པས་སོ། །གཞན་དབང་
ལས་ཉོན་ནི་ཀུན་ནས་འབྱུང་བའི་ཀུན་འབྱུང་སྟེ། བདག་ཉིད་ཀུན་ནས་འབྱུང་བས་སོ། །
མ་བྲལ་བའི་ཀུན་འབྱུང་ཡང་དེ་བཞིན་ཉིད་དེ། དེ་སྒྲིབ་པ་དང་མ་བྲལ་བ་དེ་སྲིད་དུ་དུནཁ་
ཀུན་འབྱུང་བས་སམ། ཀུན་འབྱུང་གི་ཆོས་ཉིད་ཡིན་པས་སོ། །
གསུམ་པ་དེའང་འགོག་པའི་རྣམ་པ་གསུམ་གྱིས་འགོག་བདེན་ཏེ། ཀུན་བཏགས་
གཏན་མི་སྐྱེ་བས་ངོ་བོ་ཉིད་ཀྱིས་འགོག་པ་དང་། གཞན་དབང་གཟུང་འཛིན་གཉིས་ཀྱི་
རང་བཞིན་དང་བྲལ་བའི་ཕྱིར་གཉིས་ཀྱི་བདག་ཉིད་དུ་མི་སྐྱེ་བའི་འགོག་པ་དང་། ཡོངས་
གྲུབ་ནི་རང་བཞིན་གྱིས་འགོག་པ་སྟེ་དྲི་མ་གཏན་དུ་མི་སྐྱེ་བས་ཞི་བའི་ཕྱིར་རོ། །དེ་ལ་དྲི་
མ་གཉིས་ལས་ཆགས་སོགས་ཉོན་མོངས་པའི་དྲི་མ་ཞི་བ་སོ་སོར་བརྟགས་འགོག་དང་།
-147-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀུན་བཏགས་ཀྱི་དྲི་མ་ཞི་བ་དེ་བཞིན་ཉིད་གཉིས་སུ་འདོད་དོ། །ལམ་བདེན་ལའང་གསུམ་
ལས། ཀུན་བཏགས་ཡོངས་སུ་ཤེས་པར་བྱ་བ་ཙམ་དུ་ཟད་ཀྱི་སྤང་བྱ་མིན་ཏེ། མེད་པས་
སྤང་བར་མི་རུང་བས་སོ། །གཞན་དབང་ཤེས་བྱ་དང་སྤང་བྱ་སྟེ་སྣང་བ་ལྟར་མེད་པར་
ཤེས་བྱ་ཡིན་ཞིང་ལས་ཉོན་གྱི་དངོས་པོ་ཡིན་པས་སོ། །ཡོངས་གྲུབ་ཤེས་བྱ་དང་ཐོབ་པ་
དང་མངོན་སུམ་དུ་བྱ་བ་སྟེ་མཐའ་གཉིས་ལས་གྲོལ་བ་དང་གནས་གྱུར་པར་ཤེས་པར་བྱ་
ཞིང་ཆོས་སྐུར་མངོན་དུ་བྱ་བ་ཡིན་པས་སོ། །དེ་ལྟར་ཡོངས་ཤེས་སྤང་བྱ་མངོན་དུ་བྱ་བས་
ལམ་གྱི་བདེན་པ་རྣམ་པར་བཞག་པ་ཡང་དག་པར་བཤད་དོ། ། །
ལྔ་པ་རགས་པ་དང་ཕྲ་བའི་དེ་ཁོ་ན་ནི་ཀུན་རྫོབ་དང་དོན་དམ་པའི་བདེན་པ་སྟེ་
མཉམ་པར་མ་བཞག་པ་དང་བཞག་པའི་ཤེས་པའམ་རྣམ་ཤེས་དང༌། ཡེ་ཤེས་ཀྱི་ཡུལ་
ཡིན་པས་སོ། །འོ་ན་དེ་རྩ་བའི་དེ་ཁོ་ནར་ཇི་ལྟར་རིག་པར་བྱ་ཞེ་ན། ཀུན་རྫོབ་གསུམ་
ལས་ཀུན་བཏགས་བཏགས་པའི་ཀུན་རྫོ་བ་སྟེ། དོན་མེད་པ་ལ་གཟུགས་དང་བུམ་པ་ཞེས་
སོགས་སུ་བཏགས་ནས་ བཞག་ པའི་ ཕྱིར་རོ། །གཞན་དབང་ཤེས་ པའི་ཀུན་རྫོབ་སྟེ་
གཟུགས་སོགས་ཕྱི་རོལ་ན་མེད་ཀྱང་ཡོད་པར་ལྟར་ཞེན་ནས་ཐ་སྙད་འདོགས་པའི་ཕྱིར་
དང་ཡོངས་གྲུབ་ལ་ཐ་སྙད་འདོགས་པ་ནི་བརྗོད་པའི་ཀུན་རྫོབ་སྟེ་ཤེས་བརྗོད་ལས་འདས་
ཀྱང་སྟོང་ཉིད་དེ་བཞིན་ཉིད་ཅེས་སོགས་ཀྱི་མིང་གི་རྣམ་གྲངས་ཀྱིས་བསྟན་པའི་ཕྱིར།
དེས་ཀུན་བཏགས་ཐ་སྙད་དང༌། ཤེས་བརྗོད་གཉིས་ནི་ཐ་སྙད་འདོགས་པ་དང་བརྗོད་
པའི་སྒོ་ནས་ཀུན་རྫོབ་ཏུ་བསྡུས་ནས་བཞག་གི་རང་བཞིན་གྱིས་ནི་མ་ཡིན་ནོ། །བརྟགས་
པ་དང་གཞན་དབང་དོན་དམ་པར་མི་སྲིད་པའི་ཕྱིར་ཡེ་ཤེས་དོན་དམ་པའི་དོན་ཏེ། ཡུལ་
དོན་དམ་བདེན་པ་ནི་ཡོངས་གྲུབ་གཅིག་པུའོ། །དེ་ལ་ཅིའི་ཕྱིར་དོན་དམ་ཞེས་བྱ་ཞེ་ན།
དོན་དོན་དམ་ནི་དེ་བཞིན་ཉིད་དེ་འཇིག་རྟེན་ལས་འདས་པའི་ཡེ་ཤེས་དམ་པའི་ཡུལ་ཡིན་
I
-
-148-



སར་
གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། དོ༡
པའི་ཕྱིར་དང་། ཐོབ་བྱ་དོན་དམ་ནི་དྲི་མེད་དེ་བཞིན་ཉིད་མྱང་འདས་ཏེ་ལམ་གྱི་འབྲས་བུ་
དང་ཆོས་ཐམས་ཅད་ཀྱི་མཆོག་ཡིན་པས་དོན་གྱི་དམ་པ་ཡིན་པའི་ཕྱིར་རོ། །སྒྲུབ་པ་དོན་
དམ་ནི་འཕགས་ལམ་སྟེ་དེའི་ཡུལ་དེ་བཞིན་ཉིད་དང་དགོས་པ་མྱང་འདས་ཡིན་པའི་ཕྱིར་
རོ༑ ༑དེ་ལྟར་ན་དོན་དམ་པ་རྣམ་པ་གསུམ་དུ་འདོད་དོ། །ཅི་སྟེ་དོན་དམ་བདེན་པ་ཡོངས་
གྲུབ་ཡིན་ན་ལམ་ནི་སྔ་ཕྱིའི་ཆ་བཅས་ཡིན་པས་ཡོངས་གྲུབ་ཏུ་མི་རུང་བའི་ཕྱིར་དང་།
ཡོངས་སུ་གྲུབ་པས་ཀྱང་དོན་དམ་པར་མི་རུང་ན་འདུས་མ་བྱས་དང་འདུས་བྱས་ལམ་
ཡོངས་གྲུབ་ཏུ་ཇི་ལྟར་བརྗོད་ཅེ་ན། མྱང་འདས་དང་དེ་བཞིན་ཉིད་འདུས་མ་བྱས་ནི་གཞན་
དུ་འགྱུར་བ་མེད་པར་དང་། འདུས་བྱས་ལམ་བདེན་ནི་ཤེས་བྱ་ལ་ཕྱིན་ཅི་ལོག་མེད་པས་
ཕྱིན་ཅི་མ་ལོག་པར་ཡོངས་སུ་གྲུབ་པའི་ཕྱིར་འདུས་བྱས་ལམ་དང་འདུས་མ་བྱས་རྣམ་པ་
གཉིས་ཀ་ཡང་ཡོངས་གྲུབ་ལ་འགལ་བ་མེད་དོ། །
དྲུག་པ་གྲགས་པའི་དེ་ཁོ་ན་ནི། རྩ་བ་ལ་ཇི་ལྟར་བཞག་ཅེ་ན། གྲགས་པ་ལ་གཉིས་
ཏེ༑ བརྗོད་བཞིན་དུ་མེད་པ་ཀུན་བརྟགས་ཀྱི་ངོ་བོ་གཅིག་གིས་འཇིག་རྟེན་གྱི་གྲགས་པ་
སྟེ༑ འཇིག་རྟེན་ཐམས་ཅད་ཀྱི་མིང་དང་མིང་ཅན་འབྲེལ་བར་བྱེད་པའི་བརྡ་ལ་འདྲིས་པའི་
རྗེས་སུ་ཞུགས་པའི་བློས་དངོས་པོ་གང་ལ་འདི་ས་ཡིན་གྱི་མེ་མིན་ཞེས་སོགས་ལྟ་བ་མཐུན་
པའོ། །དེ་ནི་དེ་བཞིན་དུ་འཇིག་རྟེན་ལ་གྲགས་པའི་ཕྱིར་དེ་སྐད་ཅེས་བྱའོ། །ངོ་བོ་ཉིད་
གསུམ་གྱིས་རིག་པའི་གྲགས་པ་རྣམ་པར་བཞག་སྟེ། དེ་ནི་གསུམ་གང་དམ་པ་རིགས་པའི་
དོན་ལ་མཁས་པ་རྟོག་གེ་པ་རང་གཞན་གྱི་བསྟན་བཅོས་ལ་ལེགས་ཉེས་དཔྱོད་པ་ཅན་
དག་ཚད་མ་གསུམ་ལ་བརྟེན་ནས་འཐད་པ་སྒྲུབ་པའི་རིགས་པ་ཚུལ་གསུམ་གྱིས་གྲགས་
ཤིང་གྲུབ་པའོ། །
བདུན་པ་རྣམ་དག་གི་ཡུལ་གྱི་དེ་ཁོ་ན་ནི། དེ་ཅི་ཞེ་ན། རྣམ་པར་དག་པའི་ཡེ་
-149-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་ཀྱི་སྤྱོད་ཡུལ་གྱི་དེ་ཁོ་ན་ནི་རྣམ་པ་གཉིས་ཏེ་མཐོང་སྒོམ་གྱིས་སྤང་བྱའི་ཉོན་མོངས་
དང་ཉེ་ཉོན་གྱི་རང་བཞིན་ཉོན་སྒྲིབ་དག་པའི་ཡེ་ཤེས་ཀྱི་ཡུལ་ཉན་རང་གི་དེ་ཁོ་ན་བདེན་
བཞི་དང་རིག་པའི་གནས་ལྔ་ཤེས་པའི་གེགས་ཉོན་མོངས་ཅན་མིན་པའི་མ་རིག་པའི་རང་
བཞིན་གྱི་ཤེས་སྒྲིབ་དག་པའི་ཡེ་ཤེས་ཀྱི་ཡུལ་དེ་བཞིན་ཉིད་དེ། དེ་གཉིས་ནི་ཡོངས་གྲུབ་
གཅིག་པུ་ཁོ་ནར་བརྗོད་པ་ཡིན་གྱི་མེད་པ་དང་གནས་ངན་ལེན་གྱི་དྲི་མ་གཉིས་ཀྱིས་དྲི་
མ་ཅན་དུ་གྱུར་པའི་ཕྱིར་བརྟགས་པ་དང་གཞན་དབང་ཡེ་ཤེས་ཀྱི་ཡུལ་མིན་པས་དེ་ལྟར་
མ་བརྗོད་དོ། །
བརྒྱད་པ་བསྡུ་བའི་དེ་ཁོ་ན་ཉིད་ནི། བསྡུ་བ་རྩ་བའི་དེ་ཁོ་ནར་ཇི་ལྟར་རིག་པར་
བྱ་ཞེ་ན། རྒྱུ་མཚན། མིང་། རྣམ་རྟོག །དེ་བཞིན་ཉིད། ཡང་དག་ཡེ་ཤེས་ཏེ། ལྔ་པོ་འདིས་
ཤེས་བྱ་ཀུན་བསྡུས་པའི་ཕྱིར་བསྡུ་བའི་དེ་ཁོ་ན་ཞེས་བྱ་ལ། དང་པོ་ནི། རྣམ་ཤེས་ཚོགས་
བརྒྱད་དེ་ཕན་ཚུན་རྒྱུའི་དངོས་པོ་ཡིན་པས་སོ། །གཉིས་པ་ནི་རྒྱུ་མཚན་དེ་བརྗོད་དུ་མེད་
ཀྱང་མིག་གི་བརྡ་བཞིན་དུ་གོ་བར་བརྗོད་པའོ། །གསུམ་པ་ནི་ཁམས་གསུམ་གྱི་སེམས་
སེམས་བྱུང་། བཞི་པ་དབྱིངས། ལྔ་པ་འདས་པའི་ཡེ་ཤེས་ཏེ། རྒྱུ་མཚན་དང་རྣམ་པར་རྟོག་
པ་ནི་གཞན་དབང་སྟེ་རྒྱུ་རྐྱེན་གྱིས་བསྐྱེད་པའི་ཕྱིར་དང་། མིང་ནི་ཀུན་བཏགས་ཏེ་མིང་ཇི་
ལྟ་བར་དོན་དུ་མེད་པས་སོ། །དེས་ནི་དེ་གསུམ་ནི་རྣམ་པ་གཉིས་སུ་བསྡུའོ། །མཉམ་རྗེས་
ཀྱི་ཡང་དག་པའི་ཡེ་ཤེས་དང་རྟག་ཏུའམ་མཛེས་པའི་དེ་ཁོ་ན་ནི། རབ་ཀྱི་དེ་ཁོ་ན་སྟེ་དེ་
བཞིན་ཉིད་ནི་ཡོངས་སུ་གྲུབ་པ་གཅིག་པུ་ཁོ་ནས་བསྡུས་པ་ཡིན་ཏེ། འགྱུར་མེད་དང་ཕྱིན་
ཅི་མ་ལོག་པའི་ཡོངས་གྲུབ་ཡིན་པས་སོ། །
དགུ་པ་རབ་ཏུ་དབྱེ་བའི་དེ་ཁོ་ན་ནི། དེ་རྩ་བར་ཇི་ལྟར་འདུ་ཞེ་ན། རབ་དབྱེའི་
དེ་ཁོ་ན་ནི་མདོ་དག་དགོངས་འགྲེལ་ལས་གསུངས་པ་ལྟར་བདུན་ཏེ། འཁོར་བ་ཐོག་
ན
-150-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། དོན་
མཐའ་མེད་པར་འཇུག་པའི་དང་། བདག་མེད་གཉིས་མཚན་ཉིད་ཀྱི་དང་། གཉིས་མེད་ཀྱི་
ཆོས་རྣམས་རྣམ་རིག་ཙམ་ཡིན་པའམ་མི་རྟོག་ཡེ་ཤེས་རྣམ་རིག་གི་དང་། འདུ་བྱེད་དུས་ཁ་
དུ་གནས་པས་སྡུག་བདེན་གནས་པའི་དང་། འདུ་བྱེད་ལ་ཡོན་ཏན་དུ་ལྟ་བས་འཁོར་བར་
འཇུག་པའི་ཕྱིར་ཀུན་འབྱུང་ལོག་པར་སྒྲུབ་པའི་དང༌། དབྱིངས་དང་འགོག་བདེན་ཉོན་
སྒྲིབ་དག་པས་རྣམ་པར་དག་པའི་དང་། ལམ་བདེན་ཡང་དག་པར་སྒྲུབ་པའི་དེ་ཁོ་ན་སྟེ་
རྟག་པར་དེ་བཞིན་ཁོ་ནར་གནས་པས་དེ་བཞིན་ཉིད་དོ། །དེ་ལ་འཇུག་པའི་དེ་ཁོ་ན་ནི།
བཏགས་པ་དང་གཞན་དབང་སྟེ། སྐྱེ་བའི་རྒྱུན་དོན་ལ་མེད་པས་བཏགས་པ་ལྟར་མེད་
པས་དང༌། རྒྱུན་ཅན་གང་ཟག་རྒྱུས་བསྐྱེད་པའི་ཕྱིར། དེ་བཞིན་དུ་གནས་པ་དང་ནི་ངན་
པར་ཞུགས་པ་ལོག་པར་སྒྲུབ་པའི་དེ་ཁོ་ན་ནི། བཏགས་པ་དང་གཞན་དབང་སྟེ། སྡུག་
ཀུན་གཉིས་རྒྱུ་རྐྱེན་གྱིས་བསྐྱེད་པ་དང་ཀུན་རྟོག་གི་ཡུལ་ཡིན་པས་སོ། །མཚན་ཉིད་དང་
རྣམ་པར་རིག་པ་དང་རྣམ་པར་དག་པ་དང་ཡང་དག་པར་བསྒྲུབ་པའི་དེ་ཁོ་ན་སྟེ་བཞི་ནི་
ཡོངས་གྲུབ་གཅིག་པུ་སྟེ་མཚན་ཉིད་དང་རྣམ་དག་གཉིས་འགྱུར་མེད་དང་རྣམ་རིག་དང་
ཡང་དག་པར་སྒྲུབ་པ་གཉིས་ཕྱིན་ཅི་མ་ལོག་པའི་ཡོངས་གྲུབ་ཡིན་པས་སོ། །
བཅུ་པ་མཁས་པའི་དེ་ཁོ་ན་ལ་གསུམ་ལས། དང་པོ་སྤང་བྱ་བདག་ལྟ་བཅུ་བཤད་
པ་ནི། གོང་དུ། མཁས་དེ་ཁོ་ན་རྣམ་བཅུ་ནི། །བདག་ཏུ་ལྟ་བའི་གཉེན་པོའོ། །ཞེས་སོ། །
བདག་ལྟ་བཅུ་གང་ཞེ་ན། འདི་ལྟ་སྟེ། ཉེར་ལེན་ཕུང་པོ་ལ་རིལ་པོ་གཅིག་པུའི་བདག་ཏུ་
དང་། བདག་ལས་འབྲས་ཐམས་ཅད་ཀྱི་རྒྱུར་དང་། བདག་ལས་ཀྱི་རྣམ་སྨིན་ཟ་བ་པོར་
དང༌། བདག་ ལས་ བྱེད་ པར་ དང༌། བདག་ རང་དགར་དབང་བསྒྱུར་བ་དང༌། བདག་
བདག་པོ་དང་རྗེ་བོ་དབང་ཕྱུག་གི་དོན་དུ་དང༌། བདག་རྒྱུ་ཟ་བ་བྱེད་པ་རང་དབང་བདག་
པོ་ལྔས་རྣམ་པར་མ་དག་ཀྱང་རྟག་པར་དང༌། བདག་ཀུན་ནས་ཉོན་མོངས་པ་དང་དག་པ་
-151-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ༑ རྣམ་བྱང་གི་གནས་ཏེ་རྟེན་དུ་དང༌། བདག་དབུགས་ཡིད་འགོག་པའམ་བདག་ལ་
ཡིད་འཛིན་པའི་རྣལ་འབྱོར་ཅན་དུ་དང༌། བདག་སྔར་བཅིངས་པས་མ་གྲོལ་བ་ལས་
གྲོལ་ལོ་སྙམ་དུ་འཛིན་པ་སྟེ། བདག་མེད་པ་ལ་བདག་ཏུ་འཛིན་པའི་རྣམ་པ་འདི་བཅུ་ནི་
ཕུང་ཁམས་སྐྱེ་མཆེད་འདི་དག་ལ་ནི་བདག་ཏུ་ལྟ་བ་ལ་འཇུག་སྟེ། དེའི་གཉེན་པོར་མཁས་
པ་རྣམ་པ་བཅུ་བཤད་དོ། །
གཉིས་པ་མཁས་པའི་གཞི་རྣམས་གསུམ་དུ་བསྡུ་བ་ནི། མཁས་པའི་དེ་ཁོ་ན་
དག་བཅུ་རྩ་བ་དེར་ཇི་ལྟར་འདུ་ཞེ་ན། གཟུགས་གསུམ་ལས་ཀུན་ཏུ་རྟོག་པས་བརྟགས་
པའི་གཟུགས་ནི་གཟུགས་ཀྱི་ཀུན་བཏགས་ཏེ་མིང་ཙམ་ལས་གཟུགས་ཀྱི་དངོས་པོར་མེད་
པའི་ཕྱིར་རོ། །རྣམ་པར་རྟོག་པའི་དོན་ཏེ། གཟུགས་ནི་གཟུགས་ཀྱི་གཞན་དབང་སྟེ་
གཟུགས་སྣང་གི་ཤེས་པ་ལ་གཟུགས་སུ་འདུ་ཤེས་ནས་གཟུགས་སུ་རྟོག་པར་བྱེད་པས་སོ།།
ཆོས་ཉིད་ཀྱི་དོན་ཏེ་གཟུགས་ནི་གཟུགས་ཀྱི་ཡོངས་གྲུབ་སྟེ། ཀུན་བཏགས་དང་རྣམ་པར་
བཏགས་པའི་གཟུགས་དང་བྲལ་བའི་གཟུགས་ཀྱི་སྟོང་ཉིད་ཡིན་པའི་ཕྱིར་རོ། །གཟུགས་
ལ་གསུམ་དུ་ཕྱེ་སྟེ། ངོ་བོ་ཉིད་གསུམ་དུ་འདུས་པ་དེ་བཞིན་དུ་ཚོར་སོགས་ཕུང་ཁམས་སྐྱེ་
མཆེད་ལ་སོགས་པ་ལའང་དེ་བཞིན་དུ་སྦྱར་བར་བྱའོ། །
གསུམ་པ་མཁས་བྱའི་གཞི་བཅུ་རྒྱས་པར་བཤད་པ་ལ་བཅུ་ལས། དང་པོ་
ཕུང་པོ་ནི། བདག་ལྟ་བཅུའི་གཉེན་པོར་ཕུང་སོགས་ལ་མཁས་པ་བཤད་ན་ཕུང་སོགས་མ་
བཤད་པས་དེ་བཤད་པར་བྱ་བ་ལས། དང་པོ་ཕུང་པོ་ནི། ཐོག་མར་དོན་གསུམ་དུ་རིག་
པར་བྱ་སྟེ། གཟུགས་གང་ཅིའང་རུང་འདས་མ་འོངས་ད་ལྟར་བྱུང་བའམ་ནང་ཕྱི་རགས་ཕྲ་
ངན་པ་གྱ་ནོམ་པ་རིང་བ་ཉེ་བ་སོགས་དུ་མ་ཉིད་དང་། དེ་ཐམས་ཅད་གཅིག་ཏུ་བསྡུས་ཏེ་
ཞེས་པ་བསྡུས་པ་དང་། གཟུགས་ཀྱི་ཕུང་པོ་ཚོར་སོགས་ལས་མཚན་ཉིད་ཐ་དད་དུ་རྣམ་
，
，
，
，
，
-152-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༼༡༽
པར་བཞག་པས་ཡོངས་སུ་ཕྱེ་བའི་དོན་གྱིས་ཕུང་པོར་བཞག་གོ །དེ་ལྟར་ཅིའི་ཕྱིར་བཞག་
ཅེ་ན། ཕུང་པོའི་དོན་ནི་སྤུངས་པ་སྟེ་འཇིག་རྟེན་ན་དུ་མ་དང་བསྡུས་པ་དང་ཡོངས་སུ་ཕྱེ་བ་
ནི་སྤུངས་པ་ཞེས་བརྗོད་པར་མཐོང་བས་སོ། །དེ་བཞིན་དུ་ཚོར་སོགས་ལའང་སྦྱར་རོ། །དེ་
ནི་གཅིག་ཏུ་བསྡུས་པ་དང་མཚན་ཉིད་འདྲེས་པ་ལ་རྨོངས་པའི་གཉེན་པོར་རོ། །གཉིས་པ་
ཁམས་ནི་དོན་གསུམ་ལས། མིག་སོགས་འཛིན་པའི་དང༌། གཟུགས་སོགས་བཟུང་བའི་
དང༌། གཟུང་བ་དེ་འཛིན་པའི་རྣམ་ཤེས་ཀྱི་ས་བོན་གྱི་དོན་ནི་ཕུང་པོ་ལས་གཞན་དེ་དག་
ཁམས་ཀྱི་དོན་དུ་འདོད་དེ། རང་རང་གི་རིགས་མཐུན་གྱི་རྒྱུ་ཡིན་པས་སོ། །དཔེར་ན་
གསེར་ཡོད་པའི་རྡོ་ལ་གསེར་གྱི་ཁམས་ཞེས་བརྗོད་དེ། བྱེད་པ་བྱ་བ་ལས་མ་རྨོངས་པ་
བཟློག་པའི་དོན་དུའོ། །གསུམ་པ་སྐྱེ་མཆེད་ནི། ནང་གི་སྐྱེ་མཆེད་དྲུག་ཚོར་བ་ཡོངས་སུ་
གཅོད་པའི་ཉེར་སྤྱོད་འདུ་ཤེས་སྐྱེ་བའི་སྒོ་དང༌། ཕྱིའི་དྲུག་ནི་དོན་རྣམས་ཡོངས་སུ་གཅོད་
པའི་ཉེར་སྤྱོད་འདུ་ཤེས་འབྱུང་བ་སྟེ་སྐྱེ་བའི་སྒོ་བྱེད་པའི་ཕྱིར་དབང་ཡུལ་བཅུ་གཉིས་ནི་
ཕུང་ཁམས་ལས་གཞན་པའི་སྐྱེ་མཆེད་ཡིན་ནོ། །ཕྱི་ནང་གི་ཚོར་འདུའི་སྐྱེ་སྒོའི་བྱེ་བྲག་
གིས་བཞག་སྟེ་དབང་པོ་ཡོད་ན་དེའི་སྒོ་ནས་ཚོར་བ་ལ་སྤྱོད་ཀྱི། མེད་ན་ཡུལ་ཡོད་ཀྱང་མི་
སྤྱོད་ཅིང་ཡུལ་མེད་ན་དབང་པོ་ཡོད་ཀྱང་འདུ་ཤེས་ཀྱི་དོན་མི་སྤྱོད་པའི་ཕྱིར་རོ། །འདི་
གཉིས་ནི་ཟ་བ་པོ་དང་བཟའ་བྱའི་བདག་ཏུ་འཛིན་པའི་གཉེན་པོར་བཞག་གོ །མི་འཐད་
དེ༑ གཟུགས་དགག་པའི་ཕྱིར་ཞེ་ན། ཀུན་བཏགས་ཀྱི་གཟུགས་བཀག་ཀྱང་རྣམ་པར་
བརྟགས་པའི་གཟུགས་ཡོད་དེ་མིག་སོགས་ཀྱི་བག་ཆགས་ཀྱིས་བགོས་པའི་ལས་ཀྱིས་
འཕངས་པའི་ཀུན་གཞིའི་བག་ཆགས་རྐྱེན་གྱིས་གསོས་པ་ནི་ནང་དང་། དེ་ལས་བྱུང་བའི་
འཇུག་ཤེས་ལ་ཡུལ་དུ་སྣང་བ་ནི་ཕྱིའི་སྐྱེ་མཆེད་དོ། །བཞི་པ་རྟེན་འབྲེལ་ནི། རྒྱུ་དང་
འབྲས་བུ་དང༌། རྩོལ་བ་སྟེ་བྱེད་པ་ལ་སྒྲོ་འདོགས་མེད་ཅིང་སྐུར་འདེབས་མེད་པའི་དོན་ཏེ།
-153-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ལ་རྒྱུ་ལ་སྒྲོ་འདོགས་པ་ནི་འདུ་བྱེད་སོགས་མི་རྟག་པ་རྣམས་ཀྱི་རྒྱུ་མ་རིག་པ་བོར་ནས་
གཙོ་བོ་བདག་སོགས་རྟག་པར་རྟོག་པ་དང་། སྐུར་འདེབས་ནི་འདུ་བྱེད་སོགས་རྒྱུ་མེད་དུ་
རྟོག་པའོ། །འབྲས་བུ་ལ་སྒྲོ་སྐུར་ནི་བདག་དང་བཅས་པའི་འདུ་བྱེད་རྣམས་མ་རིག་པའི་
རྐྱེན་ལས་བྱུང་བའམ་ལེགས་སྤྱད་མེད་པས་འདུ་བྱེད་སོགས་མ་རིག་པ་ལས་འབྱུང་བ་མེད་
ཅེས་རྟོག་པའོ། །བྱེད་པ་ལ་སྒྲོ་སྐུར་ནི་འདུ་བྱེད་སོགས་སྐྱེ་བ་ལ་མ་རིག་པ་ལ་སོགས་པ་བྱ་
བ་དོན་གཞན་གྱིས་བྱེད་པ་དང་མ་རིག་ལ་འདུ་བྱེད་བསྐྱེད་པའི་ནུས་མེད་དུ་རྟོག་པའོ། །དེ་
ལྟར་རྟེན་འབྲེལ་ལ་མཁས་པ་ནི་མ་རིག་པ་ལས་གཞན་བདག་སོགས་བྱེད་པ་པོར་འཛིན་
པའི་གཉེན་པོར་བསྟན་ནོ། །ལྔ་པ་གནས་དང་གནས་མིན་ནི། གནས་ནི་རྒྱུའམ་སྲིད་པ།
གནས་མིན་ནི་རྒྱུ་མིན་ནམ་མི་སྲིད་པ་སྟེ། དེ་ནི་གཞན་དབང་བདུན་གྱིས་བསྡུས་པ་ལས་
མི་འདོད་པའི་གཞན་དབང་ནི་སྒོ་གསུམ་གྱི་ཉེས་སྤྱོད་ཀྱིས་མི་འདོད་བཞིན་ངན་སོང་
དུ་འགྲོ་བ་དང་། འདོད་པའི་གཞན་དབང་ལེགས་པར་སྤྱོད་པ་དགེ་བས་བདེ་འགྲོར་འགྲོ་
བ་སྟེ་ལེགས་སྤྱད་ལ་ལྟོས་པས་སོ། །ཉོན་མོངས་རྣམ་པར་དག་པའི་གཞན་དབང་འདོད་
པ་ལ་འདུན་པ་གནོད་སེམས། རྨུགས་གཉིད། རྒོད་འགྱོད། ཐེ་ཚོམ་སྟེ། དགེ་བ་ལ་སྒྲིབ་
པ་ལྔ་པོ་མ་སྤངས་ལ་བྱང་ཆུབ་ཡན་ལག་བདུན་གྱི་བར་དུ་མ་བསྒོམས་ན་དུ་ཁའི་མཐའ་
མྱང་འདས་མི་ཐོབ་པ་སྟེ་སྒྲིབ་པ་སྤངས་པ་ལ་ལྟོས་པས་སོ། །མཉམ་དུ་འབྱུང་བའི་གཞན་
དབང་དེ་བཞིན་གཤེགས་པ་དང་འཁོར་ལོས་སྒྱུར་བ་གཉིས་དུས་གཅིག་ཏུ་འཇིག་རྟེན་གྱི་
ཁམས་གཅིག་ཏུ་མི་འབྱུང་བ་སྟེ་དེ་གཉིས་ལས་མཚུངས་པ་མེད་པ་ལ་རག་ལུས་པས་སོ། །
འདི་ནི་ཁ་ཅིག་སྟོང་གསུམ་དང་གླིང་བཞིར་མ་འབྱུང་ཞེས་སོ། །དབང་བྱེད་པའི་གཞན་
དབང་ནི་བུད་མེད་འཁོར་ལོས་སྒྱུར་བ་མི་བྱེད་པ་སྟེ་བུད་མེད་རིན་པོ་ཆེ་ལ་སྤྱོད་པའི་མཐུ་
མེད་པའི་ཕྱིར་རོ། །དེ་བཞིན་དུ་བརྒྱ་བྱིན་སོགས་བྱེད་མི་སྲིད་པའོ། །འཐོབ་པའི་གཞན་
-154-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། དོ༡
དབང་ནི་སྐྱེས་པས་རང་རྒྱལ་དང་སངས་རྒྱས་འཐོབ་ཀྱི་བུད་མེད་ཀྱིས་མི་འཐོབ་པ་སྟེ། སྐྱེ་
བོ་གཡོ་ཅན་ཐམས་ཅད་ཀྱི་སྤྱོད་ཡུལ་ཡིན་པས་བསེ་རུ་ལྟར་འདྲེ་བ་མེད་པ་མི་སྲིད་པ་དང་།
ཤེས་རབ་ཆུང་བས་སློབ་དཔོན་མེད་པར་རང་བྱང་ཆུབ་པའི་འོས་མིན་པ་དང་། ས་གསུམ་
གྱི་སྟོན་པར་མི་སྲིད་པའི་ཕྱིར་རོ། །ཀུན་ཏུ་སྤྱོད་པའི་གཞན་དབང་ནི་ལྟ་བ་ཕུན་ཚོགས་
བདེན་པ་མཐོང་བས་ཉེས་སྤྱོད་མི་སྤྱོད་ལ་སོ་སྐྱེས་སྤྱོད་པའོ། །དེ་དག་གཞན་གྱི་དབང་གི་
དོན་ཏེ། སྔ་མ་རྣམས་ལས་གཞན་ཡིན་ཏེ། དེ་དག་ལ་མཁས་པ་ནི་སྐྱེས་བུ་དང་དབང་ཕྱུག་
ལ་སོགས་པ་རང་དབང་ཅན་དུ་འཛིན་པའི་གཉེན་པོའོ། །དྲུག་པ་དབང་པོ་ནི་དབང་བྱེད་
པས་དབང་པོ་སྟེ་ཉི་ཤུ་རྩ་གཉིས་ལས་དབང་པོ་དྲུག་ཡུལ་དྲུག་འཛིན་པའི་རྣམ་ཤེས་ལ་
ལྷག་པར་དབང་བྱེད་པའི་ཕྱིར། སྔོན་ལས་ཀྱིས་འཕངས་པའི་རྣམ་སྨིན་གྱི་ཕུང་པོའི་རྒྱུན་
ལ་བར་ཆོད་ཀྱི་རྐྱེན་མེད་ན་སྔ་མ་སྔ་མས་རིགས་འདྲ་ཕྱི་མ་ཕྱི་མ་མཚམས་སྦྱོར་བའི་སྲོག་
དབང་ནི་རིགས་མཐུན་གནས་པ་ལ་དབང་བྱེད་དེ། དེའི་དབང་གིས་མི་འཆི་བའི་ཕྱིར་རོ།།
ཕོ་མོའི་དབང་པོ་གཉིས་ནི་རིགས་འཚོབ་པ་ལ་དབང་བྱེད་དེ། རིགས་རྒྱུན་མི་ཆད་པར་བུ་
འབྱུང་བར་བྱེད་པས་སོ། །ཚོར་དབང་ནི་བདེ་སྡུག་ཡིད་བདེ་མི་བདེ་བཏང་སྙོམས་ཏེ་དེ་ནི་
ཉེར་སྤྱོད་ལ་དབང་བྱེད་དེ། དགེ་མི་དགེའི་ལས་འབྲས་ལ་ཉེ་བར་སྤྱོད་པའི་ཕྱིར་རོ། །དད་
སོགས་ ལྔ་ཉོན་མོངས་སྤངས་པ་འཇིག་རྟེན་པའི་རྣམ་ དག་ལ་དབང་བྱེད་དེ། མ་དད་
སོགས་ཀྱི་གཉེན་པོ་ཡིན་ཞིང་འཇིག་རྟེན་པའི་ལམ་མམ་ཐར་པ་ཆ་མཐུན་ཡིན་པས་སོ། །
ཀུན་ཤེས་བྱེད་པ་ཀུན་ཤེས་པ་དང་ལྡན་པའི་དབང་པོ་གསུམ་ནི་འདས་པས་ལམ་གྱི་ཉོན་
མོངས་རྣམ་པར་དག་པ་ལ་དབང་བྱེད་དེ། མཐོང་སྒོམ་མི་སློབ་ལམ་གསུམ་ལ་དབང་བྱེད་
པའི་ཕྱིར་ཏེ། དད་སོགས་ལྔ། ཡིད་དབང་། བདེ་བ། ཡིད་བདེ། བཏང་སྙོམས་ཏེ་དབང་
པོ་སྟེ་དགུ། ལམ་གསུམ་ལ་དབང་པོ་གསུམ་དུ་འཇོག་གོ །ཞེས་མདོ་སྡེ་པས་དང་། སེམས་
-155-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཙམ་པས་དགུའི་སྟེང་དུ་ཡིད་མི་བདེ་བསྣན་པ་ལ་དབང་པོ་སྔ་མ་གཉིས་འཇོག་སྟེ། ཡིད་མི་
བདེ་ནི་སྦྱོར་བའི་དུས་སུ་ཐར་པ་མཆོག་འདོད་པས་བསྡུས་ལ། བཅུ་པོ་དེ་ངེས་འབྱེད་ཆ་
མཐུན་ནས་མཐོང་ལམ་སྐད་ཅིག་བཅོ་ལྔའི་བར་སྔོན་མི་ཤེས་པའི་དེ་ཁོ་ན་ཀུན་ཤེས་པར་
བྱ་བའི་ཕྱིར་ཞུགས་པས་དང༌། སྐད་ཅིག་བཅུ་དྲུག་ནས་རྡོ་རྗེ་ལྟ་བུའི་ཏིང་ངེ་འཛིན་གྱི་བར་
ལ་སྔོན་མི་ཤེས་པར་བྱ་བ་མེད་པས་དང་། མི་སློབ་ལམ་ལ་ཡིད་མི་བདེ་བོར་བས་དགུ་པོ་
ཀུན་ཤེས་པ་དང་ལྡན་པས་གོ་རིམ་བཞིན་དབང་པོ་གསུམ་དུ་བཞག་ཅིང་། དེ་དག་ལ་
མཁས་པ་ནི་སྐྱེས་བུ་དང་སྲེད་མེད་ཀྱི་བུ་ལ་སོགས་པ་བདག་པོར་འཛིན་པའི་གཉེན་པོར་
རོ༑ ༑བདུན་པ་དུས་གསུམ་ནི། མྱོང་ནས་ཟད་པ་དང་རང་འབྲས་ཕྱུང་ཟིན་པས་འབྲས་བུ་
དང༌། རྒྱུ་རྣམས་སྤྱད་ཟིན་པའི་ཕྱིར་འདས་པའི་དུས་དང་། དེ་བཞིན་དུ་རྒྱུ་འབྲས་གཉིས་
ཀ་མ་སྤྱད་པའི་ཕྱིར་མ་འོངས་པའི་དུས་དང༌། རྒྱུ་སྤྱད་ལ་འབྲས་བུ་མ་སྤྱད་པའི་ཕྱིར་ད་
ལྟར་གྱི་དུས་ཏེ་སྔ་མ་ལས་གཞན་ཡིན་ནོ། །དེ་ལ་མཁས་པ་ནི་བདག་རྟག་པར་འཛིན་པའི་
གཉེན་པོ་སྟེ་དུས་མ་གཏོགས་པ་གཞན་མི་དམིགས་པའི་ཕྱིར་རོ། །བརྒྱད་པ་བདེན་པ་ནི།
བཞི་ལས་སྡུག་བདེན་ནི། ཚོར་བ་རྒྱུ་དང་བཅས་པའི་དོན་ཏེ་གང་ཅི་ཚོར་ཡང་རུང་དེ་ནི་
འདིར་སྡུག་བསྔལ་ལོ་ཞེས་པའི་ཕྱིར་རོ། །དེ་ལ་ཚོར་བའི་རྒྱུ་ནི། ཚོར་བ་མྱོང་འགྱུར་གྱི་
ཆོས་ཚོར་བའི་ གནས་ཏེ་ཉེར་ལེན་ཕུང་པོ་ལྔའོ། །སྡུག་བདེན་དེའི་རྒྱུ་ནི་ཀུན་འབྱུང་
སྟེ་དུགཁ་སྟེ་ སྒྲུབ་པར་བྱེད་པའི་རྒྱུ་ཡིན་པའི་ཕྱིར་ཏེ། ཡང་སྲིད་ཀུན་ནས་སློང་བའི་ལ་
སོགས་ཟག་བཅས་སོ། །སྡུག་ཀུན་དེ་གཉིས་མི་སྐྱེ་བས་ཞི་བ་ནི་འགོག་བདེན་ཏེ། ཀུན་
འབྱུང་ཞི་བ་ལྷག་བཅས་དང་དུ་བ་ཡང་ཞི་བ་ལྷག་མེད་དོ། །སྡུག་ཀུན་འགོག་པར་བྱེད་པ་
ལམ་བདེན་ཏེ། སྡུག་ཀུན་གྱི་གཉེན་པོའི་དོན་དུ་ལྡན་པའི་ཕྱིར་རོ། །དེ་ལ་མཁས་པས་ནི།
བདེན་བཞི་ལས་གཞན་པ་ལ་ཀུན་ཉོན་དང་རྣམ་བྱང་དུ་འཛིན་པ་བཟློག་གོ །དགུ་པ་ཐེག་
-156-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
པ་ནི་གསུམ་སྟེ། མྱང་འདས་ལམ་དང་འགོག་པ་འཁོར་བ་སྡུག་ཀུན་མ་ཞི་བ་དང་ངེས་
འབྱིན་ལ་སོགས་པའི་ཡོན་ཏན་བརྒྱད་དང་ལྡན་པར་ཤེས་ཤིང༌། དེ་ལྟར་གཞན་རྒྱལ་བ་
རྒྱལ་སྲས་ལ་ཐོས་ནས་འཁོར་བ་ལ་ངེས་པར་འབྱུང་བའི་ཕྱིར་ཉན་ཐོས་ཀྱི་ཐེག་པ་དང་།
གཞན་ལས་མ་ཐོས་པར་རང་ཉིད་ཀྱིས་འཁོར་འདས་ཀྱི་སྐྱོན་དང་ཡོན་ཏན་ཤེས་པས་
འཁོར་བ་ལས་ངེས་པར་འབྱུང་བའི་ཕྱིར་རང་རྒྱལ་གྱི་ཐེག་པ་དང་། འཁོར་འདས་ཀྱི་ཆོས་
བརྗོད་མེད་དུ་རྟོགས་པའི་རྣམ་པར་མི་རྟོག་པའི་ཡེ་ཤེས་ཀྱིས་གཞན་ལས་མ་ཐོས་པར་
བདག་གིས་ནི་ངེས་པར་འབྱུང་བའི་ཕྱིར་ཐེག་ཆེན་ཏེ་དེ་གསུམ་ནི་སྔ་མ་རྣམས་ལས་གཞན་
ཐེག་པ་གསུམ་ཞེས་བྱའོ། །དེ་ལ་མཁས་པས་ནི། རྣལ་འབྱོར་ཙམ་དུ་ཟད་པར་མཐོང་བས་
རྣལ་འབྱོར་ཅན་དུ་འཛིན་པ་བཟློག་གོ །བཅུ་པ་འདུས་བྱས་འདུས་མ་བྱས་ནི། གཉིས་
ལས་བརྟགས་པ་དང་བརྟགས་ཤིང་རྒྱུ་དང་བཅས་པའི་རྒྱུ་མཚན་ལས་རྣམ་པར་བཞག་པ་
མཚུངས་ལྡན་དང་བཅས་པ་ནི་འདུས་བྱས་ཏེ། ལས་ཉོན་གྱིས་འདུས་བྱས་པའི་ཕྱིར་རོ། །
དེ་ལ་བཏགས་པ་ནི་མིང་ཚིག་ཡི་གེའི་ཚོགས་དང་བཅས་པ་སྟེ་མིང་ཚིག་གི་དངོས་པའོ། །
ངོ་བོ་དང་ཁྱད་པར་གཉིས་བརྟགས་པ་དང་ཡི་གེས་ཀྱང་མིང་ཚིག་གསལ་བར་བྱེད་པའི་
ཕྱིར་རོ། །རྒྱུ་ནི་ཀུན་འབྱུང་དུ་བསྡུས་པའི་ཀུན་གཞི་ས་བོན་གྱི་ཆ་སྟེ་ཟག་བཅས་ཀྱི་ཆོས་
ཀུན་གྱི་ས་བོན་བསྡུས་པའི་ཕྱིར། རྒྱུ་མཚན་ནི་གནས་སྣོད་ཀྱི་འཇིག་རྟེན། ལུས་དབང་པོ་
རྟེན་བཅས་དང་ལོངས་སྤྱོད་བཟའ་བཏུང་སོགས་སུ་སྣང་བའི་ཀུན་གཞི་དང་། འཇུག་ཤེས་
ཀྱིས་བསྡུས་པ་ཡིད་དང་འཛིན་པ་དང་། རྣམ་རྟོག་མཚུངས་ལྡན་དང་བཅས་པ་སྟེ། སྔ་མ་
མིང་ཚིག་སེམས་སེམས་བྱུང་སོགས་ཀྱི་རྒྱུ་ཡིན་པའི་ཕྱིར་དང་། ཕྱི་མ་ཀུན་གཞི་ལ་རང་
རང་གི་བག་ཆགས་འཇོམས་པ་དང༌། དམིགས་བྱ་དམིགས་བྱེད་ཀྱི་མཚན་མར་འཛིན་
པའི་རྒྱུ་ཡིན་པའི་ཕྱིར་རོ། །དེ་ལ་ཡིད་ནི་རྟག་ཏུ་བདག་གམ་བདག་གིར་རློམ་སེམས་པའི་
-157-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པ་ཅན། བདག་རྨོངས་བདག་ལྟ་བདག་ཆོགས་ངའོ་སྙམ་པའི་ང་རྒྱལ་དང་ཚོར་འདུ་
སེམས་པ་རེག་པ་ཡིད་བྱེད་དང་མཚུངས་པར་ལྡན་པའོ། །འཛིན་པ་ནི་རྣམ་ཤེས་ཚོགས་ལྔ་
སྟེ་རང་ཡུལ་གྱི་ངོ་བོ་འཛིན་པའི་ཕྱིར། རྣམ་རྟོག་ནི་ཡིད་ཤེས་ཏེ་ཆོས་རྣམས་ཀྱི་རང་སྤྱི་ལ་
རྟོགས་པའི་ཕྱིར་རོ། །འདུས་མ་བྱས་ནི་དུསྶཁ་རྒྱུ་བཅས་རབ་ཏུ་ཞི་བ་འགོག་པ་དང་བཅས་
པས་ཞི་བྱེད་ཀྱི་དོན་དེ་བཞིན་ཉིད་དེ་ལམ་གྱི་དམིགས་པ་ཡིན་པའི་ཕྱིར་རོ། །དེ་ནི་ལས་
ཉོན་གྱིས་འདུས་མ་བྱས་ཤིང་འདུས་མ་བྱས་ཀྱིས་རབ་ཏུ་ཕྱེ་བའི་ཕྱིར་རོ། །དེ་ལྟར་འདུས་
མ་བྱས་འདུས་བྱས་གཉིས་ནི་མཁས་པའི་དངོས་པོ་བཅུའི་ཐ་མ་ཉིད་དུ་བསྟན་པ་ཡིན་ནོ། །
དེ་ལ་མཁས་པས་བདག་ཏུ་འཛིན་པ་བཅུའི་གཉེན་པོའོ། །དེ་ཁོ་ནའི་ལེའུའི་འགྲེལ་པའོ། །
༈ དེ་ཁོ་ན་རབ་ཏུ་རྟོགས་པ་བསྒོམ་པས་སྒྲིབ་པ་སྤོང་བར་འགྱུར་བས་དེ་ཁོ་
ནའི་རྗེས་ལ། བཞི་པ་གཉེན་པོ་བསྒོམ་པ་ལ་ལྔ་སྟེ། སུམ་ཅུ་བདུན་དུ་བཤད། བསྡུ་ན་
གསུམ་དུ་བསྟན། ཁྱད་པར་འཕགས་པའི་ཚུལ། དེའི་གནས་སྐབས་བཤད། འབྲས་བུ་
ཐོབ་པའི་ཚུལ་ལོ། །དང་པོ་ལ་གཉིས་ལས་མཚམས་སྦྱར་ནི། གཉེན་པོ་ནི་བྱང་ཆུབ་ཀྱི་
ཕྱོགས་ཏེ་དེ་བསྒོམས་ན་སྒྲིབ་པ་སྤོང་བ་ལ་མཐུ་ཡོད་པར་འགྱུར་བའི་ཕྱིར་རོ། །དེ་ལ་སྒོམ་
པ་ནི་སྤེལ་བ་དང་བསྐྱེད་པ་དང་གོམས་པར་བྱ་བ་དང་ལན་མང་དུ་བྱ་བའོ། །གཞུང་དངོས་
ལ་བདུན་ལས། དང་པོ་དྲན་པ་ཉེར་བཞག་ནི། བྱིས་པ་རྣམས་འཁོར་འདས་ཀྱི་སྐྱོན་ཡོན་
མ་མཐོང་བས་འདུ་བྱེད་ལ་གཙང་སོགས་སུ་ཞེན་པས། སྲིད་པ་ལ་དགའ་ཞིང་ཞི་བ་ལ
སྐྱག་ལ། དེ་ཡང་བདེན་པ་མཐོང་བས་བཟློག་པས་འཁོར་བ་ལ་སྐྱོ་ཞིང་ཞི་བ་འཐོབ་པའི་
དོན་དུ་བདེན་བཞི་ལ་འཇུག་པའི་ཕྱིར་དྲན་པ་ཉེར་བཞག་ཐོག་མར་བསྟན་ཏེ། ལུས་དྲན་
པ་ཉེར་བཞག་གིས་ལུས་ལ་མི་གཙང་སོགས་སུ་བརྟགས་པས་སྡུག་བདེན་ལ་འཇུག་སྟེ།
ལུས་ཀྱི་ངན་པར་གནས་པའི་གནས་ངན་ལེན་སྟོན་པའི་ཕྱིར་དང་། སྡུག་བདེན་ནི་གནས་
-158-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༼༡
ངན་ལེན་དང་བཅས་པའི་འདུ་བྱེད་ཡིན་པས་སོ། །དེ་ལ་གནས་ངན་ལེན་ནི་འདུ་བྱེད་ཀྱི་
དུཉཁ་སྟེ་འདུ་བྱེད་དངོས་པོ་རྣམས་ཀྱི་སྐྱེ་བ་ནི་གནོད་པ་ཐམས་ཅད་ཀྱི་གཞི་ཡིན་པས་
གནས་ངན་ལེན་དང༌། འཕགས་པ་རྣམས་དང་མི་མཐུན་པས་དུ་བ་སྟེ། དེས་ཟག་པ་དང་
བཅས་པའི་དངོས་པོ་ཐམས་ཅད་འཕགས་པས་དུཉྩཁ་རུ་གཟིགས་པའི་ཕྱིར་རོ། །ཚོར་བ་
དྲན་པ་ཉེར་བཞག་གིས་ཚོར་བ་ལ་ངོ་བོ་འབྲས་བུ་མི་རྟག་དུཉཁར་བརྟགས་པས་ཀུན་
འབྱུང་བདེན་པ་ལ་འཇུག་སྟེ། མ་རིག་པའི་འདུས་ཏེ་རེག་པ་ལས་བྱུང་བའི་ཚོར་བ་བདེ་
སྡུག་བཏང་སྙོམས་ནི་མི་འབྲལ་བ་དང་མི་ཕྲད་པར་སྲེད་པའི་རྒྱུ་ཡིན་པའི་ཕྱིར་དང་། སྲེད་
པ་ནི་ཀུན་འབྱུང་གི་གཙོ་བོ་ཡིན་པའི་ཕྱིར་རོ། །སེམས་དྲན་པ་ཉེར་བཞག་གིས་འགོག་
བདེན་ལ་འཇུག་སྟེ་རྟག་སོགས་ཀྱི་བདག་ཏུ་ཞེན་པའི་གཞི་སྟེ་དམིགས་པ་སེམས་ལ་མི་
རྟག་སོགས་སུ་བཏགས་པས་སེམས་རྟག་སོགས་ཀྱི་བདག་ཏུ་ཞེན་པ་བཟློག་པས་བདག་
ཆད་ཀྱིས་དོགས་པའི་འཇིགས་པ་མེད་པར་འགྱུར་བའི་ཕྱིར་རོ། །ཆོས་དྲན་པ་ཉེར་བཞག་
གིས་ལམ་བདེན་ལ་འཇུག་སྟེ། ཆོས་ལ་བདག་མེད་སོགས་སུ་བཏགས་པས་ཀུན་ཉོན་དང་
རྣམ་བྱང་གི་ཆོས་ལ་སྤང་གཉེན་དུ་ཤེས་ནས་བླང་དོར་ལ་མ་རྨོངས་པར་གནོད་པ་སྤོང་བའི་
ཐབས་ལམ་བདེན་ལ་འཇུག་པའི་ཕྱིར་རོ། །དེ་བས་ན་བདེན་པ་བཞི་ལ་འཇུག་པར་བྱ་
བའི་ཕྱིར། ཐོག་མར་དྲན་པ་ཉེ་བར་བཞག་པ་སྒོམ་པའི་རྣམ་པར་བཞག་ཅིང་འཇུག་པ་ནི་
བདེན་པ་སོ་སོ་ལ་བདེན་པའི་མཚན་ཉིད་དུ་རྟོགས་པ་དང་། སྒོམ་པ་ནི་འདུ་བྱས་ཀྱི་སྤྱིའི་
མཚན་ཉིད་དུ་དང་། ལུས་ལ་མི་གཙང་བ་དུ་མའི་རང་བཞིན་ས་བོན་རྒྱུ་མཐུན་གནས་པའི་
རྒྱ་དང་མི་གཙང་བར་འགྱུར་བ་སྙིང་པོ་མེད་པ་འགྲོ་ལྔ་དང་སྐྱེ་གནས་བཞི་ལས་འདི་ལྟ་
བུའོ། །ཞེས་དང་། ཚོར་བ་ལ་རང་བཞིན་རྒྱུ་འབྲས་སུ། སེམས་ལ་ཁམས། ས། འགྲོ་བ།
ཆོས་ལ་དགེ་མི་དགེ་ལུང་མ་བསྟན་སྤང་གཉེན་དུ་དང་། བྱང་སེམས་ཀྱིས་རྣམ་རྟོག་སྤང་
，
-159-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་ཕྱིར། མི་དམིགས་པར་ཡང་བསྒོམ་མོ། །དེ་དག་ཤེས་རབ་ཡིན་ཡང་དྲན་པའི་སྟོབས་
ཀྱིས་ཉེ་བར་གནས་པས་སམ་འདི་དག་གིས་དྲན་པ་ཉེ་བར་གནས་པས་དྲན་པ་ཉེར་བཞག་
ཅེས་བྱའོ། །
གཉིས་པ་ཡང་དག་སྤོང་བཞི་ནི། ཆོས་དྲན་པ་ཉེར་བཞག་བསྒོམས་ནས་ཟག་བཅས་
ཟག་མེད་སློབ་མི་སློབ་ལ་སོགས་པའི་བྱེ་བྲག་གིས་ཆགས་སོགས་མི་མཐུན་ཕྱོགས་དང་མ་
ཆགས་སོགས་གཉེན་པོ་རྣམས་ཀྱི་རྣམ་པ་ཐམས་ཅད་ཡོངས་སུ་ཤེས་ནས་མི་དགེ་བ་སྐྱེས་
པ་དེ་དག་གི་རྒྱུན་སྤང་བའི་ཕྱིར་དང་། མ་སྐྱེས་པ་མི་བསྐྱེད་ཅིང་། གཉེན་པོ་དགེ་བ་སྐྱེས་
པ་རྣམས་ཀྱི་རྒྱུན་གནས་པ་དང་། མ་སྐྱེས་པ་བསྐྱེད་པའི་ཕྱིར་བརྩོན་འགྲུས་ནི་རྣམ་པ་བཞི་
དག་རབ་ཏུ་འབྱུང་སྟེ། མདོར། སྡིག་པ་མི་དགེ་བའི་ཆོས་རྣམས་སྤང་བའི་ཕྱིར་དང༌། མ་
སྐྱེས་པ་རྣམས་མི་བསྐྱེད་པའི་ཕྱིར་དང་། དགེ་བའི་ཆོས་མ་སྐྱེས་པ་རྣམས་བསྐྱེད་པ་དང་།
སྐྱེས་པ་རྣམས་གནས་པ་དང་། ཕྱིར་བཞིན་འབྱུང་བ་དང་། ཡོངས་སུ་རྫོགས་པར་བྱ་བའི་
ཕྱིར། འདུན་པ་བསྐྱེད་དོ། །འབད་དོ། །བརྩོན་འགྲུས་རྩོམ་མོ། །སེམས་རབ་ཏུ་འཛིན་ཏོ།།
ཡང་དག་པར་རབ་ཏུ་འཇོག་གོ །ཞེས་དེ་སྐྱེས་པ་གནས་པ་སོགས་ནི་མི་ཉམས་པ་དང་།
རྒྱུན་དུ་སྐྱེ་བ་དང༌། ཕུལ་དུ་ཕྱིན་པར་འགྱུར་བ་དང་། གུས་པར་བརྩོན་འགྲུས་རྩོམ་པའི་
སྦྱོར་བ་དང་། ལེ་ལོ་སྤངས་ཏེ་ལུས་སེམས་ཀྱིས་མངོན་དུ་བྱེད་པ་དང་། བྱིང་རྒོད་བསལ་
བའི་ཕྱིར་རྩོམ་པ་དང་། ཤེས་བྱ་མི་རྟག་སོགས་ཀྱི་དམིགས་པ་དང་། དགའ་བར་བྱས་པའི་
ཆོས་སངས་རྒྱས་ཀྱི་ཡོན་ཏན་སོགས་ཡིད་ལ་བྱེད་པས་བྱིང་བ་སེལ་བ་དང་། རྒོད་ན་
དམིགས་པ་དེ་ལ་སེམས་འཇོག་པའོ། །འདི་རྣམས་ཀྱིས་སྒོ་གསུམ་ཡང་དག་པར་འཛིན་
པས་ཡང་དག་པར་འཛིན་ཞེས་བྱའོ། །
གསུམ་པ་རྫུ་འཕྲུལ་རྐང་བཞི་ནི། མི་མཐུན་ཕྱོགས་སྤོང་བའི་ཕྱིར་བརྩོན་འགྲུས་
-160-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
རྩོམ་པ་དེར་སེམས་གནས་པའི་ཏིང་ངེ་འཛིན་ནི་ལས་སུ་རུང་བ་ཉིད་དེ། དེ་ཡང་རྫུ་འཕྲུལ་
རྐང་བཞི་མངོན་ཤེས་ལ་སོགས་པའི་དོན་རྣམས་ཐམས་ཅད་དང་འབྱོར་པ་རྫུ་འཕྲུལ་གྱི་རྒྱུ་
ཡིན་པའི་ཕྱིར་རོ། །དེ་ཡང་འདུན་བརྩོན་སེམས་སྤྱོད་པའི་ཏིང་ངེ་འཛིན་སྤོང་བའི་འདུ་བྱེད་
དང་ལྡན་པའི་རྫུ་འཕྲུལ་རྐང་པ་སྟེ་འདུན་པའི་དབང་གིས་བརྩོན་འགྲུས་རྩོམ་པ་ན་གུས་
པར་སྦྱོར་བ་དང་། བརྩོན་འགྲུས་རྩོམ་པ་ན་རྒྱུན་དུ་སྦྱོར་བ་དང་། སྔོན་གྱི་ཏིང་ངེ་འཛིན་གྱི་
ས་བོན་ལ་བརྟེན་ནས་སེམས་ཀྱིས་སེམས་འཛིན་པ་དང་། དམིགས་པ་རྣམ་པར་འབྱེད་པ་
ནི་སེམས་རྩེ་གཅིག་པ་ཉིད་ལ་གནས་པའོ། །དེ་དག་ནི་རྒྱུ་དང་གོས་པ་ནི་གང་ཞེ་ན། ལས་
སུ་རུང་བ་དེ་ཡང་ཉེས་པ་ལྔ་སྤངས་པའི་ཕྱིར་སྤོང་བའི་འདུ་བྱེད་བརྒྱད་བསྟེན་པ་སྟེ་སྒོམ་
པའི་རྒྱུ་ལས་བྱུང་བའོ། །ཉེས་པ་ལྔ་གང་ཞེ་ན། སྦྱོར་བའི་ཚེ་མི་སྦྱོར་བའི་ལེ་ལོ་དང་ནི་
བརྩོན་པའི་ཚེ་གདམས་ངག་རྣམས་བརྗེད་པ་དང་། མཉམ་གཞག་གི་ཚེ་བྱིང་བ་དང་རྒོད་
པ་དང་བྱིང་རྒོད་དུ་གྱུར་པ་ན་མངོན་པར་འདུ་མི་བྱེད་པ་དང་བྱིང་རྒོད་ཞི་བས་སེམས་
མཉམ་པ་ཉིད་དུ་གྱུར་པ་ན་འདུ་བྱེད་པ་སྟེ། དེ་དག་ནི་ཉེས་པ་ལྔར་འདོད་དོ། །དེའང་རིམ་
བཞིན་ཏིང་ངེ་འཛིན་ལ་མི་སྦྱོར་བ་དང་། སེམས་མཉམ་གཞག་མེད་པ་དང་། སེམས་ལས་
སུ་མི་རུང་བ་དང་། བྱིང་རྒོད་ཞི་བར་མི་བྱེད་པ་དང་། མཉམ་གཞག་ལས་སློང་བར་མི་བྱེད་
པའི་ཕྱིར་རོ། །དེ་སྤོང་བའི་འདུ་བྱེད་བརྒྱད་ཇི་ལྟར་བཞག་ཅེ་ན། ལེ་ལོའི་གཉེན་པོ་བཞི་
སྟེ༑ རྩོལ་བའི་གནས་ཏེ་རྒྱུ་འདུན་པ་དང་། རྩོལ་བ་དེ་ལ་གནས་པས་བརྩོན་འགྲུས་དང་།
གནས་འདུན་པའི་རྒྱུ་དད་པ་སྟེ་ཡིད་ཆེས་ན་འདོད་པ་འབྱུང་བས་སོ། །རྩོལ་བ་དེའི་འབྲས་
བུ་ནི་ལུས་སེམས་ལས་སུ་རུང་བའི་ཤིན་ཏུ་སྦྱངས་པ་ཉིད་དེ། བརྩོན་འགྲུས་སྦྱངས་པས་
ཏིང་ངེ་འཛིན་གྱི་ཁྱད་པར་ཅན་དུ་འགྲོ་བའི་ཕྱིར་དང་། ཁྱད་པར་ཅན་དེ་ཤིན་ཏུ་སྦྱངས་པའི་
རྒྱུ་ཡིན་པའི་ཕྱིར་རོ། །སྤོང་བའི་འདུ་བྱེད་ལྷག་མ་བཞི་ལས་སེམས་གནས་པའི་གདམས་
-161-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངག་ཡིད་ཀྱིས་བརྗོད་པས་དམིགས་པ་བརྗེད་པར་མ་གྱུར་པའི་དྲན་པ་ནི་གདམས་ངག་
བརྗེད་པའི་དང་། དྲན་པ་མི་བརྗེད་པའི་བྱིང་བ་དང་རྒོད་པ་རྟོགས་པའི་ཤེས་བཞིན་ནི་བྱིང་
རྒོད་ ཀྱི་དང༌། བྱིང་རྒོད་རྟོགས་ནས་དེ་ སྤོང་བའི་ཕྱིར། སེམས་དམིགས་པ་གཞན་ལ་
མངོན་པར་འདུ་བྱེད་པའི་སེམས་པ་ནི་ཡུལ་གཞན་ལ་མངོན་པར་འདུ་མི་བྱེད་པ་བཏང་
སྙོམས་ཀྱི་དང་། བྱིང་རྒོད་ཞི་བའི་ཚེ་ཞི་ལྷག་ཟུང་འབྲེལ་དུ་སྒྲིམ་མི་དགོས་པར་འཇུག་པ་
ན་སེམས་རྣལ་དུ་འདུག་པ་ཡུལ་གཞན་ལ་མངོན་པར་འདུ་མི་བྱེད་པའི་བཏང་སྙོམས་ནི་
འདུ་བྱེད་པའི་གཉེན་པོའོ། །
བཞི་པ་དབང་པོ་ལྔ་ནི། རྫུ་འཕྲུལ་རྐང་པས་ལས་སུ་རུང་བར་བྱས་པའི་སེམས་
རྒྱུད་ལ་ཐར་པའི་ཆ་དང་མཐུན་པའི་དགེ་རྩ་བསྐྱེད་ནས་ཡོད་པ་བདེན་བཞི། ཡོན་ཏན་ཅན་
དཀོན་མཆོག་ནུས་པ་འགོག་ལམ་ལ་ཡིད་ཆེས་པ་དང་བ། འདོད་པའི་མཚན་ཉིད་ཅན་གྱི་
དད་པ་ནི་རྒྱུ་ལ་འབྲས་མིང་གིས་བཏགས་ནས་འདུན་པར་བཞག་སྟེ། དེ་དང་འདིས་དགེ་
བ་ལ་སྦྱོར་བས་བརྩོན་འགྲུས་དང་། དམིགས་པ་གསལ་བའི་དྲན་པ་དམིགས་པ་བརྗེད་
པར་མ་གྱུར་པ་དང༌། སེམས་རྩེ་གཅིག་པས་ཡུལ་ལ་མི་འཕྲོ་བ་དང་། ཆོས་རབ་ཏུ་རྣམ་
པར་འབྱེད་པའི་ཤེས་རབ་སྟེ་དེ་དག་ཀྱང་ཐར་པ་ཆ་མཐུན་གྱི་དགེ་རྩ་བསྐྱེད་པ་ལ་དབང་
བྱེད་པས། དད་སོགས་དབང་པོ་ལྔར་བཞག་གོ །
ལྔ་པ་སྟོབས་ལྔ་ལ་གཉིས། དངོས་ནི་དད་སོགས་དེ་དག་མི་མཐུན་ཕྱོགས་མ་
དད་སོགས་ལྔ་དང་ནི་འདྲེ་བ་མེད་པས་སྲབ་མོར་གྱུར་པའི་ཕྱིར་སྟོབས་ལྡན་དུ་གྱུར་པ་ན་
སྟོབས་ཞེས་བྱ་ལ། དབང་པོ་དང་སྟོབས་ཀྱི་གོ་རིམ་དེ་ལྟར་ངེས་པ་ཡང་སྔ་མ་སྔ་མའི་
འབྲས་བུ་ཕྱི་མ་ཕྱི་མ་ཡིན་པའི་ཕྱིར་ཏེ། རྒྱུ་འབྲས་ལ་དད་པས་རྒྱུ་ལ་བརྩོན་འགྲུས་རྩོམ་ལ།
དེ་བརྩམས་པས་དྲན་པ་ཉེ་བར་གནས་ཤིང་དེ་ལ་གཡེང་བ་མེད་པས་སེམས་མཉམ་པར་
-162-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
འཇོག་ལ། བཞག་པས་ཡང་དག་པ་ཇི་བཞིན་ཤེས་པའི་ཕྱིར་རོ། །ས་མཚམས་ནི། ཅི་སྟེ་
ཐར་པ་ཆ་མཐུན་བསྐྱེད་ཟིན་ནས་དབང་པོ་རྣམས་བསྟན་ན་ངེས་འབྱེད་ཆ་མཐུན་རྣམས་
དབང་པོའམ་སྟོབས་ཀྱི་རྒྱུས་གང་ལ་བཞག་ཅེ་ན། ངེས་འབྱེད་ཆ་མཐུན་དྲོད་རྩེ་གཉིས་ཀྱི་
ཚེ་ན་དབང་པོ་རྣམས་ཏེ་དད་སོགས་དགེ་རྩ་ཆུང་བས་སྟོབས་སུ་མི་ རིགས་པའི་ཕྱིར།
བཟོད་པ་དང་ཆོས་མཆོག་གཉིས་ཀྱི་ཚེ་ན་སྟོབས་རྣམས་བཞག་སྟེ། དད་སོགས་ལྔ་སྟོབས་
ཆེ་བའི་ཕྱིར་རོ། །དེ་ལ་དད་སོགས་ལྔ་ཆུང་ངུ་དྲོད་འབྲིང་རྩེ་མོ་སྟེ་གཉིས་ནི་དབང་པོ། ཆེན་
པོ་སྟོབས་སོ། །ཆེན་པོ་ལའང་བཞི་ལས། ཆེན་པོའི་ཆུང་ངུ་འབྲིང་ཆེན་པོ་ནི་བཟོད་པ་ཆུང་
འབྲིང་ཆེན་པོ་དང༌། ཆེན་པོའི་ཆེན་པོ་ཆོས་མཆོག་སྟེ་འདི་ཐམས་ཅད་ཏིང་ངེ་འཛིན་དང་
ཤེས་རབ་མཚུངས་ལྡན་དང་བཅས་པའོ། །དེ་ལ་གཙུབ་ཤིང་གཙུབས་པས་མེ་འབྱུང་བའི་
སྔ་ལྟས་དྲོ་བ་འབྱུང་བ་བཞིན་འཕགས་ལམ་གྱི་མེས་ཉོན་མོངས་བསྲེག་ནུས་ཀྱི་ཐོག་མའི་
རང་བཞིན་པས་དྲོད། དགེ་བ་རྣམས་ལས་རྩེ་མོར་བྱེད་པས་རྩེ་མོ། བདེན་པའི་དོན་ལ་
བཟོད་པས་བཟོད་པ། ཟག་བཅས་ཀྱི་ཆོས་ཀྱི་དམ་པ་ཡིན་པས་ཆོས་མཆོག་ཅེས་བྱ་ལ།
ཐར་པ་ཆ་མཐུན་གྱི་དགེ་རྩས་ནི་འཁོར་བར་སྐྱེ་བའི་མཐུ་འཇོམས་པ་དང་། ངེས་འབྱེད་
ཀྱིས་ཟག་མེད་ཀྱི་ཆོས་འབྱུང་བའི་མཐུ་བསྐྱེད་དོ། ། །
དྲུག་པ་བྱང་ཆུབ་ཡན་ལག་བདུན་ནི། སྔོན་དེ་ཁོ་ན་མ་མཐོང་བ་ཐོག་མར་མཐོང་
ཞིང་འཕགས་པའི་སར་ཕྱིན་པར་བྱེད་པའི་མཐོང་ལམ་ལ་བྱང་ཆུབ་དང་མཐུན་པའི་ཡན་
ལག་ཏུ་གྱུར་པ་ནི་བྱང་ཆུབ་ཡན་ལག་སྟེ། དེ་ལ་བདུན་ལས་ཆོས་རབ་ཏུ་རྣམ་འབྱེད་ནི་བྱང་
ཆུབ་ཀྱི་རང་བཞིན་གྱི་ཡན་ལག་སྟེ། བྱང་ཆུབ་མི་རྟོག་ཡེ་ཤེས་ཀྱི་ངོ་བོ་ཡིན་ཞིང་དྲན་པ་
སོགས་དྲུག་གི་གྲོགས་སུ་འགྱུར་བས་སོ། །དྲན་པ་ནི་བྱང་ཆུབ་ཀྱི་གནས་ཀྱི་ཡན་ལག་སྟེ།
དེའི་སྟོབས་ཀྱིས་དམིགས་པ་དེ་ལས་མི་གཡེང་བའི་ཕྱིར། གསུམ་པ་བརྩོན་འགྲུས་ནི།
-163-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངེས་པར་འབྱུང་བའི་ཡན་ལག་སྟེ། སོ་སྐྱེའི་ས་ལས་ཤིན་ཏུ་འདའ་བའི་ཕྱིར། བཞི་པ་
དགའ་བ་ནི། ཕན་ཡོན་གྱི་ཡན་ལག་ཡིན་ཏེ། ལུས་སེམས་ལ་ཕན་འདོགས་པའི་ཕྱིར།
ཤིན་སྦྱངས་ཏིང་ངེ་འཛིན་བཏང་སྙོམས་རྣམ་པ་གསུམ་ནི་ཀུན་ནས་ཉོན་མོངས་མེད་པའི་
ཡན་ ལག་ སྟེ། ཉོན་མོངས་ ཀྱི་ གཉེན་ པོ་ ཡིན་ པའི་ ཕྱིར། ཅིའི་ ཕྱིར་ ཡན་ ལག་ འདི་
གསུམ་དུ་བསྟན་ཞེ་ན། གསུམ་པོ་འདི་ལ་ཤིན་སྦྱངས་ནི་ཉོན་མོངས་མེད་པའི་གཞི་སྟེ་རྒྱུ་
ཡིན་ཏེ་ཉོན་མོངས་ཀྱི་གཉེན་པོ་ཡིན་པའི་ཕྱིར་དང་། ཉོན་མོངས་ནི་ལུས་སེམས་ལས་སུ་
མི་རུང་བའི་གནས་ངན་ལེན་གྱི་རྒྱུ་ལས་བྱུང་བའི་ཕྱིར་ཏེ། གནས་ངན་ལེན་ཡོད་ན་སེམས་
གཡེང་ཞིང་དེ་ལས་ཆགས་སོགས་འབྱུང་བས་སོ། །ཏིང་ངེ་འཛིན་ནི་ཉོན་མོངས་པ་མེད་
པའི་གནས་ཡིན་ཏེ་མཉམ་པར་བཞག་པས་ཡང་དག་པ་ཇི་བཞིན་ཤེས་པས་ཉོན་མོངས་
སྤོང་བས་སོ། །བཏང་སྙོམས་ནི་ཉོན་མོངས་པ་མེད་པའི་ངོ་བོ་ཉིད་དུ་བསྟན་པ་ཡིན་ཏེ།
ཀུན་ཉོན་དང་མཐུན་པའི་སེམས་མི་མཉམ་པ་དང༌། རྣལ་དུ་མི་འཇུག་པ་དང༌། རྩོལ་
བཅས་སུ་གནས་པའི་གཉེན་པོ་ཡིན་པའི་ཕྱིར་རོ། །
བདུན་པ་འཕགས་ལམ་ཡན་ལག་བརྒྱད་ནི། དེའི་འོག་ཏུ་སྒོམ་ལམ་ལ་ལམ་
གྱི་ཡན་ལག་དེ་བརྒྱད་རྣམ་པར་བཞག་གོ །ཅིའི་དོན་དུ་ཞེ་ན། མི་མཐུན་ཕྱོགས་ལོག་ལྟ་
ནས་ལོག་པའི་ཏིང་ངེ་འཛིན་བརྒྱད་ཀྱི་གཉེན་པོར་ནི་རྣམ་པར་བཞག་གོ །དེ་ལ་ཡང་དག་
པའི་ལྟ་བ་ནི་སྒོམ་ལམ་གྱི་ཚེ་མཐོང་ལམ་ལ་ཡོངས་སུ་གཅོད་པའི་ཡན་ལག་སྟེ་འཇིག་རྟེན་
ལས་འདས་པའི་མཐོང་ལམ་གྱི་རྗེས་སུ་སྐྱེས་པའི་རྗེས་ཐོབ་ཀྱི་ཡེ་ཤེས་རྟོག་བཅས་དེས་
མཐོང་ལམ་ལ་བདག་གིས་འདི་རྟོགས་སོ་ཞེས་ཡོངས་སུ་གཅོད་པའི་ཕྱིར། རྗེས་ཐོབ་དེ་
འབྱུང་བའི་མཐུ་རྙེད་པས་མཉམ་གཞག་ལའང་ལྟ་བ་དེ་རྣམ་པར་བཞག་ཅིང་མཐོང་ལམ་
དེ་ཡུལ་ཡིན་པས་རྗེས་ཐོབ་དེ་ཡང་དག་པར་ལྟ་བ་ཞེས་བྱའོ། །ཡང་དག་པའི་རྟོགས་པ་
-164-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
དང་ངག་ནི་རང་གིས་རྟོགས་པ་གཞན་ལ་གོ་བར་བྱེད་པའི་ཡན་ལག་སྟེ། ཡང་དག་པའི་ལྟ་
བས་བཅད་པའི་དེ་ཁོ་ན་བརྗོད་པའི་ངག་ཀུན་ནས་སློང་བའི་ཡང་དག་རྟོག་པ་དང་བཅས་
པའི་ངག་གིས་དེ་གོ་བར་བྱེད་པས་སོ། །ཡང་དག་པའི་ངག་ལས་མཐའ་འཚོ་བ་རྣམ་པ་
གསུམ་ནི་གཞན་ཡིད་ཆེས་པར་བྱེད་པའི་ཡན་ལག་སྟེ། ངག་གིས་ཆོས་བཤད་པ་དང་རྒལ་
ལན་གྱིས་ཐོགས་པ་མེད་པ་དང་། དོན་ཤིན་ཏུ་གཏན་ལ་འབེབས་པ་དང་མི་འགལ་བ་དང་
གསལ་བར་བརྗོད་པས་འདིས་དེ་ཁོ་ན་རྟོགས་སོ་ཞེས་ལྟ་བ་ལ་ཡིད་ཆེས་པ་དང་། ཉེར་
སྤྱོད་དང་མི་མཐུན་པའི་ལས་མཐའ་སྲོག་གི་ཕྱིར་ཡང་བྱ་བ་མིན་པ་མི་བྱེད་པའི་ཕྱིར་འདི་ནི་
འཕགས་པ་དགྱེས་པའི་ཚུལ་ཁྲིམས་དང་ལྡན་ནོ། །ཞེས་ཡིད་ཆེས་པ་དང་། ཡོ་བྱད་ཀྱི་ཕྱིར་
ཚུལ་འཆོས་ལ་སོགས་པའི་ཉེས་པ་མེད་པའི་ལུས་ངག་གི་སྤྱོད་པ་ཡང་དག་པའི་འཚོ་བས་
འདི་ནི་ལུས་གནས་ཙམ་གྱི་ཆེད་དུ་རིག་པ་དང་ཚོད་ཟིན་པར་ཆོས་གོས་སོགས་ཚོལ་བས་
འདི་ནི་ཡོ་བྱད་ལ་སྲེད་པ་སྤངས་སོ་ཞེས་ཡོ་བྱད་བསྙུངས་པར་གཞན་ལ་རྣམ་པར་རིག་
པར་བྱེད་པས་དེ་དག་ལ་གཞན་ཡིད་ཆེས་པར་འགྱུར་བར་འདོད་དོ། །བྱིང་རྒོད་དང་བྲལ་
བའི་ཏིང་ངེ་འཛིན་གྱི་དུས་ཀྱི་བརྩོན་འགྲུས་ཡང་དག་པའི་ལྟ་བས་བསྡུས་པའི་ཡང་དག་
པའི་རྩོལ་བ་དང་། དྲན་པ་དང་། ཏིང་ངེ་འཛིན་གསུམ་ནི། སྒོམ་སྤང་གི་ཉོན་མོངས་དང་ཉེ་
བའི་ཉོན་མོངས་པ་བྱིང་རྒོད་དང་མངོན་ཤེས་སོགས་ཡོན་ཏན་ཁྱད་པར་ཅན་ལ་དབང་
འབྱོར་བའི་མི་མཐུན་ཕྱོགས་ཉོན་མོངས་ཅན་མིན་པའི་མི་ཤེས་པ་སྙོམས་འཇུག་གི་སྒྲིབ་
པའི་གཉེན་པོ་སྟེ་སྒོམ་སྤང་གི་ཉོན་མོངས་ཀྱི་གཉེན་པོ་ལམ་བསྒོམ་པའི་ཕྱིར། གཡེང་བའི་
རྒྱུ་ཞི་བྱེད་ཞི་གནས་དང་རབ་ཏུ་འཛིན་པ་དང་། བཏང་སྙོམས་ཀྱི་རྒྱུ་ལ་དྲན་པ་ཉེ་བ་གནས་
པས་བྱིང་རྒོད་ཞི་བར་བྱེད་པའི་ཕྱིར་དང༌། བསམ་གཏན་ལ་གནས་ནས་མངོན་ཤེས་
སོགས་ཡོན་ཏན་ཁྱད་པར་ཅན་ཐམས་ཅད་ལ་མངོན་པར་བསྒྲུབ་པའི་ཕྱིར་རོ། །དེ་ལ་
-165-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སེམས་རྒོད་པའམ་རྒོད་དུ་དོགས་ན་སྐྱོ་བར་འགྱུར་བའི་དངོས་པོ་ཡིད་ལ་བྱེད་པ་ཞི་གནས་
ཀྱི་དང་། བྱིང་ངམ་བྱིང་དུ་དོགས་ན་དགའ་བ་འགྱུར་བའི་དངོས་པོ་ཡིད་ལ་བྱེད་པ་རབ་ཏུ་
འཛིན་པ་ལྷག་མཐོང་གི་དང༌། ཞི་ལྷག་གང་རུང་ངམ། ཟུང་སྦྲེལ་དུ་འཇུག་པ་ན་ལྷུན་གྲུབ་
ཏུ་ཡིད་ལ་བྱེད་པ་ནི་བཏང་སྙོམས་ཀྱི་རྒྱུའོ། །
གཉིས་པ་བསྡུ་ན་གསུམ་དུ་བསྟན་པ་ནི། གཉེན་པོ་སྒོམ་པ་དེ་རྣམས་ཀྱང་རྩོམ་
པ་དང་ཐོབ་པ་དང་འགྲུབ་པའི་བྱེ་བྲག་གིས་མདོར་བསྡུ་ན་གསུམ་སྟེ། ཕྱིན་ཅི་མ་ལོག་པའི་
རྗེས་སུ་མཐུན་ལ་ཕྱིན་ཅི་ལོག་པ་དང་། ཕྱིན་ཅི་ལོག་མེད་ལ་ཕྱིན་ཅི་ལོག་རྗེས་སུ་འབྲེལ་
བ་དང་བཅས་པ་དང་། ཕྱིན་ཅི་ལོག་ཀྱང་མེད་ལ་ཕྱིན་ཅི་ལོག་རྗེས་སུ་འབྲེལ་བ་ཡང་མེད་
པའི་སྒོམ་པ་སྟེ། དང་པོ་ནི་སོ་སྐྱེའི་སྒོམ་པ་དྲན་པ་ཉེར་བཞག་ནས་སྟོབས་ཀྱི་བར་བསྒོམ་
པ་སྟེ་མཐོང་ལམ་དང་མཐུན་ཞིང་། ཉོན་མོངས་མ་སྤངས་པས་དེ་ཁོ་ན་ཡུལ་དུ་མ་གྱུར་པའི་
ཕྱིར། གཉིས་པ་ནི་སློབ་པས་བྱང་ཆུབ་ཡན་ལག་དང་འཕགས་ལམ་བརྒྱད་བསྒོམ་པ་སྟེ།
དེ་ཁོ་ན་མངོན་དུ་གྱུར་ཅིང་སྒོམ་སྤང་གི་ཉོན་མོངས་ཡོད་པས་སོ། །གསུམ་པ་ནི། དགྲ་
བཅོམ་གྱིས་མི་སློབ་པའི་ལམ་སྒོམ་པ་སྟེ་དེ་ཁོ་ན་མངོན་དུ་གྱུར་ཅིང་ཉོན་མོངས་པའི་དྲི་མ་
མ་ལུས་པར་སྤངས་པའི་ཕྱིར་རོ། །
གསུམ་པ་ནི། རྒྱལ་སྲས་ཀྱིས་གཉེན་པོ་དེ་དག་བསྒོམ་པ་ནི་ཉན་ཐོས་ལས་ཁྱད་
པར་དུ་འཕགས་ཏེ་ཉན་རང་རང་རྒྱུད་དུ་རྟོགས་པའི་ལུས་ཚོར་སེམས་ཆོས་ལ་དམིགས་
ནས་རང་དོན་ཉི་ཚེའི་ཆེད་དུ་རྣམ་པ་མི་རྟག་དུཏྟཁ་སྟོང་པ་བདག་མེད་དུ་ལྟ་བས་ལུས་
སོགས་ལ་སྐྱོ་བར་བྱེད་པ་དང་། འབྲས་བུ་ལུས་སོགས་དང་བྲལ་བའི་ལྷག་མེད་ཀྱི་མྱང་
འདས་དང་དེ་ལ་དམིགས་པའི་ཉོན་མོངས་སྤངས་པའི་ཕྱིར་བྱང་ཆུབ་ཕྱོགས་མཐུན་བསྒོམ་
ལ་བྱང་ཆུབ་སེམས་དཔའ་རྣམས་ཀྱིས་ནི་བདག་གཞན་གྱི་རྒྱུད་དུ་རྟོགས་པའི་ལུས་སོགས་
-166-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
ལ་དམིགས་ནས་བདག་གཞན་གཉིས་ཀའི་ཆེད་དུ་རྣམ་རྟོག་ཐམས་ཅད་སྤང་བའི་ཕྱིར།
རྣམ་པ་ཀུན་བརྟགས་ཀྱི་ངོ་བོ་མི་དམིགས་པའི་ཚུལ་གྱིས་ཡིད་ལ་བྱེད་པ་དང་། འབྲས་
བུ་ལྷག་མེད་ལྟར་ལུས་སོགས་དང་ཤིན་ཏུ་འབྲལ་བ་དང་། སོ་སྐྱེ་ལྟར་གཏན་མི་འབྲལ་
བའི་ཕྱིར་མི་བསྒོམ་གྱི་བྱང་སེམས་ཀྱི་དུས་ན་ཡང་ལས་དང་སྐྱེ་བ་ལ་དབང་བས་སྙིང་རྗེས་
འཁོར་བར་སྐྱེ་ཡང་ཤེས་རབ་ཀྱིས་ཉོན་མི་མོངས་པའི་དང་། སངས་རྒྱས་པ་ན་སྒྲིབ་གཉིས་
སྤངས་པས་འཁོར་བར་མི་གནས་ལ་ཆོས་སྐུ་རྒྱུན་མི་ཆད་ཅིང་ལོངས་སྤྲུལ་གྱིས་འཁོར་བ་
ཇི་སྲིད་པར་གཞན་དོན་མཛད་པའི་མི་གནས་པའི་མྱང་འདས་ཐོབ་པའི་དོན་དུ་བསྒོམ་པའི་
ཕྱིར་རོ། །གཉེན་པོ་བསྒོམ་པ་དེ་ལམ་ཆུང་འབྲིང་སོགས་ཀྱི་སྒོ་ནས་དབྱེ་བ་ལ་མཁས་པར་
བྱ་བའི་ཕྱིར།
བཞི་པ་དེའི་གནས་སྐབས་བཤད་པ་ལ་གསུམ་ལས། དང་པོ་གནས་བཅོ་
བརྒྱད་དུ་དབྱེ་བ་ནི། གཉེན་པོ་བསྒོམ་པའི་གནས་སྐབས་དེ་ལ་ཕྱེ་ན་བཅོ་བརྒྱད་ལས།
རྒྱུའི་གནས་ནི་རིགས་ལ་གནས་པའི་གང་ཟག་སྟེ། རིགས་ནི་རྒྱུའི་ས་བོན་ཡིན་པས་སོ། །
དེའང་རིགས་ཡོད་ཙམ་ཡིན་གྱི་ལམ་ལ་ཞུགས་པ་ནི་མ་ཡིན་ནོ། །དེ་ཡང་ཁ་ཅིག་ནི་དགེ་
བའི་རྩ་བ་དང་། ཁ་ཅིག་ནི་དབང་པོའི་བྱེ་བྲག་དང་སེམས་ཀྱི་ས་བོན་གྱི་མཐུ་ལ་འདོད་
ཀྱང་འདིར་གཉེན་པོ་བསྒོམས་པའི་རིགས་ཀྱི་གནས་ཡིན་པས་ཐེག་གསུམ་གྱི་རིགས་
གསུམ་དང༌། དེ་ལའང་ཕྱེ་ན་ངེས་མ་ངེས་ཀྱི་བྱེ་བྲག་གིས་དྲུག་ཏུ་འགྱུར་རོ། །ཞུགས་པའི་
གནས་ནི་སེམས་བསྐྱེད་དེ། དེ་ཡོད་ན་ལམ་ལ་སྦྱོར་བར་ཞུགས་པ་ཡིན་པས་སོ། །དབྱེ་
ན་རིགས་ཅན་གསུམ་གྱི་སེམས་བསྐྱེད་པ་གསུམ་མོ། །སྦྱོར་བའི་གནས་ནི་སེམས་བསྐྱེད་
ནས་སྟོབས་ཀྱི་བར་གྱི་དགེ་རྩ་བསྐྱེད་ནས་ཐོག་མའི་འབྲས་བུ་མཐོང་ལམ་མ་ཐོབ་ཚུན་
ཆད་མཐོང་ལམ་ཐོབ་པའི་ཐབས་ཡིན་པས་སོ། །འབྲས་བུའི་གནས་ནི་འབྲས་བུ་དང་པོ་
，
-167-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐོབ་པ་དང་བཅས་པའོ། །བྱ་བ་དང་བཅས་པའི་གནས་ནི་མཐོང་སྒོམ་ལ་གནས་པའི་སློབ་
པ་སྟེ་འབྲས་བུ་མ་རྫོགས་པས་འབྲས་བུ་གཞན་ཐོབ་པའི་ཆེད་དུ་སློབ་པའི་བྱ་བ་ཡོད་པས་
སོ༑ ༑བྱ་བ་མེད་པའི་གནས་ནི་མི་སློབ་པ་སྟེ་འབྲས་བུ་ཡོངས་སུ་རྫོགས་པས་འབྲས་བུ་
གཞན་ཐོབ་དོན་དུ་བྱ་བ་བྱེད་པ་མེད་པའི་ཕྱིར་དང་། ཁྱད་པར་གྱི་གནས་དགྲ་བཅོམ་རྒྱན་
ཅན་ཏེ། དགྲ་བཅོམ་དུ་མཚུངས་པ་ལ་མངོན་ཤེས་ལ་སོགས་པའི་ཡོན་ཏན་གྱི་ཁྱད་པར་
དང་ལྡན་པས་གཞན་རྒྱན་མེད་ལས་ཁྱད་ཞུགས་པས་སོ། །བླ་མའི་གནས་ནི་སར་ཞུགས་
པའི་བྱང་སེམས་ཏེ་དོན་གཉིས་བསྒྲུབ་ཅིང་བདག་མེད་གཉིས་རྟོགས་པར་ཐོབ་པར་བྱེད་
པས་ཉན་རང་གི་ཐེག་པའི་བླ་མར་གྱུར་པས་སོ། །བླ་ན་མེད་པའི་གནས་ནི་སངས་རྒྱས་ཏེ།
དེའི་གོང་ན་ཁྱད་པར་ཅན་གྱི་གནས་གཞན་མེད་པས་སོ། །མོས་པའི་གནས་ནི་སེམས་
བསྐྱེད་པ་ནས་ས་ལ་མ་ཞུགས་བར་གྱི་མོས་སྤྱོད་ཀྱི་ས་སྟེ། དེ་ཁོ་ན་མ་མཐོང་ཡང་མཐོང་བ་
དང་འདྲ་བར་རྒྱལ་བ་རྒྱལ་སྲས་ལ་མོས་པས་ངོ་བོ་ཉིད་གསུམ་གྱི་སྒོ་ནས་ཆོས་རྣམས་
བསྒྲུབ་ཅིང་སངས་རྒྱས་སུ་འགྲུབ་པའི་ཚོགས་རྣམས་ལ་འཇུག་པས་དང་། འཇུག་པའི་
གནས་ནི་ས་དང་པོ་སྟེ་ངོ་བོ་ཉིད་གསུམ་ལ་མི་རྟོག་ཡེ་ཤེས་ཀྱིས་དང་པོ་ཁོ་ནར་རང་གིས་
རིག་ཅིང་རྟོགས་པས་སོ། །
ངེས་པར་འབྱིན་པའི་གནས་ནི་ས་གཉིས་པ་ནས་བདུན་པའི་བར་ཏེ་སྒོམ་སྤང་
གི་མཚན་མ་སྣ་ཚོགས་ལ་ཞེན་པ་སྤོང་བ་དང༌། རྩོལ་བཅས་ཀྱི་སྦྱོར་བ་མཐར་ཐུག་པར་
འགྲོ་བའི་ཕྱིར། ལུང་བསྟན་པའི་གནས་ནི་ས་བརྒྱད་པ་སྟེ་སངས་རྒྱས་པར་ངེས་ཤིང་རྒྱལ་
བས་མངོན་སུམ་དུ་ལུང་སྟོན་པས་སོ། །སྤྱོད་པའི་གནས་ནི་ས་དགུ་པ་སྟེ་ཉན་རང་ལས་སོ་
སོ་ཡང་དག་རིག་བཞིས་ཁྱད་དུ་འཕགས་པ་རྙེད་ནས་བླ་ན་མེད་པའི་ཆོས་ཆེན་པོ་སྟོན་པས་
སོ༑ ༑དབང་བསྐུར་བའི་གནས་ནི་ས་བཅུ་པ་སྟེ་ཕྱོགས་བཅུའི་སངས་རྒྱས་ཀྱིས་འོད་ཟེར་
-168-



དུས
གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༼༡
གྱིས་དབང་བསྐུར་བས་སོ། །ཕྱིན་པའི་གནས་ནི་སྒྲིབ་པ་སྤངས་ཤིང་གཉེན་པོ་ཟག་མེད་
ཀྱི་ཆོས་རྒྱས་པས་གནས་གྱུར་གྱི་ཆོས་ཀུན་ལ་དབང་བྱེད་ཅིང་ཀུན་གཞི་མེད་པའི་ཆོས་སྐུ་
སྟེ་ཆོས་རྟོགས་པར་བྱ་བའི་མཐར་ཕྱིན་པས་སོ། ཁ་ཅིག་དྲི་བྲལ་གྱི་དབྱིངས་དང་། ཁ་ཅིག་
ཡེ་ཤེས་ལ་ཆོས་སྐུར་འདོད་དོ། །ཕན་ཡོན་གྱི་གནས་ནི་ངོ་བོ་ཉིད་སྐུ་སྟེ་སྐུ་གང་ལ་བཞུགས་
ནས་སངས་རྒྱས་པའི་ལོངས་སྐུ་སྟེ་མཐར་ཕྱིན་གྱི་བྱང་སེམས་དང་། ལྷན་ཅིག་ཏུ་ཐེག་ཆེན་
གྱི་ཆོས་བྲོ་བ་མྱོང་བས་སོ། །བྱ་བ་སྒྲུབ་པའི་གནས་ནི་སྤྲུལ་སྐུ་སྟེ། ངོ་བོ་ཉིད་སྐུ་ལ་བརྟེན་
ནས་སེམས་ཅན་གྱི་བསམ་པ་ལྟར་སྤྲུལ་པ་མཐའ་ཡས་པས་འདུལ་བའི་བྱ་བ་བསྒྲུབ་
པས་སོ། །
གཉིས་པ་དེ་དག་གསུམ་དུ་བསྡུ་བ་ནི། གནས་འདི་ཐམས་ཅད་བསྡུ་ན་ཆོས་ཀྱི་
དབྱིངས་ལ་རྣམ་པ་གསུམ་སྟེ། དེ་ལ་མ་དག་པའི་གནས་ནི་རྒྱུ་དང་ཞུགས་པ་སྦྱོར་བ་མོས་
པའི་གནས་ཏེ། དབྱིངས་ཀྱི་དྲི་མ་མ་ལུས་པ་མ་སྤངས་པས་སོ། །མ་དག་པ་དང༌། དག་
པའི་གནས་ནི་བྱ་བ་དང་བཅས་པ། བླ་མ་དང་འཇུག་པ་དང་ངེས་འབྱུང་དང་ལུང་བསྟན་
དང་བརྗོད་པ་དང་དབང་བསྐུར་ཏེ་སོབ་པའི་གནས་རྣམས་སོ། །དེ་ན་དབྱིངས་ལ་མཐོང་
སྤང་གི་ཉོན་མོངས་སྤངས་ལ་སྒོམ་སྤང་གི་མ་སྤངས་པས་སོ། །རྣམ་པར་དག་པའི་གནས་
ནི་མི་སློབ་པའི་གནས་བྱ་བ་མེད་པ་དང་། ཁྱད་པར་ཅན་དང་བླ་ན་མེད་པ་དང་ཕྱིན་པ་དང་
ཕན་ཡོན་དང་བྱ་བ་སྒྲུབ་པའི་གནས་ཏེ། ཉོན་མོངས་མ་ལུས་པར་སྤངས་པའི་ཕྱིར་རོ། །
གནས་འདི་དག་ཀྱང་སོ་སྐྱེ་དང་སློབ་པ་དང་མི་སློབ་པ་རྣམས་སྔར་བཞིན་ཅི་རིགས་པར་
སྦྱར་རོ། །
གསུམ་པ་དེས་གང་ཟག་བཞག་པ་ནི། གནས་རབ་ཏུ་དབྱེ་བ་འདི་ལས་ཇི་
ལྟར་འོས་འོས་སུ་གང་ཟག་འདི་ནི་རིགས་ལ་གནས་པའོ། །འདི་ནི་ཞུགས་པ་སྦྱོར་བ་རྒྱུན་
-169-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞུགས་ཕྱིར་འོང་ཕྱིར་མི་འོང་དགྲ་བཅོམ་དགྲ་བཅོམ་རྒྱན་ཅན་བྱང་སེམས་སངས་རྒྱས་
མོས་སྤྱོད་ལྷག་བསམ་དག་པ་ངེས་འབྱུང་ལུང་བསྟན་ཆོས་བརྗོད་དབང་བསྐུར་བྱང་ཆུབ་
ཐོབ་པ་ལོངས་སྤྱོད་པ་གཞན་དོན་མཛད་པའོ་ཞེས་གང་ཟག་རྣམས་རྣམ་པར་བཞག་པར་
འདོད་དོ། །དེ་ལྟར་གནས་སྐབས་ཀྱི་འབྲས་བུ་རབ་ཏུ་ཕྱེ་བས་འབྲས་བུ་ལ་མཁས་པར་བྱ་
བའི་ཕྱིར།
ལྔ་པ་འབྲས་བུ་ཐོབ་པའི་ཚུལ་ལ་གཉིས་ལས། དང་པོ་བསྡུས་ནས་ལྔར་བསྟན་
པ་ནི། འབྲས་བུ་ནི་མདོར་ སྡུ་ན། སྣོད་དུ་ གྱུར་ པ། སྟོབས། འདོད་པ། འཕེལ་བ། རྣམ་
དག་དང་ལྔ་ལས། སྣོད་དུ་གྱུར་པ་ནི་མི་ཁོམ་པ་བརྒྱད་སྤངས་པའི་སྐྱེ་མཆེད་དྲུག་གི་དགེ་
བ་ཟག་བཅས་ཀྱི་བྱང་ཆུབ་ཕྱོགས་མཐུན་དང་ རྗེས་སུ་མཐུན་པའི་རྣམ་པར་སྨིན་པར་
བརྗོད་པ་སྟེ། དགེ་ཆོས་ཀུན་སྐྱེ་བའི་གཞི་ཡིན་པས་སོ། །སྟོབས་ནི་སྣོད་དུ་གྱུར་པ་དེའི་
དབང་གིས་ལུས་ལས་ཉོན་མོངས་སྐྱེ་བ་ཤས་ཆུང་བས་དགེ་བ་ཤས་ཆེར་རྒྱས་པར་འགྱུར་
བ་དང་ནི་འདོད་པ་སྔོན་དགེ་ཆོས་ལ་གོམས་པས་ད་ལྟ་དགེ་བ་བྱེད་པར་འདོད་པ་དང་།
འཕེལ་བ་ནི་དེ་ལྟར་དགེ་ཆོས་ལ་གོམས་པར་བྱས་པས་སྔོན་མེད་ཀྱི་དགེ་ཆོས་གོང་ནས་
གོང་དུ་ཁྱད་པར་ཅན་འཕེལ་བ་དང༌། རྣམ་པར་དག་པ་ནི་སྒྲིབ་པ་སྤངས་པ་སྟེ། ཉན་རང་
གི་རིགས་ནི་ཉོན་སྒྲིབ་དང་། བྱང་སེམས་ཀྱི་རིགས་ནི་སྒྲིབ་གཉིས་སྤངས་པས་རྣམ་པར་
དག་ པའོ། །དེ་ དག་གོ་རིམ་བཞིན་རྣམ་སྨིན། བདག་པོ། རྒྱུ་མཐུན། སྐྱེས་ བུ་བྱེད་པ།
བྲལ་བའི་འབྲས་བུ་ཡིན་ནོ། །
གཉིས་པ་དེའི་དབྱེ་བ་བཤད་པ་ལ་གཉིས་ལས། མདོར་བསྟན་པ་ནི། འབྲས་
བུ་ལྔ་པོ་དེ་དག་ལས་ཕྱི་མ་ཕྱི་མ་འབྲས་བུ་ནི་རྒྱུ་རིགས་ལས་སེམས་བསྐྱེད་པ་སོགས་ཕྱི་མ་
ཕྱི་མ་སྔ་མ་སྔ་མའི་འབྲས་བུར་གཅིག་ནས་གཅིག་ཏུ་བརྒྱུད་པའོ། །ཐོག་མའི་འབྲས་བུ་ནི་
-170-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
འདས་པའི་ཆོས་དང་པོ་མཐོང་ལམ་ཐོབ་པ་དང་དེ་གོམས་པར་བྱས་པའི་འབྲས་བུ་ནི་
མཐོང་ལམ་ཕན་ཆད་སློབ་པའི་གནས་ལ་ཞུགས་པ་གསུམ་འབྲས་གནས་གཉིས་ཏེ་ལྔས་
ཕྱེ་བའི་ཕྱིར་འོང་ཕྱིར་མི་འོང་གི་འབྲས་བུ་སྟེ་སྒོམ་ལམ་སྦྱོར་བ་དང་བཅས་པའི་འབྲས་བུ་
ཡིན་པས་སོ། །རྫོགས་པའི་འབྲས་བུ་ནི་འཕགས་ལམ་བརྒྱད་རྣམ་གྲོལ་དང་རྣམ་གྲོལ་གྱི་
ཡེ་ཤེས་མཐོང་བ་སྟེ་མི་སློབ་པའི་ཆོས་བཅུའོ། །དེའང་འབྲས་བུ་ཐམས་ཅད་ཀྱི་མཐའ་ལ་
གནས་པའི་ཕྱིར་རོ། །
རྒྱས་བཤད་ནི། རྗེས་སུ་མཐུན་པའི་འབྲས་བུ་ནི་ཕྱི་མ་ཕྱི་མ་འབྲས་བུ་སྟེ།
སེམས་བསྐྱེད་པ་ནི་རིགས་དང་མཐུན་པའི་ཕྱིར་རིགས་ཀྱི་འབྲས་བུར་བཞག་པ་ལྟ་བུའོ། །
མཐོང་སྤང་གི་མི་མཐུན་ཕྱོགས་ཀྱི་འབྲས་བུ་ནི་སྤོང་བའི་ལམ་སྟེ་སྔར་བཤད་པའི་ཐོག་
མའི་ འབྲས་ བུ་ འདིར་ མི་མཐུན་ ཕྱོགས་ གཉེན་ པོ་ ལ་ བྱས་ཏེ་ཉོན་མོངས་ དང་བྲལ་
བའི་འབྲས་བུ་ནི་གོམས་པར་བྱ་བ་དང་རྫོགས་པར་བྱ་བའི་འབྲས་བུ་སྟེ་སློབ་པ་ལྔ་དང་མི་
སློབ་པ་དགྲ་བཅོམ་དྲུག་གོ །མངོན་ཤེས་སོགས་ཡོན་ཏན་ཁྱད་པར་ཅན་གྱི་འབྲས་བུ་ནི་
གོམས་རྫོགས་ཀྱི་འབྲས་བུའི་ཁྱད་པར་ཏེ། ཕྱིར་མི་འོང་ཉན་ཐོས་དགྲ་བཅོམ་རང་རྒྱལ་
རྒྱལ་སྲས་རྒྱལ་བ་རྣམས་ཀྱི་ཡོན་ཏན་ཁྱད་པར་ཅན་ཐོབ་པ་ལ་བཞག་པའི་ཕྱིར་རོ། །བླ་
མའི་འབྲས་བུ་དང་ནི་བྱང་སེམས་ཀྱི་ས་རྣམས་ཏེ་དེའི་རྒྱུ་ཐེག་ཆེན་དེ་ཉན་རང་གི་ཐེག་པ་
ལ་ལྟོས་ནས་བླ་མར་གྱུར་པའི་ཕྱིར། བླ་ན་མེད་པའི་འབྲས་བུ་ནི་སངས་རྒྱས་ཀྱི་ས་སྟེ།
དེའི་གོང་ན་ས་གཞན་མེད་པའི་ཕྱིར་རོ། །རྗེས་མཐུན་དང་མི་མཐུན་ཕྱོགས་ཀྱི་འབྲས་བུ་
ལས་གཞན་བྲལ་འབྲས་ལ་སོགས་པ་བཞི་པོ་འདི་མདོར་བསྡུས་ནས་བསྟན་པ་སྟེ་ཉན་
རང་བྱང་སེམས་སངས་རྒྱས་ཀྱི་འབྲས་བུ་རྣམས་རབ་ཏུ་ཕྱེ་སྟེ་བཤད་ན་དཔག་ཏུ་མེད་དོ། །
གཉེན་པོ་བསྒོམ་པའི་ལེའུའི་འགྲེལ་པའོ།། །།
-171-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༈ དོན་དྲུག་པོ་དེ་ཐམས་ཅད་ཀྱང་ཐེག་ཆེན་ལ་བརྟེན་པས། བདུན་པ་ཐེག་པ་
བླ་ན་མེད་པ་བཤད་པ་ལ་གཉིས་ལས། མཚམས་སྦྱར་བ་ནི། གཉེན་པོ་གནས་འབྲས་བུ་
ཐོབ་པ་ནི་ཉན་རང་བྱང་སེམས་དང་ཐུན་མོང་མིན་པས་ཐོག་མར་བསྟན་ནས་འདི་ནི་དེ་
དག་དང་ཐུན་མོང་མ་ཡིན་པའི་བརྗོད་བྱའི་གཙོ་བོ་ཡིན་པའི་ཕྱིར་ཐ་མར་བསྟན་ཏེ། འདི་
ལས་གོང་ན་ཐེག་པ་གཞན་མེད་པས་བླ་ན་མེད་པ་ཞེས་བྱའོ། །གཞུང་དངོས་ལ་གཉིས་
ཀྱིས་དང་པོ་བསྟན་པ་ནི། ཐེག་ཆེན་ནི་བླ་ན་མེད་པ་ཉིད་གསུམ་དང་ལྡན་པས་བླ་ན་མེད་
པ་སྟེ། དེ་ནི་ཕར་ཕྱིན་བཅུ་སྒྲུབ་པ་དང༌། ཕར་ཕྱིན་ལ་སོགས་པའི་ཆོས་དང་དབྱིངས་ལ་
དམིགས་པའི་དམིགས་པ་དང༌། རིགས་མོས་པ་སེམས་བསྐྱེད་སོགས་ཀྱི་འབྲས་བུ་སངས་
རྒྱས་ཡང་དག་པར་གྲུབ་པ་བླ་ན་མེད་པ་གསུམ་དུ་བསྟན་པ་ཡིན་པར་འདོད་པའོ། །དེས་ན་
བྱང་སེམས་ཀྱི་ལམ་དམིགས་པ་འབྲས་བུ་དང་བཅས་པ་ལ་ཐེག་ཆེན་དུ་བཞག་པ་ཡིན་ནོ། །
གཉིས་པ་བཤད་པ་ལ་གསུམ་སྟེ། བསྒྲུབ་པ། དམིགས་པ། འབྲས་བུ་བླ་མེད་
དོ༑ ༑དང་པོ་ལ་གཉིས་ཀྱི་བསྟན་པ་ནི། སྒྲུབ་པ་བླ་ན་མེད་པ་དག་ནི་ཕར་ཕྱིན་བཅུ་ལ་ནན་
ཏན་བྱེད་པ་སྟེ། དེ་དག་ནི་རྣམ་པ་དྲུག་སྟེ། དམ་པ་སྒྲུབ་པ་དང་ནི་ཡིད་བྱེད་སྒྲུབ་པ་དང་
རྗེས་སུ་མཐུན་པའི་ཆོས་སྒྲུབ་པ་དང༌། མཐའ་གཉིས་སྤངས་པ་སྒྲུབ་པ་དང༌། ཁྱད་པར་
ཅན་སྒྲུབ་པ་དང༌། ཁྱད་པར་མེད་པ་སྒྲུབ་པའོ། །བཤད་པ་ལ་ལྔ་ལས། དང་པོ་དམ་པ་
སྒྲུབ་པ་ལ་བཞིའི་དང་པོ་དམ་པ་བཅུ་གཉིས་སུ་དབྱེ་བ་ནི། སྒྲུབ་པ་ཇི་ལྟར་ན་དམ་པར་
འགྱུར་ཞེ་ན། ཕྱེ་བ་དང་བླ་ན་མེད་པས་དམ་པ་བཅུ་གཉིས་དང་ལྡན་པས་སྒྲུབ་པ་དམ་པར་
འགྱུར་ཏེ། དེ་ལ་རྒྱ་ཆེ་བ་དམ་པ་ནི་མཐོ་རིས་ཀྱི་ཕུན་ཚོགས་རྙེད་པ་ལ་མི་ཆགས་ཤིང་མ་
རྙེད་པ་མི་ཚོལ་བ་ལ་སྤངས་པ་དང་ཡེ་ཤེས་ཀྱི་མཐུ་ཕུན་ཚོགས་ཀྱི་སངས་རྒྱས་ཉིད་འབྲས་
བུ་མཆོག་ཏུ་རིག་ནས་ཕར་ཕྱིན་དྲུག་གོང་ནས་གོང་དུ་ཁྱད་པར་ཅན་ལ་སྦྱོར་བའོ། །ཡུན་
-172-



，
གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༼༡
རིང་བ་ནི་དམ་པ་ནི་ཕར་ཕྱིན་དྲུག་གྲངས་མེད་གསུམ་གྱི་མཐར་ཐུག་པར་གོམས་པར་བྱེད་
པའོ། །ཆེད་དུ་བྱ་བ་དམ་པ་ནི་བདག་བདེ་བ་ལ་མ་ཆགས་པར་སེམས་ཅན་ཀུན་ལ་ཕན་
བདེའི་ཆེད་དུ་ཕར་ཕྱིན་དྲུག་ལ་འཇུག་པའོ། །མི་ཟད་པ་དམ་པ་ནི་དགེ་བ་བྱང་ཆུབ་
ཆེན་པོར་བསྔོས་པ་རྣམས་གནས་སྐབས་སུ་འབྲས་བུ་འབྱིན་ཡང་གཏན་མི་ཟད་པའོ། །
རྒྱུན་མི་ཆད་པ་དམ་པ་ནི་ས་དང་པོར་བདག་གཞན་མཉམ་ཉིད་དུ་མོས་པས་རང་གི་ཕར་
ཕྱིན་དྲུག་བཞིན་གཞན་གྱི་ཕར་ཕྱིན་དྲུག་གིས་ཀྱང་ཤིན་ཏུ་དགའ་བ་འཐོབ་པས་སྐད་ཅིག་
རེ་རེར་ཡང་ཕར་ཕྱིན་དྲུག་རྒྱུན་མི་ཆད་པར་ཡོངས་སུ་རྫོགས་པར་འགྱུར་བའོ། །ཚེགས་
མེད་པ་དམ་པ་ནི། གཞན་གྱི་ཕར་ཕྱིན་དྲུག་ལ་དགའ་བས་རྗེས་སུ་ཡི་རང་བ་ཙམ་གྱིས་
རང་གི་ཕར་ཕྱིན་དྲུག་རྫོགས་པར་བྱེད་པའོ། །དབང་འབྱོར་པ་དམ་པ་ནི་ནམ་མཁའ་
མཛོད་ཀྱི་ཏིང་ངེ་འཛིན་གྱིས་ནམ་མཁའ་ལ་མཛོད་འཆའ་བའམ། མཁའ་ལ་མཛོད་འཆའ་
བའི་ཏིང་ངེ་འཛིན་ནི་ནམ་མཁའ་མཛོད་ཀྱིས་ཡོ་བྱད་སྣ་ཚོགས་པས་སེམས་ཅན་གྱི་བསམ་
པ་སྐོང་བས་ཕར་ཕྱིན་དྲུག་རྫོགས་པར་བྱེད་པའོ། །ཡོངས་སུ་གཟུང་བ་དམ་པ་ནི་འཁོར་
གསུམ་མི་རྟོག་པའི་ཡེ་ཤེས་ཀྱིས་བཟུང་བའི་ཕར་ཕྱིན་དྲུག་གོ །རྩོམ་པ་དམ་པ་ནི་མོས་
སྤྱོད་ལ་གྲངས་མེད་དང་པོར་རིགས་དང་བཤེས་གཉེན་གྱི་སྟོབས་ཀྱིས་སེམས་བསྐྱེད་ནས་
ཆོས་ཀུན་ལ་བདག་མེད་པར་མོས་པའི་བཟོད་པ་ཆེར་གྱུར་ཏེ་མ་དད་སོགས་མི་མཐུན་
ཕྱོགས་ལས་རྒྱལ་བས་ཏེ་བྱང་སེམས་ཀྱི་ཕར་ཕྱིན་དྲུག་རྩོམ་པའི་དུས་ཡིན་པའི་ཕྱིར་རོ། །
འཐོབ་པ་དམ་པ་ནི་ས་དང་པོར་འདས་པའི་ཕར་ཕྱིན་འཐོབ་པའོ། །རྒྱུ་མཐུན་པ་དམ་པ་ནི་
མཐོང་ལམ་མ་གཏོགས་པའི་ས་བརྒྱད་ལ་ཕར་ཕྱིན་དྲུག་གོང་ནས་གོང་དུ་ཁྱད་པར་ཅན་དུ་
འགྲོ་བ་ཐོབ་སྟེ་ས་དང་པོར་འཐོབ་པའི་ཕར་ཕྱིན་གྱི་རྒྱུ་མཐུན་ཡིན་པས་སོ། །འགྲུབ་པ་
དམ་ པ་ནི་ ས་བཅུ་པ་ལ་བྱང་ སེམས་ རྒྱལ་ཚབ་ཏུ་དབང་བསྐུར་ཏེ་ ཚོགས་ གཉིས་
-
I
-173-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྫོགས་ཤིང་ཆོས་ཀུན་ལ་རྟོག་པ་དང་བྲལ་ལ་དོན་གཉིས་སྒྲུབ་པས་བྱང་སེམས་ཀྱི་ཆོས་
རྣམས་འགྲུབ་པ་དང་སངས་རྒྱས་ཀྱི་ས་ལ་སངས་རྒྱས་ཀྱི་ཆོས་ཐམས་ཅད་འགྲུབ་པའོ། །
གཉིས་པ་དེས་ཕར་ཕྱིན་དུ་བཞག་པ་ནི། དེ་ལྟ་བུའི་དམ་པ་བཅུ་གཉིས་པོ་
འདི་དག་བྱང་སེམས་ཀྱི་སྦྱིན་སོགས་ལ་ཡོད་ཀྱི་ཉན་ཐོས་ཀྱི་ལ་མེད་པས་དེའི་ཕྱིར་ན་དམ་
པ་ཞེས་བྱ་སྟེ། དོན་འདི་ཉིད་ཀྱིས་ན་བྱང་སེམས་ཀྱི་སྦྱིན་སོགས་བཅུ་ལ་ངེས་ཚིག་གི་ཚུལ་
གྱིས་ཕ་རོལ་ཏུ་ཕྱིན་པ་བཅུ་ཞེས་བྱ་བར་འདོད་དོ། །
གསུམ་ པ་ ཕར་ཕྱིན་བཅུའི་མིང་ནི། སྦྱིན་དང་ ཚུལ་ ཁྲིམས་བཟོད་བརྩོན་
འགྲུས། །བསམ་གཏན་དང་ནི་ཤེས་རབ་ཐབས། །སྨོན་ལམ་སྟོབས་དང་ཡེ་ཤེས་ཀྱིས། །
ཕར་ཕྱིན་ཞེས་བྱ་སྟེ། འདི་དག་ནི་ཕ་རོལ་ཏུ་ཕྱིན་པ་བཅུའོ། །བཞི་པ་སོ་སོའི་བྱེད་པའི་
ལས་ནི། བཅུ་པོ་འདི་ལས་ཅི་ཞེ་ན། མཆོད་པ་དང་ཕན་གདགས་པར་འདོད་པས་ཕྱི་ནང་
གི་དངོས་པོ་ཁ་ན་མ་ཐོ་བ་མེད་པ་ལན་དང་རྣམ་སྨིན་ལ་མི་རེ་བར་སེམས་ཀྱིས་གཏོང་ཞིང་
ལུས་ངག་གིས་དེའི་བྱ་བ་བསྒྲུབ་པའི་ཟང་ཟིང་གིས་དང༌། སྙིང་རྗེས་སེམས་ཅན་ལ་མི་
གནོད་པའི་འཚེ་བ་སྒྱུ་རྩལ་བཟོ་མཐོ་རིས་ཐར་པའི་ཐབས་སྟོན་པའི་ཆོས་ཀྱི་དང་། རྒྱལ་པོ་
ལ་སོགས་པའི་གནོད་པ་ལས་ཐར་བར་བྱེད་པའི་མི་འཇིགས་པའི་སྦྱིན་པ་རྣམས་ཀྱི་ལས་
ནི་སེམས་ཅན་རྗེས་སུ་འཛིན་པ་སྟེ། དེ་གསུམ་གྱིས་རིམ་པ་ལྟར་བཀྲེས་སྐོམ་འཁོར་བ་
སྲོག་ལོངས་སྤྱོད་ཀྱིས་འཕོངས་པའི་དུསྶཁ་སེལ་བས་སོ། །ཚུལ་ཁྲིམས་ཀྱིས་ནི་སེམས་ཅན་
ལ་གནོད་པ་མི་བྱེད་དེ། ཉེས་སྤྱོད་ཐམས་ཅད་སྤོང་བས་སྲོག་ལ་ཐུག་ཀྱང་བདག་ཉིད་ཀྱིས་
གནོད་པ་མི་བྱེད་ཅིང་གཞན་ཡང་བྱེད་དུ་མི་འཇུག་པས་སོ། །བཟོད་པས་གཞན་གྱི་གསོད་
འཆིང་སོགས་ཀྱིས་གནོད་པར་བྱས་པ་ལ་ཇི་མི་སྙམ་པར་བྱེད་དེ་སྙིང་རྗེས་དུཝཁ་ཐམས་
ཅད་དང་དུ་ལེན་པས་གནོད་བྱེད་ལ་སླར་གནོད་པ་མི་བྱེད་པའི་ཕྱིར་བརྩོན་འགྲུས་ཀྱིས་
-174-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། དོ༡
ཡོན་ཏན་རྣམས་འཕེལ་བར་བྱེད་དེ། དགེ་བ་ལ་སྤྲོ་བའི་ཕྱིར་རོ། །ཏིང་ངེ་འཛིན་ལ་སེམས་
རྩེ་གཅིག་པའི་བསམ་གཏན་གྱིས་ནི་རྫུ་འཕྲུལ་དང་ཀུན་བརྗོད་པའི་ཆོ་འཕྲུལ་གྱིས་སེམས་
ཅན་མགུ་བར་བྱས་ཏེ། བསྟན་པ་ལ་འཛུད་པར་ནུས་པར་འགྱུར་རོ། །ཆོས་རྣམ་འབྱེད་ཀྱི་
ཤེས་རབ་ཀྱིས་ནི་ཡང་དག་པའི་གདམས་ངག་བྱིན་པས་ཉོན་མོངས་ལས་རྣམ་པར་གྲོལ་
བར་བྱེད་པ་དང་། ཆོས་གང་འགྲུབ་པ་དང་སྤེལ་བ་དང་འཐོབ་པ་དང་སྤང་བའི་རིགས་པ་
ནི་ཐབས་ཏེ། དེ་ལ་ཐོག་ཏུ་ཕེབས་པས་ཐབས་མཁས་ཀྱིས་ནི་སྦྱིན་སོགས་བྱང་ཆེན་དུ་
བསྔོས་པས་མི་ཟད་པར་བྱེད་པ་དང་། དགེ་བ་དང་མཐུན་པར་སྐྱེ་བར་སྨོན་ལམ་གྱིས་ནི་
མཐུན་པའི་སྐྱེ་བ་ཡོངས་སུ་འཛིན་པའི་ཚེ་རབས་ཀུན་ཏུ་སངས་རྒྱས་འབྱུང་བར་མཉེས་
པར་བྱེད་ཅིང་རྟག་ཏུ་སྦྱིན་སོགས་ལ་འཇུག་པར་དང་། ཤེས་རབ་དང་དགེ་བ་ལ་གོམས་
པའི་སོ་སོར་རྟོག་པ་དང་། བསྒོམ་པའི་སྟོབས་ཀྱིས་མི་མཐུན་ཕྱོགས་ཀྱིས་ཟིལ་གྱིས་མི་
གནོན་པར་སྐད་ཅིག་རེ་རེ་ལ་སྦྱིན་སོགས་ཀྱི་ལས་ལ་ངེས་པ་སྟེ་རྒྱུན་མི་ཆད་པར་འཇུག་པ་
དང༌། ཐེག་ཆེན་གྱི་ཆོས་བསྟན་པ་ཐམས་ཅད་ལ་སྒྲ་ཇི་བཞིན་དུ་རྨོངས་པ་དང་བྲལ་བའི་ཡེ་
ཤེས་ཀྱིས་ཕྱིན་དྲུག་གིས་དབང་དུ་མཛད་ནས་གསུངས་པའི་ཆོས་ལ་ཕྱིན་ཅི་མ་ལོག་པར་
འབེལ་གཏམ་གྱིས་གཏན་ལ་འབེབས་པ་དང་། གདུལ་བྱ་ལ་སྟོན་པས་ཆོས་ལ་ལོངས་
སྤྱོད་པ་མྱོང་བ་དང་། སེམས་ཅན་ཡོངས་སུ་སྨིན་པར་བྱེད་པའོ། །
གཉིས་པ་ཡིད་བྱེད་ལ་གསུམ་ལས། དང་པོ་དངོས་ནི། མདོར་བསྟན་དུ་སྨོས་
པའི་ཡིད་བྱེད་ཅི་ཞེ་ན། སྦྱིན་སྲོག་ ཀྱི་དབང་དུ་བྱས་ནས་ཐེག་པ་ཆེན་པོར་མདོ་དང་
དབྱངས་བསྙད་ལ་སོགས་པ་ཇི་ལྟ་བུར་བཏགས་པ་སྟེ་བཞག་པར་མཛད་པའི་ཆོས་རྣམས་
གསུངས་པ་དེ་བཞིན་དུ་དེ་དག་གི་དོན་དང་ཚིག་ལ་སྒྲོ་སྐུར་མེད་པར་བྱང་ཆུབ་སེམས་
དཔས་རྟག་པར་རྒྱུན་དུ་ཡང་ཡིད་ཆེས་པའི་གསུང་རབ་ལས་ངེས་པ་རྙེད་པའི་ཐོས་བྱུང་གི་
，
-175-



•
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། རིགས་པ་དང་ངེས་པར་སེམས་པ་ལས་སྐྱེས་པའི་བསམ་བྱུང་གི་དང་། བསྒོམས་པ་
ལས་སྐྱེས་པའི་སྒོམ་བྱུང་གི་ཤེས་རབ་གསུམ་གྱིས་ཚུལ་བཞིན་དུ་ཡིད་ལ་བྱེད་པའོ། །
གཉིས་པ་དགོས་པ་ནི། རྩོམ་པ་ཐམས་ཅད་འབྲས་བུའི་དོན་དུ་ཡིན་ན་ཡིད་
བྱེད་དེས་ཡོན་ཏན་ཅི་བྱེད་ཅེ་ན། ཐོས་བྱུང་གིས་ཁམས་དགེ་བའི་རིགས་དང་ས་བོན་
བརྟས་ཤིང་འཕེལ་བར་བྱེད་པས་ཚེ་ཕྱི་མར་ཤེས་རབ་ཆེ་ཞིང་གསལ་བར་འགྱུར་བ་དང་།
བསམ་བྱུང་གིས་ཐོས་པའི་དོན་ལ་རིགས་པའི་སྟོབས་བསྐྱེད་པས་དོན་ཕྱིན་ཅི་མ་ལོག་པ་
ལ་བསམ་པ་ཐག་པ་ནས་འཇུག་པར་བྱེད་པ་དང་། སྒོམ་བྱུང་གིས་དེ་ཁོ་ནའི་དོན་རྣམས་
འགྲུབ་པ་སྟེ་ཁོང་དུ་ཆུད་པར་འགྱུར་ཏེ་དྲན་པ་ཉེར་བཞག་སོགས་ཡོངས་སུ་སྦྱངས་ཏེ་དག་
པར་བྱེད་པའི་ཕྱིར་རོ། །
གསུམ་པ་འཁོར་ནི་ཡིད་ལ་བྱེད་པ་སྒྲུབ་པ་འདི་ནི་ཡིད་བྱེད་འབའ་ཞིག་མིན་གྱི་
འཁོར་ཆོས་ཀྱི་བདག་ཉིད་དུའམ་ཆེད་དུ་སྤྱོད་པའི་ཆོས་སྤྱོད་རྣམ་པ་བཅུས་ཡོངས་སུ་ཟིན་
པ་དང་ཡང་དག་པར་ལྡན་པར་ཤེས་པར་བྱའོ། །བཅུ་གང་ཞེ་ན། ཐེག་ཆེན་ཡུན་རིང་དུ་
གནས་པར་བྱ་བའམ། མཉན་པའམ། ཀླགས་པའི་ཕྱིར་རང་གཞན་གྱིས་ཐེག་ཆེན་ཡི་
གེར་འབྲི་བ་དང་། མེ་ཏོག་དང་བདུག་པ་ལ་སོགས་པས་ཐེག་ཆེན་ལ་མཆོད་པ་དང་། ཐེག་
ཆེན་ལ་ཞུགས་པ་གཞན་ལ་བསྟི་སྟང་བྱས་ཏེ་ཐེག་ཆེན་གྱི་གླེགས་བམ་སྦྱིན་པ་དང་།
གཞན་ཀློག་པ་ལ་བསྟི་སྟང་བྱ་སྟེ་ཉན་པ་དང་། གུས་པ་ཆེན་པོས་བདག་ཉིད་ཀྱིས་ཀློག་པ་
དང༌། དང་བ་ཆེན་པོས་བདག་གི་བློ་ལ་ཡོད་པར་བྱེད་པའི་ལེན་པ་དང་། འབད་པས་
འོངས་པ་རྣམས་ལ་ཐེག་ཆེན་གྱི་ཚིག་དོན་འཆད་པ་དང༌། བློ་ལ་བླངས་པ་ཕྱིར་ཞིང་ཚིག་ཁ་
ཏོན་དུ་འདོན་པས་གོམས་པར་བྱེད་པ་དང་། རིགས་པའི་སྒོ་ནས་དེའི་དོན་ལ་སེམས་ཤིང་
དཔྱོད་པ་དང་། བསམ་པའི་དོན་ལ་མཉམ་གཞག་གི་ཤེས་རབ་ཀྱིས་གོམས་པར་བྱེད་པའི་
-176-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༼༡
སྒོམ་པ་སྟེ། དང་པོ་བཞི་ལུས། བར་པ་བཞི་ངག །ཐ་མ་གཉིས་ཡིད་ཀྱི་ལས་སོ། །ཆོས་ཀྱི་
ཆེད་དུ་སྤྱོད་པ་དེ་བཅུའི་བདག་ཉིད་ལ་ནི་བསོད་ནམས་ཀྱི་ཕུང་པོ་དཔག་ཏུ་མེད་དེ། ཆོས་
སྤྱོད་གཅིག་ལས་བསོད་ནམས་ཀྱི་ཕུང་པོ་སྐྱེས་པ་གང་ཡིན་པ་དེའང་ཤིན་ཏུ་མང་བའི་ཕྱིར།
རང་གཞན་གྱིས་ཚད་བཟུང་མི་ནུས་པའི་ཕྱིར་རོ། །ཅིའི་ཕྱིར་སྦྱིན་ཁྲིམས་ལ་སོགས་པའི་
ཆོས་ཐེག་པ་གཉིས་ཀ་ལ་འདྲ་བར་བསྟན་ན། མདོ་ལས་ཐེག་ཆེན་གྱི་ཆོས་སྤྱོད་འབྲས་བུ་
ཆེ་བར་བསྟན་གྱི། ཉན་ཐོས་ཀྱི་ལ་མ་ཡིན་ཞེ་ན། རྒྱུ་རྣམ་པ་གཉིས་ཀྱི་ཕྱིར་ཏེ། ཁྱད་པར་
དུ་འཕགས་པའི་ཕྱིར་དང་འབྲས་བུ་མི་ཟད་པའི་ཕྱིར་རོ། །དེ་གཉིས་ཅི་ཞེ་ན། ཐེག་ཆེན་
ཆོས་ཅན། ཉན་རང་གི་ཐེག་པ་ལས་ཁྱད་པར་དུ་འཕགས་ཏེ། ཉན་རང་གི་ཐེག་པར་སྦྱིན་
སོགས་སྒྲུབ་པ་བདག་དོན་དུ་གཙོ་བོར་བྱེད་ཅིང་། དེ་ལས་སེམས་ཅན་ཐམས་ཅད་ཀྱི་དོན་
དུ་སྒྲུབ་པས་གཞན་ལ་ཕན་འདོགས་པར་ཞུགས་པའི་ཕྱིར་དང༌། ཐེག་ཆེན་གྱི་ཚོགས་
གཉིས་ཀྱི་འབྲས་བུ་སྐུ་གསུམ་ཆོས་ཅན། ཉན་རང་གི་མྱང་འདས་ལྟར་རྒྱུན་ཆད་པ་མིན་
པར་མི་ཟད་དེ། འཇིག་རྟེན་ཇི་སྲིད་དུ་གཞན་དོན་མཛད་པར་ཞུགས་པས་མྱ་ངན་ལས་
འདས་པ་ན་ཡང་མ་ཞི་སྟེ་རྒྱུན་མི་ཆད་པའི་ཕྱིར་རོ། །
གསུམ་པ་རྗེས་མཐུན་གྱི་ཆོས་སྒྲུབ་པ་ལ་གཉིས་ལས། བསྟན་པ་ནི། ཆོས་
སྒྲུབ་པ་དེ་གང་ཞེ་ན། བསམ་གཏན་དུ་དང་། ཤེས་པར་བྱ་བའི་ཆོས་ཀྱི་རྗེས་སུ་མཐུན་པར་
ཞུགས་པའི་མི་གཡེང་བ་ཞི་གནས་སྒོམ་པ་དང་ལྷག་མཐོང་སྒོམ་པའི་བདག་ཉིད་ཀྱི་ཕྱིན་ཅི་
མ་ལོག་པར་གྱུར་པ་ནི་རྗེས་སུ་མཐུན་པའི་ཆོས་སྒྲུབ་པའོ། ། །
བཤད་པ་ལ་གཉིས་ལས། དང་པོ་མི་གཡེང་བ་བཤད་པ་ནི། དེ་ལ་གཡེང་
བ་དྲུག་མེད་པ་ནི་མི་གཡེང་བ་སྟེ། གཡེང་བ་དྲུག་ནི། མཉམ་གཞག་གི་ཚེ་སྒོ་ལྔའི་ཤེས་པ་
གང་རུང་གཅིག་འབྱུང་བས་ཏིང་ངེ་འཛིན་ལས་ལྡང་བར་འགྱུར་བའི་ཕྱིར། རྣམ་ཤེས་ལྔ་ནི་
-177-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངོ་བོ་ཉིད་ཀྱིས་གཡེང་བ་སྟེ་ཁ་ཕྱིར་བལྟ་ཞིང་གཡེང་བའི་བདག་ཉིད་ཡིན་པས་སོ། །མི་
འདོད་བཞིན་དུ་ཡུལ་གཞན་ལ་ཡིད་ཤེས་འཇུག་པ་ནི་ཕྱི་རོལ་དུ་གཡེང་བ་སྟེ། ཕྱིའི་ཡུལ་
ལ་འཕྲོ་བས་སོ། །དེ་བཞིན་དུ་ཏིང་ངེ་འཛིན་ལ་སྲེད་པས་རོ་མྱང་བ་དང་། བྱིང་བ་དང་རྒོད་
པ་ནི་ནང་གི་གཡེང་བ་སྟེ་དག་པའི་ཏིང་ངེ་འཛིན་དང་ཞི་ལྷག་ཟུང་འཇུག་ལ་གཡེང་བར་
འགྱུར་ བས་ སོ། །བདག་ ལ་ འདི་ནི་ བསམ་ གཏན་ པའོ་ ཞེས་ སོགས་ སུ་ གཞན་ ཡིད་
ཆེས་པར་འགྱུར་རོ་སྙམ་པའི་མཚན་མ་ཡིད་ལ་བསམས་ནས་ཏིང་ངེ་འཛིན་ལ་བརྩོན་པ་ནི་
མཚན་མའི་གཡེང་བ་སྟེ། ཁེ་འདོད་པས་གཞན་ཡིད་ཆེས་པའི་བསམ་པ་དེ་རྒྱུ་མཚན་དུ་
བྱས་ནས་ཏིང་ངེ་འཛིན་ལ་སྦྱོར་བས། དགེ་བའི་ཕྱོགས་ཐོབ་པའམ་མ་ཐོབ་པ་ལ་གཡེང་
བས་སོ། །སྙིང་ནས་ཏིང་ངེ་འཛིན་གྱི་ཡོན་ཏན་འདོད་ཀྱང་བདག་ནི་བསམ་གཏན་པའོ་
ཞེས་ངར་འཛིན་པ་དང་བཤད་པའི་ཡིད་ལ་བྱེད་པ་ནི་གནས་ངན་ལེན་གྱི་གཡེང་བ་སྟེ།
ངའོ་སྙམ་པའི་ང་རྒྱལ་གྱི་བག་ཆགས་བརྟས་པའི་གནས་ངན་ལེན་གྱི་དབང་གིས་ངའོ་སྙམ་
པའི་ང་རྒྱལ་ཀུན་ཏུ་འབྱུང་བའི་ཕྱིར། རིགས་མ་ངེས་པ་ཐེག་ཆེན་གྱི་ཡིད་བྱེད་དང་ལྡན་
པའི་གང་ཟག་དུ་ཁས་སྐྲག་པ་དང༌། མི་དགེ་བའི་བཤེས་གཉེན་བསྟེན་པས་ཐེག་པ་ཆུང་
ངུ་ཉན་རང་གི་སེམས་བསྐྱེད་པ་ནི་ཐེག་ཆེན་ཡིད་ལ་བྱེད་པའི་གཡེང་བ་སྟེ་ཐེག་དམན་ཡིད་
ལ་བྱེད་པ་ཀུན་ཏུ་འབྱུང་བའི་ཕྱིར། དེ་ལྟར་གཡེང་བ་དྲུག་པོ་དེའི་མཚན་ཉིད་དེ་ནི་བློ་ལྡན་
བྱང་ཆུབ་སེམས་དཔའ་རྣམས་ཀྱིས་ཡོངས་སུ་ཤེས་ནས་དེ་དང་བྲལ་བའི་ཞི་གནས་བསྒོམ་
པར་བྱའོ། ། །
གཉིས་པ་ཕྱིན་ཅི་མ་ལོག་པ་རྒྱས་པར་བཤད་པ་ལ་གསུམ་གྱི་མདོར་བསྟན་
པ་ནི། གཞི་གང་ལ་སྒྲོ་སྐུར་སྤངས་ཏེ་ཇི་ལྟར་གནས་པ་བཞིན་ཤེས་པས་ནི་ཕྱིན་ཅི་མ་ལོག་
པ་སྟེ། དེ་ནི་རྣམ་པ་བཅུར་རིག་པར་བྱའོ། །བཅུ་ནི། ཡི་གེ་དང་། དོན་དང་། ཡིད་ལ་བྱེད་
-178-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༼༡
པ་དང༌། མི་འཕྲོ་བ་དང་། རང་སྤྱིའི་མཚན་ཉིད་གཉིས་དང་། མ་དག་པ་དང་དག་པ་དང་།
གློ་བུར་དུ་འབྱུང་བ་དང་། མི་དངང་བ་དང་། ཁེངས་པ་མེད་པ་ལ་ཕྱིན་ཅི་མ་ལོག་པའོ། །
རྒྱས་བཤད་ལ་དགུའི་དང་པོ་ཡི་གེ་ལ་ཕྱིན་ཅི་མ་ལོག་པ་ནི། ཡི་གེ་རྣམས་མ་ནོར་
མ་ཐོགས་པར་འབྲེལ་ཆགས་སུ་རྒྱུན་མི་ཆད་པར་བརྗོད་པའི་ཕྱིར་དང་། དོན་འདིའི་མིང་
འདིའོ་ཞེས་མིང་དོན་གྱི་བརྡ་ལ་འདྲིས་པའི་ཕྱིར་ཡི་གེ་རྣམས་དོན་ཡོད་པར་དང་། མ་
འབྲེལ་བའི་ཕྱིར་མ་འདྲིས་པ་གཉིས་ཀ་དང་ལྡན་པའི་ཕྱིར་རམ། གང་རུང་དང་ལྡན་
པའི་ཕྱིར་ཡི་གེ་རྣམས་དོན་མེད་པར་ཁོང་དུ་ཆུད་དེ་དེ་ལྟར་ཤེས་པ་དེ་ནི་ཀུན་རྫོབ་ཏུ་ཡི་གེ་
ལ་ཕྱིན་ཅི་མ་ལོག་པའོ། །གཉིས་པ་དོན་ལ་ཕྱིན་ཅི་མ་ལོག་པ་ནི། གཉིས་ཀྱི་ས་བོན་དང་
ལྡན་པས་གཟུང་འཛིན་གཉིས་སུ་སྣང་བར་གྱུར་པའི་གཞན་དབང་ནི་ཇི་ལྟ་བུར་སྣང་བ་དེ་
ལྟར་གཟུང་འཛིན་དུ་ཡོད་པ་མ་ཡིན་ཏེ། གཉིས་མེད་ཀྱི་རང་བཞིན་ཡིན་པའི་ཕྱིར། དེ་
ལྟར་གཉིས་སུ་འཁྲུལ་པའི་རྒྱུའི་དོན་ལ་མཐོང་བ་དེ་ནི་ཀུན་རྫོབ་ཏུ་དོན་ལ་ཕྱིན་ཅི་མ་ལོག་
པ་སྟེ་གཉིས་ཀྱི་དངོས་པོར་ཡོད་པ་དང་། གཉིས་སུ་སྣང་བའི་འཁྲུལ་རྟོག་མེད་པ་རྣམ་པར་
སྤངས་པའི་ཕྱིར་རོ། །
གསུམ་པ་ཡིད་བྱེད་ལ་ཕྱིན་ཅི་མ་ལོག་པ་ནི། གཉིས་སུ་རྟོག་པ་དེ་ཡིས་
རང་གི་རིགས་འདྲ་མ་འོངས་པ་ན་བསྐྱེད་པའི་བག་ཆགས་བགོས་པའི་ཀུན་གཞི་ནི་རྟོག་
པའི་ཡིད་ལ་བྱེད་པ་ཞེས་བྱ་སྟེ། གཟུང་འཛིན་གྱི་རྟོག་པ་དེའི་བག་ཆགས་ཀྱི་གནས་ཏེ་རྟེན་
ཡིན་པའི་ཕྱིར། དེ་ལྟར་ཤེས་ཤིང་ཡིད་ལ་བྱེད་པ་དེ་ནི་ཡིད་ལ་བྱེད་པ་ལ་ཕྱིན་ཅི་མ་ལོག་
པ་སྟེ། ཡིད་བྱེད་ཅི་འདྲ་ཞིག་ལ་ཞེ་ན། གཉིས་སུ་སྣང་བའི་རྒྱུ་ཀུན་གཞི་ལའོ། །དེའང་ཀུན་
གཞི་དེ་གཉིས་སུ་སྣང་བའི་རྒྱུ་ཡིན་པའི་ཕྱིར་རོ། །
བཞི་པ་མི་འཕྲོ་བ་ལ་ཕྱིན་ཅི་མ་ལོག་པ་ནི། དོན་གྱིས་ཡོད་པ་དང་མེད་པ་
-179-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་སུ་སྣང་བར་གྱུར་པ་ནི་ཞེས་པ་བཤད་མ་ཐག་པ་དེ་དཔེར་ན་སྒྱུ་མའི་གླང་པོ་ཆེ་དང་
སོགས་པས་སྨིག་རྒྱུ་རྨི་ལམ་ཆུ་ཟླ་ལ་སོགས་པ་གླང་པོ་ཆེ་དང་ཆུ་སྐྱེས་པ་བུད་མེད་ཟླ་
སོགས་སུ་སྣང་བ་ལྟར་ཡོད་པ་མ་ཡིན་ལ་འཁྲུལ་པ་ཙམ་དུ་མེད་པའང་མིན་པ་བཞིན་དུ་
དོན་ཁམས་གསུམ་གྱི་སེམས་སེམས་བྱུང་དེ་གཉིས་སུ་སྣང་བ་ལྟར་གཉིས་སུ་ཡོད་པའམ་
མིན་ལ། །འཁྲུལ་པ་ཙམ་དུ་གཉིས་སུ་སྣང་བ་ཡོད་པའི་ཕྱིར་གཏན་མེད་ཀྱང་མིན་པར་
འདོད་དོ། །དེ་ལྟར་མཐོང་ནས་ཡོད་མེད་ཀྱི་ཕྱོགས་ལ་སེམས་མི་འཕྲོ་བར་མཐོང་བ་དེ་ནི་
མི་འཕྲོ་བ་ལ་ཕྱིན་ཅི་མ་ལོག་པ་སྟེ། དེས་ཡོད་པ་དང་མེད་པ་ལ་སེམས་མི་འཕྲོ་བར་སྟོང་
ཉིད་ལ་དམིགས་པ་ལ་མི་གཡེང་བའི་ཕྱིར། འདིའང་ཀུན་རྫོབ་ཏུ་ཡིན་གྱི། དོན་དམ་དུ་
མིན་ཏེ་དོན་དམ་དུ་ཕྱིན་ཅི་མ་ལོག་པ་ནི་མི་རྟོག་པ་ཡིན་པའི་ཕྱིར་རོ། །
ལྔ་པ་རང་མཚན་ལ་ཕྱིན་ཅི་མ་ལོག་པ་ནི། སྐྱེ་མཆེད་བཅུ་གཉིས་ཀྱི་བདག་
ཉིད་ཀྱི་ཤེས་བྱ་ཐམས་ཅད་ནི་ངོ་བོ་ཉིད་དང་ཁྱད་པར་དུ་བརྡར་བཏགས་པའི་མིང་ཙམ་ཁོ་
ན་ཡིན་གྱི་མིང་དང་མིང་ཅན་ཀུན་ཏུ་བཏགས་པ་ལྟར་མེད་དོ་ཞེས་ཤེས་པ་ནི་རྣམ་པར་རྟོག་
པ་ཐམས་ཅད་ཀུན་བཏགས་ཀྱི་སྒོ་ནས་ཆོས་ཐམས་ཅད་ལ་མི་འཇུག་པ་སྟེ་འཇུག་པའི་
གཉེན་པོ་ཡིན་པའི་ཕྱིར། འདི་ནི་རང་གི་མཚན་ཉིད་ལ་ཕྱིན་ཅི་མ་ལོག་པའོ། །རང་མཚན་
གང་ཞེ་ན། དོན་དམ་པའི་རང་གི་མཚན་ཉིད་བརྗོད་དུ་མེད་པ་ལའོ། །ཀུན་རྫོབ་ཀྱི་རང་
མཚན་ལ་ནི་མིན་ཏེ། ཀུན་རྫོབ་ཏུ་ཆོས་ཐམས་ཅད་མིང་ཙམ་མོ། །ཞེས་མི་འཛིན་པའི་ཕྱིར་
ཏེ༑ མིང་དུ་བརྗོད་པའི་སྒོ་ནས་གཉིས་སུ་རྟོག་པ་འཇུག་པའི་ཕྱིར་རོ། །
དྲུག་པ་སྤྱི་མཚན་ལ་ཕྱིན་ཅི་མ་ལོག་པ་ནི། ཆོས་ཀྱི་དབྱིངས་ཆོས་བདག་མེད་
ནི་མ་གཏོགས་པ་འདི་ལྟར་གཟུགས་ཅན་གཟུགས་མ་ཡིན་པའི་ཆོས་ནི་གང་ཡང་ཡོད་པ་མ་
ཡིན་ཏེ། ཆོས་ཐམས་ཅད་བརྗོད་དུ་མེད་ཅིང་གཉིས་མེད་ཀྱི་རང་བཞིན་ཡིན་པས་སོ།། དེས་
-180-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། དོ༡
ན་དབྱིངས་དེ་ཆོས་རྣམས་ཀྱི་སྤྱིའི་མཚན་ཉིད་ཡིན་ཏེ། དེ་ཆོས་ཐམས་ཅད་ལ་བྱེ་བྲག་མེད་
པར་ཡོད་པ་དེའི་ཕྱིར། དེ་ལྟར་ཤེས་པ་དེ་ནི་སྤྱིའི་མཚན་ལ་ཕྱིན་ཅི་མ་ལོག་པའོ། །ཅི་སྔར་
གྱི་རང་བཞིན་དང་ཁྱད་པར་ཅི་ཡོད་ཅེ་ན། མིང་དུ་བརྗོད་པའི་ངོ་བོར་སྒྲོ་འདོགས་པའི་
གཉེན་པོ་བརྗོད་དུ་མེད་པ་ནི་རང་བཞིན་དང༌། ཀུན་བཏགས་ཀྱི་བདག་མེད་པ་ནི་སྤྱི་
མཚན་ཏེ། རྟོག་པས་ཐ་དད་དུ་ཕྱེ་བའི་དོན་ལ་ཁྱད་པར་མེད་དོ། །
བདུན་པ་མ་དག་པ་དང་དག་པའི་ཕྱིན་ཅི་མ་ལོག་པ་ནི། ཀུན་གཞིའི་རྒྱུ་ཕྱིན་ཅི་
ལོག་གི་ཡིད་ལ་བྱེད་པ་མ་སྤངས་པའི་ཆོས་རྣམས་ཀྱི་དབྱིངས་དེ་ནི་རྣམ་པར་མ་དག་པ་
དང༌། དེ་སྤངས་པ་ལས་ནི་རྣམ་པར་དག་པ་ཞེས་བྱ་སྟེ། དེ་ལྟར་ཤེས་པ་དེའང་དབྱིངས་
དག་མ་དག་དེ་ལ་ཕྱིན་ཅི་མ་ལོག་པའོ། །
བརྒྱད་པ་གློ་བུར་དུ་འབྱུང་བ་ལ་ཕྱིན་ཅི་མ་ལོག་པ་ནི། ཆོས་ཀྱི་དབྱིངས་ནི་
ནམ་མཁའ་བཞིན་དུ་གདོད་ནས་རང་བཞིན་གྱིས་རྣམ་པར་དག་པའི་ཕྱིར་ཡང་དག་མིན་
པའི་ཀུན་རྟོག་གི་དྲི་མས་མ་དག་པ་དང་ཕྱིས་གཉེན་པོས་དེ་སྤངས་པས་དག་པ་གཉིས་ནི་
ཆོས་དབྱིངས་ལ་གློ་བུར་དུ་བྱུང་བ་སྟེ། དེ་ལྟར་ཤེས་པ་དེའང་གློ་བུར་དུ་བྱུང་བ་དེ་ལ་ཕྱིན་
ཅི་མ་ལོག་པའོ། །
དགུ་པ་མི་སྐྲག་མ་ཁེངས་པ་ལ་ཕྱིན་ཅི་མ་ལོག་པ་ནི། ཆོས་རྣམས་དང་ནི་གང་
ཟག་གི་ཀུན་ནས་ཉོན་མོངས་པ་རྣམ་པར་དག་པ་མེད་དེ། གང་ཟག་ནི་མངོན་སུམ་རྗེས་
དཔག་གི་ཡུལ་མིན་པས་མེད་པའི་ཕྱིར་དང་། ཆོས་ལ་ཀུན་བཏགས་ཀྱི་ཆོས་བརྟགས་པ་
ལྟར་མེད་དེ་གཅིག་ལ་དུ་མར་རྟོག་པའི་ཕྱིར་དང་། གཞན་དབང་ཡང་བརྗོད་དུ་མེད་པ་
དང་གཉིས་སུ་མེད་པས་ཉོན་མོངས་དང་དག་པར་མི་འགྱུར་བའི་ཕྱིར་རོ། །དེ་ལྟར་ཉོན་
མོངས་དང་རྣམ་བྱང་གི་ཆོས་དང་གང་ཟག་མེད་པ་དེ་ལྟ་བས་ན་ཀུན་ཉོན་གྱི་ཕྱོགས་ལ་
-181-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་དང་གང་ཟག་གང་གིའང་ཉོན་མོངས་འགྲིབ་པ་དང་། རྣམ་བྱང་གི་དུས་ན་ཁྱད་པར་དུ་
འགྱུར་བ་མེད་ན་ཉོན་མོངས་ཟད་པས་བདག་ཆད་པའི་སྐྲག་པ་དང་། བདག་རྣམ་པར་བྱང་
བས་ཡོན་ཏན་གྱི་ཁྱད་པར་འདི་དང་ལྡན་ཞེས་ང་རྒྱལ་དུ་འགྱུར་བ་མེད་དོ། །དེ་ལྟར་ཤེས་
པ་དེ་ནི་འདིར་སྐྱག་པ་དང་ཁེངས་པ་མེད་པ་ལ་ཕྱིན་ཅི་མ་ལོག་པའོ། །འདི་ཐམས་ཅད་ནི་
ཀུན་རྫོབ་ཏུ་ཕྱིན་ཅི་མ་ལོག་པའོ། །
གསུམ་པ་རྡོ་རྗེའི་ཚིག་བཅུ་དང་སྦྱར་བ་ནི། བཅུ་པོ་དེ་ནི་ཕྱིན་ཅི་ལོག་འཇོམས་
ཤིང་དེས་མི་ཆོམས་པའི་ཕྱིར་རྡོ་རྗེ་དང་འདྲ་བས་རྡོ་རྗེ་སྟེ། དེ་རྟོགས་པར་བྱེད་པའི་ཚིག་
བཅུ་མདོ་ས་བཅུ་པ་ལས་གསུངས་པ་དང་གོ་རིམ་བཞིན་སྦྱར་བར་བྱ་སྟེ། དེའང་ཡོད་པ་
དང༌། མེད་པ་དང༌། ཕྱིན་ཅི་མ་ལོག་པ་དང་། གནས་དང༌། སྒྱུ་མ་ལྟ་བུ་ཉིད་དང༌། རྣམ་
པར་མི་རྟོག་པ་ཉིད་དང་། རང་བཞིན་གྱིས་འོད་གསལ་བ་ཉིད་དང་། ཀུན་ནས་ཉོན་
མོངས་པ་དང༌། རྣམ་པ་བྱང་བ་དང༌། ནམ་མཁའ་ལྟ་བུ་དང༌། འགྲིབ་པ་མེད་པ་དང་།
ཁྱད་པར་དུ་འཕགས་པ་མེད་པའོ། །འདི་འཆད་པ་ལ་གཉིས་ལས་ལུས་རྣམ་གཞག་དང་པོ་
བཤད་པ་ནི། འདི་དག་གིས་ངོ་བོ་ཉིད་གསུམ་དང་། དམིགས་པ་དང་། མི་རྟོག་པ་དང་།
རྒལ་ལན་བསྟན་ནོ། །དང་པོ་ལ། ཡོངས་གྲུབ་ནི་ཡོད་པ་དང༌། མེད་པ་སྟེ། ངོ་བོ་ཉིད་
ཀྱིས་ཡོད་ཅིང་བཏགས་པ་ལྟར་མེད་པས་སོ། །ཕྱིན་ཅི་མ་ལོག་པ་ནི་ཀུན་བཏགས་ཏེ་ཡོད་
པ་མིན་ཡང་གཉིས་མེད་ཀྱི་ངོ་བོར་སྣང་བས་སོ། །གནས་ནི་གཞན་དབང་སྟེ་ཟག་བཅས་
ཀྱི་ཆོས་ཀྱི་རྒྱུ་ཡིན་པས་སོ། །དེ་གསུམ་ནི་ཤེས་བྱ་ཡིན་པས་དམིགས་པའོ། །མི་རྟོག་པ་ནི་
རྣམ་པར་མི་རྟོག་པ་དང་བརྟག་བྱ་མིན་པས་ཏེ། གང་གིས་ན་མི་རྟོག་ཡེ་ཤེས་ཀྱིས་སོ། །
བརྟག་བྱ་གང་ལ་ཞེ་ན་རང་བཞིན་གྱིས་འོད་གསལ་བ་ལའོ། །དེ་ལྟར་རྡོ་རྗེའི་ཚིག་བཞི་པོ་
འདིས་ཤེས་བྱ་དང་ཤེས་པ་རྣམ་པར་བཞག་གོ །ལྷག་མས་ནི་རྒལ་ལན་བསྟན་ཏེ་ཀུན་
-182-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
བཏགས་དང་གཞན་དབང་གི་ཆོས་དེ་དག་གཟུང་འཛིན་དུ་མེད་ན་ཇི་ལྟར་གཉིས་སུ་སྣང་
བར་འགྱུར་ཞིང་ཡོད་ན་ཆོས་རྣམས་རང་བཞིན་གྱིས་འོད་གསལ་བ་མི་རུང་ངོ་ཞེས་རྒོལ་ན་
དེའི་ ལན་ ནི། སྒྱུ་ མ་ ལྟ་ བུ་ ཉིད་ དེ། དཔེར་ན་ སྒྱུ་ མ་ བྱས་ པ་ མེད་ ཀྱང་ དམིགས་ པ་
ལྟར་གཉིས་སུ་བདེན་པ་མེད་ཀྱང་སྣང་ངོ་། །གལ་ཏེ་ཆོས་རྣམས་རང་བཞིན་གྱིས་འོད་
གསལ་ན་ནམ་ཡང་ཉོན་མོངས་པར་མི་འཐད་པས་སྔར་ཉོན་མོངས་ལ་ཕྱིས་རྣམ་པར་བྱང་
ཞེ་ན། དཔེར་ན་ནམ་མཁའ་ལྟར་ཏེ་ནམ་མཁའ་རང་བཞིན་གྱིས་དག་པ་ལ་ཉོན་མོངས་པ་
བྱང་ངོ་ཞེས་པ་ལྟ་བུའོ། །གལ་ཏེ་རྒྱལ་བ་དཔག་མེད་བྱུང་སྟེ་སེམས་ཅན་གྱི་ཉོན་མོངས་
བསལ་ན་འཁོར་བ་རྒྱུན་མི་ཆད་ཅིང་མྱང་འདས་མི་འཕེལ་ཞེ་ན། འགྲིབ་མེད་པ་དང་ཁྱད་
པར་དུ་འཕགས་པ་མེད་པ་ཞེས་པས་ལན་བསྟན་ཏེ་སེམས་ཅན་གྱི་ཁམས་དང་རྣམ་བྱང་གི་
ཕྱོགས་ལ་ཚད་མེད་པས་འཕེལ་འགྲིབ་མེད་པས་ནམ་མཁའ་བཞིན་ནོ། །
ལུས་རྣམ་གཞག་གཉིས་པ་ནི། གང་ལ་གང་ཞིག་གང་ལས་འཁྲུལ། །མ་འཁྲུལ་
གང་ཞིག་གང་ལ་དང་། །འཁྲུལ་དང་མ་འཁྲུལ་འབྲས་བུ་ཉིད། །དེ་གཉིས་ཀྱི་ནི་ཐ་མའོ། །
ཞེས་པ་ལྟར། རྡོ་རྗེའི་ཚིག་བཅུས་འཁྲུལ་གྱི་ཡུལ། ངོ་བོ། རྒྱ། འབྲས་བུ་མཐར་ཕྱིན་པ་
བསྟན་ཏོ། །གང་ལ་འཁྲུལ་ན། ཡོད་མེད་ལ་སྟེ་ཡི་གེའི་དོན་ཡོད་མེད་ལ་བརྗོད་པར་བྱ་
བྱེད་དེའི་འབྲེལ་བར་བཏགས་པའི་ཕྱིར། ངོ་བོ་གང་ཞིག་ཅེ་ན། ཕྱིན་ཅི་ལོག་ཏུ་སྟེ་གཉིས་
ཀྱི་རྣམ་པར་སྣང་བའི་ཕྱིར། རྒྱུ་གང་ལས་ན་གནས་ཀུན་གཞི་ལས་སོ། །མ་འཁྲུལ་བའི་ངོ་
བོ་གང་ཞེ་ན། སྒྱུ་མ་ལྟར་མཐོང་ནས་དོན་ཡོད་མེད་ལ་སེམས་མི་འཕྲོ་བ་དང་། དངོས་པོ་
དངོས་མེད་དུ་ཞེན་པའི་འཁྲུལ་པའི་གཉེན་པོ་རྣམ་པར་མི་རྟོག་པའོ། །ཡུལ་གང་ལ་ན་
ཡོངས་གྲུབ་ཀྱི་རང་བཞིན་གྱི་འོད་གསལ་ཉིད་ལའོ། །འཁྲུལ་མ་འཁྲུལ་གྱི་རྒྱུ་མཐུན་གྱི་
འབྲས་བུ་ནི་ཀུན་ཉོན་དང་རྣམ་བྱང་མཚུངས་ལྡན་དང་བཅས་པའོ། །ནམ་མཁའ་ལྟ་བུ་
-183-



E
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ནི་དབྱིངས་སོ། །དེ་ལ་འཁྲུལ་མ་འཁྲུལ་གྱི་འབྲས་བུ་ཀུན་ཉོན་དང་རྣམ་བྱང་གི་བདག་
ཉིད་ཡིན་གྱི་དེ་གཉིས་དབྱིངས་ཀྱི་རང་བཞིན་མིན་ནོ་ཞེས་འགྲིབ་པ་དང་ཁྱད་པར་དུ་
འཕགས་པ་མེད་པས་བསྟན་ནོ། །
བཞི་པ་མཐའ་གཉིས་སྤངས་པའི་སྒྲུབ་པ་ལ་གཉིས་དངོས་ནི། དཀོན་བརྩེགས་
ལས། འོད་སྲུང་འདི་ལྟ་སྟེ། དཀོན་མཆོག་བརྩེགས་པའི་ཆོས་ཀྱི་རྣམ་གྲངས་ལ་སློབ་པར་
འདོད་པའི་བྱང་ཆུབ་སེམས་དཔས་ཚུལ་བཞིན་དུ་ཆོས་ལ་རབ་ཏུ་སྦྱོར་བར་བྱའོ། །ཚུལ་
བཞིན་དུ་ཆོས་ལ་སྦྱོར་བ་གང་ཞེ་ན། འདི་ལྟ་སྟེ། ཆོས་རྣམས་ལ་ཡང་དག་པར་སོ་སོར་
རྟོག་པ་སྟེ། གང་བདག་མེད་པར་རྟོགས་པ་དང་། སེམས་ཅན་མེད་པ་དང་། སྲོག་མེད་པ་
དང༌། གསོ་བ་མེད་པ་དང༌། སྐྱེས་བུ་མེད་པ་དང་། གང་ཟག་མེད་པ་དང་། ཤེས་ལས་
སྐྱེས་པ་མེད་པ་དང༌། ཤེད་བུ་མེད་པར་སོ་སོར་རྟོག་པ་འདི་ནི་འོད་སྲུང་དབུ་མའི་ལམ་མོ་
ཞེས་གང་གསུངས་པའི་དབུ་མའི་ལམ་མོ། །དེ་གཏན་ལ་དབབ་པ་ལ་གཉིས་ལས། དང་
པོ་མཐའ་གཉིས་ཀྱི་དབྱེ་བ་ནི། མཐའ་གང་སྤངས་པས་དབུ་མའི་ལམ་དུ་རིག་པར་བྱ་ཞེ་
ན༑ ཕུང་ཁམས་སྐྱེ་མཆེད་དང༌། བདག་ཐ་དད་ཅེས་རྟོག་པ་དང་ནང་གི་གཟུགས་སོགས་
བདག་ཏུ་ཤེས་ནས་གང་མཐོང་ཐོས་ཤེས་པ་ནི་བདག་ཡིན་ལ་ཕྱིའི་གཟུགས་སོགས་
བདག་གི་བར་རྟོག་པ་ནི་གཟུགས་སོགས་དང༌། བདག་གཅིག་ཏུ་འཛིན་པའི་མཐའ་སྟེ།
མདོ་ལས་སྲོག་ཀྱང་གཞན་ལ་ལུས་ཀྱང་གཞན་པ་དང་། སྲོག་དེ་ལུས་དེ་ཡིན་ཞེས་བྱ་བར་
བལྟ་བ་ཡིན་ཞེས་སོ། །དེ་སྤང་བའི་ཕྱིར་བདག་མེད་པར་ཆོས་ཙམ་དུ་མཐོང་བའི་ཡེ་ཤེས་
ནི་དབུ་མའི་ལམ་སྟེ། དེས་བདག་ནས་ཤེད་བུའི་བར་མེད་པར་སོ་སོར་རྟོགས་ན་བདག་
དང་གཟུགས་སོགས་ཐ་དད་དུ་འཛིན་པ་ལྟ་ཅི་སྨོས་སོ། །བདག་ལ་སེམས་ཅན་སོགས་ཀྱི་
རྣམ་ གྲངས་སྨོས་པ་ནི་རྣམས་ གྲངས་ཀྱི་དོན་ ཁོང་དུ་ཆུད་པའི་དོན་ཏོ། །གཞན་ཡང་
།
-184-



ན
གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། (༡
གཟུགས་སོགས་དངོས་པོར་ཞེན་ནས་རྟག་མི་རྟག་ཏུ་རྟོག་པ་ནི་མུ་སྟེགས་ཅན་དང་ཉན་
ཐོས་གཉིས་ཀྱི་མཐའ་སྟེ། དེ་གཉིས་སྤངས་པས་གཟུགས་སོགས་རྟག་མི་རྟག་ཏུ་མི་རྟོག་
པའི་མི་རྟོག་ཡེ་ཤེས་ནི་དབུ་མའི་ལམ་མོ། །བདག་ཡོད་ཅེས་གང་ཟག་ཏུ་སྒྲོ་འདོགས་པ་
དང༌། རྒྱུ་འབྲས་སུ་འབྲེལ་བའི་ཕུང་སོགས་ཀྱི་རྒྱུན་ལ་གང་ཟག་ཏུ་བཏགས་པ་ཙམ་གྱི་
བདག་ཀྱང་མེད་ཅེས་སྐུར་པ་འདེབས་པའི་མཐའ་རྣམ་པ་གཉིས་ཏེ། དེ་སྤངས་པ་ནི་དབུ་
མའི་ལམ་སྟེ། བདག་དང་བདག་མེད་གཉིས་ཀྱི་དབུས་མི་རྟོག་པའི་ཡེ་ཤེས་སོ། །སེམས་
ཇི་ལྟར་སྣང་བ་དེ་བཞིན་དུ་ཡང་དག་པར་ཡོད་ཅེས་རྟོག་པ་ཆོས་ལ་སྒྲོ་འདོགས་པ་དང་།
སེམས་གཉིས་མེད་དང་བརྗོད་དུ་མེད་པའི་བདག་ཉིད་དུ་ཡང་དག་པར་ཡོད་པ་མིན་ནོ། །
ཞེས་རྟོག་པ་ཆོས་ལ་སྐུར་པ་འདེབས་པའི་མཐའ་གཉིས་པ་སྟེ། དེ་གཉིས་སྤངས་པ་ནི་དབུ་
མའི་ལམ་སྟེ། སེམས་ཀུན་གཞི་དང་སེམས་ལ་ཡིད་ཀྱི་ལས་དང་ཉོན་ཡིད་དང་རྣམ་ཤེས་
ཚོགས་དྲུག་ཏུ་ཞེན་པ་མེད་པའི་མི་རྟོག་ཡེ་ཤེས་སོ། །མི་དགེ་བའི་ཆོས་རྣམས་དང་དགེ་
བའི་ཆོས་རྣམས་ཇི་ལྟར་སྣང་བ་དང་བརྗོད་པ་ལྟར་ཀུན་ཉོན་དང་རྣམ་བྱང་དུ་ལྟ་བ་ནི་མི་
མཐུན་ཕྱོགས་དང་གཉེན་པོའི་མཐའ་སྟེ། དེ་སྤངས་པ་ནི་དབུ་མའི་ལམ་སྟེ། རང་དེ་ལྟར་
མི་ཞེན་ཅིང་གཞན་འཛིན་དུ་མི་འཇུག་པ་དང༌། ཚིག་ཏུ་མི་བརྗོད་པའོ། །གང་ཟག་དང་
ཆོས་རྟག་པར་ཡོད་ཅེས་དང༌། གཏན་མེད་ཅེས་ཆད་པར་འདུ་ཤེས་པའང་། སྒྲོ་སྐུར་གྱི་
མཐའ་སྟེ། དེ་གཉིས་སྤངས་པ་ནི་དོན་དམ་དུ་མེད་ལ་བཏགས་པར་ཡོད་པར་རྟོགས་པའི་
ཡེ་ཤེས་གང་ཡིན་པ་ནི་དབུ་མའི་ལམ་མོ། །མི་མཐུན་ཕྱོགས་མ་རིག་པ་འདུ་བྱེད་ནས་རྒ་
ཤའི་བར་དང་དེ་དག་གི་གཉེན་པོའི་ཕྱོགས་རིག་པ་ཟག་མེད་ཀྱི་ཡེ་ཤེས་དང་། འདུས་མ་
བྱས་ཀྱི་ཡེ་ཤེས་ཡང་སྲིད་འདུ་མི་བྱེད་པ་དང་། རྣམ་ཤེས་ནས་རྒ་ཤིའི་བར་འགོག་བྱེད་
ཟག་མེད་ཀྱི་ལམ་དང་། དེ་བཞིན་དུ་ནག་པོ་ཀུན་ནས་ཉོན་མོངས་ཀྱི་ཕྱོགས་སྲིད་པའི་ཡན་
-185-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ལག་བཅུ་གཉིས་དང་། དཀར་པོ་རྣམ་པར་བྱང་བའི་ཕྱོགས་མ་རིག་པ་འགགས་པས་འདུ་
བྱེད་འགག་པ་སོགས་སྲིད་པའི་ཡན་ལག་གི་གཉེན་པོ་ལམ་ལ་གཟུང་དང་འཛིན་པར་
མངོན་པར་ཞེན་པའི་མཐའ་གཉིས་ཏེ། དེ་སྤངས་པའི་གཉིས་མེད་པའི་ཡེ་ཤེས་ནི་དབུ་
མའི་ལམ་སྟེ་རིག་པ་དང་མ་རིག་པ་ལ་སོགས་པ་གཟུང་འཛིན་གཉིས་མེད་པའི་རང་བཞིན་
ཡིན་པའི་ཕྱིར་རོ། །དེ་ལ་ཀུན་ཉོན་ནི་གསུམ་སྟེ། ཉོན་མོངས་དང་། ལས་དང་ཚེའོ། །དང་
པོ་ལ་ཡང་ལྟ་བ་ལྔ་དང༌། དུག་གསུམ་གྱི་རྒྱུ་དང་། ཡང་སྲིད་ལ་སྨོན་པའོ། །དེ་དག་གི་
གཉེན་པོ་ནི་ཡུལ་ལ་སྟོང་ཉིད་ཤེས་པ་དང་། ཆགས་སོགས་ཀྱི་རྒྱུའི་མཚན་མ་མེད་པ་ཡུལ་
དུ་གྱུར་པའི་མཚན་མེད་ཤེས་པ་དང་། ཡང་སྲིད་པའི་སྟོང་པ་ཡུལ་དུ་གྱུར་པའི་སྨོན་མེད་
ཤེས་པའོ། ། །
གཉིས་པ་ལས་ཉོན་ནི། ཡང་སྲིད་འཕེན་པའི་དགེ་མི་དགེའི་ལས་འདུ་བྱེད་
པའོ། །དེའི་གཉེན་པོ་ལས་ཀྱིས་ཡང་སྲིད་འདུ་མི་བྱེད་པར་ཤེས་པའི་ལས་ཀྱི་དེ་བཞིན་
ཉིད་ཡུལ་དུ་གྱུར་པ་དང་། ཚེ་ནི་ཡང་སྲིད་ཉིང་མཚམས་སྦྱོར་བའི་སེམས་སྲིད་པར་སྐྱེ་བ་
དང༌། སྐྱེས་ནས་མ་ཤི་བར་གྱི་སེམས་སེམས་བྱུང་སྐད་ཅིག་རེ་རེ་ལ་རྒྱུན་ཆགས་སུ་འབྱུང་
བ་དང་། ཡང་སྲིད་ཀྱི་རྒྱུན་ཉོན་མོངས་དང་བཅས་པའི་འཆི་སྲིད་བར་སྲིད་སྐྱེ་སྲིད་དོ། །དེ་
གསུམ་གྱི་གཉེན་པོ་ཆོས་ཐམས་ཅད་བཏགས་པའི་བདག་ཉིད་ཀྱིས་མ་སྐྱེས་པར་ཤེས་པའི་
བཏགས་པའི་སྐྱེ་བའི་སྟོང་ཉིད་ཡུལ་དུ་བྱེད་ པ་ སྐྱེ་མེད་ཤེས་པ་དང༌། སྐྱེས་པའི་ཆོས་
བཏགས་པ་རྣམས་ཀྱི་སྟོང་ཉིད་ཡུལ་དུ་བྱེད་པ་འབྱུང་བ་མེད་པར་ཤེས་པ་དང་། རྒྱུན་ངོ་བོ་
མེད་པར་ཤེས་པ་ངོ་བོ་ཉིད་མེད་པར་ཤེས་པའོ། །ཉོན་མོངས་གསུམ་པོ་དེ་བདུན་དུ་ཕྱེ་བ་
དེ་དག་སྤངས་པ་ནི་རྣམ་བྱང་སྟེ། དེ་ལ་གཉེན་པོའི་ཕྱོགས་སྟོང་ཉིད་ཤེས་པ་སོགས་བདུན་
པོ་དེས་ཤེས་བྱ་སྟོང་ཉིད་མཚན་མེད་སྨོན་མེད་འདུ་མི་བྱེད་པ་སྐྱེ་མེད་འབྱུང་མེད་ངོ་བོ་ཉིད་
-186-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། དོ༡
མེད་པ་ཡོངས་གྲུབ་ཀྱི་མཚན་ཉིད་ཅན་རྣམས་ལ་སྟོང་ཉིད་མཚན་མེད་སོགས་སུ་མི་བྱེད་དེ།
ལྟ་བ་མཚན་མ་སྨོན་པ་འདུ་བྱེད་པ་སྐྱེ་བ་འབྱུང་བ་སྲིད་རྒྱུན་གྱི་སྟོང་ཉིད་ནི་རང་བཞིན་གྱིས་
སྟོང་ཉིད་མཚན་མེད་སོགས་ཀྱི་ངོ་བོ་ཡིན་པའི་ཕྱིར། ཡང་ན་ལྟ་བ་དུག་གསུམ་གྱི་རྒྱུ་ཡང་
སྲིད་ལ་སྨོན་པ་ལས། སྐྱེ་བ། འབྱུང་བ། ཡང་སྲིད་ཀྱི་རྒྱུན་ནི་སྟོང་ཉིད་ཤེས་པ་སོགས་ཀྱིས་
སྟོང་ཉིད་སོགས་སུ་མི་བྱེད། རང་བཞིན་གྱིས་སྟོང་པ་སོགས་ཡིན་པའི་ཕྱིར་ཏེ། ཆོས་ཀྱི་
དབྱིངས་རང་བཞིན་གྱིས་ཀུན་ནས་ཉོན་མོངས་པར་མ་འགྱུར་བའི་ཕྱིར་རོ། །དེའི་ཕྱིར་
དབྱིངས་རང་བཞིན་གྱིས་ཀུན་ནས་ཉོན་མོངས་དང་། རྣམ་བྱང་གི་རྟོག་པ་ནི་མཐའ་སྟེ་
རང་བཞིན་གྱིས་ཀུན་ཉོན་རྣམ་བྱང་མེད་པའི་ཕྱིར། མཐའ་དེ་སྤངས་པའི་སྟོང་ཉིད་ཤེས་པ་
ལ་སོགས་པ་དབུ་མའི་ལམ་མོ། །དེས་ན་དེ་དག་གིས་རྟོགས་པའི་སྟོང་ཉིད་སོགས་དེ་དག་
གཞན་དབང་གི་ངོ་བོའི་ལྟ་བ་སོགས་དང་བྲལ་བས་སྟོང་པ་མིན་གྱི་ཀུན་བཏགས་ཀྱི་
ངོ་བོའི་ལྟ་སོགས་ཀྱིས་སྟོང་པས་སྟོང་ཉིད་དུ་བཞག་གོ །
གཉིས་པ་རྣམ་རྟོག་གི་མཐའི་དབྱེ་བ་ནི། གོང་དུ་བསྟན་པའི་མཐའ་གཉིས་ཀྱི་
རྟོག་པ་དེ་དག་ལས་གཞན་ཡང་རྣམ་པར་རྟོག་པ་དེ་ཉིད་ཀྱི་ནི་མཐའ་རྣམ་པ་བདུན་དུ་
འདོད་དེ། གང་ཟག་གི་དངོས་པོ་མེད་དེ་ཉོན་མོངས་པ་ཅན་གྱི་གང་ཟག་དགག་པའི་ཕྱིར་
དེའི་གཉེན་པོར་སྟོང་པ་ཉིད་བསྟན་པས་སོ། །གང་ཟག་མེད་ན་བདག་མེད་པའི་དངོས་
པོའང་མེད་པར་འགྱུར་ཏེ། གང་ཟག་གི་གཉེན་པོ་ཡིན་པའི་ཕྱིར། ཁྱབ་པ་ཡོད། གཉེན་པོ་
ནི་མི་མཐུན་ཕྱོགས་མེད་པ་མིན་པས་སོ། །དེས་ན་གང་ཟག་ཡོད་པའམ་བདག་མེད་པའང་
མེད་དོ་སྙམ་དུ་རྟོག་པ་ནི་མཐའ་སྟེ། དེ་སྤངས་པའི་དབུ་མའི་ལམ་ནི་ཀུན་ཉོན་དང་རྣམ་
བྱང་གི་གང་ཟག་གཞིག་པ་དང་བསྐྱེད་པའི་ཕྱིར་སྟོང་ཉིད་མ་བསྟན་གྱི་བཏགས་པའི་
བདག་གིས་སྟོང་པས་སྟོང་ཉིད་ཡིན་ལ། དེའང་ཡོངས་གྲུབ་ཀྱི་བདག་ཉིད་ཡིན་ཏེ། མདོ་
-187-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས། སྔོན་གྱི་མཐའ་སྟོང་པ་ཕྱི་མའི་མཐའ་སྟོང་པ་ད་ལྟར་བྱུང་པ་སྟོང་པ་ཞེས་ཏེ་སོ་སྐྱེ་མི་
སློབ་པ་དང་སློབ་པའི་འདུ་ཤེས་ནའོ། །བཏགས་པའི་གཟུགས་སོགས་མེད་པར་མ་ཤེས་
ཤིང་ཀུན་ཉོན་གསུམ་ཞི་བ་སྟེ་སྤང་བྱ་དང་། སྟོང་ཉིད་ཞི་བ་སྟེ་སྤོང་བྱེད་དུ་རྟོགས་པས་སྤང་
བྱ་གང་ཟག་མེད་ན་སྤོང་བྱེད་མེད་དོ་ཞེས་སྟོང་པ་ལ་སྐྲག་པ་ནི་མཐའ་སྟེ་དེ་སྤང་བའི་ཕྱིར།
ནམ་མཁའ་ལྟར་ཆོས་ཐམས་ཅད་སྟོང་པའི་རང་བཞིན་དུ་དུས་ཀུན་ཏུ་གནས་པར་མདོ་དེ་
ཉིད་ལས། དཔེར་ན་མི་ལ་ལ་ནམ་མཁས་འཇིགས་ཤིང་སྐྲག་ནས་བྲང་བརྡུང་ཞིང་ངུ་སྟེ།
ནམ་མཁའ་འདི་སེལ་ཞེས་དེ་སྐད་སྨྲ་ན་འོད་སྲུང་འདི་ཇི་སྙམ་དུ་སེམས། ནམ་མཁའ་དེ་
བསལ་བར་ནུས་སམ། གསོལ་པ། བཅོམ་ལྡན་འདས་དེ་ནི་མི་ནུས་སོ། །བཅོམ་ལྡན་
འདས་ཀྱིས་བཀའ་སྩལ་པ། འོད་སྲུང་དེ་བཞིན་དུ་དགེ་སྦྱོང་དང་བྲམ་ཟེ་གང་དག་སྟོང་པ་
ཉིད་ཀྱིས་སྐྲག་ན་དེ་དག་ནི་སེམས་འཁྲུག་པ་ཆེན་པོར་གྱུར་ཏེ་ཞེས་ང་སྨྲའོ། །དེ་ཅིའི་ཕྱིར་
དེ་དག་སྟོང་པ་ཉིད་ལ་སྤྱོད་ན། དེ་ཉིད་ཀྱིས་འཇིགས་པའི་ཕྱིར་ཞེས་སོ། །བཏགས་པའི་
གཟུགས་སོགས་ལ་སྐྲག་བྱ་དང་། དེ་ལས་མི་འདོད་པའི་འབྲས་བུ་འབྱིན་དུ་དོགས་པས་
འཇིགས་པའང་མཐའ་སྟེ། དེ་སྤང་བའི་ཕྱིར། རི་མོའི་དཔེས་སྟོང་ཉིད་སྐྲག་པའི་གནས་
མིན་པར་མདོ་སྡེ་དེ་ཉིད་ལས། དཔེར་ན་རི་མོ་མཁན་ཞིག་བདག་ཉིད་ཀྱིས་གནོད་སྦྱིན་གྱི་
གཟུགས་འཇིགས་འཇིགས་ལྟ་ཞིག་བྲིས་ནས་དེས་འཇིགས་སྐྲག་སྟེ་ཁ་སྦུབ་ཏུ་འགྱེལ་
ནས་བརྒྱལ་བར་གྱུར་པ་དེ་བཞིན་དུ་འོད་སྲུང་བྱིས་པ་སོ་སོའི་སྐྱེ་བོ་རྣམས་གཟུགས་དང་།
སྒྲ་དང་། དྲི་དང་། རོ་དང་། རེག་པ་བདག་ཉིད་ཀྱིས་བྱས་པ་དེ་དག་གི་འཁོར་བ་ན་འཁོར་
ཡང་ཆོས་དེ་དག་ཡང་དག་པ་ཉིད་ཇི་ལྟ་བ་དེ་བཞིན་དུ་རབ་ཏུ་མི་ཤེས་སོ། །ཞེས་སོ། །
དེའང་འདུ་བྱེད་སྐད་ཅིག་གིས་མི་གནས་པར་མ་གཏོགས་པས་འཁོར་རོ། །དེ་ལ་དཔེ་སྔ་
མ་ཉན་ཐོས་དང་ཕྱི་མ་རྒྱལ་སྲས་ལས་བརྩམས་པ་སྟེ་ཉན་ཐོས་སྟོང་ཉིད་ལ་མ་འདྲིས་
-188-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༡
ཤིང་བྱང་སེམས་བཏགས་པའི་ཆོས་ལ་དངོས་པོར་རྟོག་པས་སྟོང་པ་ལ་སྐྲག་གོ །གཟུགས་
སོགས་ལ་གཟུང་བ་དང༌། རྣམ་ཤེས་འཛིན་པར་རྟོག་པའང་མཐའ་སྟེ། དེ་སྤང་བའི་ཕྱིར་
སྒྱུ་མའི་དཔེས་བསྟན་ཏེ། དེ་ཉིད་དུ། དཔེར་ན་སྒྱུ་མ་བྱེད་པའི་མི་ཞིག་གིས་སྒྱུ་མ་སྤྲུལ་པ་
སྤྲུལ་ནས། སྒྱུ་མ་སྤྲུལ་པ་དེས་སྒྱུ་མ་བྱེད་པ་དེ་ཉིད་ཟོས་པ་དེ་བཞིན་དུ་འོད་སྲུང་དགེ་སློང་
རྣལ་འབྱོར་སྤྱོད་པ་དམིགས་པ་གང་ཡིད་ལ་བྱེད་པ་དེ་དག་ཐམས་ཅད་དེ་ལ་གསོག་ཏུ་
གནང་ངོ་། །ཞེས་སོ། །འདིས་མཐའ་གཉིས་ཇི་ལྟར་སྤོང་ཞེ་ན། ཆོས་ཐམས་ཅད་རྣམ་རིག་
ཙམ་དུ་ཤེས་པས་སྤྲུལ་པ་ལྟར་ཕྱིའི་དོན་མེད་པར་ཤེས་ཏེ། མཐར་རྣམ་རིག་ཙམ་དུ་ཤེས་
པ་ཡང་བཟློག་སྟེ། དོན་མེད་ན་དེ་རྣམ་པར་རིག་པ་མི་སྲིད་པའི་ཕྱིར་རོ། །ངེས་འབྱེད་ཆ་
མཐུན་གྱི་དུས་ན་ཟག་མེད་ཀྱི་ཆོས་ལ་ཡང་དག་པ་ཉིད་དང་། ཟག་བཅས་ཀྱི་ཆོས་ལ་ལོག་
པ་ཉིད་དུ་རྟོགས་པའང་མཐའ་སྟེ། དེ་སྤང་བའི་ཕྱིར་མེའི་རང་བཞིན་མིན་པའི་ཤིང་གཉིས་
ལས་མེ་འབྱུང་བས་ཤིང་འཚིག་པའི་དཔེས་བསྟན་ཏེ། དེ་ཉིད་དུ་ཤིང་གཉིས་རླུང་གིས་དྲུད་
པ་ལས་མེ་འབྱུང་སྟེ་བྱུང་མ་ཐག་ཏུ་ཤིང་དེ་གཉིས་འཚིག་པར་བྱེད་པ་དེ་བཞིན་དུ་འོད་སྲུང་
ཡང་དག་པར་སོ་སོར་རྟོག་པ་ཡོད་ན་འཕགས་པའི་ཤེས་རབ་ཀྱི་དབང་པོ་སྐྱེ་སྟེ། སྐྱེས་མ་
ཐག་ཏུ་ཡང་དག་པར་སོ་སོར་རྟོག་པ་ཡོད་ན་འཕགས་པའི་ཤེས་རབ་ཀྱི་དབང་པོ་སྐྱེ་སྟེ།
སྐྱེས་མ་ཐག་ཏུ་ཡང་དག་པར་སོ་སོར་རྟོག་པ་ཉིད་འཚིག་པར་བྱེད་དོ། །ཞེས་སོ། །དེ་ལ་
ཡང་དག་པར་སོ་སོར་རྟོག་པ་ནི་ཡང་དག་མིན་པ་ཡང་ལོག་ཏུ་རྟོག་པ་གོང་དུ་བསྟན་པའོ།།
འདི་ཟག་བཅས་ཡིན་པས་ཡང་དག་མིན་ཡང་ཡང་དག་གི་རྗེས་སུ་མཐུན་པས་ལོག་པའང་
མིན་ནོ། །ཡེ་ཤེས་བློ་སྔོན་དུ་བཏང་ནས་མི་ཤེས་པ་སྤོང་བར་བྱེད་པ་དང་། སྤོང་བའི་མཐུ་
ཡོད་པ་མིན་པར་རྟོག་པའང་མཐའ་སྟེ། དེ་སྤང་བའི་ཕྱིར་མར་མེའི་དཔེས་མི་རྟོག་པ་དང་།
བློ་སྔོན་དུ་མི་གཏོང་བར་ཡང་སྤང་བྱ་སེལ་བར་དེ་ཉིད་ལས་དཔེར་ན་མར་མེ་བྱུང་ན་མུན་
-189-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་མུན་ནག་ཐམས་ཅད་མེད་པར་འགྱུར་ཡང་། འོད་སྲུང་མར་མེ་དེ་འདི་ལྟར་བདག་གིས་
མུན་པ་མུན་ནག་བསལ་ལོ་སྙམ་དུ་མི་སེམས་མོད་ཀྱི་འོན་ཀྱང་མར་མེ་ལ་བརྟེན་ནས་མུན་
པ་མུན་ནག་མེད་པར་འགྱུར་བ་དེ་བཞིན་དུ། འོད་སྲུང་ཡེ་ཤེས་སྐྱེས་ན་མི་ཤེས་པ་མེད་
པར་འགྱུར་ཏེ། ཡེ་ཤེས་ནི་འདི་སྙམ་དུ་བདག་གིས་མི་ཤེས་པ་བསལ་ལོ་སྙམ་དུ་མི་སེམས་
མོད་ཀྱི་འོན་ཀྱང་ཡེ་ཤེས་ལ་བརྟེན་ནས་མི་ཤེས་པ་མེད་པར་འགྱུར་རོ། །ཞེས་སོ། །སྔོན་
གཉེན་པོ་མ་སྐྱེས་པ་ལྟར་ད་ལྟའང་སྐྱེ་བ་མེད་པ་དང་སྐྱེས་ཀྱང་མི་ཤེས་པ་ཡུན་རིང་པོ་ནས་
གནས་པ་དེ་ཡེ་ཤེས་སྐད་ཅིག་མས་བསལ་མི་ནུས་པས་སྤང་གཉེན་དུས་མཉམ་པར་རྣམ་
པར་རྟོག་པ་དེ་ནི་མཐའ་གཉིས་ཏེ། དེ་སྤང་བའི་ཕྱིར་མར་མེའི་དཔེ་གཉིས་པས་བསྟན་ཏེ།
དེ་ཉིད་དུ། དཔེར་ན་ཁྱིམ་མམ་ཁང་པའམ་ཁང་ཕྲན་ལོ་བརྒྱ་སྟོང་འདས་པར་སུས་ཀྱང་
ལན་འགའ་ཡང་མར་མེ་མ་ནུས་པ་དེར་མི་ལ་ལ་ཞིག་གིས་མར་མེ་བུས་ན། འོད་སྲུང་
འདི་ཇི་སྙམ་དུ་སེམས། མུན་པ་མུན་ནག་དེ་འདི་ལྟར་བདག་ནི་ལོ་བརྒྱ་སྟོང་དུ་བསགས་
པ་ཡིན་ཏེ་བདག་འདི་ནས་མི་འགྲོའོ་སྙམ་དུ་སེམས་སམ། གསོལ་པ། བཅོམ་ལྡན་འདས་
མི་སེམས་ཏེ། མར་མེ་བྱུང་ན་མུན་པ་མུན་ནག་ལ་མི་མཆི་བར་ནུས་པ་མ་མཆིས་ཀྱིས་
གདོན་མི་འཚོལ་བར་མ་མཆིས་པར་འགྱུར་རོ། །བཅོམ་ལྡན་འདས་ཀྱིས་བཀའ་སྩལ་པ།
འོད་སྲུང་དེ་བཞིན་དུ་ལས་དང་། ཉོན་མོངས་པ་བསྐལ་པ་བརྒྱ་སྟོང་དུ་བསགས་པ་ཡང་
ཚུལ་བཞིན་ཡིད་ལ་བྱེད་པའི་སོ་སོར་རྟོག་པ་གཅིག་གིས་མེད་པར་འགྱུར་རོ། །འོད་སྲུང་
མར་མེ་ཞེས་བྱ་བ་དེ་ནི་འཕགས་པའི་ཤེས་རབ་ཀྱི་དབང་པོའི་ཚིག་བླ་དྭགས་སོ། །འོད་སྲུང་
མུན་པ་མུན་ནག་ཅེས་བྱ་བ་དེ་ནི་ལས་དང་ཉོན་མོངས་པའི་ཚིག་བླ་དྭགས་སོ། །ཞེས་སོ། །
ལྔ་པ་ཁྱད་པར་ཅན་དང་ཁྱད་མེད་ཀྱི་སྒྲུབ་པའི་ནི། ས་བཅུ་པོ་དག་ཏུ་སྦྱིན་
སོགས་ཕར་ཕྱིན་བཅུ་གོ་རིམ་བཞིན་ཤས་ཆེ་བ་དེ་ནི་ས་དེར་ཁྱད་པར་ཅན་དང་། ས་བཅུ་
-190-



，，
་
གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། དོ༡
ཐམས་ཅད་དུ་ཕར་ཕྱིན་ཐམས་ཅད་ཅི་ནུས་ཅི་འོས་སུ་ཡང་དག་པར་སྒྲུབ་པ་ནི་ཁྱད་པར་
མེད་པའི་སྒྲུབ་པར་ཤེས་པར་བྱའོ། ། །
གཉིས་པ་དམིགས་པ་བླ་མེད་ནི། ཆོས་བརྟགས་པ་རྣམ་པར་བཞག་པའི་དང་།
དེ་བཞིན་དུ་ཆོས་ཀྱི་དབྱིངས་དང་། བསྒྲུབ་བྱ་དང་། སྒྲུབ་པ་དང༌། འཛིན་པ་དང་། ངེས་
པར་འཛིན་པ་དང༌། རབ་ཏུ་འཛིན་པ་དང་། རབ་ཏུ་རྟོགས་པ་དང་། རབ་ཏུ་རྒྱས་པ་དང་།
རྣམ་པར་རྟོགས་ཤིང་ཁོང་དུ་ཆུད་པའི་དང༌། རྣལ་དུ་འདུག་པའི་དང་། ཕུལ་དུ་བྱུང་བའི་
དམིགས་པ་སྟེ། བཅུ་གཉིས་པོ་འདི་དག་ཏུ་འདོད་དེ། དང་པོ་ནི་ཕར་ཕྱིན་བྱང་ཆུབ་ཀྱི་
ཕྱོགས་སོགས་ཀྱི་ཆོས་གང་དག་རྒྱལ་བ་རྒྱལ་སྲས་ཀྱིས་སེམས་ཅན་ལ་ཕན་པའི་དོན་དུ་
བཞག་པའོ། །གཉིས་པ་ནི་དེ་བཞིན་ཉིད་དོ། །གསུམ་པ་དང་བཞི་པའང་སྔ་མ་གཉིས་ཏེ།
རྒྱལ་སྲས་ཀྱི་བསྒྲུབ་བྱ་ཡིན་པའི་ཕྱིར་དང་ཆོས་དབྱིངས་རབ་ཏུ་རྟོགས་པའི་ཡེ་ཤེས་ཀྱིས་
ཟག་མེད་ཀྱི་ཕར་ཕྱིན་རྣམས་ཐོབ་པའི་ཕྱིར་ རོ། །ལྔ་པ་ནི་ཐོས་བྱུང་གི་ཤེས་རབ་ཀྱི་
དམིགས་པ་སྟེ། ཐོས་པ་ཙམ་གྱིས་ ཕར་ ཕྱིན་དང་དབྱིངས་འཛིན་པས་སོ། །དྲུག་པ་ནི་
བསམ་བྱུང་གི་དམིགས་པ་སྟེ། རིགས་པ་བཞིས་བསམས་པས་ཐོས་པའི་དོན་ཁོང་དུ་ཆུད་
ནས་འཛིན་པའི་ཕྱིར་རོ། །བདུན་པ་ནི་སྒོམ་བྱུང་གི་དམིགས་པ་སྟེ། དྲན་པ་ཉེར་བཞག་
ནས་སྟོབས་ཀྱི་བར་བསྒོམས་པས་སོ་སོ་རང་གིས་ཤེས་རབ་ཀྱི་དོན་འཛིན་པའི་ཕྱིར་རོ། །
བརྒྱད་པ་ནི་མཐོང་ལམ་གྱི་དམིགས་པ་སྟེ། མཐོང་ལམ་ལ་དབྱིངས་གཉིས་སུ་མེད་པ་
ཐམས་ཅད་དུ་སོང་བར་རབ་ཏུ་རྟོགས་པས་སོ། །དགུ་པ་ནི་ས་བདུན་པའི་བར་གྱི་སྒོམ་
ལམ་གྱི་དམིགས་པ་སྟེ། དེ་ལ་དབྱིངས་རྟོག་པ་དེ་ གོམས་པས་གོང་ནས་གོང་དུ་ཁྱད་
ཞུགས་པར་འགྲོ་བས་སོ། །བཅུ་པ་ནི། བདུན་པའི་འཇིག་རྟེན་དང་འདས་པའི་ལམ་གྱི་
དམིགས་པ་སྟེ། བདུན་པར་མདོ་སོགས་ཆོས་ཀྱི་མཚན་མ་ལ་ཞེན་པ་དང་བྲལ་བའི་ཆོས་
-191-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་ ཁོང་དུ་ཆུད་པས་སོ། །བཅུ་གཅིག་པ་ནི། ས་བརྒྱད་པའི་སྒོམ་ལམ་གྱི་དམིགས་
པ་སྟེ། མཚན་མ་དང་འབད་པའི་ཡིད་བྱེད་ཐམས་ཅད་དང་བྲལ་ནས་རྣལ་དུ་འཇུག་པའི་
ཕྱིར་རོ། །བཅུ་གཉིས་པ་ནི་ས་དགུ་པ་བཅུ་པ་སངས་རྒྱས་ཀྱི་སའི་ལམ་གྱི་དམིགས་པ་སྟེ།
དགུ་པར་སོ་སོ་ཡང་དག་རིག་བཞིའི་ཡེ་ཤེས་དང་། བཅུ་པ་ལ་ལས་དང་། སངས་རྒྱས་ཀྱི་
སར་སྒྲིབ་པ་རྣམ་པར་དག་པ་ཕུལ་དུ་བྱུང་བ་ཐོབ་པའི་ཕྱིར་རོ། །
གསུམ་པ་གྲུབ་པ་བླ་མེད་ནི། བཅུ་ལས་རིགས་དང་བཤེས་གཉེན་དང་ཆོས་
ཉན་པ་དང་ཚུལ་བཞིན་ཡིད་བྱེད་སོགས་ཀྱི་རྐྱེན་མ་ཚང་བ་མེད་པ་ནི་རིགས་ཡང་དག་པར་
འགྲུབ་པ་སྟེ། དེ་ལས་རིགས་རྒྱས་པ་དང་ཁྱད་པར་ཅན་དུ་འགྱུར་བའི་ཕྱིར། ཐེག་ཆེན་མི་
སྤོང་བ་ནི་མོས་པ་སྟེ་དེས་ཡིད་ཆེས་པའི་མོས་པ་རྒྱས་པར་འགྱུར་བས་སོ། །ཐེག་དམན་དུ་
སེམས་མི་གཡེང་བ་ནི་སེམས་བསྐྱེད་དེ། དེ་ཡོད་ན་སེམས་བསྐྱེད་ལས་ལྡོག་པའི་རྐྱེན་
ཡོད་ཀྱང་བྱང་སེམས་རྟས་པར་འགྱུར་བའི་ཕྱིར། ཕར་ཕྱིན་རྣམས་རབ་ཏུ་རྫོགས་པ་ནི་
སྒྲུབ་པ་སྟེ། དེས་སེམས་བསྐྱེད་པ་དག་གི་ཀུན་མཁྱེན་སྒྲུབ་པ་སངས་རྒྱས་པར་འགྱུར་བའི་
ཕྱིར། །འཕགས་ལམ་ཐོག་མར་ཡང་དག་པར་བསྐྱེད་པ་ནི་སྐྱོན་མེད་པར་འཇུག་པ་སྟེ།
སྐྱོན་ཟག་པ་མེད་པའི་ས་ལ་ངེས་པར་འཇུག་པས་སོ། །མཐོང་ལམ་ཐོབ་ནས་སྒོམ་ལམ་ལ་
ཡུན་རིང་པོར་གོམས་པར་བྱས་པས་དགེ་རྩ་འཕེལ་བ་ནི་སེམས་ཅན་སྨིན་པར་བྱེད་པ་སྟེ།
དེས་སེམས་ཅན་སྨིན་པར་བྱེད་ནུས་པར་འགྱུར་བའི་ཕྱིར། བསྒོམས་པས་དགེ་རྩ་འཕེལ་
ནས་ས་བརྒྱད་པའི་ལམ་གྱིས་མཚན་མ་དང་འབད་རྩོལ་དང་བྲལ་བའི་སེམས་སུ་རུང་བ་
ནི་ཞིང་དག་པ་སྟེ། དེའི་དབང་གིས་འདོད་བཞིན་སངས་རྒྱས་ཀྱི་ཞིང་ཤེལ་ལ་སོགས་པར་
སྟོན་པའི་ཕྱིར། མདོར། སངས་རྒྱས་ཀྱི་ཞིང་ཡོངས་སུ་དག་པར་འདོད་པས་རང་གི་སེམས་
ཡོངས་སུ་དག་པར་བྱའོ། །ཞེས་སོ། །སེམས་ལས་སུ་རུང་བས་འཁོར་འདས་ལ་མི་གནས་
-192-



གྲགས་ཆེན་བཅོ་བརྒྱད་ཀྱི་བླ་མ་དམ་པའི་དབུས་མཐའི་འགྲེལ་བསྡུས་དག་བཞུགས། ༼༡
པ་ནི་ཕྱིར་མི་ལྡོག་པའི་ས་བརྒྱད་པ་ལ་ལུང་བསྟན་ཐོབ་པ་སྟེ། སྙིང་རྗེ་དང་ཤེས་རབ་ཀྱིས་
འཁོར་འདས་ལས་མི་ལྡོག་པའི་ཕྱིར། སྒྲིབ་པ་གཉིས་མེད་པ་ཉིད་ནི་སྐུ་གསུམ་གྱིས་
བསྡུས་པའི་སངས་རྒྱས་ཀྱི་སའོ། །བྱང་ཆུབ་དེ་རྒྱུན་མི་གཅོད་པ་ནི་བྱང་ཆུབ་ཀུན་ཏུ་སྟོན་པ་
ཡང་དག་པར་འགྲུབ་པ་སྟེ། ཐུགས་ རྗེའི་དབང་གིས་འཇིག་རྟེན་གནས་པ་དེ་སྲིད་དུ་
མཛད་པ་བཅུ་གཉིས་ལ་སོགས་པའི་བྱང་ཆུབ་རབ་ཏུ་སྟོན་པའི་ཕྱིར་རོ། ། །
གསུམ་པ་མཇུག་ཡོངས་སུ་རྫོགས་པའི་བྱ་བ་ལ་གཉིས་ལས། མཚན་གྱི་ངེས་
ཚིག་ནི། ཅིའི་ཕྱིར་བསྟན་བཅོས་འདི་ལ་དབུས་མཐའ་རྣམ་འབྱེད་ཅེས་བྱ་ཞེ་ན། མཚན་
ཉིད་ནས་ཐེག་པ་བླ་མེད་ཀྱི་བར་དེ་ལྟར་རྫོགས་པར་སྟོན་པའི་བསྟན་བཅོས་འདི་ནི་དབུས་
མཐའ་རྣམ་པར་འབྱེད་ཅིང་། འགྲེལ་པ་བཤད་པའི་བསྟན་བཅོས་ཞེས་བྱ་སྟེ། རྟག་ཆད་
དང་བྲལ་བའི་དབུ་མའི་ལམ་རབ་ཏུ་སྟོན་པའི་ཕྱིར་རོ། །འདི་དབུས་དང་མཐའ་འབྱེད་པ་
ཡང་ཡིན་ཏེ། དབུས་གཉིས་སུ་མེད་པ་དང་སྒྲོ་སྐུར་གྱི་མཐའ་གཉིས་རབ་ཏུ་སྟོན་པའི་ཕྱིར་
རོ༑ ༑ཡང་ན་ཐོག་མཐའ་སྤངས་པའི་དབུས་ཏེ་དེ་བཞིན་ཉིད་དམ་ཀུན་རྟོག་རབ་ཏུ་སྟོན་
པས་སོ། །
གཉིས་པ་བརྗོད་བྱ་དང་བྱེད་ལས་ནི། རྟོག་པར་དཀའ་བའི་དོན་སྟོན་པ་སྟེ།
དེའི་དོན་མི་རྟོག་ཡེ་ཤེས་ཀྱི་ཡུལ་ཡིན་པས་རྟོག་གེའི་ཡུལ་མིན་པའི་ཕྱིར་དང་། སྙིང་པོའི་
དོན་སྟོན་པ་སྟེ་ཡང་དག་པ་ཇི་ལྟ་བ་བཞིན་སྟོན་པས་ཕས་རྒོལ་གྱིས་མི་ཤིགས་པའི་ཕྱིར་
དང་། དོན་ཆེན་པོ་སྟོན་པ་སྟེ་བདག་གཞན་གྱི་དོན་སྒྲུབ་པའི་བྱང་སེམས་ཀྱི་སྤྱོད་པའི་ཆོས་
སྟོན་པའི་ཕྱིར་དེ་བཞིན་དུ་ཐེག་པ་ཀུན་གྱི་དོན་སྟོན་པ་ཡིན་ཏེ། ཉན་རང་བྱང་སེམས་
རྣམས་ཀྱི་ལམ་བཤད་པས་སོ། །འདིས་དོན་མེད་པ་ཐམས་ཅད་སེལ་བར་བྱེད་པ་ཡང་
ཡིན་ཏེ། འདི་ལ་བརྟེན་ནས་སྒྲིབ་གཉིས་སེལ་བར་བྱེད་པས་སོ། །ཐེག་པ་བླ་ན་མེད་
-193-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ལེའུའི་འགྲེལ་པའོ། །
ཐུགས་གསུང་དྲི་མེད་ཟབ་ཡངས་ནམ་མཁའི་ལམ། །མི་ཕམ་མཁྱེན་བརྩེའི་
རྟ་བདུན་ གྱིས་དྲངས་པའི། །བསྟན་ བཅོས་ཉིན་བྱེད་དབང་པོའི་ རྗེས་འགྲོ་བ། །རྣམ་
འགྲེལ་དབུ་མའི་སྣང་བ་འདི་བཀྱེའོ། །གསུང་རབ་ཡིད་བཞིན་ནོར་ལ་དབང་འབྱོར་ཞིང་།།
ཤེས་བྱ་མ་ལུས་གསལ་བའི་སྤྱན་མངའ་བ། །དབྱིག་གཉེན་བློ་གྲོས་བརྟན་པའི་གསུང་ཇི་
བཞིན། །བྱམས་མགོན་བཞེད་དེ་འཁྲུལ་མེད་གསལ་བར་བཤད། །དེ་ལྟ་ན་ཡང་འཕགས་
ལམ་མ་ཐོབ་པས། །འདིར་ནོངས་གང་དེ་རྒྱལ་སྲས་རྣམས་ལ་བཤགས། །དགེ་བས་སྒྲིབ་
པའི་མུན་པ་ཀུན་བསལ་ནས། །བླ་མེད་བྱང་ཆུབ་སྣང་བ་གསལ་བར་ཤོག །སྐྱེ་བ་ཀུན་ཏུ་
བྱམས་མགོན་མཉེས་བྱེད་ཅིང་། །མངོན་སུམ་བལྟ་དང་དྲི་བས་ཆོས་རྣམས་ལ། །ཆོས་
མིག་དྲི་མེད་སྐྱེས་ཏེ་རྒྱལ་སྲས་ཀྱི། །སྤྱོད་པ་ཚད་མེད་པ་ལ་གནས་པར་ཤོག །དབུས་དང་
མཐའ་རྣམ་པར་འབྱེད་པའི་འགྲེལ་པ་དབུ་མའི་སྣང་བ་ཞེས་བྱ་བ་འདི་ནི་མང་དུ་ཐོས་པའི་
བཙུན་པ་བསོད་ནམས་རྒྱལ་མཚན་གྱིས་ཡོངས་སུ་རྫོགས་པར་བརྩམས་པའི་ཡི་གེའི་རྐྱེན་
དགེ་བའི་བཤེས་གཉེན་ཤེས་རབ་རྡོ་རྗེ་ཞེས་བྱ་བས་ཉེ་བར་སྦྱར་ཏེ་སྣ་ཚོགས་ཅན་གྱི་ལོ་
ཁྲུམས་ཀྱི་ཟླ་བའི་དཀར་ཕྱོགས་ཀྱི་ཚེས་གཅིག་ལ་གྲུབ་པ། དགེ་ལེགས་སུ་གྱུར་ཅིག། །།
-194-



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
༄༅། །དབུས་མཐའ་རྣམ་འབྱེད་ཀྱི་འགྲེལ་པ་དབུ་མའི་
རྒྱུན་བཞུགས་སོ། །
གནས་དྲུག་པ་བློ་གྲོས་མཚུངས་མེད་ཀྱིས་མཛད།
༄༅། །དབུས་དང་མཐའ་རྣམ་པར་འབྱེད་པའི་འགྲེལ་པ་དབུ་མའི་རྒྱན་ཞེས་བྱ་བ།
སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །མཁྱེན་པས་ཆོས་སྐུ་
མཉམ་པར་སངས་རྒྱས་ནས། །ཐུགས་རྗེས་ཆོས་ཀྱི་འཁོར་ལོ་ལེགས་བསྐོར་ཏེ། །མཛད་པས་
སློབ་མ་དུལ་བའི་དོན་སྒྲུབ་པ། །དུས་གསུམ་སངས་རྒྱས་ཀུན་ལ་ཕྱག་འཚལ་ལོ། །ལྷ་དང་ལྷ་
མིན་མིའམ་ཅི་ལ་སོགས། །ནོར་བུའི་ཅོད་པན་རྒྱན་ཕྲེང་གཡོ་རྣམས་ཀྱིས། །གང་གི་ཞབས་ཀྱི་
པད་མོ་ལ་མཆོད་པ། །རྒྱལ་བ་བྱམས་པས་བདག་ཅག་བདེ་ལེགས་མཛོད། །སྒྲོ་སྐུར་བྲལ་
བའི་ཆོས་དབྱིངས་བདག་མེད་དོན། །རྣལ་འབྱེད་ཚིག་ལེར་བྱས་པའི་འགྲེལ་གསལ་བ། །
ཐོས་བསམ་སྒོམ་པའི་རིམ་པས་མི་རྟོག་པའི། །བླ་མེད་ཡེ་ཤེས་བསྐྱེད་ཕྱིར་བརྩམ་པར་བྱ། །
འདི་ལ་གསུམ་སྟེ། ཐོག་མར་བཤད་བྱ་ཆོས་ཀྱི་མཚན་སྨོས་པ་དང་། བར་དུ་བཤད་
བྱ་བསྟན་བཅོས་ཀྱི་དོན་བཤད་པ། ཐ་མར་མཚན་གྱི་ངེས་ཚིག་གི་དོན་བཤད་པའོ། །དང་པོ་
ནི༑ རྒྱ་གར་ལེགས་པར་སྦྱར་བའི་སྐད་དུ་ནི། མ་དྷུ་ནི་བོད་སྐད་དུ་བསྒྱུར་ན་དབུས་དང་།
ཨན་ཏ་ནི་མཐའ་དང་། བི་བྷཾ་ག་ནི་རྣམ་པར་འབྱེད་པ་དང་། ཀཱ་རི་ཀཱ་ནི་ཚིག་ལེའུར་བྱས་པ་སྟེ།
དེ་དག་ཀྱང་དབུས་ཆོས་ཀྱི་དབྱིངས་གཉིས་སུ་མེད་པ་དང་། སྒྲོ་འདོགས་དང་སྐུར་བའི་མཐའ་
དང༌། དེ་རྣམ་པར་འབྱེད་པ་ནི་འགྲེལ་ཞིང་གཏན་ལ་འབེབ་པ་དང་། ཚིག་ལེའུར་བྱས་པ་ནི་
1 9 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞུང་ཡི་གེ་བརྒྱད་མའི་ཚིགས་བཅད་དུ་བྱས་པའི་ཕྱིར་རོ། །རྒྱུད་རྩུབ་པར་བྱེད་པའི་ཞེ་སྡང་
སོགས་ཀྱི་གཉེན་པོ་དམིགས་པ་མེད་པའི་བྱམས་སོགས་ཀྱིས་སེམས་ཅན་ལ་ཁྱབ་པར་མཛད་
པའི་ངང་ཚུལ་ཡིན་པས་འཇམ་པ་དང་། དཔལ་གྱི་འབྱུང་གནས་སུ་གྱུར་པའམ་གདུལ་བྱ་ཀུན་
གྱི་དཔལ་མགོན་དུ་གྱུར་པས་དཔལ་ཏེ། སློབ་དཔོན་ཀླུ་སྒྲུབ་ཞབས་ཀྱིས། སྐྱེ་བོ་གསོ་ཐིགས་
ཀྱི་མཆོད་བརྗོད་དུ། མཐའ་དག་བྱམས་པས་ཁྱབ་པས་འཇམ་པའི་ངང་། །དཔལ་གྱི་འབྱུང་
གནས་འཇམ་དཔལ་ཀུན་གྱི་དཔལ། །ཞེས་པ་ལྟར་རོ། །འཇིག་རྟེན་ན་བྱིས་པའི་གནས་
སྐབས་ལས་འདས་པར་གྱུར་པ་ལ་གཞོན་ནུ་ཞེས་བརྗོད་པ་ལྟར་ཀུན་ཏུ་རྟོག་པའི་མཚན་ཉིད་
ཅན་ཉོན་མོངས་པ་རྣམས་ཀྱིས་བྱིས་པར་གྱུར་པའི་མ་དག་པའི་ས་ལས་འདས་ཏེ་དག་པའི་ས་
ལ་གནས་པའི་ཕྱིར་གཞོན་ནུར་གྱུར་པ་ཞེས་མི་ཕམ་བཤེས་གཉེན་འཆད་དོ། །ཕྱག་འཚལ་བ་
ནི་མགོས་བཏུད་པ་སྟེ། ཡ་མ་རིས་རབ་ཏུ་བཏུད་ཅིང་ལུས་ཕུལ་ནས་ཞེས་སོ། །གཉིས་པ་ལ།
བཙུན་པ་ཟླ་བ་གྲགས་པ་ལ་སོགས་པའི་བཞེད་པས་གླེང་བསླང་བ་ལྔ་པའི་ལན་དུ་རྩིས་མགོ་
ལས་རིག་པར་བྱ་སྟེ། བསྟན་བཅོས་འདིའི་མིང་ཅི་ལས་བཏགས་ཞེ་ན། བསྡུ་ན་བཏགས་པའི་
གནས་སྐབས་བཞི་སྟེ། ག་ཡ་གོ་རི་ཞེས་པ་ལྟ་བུ་ཡུལ་གྱི་གནས་སྐབས་ལ་བཏགས་པ་དང་།
གང་ཟག་གི་གནས་སྐབས་ལ་བཏགས་པ་གཙུག་ན་རིན་པོ་ཆེས་ཞུས་པའམ། དྲི་མ་མེད་པར་
གྲགས་པས་བསྟན་པ་ལྟ་བུ་དང་། དཔེའི་གནས་སྐབས་ལ་བཏགས་པ་རྡོ་རྗེ་གཅོད་པ་ལྟ་བུ་
དང༌། དོན་གྱི་གནས་སྐབས་ལ་བཏགས་པ་སངས་རྒྱས་ཀྱི་ས་ཞེས་པ་ལྟ་བུ་རྣམས་ལས། འདི་
ནི་དོན་ལ་གཙོ་བོར་བཏགས་པ་སྟེ་འདིས་མཐའ་གཉིས་སྤངས་པའི་དབུ་མ་སྟོན་པའི་ཕྱིར་རོ།།
ཚིག་ཕྱི་མ་གཉིས་ལྟར་ན་བྱེད་ལས་དང་། རྗོད་བྱེད་ལ་བཏགས་པར་ཡང་རུང་བ་ཡིན་ནོ། །
འདི་གང་ཟག་སུའི་དོན་དུ་མཛད་ཅེ་ན། བྱང་ཆུབ་སེམས་དཔའི་སྤྱོད་པའི་མཚན་ཉིད་དང་།
རིགས་ཅན་གསུམ་གྱི་ལམ་བཤད་པས་ཐེག་པ་ཀུན་གྱི་འགྲོ་བའི་གདུལ་བྱའི་དོན་དུ་མཛད་
1 9 6



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༼༡
པའོ། །འདིའི་མཛད་པ་པོ་སུ་ཞིག་ཅེ་ན། འཕགས་པ་བྱམས་པ་སྟེ། དེའང་སྐྱེ་བ་གཅིག་གིས་
ཐོགས་པའི་ཕྱིར་བྱང་ཆུབ་སེམས་དཔའི་མངོན་ཤེས་དང༌། གཟུངས་དང༌། སོ་སོ་ཡང་དག་
པར་རིག་པ་དང༌། ཏིང་ངེ་འཛིན་དང་། དབང་དང༌། བཟོད་པ། རྣམ་ཐར་ཐམས་ཅད་ཀྱི་དམ་
པའི་ཕ་རོལ་ཏུ་ཕྱིན་པ། བྱང་སེམས་ཀྱི་ས་ཐམས་ཅད་ལས་སྒྲིབ་པ་མ་ལུས་པར་སྤངས་པ་
འདོད་དོ། །དེའི་བྱིན་བརླབ་ཀྱིས། འཕགས་པ་ཐོགས་མེད་ཆོས་ཀྱི་རྒྱུན་གྱིས་བསྟན་བཅོས་
འདི་མངོན་དུ་གྱུར་ནས་ སློབ་དཔོན་དབྱིག་གཉེན་ལ་གསུངས་ཤིང༌། སློབ་དཔོན་དབྱིག་
གཉེན་གྱིས་ཀྱང་འདིའི་འགྲེལ་པ་མཛད་དོ། །དེའི་སློབ་མ་ཤེས་རབ་ཀྱི་མཆོག་དང་ལྡན་པ་བློ་
གྲོས་བསྟན་པས་འགྲེལ་བཤད་མཛད་དེ་ཞར་ལ་འོངས་པའོ། །བསྟན་བཅོས་འདིའི་གཞུང་
ཚད་ནི་ཇི་ཙམ་ཞིག་ཅེ་ན། ལེའུ་ལྔའམ་སྐབས་ལྔའི་བདག་ཉིད་དེ་ཤློ་ཀ་བརྒྱ་དང་བཅུ་བཞི་
ལྷག་ཙམ་ ཡོད་ པ་ མངོན་ནོ། །འདིའི་དགོས་ པ་ནི་ཅི་ཞིག །བསྟན་བཅོས་དག་ནི་ཐམས་
ཅད་དམ། །ལས་ནི་ཅི་ཡང་རུང་བ་ཡི། །ཇི་སྲིད་དགོས་པ་མ་བརྗོད་པ། །དེ་སྲིད་དེ་ནི་སུ་ཡིས་
འཛིན། །ཞེ་ན། འདིའི་དགོས་པ་ནི་ཆོས་ཀྱི་དབྱིངས་བདག་མེད་པའི་དོན་བདེ་བླག་ཏུ་རྟོགས་
ནས་སྒྲོ་སྐུར་གྱི་རྨོངས་པ་ལྡོག་པ་སྟེ། བདེ་བླག་ཏུ་ནི་རྟོགས་པ་ཞེས། །བྱ་བ་རྩོམ་པའི་དགོས་
པ་ཡིན། །ཞེས་དང་། བསྟན་བཅོས་རྨོངས་པ་ལྡོག་བྱེད་ཡིན། །ཞེས་པ་ལྟར་རོ། །དགོས་པ་དེ་
ནི་བརྗོད་བྱས་སྟོང་པའི་བསྟན་བཅོས་ཀྱིས་སྒྲུབ་པར་མི་ནུས་པས་བརྗོད་བྱ་བསྟན་དགོས་པ་
ཡིན་ལ། དེ་ནི་མཐའ་གཉིས་སྤངས་པའི་ཆོས་ཀྱི་དབྱིངས་དབུ་མའི་ལམ་ཡིན་ནོ། །དེ་རྗོད་
བྱེད་བསྟན་བཅོས་ནི་སེའུ་བཅུ་པའི་ངག་ལྟ་བུ་མ་ཡིན་པར་ཚིག་སྔ་ཕྱི་འབྲེལ་ཆགས་པ་དང་།
སྐྱེས་བུའི་དོན་བརྗོད་པ་དང༌། དོན་དེ་སྒྲུབ་ནུས་ཀྱི་ཐབས་ཏེ་ཁྱད་པར་གསུམ་ལྡན་ནོ། །ཡང་
ན་བསླབ་པ་གསུམ་སྐྱེད་པའི་སྒོ་ནས་སྒོ་གསུམ་ཚོགས་པར་དབྱུང་དུ་མི་རུང་བའི་ལས་བཟློག་
པ་དང་ཚོགས་པར་དབྱུང་བའི་ལས་ལ་འཇུག་པར་བྱེད་པས་སློབ་མ། འཆོས་པར་བྱེད་པའམ།
1_9 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉོན་མོངས་པའི་སྒྲ་འཆོས་པ་དང༌། ངན་འགྲོ་དང་སྲིད་པ་ལས་སྐྱོབ་པས་བསྟན་བཅོས་ཀྱི་
མཚན་ཉིད་དང་ལྡན་པ་ཡིན་ནོ། །ཉིང་དགོས་ནི་ཐོས་བསམ་ལ་སོགས་པའི་རིམ་གྱིས་འཇིག་
རྟེན་ལས་འདས་པའི་མི་རྟོག་པའི་ཡེ་ཤེས་ཐོབ་པའོ། །འབྲེལ་བ་ནི་ཉིང་དགོས་དགོས་པ་ལ་
རག་ལུས་པ་དང་། དགོས་པའང་བསྟན་བཅོས་ལ་མི་འཁྲུལ་བ་ཉིད་ཡིན་ནོ། །
ད་ནི་དཀྱུས་མ་ལ་འཇུག་པར་བྱ་སྟེ། འདི་ལ་གཉིས། བསྟན་བཅོས་ཀྱི་ལུས་རྣམ་
པར་བཞག་པ་དང་། དེའི་ཡན་ལག་རྒྱས་པར་བཤད་པའོ། །དང་པོ་སློབ་དཔོན་དབྱིག་གཉེན་
གྱིས་བཤད་ པའི་ མན་ ངག་ རྩིས་ མགོ་ ལྔས་ རིག་ པར་ བྱ་སྟེ། ལུས་རྣམ་གཞག་བྱས་པའི་
དགོས་པ་ནི། དཀྱུས་ཀྱིས་བསྟན་པའི་རྟ་ཐོགས་པ་མེད་པར་རྒྱུག་པ་བཞིན། ལུས་རྣམ་གཞག་
ཐོག་མར་བསྟན་པ་ལ་བརྟེན་ནས་ཡན་ལག་རྒྱས་བཤད་བདེ་བླག་ཏུ་སློབ་མས་རྟོགས་པར་བྱ་
ཕྱིར་རོ། །གཉིས་པ་བསྡུས་པའི་དོན་ནི། བསྟན་བཅོས་འདིས་བསྟན་པའི་སྒོ་བསྡུས་ན་གནས་
བདུན་གྱིས་འཆད་ཅེས་པ་སྟེ། ཤེས་རབ་ཕ་རོལ་ཕྱིན་པ་ནི། །དངོས་པོ་བརྒྱད་ཀྱིས་ཡང་དག་
བཤད། །ཅེས་ པ་ ལྟར་ རོ། །གསུམ་པ་ཚིག་གི་དོན་ལ་བཞི་ལས། དང་ པོ་ མཚན་ཉིད་ནི།
འཆད་པའི་སྒོ་བསྡུས་པ་གང་ཡན་ལག་རྒྱས་བཤད་ལ་ཁྱབ་ཅིང་། ཡན་ལག་རྒྱས་བཤད་རྩོམ་
པའི་ཐོག་མར་འཇུག་པའོ། །གཉིས་པ་དབྱེ་བ་ལ་གཉིས་ལས། དང་པོ་དངོས་ནི། དོན་གྱི་
ལུས་དང་སྒྲའི་ལུས་ཏེ་དོན་བདུན་དང་ལེའུར་བཅད་པ་ལྔའོ། །དེ་ལ་དོན་གྱི་ལུས་ནི་མཚན་ཉིད་
ལ་སོགས་པ་སྟེ་དེའང་འདིས་མཚོན་པར་བྱེད་པས་ན་མཚན་ཉིད་ཀུན་ནས་ཉོན་མོངས་པའི་
མཚན་ཉིད་དང་རྣམ་བྱང་གི་མཚན་ཉིད་དོ། །དགེ་བའི་ཆོས་རྣམས་སྐྱེ་བ་ལ་གེགས་བྱེད་པའི་སྒོ་
ནས་སྒྲིབ་པ་ནི་ལྔ་བཅུ་རྩ་གསུམ་མོ། །དེ་ཁོ་ན་ཉིད་ནི་ཕྱིན་ཅི་མ་ལོག་པའི་བློའི་དམིགས་པ་སྟེ་
བཅུའོ། །སྤང་བྱའི་གཉེན་པོ་དག་ནི་ལམ་མོ། །དེ་གོམས་པར་བྱེད་པ་ནི་བསྒོམ་པ་དང་། དེའི་
གནས་སྐབས་ནི་བཅུ་དགུ་སྟེ་ལམ་དེ་རྒྱུན་གྱིས་སྐྱེ་བའི་ཁྱད་པར་དང་འབྲས་བུ་ནི་རྣམ་སྨིན་ལ་
1 98



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
སོགས་པ་བཅོ་ལྔ་ཡིན་ལ་ཐོབ་པ་རྙེད་པའོ། །འདིས་འགྲོ་བས་ན་ཐེག་པ་ཡིན་ལ་བླ་ན་མེད་
པའང་ཡིན་པ་ནི་སྒྲུབ་པ་ལ་སོགས་པ་གསུམ་པོའོ། །གཉིས་པ་དེར་གྲངས་ངེས་པ་ནི། དོན་
བདུན་པོ་འདིར་བཤད་ཀྱི། གཞན་མང་བའམ་ཉུང་བ་ནི་འདིར་མི་འཆད་དོ། །དེའི་རྒྱུ་མཚན་
ཡང་ཐེག་པ་ཐུན་མོང་བ་དང་དེ་མ་ཡིན་པའི་གནས་གཉིས་ཏེ། དེའང་དང་པོ་དྲུག་ལ་དམིགས་
པ་ཤེས་བྱ། སྤྱོད་པ་ཉམས་ལེན། བླངས་པའི་འབྲས་བུ་གསུམ་ལས། དང་པོ་མཚན་ཉིད་ནི་
སྤྱིར་ཤེས་བྱ་དང་། གཉིས་པ་སྒྲིབ་པ་ནི་སྤང་བྱར་ཤེས་བྱ་དང་། གསུམ་པ་དེ་ཁོ་ན་ཉིད་ནི་ཐོབ་
བྱར་ཤེས་བྱ་སྟེ་ཤེས་བྱའི་ཡུལ་དང་། དེ་ལ་དམིགས་ནས་སྤྱོད་པ་ཉམས་སུ་ལེན་ཚུལ་ནི་བཞི་
པ་གཉེན་པོ་སྒོམ་པ་དང་། ལྔ་པ་དེ་ཆེ་འབྲིང་སོགས་ཀྱི་གནས་སྐབས་ཏེ་གཉིས་དང་
། བླངས་
པའི་འབྲས་བུ་ནི་དྲུག་པ་འབྲས་བུ་ཐོབ་པ་སྟེ་དྲུག་ལས་མང་མི་དགོས་ལ་ཉུང་བ་ན་མི་འདུ་བའི་
ཕྱིར་དང་། ཐེག་པ་ཐུན་མོང་མ་ཡིན་པའང་དམིགས་པ་དང་སྤྱོད་པ་འབྲས་བུ་གསུམ་པོ་ནི་བླ་
ན་མེད་པ་གསུམ་གྱིས་བསྟན་པས། ཐེག་པ་བླ་ན་ཡོད་མེད་ཀྱི་ཆོས་གསུམ་གསུམ་བསྟན་པ་
ལ་ལྟོས་ནས་གནས་བདུན་དུ་བྱས་པའི་ཕྱིར་རོ། །གསུམ་པ་རྣམ་གྲངས་ནི་མདོར་བསྡུས་པ་
ཞེས་སོགས་མིང་གི་རྣམ་གྲངས་གཞན་གྱི་སྒོ་ནས་ཀྱང་བསྟན་དུ་རུང་ཏེ། བསྟན་བཅོས་ཀུན་གྱི་
ལུས་ནི་མདོར་བསྡུས་ན། །རྡོ་རྗེ་ཡི་ནི་གནས་བདུན་འདི་དག་གོ །ཞེས་པ་ལྟ་བུ་དང་། སྤྱི་སྡོམ་
དང་མདོར་བསྟན་ཞེས་ཀྱང་བྱ། དོན་བསྡུས་པ་ཞེས་ཀྱང་བྱའོ། །བཞི་པ་ངེས་ཚིག་ནི་ཡང་དག་
རྣམས་ལ་ཁྱབ་པའི་ཕྱིར་རམ། ངག་ཚིག་གིས་བསགས་པའི་ཕྱིར་རམ། ཕྱི་ནང་གི་སྐྱེ་མཆེད་
རྣམས་ཀྱིས་གནས་ཁོག་པ་ལ་ལུས་ཞེས་བྱ་བ་ལྟར་བརྗོད་བྱའི་དོན་གང་ལ་བརྟེན་ཏེ་བརྗོད་དེ་
བསྟན་བཅོས་འཇུག་པའི་གནས་ཡིན་པའི་ཕྱིར་ལུས་ཞེས་བྱའོ། །བཞི་པ་གོ་རིམ་ངེས་པས་
མཚམས་སྦྱར་བ་ནི། འཇིག་རྟེན་ལས་འདས་པའི་ཡེ་ཤེས་སྐྱེ་བ་དང་མཐུན་པའི་ཕྱིར་ཏེ།
བྱམས་སེམས་མོས་སྤྱོད་ཚུལ་ཁྲིམས་ལ་གནས་པས་དང་པོ་ཀུན་ནས་ཉོན་མོངས་དང་རྣམ་བྱང་
_1_9_9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གི་མཚན་ཉིད་ལ་མཁས་པར་བྱ་དགོས་པས་མཚན་ཉིད་དང༌། དེའི་འོག་ཏུ་སྒྲིབ་པ་ཤེས་
དགོས་ཏེ་མ་ཤེས་ན་ཉེས་པ་མི་མཐོང་བས་མི་སྤོང་ལ་དེ་མ་སྤངས་ན་མི་གྲོལ་བའི་ཕྱིར། སྒྲིབ་
པ་བཤད་པ། དེའི་འོག་ཏུ་དམིགས་པ་དག་གིས་སྒྲིབ་པ་ལས་སེམས་གྲོལ་བ་ནི་དེ་ཁོ་ན་ཡིན་
པས་བསྟན་ལ། དེའི་འོག་ཏུ་དམིགས་པ་དེས་སྒྲིབ་པ་དེ་གང་ལ་ནན་ཏན་དུ་བྱེད་པའི་སྦྱོར་བ་
གང་གིས་ཟད་པར་གྱུར་པ་གཉེན་པོ་བཤད་ཅིང་། དེའི་འོག་ཏུ་དེ་སྒོམ་པ་ན་སྤང་བྱ་དང་གཉེན་
པོ་ཆེ་འབྲིང་དང་ཆུང་འབྲིང་གི་རིམ་པས་འགྲིབ་པ་དང་འཕེལ་བའི་གནས་སྐབས་བསྟན་ལ།
དེའི་འོག་ཏུ་འཇིག་རྟེན་ལས་འདས་པའི་ཆོས་ཐོབ་ནས་འབྲས་བུ་མངོན་དུ་གྱུར་པས་དེ་ཐོབ་པ་
བཤད་ལ། དེ་ཐམས་ཅད་ཀྱང་རིགས་ཅན་གསུམ་ག་དང་ཐུན་མོང་བ་བླ་མ་དང་བཅས་པ་ཡིན་
པས་དང་པོར་བསྟན་ལ། བྱམས་སེམས་ཀྱི་ཐེག་པ་ནི་བླ་ན་མེད་པ་ཡིན་པས་ཕྱིས་བསྟན་ཏེ།
འཁོར་འདས་བཞིན་དམན་པ་དང་མཆོག་གི་རིམ་པ་ཡིན་ནོ། །འགའ་ཞིག་ན་རེ། ཉོན་མོངས་
དང་རྣམ་བྱང་གི་མཚན་ཉིད་ལ་མཁས་པར་བྱ་བའི་ཕྱིར། དང་པོར་མཚན་ཉིད་བཤད་དོ། །དེ་
ལ་ཉོན་མོངས་ནི་སྒྲིབ་པ་དང་རྣམ་བྱང་ནི་དེ་ཁོ་ནའོ། །དེ་ཁོ་ན་ཉིད་རྟོགས་པས་སྒྲིབ་པ་སྤོང་
བས་སྒྲིབ་པ་དང་དེ་ཁོ་ན་རིམ་པ་བཞིན་ནོ། །དེ་སྤོང་བའི་ཐབས་བསྟན་པའི་ཕྱིར་གཉེན་པོ་
ལམ་མོ། །ལམ་ཆེ་འབྲིང་སོགས་ཐོག་མ་བར་སོགས་སུ་དབྱེ་བ་བསྟན་པའི་ཕྱིར་གནས་སྐབས་
སོ༑ ༑གནས་སྐབས་དང་མཐུན་པའི་འབྲས་བུ་ཐོབ་པས་དེའི་འོག་ཏུ་འབྲས་བུའོ། །དེ་ཐམས་
ཅད་ཉན་ཐོས་སོགས་དང་ཐུན་མོང་བ་ཡིན་པས། ཐུན་མོང་མ་ཡིན་པ་ཐེག་ཆེན་གྱི་ཚུལ་བསྟན་
པའི་ཕྱིར་ཐེག་པ་བླ་ན་མེད་པ་བསྟན་ཞེས་འཆད་དོ། །ལྔ་པ་བརྒལ་ལན་གྱིས་ངེས་པ་སྐྱེས་པ་
ནི༑ མཚོན་པར་བྱེད་པས་མཚན་ཉིད་ཡིན་ན། མཚན་མཚོན་བྱ་བྱེད་ཡིན་པས་རྫ་ས་ཐ་དད་དུ་
འགྱུར་ཞེ་ན། མཚོན་བྱའི་རང་བཞིན་ནི་མཚན་ཉིད་དེ་དང་། སའི་ཁམས་ཀྱི་སྲ་བ་ཉིད་བཞིན་
ནོ༑ །ཡང་ན་བདག་ཉིད་ཀྱིས་མཚོན་བྱ་ཡིན་པས་མཚན་ཉིད་ཡིན་པའི་ཕྱིར། ངོ་བོ་ལ་ལྡོག་པ་
2 0 0



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
ཐ་དད་པས་བྱ་བྱེད་ཡིན་ནོ། །རྣམ་འགྲེལ་ལས། གལ་ཏེ་བྱ་བྱེད་གཅིག་ཡིན་པར། །འགལ་ལོ་
ཞེ་ན་མི་བདེན་ཏེ། །ཆོས་ཐ་དད་པར་ཁས་ལེན་ཕྱིར། །དངོས་སུ་ཐ་དད་མེད་པར་འདོད། །
ཅེས་སོ། །ཡང་། ཡ་མཱ་རི་ན་རེ། ངག་གི་རང་བཞིན་ལས་གཞན་ལ་བསྟན་བཅོས་ཀྱི་ཐ་སྙད་མ་
དམིགས་ པས་བརྗོད་བྱ། བསྟན་ བཅོས་ཀྱི་དུས་སུ་མི་འཐད་ཅེ་ན། མ་ཡིན་ཏེ། བརྗོད་བྱ་
བསྟན་པའི་སྒོ་བསྡུས་པ་ཉིད་ལུས་ཡིན་པས་རྗོད་བྱེད་བརྗོད་བྱ་དང་བཅས་པ་བཟུང་བའི་ཕྱིར་
རོ༑ ༑འཕགས་པ་ཐོགས་མེད་ཀྱིས་ཀྱང་། དོན་བསྟན་བཅོས་ཀྱི་ལུས་སུ་ས་སྡེར་བཤད་ཅེས་
བླ་མ་གསུང་ངོ། །དོན་དྲུག་ཐུན་མོང་བ་ཡིན་ན། མཚན་ཉིད་ཀྱང་གང་ཟག་གི་བདག་མེད་ཙམ་
ལས་ཆོས་གཟུང་འཛིན་མེད་པར་མི་འཐད་ཅེ་ན། མ་ངེས་ཏེ་མངོན་པ་ཀུན་ལས་བཏུས་བཞིན་
ནོ༑ ༑
གཉིས་པ་ཡན་ལག་རྒྱས་བཤད་ལ་བདུན། མཚན་ཉིད་དང༌། སྒྲིབ་པ་དང༌། དེ་ཁོ་
ན་དང་། གཉེན་པོ་སྒོམ་པ་དང་དེའི་གནས་སྐབས་དང་། འབྲས་བུ་ཐོབ་པ་དང་། ཐེག་པ་བླ་ན་
མེད་པའོ། །དང་པོ་ལ་གཉིས། ཆོས་འདུས་བྱས་ཀྱི་མཚན་ཉིད། ཆོས་ཉིད་འདུས་མ་བྱས་ཀྱི་
མཚན་ཉིད་། དང་པོ་ལ་བརྒྱད། ཀུན་རྟོག་ཡོད་མེད་ཀྱི་མཚན་ཉིད་སྤྱིར་བསྟན། ཀུན་རྟོག་སོ་
སོའི་རང་གི་མཚན་ཉིད། ངོ་བོ་ཉིད་གསུམ་དུ་བསྡུ་བའི་མཚན་ཉིད། ཀུན་རྟོག་མེད་པ་རྟོགས་
པའི་ཐབས་ཀྱི་མཚན་ཉིད། ཀུན་རྟོག་གི་རབ་ཏུ་དབྱེ་བའི་མཚན་ཉིད། མིང་གི་རྣམ་གྲངས་ཀྱི་
མཚན་ཉིད། སྐད་ཅིག་རྒྱུད་མར་འཇུག་པའི་མཚན་ཉིད། ཀུན་ནས་ཉོན་མོངས་ཀྱི་མཚན་ཉིད་
རྟེན་འབྲེལ་ལོ། །དང་པོ་ལ་གཉིས་ལས། དང་པོ་ཡོད་མེད་རང་བཞིན་དངོས་ནི། སྒྲ་ཇི་ལྟ་བ་
བཞིན་ཆོས་རྣམ་པར་འབྱེད་པ་དབུ་མ་པར་ཁས་ལེན་པ་ཁ་ཅིག །དོན་དམ་པའང་། དོན་དམ་
པར་མེད་པའི་ཕྱིར་ཆོས་ཐམས་ཅད་རི་བོང་གི་རྭ་ལྟར་དོན་དམ་རང་བཞིན་ཡེ་མེད་ཅེས་སྐུར་བ་
འདེབས་པ་ཡོད་པས་དེ་དགག་པ་ནི་ཡང་དག་པ་མ་ཡིན་པའི་ཕྱིན་ཅི་ལོག་གཟུང་འཛིན་དུ་སྒོ་
2_0 1



，
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོགས་པའི་རྣམ་པ་ཅན་གྱི་ཀུན་ཏུ་རྟོག་པ་ནི་ཀུན་རྫོབ་ཙམ་དུ་རྫས་སུ་ཡོད་དོ། །མེད་པ་
སྣང་བས་ཡང་དག་པ་མ་ཡིན་པའོ། །ཐམས་ཅད་དོན་དམ་དུ་མེད་པ་དང་ཀུན་ཏུ་རྟོག་པ་ཙམ་
ཡིན་པ་ཀུན་ཏུ་རྟོག་པའོ། །ཞེས་ཆོས་དང་ཆོས་ཉིད་རྣམ་པར་འབྱེད་པ་ལས་སོ། །འོ་ན་ཆོས་
ཐམས་ཅད་རྟོག་པར་མདོ་ལས་གསུངས་པ་དང་མི་འགལ་ལམ་ཞེ་ན། གཙུག་ལག་ཁང་དུ་
དགེ་སློང་དང༌། ཐག་ཁྲ་ལ་སྦྲུལ་བཞིན་དུ་ཀུན་རྟོག་དེ་ལ་གཟུང་འཛིན་གཉིས་པོ་བཏགས་
ཙམ་མ་གཏོགས་པར་རྫས་སུ་ཡོད་པ་མ་ཡིན་པས་སྟོང་པར་གསུངས་ཀྱི་རང་བཞིན་ཡེ་མེད་
པས་ནི་མ་ཡིན་པས་འགལ་བ་མེད་དོ། །གཟུང་འཛིན་ཡེ་མེད་པ་དང་། ཀུན་རྟོག་རྫས་སུ་ཡོད་
པ་དེ་ལྟར་ཡིན་ན་སྟོང་ཉིད་མེད་པར་འགྱུར་རོ་ཞེ་ན། མི་འགྱུར་ཏེ་ཀུན་རྟོག་འདི་ལ་གཟུང་
འཛིན་གྱིས་སྟོང་པ་ཉིད་ནི་ཆོས་ཉིད་ཡོད་པའི་ཕྱིར་རོ། །གཉིས་ཀྱིས་སྟོང་པ་ཉིད་དེ་ཀུན་རྟོག་
དེ་ལ་ཡོད་ན་ཅིའི་ཕྱིར་མ་རྟོགས། རྟོགས་ན་ཅིའི་ཕྱིར་མ་གྲོལ་ཞེ་ན། སྟོང་པ་ཉིད་དེ་ལ་ཡང་ནི་
ཀུན་རྟོག་དེ་སྒྲིབ་བྱེད་དུ་ཡོད་པས་ཆུའི་ཁམས་དྭངས་པ་བཞིན་མ་གཏོགས་ཤིང་དེས་ན་མ་
གྲོལ་བ་ཉིད་དོ། །ཡང་ཐེག་ཆུང་བ་ཁ་ཅིག་སེམས་སེམས་བྱུང་དང་གཟུགས་ཀྱང་རྫས་སུ་ཡོད་
དེ༑ ཤེས་བྱ་ཡིན་པའི་ཕྱིར། ཞེས་འདོད་པའི་སྒྲོ་འདོགས་སྤང་བའི་ཕྱིར་གསུངས་པ་ནི། ཡང་
དག་པ་མ་ཡིན་པའི་ཀུན་རྟོག་རྫས་སུ་ཡོད་ཀྱི་གཟུགས་ནི་དེ་ལས་ལོགས་ན་ཡང་མེད་ལ་རྫས་
སུའང་མེད་དོ། །དེའི་རྒྱུ་མཚན་ནི་གཟུགས་སོགས་གཟུང་བ་མེད་པར་ཡང་བག་ཆགས་སྨིན་པ་
ལས་དེར་སྣང་འབྱུང་སྟེ་དམུས་ལོང་ལས་ལོགས་པའི་སྔོ་སོགས་ཀྱི་རྨི་ལམ་གྱི་ཤེས་པ་བཞིན་
ནོ༑ ༑གཟུང་བ་མེད་ན་འཛིན་པ་མེད་པར་འགྱུར་བས། ཀུན་རྟོག་དེ་ལ་གཟུང་འཛིན་གཉིས་
པོ་ཡོད་པ་མ་ཡིན་པའི་ཕྱིར་རོ། །གང་ཟག་གི་བདག་མེད་ཙམ་སྟོང་པ་ཉིད་དུ་འདོད་པ་དག་ན་
རེ༑ གཟུང་བ་མེད་ན་ལམ་གྱི་དམིགས་པ་མེད་པས་ཐར་པ་མེད་པར་འགྱུར་ཞེ་ན། གཟུང་
འཛིན་གྱིས་སྟོང་པ་ཉིད་ནི་ལམ་གྱིས་དམིགས་པ་སྟེ། དེ་ནི་གང་གི་ཕྱིར་ཏེ་ཀུན་རྟོག་འདི་ལ་
2 0 2



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
ཡོད་པས་ཐར་པ་ཡོད་པ་དེའི་ཕྱིར་རོ། །འོ་ན་སྒྲིམ་མི་དགོས་པར་སྲོག་ཆགས་རྣམས་ཐར་པར་
འགྱུར་རོ་ཞེ་ན། སྟོང་པ་ཉིད་དེ་ལ་ཡང་ནི་དྲི་མ་ཀུན་རྟོག་དེ་ཡོད་པས་མ་སྦྱངས་བར་དུ་གྲོལ་བ་
མེད་པས་སྐྱོན་མེད་དོ། །དེ་ལྟར་དགག་གཞི་ཀུན་རྟོག་ལ། དགག་བྱ་གཟུང་འཛིན་གྱིས་སྟོང་
པ་ལ་སྟོང་པ་ཡང་དག་པར་ཇི་ལྟ་བ་བཞིན་མཐོང་བས་མེད་པ་ལ་སྒྲོ་མི་འདོགས་ལ། ལྷག་མ་
ཀུན་རྟོག་དང་སྟོང་ཉིད་ཡོད་པར་མཐོང་བས། ཡོད་པ་ལ་སྐུར་བར་མི་འདེབས་ཏེ། སྟོང་ཉིད་
ཀྱི་མཚན་ཉིད་སྒྲོ་སྐུར་དང་བྲལ་བར་ཕྱིན་ཅི་མ་ལོག་པར་བསྟན་པ་ཡིན་ནོ། །རྣམ་དབྱེར་
བཅས་ པའི་ མཚན་ ཉིད་ ཅན། །གློ་ བུར་ དག་ གི་ ཁམས་ སྟོང་ གི །རྣམ་ དབྱེར་མེད་ པའི་
མཚན་ཉིད་ཅན། །བླ་མེད་ཆོས་ཀྱི་སྟོང་མ་ཡིན་ཞེས་སོ། ། །
གཉིས་པ་དེ་དབུ་མའི་ལམ་དུ་བསྟན་པ་ནི། དེས་ན་སྟོང་པ་ཉིད་དང་ཀུན་རྟོག་གིས་
དོན་དམ་དང་ཀུན་རྫོབ་ཏུ་སྟོང་པ་མ་ཡིན་ལ་གཟུང་འཛིན་གྱིས་མི་སྟོང་པ་མིན་པ་དེ་ལྟ་བས་ན་
ཀུན་རྟོག་དང་འདུས་མ་བྱས་སྟོང་ཉིད་ཐམས་ཅད་སྟོང་པའང་མ་ཡིན་མི་སྟོང་པའང་མ་ཡིན་
པར་རྒྱལ་བའི་ཡུམ་ལས་བཤད་པ་སྟེ་བསྟན་པ་དང་མཐུན་པར་བྱས་པའོ། །དེའི་ཀུན་རྟོག་
གཞན་དབང་ཡོད་པས་དང་ཀུན་བཏགས་གཟུང་འཛིན་མེད་པས་དང༌། གཞན་དབང་དང་
ཡོངས་གྲུབ་གཉིས་ལ་གཅིག་གཅིག་གི་ཆོས་ཅན་དང་ཆོས་ཉིད་དུ་ཡོད་པས་ན་མཐའ་གཅིག་
ཏུ་སྟོང་པའང་མ་ཡིན་མཐའ་གཅིག་ཏུ་མི་སྟོང་པའང་མ་ཡིན་པ་གང་ཡིན་པ་དེ་ནི། མདོ་དཀོན་
མཆོག་བརྩེགས་པ་ལ་སོགས་ལས་བཤད་པའི་དབུ་མའི་ལམ་ཡིན་ནོ། །ཇི་སྐད་དུ། དཀོན་
བརྩེགས་ལས། འོད་སྲུང་ཡོད་ཅེས་བྱ་བ་འདི་ནི་མཐའ་གཅིག་གོ །མེད་ཅེས་བྱ་བ་འདི་ནི་
མཐའ་གཉིས་ཏེ། འོད་སྲུང་གཉིས་པོ་འདི་དག་གི་དབུས་གང་ཡིན་པ་དེ་ནི་ཆོས་རྣམས་ལ་སོ་
སོ་ཡང་དག་པར་རྟོག་པའོ་ཞེས་སོ། །ཡོད་པ་དང་མེད་པའི་སྤྱི་མཚན་བཤད་ནས། གཉིས་
པ་ཀུན་རྟོག་སོ་སོ་རང་གི་མཚན་ཉིད་ནི། གཟུགས་སོགས་གཟུང་བྱའི་དོན་དྲུག་གི་རྣམ་པར་
20 3



，
， ，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྱུང་བའི་ཀུན་གཞི་རྣམ་ཤེས་དང་སེམས་ཅན་དུ་ཞེན་པའི་གནས་དབང་པོ་སྔར་གཞན་གྱི་
རྒྱུད་ལ་སྣང་བའི་ཀུན་གཞི་རྣམ་ཤེས་མཚུངས་ལྡན་དང་བཅས་པ་སྟེ་རྣམ་སྨིན་ཡིན་པས་མ་
བསྒྲིབས་ལ་ལུང་མ་བསྟན་ནོ། །བདག་ཏུ་ལྟ་བ་ནི་ཉོན་ཡིད་དེ་བདག་ཏུ་རྨོངས་པ་དང༌།
བདག་ཏུ་ལྟ་བ་དང༌། བདག་ལ་ཆགས་པ་དང་། ངའོ་སྙམ་པའི་ང་རྒྱལ་དང་མཚུངས་པར་ལྡན་
པ་སྟེ་བསྒྲིབས་ལ་ལུང་དུ་མ་བསྟན་པའོ། །ཡུལ་སོ་སོར་རྣམ་པར་རིག་པར་སྣང་བ་ནི་རྣམ་པར་
ཤེས་པའི་ཚོགས་དྲུག་སྟེ་དགེ་མི་དགེ་ལུང་མ་བསྟན་གསུམ་གའོ། །དེ་ལྟར་སྣང་བའི་རྣམ་པར་
ཤེས་པ་ནི་ཚོགས་བརྒྱད་རབ་ཏུ་སྐྱེའོ། །དོན་དང་སེམས་ཅན་དུ་སྣང་བའི་ཀུན་གཞི་རྣམ་ཤེས་
ཆོས་ཅན། བརྟགས་པ་ལྟར་དེའི་ཕྱིའི་གཟུང་བྱའི་དོན་མེད་དེ་གཟུང་ཆར་སྣང་བའི་འཛིན་པའི་
རྣམ་པ་མེད་པའི་ཕྱིར་རམ། དམིགས་པ་ཡང་དག་པར་གསལ་བར་མྱོང་བའི་རྣམ་པ་མེད་པའི་
ཕྱིར་ཏེ། རྣམ་པར་རིག་པ་མ་རིག་པ། །ཞེས་སོ། །བདག་དང་རྣམ་རིག་ཏུ་སྣང་བའི་རྣམ་ཤེས་
ཆོས་ཅན། དེའི་གཟུང་བྱའི་དོན་བདག་དང་གཟུགས་སོགས་སུ་མེད་བཞིན་དུ་ལོག་པར་སྣང་
བའི་ཕྱིར་ རོ། །རྣམ་ཤེས་བཞི་པོ་དེ་ཆོས་ཅན། བཏགས་པ་ལྟར་གྱི་དོན་འཛིན་པའི་རྣམ་
ཤེས་དེ་ཡང་མེད་དེ། སྣང་བ་ལྟར་གྱི་གཟུང་བྱའི་དོན་ཏེ་མེད་པས་ནའོ། །གཟུང་བ་མེད་པས་
དེ་འཛིན་མེད། །ཅེས་པ་བཞིན་ནོ། །རྣམ་ཤེས་བཞི་པོ་དེ་ནི་ཆོས་ཅན་ཡང་དག་པ་མ་ཡིན་པའི་
ཀུན་ཏུ་རྟོག་པར་གྲུབ་པ་ཡིན་ཏེ། གཟུང་བ་མེད་པས་འཛིན་པ་མེད་པ་དེའི་ཕྱིར་རམ། སྣང་བ་
གཞན་མེད་ལ་ཡེ་མེད་མིན་པ་དེའི་ཕྱིར་རོ། །ཡང་དག་པ་མིན་པའི་ཀུན་རྟོག་དེ་ཆོས་ཅན། ཇི་
ལྟར་སྣང་བ་དེ་བཞིན་དུ་གཟུང་འཛིན་དུ་ཡོད་པ་མ་ཡིན་ཏེ། མེད་པ་སྣང་བས་གཉིས་སུ་
འཁྲུལ་པ་ཡིན་པའི་ཕྱིར། ཆོས་ཅན་གཏན་ཡེ་མེད་མིན་ཏེ། འཁྲུལ་པ་ཙམ་དུ་འབྱུང་བའི་ཕྱིར་
དང༌། དེ་མ་ཟད་ན་འཁོར་བར་བཅིངས་པ་དང༌། ཀུན་རྟོག་དེ་ཟད་ནས་ནི་གྲོལ་བར་འདོད་
པའི་ཕྱིར་རོ། །གང་ཕྱིར་ཆགས་སོགས་ཉོན་མོངས་པས། །བསྒོམ་པའི་སེམས་ཉིད་འཁོར་བ་
.
2 0 4



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
སྟེ༑ ༑དེ་ཉིད་དེ་དག་ལས་གྲོལ་བས། །སྲིད་མཐར་ཕྱིན་ཞེས་བརྗོད་པ་ཡིན། །ཞེས་པ་ལྟར་རོ།།
འཁྲུལ་པ་ཙམ་དུའང་མེད་པའམ། སྣང་བ་ལྟར་ཡོད་ན་བཅིངས་གྲོལ་མི་སྲིད་པ་འཁོར་འདས་
ལ་སྐུར་བ་འདེབས་པའི་སྐྱོན་དུ་འགྱུར་བས། ཐར་པ་ཚོལ་བ་རྣམས་ཀྱིས་འབད་པ་དོན་མེད་
པར་འགྱུར་ཏེ། མེད་པ་དང་སྣང་བ་དག་ལས་གང་རུང་ཞིག་མེད་ན་ནི་འཁྲུལ་པ་དང་མ་འཁྲུལ་
བ་དང་ཀུན་ནས་ཉོན་མོངས་དང་རྣམ་པར་བྱང་བ་མི་འཐད་དོ། །ཞེས་སོ། །གསུམ་པ་ནི། ཀུན་
རྟོག་ཙམ་དུ་ཟད་ན་ངོ་བོ་ཉིད་གསུམ་དུ་གསུངས་པ་དང་མི་འགལ་ལམ་ཞེ་ན། ཤེས་པ་གཞིའི་
གཟུང་ཆ་ནི་གཟུང་འཛིན་མེད་པ་ལ་ཡོད་པར་ཀུན་བཏགས་པའི་ངོ་བོ་ཉིད། གཟུང་བྱའི་དོན་
དུ་སྒྲོ་བརྟགས་པའི་ཕྱིར་དང་ནི་རྫས་སུ་མེད་ཀྱང་ཐ་སྙད་དུ་ཡོད་པས་ངོ་བོ་ཉིད་ཅེས་བྱ་ཞེས་
སློབ་དཔོན་བློ་བསྟན་གསུང་བའོ། །བརྟགས་པའི་ངོ་བོ་ཉིད་ཀྱིས་ནི། །ཤིན་ཏུ་སྟོང་ཉིད་གང་
ཡིན་པ། །ཡོངས་སུ་གྲུབ་པའི་ངོ་བོ་སྟེ། །མི་རྟོག་ཡེ་ཤེས་སྤྱོད་ཡུལ་དེ། །རྣམ་རྟོག་རྣམ་པར་མི་
རྟོག་ནི། །རྣམ་རྟོག་གཞན་གྱིས་བརྟགས་པ་དེའི། །རང་བཞིན་དེ་ནི་ཡོད་མ་ཡིན། །ཞེས་སོ། །
དེས་ན་ཀུན་རྟོག་པ་ངོ་བོ་ཉིད་གསུམ་དུ་འདུས་སོ། །ཤཱནྟི་པས། ཀུན་བརྟགས་དང་ནི་གཞན་
དབང་དང་། །ཡོངས་སུ་གྲུབ་པ་འདི་རྣམས་ནི། །རྟགས་དང་རྒྱུ་ལས་སྐྱེ་བ་དང་། །མི་འགྱུར་
ཕྱིར་ན་ གོ་ རིམ་ བཞིན། །ཞེས་སོ། །མཚན་ཉིད་གསུམ་པོ་དེ་ལ། ཀུན་བརྟགས་ཀྱི་ཀུན་
བཏགས། ཀུན་ བརྟགས་ ཀྱི་ གཞན་ དབང་། ཀུན་བརྟགས་ ཀྱི་ ཡོངས་གྲུབ་སོགས་དགུར་
དབྱེར་ རུང་ སྟེ། ཀུན་རྟོག་ཆོས་ ཅན། རྒྱུ་ རྐྱེན་ གྱི་ གཞན་དབང་དུ་ གྱུར་ པ་ ཡིན་ ཏེ། ཡང་
དག་མིན་པ་ཕྱིན་ཅི་ལོག་ཏུ་གཟུང་འཛིན་དུ་རྟོག་པ་ཡིན་པའི་ཕྱིར་དང་། བརྟགས་མིན་རྐྱེན་
ལས་སྐྱེས་པ་དང༌། །རྣམ་པ་ཀུན་ཏུ་བརྗོད་མེད་པ། །གཞན་གྱི་དབང་གི་ངོ་བོ་ཉིད། །འཇིག་
རྟེན་དག་པའི་སྤྱོད་ཡུལ་ལོ། །ཞེས་སོ། །དོན་གསང་མཁན་པོ་དང༌། ཤཱཀྱ་བློ་གྲོས་ནི། གཞན་
དབང་དེ་སོ་སྐྱེའི་རང་རིག་གི་ཡུལ་དུ་འདོད་དོ། །གཟུང་འཛིན་གྱིས་སྟོང་པའི་དེ་བཞིན་ཉིད་
，
2_0 5



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ཡང་དག་པའི་ཡེ་ཤེས་ཆོས་ཅན། འདུས་མ་བྱས་པར་མི་འགྱུར་བར་ཡོངས་སུ་གྲུབ་པ་དང་།
བྱས་ཀྱང་ཕྱིན་ཅི་མ་ལོག་པར་ཡོངས་སུ་གྲུབ་པ་ཉིད་ཀྱང་ཡིན་ཏེ། ཀུན་རྟོག་ལ་གཟུང་འཛིན་
གཉིས་མེད་པའི་ཆོས་ཉིད་དང་། དེ་རྟོག་པའི་དབང་གིས་བཞག་པའི་དོན་མ་ཡིན་པའི་ཕྱིར་
ཞེས་བཤད་པར་བྱ་བ་ཉིད་དོ། །བཞི་པ་ནི། རང་གི་ས་བོན་ཡོངས་སུ་སྨིན་པ་ལས་གཟུགས་
སོགས་སུ་སྣང་བའི་རྣམ་ཤེས་སྐྱེའི། གཅིག་དང་དུ་མའི་རྣམ་པས་དཔྱད་ན་གཟུགས་སོགས་
དོན་ཡོད་པ་མ་ཡིན་ནོ་ཞེས་རྨི་ལམ་དང་འདྲ་བར་དོན་མེད་པའི་དོན་གྱི་རྣམ་པར་རིག་པ་ཙམ་
དུ་དམིགས་པ་དྲོད་རྩེ་མོ་ལ་ནི་བརྟེན་ནས་སུ་གཟུང་དོན་མ་ལུས་པར་མི་དམིགས་པས་འཛིན་
པ་མི་དམིགས་པ་དང་མཐུན་པ་བཟོད་པ་ཞེས་པའི་ཏིང་ངེ་འཛིན་ནི་རབ་ཏུ་སྐྱེས་ཏེ། དེའང་
འདི་ལྟར་རྒྱུན་མི་ཆད་པར་ཚོགས་རྣམས་ལ་བཞུགས་ཏེ་བསྐལ་པ་གྲངས་མེད་དང་པོ་རྫོགས་
ནས་གཟུང་འཛིན་གྱི་རྣམ་རྟོག་ལས་འདས་པའི་ཡེ་ཤེས་ཀྱི་སར་ཆུད་པར་འགྱུར་ཏེ། རྣམ་རིག་
ཙམ་ལ་བརྟེན་པ་དོན་མེད་པར་བསྒོམ་པ་ན་འཇིག་རྟེན་ལས་འདས་པའི་ཐོག་མའི་རང་བཞིན་
དྲོད་དང་། དེ་ནས་རྩེ་མོ་དང༌། དེ་ནས་སྔར་བསྟན་པ་བཞིན་བཟོད་པ་སྐྱེ་བ་ཡིན་ནོ། །དེའི་
འོག་ཏུ་གཟུང་དོན་མི་དམིགས་པ་ལ་བརྟེན་ནས་སུ་འཛིན་པའི་རྣམ་པར་ཤེས་པ་མི་དམིགས་
པར་བསྒོམས་པས་གཟུང་བ་ལ་ལྟོས་ནས་བཞག་པའི་འཛིན་པ་མི་དམིགས་པ་འཇིག་རྟེན་
ཆོས་མཆོག་ཅེས་པ་ཤེས་རབ་དང་བཅས་པའི་ཏིང་ངེ་འཛིན་འཁོར་བཅས་ནི་རབ་ཏུ་སྐྱེའོ། །དེ་
ནས་མཐོང་ལམ་སྐྱེ་སྟེ་ཆོས་ཀྱི་དབྱིངས་ཀུན་ཏུ་འགྲོ་བའི་དོན་དུ་རྟོགས་པས་ས་དང་པོ་ལ་
འཇུག་གོ །དེ་ལྟར་གཟུང་འཛིན་མེད་པའི་མཚན་ཉིད་འཇུག་གོ །དེ་དག་ཚུལ་བཞིན་ཡིད་བྱེད་
ཀྱིས་བསྡུས་པས། ཚད་མེད་བཞི་ལ་སོགས་མོས་པ་ཡིད་བྱེད་མིན་ནོ་ཞེས་བསྟན་པའི་ཕྱིར་
གསུངས་པ་ནི་དམིགས་བྱའི་དོན་མེད་པ་དེའི་ཕྱིར་ཕྱིན་ཅི་ལོག་གི་དོན་དུ་དམིགས་པ་ནི་གཟུང་
བྱའི་དོན་མི་དམིགས་པའི་ངོ་བོ་ཉིད་དུ་འཁྲུལ་ཏེ། དོན་མེད་ན་དེ་དམིགས་པར་མི་རུང་བའི་
2 0 6



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། དོ༡
ཕྱིར། དམིགས་པ་དོན་དམིགས་པར་མ་གྲུབ་པ་དེ་ལྟ་བས་ན་རྣམ་རིག་ཙམ་དུ་དམིགས་པ་དང་
དོན་མི་དམིགས་པ་གཉིས་དོན་མ་དམིགས་པར་ཁྱད་པར་མེད་པས་མཉམ་སྟེ་མཚུངས་པར་
ཤེས་པར་བྱའོ། །ཡང་དམིགས་པ་ནི་མི་དམིགས་པའི་རང་བཞིན་དུ་མེད་པའི་ངོ་བོ་ཉིད་ཀྱིས་
དེ་མེད་པས་དམིགས་པའི་རང་བཞིན་བསལ་བར་བྱའམ། མི་དམིགས་པའི་རང་བཞིན་
བརྟགས་པར་བྱ་བ་མེད་པས་གཉིས་ཀར་རྟག་ཏུ་མེད་པས་མཉམ་པ་སྟེ། འཕགས་པ་ཀླུ་སྒྲུབ་
ཀྱིས་རྟེན་འབྲེལ་སྙིང་པོའི་རྣམ་བཤད་དུ། འདི་ལ་བསལ་བྱ་ཅུང་ཟད་མེད། །བཞག་བར་བྱ་བ་
ཅུང་ཟད་མེད། །ཡང་དག་ཉིད་ལ་ཡང་དག་ལྟ། །ཡང་དག་མཐོང་ནས་རྣམ་པར་གྲོལ། །ཞེས་
སོ༑ ༑ལྔ་པ་ནི། ཡང་དག་མ་ཡིན་པ་ཀུན་རྟོག་གི་རབ་ཏུ་དབྱེ་བ་ནི་སེམས་འབའ་ཞིག་མ་ཡིན་
གྱི་སེམས་དང་སེམས་བྱུང་ཐམས་ཅད་དེ། དེའང་རྟོག་དཔྱོད་ཀྱི་ས་པ་ཉི་ཚེ་བའམ། ཟག་མེད་
ཀྱི་སེམས་དང་སེམས་བྱུང་མ་ཡིན་གྱི། འདོད་པ་ན་སྤྱོད་པ་དང༌། གཟུགས་ན་སྤྱོད་པ་དང་།
གཟུགས་མེད་པ་ན་སྤྱོད་པ་སྟེ་ཁམས་གསུམ་པ་རྣམས་ཏེ། འདོད་པ་ལ་འདོད་ཆགས་མ་སྤངས་
ཤིང་གཟུགས་ཀྱི་འདུ་ཤེས་མ་བྲལ་བ་དང་། འདོད་པ་ལ་འདོད་ཆགས་སྤངས་ལ་གཟུགས་ལ་
འདོད་ཆགས་རྒྱས་པ་དང༌། གཟུགས་མེད་པ་ལ་འདོད་ཆགས་རྒྱས་ཤིང་གཟུགས་ཀྱི་འདུ་ཤེས་
དང་བྲལ་བ་ནི་དེ་གསུམ་ཡིན་ནོ། །དྲུག་པ་ནི། སེམས་དང་སེམས་བྱུང་དེ་ལ་དོན་གྱི་བྱེ་བྲག་མི་
འཛིན་པར་དོན་གྱི་ངོ་བོ་ཙམ་མཐོང་བ་ཞེས་པ་ནི་དོན་གྱི་གཙོ་བོ་རྣམ་པར་ཤེས་པའི་རྣམ་
གྲངས་སོ། །དོན་དེའི་ཁྱད་པར་མཐོང་བ་ནི་འཁོར་སེམས་ལས་བྱུང་པའི་མིང་གི་རྣམ་གྲངས་
གཞན་ཡིན་ནོ། །འདི་དག་སེམས་དང་སེམས་བྱུང་གི་མཚན་ཉིད་དུ་འདོད་པ་མི་རིགས་ཏེ།
རྣམ་གྲངས་ལ་མཚན་ཉིད་དུ་བྱེད་ན་ཐུག་མེད་དུ་འགྱུར་བའི་ཕྱིར་རོ། །དོན་གྱི་བྱེ་བྲག་ནི་བདེ་
སྡུག་གི་གནས་གཟུགས་ཡིད་དུ་འོང་མི་འོང་ངམ་སྐྱེས་པ་བུད་མེད་སོགས་སུ་ཐ་སྙད་གདགས་
པའི་མཚན་མ་ལྟ་བུ་ནི་ཚོར་བ་དང་འདུ་ཤེས་ཀྱིས་འཛིན་ཞིང་། གཞན་ལའང་ཅི་རིགས་སུ་
，
20 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱར་རོ། །འགྲེལ་བཤད་མཛད་པས། རྟེན་ལ་སོགས་པ་བཞིས་མཚུངས་ཀྱི་སེམས་དང་ཁྱད་
མེད་དུ་འགྱུར་བས་རྣམ་པ་ནི་མི་མཚུངས་གསུངས་སོ། །གཞན་དག་ནི་རང་སྟོབས་ཀྱིས་དེ་
ལྟར་འཛིན་ཀྱང་གཞན་སྟོབས་ཀྱིས་ཀྱང་ཁྱད་པར་དང་། སེམས་བྱུང་གིས་ཀྱང་ངོ་བོ་འཛིན་
པས་དམིགས་རྣམ་གཞན་སྟོབས་ཀྱིས་མཚུངས་པར་འདོད་དོ། །བདུན་པ་ནི་གཉིས་ལས། ཚེ་
རབས་གཞན་དུ་འཇུག་པའི་རྟེན་འབྲེལ་འོག་ཏུ་སྟོན་ལ། འདིར་སྐད་ཅིག་འཇུག་པའི་ཚུལ་ནི་
ཀུན་གཞིའི་རྣམ་པར་ཤེས་པ་ནི་ཟག་བཅས་ཀྱི་ཆོས་ཐམས་ཅད་དེར་འབྲས་བུར་ལྡན་པ་དང་།
ཡང་དེ་ཟག་བཅས་ཀྱི་ཆོས་ཀྱི་རྒྱུར་ལྡན་པས་ཀུན་གཞི་ཞེས་བྱ་ཞིང་སྔར་བཤད་པ་ལྟར་སྣོད་
དང་སེམས་ཅན་ གྱི་རྣམ་པ་དེ་ལྟར་སྣང་བས་རིག་པར་བྱེད་པས་རྣམ་པར་ཤེས་པའོ། །
དམིགས་རྣམ་དེ་ནི་འདོད་གཟུགས་ཀྱི་དབང་དུ་བྱས་པ་སྟེ། གཟུགས་མེད་ན་དོན་དང་དབང་
པོར་སྣང་བ་མེད་པའི་ཕྱིར་རོ། །དེ་ནི་རྣམ་པར་ཤེས་པ་བདུན་གྱི་རྒྱུའི་རྐྱེན་གྱི་རྣམ་པར་ཤེས་
པའོ། །གཉིས་པ་འབྲས་བུའི་རྣམ་ཤེས་བདུན་པོ་འདི་ནི་རྣམ་པ་གསལ་བའམ། ཁྱད་པར་ཅན་
ཉི་མ་ལ་སྣང་ལྡན་ཞེས་བརྗོད་པ་ལྟ་བུའི་ཉེ་བར་སྤྱོད་ལ་འཚོ་བ་དང་མཚུངས་པ་ཅན་དུ་འགྱུར་
རོ༑ ༑གལ་ཏེ་འཇུག་ཤེས་ཀྱིས་ཀུན་གཞི་ལ་བག་ཆགས་བསྒོ་བས་འཇུག་ཤེས་ཀྱང་རྒྱུའི་རྐྱེན་
དང་བཏང་སྙོམས་ཉེར་སྤྱོད་གྱི་གནས་སུ་གྱུར་པས་ཀུན་གཞིའང་ཉེར་ སྤྱོད་དུ་འགྱུར་ཏེ།
མངོན་པའི་མདོ་ལས་ཀྱང་། ཕན་ཚུན་འབྲས་བུའི་དངོས་པོ་དང་། །རྒྱུའི་དངོས་པོར་རྟག་ཏུ་
ཡང་། །རྣམ་པར་ཤེས་ལ་ཆོས་ཀུན་སྦྱོར། །དེ་ཡང་དེ་བཞིན་དེ་དག་ལའོ། །ཞེས་གསུངས་
སོ་ཞེ་ན། ཀུན་གཞིའི་ཚོར་བ་ནི་གསལ་བ་དང་ཁྱད་པར་དུ་འཕགས་པ་མ་ཡིན་པས་ཉེར་སྤྱོད་
མིན་ལ། འཇུག་ཤེས་ནི་ཀུན་གཞིའི་བདག་རྐྱེན་ཡིན་གྱིས་རྒྱུའི་རྐྱེན་མིན་ནོ། །བདེ་སོགས་
མྱོང་གྱུར་གྱི་དམིགས་པའམ། ལས་ཀྱི་རྣམ་པར་སྨིན་པ་བདེ་སོགས་མྱོང་བའི་སྒོ་ནས་ཉེ་བར་
སྤྱོད་པ་ཚོར་བ་དང། དེའང་ཀུན་གཞིའི་ཚོར་བ་ཉིད་དགེ་སོགས་ཀྱི་རྣམ་སྨིན་ཡིན་ལ། བདེ་
2
0
8



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། དོན
སྡུག་ནི་རྣམ་སྨིན་ལས་བྱུང་བས་རྣམ་སྨིན་ཞེས་བརྟགས་པའོ། །ཐ་སྙད་གདགས་པ་མཚན་མ་
ཡོངས་སུ་སྤྱོད་པ་འདུ་ཤེས་དང་རྣམ་ཤེས་དེའི་འམ་ཚོར་བ་དང་འདུ་ཤེས་དེའི་དམིགས་པ་ལ་
རྣམ་ཤེས་འཇུག་བྱེད་ནི་སེམས་པའམ་ཡིད་བྱེད་དང་འདུན་པ་ལ་སོགས་པ་སེམས་ལས་བྱུང་
པའི་འདུ་བྱེད་རྣམས་ཏེ། འདིར་སེམས་བྱུང་གི་དབྱེ་བ་ནི། རྟག་ཏུ་རེག་དང་ཡིད་བྱེད་དང༌། །
རིག་དང་འདུ་ཤེས་སེམས་པར་ལྡན། །ཞེས་པ་དང་། འདུན་མོས་དྲན་དང་བཅས་པ་དང་། །
ཏིང་ངེ་འཛིན་བློ་བྱེ་བྲག་ངེས། །ཞེས་དང་། དད་དང་ངོ་ཚ་ཁྲེལ་ཡོད་དང༌། །མ་ཆགས་ལ་
སོགས་གསུམ་བརྩོན་འགྲུས། །ཤིན་ཏུ་སྦྱངས་དང་བག་ཡོད་བཅས། །རྣམ་མི་འཚེ་དག་ཉོན་
མོངས་ནི། །འདོད་ཆགས་ཁོང་ཁྲོ་གཏི་མུག་དང༌། །ང་རྒྱལ་ལྟ་བ་ཐེ་ཚོམ་མོ། ཁྲོ་དང་ཁོན་དུ་
འཛིན་པ་དང༌། །འཆབ་དང་ཚིག་དང་ཕྲག་དོག་དང་། །སེར་སྣ་དང་ནི་སྒྱུ་བཅས་དང་། །གཡོ་
རྒྱགས་རྣམ་འཚེ་ངོ་ཚ་མེད། ཁྲེལ་མེད་རྨུགས་དང་རྒོད་པ་དང་། །མ་དད་པ་དང་ལེ་ལོ་དང་། །
བག་མེད་པ་དང་བརྗེད་པ་དང་། །རྣམ་གཡེང་ཤེས་བཞིན་མ་དད་དང་། །འགྱོད་དང་གཉིད་
དང་དེ་བཞིན་ནོ། །རྟོག་པ་དང་ནི་དཔྱོད་པ་དག །ཉེ་བའི་ཉོན་མོངས་གཉིས་རྣམ་གཉིས། །
ཞེས་པ་ལྟར་རོ། །འདིར་ཁ་ཅིག་སེམས་དང་སེམས་བྱུང་ནི་རྫས་གཅིག་ཟེར་བ་ལ། འགྲེལ་
བཤད་བྱེད་པས་མདོ་དང་འགལ་བས་ཞེས་རྫས་ཐ་དད་པར་བཞེད་ལ། འགྲེལ་བཤད་བྱེད་པ་
བཙུན་པ་ཕྱུ་པ་ན་རེ། རྫས་ཐ་དད་དུ་དོན་ནའང་། སྲིད་པ་འཕོ་བའི་མདོ་ལས། སེམས་ཉིད་
གཉིས་སུ་སྣང་བ་སྟེ། །ཞེས་སོགས་ལུང་དང་འགལ་བ་དང་། ཡང་གཙོ་འཁོར་གང་རུང་རྟོག་
པ་དང་གང་རུང་རྟོག་མེད་ཡིན་ན་སྤྱི་དང་རང་མཚན་ལ་དམིགས་པས་དམིགས་རྣམ་མཚུངས་
པ་མ་ཡིན་པར་འགྱུར་ཟེར་མོད། མདོ་དགོངས་འགྲེལ་གྱི་འགྲེལ་པ་ལས། རྐྱེན་ཉེར་གནས་
ཀྱི་རྟོག་པས་རང་མཚན་ལ་དམིགས་པར་བཤད་དོ། །གཉིས་ཀ་རྟོག་པ་ཡིན་ནའང་། རྟོག་
གཉིས་གཅིག་ཅར་འབྱུང་བའི་སྐྱོན་ཡོད་པས། ངོ་བོ་གཅིག་ལ་ལྡོག་པ་ཐ་དད་ཅེས་འདོད་དོ། །
2_0_9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདི་ལ་སྨྲས་པ། རྟོག་པ་ནི་རྟོག་པ་རྣམས་སྒྲ་དོན་འཛིན་པ་ལ་འདོད་པ་དང་། ཡང་
བསྟན་བཅོས་འདི་ལས་སེམས་སེམས་བྱུང་ཁམས་གསུམ་པ་ཐམས་ཅད་ལ་རྟོག་པར་བཤད་
པ་དང༌། ཡང་མཛོད་དུ། རྟོག་པ་ལ་གསུམ་ལས། སེམས་རྩིང་བར་བྱེད་པའི་སེམས་ལས་བྱུང་
བ་ངོ་བོ་ཉིད་ཀྱི་རྟོག་པ་བྱ་བ་དག་རྣམ་ཤེས་དང་པོ་ལྔ་དང་ལྡན་པར་བཤད་པ་དང་། མངོན་པ་
གོང་མ་པ་དག་རྟོག་དཔྱོད་ནི་སེམས་དང་སེམས་པའམ། ཡང་ན་སེམས་བྱུང་སེམས་པ་དང་
ཤེས་རབ་ཉིད་ལ་བརྟགས་པར་འདོད་ཅིང་དེ་རྣམ་ཤེས་ཚོགས་ལྔ་ལ་མི་ལྡན་པ་ཡིད་ཤེས་དང་
མཚུངས་ལྡན་དུ་འདོད་དེ། དེ་ནི་མངོན་པར་སྤྱོད་པའམ། ངེས་རྟོག་ཡིན་པས་རྗེས་སུ་དྲན་པའི་
རྟོག་པ་ནི་ཡིད་ཀྱིས་མྱོང་བ་དྲན་པ་སྟེ་ཡིད་ཤེས་དང་མཚུངས་ལྡན་ནོ། །དེས་ན་རྣམ་གཞག་དེ་
དག་མ་འདྲེས་པར་བྲི་བར་བྱ་སྟེ། དེ་ལྟར་ལུགས་བཞིའི་དང་པོ་གཉིས་ལྟར་ན། རྟོག་གཉིས་
གཅིག་ཅར་འབྱུང་བ་འགྱུར་ཞེའམ། ཕྱི་མ་གཉིས་ལྟར་ན་དེར་འགྱུར། ཆོས་གྲགས་ལྟར་ན།
སེམས་སེམས་བྱུང་རྒྱུ་ཁྱད་པར་མེད་པས་འབྲས་བུའི་ཁྱད་པར་མི་རིགས་ཏེ། ཐ་དད་རྒྱུ་ཐ་དད་
ལས་ཡིན། །ཞེས་དང༌། རྒྱུ་མཚུངས་པ་ལས་སྐྱེ་བ་དེ། །བློ་ལས་ཐ་དད་ག་ལས་ཡིན། །ཞེས་
དང༌། རྟོག་གཉིས་གཅིག་ཅར་མཐོང་བ་མེད། །ཅེས་པས། རྟོག་པ་རྫས་གཉིས་གཅིག་ཅར་མི་
སྐྱེ་བ་དང༌། སེམས་སེམས་བྱུང་རྫས་གཅིག་ཏུ་བཞེད་པར་མངོན་ནོ། །གཉིས་པ་ལྟར་ན། རྣམ་
ཤེས་བརྒྱད་ཀྱང་སྐྱེ་བས་འདོད་པ་ཡིན་ནོ། །ཕྱི་མ་གཉིས་ཀྱི་དང་པོ་ལྟར་རྣམ་ཤེས་དྲུག་གཅིག་
ཅར་སྐྱེ་ན་ངོ་བོ་ཉིད་ཀྱི་རྟོག་པ་དུ་མ་དང་། རེ་རེ་ལས་མི་སྐྱེ་ན་གཙོ་བོ་སེམས་རྟོག་པ་མ་ཡིན་
པས་རྟོག་པ་གཉིས་གཅིག་ཅར་མི་འབྱུང་ལ། ངེས་རྟོག་དང་རྗེས་དྲན་གྱི་རྟོག་པའང་སེམས་
གཅིག་གི་འཁོར་དུ་རེ་རེ་ལས་མི་འབྱུང་ངོ༌། །ཀུན་ལས་བཏུས་ཀྱི་ལུགས་ལའང་། གཙོ་བོ་
ཡིད་ཤེས་རྟོག་པ་མ་ཡིན་ཏེ་སེམས་དང་ཤེས་རབ་མ་ཡིན་པའི་ཕྱིར་དང་། བརྟགས་ཡོད་ཡིན་
པས་དྲན་པ་དེ་ཡང་མིན་པས་སོ། །མཚུངས་པར་ལྡན་པས་བཅས་པ་ནི་ཡིན་ནོ། །དེ་ལྟར་སྤྱོད་
2 1 (0



བd
གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
པའི་རྟོག་པ་རྫས་གཉིས་མི་འབྱུང་སྟེ། རྟོག་པ་རྫས་སུ་མེད་པའི་ཕྱིར་ཏེ་བརྟགས་ཡོད་ཡིན་
པས་སོ། །ཡང་ན་གཙོ་བོ་དེ་ངེས་རྟོག་མ་ཡིན་པའི་ཕྱིར་རོ། །རྗེས་སུ་དྲན་པ་ལའང་ཅི་རིགས་
སུ་སྦྱར་རོ། ཁ་ཅིག་ཆོས་གྲགས་ཀྱི་དགོངས་པའང་རིགས་མི་མཐུན་པའི་རྟོག་པ་དུ་མ་གཅིག་
ཅར་འབྱུང་ལ། མི་འབྱུང་བར་བཤད་པ་ནི། དེ་རྣམས་རིགས་མཐུན་པ་ཉིད་ལ། ནུས་པ་ངེས་
པར་འགྱུར་བ་ཡིན་ཞེས་བཤད་པ་ལྟར། རྟོག་པ་རིགས་མཐུན་ལ་དགོངས་སོ་ཞེས་འཆད་དོ། །
དེས་ན་གཞན་གྱི་རྒལ་ལན་ནི་ལེགས་པར་མ་བརྟགས་པར་རྣམ་གཞག་འདྲེས་ཏེ་སྨྲས་པ་ཡིན་
བརྒྱད་པ་ནི། ཡན་ལག་བཅུ་གཉིས་ཀྱི་མ་རིག་པ་ནི། བདེན་པ་དཀོན་མཆོག་ལ་
སོགས་ཇི་ལྟ་བ་བཞིན་མི་མཐོང་བའི་རང་བཞིན་ཡིན་པས། ཡང་དག་པ་མཐོང་བའི་ཟག་མེད་
གྱི་ཤེས་རབ་འཁོར་བཅས་སྐྱེ་བ་ལ་དགེག་བྱེད་པའི་ཚུལ་གྱིས་སྒྲིབ་པའི་ཕྱིར་འགྲོ་བ་ཉོན་
མོངས་པར་བྱེད་པ་དང་འདིར་ཡང་། གང་གིས་འདེབས། གང་དུ་འདེབས། ཅི་ཞིག་འདེབས།
ཞེས་དྲིས་ལན་དང་སྦྱར་ཞིང་། གོང་འོག་ལའང་སྦྱར་རོ། །སྒོ་གསུམ་གྱི་ལས་བསོད་ནམས་ལ་
སོགས་ཡང་སྲིད་མངོན་པར་འདུ་བྱེད་པ་རྣམས་ཀྱིས་ཀུན་གཞི་ལ་མ་འོངས་པ་སྐྱེ་བའི་ས་བོན་
དུ་གྱུར་པའི་བག་ཆགས་འདེབས་པའི་ཕྱིར་ཏེ། འདིར་རྒྱུ་དུས་ཀྱི་འདུ་བྱེད་ཀྱི་ཡན་ལག་དང་
རྣམ་ཤེས་ཀྱི་ཡན་ལག་གཉིས་ནི་དུས་མཉམ་གྱི་རྒྱུ་འབྲས་སུ་ཡང་མངོན་པ་བ་ཆེན་པོ་རྣམས་
བཞེད་པར་མངོན་ཏེ། གཞན་དུ་འདུ་བྱེད་ཀྱི་རྐྱེན་གྱིས་རྣམ་ཤེས་མི་འཐད་པའི་ཕྱིར། ཞེས
བཞེད་པས། དུས་མཉམ་མེ་ཏོག་གིས་འབྲུ་མར་སྒོ་བ་ལྟར་རོ། །འབྲས་དུས་ཀྱི་ནི། ལས་
ཀྱིས་གོས་པའི་རྣམ་ཤེས་ཀྱི་འཆི་འཕོ་བའི་གནས་སྐབས་ནས་སྐྱེ་གནས་སུ་ཡང་སྲིད་ཀྱི་བག་
ཆགས་ཏེ་ས་བོན་ཁྲིད་ཅིང་ཕྱིན་པར་བྱེད་པའི་ཕྱིར་དང༌། ཁ་ཅིག་ནི་ཉིང་མཚམས་སྦྱོར་བར་
བྱེད་ པའི་ ཚེའང་མིང་གཟུགས་ ཀྱི་ ཡན་ལག་ཏུ་འདོད་དོ། །ཕུང་པོ་ལྔའི་རང་བཞིན་མིང་
2 1 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟུགས་ཀྱིས། སྐྱེ་མཆེད་དྲུག་མ་དོད་བར་དུའམ། ཡང་ན་དེ་དང་པོར་རྒྱུ་ཡིན་པའི་སྒོ་ནས་
འཆི་བ་ལ་ཐུག་གི་བར་དུ་ལུས་ཀུན་འཛིན་པའི་ཕྱིར་དང་། བརྫུས་སྐྱེས་ལ་ནི་རྣམ་ཤེས་ཀྱི་རྐྱེན་
གྱིས་སྐྱེ་མཆེད་དྲུག་ཉིད་དོ། །མིང་གཟུགས་ཀྱི་ཚེ་ན་མིག་སོགས་མེད་པས་ལུས་མ་རྫོགས་པ་
སྐྱེ་མཆེད་དྲུག་གིས་མིང་གཟུགས་སུ་བསྡུས་པའི་ལུས་རྫོགས་པར་བྱེད་པའི་ཕྱིར་དང་། རེག་
པས་ནི་ཡུལ་དབང་རྣམ་ཤེས་གསུམ་མཉམ་དུ་རྒྱུ་འབྲས་སུ་འདུས་ནས་བདེ་སོགས་ཀྱི་ཚོར་བ་
འབྱུང་བ་དང་མཐུན་པར་དབང་པོའི་འགྱུར་བ་གསུམ་གཅོད་པའི་ཕྱིར་དང་། ཚོར་བས་ནི་སྲེད་
པ་དེའི་རོ་མྱང་ངམ། དེ་ལས་མྱོང་བས་ཉེ་བར་སྤྱོད་པའི་ཕྱིར་དང་། སྲེད་པ་ལས་ཀྱི་རྣམ་ཤེས་
ལ་སོས་བཏབ་པའི་སྲིད་པའི་ས་བོན་རླན་དང་འདྲ་བས་དེས་བརླན་ནས་ཡང་སྲིད་འབྱུང་བར་
ཉེ་བར་སྦྱོར་ཞིང་སྡུད་པའི་ཕྱིར་དང་། ད་ལྟར་བ་ལ་ཆགས་ཤིང་མ་འོངས་པ་དོན་དུ་གཉེར་བའི་
འདོད་ཆགས་ལེན་པས་ནི་ལས་ཀྱིས་བཏབ་པའི་རྣམ་ཤེས་སྐྱེས་པ་དང་མཐུན་པར་འདོད་པ་
དང་ལྟ་བ་དང་ཚུལ་ཁྲིམས་བརྟུལ་ཞུགས་གཉིས་དང་བདག་ཏུ་སྨྲ་བ་རྣམས་སུ་འཇོག་ཅིང་རྣམ་
ཤེས་སྦྱོར་བའི་ཕྱིར་དང་། སྔོན་ལས་བྱས་པའི་རྣམ་སྨིན་གྱི་འབྲས་བུའི་ཕྱིར་འཇུག་པ་རྙེད་
པས། སྲིད་པས་ས་བོན་བཏབ་པས་ཡང་སྲིད་མངོན་པར་འབྱིན་པའི་ཕྱིར་དང་སྐྱེ་བས་དགེ་
བས་ མི་གཙང་བའི་གནས་ ནས་ འབྱུང་བ་སོགས་ ཀྱི་ སྡུག་ བསྔལ་ཕྱིར་དང༌། སྐྱེས་ནས་
སྤྱི་གཅེར་དང་སྐྱ་སྐྱ་སོགས་རྒས་པ་དང་། རིས་མཐུན་གྱི་སྲོག་དང་མིང་གཟུགས་འགག་པའི་
སྡུག་བསྔལ་གྱིས་ཉེན་པའི་ཕྱིར་ནི་རྒ་ཤིས་རིས་མཐུན་གྱི་གནས་སྐབས་ནས་སྐད་ཅིག་གི་
གནས་སྐབས་སུ་འགྲོ་བ་སྐྱེ་རྒ་ན་འཆི་ལ་སོགས་པས་ཉེན་པའི་སྒོ་ནས་ཉོན་མོངས་གསུམ་
གྱིས་ཉོན་མོངས་པར་བྱེད་ཅེས་སྔ་མ་ཐམས་ཅད་ལ་སྦྱར་རོ། །དེའང་། མ་རིག་པ་སྲིད་ལེན་ཏེ་
ཉོན་མོངས་པའི་ཀུན་ནས་ཉོན་མོངས་པ་དང་། ངོ་བོ་དང་ས་བོན་གྱི་ཆ་ནས་བཞག་པའི་འདུ་
བྱེད་སྲིད་པ་ལས་ཀྱི་ཀུན་ནས་ཉོན་མོངས་པ་དང་། ལྷག་མ་བདུན་ཚེའི་ཀུན་ནས་ཉོན་མོངས་
2 1 2



T
གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། དོ༡
པ་སྟེ། རྣམ་པ་དེ་གསུམ་རིམ་པ་བཞིན་བདག་གཞན་ལ་གནོད་པ་བྱེད་པའི་ཕྱིར་དང༌། མ་
འོངས་པ་རྣམ་སྨིན་འབྱིན་པའི་ཕྱིར་དང༌། གནོད་པ་ཐམས་ཅད་ཀྱི་གནས་སུ་གྱུར་པའི་ཕྱིར་
ཀུན་ནས་ཉོན་མོངས་པའོ། །རྒྱུའི་ཀུན་ནས་ཉོན་མོངས། ཉོན་མོངས་དང་ལས་དག་དང་།
དེའི་འབྲས་བུའི་ཀུན་ནས་ཉོན་མོངས་བདུན་ཏེ་རྣམ་གཉིས་ཀྱང་ཉོན་མོངས་ཞེས་སྨོས་ཏེ།
ཀྱང་གི་སྒྲ་ནི་བསྡུ་བ་དང་གོ་བསྐོར་བའོ་ཞེས་སོ། །ཀུན་ནས་ཉོན་མོངས་རྣམ་པ་བདུན་ནི།
རིམ་པ་བཞིན་མ་རིག་པ་ནི་རྟག་པ་ལ་སོགས་ཕྱིན་ཅི་ལོག་གི་རྒྱུ་དང་། འདུ་བྱེད་རྣམས་ནི་མིང་
གཟུགས་སོགས་སྐྱེ་མཆེད་དྲུག་རེག་པ་ཚོར་བ་སྟེ་ཡན་ལག་བཞིའི་བདག་ཉིད་ཀྱི་སྐྱེ་བའི་ས་
བོན་འཇོག་པའི་རྒྱུ་དང༌། རྣམ་ཤེས་ནི་ཤི་འཕོས་ནས་སྐྱེ་བའི་ཡུལ་དུ་ཁྲིད་པའི་རྒྱུའོ། །མིང་
གཟུགས་ཀྱིས་མངལ་སྐྱེས་དང་། སྐྱེ་མཆེད་དྲུག་གིས་བརྫུས་སྐྱེས་ཀྱི་ལུས་འཛིན་པའམ། ཡང་
ན་ཐོག་མ་ཉིད་དུ་ལུས་ཙམ་དང་ལུས་ཡོངས་སུ་རྫོགས་པར་འཛིན་པའི་རྒྱུའོ། །རྒྱུ་དང་བཅས་
པའི་ལོངས་སྤྱོད་པས། ལས་ཀྱི་རྣམ་སྨིན་མྱོང་བས་རེག་ཚོར་ནི་སྤྱོད་པའི་རྒྱུ་དང་། སྲེད་པ་ལ་
བརྟེན་ནས་འདོད་པ་ལ་སོགས་ལེན་ལ། དེ་བླངས་པས་ས་བོན་དུ་གནས་པའི་སྲིད་པར་གྱུར་
ནས་ཇི་ལྟར་བཏབ་པ་བཞིན། རྣམ་སྨིན་འབྱིན་པའི་འཇུག་པ་རྙེད་པ་ལྟར་ཡང་སྲིད་འབྱིན་
པས་སྲིད་ལེན་སྲིད་པ་གསུམ་བསྡུད་པའི་རྒྱུའོ། །སྐྱེ་བ་དྲངས་པས་སྐྱེ་བ་དང་རྒ་ཤིའི་སྡུག་
བསྔལ་དང་མྱ་ངན་ནས་འཁྲུགས་པ་ལ་སོགས་པས་འཁོར་བ་ལ་སྐྱོ་བའི་རྒྱུའོ། །དང་པོ་གསུམ་
དུ་བསྟན་པས། ཉོན་མོངས་པ་ནི་ཚེའི་ཀུན་ནས་ཉོན་མོངས་ཀྱི་རྒྱུ་ཐུན་མོང་བ་ཆུ་ལྟ་བུ་དང་།
ལས་ནི་ཐུན་མོང་མ་ཡིན་པ་ས་བོན་ལྟ་བུར་བསྟན་པའམ། ཡང་ན་བྱེ་བྲག་ཏུ་སྨྲ་བ་རྣམས་
འདོད་པ་ལྟར་ཚེ་གསུམ་དུ་ཕྱེ་བ་ཡིན་གྱི་དེ་གསུམ་དུ་དབྱེ་བའོ་ཞེས་བསྟན་ལ། གཉིས་སུ་
བསྟན་པས་རྒྱུ་འབྲས་ཙམ་ལས་བྱེད་པ་པོ་བདག་མེད་པར་བསྟན་ཏོ། །རྟེན་འབྲེལ་ཡན་ལག་
བདུན་དུ་བསྟན་པས་འཕེན་པ་དང་མངོན་པར་འགྲུབ་པའི་མཚནཉིད་གཉིས་སུ་བསྟན་ལ། དེ་
.
--
，
，
2 1 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་གང་གིས་འཕེན་ན་མ་རིག་པ་ལས་བྱུང་པའི་འདུ་བྱེད་ཀྱིས་སོ། །དེས་ཇི་ལྟར་འཕེན་ན་རྣམ་
ཤེས་ལ་ས་བོན་གསོས་པས་སྐྱེ་བར་ནུས་པ་གནས་པར་རོ། །ཅི་ཞིག་འཕེན་ནས་ཡང་སྲིད་ཀྱི་
མིང་གཟུགས་སོགས་ཡན་ལག་བཞི་རིམ་དང་གཅིག་ཅར་རིགས་པར་རོ། །འཕགས་པ་དེ་
གང་གིས་འགྲུབ་ཅེ་ན། མིང་གཟུགས་སོགས་སྔ་མ་འཕངས་པས་འདིར་སྐྱེས་པའི་ཚོར་བ་དང་།
དེ་ལ་བརྟེན་ནས་སྲེད་པ་སྐྱེས་པ་དང་དེ་ལས་བྱུང་བའི་ལེན་པ་གཉིས་པས་སོ། །ཇི་ལྟར་འགྲུབ་
ཅེ་ན། རྣམ་ཤེས་ས་བོན་དུ་གནས་པའི་ལས་དེའང་སྲིད་པ་གཉིས་སུའོ། །གྲུབ་པ་དེ་གང་ཞེ་ན།
མིང་གཟུགས་སོགས་འཕང་པ་དེ་མ་འོངས་པ་ན་སྐྱེ་བའོ། །སྐྱེ་བ་ཡོད་པའི་ཉེས་པས་ནི་སྲོག་
འཕང་པ་ཡིད་དུ་འོང་བ་དགག་པ་སྟེ་དེ་ལྟར་ཡང་དག་ལྔས་བསྟན་ཏོ། ཁྲིད་བྱེད་རྣམ་ཤེས་ནི་
བར་སྲིད་མེད་པའི་ལོག་རྟོག་བསལ་བའི་ཕྱིར་དོན་མེད་མིན་ནོ། །བདེན་པ་ཇི་བཞིན་མི་ཤེས་
ཕྱིར། །ལས་ཀྱིས་སེམས་པ་བསྒོས་ཕྱིར་དང་། །ཡན་ལག་གཞི་ནི་རིམ་གྱིས་འཕེན། །དེ་ཡིས་
ས་བོན་ཡོངས་བརྟས་ཕྱིར། །འཕང་པ་གཞན་དུ་སྐྱེས་པ་ཡི། །ཚོར་བས་སྐྱེད་པའི་སྲེད་པ་ལ། །
ལེན་པ་འབྱུང་བས་དེ་ཡི་ལས། །བསྒོས་པས་མངོན་དུ་གྱུར་པ་ཡིན། །གྲུབ་པ་སྐྱེ་ཡིན་དེ་ཉིད་
ཡང་། །རྒས་སོགས་ཉེས་དམིགས་གང་གི་ཕྱིར། །བདེན་པ་མཐོང་ལ་འཕེན་པ་མེད། །སྲེད་
དང་བྲལ་ན་འབྱུང་བ་མེད། །ཅེས་སོ། །ཀུན་ནས་ཉོན་མོངས་འདི་ཆོས་ཅན་ཡང་དག་པ་མ་
ཡིན་པའི་ཀུན་རྟོག་ལས་འབྱུང་སྟེ། གཟུང་འཛིན་དུ་རྟོག་པའི་ཁམས་གསུམ་པའི་སེམས་དང་
སེམས་བྱུང་ལས་བྱུང་པའི་ཕྱིར་རོ། ། །
གཉིས་པ་ཆོས་ཉིད་འདུས་མ་བྱས་ཀྱི་མཚན་ཉིད་ལ་གཉིས་ལས། དང་པོ་བསྡུས་ཏེ་
བསྟན་པ་ནི། སྟོང་པ་ཉིད་ནི་མདོར་བསྡུ་ན་འདི་ལྟར་དངོས་པོ་དང་དངོས་མེད་མཐའ་བཞིར་
འཛིན་པའི་ཉེ་ཉོན་གྱི་གཉེན་པོར་མཚན་ཉིད་གཉིས་ཀྱི་དངོས་པོ་མེད་པའི་དངོས་པོ་དང་ནི་
སྟོང་ཉིད་ཀྱི་མིང་གི་རྣམ་གྲངས་གཞན་དང་སྟོང་ཉིད་ཐོས་པ་རྣམས་སྐྲག་པའི་གཉེན་པོར་སྟོང་
2
1
4



བཞག་
གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
ཉིད་ཀྱི་ལམ་བསྟན་ཏེ། མིང་དེ་དོན་དང་མཐུན་པར་འཇུག་པའི་རྒྱུ་རྣམ་གྲངས་དེའི་དོན་དང་
ལམ་ཐོས་པ་ཙམ་གྱིས་ཆོག་འཛིན་ལེ་ལོའི་གཉེན་པོར་གློ་བུར་དྲི་མ་དང་ཕྲད་པ་དང་བྲལ་བའི་
དུས་ཀྱི་དབྱེ་བ་དང་དེ་ལ་ཐེ་ཚོམ་ཟ་བའི་གཉེན་པོར་བྱ་བ་དེ་སྒྲུབ་པའི་རིགས་པ་དག་སྟེ་དེ་དག་
གིས་སྟོང་ཉིད་ཤེས་པར་བྱ་སྟེ་རྣམ་དག་གི་དམིགས་པ་ཡིན་པས་དག་པར་འདོད་པས་མཚན་
ཉིད་ཤེས་པར་བྱ་བ་དང་། མདོ་ལས་བཤད་པའི་མིང་རྣམས་ལ་མི་སྨོས་པའི་ཕྱིར། རྣམ་གྲངས་
པར་རྣམ་དག་གི་དམིགས་པར་ངེས་པའི་ཕྱིར་དེའི་དོན་དང་ཉོན་མོངས་སྤངས་པའི་ཕྱིར་དབྱེ་
བ་དང་དེ་སྒྲུབ་པའི་རིགས་པས་དབྱེ་བ་བདེ་བླག་ཏུ་རིག་པའི་ཕྱིར་རོ། །གཉིས་པ་ཕྱེ་སྟེ་བཤད་
པ་ལ་བཞི་སྟེ། སྟོང་ཉིད་ཀྱི་མཚན་ཉིད། རྣམ་གྲངས་བཤད། སྟོང་ཉིད་ཀྱི་རབ་དབྱེ། དབྱེ་བ་
གཉིས་སྒྲུབ་པའོ། །དང་པོ་ལ་གཉིས་ལས། དང་པོ་ཡོད་མེད་ཀྱི་མཚན་ཉིད་དངོས་ནི། ཀུན་
རྟོག་གཟུང་འཛིན་གཉིས་ཀྱི་དངོས་པོར་མེད་པའི་སྒོ་ནས་གཟུང་འཛིན་དེའི་དངོས་པོ་མེད་པའི་
དངོས་པོ་སྟེ་ཀུན་རྟོག་གི་མཚན་ཉིད་ཀྱི་ངོ་བོ་ཉིད་ནི་སྟོང་པའི་མཚན་ཉིད་དོ། །སྟོང་ཉིད་ཆོས་
ཅན། ཡོད་པའང་མ་ཡིན་མེད་པའང་མ་ཡིན་ཏེ། གཉིས་ཀྱི་དངོས་པོ་ཡོད་པ་མིན་ལ་གཉིས་ཀྱི་
དངོས་པོ་མེད་པའི་ངོ་བོར་ཡོད་པའི་ཕྱིར་རོ། །གཉིས་པ་དེ་ཉིད་དང་གཞན་ལས་གྲོལ་བའི་
མཚན་ཉིད་ནི། སྟོང་ཉིད་ཆོས་ཅན། སྟོང་པ་ཀུན་རྟོག་ལས་དོན་དམ་པར་རྫས་ཐ་དད་མིན་ཏེ། །
ཀུན་རྟོག་གི་ཆོས་ཉིད་ཡིན་པའི་ཕྱིར་ཁྱབ་པ་ཡོད། མི་རྟག་པ་ཉིད་དང་སྡུག་བསྔལ་ཉིད་མི་
རྟག་པ་དང་སྡུག་བསྔལ་ལས་རྫས་གཞན་མིན་པ་བཞིན་ནོ། །སྟོང་ཉིད་ཆོས་ཅན། ཀུན་རྟོག་
དང་དོན་དམ་པར་རྫས་གཅིག་པའི་མཚན་ཉིད་དེ་རང་བཞིན་ཡིན་ཏེ། ལམ་གྱི་དམིགས་པ་
དང་ཆོས་ཐམས་ཅད་ཕྱིའི་མཚན་ཉིད་ཡིན་པའི་ཕྱིར་རོ། །དེ་སྐད་དུའང་། འདུ་བྱེད་ཁམས་དང་
དོན་དམ་མཚན་ཉིད་ནི། །གཅིག་དང་ཐ་དད་བྲལ་བའི་མཚནཉིད་དེ། །གཅིག་དང་ཐ་དད་
ཉིད་དུ་གང་རྟོག་པ། །དེ་དག་ཚུལ་བཞིན་མ་ཡིན་ཞུགས་པ་ཡིན། །ཞེས་སོ། །དེས་ན་གཞན་
，
21 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབང་དོན་དམ་དུ་མ་གྲུབ་པས་དོན་དམ་དང་རྫས་གཅིག་དང་ཐ་དད་ལས་གྲོལ་བ་ཡིན་ལ།
ཐ་སྙད་དུ་ནི་ངོ་བོ་གཅིག་ལ་ལྡོག་པ་ཐ་དད་ཡིན་ཏེ། ངོ་བོ་ཉིད་དུ་གསུངས་པའི་ཕྱིར་དང༌།
ཆོས་ཅན་དང་ཆོས་ཉིད་ཡིན་པའི་ཕྱིར་དང་མཚན་གཞི་དང་མཚན་ཉིད་ཡིན་པའི་ཕྱིར་མེ་དང་དྲོ་
བ་ཉིད་བཞིན་ནོ། །དེ་ལྟ་མ་ཡིན་ན། དགོངས་འགྲེལ་ལས། གཅིག་དང་ཐ་དད་ལས་གྲོལ་
བའི་དཔེ་ཤིང་བལ་དང་དེའི་འཇམ་པ་སོགས་ཇི་ལྟ་བར་རུང་སྟེ། དེ་དག་ངོ་བོ་གཅིག་ལ་ལྡོག་
པ་ཐ་དད་པའི་ཕྱིར་རོ། །བདེན་གཉིས་ཀྱི་རྣམ་དབྱེ་མཛད་པ་རྣམས་ཀྱིས་ལེགས་པར་དཔྱད་
པར་བྱའོ། །
གཉིས་པ་རྣམ་གྲངས་ལ་གཉིས་ལས། དང་པོ་མིང་གི་རྣམ་གྲངས་དངོས་ནི་སྟོང་པ་
ཉིད་ ཀྱི་མིང་གི་རྣམ་གྲངས་ནི། མདོར་བསྡུས་ན་ལྔ་སྟེ། དེ་བཞིན་ཉིད་དང་ཡང་དག་པའི་
མཐའ་དང་མཚན་མ་མེད་པ་དང་དོན་དམ་པ་དང༌། ཆོས་ཀྱི་དབྱིངས་ནི་རྣམ་གྲངས་སོ། །
གཞན་ཡང༌། མི་གཉིས་པ་ཉིད་དང༌། རྣམ་པར་མི་རྟོག་པའི་དབྱིངས་དང་། ཆོས་ཉིད་དང༌།
བརྗོད་དུ་མེད་པ་ཉིད་དང༌། མི་འགག་པ་དང་། འདུས་མ་བྱས་ཉིད་དང་། མྱ་ངན་ལས་འདས་
པ་ལ་སོགས་པའོ། །གཉིས་པ་རྣམ་གྲངས་ཀྱི་དོན་ནི། རྟག་ཏུ་དེ་བཞིན་དུ་གནས་ཀྱི་འདུས་མ་
བྱས་པས་གཞན་དུ་འགྱུར་བ་མིན་པའི་ཕྱིར་དང་། ཤེས་སྒྲིབ་དག་པའི་ཡེ་ཤེས་ཀྱི་ཡུལ་ཡིན་གྱི་
ཕྱིན་ཅི་ལོག་སྒྲོ་སྐུར་གྱི་རྣམ་རྟོག་གི་དམིགས་པ་མ་ཡིན་པས་གང་ཕན་ཆད་ན་ཤེས་བྱ་གཞན་
མེད་པའི་ཕྱིར་ཡང་དག་པ་མ་ནོར་བའི་མཐའ་སྟེ་མུ་དང༌། འདུས་བྱས་འདུས་མ་བྱས་གྱི་མཚན་
མ་ཐམས་ཅད་འགགས་པ་སྟེ་མེད་པ་དང་། དམ་པ་འཇིག་རྟེན་ལས་འདས་པ་འཕགས་པའི་
ཡེ་ཤེས་ ཀྱི་སྤྱོད་ཡུལ་ གྱི་དོན་དང༌། ཡང་དག་པའི་ལྟ་བ་དང་རྣམ་གྲོལ་སོགས་འཕགས་
པའི་ཆོས་རྣམས་དེ་ལ་དམིགས་ནས་འབྱུང་བ་དེ་ཉིད་ཀྱི་རྒྱུ་ཡིན་པའི་ཕྱིར་དྷ་ཏུ་རྒྱུའི་དོན་དེ་
གསེར་ཁུངས་བཞིན་ནོ། །དེ་དག་མིང་གི་རྣམ་གྲངས་ལྔ་པོ་རྣམས་ཀྱིས་བརྗོད་པའི་དོན་དེ་གོ་
2 1 6



，
གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༼༡
རིམ་བཞིན་དུ་སྦྱར་ཞིང་རྣམ་གྲངས་གཞན་རྣམས་ཀྱིས་དོན་ཡང་ཤེས་པར་བྱའོ། །གསུམ་པ་
སྟོང་ཉིད་རབ་དབྱེ་ལ་གཉིས་ལས། ཀུན་ནས་ཉོན་མོངས་རྣམ་བྱང་གཉིས་སུ་དབྱེ་བ་དང་།
སྟོང་ཉིད་བཅུ་དྲུག་གི་དབྱེ་བའོ། །དང་པོ་ལ་གཉིས་ལས། དང་པོ་དངོས་ནི། སྟོང་པ་ཉིད་ལ་
དབྱེ་ན་ཀུན་ནས་ཉོན་མོངས་པའི་སྟོང་ཉིད་དང་དེ་རྣམ་པར་དག་པའི་སྟོང་ཉིད་དོ། །གང་གི་
ཉོན་མོངས་ལ་གང་གི་ཚེ་དག་ཅེ་ན་དེ་གཉིས་ནི་གནས་མ་གྱུར་པ་དྲི་བཅས་དང་། གནས་གྱུར་
ཏེ་དྲི་མ་མེད་པས་རྣམ་པར་བཞག་སྟེ། རྒྱུད་བླ་ལས། དྲི་བཅས་དེ་བཞིན་ཉིད་དང་དྲི་མ་མེད། །
ཅེས་པ་ལྟར་རོ། །གཉིས་པ་རྩོད་སྤང་ནི། དྲི་བཅས་དྲི་མེད་དུ་འགྱུར་ན་མི་རྟག་པར་མི་འགྱུར་
རམ་ཞེ་ན། གནས་འགྱུར་གྱི་ཆོས་ཉིད་ཆོས་ཅན། འགྱུར་བའི་སྒོ་ནས་མི་རྟག་པ་མིན་ཏེ།
དཔེར་ན་རང་བཞིན་གྱིས་དག་པའི་ཆུའི་ཁམས་དང་གསེར་དང་ནམ་མཁའ་རྣམས་རང་བཞིན་
གྱིས་འགྱུར་བ་མེད་ཀྱང་དེའི་རང་བཞིན་མིན་པའི་གློ་བུར་གྱི་དྲི་མའི་རྙོག་མ་ལ་སོགས་པས་དྲི་
མ་ཅན་དང་དྲི་མ་དེ་དང་བྲལ་བ་དེ་དག་པ་བཞིན་དུ་དེ་སྔར་ཀུན་ནས་ཉོན་མོངས་པ་དང་དེའི་
ཕྱིས་དག་པར་འདོད་པའི་ཕྱིར་རོ། །གཉིས་པ་སྟོང་ཉིད་བཅུ་དྲུག་ཏུ་དབྱེ་བ་ལ་གཉིས་ལས།
དང་པོ་སྟོང་ཉིད་བཅུ་བཞི་བཞག་པའི་ཚུལ་ནི། གཞན་ཡང་། རྒྱལ་བའི་ཡུམ་ལས་སྟོང་ཉིད་
བཅུ་དྲུག་ཏུ་མདོར་བསྡུས་ནས་གསུངས་ཏེ། དེའང་། ནང་སྟོང་པ་ཉིད་དང་། ཕྱི་སྟོང་པ་ཉིད་
དང༌། ཕྱི་ནང་སྟོང་པ་ཉིད་དང་། ཆེན་པོ་སྟོང་པ་ཉིད་དང༌། སྟོང་པ་ཉིད་སྟོང་པ་ཉིད་དང་། དོན་
དམ་པ་སྟོང་པ་ཉིད་དང་། འདུས་བྱས་སྟོང་པ་ཉིད་དང༌། འདུས་མ་བྱས་སྟོང་པ་ཉིད་དང་།
མཐའ་ལས་འདས་པ་སྟོང་པ་ཉིད་དང༌། ཐོག་མ་དང་ཐ་མ་མེད་པ་སྟོང་པ་ཉིད་དང་། དོར་བ་
མེད་པ་སྟོང་པ་ཉིད་དང་། རང་བཞིན་སྟོང་པ་ཉིད་དང་། རང་གི་མཚན་ཉིད་སྟོང་པ་ཉིད་དང་།
ཆོས་ཐམས་ཅད་སྟོང་པ་ཉིད་དང་། དངོས་པོ་མེད་པ་སྟོང་པ་ཉིད་དང་། དངོས་པོ་མེད་པའི་ངོ་
བོ་སྟོང་པ་ཉིད་དོ། །དེ་དག་ཀྱང་ཟ་བ་པོའི་གང་ཟག་ཏུ་འཇིག་རྟེན་པས་ཞེན་པའི་མིག་སོགས་
E-
2 17



F
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནང་གི་སྐྱེ་མཆེད་དྲུག་གི་སྟོང་པ་ཉིད་ནི་དང་པོའོ། །བདག་མིག་སོགས་ཀྱིས་བཟའ་བྱའི་ཕྱིའི་
སྐྱེ་མཆེད་དྲུག་གི་སྟོང་པ་ཉིད་ནི་གཉིས་པ་དང་། གཉིས་པོ་དེ་དག་གི་ཚོགས་པ་གཅིག་པོའི་སྒོ་
ནས་གནས་གྱུར་པའི་རྟེན་ཁོག་པ་ལ་བཟའ་བའི་གང་ཟག་དང་། བཟའ་བྱ་བདག་གི་བ་མེད་
པའི་སྟོང་པ་ཉིད་ནི་གསུམ་པ་ཕྱི་ནང་སྟོང་པ་ཉིད་དོ། །གཞན་གྱི་གཞི་སྣོད་ཀྱི་འཇིག་རྟེན་ནི་རྒྱ་
ཆེ་བས་དེ་ལ་ཀུན་བརྟགས་པའི་སེམས་ཅན་གྱི་དངོས་པོ་མེད་པ་དེའི་སྟོང་པ་ཉིད་ནི་བཞི་པའོ།།
ནང་གི་སྐྱེ་མཆེད་སོགས་དེའང་གང་གིས་སྟོང་པར་མཐོང་ཞེ་ན། གཟུང་འཛིན་གྱིས་སྟོང་པ་
ཉིད་ཤེས་པས་མཐོང་སྟེ། ཡུལ་དེ་ལ་གཟུང་འཛིན་དུ་ཞེན་པ་ཞིག་པའམ། ཡང་ན་སྟོང་ཉིད་
ཡུལ་དུ་བྱེད་པའི་ཤེས་པ་དེ་ཤེས་པས་སོ། །འཛིན་པ་པོའི་གང་ཟག་དང་གཟུང་འཛིན་གཉིས་
ཀྱིས་སྟོང་པ་ནི་ལྔ་པ་སྟོང་པ་ཉིད་སྟོང་པ་ཉིད་དོ། །ཇི་ལྟར་སྟོང་པ་ཉིད་ཤེས་པས་མཐོང་བ་ཉིད་
ཀྱང་དོན་དམ་པའོ་སྙམ་པའི་རྣམ་རྟོག་ཞིག་པའམ་དོན་དམ་པའོ་སྙམ་པའི་རྣམ་པའི་དངོས་པོ་
དེ་ཤེས་པ་དེ་སྟོང་པ་དྲུག་པ་དོན་དམ་པ་སྟོང་པ་ཉིད་དོ། །གང་གི་ཕྱིར་བྱང་ཆུབ་སེམས་དཔའ་
སྟོང་པ་ཉིད་སྒྲུབ་དགོས་པ་དེ་ཡང་དངོས་པོར་སྒྲོ་བརྟགས་ཤིང་ཞེན་པ་ཞིག་པའི་ཆེད་དུ་མདོ་
སྡེའི་དགོངས་ པ་ ཐམས་ ཅད་ ལུང་ བསྟན་ པའི་ ཕྱིར་ འདུས་ བྱས་ སྟོང་ པ་ ཉིད་ནས་ ཆོས་
ཐམས་ཅད་སྟོང་པ་ཉིད་ཀྱི་བར་ཐུན་མོང་དང་ཐུན་མོང་མ་ཡིན་པ་བྱང་སེམས་ཀྱི་སྟོང་པ་
ཉིད་རྣམས་བཤད་དོ། །དགོས་པ་ཅིའི་ཕྱིར་སྒྲུབ་པར་བྱེད་ཅེ་ན། ལམ་འདུས་བྱས་དང་མྱང་
འདས། དེའང་འདུས་བྱས་ཏེ་རང་དོན་ཡེ་ཤེས་དང་སྤངས་པ་དེ་དག་གཉིས་ཐོབ་པར་བྱ་བའི་
ཕྱིར་བྱང་ཆུབ་སེམས་དཔའ་སྟོང་པ་ཉིད་སྒྲུབ་ཅིང་སྒོམ་པར་བྱེད་ཅེས་འོག་མ་ལའང་སྦྱར་རོ། །
དེ་གཉིས་ནི་འདུས་བྱས་དང་འདུས་མ་བྱས་སྟོང་པ་ཉིད་དང་སྦྱར་རོ། །གཞན་དོན་རྣམ་པ་
ཐམས་ཅད་དུ་རྟག་ཏུ་སེམས་ཅན་ལ་ཕན་པར་བྱའོ་སྙམ་པ་དེའི་སྟོང་པ་ཉིད་ནི་མཐའ་ལས་
འདས་པ་སྟོང་པ་ཉིད་དེ་སྒྲུབ་པའི་ཕྱིར་རོ། །མི་གནས་པའི་མྱང་འདས་ལས་སྲིད་པ་འཁོར་བ་
2 ] 8



བss
གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
དེ་ཐོག་ཐ་མེད་པའི་སྟོང་པར་མ་མཐོང་ན་སྐྱེ་སྟེ་འཁོར་བ་སྟོང་པ་ལ་བཏང་ན་བྱང་ཆུབ་ཆེན་པོ་
མི་ཐོབ་པར་ཉན་རང་གི་སར་ལྟུང་བས་གཞན་དོན་དུ་དེ་བཏང་བར་མི་བྱ་བའི་ཐོག་ཐ་མེད་པ་
འཁོར་བའི་སྟོང་ཉིད་བཤད་དོ། །ཕུང་པོ་ཞི་བ་ལྷག་མེད་ཀྱི་དབྱིངས་ནའང་དགེ་བའི་རྩ་བ་མི་
ཟད་པར་བྱའོ་སྙམ་དུ་མི་འདོར་བས་ཟག་བཅས་ཀྱི་དངོས་པོའི་རྣམ་སྨིན་གྱི་ལུས་མེད་ཀྱང་
ཟག་མེད་ཀྱི་དངོས་པོའི་ཆོས་སྐུ་རྒྱུན་མི་ཆད་པའི་ཕྱིར། དོར་བ་མེད་པ་སྟོང་པ་ཉིད་བཤད་དེ།
སངས་རྒྱས་རྗེས་དྲན་ལས། དགེ་བའི་རྩ་བ་ཆུད་མི་ཟ་བ་ཞེས་གསུངས་པ་དེ་ཡིན་ནོ། །རིགས་
ནི༑ རྒྱུད་ནས་འོངས་པའི་ཐོག་མ་མེད་པའི་ཆོས་ཉིད་ཐོབ་པ་དེ་ནི་སྐྱེ་མཆེད་དྲུག་གི་ཁྱད་པར་
དེ་འདྲ་བ་ཡིན་ནོ་ཞེས་འབྱུང་བས། སེམས་དང་སེམས་མེད་ཀྱི་བྱེ་བྲག་གློ་བུར་དུ་བྱུང་པ་མ་
ཡིན་པས་རང་བཞིན་ཏེ་དེའི་སྟོང་པ་ཉིད་དོ། །འཕགས་པ་གྲོལ་སྡེ་ལ་སོགས་པ་ནི་སྐྱེ་མཆེད་
དྲུག་པོའི་ངོ་བོ་མ་ཡིན་གྱི་སེམས་ཅན་ཐམས་ཅད་སངས་རྒྱས་ཀྱི་རིགས་ཅན་ཡིན་པས་རིགས་
ནི་དེ་བཞིན་ཉིད་དོ་ཞེས་སོ། །དེ་ལྟར་ན་རང་བཞིན་དུ་གནས་པ་དང་སངས་རྒྱས་པའི་རིགས་
ཀྱི་རྣམ་པར་དག་པ་ཆོས་སྐུ་དང་གཟུགས་སྐུ་ཐོབ་བྱའི་ཕྱིར་སྟོང་ཉིད་དེ་བཤད་དོ། །གཟུགས་
སྐུའི་ཡོན་ཏན་སྐྱེས་བུ་ཆེན་པོའི་མཚན་བཟང་པོ་སུམ་ཅུ་རྩ་གཉིས་ནི། རྒྱུད་བླར། ལེགས་
གནས་འཁོར་ལོས་མཚན་པ་དང༌། །སྤངས་ཤིང་ཞབས་ལོང་མི་མངོན་དང་། །སོར་མོ་རིང་
དང་ཕྱག་ཞབས་ནི། །དྲ་བ་ཡི་ནི་འབྲེལ་བ་དང་། །པགས་འཇམ་གཞོན་ཤ་ཅན་ལེགས་ཉིད། །
སྐུ་ནི་བདུན་དག་མཐོ་བ་དང༌། །བྱིན་པ་ཨེ་ན་ཡ་འདྲ་གསང་། །གླང་པོ་བཞིན་དུ་སྦུབས་སུ་
ནུབ། །རོ་སྟོད་སེང་གེ་འདྲ་བ་དང་། །ཐལ་གོང་བར་མེད་རྒྱས་པ་དང༌། །དཔུང་མགོ་ལེགས་
ཟླུམ་ཕྱག་འཇམ་ལ། །ཟླུམ་ཞིང་མཐོ་དམན་མེད་པ་དང་། །ཕྱག་རིང་ཡོངས་སུ་དག་པའི་སྐུ། །
འོད་ཀྱི་དཀྱིལ་འཁོར་དང་ལྡན་དང༌། །མགྲིན་པ་དྲི་མེད་དུང་འདྲ་དང་། །འགྲམ་པ་རི་དྭགས་
རྒྱལ་པོ་ལྟར། །ཞེས་སོགས་ཇི་སྐད་འབྱུང་བ་དང་དཔེ་བྱད་བཟང་པོ་བརྒྱད་ཅུ་ཡང་མངོན་
2 19



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་རྒྱན་དུ། ཐུབ་པའི་སེན་མོ་ཟངས་མདོག་དང་། །མདོག་སྣུམ་མཐོ་དང་སོར་མོ་རྣམས། །
ཟླུམ་རྒྱས་བྱིན་གྱིས་ཕྲ་བ་དང༌། །རྩ་མི་མངོན་དང་མདུད་པ་མེད། །ཅེས་སོགས་ཇི་སྐད་འབྱུང་
བ་རྣམས་ཏེ་དེ་ཐོབ་བྱའི་ཕྱིར། དེའི་སྟོང་པ་ཉིད་རང་གི་མཚན་ཉིད་སྟོང་པ་ཉིད་སྒྲུབ་པར་བྱེད་
དོ༑ །ཆོས་སྐུའི་ཡོན་ཏན་སྟོབས་དང་མི་འཇིགས་པ་དང་མ་འདྲེས་པ་སོགས་སངས་རྒྱས་ཀྱི་
ཆོས་རྣམས་དག་པ་ཐོབ་པར་བྱ་བའི་ཕྱིར་སྒོམ་ཞིང་བྱང་ཆུབ་སེམས་དཔའ་སྒྲུབ་པར་བྱེད་པའི་
སྟོང་པ་ཉིད་ཆོས་ཐམས་ཅད་སྟོང་པ་ཉིད་ཅེས་བྱའོ། །གཉིས་པ་སྟོང་ཉིད་ཕྱི་མ་གཉིས་ཀྱི་རང་
བཞིན་ནི། སྒྲོ་སྐུར་གྱི་གཉེན་པོར་ལྟ་བ་ཐམས་ཅད་ལས་འབྱུང་བའི་ཕྱིར་དུ་ཇི་སྐད་བཤད་པའི་
ཟ་པོ་ལ་སོགས་པས་བྱིས་པ་ཀུན་བཏགས་པ་ལྟར་ཟ་བ་པོ་ལ་སོགས་པའི་གང་ཟག་དང་ནི་
ཆོས་རྣམས་ཀྱི་བདག་ཉིད་དངོས་པོ་མེད་པ་ནི་འདིར་སྟོང་པ་ཉིད་ཀྱི་རང་བཞིན་ཡིན་ལ་དེ་ནི་
དགག་བྱའི་གཞི་དངོས་མེད་ཀྱི་སྟོང་པ་ཉིད་ཡིན་པས་བཅོ་ལྔ་པ་དངོས་པོ་མེད་པ་སྟོང་པ་ཉིད་
དོ༑ །དགག་བྱ་དེའི་དངོས་པོ་མེད་པ་དེའི་དངོས་པོ་ངོ་བོ་ཡོད་པ་དང་དེ་ནི་དགག་བྱའི་དངོས་
པོ་མེད་པའི་ངོ་བོར་ཡོད་པ་ཉིད་ཀྱིས་སྟོང་པ་ཉིད་དེ། སྟོང་ཉིད་དེ་གཉིས་ནི་བཅུ་བཞི་པ་དེ་
ལས་ཐ་མར་གནས་གཉིས་སུ་འཇོག་སྟེ་སྟོང་ཉིད་ཀྱི་མཚན་ཉིད་བསྟན་པས་རིམ་པ་ལྟར་གང་
ཟག་དང་ཆོས་སུ་སྒྲོ་འདོགས་པ་དང་དེའི་སྟོང་ཉིད་ལ་སྐུར་འདེབས་བསལ་བའི་ཕྱིར་རོ། །
བཞི་པ་དབྱེ་བ་གཉིས་ཀྱི་འཐད་པ་སྒྲུབ་པ་ནི། ལུས་སེམས་ཐམས་ཅད་ཆོས་ཅན།
ད་གཟོད་གཉེན་པོ་འབད་པ་མེད་པར་གྲོལ་བར་འགྱུར་ཏེ། གལ་ཏེ་གློ་བུར་གྱི་ཉོན་མོངས་པ་
རྣམས་ཀྱིས་འཁོར་བ་པའི་སྟོང་ཉིད་དེ་ཀུན་ནས་ཉོན་མོངས་པར་མ་གྱུར་པའི་ཕྱིར་རོ། །ཡང་
གལ་ཏེ་སེམས་ཅན་ཀུན་ཆོས་ཅན། ཐར་པ་ཐོབ་པའི་ཕྱིར་གཉེན་པོ་ལ་འབད་པའི་རྩོམ་པ་
ཀུན་འབྲས་བུ་མེད་པར་འགྱུར་ཏེ། གཉེན་པོ་སྐྱེས་ཀྱང་རྣམ་པར་དག་པར་ཆོས་རྣམས་ཀྱི་སྟོང་
ཉིད་དེ་མ་གྱུར་པ་སྟེ་མི་འགྱུར་བའི་ཕྱིར། དོན་ལ་མ་ཡིན་པའི་ཕྱིར་བཅིང་གྲོལ་གྱི་སྟོང་པ་ཉིད་
2 2 0



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
གཉིས་ཡོད་དོ། །དེ་གཞུང་གཟུགས་པ་ནི་སེམས་ཀྱི་ཆོས་ཉིད་སྟོང་པ་ཉིད་དེ་ནི་ཆོས་ཅན། རང་
བཞིན་གྱིས་ཀུན་ནས་ཉོན་མོངས་པ་མ་ཡིན་ལ་རང་བཞིན་གྱིས་མ་དག་པའང་མིན་ཏེ། རང་
བཞིན་གྱིས་འོད་གསལ་བ་ཡིན་པའི་ཕྱིར། རྒྱུད་བླར་ཡང་། སེམས་ཀྱི་རང་བཞིན་འོད་གསལ་
གང་ཡིན་པ། །དེ་ནི་ནམ་མཁའ་བཞིན་དུ་འགྱུར་མེད་དེ། །ཡང་དག་མིན་རྟོག་ལས་བྱུང་འདོད་
ཆགས་སོགས། །གློ་བུར་དྲི་མ་དེ་ཉོན་མོངས་མི་འགྱུར། །ཞེས་སོ། །སེམས་ཀྱི་རང་བཞིན་ཆོས་
ཅན། གློ་བུར་གྱི་ཉོན་མོངས་པས་ཉོན་མོངས་པ་མིན་ལ་དེ་ནི་གློ་བུར་དྲི་མས་དག་པ་མིན་ཏེ།
གློ་བུར་གྱི་ཉེ་བའི་ཉོན་མོངས་པས་ཀུན་ནས་ཉོན་མོངས་པའི་ཕྱིར། བཙུན་པ་བུ་སྟོན་ན་རེ།
སེམས་ཀྱི་རང་བཞིན་འོད་གསལ་དུ་བཤད་པས་སེམས་སེམས་བྱུང་རྫས་ཐ་དད་དུ་གྲུབ་ཅེས་
སྨྲ་བ་མི་འཐད་དེ། སེམས་འོད་གསལ་བ་ཞེས་པ་རིག་པ་འདུས་བྱས་ལ་མི་བྱ་སྟེ་དེའི་ཆོས་ཉིད་
འདུས་མ་བྱས་ལ་དགོངས་ཏེ། སློབ་དཔོན་བློ་བརྟན་གྱིས། འདིར་ནི་སེམས་ཀྱི་ཆོས་ཉིད་ལ་
སེམས་ཀྱི་སྒྲར་བཤད་དོ། །སེམས་ཉིད་ནི་དྲི་མའི་མཚན་ཉིད་ཀྱི་ཕྱིར་རོ། །ཞེས་སོ། །ལེའུ་དང་
པོའི་བཤད་པ་རྫོགས་སོ།། །།
དེ་ལྟར་ཡོད་མེད་གྱི་ཆོས་ལ་རྨོངས་ནས་སྒྲོ་སྐུར་སྤང་བའི་ཕྱིར་མཚན་ཉིད་དང་པོར་
བཤད་ནས། ད་ནི་རྨོངས་པ་སྤངས་པ་ནས་སྒྲིབ་པ་ལ་མཁས་པའི་ཕྱིར། གཉིས་པ་སྒྲིབ་པ་ལ་
ལྔ་སྟེ། རིགས་ཅན་གསུམ་གྱི་སྤྱི་དང་བྱེ་བྲག་གི་སྒྲིབ་པ་དང་། ཡང་དག་པར་སྦྱོར་བ་ལ་སྒྲིབ་པ་
དང༌། དགེ་བ་ལ་སོགས་པའི་བྱེད་རྒྱུ་ལ་སྒྲིབ་པ་དང་། སྒྲིབ་པ་གཞན་གསུམ་བཤད་པ་དང་།
སྒྲིབ་པ་ཐམས་ཅད་གཉིས་སུ་བསྡུ་བའོ། །དང་པོ་ནི་བྱམས་སེམས་ཀྱི་རིགས་ཅན་གྱི་ཉོན་སྒྲིབ་
ཤེས་སྒྲིབ་གཉིས་ཀྱི་དོན་གཉིས་དོན་ལ་ཁྱབ་པར་སྒྲིབ་པའམ། བྱམས་སེམས་ཀྱི་སྒྲིབ་པ་ལ་
ཁྱབ་པའི་སྒྲིབ་པ་དང་། ཉན་རང་གི་རིགས་ཅན་གྱི་ཉོན་སྒྲིབ་ནི་ཁྱབ་པ་མིན་གྱི་རང་དོན་ཉི་ཚེ་
ལ་སྒྲིབ་པ་དང༌། རིགས་ཅན་རྣམས་ལ་ཡུལ་ངན་པ་ལའང་ཆགས་སོགས་ཤས་ཆེ་བ་དང་ཆུང་
2 2 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་མང་ཉུང་དུ་འབྱུང་བས་ཆགས་སོགས་ལ་སྤྱོད་པ་རྣམས་ཀྱི་ལྷག་པའི་སྒྲིབ་པ་རིགས་ཅན་དེ་
རྣམས་ཀྱི་ཆགས་སོགས་ཆེ་བ་དང་རྒྱུན་རིང་བ་གཉིས་ཀ་མེད་པར་ཆ་མཉམ་ཞིག་མཚུངས་པའི་
སྒྲིབ་པ་དང་། བྱམས་སེམས་སྙིང་རྗེས་འཁོར་བ་ལེན་པ་དང་ཤེས་རབ་ཀྱིས་ཉེས་པ་མཐོང་སྟེ་
སྤོང་བ་སྟེ་གཏོང་བའི་ཚུལ་གྱིས་མི་གནས་པའི་མྱང་འདས་ལ་སྒྲིབ་པ་ནི་བྱང་སེམས་ཀྱི་སྒྲིབ་པ་
སྟེ༑ དེ་ལྟར་ན་དང་པོ་དང་ཐ་མ་གཉིས་བྱང་སེམས་ཀྱི་རིགས་ཅན་གྱི་སྒྲིབ་པ་དང༌། གཉིས་པ་
ཉན་ཐོས་སོགས་ཀྱི་དང་། མཉམ་ལྷག་གཉིས་ནི་བྱང་སེམས་དང་ཉན་ཐོས་སོགས་གཉིས་ཀྱི་
སྒྲིབ་པར་བསྟན་པ་ཡིན་ནོ། །སེམས་ཉེ་བར་ཉོན་མོངས་པར་བྱེད་ཅིང་སྒྲིབ་པས་ཉོན་སྒྲིབ་
ཡིན་ལ། ཤེས་བྱ་ལ་སྒྲིབ་པས་སམ། ཤེས་བྱ་ལ་ཡེ་ཤེས་ཀྱི་སྒྲིབ་པ་ལ་ཤེས་སྒྲིབ་ཅེས་བྱས་ཏེ་
མར་གྱི་བུམ་པ་བཞིན་ནོ། །བྱམས་སེམས་ནི་རིག་པའི་གནས་ལྔ་སོགས་ཐོས་པའི་ཚོགས་ཀྱིས་
ཕྱེ་བའི་ཕྱིར། དོན་གཉིས་ལ་ཁྱབ་པའི་སྒྲིབ་པ་དེའང་ཤེས་སྒྲིབ་ཉོན་མོངས་པ་ཅན་མིན་པའོ། །
གཉིས་པ་ལ་གཉིས་ལས། དང་པོ་སྤྱིར་བསྟན་པ་ནི། ཐར་པ་ལ་སྒྲིབ་བྱེད་ཉོན་མོངས་པའི་
མཚན་ཉིད་རྣམ་པ་དགུའོ། །དེའང་གང་ཞེ་ན། ཕྱི་མ་ལ་སྡུག་བསྔལ་སྣ་ཚོགས་པ་ཀུན་ཏུ་སྦྱོར་
བ་རྗེས་ཆགས་ཁོང་ཁྲོ་ང་རྒྱལ་མ་རིག་པ་ལྟ་བ་མཆོག་འཛིན་ཐེ་ཚོམ་ཕྲག་དོག་སེར་སྣ་རྣམས་
ཐར་པ་ལ་སྐྱོ་བ་ལས་སོགས་ལ་སྒྲིབ་པ་ཡིན་ནོ། །གཉིས་པ་བྱེ་བྲག་ཏུ་བཤད་པ་ནི། ཁམས་
གསུམ་གྱི་ཕུང་པོ་ལ་སྣུམ་ལྟར་ཞེན་པའི་ཁམས་གསུམ་གྱི་སྲེད་པ་རྗེས་ཆགས་ཀྱི་སྡུག་བསྔལ་
གྱི་ཉེན་ཡང་མི་སྐྱོ་བས་ཁམས་གསུམ་ལ་ཡིད་འབྱུང་ཞིང་སྐྱོ་བ་ལ་སྒྲིབ་པ་དང་ནི་ཀུན་ནས་
མནར་སེམས་པས་གསོད་སོགས་གནོད་པ་བྱེད་པའི་ཁོང་ཁྲོ་བ་ཞེ་སྡང་གིས་ཁོང་ཁྲོའི་རྒྱུ་
གནོད་པ་བྱེད་པ་ལ་བཏང་སྙོམས་སུ་བྱེད་པ་ལ་སྒྲིབ་པ་དང་། ང་རྒྱལ་ལ་སོགས་ལྷག་མ་བདུན་
གྱིས་མ་ནོར་བར་དེ་ཁོ་ན་མཐོང་བ་ལ་སྒྲིབ་པ་དང་། དེ་དག་གིས་སྒྲིབ་པའི་གོ་རིམ་ཀྱང་ང་
རྒྱལ་དང་ཆེ་བའི་ང་རྒྱལ་དང་ང་རྒྱལ་ལས་ཀྱང་ང་རྒྱལ་དང་ངའོ་སྙམ་པའི་ང་རྒྱལ་མངོན་པའི་
2 2 2



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
1
，
ང་རྒྱལ་བདུན་པོ་འཇིག་ལྟ་ལ་བརྟེན་ནས་སེམས་ཁེངས་པའི་མཚན་ཉིད་ཅན་དེས་སྐད་ཅིག་
གིས་འཇིག་པ་དང་དུ་མ་ཚོགས་པ་ལ་བདག་གམ་བདག་གིར་ལྟ་བ་ལ་གང་ཟག་དང་ཆོས་ཀྱི་
དབེན་པར་ཤེས་པ་ལ་སྒྲིབ་ཏེ། ངེས་འབྱེད་ཆ་མཐུན་གྱིས་དུས་སུ་ངའོ་སྙམ་པའི་ང་རྒྱལ་
གཉེན་པོ་ཆེ་ཆུང་གིས་བར་ཆོད་པ་དང་མ་ཆོད་པར་འབྱུང་བས་འཇིག་ལྟ་མ་སྤངས་པའི་ཕྱིར་
དང༌། མ་རིག་པས་རྟག་བདག་ཏུ་སྒོ་བརྟགས་ནས་མངོན་པའི་དང༌། ཅུང་ཟད་སྙམ་པའི་པའི་
དང༌། ཕུང་པོ་ལ་འཇིགས་ཚོགས་སུ་ལྟ་བ་དེའི་གཞི་ཉེར་ལེན་གྱི་ཕུང་པོ་མི་རྟག་སོགས་སུ་
ཤེས་པ་ལ་སྒྲིབ་པ་དང་། ལྟ་བས་ནི་འགོག་པ་ཞི་བ་སོགས་སུ་ཤེས་པ་ལ་སྒྲིབ་སྟེ། འཇིག་ལྟས་
བདག་ཏུ་བཟུང་ཞིང་མཐར་ལྟས་དེ་ཆད་ཀྱིས་དོགས་ནས་སྐྲག་པ་དང་། ལོག་ལྟས་འགོག་པ་
མེད་ཅེས་སྐུར་པ་འདེབས་པའི་ཕྱིར་དང༌། ལྟ་བ་ཚུལ་ཁྲིམས་བརྟུལ་ཞུགས་མཆོག་འཛིན་གྱི་
ངེས་འབྱིན་སོགས་ཀྱི་རྣམ་པར་ལམ་ཡོངས་སུ་ཤེས་པ་ལ་སྒྲིབ་སྟེ། ཚུལ་ཁྲིམས་བརྟུལ་ཞུགས་
ཙམ་ལ་སོགས་པས་དག་པར་མཆོག་ཏུ་འཛིན་པའི་ཕྱིར་དང་། ཐེ་ཚོམ་གྱིས་འཕགས་པའི་
བདེན་པ་དང༌། འབྱུང་བ་དཀོན་ཕྱིར་དྲི་མེད་ཕྱིར། །མཐུ་ལྡན་ཕྱིར་དང་འཇིག་རྟེན་གྱི། །རྒྱན་
གྱུར་ཕྱིར་དང་མཆོག་ཉིད་ཕྱིར། །འགྱུར་བ་མེད་ཕྱིར་དཀོན་མཆོག་ཉིད། །ཅེས་པ་ལྟར་དཀོན་
མཆོག་གསུམ་པོ། སངས་རྒྱས་ལ་ཉེས་པ་སྤངས་ཤིང་ཡོན་ཏན་ཕུལ་དུ་ཕྱིན་པ་མཐར་ཐུག་
པར་ཤེས་པ་དང་། ཆོས་ལ་འཁོར་བ་ལས་སྒྲོལ་བ་དང༌། སྡུག་བསྔལ་གཏན་དུ་ཞི་བ་དང་།
དེ་རྗོད་བྱེད་དུ་ཤེས་པ་དང༌། དགེ་འདུན་ལ་འབྲས་བུ་ལ་ཞུགས་གནས་བླ་ན་མེད་པའི་ཞིང་དུ་
ཤེས་པ་ལ་སྒྲིབ་སྟེ། ཡོན་ཏན་ལ་ཡིད་མི་ཆེས་པའི་ཕྱིར་རོ། །དེ་གསུམ་པོའི་ཡོན་ཏན་ཤེས་པ་
ལ་སྒྲིབ་བོ། །བདེན་པ་མཐོང་ནས་དེ་སྤངས་པས་ཤེས་ནས་དད་པ་བརྙེས་པས་ཡིད་ཆེས་པ་
ཡིན་ནོ། །ཉེ་ཉོན་ཕྲག་དོག་གིས་རྙེད་པ་དང་ནི་བཀུར་སྟི་ཡོན་ཏན་དང་འགལ་བ་དང་། གནོད་
པའི་རྩ་བར་གྱུར་པའི་ཉེས་པ་ཅན་དུ་ཤེས་པ་ལ་སྒྲིབ་པ་དང་། ཉོ་ཉོན་སེར་སྣས་ནི་ཡོ་བྱད་ལ་
2 2 3



1
G
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྷག་པར་ཆགས་པས་ཡོ་བྱད་དེ་ཚོགས་པས་བསྙུངས་ཤིང་དེས་དབེན་པ་ཡོན་ཏན་གྱི་གནས་
སུ་ཡོངས་སུ་ཤེས་པ་ལ་སྒྲིབ་པ་ཡིན་ནོ། །དེ་དག་གི་རིམ་པ་ནི་ཐར་པ་འདོད་པས་རིམ་པ་
བཞིན་འཇུག་པའི་སྒྲིབ་བྱ་ཆོས་ཀྱི་རིམ་པ་བཞིན་ནོ། །
གསུམ་པ་དགེ་བ་ལ་སོགས་པའི་བྱེད་རྒྱུ་ལ་སྒྲིབ་པ་ལ་གཉིས་ལས། དང་པོ་བསྟན་
པ་ནི། ཐུན་མོང་མ་ཡིན་པ་བྱམས་སེམས་ཀྱི་དགེ་བ་ལ་སོགས་དོན་རྣམ་པ་བཅུ་ལ་སྒྲིབ་པ་ལྔ་
ལ་ཉོན་སྒྲིབ་ལས་གཞན་གཙོ་བོར་ཤེས་སྒྲིབ་ཏུ་རིག་པར་བྱའོ། །གཉིས་པ་བཤད་པ་ལ་
གསུམ་ལས། དང་པོ་སྒྲིབ་བྱེད་ཀྱི་ངོ་བོ་ནི་བཅུ་གསུམ་སྟེ། བག་མེད་མེད་པ་ལ་སོགས་པས་
དགེ་བ་ལ་རྒྱུན་དུ་གུས་པར་སྦྱོར་བ་མེད་པ་དང་། མི་ཤེས་པ་ལ་སོགས་པས་བྱང་ཆུབ་དང་དེའི་
དགེ་རྩ་རྣམས་སྐྱེ་ཞིང་མཆེད་པའི་སྒོ་གསུང་རབ་ཡིན་པ་གཞན་ཕྱི་རོལ་པའི་བསྟན་བཅོས་ལ་
སྦྱོར་བ་དང་། འདོད་ཆགས་ལ་བྱམས་པ་གཉེན་པོར་སྒོམ་པ་ལྟར་གཉེན་པོ་ལ་ཚུལ་བཞིན་དུ་
རྣལ་འབྱོར་དུ་བྱེད་པ་མིན་པས་གང་སྐྱེད་པ་དང་གསུམ་དང་། ལེ་ལོ་ལ་སོགས་པས་བྱང་ཆུབ་
ཀྱི་དགེ་བ་སྐྱེས་པར་བྱེད་པ་བརྗེད་པ་དང་། སྐྱེས་ཀྱང་ཡང་ཡང་དུ་སྒོམ་ཞིང་ཡིད་ལ་མི་བྱེད་པ་
དང༌། བྱང་ཆུབ་ཐོབ་པའི་ཚོགས་གཉིས་ནི་རབ་ཏུ་མ་རྫོགས་པ་དང་། ཡང་ན་ངེས་འབྱེད་ཆ་
མཐུན་གྱི་སྒྲིབ་པ་ནི། དགེ་བ་མི་སྐྱེ་བ་དང་། དེ་སྐྱེས་པ་ཡིད་ལ་མི་བྱེད་པ་དང་། ཡིད་ལ་བྱེད་
ཀྱང་ཚོགས་མ་བསགས་པའོ། །ཞེས་ཁ་ཅིག་སྨྲའོ། །རྒྱུ་ཐེག་ཆེན་གྱི་རིགས་མེད་པར་ཉན་ཐོས་
ཀྱི་རིགས་ཅན་དང་རིགས་དང་ལྡན་ཡང་རྐྱེན་བྱེད་དུ་འཇུག་པའི་གཉེན་པོ་དང་འཕྲད་པར་མི་
ལྡན་པ་དང༌། ཕྲད་ཀྱང་འཁོར་བས་སེམས་ནི་ཡོངས་སུ་སྐྱོ་བས་མྱ་ངན་ལས་འདས་པར་
སེམས་པ་འཕྱོ་བ་དང་། སྒྲུབ་པ་ཕར་ཕྱིན་དང་མི་ལྡན་པ་དེ་དང་ལྡན་པ་ལ་འདི་ཞེས་རྟོག་
དཔྱོད་མི་ཤེས་པའི་སྐྱེ་བོ་ངན་པ་བླུན་པོ་དང་འགྲོགས་པ་དང་། བྱང་སེམས་ལ་ཞེ་སྡང་བ་ཡོན་
ཏན་མི་མཐོང་ཞིང་སྐྱོན་ཚོལ་ཞིང་ཉེས་པ་སྒྲོགས་པ་དང་འགྲོགས་པ་གསུམ་དང་། ཕྱིན་ཅི་ལོག་
2 2 4



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
རང་གི་གནས་ངན་ལེན་ནི་གཟུང་འཛིན་དུ་ཞེན་པའི་བག་ཆགས་མཐོང་སྤང་གི་སྒྲིབ་གཉིས་ཀྱི་
བག་ཆགས་ཀུན་གཞི་ལ་གསོས་པའམ་བདག་མེད་པ་ལ་བདག་སོགས་སུ་རྟོག་པ་དང་། ཤས་
ཆེ་ཡུན་རིང་དུ་འབྱུང་བའི་ཉོན་སྒྲིབ་དང༌། མཚམས་མེད་སོགས་ངན་སོང་དུ་ངེས་པའི་ལས་
སྒྲིབ་དང་། འཕགས་པའི་ཆོས་དེར་སྐྱེ་བའི་སྐལ་བ་མེད་པའི་ངན་སོང་སོགས་རྣམ་སྨིན་གྱི་སྒྲིབ་
པ་གསུམ་ལས་དེ་དག་ལྷག་མ་གང་རུང་དང་། རྣམ་གྲོལ་ཐོབ་པའི་ཤེས་རབ་ལས་སུ་མི་རུང་
བའམ་ངེས་འབྱེད་ཀྱི་གནས་མ་ཐོབ་པས་ཤེས་རབ་མ་སྨིན་པ་དང་གསུམ་དང་། རང་བཞིན་
གྱིས་ནི་ལྷན་ཅིག་སྐྱེས་ན་ལྟ་སོགས་ཀྱི་ས་བོན་ནམ་སྒོམ་སྤང་གི་བག་ལ་ཉལ་གནས་ངན་ལེན་
དང༌། གཏི་མུག་གི་ཆར་གཏོགས་པར་མི་སྤྲོ་བའི་ལེ་ལོ་དང༌། ཡང་དགེ་བ་ལ་མི་འཇུག་ཅིང་
ཏིང་ངེ་འཛིན་གྱི་རོ་མྱང་བ་བག་མེད་པ་དང་གསུམ་དང་། སྲིད་པ་ཉེ་ལེན་གྱི་ཕུང་པོ་སྤྱད་བྱ་
ལོངས་སྤྱོད་སོགས་ཡུལ་ལ་ཆགས་པ་དང་སངས་རྒྱས་ཉིད་མི་འགྲུབ་སྙམ་དུ་སེམས་ནི་ཞུམ་
པར་གྱུར་པ་དང་གསུམ་དང་། ཐེག་ཆེན་བསྟན་པའི་གང་ཟག་གི་ཡོན་ཏན་ལ་མི་སྲིད་སྙམ་དུ་
མ་དད་པ་དང་ཟབ་རྒྱ་ཐེག་ཆེན་གྱི་ཆོས་ལ་མ་མོས་པ་དང་། དགོངས་པའི་དོན་མ་རྟོགས་ནས་
སྐྱེ་བ་མེད་པ་ལ་སོགས་པ་དོན་ལ་སྒྲ་བཞིན་དུ་ནི་སྤྱོད་པ་དང་གསུམ་དང་། དམ་པའི་ཆོས་ལ་
དགེགས་སུ་བྱེད་པའི་སྒོ་ནས་འཆང་བ་སོགས་ཆེས་ཆེར་མི་འཛིན་པ་དང་། ཞེན་པ་དང་བཀུར་
སྟི་མ་གདུང་བའི་སྒོ་ནས་གཞན་དང་མཉམ་པའི་ལྷག་གིས་དོགས་ནས་ཆོས་མི་འཆད་པ་དང་།
སེམས་ཅན་ལ་སྙིང་རྗེ་མེད་པས་ཆོས་མི་འཆད་པ་གསུམ་དང༌། ཆོས་ཀྱིས་ཕོངས་པའི་ལས་
མདོ་སྡེ་འདི་སངས་རྒྱས་ཀྱི་གསུང་མ་ཡིན་གྱི་བདུད་ཀྱིས་སྨྲས་པའོ་ཞེས་སོགས་བྱས་པས་
འདིར་ཆོས་ཐོས་པས་ཕོངས་པ་དང༌། ཐོས་པ་ཉུང་བས་ཆོས་འབྱེད་མི་ནུས་པ་དང་། ཐོས་ཀྱང་
འདུན་པ་སོགས་སམ་སྤོང་བའི་འདུ་བྱེད་བརྒྱད་གང་དུ་མ་ཚང་བའི་ཏིང་ངེ་འཛིན་བསྒོམ་པ་
མ་རྫོགས་ཏེ་སྦྱངས་པ་མ་བྱས་པའོ། །གཉིས་པ་སྒྲིབ་བྱ་དེ་དག་སོགས་ཀྱི་ངོ་བོར་བྱང་ཆུབ་ཀྱི་
-
，
2 25



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུ་དགེ་རྩ་ཐམས་ཅད་སྒྲིབ་བྱ་དང་པོ་ཡིན་པ་དང་། དེའི་འབྲས་བུ་བྱང་ཆུབ་ནི་གནས་གྱུར་པའི་
དེ་བཞིན་ཉིད་དེ་གཉིས་པ་དང་། དགེ་བའི་ཚོགས་གཉིས་དང་བྱང་ཆུབ་སྟེ་ཡང་དག་པར་ལེན་
ཅིང་འཛིན་པ་བྱང་ཆུབ་ཏུ་སེམས་བསྐྱེད་པ་དང་། ཉིད་དེ་རང་གཞན་ལ་ཕན་པ་བྱེད་པའི་
བསམ་པ་སེམས་པ་འདུན་པ་དང་བཅས་པ་སྟེ། བརྟན་པ་རྣམས་ཀྱི་སྨོན་ལམ་ནི། །སེམས་པ་
འདུན་དང་བཅས་པ་དང་། །ཞེས་སོ། །ཉན་ཐོས་སོགས་ལས་རང་བཞིན་གྱིས་དབང་པོ་རྣོ་
བས་སམ་བྱང་སེམས་རྣམ་པ་ཐམས་ཅད་རྟོགས་པ་དང་ཆོས་ཟབ་རྒྱས་ལ་མོས་པས་བློ་ལྡན་
བྱང་སེམས་དང་གང་ཟག་ཆོས་ལ་སྒྲོ་སྐུར་གྱི་འཁྲུལ་པ་མེད་པ་མཐོང་ལམ་དང་། སྒྲིབ་པ་སྤོང་
བའི་གཉེན་པོ་ཡིན་པས་སྒྲིབ་པ་མེད་པའི་སྨོན་ལམ་དང་། དགེ་རྩ་སྐྱེས་པ་རྣམས་སངས་རྒྱས་
སུ་སེམས་ཀྱི་ཡོངས་སུ་བསྔོ་བ་དང་སངས་རྒྱས་དང་བྱང་སེམས་དང་ཆོས་ཐེག་ཆེན་གྱི་གསུང་
རབ་དང་དོན་སྟོང་ཉིད་ལ་མོས་པའི་སྒོ་ནས་མི་སྐྲག་པ་དང༌། ཆོས་གནས་པའམ་གཞན་རྗེས་
སུ་བཟུང་བའི་ཕྱིར་ཆོས་ལ་སེར་སྣ་མེད་པས་སྟོན་པ་དང་། སེམས་ཀྱི་དབང་ཐོབ་པ་ནི་སངས་
རྒྱས་ཏེ་དབང་བྱེད་པ་ནི་སེམས་དང་སྤོང་བ་དང་མཐུ་ཕུན་སུམ་ཚོགས་པ་སྟེ། དེ་དག་ནི་མདོར་
བསྟན་དུ། དགེ་ལ་སོགས་པ་བཅུ་ལས་གཞན་ཞེས་པའི་དེ་དག་ལ་སོགས་པ་བསྒྲིབ་བྱ་དོན་
བཅུ་པོའོ། །
གསུམ་པ་བསྒྲིབ་བྱ་སྒྲིབ་བྱེད་སྦྱར་བ་ནི། དོན་བཅུ་པོ་དེ་དག་གི་ནི་སྒྲིབ་པ་རྣམས་
རིམ་པ་བཞིན་རེ་རེ་ལ་གསུམ་གསུམ་དག་ཏུ་ཤེས་པར་བྱ་སྟེ། དགེ་བ་སྐྱེ་བའི་བྱེད་དུ་སྦྱོར་བ་
དང་སྐྱེ་མེད་ལ་སྦྱོར་བ་དང་ཚུལ་བཞིན་ལ་སྦྱོར་བ་གསུམ་ནི། མིག་གི་རྣམ་ཤེས་སྐྱེ་བའི་བྱེད་རྒྱུ་
མིག་སོགས་ལྟ་བུ་སྟེ། དེའང་སྦྱོར་མེད་ལ་སོགས་སྦྱོར་བ་སོགས་ལ་དངོས་སུ་དགེགས་སུ་གྱུར་
པ་ན་གཅིག་ནས་གཅིག་ཏུ་བརྒྱུད་དེ་དགེ་བ་སྐྱེ་བ་ལ་སྒྲིབ་པ་ལྟར་དགེ་བ་སྒྲིབ་པ་སྟེ། དགེ་བའི་
རྩ་བ་དེ་ལ་གནས་པའི་བྱེད་རྒྱུ་མི་སྲིད་པར་དེ་སྐྱེད་པའི་བྱེད་རྒྱུས་བསྐྱེད་བྱ་ཡིན་པའི་ཕྱིར་རོ། །
，
2 2 6



t，
གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
བྱང་ཆུབ་ནི་དེ་བཞིན་ཉིད་དྲི་མ་དང་བྲལ་བ་སྟེ། དེ་སྐྱེད་པ་མ་ཡིན་གྱི་དེ་གནས་པའི་བྱེད་རྒྱུ་སྐྱེ་
བ་དང་ཡིད་བྱེད་ལ་སོགས་གསུམ་ནི། སེམས་ཅན་སྐྱེ་བ་གནས་པའི་བྱེད་རྒྱུ་ཟས་བཞི་ལྟ་བུ་སྟེ།
དེ་ལ་དགེ་རྩ་སྐྱེ་བ་མེད་པ་ལ་སོགས་པས་གེགས་བྱེད་པས་གནས་པ་བྱང་ཆུབ་ལ་སྒྲིབ་པ་སྟེ།
བྱང་ཆུབ་དེ་ཉོན་མོངས་སོགས་ཀྱི་དང་མི་འདྲ་བར་གཞན་དུ་མི་གཡོ་ཞིང་རྟག་ཏུ་མི་ལྡོག་པར་
གནས་པའི་ཕྱིར་རོ། །དགེ་བའི་ཆོས་ཀུན་གྱི་གཞི་རྟེན་བྱེད་པ་བྱང་ཆུབ་སེམས་ཀྱི་བྱེད་རྒྱུ་
རིགས་དང་ལྡན་པ་སོགས་ནི་སེམས་ཅན་གྱི་གནས་པ་གཞི་ལྟ་བུ་སྟེ་རིགས་དང་མི་ལྡན་པ་
སོགས་ཀྱིས་དགེ་བའི་ཆོས་ཐམས་ཅད་ཡང་དག་པར་བརྟེན་པ་བྱང་ཆུབ་ཀྱི་སེམས་ལ་བསྒྲིབ་
པའི་ཕྱིར་རོ། །བློ་གསལ་བའི་བྱེད་རྒྱུ་སྒྲུབ་པ་ཕུན་ཚོགས་དང་ལྡན་པ་སོགས་ནི་གཟུགས་
གསལ་བྱེད་ཀྱི་སྣང་བ་ལྟ་བུ་སྟེ། དེ་ལ་ནི་སྒྲིབ་པ་སྒྲུབ་པ་དང་མི་ལྡན་པ་སོགས་ཏེ། བྱང་
སེམས་དེས་གསལ་བར་སྟོན་པར་བྱེད་པའི་ཕྱིར་རོ། །འཁྲུལ་པ་ལྡོག་པར་འགྱུར་བའི་བྱེད་རྒྱུ་
ཕྱིན་ཅི་ལོག་གི་གནས་ངན་ལེན་བཅོམ་པ་སོགས་ནི་འབྲས་ཆན་བཙོ་བར་བྱེད་པའི་མེ་ལྟ་བུ་སྟེ།
དེ་ལ་ཕྱིན་ཅི་ལོག་གི་གནས་ངན་ལེན་སོགས་ཀྱི་སྒྲུབ་པ་སྟེ། འཁྲུལ་མེད་ནི་འཁྲུལ་པ་ལྡོག་
པའི་བདག་ཉིད་ཅན་ཡིན་པའི་ཕྱིར་རོ། །སྒོམ་སྤང་དང་བྲལ་བའི་བྱེད་རྒྱུ་ལྷན་སྐྱེས་ཀྱི་གནས་
ངན་ལེན་བཅོམ་པ་སོགས་ནི་རྩྭ་བརྔ་བའི་ཟོར་བ་ལྟ་བུ་སྟེ། དེ་ལ་ལྷན་སྐྱེས་ཀྱི་གནས་ངན་ལེན་
སོགས་ཀྱིས་སྒྲིབ་སྟེ། སྒོམ་ལམ་དེས་སྒྲིབ་པ་དང་བྲལ་བའི་ཕྱིར་རོ། །དགེ་བ་སངས་རྒྱས་སུ་
བསྒྱུར་བའི་བྱེད་རྒྱུ་སྲིད་པ་དང་ལོངས་སྤྱོད་པས་ཕྱིར་ཕྱོགས་པ་སོགས་ནི་གསེར་རྒྱན་དུ་
བསྒྱུར་བའི་མགར་བ་ལྟ་བུ་སྟེ། དེ་ལ་སྒྲིབ་པ་ནི་སྲིད་པ་སོགས་ལ་ཆགས་པ་སྟེ། བསྔོ་བ་ནི་
དམན་པར་བསྔོ་བ་བོར་ནས་བྱང་ཆུབ་ཆེན་པོར་བསྔོ་བས་སོ། །གང་ཟག་དང་ཆོས་ལ་ཡིད་
ཆེས་པའི་བྱེད་རྒྱུ་གང་ཟག་ལ་ཡོན་ཏན་སྲིད་སྙམ་པ་སོགས་ལ་མི་སྐྲག་པ་ནི་མེའི་དུ་བ་ལྟ་བུ་སྟེ།
དེ་ལ་གང་ཟག་ལ་མ་དད་པ་ལ་སོགས་པས་སྒྲིབ་པ་སྟེ། ཡིད་མ་ཆེས་པས་སྐྲག་པའི་ཕྱིར་རོ། །
2 27



L，
T
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེར་སྣ་མེད་པར་ཡིད་ཆེས་པར་བྱེད་པའི་བྱེད་རྒྱུ་ཆོས་ལ་ཆེར་ཆེར་འཛིན་པ་སོགས་ནི་རྟགས་
དང་དཔེ་ལྟ་བུ་སྟེ། དེ་ལ་ཆོས་ལ་གཅེས་པར་མི་འཛིན་པ་ལ་སོགས་པས་སྒྲིབ་སྟེ། སེར་སྣ་མེད་
པ་ནི་ཆོས་ལ་སེར་སྣ་མེད་པས་གཞན་ཡིད་ཆེས་པར་བྱེད་པའི་ཕྱིར་རོ། །དབང་བྱེད་པ་ཐོབ་
པའི་བྱེད་རྒྱུ་ཆོས་ཀྱི་ཕོངས་པའི་ལས་མེད་པ་སོགས་གསུམ་ནི་འགོག་པ་ཐོབ་པའི་ལམ་ལྟ་བུ་
སྟེ༑ དེ་ལ་ཐོས་པས་འཕོང་སོགས་ཀྱིས་སྒྲིབ་སྟེ། དབང་ནི་དབང་བྱེད་པ་ཐོབ་པའི་ཕྱིར་རོ། །
དགེ་སོགས་ཀྱི་གོ་རིམ་ཡང་བྱང་ཆུབ་འདོད་པ་དང་པོར་དགེ་རྩ་བསྐྱེད་པ་དེའི་སྟོབས་ཀྱིས་བྱང་
ཆུབ་ཐོབ་པར་བྱེད། དགེ་རྩ་སྐྱེ་བའི་གཞི་བྱང་ཆུབ་ཀྱི་སེམས་ཡིན་ལ་བྱང་ཆུབ་ཀྱི་གནས་བློ་
ལྡན་དང་། དེས་ཕྱིན་ཅི་མ་ལོག་པ་མཐོང་ལམ་དང་། དེ་ལ་ཡང་དག་པར་གོམས་པས་སྒྲིབ་པ་
སྤོང་བ་དང་། སྒྲིབ་པ་མེད་ན་དགེ་བ་དམན་པ་ལ་མི་བསྔོ་སངས་རྒྱས་སུ་བསྔོ་བ་དང་། དེ་ལྟ་བུ་
ནི་སངས་རྒྱས་ཀྱི་ཆོས་ལ་དགའ་སྟེ་མི་སྐྲག་པས་དང་། མི་སྐྲག་པ་དེ་ཆོས་ཀྱི་ཡོན་ཏན་མཐོང་
ནས་གཞན་ལ་སྟོན་པས་དང༌། དེ་ལྟ་བུ་སྟེ་སངས་རྒྱས་ནས་ཆོས་ཐམས་ཅད་ལ་དབང་ཐོབ་
བས་རིམ་པ་བཞིན་བསྟན་ནོ། །འགྲེལ་པ་ལས་བྱེད་རྒྱུ་བཅུ་ནི་སྐྱེ་བ་དང་། གནས་པ་རྟེན་དང་
བརྟེན་བྱ་དང་། །འགྱུར་དང་འབྲལ་དང་གཞན་དུ་ཡང༌། །ཡིད་ཆེས་གོ་བྱེད་ཐོབ་རྣམས་ལ། །
མིག་དང་ཟས་ས་མར་མེ་དང་། །མེ་ལ་སོགས་པ་དེ་ཡི་དཔེ། །ཟོར་བ་བཟོ་ཤེས་དུ་བ་དང་། །
རྒྱུ་དང་ལམ་ལ་སོགས་པ་གཞན། །ཞེས་བར་ཚིགས་གཉིས་ཀྱིས་བསྡུས་སོ། ། །
བཞི་པ་སྒྲིབ་པ་གཞན་གསུམ་བཤད་པ་ལ་གཉིས་ལས། དང་པོ་དབྱེ་བ་སྤྱིར་བསྟན་
པ་ནི། བྱང་ཆུབ་ཀྱི་ཕྱོགས་ཀྱི་ཆོས་རྣམས་དང་ཕ་རོལ་ཏུ་ཕྱིན་པ་བཅུ་དང་ས་བཅུ་ལ་སྒྲིབ་པ་
དག་ནི་སྒྲིབ་པ་སྔ་མ་ལས་གཞན་མིན་ཏེ། སྔ་མ་ནི་རྒྱུ་ལ་སྒྲིབ་པའི་སྒོ་ནས་འབྲས་བུ་སྒྲིབ་པར་
བཤད་ལ། འདིར་འབྲས་བུ་ལ་དངོས་སུ་བསྒྲིབས་པས་སམ། ཡང་ན་སྔ་མ་སྦྱོར་བ་མེད་པ་ལ་
སོགས་པ་ལས་གཞི་ལ་མི་མཁས་སོགས་གཞན་ཡིན་ནོ་ཞེས་རིག་པར་བྱའོ། །གཉིས་པ་སོ་
，
-
，
2 2 8



མནར་
T
，
གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། །༡།
སོར་བཤད་པ་ལ་གསུམ་ལས། དང་པོ་དེ་ཁོ་ན་ལ་འཇུག་པ་ལ་སྒྲིབ་པ་ནི། བདག་གི་གནས་
སུ་གསུམ་བཟུང་བའི་ལུས་དང་ལོངས་སྤྱོད་བཟུང་བའི་འཚོ་བ་དང་། བདག་ཏུ་ཞེན་པའི་གཞི་
སེམས་དང་ཉོན་མོངས་དང་། བྱ་བར་བཟུང་བའི་གཞི་སྟེ་ཡུལ་ཆོས་ཏེ་དེ་རྣམས་ཀྱི་རང་སྤྱིའི་
མཚན་ཉིད་ལ་མི་མཁས་པས་དྲན་པ་ཉེར་བཞག་ལ་སྒྲིབ་ཅིང་ལེ་ལོས་ནི་བརྩོས་འགྲུས་ཀྱི་རང་
བཞིན་མི་དགེ་བ་སྐྱེས་པ་སྤོང་། མ་སྐྱེས་པ་མི་སྐྱེ་བ་དང་དགེ་བ་མ་སྐྱེས་པ་བསྐྱེད། སྐྱེས་པ་
ཕྱིར་ཞིང་འཕེལ་བར་བྱེད་པའི་ཡང་དག་པར་སྤོང་བར་གཞི་ལ་སྒྲིབ་པ་དང་། འདུན་པ་དང་
བརྩོན་འགྲུས་དང་སེམས་དང་སྤྱོད་པ་བཞི་ལས་གང་རུང་མ་ཚང་བས་སྒོམ་པ་མ་རྫོགས་པ་
དང༌། སྤོང་བའི་འདུ་བྱེད་བརྒྱད་སྒོམ་པ་མ་རྫོགས་པ་དང༌། གཉིས་ཀྱི་ཏིང་ངེ་འཛིན་སྒོམ་
པ་ཉམས་པ་སྟེ་མ་ཚང་བས་རྫུ་འཕྲུལ་གྱི་རྐང་པ་རྣམས་ལ་སྒྲིབ་པ་དང་འཁོར་བས་སྐྲག་སྟེ་
ཡིད་འབྱུང་ནས་ཐར་པ་ཆ་མཐུན་གྱི་དགེ་རྩ་རྣམས་མི་སྐྱེད་པས་དབང་པོ་ལྔ་ལ་སྒྲིབ་སྟེ། དེ་
སྐྱེས་ན་དད་སོགས་ཀྱི་དབང་པོའི་མིང་ཐོབ་པ་དང་མི་མཐུན་ཕྱོགས་མ་དད་པ་སོགས་དང་འདྲེ་
བ་དབང་པོ་དེ་དག་ཉམ་ཆུང་བས་སྟོབས་ལྔ་ལ་སྒྲིབ་པ་དང་། ཀུན་བརྟགས་ཀྱི་ལྟ་བ་ལ་སོགས་
ཉེས་པས་བྱང་ཆུབ་ཀྱི་ཡན་ལག་བདུན་ལ་སྒྲིབ་སྟེ། དེ་མཐོང་ལམ་ལ་བཞག་པའི་ཕྱིར་རོ། །
འཇིག་ ལྟ་ མཐར་ལྟ་ལྷན་སྐྱེས་དང་ མཚུངས་ ལྡན་ དང་ བཅས་ པ་ སྒོམ་ སྤང་ དེའི་ ས་ བོན་
གནས་ངན་ལེན་གྱི་སྐྱོན་ཆགས་པས་ལམ་གྱི་ཡན་ལག་བརྒྱད་ལ་སྒྲིབ་སྟེ། བརྒྱད་པོ་དེ་སྒོམ་
ལམ་ལ་བཞག་པའི་ཕྱིར་རོ། །གཉིས་པ་དགེ་བ་བླ་ན་མེད་པ་ལ་སྒྲིབ་པ་ནི། ཕར་ཕྱིན་གྱི་
འབྲས་བུ་དེའི་སྒྲིབ་པ་ཞེས་བྱ་སྟེ། སྒྲིབ་བྱེད་དེ་སྤང་བར་ནན་ཏན་སྐྱེད་པའི་ཕྱིར་རོ། །སེར་
སྣས་ནི་སྦྱིན་པའི་ཕར་ཕྱིན་གྱི་འབྲས་བུ་ནོར་དང་ལོངས་སྤྱོད་མང་བའི་ཕྱུག་པོ་དང་ནི། ཡོ་བྱས་
ལ་དབང་བྱེད་པ་ལ་སྒྲིབ་སྟེ། འབྲས་བུ་དེའི་དགེག་བྱེད་པའི་ཕྱིར་རོ། །འཆལ་ཚུལ་ལུས་ངག་
གི་ལས་མི་དགེ་བས་མཛེས་པར་འགྲོ་བའི་བདེ་འགྲོ་ལྷ་མིའི་ཕུན་སུམ་ཚོ
2 2 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། ཁྲོ་བས་བཟོད་པའི་འབྲས་བུ་གནོད་བྱེད་ཀྱི་སེམས་ཅན་ལའང་ཕན་བྱེད་དུ་མི་གཏོང་
ཞིང་རྗེས་སུ་འཛིན་པ་ལ་སྒྲིབ་པ་དང༌། ལེ་ལོས་བརྩོན་འགྲུས་ཀྱི་འབྲས་བུ་བདག་གཞན་ལ་
གནོད་པར་ཞུགས་པའི་ཉེས་པ་བཞིན་དུ་ནི་ཡོན་ཏན་ཕན་པར་ཞུགས་པ་རྣམས་རིམ་པ་བཞིན་
བྲི་ཞིང་འཕེལ་བ་ལ་སྒྲིབ་པ་དང༌། རྣམ་གཡེང་གིས་བསམ་གཏན་གྱི་རྫུ་འཕྲུལ་དང་ཀུན་
བརྗོད་པའི་ཆོ་འཕྲུལ་གྱིས་གདུལ་བྱ་འདུན་པ་དང་སྨིན་པར་མཛད་ནས་བསྟན་པ་ལ་འཛུད་པ་
ལ་སྒྲིབ་པ་དང༌། འཆལ་བའི་ཤེས་རབ་ཀྱིས་ཤེས་རབ་ཀྱི་འབྲས་བུ་རྗེས་སུ་བསྟན་པས་
གདུལ་བྱ་ཉོན་མོངས་ལས་གྲོལ་བར་བྱེད་པ་ལ་སྒྲིབ་པ་དང༌། འཁོར་གསུམ་དུ་འཛིན་ཞིང་
བྱང་ཆུབ་ཆེན་པོར་བསྔོ་བའི་མཚན་ཉིད་ཀྱི་ཐབས་མི་ཤེས་པས་བྱང་ཆུབ་ཆེན་པོར་བསྔོ་བས་
དགེ་བ་མི་ཟད་པར་བྱེད་པའི་ཐབས་མཁས་ཀྱི་འབྲས་བུ་སྦྱིན་སོགས་དགེ་བ་བྱང་ཆུབ་བཞིན་
དུ་མི་ཟད་པ་ལ་སྒྲིབ་པ་དང༌། སྦྱིན་སོགས་མཐུན་པར་སྐྱེ་བར་སྨོན་ལམ་མི་འདེབས་པས་སྨོན་
ལམ་གྱི་འབྲས་བུ་ཚེ་རབས་ཀུན་ཏུ་སྐད་ཅིག་རེ་རེ་ལ་དགེ་བ་རྒྱུན་མི་ཆད་པར་འབྱུང་བ་ལ་
སྒྲིབ་པ་དང་། སོ་སོར་ལ་བརྟགས་པ་དང་སྒོམ་པ་ཉམ་ཆུང་བས་སྟོབས་ཀྱི་འབྲས་བུ་དགེ་བ་དེ་
ཉིད་དགེ་བ་དེ་ཉིད་སྐད་ཅིག་རེ་རེའམ་ཉིན་རེ་ལ་གཅིག་ཏུ་ངེས་པར་བྱེད་པ་ལ་སྒྲིབ་སྟེ། སོ་སོ་
ལ་བརྟགས་པ་དང་སྒོམ་སྟོབས་ཀྱིས་འབད་མི་དགོས་པར་སྦྱིན་སོགས་ལ་འཇུག་པས་སེར་སྣ་
ལ་སོགས་ཀྱིས་ཟིལ་གྱིས་མི་གནོན་པའི་ཕྱིར་རོ། །སོ་སོར་བརྟགས་པའི་སྟོབས་ནི་བརྟན་པ་
དང་ལྡན་པའི་ཤེས་རབ་ཡིན་ལ་བརྟན་པ་ནི་བརྩོན་འགྲུས་ཏིང་ངེ་འཛིན་ཤེས་རབ་གསུམ་ལྷན་
ཅིག་སྐྱེས་པ་ལ་བརྟགས་པའི་ཡེ་ཤེས་ཀྱི་འབྲས་བུ་བདག་ཉིད་འཁོར་གྱི་དཀྱིལ་འཁོར་དུ་
གནས་ཏེ་ཐེག་ཆེན་གྱི་ཆོས་ཟབ་ཅིང་རྒྱ་ཆེ་བ་རྣམས་ལ་རྫོགས་པར་ལོངས་སྤྱོད་པ་དང་སྤྲུལ་པ་
སྣ་ཚོགས་ཀྱི་ལུས་ཀྱིས་ཆོས་སྟོན་པས་སེམས་ཅན་ཡོངས་སུ་སྨིན་པར་བྱེད་པ་ལ་སྒྲིབ་པ་ནི་
ཐོས་པ་ལ་སྒྲ་ཇི་བཞིན་དུ་སྤྱོད་ཅིང་ཤེས་རབ་ཆུང་བའོ། །འདི་ལ་ཕར་ཕྱིན་མིང་དུ་བཅུ་ལ་རྫས་
23 0



-
，
གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
སུ་དྲུག་སྟེ་བཞི་ཤེས་རབ་ལས་ཕྱེ་བས་སོ། །ཤེར་ཕྱིན་ནི་འཇིག་རྟེན་ལས་འདས་པའི་མི་རྟོག་
པའི་ཡེ་ཤེས་ཡིན་ལ། བཞི་ནི་རྗེས་ཐོབ་ཀྱི་ཡེ་ཤེས་སོ། །ཡེ་ཤེས་ཀྱི་བྱེད་ལས་གཉིས་ཀྱི་མི་
རྟོག་པ་ལ་མེད་པས། ཡེ་ཤེས་མཆོག་ཡིན་ཞིང་མི་རྟོག་པ་ནི་མིན་ནོ། །དེ་ཁྱད་པར་དུ་འགྲོ་ལ་
སྒྲིབ་པ་ནི་ས་བཅུའི་སྒྲིབ་པ་སྟེ། དེ་ལ་ས་བཅུ་ནི། རབ་དགའ་དྲི་མེད་འོད་བྱེད་དང་། །འོད་
འཕྲོ་ཤིན་ཏུ་སྦྱང་དཀའ་དང་། །མངོན་གྱུར་རིང་སོང་མི་གཡོ་བ། །ལེགས་པའི་བློ་གྲོས་ཆོས་ཀྱི་
སྤྲིན། །ཞེས་བྱའོ། །དེ་ལས་ནི་འཇིག་རྟེན་ལས་འདས་པའི་ཏིང་ངེ་འཛིན་དང་ཤེས་རབ་སོགས་
གནས་སྐབས་ཀྱི་ཁྱད་པར་གྱི་རང་བཞིན་ཏེ་གོང་ནས་གོང་དུ་རྟོགས་པའི་གནས་དང་། དེ་ལས་
བྱུང་པའི་ཡོན་ཏན་གྱི་གཞི་དང་། ཡང་ན་བྱང་སེམས་དེ་དག་ལ་མང་དུ་གནས་སམ། འབྱུང་པོ་
དཔག་ཏུ་མེད་པ་ལ་འཇིག་པ་མེད་པའི་ཕྱིར་གོང་ནས་གོང་དུ་འགྲོ་བས་ས་ཞེས་བྱ་ལ། ས་དང་
པོ་ལ་བྱང་སེམས་ཀྱི་ཆོས་རྟོགས་ཤིང་སྦྱིན་པའི་ཕར་ཕྱིན་ལྷག་པར་ཆེའོ། །གཉིས་པ་ལ་ལྟུང་
བ་ཕྲ་མོ་དང་བྲལ་བའི་ཚུལ་ཁྲིམས་ངང་གིས་འབྱུང་བས་སྒྲུབ་པ་དང་། གསུམ་པ་ལ་ཚེ་རབས་
གཞན་དུའང་མི་ཉམས་པའི་སེམས་ཀྱི་བསླབ་པ་ཏིང་ངེ་འཛིན་དང་། བཞི་པ་ལྔ་པ་དྲུག་པ་ལ་
རིམ་པ་བཞིན་བྱང་ཆུབ་ཕྱོགས་ཆོས་དང་བདེན་པ་དང་རྟེན་འབྲེལ་ལ་དམིགས་པའི་ཤེས་རབ་
ཀྱི་བསླབ་པ་སྒྲུབ་པ་དང་། བདུན་པ་སོགས་བཞི་ལ་དེའི་འབྲས་བུ་བཞི་སྟེ། རྩོལ་མེད་མཚན་
མེད་ཀྱི་ཡེ་ཤེས་ལ་གནས་པ་དང་། ལྷུན་གྲུབ་མཚན་མེད་ཀྱི་ཡེ་ཤེས་ལ་གནས་པ་ཞིང་དག་པ་
དང་ལྷན་ཅིག་སྒྲུབ་པ་དང་། སོ་སོ་ཡང་དག་པར་རིག་པས་ཆོས་སྨྲ་བ་ལ་དབང་བ་དང་། ཏིང་
ངེ་འཛིན་དང་གཟུངས་ཀྱི་ཡོན་ཏན་ཁྱད་པར་དུ་སྒྲུབ་པའོ། །དེ་ལྟར་ས་བཅུར་ཆོས་ཀྱི་དབྱིངས་
ཀུན་ཏུ་འགྲོ་བའི་དོན་ལ་ལོག་པར་རྟོག་པ་ལ་རྣམ་པ་ཐམས་ཅད་དུ་སྦྱང་བ་ལ་གེགས་སུ་གྱུར་
པ་ཉོན་མོངས་ཡིན་པའི་མ་རིག་པ་བཅུ་དང༌། ཉོན་མོངས་དང་ཉེ་ཉོན་ཡང་སྒྲིབ་པ་ཡིན་ཏེ་ས་
བཅུའི་མི་མཐུན་ཕྱོགས་སམ་སྤང་བྱ་ཡིན་པའི་ཕྱིར། དེ་རྣམས་ཀྱི་གཉེན་པོ་དག་ནི་བྱང་སེམས་
2 3 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ས་བཅུ་ཡིན་ནོ། །དེའི་རྒྱུ་མཚན་མཐོང་སྤང་གི་ཀུན་འགྲོའི་དོན་དུ་རྟོགས་པས་བདེན་པ་ལ་
ལོག་རྟོག་གི་བག་ལ་ཉལ་ཐམས་ཅད་སྤོང་བས་སོ། །སྒོམ་སྤང་ནི་ས་ལྷག་མས་སྤོང་ལ།
མ་སྤངས་ཀྱང་སྤངས་པ་བཞིན་བྱམས་སེམས་ཀུན་ནས་ཉོན་མོངས་པར་བྱེད་པ་མིན་ཏེ།
ཐབས་ཆེན་རྣམས་དང་ལྡན་པ་ལ། །ཉོན་མོངས་བྱང་ཆུབ་ཡང་དག་འགྱུར། །ཞེས་སོ། །ས་
དང་པོར་དབྱེ་བ་བདག་མེད་ཆོས་ཅན། གཅིག་ལ་ཇི་ལྟ་བས་སྤྱིའི་མཚན་ཉིད་ཡིན་པས་ཀུན་ཏུ་
འགྲོ་བའི་དོན་དུ་རྟོགས་ཏེ། རྟོགས་པ་དེས་རང་བཞིན་གྱིས་སྟོང་ཉིད་ཐ་དད་པར་མ་མཐོང་
ནས་རང་གཞན་མཉམ་ཉིད་རྟོགས་ཏེ་རང་གཞན་དུ་རློམ་སེམས་མེད་དོ། །གཉིས་པ་ལ་འོད་
གསལ་དུ་མཐོང་བས་ཆོས་དབྱིངས་སྦྱང་རུང་རིམ་གྱི་མཐར་ཐུག་པ་མཆོག་གི་དོན་དུ་རྟོགས་ཏེ་
དེས་འདི་སྙམ་དུ་སྒྲུབ་ཏུ་མཚུངས་པ་ལ་བདག་གིས་དབྱིངས་རྣམས་ཀུན་ཏུ་དྲི་མ་གོང་ནས་གོང་
དུ་སྦྱང་བ་བྱ་བ་ལ་འབད་སྙམ་པའོ། །ས་འདི་དག་ལ་རྟོགས་པ་དང་གཉེན་པོ་དང་གཉེན་
པོའི་འབྲས་བུ་གསུམ་གསུམ་རིག་པར་བྱའོ། །ས་གསུམ་པ་ལ་ཆོས་དབྱིངས་དག་པའི་ཆོས་
སྐུའི་དབང་གིས་ཆོས་དབྱིངས་ཀྱི་རྒྱུ་མཐུན་ལས་བྱུང་པ་མདོ་སོགས་ཀྱང་རྒྱུ་དབྱིངས་དག་པ་
དང་འདྲ་བར་ཆོས་ཐོས་པ་མཆོག་ཏུ་མི་རྟོག་ཡེ་ཤེས་ཀྱིས་རིག་ནས། སངས་རྒྱས་ཀྱི་གསུང་
ཚིག་གཅིག་མཉན་པའི་མེ་འོབས་སྟོང་གསུམ་གྱི་སྟོང་ཆེན་པོའི་ཚད་ཙམ་ལའང་དགའ་བཞིན་
ཚངས་པའི་འཇིག་རྟེན་ནས་ནང་དུ་འགྲོ་བར་མདོ་ལས་གསུངས་སོ། །བཞི་པ་ཆོས་དབྱིངས་
བདག་དང་བདག་གིར་ཕྱིན་ཅི་ལོག་ཏུ་ཡོངས་སུ་འཛིན་པ་ཡིན་པ་མེད་ཅིང་གཟུང་བྱ་མ་ཡིན་
པའི་དོན་དུ་སྤྲོས་མེད་ཀྱི་ཡེ་ཤེས་ཀྱིས་རྟོགས་པ་དང་། མདོ་སོགས་ཆོས་ལ་སྲེད་པ་སྔར་གྱི་
ཡང་ལྡོག་གོ །ས་ལྔ་པ་ལ་སངས་རྒྱས་བྱང་སེམས་རྣམས་དང་རང་གི་རྒྱུད་རྣམས་སེམས་དང་
མཉམ་པ་ཉིད་འདི་ལྟ་སྟེ། དུས་གསུམ་གྱི་སངས་རྒྱས་ཀྱི་ཆོས་རྣམས་རྣམ་པར་དག་པ་ལ་
བསམ་པ་མཉམ་པ་ཉིད་གསུམ་དང་། ཚུལ་ཁྲིམས་དང་སེམས་དག་པ་ལ་མཉམ་ཉིད་གཉིས་
2 3 2



-
གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
དང༌། ལྟ་བ་ཐེ་ཚོམ་ཡིད་གཉིས་འགྱོད་པ་སེལ་བ་རྣམ་དག་ལ་བསམ་པ་མཉམ་ཉིད་དང་།
ལམ་དང་ལམ་མིན་ཤེས་པ་རྣམ་དག་བསམ་པ་མཉམ་ཉིད་དང༌། ལམ་ཤེས་པ་རྣམ་དག་ལ་
བསམ་པ་མཉམ་པ་ཉིད་དང་། བྱང་ཕྱོགས་ཆོས་རྣམས་གོང་ནས་གོང་དུ་འཇུག་པ་རྣམ་དག་ལ་
བསམ་པ་མཉམ་པ་ཉིད་དང་། སེམས་ཅན་ཐམས་ཅད་སྨིན་བྱེད་རྣམ་དག་བསམ་པ་མཉམ་
ཉིད་དང་། དེ་ལྟར་བཅུས་ཐ་དད་མེད་པའི་དོན་དུ་ཆོས་དབྱིངས་རྟོགས་པ་དང་། ས་དྲུག་པ་ལ་
ཆོས་དབྱིངས་འོད་གསལ་ལས་རང་བཞིན་གྱིས་ཉོན་མོངས་པ་དང་རང་བཞིན་གྱིས་རྣམ་པར་
དག་པའི་བདག་མེད་པའི་དོན་དུ་གློ་བུར་བའི་རྟེན་འབྲེལ་ལ་ཉོན་མོངས་རྣམ་དག་གི་བདག་
མེད་པར་རྟོགས་པའི་ཕྱིར་རོ། །ས་བདུན་པ་ལ་མཚན་མ་ཐམས་ཅད་མི་འབྱུང་བས་མདོ་
སོགས་ཆོས་མཚན་མས་ཆོས་དབྱིངས་ལ་འཇུག་པ་མི་བྱུང་ལ་མཚན་མ་ཐམས་ཅད་རོ་གཅིག་
པའི་རྣམ་པའི་ཡེ་ཤེས་ཀྱིས་ཆོས་དབྱིངས་མཚན་མ་ཐ་དད་མེད་པའི་དོན་ཉིད་དུ་རྟོགས་པ་དང་།
བརྒྱད་པ་ལ་རང་བཞིན་གྱིས་དག་པས་དྲི་བཅས་དྲི་མེད་ཀྱི་དུས་ནའང་ཆོས་དབྱིངས་འགྲི་མེད་
འཕེལ་བ་མེད་པའི་དོན་དུ་རྟོགས་ཏེ་སྔོན་མེད་པའི་ཆོས་མི་སྐྱེ་བའི་ཆོས་ལ་བཟོད་པ་ཐོབ་པས་
སོ༑ ༑བརྒྱད་པ་དང་དགུ་པ་དང་བཅུ་པ་ལ་ཆོས་དབྱིངས་དབང་ནི་རྣམ་པ་བཞིའི་གནས་
སུ་རྟོགས་སོ། །ཡིད་འཛིན་དང་རྣམ་པར་རྟོག་གྱུར་ཕྱིར་རྣམ་པར་མི་རྟོག་དང་། ཞིང་དང་ཡེ་
ཤེས་ལས་དག་ལ། །དབང་གི་རྣམ་པ་བཞི་ཡིན་ནོ། །དབང་དེ་མི་གཡོ་ལ་སོགས་པའི། །ས་
གསུམ་ལ་ནི་རྣམ་བཞི་སྟེ། །གཅིག་ལ་རྣམ་གཉིས་དེ་ལས་གཞན། །དབང་རེ་རེར་ནི་འདོད་པ་
ཡིན། །ཞེས་མདོ་རྒྱན་དུ་གསུངས་པ་ལྟར། དེའང་ས་བརྒྱད་པར་ལྷུན་གྲུབ་ཏུ་མཚན་མ་མི་བྱུང་
བས་ཆོས་དབྱིངས་མི་རྟོག །ཡེ་ཤེས་ལ་དབང་བའི་གནས་དང་། སངས་རྒྱས་ཀྱི་ཞིང་འཁོར་
གྱི་དཀྱིལ་འཁོར་ཀུན་སྟོན་པའི་མཐུ་བརྙེས་པས་ཆོས་དབྱིངས་ཞིང་དག་པ་ལ་དབང་བའི་
གནས་སུ་རྟོགས་ཏེ་དེ་གཉིས་ནི་ས་བརྒྱད་པ་ལ། དགུ་པ་ལ་ཆོས་དབྱིངས་ཡེ་ཤེས་ལ་དབང་
2 33



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་གནས་སུ་རྟོགས་ཏེ། སོ་སོ་ཡང་དག་རིག་བཞིས་མི་འཇིགས་པ་ཐོབ་པའི་ཕྱིར་རོ། །བཅུ་
པ་ལ་ཆོས་དམིགས་པ་ཐ་དད་པ་རྟོགས་པའི་སྒོ་ནས་ཁྱད་པར་འབྱེད་པ་ལ་ཡིན་གྱི་འབྲས་བུའི་
སྒོ་ནས་མིན་ནོ། །ས་འདི་དག་ལ་ཡོན་ཏན་འཐོབ་ཚུལ་དང་། ཁྱད་པར་ཅན་དུ་འགྱུར་བའི་
ཡོངས་སྦྱོང་དང༌། སོ་སོའི་ངོས་འཛིན་ལ་སོགས་སྤྲོས་པ་ལྷག་མ་ལུས་པ་རྣམས་ནི། མདོ་
དགོངས་འགྲེལ་དང༌། ས་བཅུ་པ་དང་། གསེར་འོད་ལ་སོགས་པ་དང་། བསྟན་བཅོས་རྒྱན་
རྣམ་གཉིས་ལ་སོགས་ལས་མཁས་པ་རྣམས་ཀྱིས་ཤེས་པར་བྱའོ། །
ལྔ་པ་སྒྲིབ་པ་ཐམས་ཅད་གཉིས་སུ་བསྡུ་བ་ནི། སྒྲིབ་པ་སྔར་བཤད་པ་ཐམས་ཅད།
སེར་སྣ་ལ་སོགས་རྣམ་རྟོག་གང༌། །དེ་ནི་ཉོན་མོངས་སྒྲིབ་པར་འདོད། །འཁོར་གསུམ་རྣམ་
པར་རྟོག་པ་གང༌། །དེ་ནི་ཤེས་བྱའི་སྒྲིབ་པར་འདོད། །ཅེས་གསུངས་པའི་ཉོན་མོངས་པའི་
སྒྲིབ་པ་དང་ཤེས་བྱའི་སྒྲིབ་པ་སྟེ་གཉིས་ཉིད་དུ་ངེས་ཏེ་དེ་ཁོ་ནར་བསྟན་ཏེ་གཉིས་པོ་དེར་ནི་
སྙོམས་འཇུག་གི་སྒྲིབ་པ་ལ་སོགས་སྒྲིབ་པ་ཐམས་ཅད་འདུས་པ་དེའི་ཕྱིར་སྡུད་བྱེད་གཉིས་པོ་
དེ་ཟད་ནས་ནི་སྒྲིབ་པ་ཐམས་ཅད་ལས་གྲོལ་བར་འདོད་པ་ཡིན་ནོ། །སངས་རྒྱས་ཀྱི་སའི་སྒྲིབ་
པ་མ་བཤད་དོ་ཞེ་ན། བཤད་དེ་ཁྱབ་པའི་སྒྲིབ་པ་བཤད་པའི་ཕྱིར་རོ། །སངས་རྒྱས་གྱི་སའི་
སྒྲིབ་པ་དེའང་ཉོན་མོངས་ཅན་མ་ཡིན་པའི་མ་རིག་པ་ཤིན་ཏུ་ཕྲ་མོ་དང་ཉོན་མོངས་པའི་
བག་ཆགས་ཕྲ་མོ་ཡིན་ནོ། །ལེའུ་གཉིས་པ་སྒྲིབ་པའི་ལེའུའི་བཤད་པ་རྫོགས་སོ།། །།
སྒྲིབ་པ་དེས་དེ་ཁོ་ན་ལ་མཁས་པར་བྱ་བའི་ཕྱིར། གསུམ་པ་དེ་ཁོ་ན་ལ་དོན་གཉིས་
ལས། དང་པོ་སྤྱིར་དབྱེ་བ་ནི། རྩ་བའི་དེ་ཁོ་ན་དང་། མཚན་ཉིད་ཀྱི་དེ་ཁོ་ན་དང་། ཕྱིན་ཅི་མ་
ལོག་པའི་དེ་ཁོ་ནའི་མཚན་ཉིད་དང་། འབྲས་བུ་དང་རྒྱུའི་དེ་ཁོ་ན་དང་། རགས་པ་དང་ནི་ཕྲ་
བའི་དེ་ཁོ་ན་དང༌། གྲགས་པའི་དེ་ཁོ་ན་དང་། རྣམ་པར་དག་པའི་ཡུལ་གྱི་དེ་ཁོ་ན་དང༌། བསྡུ་
བའི་དེ་ཁོ་ན་དང་། རབ་ཏུ་དབྱེ་བའི་མཚན་ཉིད་ཀྱི་དེ་ཁོ་ན་དང་། མཁས་པའི་དེ་ཁོ་ན་དང་། དེ་
，
2 3 4



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། (༡
ལ་ཕུང་པོ་ལ་མཁས་པ་ལ་སོགས་རྣམ་པ་བཅུ་ཡོད་པ་ནི་འོག་ནས་འབྱུང་བའི་གཅིག་དང་ཟ་བ་
དང་ཞེས་སོགས་བདག་ཏུ་ལྟ་བ་བཅུའི་གཉེན་པོའོ། །དེ་ན་བཅུའི་རྩ་བའི་དེ་ཁོ་ན་ལ་གཞན་
དགུ་འདུས་པར་བསྟན་པའི་ཕྱིར་དེ་བཤད་ལ། དེ་ལ་ཤེས་བྱ་སྤང་བྱ། མངོན་དུ་བྱ་བ་ལ་
ཞུགས་པའི་ཉེས་པ་སྤོང་བ་ལ་དེ་ཁོ་ན་གཉིས་པ་དང་། འཁོར་བ་ལ་སྐྱོ་བའི་ཐབས་ལ་བྱེད་པ་
དང༌། སྐྱོ་ནས་ཉན་ཐོས་ཀྱི་ཐེག་པས་ངེས་འབྱུང་བཞི་པ་དང༌། རྣམ་པར་ཐར་པའི་ཐབས་
རགས་པ་དང༌། སྒྲིབ་པ་ཐམས་ཅད་སྤོང་བའི་ཐབས་ཕྲ་བ་དང་། ལེགས་པར་བསྟན་པ་དང་།
ཕས་རྒོལ་ཚར་གཅོད་པ་གྲགས་པ་དང་། ཆོས་དབྱིངས་མཚུངས་པ་ལ་རིགས་དབང་པོ་བསམ་
པ་རྣམ་པར་དག་པའི་བྱེ་བྲག་དང༌། ཀུན་ནས་ཉོན་མོངས་པ་དང་རྣམ་བྱང་ལ་འཇུག་པའི་
ཐབས་བསྡུ་བ་དང་། དེ་བཞིན་ཉིད་ལ་སོམ་ཉི་ཟ་བ་བཟློག་པའི་མཐུ་བསྟན་པ་དབྱེ་བ་དང་།
བདག་འཛིན་བཟློག་པ་ལ་མཁས་པའི་དེ་ཁོ་ན་བཤད་པའོ། །རྒྱས་པར་བསྟན་ན་དཔག་ཏུ་
མེད་ཀྱང་། བཅུ་པོ་འདི་ནི་རྒྱལ་བས་ལྡེམ་པོར་དགོངས་ཏེ་གསུངས་པའི་གནས་སོ། །གཉིས་
པ་སོ་སོར་བཤད་པ་ལ་གཉིས་ལས། དང་པོ་རྩ་བའི་མེ་ལོང་ལྟ་བུའི་དེ་ཁོ་ན་ནི་ངོ་བོ་ཉིད་
གསུམ་སྟེ་དེ་ལ་དེ་ཁོ་ནར་བཞག་པའི་ཕྱིར་རོ། །དེའང་ཤེར་ཕྱིན་གྱི་ཚུལ་ཟབ་མོ་དེ་གསུམ་གྱི་
སྒོ་ནས་མ་ནོར་བར་རྟོགས་པར་བྱ་བའི་ཕྱིར་ཏེ། མངོན་པའི་མདོ་ལས། བྱུང་རྟེན་སྒྱུ་མ་
ལས་སོགས་བསྟན། །རྟགས་ལ་བརྟེན་པ་མེད་པ་བསྟན། །རྣམ་པར་དག་པ་བཞིར་བརྟེན་
ནས། །ཡོངས་སུ་གྲུབ་པ་བསྟན་པ་ཡིན། །དག་པ་དེ་ནི་རང་བཞིན་དང་། །དྲི་མ་མེད་དང་ལམ་
དང་དམིགས། །རྣམ་པར་དག་པའི་ཆོས་ཀྱི་རྣམས། །ཞེས་སོ། ཁ་ཅིག་འཇིག་རྟེན་པ་དང་དེ་
ལས་འདས་པ་དང་རྗེས་ཐོབ་གསུམ་གྱི་ཡུལ་བསྟན་པས་དེ་གསུམ་གསུངས་ཞེས་པ་འཆད་དོ།།
ངོ་བོ་ཉིད་གསུམ་ལས་ཀུན་བརྟགས་པའི་མཚན་ཉིད་རྨི་ལམ་དུ་རྨིས་པ་ལྟར་རྟག་ཏུ་མེད་པ་ནི་
མི་སླུ་བའི་ཕྱིར་དེ་བཞིན་པས་དེ་ཁོ་ན་དང་ཞེས་བྱས་ཏེ། དེ་དགོངས་འགྲེལ་གྱི་འགྲེལ་པ་ལ་
，
2 3 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདེན་གཉིས་གང་ཡང་མིན་ཞེས་བཤད་ལ། ཤཱནྟི་པ་ནི། ཡང་དག་མ་ཡིན་ཀུན་རྟོག་གིས། །
བརྟགས་པའི་བདག་ཉིད་ཀུན་རྫོབ་ཡིན། །ཞེས་གསུངས་ལ། འགྲེལ་བཤད་མཛད་པའང་ཐ་
སྙད་དུ་ཡོད་པས་ངོ་བོ་ཉིད་ཅེས་གསུངས་སོ། །གཞན་དབང་ནི་གཟུང་འཛིན་དུ་ཞེན་པའི་
གནས་སུ་ཡོད་ཀྱང་འཁྲུལ་པས་དེ་ཁོ་ན་ཕྱིན་ཅི་མ་ལོག་པ་མ་ཡིན་པ་དང་། ཡོངས་གྲུབ་ནི་
གཉིས་སུ་མེད་པའི་བདག་ཉིད་དུ་ཡོད་པ་དང་གཟུང་འཛིན་གཉིས་མེད་པའི་ཕྱིར་རྣམ་དག་གི་
དམིགས་པ་ཡིན་པས་དེ་ཁོ་ན་སྟེ། དེ་ལྟར་ཀུན་བརྟགས་པ་ལ་སོགས་པའི་ངོ་བོ་ཉིད་ནི་གསུམ་
དུ་འདོད་ཅེས་བྱའོ། ། །
གཉིས་པ་ལྷག་མ་གཞན་དེར་སྣང་གི་དེ་ཁོ་ན་ལ་དགུ་ལས། དང་པོ་དེར་སྣང་ང་
རྒྱལ་མེད་པ་མཚན་ཉིད་ཀྱི་དེ་ཁོ་ན་ནི་གསུམ་པོ་འདི་ལ་གང་ཤེས་ནས་ནི་ཆོས་དང་གང་ཟག་
གཉིས་སྣང་བ་ལྟར་ཡོད་ཅེའམ་འཁྲུལ་པའང་མེད་ཅེས་སྒྲོ་སྐུར་གྱི་ལྟ་བ་མི་འབྱུང་བ་དེ་ནི་ཀུན་
བརྟགས་ཀྱི་ངོ་བོ་ཉིད་ཀྱི་དེ་ཁོ་ནའི་མཚན་ཉིད་དོ། །གང་ཤེས་ནས་ནི་གཟུང་བ་དག་དང་
འཛིན་པ་དང་གཉིས་ལ་གཟུང་འཛིན་དུ་ཞེན་པ་ཡོད་པའམ་དེའི་ཐ་སྙད་གྱི་གནས་སུ་མེད་ཅེས་
སྒྲོ་སྐུར་གྱི་ལྟ་བ་མི་འབྱུང་བ་དེ་ནི་གཞན་དབང་གི་དེ་ཁོ་ནའི་མཚན་ཉིད་དོ། །གང་ཤེས་ནས་ནི་
དངོས་པོ་ཡོད་པ་དང་མེད་པར་སྒྲོ་འདོགས་པ་དང་སྐུར་པ་འདེབས་པར་ལྟ་བ་དག་མི་འབྱུང་བ་
དེ་ཡོངས་གྲུབ་ཀྱི་ངོ་བོའི་དེ་ཁོ་ནའི་མཚན་ཉིད་དོ། །གཉིས་པ་དེར་སྣང་ཕྱིན་ཅི་ལོག་གཉེན་
པོའི་དེ་ཁོ་ན་ལ་བཞི་ལས། དང་པོར་རྩ་བའི་དེ་ཁོ་ནར་མི་རྟག་པའི་དོན་ནི་རྟག་ཏུ་དེ་བཞིན་དུ་
ཡོད་པ་ལས་བཟློག་པ་ནི་མི་རྟག་པའི་དོན་ཏེ་དེ་ནི་གསུམ་སྟེ་རྟག་ཏུ་མེད་པའི་དོན་མི་རྟག་པ་
ཀུན་བརྟགས་པ་དང༌། སྐད་ཅིག་རེ་རེ་ལ་སྐྱེ་ཞིང་འཇིག་པའི་མཚན་ཉིད་གཞན་དབང་མི་རྟག་
པ་དང་། གློ་བུར་གྱི་དྲི་བཅས་དྲི་མ་མེད་པའི་དོན་གྱིས་མི་འབྱུང་བ་ཡང་ཡོངས་གྲུབ་མི་རྟག་
པར་བཞག་སྟེ་རྩ་བའི་དེ་ཁོ་ན་ཉིད་གསུམ་པོར་གོ་རིམ་བཞིན་ནོ། །གཉིས་པ་སྡུག་བསྔལ་གྱི་
|
པར་བ
2 3 6



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
དོན་ནི། ཀུན་བརྟགས་གང་ཟག་དང་ཆོས་ལ་ཞེན་པ་དེ་སྡུག་བསྔལ་གྱི་རྒྱུ་ཡིན་པས་སྡུག་
བསྔལ་ཉེ་བར་ལེན་པས་སྡུག་བསྔལ་དུས་ཀྱི་ཀུན་བརྟགས་ནི་སྡུག་བསྔལ་མ་ཡིན་ཏེ་མེད་པའི་
ཕྱིར་རོ། །གཞན་དབང་ནི་སྡུག་བསྔལ་གྱིས་སྡུག་བསྔལ་བས་མཚན་ཉིད་ཀྱིས་སྡུག་བསྔལ་མ་
ཡིན་པ་དང་ཞེས་ཏེ། གཞན་དབང་གི་མཚན་ཉིད་རྒྱུ་ལས་སྐྱེས་པ་ལ་བྱས་ནས་དག་པ་གཞན་
དབང་འདོད་པ་ལྟར་ན་ཟག་བཅས་གཞན་དབང་ཞེས་ཁྱད་པར་དུ་བྱའོ། །ཡོངས་གྲུབ་ནི་སྡུག་
བསྔལ་དང་འབྲེལ་བས་མི་རྟག་པ་ལས་གཞན་སྡུག་བསྔལ་དུ་འདོད་པ་ཡིན་ཏེ་གཞན་དབང་
སྡུག་བསྔལ་ ཡིན་ལ་དེའི་ཆོས་ཉིད་ཡིན་པས་སོ། །གསུམ་པ་སྟོང་ཉིད་ཀྱི་དོན་ནི། ཀུན་
བརྟགས་ནི་རི་བོང་གི་རྭ་ལྟར་ཚད་མར་ཡོད་པར་བཟུང་དུ་མེད་པས་དངོས་པོར་མེད་པའི་སྟོང་
པ་ཉིད་དང་། གཞན་དབང་ནི་བྱིས་པས་བཟུང་བ་བཞིན་དུ་བརྟགས་པ་ལྟར་དེ་དངོས་པོ་མིན་
པས་སྟོང་པ་ཉིད་དང་། ཡོངས་གྲུབ་ནི་གཉིས་མེད་ཀྱི་དངོས་པོའི་རང་བཞིན་ཡིན་པས་རང་
བཞིན་གྱིས་སྟོང་པར་འདོད་པ་ཡིན་ནོ། །བཞི་པ་བདག་མེད་པའི་དོན་ནི། ཀུན་བརྟགས་ནི་
བརྟགས་པའི་མཚན་ཉིད་ཀྱི་མཚན་ཉིད་དེ་ངོ་བོ་ཉིད་ཀྱི་མེད་པས་བདག་མེད་དང་གཞན་
དབང་ནི་བྱིས་པས་བརྟགས་པའི་མཚན་ཉིད་དེ་དང་མི་མཐུན་པ་སྟེ་མི་འདྲ་བས་གཞན་གྱི་
མཚན་ཉིད་དེའི་བདག་མེད་དང་། ཡོངས་གྲུབ་ནི་གཟུང་འཛིན་མེད་པའི་ངོ་བོ་ཡིན་པས་རང་
གི་མཚན་ཉིད་དེའི་བདག་མེད་པའོ་ཞེས་བསྟན་པ་ཡིན་ནོ། །
བཞི་པ་ཉན་ཐོས་ཀྱི་ཐེག་པས་ངེས་འབྱུང་གི་དེ་ཁོ་ན་ལ་བཞི་ལས། དང་པོ་སྡུག་
བསྔལ་ནི། ཀུན་ནས་ཉོན་མོངས་ཀྱི་ཕྱོགས་ཀྱི་སྡུག་བསྔལ་འབྲས་བུའི་དེ་ཁོ་ན་དང༌། ཀུན་
བྱུང་རྒྱུའི་དེ་ཁོ་ན་དང༌། རྣམ་བྱང་གི་ཕྱོགས་ཀྱི་འགོག་བདེན་འབྲས་བུའི་དེ་ཁོ་ན་དང་། ལམ་
བདེན་རྒྱུའི་དེ་ཁོ་ནའོ། །དེ་ལྟར་ན་མཚན་ཉིད་གསུམ་པོ་རེ་རེའང་ཆོས་ཅན་སྡུག་བསྔལ་གྱི་
བདེན་པར་འདོད་དེ། ཇི་སྐད་བཤད་པའི་མ་རིག་ལ་སོགས་བཞི་པོ་སྡུག་བསྔལ་གྱི་མཚན་ཉིད་
E
2 3 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ལ། དེ་རྣམས་གསུམ་པོ་རེ་རེའང་ཡོད་པ་དེའི་ཕྱིར་རོ། །གཉིས་པ་ཀུན་འབྱུང་ནི། ཀུན་
བརྟགས་ལ་ངོ་བོ་ཉིད་ཡོད་པར་ཞེན་པའི་ལས་ཀྱི་ཀུན་འབྱུང་དང་ནི་ཀུན་ནས་འབྱུང་བའི་ཀུན་
འབྱུང་བ་གཞན་དབང་ལས་ཉོན་དང་མ་བྲལ་བའི་ཀུན་འབྱུང་བ་དེ་བཞིན་ཉིད་སྒྲིབ་པ་དང་
བཅས་པ་ཡིན་ནོ། །གསུམ་པ་འགོག་པ་ནི། ངོ་བོ་ཉིད་མེད་པས་མི་སྐྱེ་བ་ཀུན་བརྟགས་དང་།
གཉིས་སུ་འཁྲུལ་པའི་བདག་ཉིད་ཀུན་འབྱུང་གཞན་དབང་ལས་ཉོན་རྣམས་དང་། མ་བྲལ་
བའི་ཀུན་འབྱུང་ཡང་དེ་བཞིན་ཉིད་སྒྲིབ་པ་དང་བཅས་པ་ཡིན་ནོ། །གསུམ་པ་འགོག་པ་ནི། ངོ་
བོ་ཉིད་མེད་པས་མི་སྐྱེ་བ་ཀུན་བརྟགས་དང༌། གཉིས་སུ་འཁྲུལ་པའི་བདག་ཉིད་ལས་མ་
རྟོགས་པ་གཟུང་འཛིན་མི་སྐྱེ་བ་གཞན་དབང་དང༌། གཞན་དབང་གི་དྲི་མ་ཞི་བ་བརྟགས་
འགོག་དང༌། ཀུན་བརྟགས་ཀྱི་དྲི་མ་ཞི་བ་དེ་བཞིན་ཉིད་དེ་དྲི་མ་ཞི་བའི་འགོག་པ་གཉིས་སུ་
འདོད་དོ། །བཞི་པ་ལམ་ནི། ཀུན་བརྟགས་མེད་པས་སྤང་བྱ་མ་ཡིན་གྱི་ཡོངས་སུ་ཤེས་བྱ་དང་།
གཞན་དབང་ནི་ཤེས་བྱ་དང་སྤང་བར་བྱ་བ་དང་། ཡོངས་གྲུབ་ནི་ཤེས་བྱ་དང་ཐོབ་པར་མངོན་
སུམ་དུ་བྱ་བ་རྣམས་ཀྱིས་ལམ་གྱི་བདེན་པ་རྣམ་པར་བྱང་བར་ཡང་དག་པར་བཤད་དོ། །
ཀུན་འབྱུང་གཞན་དབང་ལས་ཉོན་རྣམས་དང་ཁ་བྲལ་བར་གྱུར་པས་དེ་བཞིན་ཉིད་སྒྲིབ་པ་
ཡང་དག་པ་ཡིན་ནོ། །གསུམ་པ་འགོག་པ་ནི་ངོ་བོ་ཉིད་འདོད་པ་སྐྱེ་བ་ཀུན་བརྟགས་དང་
གཉིས་སུ་བཞུག་པའི་ཕྱིར་རོ། །བཞི་པ་སྨིན་གྲོལ་ཐེག་ཆེན་གྱི་ངེས་འབྱུང་དེ་ཁོ་ན་ཉིད་ལ་
གཉིས་ལས། དང་པོ་རགས་པ་ཀུན་རྫོབ་ནི། དོན་མེད་པ་ལ་དོན་དུ་བརྟགས་པའི་ཡུལ་དང་པོ་
ནི༑ དོན་མེད་ཀྱང་དོན་དུ་རྟོག་པ་ནི་ཤེས་པའི་ཀུན་རྫོབ་དང༌། ཆོས་དབྱིངས་བརྗོད་པ་དང་
རྟོག་ པ་ ལས་འདས་ཀྱང༌། དེ་ ཉིད་ལས་དགོས་ པའི་མིང་གི་རྣམ་གྲངས་ ཀྱིས་ནི་བརྗོད་
པ་རགས་པའི་ཀུན་རྫོབ་ཡིན་ལ་བརྟགས་པ་དང་བརྗོད་པ་གཉིས་དེའི་དབང་དུ་བྱས་ནས་
བཞག་གི་དེའི་རང་བཞིན་གྱིས་ནི་མ་ཡིན་ཅེས་སོ། །གཉིས་པ་ཕྲ་བ་དོན་དམ་ལ་གཉིས་ལས།
2 3 8



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། །༡
དང་པོ་དོན་དམ་ཡོངས་གྲུབ་ཏུ་བསྟན་པ་ནི། ཀུན་རྫོབ་ནི་རགས་པ་རྣམ་ཤེས་ཀྱི་ཡུལ་ཡིན་ལ།
ཕྲ་བ་ཡེ་ཤེས་ཀྱི་ཡུལ་དམ་པའི་དོན་ནི་ཡོངས་གྲུབ་ལྟ་བུའོ། །དེ་ལ་ཅིའི་ཕྱིར་དོན་དམ་པ་ཞེས་
བྱ་ཞེ་ན། དེ་བཞིན་ཉིད་ནི་ཡེ་ཤེས་དམ་པའི་དོན་དམ་ཡུལ་ཡིན་པའི་ཕྱིར་དང་། གནས་གྱུར་
གྱི་དྲི་མེད་དེ་བཞིན་ཉིད་ནི་ཐོབ་བྱ་དོན་དམ་མྱང་འདས་ཏེ་ལམ་གྱི་འབྲས་བུ་ཡིན་པས་དོན་དང་
འདུས་བྱས་དང་འདུས་མ་བྱས་ཀྱི་ཆོས་རྣམས་ཀྱི་མཆོག་ཡིན་པས་དམ་པ་སྟེ་དོན་ཡང་ཡིན་ལ་
དམ་པ་ཡང་ཡིན་པའི་ཕྱིར་དང་། སྒྲུབ་པ་དོན་དམ་ནི་འཕགས་ལམ་སྟེ་དེའི་ཡུལ་ལམ་དགོས་
པ་དེ་དམ་པ་ཡིན་པས་དེ་ལྟ་ན་ནི་དོན་རྣམ་པ་གསུམ་དུ་འདོད་དོ། །དེ་ཡུལ་གྱི་སྒོ་ནས་དོན་དམ་
དུ་བཞག་ པས་ ཕན་ཚུན་བརྟེན་ཡང་གཏན་ལ་མི་ཕེབས་པའི་ངེས་པ་མེད་དེ། སེང་གེས་
ནགས་ཚལ་དང་ནགས་ཚལ་གྱིས་སེང་གེ་སྲུང་བ་བཞིན་ནོ། །གཉིས་པ་ཡོངས་གྲུབ་གཉིས་སུ་
བསྡུ་བ་ནི། ཆོས་ཉིད་འདུས་མ་བྱས་ནི་གནད་དུ་འགྱུར་བ་མེད་པར་ཡོངས་སུ་གྲུབ་པ་དང་།
འདུས་བྱས་ལམ་བདེན་ནི་ཤེས་བྱ་ལ་ཕྱིན་ཅི་མ་ལོག་པར་ཡོངས་སུ་གྲུབ་པ་རྣམ་པ་གཉིས་སོ།།
ལྔ་པ་ཕས་རྒོལ་ཚར་གཅོད་པའི་དེ་ཁོ་ན་ལ་གཉིས་ལས། དང་པོ་འཇིག་རྟེན་གྱི་གྲགས་པ་ནི།
བརྗོད་པ་བཞིན་མེད་པས་ཀུན་བརྟགས་གཅིག་གིས་འཇིག་རྟེན་པ་རྣམས་བརྡ་ལ་གོམས་པ་
དྲན་པའི་རྗེས་སུ་འབྲང་བའི་བློ་འདི་པ་ཡིན་གྱི་མེ་མ་ཡིན་ཞེས་སོགས་ལྟ་བ་མཐུན་པ་ནི་འཇིག་
རྟེན་གྲགས་པའི་དེ་ཁོ་ན་ཉིད་དེ་དེ་ཁོ་ན་བཞིན་དུ་འཇིག་རྟེན་ལ་གྲགས་པའི་ཕྱིར་རོ། །གཉིས་
པ་རིགས་པའི་གྲགས་པ་ནི་ངོ་བོ་ཉིད་གསུམ་གྱིས་ནི་རང་གི་ལྟ་བ་ལ་མི་ཞེན་བར་དགེ་བ་ཅི་
ཞེས་ཚོལ་བ་དམ་པ་དང་། རིགས་པ་བཞིའི་དོན་དང་མི་འགལ་བ་ལ་མཁས་པ་གསུང་རབ་ལ་
བརྟེན་ནས་བསྟན་བཅོས་བྱེད་པ་རྟོག་གེ་པ་རང་གཞན་གྱི་བསྟན་བཅོས་ལ་ལེགས་ཉེས་སྤྱོད་
པ་ཅན་དག །ཚད་མ་གསུམ་ལ་བརྟེན་ནས་འཐད་པ་སྒྲུབ་པའི་རིགས་པའི་གྲགས་པའི་དེ་ཁོ་
ནའོ། །འཐད་པ་ནི་ཚུལ་གསུམ་པའི་རྟགས་ཡིན་ལ། སྒྲུབ་པ་ནི་གོ་བྱེད་ཀྱི་ངག་བརྗོད་པ་དང་།
2 3 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
，
རིགས་པ་ནི་སྦྱོར་བ་ངེས་པ་ཅན་ནོ། །དྲུག་པ་ཐེག་ཆེན་བརྗོད་པ་སྣང་བའི་དེ་ཁོ་ན་ནི། རྣམ་
པར་དག་པའི་ཡེ་ཤེས་ཀྱི་སྤྱོད་ཡུལ་རྣམ་གཉིས་ཏེ་ཉོན་སྒྲིབ་དག་པའི་ཡེ་ཤེས་ཀྱི་སྤྱོད་ཡུལ་
ཉན་རང་གི་དེ་ཁོ་ན་བདེན་བཞི་དང་། ཤེས་སྒྲིབ་དང་ཡེ་ཤེས་ཀྱི་སྤྱོད་ཡུལ་ཆོས་དབྱིངས་དེ་
བཞིན་ཉིད་དེ། དེ་ཁོ་ན་ཉིད་དེ་གཉིས་ནི་ཡོངས་སུ་གྲུབ་པའི་ངོ་བོ་ཉིད་ཁོ་ནར་བརྗོད་པ་ཡིན་
ཏེ༑ མེད་པ་དང་གནས་ངན་ལེན་གཉིས་ཀྱི་དྲི་མས་དྲི་མ་ཅན་དུ་གྱུར་པས་ན། ཀུན་བརྟགས་
དང་གཞན་དབང་གི་ངོ་བོ་ཉིད་གཞན་ནི་དེའི་ཡུལ་མ་ཡིན་པའི་ཕྱིར་རོ། །བདུན་པ་ཤེས་བྱ་
ཐམས་ཅད་ལ་འཇུག་པ་བསྡུས་པའི་དེ་ཁོ་ན་ནི། རྒྱུ་མཚན་དང་མིང་དང་རྣམ་རྟོག་དང་དེ་
བཞིན་ཉིད་དང་ཡང་དག་པའི་ཡེ་ཤེས་ཏེ་ཤེས་བྱ་ཐམས་ཅད་འདིར་བསྡུས་པས་ལྔ་པོ་ལ་
བསྡུས་པའི་དེ་ཁོ་ན་ཞེས་བྱའོ། །དེ་ལ། འཁྲུལ་པའི་རྒྱུ་ནི་འཁྲུལ་པ་སྟེ། དེ་ཡི་རྒྱུ་ནི་གནས་ངན་
ལེན་དེའི་འཁྲུལ་པའང་དེའི་རྒྱུ། རང་བཞིན་ཞི་བ་དེ་ཤེས་པ། མིག་སོགས་ཀྱི་རྣམ་ཤེས་ཀྱི་
འཁྲུལ་པའི་རྒྱུ་ནི། མིག་གཟུགས་སོགས་སུ་བསྡུས་པའི་འཁྲུལ་པ་སྟེ། ཕྱི་ནང་གི་འཁྲུལ་པ་
དེའི་རྒྱུ་ནི་གནས་ངན་ལེན་ཀུན་གཞིའི་བག་ཆགས་སོ། །དེའི་རྒྱུ་ནི་ཕྱི་ནང་གི་འཁྲུལ་པ་དེའོ། །
དེ་བས་ན་དེ་ལ་མིང་འཇུག་གོ །མིང་གི་དབང་གིས་ཀུན་གཞི་ལ་བག་ཆགས་གནས་སོ། །རང་
བཞིན་གྱིས་ཉོན་མོངས་ཞི་བ་དེ་བཞིན་ཉིད་དང་། དེ་ཤེས་པ་ནི་འཇིག་རྟེན་ལས་འདས་པའི་ཡེ་
ཤེས་སོ། །ཡང་ན། ཀུན་གཞི་ཉོན་ཡིད་འཇུག་ཤེས་ཕན་ཚུན་རྒྱུ་ཡིན་པས་རྒྱུ་མཚན་དང༌།
མིང་གི་བརྡ་བཞིན་རྒྱུ་མཚན་དེ་བརྗོད་པ་དང༌། མཚན་མས་ངོ་བོ་དང་ཁྱད་པར་དུ་རྟོག་པ་
ཁམས་གསུམ་པ་རྣམས་དང་། སྟོང་པ་ཉིད་དེ་བཞིན་ཉིད་དང་། དེ་ལ་དམིགས་པ་ཡང་དག་ཡེ་
ཤེས་སོ། །དེའང་ཀུན་ནས་ཉོན་མོངས་པ་གདགས་གཞི་ཡིན་པས། རྒྱུ་མཚན་དང་པོར་བཤད་
ལ༑ དེར་བདག་ཆོས་མིང་དེའི་འོག་ཏུ་དང་། མིང་བཏགས་པ་བཞིན་གདགས་གཞི་ལ་རྟོག་
པས་དེའི་འོག་ཏུ་རྟོག་པ་དང་། ཀུན་ནས་ཉོན་མོངས་པ་དེའང་དེ་བཞིན་ཉིད་དང་ཡང་དག་ཡེ་
24_0



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
ཤེས་ཀྱིས་འགག་པས་དེའི་རྗེས་ལ་དེ་གཉིས་སྨོས་སོ། །དེ་ལ་རྒྱུ་མཚན་དང་རྣམ་པར་རྟོག་པའི་
གཞན་དབང་། ཀུན་བརྟགས་ཏེ། གཞན་དབང་ཀུན་བརྟགས་རྣམ་པ་གཉིས་སུ་བསྡུའོ། །
མཉམ་གཞག་པ་འཇིག་རྟེན་པ་སྟེ་ཡང་དག་པའི་ཡེ་ཤེས་དེ་བཞིན་ཉིད་ནི་རྟག་ཏུའམ་རབ་སྟེ་
མཛེས་པའི་དེ་ཁོ་ན་གཉིས་པོ་ནི་ཡོངས་གྲུབ་གཅིག་པུ་ཁོ་ན་བསྡུས་པ་ཡིན་ནོ། །བརྒྱད་པ་མ་
ནོར་བ་དང་དེ་བཞིན་ཉིད་བརྗོད་པ་དབྱེ་བའི་དེ་ཁོ་ན་ནི། མདོ་དགོངས་པ་ངེས་འགྲེལ་ལས་
འཇུག་པའི་དང་མཚན་ཉིད་ཀྱི་དང་། རྣམ་པར་རིག་པའི་དང་། གནས་པའི་དང༌། ལོག་པར་
སྒྲུབ་པའི་དང་། རྣམ་པར་དག་པའི་དང་། ཡང་དག་པར་སྒྲུབ་པའི་དེ་ཁོ་ན་སྟེ་དེ་བཞིན་ཉིད་དུ་
འབྱུང་བའི་འཇུག་པའི་དེ་ཁོ་ན་ནི་འཁོར་བ་ལ་ཐོག་མཐའ་མེད་པའི་སྐྱེ་བའི་རྒྱུན་ཏེ་རྩ་བའི་
ཀུན་བརྟགས་གཞན་དབང་གཉིས་སུ་རིག་པར་བྱའོ། །འདུ་བྱེད་རྣམས་སྡུག་བསྔལ་བར་
གནས་པ་དང་ནི་ངན་པར་ཞུགས་པ་ནི་ལོག་པར་སྒྲུབ་པའི་དེ་ཁོ་ན་ཀུན་འབྱུང་སྟེ་འདུ་བྱེད་ལ་
ཡོན་ཏན་དུ་ལྟ་བས་འཇུག་པའི་ཕྱིར། དེ་གཉིས་ཀྱང་སྔ་མ་གཉིས་པོར་རིག་པར་བྱའོ། །
མཚན་ཉིད་གང་ཟག་དང་ཆོས་ལ་བདག་མེད་པ་མཚན་ཉིད་ཀྱི་དེ་ཁོ་ན་དང༌། མི་རྟོག་ཡེ་
ཤེས་སམ་གཞན་དུ་མི་འགྱུར་བར་རྣམ་པར་རིག་པའི་དེ་བཞིན་ཉིད་ནི་རྣམ་པར་རིག་པའི་དེ་
ཁོ་ན་དང་། ཉོན་སྒྲིབ་རྣམ་པར་དག་པའི་དེ་ཁོ་ན་དྲི་མེད་དེ་བཞིན་ཉིད་དང་འགོག་བདེན་དང་
ཡང་དག་པར་སྒྲུབ་པའི་དེ་ཁོ་ན་ལམ་བདེན་དང་བཞི་ལས་མཚན་ཉིད་དང་རྣམ་དག་གཉིས་
འགྱུར་མེད་ཀྱི་ཡོངས་གྲུབ་དང༌། རྣམ་རིག་དང་སྒྲུབ་པ་གཉིས་ཕྱིན་ཅི་མ་ལོག་པའི་ཡོངས་
གྲུབ་སྟེ་བཞི་ནི་ཡོངས་གྲུབ་གཅིག་པུའོ། །འདི་ལ་འཇུག་པས་ལོག་ནས་གསུམ་གྱིས་སེམས་
ཅན་མཉམ་པ་དང༌། མཚན་ཉིད་དང་རྣམ་དག་གཉིས་ཀྱིས་ཆོས་མཉམ་པ་དང༌། རྣམ་དག་
གིས་དབང་ཕྱུག་མཉམ་པ་དང་། སྒྲུབ་པ་ཤེས་རབ་མཉམ་པར་བསྟན་པ་སྟེ་དེ་སྨྲས་པ་སེམས་
ཅན་མཉམ་པ་གསུམ་གྱིས་བརྗོད། ཆོས་རྣམས་མཉམ་པར་གཉིས་ཀྱིས་ཏེ། །དབང་ཕྱུག་ཤེས་
2 4 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རབ་མཉམ་པར་ནི། །རེ་རེས་རབ་ཏུ་བསྟན་པ་ཡིན། །
དགུ་པ་མཁས་པའི་དེ་ཁོ་ན་བཤད་པ་ལ་གསུམ། སྤང་བྱ་ཕུང་སོགས་ལ་བདག་ལྟ་
བཤད་པ་དང་མཁས་པའི་དེ་ཁོ་ན་བཅུ་རྩ་བར་འདུས་ཚུལ་དང་། མཁས་བྱའི་དངོས་པོ་རྣམས་
བཤད་པའོ། །དང་པོ་ནི། གོང་དུ་མཁས་པའི་དེ་ཁོ་ན་རྣམ་པ་བཅུ་ནི། གང་ཟག་ཏུ་ལྟ་བའི་
གཉེན་པོའོ། །ཞེས་གསུང་ན་ཕུང་སོགས་ལ་བདག་ཏུ་ལྟ་བ་གང་ཞེ་ན། འདི་ལྟ་སྟེ། ཉེར་ལེན་
ཕུང་པོ་ལ་རིལ་པོའི་བདག་ཏུ་འཛིན་པའི་གཉེན་པོར་ཕུང་པོ་ལ་མཁས་པ་དང་། ལས་དགེ་མི་
དགེའི་འབྲས་བུ་འདོད་མི་འདོད་ཀྱི་རྒྱུར་བདག་ཏུ་འཛིན་པའི་མིག་སོགས་བདག་གིས་བསྐོར་
བའི་སྒོ་ནས་བདག་རྒྱུར་འཛིན་པ་དང་། བདག་ལས་ཀྱི་རྣམ་སྨིན་ལ་ཟ་བའི་སྐྱེ་མཆེད་ལ་ཟ་བ་
པོར་བདག་ཏུ་འཛིན་པ་དང་། དགེ་མི་དགེའི་ལས་བྱེད་པ་པོར་བདག་ཏུ་ལྟ་བ་དང་ནི་རྒྱུ་དང་
མཐུན་པར་འབྲས་བུ་འབྱུང་བ་དེ་ལ་དབང་བྱེད་དོ་ཞེས་བདག་རང་དབང་སྒྱུར་པར་འཛིན་པ་
དང༌། བདག་བདག་པོ་དང་དབང་ཕྱུག་གི་དོན་དུ་འཛིན་པ་དང་། རྒྱུ་དང་ཟ་བ་དང་བྱེད་པ་དང་
དབང་སྒྱུར་ སོགས་དངོས་ པོ་ སྔ་མ་དག་ ཀྱང་བདག་ཏུ་རྟག་པར་འཛིན་པ་དང༌། བདག་
ཀུན་ནས་ཉོན་མོངས་པ་དང་རྣམ་པར་དག་གི་བྱང་བའི་གནས་ཏེ་རྟེན་དུ་འཛིན་པ་དང་།
བདག་ལ་ཡིད་འཛིན་པའམ་དབུགས་དང་ཡིད་འགོག་པའི་རྣལ་འབྱོར་ཅན་དེ་ཡོད་པ་ཅན་དུ་
འཛིན་པ་དང་། བདག་སྔར་བཅིངས་པས་མ་གྲོལ་བ་དང་ཕྱིས་གྲོལ་བར་འཛིན་པའི་བདག་ལྟ་
སྟེ་ཕུང་པོ་ཁམས་སྐྱེ་མཆེད་ལ་སོགས་དེ་དག་ལ་ནི་བདག་ཏུ་ལྟ་བ་བཅུའི་གཉེན་པོར་ཕུང་པོ་ལ་
སོགས་པ་མཁས་པ་རྣམ་པ་བཅུ་བཤད་དོ། །གཉིས་པ་ནི་མཁས་བྱ་དེ་དག་རྩ་བར་ཇི་ལྟར་འདུ་
ཞེ་ན། གཟུགས་མེད་པ་ཀུན་ཏུ་སྟོན་པ་སྟེ་བརྟགས་པའི་གཟུགས་དང་། རྐྱེན་ལས་སྐྱེས་པ་
བྱིས་པས་གཟུགས་སུ་རྣམ་པར་རྟོག་པའི་གཟུགས་ཀྱི་དོན་སྔ་མ་ཉིད་དང་། ཆོས་ཉིད་ཡོངས་
སུ་སྒྲུབ་པའི་གཟུགས་ངོ་བོ་ཉིད་ཀྱི་དོན་ཀྱིས་ཕུང་སོགས་དེ་དག་ངོ་བོ་ཉིད་དག་གསུམ་པོ་དེར་
2 4 2



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
འདུས་སོ། །གཟུགས་ལ་ཇི་ལྟ་བ་ནས་ཚོར་སོགས་འདུས་བྱས་འདུས་མ་བྱས་ཀྱི་ཆོས་ལའང་
སྦྱར་བར་བྱའོ། །གསུམ་པ་ལ་བཅུ་ལས། དང་པོ་ཕུང་པོ་ནི། ཐོག་མར་བརྗོད་པར་བྱ་སྟེ་དེའང་
གསུམ་ལས། དུ་མའི་གཟུགས་ཅིའང་རུང་འདས་པ་དང་མ་འོངས་པ་དང་ད་ལྟར་བྱུང་པ་དང་
ནང་གིའམ་ཕྱིའམ་རགས་པའམ་ཕྲ་བའམ་ངན་པའམ་གྱ་ནོམ་པའམ་ཞེས་སོགས་རྫས་མང་པོ་
ཕུང་པོར་བརྗོད་པ་ཉིད་ནི་བསྡུས་པ་དེ་ཐམས་ཅད་གཅིག་ཏུ་བསྡུས་ཏེ་གཟུགས་ཀྱི་ཕུང་པོ་ཞེས་
བྱ་བའི་གྲངས་སུ་འགྲོའོ་ཞེས་དང་། གཟུགས་ཀྱི་ཕུང་པོའི་མཚན་ཉིད་ཚོགས་སོགས་ལ་ཡོངས་
སུ་ཕྱེ་བ་སྟེ་ཐ་དད་དུ་བཞག་པའི་དོན་གསུམ་གྱིས་ཕུང་པོ་བཤད་པས་གཅིག་དང་བསྡུས་པ་
དང་མཚན་ཉིད་འདྲེས་པ་རྨོངས་པའི་གཉེན་པོར་བཞག་གོ །ཚོར་བ་ལ་སོགས་ལའང་དེ་
བཞིན་དུ་སྦྱར་རོ། །གཉིས་པ་ཁམས་བཤད་པ་ནི། མིག་སོགས་ཀྱི་འཛིན་པ་ནི་ས་བོན་ནས།
གཟུགས་སོགས་ཀྱི་གཟུང་བའི་ས་བོན་དང་གཟུང་བ་དེ་འཛིན་པའི་རྣམ་ཤེས་ཀྱི་ས་བོན་ཀྱི་
དོན་ནི་ཕུང་པོ་ལས་བཞན་དེ་དག་གི་ཁམས་ཀྱི་དོན་དུ་འདོད་དེ་གསེར་ལ་སོགས་པའི་དོན་ལ་
གསེར་གྱི་ཁམས་ཞེས་བྱ་བ་གསེར་གྱི་ས་བོན་ལ་བརྗོད་པ་བཞིན་ནོ། །རིགས་མཐུན་གྱི་རྒྱུ་
ཡིན་པས་ཁམས་ཡིན་ལ། ཁ་ཅིག་ན་རེ། མིག་སོགས་ལ་མངོན་པར་ཞེན་པའི་ལས་ཀྱིས་
བསྒོས་པའི་ལས་ཀྱི་བག་ཆགས་ཀྱིས་སྒོས་པའི་ཀུན་གཞི་ནི་མིག་སོགས་ཀྱི་ཁམས་ཡིན་ཞེས་
སོ༑ ༑སློབ་དཔོན་ ཕྱོགས་གླང་གྱིས། ལྷན་ཅིག་བྱེད་དབང་ནུས་པ་ཡིན། །ངོ་བོ་གང་ཡིན་
དབང་པོའང་ཡིན། །ཞེས་སོ། །གསུམ་པ་སྐྱེ་མཆེད་ནི། མིག་སོགས་ནང་གི་དྲུག་ཚོར་བའི་
ཉེར་སྤྱོད་སྐྱེ་ཞིང་མཆེད་པར་བྱེད་པས་སྐྱེ་སྒོར་གྱུར་པ་དང༌། མཚན་མར་འཛིན་པས་དོན་
རྣམས་ཡོངས་གཅོད་སྐྱ་ཉེ་བར་སྤྱོད་པ་འདུ་ཤེས་འབྱུང་བའི་སྒོ་གཟུགས་སོགས་ཕྱིའི་དྲུག་སྟེ་
བཅུ་གཉིས་ནི་ཁམས་ལས་གཞན་སྐྱེ་མཆེད་ཡིན་ནོ། །ཡུལ་ཡང་ཚོར་བ་སྐྱེ་བའི་སྒོ་ཡིན་ཡང་
གནས་མིག་སོགས་ལ་ཕན་གནོད་བྱེད་པ་དང་། ཐུན་མོང་མ་ཡིན་པའི་རྟེན་དུ་གྱུར་པས་མིག་
2 4 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་ཚོར་བའི་སྒོར་བཞག་གོ །དེ་ལ་མིག་སོགས་སྤྲོས་པས་བསྒོས་པའི་ལས་ཀྱིས་འཕངས་
པའི་ཀུན་གཞི་འགྱུར་བའི་ཁྱད་པར་རྙེད་པ་ནི་མིག་གི་སྐྱེ་མཆེད་དེ། རྒྱུ་དེ་ལས་བྱུང་པ་འཇུག་
ཤེས་ལ་གཟུགས་སོགས་སུ་སྣང་བ་ནི་ཕྱིའི་སྐྱེ་མཆེད་དོ། །རང་གི་ས་བོན་གང་ལས་སུ། །རྣམ་
རིག་སྣང་བ་གང་འབྱུང་བ། །དེ་དག་དེའི་སྐྱེ་མཆེད་ནི། །རྣམ་པ་གཉིས་སུ་ཐུབ་པས་གསུངས།།
ཞེས་ཉི་ཤུ་པ་ལས་བཤད་དོ། །ཀུན་གཞི་གཟུགས་སོགས་དོན་དུ་སྣང་བ་དེ་གཟུགས་སུ་གནང་
བའི་བདག་རྐྱེན་ཡིན་པས་གཟུགས་ཀྱི་སྐྱེ་མཆེད་དུ་བཞག་གི །དེའི་ཡུལ་དུ་གྱུར་པའི་རྒྱུ་
མཚན་གྱིས་ནི་མ་ཡིན་ནོ་གསུངས་སོ། །གཟུགས་སུ་སྣང་བ་དང་རྣམ་ཤེས་ངོ་བོ་གཅིག་ཀྱང་ཐ་
སྙད་རྐྱེན་དུ་བཞེད་དོ། །བཞི་པ་རྟེན་འབྲེལ་ནི་མི་རྟག་པ་འདུ་བྱེད་སོགས་ཀྱི་སྒྱུ་མ་རིག་པ་བོར་
ནས་རྟག་པ་དང་བདག་དང་གཙོ་བོ་དང་དབང་ཕྱུག་སོགས་རྒྱུར་རྟོག་པ་རྒྱུ་ལ་སྒྲོ་འདོགས་པ་
དང༌། འདུ་བྱེད་སོགས་རྒྱུ་མེད་ཅེས་རྒྱུ་ལ་སྐུར་བ་འདེབས་པ་དང་། བདག་དང་བཅས་པའི་
འདུ་བྱེད་རྣམས་མ་རིག་པ་ལས་སྐྱེ་ཞེས་འབྲས་བུ་ལ་སྒྲོ་འདོགས་པ་དང་། ལེགས་སྤྱད་ཉེས་
སྤྱད་མེད་པས་འདུ་བྱེད་སོགས་མ་རིག་པའི་རྐྱེན་ལས་བྱུང་པ་མེད་ཅེས་སྐུར་འདེབས་དང་།
རྩོལ་བ་སྟེ་བྱེད་པ་ལ་འདུ་བྱེད་སོགས་སྐྱེ་བ་ལ་མ་རིག་པ་བྱེད་པ་དོན་གཞན་དང་ལྡན་པར་སྒོ་
འདོགས་པ་དང་། མ་རིག་པ་ལ་འདུ་བྱེད་སྐྱེད་པར་བྱེད་པའི་ནུས་པ་ཙམ་མེད་ཅེས་སྐུར་
འདེབས་ཏེ་དེ་ལྟར་དོན་གསུམ་ལ་སྒྲོ་འདོགས་མེད་ཅིང་སྐུར་འདེབས་མེད་པ་སྟེ། མདོར་ན་
གཡོ་བ་མེད་པ་དང་མི་རྟག་པ་དང་ནུས་པའི་རྐྱེན་ལས་བྱུང་བ་རིག་པར་བྱའོ། །ལྔ་པ་གནས་
དང་གནས་མིན་ནི། གནས་རྒྱུ་དང་གནས་མིན་རྒྱུ་མིན་པ་སྟེ། བདེན་པར་སྨྲ་ཞིང་ཁྲོ་བ་མེད། །
སློང་བ་ཆུང་ཡང་སྦྱིན་པར་བྱ། །རྣམ་པ་འདི་གསུམ་གནས་ཀྱི་ནི། །ལྷའི་ནང་དུ་སྐྱེ་བར་འགྱུར།།
ཞེས་སོ། །ཡང་ན་སྲིད་མི་སྲིད་དོ། །དེའང་བདུན་ཏེ་མི་འདོད་པའི་གཞན་དབང་ནི་སྲོག་གཅོད་
སོགས་ལུས་ངག་གི་ཉེས་སྤྱོད་ཀྱིས་མི་འདོད་ཀྱང་ལས་ཀྱི་དབང་གིས་ངན་སོང་གསུམ་དུ་འགྲོ་
1
-
1
24 4



བབས།
གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། དོ༡།
བ་གནས་ཡིན་ལ་གོ་སྐབས་ཡོད་པ་དང༌། བདེ་འགྲོར་འགྲོ་བ་གནས་མིན་པ་དང༌། བསྟོད་
པའི་གཞན་དབང་ནི་ལེགས་སྤྱད་ལས་དགེ་བས་བདེ་འགྲོ་ལྷ་མིར་འགྲོ་བ་ནི། ལེགས་སྤྱད་
མེད་ན་འདོད་ཀྱང་མི་འགྲོ་བས་ལེགས་སྤྱད་ལ་རག་ལས་པས་གཞན་དབང་ངོ༌། །ཉོན་མོངས་
སྤངས་ཏེ་རྣམ་དག་གི་གཞན་དབང་ནི། སེམས་ཉོན་མོངས་པར་བྱེད། ཤེས་རབ་ཉམ་ཆུང་བར་
བྱེད། རྒུད་པའི་ཕྱོགས་སུ་གྱུར། མྱ་ངན་ལས་འདའ་བར་མི་འགྱུར་བ། དགེ་བ་སྒྲིབ་
པའི་འདོད་འདུན་གནོད་སེམས་རྨུགས་གཉིད་གཉིས་དང་ཐེ་ཚོམ་སྟེ། དེ་མ་བཏང་བར། དྲན་
པ་ཉེར་བཞག །ཡང་དག་སྤོང་བ། རྫུ་འཕྲུལ་གྱི་རྐང་པ། དབང་པོ། སྟོབས་བྱང་ཆུབ་པའི་
ཡན་ལག་གི་བར་དུ་སེམས་ཉེ་བར་འཇོག་པ་གནས་མ་ཡིན་པ་དང་། དེ་མ་བསྒོམ་ན་སྡུག་
བསྔལ་གྱི་མཐའ་མྱང་འདས་མི་ཐོབ་པའམ། སྡུག་བསྔལ་རྒྱུན་ཆད་ཁ་ལ་མི་བྱེད་པས་དེ་བྱེད་
པ་སྒྲིབ་པ་ལྔ་བཏང་བ་ལ་ལྟོས་པས་གཞན་དབང་མཉམ་དུ་འབྱུང་བ་ལ་མཚུངས་པ་ལ་
རག་ལུས་ པ་ འཇིག་རྟེན་གྱི་ ཁམས་ སྟོང་ གསུམ་ གྱི་ སྟོང་ ཆེན་ པོ་ལྟ་བུ་ གཅིག་ཏུ་མི་ བྱུང་
ཞིང་འཁོར་ལོས་སྒྱུར་པ་ཡོད། ཁ་ཅིག་འཁོར་ལོས་བསྒྱུར་བ་གཉིས་གླིང་བཞིར་མི་འགྱུར་
ཞེས་དང་། གཞན་དག་ནི་སངས་རྒྱས་ཀྱང་གླིང་བཞིར་ཡིན་གྱི་སྟོང་གསུམ་དགའ་ལྡན་དུ་སྐྱེ་བ་
སོགས་བྱེ་བ་ཕྲག་བརྒྱ་ཡོད་ཅེས་སོ། །དབང་བྱེད་པའི་གཞན་དབང་ནི་བུད་མེད་ཀྱི་ལུས་ཀྱིས་
བུད་མེད་རིན་པོ་ཆེ་ལ་སྤྱོད་མི་ནུས་པས་འཁོར་ལོས་བསྒྱུར་རྒྱལ་བྱེད་པ་གནས་མ་ཡིན་པ་དང་།
བརྒྱ་བྱིན་དང་ཚངས་པ་འདོད་པའི་དབང་ཕྱུག་བྱེད་མི་སྲིད་པའོ། །ཐོབ་པ་སྐྱེས་པའི་གཞན་
དབང་ནི། བུད་མེད་ ཀྱིས་ རང་སངས་རྒྱས་དང་སངས་རྒྱས་མི་ཐོབ་སྟེ། སྐྱེ་བོ་གཡོན་ཅན་
ཐམས་ཅད་ཀྱི་སྤྱོད་ཡུལ་མ་ཡིན་པས་ཕས་རྒྱུ་ལྟར་འདྲེ་བ་མེད་པ་མི་སྲིད་པ་དང་ས་གསུམ་གྱི་
སྟོན་པར་མི་སྲིད་པ་དང་། ཤེས་རབ་ཆུང་བས་རང་གི་མངོན་པར་བྱང་ཆུབ་པའི་འོས་མ་ཡིན་
པའི་ཕྱིར་རོ། །ཀུན་ཏུ་སྤྱོད་པའི་གཞན་དབང་ནི། གང་ཟག་ལ་ཕུན་སུམ་ཚོགས་པ་བདེན་
2 4 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་གིས། བསམས་བཞིན་མཚམས་མེད་བྱེད་པ་དང་། གསོད་པ་དང་མ་བྱིན་ལེན་ལ་མི་
སྤྱོད་ལ་སོ་སྐྱེས་སྤྱོད་པ་གནས་ཡིན་པ་དང་། དེས་བསླབ་པ་བཏང་བ་དང་། ཕྱི་རོལ་པ་ལ་ཡོན་
གནས་ཚོལ་བ་དང་། དགེ་མཚན་དང་བཀྲ་ཤིས་ཀྱིས་ཡིད་ཆེས་པ་དང་། དགེ་སྦྱོང་དང་བྲམ་ཟེ་
གཞན་གྱི་ངོར་བལྟ་བ་དང༌། སྲིད་པ་བརྒྱད་འགྲུབ་པ་གནས་མིན་ལ། སོ་སྐྱེའི་གནས་ཡིན་ནོ་
ཞེས་སོགས་ཁམས་མང་པོ་པའི་མདོ་བཞིན་ནོ། །དེ་གཞན་དབང་ཉིད་ཀྱིས་དོན་ཏེ་སྔ་མ་ལས་
གཞན་ གནས་དང་ གནས་ མ་ ཡིན་ནོ། །དྲུག་ པ་ དབང་ པོ་ནི་གང་ཟག་གི་ལ་དབང་བྱེད་
པའི་དབང་པོ་ནི་ཉི་ཤུ་རྩ་གཉིས་སུ་མདོ་ལས་གསུངས་ལ། དེའང་གཟུགས་སོགས་ཡུལ་དྲུག་
འཛིན་པའི་རྣམ་ཤེས་ལ་ལྷག་པར་དབང་སྟེ་རྒྱུ་བྱེད་པའི་མིག་སོགས་དྲུག་དབང་པོར་བཞག་པ་
དང༌། སྲོག་གི་རིས་མཐུན་གནས་པ་ལ་དབང་བྱེད་དེ་ལས་ཀྱིས་བྱས་པའི་སྐད་ཅིག་ཕྱི་མར་
མཚམས་སྦྱོར་ནུས་པའི་བྱེ་བྲག་དེའི་དབང་གིས་མི་འཆི་ལ་ཁ་ཟས་ཡོད་ཀྱང་ཚེ་ཟད་ན་འཆི་
བའི་ཕྱིར་རོ། །རིགས་རྒྱུན་མི་ཆད་པར་འབྱུང་བས། རིགས་འཚོབ་པ་ལ་ཕོ་མོའི་དབང་པོས་
དབང་བྱེད་དེ། དེའི་དབང་གིས་བུ་འབྱུང་བར་བྱེད་ཀྱི་དྲི་ཟ་ནི་ཡོད་ཀྱང་མ་ནིང་ལ་བུ་འབྱུང་
བའི་མཐུ་མེད་པའི་ཕྱིར་རོ། །བདེ་སོགས་ཚོར་བས་ནི་ལས་ཀྱི་འབྲས་བུ་ལ་ཉེ་བར་ལོངས་སྤྱོད་
པར་དབང་བྱེད་ཀྱི་མིང་གཟུགས་ནི་དེ་ལ་དབང་མི་བྱེད་དེ། ལས་དེ་གཙོ་བོར་ཚོར་བའི་རྒྱུ་ཡིན་
པའི་ཕྱིར་རོ། །དད་སོགས་ལྔས་འཇིག་རྟེན་པའི་ལམ་གྱིས་ཉོན་མོངས་སྤངས་པའི་རྣམ་དག་
ལ་དབང་བྱེད་དེ། དེ་དག་མ་དད་པ་ལ་སོགས་པའི་གཉེན་པོ་ཡིན་ཞིང་འཇིག་རྟེན་པའི་ལམ་
ལ་བཞག་པས་སོ། ཁ་ཅིག་ཐར་པ་ཆ་མཐུན་གྱིས་ཕྱེ་བའི་ཕྱིར། ཞེས་སོ། །འཇིག་རྟེན་ལས་
འདས་པའི་ལམ་གྱིས་ཉོན་མོངས་སྤངས་པའི་རྣམ་དག་ལ་དབང་བྱེད་པ་གཉིས་ཀྱི་ཕྱིར་ནི་ཀུན་
ཤེས་བྱེད་པ་དང་ཀུན་ཤེས་པ་དང་ཀུན་ཤེས་ལྡན་པ་གསུམ་སྟེ་དེ་རྣམས་མཐོང་ལམ་ལ་
སོགས་ལམ་གྱིས་བསྡུས་པའི་ཕྱིར་རོ། །དེའང་རྟེན་པའི་བྱེ་བྲག་གིས་དབང་པོ་དགུ་ལ་དེ་
2 4 6



པ་བཞས་
གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༼༡
གསུམ་དུ་འཇོག་ཅེས་ཉན་ཐོས་པ་འདོད་ལ་སེམས་ཙམ་པ་ནི་ཡིད་མི་བདེ་དང་བཅས་པ་བཅུ་
ལ་དབང་པོ་སྔ་མ་གཉིས་སུ་འཇོག་ལ། ཡིད་མི་བདེ་ནི་སྦྱོར་བའི་དུས་ན་ངེས་འབྱེད་ཆ་མཐུན་
གྱི་འོག་ཏུ་ཐར་པ་མཆོག་བདེ་བ་བསྡུས་པར་རིག་པར་བྱའོ། །བདུན་པ་དུས་གསུམ་ནི། དུས་
གང་དེའི་རྒྱུ་དང་འབྲས་བུ་རྣམས་རང་འབྲས་སྐྱེད་ཟིན་པ་དང༌། རང་འབྲས་ཀྱང་ཞིག་པའི་སྒོ་
ནས་སྤྱད་ཟིན་པ་འདས་པ་དང་། དེའི་རྒྱུ་རྣམས་སྤྱད་ཟིན་ལ་འབྲས་བུ་མ་སྤྱད་པ་ད་ལྟ་བ་དང་
དེ་བཞིན་དུ་དུས་དེའི་རྒྱུ་དང་འབྲས་བུ་གང་ཡང་མ་སྤྱད་པ་ནི་མ་འོངས་པ་སྟེ་དེ་ནི་སྔ་མ་ལས་
གཞན་དུས་ གསུམ་ ཡིན་ ནོ། །བརྒྱད་ པ་ བདེན་ བཞི་ནི། གང༌ ཅི་ ཚོར་བ་སྤང་རུང་ དེ་ནི་
སྡུག་བསྔལ་ལོ་ཞེས་གསུངས་པས་ཁམས་གསུམ་གྱི་ཚོར་བ་རྒྱུ་དང་བཅས་པའི་དོན་ནི་སྡུག་
བསྔལ་ཡིན་ལ། །ཚོར་བའི་རྒྱུ་ནི་གནས་ཏེ། མདོར་ན་ཉེར་ལེན་ཅན་གྱི་ཕུང་པོ་ལྔ་སྡུག་བསྔལ་
ཡིན་ནོ། །སྡུག་བསྔལ་བདེན་དེའི་རྒྱུ་ཀུན་འབྱུང་ནི་སྡུག་བསྔལ་དེ་སྒྲུབ་པར་བྱེད་པའི་རྒྱུ་ཟག་
བཅས་ལ་སྲེད་པ་མངོན་དུ་སོང་བའི་སྒོ་གསུམ་གྱི་ལས་ཡིན་ནོ། །བདག་དང་བདག་གིར་
འཛིན་བྱས་པས། །འདུས་བྱས་སྤྱོད་ཡུལ་ཅན་ཆགས་ནི། །རྒྱུ་ཡིན། ཞེས་ཀྱང་གསུངས་སོ། །
སྡུག་བསྔལ་ཀུན་དེ་མི་སྐྱེ་བས་ཞི་བ་ལྷག་མེད་དང་ལྷག་བཅས་ཀྱི་མྱ་འདས་ནི་འགོག་བདེན་
དང༌། སྡུག་བསྔལ་ཀུན་དེ་གཉིས་ཀྱི་གཉེན་པོ་དེ་གཉིས་འགོག་པར་འགྲོ་བའི་དོན་དང་ལྡན་
པའི་ལམ་བདེན་ཡིན་ཏེ། སྔ་མ་ལས་གཞན་བདེན་བཞིའི་དོན་དུ་འདོད་ཅེས་པའོ། །དགུ་པ་
ཐེག་པ་གསུམ་ནི། མྱང་འདས་དང་འཁོར་བའི་རྣམ་པ་བཅུ་དྲུག་ཏུ་ཤེས་ཤིང་། གཞན་སངས་
རྒྱས་དང་བྱང་སེམས་ལ་ཐོས་ནས་འཁོར་བ་ལས་ངེས་པར་འབྱུང་བའི་ཕྱིར་ཉན་ཐོས་ཀྱི་ཐེག་
པའོ། །མྱང་འདས་དང་འཁོར་བའི་ཡོན་ཏན་དང་སྐྱོན་ཤེས་པས་སྲིད་པ་མཐའ་མའི་ཚེ་གཞན་
ལས་མ་ཐོས་པར་ཚུལ་དེས་བདག་གིས་ནི་ངེས་པར་འབྱུང་བའི་ཕྱིར་རང་སངས་རྒྱས་ཀྱི་ཐེག་
པའོ། །གཞན་ལས་མ་ཐོས་པར་འཁོར་འདས་ཀྱི་ཆོས་བརྗོད་མེད་དུ་རྟོགས་པའི་རྣམ་པར་མི་
2 4 ？



པ༣
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོག་པའི་ཤེས་པས་གཞན་ལས་མ་ཐོས་པར་བདག་གིས་ནི་ངེས་པར་འབྱུང་བའི་ཕྱིར་ཐེག་པ་
ཆེན་པོ་སྟེ་སྔ་མ་ལས་གཞན་ཐེག་པ་གསུམ་ཞེས་བྱའོ། །བཅུ་པ་འདུས་བྱས་དང་འདུས་མ་བྱས་
ནི་ངོ་བོ་དང་ཁྱད་པར་གྱི་ཐ་སྙད་དུ་བཏགས་པ་དང་བཅས་པ་ནི་མིང་དང་ཚིག་གི་ཚོགས་ཡིན་
ལ་དེ་གཉིས་གསལ་བྱེད་ཡིན་པས་ཡི་གེའི་ཚོགས་ཀྱང་བཏགས་པས་སོ། །ཀུན་འབྱུང་བདེན་
པར་བསྡུས་པའི་ཀུན་གཞི་ས་བོན་གྱི་རྒྱུར་བཅས་ཞེས་པ་དང༌། རྒྱུ་མཚན་ནི་སྣོད་སེམས་
ཅན་གྱི་དབང་པོ་དང་བཅས་པའི་ལུས་དང་། ལོངས་སྤྱོད་གཟུགས་སོགས་ལ་དང་། ཡང་ན་
བཟའ་བཏུང་སོགས་སུ་སྣང་བའི་ཀུན་གཞིའི་རྣམ་ཤེས་སོ། །དེ་གང་གི་རྒྱུ་མཚན་ཡིན་ཞེ་ན།
མིང་གི་ཚོགས་ལ་སོགས་པས་དེ་དག་གི་ངོ་བོ་ཉིད་དང་ཁྱད་པར་བརྗོད་པའི་ཕྱིར་རོ། ། དེ་
དག་གི་རྗེས་སུ་འབྲང་བས་དོན་གྱི་ངོ་བོ་ཁྱད་པར་ལ་ཞེན་པའི་སེམས་དང་སེམས་ལས་བྱུང་པ་
འཇུག་ཤེས་སུ་བསྡུས་པ་ཉོན་ཡིད་འཛིན་པ་ཚོགས་ལྔ་ཡིད་རྟོག་པ་རྣམས་ཀྱི་རྒྱུ་མཚན་ཡིན་ནོ།།
ཡང་ན་ཁ་ཅིག་ངོ་བོ་ཁྱད་པར་དུ་འདོད་པའི་མཚན་མ་ལུས་ཤེས་དང༌། གནས་ལོངས་སྤྱོད་
བསྡུས་པའི་ཀུན་གཞི་བག་ཆགས་བརྟས་བྱེད་ཡིན་པས་གཞིའི་རྒྱུ་མཚན་དང་ཡིད་འཛིན་པ་
དང༌། རྣམ་རྟོག་ནི་དམིགས་བྱ་དམིགས་བྱེད་ལ་མཚན་མར་བྱེད་པས་དམིགས་བྱ་དམིགས་
བྱེད་ཀྱི་རྒྱུ་ཡིན། ཞེས་སོ། །དེ་ལྟར་མཚུངས་ལྡན་དང་བཅས་པ་དེ་ནི་གཞན་དབང་ཡིན་པས་
ལས་ཉོན་གྱིས་བྱས་པའི་འདུས་བྱས་སོ། །འདུས་མ་བྱས་ནི་སྡུག་བསྔལ་རྒྱུ་བཅས་རབ་ཏུ་ཞི་
བ་འགོག་པ་དང་ཞི་བྱེད་ལམ་བདེན་གྱི་དམིགས་པའི་དོན་དེ་བཞིན་ཉིད་དང་བཅས་པའོ། །
ལས་ཉོན་གྱིས་མྱ་ངན་འདས་ཤིང་འདུས་བྱས་ཀྱིས་བྱེ་བའི་རྣམ་གྲངས་ཀྱིས་ན་ལམ་བདེན་
ཡང་འདུས་མ་བྱས་སོ། །སོ་སོར་བརྟགས་མིན་གྱི་འགོག་པ་དང་། ནམ་མཁའ་ནི་ཀུན་ནས་
ཉོན་མོངས་པ་དང་རྣམ་བྱང་གི་དམིགས་པ་མ་ཡིན་པས་བཏང་སྙོམས་སུ་མཛད་དམ་སྙམ་དུ་
སེམས་སོ། །དེ་ལྟར་འདུས་བྱས་དང་འདུས་མ་བྱས་ཀྱི་དོན་ནི་མཁས་པའི་དངོས་པོ་བཅུའི་ཐ་
2 4 8



བdབ།
གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
མ་ཉིད་དུ་བསྟན་པ་ཡིན་ནོ། །ལེའུ་གསུམ་པ་སྟེ་དེ་ཁོ་ནའི་ལེའུའི་བཤད་པ་རྫོགས་སོ།། །། །
དེ་ཁོ་ན་རབ་ཏུ་རྟོགས་པ་གོམས་ནས་སྒྲིབ་པ་སྤོང་བར་འགྱུར་བས་དེ་ཁོ་ནའི་
རྗེས་ལ། བཞི་པ་གཉེན་པོ་སྒོམ་པ་ལ་གསུམ་སྟེ། རྒྱས་པར་བྱང་ཆུབ་ཕྱོགས་མཐུན་གྱི་དབྱེ་བ་
དང༌། ཐོག་མའི་སྒོམ་པ་སོགས་གསུམ་དུ་བསྡུས་པའི་དབྱེ་བ་དང་། བླ་མ་དང་བཅས་པ་བླ་ན་
མེད་པའི་སྒོམ་པའོ། །དང་པོ་ལ་བདུན་ལས། དང་པོ་བདེན་བཞི་ལ་བྱང་བར་བྱེད་པའི་སྒོམ་པ་
ནི༑ དེའང་བྱིས་པ་རྣམས་འཁོར་འདས་ཀྱི་སྐྱོན་ཡོན་མ་མཐོང་ནས་འཁོར་བར་ཞེན་ཅིང་མྱང་
འདས་ལ་སྐྲག་ལ། དེའང་ བདེན་ པ་མཐོང་ནས་ ལྡོག་པས་འཁོར་ བ་ལ་ སྐྱོ་བ་དང་མྱང་
འདས་ལ་ཐོབ་པར་བྱ་བའི་ཕྱིར་ཏེ་དེའང་ལུས་ནི་འདུས་བྱས་ཀྱང་གཞན་དུ་འགྱུར་བས་འདུ་
བྱེད་ཀྱི་སྡུག་བསྔལ་ཏེ། འདུ་བྱེད་དམ་སྐྱེ་བ་དེ་གནོད་པ་ཐམས་ཅད་ཀྱི་གཞི་ཡིན་པས་གནས་
ངན་ལེན་ཞེས་བྱ་སྟེ། སྐྱེ་འདི་གནོད་ཡིན་སྐྱེ་བ་ཡོད་ན་རྒ་དང་འཆི་བ་དང་། །ནད་དང་ཕོངས་
དང་གསོད་དང་འཆིང་བ་ལ་སོགས་དགྲ་རྣམས་ཡོད་ཅེས་སོ། །འཕགས་པ་རྣམས་དང་མི་
མཐུན་པས་སྡུག་བསྔལ་ལོ། །དེའི་ཕྱིར་ལུས་ལ་མི་གཙང་སོགས་སུ་བཏགས་པས་སྡུག་བསྔལ་
བདེན་པ་ལ་འཇུག་གོ །མ་རིག་པའི་དུས་ཤེས་ཏེ་རེག་པ་ལས་བྱུང་པའི་ཚོར་བ་ནི་མི་འབྲལ་བ་
མི་ཕྲད་པར་རྗེས་སུ་འབྲངས་པའི་རྒྱུའི་ཕྱིར་སྲེད་པ་ཀུན་འབྱུང་བདེན་པ་ཡིན་པས་ཚོར་བ་དེ་
ལ་ངོ་བོ་དང་འབྲས་བུ་དང་མི་རྟག་པ་དང་སྡུག་བསྔལ་བ་སོགས་སུ་ཡོངས་སུ་བརྟགས་པས་
ཀུན་འབྱུང་བདེན་པ་ལ་འཇུག་གོ །བདག་ཏུ་གཟུང་བའི་གཞི་སེམས་ལ་མི་རྟག་སོགས་སུ་
བརྟགས་པས་རྟག་སོགས་ཀྱི་བདག་མེད་པར་ཤེས་ནས་བདག་ཆད་དོགས་མེད་པའི་ཕྱིར་
འགོག་བདེན་ལ་འཇུག་གོ །ཀུན་ནས་ཉོན་མོངས་དང་རྣམ་བྱང་གི་ཆོས་ལ་བདག་མེད་སོགས་
སུ་བརྟགས་པས་ཆགས་སྡང་དང་མི་སྡུག་པ་དང་བྱམས་པ་སོགས་བླང་དོར་ལ་མ་རྨོངས་པའི་
ཕྱིར་སྤང་གཉེན་ཤེས་ནས་གཉེན་པོ་ལམ་བདེན་ལ་འཇུག་སྟེ་ལུས་སོགས་ཀྱི་རང་སྤྱིའི་མཚན་
2 4 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་རྣམས་སྒོམ་པ་དང་། བྱང་སེམས་ཀྱི་རྟོག་པ་སྤངས་པའི་ཕྱིར་ལུས་སོགས་མི་དམིགས་པར་
ཡང་བསྒོམ་མོ། །དེས་ན་དེ་བསྒོམ་པ་བདེན་བཞི་ལ་འཇུག་པར་བྱ་བའི་ཕྱིར་རོ། །དེས་ན་བྱང་
ཆུབ་ཕྱོགས་ཆོས་ཀྱི་དང་པོར་དྲན་པ་ཉེར་བཞག་བསྒོམ་པས་རྣམ་པར་བཞག་གོ ། །
གཉིས་པ་མི་དགེ་བ་བསྲབས་པར་བྱེད་པའི་སྒོམ་པ་ནི། དེའི་འོག་ཏུ་ཟག་བཅས་
ཟག་མེད་ལ་སོགས་པའི་བྱེ་བྲག་གིས་མི་མཐུན་པའི་ཚོགས་མི་དགེ་བ་དང་གཉེན་པོ་དགེ་བ་
རྣམས་རྣམ་པ་ཐམས་ཅད་དུ་ཡོངས་སུ་ཤེས་ན། མི་དགེ་བ་སྐྱེས་པ་དང་མ་སྐྱེས་པ་དེ་དག་མི་
སྐྱེད་ཅིང་སྤངས་པའི་ཕྱིར་དང་དགེ་བ་མ་སྐྱེས་པ་བསྐྱེད། སྐྱེས་པ་གནས་པ་དང་ཕྱིར་ཞིང་
འབྱུང་བ་དང་ཡོངས་སུ་རྫོགས་པའི་ཕྱིར་འདུན་པ་བསྐྱེད་དོ། །འབད་དོ། བརྩོན་འགྲུས་རྩོམ་
མོ་སེམས་རབ་ཏུ་འཛིན་ཏོ། །ཡང་དག་པར་འཇོག་གོ་ཞེས་འབྱུང་བའི་སྤང་གཉེན་གཉིས་
གཉིས་ཀྱི་བརྩོན་འགྲུས་ནི་རྣམ་པ་དག་རབ་ཏུ་འབྱུང་ལ། འདིས་ སྒོ་གསུམ་ཡང་དག་པར་
འཛིན་ཅིང་འཇོག་པས་ཡང་དག་འཇོག་པ་ཞེས་བྱ་སྟེ། མཛོད་ལས། བརྩོན་འགྲུས་ཡང་དག་
འཇོག་ཅེས་བྱ། །ཞེས་སོ། །དགེ་བ་སྐྱེས་པ་གནས་པ་ནི་མི་མཉམ་པའོ། །ཕྱིར་ཞིང་འབྱུང་བ་ནི་
རྒྱུན་དུ་སྐྱེ་བའོ། །ཡོངས་སུ་རྫོགས་པ་ནི་ཕུལ་དུ་ཕྱིན་པར་འགྱུར་བའོ། །འདུན་པ་སྐྱེད་པ་ནི་
གུས་པར་བརྩོན་འགྲུས་རྩོམ་པའི་སྦྱོར་བ་དང༌། འབད་པ་ནི་ལེ་ལོ་སྤངས་ཏེ་ལུས་སེམས་
མངོན་དུ་བྱེད་པ་དང༌། བྱིང་རྒོད་བསལ་བའི་བརྩོན་འགྲུས་རྩོམ། །ཞེས་དང་། ཇི་ལྟར་རྩོམ་ན་
ཡང་དག་པར་ཤེས་བྱ་ཕུང་པོ་ཁམས་སོགས་ཀྱི་རབ་དབྱེ་དང་། དགའ་བྱའི་ཆོས་སངས་རྒྱས་
ཀྱི་ཡོན་ཏན་མཛད་པ་བཅུ་གཉིས་སོགས་ཡིད་ལ་བྱེད་པས་བྱིང་བ་དེ་སེམས་རབ་ཏུ་འཛིན་ཏོ།།
རྒོད་ནའང་དམིགས་པ་དེ་ལ་སེམས་འཇོག་ཅིང་འཛིན་ཏོ། །གསུམ་པ་ཏིང་ངེ་འཛིན་སྦྱང་བར་
བྱེད་པའི་སྒོམ་པ་ལ་གསུམ་ལས། དང་པོ་ངོ་བོ་དངོས་ནི་མི་མཐུན་ཕྱོགས་བསལ་བའི་ཕྱིར་
བརྩོན་འགྲུས་རྩོམ་པ་དེར་སེམས་གནས་པའི་ཏིང་ངེ་འཛིན་ལས་སུ་རུང་བ་ཉིད་དེ་ལས་སུ་
25 0



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། དོན་
རུང་བ་ཁྱད་པར་ཡང་མ་ངེས་ལ་སོགས་དོན་རྣམས་ཐམས་ཅད་འབྱོར་པ་ནུས་པ་རྒྱུ་སྟེ་དེའང་
ནམ་མཁའ་ལ་འགྲོ་བ་དང་སྤྲུལ་པ་སོགས་རྫུ་འཕྲུལ་གྱི་གནས་སུ་གྱུར་པའམ། ཡང་ན་ནམ་
མཁར་འགྲོ་བས་ རྫུ་འཕྲུལ་ཏེ་ རྐང་ པ་ནི་དེའི་གཞི་ ཡིན་པས་སོ། །དེ་ལ་འདུན་པའི་ཏིང་ངེ་
འཛིན་དང༌། བརྩོན་འགྲུས་ཀྱི་ཏིང་ངེ་འཛིན་དང་། སྤྱོད་པའི་ཏིང་ངེ་འཛིན་ནི་སྤོང་བའི་འདུ་
བྱེད་དང་ལྡན་པ་རྫུ་འཕྲུལ་གྱི་རྐང་བཞི་པའོ། །དེ་དག་གི་མཚན་ཉིད་ནི། མངོན་པ་ཀུན་ལས་
བཏུས་ལས་ཤེས་པར་བྱའོ། །ཏིང་ངེ་འཛིན་ལས་སུ་རུང་བ་དེའང་ཉེས་པ་རྣམས་སྤོང་བའི་འདུ་
བྱེད་པ་དང་རྩོལ་བ་དང་དད་པ་དང་ཤིན་ཏུ་སྦྱངས་པ་དང་བཞི། དྲན་ཤེས་བཞིན་སེམས་པ་
བཏང་སྙོམས་ཏེ་བརྒྱད་བརྟེན་ཅིང་བསྒོམ་པའི་རྒྱུ་ལས་བྱུང་པའོ། །གཉིས་པ་སྤང་བྱ་ངོས་
བཟུང་བ་ནི། སྦྱོར་བའི་ཚེ་ཉེས་པ་དེ་སྤོང་བའི་བརྩོན་པའི་ཚེ་གདམས་ངག་རྣམས་བརྗེད་པས་
སེམས་མཉམ་པར་བཞག་པ་མེད་པ་དང༌། མཉམ་གཞག་གི་ཚེ་བྱིང་བ་དང་རྒོད་པ་གཉིས་
ཉེས་པ་གཅིག་ཏུ་བྱས་པ་སྟེ་དེས་སེམས་ལས་སུ་རུང་བ་མེད་པས་བྱིང་རྒོད་དུ་གྱུར་པའི་ཚེ་དེ་ཞི་
བར་འདུ་མི་བྱེད་པས་བཏང་སྙོམས་དང་། མཉམ་ཉིད་དུ་གྱུར་ནས་ཞི་ཚེ་ཡང་མངོན་པར་འདུ་
བྱེད་པ་སེམས་པ་ཉིད་དེ་དག་ནི་ཉེས་པ་ལྔར་འདོད་དོ། །གསུམ་པ་གཉེན་པོར་རྣམ་པར་
བཞག་པ་ནི། ལེ་ལོའི་གཉེན་པོ་བཞི་སྟེ། འདོད་པའི་འདུན་པ་དང་། རྩོལ་བའི་བརྩོན་འགྲུས་
དང༌། ཡིད་ཆེས་པའི་དད་པ་དང་། ལས་སུ་རུང་བ་ཤིན་ཏུ་སྦྱངས་པ་སྟེ། དེ་དག་ཀྱང་
རིམ་བཞིན་དུ་རྩོལ་བའི་གནས་འདུན་པ་དེ་གནས་པ་པོ་རྩོལ་བ་སྟེ་འདོད་པ་ནི་རྩོལ་བའི་སྔོན་
དུ་འགྲོ་བས་སོ། །གནས་འདུན་པའི་ནི་རྒྱུ་དད་པ་སྟེ། ཡིད་ཆེས་ན་དད་པ་འབྱུང་བས་སོ། །
གནས་པ་རྩོལ་བའི་འབྲས་བུ་ཤིན་ཏུ་སྦྱངས་པ་ཉིད་དུ་འདོད་དེ་བརྩོན་པར་བྱས་པ་གནས་ངན་
ལེན་གྱི་རྟོག་པ་ཉེས་པ་དང་བྲལ་ནས་དགའ་བ་སྐྱེད་ཞིང་དགའ་བས་ལུས་སེམས་ཤིན་ཏུ་
སྦྱངས་སྟེ་ལས་སུ་རུང་ནས་ཏིང་ངེ་འཛིན་ཁྱད་པར་དུ་འགྲོ་བའི་ཕྱིར་རོ། །འདིར་བརྩོན་འགྲུས་
2 5 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུ་འབྲས་དང་བཅས་པ་ལེ་ལོའི་གཉེན་པོའོ། །སྤོང་བའི་འདུ་བྱེད་ལྷག་མ་བཞི་ནི་སེམས་
གནས་པའི་གདམས་ངག་གི་དམིགས་པ་མི་བརྗེད་པར་མ་ལུས་པ་དྲན་པ་ནི་གདམས་ངག་
བརྗེད་པའི་གཉེན་པོ་དང༌། ཤེས་བཞིན་དྲན་པ་མ་བརྗེད་ནས་བྱིང་དང་རྒོད་པ་སྟོང་པ་སྟེ་བྱིང་
རྒོད་གྱི་གཉེན་པོའོ། །བྱིང་རྒོད་རྟོགས་ན་དེ་སྤོང་བའི་ཕྱིར་སེམས་ཡུལ་ལ་མངོན་པར་འདུ་
བྱེད། སེམས་དཔའ་ནི་མངོན་པར་འདུ་མི་བྱེད་པ་བཏང་སྙོམས་ཀྱི་གཉེན་པོ་དང༌། བྱིང་རྒོད་
ཞི་བའི་ཚེ་མཉམ་པ་རྣལ་དུ་འཇུག་པའི་བཏང་སྙོམས་སུ་བྱེད་པ་ནི་འདུ་བྱེད་པའི་སེམས་པའི་
གཉེན་པོའོ། །བཞི་པ་གོང་མ་ཐར་ཆ་སྐྱེད་པའི་བསྒོམ་པ་ནི། དད་པ་བརྩོན་འགྲུས་དྲན་པ་ཏིང་
ངེ་འཛིན་ཤེས་རབ་རྫུ་འཕྲུལ་གྱི་རྐང་པ་རྣམས་ཀྱིས་སེམས་ལས་སུ་རུང་ན་སེམས་རྒྱུད་ལ་ཐར་
པའི་ཆ་དང་མཐུན་པའི་དགེ་རྩ་སྐྱེད་པ་དེ་དག་གིས་དབང་པོའི་མིང་ཐོབ་བོ། །འདུན་པའི་རྒྱུ་
ཡིན་པས་དད་པ་ལ་འདུན་པ་ཞེས་བརྗོད་དེ་ཞོ་དང་ག་གོན་ལ་རིམས་ཞེས་བྱ་བ་བཞིན་ནོ། །
ཡང་ན་འདུན་པ་སྟེ་འདོད་པའི་དད་པ་དབང་བྱེད་པ་དང་སྦྱོར་བའི་བརྩོན་འགྲུས་དབང་བྱེད་
པས་དབང་པོ་དང་དམིགས་པ་གསལ་ཞིང་རྗེད་པ་མ་གྱུར་པའི་དྲན་པ་དབང་བྱེད་པས་དབང་
པོ་དང་། སེམས་རྩེ་གཅིག་ཏུ་མི་ཁྲོ་བ་ཏིང་ངེ་འཛིན་གྱི་དབང་པོ་དང་། ཆོས་ལ་རབ་ཏུ་འབྱེད་
པའི་ཤེས་རབ་ལ་དབང་བྱེད་པས་དབང་པོར་བཞག་ལ། གོ་རིམ་ནི་དད་ན་འཁོར་བ་ལས་
འབྱུང་བའི་ཕྱིར་བརྩོན་འགྲུས་རྩོམ་ལ། དེ་བརྩམས་ན་བསླབ་པ་གསུམ་སྒྲུབ་སྟེ་དྲན་པ་ཏིང་ངེ་
འཛིན་ཤེས་རབ་བོ། །ལྔ་པ་མཐོང་ལམ་དང་འདྲེ་བའི་སྒོམ་ལམ་ལ་གཉིས་ལས། དང་པོ་
སྟོབས་ལྔ་སྒོམ་པ་ནི། དད་སོགས་དེ་དག་གི་མི་མཐུན་ཕྱོགས་མ་དད་པ་སོགས་ནི་སྲབ་མོར་
གྱུར་པའི་ཕྱིར་དེས་མི་རྫི་བ་ནི་དད་སོགས་སྟོབས་ལྡན་དུ་གྱུར་པ་སྟོབས་ལྔ་དེ་སྔ་མ་སྔ་མ་ལས་
འབྲས་བུ་ཕྱི་མ་ཕྱི་མ་སྐྱེ་བའི་རིམ་པ་ཡིན་ཏེ། འབྲས་བུ་ལ་དད་ན་རྒྱུ་ལ་བརྩོན་འགྲུས་རྩོམ་ལ།
བརྩོན་འགྲུས་རྩོམ་པ་དང་དྲན་པ་ཉེ་བར་གནས་པ་དང་དེ་གནས་ན་གཡེང་བ་མེད་པས་སེམས་
-
E
25 2



བཞས།
གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༼༡
མཉམ་པར་འཇོག་ཅིང་མཉམ་པར་བཞག་ན་ཡང་དག་པ་ཇི་ལྟ་བ་བཞིན་ཤེས་པའི་ཕྱིར་རོ། །
གཉིས་པ་དེ་ངེས་འབྱེད་བཞི་ལ་བཞག་པ་ནི། ངེས་འབྱེད་ཆ་མཐུན་དེ་དབང་པོའི་དུས་ལའམ།
སྟོབས་ཀྱི་དུས་ལ་ཡིན་ཞེ་ན། དབང་པོ་རྣམས་ངེས་འབྱེད་ཆ་མཐུན་དྲོད་རྩེ་གཉིས་དང་སྟོབས་
རྣམས་ལ་ངེས་འབྱེད་ཆ་མཐུན་ཏེ། བཟོད་པ་དང་འཇིག་རྟེན་ཆོས་མཆོག་གཉིས་བཞག་གོ །དེ་
ལ་དད་སོགས་ཆུང་དུ་དྲོད་དང་། འབྲིང་རྩེ་མོ་དང་། ཆེན་པོ་ལ་ཆུང་འབྲིང་ཆེ་གསུམ་ནི་བཟོད་
པ་ཆུང་འབྲིང་ཆེ་བ་རྣམས་དང་། ཆེན་པོའི་ཆེན་པོ་ནི་ཆོས་མཆོག་ལའོ། །ངེས་འབྱེད་འདི་དག་
ཀྱང་ཏིང་ངེ་འཛིན་དང་ཤེས་རབ་ཀྱི་རང་བཞིན་ཡིན་ལ། འཕགས་ལམ་གྱི་མེས་ཉོན་མོངས་
བསྲེག་ནུས་དང་པོའི་རང་བཞིན་ཡིན་པས་དྲོད། དགེ་བའི་རྩ་བ་རྣམས་གཡོ་བ་ལས་རྩེ་མོར་
ཕྱིན་པ་དང་། བདེན་པའི་དོན་ལ་བཟོད་པས་དང་། ཟག་བཅས་ཡིན་པ་ཟག་བཅས་ཀྱི་ཆོས་
གཞན་ལས་དམ་པ་ཡིན་པའི་ཕྱིར་རོ། །དྲུག་པ་དེ་ཁོ་ན་ལ་ཞུགས་པའི་སྒོམ་པ་ནི། དེ་ཁོ་ན་
ཉིད་མི་མཐོང་བ་མཐོང་བའི་ལམ་དུ་དྲན་པ་སོགས་དྲུག་བྱང་ཆུབ་དང་མཐུན་པས་བྱང་ཆུབ་ཀྱི་
ཡན་ལག་རྣམས་སོ། །དེ་ལ་ཆོས་རབ་ཏུ་རྣམ་འབྱེད་ནི་བྱང་ཆུབ་ཀྱི་ཡེ་ཤེས་ངོ་བོ་ཡིན་པས་རང་
བཞིན་ཡན་ལག་སྟེ་ཁ་ཅིག་བར་ཆད་མེད་ལམ་བྱང་ཆུབ་ཀྱི་ཡན་ལག་ཡིན་ལ། རྣམ་གྲོལ་ནི་
བྱང་ཆུབ་ཅེས་ཟེར་རོ། །དྲན་པ་ནི་བྱང་ཆུབ་ཀྱི་གནས་ཀྱི་ཡན་ལག་སྟེ་དེའི་སྟོབས་ཀྱིས་དམིཊ་
པ་ལས་མི་གཡེང་བར་གནས་པའི་ཡན་ལག་དང་། གསུམ་པ་བརྩོན་འགྲུས་ནི་སོ་སྐྱེའི་ས་ལས་
ངེས་པར་འབྱུང་བའི་ཡན་ལག་དེ་ལ་དགའ་བ་ཡང་དག་བྱང་ཆུབ་ཀྱི་ཡན་ལག་ནི་དཔེ་ལུས་
སེམས་ལ་ཕན་འདོགས་པས་ཕན་ཡོན་གྱི་ཡིན་ནོ། །ཤིན་ཏུ་སྦྱངས་པ་ཏིང་ངེ་འཛིན་བཏང་
སྙོམས་གསུམ་ཉོན་མོངས་པའི་གཉེན་པོ་ཡིན་བསམ། ཉོན་མོངས་མེད་པའི་གཞི་དང་གནས་
དང་ངོ་བོ་ཉིད་ཐ་དད་པས་ཉོན་མོངས་མེད་པའི་ཡན་ལག་ཡིན་ཏེ། ཅིའི་ཕྱིར་འདི་གསུམ་
བསྟན་ཞེ་ན། གསུམ་པ་འདི་ལ་ཤིན་ཏུ་སྦྱངས་པ་ནི་ཉོན་མོངས་མེད་པ་སྟེ་རྣམ་བཞིའི་ཡན་
2 5 3



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལག་རྒྱུ་མཚན་ནི་ཀུན་ནས་ཉོན་མོངས་པ་ནི་གནས་ངན་ལེན་གྱི་འབྲས་བུ་སྟེ། འདི་ལྟར་ལུས་
སེམས་ལས་སུ་མི་རུང་བའི་གནས་ངན་ལེན་ཡོད་ན་རྩེ་གཅིག་པ་མེད་པས་གཡེངས་པར་
འགྱུར་ལ་དེ་ལས་ཆགས་སོགས་འབྱུང་བས་གནས་ངན་ལེན་དེའི་གཉེན་པོ་ཡིན་པས་བཏང་
སྙོམས་ནི་ཉོན་མོངས་མེད་པའི་ངོ་བོ་ཉིད་དུ་བསྟན་པ་ཡིན་ནོ། །སྦྱངས་པས་ཟིན་ནས་ཏིང་ངེ་
འཛིན་ལ་མཉམ་པར་བཞག་པས་ཡང་དག་པ་ཇི་ལྟ་བ་བཞིན་ཤེས་ནས་ཉོན་མོངས་སྤོང་བས་
ཏིང་ངེ་འཛིན་ཉོན་མོངས་མེད་པའི་གནས་ཡིན་པ་དང་ནི་ཉོན་མོངས་མེད་པར་གནས་པ་དང་
མི་མཐུན་པའི་སེམས་མི་མཉམ་པ་དང་རྣལ་དུ་མི་འཇུག་པ་དང་སེམས་རྩོལ་བཅས་ཀྱི་གཉེན་
པོ་ཡིན་པས་བཏང་སྙོམས་ནི་ཉོན་མོངས་མེད་པའི་ངོ་བོ་ཉིད་དུ་བསྟན་པ་ཡིན་ནོ། ཁ་ཅིག་
ནི་རྣམ་གྲོལ་གྱི་ལམ་གྱི་ཤེས་རབ་དེ་དགོས་པ་བྱས་པའི་ཕྱིར་ཟད་པ་ལ་ཟད་དོ་སྙམ་དུ་བཏང་
སྙོམས་སུ་བྱེད་པའི་ཕྱིར་བཏང་སྙོམས་ཡིན་ནོ་ཞེའོ། །
བདུན་པ་མཐོང་ལམ་ལས་མཆོག་གི་སྒོམ་ལམ་ནི། དེའི་འོག་ཏུ་སྒོམ་ལམ་ལ་ལམ་
གྱི་ཡན་ལག་བརྒྱད་བརྗོད་དོ། །དེའང་ལོག་ལྟ་ནས་ལོག་པའི་ཏིང་ངེ་འཛིན་གྱི་བར་མི་མཐུན་
ཕྱོགས་བརྒྱད་ཀྱི་གཉེན་པོར་ནི་ཡང་དག་པའི་ལྟ་བ་རྟོག་པ་ངག་ལས་ཀྱི་མཐའ་འཚོ་བ་རྩོལ་བ་
དྲན་པ་ཏིང་ངེ་འཛིན་སྟེ་ལམ་གྱི་ཡན་ལག་བརྒྱད་གོ་རིམ་བཞིན་དུ་བཤད་དོ། །དེ་ལ་ཡང་དག་
ལྟ་བ་ནི་སྒོམ་ལམ་གྱི་ཚེ་རྟོག་བཅས་ཡིན་པས་རྗེས་ཐོབ་འཇིག་རྟེན་པ་སྟེ་དེ་འབྱུང་བའི་མཐུ་
རྙེད་པས་མཉམ་གཞག་ལའང་དེ་རྣམ་པར་བཞག་གོ །དེས་རང་གི་རྟོགས་པ་མཐོང་ལམ་ལ་
ཡོངས་སུ་གཅོད་པའི་ཡན་ལག་དང་། ཡང་དག་པའི་ལྟ་བ་དེས་དཔྱད་པའི་དེ་ཁོ་ན་ཡང་དག་
པའི་རྟོག་པས་ཀུན་ནས་བསླང་བའི་ངག་གིས་གཞན་ལ་གོ་བར་བྱེད་པས་རྟོག་པ་དང་ངག་
གཉིས་གོ་བྱེད་ཀྱི་ཡན་ལག་འབྱུང་བའི་མཐུ་ཐོབ་པས་མཉམ་གཞག་ལྡན་གྱི་མཉམ་གཞག་
སྨྲ་བའམ་རྟོག་པ་མ་ཡིན་ནོ། །ངག་ལས་ཀྱི་མཐའ་འཚོ་བ་རྣམ་པ་གསུམ་གཞན་ཡིད་ཆེས་པར་
2
5
4



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། དོན་
བྱེད་པའི་ཡན་ལག་སྟེ། ངག་གིས་ཆོས་བསྟན་པ་བརྒལ་ལན་གྱི་འབེལ་གཏམ་གྱི་ཐོགས་པ་
མེད་པ་དང་། གཏན་ལ་ཕེབས་པ་དང་མི་འགལ་བ་དང་དོན་གསལ་བར་བརྗོད་པས་འདིས་དེ་
ཁོ་ན་རྟོགས་སོ་ཞེས་དེ་ཁོ་ན་རྟོགས་པའི་ལྟ་བ་ཤེས་རབ་ལ་དང་། སྲོག་གི་ཕྱིར་ཡང་བྱ་བ་མིན་
པ་མི་བྱེད་པའི་ཡང་དག་པའི་ལས་ཀྱི་མཐའ་འཕགས་པ་དགྱེས་པའི་ཚུལ་ཁྲིམ་དང་ལྡན་པ་
ལས་དང་། ཡོ་བྱད་གྱི་ཚུལ་འཆོས་སོགས་ལོག་འཚོའི་ཉེས་པ་མེད་པའི་ལུས་ངག་གི་སྤྱོད་པ་
ཡང་དག་པའི་འཚོ་བས། འདི་ནི་ལུས་གནས་པ་ཙམ་གྱི་ཆེད་དུ་རིག་པ་དང་ཚོད་ཟིན་པར་ཆོས་
གོས་སོགས་ཚོལ་བས་ཡོ་བྱད་ལ་སྲེད་པ་སྤངས་སོ་ཞེས་ཡོ་བྱད་བསྙུང་བར་གཞན་ལ་རྣམ་པར་
རིག་པར་བྱེད་པའི་སྒོ་ནས་ཡིད་ཆེས་པར་བྱེད་པར་འདོད་དོ། །ལྟ་བས་རང་གིས་རྟོགས་པ་ཇི་
ལྟ་བ་གཞིན་དུ་ཤེས་པས་མངོན་པའི་ང་རྒྱལ་མེད་པར་འགྱུར་ལ། རྟོག་པས་བསླང་བའི་ངག་
གིས་སེང་གེའི་སྒྲ་སྒྲོགས་པ་དང་། ངག་ལས་ཀྱི་མཐའ་ཚོལ་བ་རྣམས་ཀྱིས་རང་གི་དམ་བཅའ་
བ་ཡང་དག་པར་བརྗོད་དོ། །སྒོམ་སྤང་གི་ཉོན་མོངས་པ་རྣམས་ཀྱི་གཉེན་པོར་བྱིང་རྒོད་བྲལ་
བའི་ཏིང་ངེ་འཛིན་གྱི་དུས་ཀྱི་བརྩོན་འགྲུས་ཡང་དག་པའི་ལྟ་བས་བསྡུས་པ་ནི་ཡང་དག་པའི་
རྩོལ་བ་སྟེ། རྩོལ་བ་དེས་སྒོམ་སྤང་གི་ཉོན་མོངས་རྣམས་སྤངས་པའི་ཕྱིར་ལམ་སྒོམ་པའི་ཕྱིར་
དང་ཉེ་བའི་ཉོན་མོངས་པ་བྱིང་རྒོད་ཀྱི་གཉེན་པོ་ནི་ཡང་དག་དྲན་པ་སྟེ། གཡེང་བའི་རྒྱུ་ཞི་བྱེད་
ཞི་གནས་ཀྱི་རྒྱུ་སྐྱེ་བར་འགྱུར་བའི་དངོས་པོ་ཡིད་ལ་བྱེད་པ་དང་བྱིང་བའམ། དེར་དགོངས་
ནས་མངོན་པར་དགའ་བར་འགྱུར་བའི་དངོས་པོ་ཡིད་ལ་བྱེད་པར་རབ་ཏུ་འཛིན་པའི་རྒྱུ་དང་།
ཉེ་ཉོན་དེ་གཉིས་ཀྱི་ཉོན་མོངས་པར་མ་གྱུར་པ་ལ་ལྷུན་གྱིས་གྲུབ་པ་ཡིད་ལ་བྱེད་པ་བཏང་
སྙོམས་ཀྱི་རྒྱུ་རྣམས་ལ་དྲན་པ་ཤིན་ཏུ་ཉེ་བར་གནས་པས་བྱིང་རྒོད་མེད་པའི་ཕྱིར་རོ། །མདོ་སྡེ་
པ་སོགས་ཡོན་ཏན་ཁྱད་པར་ཅན་དབང་འབྱོར་པའི་མི་མཐུན་ཕྱོགས་ཀྱི་ཉོན་མོངས་ཅན་མ་
ཡིན་པ་དེ་མ་ཡིན་པའི་སྙོམས་འཇུག་གི་སྒྲིབ་པའི་གཉེན་པོ་ནི་ཡང་དག་པའི་ཏིང་ངེ་འཛིན་ཏེ།
25 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསམ་གཏན་ལ་གནས་ནས་མངོན་ཤེས་སོགས་ཡོན་ཏན་སྒྲུབ་པའི་ཕྱིར་རོ། ཁ་ཅིག་སྒྲིབ་པ་
ལྔ་སྙོམས་འཇུག་གི་སྒྲིབ་པར་འཆད་པ་ནི་འཁྲུལ་ཏེ་ཉོན་སྒྲིབ་ཡིན་པས་སོ། །དེས་ན་རྣམ་ཐར་
གྱི་མི་མཐུན་ཕྱོགས་ཉོན་མོངས་ཅན་མ་ཡིན་པའི་མི་ཤེས་པའོ། །གཉིས་པ་ཐོག་མའི་སྒོམ་པ་པོ་
གསུམ་དུ་བསྡུས་པའི་དབྱེ་བ་ནི། སྒོམ་པ་དེ་རྣམས་ཀྱང་རྩོམ་པ་དང་ཐོས་པ་དང་སྒྲུབ་པའི་བྱེ་
བྲག་གིས་གསུམ་སྟེ། དེ་ཁོ་ན་ཉིད་ཡུལ་དུ་བྱེད་པས་ཕྱིན་ཅི་མ་ལོག་པ་མཐོང་ལམ་གྱི་རྗེས་སུ་
མཐུན་ པ་ སྤྱིའི་ སྒོམ་ པ་ ཡིན་པས་དེ་ཁོ་ན་ཡུལ་དུ་མ་གྱུར་པས་ཕྱིན་ཅི་ ལོག་སྟེ་ཉོངས་
མོངས་པ་མ་ལུས་མ་སྤངས་པར་ལྡན་པའི་ཕྱིར་རོ། །དེའང་དྲན་པ་ཉེར་བཞག་ནས་སྟོབས་
སྒོམ་པའི་བར་རོ། །ཕྱིན་ཅི་ལོག་ལས་བཟློག་པ་ཕྱིན་ཅི་མ་ལོག་པ་ནི་དེ་ཁོ་ན་ཉིད་ཡུལ་དུ་གྱུར་
པས་མཐོང་སྒོམ་སྒོམ་པ་སྟེ་ཕྱིན་ཅི་ལོག་སྒོམ་སྤང་གི་རྗེས་སུ་འབྲེལ་བ་དང་བཅས་པ་དང་དེ་ཁོ་
ན་ཡུལ་དུ་གྱུར་པས་ཕྱིན་ཅི་མ་ལོག་པ་དྲི་མ་མ་ལུས་པར་སྤངས་པའི་ཕྱིར་ཕྱིན་ཅི་ལོག་རྗེས་སུ་
འབྲེལ་བ་དགྲ་བཅོམ་པ་མི་སློབ་པའི་ལམ་སྒོམ་པའོ། །གསུམ་པ་ནི་ཉན་ཐོས་དང་རང་རྒྱལ་
རྣམས་ཀྱིས་ནི་རང་དོན་ཉི་ཚེ་བའི་དབང་དུ་བྱས་ནས་རང་རྒྱུད་དུ་རྟོགས་པའི་ལུས་ཚོར་སེམས་
དང་ཆོས་ལ་དམིགས་ནས་སྐྱོ་བར་མ་གྱུར་ན་མི་འབྲལ་བས་སྐྱོ་བར་མི་བྱེད་པའི་མི་རྟག་སྡུག་
བསྔལ་སྟོང་པ་བདག་མེད་ཀྱི་རྣམ་པར་ཡིད་ལ་བྱེད་པས་ལྷག་མེད་ཀྱི་མྱ་ངན་ལས་འདའ་བ་
དང༌། དེ་ལ་དམིགས་པའི་ཉོན་མོངས་པའི་སྒོ་ནས་ལུས་སོགས་དང་བྲལ་བ་ཐོབ་པར་བྱ་བའི་
ཕྱིར་དྲན་པ་ཉེར་བཞག་སོགས་སྒོམ་པས་བླ་མ་དང་བཅས་པའི་བསྒོམ་པ་ཡིན་ལ། བྱང་ཆུབ་
སེམས་དཔའ་རྣམས་ཀྱི་ནི་དྲན་པ་ཉེར་བཞག་སོགས་སྒོམ་པ་དེ་དོན་གཉིས་སྒྲུབ་པའི་དབང་དུ་
མཛད་ནས། རང་གཞན་ཐམས་ཅད་ཀྱི་རྒྱུད་དུ་རྟོགས་པའི་ལུས་ཚོར་སོགས་ལ་དམིགས་པས་
དམིགས་པ་དང་། རྣམ་རྟོག་ཐམས་ཅད་སྤང་བའི་ཕྱིར་མི་དམིགས་པའི་ཚུལ་གྱིས་ཡིད་ལ་བྱེད་
པ་དང༌། ལྷག་མེད་ཀྱི་མྱང་འདས་ལྟར་ལུས་སོགས་དང་ཤིན་ཏུ་འབྲལ་བའི་ཕྱིར་དང་སེམས་
*
2 5 6



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
ཅན་ཕལ་པ་བཞིན་མི་འབྲལ་བའི་ཕྱིར་ཡང་མི་སྒོམ་གྱི་སོ་སྐྱེ་བཞིན་སྲིད་པར་མི་གནས་ལ།
ཉན་རང་བཞིན་ཞི་བར་མི་གནས་པའི་མྱ་ངན་ལས་འདས་པའི་འབྲས་བུ་ཐོབ་པའི་ཕྱིར་སྒོམ་
པས་བྱང་སེམས་ཀྱི་གཉེན་པོ་སྒོམ་པ་དེ་ནི། ཆོས་དེ་གསུམ་གྱིས་ཉན་ཐོས་ཀྱི་ལས་ཁྱད་པར་དུ་
འཕགས་པས་བླ་ན་མེད་པའི་སྒོམ་པ་ཡིན་ནོ། །གཉེན་པོ་སྒོམ་པ་དེ་ལམ་ཆུང་འབྲིང་སོགས་ཀྱི་
སྒོ་ནས་དབྱེ་བ་ལ་མཁས་པར་བྱ་བའི་ཕྱིར་གཉེན་པོའོ། །
སྒོམ་པའི་གནས་སྐབས་ལ་གསུམ་སྟེ། དང་པོའི་རྒྱུའི་གནས་སོགས་བཅོ་བརྒྱད་དུ་
དབྱེ་བ་ནི། དེ་ལ་རྒྱུའི་གནས་ནི་རྒྱུ་དང་ས་བོན་ལ་གནས་པ་སེམས་བསྐྱེད་སོགས་ཀྱི་གནས་
སྐབས་ མ་ ཡིན་ པ་དེ་ རིགས་ ལ་ གནས་ པ་ སྟེ། དེ་ མི་ སློབ་ པའི་ དུས་ ལ་ གཏོགས་ པར་
གོང་མའི་གནས་སུ་རྗེས་སུ་མི་དགག་གོ །རིགས་དེ། ཁ་ཅིག་དགེ་རྩ་སོགས་ཞེས་དང་། ལ་ལ་
སོ་སྐྱེའི་གནས་ལས་བརྩམས་ཏེ་དབང་པོའི་བྱེ་བྲག་ཅེས་དང་། གཞན་དག་སེམས་ཀྱི་ས་བོན་
གྱི་མཐུ་ཞེས་ཀྱང་ཟེར་ཏེ། ཉན་ཐོས་སོགས་ཀྱི་བྱེ་བྲག་གིས་གསུམ་སྟེ། ངེས་མ་ངེས་གཉིས་སུ་
བྱས་པས་དྲུག་གོ །སྦྱོར་བའི་རྩ་བར་གྱུར་པའི་བྱང་ཆུབ་གསུམ་དུ་སེམས་བསྐྱེད་པ་ནི། དེ་བྱུང་
ན་འབྲས་བུ་ཐོབ་པའི་ཐབས་སམ་སྦྱོར་བར་ཞུགས་པ་ཡིན་པས་ཞུགས་པ་དང་། སེམས་
བསྐྱེད་པ་དེ་ནས་འབྲས་བུ་མ་ཐོབ་ཚུན་ཆད་ཐོག་མའི་འབྲས་བུ་ཐོབ་པའི་ཐབས་སྦྱོར་བ་དང་།
འབྲས་བུའི་གནས་ནི་འབྲས་བུ་དང་པོ་ཐོབ་པ་ཞེས་པའོ། །བྱ་བ་དང་བཅས་པའི་གནས་ནི་
མཐོང་སྒོམ་ལ་གནས་པ་སྟེ། འབྲས་བུ་རྣམས་མ་རྫོགས་པས་འབྲས་བུ་གཞན་ཐོབ་པའི་ཕྱིར་
སློབ་མའི་བྱ་བ་དང་བཅས་པ་དང༌། འབྲས་བུ་གཞན་ཐོབ་ཕྱིར་སློབ་མའི་བྱ་བ་མེད་པའི་
གནས་ཁམས་གསུམ་ལ་ཆགས་བྲལ་མི་སློབ་པ་དང༌། མངོན་ཤེས་སོགས་ཡོན་ཏན་གྱི་དགྲ་
བཅོམ་གཞན་ལས་ཁྱད་པར་དུ་གྱུར་པ་དང་སར་ཞུགས་པའི་བྱང་སེམས་ནི་དོན་གཉིས་སྒྲུབ་པ་
དང་བདག་མེད་གཉིས་རྟོགས་པ་ཐོབ་པར་བྱེད་པས་ཐེག་པ་འོག་མ་དེའི་བླ་མའི་གནས་དང་།
2 5 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བླ་ན་སྟེ་དེ་ག་གི་གོང་ན་ཁྱད་པར་ཅན་གྱི་གནས་གཞན་མེད་པས་སངས་རྒྱས་དང་བྱང་སེམས་
ཀྱི་དེ་ཁོ་ན་མ་མཐོང་ཡང་མཐོང་བ་དང་འདྲ་བར་སངས་རྒྱས་བྱང་སེམས་ལ་མོས་པས་ངོ་
བོ་ཉིད་གསུམ་གྱི་སྒོ་ནས་ཆོས་སྒྲུབ་ཅིང་གཞན་སེམས་ཅན་གྱིས་བྱ་དཀའ་བ་སྦྱིན་སོགས་ལ་
འཇུག་པས་མོས་པ་སྤྱོད་པའི་ས་དང་ནི། དེའང་བསྐལ་པ་གྲངས་མེད་པ་གཅིག་གམ་དེ་ལས་
ལྷག་པའོ། །ངོ་བོ་ཉིད་གསུམ་ལས་མི་རྟོག་ཡེ་ཤེས་ཀྱིས་དང་པོར་རང་གི་རིག་ཅིང་རྟོགས་ནས་
འཇུག་པས་དང་པོ་མཐོང་ལམ་དང༌། སྒོམ་སྤང་ གི་མཚན་མ་སྣ་ཚོགས་ལ་ཞེན་པ་སྤང་
བའི་མཐར་ཐུག་པར་འགྲོ་བ་དང་རྩོལ་བ་དང་བཅས་པའི་སྦྱོར་བ་མཐར་ཐུག་པར་འགྲོ་བས་
ངེས་པར་འབྱིན་པ་དེའི་གོང་མ་ས་དྲུག་དང༌། སངས་རྒྱས་རྣམས་ཀྱི་མདུན་དུ་ལུང་བསྟན་པའི་
གནས་ས་བརྒྱད་པ་དང་། ཉན་རང་ལས་སོ་སོ་ཡང་དག་རིག་བཞིས་ཁྱད་པར་དུ་འཕགས་པ་
རྙེད་ནས་བླ་ན་མེད་པའི་ཆོས་ཆེན་པོ་བརྗོད་པའི་གནས་ས་དགུ་པ་དང་ནི། ཕྱོགས་བཅུ་ན་
བཞུགས་པའི་སངས་རྒྱས་བཅོམ་ལྡན་འདས་རྣམས་ཀྱི་འོད་གསེར་དེ་དག་གིས་དབང་བསྐུར་
བའི་གནས་ས་བཅུ་པ་དང་། སྒྲིབ་པ་ཐམས་ཅད་སྤངས་པ་དང་དེའི་གཉེན་པོ་ཟག་མེད་ཀྱི་ཆོས་
ཀྱི་ས་བོན་རབ་ཏུ་རྒྱས་པར་གནས་གྱུར་གྱི་རང་གཞིན་ཀུན་གཞི་མེད་པས། སངས་རྒྱས་ཀྱི་
ཆོས་ཀྱི་སྐུ་ནི་ཆོས་རྟོགས་པའི་མཐར་ཕྱིར་པའི་གནས་དང་ནི། དེ་ལ་མཁའ་དབྱིངས་དྲི་བྲལ་
ཆོས་སྐུ། ཞེས་དང༌། ཆགས་ཐོགས་མེད་པའི་ཡེ་ཤེས་ཆོས་སྐུ། ཞེས་སོ། །ངོ་བོ་ཉིད་སྐུ་དེ་གང་
ན་བཞུགས་ནས་ སངས་ རྒྱས་པ་ལོངས་སྐུ་ སྟེ། སྐུ་དེ་མཐར་ ཕྱིན་པའི་བྱང་སེམས་རྣམས་
དང་ལྷན་ཅིག་འཁོར་གྱི་དཀྱིལ་འཁོར་རྣམས་སུ་ཆོས་འགྲོ་བ་དེ་ནི་ཕན་ཡོན་གྱི་གནས་དང་།
བྱ་བ་གྲུབ་པའི་གནས་ནི་སྤྲུལ་སྐུ་སྟེ་ངོ་བོ་ཉིད་སྐུ་ལ་བརྟེན་ནས་སེམས་ཅན་གྱི་བསམ་པ་
གཟིགས་ཏེ་གདུལ་བའི་བྱ་བ་ལ་ཞུགས་པ་དང་རབ་དབྱེ་མཐའ་ཡས་པ་བསྟན་པའོ། །
གཉིས་པ་དེ་དག་མདོར་གསུམ་དུ་བསྡུ་བ་ནི་གནས་ཐམས་ཅད་བསྡུ་ན་ཆོས་ཀྱི་
2 5 8



-
，
གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
དབྱིངས་ལ་རྣམ་པ་གསུམ་སྟེ་ཆོས་དབྱིངས་དྲི་མ་མ་ལུས་པར་མ་སྤངས་པ་དག་པ་རྒྱུ་དང་
ཞུགས་པ་དང་སྦྱོར་བ་དང་མོས་པའི་རྣམ་པར་གནས་ཏེ་སོ་སྐྱེ་རྣམས་སོ། །ཆོས་ཀྱི་དབྱིངས་ལ་
མཐོང་སྤང་གི་ཉོན་མོངས་མ་སྤངས་པ། སྒོམ་སྤང་གི་ཉོན་མོངས་སྤངས་པས་མ་དག་པ་དང་
དག་པའི་གནས་ནི་བྱ་བ་དང་བཅས་པ་དང་ཁྱད་པར་ཅན་དང་བླ་མ་དང་བཅས་པ་དང་འཇུག་
པ་དང་ངེག་པར་འབྱུང་བ་དང་ལུང་བསྟན་པ་དང་བརྗོད་པ་དང་དབང་བསྐུར་བ་སྟེ་སློབ་མ་
རྣམས་སོ། །ཉོན་མོངས་མ་ལུས་པར་སྤངས་པ་རྣམ་པར་དག་པའི་གནས་ནི་བྱ་བ་མེད་པ་དང་།
ཁྱད་པར་ཅན་དང་བླ་ན་མེད་པ་དང་ཕྱིན་པ་དང་ཕན་ཡོན་དང་བྱ་བ་སྒྲུབ་པའི་གནས་ཏེ་མིང་
སློབ་པ་རྣམས་ཏེ་ཅི་རིགས་སུ་སྦྱར་རོ། །གསུམ་པ་དེ་ལ་ཅི་རིགས་པར་གང་ཟག་རྣམ་པར་
བཞག་པ་ནི། གནས་རབ་ཏུ་དབྱེ་བ་འདི་ལས་ཇི་ལྟར་མཐུན་པ་དང་བསུ་སོ་སོའི་རིགས་ལ་
གནས་པ་ཞུགས་པ་སྦྱོར་བ་རྒྱུན་ཞུགས་ལན་ཅིག་ཕྱིར་འོང་མི་འོང་དགྲ་བཅོམ་རྒྱན་བཅས་བྱང་
སེམས་མོས་སྤྱོད་ལྷག་བསམ་དག་པ་ངེས་འབྱུང་ལུང་བསྟན་ཆོས་བརྗོད་དབང་བསྐུར་ཐོབ་
ལོངས་སྤྱོད་པ་དོན་མཛད་པའི་བར་གྱི་གང་ཟག་རྣམས་རྣམ་པར་བཞག་པ་འདོད་དོ། །གནས་
སྐབས་དང་འཐར་ཐུག་པའི་འབྲས་བུ་ཐོབ་ཅིང་གནས་ཀྱི་འབྲས་བུས་ཕྱེ་བའི་འབྲས་བུ་ལ་
མཁས་པའི་ཕྱིར་དྲུག་པ་ཐོབ་པ་ལ་གཉིས་ཏེ། དང་པོ་བསྡུས་ཏེ་ལྔར་དབྱེ་བ་ནི། སྣོད་དུ་གྱུར་
པ་སྟོབས་འདོད་པ་འཕེལ་བ་རྣམ་དག་ལྔ་སྟེ། དེ་ལ་སྣོད་དུ་གྱུར་པ་ནི་མི་ཁོམ་པ་བརྒྱད་སྤངས་
པའི་སྐྱེ་མཆེད་དྲུག་པོ་ཁྱད་པར་ཅན་ཟག་བཅས་ཀྱི་ཕྱོགས་ཀྱི་ཆོས་རྣམ་པར་སྨིན་པར་བརྗོད་
པའི་འབྲས་བུ་དགེ་བའི་ཆོས་སྐྱེ་བའི་གཞི་ཡིན་པས་སོ། །སྟོབས་ནི་སྣོད་དུ་གྱུར་པ་དེའི་དབང་
གིས་ལུས་ཉོན་མོངས་སྐྱེ་བ་ཆུང་བས་དགེ་བ་ཤས་ཆེར་རྒྱས་པར་གྱུར་པ་བདག་པོའི་འབྲས་བུ་
འདོད་པ་ནི་སྔོན་ཚེ་རབས་རྣམས་སུ་དགེ་བའི་ཆོས་ལ་གོམས་པས་ད་ལྟ་དགེ་བ་སེམས་ཤིང་
འདོད་པ་རྒྱུ་མཐུན་པའི་འབྲས་བུ་དང་། འཕེལ་བ་ནི་ད་ལྟ་དགེ་བ་ལ་གོམས་པས་སྔོན་གྱི་དགེ་
i
2 59



L
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་དག་གོང་ནས་གོང་དུ་ཁྱད་པར་དུ་སྐྱེ་ཞིང་འཕེལ་བ་སྐྱེས་བུ་བྱེད་པའི་འབྲས་བུ་དང་། རྣམ་
དག་ནི་ཉན་རང་བྱང་སེམས་ཀྱིས་ཉོན་སྒྲིབ་བམ་སྒྲིབ་པ་གཉིས་སྤངས་པ་བྲལ་བའི་འབྲས་
བུ་སྟེ་དེ་དག་འབྲས་བུ་ལྔ་དང་གོ་རིམ་བཞིན་སྦྱར་བ་ཡིན་ནོ། ། །
གཉིས་པ་དེའི་བྱེ་བྲག་གི་དབྱེ་བ་ལ་གཉིས་ལས། དང་པོ་གཞིའི་སྒོ་ནས་བསྟན་པ་
ནི༑ རིགས་ལས་སེམས་བསྐྱེད་དང་སེམས་བསྐྱེད་ལས་སྦྱོར་ལམ་སོགས་ཕྱི་མ་ཕྱི་མ་ནི་སྔ་མ་
སྔ་མའི་འབྲས་བུ་གཅིག་ནས་གཅིག་ཏུ་རྒྱུད་པར་རིག་པར་བྱའོ། །ཐོག་མའི་འབྲས་བུ་མཐོང་
ལམ་ཐོབ་པ་དང༌། མཐོང་ལམ་མན་ཆད་སློབ་པའི་གནས་ལ་གང་ཟག་ལྔས་ཕྱེ་བ་ལན་ཅིག་
ཕྱིར་འོང་དང་ཕྱིར་མི་འོང་བའི་འབྲས་བུ་སྟེ་སྦྱོར་རྗེས་དང་བཅས་པའི་སྒོམ་ལམ་གྱིས་མཐོང་
བ་དེ་གོམས་པར་བྱས་པའི་འབྲས་བུ་དང་། འབྲས་བུ་མཐོང་ལམ་རྫོགས་པའི་འབྲས་བུ་ནི་
ཡན་ལག་བརྒྱད་ལ་རྣམ་གྲོལ་དང་རྣལ་གྲོལ་གྱི་ཡེ་ཤེས་མཐོང་བ་གཉིས་བསྣན་པས་མི་སློབ་
པའི་ཆོས་བཅུའོ། །གཉིས་པ་དྲུག་གི་སྒོ་ནས་བཤད་པ་ནི། སེམས་བསྐྱེད་ཅིང་རིགས་དང་
མཐུན་པའི་འབྲས་བུ་ཡིན་པ་དང་། དེ་ལ་སོགས་དང་ཕྱི་མ་རྣམས་སྔ་མའི་འབྲས་བུ་ཡིན་པར་
ཤེས་པར་བྱའོ། །སྤང་བྱའི་མི་མཐུན་ཕྱོགས་སྤོང་ལམ་ གྱི་འབྲས་བུ་ནི་ཐོག་མའི་འབྲས་བུ་
འཇིག་རྟེན་ལས་འདས་པའི་ཆོས་ཐོབ་པ་དང་། བྲལ་བའི་འབྲས་བུ་ནི་གོམས་པའི་འབྲས་བུ་
ཕྱིར་འོང་གི་འབྲས་བུ་ལ་ཞུགས་པ་སོགས་ཉོན་མོངས་ལྷག་མ་ཡོད་པ་སློབ་པ་ལྔ་དང་། རྫོགས་
པའི་འབྲས་བུ་ཡོངས་སུ་མི་ཉམས་པའི་ཆོས་ཅན་མི་སློབ་པ་རྣམས་ཏེ་དྲུག་ཆར་གྱིས་ཁམས་
གསུམ་གྱི་ཉོན་མོངས་པ་མ་ལུས་པ་སྤངས་པའི་ཕྱིར་གོམས་རྫོགས་གཉིས་དང་ནི། མངོན་
ཤེས་ལ་སོགས་ཀྱི་ཡོན་ཏན་གྱིས་ཁྱད་པར་དུ་གྱུར་པ་ནི་གོམས་རྫོགས་གྱི་འབྲས་བུའི་ནང་ཚན་
ཏེ་ཕྱིར་མི་འོང་པ་རྣམས་དང་། དགྲ་བཅོམ་རྣམས་དང་། རང་སངས་རྒྱས་རྣམས་དང་། བྱམས་
སེམས་རྣམས་དང་། སངས་རྒྱས་རྣམས་ཀྱི་ཡོན་ཏན་ཁྱད་པར་ཅན་ཐོབ་པ་ལ་བཞག་པའི་ཕྱིར་
-1
，
26 (0



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
རོ༑ །དེ་མ་ཡིན་པའི་ཐེག་པ་ལས་བླ་མར་གྱུར་པ་བྱམས་སེམས་ཀྱི་ས་རྣམས་དང་དེའི་བླ་ན་
འབྲས་བུ་ཁྱད་པར་ཅན་གཞན་བརྙེས་པའི་འབྲས་བུ་ནི་སངས་རྒྱས་ཀྱིའོ། །བྲལ་བ་སོགས་
བཞི་པོ་འདི་གོམས་རྫོགས་ཀྱི་འབྲས་བུའི་རབ་དབྱེའོ། །འབྲས་བུ་ཐ་མ་འདི་དག་ནི། མདོར་
བསྡུས་ཏེ་བསྟན་པ་སྟེ། རྒྱས་པར་ན་ཉན་རང་བྱང་སེམས་ཀྱི་འབྲས་བུའི་ཚུལ་ཚད་མེད་དོ། །
ལེའུ་བཞི་པའི་བཤད་པ་རྫོགས་སོ།། །།
༈ དོན་དྲུག་པོ་དེ་ཐམས་ཅད་བླ་མ་དང་བཅས་པ་དང་ཉན་ཐོས་སོགས་དང་ཐུན་
མོང་མ་ཡིན་ཞིང་ཐེག་ཆེན་བསྟན་པས་ད་ནི་བདུན་པ་ཐུན་མོང་མ་ཡིན་པ་ཐེག་པ་བླ་ན་མེད་པ་
བཤད་པར་བྱའོ། །འདི་ལ་གཉིས་ལས་དང་པོ་བསྡུས་ཏེ་བསྟན་པ་ནི། ཐེག་པ་ཆེན་པོ་བླ་ན་
མེད་པ་ཉིད་ནི་བླ་ན་མེད་པ་གསུམ་ཏེ། ཕར་ཕྱིན་བཅུ་སྒྲུབ་པའི་སྒྲུབ་པ་བླ་ན་མེད་པ་དང༌།
ཕར་ཕྱིན་གྱི་ཆོས་རྣམས་དང་ཆོས་དབྱིངས་ལ་དམིགས་པའི་དམིགས་པ་བླ་ན་མེད་པ་དང་ནི།
རིག་པ་དང་མོས་པ་སེམས་བསྐྱེད་སོགས་ཀྱི་འབྲས་བུ་སངས་རྒྱས་ཡང་དག་པར་གྲུབ་ཅིང་
ཐོབ་པ་བླ་ན་མེད་པ་སྟེ། དེ་ནི་བྱམས་སེམས་ཀྱི་ལམ་དང་དེའི་གནས་དང་འབྲས་བུའི་དབང་དུ་
བྱས་ནས་གོ་རིམ་བཞིན་དུ་བསྟན་པ་ཡིན་པར་འདོད་པའོ། །དེ་ལ་ཐེག་ཆེན་གྱི་རྟོགས་པའི་
སྤྲོས་པ་ཐམས་ཅད་དང་བྲལ་བའི་ཡེ་ཤེས་མཚུངས་ལྡན་དང་བཅས་པ་ཚོགས་དང་བཅས་སྤྱོད་
པ་དང་བཅས་རྗེས་ཐོབ་གྱི་ཡེ་ཤེས་དང་བཅས་ཡོན་ཏན་གྱི་ཁྱད་པར་དང་བཅས་དམིགས་པ་
དང་བཅས་འབྲས་བུ་དང་བཅས་པའོ། །དམིགས་པ་ནི་དེ་བཞིན་དང་འབྲས་བུ་མི་གནས་པའི་
མྱང་འདས་སོ། །འདི་སྟོན་པའི་མདོ་སྡེ་པའི་ཐེག་ཆེན་ཞེས་བྱ་བ་སྟེ་དཔེར་ན་མཁར་བརྩམས་
པ་ལྟ་བུའོ། །འདིས་ཐེག་ཅིང་མི་གནས་པའི་མྱང་འདས་ཐོབ་པར་བྱེད་པས་ཐེག་པའོ། །ཆེན་
པོ་བདུན་དང་ལྡན་པས་ཆེན་པོ་སྟེ་ཐེག་པ་དང་ཆེན་པོ་གཞི་མཐུན་དུ་སྦྱོར། ཆེན་པོ་བདུན་ནི།
དམིགས་པ་ཆེན་པོ་སྟོང་ཕྲག་བརྒྱ་པ་ལ་སོགས་པ་མདོ་སྡེ་དུ་མའི་ཆོས་བྱམས་སེམས་ཀྱི་ལམ་
2 6 1



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་དམིགས་པ་ཡིན་པས་དང་། སྒྲུབ་པ་ཆེན་པོ་བདག་གཞན་གྱི་དོན་མཐའ་དག་སྒྲུབ་པ་དང་།
གང་ཟག་དང་ཆོས་ལ་བདག་མེད་ཤེས་པ་ཡེ་ཤེས་ཆེན་པོ་དང་། བསྐལ་པ་གྲངས་མེད་གསུམ་
དུ་བྱ་དཀའ་བ་སྟོང་ཕྲག་དུ་མ་ལ་སྦྱོར་བའི་བརྩོན་འགྲུས་ཆེན་པོ་དང་། འཁོར་འདས་ལ་མི་
གནས་པའི་ཐབས་མཁས་ཆེན་པོ་དང༌། སྟོབས་དང་མི་འཇིགས་པ་དང་མ་འདྲེས་པ་ལ་སོགས་
ཡོན་ཏན་དཔག་ཏུ་མེད་ཅིང་གྲངས་མེད་པ་ཐོབ་པའི་ཐོབ་པ་ཆེན་པོ་དང་། འཁོར་བ་ཇི་སྲིད་དུ་
བྱང་ཆུབ་མངོན་པར་སྟོན་པས་སངས་རྒྱས་ཀྱི་མཛད་པ་སྒྲུབ་པའི་ལས་ཆེན་པོ་དང༌། དེ་
ལྟར་ཆེན་པོ་བདུན་དང་ལྡན་པས་དེ་ལས་ཐེག་པ་ཁྱད་པར་ཅན་གོང་ན་མེད་པའི་ཕྱིར་རོ། །དེ་
དག་གིས་ཐེག་པ་བླ་ན་མེད་མདོར་བསྟན་པ་ཡིན་པར་འདོད་ པའོ། །སྒྲུབ་པའི་མངོན་དུ་
དམིགས་པ་བཤད་པ་རིགས་ཀྱང་བྱམས་སེམས་སྒྲུབ་པ་ལ་སྙིང་པོར་བྱ་བར་བསྟན་པའི་ཕྱིར་
ཐོག་མར་སྒྲུབ་པ་སྨོས་སོ། །
གཉིས་པ་ཕྱེ་སྟེ་བཤད་པ་ལ་གསུམ་སྟེ། སྒྲུབ་པ་བླ་ན་མེད་དང་། དེའི་དམིགས་པ་
བླ་ན་མེད་དང་། སྒྲུབ་པའི་བྱང་ཆུབ་བླ་ན་མེད་དོ། །དང་པོ་ལ་གཉིས་ལས། དང་པོ་སྤྱིར་དྲུག་
ཏུ་དབྱེ་བ་ནི་ཕ་རོལ་ཏུ་ཕྱིན་པ་བཅུ་པོ་དེ་དག་ལ་སྒྲུབ་པ་བླ་ན་མེད་པ་དག་ནི་རྣམ་པ་དྲུག་སྟེ་
དམན་པ་སྒྲུབ་པ་དང་ནི་ཡིད་བྱེད་སྒྲུབ་པ་དང་རྗེས་སུ་མཐུན་པའི་ཆོས་སྒྲུབ་པ་དང་། མཐའ་
གཉིས་སྤང་པ་དང་ཁྱད་པར་ཅན་སྒྲུབ་པ་དང་ཁྱད་པར་མེད་པ་སྒྲུབ་པའོ། །སྒྲུབ་པ་དག་གི་ནི་
རྣམ་དྲུག་སྟེ་ཞེས་པའི་རྗེས་ལ། ཕ་རོལ་ཕྱིན་པ་དེ་དག་ལ། །ཞེས་ཁ་ཅིག་གིས་རྩ་བར་བྱས་
པའང་སྣང་ངོ༌། །གཉིས་པ་བྱེ་བྲག་ཏུ་སོ་སོར་རྒྱས་པར་བསྟན་པ་ལ་ལྔ། ངོ་བོ་གང་སྒྲུབ་པ་ལ་
སྒྲུབ་པའི་མཚན་ཉིད་བཤད་པ་དང་། དེ་ལས་ཡིད་ལ་བྱེད་པ་གང་གིས་སྒྲུབ་པ་དང་། རྣམ་པ་
གང་གིས་རྗེས་སུ་མཐུན་པའི་ཆོས་སྒྲུབ་པ་དང༌། དགོས་པ་མཐའ་གཉིས་སྤངས་པའི་ལམ་
གྱིས་འབྱུང་བའི་ཆེད་དུ་དང་། གང་དུ་ངེས་པར་འབྱུང་བའི་ས་བཅུ་ཁྱད་པར་ཅན་དང་ཁྱད་པར་
26 2



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
མེད་པར་སྒྲུབ་པའོ། །དང་པོ་ལ་བཞི་ལས་དང་པོ་ཕར་ཕྱིན་ལ་དམ་པ་སྒྲུབ་པར་བསྟན་པ་ནི།
རྒྱ་ཆེ་བ་དང་བླ་ན་མེད་པས་དམ་པ་བཅུ་གཉིས་ཀྱི་བདག་ཉིད་དེ་རྙེད་པ་ལ་མི་ཆགས་ཤིང་མ་
རྙེད་པ་མི་ཚོལ་བ་འབྲས་བུ་མངོན་མཐོ་མི་འདོད་ཅིང་སྤོང་བ་དང་། ཡེ་ཤེས་དང་མཐུ་ཕུན་སུམ་
ཚོགས་པའི་སངས་རྒྱས་ཉིད་འབྲས་བུ་ཡིན་པས་རྒྱ་ཆེ་བ་དམ་པ་དང༌། སྦྱིན་སོགས་གྲངས་
མེད་གསུམ་དུ་གོམས་པ་ཡུན་རིང་བ་དམ་པ་དང་། བདག་གི་བདེ་བ་ལ་མ་ཆགས་པར་སེམས་
ཅན་ཐམས་ཅད་ཕན་བདེའི་ཆེད་དུ་ཞུགས་པས་ཆེད་དུ་བྱ་བ་དམ་པ་དང་། གནས་སྐབས་སུ་
འབྱིན་ཡང་སངས་རྒྱས་སུ་བསྔོས་པས་རྟག་ཏུ་སེམས་ཅན་གྱི་ཁམས་མི་ཟད་པ་དམ་པ་དང་།
ས་དང་པོར་ཆོས་དབྱིངས་རྟོགས་ཏེ་བདག་གཞན་མཉམ་པར་མོས་པས་སེམས་ཅན་ཀུན་གྱི་
སྦྱིན་སོགས་ཀྱི་སྐད་ཅིག་རེ་རེར་ཡང་སྦྱིན་སོགས་རྫོགས་པས་རྒྱུན་མི་ཆད་པ་དམ་པ་དང༌།
རྗེས་སུ་ཡི་རང་ཙམ་གྱིས་ཀྱང་སྦྱིན་སོགས་ཕར་ཕྱིན་རྫོགས་པས་ཚེགས་མེད་པ་དང་དམ་པ་
དང༌། ཏེང་ངེ་འཛིན་ནམ་མཁའ་མཛོད་ཀྱི་དབང་གིས་ནམ་མཁའ་ལ་མཛོད་འཆའ་བའམ་དེ་
ལ་སོགས་པའི་ཏིང་ངེ་འཛིན་གྱིས་སྦྱིན་སོགས་རྫོགས་པས་དབང་འབྱོར་བ་དམ་པ་དང་། སྦྱིན་
བདག་སྦྱིན་བྱ་ལེན་པ་པོའི་འམ་ཤེས་བྱེད་ཤེས་བྱ་ཤེས་པ་སྟེ་འཁོར་གསུམ་དུ་རྣམ་པར་མི་རྟོག་
པའི་ཡེ་ཤེས་ཀྱིས་བཟུང་བས་ཡོངས་སུ་བཟུང་བ་དམ་པ་དང་། བསྐལ་པ་གྲངས་མེད་དང་པོ་
ནི་རིགས་དང་བཤེས་གཉེན་གྱི་སྟོབས་ཀྱིས་སེམས་བསྐྱེད་ནས་ངོ་བོ་ཉིད་གསུམ་གྱི་སྒོ་ནས་
ཆོས་བདག་མེད་པ་ལ་མོས་པའི་བཟོད་པ་རྒྱ་ཆེ་བ་ལ་མོས་སྤྱོད་ཀྱི་ས་སྟེ་མ་དད་པ་སོགས་མི་
མཐུན་ཕྱོགས་ལས་རྒྱལ་བའོ། །དེ་ནི་བྱང་སེམས་ཀྱི་རྩོམ་པའི་དུས་ཏེ་བཟོད་པ་ཆེན་པོ་རྩོམ་པ་
དམ་པ་དང༌། ས་དང་པོ་ལ་འཇིག་རྟེན་ལས་འདས་པའི་ཕ་རོལ་ཏུ་ཕྱིན་པ་ཐོབ་པས་ཐོབ་པ་
དམ་པ་དང་པོ་ཐོབ་པའི་ཕ་རོལ་ཏུ་ཕྱིན་པ་རྣམས་ཀྱི་རྒྱུ་མཐུན་པ་གོང་ནས་གོང་དུ་ཁྱད་པར་དུ་
འགྲོ་བས་གཞན་བརྒྱད་ལ་རྒྱུ་མཐུན་པ་དམ་པ་དང༌། ས་བཅུ་པ་ལ་བྱམས་སེམས་ཀྱི་སྤྱོད་པ་
2 6 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅད་ཚར་ཕྱིན་པས་སངས་རྒྱས་རྣམས་ཀྱིས་རྒྱལ་ཚབ་ཏུ་འོད་ཟེར་གྱིས་དབང་བསྐུར་ཏེ་
ཚོགས་བསམ་གྱིས་མི་ཁྱབ་པ་རྫོགས་པ་དང་། ཆོས་ཐམས་ཅད་ལ་རྣམ་རྟོག་དང་བྲལ་བ་དང་
རྣམ་པ་ཐམས་ཅད་དུ་དོན་གཉིས་སྒྲུབ་པའི་ཕྱིར་ས་བཅུ་པ་ལ་བྱམས་སེམས་ཀྱི་གྲུབ་པ་དམ་པ་
དང༌། སངས་རྒྱས་ནི་སྤངས་པ་དང་ཡེ་ཤེས་དང་མཐུ་ཁྱད་པར་ཅན་ཐོབ་སྟེ་སངས་རྒྱས་ཀྱི་ས་
ལ་སངས་རྒྱས་སུ་འགྲུབ་པས་གྲུབ་པ་དམ་པར་འདོད་པ་ཡིན་ཞེས་བྱའོ། །
གཉིས་པ་ཕར་ཕྱིན་གྱི་ངེས་ཚིག་ནི། བྱང་སེམས་ཀྱི་སྦྱིན་པ་ནས་ཡེ་ཤེས་ཀྱི་ཕར་
ཕྱིན་གྱི་བར་ལ་དམ་པ་བཅུ་གཉིས་ཡོད་ཀྱི་ཉན་ཐོས་སོགས་ལ་མེད་པ་དེའི་ཕྱིར་དམ་པ་ཞེས་
བྱ་སྟེ་དམ་པ་སངས་རྒྱས་དང་བྱང་སེམས་རྣམས་ཀྱིས་བགྲོད་པ་དང་སྤྱད་བྱ་ཡིན་པས་ཕ་རོལ་
ཏུ་ཕྱིན་པ་དང༌། ཤེས་བྱའི་ཕ་རོལ་ཏུ་ཕྱིན་པས་རང་དང་གཞན་སྡུག་བསྔལ་ལས་སྒྲོལ་བར་
བྱེད་པས་ཕ་རོལ་ཏུ་ཕྱིན་པ་ཞེས་བྱའོ། །དེ་ལྟར་དེའི་དོན་གྱིས་ནི་བྱང་སེམས་ཀྱི་སྦྱིན་སོགས་
ངེས་ཚིག་གི་ཚུལ་གྱིས་ཕ་རོལ་ཏུ་ཕྱིན་པ་སྟེ་སྦྱིན་སོགས་བཅུར་འདོད་དོ། །སོ་སོའི་ངེས་ཚིག་ནི་
མདོ་སྡེ་རྒྱན་ལས་འབྱུང་བ་བཞིན་ནོ། །གསུམ་ པ་ ཕར་ཕྱིན་བཅུའི་མིང་ནི། དབུལ་བ་དང་
གདུང་བ་སེལ་བའི་སྦྱིན་པ་དང་། དབང་པོ་ཞི་བ་ཐོབ་པ་དང་འགྲོ་བ་བཟང་པོར་སྦྱོར་བ་དང་
བསིལ་བའི་གནས་ཡིན་པས་ཚུལ་ཁྲིམས་དང༌། ཁྲོ་བའི་བཙའ་སེལ་བ་དང་རྨ་འབྱིན་པའི་
སེམས་འོངས་པ་སེལ་བ་དང་ཞི་བ་རྫོགས་པའི་བཟོད་པ་དང༌། སེལ་བ་དང་འཕེལ་བར་སྤྱོད་
པ་དང་ལྡན་པ་བརྩོན་འགྲུས་དང༌། འཛིན་པ་དང་སྡོམ་པ་དང་འདུལ་བ་དང་ཐོབ་པར་བྱེད་པ་
བསམ་གཏན་དང་ནི། གཞན་གིས་སྨྲས་པ་ཤེས་པ་དང༌། སོ་སོ་རང་གིས་ཤེས་པ་དང་རྣམ་
པར་ཤེས་པ་དང་རབ་ཏུ་ཞི་བ་ཐོབ་པ་དང་ཡོན་ཏན་མཆོག་ཏུ་ཕྱིན་པ་ཤེས་པ་ཤེས་རབ་དང་།
ཐབས་ཀྱི་ཕར་ཕྱིན་དང་། སྨོན་ལམ་ཀྱི་ཕར་ཕྱིན་དང༌། སྟོབས་ཀྱི་ཕར་ཕྱིན་དང༌། ཡེ་ཤེས་ཀྱི་
ཕར་ཕྱིན་འདི་དག་ཕ་རོལ་ཕྱིན་པ་བཅུའོ་ཞེས་སོ། །བཞི་པ་བཅུ་པོ་སོ་སོའི་བྱེད་ལས་ནི། གོ་
26 4



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
རིམ་བཞིན་འདི་དག་སོ་སོའི་བྱེད་ལས་ནི་ཟང་ཟིང་གི་སྦྱིན་པ་མཆོག་དང་ཕན་གདགས་འདོད་
པས་ཕྱི་ནང་གི་དངོས་པོ་ཁ་ན་མ་ཐོ་བ་མེད་པ་ལན་དུ་ཕན་པ་རྣམ་སྨིན་ལ་མི་ལྟ་བར་གཏོང་
བའི་སེམས་པས་ལུས་ངག་གི་བྱ་བ་ལག་སྐྱོང་བ་དང་སྣོམས་ཤིག་ཅེས་སྒྲུབ་པས་བཀྲེས་སྐོམ་
སོགས་ཀྱི་སྡུག་བསྔལ་སེལ་བས་སེམས་ཅན་རྗེས་སུ་འཛིན་པར་བྱེད་པ་དང་རྒྱལ་པོ་དང་ཆོམ་
རྐུན་དང་གཅན་ཟན་སོགས་འཇིགས་པ་ལ་ཐར་བར་བྱེད་པ་མི་འཇིགས་པའི་སྦྱིན་པས་སྲོག་
དང་ལོངས་སྤྱོད་བུ་དང་ཆུང་མ་སོགས་ཀྱི་འཕོངས་པའི་འཇིགས་པ་སེལ་བས་རྗེས་སུ་འཛིན་པ་
དང༌། སྙིང་རྗེ་སྔོན་དུ་བཏང་སྟེ་སེམས་ཅན་རྣམས་ལ་མི་གནོད་པའི་ཚོ་བ་དང་བསྟན་བཅོས་
དང་སྒྱུ་རྩལ་དང་བཟོ་སྟོན་པ་དང་བདེ་འགྲོ་དང་ཐར་པའི་ལམ་སྟོན་པ་ཆོས་ཀྱི་སྦྱིན་པས་འཚེ་
བ་མེད་པ་དང་ངན་འགྲོ་དང་འཁོར་བའི་འཇིགས་པ་སེལ་བས་རྗེས་སུ་འཛིན་ཏོ། །ལུས་ངག་
གི་ཉེས་སྤྱོད་ཐམས་ཅད་སྤོང་བའི་སྡོམ་པའི་ཚུལ་ཁྲིམས་དང་དགེ་བ་ཆོས་སྡུད་དང་སེམས་ཅན་
དོན་བྱེད་ཀྱི་ཚུལ་ཁྲིམས་ཀྱི་སེམས་ལ་གནོད་པ་དང་མི་བདེ་བ་མི་བྱེད་པ་དང་། གསོད་འཆིང་
བརྡེག་པ་སོགས་གཞན་གྱིས་གནོད་པ་བྱེད་པ་དེ་ལ་སྙིང་རྗེ་སྔོན་དུ་བཏང་བའི་སྡུག་བསྔལ་
དང་ལེན་གྱི་བཟོད་པས་སླར་གནོད་པ་མི་བྱེད་དེ་ཇི་མི་སྙམ་པར་བྱེད་དོ། །སྦྱིན་སོགས་དགེ་བ་
ལ་སྤྲོ་བའི་ཚུལ་ཁྲིམས་ཀྱིས་སྦྱིན་སོགས་ཀྱི་ཡོན་ཏན་གོམས་པར་བྱས་ནས་གོང་ནས་གོང་དུ་
ཁྱད་པར་དུ་འཕེལ་བར་བྱེད་དོ། །རྩེ་གཅིག་ པའི་བསམ་གཏན་གྱིས་རྫུ་འཕྲུལ་དང་ཀུན་
བརྗོད་པའི་ཆོ་འཕྲུལ་གཉིས་ཀྱི་དད་པར་བྱས་ནས་བསྟན་པའི་ཆོས་ཉིད་ལ་སྟོན་པས་བསྟན་
པ་ལ་འཛུད་པར་ནུས་པའི་བྱེད་ལས་དང་། ཤེས་རབ་ཀྱིས་གདམས་ངག་བྱིན་པས་གདུལ་
བྱའི་ཉོན་མོངས་པ་སྤོང་བའི་ཕྱིར་སེམས་ཉོན་མོངས་ལས་རྣམ་པར་གྲོལ་བར་བྱེད་པ་དང་
ཐབས་མཁས་ཀྱིས་སྦྱིན་སོགས་ཆེན་པོར་བསྔོས་པས་མི་ཟད་པར་བྱེད་པ་དང་། དེ་ལ་ཆོས་
གང་འགྲུབ་པར་བྱ་བའམ་སྤེལ་བ་ཐོབ་པའམ་སྤང་བར་བྱ་བའི་ཕྱིར་རིགས་པ་གང་ཡིན་པ་དེ་
2 6 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐབས་ཡིན་ལ་དེ་ལ་མཁས་པ་ནི་ཐོག་ཏུ་ཕེབས་པའོ། །དགེ་བ་དང་མཐུན་པར་སྐྱེ་བའི་སྨོན་
ལམ་གྱིས་དེ་དང་མཐུན་པའི་སྐྱེ་བ་ལེན་པ་ཚེ་རབས་ཐམས་ཅད་དུ་རྟག་པར་སངས་རྒྱས་འབྱུང་
བ་ངེས་པར་བྱེད་པ་སྦྱིན་སོགས་ལ་འཇུག་པ་དང༌། ཤེས་རབ་དང་དགེ་བ་ལ་གོམས་པའི་
སྟོབས་ཀྱིས་དེ་ལ་མི་མཐུན་ཕྱོགས་ཀྱི་ཟིལ་གྱིས་མི་གནོན་པའི་ཕྱིར་སྐད་ཅིག་རེ་རེ་ལའང་སྦྱིན་
སོགས་ལ་ངེས་པར་རྒྱུན་མི་ཆད་པར་འཇུག་གོ །ཐེག་ཆེན་གྱི་ཆོས་ལ་སྒྲ་བཞིན་དུ་མ་རྨོངས་
པའི་ཡེ་ཤེས་ཀྱིས་སྦྱིན་སོགས་ཀྱི་དབང་དུ་མཛད་ནས་བསྟན་པའི་ཆོས་ཐེག་ཆེན་ལས་
བརྩམས་ཏེ་ཡང་དག་པའི་འབེལ་གཏམ་གྱིས་ངེས་པར་མཛད་དེ་ཆོས་ལ་ལོངས་སྤྱོད་པ་མྱོང་
བ་དང་སེམས་ཅན་ལ་ཡང་དག་པའི་ཆོས་བསྟན་པས་སྨིན་པར་བྱེད་པའོ། ། །
གཉིས་པ་དེ་ལ་ཡིད་ལ་བྱེད་པ་གང་གིས་སྒྲུབ་པ་ལ་བཞི་ལས། དང་པོ་ཤེས་རབ་
གསུམ་གྱིས་ཡིད་ལ་བྱེད་ཚུལ་ནི་ཐེག་པ་ཆེན་པོར་སྦྱིན་སོགས་ཀྱི་དབང་དུ་མཛད་དེ་མདོ་སྡེ་ལ་
སོགས་ཇི་ལྟ་བུ་གསུངས་ཤིང་ཆོས་རྣམས་བརྟགས་པ་སྟེ་བཞག་པ་མཛད་པ་དེ་དག་རྣམ་པ་དེ་
ལྟ་བུར་ཚིག་དོན་ལ་སྒྲོ་སྐུར་མེད་པར་བྱང་ཆུབ་སེམས་དཔའ་རྟག་པར་རྒྱུན་དུ་ཡང་ཐོས་བྱུང་
དང་བསམ་བྱུང་དང་སྒོམ་བྱུང་གི་ཤེས་རབ་གསུམ་གྱི་ཚུལ་དུ་ཡིད་ལ་བྱེད་པས་སྒྲུབ་པའོ། །
དེའང་སྦྱིན་སོགས་ཀྱི་ཚེ་ཡུལ་བཟང་ངན་ལ་མཚུངས་པར་ཕན་འདོགས་པར་འདོད་པས་
སེམས་སྙོམས་པ་དང་། སྲིད་པ་དང་སྲིད་པའི་ལོངས་སྤྱོད་མི་འདོད་པར་གཞན་དོན་ཁོ་ནར་
སྦྱིན་པར་སྦྱོར་བ་མི་ཆགས་པ་དང༌། སྦྱིན་སོགས་ཀྱིས་བདག་ལ་རློམ་སེམས་མེད་ཅིང་གཞན་
ལ་མི་བརྙས་པ་དང་མི་ཁེངས་པ་དང༌། སྦྱིན་པའི་འཁོར་གསུམ་མི་དམིགས་པའི་ཚུལ་གྱིས་
ཡོངས་སུ་དག་པ་ནི་མི་དམིགས་པའོ། །གཉིས་ལ་ཡིད་ལ་བྱས་པའི་ཕན་ཡོན་ནི། ཡིད་ཆེས་
པའི་གསུང་རབ་ལས་སྐྱེས་པའི་ཤེས་རབ་ཀྱིས་ཡིད་ལ་བྱེད་པས་ཁམས་རིགས་དང་ས་བོན་
བརྟས་ཤིང་འཕེལ་བར་བྱེད་པས་ན་ཕྱི་མ་ལ་ཤེས་རབ་ཆེ་ཞིང་གསལ་བར་འགྱུར་བ་དང༌།
2 6 6



བ
ན
-
གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། དོ༡།
རིགས་པ་ངེས་པར་སེམས་པ་ལས་བྱང་ཆུབ་པའི་ཤེས་རབ་ཀྱིས་ཡིད་ལ་བྱས་པས་མདོ་སོགས་
ཐོས་པའི་དོན་ལ་རིགས་པའི་སྟོབས་བསྐྱེད་པས་བསམ་པ་ཐག་པ་ནས་ཕྱིན་ཅི་མ་ལོག་པར་
འཇུག་པར་བྱེད་པ་དང༌། སྒོམ་བྱུང་གི་ཤེས་རབ་ཀྱིས་ཡིད་ལ་བྱས་པས་ཐོས་བསམ་གྱིས་
གཏན་ལ་ཕབ་པ་དེའི་དོན་རྣམས་མངོན་སུམ་དུ་འགྲུབ་པར་འགྱུར་ཏེ། ས་ལ་འཇུག་པར་བྱེད་
པའི་དྲན་པ་ཉེར་བཞག་སོགས་ཡོངས་སུ་དག་པར་སྦྱོང་བའི་ཕྱིར་རོ། །གསུམ་པ་ཡིད་བྱེད་དེ་
ཆོས་སྤྱོད་བཅུས་ཟིན་ཚུལ་ནི། ཡིད་བྱེད་སྒྲུབ་པ་དེ་ནི་ཡིད་བྱེད་འབའ་ཞིག་ལ་ཡིན་གྱི་འཁོར་
ཆོས་སྤྱོད་རྣམ་པ་བཅུས་བསྐོར་བ་དང་ཡང་དག་ལྡན་པར་ཤེས་པར་བྱའོ། །ཆོས་ཀྱི་བདག་
ཉིད་དུའམ་ཆོས་ཀྱི་ཆེད་དུ་སྤྱོད་པས་ཆོས་སྤྱོད་དོ། །བཅུ་སོགས་གང་ཞེ་ན། ཐེག་ཆེན་ཡུན་རིང་
དུ་གནས་པར་བྱའི་ཆེད་དུ་མཉན་པའམ་ཀླག་པའི་ཕྱིར་རང་གཞན་གྱིས་ཡི་གེར་ཐེག་ཆེན་འབྲི་
བ་དང་། མེ་ཏོག་དང་བདུག་པ་ལ་སོགས་པས་མཆོད་པ་དང་། ཐེག་ཆེན་ལ་ཞུགས་པ་གཞན་
ལ་བྲིས་པའམ་གླེགས་བམ་ལག་གིས་སྦྱིན་པ་དང་། བསྟི་སྟང་དུ་བྱས་ཏེ་གཞན་ཀློག་པ་ལ་
མཉན་པ་བཞི་ལུས་ཀྱི་ལས་དང༌། གུས་པ་ཆེན་པོའི་བདག་ཉིད་ཀྱིས་ཀློག་པ་དང་། དད་པ་
ཆེན་པོས་རང་གིས་བློ་ལ་ལེན་པ་དང༌། འབད་པ་ཆེན་པོས་ཐེག་ཆེན་གྱི་ཚིག་དོན་འོས་པ་
རྣམས་ལ་འཆད་པ་དང་། བློ་ལ་བླངས་པ་ཕྱིར་ཞིང་གོམས་པའི་ཕྱིར་ཁ་འདོན་བྱེད་པ་དང་བཞི་
ངག་གི་ལས་དང་། རིགས་པའི་སྒོ་ནས་དེའི་དོན་ལ་སེམས་ཤིང་དཔྱོད་པ་དང་། བསམས་པའི་
དོན་ལ་མཉམ་པར་བཞག་པའི་ཤེས་རབ་ཀྱིས་སྒོམ་པ་ཡིད་ཀྱི་ལས་སོ། །ཆོས་སྤྱོད་གཅིག་ལ་
བསོད་ནམས་ཀྱི་ཕུང་པོ་སྐྱེ་བ་དེའང་ཤིན་ཏུ་མང་བའི་ཕྱིར་ཆོས་སྤྱོད་པ་དེ་བཅུའི་བདག་ཉིད་
བསོད་ནམས་རང་གཞན་གྱིས་ཚད་བཟུང་བར་མི་ནུས་པས་བསོད་ནམས་ཕུང་པོ་དཔག་ཏུ་
མེད་དོ། །བཞི་པ་ཐེག་ཆེན་གྱི་ཆོས་སྤྱོད་འབྲས་བུ་ཆེ་བའི་རྒྱུ་མཚན་ནི། ཅིའི་ཕྱིར། མདོ་ལས།
ཐེག་ཆེན་གྱི་ཆོས་སྤྱོད་ཤིན་ཏུ་འབྲས་བུ་ཆེ་བར་བསྟན་གྱི་ཉན་ཐོས་ཀྱི་ཐེག་པ་མ་ཡིན་ཞེ་ན།
，
，
་
，
-
-
2 6 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པ་གཉིས་ཀྱི་ཕྱིར་ཏེ། ཐེག་ཆེན་ནི་གཞན་སེམས་ཅན་ཐམས་ཅད་ཀྱི་དོན་བྱ་བར་རོ་གཅིག་
པས་གཞན་ལ་ཕན་ཡོན་འདོགས་པར་ཞུགས་པའི་ཕྱིར་ཐེག་དམན་ལས་ཁྱད་པར་འཕགས་
པའི་ཕྱིར་དང༌། འཇིག་རྟེན་ཇི་སྲིད་ཡོད་པ་དེ་སྲིད་དུ་མི་ཟད་པའི་ཕྱིར་དེ་ལྷག་མེད་ཀྱི་མྱང་
འདས་ནའང་རྒྱུན་མི་ཆད་པས་མ་ཞི་བའི་ཕྱིར་རོ། །
གསུམ་པ་རྣམ་པ་གང་གི་རྗེས་སུ་མཐུན་པའི་ཆོས་སྒྲུབ་པ་ལ་གསུམ་སྟེ། ངོ་བོ་སྤྱིར་
བསྟན་པ་དང་། མི་གཡེང་བ་ཞི་གནས་བཤད་པ་དང༌། ཕྱིན་ཅི་མ་ལོག་པ་ལྷག་མཐོང་བཤད་
པའོ། །དང་པོ་ནི་གཡེང་བ་དྲུག་གིས་མི་གཡེང་བའི་ཞི་གནས་དང་། ཡི་གེ་སོགས་བཅུ་ལ་ཕྱིན་
ཅི་མ་ལོག་པར་གྱུར་པ་ལྷག་མཐོང་སྒོམ་པ་ནི། བསམ་གཏན་དུ་བྱ་བ་དང་ཤེས་བྱའི་ཆོས་ཀྱི་
རྗེས་སུ་མཐུན་པར་ཞུགས་པའི་ཕྱིར་དེ་གཉིས་པོ་སྒོམ་པ་ནི་རྗེས་སུ་མཐུན་པའི་ཆོས་སྒྲུབ་པའོ།
གཉིས་པ་གཡེང་བ་དྲུག་ནི། མཉམ་པར་བཞག་པའི་ཚེ་རྣམ་ཤེས་ཚོགས་ལྔ་གང་རུང་གཅིག་
བྱུང་པས་ཏིང་ངེ་འཛིན་ལས་ལྡང་བར་འགྱུར་བ་ནི་ངོ་བོ་ཉིད་ཀྱི་གཡེང་བ་སྟེ་ཕྱི་རོལ་དུ་ལྟས་
པའི་ཕྱིར་དང༌། དེའི་ཚེ་དམིགས་པ་འཕོས་ནས་ཡིད་ཤེས་ཕྱི་རོལ་འདོད་ཡོན་ལྔའི་ཡུལ་ལ་
འཕྲོ་ཞིང་འཇུག་པའི་ཕྱི་རོལ་དུ་གཡེང་བ་དང༌། དེ་བཞིན་དུ་དེའི་སྲེད་པས་རོ་མྱང་པས་དགེ་
བའི་ཏིང་ངེ་འཛིན་ལས་བྱིང་བ་དང་རྒོད་པ་ཞི་ལྷག་མཉམ་འཇུག་གི་ཏིང་འཛིན་ལས་གཡེང་
བས་ནང་གི་གཡེང་བ་དང་། བདག་ལ་འདི་ནི་བསམ་གཏན་པ་ཡོན་ཏན་ཅན་ནོ་ཞེས་ཡིད་ཆེས་
པར་འགྱུར་རོ་སྙམ་པའི་མཚན་མའི་བསམ་པས་ཏིང་ངེ་འཛིན་ལ་སྦྱོར་བ་ནི་བསམ་པ་ལོག་
པས་དགེ་བ་ཐོབ་པའམ་མ་ཐོབ་པ་ལས་གཡེང་བས་ཡིད་ཆེས་པའི་བསམ་པ་མཚན་མར་བྱས་
པའི་གཡེང་བ་དང༌། ངའོ་སྙམ་དུ་ཁེངས་པས་བདག་བསྟོད་གཞན་སྨོད་བྱེད་པའི་ང་རྒྱལ་གྱི་
བག་ཆགས་སམ་འཇིག་ལ་བརྟེན་ནས་ཏིང་ངེ་འཛིན་གྱི་བདེ་བ་ལ་ངའོ་ངའི་ཞེས་དང་པོར་
འཛིན། བར་དུ་དེ་དང་ སེམས་ ཀྱི་ རྒྱུད་འདྲེས་ཤིང་ཚོར་བ་དེ་ལ་བཀྲ་བར་འཛིན་པ་ནི་
2 6 8



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༼༡
བདག་བསམ་གཏན་པའོ་ཞེས་ཡིད་ལ་བྱེད་པ་ངའོ་སྙམ་པའི་ངར་འཛིན་གྱི་གཡེང་བ་དང་།
རིགས་མ་ངེས་པ་དང་ཉན་ཐོས་ལ་སོགས་པའི་རིགས་ཐེག་ཆེན་ཡིད་ལ་བྱེད་པས་ན་འཁོར་
བའི་སྡུག་བསྔལ་གྱིས་སྐྲག་པའི་རྒྱུས་སྙོམས་འཇུག་དམན་པའམ་ཐེག་པ་ཆུང་ངུ་ལ་སྙོམས་པ་
འཇུག་པའི་སེམས་ཀྱི་འཕྲོ་ཞིང་གཡེང་བ་ནི་ཐེག་ཆེན་ལས་ཕྱིན་ཅི་མ་ལོག་པ་དང༌། སྙོམས་
འཇུག་གམ་ཐེག་པ་མཆོག་ཡིད་བྱེད་ལས་གཡེང་བ་སྟེ། གཡེང་བ་དྲུག་གི་མཚན་ཉིད་ནི་དེ་ལྟ་
བུར་བློ་ལྡན་བྱང་སེམས་རྣམས་ཀྱིས་ཡོངས་སུ་ཤེས་པར་བྱ་ཞིང་གཡེང་བ་དྲུག་བྲལ་གྱི་ཞི་
གནས་བསྒོམ་པར་བྱའོ། ། །
གསུམ་པ་ལ་གསུམ་ལས་དང་པོ་མདོར་བསྟན་པ་ནི། ཡི་གེ་ལ་ཕྱིན་ཅི་མ་ལོག་པ་
དང༌། དོན་ལ་ ཕྱིན་ཅི་མ་ལོག་པ་དང་། ཡིད་ལ་བྱེད་པ་ལ་ཕྱིན་ཅི་མ་ལོག་པ་དང༌། མི་
འཕྲོ་བ་ལ་ཕྱིན་ཅི་མ་ལོག་པ་དང་། མཚན་ཉིད་གཉིས་ཏེ་རང་གི་མཚན་ཉིད་ལ་ཕྱིན་ཅི་མ་ལོག་
པ་དང་། སྤྱིའི་མཚན་ཉིད་ལ་ཕྱིན་ཅི་མ་ལོག་པ་དང་། མ་དག་པ་དང་དག་པ་ལ་ཕྱིན་ཅི་མ་ལོག་
པ་དང༌། གློ་བུར་བྱུང་པ་ལ་ཕྱིན་ཅི་མ་ལོག་པ་དང༌། མི་སྤང་བ་ལ་ཕྱིན་ཅི་མ་ལོག་པ་དང༌།
ཁེངས་པ་མེད་པ་ལ་ཕྱིན་ཅི་མ་ལོག་པ་སྟེ་དངོས་པོ་བཅུ་རིག་པར་བྱའོ། །གཉིས་པ་རྒྱས་བཤད་
ལ་དགུ་ལ། དང་པོ་ཡི་གེ་ལ་ཕྱིན་ཅི་མ་ལོག་པ་ནི། ཡི་གེ་རྣམས་མ་ནོར་མ་ཐོགས་པར་འབྲེལ་
ཆགས་རྒྱུན་མི་ཆད་པར་བརྗོད་པའི་ཕྱིར་དང་། དོན་འདིའི་མིང་འདིའོ་ཞེས་མིང་དོན་གྱི་བརྡ་
ལ་གོམས་ཤིང་འདྲིས་པའི་ཕྱིར་ཡི་གེ་རྣམས་དོན་ཡོད་པ་ཉིད་དུ་ཆུད་པར་བྱེད་པ་དང་། ཡི་གེ་
སྔ་ཕྱི་བརྗོད་པ་རྒྱུན་ཆད་དེ་མ་འབྲེལ་ཕྱིར་དང་། མིང་དོན་འདིའོ་ཞེས་བརྡ་མ་འདྲེས་པ་སྟེ་མིང་
དང་མིང་ཅན་དུ་མ་འབྲེལ་བའི་ཕྱིར་ཏེ་གཉིས་མེད་པའམ་གང་རུང་མ་ཚང་བ་ཡི་གེ་རྣམས་དོན་
མེད་པ་སྟེ་དེ་ལྟར་ཤེས་ཤིང་མཐོང་བ་དེ་ནི་དོན་ཀུན་རྫོབ་ཏུ་སྟེ་ཡི་གེ་ལ་ཕྱིན་ཅི་མ་ལོག་པའོ། །
གཉིས་པ་དོན་ལ་ཕྱིན་ཅི་མ་ལོག་པ་ནི། གཟུང་འཛིན་ཐབས་སུ་སྣང་བར་གྱུར་པ་སྟེ་གཟུང་
，
2 6 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཛིན་གྱི་རྣམ་པར་འབྱུང་བའི་གཞན་དབང་དེ་ནི་ཇི་ལྟར་སྣང་བ་དེ་ལྟར་གཟུང་འཛིན་དུ་ཡོད་
པ་མ་ཡིན་ཏེ། ཚུལ་དེ་ལྟར་གཟུང་འཛིན་འཁྲུལ་པའི་ཤེས་པ་འབྱུང་བའི་རྒྱུར་གྱུར་པའི་དོན་ལ་
མཐོང་བ་དེ་ནི་ཡི་གེ་འདོགས་པའི་རྒྱུ་ཡི་གེའི་དོན་ལ་ཕྱིན་ཅི་མ་ལོག་པ་སྟེ། གཟུང་འཛིན་གྱི་
དངོས་པོ་ཡོད་པ་རྣམ་པར་སྤངས། གཟུང་འཛིན་དུ་འཁྲུལ་པའི་བདག་ཉིད་དུ་མེད་པ་རྣམ་པར་
སྤངས་པའི་ཕྱིར་རོ། །གསུམ་པ་ཡིད་བྱེད་ལ་ཕྱིན་ཅི་མ་ལོག་པ་ནི། གཟུང་འཛིན་དུ་རྟོག་པ་དེ་
ཡིས་རིགས་འདྲ་བ་སྐྱེད་པའི་བག་ཆགས་ཀུན་གྱི་མ་བསྒོས་པའི་བག་ཆགས་དེ་ནི་འབྲས་བུ་
བག་ཆགས་ལ་རྒྱུ་རྟོག་པའི་མིང་གིས་བཏགས་ཏེ་རྟོག་པ་ཡིད་བྱེད་ཅེས་བྱ་སྟེ་སྔར་གྱི་རྟོག་པ་དེ་
བག་ཆགས་དེའི་ས་བོན་འཇོག་བྱེད་ཀྱི་གནས་སམ་རྟེན་ཡིན་བསམ། ཡང་ན་མ་འོངས་པ་ན་
གཉིས་སྣང་གི་རྟོག་པ་འབྱུང་བ་དེའི་གནས་ནི་ཡིན་པའི་ཕྱིར་རོ། །དེས་ན་འདི་ནི་ཡིད་ལ་བྱེད་
ཅིང་ཕྱིན་ཅི་མ་ལོག་པའོ། །ཡུལ་གང་ལ་ན་གཟུང་འཛིན་གཉིས་སུ་སྣང་བའི་རྒྱུ་ཀུན་གྱི་རྣམ་
ཤེས་ཕྱིན་ཅི་མ་ལོག་པ་སྟེ་ཡིད་བྱེད་ནི་གཟུང་འཛིན་དུ་རྟོག་པའི་འདུ་ཤེས་ཀུན་གྱིས་མ་བསྒོས་
པའི་ཕྱིར་རོ། །བཞི་པ་མི་འཕྲོ་བ་ལ་ཕྱིན་ཅི་མ་ལོག་པ་ནི། དོན་གྱིས་ཡོད་དང་མེད་པ་གོང་དུ་
གཉིས་སུ་སྣང་བར་གྱུར་པ་ནི། དེ་ལྟར་མ་ཡིན་ཞེས་སོགས་བཤད་པ་དེ་དཔེར་ན་སྒྱུ་མའི་གླང་
པོ་ཆེ་དང་སྨིག་རྒྱུ་དང་སྐྱེས་པ་བུད་མེད་རྨི་བའི་རྨི་ལམ་ཆུ་ཟླ་དང་དྲི་ཟའི་གྲོ་ཁྱེར་དང་བྲག་ཆ་ལ་
སོགས་པ་ནི་གླང་པོ་ཆེ་དང་ཆུ་དང་སྐྱེས་པ་བུད་མེད་ཟླ་བ་ལ་སོགས་པའི་དངོས་པོར་མེད་པ་ལ་
འཁྲུལ་བ་ཙམ་དུ་ཡོད་པས་གཏན་མིན་པ་གཞིན་དུ་དོན་ཡང་སྣང་བ་ལྟར་གཟུང་འཛིན་དུ་ཡོད་
པ་མ་ཡིན་ལ་འཁྲུལ་ཙམ་དུ་གཏན་མེད་མ་ཡིན་པར་འདོད་དེ། དེ་ལྟར་དོན་སྒྱུ་མ་ལ་སོགས་པ་
བཞིན་མཐོང་ནས་ཡོད་མེད་ཀྱི་ཕྱོགས་ལ་སེམས་མི་འཕྲོ་བར་མཐོང་བ་དེ་ནི་མི་འཕྲོ་བ་ལ་ཕྱིན་
ཅི་མ་ལོག་པ་སྟེ་ཕྱིན་ཅི་མ་ལོག་པ་འདིས་བྱང་སེམས་ཡོད་མེད་དུ་མི་རྟོག་པས་ཡོད་མེད་པར་
སེམས་མི་འཕྲོ་བའི་ཕྱིར་རོ། །མི་འཕྲོ་བ་ནི་དབུ་མའི་ལམ་ཏིང་ངེ་འཛིན་ནོ་ཞེའོ། །འདིའང་
2 7 0



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༼༡
ཀུན་རྫོབ་ཏུ་ཕྱིན་ཅི་མ་ལོག་པ་ཡིན་གྱི་དོན་དམ་དུ་མ་ཡིན་ཏེ་དོན་དམ་དུ་ཕྱིན་ཅི་མ་ལོག་པ་ནི་
རྣམ་པར་མི་རྟོག་པ་ཡིན་པའི་ཕྱིར་རོ། །ལྔ་པ་རང་གི་མཚན་ཉིད་ལ་ཕྱིན་ཅི་མ་ལོག་པ་ནི། མིག་
ནས་ཡིད་ཀྱི་བར་དང་གཟུགས་ནས་ཆོས་ཀྱི་བར་སྐྱེ་མཆེད་བཅུ་གཉིས་ཀྱི་བདག་ཉིད་ཤེས་བྱ་
ཐམས་ཅད་ངོ་བོ་ཉིད་དང་ཁྱད་པར་དུ་བརྡར་བཏགས་པའི་མིང་ཙམ་ཁོ་ན་བས་བཏགས་པ་
མེད་པ་སྟེ་དེ་ལྟར་ཤེས་པ་ནི་བཏགས་པའི་སྒོ་ནས་ཆོས་ཐམས་ཅད་ལ་རྟོག་པ་ཐམས་ཅད་མི་
འཇུག་པར་བྱེད་པའི་གཉེན་པོ་ཡིན་པའི་ཕྱིར་འདི་ནི་ཡུལ་རང་གི་མཚན་ཉིད་ལ་ཕྱིན་ཅི་མ་
ལོག་པའོ། །རང་གི་མཚན་ཉིད་གང་ཞེ་ན། དོན་དམ་རང་གི་མཚན་ཉིད་བརྗོད་དུ་མེད་པ་ལའོ།།
དེའང་དག་པ་གཞན་དབང་ཞེས་བྱ་བ་ཟེར་རོ། །དོན་དམ་བརྗོད་དུ་མེད་པས་ཀུན་རྫོབ་ཏུ་མིང་
ཙམ་མོ་ཞེས་འཛིན་པ་མེད་དོ། །འདིའང་མིང་ཙམ་མོ་ཞེས་རྟོག་པ་ཀུན་རྫོབ་ཏུ་ཕྱིན་ཅི་མ་
ལོག་པའོ། །དྲུག་པ་སྤྱིའི་མཚན་ཉིད་ལ་ཕྱིན་ཅི་མ་ལོག་པ་ནི། ཆོས་ཀྱི་དབྱིངས་ཆོས་བདག་
མེད་པ་ནི་མ་རྟོགས་པར་འདི་ལྟར་ཆོས་གཟུགས་ཅན་ནམ་གཟུགས་ཅན་མ་ཡིན་པ་ཡོད་པ་མ་
ཡིན་ཏེ་ཆོས་རྣམས་ནི་བརྗོད་དུ་མེད་ཅིང་གཟུང་འཛིན་མེད་པའི་རང་བཞིན་ཡིན་པས་སོ། །དེ་
ཆོས་རྣམས་ལ་བྱེ་བྲག་མེད་པར་ཡོད་པ་དེའི་ཕྱིར་ཆོས་དབྱིངས་དེ་སྤྱིའི་མཚན་ཉིད་དོ་ཞེས། དེ་
ལྟར་ཤེས་པ་དེ་ནི་སྤྱིའི་མཚན་ཉིད་ལ་ཕྱིན་ཅི་མ་ལོག་པའོ། །འོ་ན་སྔར་གྱི་རང་བཞིན་དང་ཁྱད་
ཅི་ཡོད་ཅེ་ན་བརྗོད་པ་ཉིད་སྒྲོ་འདོགས་པའི་གཉེན་པོར་བརྗོད་དུ་མེད་པའི་ངོ་བོ་དོན་དམ་གྱི་
མཚན་ཉིད་ཡིན་ལ། ཀུན་བརྟགས་ཀྱི་ངོ་བོ་ཉིད་ཀྱིས་བདག་མེད་ནི་ཆོས་ཐམས་ཅད་སྤྱི་མཚན་
ཞེས་འདོད་པས་ཞི་བ་ཐ་དད་པས་ཁྱད་པར་བཞག་གི་དོན་ལ་ཁྱད་མེད་ཅེས་འགྲེལ་བཤད་
མཛད་པ་བཞེད་དོ། །བདུན་པ་ལ་དག་པ་དང་མ་དག་པ་ལ་ཕྱིན་ཅི་མ་ལོག་པ་ནི། ཀུན་གྱི་
རྒྱུར་གྱུར་པ་ཕྱིན་ཅི་ལོག་ཡིད་ལ་བྱེད་རྟོག་པ་མ་སྤངས་པའི་ཆོས་དབྱིངས་དེ་ནི་མ་དག་པ་དང་
དེ་སྤངས་པ་ལས་ཆོས་དབྱིངས་རྣམ་པར་དག་པ་ཞེས་པ་སྟེ་དེ་ལྟར་ཤེས་པ་དེའང་མ་དག་པ་
27 1



，
，
L，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་དག་པ་དེ་ལ་ཕྱིན་ཅི་མ་ལོག་པའོ། །སྔ་ཕྱི་འདི་གཉིས་ཀྱང་ཀུན་རྫོབ་ཏུ་ཕྱིན་ཅི་མ་ལོག་
པའོ། །བརྒྱད་པ་གློ་བུར་དུ་བྱུང་བ་ལ་ཕྱིན་ཅི་མ་ལོག་པ་ནི། ཆོས་ཀྱི་དབྱིངས་ནི་ནམ་མཁའ་
བཞིན་དུ་ཡེ་ནས་རང་བཞིན་གྱིས་རྣམ་པར་དག་པའི་ཕྱིར་སྔར་གློ་བུར་གྱི་དྲི་མས་མ་དག་པ་
དང་ཕྱིས་དག་ཅེས་བྱ་བ་འདི་གཉིས་ནི་ཆོས་དབྱིངས་ལ་གློ་བུར་དུ་བྱུང་སྟེ་དེ་ལྟར་ཤེས་པ་
དེའང་མ་དག་པ་དང་དག་པ་གློ་བུར་དུ་བྱུང་བ་དེ་ལ་ཀུན་རྫོབ་ཏུ་ཕྱིན་ཅི་མ་ལོག་པའོ། །
དགུ་པ་སྐྲག་མེད་ཁེངས་མེད་ལ་ཕྱིན་ཅི་མ་ལོག་པ་ནི། ཀུན་བརྟགས་པའི་ཆོས་རྣམས་དང་ནི་
གང་ཟག་གི་ཀུན་ནས་ཉོན་མོངས་པ་དང་རྣམ་པར་དག་པ་མེད་དེ་བརྟགས་པ་ལྟར་གྱི་ཉོན་
མོངས་པའི་གང་ཟག་དང་ཆོས་མེད་པའི་ཕྱིར་ཏེ། དེ་ལྟ་བུའི་གང་ཟག་དང་ཆོས་མངོན་སུམ་དང་
རྗེས་དཔག་གིས་མ་དམིགས་པའོ། །དག་པ་འཇིག་རྟེན་པའི་ སེམས་ ཀྱི་སྤྱོད་ཡུལ་གཞན་
དབང་ལ་ནི། ཀུན་ནས་ཉོན་མོངས་དང་རྣམ་བྱང་མེད་དེ། བརྗོད་དུ་མེད་པའི་དང་། གཉིས་སུ་
མེད་པའི་རང་བཞིན་ཡིན་པའི་ཕྱིར་རོ། །ཞེས་སོ། །འོ་ན་ཀུན་ནས་ཉོན་མོངས་དང་རྣམ་བྱང་
ལ་སྤང་བླང་གི་ཕྱིར་འབད་པ་དོན་མེད་པར་འགྱུར་རོ་ཞེ་ན། ཉེས་པ་མེད་དེ། ཆོས་དབྱིངས་
ཉོན་མོངས་དང་རྣམ་དག་ཏུ་འགྱུར་བའི་ཕྱིར་རོ། །ཉོན་མོངས་དང་རྣམ་དག་ཆོས་དང་གང་ཟག་
མེད་པའི་ཕྱིར་དེ་ལྟ་བས་ན་ཀུན་ནས་ཉོན་མོངས་ཀྱི་ཕྱོགས་ལ་གང་ཟག་དང་ཆོས་སུ་ཉོན་
མོངས་འགྲིབ་པའང་མེད་ལ། རྣམ་བྱང་གི་ཕྱོགས་ལ་གང་ཟག་དང་ཆོས་སུའི་དྲི་མ་དག་པ་ཁྱད་
པར་དུ་འགྱུར་བ་མེད་ན་གང་གི་ཕྱིར་ངའི་འདི་འདོར་ཞེས་སྐྲག་པ་དང་ང་ཡིས་ཁྱད་པར་འདི་
ཐོབ་བོ་ཞེས་ང་རྒྱལ་དུ་འགྱུར་བ་ཅི་ཡོད་དེ་མེད་པ་ཉིད་དེ་དེ་ནི་འཇིག་སྐྲག་མེད་ཁེངས་མེད་ལ་
ཀུན་རྫོབ་ཏུ་ཕྱིན་ཅི་མ་ལོག་པའོ། །དེ་ལྟར་ཕྱིན་ཅི་མ་ལོག་པ་དང་པོས་བྱང་ཆུབ་སེམས་དཔའ་
སྒྲ་ དོན་ དང་ བྲལ་ བའི་ ཆོས་ ཐམས་ ཅད་རྟོགས་ པར་ འགྱུར། གཉིས་ པས་ ཆོས་ ཐམས་
ཅད་གཟུང་འཛིན་གཉིས་དང་བྲལ་བར་རྟོགས་ལ། གསུམ་པས་ཕྱིན་ཅི་ལོག་གི་གཞི་གཟུང་
27 2



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། [༡
འཛིན་དུ་ཞེན་པའི་མཚན་ཉིད་གནས་ངན་ལེན་སྤོང་བར་འགྱུར། བཞི་པས་སྟོང་ཉིད་ལ་
དམིགས་པ་ལ་མི་གཡེང་བར་འགྱུར། ལྔ་པས་ཀུན་རྫོབ་དང་དོན་དམ་པ་ལ་མཁས་པར་
འགྱུར། དྲུག་པས་བྱང་སེམས་རྣམ་དག་གི་དམིགས་པ་ལ་མཁས་པར་འགྱུར། བདུན་པས་
ཆོས་དབྱིངས་སྒྲིབ་པ་སྤངས་པ་དང་མ་སྤངས་པ་ལ་མཁས་པ་དང་། བརྒྱད་པས་ཆོས་དབྱིངས་
ལ་ཀུན་ནས་ཉོན་མོངས་པ་དང་རྣམ་དག་འབྱུང་བའི་དུས་གཉིས་བཅོས་མ་མ་ཡིན་པར་ཤེས་
ལ༑ ཐ་མས་དབྱིངས་ཟད་འཕེལ་མེད་པར་འགྱུར་བ་མེད་པར་རབ་ཏུ་རྟོགས་ལ། ཡང་ན་སྒྲིབ་
པ་ཐམས་ཅད་སྤངས་ཏེ་ངེས་པར་འབྱུང་ཞེས་ཀྱང་ཁ་ཅིག་ཟེར་རོ། །
གསུམ་པ་ཕྱིན་ཅི་མ་ལོག་པ་དེ་རྣམས་མདོའི་རྡོ་རྗེའི་ཚིག་དང་སྦྱར་བ་ན་ཇི་སྐད་དུ་
ཡང་མདོ་སྡེ་ལས། ཡོད་པ་དང་མེད་པ་དང་ཕྱིན་ཅི་མ་ལོག་པ་དང་། གནས་དང་སྒྱུ་མ་ལྟ་བུ་
ཉིད་དང༌། རྣམ་པར་མི་རྟོག་པ་ཉིད་དང་། རང་བཞིན་གྱིས་འོད་གསལ་བ་ཉིད་དང༌། ཀུན་
ནས་ཉོན་མོངས་པ་དང༌། རྣམ་པར་བྱང་བ་ཉིད་དང་། ནམ་མཁའ་ལྟ་བུ་དང་། འགྲིབ་པ་མེད་
པ་དང་། ཁྱད་པར་དུ་འཕགས་པ་མེད་པའོ། །ཞེས་སྔར་གྱི་ཕྱིན་ཅི་མ་ལོག་པའི་ཤེས་པ་བཅུ་པོ་
དེ་ཕྱིན་ཅི་ལོག་གིས་མི་ཆོམས་ཤིང་། དེས་ཕྱིན་ཅི་ལོག་ཐམས་ཅད་འཇོམས་པས་རྫས་ཀྱི་རྡོ་རྗེ་
དང་འདྲ་བས་རྡོ་རྗེ་ཞེས་བྱ་བ་ལ་རྡོ་རྗེ་ནི་མདོ་སྡེའི་ཚིག་འདི་དག་གིས་སར་བྱེད་པས་རྡོ་རྗེའི་
ཚིག་རྣམས་སོ། །ཡང་ན་རྡོ་རྗེ་བཞིན་དུ་མི་འཆོམ་པའི་ཚིག་ཡིན་པས་ཞེས་སོ། །དེ་ལ་ཡི་གེ་ལ་
ཕྱིན་ཅི་མ་ལོག་པ་ནི་དོན་ཡོད་པ་དང་མེད་པའོ། །གཉིས་མེད་པའི་ངོ་བོར་སྣང་བས་གཉིས་སུ་
དོན་ལ་ཕྱིན་ཅི་མ་ལོག་པ་ནི་རྡོ་རྗེའི་ཚིག་གི་དོན་ཕྱིན་ཅི་མ་ལོག་པའོ། །ཡིད་བྱེད་ནི་རྒྱུ་ཡིན་
པས་གནས་དང༌། སྒྱུ་མ་ལྟ་བུར་རྟོགས་པས་མཐའ་གཉིས་སུ་མི་འཕྲོ་བ་ནི་སྒྱུ་མ་ལྟ་བུ་དང།
རང་གི་མཚན་ཉིད་དུ་ཡུལ་དང་ཡུལ་ཅན་ཡོངས་གྲུབ་གཉིས་ནི་མི་རྟོག་པ་དང་། སྤྱིའི་མཚན་
ཉིད་ནི་རྟོག་པའི་མུན་པ་དང་བྲལ་བས་འོད་གསལ་བ་དང། མ་དག་པ་དང་དག་པས་ཕྱེ་བ་
2 73



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ནི་ཉོན་མོངས་རྣམ་བྱང་དང་། གློ་བུར་དུ་བྱུང་པ་ནི་སྒྲིབ་པ་གློ་བུར་བྱུང་ཡང་མི་འགྱུར་བ་ནམ་
མཁའ་ལྟ་བུ་དང་། ཡང་ཉི་མ་འཕེལ་སྒྲིབ་ཀྱི་སྐྲག་མེད་ཁེངས་མེད་ནི་སྒྲིབ་པ་མེད་པ་དང་ཁྱད་
དུ་འཕགས་པ་མེད་པ་དང་སྦྱར་རོ། །རྡོ་རྗེའི་ཚིག་འཇུག་པའི་དོན་ལུས་ནི་བཞིར་བཞག་སྟེ། ངོ་
བོ་ཉིད་དང་། དམིགས་པ་དང་། མི་རྟོག་པ་དང་། བརྒལ་ལན་ནོ། །དེ་ལའང་དང་པོ་ངོ་བོ་ཉིད་
ནི་གསུམ་ལས། ཡོད་པ་དང་མེད་པ་ནི་ཡོངས་སུ་གྲུབ་སྟེ་ཡི་གེ་དོན་ཡོད་མེད་བཞིན་དུ་གཉིས་
མེད་དུ་ཡོད་པ་གཉིས་སུ་མེད་པས་འདྲ་བསམ། ཡང་གཏགས་པའི་སྒོ་ནས་ཡི་གེ་དོན་ཡོད་
མེད་དུ་མཐོང་བས་ཡོངས་གྲུབ་བརྗོད་མེད་དུ་རྟོགས་ཏེ། དེས་ན་ཡོངས་གྲུབ་ཡོད་མེད་དུ་
བཤད་པའམ། རྣམ་པ་གསུམ་དུ་ན་དེ་བཞིན་ཉིད་ཆོས་དབྱིངས་དག་པའི་རྒྱུ་མཐུན་པ་དང་།
ཕྱིན་ཅི་ལོག་ཏུ་དམིགས་པའི་གཉེན་ པོ་ ཡིན་པས་ཡོངས་གྲུབ་མདཔེའི་ཤོག་གྲངས་ཞེ་ལྔའི་འོག་ཏུ་མི་
གསལ་བ་ཡོད། །གཞན་ནི་ཡང་མེད་ལ་ཕྱིན་ཅི་མ་ལོག་པས་ཡོངས་གྲུབ་ཏུ་བཤད་ཅེའོ། །ཀུན་
བརྟགས་ནི་གཉིས་མེད་ལ་གཉིས་མེད་པའི་ངོ་བོ་ཉིད་སྣང་བས་ཕྱིན་ཅི་མ་ལོག་པ་དང་།
གཞན་ཡང་རྒྱུའི་ཆ་ནས་གནས་ཞེས་སོ། །ཡང་རྣམ་པ་གཞན་དུ་ན་ཡོད་པ་ནི་ཡོངས་གྲུབ།
མེད་པ་ཀུན་བརྟགས། ཕྱིན་ཅི་མ་ལོག་པ་གཞན་དབང་སྟེ། གཟུང་འཛིན་གཉིས་ཡོད་པ་དང་
གཉིས་ཀྱིས་སྟོང་པ་མེད་པའི་སྒྲོ་སྐུར་དང་བྲལ་བའི་ཕྱིར། དེ་ལྟར་ན་སྐྲག་མེད་ཁེངས་མེད་
གཉིས་ཕྱིན་ཅི་མ་ལོག་པ་གཅིག་ཏུ་བྱ་ཞིང་ཡི་གེ་དོན་ཡོད་མེད་གཉིས་རེར་བྱའོ། །དེའང་དང་
པོ་གསུམ་ཤེས་བྱའི་མཚན་ཉིད་རྟོགས་པ་ཡིད་བྱེད་ཤེས་བྱའི་གནས་ཞེས་སོགས་སྦྱར་བར་
བྱའོ། །འོག་ཏུ་ལུས་རྣམ་པར་བཞག་པ་གང་འཁྲུལ་ན་ཕྱིན་ཅི་མ་ལོག་པ་ཡོངས་གྲུབ་ཅེས་ཀྱང་
འཆད། དུ་རུང་ཞེ་ན། མན་ཏ་འགྲེལ་པ་ལས། ཡོངས་གྲུབ་ཀུན་བརྟགས་འཁྲུལ་ཞེས་པའང་
ཀུན་བརྟགས་ལ་མི་རུང་སྟེ་མེད་པའི་ཕྱིར། གཞན་དབང་ལ་རུང་སྟེ་གཉིས་སུ་འཁྲུལ་པའི་
བདག་ཉིད་དུ་ ཡོད་པའི་ཕྱིར། དེ་སྐད་དུའང༌། གཉིས་ཀྱི་བདག་ཉིད་ཐམས་ཅད་མེད། །
，
27 4



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། [༡
གཉིས་སུ་འཁྲུལ་པའི་བདག་ཉིད་ཡོད། །ཅེས་སོ་དེ་ལྟ་ན་ཡོད་པ་གཞན་དབང་། མེད་པ་ཀུན་
བརྟགས། ཕྱིན་ཅི་མ་ལོག་པ་ཡོངས་གྲུབ་ཅེས་ཀྱང་འཆད་དུ་རུང་ངམ་ཞེ་ན། མིན་ཏེ། འགྲེལ་
པ་ལས་ཡོངས་གྲུབ་ཀུན་བརྟགས་གཞན་དབང་དག་ཚིག་དང་པོ་གསུམ་དང་གོ་རིམ་བཞིན།
ཞེས་སོ། །འོན་ཀྱང་བཅོམ་ལྡན་འདས་ཀྱིས་ཀྱང་རྟོག་གེའི་སྤྱོད་ཡུལ་མ་ཡིན་པ། །ཤིན་ཏུ་ཟབ་
མོའི་ཆོས་རྣམས་ལ། །སྔོན་གྱི་ལུང་སྙིང་ཡོངས་བཏང་སྟེ། །རང་ལྟ་མཆོག་ཏུ་བཟུང་མི་བྱ། །
ཞེས་གསུངས་ཤིང་། འགྲེལ་བཤད་མཛད་པ་ཉིད་མཁས་པའི་དབང་ཕྱུག་ཡིན་པས་དགོངས་
པས་བདག་ཅག་གིས་བསམ་གྱིས་མི་ཁྱབ་པའི་ཕྱིར་དེའི་བཞེད་པ་བཞིན་དུ་བཤད་པར་བྱའོ།།
ལུས་གཉིས་པ་དམིགས་པ་ནི། ངོ་བོ་ཉིད་གསུམ་པོ་དེ་ཉིད་ཤེས་བྱའི་ཡུལ་ཡིན་པ་དམིགས་
པའོ། །རྡོ་རྗེའི་ཚིག་ལུས་གསུམ་པ་རྣམ་པར་མི་རྟོག་པ་འཆད་པ་ནི། （མ་དཔེ་མ་གསལ་ཡང་དག་
ཤེས་པ་དང་། གང་ལ་མི་རྟོག་པ་དེ་བཞིན་ཉིད་འོད་གསལ་བའི་ཞེས་ཚིག་སྦྱོར་བའོ། །དེ་བས་
ན་འདིར། ངོ་བོ་ཉིད་གསུམ་ཤེས་བྱ་དེ་ཤེས་བྱེད་མི་རྟོག་སེམས་པའོ། །རྡོ་རྗེའི་ཚིག་ལྷག་མའི་
ལུས་བཞི་པ་རྒལ་ནི། དོམ་དཔེ་མ་གསལ་དེ་གཞན་དབང་ཆོས་ཅན། གཟུང་འཛིན་དོན་དུ་དམིགས་
པར་མི་འགྱུར་བར་ཐལ། གཟུང་འཛིན་གྱི་རང་བཞིན་མེད་པའི་ཕྱིར། ཞེས་པ་རྒྱུ་མ་དམིགས་
པའོ་སྙམ་ན། སྒྱུ་མ་ལྟ་བུ་ཞེས་པའི་མདོའི་ཚིག་གིས་ལན་བསྟན་ཏེ། རྟ་གླང་སོགས་སྒྱུ་མ་བྱས་
པ་ནི་རྟ་གླང་མེད་ཀྱང་དེར་དམིགས་པས་མ་ངེས་པ་ཡིན་ནོ། །ཡང་འཁོར་འདས་ཀྱི་ཆོས་
རྣམས་ཆོས་ཅན། སྔར་ཀུན་ནས་ཉོན་མོངས་ལ་ཕྱིས་རྣམ་པར་བྱང་བ་མི་འཐད་པར་ཐལ།
རང་བཞིན་གྱིས་འོད་གསལ་བའི་ཕྱིར། ཞེས་པ་ཁྱབ་བྱེད་འགལ་དམིགས་སོ་སྙམ་དུ་སོམས་
ན༑ མ་ངེས་ཏེ། མདོའི་ཚིག་ནམ་མཁའ་རུ་ཞེས་པས། ནམ་མཁའ་རང་བཞིན་གྱིས་དག་ཀྱང་།
གློ་བུར་སྤྲིན་གྱིས་སྒྲིབ་པ་དང་ཕྱིས་སྤྲིན་དང་བྲལ་བར་འགྱུར་བའི་ཕྱིར་རོ། །ཡང་མི་རྟོག་ཡེ་
ཤེས་ཀྱིས་དེ་བཞིན་ཉིད་རྟོགས་པ་ཆོས་ཅན། དེ་ལ་བརྟེན་ནས་འཁོར་བ་རྒྱུན་ཆད་ཅིང་མྱང་
1
2 7 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདས་འཕེལ་བར་ཐལ། དེ་ལ་བརྟེན་ནས་ཐོག་མ་མེད་པ་ནས་སངས་རྒྱས་དཔག་ཏུ་མེད་པ་
བྱུང་བས་སེམས་ཅན་དཔག་ཏུ་མེད་པའི་ཉོན་མོངས་བསལ་བའི་ཕྱིར་ཞེས་པ་ཐལ་འགྱུར་
གཉིས་སུ་བྱེད་ན་སྒྱུ་མ་དམིགས་པ་དང་རང་བཞིན་གྱི་ཐལ་འགྱུར་རོ་ཞེ་ན། དེའི་འགྲིབ་པ་
མེད་པ་དང་ཁྱད་པར་དུ་འཕགས་པ་ཞེས་པ་སྟེ་དོན་དམ་པར་འགྲིབ་འཕེལ་གྱི་གང་ཟག་དང་
ཆོས་མེད་པས་རྟགས་མ་གྲུབ་ལ། ཐ་སྙད་དུ་སེམས་ཅན་ཀྱི་ཁམས་དང་རྣམ་བྱང་གི་ཕྱོགས་
ཚད་མེད་པའི་ཕྱིར། འགྲིབ་པའང་མི་མངོན་ན་རྒྱུན་ཆད་པ་ལྟ་ག་ལ་ཞིག་སྟེ། ནམ་མཁའ་སྤྲིན་
དང་བྲལ་མ་བྲལ་གྱིས་འཕེལ་འགྲིབ་མེད་པ་བཞིན་ནོ། །རྡོ་རྗེའི་ཚིག་རྣམས་ཀྱི་ལུས་རྣམ་
གཞག་གཉིས་པ་འགྲེལ་པས་བཀོད་པ་ནི། གང་ལ་གང་གིས་གང་ལ་འཁྲུལ། །མ་འཁྲུལ་གང་
གིས་གང་ལ་དང༌། །འཁྲུལ་དང་མ་འཁྲུལ་འབྲས་བུ་ཉིད། །དེ་གཉིས་ཀྱི་ནི་ཐ་མའོ། །ཞེས་
འབྱུང་སྟེ། རྡོ་རྗེའི་ཚིག་བཅུ་པོ་རྣམས་ཀྱིས་འཁྲུལ་པ་དང་མ་འཁྲུལ་བའི་ཡུལ་ངོ་བོ་རྒྱུ་འབྲས་
དེའི་མཐར་ཕྱིན་པ་ལྔ་སྟེ་ལྔ་གཉིས་བཅུ་བསྟན་པའོ། །དེ་ལ་གང་ལ་འཁྲུལ་ན་ཡི་གེའི་དོན་ཡོད་
མེད་ལ་དངོས་པོར་ཞེན་པས་སོ། །གང་གིས་འཁྲུལ་ན་གཉིས་གྱི་རྣམ་པར་ཕྱིན་ཅི་མ་ལོག་པ་
འཁྲུལ། རྒྱུ་གང་ལས་ན། གནས་རྟོགས་པས་བསྒོས་པའི་ཡིད་བྱེད་ལས་སོ། །མ་འཁྲུལ་པ་
གང་གིས་ཤེ་ན་སྒྱུ་མ་ལྟ་བུ་དང་། མི་རྟོག་པའོ། །གང་ལ་མ་འཁྲུལ་ན་འོད་གསལ་བའོ། །
འཁྲུལ་པ་དང་མ་འཁྲུལ་བའི་རྒྱུ་མཐུན་པའི་འབྲས་བུ་ནི་ཀུན་ནས་ཉོན་མོངས་དང་རྣམ་བྱང་
མཚུངས་ལྡན་དང་བཅས་པའོ། །ནམ་མཁའ་ལྟ་བུའི་ཆོས་དབྱིངས་དེ་འཁྲུལ་དང་མ་འཁྲུལ་གྱི་
འབྲས་བུ་ཀུན་ནས་ཉོན་མོངས་དང་རྣམ་བྱང་གློ་བུར་བ་དེ་དག་གི་རང་བཞིན་མིན་པར་བསྟན་
པའི་ཕྱིན་རོ། །དེ་གཉིས་ཀྱི་ཐ་མ་ནི་ཁ་ཅིག་ཉོན་མོངས་དང་རྣམ་བྱང་གི་ཐ་མ་མྱང་འདས་ཏེ་
འགྲིབ་འཕེལ་མེད་པས་མཐར་ཐུག་པ་མེད་པའི་ཕྱིར། ཞེས་དང་། གཞན་ནི་འཁོར་བ་དཔག་
ཏུ་མེད་པས་འགྲི་བ་མེད་པས་འགྲིབ་པ་དང་ལྡན་པ་ནི་ཀུན་ནས་ཉོན་མོངས་ཀྱི་མཐའ་དང་།
276



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༼༡
མྱང་འདས་དཔག་ཏུ་མེད་པས་འཕེལ་བའང་མེད་པའི་ཕྱིར་ཁྱད་པར་དུ་འཕགས་པ་མེད་པ་
དང་ལྡན་པ་ནི་རྣམ་བྱང་གི་ཐ་མའོ། །ཞེས་སོ། །རྡོ་རྗེའི་ཚིག་བཅུ་ཕྱིན་ཅི་མ་ལོག་པར་སྟོན་པ་
བརྩམས་མ་ཟིན་གྱི་ཞར་ལ་འོངས་པ་ཡིན་པས། འགྲེལ་པ་མཛད་པའི་སློབ་དཔོན་གྱིས་བར་
སྐབས་ཀྱི་ཚིགས་བཅད་གཉིས་ཀྱིས་བཟུང་བདེ་བའི་ཕྱིར་བསྡུས་པ་ནི། ཡོད་མེད་ཕྱིན་ཅི་
མ་ལོག་དང་། །གནས་དང་སྒྱུ་མ་ལྟ་བུ་ཉིད། །མི་རྟོག་པ་དང་རང་བཞིན་གྱིས། །རྟག་པར་འོད་
གསལ་ཉིད་དང་ནི། །ཀུན་ནས་ཉོན་མོངས་རྣམ་བྱང་དང༌། །དེ་བཞིན་ནམ་མཁའ་ལྟ་བུ་ཉིད།།
འགྲིབ་པ་མེད་དང་ལྷག་མེད་པ། །རྡོ་རྗེའི་ཚིག་ནི་བཅུ་ཞེས་བྱ་ཞེས་སོ། །
དོན་བཞི་པ་དགོས་པ་མཐའ་གཉིས་སྤངས་པའི་ལམ་གྱིས་འབྱུང་བའི་ཆེད་དུ་སྒྲུབ་
པ་ནི། དཀོན་མཆོག་བརྩེགས་པ་ཞེས་བྱའི་ཆོས་ཀྱི་རྣམ་གྲངས་ལས་འོད་སྲུང་འདི་ལྟ་སྟེ།
དཀོན་མཆོག་བརྩེགས་པ་ཆེན་པོའི་ཆོས་ཀྱི་རྣམ་གྲངས་ལ་སློབ་པར་འདོད་པའི་བྱང་ཆུབ་
སེམས་དཔའ་ཚུལ་བཞིན་དུ་ཆོས་ལ་རབ་ཏུ་སྦྱར་བར་བྱའོ། །ཚུལ་བཞིན་དུ་ཆོས་ལ་སྦྱོར་བ་
གང་ཞེ་ན། འདི་ལྟ་སྟེ་ཆོས་རྣམས་ལ་ཡང་དག་པར་སོ་སོར་རྟོག་པ་ཤེས་བྱེད་གང་བདག་མེད་
པར་རྟོགས་པ་དང་། སེམས་ཅན་མེད་པ་དང་། སྲོག་མེད་པ་དང་། གསོ་བ་མེད་པ་དང་། སྐྱེས་
བུ་མེད་པ་དང༌། གང་ཟག་མེད་པ་དང་། ཤེད་ལས་སྐྱེས་མེད་པ་དང་། ཤེད་བུ་མེད་པར་སོ་
སོར་རྟོག་པ་འདི་ནི་འོད་སྲུང་དབུ་མའི་ལམ་མོ། །ཞེས་བྱ་བ་ནས་མར་མེའི་དཔེ་གཉིས་ལ་ཐུག་
པའི་བར་དུ་རྒྱ་ཆེར་འབྱུང་བའོ། །འདི་ལ་གཉིས་ལས། དང་པོ་ཐ་དད་གཅིག་ཏུ་མཐར་རྟོག་
པའི་དབྱེ་བ་ནི། དེ་ལོངས་སྤྱོད་བྱ་གཟུགས་སོགས་དང་བདག་རྟག་པ་ཐ་དད་ཅེས་པ་དང༌།
ནང་གི་མིག་སོགས་གཟུགས་རྣམས་མཐོང་ཆོས་ཀྱི་བདག་དང༌། ཕྱིའི་གཟུགས་སོགས་བདག་
གི་བར་དུ་རྟོགས་པ་ནི་གཟུགས་དང་བདག་ཏུ་གཅིག་ཏུ་འཛིན་པའི་དང་། མདོ་སྡེ་ལ་སྲོག་ཀྱང་
གཞན་ལ་ལུས་ཀྱང་གཞན་པ་དང༌། སྲོག་དེ་ཉིད་ལུས་དེ་བཞིན་ཞེས་པ་ལྟ་བའང་མཐའ་སྟེ།
2 7 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐའ་དེ་ཡོངས་སུ་སྤང་བའི་ཕྱིར་དབུ་མའི་ལམ་སྟེ། བདག་མེད་པར་མངོན་སུམ་དུ་ཡུལ་དུ་
གྱུར་པའི་ཤེད་ལས་སོགས་མེད་པར་རྟོགས་པའོ། །བདག་ལ་སེམས་ཅན་སོགས་ཀྱིས་སྨོས་པ་
ནི་གཞན་གྱིས་བརྙས་པར་འགྱུར་བ་སྤང་བའི་ཕྱིར་རོ། །གཟུགས་དངོས་པོར་ཞེན་ནས་རྟག་མི་
རྟག་ ཅེས་ པ་ནི་མུ་སྟེགས་དང་ཉན་ཐོས་གཉིས་ཀྱི་མཐའོ། །དེ་ གཉིས་ཀ་སྤང་བའི་ཕྱིར་
གཟུགས་ཚོར་བ་སོགས་ལ་རྟག་མི་རྟག་ཏུ་མི་རྟོག་པའི་ཡེ་ཤེས་དབུ་མའི་ལམ་མོ། །བདག་
ཡོད་ཅེས་བདག་ཏུ་སྒྲོ་འདོགས་པ་དང༌། སེམས་ཡང་དག་པ་ཞེས་ཆོས་ན་སྒྲོ་འདོགས་པའི་
མཐའ་གཉིས་དང་རྒྱུ་འབྲས་འབྲེལ་བའི་རྒྱུ་མཚན་མི་དང་ལྷ་ལ་གང་ཟག་ཅེས་བརྟགས་པར་
ཡོད་པ་ལ་བདག་མེད་ཅེས་དང༌། སེམས་ཡང་དག་པ་མ་ཡིན་ཞེས་ཆོས་ལ་མཐའ་གཉིས་སུ་
སྐུར་པ་འདེབས་པའི་མཐའ་གཉིས་ཏེ་དེས་སྤང་བའི་ཕྱིར་བདག་དང་བདག་མེད་གཉིས་ཀྱི་
དབུས་ཏེ་གཉིས་སུ་མི་རྟོག་པའི་ཡེ་ཤེས་སོ། །དེ་ལྟར་གཟུང་དོན་ལ་རྟོག་པ་མཐའ་བསྟན་ནས།
འཛིན་རྟོག་ལ་རྟོག་པ་ཐར་བསྟན་པ་ནི་སེམས་ཞེས་པ་གཉིས་པོའོ། །དེ་གཉིས་སྤངས་པའི་
དབུ་མའི་ལམ་ཡང་སེམས་ཅན་བག་ཆགས་བསགས་པ་ཀུན་གཞིའི་རྣམ་ཤེས་དགེ་སོགས་
གསུམ་ལ་སེམས་འཇུག་པའི་ཡིད་ཀྱི་ལས་སེམས་པ་དང་། ངར་སེམས་པའི་ཡིད་ཉོན་ཡིད་
དང༌། རྣམ་ཤེས་ཚོགས་དྲུག་ཡང་དག་མིན་རྟོག་སྟེ་དེ་མེད་པའི་མི་རྟོག་པའི་ཡེ་ཤེས་དབུ་མའི་
ལམ་མོ། །མི་མཐུན་ཕྱོགས་ཀྱི་མཐའ་མི་བདེ་བའི་མི་དགེ་བ་དང་། ཉེས་སྤྱོད་སློང་བའི་ཁ་ན་མ་
ཐོ་བ་དང་བཅས་པ་དང༌། ཕྱིན་ཅི་ལོག་གི་འཇིག་རྟེན་པ་དང་ཟག་པ་དང་འབྲེལ་བའི་ཟག་
བཅས་དང་། རྐྱེན་རྣམས་ཀྱིས་བྱས་པའི་འདུས་བྱས་དང་བཅས་པ་རྣམས་སྣང་བ་དང་བརྗོད་
པ་བཞིན་ཀུན་ནས་ཉོན་མོངས་སུ་ལྟ་བའི་མཐའ་དང་། དེ་ལས་བཟློག་པའི་དགེ་སོགས་སྣང་
བ་དང་བརྗོད་པ་ལྟར་ལྟ་བ་གཉེན་པོའི་མཐའ་དང་། དེ་གཉིས་སྤངས་པའི་ཕྱིར་དབུ་མའི་ལམ་
དུ་དེ་ལྟར་མི་ཞེན་ཅིང་གཞན་ཞེན་དུ་མི་འཇུག་པ་དང་མི་བརྗོད་པའོ། །མུ་སྟེགས་དང་ཉན་ཐོས་
2 7 8



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༼༡
གཉིས་ཀྱི་གཉེན་པོ་བསྟན་པ། བྱང་སེམས་ཀྱི་མཐའ་གཉིས་ཀྱི་གཉེན་པོ་དབུ་མ་གང་ཟག་དང་
ཆོས་གཉིས་རྟག་པར་ཡོད་ཅེས་སྒྲོ་འདོགས་པའི་མཐའ་དང༌། དེ་གཉིས་གཏན་མེད་དོ་ཞེས་
ཆད་པར་འདུ་ཤེས་པའི་མཐའ་དང་། གཉིས་པོ་སྤངས་པའི་ཕྱིར་མཐའ་གཉིས་དང་བྲལ་བའི་
དབུ་མའམ། ཡང་ན་གཉིས་ཀའི་མཚན་ཉིད་རྫས་དང་དོན་དམ་པར་མེད་ལ་གཏགས་པར་
ཡོད་པ་དབུ་མའོ། །སྤང་བྱ་ཉོན་མོངས་ཀྱི་ཕྱོགས་མ་རིག་པ་ལ་གཟུང་བ་དང་འཛིན་པའི་ཞེས་
མཐའ་དང་། འདུ་བྱེད་རྣམས་དང་སྔར་ཀུན་ནས་ཉོན་མོངས་ཀྱི་མཚན་ཉིད་བཤད་པ་དེ་བཞིན་
དུ་རྣམ་ཤེས་ནས་རྒ་ཤིའི་བར་ལ་གཟུང་བ་དང་འཛིན་པའི་མཐའ་དང་ཞེས་རྒྱ་ཆེར་སྦྱར་རོ། །
གཉེན་པོ་རྣམ་བྱང་གི་ཕྱོགས་ལ་རིག་པ་ཟག་མེད་ཀྱི་ཡེ་ཤེས་དང༌། འདུ་བྱེད་ཀྱི་གཉེན་པོ་
འདུས་མ་བྱས་ཀྱི་ཡེ་ཤེས་ཏེ། དེའང་ཤེས་པ་གང་གི་རྒྱུ་ལས་ཀྱིས་དེའི་འབྲས་བུ་ཡང་སྲིད་འདུ་
མི་བྱེད་པ་ཞེས་པ་དང་། ཡང་ན་འགྲེལ་པར་གཉེན་པོ་འདུས་མ་བྱས་པ་དང་ཞེས་འབྱུང་བ་ལ་
གཉེན་པོ་ནི་ཟག་མེད་ཀྱི་སེམས་པ་ཡིན་ལ་འདུས་བྱས་ནི་འདུས་མ་བྱས་བརྒྱད་དེ་དག་ལ་
གཟུང་བ་དང་འཛིན་པ་མཐའ་དང༌། རྣམ་ཤེས་ནས་རྒ་ཤིའི་བར་དེ་འགོག་པ་ལ་གཟུང་བ་
དང་འཛིན་པའི་མཐའ་དང་། འགོག་པའང་མ་རིག་པ་དང་རིག་པ་གཉིས་སུ་མེད་དེ་གཉིས་སུ་
མེད་ཅེས་པས་མིང་གཟུགས་ཀྱི་གཉེན་པོ་ཟག་མེད་ཀྱི་ལམ་གྱིས་མིང་གཟུགས་དེ་འགག་པར་
བྱེད་པ་འགོག་པའོ། །དེ་བཞིན་དུ་མ་རིག་པ་ནས་རྒ་ཤིའི་བར་དུ་སྲིད་པའི་ཡན་ལག་བཅུ་
གཉིས་ནག་ཕྱོགས་ཀུན་ནས་ཉོན་མོངས་དང་དཀར་ཕྱོགས་རྣམ་པར་བྱང་བ་མ་རིག་པ་
འགགས་པས་རྒ་ཤིའི་བར་འགགས་པ་ལ་གཟུང་བའོ་འཛིན་པའོ་ཞེས་མཐའ་བྲལ་མ་རིག་པ་
སོགས་འགག་པའི་ལམ་ལ་འགོག་པར་བརྗོད་དོ། །གཟུང་འཛིན་དུ་ཞེན་ཅིང་སྒྲོ་འདོགས་པའི་
མཐའ་དེ་སྤང་བའི་ཕྱིར་དབུ་མའི་ལམ་བསྟན་ཏོ། །དབུ་མའི་ལམ་ནི་རིག་པ་དང་མ་རིག་པ་
འདི་ནི་གཉིས་སུ་མེད་དེ་གཉིས་སུ་བྱར་མེད་ཅེས་ཏེ། ཀུན་བརྟགས་ཀྱི་དབང་དུ་བྱས་པའི་རིག་
279



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དང་མ་རིག་པ་བསྐྱེད་བྱ་དང་འགག་བྱ་མེད་པ་དང་འདུ་བྱེད་འགོག་པ་སྤང་བླང་མེད་པར་
ཤེས་པ་སྟེ། རྒ་ཤི་དང་དེ་འགགས་པའི་བར་དུའང་དེ་བཞིན་ཏེ་གཉིས་མེད་པའི་རྒྱུ་མཚན་མ་
རིག་པ་ལ་སོགས་དེ་གཟུང་འཛིན་མེད་པའི་ཕྱིར། ཁྱབ་པ་ཡོད་དེ་མེད་པ་གཉིས་སུ་མེད་པའི་
རང་བཞིན་ཡིན་པའི་ཕྱིར་རོ། །སྔར་བཤད་པ་བཞིན་ཉོན་མོངས་པའི་ཀུན་ནས་ཉོན་མོངས་པ་
དང་ལས་ཀྱི་དང་ཚེའི་ཀུན་ནས་ཉོན་མོངས་རྣམ་པ་གསུམ་ལས། དང་པོ་ཉོན་མོངས་པའི་ཉོན་
མོངས་ལའང་གསུམ་སྟེ། ལྟ་བ་ལྔ་དང་དུག་གསུམ་གྱི་རྒྱུ་དང་། ཡང་སྲིད་ལ་སྨོན་པའོ། །དེ་ལ་
དུག་གསུམ་ཉིད་རྒྱུ་ཡིན་པའམ་དུག་གསུམ་སྐྱེ་བའི་རྐྱེན་བཞི་ཞེས་ཀྱང་ཟེར་རོ། །ལྟ་བའི་
གཉེན་པོ་ཡུལ་ལ་སྟོང་པ་ཉིད་ཤེས་པ་དང༌། དུག་གསུམ་གྱི་རྒྱུའི་གཉེན་པོ་མཚན་མ་ཐམས་
ཅད་བྲལ་བའི་ཡུལ་མཚན་མེད་ཤེས་པ་དང༌། སྲིད་པའི་སྟོང་ཉིད་ཡུལ་དུ་གྱུར་པ་སྨོན་མེད་
ཤེས་པ་ཡང་སྲིད་ལ་སྨོན་པའི་གཉེན་པོ་དང་། ལས་ཀྱི་ཀུན་ནས་ཉོན་མོངས་ཀྱི་གཉེན་པོ་
མངོན་པར་འདུ་མི་བྱེད་པ་དང༌། ཉིང་མཚམས་སྦྱོར་བའི་སྐྱེ་བ་དང་མ་ཤི་ཚུན་ཆད་སེམས་
སེམས་བྱུང་སྐད་ཅིག་རེ་རེ་འབྱུང་བ་དང་། ཡང་འཆི་སྲིད་བར་སྲིད་སྐྱེ་སྲིད་ཀྱི་རྒྱུན་ནི་ཚེའི་ཀུན་
ནས་ཉོན་མོངས་པ་སྟེ། ཀུན་བརྟགས་སྐྱེ་མེད་དང་སྟོང་ཉིད་ཡུལ་དུ་གྱུར་པ་ཤེས་པ་དང་།
ཀུན་བརྟགས་ཀྱི་སྟོང་ཉིད་འབྱུང་བ་མེད་པར་ཤེས་པ་དང་། རྒྱུན་ངོ་བོ་ཉིད་མེད་པར་ཤེས་
པའི་རིམ་པ་བཞིན་གཉེན་པོའོ། །ཉོན་མོངས་དེ་གསུམ་བདུན་དུ་ཕྱེ་བ་དང་བྲལ་བ་རྣམ་བྱང་ངོ་
དེ་ལ་ཤེས་བྱ་སྟོང་པ་ཉིད་དང༌། མཚན་མ་མེད་པ་དང༌། སྨོན་པ་མེད་པ་དང༌། འདུ་མི་བྱེད་པ་
དང་། སྐྱེ་བ་མེད་པ་དང༌། འབྱུང་བ་མེད་པ་དང་། ཤེས་བྱ་ངོ་བོ་ཉིད་མེད་པ་ཤེས་པས་རིམ་
པ་བཞིན་ཤེས་བྱ་སྟོང་པ་ཉིད་ཀུན་ནས་ཉོན་མོངས་པ་དང་མི་ལྡན་ཞིང་འབྲལ་བར་མི་བྱེད་དེ།
དེ་བཞིན་དུ་ཤེས་ བྱ་ མཚན་མ་མེད་ པ་ ཆགས་ པ་སོགས་ཀྱི་མཚན་མ་དང་མི་ལྡན་ཞིང་
འབྲལ་བར་མི་བྱེད། ཤེས་བྱ་སྨོན་མེད་སྲིད་པར་སྨོན་པ་དང་མི་ལྡན་ཅིང་འབྲལ་བར་མི་བྱེད།
2 80



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
ཤེས་བྱ་མངོན་པར་འདུ་མི་བྱེད་དང་འདུ་མི་བྱེད་པར་མི་བྱེད་དེ། ཤེས་བྱ་སྐྱེ་བ་མེད་པ་སྐྱེ་བ་
མེད་པར་མི་བྱེད། ཤེས་བྱ་འབྱུང་བ་མེད་པ་འབྱུང་བ་མེད་པར་མི་བྱེད། ཤེས་བྱ་ངོ་བོ་ཉིད་མེད་
པ་ངོ་བོ་ཉིད་མེད་པར་མི་བྱེད་དེ། དེ་དག་གི་རྟགས་ནི་རིམ་པ་བཞིན། ལྟ་བའི་སྟོང་པ་ཉིད་རང་
བཞིན་གྱིས་སྟོང་པའི་ཕྱིར་དང་། ཆགས་སོགས་ཀྱི་མཚན་མའི་སྟོང་ཉིད་ངོ་བོ་ཉིད་ཀྱི་སྟོང་པ་
དང་། ཡང་སྲིད་ལ་སྨོན་པའི་སྟོང་ཉིད་རང་བཞིན་གྱིས་སྨོན་མེད་ཀྱི་མཚན་ཉིད་ཡིན་པ་དང་།
འདུ་བྱེད་པའི་སྟོང་ཉིད་ཀྱིས་འདུ་མི་བྱེད་པའི་མཚན་ཉིད་ཡིན་པའི་ཕྱིར་རོ། །འོག་མ་རྣམས་
ལའང་དེ་དང་མཚུངས་པར་སྦྱོར་རོ། །མ་དཔེ་མ་གསལ་ཡང་ཆོས་ཀྱི་དབྱིངས་རང་བཞིན་གྱིས་
ཀུན་ནས་ཉོན་མོངས་པར་མ་གྱུར་པར་ རང་བཞིན་གྱིས་སྟོང་པའི་ ཕྱིར་རོ། །དེས་ན་ཆོས་
ཀྱི་དབྱིངས་རང་བཞིན་གྱིས་ཀུན་ནས་ཉོན་མོངས་དང་རྣམ་བྱང་དུ་རྟོག་ན་མཐའ་སྟེ། རང་
བཞིན་གྱིས་ཀུན་ནས་ཉོན་མོངས་དང་རྣམ་བྱང་མེད་པའི་ཕྱིར་རོ། །མཐའ་དེ་གཉིས་སྤངས་
པའི་ཕྱིར་དབུ་མའི་ལམ་སྟེ། སྟོང་པ་ཉིད་རིགས་པ་བདག་ཉིད་ཀུན་བརྟགས་ཀྱི་ཆོས་རྣམས་
སྟོང་པར་མི་བྱེད་དེ་ཆོས་རྣམས་ཉིད་སྟོང་པའོ་ཞེས་འབྱུང་བའོ། ། །
གཉིས་པ་དེ་ལས་གཞན་རྟོག་མཐའ་གཉིས་ཀྱི་རྣམ་པ་བདུན་སྤང་བ་ནི། གཞན་
ཡང་རྣམ་པར་རྟོག་པ་ནི་གཉིས་ཀྱི་མཐའ། །དེ་ནི་རྣམ་པ་བདུན་དུ་འོང་། །ཞེས་གསུངས་ཏེ།
རང་བཞིན་གྱིས་སྟོང་པ་མིན་པ་དངོས་པོ་གང་ཟག་ཡོད་པ་ཞིག་པས་སྟོང་པའོ་སྙམ་པའི་རྣམ་
རྟོག་དང་། གང་ཟག་མེད་ན་བདག་གི་དངོས་པོ་མེད་པའང་མེད་པའི་རྣམ་རྟོག་ཀྱང་མཐའ་སྟེ།
རྟོག་པའི་མཐའ་སྤངས་པའི་ཕྱིར་དབུ་མའི་ལམ་མོ། །འོད་སྲུང་གང་ཟག་རྣམ་པར་བཞག་པའི་
ཕྱིར་སྟོང་པ་མ་ཡིན་གྱི་སྟོང་པ་ཉིད་ཀྱིས་སྟོང་སྟེ་སྔོན་གྱི་མཐའ་སྟོང་པ་ཕྱི་མའི་མཐའ་སྟོང་ཞེས་
མདོ་ལས་འབྱུང་བའོ། །སྔོན་དང་ཕྱི་མཐའ་ནི་སོ་སྐྱེ་དང་མི་སློབ་པའི་དུས་ནའོ། ཀུན་ནས་ཉོན་
མོངས་གསུམ་ཞི་བར་བྱ་བ་སྟེ་སྤང་བྱ་དང་ཞི་བ་སྟེ་སྤོང་བར་བྱེད་པར་རྟོག་པས་བརྟགས་
28 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་སྤང་བྱ་གང་ཟག་མེད་ན་སྤོང་བྱེད་མི་སྲིད་སྙམ་དུ་སྟོང་ཉིད་ལ་སྐྱག་པ་སྐྱེ་བའོ། །མཐའ་དེ་
སྤང་བའི་ཕྱིར་འོད་སྲུང་འདི་ལྟ་སྟེ། དཔེར་ན་མི་ལ་ལ་ནམ་མཁས་འཇིགས་ཤིང་སྐྲག་ནས་
བྲང་བརྡུང་ཞིང་ངུ་སྟེ་ནམ་མཁའ་འདི་སེལ་ཞེས་དེ་སྐད་ཟེར་ན། འོད་སྲུང་དེ་ཇི་སྙམ་དུ་སེམས།
ནམ་མཁའ་བསལ་བར་ནུས་སམ། གསོལ་པ་བཅོམ་ལྡན་འདས་དེ་ནི་མི་ནུས་སོ། །བཅོམ་
ལྡན་འདས་ཀྱིས་བཀའ་སྩལ་པ། འོད་སྲུང་དེ་བཞིན་དུ་དགེ་སྦྱོང་བྲམ་ཟེ་གང་དག་སྟོང་པ་ཉིད་
ཀྱིས་སྐྲག་ནས་དེ་དག་ནི་སེམས་འཁྲུགས་པ་ཆེན་པོར་འགྱུར་ཏེ་ཞེས་ང་སྨྲའོ། །དེ་ཅིའི་ཕྱིར་ཞེ་
ན༑ དེ་དག་སྟོང་པ་ཉིད་ལ་སྤྱོད་ན་དེ་ཉིད་ཀྱིས་འཇིགས་པའི་ཕྱིར་རོ། །ཞེས་སོ། །གང་ལས་
འཇིགས་པར་འགྱུར་བ་བརྟགས་པ་བྱ་བ་རྣམ་པར་རྟོག་པའང་མཐའ་དང་། དེ་ལས་འཇིག་
པར་འབྱུང་བར་རྣམ་པར་རྟོག་པའང་ མཐའ་སྟེ། དེའང་བྱིས་པས་བརྟགས་པའི་གཟུགས་
སོགས་དང༌། དེའི་རྒྱུས་བྱུང་པའི་སྡུག་བསྔལ་གྱིས་སྡུག་བསྔལ་བའི་ཕྱིར་རོ། །མཐའ་དེ་སྤང་
བའི་ཕྱིར་འོད་སྲུང་འདི་ལྟ་སྟེ། དཔེར་ན་རི་མོ་མཁན་ཞིག་བདག་ཉིད་ཀྱིས་གནོད་སྦྱིན་གྱི་
གཟུགས་འཇིགས་འཇིགས་ལྟ་ཞིག་བྲིས་ནས་དེས་འཇིགས་སྐྲག་སྟེ་ཁ་བུབ་ཏུ་འགྱེལ་ནས་
བརྒྱལ་བར་གྱུར་པ་དེ་བཞིན་དུ། འོད་སྲུང་བྱིས་པ་སོ་སོའི་སྐྱེ་བོ་རྣམས་དང་གཟུགས་དང་སྒྲ་དྲི་
དང་རོ་དང་རེག་བྱ་བདག་ཉིད་ཀྱིས་བྱས་པ་དེ་དག་གིས་འཁོར་བ་ན་འཁོར་ཡང་ཆོས་དེ་དག་
ཡང་དག་པ་ཇི་ལྟ་བ་བཞིན་དུ་རབ་ཏུ་མི་ཤེས་སོ་ཞེས་འབྱུང་ངོ༌། །དཔེ་སྔ་མས་ནི། ཉན་ཐོས་
བདག་ཉིད་ལ་མ་འདྲིས་པ་དེས་སྐྲག་པ་དང༌། བྱམས་སེམས་ཀུན་བརྟགས་ལ་རྣམ་པར་རྟོག་
པ་ཉོན་མོངས་པ་སྟེ། རྣམ་རྟོག་ནི་ཉོན་མོངས་ཡིན་པའི་ཕྱིར་རམ། བཙུན་པ་ཕྱུ་པ་ན་རེ། ཐེག་
པ་ཆེ་ཆུང་རང་རང་གི་འབྲས་བུ་འཁོར་བ་ཆད་པའི་སྟོང་པ་དང་། མི་གནས་པའི་མྱང་འདས་
ལས་ཕྱིན་ཅི་ལོག་འཁོར་བའི་ཉེས་པ་དང་དེ་ལ་འཇིགས་པའི་སེམས་སྐྲག་བྱ་སྦྲག་བྱེད་དུ་རྟོག་
པའོ། །གཟུགས་སོགས་ལ་གཟུང་བར་རྣམ་པར་རྟོག་པ་དང་རྣམ་ཤེས་འཛིན་པར་རྟོག་པའང་
2 8 2



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། དོ༡
མཐའ་སྟེ་དེ་གཉིས་སྤང་བའི་ཕྱིར། འོད་སྲུང་འདི་ལྟ་སྟེ་དཔེར་ན། སྒྱུ་མ་བྱེད་པའི་མི་ཞིག་གིས་
སྒྱུ་མའི་སྤྲུལ་པ་སྤྲུལ་ནས་སྒྱུ་མ་སྤྲུལ་པ་དེས་སྒྱུ་མ་བྱེད་པ་ཉིད་ཟོས་པ་དེ་བཞིན་དུ། འོད་སྲུང་
དགེ་སློང་རྣལ་འབྱོར་སྤྱོད་པ་དམིགས་པ་གང་དང་གང་ཡིད་ལ་བྱེད་པ་དེ་དག་ཐམས་ཅད་དེ་ལ་
གསོག་ཏུ་སྣང་ངོ༌། །ཞེས་སོ། །འདིས་མཐའ་གཉིས་སྤོང་ཚུལ་ཡང་། སྤྲུལ་པ་བྱེད་པ་རྣམ་རིག་
ཙམ་དུ་ཤེས་པས། སྤྲུལ་པའི་གནོད་སྦྱིན་ལྟ་བུ་དོན་དངོས་པོ་མེད་པར་ཤེས་ལ། དོན་དངོས་པོ་
མེད་པར་ཤེས་པས་ཀྱང་རྣམ་རིག་ཙམ་དུ་ཤེས་པ་ཉིད་ལྡོག་སྟེ་སྤྲུལ་པ་བྱེད་པ་སྤྲུལ་པས་ཟོས་
པ་བཞིན་ནོ། །དོན་མེད་ན་རྣམ་པར་རིག་པ་མི་སྲིད་པའི་ཕྱིར་ཏེ་འདིའི་དཔེ་དོན་མཚུངས་སོ། །
ཡང་དག་པར་སོ་སོར་རྟོག་པ་འདི་ཟག་བཅས་ཡིན་པས་ཡང་དག་པའི་རང་བཞིན་མ་ཡིན་ཡང་
ཡང་དག་པ་ཉིད་ཀྱི་རྗེས་སུ་མཐུན་པས་ལག་པའང་མ་ཡིན། ཡོད་ཀྱང་མ་རིག་པ་སྤང་ཞེས་
སློབ་དཔོན་དུ་བཏང་ནས། ངེས་འབྱེད་ཆ་མཐུན་གྱི་དུས་ན་ཡང་དག་པ་ཟག་མེད་ཀྱི་ཆོས་
རྣམས་ཉིད་དུ་ཆགས་ཤིང་རྟོག་པ་དང༌། ཟག་བཅས་ཀྱི་ཆོས་ལ་སོགས་པ་ཉིད་དུ་རྣམ་པར་
རྟོག་པའང་མཐའ་སྟེ་དེ་གཉིས་ལྟ་བའི་ཕྱིར། འོད་སྲུང་འདི་ལྟ་སྟེ། དཔེར་ན་ཤིང་གཉིས་རླུང་
གིས་དྲུད་པ་ལས་མེ་འབྱུང་སྟེ་བྱུང་མ་ཐག་ཏུ་ཤིང་དེ་གཉིས་ཚིག་པར་བྱེད་པ་དེ་བཞིན་དུ། འོད་
སྲུང་ཡང་དག་པར་སོ་སོར་རྟོག་པ་ཡོད་ན་འཕགས་པའི་ཤེས་རབ་ཀྱི་དབང་པོ་སྐྱེ་སྟེ། སྐྱེས་མ་
ཐག་ཏུ་ཡང་དག་པར་སོ་སོར་རྟོག་པ་ཉིད་ཚིག་པར་བྱེད་དོ་ཞེས་འབྱུང་ངོ་། །དེའང་མེའི་རང
བཞིན་མིན་པའི་ཤིང་ལས་མེ་བྱུང་ནས་ཤིང་ཚིག་པར་བྱེད་པ་ལྟར། ཡང་དག་པའི་རང་བཞིན་
མ་ཡིན་པའང་ཡང་དག་པར་སོ་སོར་རྟོག་པ་ལས་ཡང་དག་པའི་རང་བཞིན་འཕགས་པའི་ཤེས་
རབ་ཀྱི་དབང་པོ་སྐྱེ་སྟེ། སྐྱེས་ནས་སོ་སོར་རྟོག་པ་དེ་ཞིག་པར་བྱེད་པས་མཚུངས་སོ། །ཡང་
དག་པར་སོ་སོར་རྟོག་པ་འདི་ཟག་བཅས་ཡིན་པས་ཡང་དག་པའི་རང་བཞིན་ཡིན་ཡང་། ཡ་
དག་པ་ཉིད་ཀྱི་རྗེས་སུ་མཐུན་པས་ལོག་པའང་མིན་ནོ། །ཡེ་ཤེས་ཀྱི་མ་རིག་པ་སྤོང་ཞེས་བློ་
2 83



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྔོན་དུ་བཏང་ནས་མི་ཤེས་པ་སྤོང་བར་བྱེད་པར་རྣམ་པར་རྟོག་པ་དང་། སྐ་ཅིག་མ་ཡིན་པས་
སྤྱོད་པའི་དུས་ན་མི་སྲིད་པའི་ཕྱིར་མིན་པར་རྟོག་པའང་མཐའ་སྟེ། འོད་སྲུང་འདི་ལྟ་སྟེ།
དཔེར་ན་མར་མེ་བྱུང་ན་མུན་པ་མུན་ནག་ཐམས་ཅད་མེད་པར་འགྱུར་ཡང་། འོད་སྲུང་མར་མེ་
དེ་འདི་ལྟར་བདག་གིས་མུན་པ་མུན་ནག་བསལ་ལོ་སྙམ་དུ་མི་སེམས་མོད་ཀྱི་འོན་ཀྱང་མར་མེ་
ལ་བརྟེན་ནས་མུན་པ་མུན་ནག་མེད་པར་འགྱུར་བ་དེ་བཞིན་དུ། འོད་སྲུང་ཡེ་ཤེས་སྐྱེས་ནས་
མི་ཤེས་པ་མེད་པར་འགྱུར་ཏེ། ཡེ་ཤེས་ནི་འདི་སྙམ་དུ་བདག་གིས་མི་ཤེས་པ་བསལ་ལོ་སྙམ་
དུ་མི་སེམས་མོད་ཀྱི་འོན་ཀྱང་ཡེ་ཤེས་ལ་བརྟེན་ནས་མུན་པ་མེད་པར་འགྱུར་རོ། །ཞེས་འབྱུང་
བའོ། །སྔོན་གཉེན་པོ་མ་སྐྱེས་པ་ལྟར་ཡང་སྐྱེ་བ་མེད་པར་རྣམ་པར་རྟོག་པ་ནས། མི་ཤེས་པ་
དང་ཡེ་ཤེས་དང་འགལ་བས་ཡེ་ཤེས་སྐྱེ་མ་ནུས་ལ་སྐྱེས་ཀྱང་སྐད་ཅིག་མས་དེ་བསལ་མི་ནུས་
ཏེ་ཀུན་ནས་ཉོན་མོངས་ཐོག་མ་མེད་པ་ནས་ཡུན་རིང་བས་སྤང་བྱའི་སེམས་དང་གཉེན་པོའི་
སེམས་གཉིས་མཉམ་པའི་དུས་ཉིད་དུ་རྒྱུན་འགྲོགས་པར་རྣམ་པར་རྟོག་པ་དེར་ནི་རྣམ་པ་རྟོག་
པ་གཉིས་ཀྱི་མཐའ་སྟེ་གཉིས་སྤང་བའི་ཕྱིར་དབུ་མའི་ལམ་སྟེ་མར་མེའི་དཔེ། ཇི་སྐད་དུ། འོད་
སྲུང་འདི་ལྟ་སྟེ་དཔེར་ན་ཁྱིམ་མམ་ཁང་པའམ་ཁང་ཕྲན་ལོ་བརྒྱ་སྟོང་འདས་པར་ལུས་ཀྱང་
ལན་འགའ་ཡང་མར་མེ་ལ་བུས་པ་དེར་མི་ལ་ལ་ཞིག་གིས་མར་མེ་བུས་ན། འོད་སྲུང་འདི་ཇི་
སྙམ་དུ་སེམས་མུན་པ་མུན་ནག་དེ་འདི་ལྟར་བདག་ནི་ལོ་བརྒྱ་སྟོང་དུ་བསགས་པ་ཡིན་ཏེ་
བདག་འདི་ནས་མི་འགྲོ་སྙམ་དུ་སེམས་སམ། གསོལ་བ་བཅོམ་ལྡན་འདས་མི་སེམས་ཏེ་མར་
མེ་བྱུང་ནས་མུན་པ་མུན་ནག་ལའང་མི་འཆི་བའི་ནུས་པ་མ་མཆིས་ཀྱི་གདོན་མི་འཚལ་བར་
འཆི་བར་འགྱུར་རོ། །བཅོམ་ལྡན་ཀྱིས་བཀའ་སྩལ་པ། འོད་སྲུང་དེ་བཞིན་དུ་ལས་དང་ཉོན་
མོངས་པ་བསྐལ་པ་བརྒྱ་སྟོང་དུ་བསགས་པ་ཡང་ཚུལ་བཞིན་ཡིད་ལ་བྱེད་པའི་སོ་སོར་རྟོག་པ་
གཅིག་གིས་མེད་པར་འགྱུར་རོ། །འོད་སྲུང་མར་མེ་ཞེས་བྱ་བ་དེ་ནི་འཕགས་པའི་ཤེས་རབ་
བ
E
2 8 4



-
-
r-
，
，
གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
དབང་པོའི་ཚིག་བླ་དྭགས་སོ། །འོད་སྲུང་མུན་པ་མུན་ནག་ཅེས་བྱ་བ་དེ་ནི་ལས་དང་ཉོན་
མོངས་པའི་ཚིག་བླ་དྭགས་སོ་ཞེས་འབྱུང་ངོ༌། །ལྔ་པ་ནི་བཅུ་པོ་དེ་དག་ཏུ་རེ་རེ་ལའང་ཁྱད་པར་
ཅན་དང་ཁྱད་པར་མེད་པར་གཉིས་སུ་ཤེས་པར་བྱ་སྟེ། དེའང་ས་གང་ལ་ཕར་ཕྱིན་གང་ཤས་
ཆེ་བ་དེ་ནི་ས་དེར་ཁྱད་པར་ཅན་སྒྲུབ་པ་ཞེས་བྱ་སྟེ། འདི་ལྟ་སྟེ་ས་དང་པོ་ལ་བདག་གཞན་
མཉམ་པ་ཉིད་དུ་རྟོགས་པས་སྦྱིན་པའི་ཕར་ཕྱིན་ལ་སྒྲུབ་པ་ལྷག་པར་ཤས་ཆེ་ལ། ས་གཉིས་པ་
ལ་ཤཱི་ལ་ལྷག་པར་ཤས་ཆེ་སྟེ། ཁྱད་པར་དུ་འཕགས་པའི་དོན་ལ་སྨོན་པས་བདག་ཉིད་ཤིན་ཏུ་
སྣོད་དུ་བྱེད་པའི་ཕྱིར་རོ། །གསུམ་པ་བཟོད་པ་སྟེ་ཐོས་པའི་ཤེས་བྱེད་དུ་ཉོན་མོངས་པ་ཤིན་ཏུ་
མི་བརྗེད་པའི་ཕྱིར་རོ། །བཞི་པ་ལ་བརྩོན་འགྲུས་ཆེ་སྟེ་ངག་དང་ཡིད་ཀྱི་སྤྱོད་པ་ལས་འདས་པ་
རྒྱུན་དུ་བྱང་ཆུབ་ཀྱི་ཕྱོགས་རྣམས་ཀྱིས་གནས་པའི་ཕྱིར་རོ། །ལྔ་པ་ལ་བསམ་གཏན་ཏེ་ཐབས་
ཤས་ཆེ་སྟེ་དོན་དམ་པའི་བདེ་བའི་རྣམ་པར་སྒོམ་པ་མང་བའི་ཕྱིར་རོ། །དྲུག་པ་ལ་ཤེར་ཕྱིན་
ལྷག་པར་ཤས་ཆེ་སྟེ། ཉོན་མོངས་དང་རྣམ་དག་མེད་པའི་དོན་དུ་རྟེན་འབྱུང་ཟབ་མོའི་དོན་ཁོང་
དུ་ཆུད་པའི་ཕྱིར་རོ། །བདུན་པ་ལ་ཐབས་ཤས་ཆེ་སྟེ་མཚན་མ་ཐམས་ཅད་མཚན་མེད་དུ་ཡང་
རབ་ཏུ་རྟོགས་པ་མཚན་མར་བྱས་པའི་ཐ་སྙད་ཀྱི་མི་འགོག་སྟེ་རབ་ཏུ་རྟོགས་པས་དེ་ལ་དབང་
བྱེད་པ་རབ་ཏུ་བྱེད་པའི་ཕྱིར། བརྒྱད་པ་ལ་སྨོན་ལམ་ཆེ་སྟེ། རྣམ་པར་མི་རྟོག་པ་དང་ཞིང་དག་
ལ་དབང་ཐོབ་པས་དགེ་བ་ལ་བར་ཆད་མེད་པར་སྦྱོར་བའི་ཕྱིར་རོ། །དགུ་པ་ལ་སྟོབས་ཤས་
ཆེ་སྟེ། ཤེས་རབ་ཀྱི་སྟོབས་ཀྱིས་ཁྱད་པར་དང་ལྡན་པའི་ཕྱིར་རོ། །བཅུ་པ་ལ། ཡེ་ཤེས་ཀྱི་ཕར་
ཕྱིན་ལྷག་པར་ཆེ་སྟེ། འཁོར་གྱི་དཀྱིལ་འཁོར་དུ་ཆོས་ལོངས་སྤྱོད་པ་དང་། སེམས་ཅན་ཡོངས་
སུ་སྨིན་པར་མཛད་པ་ཁྱད་པར་དང་ལྡན་པའི་ཕྱིར་རོ། །ས་ཐམས་ཅད་དུ་ཕར་ཕྱིན་ཐམས་
ཅད་ཅི་ནུས་ཅི་འོས་སུ་སྒྲུབ་པ་ནི་ཁྱད་པར་མེད་པའི་སྒྲུབ་པའོ། ། །
གཉིས་པ་དེའི་དམིགས་པ་བླ་མེད་ནི། བཅུ་གཉིས་པོ་འདི་དག་སྟེ་སྦྱིན་སོགས་ཕར་
，
2 8 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིན་གྱི་ཆོས་སངས་རྒྱས་བྱང་སེམས་རྣམས་ཀྱིས་སེམས་ཅན་ལ་ཕན་གདགས་པའི་ཕྱིར་རྣམ་
པར་བཞག་ པའི་ ལུང་ནི་དམིགས་ པ་དང༌། དེ་བཞིན་ཉིད་ཆོས་ཀྱི་དབྱིངས་རྟོགས་པའི་
དམིགས་པ་དང༌། སྒྲུབ་པའི་དམིགས་པ་ཆོས་གསུང་རབ་བཏགས་པ་རྣམ་བཞག་དང་། སྒྲུབ་
པའི་དམིགས་པ་དེ་བཞིན་ཉིད་ལ་དམིགས་པ་སྟེ། ཆོས་དབྱིངས་རྟོགས་པས་འཇིག་རྟེན་ལས་
འདས་པའི་ཕར་ཕྱིན་རྣམས་ཐོབ་པའི་ཕྱིར་རོ། །ཡང་ན། བཙུན་པ་ཕྱུ་པ་ན་རེ། གསུང་རབ་ལ་
དམིགས་པ་མོས་སྤྱོད་གྱི་བློ་ལས་དེ་བཞིན་ཉིད་ལ་དམིགས་པས་ཐོབ་པའི་བློ་འབྱུང་བའི་ཕྱིར། །
ཞེས་ཀྱང་འཆད་དོ། །ཐོས་བྱུང་གི་ཤེས་རབ་ཀྱིས་ཆོས་བཞག་པ་དང་། ཆོས་ཀྱི་དབྱིངས་འཛིན་
པའི་དམིགས་པ་དང༌། ཐོས་པའི་དོན་རིགས་བཞིས་ཁོང་དུ་ཆུད་ནས་ངེས་པར་འཛིན་པ་
དམིགས་པ་དང་། དྲན་པ་ཉེར་བཞག་ནས་སྟོབས་ཀྱི་བར་སྒོམ་བྱུང་གི་སོ་སོ་རང་གི་དོན་རབ་
ཏུ་འཛིན་པའི་དམིགས་པ་དང་། ས་དང་པོ་མཐོང་ལམ་ལ་ཆོས་དབྱིངས་ཀུན་ཏུ་འགྲོ་བའི་དོན་
དུ་རབ་ཏུ་རྟོགས་པའི་དམིགས་པ་དང་། སྒོམ་ལམ་ས་བདུན་པའི་བར་དུ་གོང་ནས་གོང་དུ་
རྟོགས་པ་ཁྱད་པར་དུ་འགྲོ་ཞིང་རབ་ཏུ་རྒྱས་པའི་དམིགས་པ་དང་། བདུན་པར་མདོ་སོགས་
ཆོས་ཀྱི་མཚན་མ་ལ་མངོན་ཞེན་དང་བྲལ་བའི་སྒོ་ནས་ཆོས་རྣམ་པར་རྟོགས་པའི་དམིགས་པ་
དང་། ས་བརྒྱད་པར་སྒོམ་ལམ་མཚན་མ་དང་འབད་པ་ཐམས་ཅད་དང་བྲལ་ནས་རང་གི་ཚུལ་
གྱིས་རྣལ་དུ་འཇུག་པའི་དམིགས་པ་དང་། ས་དགུ་པ་བཅུ་པ་སངས་རྒྱས་ཀྱི་ས་གསུམ་དུ་རིམ་
པ་ལྟར། སོ་སོ་ཡང་དག་པ་རིག་པའི་ཡེ་ཤེས་ཕུལ་དུ་བྱུང་བ་ཐོབ་པ་དང༌། མངོན་པར་ཤེས་
པ་ལ་དབང་བ་ཕུལ་བྱུང་ཐོབ་པ་དང་། སྒྲིབ་གཉིས་ཀྱི་ལྷག་མ་རྣམ་པར་དག་པ་ཕུལ་དུ་བྱུང་བ་
ཐོབ་པ་དང༌། ས་དེ་དག་ལ་གནས་པའི་དམིགས་པ་ཕུལ་དུ་བྱུང་བའི་དམིགས་པར་འདོད།
ཡང་ན་ལམ་ཕུལ་དུ་བྱུང་བ་ལ་ཆུང་འབྲིང་གསུམ་དུ་ཕྱེ་ན་ཕུལ་དུ་བྱུང་བའི་དམིགས་པའོ་ཞེའོ།།
རང་བཞིན་ཆོས་རྣམ་པར་བཞག་པ་དང་། དེ་བཞིན་ཉིད་ཀྱི་དམིགས་པ་དེ་དག་ཐོས་བྱུང་གི་
2 8 6



：
..
.
གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། ༡
ཤེས་པ་དང་། སངས་རྒྱས་ཀྱི་སའི་བར་གནས་སྐབས་དེ་དང་དེ་དག་ཏུ་འཛིན་པ་དང་ཕུལ་དུ་
བྱུང་བའི་དམིགས་པ་དེ་དང་དེ་དག་གི་མིང་ཐོབ་བོ། །གསུམ་པ་ནི། རྐྱེན་ཐམས་ཅད་མ་ཚང་བ་
མེད་པ་སྟེ། སྐྱེས་བུ་དམ་པ་ལ་བརྟེན་པ་དང་། དམ་པའི་ཆོས་ཉན་པ་དང༌། ཚུལ་བཞིན་ཡིད་
བྱེད་སོགས་ཚང་བས་རིགས་རྒྱས་པ་དང་ཁྱད་པར་ཅན་ཡང་དག་པར་འགྲུབ་པ་དང་། ཟབ་
ཅིང་རྒྱ་ཆེ་བའི་ཐེག་པ་ཆེན་པོའི་ཆོས་མི་སྤོང་ན་ནི་ངེས་པར་འཛིན་པའི་མོས་པ་རྒྱས་པ་ཡང་
དག་པར་འགྲུབ་པ་དང༌། སེམས་བསྐྱེད་པ་ལ་ལྡོག་པའི་ཉེན་ཡོད་ཀྱང་ཐེག་པ་དམན་པར་
སེམས་མི་གཡོ་ན་བྱང་ཆུབ་ཆེན་པོར་སེམས་བསྐྱེད་པ་རྟག་པ་ཡང་དག་པར་འགྲུབ་པར་འགྱུར་
བ་དང༌། སེམས་བསྐྱེད་དེའི་དབང་གིས་སྦྱིན་སོགས་ཕར་ཕྱིན་རྣམས་རབ་ཏུ་རྫོགས་པས་རྣམ་
མཁྱེན་ཉིད་སྒྲུབ་པ་རྒྱས་པར་ཡང་དག་པར་འགྲུབ་པ་དང་། འཕགས་ལམ་དང་པོར་ཡང་དག་
བསྐྱེད་པས་སྐྱོན་ཟག་པ་མེད་པའི་ས་ལ་འཇུག་པ་ཡང་དག་པར་འགྲུབ་པའོ། །ངེས་པར་
འཇུག་པ་ཞེས་འབྱུང་བའང་མཐོང་ལམ་སྐྱེས་ནས་བདེ་འགྲོ་དང་མྱང་འདས་ཉིད་དུ་ངེས་པར་
འགྱུར་བའོ། །དགེ་རྩ་འཕེལ་བ་ནི་མཐོང་ལམ་ཐོབ་ནས་རྗེས་ལས་ཐོབ་པ་སྒོམ་ལམ་ཡུན་དུ་
གོམས་པ་ལ་བརྟེན་ནས་དགེ་རྩ་རྒྱས་ཏེ་སེམས་ཅན་སྨིན་པར་བྱེད་ནུས་པར་ཡང་དག་པར་
འགྲུབ་པ་དང༌། དེ་ལྟར་གོམས་པས་དགེ་རྩ་འཕེལ་ནས་བགྲོད་པ་གཅིག་པའི་ལམ་གྱི་མི་
མཐུན་ཕྱོགས་མཚན་མ་དང་འབད་རྩོལ་དང་བྲལ་བའི་ཕྱིར་སེམས་ལས་སུ་རུང་བའི་དབང་
གིས་ཇི་ལྟར་འདོད་པ་བཞིན་སངས་རྒྱས་ ཀྱི་ཞིང་ཤེལ་ལ་སོགས་པ་ལྟ་བུ་སྟོན་ཏེ། དེས་ན་
སེམས་ཅན་ཡོངས་སུ་དག་པ་ནི་ཞིང་ཡོངས་སུ་འགྲུབ་པ་ཡང་དག་པ་འགྲུབ་པ་དང་། མདོ་
ལས་ཀྱང་། སངས་རྒྱས་ཀྱི་ཞིང་ཡོངས་སུ་དག་པར་འདོད་པས་རང་གི་སེམས་ཡོངས་སུ་དག་
པར་བྱའོ། །ཞེས་གསུངས་སོ། །འཁོར་བ་དང་མྱ་ངན་འདས་པར་མི་གནས་པ་ནི་སེམས་ལས་
སུ་རུང་བས་འཁོར་འདས་གཉིས་ལ་མི་གནས་ཏེ། རྒྱུད་བླར། བདག་སྲེད་མ་ལུས་ཤེས་རབ་
28 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་བཅད་དེ། །སེམས་ཅན་སྲེད་ཕྱིར་བློ་ལྡན་ཞི་ཐོབ་མིན། །དེ་ལྟར་བློ་བརྩེ་བྱང་ཆུབ་ཐབས་
བརྟེན་ནས། །འཕགས་པ་འཁོར་བའམ་མྱ་ངན་འདས་མི་འགྱུར། །ཞེས་གསུངས་པ་ལྟར་རོ།།
དེས་ན་སྲིད་ཞི་ལ་མི་ལྡོག་པའི་ས་ལ་གནས་པའི་བྱང་སེམས་སངས་རྒྱས་སུ་ལུང་བསྟན་
ཐོབ་པ་ཡང་དག་པར་འགྲུབ་པ་དང༌། བག་ཆགས་དང་བཅས་པའི་སྒྲིབ་པ་གཉིས་མེད་པ་
གསུམ་དུ་བསྡུས་པའི་སངས་རྒྱས་ཀྱིས་ཡང་དག་པར་འགྲུབ་པའི་ཕྱིར་དང༌། ཐུགས་རྗེ་ཆེན་
པོའི་དབང་གིས་འཇིག་རྟེན་ཇི་སྲིད་པ་དེ་སྲིད་དུ་སངས་རྒྱས་ཀྱི་བྱང་ཆུབ་དེ་རྒྱུན་མི་གཅོད་པར་
དགའ་ལྡན་གྱི་གནས་ན་བཞུགས་པ་སོགས་སྟོན་པར་རྒྱུད་བླ་མར་གསུངས་པ་བཞིན་ཡང་
དག་པར་འགྲུབ་པའོ། །བྱང་ཆུབ་ཀུན་ཏུ་སྟོན་པ་མཚོན་པ་སྟེ། མཛད་པ་ལྷག་མ་ངོ་མཚར་ཞིང་
རྒྱུད་དུ་བྱུང་བ་རྣམས་ཀྱང་བཟུང་ངོ༌། །
གསུམ་པ་ཐ་མ་མཚན་གྱི་ངེས་ཚིག་གི་མཚན་དོན་སོགས་བཤད་པ་ནི། ཅིའི་ཕྱིར་
བསྟན་བཅོས་འདིར་དབུས་དང་མཐའ་རྣམ་འབྱེད་ཅེས་བྱ་ཞེ་ན། སྔར་བཤད་པའི་ཚུལ་དེ་ལྟར་
བསྟན་བཅོས་འདི་ནི་དབུས་དང་མཐའ་རྣམ་པར་འབྱེད་པར་བྱེད་ཅིང་འགྲེལ་པ་དང་བཤད་
པའི་བསྟན་བཅོས་ཏེ། རྟག་ཆད་དང་བྲལ་བའི་དབུ་མའི་ལམ་རབ་ཏུ་སྟོན་པའི་ཕྱིར་རོ། །
འདིས་དབུས་དང་མཐའ་རྣམ་པར་འབྱེད་པ་ཡང་ཡིན་ཏེ། དབུས་ཆོས་ཀྱི་དབྱིངས་གཉིས་སུ་
མེད་པ་དང་། སྒྲོ་སྐུར་གྱི་མཐའ་གཉིས་རབ་ཏུ་སྟོན་པའི་ཕྱིར་རོ། །ཡང་ན་ཐོག་མ་དང་ཐ་མ་
སྤངས་པའི་དབུས་དེ་བཞིན་ཉིད་དམ། ཡང་ན་དབུས་ཀུན་རྟོག་ཐོག་མ་དང་ཐ་མའི་མཐའ་
གཉིས་མེད་པར་རབ་ཏུ་སྟོན་པའི་ཕྱིར་རོ། །མི་རྟོག་པའི་ཡེ་ཤེས་ཀྱི་སྤྱོད་ཡུལ་ཡིན་པའི་ཕྱིར་
རྟོག་གེའི་ཡུལ་མིན་པས་རྟོགས་པར་དཀའ་བའི་དོན་དང་། ཡང་དག་པ་ཇི་ལྟ་བ་བཞིན་བསྟན་
པས་ཕལ་རྒོལ་བ་དག་གིས་མི་ཤིགས་པའི་ཕྱིར་སྙིང་པོ་མཆོག་ཏུ་གྱུར་པའི་དོན་གྱི་ཆེད་དུ་བྱ་
བ་བྱང་སེམས་ཀྱི་སྤྱོད་པའི་དབང་དུ་བྱས་པས་དོན་ཆེན་པོ་རང་གཞན་གྱི་དོན་སྒྲུབ་པར་བྱེད་
2 8
8



གྲགས་ཆེན་བཅོ་བརྒྱད་ཀྱི་གནས་དྲུག་པའི་དབུས་མཐའི་འགྲེལ་པ་བཞུགས། དོ༡
པའི་ཕྱིར་དང་། དེ་བཞིན་དུ་ཐེག་པ་གསུམ་གྱི་དབང་དུ་བྱས་པས་ཉན་ཐོས་དང་རང་སངས་
རྒྱས་དང་བྱང་སེམས་ཀུན་གྱི་ལམ་བཤད་པའི་ཕྱིར་རིགས་ཅན་གསུམ་པོ་ཀུན་གྱི་དོན་དུ་རྒྱལ་
བ་བྱམས་པས་བསྟན་བཅོས་འདི་མཛད་དོ། །བསྟན་བཅོས་འདི་ལ་བརྟེན་ནས་དོན་མེད་པ་
བག་ཆགས་དང་བཅས་པའི་སྒྲིབ་གཉིས་ཐམས་ཅད་སྤོང་བར་བྱེད་པ་སྟེ་སྤོང་བར་ཡིན་ནོ། །
བཙུན་པ་ཕྱུ་པ་ན་རེ། འདི་རྣམས་ཀྱིས་བསྟན་བཅོས་ཀྱི་བརྗོད་བྱ་དང་དགོས་པ་བསྟན་ལ།
བརྗོད་བྱ་ལའང་ངོ་བོ་ཁྱད་པར་གཉིས་དང་། དགོས་པ་ལའང་དགོས་པ་སྒྲུབ་པ་དང་མི་འདོད་
པ་སེལ་བ་གཉིས་སོ། །ཞེས་འཆད་དོ། །དེ་ལྟར་འགྲེལ་པའི་དོན་མ་ཚང་བ་མེད་པར་འགྲེལ་
བཤད་ཀྱིས་གསལ་པོར་བྱས་ཏེ་ལེའུ་ལྔ་པའི་འགྲེལ་པའང་རྫོགས་སོ།། །། །
བདེ་གཤེགས་སྙིང་པོའི་ནམ་མཁའ་གློ་བུར་དྲི་མའི་སྤྲིན་ཚོགས་དེངས་པ་ལ། །བྱང་
ཆུབ་ཟླ་བ་སྟོབས་སོགས་སངས་རྒྱས་ཡོན་ཏན་གྱིས་བརྒྱན་ཞིང་། །གང་གིས་མཛད་པ་རྟོག་
མེད་གདུལ་བྱའི་ཀུ་མུད་རྒྱས་མཛད་འོད་དཀར་ཅན། །སྐྱེ་རྒུ་མཚན་མོའི་མགོན་གྱུར་དཀོན་
མཆོག་ གསུམ་ ལ་ དང་བས་ ཕྱག་ འཚལ་ ལོ། །བདེ་བར་ གཤེགས་ པའི་གསུང་ རབ་རབ་
འབྱམས་ཀྱི། །དགོངས་པ་རྣམ་འབྱེད་བསྟན་བཅོས་དྲི་མ་མེད། །འགྲེལ་དང་འགྲེལ་བཤད་
བཞིན་དུ་མཛད་མོད་ཀྱང་། །ནོངས་པར་གྱུར་པ་བདག་ནི་གནོང་ཞིང་མཆིས། །དུས་གསུམ་
སངས་རྒྱས་ཐམས་ཅད་གཤེགས་པའི་ཤུལ། །མཐའ་བྲལ་དབུ་མའི་ལམ་གྱུར་གང་ཡིན་པ། །
མི་ཕམ་མགོན་པོའི་ཞལ་གྱི་བདུད་རྩི་འདི། །འཆི་མེད་གོ་འཕང་འདོད་པས་བསྟེན་པར་རིགས།
ས་བཅུའི་དབང་ཕྱུག་གསུང་རབ་པད་མོའི་ཚལ། །རྣམ་བཤད་ཉི་མའི་འོད་ཀྱིས་སྣང་བྱས་
ལས། །དྲི་མེད་དགེ་བ་བདག་གིས་གང་ཐོབ་དེས། །ཕྱི་མར་དགའ་ལྡན་གནས་སུ་སྐྱེ་བ་དང༌།།
དེ་ནས་ཆོས་རྒྱུན་ལ་སོགས་མངོན་གྱུར་ཏེ། །ཕྱོགས་བཅུའི་སངས་རྒྱས་དྲུང་དུ་མཆོད་པ་དང་།།
རྗེས་སུ་བསྟན་པ་ཉེ་བར་ནོད་པའི་ཕྱིར། །རྫུ་འཕྲུལ་རྐང་པའི་དབང་གིས་འགྲོ་བར་ཤོག །
2 8 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་གི་དྲིན་གྱིས་བདག་གི་བློ་གྲོས་འདི། །གཞུང་ལུགས་གང་ལ་ཐོགས་པ་མ་མཆིས་པར། །
མྱུར་དུ་འཇུག་པའི་འཕགས་ནོར་སྩལ་མཛད་པ། །དྲིན་ཅན་བླ་མ་རྣམས་ལ་ཕྱག་འཚལ་ལོ། །
རྒྱལ་བ་བྱམས་པས་མཛད་པའི་བསྟན་བཅོས་དབུས་དང་མཐའ་རྣམ་པར་འབྱེད་པའི་ཚིག་
ལེའུར་བྱས་པའི་འགྲེལ་པ་འདི་ནི། ལུང་རིགས་ཀྱི་དབང་ཕྱུག་མཁས་པ་ཆེན་པོ་དབང་ཕྱུག་
དཔལ་དང་། དེའི་བླ་མར་གྱུར་པ་མཁས་པ་ཆེན་པོ་སངས་རྒྱས་ཡོན་ཏན་དཔལ་བཟང་པོ་དང་
སྟོན་པའི་ཆོས་ཀྱི་གནས་ལ་ཚད་མའི་སྐྱེས་བུར་གྱུར་ཅིང་། དེང་སང་མཁས་པ་རྣམས་ཀྱི་མིག་
ལྟ་བུ་སྤང་ལོ་ཙཱ་བ་བློ་གྲོས་བསྟན་པ་ལ་སོགས་པ། བླ་མ་དམ་པ་རྣམས་ཀྱི་ལེགས་བཤད་ཀྱི་
འོད་དཀར་གྱིས་བློ་གྲོས་གྱི་ཆུ་གཏེར་མཚུངས་པ་མེད་པར་རྒྱས་པ་གནས་དྲུག་པས་སྦྱར་བ་
རྫོགས་སོ། །འདིས་བསྟན་པ་དང་སེམས་ཅན་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག །
བསྟན་པ་དང་སེམས་ཅན་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག །གསེར་གྱི་ཕྱེ་བ་གཞུང་ཡིན་
པས། །འབྱོར་ལྡན་རྣམས་ཀྱིས་མཚལ་དུ་བྲིས། །བདག་ནི་འབྱོར་དང་མི་ལྡན་ཞིང་། །ཤེར་ཁར་སྲ་བས་གསེར་དུ་བགྱིས།། མ་
དཔེ་ཤིན་ཏུ་ངན་པས་དག་པ་གཞན་འབྱོར་ན་བསྡུར་དགོས།༽
2 3 0



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༼༡༽
གྱི
༄༅། །དབུས་དང་མཐའ་རྣམ་པར་འབྱེད་པའི་རྣམ་པར་བཤད་པ་མི་
ཕམ་དགོངས་རྒྱན་ཞེས་བྱ་བ་བཞུགས་སོ། །
ཀུན་མཁྱེན་རོང་སྟོན་ཆེན་པོས་མཛད།
༄༅། །ཨོཾ་སྭ་སྟི། དབུས་དང་མཐའ་རྣམ་པར་འབྱེད་པའི་རྣམ་པར་བཤད་པ་མི་
ཕམ་དགོངས་པའི་རྒྱན་ཞེས་བྱ་བ། ཚོགས་གཉིས་འོ་མའི་ཆུ་གཏེར་བསྲུབས་པ་ལས། །
ལེགས་པར་འཐོན་པའི་མཛེས་སྐུའི་ཟླ་འོད་ཅན། །བདག་བློ་དྲི་མེད་ཀུ་མུད་རྒྱས་པའི་གཉེན།།
བློ་གཏེར་གངས་རིའི་མདོག་ཅན་གུས་པས་མཆོད། །མཁྱེན་པའི་ཟླ་ཟེར་རྣམ་པར་རོལ་པའི་
མཚོ། །ཕྲིན་ལས་རླབས་ཕྲེང་གཡོ་བའི་གར་གྱིས་བསྐྱོད། །ཚད་མེད་ཐུགས་རྗེའི་འདབ་ལྡན་
རབ་རྒྱས་པ། །ཐུབ་དབང་མཁྱེན་བརྩེའི་ཆུ་གཏེར་རྒྱལ་གྱུར་ཅིག །ཚད་མེད་བྱམས་པའི་རི་
དབང་ལྷུན་སྟུག་ཅིང་། །ཚོགས་གཉིས་ཉི་ཟླའི་འོད་ཟེར་འབར་བ་ཅན། །གདུལ་བྱ་གླིང་
བཞིའི་དབུས་ན་མངོན་མཐོ་བ། །རྒྱལ་སྲས་ཐུ་བོ་མི་ཕམ་རྒྱལ་གྱུར་ཅིག །མང་ཐོས་སྤྲིན་གྱི་
ཕྲེང་བ་རབ་མཛེས་ཤིང་། །རྨད་བྱུང་སྤོབས་པའི་གློག་ཕྲེང་འོད་འཁྱུག་ལ། །ལེགས་བཤད་
དུས་ཀྱི་ཆར་རྒྱུན་འབེབས་མཛད་པ། །དཔལ་ལྡན་བླ་མ་སྤྲིན་གྱི་དབང་པོ་རྒྱལ། །མཁྱེན་པའི་
ཆུ་གཏེར་འགྲམ་དུ་སྔོན་མེད་འཁྲུངས། །གསུང་ རབ་རྒྱ་མཚོ་མཛེས་པར་བྱེད་པའི་རྒྱན། །
བྱམས་པའི་གསུང་རབ་ལེགས་བཤད་འདབ་བརྒྱ་པ། །རྣམ་བཤད་ཉི་མའི་འོད་ཀྱིས་དབྱེ་བར་
འདིར་བཅོམ་ལྡན་འདས་མི་ཕམ་པ་འདི་ཉིད་དགེ་སློང་བློ་གྲོས་བརྟན་པ་ཞེས་བྱ་
- 29 1 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་གྱུར་པའི་ཚེ། བྱམས་པའི་ཏིང་ངེ་འཛིན་ལྷག་པར་བསྒོམས་པས་འཁོར་རྣམས་ཀྱང་
བྱམས་པའི་ཏིང་ངེ་འཛིན་ལ་ངང་གིས་གནས་པར་གྱུར་པས་བྱམས་པ་ཞེས་གྲགས་སོ། །
འདིས་གདུལ་བྱ་རྣམས་ལ་ཉེ་བར་དགོངས་ནས་བྱམས་པའི་ཆོས་ལྔ་མཛད་པ་ལས། དབུས་
དང་མཐའ་རྣམ་པར་འབྱེད་པ་ནི་འདིར་བཤད་པར་བྱ་བའི་ཆོས་སོ། །འདི་ལ་གཉིས་ཏེ།
མཚན་གྱི་དོན་དང་། གཞུང་གི་དོན་ནོ། །དང་པོ་ལ། མཚན་སྒྱུར་བནི། རྒྱ་གར་སྐད་དུ། མ་རྒྱ་
ཞེས་པ་ནི་དབུས། ཨན་ཞེས་པ་ནི་མཐའ། བི་བྷ་ག་ཞེས་པ་ནིརྣམ་པར་འབྱེད་པའོ། །གཉིས་
པ་མཚན་བཤད་པ་ནི། རྟག་ཆད་ཀྱི་མཐའ་གཉིས་རྣམ་པར་བསལ་ནས་དབུ་མའི་ལམ་སྟོན་
པའི་ཕྱིར་དེ་སྐད་ཅེས་བྱའོ། །འཕགས་པ་ཞེས་པ་ནས་ཕྱག་འཚལ་ལོ་ཞེས་པའི་བརནི་ལོ་ཙཱ་
བས་བཀོད་པའི་མཆོད་བརྗོད་དོ། ། །
གཉིས་པ་གཞུང་གི་དོན་ལ་གཉིས་ཏེ། ལུས་རྣམ་པར་བཞག་པ་དང་། ཡན་ལག་
རྒྱས་བཤད་དོ། །དང་པོ་ནི། ཆོསརྣམས་ཀྱི་རང་གི་མཚན་ཉིད་དང་། དགེ་བའི་ཕྱོགས་ལ་སྒྲིབ་
པ་དང༌། གཉེན་པོའི་དམིགས་པ་དེ་ཁོ་ན་དང༌། གཉེན་པོ་བསྒོམ་པའི་རིམ་པ་དག་དང་།
གཉེན་པོ་དེ་སྐྱེ་བའི་གནས་དང་། གཉེན་པོ་ལས་ཐོབ་པའི་འབྲས་བུ་སྟེ་ཐེག་པ་ཐུན་མོང་གི་
ཆོས་སོ། །ཐེག་པ་བླ་ན་མེད་པ་ནི། ཐེག་པ་ཆེན་པོའོ། །འདི་དག་གི་གོ་རིམ་ནི། ཐོག་མར་ཀུན་
ནས་ཉོན་མོངས་པ་དང་རྣམ་པར་བྱང་བའི་མཚན་ཉིད་ལ་མཁས་པར་བྱ་བ་ཡིན་པས་མཚན་
ཉིད་བསྟན་ཏོ། །རྣམ་པར་བྱང་བ་ཡང་སྒྲིབ་པ་མ་སྤངས་པར་མི་ཐོབ་པས་དེ་ནས་སྒྲིབ་པ་
བསྟན་ཏོ། །སྒྲིབ་པ་ཡང་དེ་ཁོ་ན་ཉིད་ལ་དམིགས་པས་སྤོང་བའི་ཕྱིར་དེ་ནས་དེ་ཁོ་ན་ཉིད་
བསྟན་ཏོ། །སྒྲིབ་པ་ཟད་པར་བྱེད་པའི་གཉེན་པོ་གང་ཡིན་སྙམ་ན་དེ་ནས་གཉེན་པོ་བསྟན་ཏོ།།
གཉེན་པོ་སྐྱེ་བའི་གནས་གང་ཡིན་སྙམ་ན་གཉེན་པོ་སྐྱེ་བའི་གནས་བསྟན་ཏོ། །གཉེན་པོ་ལས་
འབྲས་བུ་གང་ཐོབ་སྙམ་ན་དེ་ནས་ཐོབ་བྱའི་འབྲས་བུ་བསྟན་ཏོ། །སངས་རྒྱས་ཐོབ་པའི་ཐུན་
-29 2 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༼༡
མོང་མ་ཡིན་པའི་ལམ་གང་ཡིན་སྙམ་ན་ཐེག་པ་བླ་ན་མེད་པ་བསྟན་ཏོ། །ལུས་རྣམགཞག་
བསྟན་ཟིན་ཏོ། ། །
གཉིས་པ་ཡན་ལག་རྒྱས་པར་བཤད་པ་ལ། མཚན་ཉིད་སོགས་ལྔ་ལས། དང་པོ་
མཚན་ཉིད་སྟོན་པ་ལ་གཉིས་ཏེ། ཀུན་ནས་ཉོན་མོངས་ཀྱི་མཚན་ཉིད་དང༌། རྣམ་བྱང་གི་
མཚན་ཉིད་བཤད་པའོ། །དང་པོ་ལ་བརྒྱད་དེ། ཡོད་མེད་ཀྱི་མཚན་ཉིད། རང་གི་མཚན་ཉིད།
བསྡུ་བའི་མཚན་ཉིད། ཐབས་ཀྱི་མཚན་ཉིད། དབྱེ་བའི་མཚན་ཉིད། རྣམ་གྲངས་ཀྱི་མཚན་
ཉིད། འཇུག་པའི་མཚན་ཉིད། ཀུན་ནས་ཉོན་མོངས་ཀྱི་མཚན་ཉིད་དོ། །དང་པོ་ནི། སྐུར་པ་
འདེབས་པ་དགག་པའི་ཕྱིར། ཡང་དག་པ་མིན་པའི་ཀུན་ཏུ་རྟོག་པ་རྫས་སུ་ཡོད་ཅེས་བྱའོ། །
འོ་ན་ཆོས་ཐམས་ཅད་སྟོང་པ་ཉིད་དུ་བཤད་པ་དང་འགལ་ལོ་ཞེ་ན། གཟུང་འཛིན་གཉིས་ཀྱིས་
སྟོང་པ་ལ་དགོངས་པས་མི་འགལ་ལོ། །སྒྲོ་བཏགས་པ་དགག་པའི་དོན་དུ་ཀུན་ཏུ་རྟོག་པ་དེ་ལ་
གཟུང་བ་དང་འཛིན་པ་གཉིས་པོ་རྫས་སུ་ཡོད་པ་མིན་ཞེས་བྱའོ། །གཟུང་འཛིན་གཉིས་ཀྱིས་
སྟོང་པ་ཉིད་ལ་སྐུར་པ་འདེབས་པ་དགག་པའི་ཕྱིར་དུ་སྟོང་པ་ཉིད་ནི་ཀུན་ཏུ་རྟོག་པ་འདི་ལ་
ཆོས་ཉིད་དུ་ཡོད་ཅེས་བྱའོ། །སྟོང་པ་ཉིད་དེ་ལ་ཡང་ནི་ཀུན་ཏུ་རྟོག་པ་དེ་ཆོས་ཅན་གྱི་ཚུལ་དུ་
ཡོད་དོ། །དེས་ན་ཀུན་ཏུ་རྟོག་པ་ནི། རྫས་སུ་ཡོད་པས་སྟོང་པ་མ་ཡིན་ལགཟུང་འཛིན་གཉིས་
ཀྱིས་མི་སྟོང་པ་ཡང་མིན་པདེ་ལྟབས་ན་མདོ་ལས་ཆོས་ཐམས་ཅད་སྟོང་པ་ཡང་མིན་མི་སྟོང་པ་
ཡང་མིན་ནོ་ཞེས་པའི་དོན་བཤད་དོ། །ཡོད་མེད་ཀྱི་མཐའ་གཉིས་ལས་འདས་པ་དེ་ནི་ཆོས་
ཅན། དབུ་མའི་ལམ་ཡིན་ཏེ། རྟག་ཆད་དང་བྲལ་བའི་དོན་རྟོགས་པའི་སྒོ་ཡིན་པའི་ཕྱིར། ཇི་
ལྟར་ཡོད་མེད་ཀྱི་མཐའ་གཉིས་ལས་འདས་ཤེ་ན། ཀུན་ཏུ་རྟོག་པ་རྫས་སུ་ཡོད་པའི་ཕྱིར་དང་།
གཟུང་འཛིན་གཉིས་པོ་མེད་པའི་ཕྱིར་དང་། གཟུང་འཛིན་གྱིས་སྟོང་པའི་སྟོང་ཉིད་ཡོད་པས་
ནའོ། །འདིས་ནི་དཀོན་མཆོག་བརྩེགས་པ་ལས། འོད་སྲུང་ཡོད་ཅེས་བྱ་བའི་མཐའོ། །མེད་
བ 29 3-



0
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅེས་བྱ་བ་ནི་མཐའ་གཉིས་པ་སྟེ། ཞེས་སོགས་ཀྱི་དོན་བཤད་དོ། །ཡོད་མེད་གཉིས་ཀྱི་མཚན་
ཉིད་བསྟན་ཟིན་ཏོ། །
གཉིས་པ་རང་གི་མཚན་ཉིད་བསྟན་པ་ནི། ཡང་དག་པ་མིན་པའི་ཀུན་ཏུ་རྟོག་པ་ལ་
དུ་ཡོད་ཅེ་ན། དོན་དུ་སྣང་བ་དང༌། སེམས་ཅན་དུ་སྣང་བ་དང༌། བདག་ཏུ་སྣང་བ་དང་། རྣམ་
པར་རིག་པར་སྣང་བའི་རྣམ་པར་ཤེས་པ་རྣམས་སོ། །འདི་དག་ཀྱང་ཀུན་གཞི་ས་བོན་གྱི་ཆ་
ལས་རབ་ཏུ་སྐྱེའོ། །དེ་ལ་དོན་དུ་སྣང་བཞིགཟུགས་སོགས་དོན་དུ་སྣང་བ་རྣམས་སོ། །སེམས་
ཅན་དུ་སྣང་བ་ནི་མིག་སོགས་དབང་པོར་སྣང་བ་རྣམས་སོ། །དོན་དང་སེམས་ཅན་དུ་སྣང་བ་
ནི་ཀུན་གཞིའི་རྣམ་ཤེས་སོ། །བདག་ཏུ་སྣང་བ་ནི་ཉོན་མོངས་པ་ཅན་གྱི་ཡིདདོ། །རྣམ་པར་
རིག་པར་སྣང་བ་ནི་ཚོགས་དྲུག་གི་རྣམ་ཤེས་སོ། །ཚོགས་དྲུག་དེའི་ཡུལ་གཟུགས་སོགས་དོན་
དུ་སྣང་བ་ནི་ཆོས་ཅན། ཇི་ལྟར་སྣང་བ་ལྟར་གྲུབ་པ་མེད་དེ། དོན་དུ་སྣང་ཡང་དོན་དུ་མ་གྲུབ་
པའི་ཕྱིར། སེམས་ཅན་དུ་སྣང་བའི་དབང་སོགས་ཀྱང་དེ་བཞིན་ནོ། །གཟུང་བ་ཕྱིའི་དོན་དེ་
མེད་པས་ན་དེ་འཛིན་པའི་རྣམ་པར་ཤེས་པ་ཡང་མེད་དེ། འཛིན་པ་ནི་གཟུང་བ་ལ་ལྟོས་པའི་
ཕྱིར། དེ་དག་གི་གཟུང་ཆ་མེད་ཀྱང་དོན་དང་སེམས་ཅན་དང་བདག་དང་རྣམ་པར་རིག་པར་
སྣང་བའི་རྣམ་པར་ཤེས་པའི་ངོ་བོ་དེ་ནི་ཆོས་ཅན། རྫས་སུ་གྲུབ་པ་ཡིན་ཏེ། ཡང་དག་པ་མིན་
པའི་ཀུན་ཏུ་རྟོག་པ་ཡིན་པ་དེའི་ཕྱིར། གཟུང་བ་དང་འཛིན་པ་གཉིས་ཇི་ལྟར་གཉིས་སུ་སྣང་བ་
དེ་བཞིན་དུ་ཡོད་པ་མིན་ལ། སྣང་གཞི་ཀུན་ཏུ་རྟོག་པ་ཡེ་མེད་མིན་ཏེ། འཁྲུལ་པར་བྱུང་བའི་
ཕྱིར་རོ། །འཁྲུལ་པའི་རྣམ་པར་ཤེས་པ་དེ་ཟད་ནས་གྲོལ་བ་ཐོབ་པར་འདོད་དོ། །རང་གི་
མཚན་ཉིད་བསྟན་ཟིན་ཏོ། །
གསུམ་པ་བསྡུ་བའི་མཚན་ཉིད་ནི། ཀུན་ཏུ་རྟོག་པ་ལ་ངོ་བོ་ཉིད་གསུམ་བསྡུ་བའི་
ཕྱིར་བཤད་དེ། ཀུན་ཏུ་རྟོག་པ་ཆོས་ཅན། ཀུན་ཏུ་བཏགས་པ་དང༌། གཞན་དབང་དང་།
-29 4 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༡
ཡོངས་སུ་གྲུབ་པ་ཉིད་ཀྱི་རྣམ་པར་བཞག་ཏུ་རུང་སྟེ། གཟུང་བ་དང་འཛིན་པ་གཉིས་ཀྱི་དོན་དུ་
སྣང་བའི་ཕྱིར། ཡང་དག་པ་མིན་པའི་ཀུན་ཏུ་རྟོག་པ་ཡིན་ཏེ། གཟུང་འཛིན་གཉིས་པོ་མེད་
པའི་བདག་ཉིད་ཡིན་པའི་ཕྱིར། དེས་ན་ཀུན་ཏུ་རྟོག་པ་ལ་ངོ་བོ་ཉིད་གསུམ་གྱི་རྣམ་གཞག་
བཤད་དོ། །བསྡུ་བའི་མཚན་ཉིད་བསྟན་ཟིན་ཏོ། །བཞི་པ་ཐབས་ཀྱི་མཚན་ཉིད་བསྟན་པནི།
ཀུན་ཏུ་རྟོག་པ་དག་པ་ལ་འཇུག་པའི་ཐབས་བསྟན་པ་སྟེ། གཟུགས་སུ་སྣང་བའི་དམིགས་པ་
འདི་ཉིད་བག་ཆགས་ཀྱི་དབང་གིས་རྣམ་པར་ཤེས་པ་ཉིད་དོན་དུ་སྣང་བ་ཙམ་དུ་ཤེས་པ་ལ་
བརྟེན་ནས་སུ་ཕྱི་རོལ་གྱི་དོན་མི་དམིགས་པའི་རྟོགས་པ་རབ་ཏུ་སྐྱེ་སྟེ། སྣང་བ་སེམས་ཙམ་དུ་
རྟོགས་པས་དོན་དུ་འཛིན་པ་ལས་ལྡོག་པའི་ཕྱིར། གཟུང་བྱའི་དོན་མི་དམིགས་པར་ཤེས་པ་ལ་
བརྟེན་ནས་སུ་འཛིན་པ་ཉིད་ཀྱང་མི་དམིགས་པའི་རྟོགས་པ་རབ་ཏུ་སྐྱེ་སྟེ། གཟུང་བ་མི་
དམིགས་པས་འཛིན་པ་མི་དམིགས་པར་ཁོང་དུ་ཆུད་པར་འགྱུར་བའི་ཕྱིར། དམིགས་པར་བྱ་
བའི་དོན་མེད་པ་དེའི་ཕྱིར་ན་དེ་ལ་དམིགས་པའི་བློ་ནི་མི་དམིགས་པའི་ངོ་བོ་ཉིད་དུ་གྲུབ་སྟེ།
གཟུང་བ་མེད་ན་འཛིན་པ་མེད་པའི་ཕྱིར་རོ། །གཟུང་བ་མེད་ན་དེ་ལ་དམིགས་པ་ཡང་མི་འབྱུང་
བ་དེ་ལྟ་བས་ན། དམིགས་པའི་ཡུལ་དང་དེ་ལ་དམིགས་པ་གཉི་ག་ཡང་མི་དམིགས་པའི་
བདག་ཉིད་དུ་མཉམ་པར་ཤེས་པར་བྱའོ། །ཐབས་ཀྱི་མཚན་ཉིད་བསྟན་ཟིན་ཏོ། །
ལྔ་པ་དབྱེ་བའི་མཚན་ཉིད་ལ། ཀུན་ཏུ་རྟོག་པའི་དབྱེ་བ་བསྟན་ཏེ། ཡང་དག་པ་མ་
ཡིན་པའི་ཀུན་ཏུ་རྟོག་པ་ལ་གཉིས་ཏེ། སེམས་དང་སེམས་ལས་བྱུང་བའོ། །ཟག་པ་མེད་པའི་
སེམས་དང་སེམས་ལས་བྱུང་བ་ཡང་འཛིན་ནམ་ཞེ་ན། ཁམས་གསུམ་པ་སྟེ། གཟུང་འཛིན་ཐ་
དད་པའི་རྣམ་པ་ཅན་ཁོ་ནའོ། །དབྱེ་བའི་མཚན་ཉིད་བསྟན་ཟིན་ཏོ། །དྲུག་པརྣམ་གྲངས་ཀྱི་
མཚན་ཉིད་ནི། སེམས་དང་སེམས་བྱུང་གཉིས་ཀུན་ཏུ་རྟོག་པའི་གྲངས་སུ་ཤེས་པའི་ཆེད་དུ་
སྟོན་ཏེ། སེམས་དང་སེམས་ལས་བྱུང་བ་གང་ཡིན་ཞེ་ན། གཉིས་ཡོད་པ་དེ་ལ་རྣམ་པར་ཤེས་
- 2 9 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ནི་དོན་མཐོང་བ་ཙམ་མོ། །སེམས་ལས་བྱུང་བ་ནི་དོན་དེ་ཡི་ཡུལ་ཅན་ཁྱད་པར་གྱི་འཛིན་
སྟངས་ཅན་ནོ། །དེ་ལ་སེམས་ནི་གཟུགས་ལ་དམིགས་ནས་གཟུགས་ཀྱི་རྣམ་པ་ཅན་དུ་སྐྱེབ་
ཅན་ཡིན་གྱི་འཛིན་སྟངས་ཀྱི་ཁྱད་པར་བྱེ་བྲག་མེད་པས་དོན་ཙམ་མཐོང་བ་ཞེས་བཤད་དོ། །
སེམས་བྱུང་ལནི་སེམས་ལས་ལྷག་པའི་ཁྱད་པར་གྱི་འཛིན་སྟངས་ལྷག་པོ་རེ་རེ་ཡོད་པའི་ཕྱིར་
དེའི་ཁྱད་པར་ཞེས་སྨོས་སོ། །འཛིན་སྟངས་ཀྱི་ཁྱད་པར་ཇི་ལྟ་བུ་ཞེ་ན། འདུ་ཤེས་ཀྱིས་མཚན་
མར་འཛིན་པ་དང་། ཚོར་བས་ཉམས་སུ་མྱོང་བའི་ཚུལ་གྱིས་རིག་པ་ལྟ་བུའོ། །ཡུལལསྤྱི་དང་
ཁྱད་པར་གཉིས་སུ་ཕྱེ་ནས་སྤྱི་དང་བྱེ་བྲག་འཛིན་པ་ལ། སེམས་སེམས་བྱུང་གི་ཁྱད་པར་དུ་
འདོད་པ་ནི་དོན་མིན་ནོ། །འདིའི་དགག་སྒྲུབ་རྒྱས་པ་ནི་སྡེ་བདུན་གྱི་རྒྱན་དུ་བསྟན་ཟིན་ཏོ། །
རྣམ་གྲངས་ཀྱི་མཚན་ཉིད་བཤད་ཟིན་ཏོ། །
བདུན་པ་འཇུག་པའི་མཚན་ཉིད་ནི། ཀུན་ཏུ་རྟོག་པ་དེ་ཉིད་རྒྱུ་དང་འབྲས་བུའི་
དངོས་པོར་འཇུག་པའི་ཚུལ་སྟོན་ཏེ། འཇུག་པ་ཡང་རྣམ་པ་གཉིས་ཏེ། སྐད་ཅིག་བརྒྱུད་མར་
འཇུག་པ་དང༌། ཚེ་རབས་གཞན་དུ་འཇུག་པའོ། །འདིར་དང་པོའི་དབང་དུ་བྱས་ནས་སྟོན་པ་
ནི༑ གཅིག་ཀུན་གཞིའི་རྣམ་པར་ཤེས་པ་ནི་ཆོས་ཅན། རྐྱེན་གྱི་རྣམ་པར་ཤེས་པ་ཞེས་བྱ་སྟེ།
རྣམ་པར་ཤེས་པ་གཞན་གྱི་རྒྱུ་ཡིན་པའི་ཕྱིར། གཉིས་པ་རྣམ་ཤེས་ཚོགས་བདུན་ནི་ཆོས་ཅན།
ཡུལ་ལ་ཉེ་བར་སྤྱོད་པ་ཅན་ཞེས་བྱ་སྟེ། གཟུགས་ལ་སོགས་པའི་ཡུལ་ལ་རྣམ་པ་གསལ་བའི་
ཚུལ་གྱིས་ཉེ་བར་འཇུག་པའོ། །ཚོར་བ་ནི་ཉེ་བར་སྤྱོད་པ་ཞེས་བྱ་སྟེ། ལས་ཀྱིརྣམ་སྨིན་མྱོང་
བའི་ངོ་བོ་ཡིན་པའི་ཕྱིར། འདུ་ཤེས་ནི་ཡོངས་སུ་གཅོད་པ་ཞེས་བྱ་སྟེ། མཚན་མར་འཛིན་པའི་
ཚུལ་གྱིས་ཡུལ་གཅོད་པའི་ཕྱིར། སེམས་པ་དང་། ཡིད་ལ་བྱེད་པ་ལ་སོགས་པའི་སེམས་བྱུང་
གཞན་རྣམས་ཆོས་ཅན། རྣམ་པར་ཤེས་པ་དེའི་ངོ་བོ་ཡུལ་ལ་འཇུག་བྱེད་ཡིན་ཏེ། སེམས་ཡུལ་
ལ་མངོན་པར་འདུ་བྱེད་པ་ཡིན་པའི་ཕྱིར། འཇུག་པའི་མཚན་ཉིད་བསྟན་ཟིན་ཏོ། །བརྒྱད་པ་
- 2 9
6 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༡
ཀུན་ནས་ཉོན་མོངས་པའི་མཚན་ཉིད་ནི། གང་གིས་ཀུན་ནས་ཉོན་མོངས་པར་བྱེད་པ་ཤེས་
པའི་ཆེད་དུ་སྟོན་ཏེ། འདིར་རྟེན་འབྲེལ་ཡན་ལག་བཅུ་གཉིས་ལས། དང་པོ་མ་རིག་པས་འགྲོ་
བ་ཉོན་མོངས་པར་བྱེད་ཅེས་བྱ་སྟེ། ཡང་དག་པའི་དོན་མཐོང་བ་ལ་སྒྲིབ་པར་བྱེད་པའི་ཕྱིར་རོ།
འདུ་བྱེད་ཀྱིས་འགྲོ་བ་ཉོན་མོངས་པར་བྱེད་དེ། རྣམ་ཤེས་ལ་ཡང་སྲིད་ཀྱི་ས་བོན་འདེབས་པའི་
ཕྱིར། རྣམ་ཤེས་ནི་འདིར་ཀུན་གཞི་ལ་གཟུང་ངོ༌། །ལས་ཀྱི་བག་ཆགས་ཀྱིས་བསྒོས་པའི་ཀུན་
གཞིའི་རྣམ་ཤེས་ཆོས་ཅན། འགྲོ་བ་ཉོན་མོངས་པར་བྱེད་དེ། འགྲོ་བ་སྐྱེ་གནས་སུ་འཁྲིད་པར་
བྱེད་པའི་ཕྱིར། མིང་གཟུགས་ཀྱིས་འགྲོ་བ་ཉོན་མོངས་པར་བྱེད་དེ། སྲིད་པའི་ལུས་ཀུན་ཏུ་
འཛིན་པའི་ཕྱིར། སྐྱེ་མཆེད་དྲུག་གིས་འགྲོ་བ་ཉོན་མོངས་པར་བྱེད་དེ། མིང་གཟུགས་ཀྱི་
གནས་སྐབས་རྫོགས་པར་བྱེད་པའི་ཕྱིར་རོ། །རེག་པ་ཆོས་ཅན། འགྲོ་བ་ཉོན་མོངས་པར་བྱེད་
དེ༑ ཡུལ་དང་དབང་པོ་རྣམ་ཤེས་གསུམ་འདུས་པ་ལ་བརྟེན་ནས་ཡུལ་འགྱུར་བ་ཡོངས་སུ་
གཅོད་པའི་ཕྱིར། ཚོར་བས་འགྲོ་བ་ཉོན་མོངས་པར་བྱེད་དེ། ལས་ཀྱི་རྣམ་སྨིན་བདེ་སྡུག་གི་ཆ་
ལ་ཉེ་བར་སྤྱོད་པའི་ཕྱིར། སྲེད་པས་འགྲོ་བ་ཉོན་མོངས་པར་བྱེད་དེ། ཡང་སྲིད་ཀྱི་ས་བོན་
གསོ་བར་བྱེད་པའི་སྒོ་ནས་ཡང་སྲིད་ཀྱི་སྐྱེ་བ་སྡུད་པར་བྱེད་པའི་ཕྱིར། ལེན་པས་འགྲོ་བ་ཉོན་
མོངས་པར་བྱེད་དེ། ཡང་སྲིད་ལ་སྦྱོར་བར་བྱེད་པའི་ཕྱིར། སྲིད་པས་འགྲོ་བ་ཉོན་མོངས་པར་
བྱེད་དེ། སྐྱེ་བ་གཞན་གྱིས་བར་མ་ཆོད་པར་ཕྱི་མ་དེ་ཉིད་ལ་ཡང་སྲིད་མངོན་དུ་བྱེད་པའི་ཕྱིར་
རོ༑ ༑སྐྱེ་བ་ཆོས་ཅན། འགྲོ་བ་ཉོན་མོངས་པར་བྱེད་དེ། རྒ་ཤི་ལ་སོགས་པའི་སྡུག་བསྔལ་ལ་
སྦྱོར་བར་བྱེད་པའི་ཕྱིར་རོ། །རྒ་ཤི་ཆོས་ཅན། འགྲོ་བ་ཉོན་མོངས་པར་བྱེད་དེ། ལས་ཀྱི་རྣམ་
སྨིན་མངོན་དུགྱུར་པ་དེ་ཡིན་པའི་ཕྱིར་རོ། །ཡན་ལག་བཅུ་གཉིས་པོ་ཀུན་ནས་ཉོན་མོངས་
པའི་ཉོན་མོངས་པ་དང་། ལས་ཀྱི་ཀུན་ནས་ཉོན་མོངས་པ་དང་། སྐྱེ་བའི་ཀུན་ནས་ཉོན་མོངས་
པ་གསུམ་དུ་འདུས་ཏེ། དེ་ལ་མ་རིག་པ་དང་སྲེད་པ་དང་ལེན་པ་རྣམ་པ་གསུམ་ནི་ཀུན་ནས་
-29 7.



--
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉོན་མོངས་པའི་ཀུན་ནས་ཉོན་མོངས་པའོ། །འདུ་བྱེད་སྲིད་པ་རྣམ་པ་གཉིས་ཀྱང་ཀུན་ནས་
ཉོན་མོངས་པ་ཡིན་ཏེ། ལས་ཀྱི་ཀུན་ནས་ཉོན་མོངས་པ་ཡིན་པའི་ཕྱིར། ཡན་ལག་ལྷག་མ་
རྣམ་ཤེས་ལ་སོགས་པ་བདུན་པོ་ཆོས་ཅན། ཀུན་ནས་ཉོན་མོངས་པ་ཡིན་ཏེ། ཚེའི་ཀུན་ནས་
ཉོན་མོངས་པ་ཡིན་པའི་ཕྱིར་རོ། །ཡང་ན་མ་རིག་པ་དང་སྲེད་ལེན་རྣམ་པ་གསུམ་པོ་རྒྱུའི་ཀུན་
ནས་ཉོན་མོངས་པས་བསྡུས་པར་མཟད་འདུ་བྱེད་དང་སྲིད་པ་གཉིས་ཀྱང་རྒྱུའི་ཀུན་ནས་ཉོན་
མོངས་པའོ། །འབྲས་བུའི་ཀུན་ནས་ཉོན་མོངས་པ་ནི། རྣམ་ཤེས་ལ་སོགས་པ་རྣམ་པ་བདུན་
ནོ༑ ཉོན་མོངས་པ་གསུམ་པོ་ཐམས་ཅད་ཀྱི་རྩ་བ་ཀུན་ཏུ་རྟོག་པ་ཡིན་ཏེ། ཡང་དག་པ་མིན་
པའི་ཀུན་ཏུ་རྟོག་པ་ལས་བྱུང་བའི་ཕྱིར། ཀུན་ནས་ཉོན་མོངས་པའི་མཚན་ཉིད་བསྟན་ཟིན་ཏོ། །
གཉིས་པ་རྣམ་པར་བྱང་བའི་མཚན་ཉིད་ལ་གཉིས་ཏེ། སྡོམ་ཚིག་གིས་མདོར་
བསྟན། སོ་སོར་རྒྱས་པར་བཤད་པའོ། །དང་པོ་ནི། ཀུན་ནས་ཉོན་མོངས་པ་དང་བྲལ་བའི་
སྟོང་པ་ཉིད་ཇི་ལྟ་བུ་ཞེ་ན། སྟོང་པ་ཉིད་ནི་མདོར་བསྡུ་ན། མཚན་ཉིད་ཀྱི་སྒོ་ནས་བཤད་པ་དང་
རྣམ་གྲངས་དང་། རྣམ་གྲངས་དེའི་དོན་དང༌། དབྱེ་བདང༌། སྒྲུབ་པར་བྱེད་པའི་རིགས་པའི་སྒོ་
ནས་བཤད་པ་དག་སྟེ། དོན་རྣམ་པ་ལྔའི་སྒོ་ནས་ཤེས་པར་བྱའོ། །གཉིས་པ་སོ་སོར་བཤད་པ་
ལ་བཞི་སྟེ། མཚན་ཉིད་ཀྱི་སྒོ་ནས་བཤད་པ་དང༌། རྣམ་གྲངས་ཀྱི་སྒོ་ནས་བཤད་པ་དང་།
དབྱེ་བའི་སྒོ་ནས་བཤད་པ་དང༌། སྒྲུབ་པའི་སྒོ་ནས་བཤད་པའོ། །དང་པོ་ནི། གཟུང་འཛིན་
གཉིས་ཀྱི་དངོས་པོ་མེད་པའི་དངོས་པོ་ནི་ཆོས་ཅན། སྟོང་པའི་མཚན་ཉིད་དོ། །ཅིའི་ཕྱིར་ཞེ་ན།
གཟུང་འཛིན་གཉིས་ཀྱིས་སྟོང་པའི་ཕྱིར་ཏེ། གཟུང་འཛིན་གཉིས་ཀྱི་དངོས་པོ་མེད་པའི་ངོ་བོ་
ཡིན་པའི་ཕྱིར། འདིར་དངོས་པོ་ཞེས་སྨོས་པ་ནི། སྟོང་པ་ཉིད་རི་བོང་གི་རྭ་ལྟར་མེད་པར་
འཛིན་པ་དགག་པའི་དོན་ནོ། །སྟོང་པ་ཉིད་དེའི་ཁྱད་པར་གྱི་ཆོས་བཞི་སྟེ། གཟུང་འཛིན་
གཉིས་ཀྱི་ངོ་བོར་ཡོད་པ་ཡང་མིན་ཏེ། གཟུང་འཛིན་གཉིས་ཀྱིས་སྟོང་པའི་ཕྱིར། གཉིས་སྟོང་
IL
-29 8 -



A
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། (༡།
གི་ངོ་བོར་མེད་པའང་མིན་ཏེ། གལ་ཏེ་གཉིས་ཀྱིས་སྟོང་པ་མེད་ན་གཟུང་འཛིན་ཡོད་པར་
འགྱུར་ཏེ། དགག་པ་བཀག་པ་སྒྲུབ་པ་ཡིན་པའི་ཕྱིར། གཟུང་འཛིན་གཉིས་ཀྱིས་སྟོང་པའི་
སྟོང་ཉིད་ཆོས་ཅན། ཡང་དག་མིན་པའི་ཀུན་རྟོག་དང་ངོ་བོ་ཐ་དད་པའི་མཚན་ཉིད་མིནཏེ།
དེའི་ཆོས་ཉིད་ཀྱི་ཚུལ་དུ་གནས་པའི་ཕྱིར། དེ་དང་གཅིག་པའི་མཚན་ཉིད་ཀྱང་མིན་ཏེ། ཚུ་
རོལམཐོང་བས་ཀུན་ཏུ་རྟོག་པ་མྱོང་བས་གྲུབ་ཀྱང་ཁྱོད་མགྲུབ་པའི་ཕྱིར། །
གཉིས་པ་རྣམ་གྲངས་ནི། སྟོང་པ་ཉིད་ནི་མདོར་བསྡུ་ན་མིང་གི་རྣམ་གྲངས་འདི་
དག་གིས་བསྟན་ཏེ། གང་ཞེ་ན། དེ་བཞིན་ཉིད་དང༌། ཡང་དག་པའི་མཐའ་དང་། མཚན་མ་
མེད་པ་དང༌། དོན་དམ་པ་དང༌། ཆོས་ཀྱི་དབྱིངས་སོ། །འདི་དག་ནི་རྣམ་གྲངས་ཏེ། དོན་
གཅིག་ལ་སྒྲ་ཐ་དད་པར་བྱས་སོ། །རྣམ་གྲངས་ཀྱི་སྒྲའི་དོན་རྣམ་གྲངས་དང་གོ་རིམ་བཞིན་དུ་
བསྟན་པ་ནི། གཟུང་འཛིན་གཉིས་ཀྱིས་སྟོང་པའི་སྟོང་ཉིད་ཆོས་ཅན། དེ་བཞིན་ཉིད་ཅེས་བྱ་
སྟེ༑ སྔར་གྱི་གནས་སྐབས་ལས་གཞན་དུ་འགྱུར་བ་མིན་པའི་བདག་ཉིད་ཡིན་པའི་ཕྱིར། ཡང་
དག་པའི་མཐའ་ཞེས་བྱ་སྟེ། དངོས་པོའི་གནས་ཚུལ་ཡིན་པས་ཕྱིན་ཅི་མ་ལོག་པ་ཡིན་པའི་
ཕྱིར། མཚན་མ་མེད་པ་ཞེས་བྱ་སྟེ། སྤྲོས་པའི་མཚན་མ་དེ་དག་དགག་པའི་ངོ་བོ་ཡིན་པའི་
ཕྱིར། དོན་དམ་པ་ཞེས་བྱ་སྟེ། འཕགས་པའི་ཡེ་ཤེས་དམ་པའི་སྤྱོད་ཡུལཡིན་པའི་ཕྱིར། ས་
ཀྱི་དབྱིངས་ཞེས་བྱ་སྟེ། འཕགས་པའི་ཆོས་རྣམས་ཀྱི་རྒྱུ་ཡིན་པའི་ཕྱིར་ཏེ། ཁྱོད་ལ་དམིགས་
པས་འཕགས་པའི་ཆོསརྣམས་འབྱུང་བའི་ཕྱིར། །
གསུམ་པ་དབྱེ་བའི་སྒོ་ནས་བཤད་པ་ནི། སྟོང་པ་ཉིད་གཉིས་སུ་དབྱེ། སྟོང་ཉིད་
བཅུ་བཞིར་དབྱེ། སྟོང་ཉིད་ལྷག་མགཉིས་བཤད་པའོ། །དང་པོ་ལ་གཉིསཏེ། དབྱེ་བ་དངོས་
དང༌། རྩོད་པ་སྤང་བའོ། །དང་པོ་ནི། སྟོང་པ་ཉིད་དེ་ལ་ནི་དྲི་བཅས་དངདྲི་མ་མེད་པགཉིས་
སུ་དབྱེ་སྟེ། ཀུན་ནས་ཉོན་མོངས་པ་དང་བཅས་པ་དང༌། གཉེན་པོས་ཀུན་ནས་ཉོན་མོངས་པ་
-29 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པར་དག་པའི་དབྱེ་བས་སོ། །གཉིས་པ་ནི། སྔར་དྲི་མ་དང་བཅས་ན་ཕྱིས་དྲི་མ་མེད་པའི་
གནས་སྐབས་ཇི་ལྟར་འཐོབ་ཅེ་ན། ཆུའི་ཁམས་དང་གསེར་དང་ནམ་མཁའ་རྣམས་རྙོག་མ་
དངགཡའདང་སྤྲིན་དང་བཅས་ཀྱང་དེ་དག་གི་ངོ་བོར་མེད་པས་རྣམ་པར་དག་པར་འཇོག་པ་
དེ་བཞིན་དུ་སེམས་ཀྱི་ཆོས་ཉིད་ཀྱང་དྲི་མའི་ངོ་བོར་མེད་པས་དྲི་མ་དང་འབྲལ་དུ་རུང་བས་རང་
བཞིན་གྱིས་རྣམ་པར་དག་པའོ། །དེ་བས་ན་གཉེན་པོས་དྲི་མ་དང་འབྲལ་བར་བྱེད་པསན་
ཕྱིས་དྲི་མས་རྣམ་པར་དག་པ་འཐད་དོ། །གཉིས་པ་ནི། མིག་སོགས་དབང་པོ་དྲུག་ཆོས་ཅན།
ཟ་བ་ཞེས་བརྗོད་དེ། ཡུལ་ལ་ལོངས་སྤྱོད་པའི་ཕྱིར། ཟབ་ནང་གིས་བསྡུས་པས་ན་དེའི་དངོས་
པོ་སྟོང་པ་ཉིད་ལ་ནང་སྟོང་པ་ཉིད་ཅེས་བརྗོད་དོ། །གཟུགས་སྒྲ་སོགས་ཡུལ་རྣམས་ནི་ཆོས་
ཅན། བཟའ་བ་ཞེས་བརྗོད་དེ། ལོངས་སྤྱད་བྱ་ཡིན་པའི་ཕྱིར། བཟའ་བ་ཕྱི་ཡིས་བསྡུས་པས་
ན་དེའི་སྟོང་པ་ཉིད་ལ་ཕྱི་སྟོང་པ་ཉིད་ཅེས་བྱའོ། །ཟ་བ་དང་བཟའ་བ་དེའི་རྟེན་གྱི་ལུས་ཆོས་
ཅན། ཕྱི་དང་ནང་ཞེས་བརྗོད་དེ། དབང་པོས་མ་བསྡུས་པའི་ཕྱིར་དང་སེམས་དང་རྒྱུད་ཀྱིས་
བསྡུས་པའི་ཕྱིར། དེའི་སྟོང་པ་ཉིད་ལ་ཕྱི་ནང་གཉིས་ཀ་སྟོང་པ་ཉིད་ཅེས་བྱའོ། །གནས་ཀྱི་
གཞི་སྣོད་ཀྱི་འཇིག་རྟེན་ནི་ཆོས་ཅན། ཆེན་པོ་ཞེས་བརྗོད་དེ། རྒྱ་ཆེ་བའི་ཕྱིར། དེའི་སྟོང་པ་
ཉིད་ལ་ཆེན་པོ་སྟོང་པ་ཉིད་ཅེས་བྱའོ། །ཕྱི་ནང་གི་ཆོས་དེ་ཡང་བློ་གང་གིས་སྟོང་པ་ཉིད་དུ་
མཐོང་བའི་བློ་ཆོས་ཅན། སྟོང་པ་ཉིད་ཅེས་བྱ་སྟེ། སྟོང་པ་ཉིད་ཀྱི་ཡུལ་ཅན་ཡིན་པའི་ཕྱིར།
འདི་ནི་ཡུལ་གྱི་མིང་གིས་ཡུལ་ཅན་ལ་བཏགས་པའོ། །དེའི་སྟོང་པ་ཉིད་ལ་སྟོང་པ་ཉིད་སྟོང་པ་
ཉིད་ཅེས་བྱའོ། །སྟོང་པ་ཉིད་དོན་དམ་གྱི་ཚུལ་དུ་ཇི་ལྟར་མཐོང་བ་དེ་ཡང་ཆོས་ཅན། དོན་དམ་
པ་ཞེས་བརྗོད་དེ། གང་གི་ཕྱིར་ན། ཡེ་ཤེས་ཀྱི་སྤྱོད་ཡུལ་སྟོང་པ་ཉིད་ལ་དམིགས་པའི་ཕྱིར།
དེ་སྟོང་པ་ཉིད་ལ་དོན་དམ་པའི་སྒྲས་བརྗོད་ནས་དེའི་མིང་གིས་བཏགས་པའོ། །དེའི་སྟོང་པ་
ཉིད་ནི་དོན་དམ་པ་སྟོང་པ་ཉིད་དོ། །བྱང་ཆུབ་སེམས་དཔའ་དགོས་པ་ཅིའི་ཕྱིར་སྟོང་པ་ཉིད་
-3 (0 0 -



，
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༡
བསྒོམས་ནས་ལམ་སྒྲུབ་པར་བྱེད་ཅེ་ན། འདུས་བྱས་དང་འདུས་མ་བྱས་ཀྱི་སྟོང་པ་ཉིད་བསྒོམ་
པའི་དོན་དུ་འདུས་བྱས་སྟོང་པ་ཉིད་དང་འདུས་མ་བྱས་སྟོང་པ་ཉིད་བསྟན་ཏོ། །ཅིའི་ཕྱིར་
གཉིས་པོ་སྒོམ་པར་བྱེད་ཅེ་ན། འདུས་བྱས་ཀྱི་དགེ་བ་དང་འདུས་མ་བྱས་ཀྱི་དགེ་བ་གཉིས་
ཐོབ་པར་བྱ་བའི་ཕྱིར་ཏེ། སྟོང་ཉིད་གཉིས་པོ་བསྒོམས་པས་འདུས་བྱས་དང་། འདུས་མ་བྱས་
ལ་ཞེན་པ་དག་ནས་གཉིས་པོ་དྲི་མས་དག་པ་མངོན་དུ་འགྱུར་བའི་ཕྱིར། ཡང་ན་འདུས་བྱས་
དང་འདུས་མ་བྱས་ཀྱི་དགེ་བགཉིས་ལ་ཞེན་པའི་དྲི་མ་དག་པ་ཐོབ་པར་བྱ་བའི་ཕྱིར་དུ་འདུས་
བྱས་དང་འདུས་མ་བྱས་སྟོང་པ་ཉིད་བསྒོམ་པར་བྱ་བ་ཡིན་པའི་ཕྱིར་སྟོང་པ་ཉིད་གཉིས་པོ་
རིམ་པ་བཞིན་དུ་བསྟན་ཏོ། །འདུས་བྱས་ནི་ལམ་དང་འདུས་མ་བྱས་ནི་མྱང་འདས་སོ། །སྲིད་
ཞི་གཉིས་ཀྱི་མཐའ་ལས་འདས་པ་ནི་མཐའ་ལས་འདས་པ་སྟེ། དེའི་སྟོང་པ་ཉིད་ནི་མཐའ་
ལས་འདས་པ་སྟོང་པ་ཉིད་དོ། །འདི་ནི་རྟག་ཏུ་སེམས་ཅན་ལ་ཕན་པར་བྱ་བའི་ཕྱིར་བསྒོམ་
པར་བྱའོ། །འཁོར་བ་ནི་ཐོག་མ་དང་ཐ་མ་མེད་པ་སྟེ། དེའི་སྟོང་པ་ཉིད་ནི་ཐོག་མ་དང་ཐ་མ་
མེད་པ་སྟོང་པ་ཉིད་དོ། །འདི་ནི་སེམས་ཅན་གྱི་དོན་དུ་འཁོར་བ་ཡོངས་སུ་གཏང་བར་མི་བྱ་
བའི་ཕྱིར་དུ་བསྒོམ་སྟེ། འཁོར་བ་སྟོང་པ་ཉིད་དུ་མ་རྟོགས་ན་འཁོར་བ་སྐྱོན་དུ་མཐོང་ནས་དོར་
བར་འགྱུར་བའི་ཕྱིར། ལྷག་མེད་ཀྱི་དུས་སུའང་དགེ་བའི་རྩ་བ་མི་ཟད་པ་ནི་དོར་བ་མེད་པ་སྟེ།
དེའི་སྟོང་པ་ཉིད་ནི་དོར་བ་མེད་པ་སྟོང་པ་ཉིད་དོ། །འདི་ནི་ལྷག་མེད་ཀྱི་དུས་སུའང་དགེ་བའི་
རྩ་བ་མི་ཟད་པར་བྱ་བའི་ཕྱིར་དུ་བསྒོམ་པར་བྱའོ། །འདི་བསྒོམས་པས་དགེ་བའི་རྩ་བ་ལ་
གཟུང་འཛིན་གྱི་དྲི་མ་དག་ནས་ཆོས་ཀྱི་སྐུ་ཐོབ་པས་དགེ་བའི་རྩ་བ་རྒྱུན་མི་ཆད་པའི་ཕྱིར་རོ། །
རང་བཞིན་དུ་གནས་པའི་རིགས་ནི་རང་བཞིན་ཡིན་ལ་དེའི་སྟོང་པ་ཉིད་ནི་རང་བཞིན་སྟོང་པ་
ཉིད་དོ། །འདི་ནི་སངས་རྒྱས་ཀྱི་རིགས་ཀྱང་རྣམ་པར་དག་པར་བྱ་བའི་ཕྱིར་དུ་བསྒོམ་པར་བྱ་
བ་སྟེ། འདི་བསྒོམས་པས་རིགས་ལ་ཞེན་པའི་དྲི་མ་དག་པར་འགྱུར་བའི་ཕྱིར། མཚན་དང་
- 3 (0 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔེ་བྱད་ནི་རང་གི་མཚན་ཉིད་ཡིན་ལ། དེའི་སྟོང་པ་ཉིད་ནི་རང་གི་མཚན་ཉིད་སྟོང་པ་ཉིད་དོ།།
འདི་ནི་མཚན་དང་དཔེ་བྱད་ཡོངས་སུ་དག་པ་ཐོབ་པར་བྱ་བའི་ཕྱིར་བསྒོམ་སྟེ། འདི་བསྒོམས་
པས་མཚན་དང་དཔེ་བྱད་ལ་བདེན་འཛིན་ཡོངས་སུ་དག་པར་འགྱུར་བའི་ཕྱིར། སྟོབས་དང་མི་
འཇིགས་པ་དང་མ་འདྲེས་པའི་ཆོས་ལ་སོགས་པ་ནི་ཆོས་ཐམས་ཅད་དེ། དེའི་སྟོང་པ་ཉིད་ནི་
ཆོས་ཐམས་ཅད་སྟོང་པ་ཉིད་དོ། །འདི་ནི་སངས་རྒྱས་ཀྱི་ཆོས་རྣམ་པར་དག་པར་བྱ་བའི་ཕྱིར་
དུ་བསྒོམ་སྟེ། འདི་བསྒོམས་པས་སངས་རྒྱས་ཀྱི་ཆོས་རྣམས་ལ་ཞེན་པ་དག་ནས་སངས་རྒྱས་
ཀྱི་ཆོས་དག་པ་ཐོབ་པར་འགྱུར་བའི་ཕྱིར། ཇི་སྐད་བསྟན་པའི་འདུས་བྱས་དང་འདུས་མ་བྱས་
ཀྱི་དགེ་བ་སོགས་ཀྱི་ཆེད་དུ་བྱང་ཆུབ་སེམས་དཔའ་སྟོང་པ་ཉིད་ལ་དམིགས་ནས་ལམ་སྒྲུབ་
པར་བྱེད་དོ། །
གསུམ་པ་སྟོང་ཉིད་ལྷག་མ་གཉིས་བཤད་པ་ནི། གང་ཟག་གི་བདག་དང་ཆོས་ཀྱི་
བདག་གི་དངོས་པོ་མེད་པ་ནི་འདིར་དངོས་པོ་མེད་པ་སྟོང་པ་ཉིད་དོ། །བདག་གཉིས་པོ་དེའི་
དངོས་པོ་མེད་པའི་དངོས་པོ་ཡོད་པ་དེཞིདངོས་པོ་མེད་པའི་ངོ་བོ་ཉིད་སྟོང་པ་ཉིད་ཡིན་པས་སྔ་
མ་ལས་སྟོང་པ་ཉིད་གཞན་དུ་བཤད་དོ། །དེ་ལ་སྔ་མ་ནི་གང་ཟག་དང་ཆོས་སུ་སྒྲོ་འདོགས་པ་
སེལ་བའི་ཕྱིར་དུ་སྨོས་ལ། ཐ་མ་ནི་སྟོང་པ་ཉིད་ལ་སྐུར་པ་འདེབས་པ་བསལ་བའི་ཕྱིར་དུ་སྨོས་
སོ༑ །བཞི་པ་སྒྲུབ་བྱེད་ཀྱི་སྒོ་ནས་བཤད་པ་ནི། གལ་ཏེ་རང་བཞིན་གྱིས་རྣམ་པར་དག་ན་ཇི་
ལྟར་ཕྱིས་ཀུན་ནས་ཉོན་མོངས་པས་ཇི་ལྟར་རྣམ་པར་དག་པར་འགྱུར་ཞེ་ན། སྟོང་པ་ཉིད་དང་
པོར་ཉོན་མོངས་པ་དང་བཅས་པར་མ་གྱུར་ན་ལུས་ཅན་ཐམས་ཅད་འབད་མེད་དུ་གྲོལ་བར་
འགྱུར་ཏེ། དང་པོ་ནས་འཆིང་བྱེད་ཀྱི་ཉོན་མོངས་པ་མེད་པའི་ཕྱིར། གལ་ཏེ་དང་པོར་ཉོན་
མོངས་པ་དང་ལྡན་ན་ཕྱིས་ཇི་ལྟར་དག་པར་འགྱུར་ཞེ་ན། གལ་ཏེ་ཕྱིས་གཉེན་པོ་བསྒོམས་
ཀྱང་ཉོན་མོངས་པ་དེ་རྣམ་པར་དག་པར་མ་གྱུར་ན་ཉོན་མོངས་པ་དང་བྲལ་བའི་དོན་དུ་ལམ་
-30 2 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༡
ལ་འབད་པ་འབྲས་བུ་མེད་པར་ཐལ་བར་འགྱུར་བའི་ཕྱིར་རོ། །ཇི་ལྟར་རང་བཞིན་གྱིསརྣམ་
པར་དག་ཅིང་ཉོན་མོངས་པ་དང་བཅས་པའང་ཡིན་ཞེ་ན། སེམས་ཀྱི་སྟོང་པ་ཉིད་དེ་ནི་ས་
ཅན། ཉོན་མོངས་པའི་ངོ་བོ་མ་ཡིན་ཏེ། འོད་གསལ་བ་ཡིན་པའི་ཕྱིར། དེས་ན་རང་བཞིན་ནི་
མ་དག་པའང་མིན་ནོ། །ཉོན་མོངས་པ་མི་ལྡན་པ་ཡང་མིན་ཏེ། གློ་བུར་གྱི་ཉོན་མོངས་པ་དང་
བཅས་པའི་ཕྱིར། དེས་ན་དྲི་མས་དག་པ་ཡང་མིན་ནོ། །ཡང་ན་སེམས་ཀྱི་རང་བཞིན་སྟོང་ཉིད་
དེ་ནི་ཆོས་ཅན། རང་བཞིན་གྱིས་མ་དག་པ་མིན་ཏེ། ཉོན་མོངས་པ་མ་ཡིན་པའི་ངོ་བོ་ཡིན་པའི་
ཕྱིར་ཏེ། འོད་གསལ་བ་ཡིན་པའི་ཕྱིར། དེས་ན་དྲི་མས་དག་པ་ཡང་མིནཏེ། གློ་བུར་གྱི་ཉོན་
མོངས་པ་དང་བཅས་པའི་ཕྱིར། གློ་བུར་གྱི་དོན་ནི་འབྲལ་རུང་ངོ༌། །མཚན་ཉིད་ཀྱི་ལེའུར་
བཅད་པ་སྟེ། ལེའུ་དང་པོའི་རྣམ་འགྲེལ་ལོ།། །།
༈ གཉིས་པ་སྒྲིབ་པ་བཤད་པ་ལ་གསུམ་སྟེ། སྤྱིར་བསྟན་པ། སོ་སོར་བཤད་པ།
དོན་བསྡུ་བའོ། །དང་པོ་ནི། བྱང་ཆུབ་སེམས་དཔའི་རིགས་ཅན་གྱི་སྒྲིབ་པ་གཉིས་ཆོས་ཅན།
ཁྱབ་པའི་སྒྲིབ་པ་ཞེས་བྱ་སྟེ། རང་གཞན་གྱི་དོན་མཐའ་དག་ལ་སྒྲིབ་པའི་ཕྱིརརོ། །ཉན་ཐོས་
ཀྱི་རིགས་ཅན་གྱི་སྒྲིབ་པ་ཆོས་ཅན། ཉི་ཚེ་བའི་སྒྲིབ་པ་ཞེས་བྱ་སྟེ། བདག་གི་དོན་ཙམ་ལ་སྒྲིབ་
པར་བྱེད་པའི་ཕྱིར། རིགས་ཅན་གསུམ་གའི་ཉོན་མོངས་པ་ལྷག་པར་སྤྱོད་པའི་ཆགས་སོགས་
ཆོས་ཅན། ལྷག་པའི་སྒྲིབ་པ་ཡིན་ཏེ། ཡུལ་ཅུང་ཟད་ཙམ་ལ་ཡང་ལྷག་པར་འབྱུང་བའི་སྒྲིབ་པ་
ཡིན་པའི་ཕྱིར། ཡུལ་དང་ཆ་མཉམ་དུ་འབྱུང་བའི་རིགས་ཅན་གསུམ་གྱི་ཉོན་མོངས་པ་ཆོས་
ཅན། མཉམ་པའི་སྒྲིབ་པ་ཞེས་བྱ་སྟེ། ཡུལ་ཆེ་ཆུང་དང་རྗེས་སུ་མཐུན་པར་འཇུག་པའི་སྒྲིབ་པ་
ཡིན་པའི་ཕྱིར། འཁོར་བའི་རྒྱུ་ཉེ་བར་ལེན་པ་དང་། བསམ་པས་འཁོར་བ་སྤོང་བའི་སྒྲིབ་པ་
གཉིས་ནི་ཆོས་ཅན། བྱང་སེམས་ཀྱི་ལམ་སྐྱེ་བའི་སྒྲིབ་པ་ཡིན་ཏེ། བྱང་སེམས་ཀྱི་ཤེས་རབ་
དང་ཐབས་ཀྱི་མི་མཐུན་ཕྱོགས་སུ་གྱུར་པའི་ཕྱིར། བྱང་སེམས་ཀྱི་ཤེས་རབ་ཀྱིས་འཁོར་བ་
-30 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་བཞིན་མེད་པར་རྟོགས་ཤིང་ཐབས་སྙིང་རྗེས་སེམས་ཅན་མི་འདོར་བའི་ཕྱིར། དེ་ལ་དང་
པོ་དང་ཐ་མ་གཉིས་ནི་བྱང་ཆུབ་སེམས་དཔའི་ལམ་གྱི་མི་མཐུན་ཕྱོགས་ཡིན་ཞིང་། གཉིས་པ་
ནི་ཉན་རང་གི་ལམ་གྱི་མི་མཐུན་ཕྱོགས་ཡིན་ལ། ལྷག་པ་དང་མཉམ་པ་གཉིས་ནི་ཐེག་པ་ཆེ་
ཆུང་གཉིས་ཀྱི་སྒྲིབ་པ་ཐུན་མོང་བར་བསྟན་པ་ཡིན་ནོ། །
གཉིས་པ་སོ་སོར་བཤད་པ་ལ་གསུམ་སྟེ། ཉོན་མོངས་པའི་སྒྲིབ་པ། དགེ་བ་ལ་
སོགས་པའི་སྒྲིབ་པ། ལམ་གྱི་སྒྲིབ་པའོ། །དང་པོ་ལ་གཉིས་ཏེ། གང་གིས་སྒྲིབ་པའི་ཀུན་སྦྱོར་
དང་། གང་ལ་བསྒྲིབ་པར་བྱ་བའི་ཡོནཏན་ནོ། །དངཔོནི། ཉོན་མོངས་པའི་སྒྲིབ་པ་དུ་ཡོད་ཅེ་
ན༔ ཉོན་མོངས་པའི་མཚན་ཉིད་ཅན་གྱི་སྒྲིབ་པ་ནི། ཀུན་ཏུ་སྦྱོར་བའི་སྒྲིབ་པ་རྣམ་པ་དགུ་པོ་
རྣམས་ལ་ངོས་བཟུང་བར་བྱ་བ་ཡིན་ནོ། །དགུ་གང་ཞེ་ན། ཀུན་ཏུ་སྦྱོར་བའི་སྒྲིབ་པ་རྣམ་པ་
དགུ་པོ་རྣམས་ཡིན་ཏེ། ཀུན་སྦྱོར་དགུ་ནི། ལྟ་མིན་ལྔ་དང༌། ལྟ་བ་དང་། མཆོག་ཏུ་འཛིན་པ་
དང༌། ཕྲག་དོག་དང་། སེར་སྣའོ། །དགུ་པོ་འདི་དག་ལ་ཀུན་སྦྱོར་ཞེས་བྱ་སྟེ། སྡུག་བསྔལསྣ་
ཚོགས་ལ་སྦྱོར་བར་བྱེད་པའི་ཕྱིར། འདི་ལྟར་ལྟ་བ་ནི་ལྟ་བ་གཞན་གསུམ་ཡིན་ལ། མཆོག་
འཛིན་ནི། ཚུལ་ཁྲིམས་དང་ བརྟུལ་ཞུགས་མཆོག་འཛིན་གཉིས་སོ། །གཉིས་པ་ནི། ཉོན་
མོངས་པ་དེ་དག་གིས་གང་ལ་སྒྲིབ་ཅེ་ན། འདོད་ཆགས་ཀྱི་ཀུན་ཏུ་སྦྱོར་བས་ནི་འཁོར་བ་ལ་སྐྱོ་
བ་སྐྱེ་བ་ལ་སྒྲིབ་སྟེ། འཁོར་བ་ལ་རྗེས་སུ་ཆགས་པའི་ཕྱིར། ཁོང་ཁྲོས་ནི་སེམས་བཏང་སྙོམས་
སུ་གནས་པ་ལ་སྒྲིབ་སྟེ། སེམས་ཁོང་ནས་འཁྲུགས་པར་བྱེད་པའི་ཕྱིར་རོ། །ལྷག་མ་བདུན་པོ་
རྣམས་ཀྱིས་ནི་ཐུན་མོང་དུ་དེ་ཁོ་ན་ཉིད་མཐོང་བ་ལ་སྒྲིབ་པ་ཡིན་ནོ། །སོ་སོའི་བྱེད་ལས་ནི། ང་
རྒྱལ་གྱིས་ནི་འཇིག་ཚོགས་ལ་ལྟ་བའི་ཉེས་དམིགས་ཤེས་པ་ལ་སྒྲིབ་སྟེ། བདག་ཏུ་འཛིན་པའི་
ཉེས་དམིགས་ཤེས་པ་ལ་སྒྲིབ་པའི་ཕྱིར། མ་རིག་པས་ནི་འཇིག་ལྟ་དེའི་གཞི་ཉེར་ལེན་གྱི་ཕུང་
པོ་ལྔའི་གནས་ཚུལ་ཡོངས་སུ་ཤེས་པ་ལ་སྒྲིབ་སྟེ། རྟག་འཛིན་སོགས་ཕྱིན་ཅི་ལོག་སྐྱེད་པའི་
-3 0
4 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། དོ༡
ཕྱིར། ལྟ་བའི་ཀུན་ཏུ་སྦྱོར་བསནི་འགོག་པའི་བདེན་པ་མངོན་དུ་བྱེད་པ་ལ་སྒྲིབ་སྟེ། འཇིག་ལྟ་
དང་མཐར་འཛིན་གྱིས་འགོག་པ་ལ་སྐྲག་པ་དང་བདག་ཆད་ཀྱིས་དོགས་པའི་འཇིགས་པ་སྐྱེད་
པའི་ཕྱིར་དང༌། ལོག་ལྟས་འགོག་པ་ལ་སྐུར་པ་འདེབས་པའི་ཕྱིར་རོ། །མཆོག་ཏུ་འཛིན་པ་
གཉིས་ཀྱིས་ནི་ལམ་གྱི་བདེན་པ་ལ་སྒྲིབ་སྟེ། ལམ་གྱི་མི་མཐུན་ཕྱོགས་ལ་མཆོག་ཏུ་འཛིན་པའི་
ཕྱིར་རོ། །ཐེ་ཚོམ་གྱིས་ནི་དཀོན་མཆོག་གི་ཡོན་ཏན་ཤེས་པ་ལ་སྒྲིབ་སྟེ། དཀོན་མཆོག་གི་ཡོན་
ཏན་ལ་ཡིད་མི་ཆེས་པར་བྱེད་པའི་ཕྱིར་རོ། །ཕྲག་དོག་གིས་ནི་རྙེད་པ་དང་བཀུར་སྟིའི་ཉེས་
དམིགས་ཡོངས་སུ་ཤེས་པ་ལ་སྒྲིབ་སྟེ། རང་གི་རྙེད་བཀུར་ལ་ཆགས་ཤིང་གཞན་གྱི་ཕུན་སུམ་
ཚོགས་པ་ལ་ཞེ་སྡང་བའི་ཕྱིར་རོ། །སེར་སྣའི་ཀུན་ཏུ་སྦྱོར་བས་ནི་ཡོ་བྱད་ཡོངས་སུ་བསྙུངས་
པའི་ཡོན་ཏན་ཡོངས་སུ་ཤེས་པ་ལ་སྒྲིབ་སྟེ། ཡོ་བྱད་ལ་ལྷག་པར་ཞེན་པའི་ཕྱིར་རོ། །དེ་ལ་
རྗེས་སུ་ཆགས་པ་དང་ཁོང་ཁྲོའི་ཀུན་སྦྱོར་གཉིས་ཀྱིས་ནི་དེ་ཁོ་ན་ཉིད་རྟོགས་པའི་སྦྱོར་བ་ལ་
འཇུག་པ་ལ་སྒྲིབ། ལྷག་མ་རྣམས་ཀྱིས་ནི་དེ་ཁོ་ན་ཉིད་རྟོགས་པ་ལ་ཞུགས་པ་ལསྒྲིབ་བོ། །
ཉོན་མོངས་པའི་སྒྲིབ་པ་བསྟན་ཟིན་ཏོ། ། །
གཉིས་པ་དགེ་བ་ལ་སོགས་པའི་སྒྲིབ་པ་བཤད་པ་ལ་གསུམ་སྟེ། སྒྲིབ་བྱེད་སུམཅུ་
བཤད་པ། བསྒྲིབ་བྱ་དགེ་སོགས་བཅུ་བཤད་པ། བསྒྲིབ་བ་གང་ལ་གང་གིསསྒྲིབ་པ་བཤད་
པའོ། །དང་པོ་ནི། བསྒྲིབ་བྱ་དགེ་བ་ལ་སོགས་པ་བཅུ་ལ་སྒྲིབ་བྱེད་སྔ་མ་ལས་གཞན་དུ་འཆད་
པ་ནི་ཞེས་པའམ། ཉོན་མོངས་པའི་སྒྲིབ་པ་ལས་གཞན་བསྒྲིབ་བྱ་དག་པ་ལ་སོགས་པ་བཅུ་ལ་
སྒྲིབ་བྱེད་ཀྱི་སྒྲིབ་པ་ནི། སྦྱོར་བ་མེད་པ་ནི་བག་མེད་པ་དང་ལེ་ལོའི་དབང་གིས་དགེ་བ་ལམི་
སྦྱོར་བའོ། །སྐྱེ་མཆེད་མ་ཡིན་པ་ནི་བྱང་ཆུབ་ཐོབ་པའི་ཐབས་མ་ཡིན་པ་སྟེ་ཕྱི་རོལ་པའི་བསྟན་
བཅོས་ལ་ཞེན་པའོ། །ཚུལ་བཞིན་ཡིད་ལ་བྱེད་པའི་རྣལ་འབྱོར་མ་ཡིན་པས་བསྐྱེད་པ་གང་
ཡིན་པ་ནི་ཉོན་མོངས་པ་སྤོང་བའི་ཐབས་མིན་པ་ལ་སྦྱོར་བའོ། །དགེ་བའི་རྩ་བ་སྐྱེ་བ་མེད་པ་
-3 05 -



-
，
་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་བྱང་ཆུབ་ལ་སྒྲིབ་པ་སྟེ་དགེ་བ་མེད་ན་བྱང་ཆུབ་མི་ཐོབ་པའི་ཕྱིར་རོ། །ཡིད་ལ་མི་བྱེད་པ་
ཡང་བྱང་ཆུབ་ཀྱི་སྒྲིབ་པ་སྟེ་ལེ་ལོས་ནི་དགེ་བའི་རྩ་བ་ཁྱད་པར་དུ་མི་འགྱུར་བའི་ཕྱིར་འོ །
ཚོགས་ཡོངས་སུ་མ་རྫོགས་པ་ནི་ཚོགས་གཉིས་ཀྱི་རྒྱུ་ཚོགས་མ་ཚང་བའོ། །རིགས་དང་མི་ལྡན་
པ་ནི་ཐེག་པ་ཆེན་པོའི་རིགས་མེད་པའོ། །དགེ་བའི་བཤེས་གཉེན་དང་མི་ལྡན་པ་ནི་རིགས་
ཡོད་ཀྱང་ཐེག་ཆེན་གྱི་དགེ་བ་ལ་ཡོངས་སུ་འཇུག་བྱེད་མེད་པའོ། །སེམས་ཡོངས་སུ་སྐྱོ་བའི་
དགེ་བའི་བཤེས་གཉེན་དང་ཕྲད་ཀྱང་ཐེག་ཆེན་གྱི་དཀའ་སྤྱད་ཀྱིས་སེམས་ཡོངས་སུ་སྐྱོ་བའོ།།
ཡང་ན་དགེ་བའི་རྩ་བ་ལ་བརྩོན་པའི་དཀའ་སྤྱད་ཀྱིས་ཡོངས་སུ་སྐྱོ་བའོ། །སྒྲུབ་པ་དང་ཡང་མི་
ལྡན་པ་ནི་ཕ་རོལ་ཏུ་ཕྱིན་པ་རྣམས་ལ་མི་འཇུག་པའོ། །སྐྱེ་བོ་ངན་པ་དང་འགྲོགས་པ་ནི་བྱང་
ཆུབ་སེམས་དཔའི་ཡོན་ཏན་མི་ཤེས་པ་དང་འགྲོགས་པའོ། །སྡང་བ་དང་འགྲོགས་པ་ནི་བྱང་
ཆུབ་སེམས་དཔའ་ལ་སྐྱོན་སྒྲོ་བཏགས་ནས་ཀླན་ཀ་ཚོལ་བ་དང་འགྲོགས་པའོ། །དེ་ལྟ་ན་སྐྱེ་བོ་
ངན་པ་དང་འགྲོགས་པ་དང༌། སྡང་བ་དང་འགྲོགས་པ་ཞེས་གཉིས་སུ་བཞག་གོ །རང་གི་
གནས་ངན་ལེན་གསུམ་ནི། ཉོན་མོངས་པ་དང་ལས་དང་རྣམ་སྨིན་གྱི་སྒྲིབ་པའོ། །སྒྲིབ་པ་
གསུམ་ལས་ལྷག་མ་གང་ཡང་རུང་བ་ཞིག་དང༌། ཐོས་བསམ་གྱི་ཤེས་རབ་ཡོངས་སུ་མསྨིན་
པ་དང་། རང་བཞིན་གྱིས་སམ་ལྷན་ཅིག་སྐྱེས་པའི་གནས་ངན་ལེན་ནི་སྒོམ་སྤང་གི་ཉོན་མོངས་
པའི་བག་ལ་ཉལ་ལོ། །ལེ་ལོ་ནི་དགེ་བ་ལ་མི་སྤྲོ་བའོ། །བག་མེད་ནི་ཟག་པ་དང་བཅས་པའི་
ཆོས་ལ་སེམས་མི་བསྲུང་བའོ། །སྲིད་པ་ལ་ཆགས་པ་ནི་ཕུང་པོ་ལྔ་ལ་ཞེན་པའོ། །ལོངས་སྤྱོད་
ལ་ཆགས་པ་ནི་གཟུགས་ལ་སོགས་པའི་ཡུལ་ལ་ཞེན་པའོ། །སེམས་ཞུམ་པར་གྱུར་པ་ནི་དགེ་
བའི་སྤྱོད་པ་རྒྱ་ཆེན་པོ་ལ་འཇུག་པར་མི་ནུས་པའོ། །མ་དད་པ་ནི་ཐེག་པ་ཆེན་པོའི་ཚུལ་ལ་
སེམས་ཡིད་མ་ཆེས་ཤིང་མ་དད་པའོ། །མི་མོས་པ་ནི་ཟབ་པ་དང་རྒྱ་ཆེ་བའི་གསུང་རབ་ལ་ཕྱིན་
ཅི་ལོག་ཏུ་འཛིན་པའོ། །སྒྲ་ཇི་བཞིན་དུ་སྤྱོད་པ་ནི་མ་སྐྱེས་པ་དང་གཟོད་མ་ནས་ཞི་བ་སོགས་
-3 0 6 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༡
གསུངས་པ་ལ་སྒྲ་ཇི་བཞིན་དུ་རྟོག་པར་བྱེད་པ་སྟེ་དགོངས་པའི་དོན་མི་ཤེས་པའོ། །དམ་ཆོས་
ཆེད་ཆེར་མི་འཛིན་པ་ནི་ཆོས་ལ་གཅེས་སྤྲས་སུ་མི་འཛིན་པའོ། །རྙེད་པ་ལ་བསྡུ་བ་ནི་རྙེད་པ་
འབའ་ཞིག་གཙོ་བོར་བྱེད་པའོ། །སྙིང་རྗེ་མེད་པ་ནི་ཆོས་འཆད་པའི་ཀུན་སློང་གི་བསམ་པ་མ་
དག་པའོ། །ཐོས་པས་ཕོངས་པ་ནི་ཆོས་སྤོང་བའི་ལས་བསགས་པས་དམ་པའི་ཆོས་ཉན་པ་
དང་བྲལ་བའོ། །ཐོས་པ་ཉུང་བ་ནི་ཅུང་ཟད་ཐོས་ཀྱང་རྒྱ་ཆེན་པོ་འཛིན་པའི་ནུས་པ་མེད་པའོ།
ཏིང་ངེ་འཛིན་ཡོངས་སུ་སྦྱོང་བ་མ་བྱས་པ་ནི་འདུན་པ་དང་བརྩོན་འགྲུས་སོགས་ཀྱི་རྐང་པས་
སྦྱང་བ་མ་བྱས་པའོ། །སྒྲིབ་པ་སུམ་ཅུ་བཤད་ཟིན་ཏོ། །
གཉིས་པ་བསྒྲིབ་བྱ་དགེ་སོགས་བཅུབཤད་པ་ནི། དགེ་བ་ནི་བྱང་ཆུབ་ཀྱི་རྒྱུར་གྱུར་
པའི་དགེ་བ་ཇི་སྙེད་དོ། །བྱང་ཆུབ་ནི་དོན་ཇི་ལྟ་བ་བཞིན་ཐུགས་སུ་ཆུད་པའོ། །བྱང་ཆུབ་ཡང་
དག་པར་འཛིན་པ་ནི་བྱང་ཆུབ་ཀྱི་རྒྱུར་སེམས་བསྐྱེད་པའོ། །བློ་ལྡན་ནི་བྱང་ཆུབ་སེམས་དཔའ་
སྟེ་དབང་པོ་རྣོ་བའི་ཕྱིར། འཁྲུལ་པ་མེད་པ་ནི་མཐོང་ལམ་སྟེ། བདེན་པ་མངོན་སུམ་དུ་མཐོང་
བས་ཕྱིན་ཅི་མ་ལོག་པའི་བློ་སྐྱེས་པའི་ཕྱིར། སྒྲིབ་པ་མེད་པ་ནི་སྒོམ་ལམ་སྟེ། སྒྲིབ་པ་མཐའ་
དག་གི་གཉེན་པོ་བྱེད་པའི་ཕྱིར་རོ། །ཡང་ན་སྒྲིབ་པའི་ལྷག་མ་མེད་པ་ལ་སྦྱར་རོ། །བསྔོ་བཞི་
ཐབས་ལ་མཁས་པ་སྟེ། དགེ་བ་བྱང་ཆུབ་ཀྱི་རྒྱུར་སྒྱུར་བར་བྱེད་པའི་ཕྱིར་རོ། །མི་སྐྲག་པའི་
ཟབ་པ་དང་རྒྱ་ཆེ་བའི་གསུང་རབ་ལ་མི་སྐྲག་པའོ། །སེར་སྣ་མེད་པ་ནི་རྙེད་པ་དང་བཀུར་སྟི་
ལ་མི་ལྟ་བར་དམ་པའི་ཆོས་སྟོན་པའོ། །དབང་ནི་སངས་རྒྱས་ཏེ་དབང་བཅུ་ཡོངས་སུ་རྫོགས་
པའི་ཕྱིར་རོ། །དགེ་བ་ལ་སོགས་པ་ནས་དབང་པོ་ལ་ཐུག་པའི་བར་ཆོས་བཅུ་ནི་བསྒྲིབ་བྱའི་
དགེ་སོགས་བཅུའོ། །སྐབས་འདིར་སློབ་དཔོན་དབྱིག་གཉེན་གྱིས་སྒྲིབ་པ་བཅུ་པོ་འདི་ལ་བྱེད་
རྒྱུ་བཅུ་དཔེ་དང་བཅས་པ་བསྟན་པ་ནི། འདི་ལྟར། སྐྱེ་བའི་བྱེད་རྒྱུ་ནི། མིག་དབང་ལས་མིག་
ཤེས་སྐྱེ་བ་ལྟ་བུའོ། །གནས་པའི་བྱེད་རྒྱུ་ནི་ཟས་བཞིས་ལུས་གནས་པར་བྱེད་པ་ལྟ་བུའོ། །
- 3 (0 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟེན་པའི་བྱེད་རྒྱུ་ནི། བཅུད་ཀྱི་སེམས་ཅན་སྣོད་ཀྱི་འཇིག་རྟེན་ས་གཞི་ལ་བརྟེན་པ་ལྟ་བུའོ། །
གསལ་བའི་བྱེད་རྒྱུ་ནི་བསྟན་བྱ་གཟུགས་གསལ་བྱེད་མར་མེ་ལྟ་བུའོ། །འགྱུར་བའི་བྱེད་རྒྱུན་
བཙོ་སྲེག་བྱེད་པའི་མེ་ལྟ་བུའོ། །འབྲལ་བའི་བྱེད་རྒྱུ་ནི་རྩྭ་བརྔ་བ་ལ་ཟོར་བ་ལྟ་བུའོ། །གཞན་
དུ་སྒྱུར་བའི་བྱེད་རྒྱུ་ནི་གསེར་བཟོ་ཤེས་པའི་མགར་བས་གསེར་གདུ་བུ་ལ་སོགས་པའི་དངོས་
པོར་བསྒྱུར་བ་ལྟ་བུའོ། །ཡིད་ཆེས་པའི་བྱེད་རྒྱུ་ནི་དུ་བའི་རྟགས་ཀྱིས་མེ་ལྟ་བུའོ །གོ་བར་
བྱེད་པའི་བྱེད་རྒྱུ་ནི་དམ་བཅའ་དང་གཏན་ཚིགས་ཀྱི་རྒྱུ་ལས་ངེས་པ་བསྐྱེད་པ་ལྟ་བུའོ། །ཐོབ་
པའི་བྱེད་རྒྱུ་ནི་ལམ་ལ་བརྟེན་ནས་མྱང་འདས་ཐོབ་པ་ལྟ་བུའོ། །དེ་ལྟར་ཡང་། བྱེད་རྒྱུ་བཙུན་
སྐྱེ་བ་དང་། །གནས་པ་རྟེན་དང་བསྟན་བྱ་དང༌། །འགྱུར་དང་འབྲལ་དང་གཞན་དུ་དང་། །
ཡིད་ཆེས་གོ་བྱེད་ཐོབ་རྣམས་ལ། །མིག་དང་ཟས་ས་མར་མེ་དང་། །མེ་ལ་སོགས་པ་དེ་ཡི་དཔེ།།
ཟོར་བ་བཟོ་ཤེས་དུ་བ་དང་། །རྒྱུ་དང་ལམ་ལ་སོགས་པ་གཞན། །ཞེས་གསུངས། གཞན་ཡང་
དགེ་བ་སྐྱེ་བའི་བྱེད་རྒྱུ། བྱང་ཆུབ་གནས་པའི་བྱེད་རྒྱུ་སོགས་བསྒྲིབ་བྱ་བཅུ་དང་། སྐྱེ་བ་ལ་
སྒྲིབ་པ། གནས་པ་ལ་སྒྲིབ་པ་སོགས་སྒྲིབ་བྱེད་བཅུ་གོ་རིམ་བཞིན་སྦྱོར་ཚུལ་དང་བཅསཏེ་
གསུངས་སོ། །འདི་དག་གི་གོ་རིམ་ནི། ཐོག་མར་དགེ་བའི་རྩ་བ་ལ་ཞུགསནས། དེ་ནས་བྱང་
ཆུབ་མཆོག་ཏུ་སེམས་བསྐྱེད་པ་ཡོངས་སུ་འཛིན་པར་བྱེད་དེ། དོན་གཉིས་ཕུན་སུམ་ཚོགས་
པའི་གཞི་ཡིན་པའི་ཕྱིར། དེ་ནས་སེམས་བསྐྱེད་ཀྱི་དམ་བཅའ་མཐར་ཕྱིན་པའི་དོན་དུ་བྱང་
ཆུབ་སེམས་དཔའི་བྱ་བ་སྦྱིན་པ་ལ་སོགས་པ་སྒྲུབ་བོ། །དེ་ནས་སྦྱིན་སོགས་ཚོགས་གཉིས་ཀྱི་
འབྲས་བུ་འཁྲུལ་པ་མེད་པའི་མཐོང་ལམ་བསྐྱེད་པར་བྱེད་དོ། །དེ་ནས་སྒྲིབ་པ་ལྷག་མ་མེད་
པའི་སྒོམ་ལམ་སྒོམ་མོ། །དེ་ནས་གནས་སྐབས་དེ་དག་ཏུ་དགེ་བའི་རྩ་བ་ཆུད་མི་ཟ་བའི་དོན་དུ་
དགེ་བ་བྱང་ཆུབ་ཏུ་བསྔོ་བར་བྱེད་དོ། །དགེ་བ་བྱང་ཆུབ་ཏུ་བསྔོ་བ་ནི་ཟབ་པ་དང་རྒྱ་ཆེ་བའི་
གསུང་རབ་ཐོས་པ་ལ་རག་ལས་པས་དེ་ལ་མི་སྐྲག་པར་འཇུག་གོ །ཞུགས་ནས་སེམས་ཅན་
-30 8 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། (༡།
ཡོངས་སུ་སྨིན་པའི་དོན་དུ་ཆོས་སྟོན་ཏོ། །ཆོས་ཀྱིས་གདུལ་བྱ་ཡོངས་སུ་སྨིན་པར་བྱས་ནས།
དབང་ཐོབ་པའི་སངས་རྒྱས་ཉིད་དུ་འགྱུར་བ་ཡིན་ནོ། །བསྒྲིབ་བྱ་དགེ་སོགས་བཅུ་བཤད་ཟིན་
གསུམ་པ་བསྒྲིབ་བྱ་གང་ལ་གང་གིས་སྒྲིབ་པ་བཤད་པ་ནི། དགེ་སོགས་གངལ་
སྒྲིབ་བྱེད་དུ་ཞིག་གིས་སྒྲིབ་པར་བྱེད་ཅེ་ན། དགེ་བ་ལ་སོགས་པ་དེ་དག་གི་སྒྲིབ་པརྣམས་ནི་
བཅུ་པོ་རེ་རེ་ལ་སྒྲིབ་བྱེད་གསུམ་གསུམ་ཡོད་པ་དག་ཏུ་ཤེས་པར་བྱའོ། །དེ་ཡང་དགེ་བ་ལ་
སྒྲིབ་པ་གསུམ་ནི། སྦྱོར་བ་མེད་པ་དང་། སྐྱེ་མཆེད་མིན་པ་ལ་སྦྱོར་བ་དང་། ཚུལ་བཞིན་མིན་
པ་ལ་སྦྱོར་བས་བསྐྱེད་པའོ། །བྱང་ཆུབ་ཀྱི་སྒྲིབ་པ་གསུམ་ནི། དགེ་བའི་རྩ་བ་བསྐྱེད་པ་མེད་པ་
དང༌། བསྐྱེད་ཀྱང་ཡིད་ལ་མི་བྱེད་པ་དང་། ཚོགས་ཡོངས་སུ་མ་རྫོགས་པའོ། །ཡང་དག་པར་
འཛིན་པའི་སྒྲིབ་པ་གསུམ་ནི། རིགས་དང་མི་ལྡན་པ་དང༌། དགེ་བའི་བཤེས་གཉེན་དང་མི་
ལྡན་པ་དང་། སེམས་ཡོངས་སུ་སྐྱོ་བའོ། །བྱང་ཆུབ་སེམས་དཔའི་ཁོང་དུ་ཆུད་པ་ལསྒྲིབ་པ་
གསུམ་ནི། སྒྲུབ་པ་དང་མི་ལྡན་པ་དང་། སྐྱེ་བོ་ངན་པ་དང་འགྲོགས་པ་དང་། སྐྱེ་བོ་སྡང་བ་དང་
འགྲོགས་པའོ། །འཁྲུལ་པ་མེད་པའི་སྒྲིབ་པ་གསུམ་ནི། ཕྱིན་ཅི་ལོག་གི་གནས་ངན་ལེན་
གསུམ་དང༌། སྒྲིབ་པ་གསུམ་ལས་ལྷག་མ་གང་ཡང་རུང་བ་དང་། ཤེས་རབ་ཡོངས་སུ་མ་སྨིན་
པའོ། །རང་གི་གནས་ངན་ལེན་གསུམ་ནི། ཉོན་མོངས་པའི་སྒྲིབ་པ་དང་། ལས་ཀྱི་སྒྲིབ་པ་
དང༌། རྣམ་སྨིན་གྱི་སྒྲིབ་པ་གསུམ་མོ། །སྒྲིབ་པ་མེད་པའི་སྒྲིབ་པ་གསུམ་ནི། རང་བཞིན་གྱི་
གནས་ངན་ལེན་དང་། ལེ་ལོ་དང༌། བག་མེད་པའོ། །བསྔོ་བའི་སྒྲིབ་པ་གསུམ་ནི། སྲིད་པ་ལ་
ཆགས་པ་དང༌། ལོངས་སྤྱོད་ལ་ཆགས་པ་དང༌། སེམས་ཞུམ་པའོ། །མི་སྐྲག་པའི་སྒྲིབ་པ་
གསུམ་ནི། གང་ཟག་ལ་མ་དད་པ་དང༌། ཆོས་ལ་མ་མོས་པ་དང་། དོན་ལ་སྒྲ་ཇི་བཞིན་དུ་སྤྱོད་
པའོ། །སེར་སྣ་མེད་པའི་སྒྲིབ་པ་གསུམ་ནི། ཆོས་ལ་ཆེད་ཆེར་མི་འཛིན་པ་དང་། རྙེད་བཀུར་
-30 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལགདུ་བ་དང༌། སྙིང་རྗེ་མེད་པའོ། །དབང་གི་སྒྲིབ་པ་གསུམ་ནི། ཐོས་པས་ཕོངས་པ་དང་།
ཐོས་པ་ཉུང་བ་དང༌། ཏིང་ངེ་འཛིན་ལ་མ་སྦྱངས་པའོ། །དགེ་བ་ལ་སོགས་པའིསྒྲིབ་པ་བསྟན་
ཟིན་ཏོ། །
གསུམ་པ་ལམ་གྱི་སྒྲིབ་པ་ལ་གཉིས་ཏེ། སྤྱིར་བསྟན་པ་དང༌། བྱེ་བྲག་ཏུབཤད་
པའོ། །དང་པོ་ནི། བྱང་ཆུབ་ཀྱི་ཕྱོགས་དང་མཐུན་པའི་ཆོས་དང༌། ཕ་རོལ་ཏུཕྱིན་པ་དང་། ས་
རྣམས་ལ་སྒྲིབ་པ་དག་ནི་སྒྲིབ་པ་སྔ་མ་གཉིས་ལས་གཞན་པའི་སྒྲིབ་པ་ཡིན་ནོ། །གཉིས་པ་ལ་
གསུམ་སྟེ། བྱང་ཆུབ་ཀྱི་ཕྱོགས་ཀྱི་སྒྲིབ་པ་དང་། ཕ་རོལ་ཏུ་ཕྱིན་པའི་སྒྲིབ་པ་དང་། ས་རྣམས་
ཀྱི་སྒྲིབ་པའོ། །དང་པོ་ནི། དྲན་པ་ཉེར་བཞག་གི་སྒྲིབ་པ་ཆོས་ཅན། གཞི་ལམི་མཁས་པ་ཡིན་
ཏེ༑ གཞི་ལུས་དང་ཚོར་བ་ལ་སོགས་པ་བཞི་ལ་ཕྱིན་ཅི་ལོག་ཏུ་འཛིན་པའི་ཕྱིརཏེ། ལུས་ལ་
གཙང་བ་དང་། ཚོར་བ་ལ་བདེ་བ་དང༌། སེམས་ལ་བདག་དང་། ཆོས་ལ་བདག་གིར་འཛིན་
པའི་ཕྱིར། ལེ་ལོ་ཆོས་ཅན། ཡང་དག་པར་སྤོང་བའི་སྒྲིབ་པ་ཡིན་ཏེ། མི་དགེ་བ་སྐྱེས་པ་སྤོང་
མ་སྐྱེ་པ་མི་བསྐྱེད་པ་དང༌། དགེ་བ་མ་སྐྱེས་པ་བསྐྱེད་པ་དང་སྐྱེས་པ་འཕེལ་བའི་མི་མཐུན་
ཕྱོགས་ཡིན་པའི་ཕྱིར། འགལ་རྐྱེན་བྱིང་རྒོད་དང་མཐུན་རྐྱེན་འདུན་པ་མ་ཚང་བ་གཉིས་ཀྱིས་
རྫུ་འཕྲུལ་གྱི་རྐང་པ་ལ་སྒྲིབ་སྟེ། རྒྱུ་ཏིང་ངེ་འཛིན་ཉམས་པར་བྱས་པས་འབྲས་བུ་རྫུ་འཕྲུལམི་
ཐོབ་པའི་ཕྱིར། ཡང་ན་གྲོགས་འདུན་སོགས་བཞི་དང་གཉེན་པོ་སྤོང་བའི་འདུ་བྱེད་མ་ཚང་བ་
གཉིས་ཀྱིས་རྫུ་འཕྲུལ་གྱི་རྐང་པ་ལ་སྒྲིབ་སྟེ། འདི་གཉིས་ཀྱིས་ཏིང་ངེ་འཛིན་ལས་ཉམས་པས་
འབྲས་བུ་རྫུ་འཕྲུལ་མི་ཐོབ་པའི་ཕྱིར་རོ། །དད་པ་དང་བརྩོན་འགྲུས་ལ་སོགས་མི་སྐྱེད་པ་སྟེ་དེ་
ལ་མི་འཇུག་པ་ཆོས་ཅན། དབང་པོ་ལ་སྒྲིབ་སྟེ། ཐར་པ་ཆ་མཐུན་གྱི་དགེ་བའི་རྩ་བ་མི་སྐྱེད་
པར་བྱེད་པའི་ཕྱིར་རོ། །དད་པ་སོགས་ནུས་པ་ཉམ་ཆུང་བ་ཆོས་ཅན། སྟོབས་ལ་སྒྲིབ་སྟེ། མི་
མཐུན་ཕྱོགས་ཟིལ་གྱིས་གནོན་པའི་ནུས་པ་ཉམ་ཆུང་བའི་ཕྱིར། འཇིག་ཚོགས་ལ་ལྟ་བ་ལ
-3 10 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༡
སོགས་པའི་མཐོང་སྤང་རྣམས་ཆོས་ཅན། བྱང་ཆུབ་ཀྱི་ཡན་ལག་ལ་སྒྲིབ་སྟེ། བདེན་པ་མངོན་
སུམ་དུ་མི་མཐོང་བར་བྱེད་པའི་ཕྱིར། གནས་ངན་ལེན་གྱི་སྒྲིབ་པ་ཆོས་ཅན། འཕགས་ལམ་
ཡན་ལག་ལ་སྒྲིབ་སྟེ། སྒོམ་ལམ་གྱི་མི་མཐུན་ཕྱོགས་སུ་གྱུར་པའི་ཕྱིར། སྐྱོན་གས་པས་ཞེས་
པནི་སྒྲིབ་པ་ཀུན་གྱི་མཇུག་ཏུ་སྦྱར་རོ། །བྱང་ཆུབ་ཀྱི་ཕྱོགས་ཀྱི་སྒྲིབ་པ་བསྟན་ཟིན་ཏོ། །
གཉིས་པ་ཕ་རོལ་ཏུ་ཕྱིན་པའི་སྒྲིབ་པ་ནི། སེར་སྣ་ཆོས་ཅན། སྦྱིན་པ་ལ་སྒྲིབ་པར་
བྱེད་དེ། ཕྱུག་པོའི་གོ་འཕང་ཐོབ་པ་ལགེགས་བྱེད་པའི་ཕྱིར། ཚུལ་ཁྲིམས་འཆལ་བ་ཆོས་ཅན།
ཚུལ་ཁྲིམས་ཀྱི་ཕར་ཕྱིན་གྱི་སྒྲིབ་པ་ཞེས་བྱ་སྟེ། བདེ་འགྲོ་ཐོབ་པ་ལ་གེགས་བྱེད་པའི་ཕྱིར།
ཁོང་ཁྲོ་ཆོས་ཅན། བཟོད་པའི་ཕར་ཕྱིན་གྱི་སྒྲིབ་པ་ཡིན་ཏེ། བཟོད་པའི་སྒོ་ནས་བསམ་པས་
སེམས་ཅན་ཡོངས་སུ་མི་གཏོང་བ་ཐོབ་པ་ལ་གེགས་བྱེད་པའི་ཕྱིར། ལེ་ལོ་ཆོས་ཅན། བརྩོན་
འགྲུས་ཀྱི་ཕར་ཕྱིན་གྱི་སྒྲིབ་པ་ཡིན་ཏེ། ཉེས་པ་འབྲི་ཞིང་ཡོན་ཏན་འཕེལ་བ་ལ་གེགས་བྱེད་
པའི་ཕྱིར། རྣམ་གཡེང་ཆོས་ཅན། བསམ་གཏན་གྱི་ཕར་ཕྱིན་གྱི་སྒྲིབ་པ་ཞེས་བྱ་སྟེ། རྫུ་འཕྲུལ་
གྱིས་གདུལ་བྱ་བསྟན་པ་ལ་འཛུད་པའི་གེགས་བྱེད་པའི་ཕྱིར། ཤེས་རབ་འཆལ་བ་ཆོས་ཅན།
ཤེས་རབ་ཀྱི་ཕར་ཕྱིན་གྱི་མི་མཐུན་ཕྱོགས་ཡིན་ཏེ། གདུལ་བྱ་གྲོལ་བར་བྱེད་པའི་གེགས་བྱེད་
པའི་ཕྱིར། དགེ་བ་བྱང་ཆུབ་ཀྱི་ཐབས་དང་བྲལ་བ་ཆོས་ཅན། ཐབས་ཀྱི་ཕར་ཕྱིན་གྱི་མི་མཐུན་
ཕྱོགས་ཡིན་ཏེ། དགེ་བ་མི་ཟད་པའི་གེགས་བྱེད་པའི་ཕྱིར། སྨོན་ལམ་ལ་མི་འཇུག་པ་ཆོས་
ཅན། སྨོན་ལམ་གྱི་ཕར་ཕྱིན་གྱི་མི་མཐུན་ཕྱོགས་ཡིན་ཏེ། དགེ་བ་རྒྱུན་མི་ན་པའི་གེགས་
བྱེད་པའི་ཕྱིར། ཕར་ཕྱིན་གྱི་མི་མཐུན་ཕྱོགས་ཟིལ་གྱིས་གནོན་པ་ལ་ནུས་པ་ཆུང་བ་ཆོས་ཅན།
སྟོབས་ཀྱི་ཕར་ཕྱིན་གྱི་སྒྲིབ་པ་ཡིན་ཏེ། དགེ་བའི་འབྲས་བུ་མཐའ་གཅིག་ཏུ་ངེས་པར་བྱེད་པ་
ལ་གེགས་བྱེད་པའི་ཕྱིར་རོ། །སྒྲ་ཇི་བཞིན་དུ་སྤྱོད་པ་སོགས་ཆོས་ཅན། ཡེ་ཤེས་ཀྱི་ཕར་ཕྱིན་
གྱི་མི་མཐུན་ཕྱོགས་ཡིན་ཏེ། བདག་དང་གཞན་ཆོས་ཟབ་མོ་རྣམས་ལ་ལོངས་སྤྱོད་པ་དང་
3 1 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཅན་ཡོངས་སུ་སྨིན་པར་བྱེད་པ་ལ་གེགས་བྱེད་པའི་ཕྱིར། ཕ་རོལ་ཏུ་ཕྱིན་པའི་སྒྲིབ་པ་
བསྟན་ཟིནཏོ། །
གསུམ་པ་སའི་སྒྲིབ་པ་བསྟན་པ་ནི། ཆོས་དབྱིངས་རང་བཞིན་རྣམ་དག་ལ་རིགས་
མི་འདྲ་བའི་ཁྱད་པར་མེད་ཀྱང་རྗེས་ཐོབ་ཏུ་ངེས་པ་འདྲེན་ཚུལ་གྱི་བྱེ་བྲག་ལས་ས་བཅུར་རྣམ་
པར་ཕྱེ་བའི་ཁྱད་པར་ལས་སྒྲིབ་པ་བཅུར་བཞག་གོ །མཉམ་གཞག་ཏུ་ཆོས་ཉིད་རྟོགས་པས་
རྗེས་ཐོབ་ཏུ་ངེས་པ་འདྲེན་པའི་ཚུལ་རྣམ་པར་གཞག་པ་ནི། ས་དང་པོར་ཆོས་དབྱིངས་ལ་
གོམས་པ་ཐོབ་ཚུལ་གྱི་ནུས་པས་རྗེས་ཐོབ་ཏུ་ཆོས་དབྱིངས་ཀུན་འགྲོའི་ཚུལ་དུ་རྟོགས་པས་
མཉམགཞགནི་དེའིདོན་ཏུའོ། །སགཉིས་པར་ཆོས་དབྱིངས་སྒོམཔནི། རྗེས་ཐོབ་ཏུ་ཆོས་ཀྱི་
དབྱིངས་ཀྱི་རྟོགས་པགོང་ནས་གོང་དུ་མཆོག་ཏུ་འགྱུར་བའི་རྟེན་དུ་རྟོགས་པས་མཉམ་གཞག་
ནི་དེའི་དོན་དུའོ། །གསུམ་པ་ལ་ཆོས་དབྱིངས་སྒོམ་པ་ནི། རྗེས་ཐོབ་ཏུ་ཆོས་དབྱིངས་རྟོགས་
པའི་རྒྱུ་མཐུན་གསུང་རབ་ཐོས་པ་དོན་དུ་གཉེར་བྱའི་མཆོག་ཏུ་རྟོགས་པ་འབྱུང་བས་མཉམ་
གཞག་ནི་དེའི་དོན་དུའོ། །ས་བཞི་པ་ལ་ཆོས་དབྱིངས་སྒོམ་པ་ནི། རྗེས་ཐོབ་ཏུ་ཆོས་དབྱིངས་
བདག་གི་བ་སོགས་གང་དུ་ཡང་ཡོངས་སུ་འཛིན་པ་མེད་པར་རྟོགས་པས་མཉམ་གཞག་ནི་
དེའི་དོན་དུའོ། །ས་ལྔ་པར་ཆོས་དབྱིངས་སྒོམ་པ་ནི། རྗེས་ཐོབ་ཏུ་བདག་གཞན་གྱི་རྒྱུད་རྣམས་
ཀྱི་ཆོས་དབྱིངས་ཐ་དད་མེད་པར་རྟོགས་པས་ན་མཉམ་གཞག་ནི་དེའི་དོན་དུའོ། །ས་དྲུག་པའི་
རྗེས་ཐོབ་ཏུ་ཀུན་ནས་ཉོན་མོངས་པ་སྔར་ཡོད་རྣམ་པར་དག་པར་འགྱུར་བ་མིན་པར་རྟོགས་
པས་ན་རྟོགས་པ་དེ་བསྐྱེད་པའི་དོན་ཅན་དུ་མཉམ་གཞག་ཏུ་ཆོས་ཉིད་སྒོམ་མོ། །ས་བདུན་པ་
ལ་རྗེས་ཐོབ་ཏུ་ཆོས་ཐམས་ཅད་ཀྱི་ཆོས་དབྱིངས་མཚན་མ་མེད་པའི་ཚུལ་དུ་ཐ་དད་མེད་པར་
རྟོགས་པའི་དོན་དུ་མཉམ་གཞག་ཏུ་ཆོས་དབྱིངས་ལ་མཚན་པར་འཛིན་པའི་སྒྲོ་འདོགས་
གཅོད་དོ། །ས་བརྒྱད་པ་ལ་ནི། རྗེས་ཐོབ་ཏུ་ཆོས་དབྱིངས་འཕེལ་འགྲིབ་མེད་པར་རྟོགས་པའི་
- 3 ] 2 -



ཟབ
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༡
དོན་དུ་ཆོས་དབྱིངས་ལ་འཕེལ་འགྲིབ་མེད་པའི་ཚུལ་དུ་མཉམ་པར་བཞག་གོ །ས་བརྒྱད་པ་
ལ་ཆོས་དབྱིངས་འཕེལ་འགྲིབ་མེད་པའི་ཚུལ་དུ་རྟོགས་ཏེ། མཉམ་པར་བཞག་པ་ནི་ཆོས་ཅན།
དབང་རྣམ་པ་བཞི་ཡི་གནས་ཞེས་བརྗོད་དེ། ཁྱོད་ལས་རྣམ་པར་མི་རྟོག་པ་དང་། ཞིང་དང་།
ཡེ་ཤེས་དང་། ལས་ལ་དབང་བ་བཞི་པོའི་ཡོན་ཏན་ཐོབ་པར་འགྱུར་བའི་ཕྱིར། ཇི་ལྟར་ཐོབ་
ཅེ་ན། ས་བརྒྱད་པ་ལ་རྣམ་པར་མི་རྟོག་པའི་ཡེ་ཤེས་ལ་དབང་བ་དང༌། ཞིང་ཡོངས་སུ་དག་པ་
ལ་དབང་བ་འབྱུང་སྟེ། སྤྲོས་པའི་མཚན་མར་འཛིན་པ་མི་འབྱུང་བའི་ཕྱིར་དང་། སངས་རྒྱས་
ཀྱི་ཞིང་དང་འཁོར་གྱི་དཀྱིལ་འཁོར་རབ་ཏུ་སྟོན་པའི་མཐུ་བརྙེས་པའི་ཕྱིར། ས་དགུ་པ་ལནི།
མཉམ་གཞག་ཏུ་ཆོས་དབྱིངས་བསྒོམས་པས་ཡེ་ཤེས་ལ་དབང་བའི་ཡོན་ཏན་གྱི་གནས་སུ་
རྟོགསཏེ། སོ་སོ་ཡང་དག་པར་རིག་པ་བཞི་ལ་དབང་ཐོབ་པའི་ཕྱིར། ས་བཅུ་པ་ལ་ནི། མཉམ་
གཞག་ཏུ་ཆོས་དབྱིངས་བསྒོམས་པས་རྗེས་ཐོབ་ཏུ་ཕྲིན་ལས་འབྱུང་བའི་གནས་ཉིད་དུ་རྟོགས་
ཏེ༑ ཇི་ལྟར་བཞེད་པ་བཞིན་དུ་སེམས་ཅན་གྱི་དོན་མཛད་པའི་ཕྱིར་རོ། །འདི་དག་ནིམཉམ་
གཞག་ཏུ་ཆོས་དབྱིངས་བསྒོམས་པས་རྗེས་ཐོབ་ཏུ་ངེས་པ་འདྲེན་ཚུལ་བཅུ་འབྱུང་བའི་ཕྱིར་རོ།།
མཉམ་གཞག་གི་ཆོས་དབྱིངས་ལ་གནས་སྐབས་དེ་དང་དེ་དག་ཏུ་རྟོགས་པ་དེའི་རྟེན་ཞེས་
བརྗོད་དོ། །སེམས་ཀྱི་ཆོས་ཉིད་ཀྱིས་རྟོགས་པའི་རྟེན་བྱེད་པ་ལ་རིགས་ཤེས་བརྗོད་པ་བཞིན་
ནོ༑ །ཡང་ན་མཉམ་གཞག་ཏུ་ཆོས་ཉིད་ལ་གོམས་པ་ཐོབ་ཚུལ་གྱི་བྱེ་བྲག་དེ་ཉིད་རྗེས་ཐོབ་ཏུ་
ངེས་པ་དེ་དག་བསྐྱེད་པས་ན་དེའི་དོན་དུ་ཞེས་བརྗོད་དོ། །དེས་ན་ཆོས་ཀྱི་དབྱིངས་ལ་ཉོན་
མོངས་པ་ཅན་མ་ཡིན་པའི་མ་རིག་པ་ལ་སོགས་པ་སྒྲིབ་པ་རྣམ་བཅུ་འདི་དག་ས་བཅུ་རྣམས་ཀྱི་
མི་མཐུན་ཕྱོགས་སོ། །སྤོང་བྱེད་ཀྱི་གཉེན་པོ་ནི་ས་བཅུ་ཡིན་ནོ། །གསུམ་པ་དོན་བསྡུ་བ་ནི།
ཉོན་མོངས་པའི་སྒྲིབ་པ་དང་ཤེས་བྱའི་སྒྲིབ་པ་གཉིས་པོ་དེར་ནི་སྒྲིབ་པ་ཐམས་ཅད་འདུས་པར་
བསྟན་ཏོ། །གཉིས་པོ་ལས་མ་གཏོགས་པའི་སྒྲིབ་པ་གཞན་མེད་པའི་ཕྱིར་གོ །གཉིས་པོ་དེར་
-3 13-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་སྒྲིབ་པ་ཐམས་ཅད་འདུས་ཏེ། གཉིས་པོ་དེ་ཟད་ནས་ནི་སྒྲིབ་པ་ཐམས་ཅད་ལས་གྲོལ་བར་
འདོད་པའི་ཕྱིར་རོ་སྒྲིབ་པའི་ལེའུར་བཅད་པ་སྟེ་ལེའུགཉིས་པའི་བཤད་པའོ།། །། །
༈ གསུམ་པ་དེ་ཁོ་ན་ཉིད་བཤད་པ་ལ་གཉིས་ཏེ། ལུས་རྣམ་པར་གཞག་པ་དང་།
ཡན་ལག་རྒྱས་པར་བཤད་པའོ། །དང་པོ་ནི། བདག་ཏུ་ལྟ་བ་བཅུའི་གཉེན་པོར་དེ་ཁོ་ན་ཉིད་
རྣམ་པ་བཅུ་བཞག་གོ །བཅུ་གང་ཞེ་ན། རྩ་བའི་དེ་ཁོ་ན་ཉིད་དང་། མཚན་ཉིད་ཀྱི་དེ་ཁོ་ན་ཉིད་
དང་། ཕྱིན་ཅི་མ་ལོག་པའི་དེ་ཁོན་ཉིད་དང་། འབྲས་བུ་དང་རྒྱུའི་དེ་ཁོ་ན་ཉིད་དང་། རགས་པ་
དང་ཕྲ་བའི་དེ་ཁོ་ན་ཉིད་དང་། གྲགས་པའི་དེ་ཁོ་ན་ཉིད་དང་། རྣམ་པར་དག་པའི་ཡུལ་གྱི་དེ་
ཁོ་ན་ཉིད་དང་། བསྡུ་བའི་དེ་ཁོ་ན་ཉིད་དང༌། དབྱེ་བའི་མཚན་ཉིད་ཀྱི་དེ་ཁོ་ན་ཉིད་དང་།
མཁས་པའི་དེ་ཁོ་ན་ཉིད་དེ་བཅུའོ། །དེ་ཁོ་ན་ཉིད་ཅེས་པ་ནི། ཆོས་དེ་དང་དེ་དག་གི་ཇི་ལྟར་
ཡིན་པའམ་གནས་པའི་ཚུལ་ལོ། །གཉིས་པ་ཡན་ལག་རྒྱས་པར་བཤད་པ་ལ་བཅུལས། དང་
པོ་རྩ་བའི་དེ་ཁོ་ན་ཉིད་བཤད་པ་ནི། དེ་ལ་ངོ་བོ་ཉིད་གསུམ་ལ་རྩ་བའི་དེ་ཁོ་ན་ཉིད་ཅེས་བྱའོ།
ཇི་ལྟར་རྩ་བ་ཞེས་བརྗོད་ཅེ་ན། ཐམས་ཅད་འདི་གསུམ་གྱིས་བསྡུས་པའི་ཕྱིར་རོ། །ཅིའི་ཕྱིར་
ངོ་བོ་ཉིད་ཅེས་བྱ་ཞེ་ན། ཆོས་དེ་དང་དེ་དག་གི་ཡིན་ཚུལ་ཡིན་པའི་ཕྱིར། ཅིའི་ཕྱིར་གསུམ་དུ་
བསྟན་ཅེ་ན། སྤང་བར་བྱ་བ་དང་། ཤེས་པར་བྱ་བ་དང་། མངོན་དུ་བྱ་བའི་དབང་དུ་བྱས་ནས་
གསུམ་དུ་བསྟན་ཏོ། །ཡང་ན་ཀུན་བཏགས་ནི་ཇི་ལྟར་བཏགས་པ་ལྟར་རྟག་ཏུ་མེད་པའི་ངོ་བོ་
དང༌། གཞན་དབང་ནི་རྫས་སུ་གྲུབ་པའི་ངོ་བོ་ཉིད་དང་། ཡོངས་གྲུབ་ནི་གཟུང་འཛིན་གཉིས་
སུ་མེད་པའི་ངོ་བོ་ཉིད་དོ། །ཅིའི་ཕྱིར་ངོ་བོ་ཉིད་གསུམ་དུ་བཞག་ཅེ་ན། ངོ་བོ་ཉིད་གསུམ་ལས།
ཀུན་བཏགས་ནི་བྱིས་པས་བཏགས་པ་ལྟར་རྟག་ཏུ་མེད་པའི་ངོ་བོ་ཉིད་དང་། གཞན་དབངནི་
རྫས་སུ་ཡོད་ཀྱང་ཇི་ལྟར་སྣང་བའི་དེ་ཁོ་ན་ལྟར་མིན་པའི་ངོ་བོ་ཉིད་དང་། ཡོངས་གྲུབ་ནི་ངོ་བོ་
ཡོད་པ་དང་གཟུང་འཛིན་གཉིས་སུ་མེད་པའི་དེ་ཁོ་ན་ཉིད་དེ། དེ་ལྟར་ན་ངོ་བོ་ཉིད་ནི་གསུམ་དུ་
，
༽
-3 1 4 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༡
འདོད་དོ། །རྩ་བའི་དེ་ཁོ་ན་ཉིད་བཤད་ཟིན་ཏོ། །
གཉིས་པ་མཚན་ཉིད་ཀྱི་དེ་ཁོ་ན་ཉིད་སྟོན་པ་ནི། ངོ་བོ་ཉིད་གསུམ་པོ་འདི་ལ་ཐོས་
བསམ་གྱིས་ཆོས་གང་ཤེས་ནས་སྒྲོ་འདོགས་སྐུར་འདེབས་ཀྱི་ལྟ་བ་མི་འབྱུང་བ་དེ་ནི་ཀུན་
བཏགས་ཀྱི་དེ་ཁོ་ནའི་མཚན་ཉིད་དོ། །ཇི་ལྟར་སྒྲོ་འདོགས་སྐུར་འདེབས་མི་འབྱུང་ཞེ་ན། ཀུན་
བཏགས་ཀྱི་མཚན་ཉིད་ཁོང་དུ་ཆུད་པ་འདི་ལ་ཆོས་དང་གང་ཟག་རྫས་སུ་ཡོད་པར་སྒྲོ་
འདོགས་པ་དང་། ཐ་སྙད་དུ་མེད་ཅེས་སྐུར་པ་འདེབས་པའི་ལྟ་བདག་མི་འབྱུང་བའི་ཕྱིར་རོ། །
ཐོས་བསམ་གྱིས་ཆོས་གང་ཤེས་ནས་སྒྲོ་འདོགས་སྐུར་འདེབས་མི་འབྱུང་བ་དེ་ནི་གཞན་དབང་
གི་དེ་ཁོ་ནའི་མཚན་ཉིད་དོ། །ཇི་ལྟར་ཤེས་པ་ལ་མི་འབྱུང་ཞེ་ན། གཞན་དབང་ཤེས་པ་འདི་ལ་
གཟུང་བ་དང་འཛིན་པ་དག་རྫས་སུ་ཡོད་པར་སྒྲོ་འདོགས་པ་དང་། ཐ་སྙད་དུ་མེད་ཅེས་སྐུར་པ་
འདེབས་པའི་ལྟ་བ་དག་མི་འབྱུང་བའི་ཕྱིར། ཐོས་བསམ་གྱིས་ཆོས་གང་ཤེས་ནས་སྒྲོ་འདོགས་
སྐུར་འདེབས་མི་འབྱུང་བ་དེ་ནི་ཡོངས་གྲུབ་ཀྱི་དེ་ཁོ་ན་ཉིད་ཀྱི་མཚན་ཉིད་དོ། །ཇི་ལྟར་དེ་ཤེས་
པས་སྒྲོ་འདོགས་སྐུར་འདེབས་མི་འབྱུང་ཞེ་ན། ཡོངས་གྲུབ་ཤེས་པ་འདི་ལ་གཟུང་བ་དང་
འཛིན་པ་ཡོད་པར་སྒྲོ་འདོགས་པ་དང༌། སྟོང་པ་ཉིད་མེད་པར་སྐུར་པ་འདེབས་པའི་ལྟ་བ་དག་
མི་འབྱུང་བའི་ཕྱིར་དང་། ཡང་ན་ངོ་བོ་ཉིད་གསུམ་གྱི་ཆོས་གང་ཐོས་བསམ་གྱིས་ཤེས་ནས་སྒྲོ་
འདོགས་སྐུར་འདེབས་ཀྱི་ལྟ་བ་མི་འབྱུང་བ་དེ་ནི་མཚན་ཉིད་ཀྱི་དེ་ཁོ་ན་ཉིད་ཅེས་བྱའོ། །ཅིའི་
ཕྱིར་ངོ་བོ་ཉིད་གསུམ་ཤེས་པས་སྒྲོ་འདོགས་སྐུར་འདེབས་མི་འབྱུང་ཞེ་ན། ཀུན་བཏགས་ཀྱི་
མཚན་ཉིད་ཤེས་པ་འདི་ལ་ཆོས་དང་གང་ཟག་རྫས་སུ་ཡོད་པར་སྒྲོ་འདོགས་པ་དང་། ཐ་སྙད་
དུ་མེད་ཅེས་སྐུར་པ་འདེབས་པའི་ལྟ་བ་དག་མི་འབྱུང་བའི་ཕྱིར་དང༌། གཞན་དབང་གི་མཚན་
ཉིད་ཤེས་པ་འདི་ལ་གཟུང་བ་དང་འཛིན་པ་རྫས་སུ་ཡོད་པར་སྒྲོ་འདོགས་པ་དང་མེད་ཅེས་
སྐུར་པ་འདེབས་པའི་ལྟ་བ་དག་མི་འབྱུང་བའི་ཕྱིར་དང་། ཡོངས་གྲུབ་ཤེས་པ་འདི་ལ་གཟུང་
-3_I 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་དང་འཛིན་པ་དག་རྫས་སུ་ཡོད་པར་སྒྲོ་འདོགས་པ་དང༌། སྟོང་པ་ཉིད་ལ་མེད་པར་སྐུར་པ་
འདེབས་པའི་ལྟ་བ་དག་མི་འབྱུང་བའི་ཕྱིར་རོ། །གསུམ་པ་ཕྱིན་ཅི་མ་ལོག་པའི་དེ་ཁོ་ན་ཉིད་
བསྟན་པ་ནི། རྟག་པ་དང་། བདེ་བ་དང་། བདག་དང༌། བདག་གིར་འཛིན་པའི་ཕྱིན་ཅི་ལོག་
གི་གཉེན་པོར་བསྟན་ཏོ། །གལ་ཏེ་རྩ་བའི་དེ་ཁོ་ནར་ཐམས་ཅད་འདུས་ན། ཕྱིན་ཅི་འོག་གི་
གཉེན་པོར་མི་རྟག་སོགས་ཇི་ལྟར་རྩ་བའི་དེ་ཁོ་ན་ལ་བཞག་ཅེ་ན་ཞེས་སམ། ཡང་ནཇི་ལྟར་
རྩ་བའི་དེ་ཁོ་ན་ལ་ཕྱིན་ཅི་མ་ལོག་པའི་དེ་ཁོ་ན་རྣམ་པར་བཞག་ཅེ་ན། ཕྱིན་ཅི་ལོག་ནི་རྟག་པ་
དང་བདེ་བར་འཛིན་པ་སོགས་ཡིན་ལ། ཕྱིན་ཅི་མ་ལོག་པ་ནི་རྟག་འཛིན་སོགས་ཀྱི་གཉེན་
པོ་སྡུག་བསྔལ་གྱི་བདེན་པའི་རྣམ་པ་མི་རྟག་སྡུག་བསྔལ་སྟོང་པ་བདག་མེད་དོ། །དེ་རྩ་བའི་དེ་
ཁོ་ན་ལ་གཞག་ཚུལ་ནི། མི་རྟག་པ་ནི་རྩ་བའི་དེ་ཁོ་ན་གསུམ་དང་གོ་རིམ་བཞིན་དུ་སྦྱར་རོ། །
ཀུན་བཏགས་ལ་མི་རྟག་པའི་སྒྲས་བརྗོད་དེ། རྫས་སུ་མེད་པའི་དོན་ཅན་ཡིན་པའི་ཕྱིར། རྟག་
པ་ནི་དུས་ཐམས་ཅད་དུ་ཡོད་པ་ལ་བརྗོད་ལ། དེ་ལས་ལྡོག་པ་ནི་མི་རྟག་པ་ཡིན་པའི་ཕྱིར།
ཀུན་བཏགས་ཆོས་ཅན། ཁྱོད་ལ་མི་རྟག་པའི་རྣམ་གཞག་བྱར་རུང་སྟེ། མི་རྟག་པའི་དོན་དང་
ལྡན་པའི་ཕྱིར། ཁྱོད་དུས་ཐམས་ཅད་དུ་རྫས་སུ་ཡོད་པ་རྟག་པའི་དོན་ལས་ལྡོག་པ་མེད་པའི་
དོན་ཅན་ཡིན་པའི་ཕྱིར། གཞན་དབང་ཆོས་ཅན། མི་རྟག་པ་ཡིན་ཏེ། སྐྱེ་ཞིང་འཇིག་པའི་
མཚན་ཉིད་ཅན་ཡིན་པའི་ཕྱིར། ཡོངས་གྲུབ་ཆོས་ཅན། མི་རྟག་པའི་ཐ་སྙད་འཇུག་པའི་རྒྱུ་
ཡོད་དེ། སྔར་དྲི་བཅས་ལས་ཕྱིས་དྲི་མ་མེད་པར་གནས་གྱུར་པའི་དོན་ཅན་ཡིན་པའི་ཕྱིར། དེ་
ལ་སྔ་མ་ནི་མི་རྟག་པའི་ཐ་སྙད་ཀྱི་དོན་ཡོད་པ་དང༌། བར་པ་ནི་མི་རྟག་པའི་ངོ་བོ་དང་། ཕྱི་མ་
ནི་མི་རྟག་པའི་གནས་སྐབས་དང་ལྡན་པའི་དབང་དུ་བྱས་སོ། །རྩ་བའི་དེ་ཁོ་ན་གསུམ་ལ་རིམ་
པ་བཞིན་དུ་དུཉཁའི་མཚན་ཉིད་གཞག་ཚུལ་ནི། ཀུན་བཏགས་ལ་སྡུག་བསྔལ་གྱི་མཚན་ཉིད་
གཞག་དུ་རུང་སྟེ། ཀུན་བཏགས་ལ་དངོས་པོར་བཟུང་བས་སྡུག་བསྔལ་སྣ་ཚོགས་ལེན་པའི་
-3 1 6



ཟས་
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། དོ༡
ཕྱིར། གཞན་དབང་ནི་མཚན་ཉིད་ཀྱིས་སྡུག་བསྔལ་བ་ཡིན་ཏེ། སྡུག་བསྔལ་གསུམ་གྱི་ངོ་བོ་
ཅན་ཡིན་པའི་ཕྱིར། ཡོངསགྲུབནི་འབྲེལ་བས་སྡུག་བསྔལ་བ་ཡིན་ཏེ། སྡུག་བསྔལ་ཆོས་ཅན་
དུ་འབྲེལ་བས་སོ། །འབྲེལ་བས་སྡུག་བསྔལ་ནི། སྔ་མ་གཉིས་ལས་གཞན་དུ་འདོད་པ་ཡིན་
ནོ༑ ༑རྩ་བའི་དེ་ཁོ་ན་ཉིད་གསུམ་དང་སྟོང་པའི་མཚན་ཉིད་གོ་རིམ་བཞིན་སྦྱར་བནི། ཀུན་
བཏགས་ནི་དངོས་པོ་མེད་པས་སྟོང་པ་ཉིད་དང་། གཞན་དབང་ནི་དངོས་པོ་མེད་པ་དེའི་ངོ་བོ་
ཡིན་པས་སྟོང་པ་ཉིད་དང་། ཡོངས་གྲུབ་ནི་རང་བཞིན་གྱིས་སྟོང་པར་འདོད་དོ། །སྟོང་པ་ཉིད་
ནི་གསུམ་སྟེ། དངོས་པོ་མེད་པའི་སྟོང་པ་ཉིད་དང་། དངོས་པོ་མེད་པ་དེའི་དངོས་པོ་མ་ཡིན་
པའི་སྟོང་པ་ཉིད་དང་རང་བཞིན་གྱིས་སྟོང་པ་ཉིད་དོ། །རྩ་བའི་དེ་ཁོ་ན་ཉིད་གསུམ་དང་བདག་
མེད་ཀྱི་མཚན་ཉིད་གོ་རིམ་བཞིན་དུ་སྦྱར་བ་ནི། ཀུན་བཏགས་ནི་མཚན་ཉིད་མེད་པས་བདག་
མེད་པ་དང༌། གཞན་དབང་ནི་ཀུན་བཏགས་དེ་དང་མི་མཐུན་པའི་མཚན་ཉིད་ཀྱིས་བདག་
མེད་པ་དང་། ཡོངས་གྲུབ་ནི་རང་གི་མཚན་ཉིད་ཀྱིས་བདག་མེད་པ་སྟེ། བདག་མེད་གསུམ་དུ་
བསྟན་པ་ཡིན་ནོ། །བཞི་པ་འབྲས་བུ་དང་རྒྱུའི་དེ་ཁོ་ན་ཉིད་བདེན་པ་བཞི་ལ་སྦྱར་བ་ནི། དང་
པོ་རྩ་བའི་དེ་ཁོ་ན་ལ་སྡུག་བསྔལ་རྣམ་པར་གཞག་པ་ནི། ངོ་བོ་ཉིད་གསུམ་ལ་སྡུག་བསྔལ་གྱི་
བདེན་པ་རྣམ་པར་གཞག་ཏུ་རུང་བར་འདོད་དེ། ངོ་བོ་ཉིད་གསུམ་ལ་སྡུག་བསྔལ་གྱི་མཚན་
ཉིད་གཞག་ཏུ་རུང་བ་དེའི་ཕྱིར། གཉིས་པ་དེ་ཁོ་ན་ཉིད་གསུམ་ལ་ཀུན་འབྱུང་གི་བདེན་པ་རྣམ་
པར་གཞག་པ་ནི། བདག་མེད་ལ་གསུམ་དུ་ཕྱེ་བ་དེ་བཞིན་དུ་ཀུན་འབྱུང་ལ་ཡང་གསུམ་དུ་
གཞག་སྟེ། བག་ཆགས་ཀྱི་ཀུན་འབྱུང་དང༌། ཀུན་ནས་འབྱུང་བའི་ཀུན་འབྱུང་དང་། མ་བྲལ་
བའི་ཀུན་འབྱུང་ངོ་། །ཀུན་བཏགས་ལ་བག་ཆགས་ཀྱི་ཀུན་འབྱུང་ཞེས་བཏགས་པའི་རྒྱུ་མཚན་
ཡོད་དེ། ཀུན་བཏགས་ལ་མངོན་པར་ཞེན་པས་ཉོན་མོངས་པ་དང་རྣམ་རྟོག་གི་བག་ཆགས་
འཇོག་པའི་ཕྱིར། གཞན་དབང་ལ་ཀུན་ནས་འབྱུང་བའི་ཀུན་འབྱུང་ཞེས་བརྗོད་དེ། ཟག་
-3 1 7 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅས་ཀྱི་ཕུང་པོ་ཀུན་འབྱུང་བའི་ཕྱིར། ཡོངས་སུ་གྲུབ་པ་ཆོས་ཅན། མ་བྲལ་བའི་ཀུན་འབྱུང་
ཡིན་ཏེ། དྲི་མ་དང་མ་བྲལ་བ་ཡིན་པའི་ཕྱིར། དཔེར་ན་ཀུན་འབྱུང་གི་དེ་བཞིན་ཉིད་བཞིན་ནོ།།
གསུམ་པ་རྩ་བའི་དེ་ཁོ་ན་ཉིད་ལ་འགོག་པའི་བདེན་པ་རྣམ་པར་གཞག་པནི། ངོ་
བོ་ཉིད་ཀྱིས་མི་སྐྱེ་བའི་འགོག་པ་དང་། གཟུང་འཛིན་གཉིས་མི་སྐྱེ་བའི་འགོག་པ་དང་། དྲི་མ་
ཞི་བའི་འགོག་པའོ། །འདི་ལ་དགག་གཞི་དེ་བཞིན་ཉིད་དང་དྲི་མ་དང་བྲལ་བའི་ཆ་ནས་
གཉིས་སུ་འདོད་དོ། །དེ་ལ་ངོ་བོ་ཉིད་ཀྱིས་མི་སྐྱེ་བའི་འགོག་པ་ནི། ཀུན་བཏགས་ཏེ་ངོབོ་ཉིད་
ཀྱིས་སྐྱེ་བ་མེད་པའི་ཕྱིར། གཟུང་འཛིན་མི་སྐྱེ་བའི་འགོག་པ་ནི་གཞན་དབང་སྟེ། གཟུང་
འཛིན་གཉིས་ཀྱིས་སྟོང་པས་གཉིས་པོ་སྐྱེ་བ་མེད་པའི་ཕྱིར་རོ། །དྲི་མ་ཞི་བ་ཉིད་ནི་ཡོངས་སུ་
གྲུབ་པ་སྟེ། དེ་བཞིན་ཉིད་དང་སོ་སོར་བརྟགས་འགོག་ཡིན་པའི་ཕྱིར། བཞི་པ་རྩ་བའི་དེ་ཁོ་ན་
ཉིད་ལ་ལམ་གྱི་བདེན་པ་རྣམ་པར་གཞག་པ་ནི། ཀུན་བཏགས་ལ་ལམ་ཞེས་འདོགས་ཏེ།
ལམ་གྱིས་ཡོངས་སུ་ཤེས་པར་བྱ་བ་ཡིན་པའི་ཕྱིར། འདི་ནི་ཡུལ་ཅན་གྱི་མིང་ཡུལ་ལ་བཏགས་
པའོ། །གཞན་དབང་ལ་ལམ་ཞེས་ཐ་སྙད་འདོགས་ཏེ། ལམ་གྱིས་སྤང་བར་བྱ་བ་ཡིན་པའི་
ཕྱིར། འདི་ནི་གཉེན་པོ་ལ་བཏགས་པའོ། །ཡོངས་སུ་གྲུབ་པ་ ལ་ ལམ་ཞེས་བཏགས་ཏེ།
འགོག་བདེན་ལམ་གྱིས་ཐོབ་པར་བྱ་བ་དང་དེ་བཞིན་ཉིད་མངོན་དུ་བྱ་བ་ཡིན་པའི་ཕྱིར། དེས་
ན་ངོ་བོ་ཉིད་གསུམ་ལ་ལམ་གྱི་བདེན་པའི་རྣམགཞག་ཡང་དག་པར་བཤད་དོ། ། །
ལྔ་པ་རགས་པ་དང་ཕྲ་བའི་དེ་ཁོ་ན་ཉིད་བཤད་པ་ལ་གཉིས་ཏེ། རགས་པ་ཀུན་
རྫོབ་ཀྱི་དབྱེ་བ་དང་། ཕྲ་བ་དོན་དམ་གྱི་དབྱེ་བའོ། །དང་པོ་ཀུན་རྫོབ་ལགསུམ་སྟེ། བཏགས་
པའི་ཀུན་རྫོབ་དང༌། ཤེས་པའི་ཀུན་རྫོབ་དང༌། དེ་བཞིན་དུ་བརྗོད་པའི་ཀུན་རྫོབ་བོ། །འདི་
གསུམ་ལ་རགས་པ་ཞེས་རྣམ་པར་གཞག་པར་བྱ་བ་ཡིན་ཏེ། མཉམ་པར་མ་བཞག་པའི་ཤེས་
པའི་ཡུལ་ཡིན་པའི་ཕྱིར། དེ་ལ་བཏགས་པའི་ཀུན་རྫོབ་ནི་ཀུན་བཏགས་སོ། །ཤེས་པའི་ཀུན་
-3 1 8 -



jས་ པས
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། དོ༡།
རྫོབ་ནི་གཞན་དབང་ངོ༌། །བརྗོད་པའི་ཀུན་རྫོབ་ནི་ཡོངས་གྲུབ་ལ་གཞག་སྟེ། ཆོས་ཉིད་ཀྱི་
དོན་སྤྱི་ལ་བཟུང་ངོ༌། །གཉིས་པ་ཕྲ་བ་དོན་དམ་པའི་དོན་དམ་ནི་ཡོངས་གྲུབ་གཅིག་པོ་ལ་
གཞག་གི་གཞན་གཉིས་པོ་ནི་མིན་ནོ། །དབྱེ་ན། དོན་དམརྣམ་པ་གསུམ་སྟེ། དོན་དོན་དམ་པ་
དང༌། ཐོབ་པ་དོན་དམ་པ་དང༌། སྒྲུབ་པ་དོན་དམ་པ་སྟེ་རྣམ་པ་གསུམ་དུ་འདོད་དོ། །དོན་དོན་
དམ་པནི་དེ་བཞིན་ཉིད་དེ། ཡེ་ཤེས་དམ་པའི་སྤྱོད་ཡུལ་ཡིན་པའི་ཕྱིར། ཐོབ་པ་དོན་དམ་པ་ནི་
མྱ་ངན་ལས་འདས་པ་སྟེ། ཐོབ་པར་བྱ་བ་དམ་པ་ཡིན་པའི་ཕྱིར། སྒྲུབ་པ་དོན་དམ་པ་ནི་ལམ་
སྟེ༑ ཐར་པ་སྒྲུབ་བྱེད་དམ་པ་ཡིན་པའི་ཕྱིར། ཡོངས་སུ་གྲུབ་པ་ལ་རྣམ་པ་གཉིསཏེ། འགྱུར་
མེད་ཡོངས་གྲུབ་དང་། ཕྱིན་ཅི་མ་ལོག་པའི་ཡོངས་གྲུབ་བོ། །
དྲུག་པ་གྲགས་པའི་དེ་ཁོ་ན་ཉིད་བཤད་པ་ནི། རྩ་བའི་དེ་ཁོ་ན་ཉིད་ལ་ཇི་ལྟར་
གྲགས་པར་བཞག་ཅེ་ན། གྲགས་པ་ལ་རྣམ་པ་གཉིས་ཏེ། འཇིག་རྟེན་གྱི་གྲགས་པ་དང་།
རིགས་པའི་གྲགས་པའོ། །འཇིག་རྟེན་གྱི་གྲགས་པ་གཏགས་པའི་ངོ་བོ་ཉིད་གཅིག་གི་ཆ་ལས་
རྣམ་པར་གཞག་སྟེ། བརྡའི་རྗེས་སུ་ཞུགས་པའི་བློས་འཇིག་རྟེན་ཐ་སྙད་རྣམ་པར་གཞག་པའོ།
རིགས་པའི་གྲགས་པ་ནི་མངོན་སུམ་དང་ལུང་དང་རྗེས་སུ་དཔག་པ་གསུམ་གྱི་སྒོ་ནས་རྣམ་
པར་གཞག་གོ །མངོན་སུམ་དང་རྗེས་སུ་དཔག་པ་ནི་གཞན་དབང་ངོ༌། །དེ་དག་གི་ཆོས་ཉིད་
ནི་ཡོངས་སུ་གྲུབ་པས་བསྡུས་སོ། །བདུན་པ་རྣམ་པར་དག་པའི་སྤྱོད་ཡུལ་གྱི་དེ་ཁོ་ན་ཉིད་
བཤད་པ་ནི། རྣམ་པར་དག་པའི་སྤྱོད་ཡུལ་གྱི་དེ་ཁོ་ན་ཉིད་ནིརྣམ་པ་གཉིས་ཏེ། ཉོན་མོངས་པ་
དག་པའི་ཡེ་ཤེས་དང༌། ཤེས་བྱའི་སྒྲིབ་པ་དག་པའི་ཡེ་ཤེས་ཀྱི་སྤྱོད་ཡུལ་ལོ། །སྤྱོད་ཡུལ་
གཉིས་པོ་ནི་ཡོངས་སུ་གྲུབ་པ་གཅིག་པུ་ཁོ་ནར་བརྗོད་པར་བྱ་བ་ཡིནཏེ། དེ་ཉིད་ཁོ་ན་ཡེ་ཤེས་
ཀྱི་སྤྱོད་ཡུལ་ཡིན་གྱི་གཞན་གཉིས་ནི་མིན་ནོ། །བརྒྱད་པ་བསྡུ་བའི་དེ་ཁོ་ན་ཉིད་བཤད་པ་ནི།
དངོས་པོ་ལྔ་རྩ་བའི་དེ་ཁོ་ན་ཉིད་དུ་འདུས་པའི་ཚུལ་སྟོན་ཏེ། དངོས་པོ་ལྔ་ལས། རྒྱུ་དང་རྣམ་
• 3 19-



ནདབང་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་རྟོག་པ་དང་མིང་དང་གསུམ་ནི་ཀུན་བཏགས་དང་གཞན་དབང་རྣམ་པ་གཉིས་སུ་འདུས་
ཏེ༑ རྒྱུ་དང་རྣམ་པར་རྟོག་པ་གཉིས་གཞན་དབང་དང་། མིང་ཀུན་བཏགས་སུ་འདུས་པའི་
ཕྱིར། ཡང་དག་པའི་ཡེ་ཤེས་དང་གཞན་ལས་རབ་ཏུ་གྱུར་པའི་དེ་བཞིན་ཉིད་གཉིས་ནི་ཡོངས་
གྲུབ་པ་གཅིག་པུ་ཁོ་ནས་བསྡུས་པ་ཡིན་ནོ། །དགུ་པ་དབྱེ་བའི་དེ་ཁོ་ན་ཉིད་སྟོན་པ་ནི། བདུན་
ཏེ༑ འཇུག་པ་དང་། མཚན་ཉིད་དང་། རྣམ་པར་རིག་པ་དང་། གནས་པ་དང་། ལོག་པར་
སྒྲུབ་པ་དང་། རྣམ་པར་དག་པ་དང་། ཡང་དག་པར་སྒྲུབ་པའི་དེ་ཁོ་ནའོ། །འདིའི་དགོངས་པ་
ངེས་འགྲེལ་ལས་བཤད་དོ། །དེ་ལ་འཇུག་པའི་དེ་ཁོ་ན་ནི། ཀུན་བཏགས་དངགཞན་དབང་
རྣམ་པ་གཉིས་སུ་འདུས་སོ། །གནས་པ་དང་ངན་པར་ཞུགས་པ་གཉིས་ནི། གཞན་དབང་དང་
ཀུན་བཏགས་གཉིས་སུ་འདུས་ཏེ། རྒྱུ་རྐྱེན་གྱིས་རབ་ཏུ་ཕྱེ་བའི་ཕྱིར་དང་། ཀུན་ཏུ་རྟོག་པའི་
ཡུལ་ཡིན་པའི་ཕྱིར། མཚན་ཉིད་དངརྣམ་པར་རིག་པ་དངརྣམ་པར་དག་པདང་ཡང་དག་པར་
སྒྲུབ་པའི་དེ་ཁོ་ན་བཞི་པོ་ནི་ཡོངས་གྲུབགཅིག་པུར་འདུས་ཏེ། མཚན་ཉིད་ཀྱི་དེ་ཁོན་ཉིད་དང་
རྣམ་པར་དག་པའི་དེ་ཁོ་ན་ཉིད་གཉིས་ནི། འགྱུར་མེད་ཡོངས་གྲུབ་ཏུ་འདུས་ལ། ལྷག་མ་
གཉིས་ཕྱིན་ཅི་མ་ལོག་པའི་ཡོངས་གྲུབ་ཏུ་འདུས་པའི་ཕྱིར། །
བཅུ་པ་མཁས་པའི་དེ་ཁོ་ན་ཉིད་སྟོན་པ་ལ་གསུམ་སྟེ། སྤང་བྱ་བདག་ལྟ་བཤད་པ།
གཉེན་པོ་ངོ་བོ་ཉིད་གསུམ་དུ་བསྡུ་བ། བསྡུ་བྱ་ལ་མཁས་པ་བཤད་པའོ། །དང་པོནི། ཕུང་པོ་
ལ་མཁས་པའི་སྤང་བྱ་བདག་ལྟ་ནི། ཕུང་པོ་ལ་གཅིག་པུར་འཛིན་པའོ། ཁམས་ལ་མཁས་
པའི་སྤང་བྱ་བདག་ལྟ་ནི། མིག་སོགས་ལ་བདག་ཏུ་བཟུང་ནས་རྒྱུར་འཛིན་པའོ། །སྐྱེ་མཆེད་
ལ་མཁས་པའི་སྤང་བྱ་བདག་ལྟ་ནི། སྐྱེ་མཆེད་ལ་ཟ་བ་པོར་འཛིན་པའོ། །རྟེན་འབྲེལ་ལ་
མཁས་པའི་སྤང་བྱ་བདག་ལྟ་ནི། བདག་ལེགས་ཉེས་ཐམས་ཅད་བྱེད་པ་པོར་འཛིན་པའོ །
གནས་དང་གནས་མ་ཡིན་པ་ལ་མཁས་པའི་སྤང་བྱ་བདག་ལྟ་ནི། བདག་དབང་སྒྱུར་བྱེད་དུ་
-3 2 0 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༡
འཛིན་པའོ། །དབང་པོ་ལ་མཁས་པའི་སྤང་བྱ་བདག་ལྟ་ནི། བདག་བདག་པོའི་དོན་དུ་འཛིན་
པའོ། །དུས་ལ་མཁས་པའི་སྤང་བྱ་བདག་ལྟ་ནི། བདག་རྟག་པར་འཛིན་པའོ །བདེན་པ་ལ་
མཁས་པའི་སྤང་བྱ་བདག་ལྟ་ནི། བདག་ཀུན་ནས་ཉོན་མོངས་པ་དང་རྣམ་པར་དག་པའི་
གནས་སུ་འཛིན་པའོ། །ཐེག་པ་ལ་མཁས་པའི་སྤང་བྱབདག་ལྟ་ནི། བདག་རྣལ་འབྱོར་ཅན་དུ་
འཛིན་པའོ། །འདུས་བྱས་དང་འདུས་མ་བྱས་ལ་མཁས་པའི་སྤང་བྱ་བདག་ལྟནི། བདག་སྔར་
མ་གྲོལ་བ་ལས་ཕྱིས་གྲོལ་བར་འཛིན་པའོ། །ཡུལ་བཅུ་པོ་འདི་དག་ལ་བདག་གི་བྱེད་པར་ལྟ་
བ་སྤང་བྱ་བདག་ལྟའོ། །གཉིས་པ་གཉེན་པོ་ངོ་བོ་ཉིད་གསུམ་དུ་བསྡུ་བ་ནི། ཕུང་པོ་ལྔའི་
གཟུགས་ཀྱི་ཕུང་པོ་ལ་གསུམ་སྟེ། ཀུན་ཏུ་རྟོག་པས་ཀུན་བཏགས་པའི་གཟུགས་དང་། རྣམ་
པར་རྟོག་པས་རྣམ་པར་བཏགས་པའི་དོན་གྱི་གཟུགས་དང་། ཆོས་ཉིད་དོན་གྱི་གགས་ཏེ།
ངོ་བོ་ཉིད་གསུམ་པོ་དེ་དང་དེར་གཟུགས་ཀྱི་ཕུང་པོ་འདུས་པ་དེ་བཞིན་དུ། ཕུང་པོ་ལྷག་མ་དང་།
ཁམས་དང་། སྐྱེ་མཆེད་སོགས་ཀྱང་རིག་པར་བྱའོ། །
གསུམ་པ་གང་ལ་མཁས་པའི་ཡུལ་བཤད་པ་ནི། ཕུང་ཁམས་སྐྱེ་མཆེད་བཤད།
རྟེན་ཅིང་འབྲེལ་འབྱུང་བཤད། གནས་དང་གནས་མིན་པ་བཤད། དབང་པོ་དང་དུས་གསུམ་
བཤད། འཕགས་པའི་བདེན་པ་བཤད། ཐེག་པ་གསུམ་བཤད། འདུས་བྱས་དང་འདུས་མ་
བྱས་བཤད་པའོ། །དེ་ལ་ཐོག་མར་ཕུང་པོའི་དོན་བཤད་པ་ནི། དོན་གསུམ་སྟེ། དུ་མ་འདུས་
པ་ ཉིད་ཀྱི་དོན། ཐམས་ ཅད་བསྡུས་པའི་དོན། ཡོངས་སུ་ཕྱེ་བའི་དོན་ནོ། །དང་པོ་ནི།
གཟུགས་དུ་མ་འདུས་པ་ལ་གཟུགས་ཀྱི་ཕུང་པོའི་དོན་དུ་བཤད་པ་ཡིན་ལ། གཉིས་པའི།
གཟུགས་ཐམས་ཅད་ཕྱོགས་གཅིག་ཏུ་བསྡུས་པ་ལགཟུགས་ཀྱི་ཕུང་པོའི་དོན་དུ་བཤད་པ་དང་
གསུམ་པ་ནི། གཟུགས་དང་ཚོར་བ་སོགས་སོ་སོར་རྣམ་པར་ཕྱེ་ནས་ཐ་དད་དུ་ཕུང་པོ་རེ་རེར་
རྣམ་པར་འཇོག་པའོ། ཁམས་བཤད་པ་ནི། འཛིན་པའི་ས་བོན་གྱི་དོན་ནི་མིག་ལ་སོགས་པའི་
，
，
- 3 2_1 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁམས་ཀྱི་དོན་དུ་འདོད་དོ། །གཟུང་བའི་ས་བོན་གྱི་དོན་ནི་གཟུགས་སོགས་ཡུལ་གྱི་ཁམས་ཀྱི་
དོན་དུ་འདོདདོ། །གཟུགས་སོགས་དེ་དག་འཛིན་པར་བྱེད་པའི་ས་བོན་གྱི་དོནནི་མིག་གིརྣམ་
ཤེས་སོགས་ཀྱི་དོན་ནོ། །འདི་དག་ནི་སྐྱེ་མཆེད་ལས་གཞན་ཁམས་ཀྱི་དོན་དུ་འདོད་དོ། །མིག་
སོགས་ནང་གི་དབང་པོ་དྲུག་པོ་ཆོས་ཅན། སྐྱེ་མཆེད་ཅེས་བྱ་སྟེ། ཉེ་བར་སྤྱོད་པ་ཚོར་བ་འབྱུང་
བའི་སྒོ་ཡིན་པའི་ཕྱིར། གཟུགས་སོགས་ཡུལ་དྲུག་ཆོས་ཅན། སྐྱེ་མཆེད་ཅེས་བྱ་སྟེ། གཟུགས་
སོགས་དོན་རྣམས་ལས་ཡོངས་སུ་སྤྱོད་པའི་ཉེར་སྤྱོད་འབྱུང་བའི་སྒོ་ཡིན་པའི་ཕྱིར། ཉེར་སྤྱོད་
ནི་རྣམ་ཤེས་སོ། །ཉེར་སྤྱོད་འབྱུང་བའི་སྒོ་ནི། སྔ་མ་གཉིས་ལས་གཞན་སྐྱེ་མཆེད་ཀྱི་དོན་ཡིན་
ནོ༑ །རྟེན་འབྲེལ་བཤད་པ་ནི། གང་ཁོང་དུ་ཆུད་པས་རྒྱུ་དང་འབྲས་བུ་དངརྩོལ་བ་སྟེ་བྱེད་པ་
ལ་སྒྲོ་འདོགས་མེད་ཅིང་སྐུར་འདེབས་མེད་པའོ། །དེ་ལ་རྒྱུ་ལ་སྒྲོ་འདོགས་པ་ནི། སྐྱེད་བྱེད་ཀྱི་
རྒྱུ་བོར་ནས་གཙོ་བོ་སོགས་ལ་རྒྱུར་རྟོག་པའོ། །རྒྱུ་ལ་སྐུར་པ་འདེབས་པ་ནི། རྒྱུ་མེད་པར་རྟོག་
པའོ། །འབྲས་བུ་ལ་སྒྲོ་འདོགས་པ་ནི། བདེ་སྡུག་སོགས་བདག་དང་གཙོ་བོ་སོགས་ཀྱི་འབྲས་
བུ་ལ་རྟོག་པའོ། །འབྲས་བུ་ལ་སྐུར་པ་འདེབས་པ་ནི། འབྲས་བུ་མེད་པར་ལྟ་བའོ། །བྱེད་པ་
ལ་སྒྲོ་འདོགས་པ་ནི། བདེ་སྡུག་སོགས་གཙོ་བོ་སོགས་ཀྱི་བྱེད་པ་ལས་འབྱུང་བར་རྟོག་པའོ། །
བྱེད་པ་ལ་སྐུར་པ་འདེབས་པ་ནི། བདེ་སྡུག་སོགས་ལེགས་ཉེས་ཀྱི་བྱེད་པ་ལས་འབྱུང་བ་མིན་
པར་རྟོག་པའོ། །གནས་དང་གནས་མིན་པ་བཤད་པ་ནི། གཞན་དབང་བདུན་གྱིས་སྟོན་ཏེ།
མི་འདོད་པ་གཞན་དབང་ནི། ཉེས་པར་སྤྱོད་པས་མི་འདོད་བཞིན་དུ་ངན་འགྲོར་འགྲོ་བའོ། །
འདོད་པ་གཞན་དབང་གི་དོན་ནི། ལེགས་པར་སྤྱད་པའི་དབང་གིས་བདེ་འགྲོར་སྐྱེ་བ་ལྟ་བུའོ།
རྣམ་པར་དག་པ་གཞན་གྱི་དབང་ནི། སྒྲིབ་པ་མ་སྤངས་པར་རྣམ་པར་དག་པ་མི་ཐོབ་པ་ལྟ་
བུའོ། །མཉམ་དུ་བྱུང་བ་གཞན་དབང་ནི། སངས་རྒྱས་གཉིས་འཇིག་རྟེན་གྱི་ཁམསགཅིག་ཏུ་
འགྲན་ཟླ་མེད་པའི་ལས་བསགས་པས་ལྷན་ཅིག་ཏུ་མི་འབྱུང་བ་ལྟ་བུའོ། །དབང་བྱེད་པ་
-
.
- 3 2 2 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། །༡
གཞན་དབང་ནི། བུད་མེད་ཀྱི་རྟེན་གྱིས་འཁོར་ལོ་རིན་པོ་ཆེ་ལ་སོགས་པ་བདུན་ལ་དབང་བྱེད་
པའི་ནུས་པ་མེད་པ་ལྟ་བུའོ། །འཐོབ་པ་གཞན་གྱི་དབང་ནི། བུད་མེད་ཀྱི་རྟེན་ལ་རང་སངས་
རྒྱས་དང་སངས་རྒྱས་མི་ཐོབ་པ་ལྟ་བུའོ། །ཀུན་ཏུ་སྤྱོད་པ་གཞན་གྱི་དབང་ནི། འཕགས་པས་
སྲོག་གཅོད་སོགས་ཀུན་ཏུ་མི་སྤྱོད་པ་ལྟ་བུའོ། །བདུན་པོ་འདི་དག་ནི་སྔ་མ་ལས་གཞན་གཞན་
དབང་ཉིད་ཀྱི་དོན་ནོ། །དབང་པོ་ཉི་ཤུ་རྩ་གཉིས་བཤད་པ་ནི། མིག་ནས་ཡིད་ཀྱི་བར་དྲུག་ནི་
ཆོས་ཅན། དབང་པོ་ཡིན་ཏེ། ཡུལ་འཛིན་པའི་རྣམ་པར་ཤེས་པ་སྐྱེད་པ་ལ་དབང་བྱེད་པའི་
ཕྱིར། སྲོག་ཆོས་ཅན། དབང་པོ་ཡིན་ཏེ། རིས་མཐུན་གནས་པ་ལ་དབང་བྱེད་པའི་ཕྱིར། ཕོ་
མོའི་དབང་པོ་གཉིས་ནི་ཆོས་ཅན། དབང་པོ་ཡིན་ཏེ། མངལ་གནས་ཀྱི་སྐྱེ་བ་རྒྱུན་མི་ཆད་པ་ལ་
དབང་བྱེད་པའི་ཕྱིར། ཚོར་བ་བདེ་བ་ནས་བཏང་སྙོམས་ཀྱི་བར་ལྔ་ཆོས་ཅན། དབང་པོ་ཡིན་
ཏེ༑ དགེ་སྡིག་གི་འབྲས་བུ་ཉེ་བར་སྤྱོད་པ་ལ་དབང་བྱེད་པའི་ཕྱིར། དད་པ་ནས་ཤེས་རབ་ཀྱི་
བར་ལྔ་ཆོས་ཅན། དབང་པོ་ཡིན་ཏེ། འཇིག་རྟེན་པའི་རྣམ་པར་དག་པ་ལ་དབང་བྱེད་པའི་
ཕྱིར། ཀུན་ཤེས་བྱེད་པ་དང་། ཀུན་ཤེས་པ་དང༌། ཀུན་ཤེས་ལྡན་པའི་དབང་པོ་ཆོས་ཅན།
དབང་པོ་ཡིན་ཏེ། འཇིག་རྟེན་ལས་འདས་པའི་རྣམ་པར་དག་པ་ཐོབ་པ་ལ་དབང་བྱེད་པའི་
ཕྱིར། དེས་ན་རྣམ་བྱང་གི་དབང་པོ་བརྒྱད་ནི་འཇིག་རྟེན་དང་འཇིག་རྟེན་ལས་འདས་པའི་རྣམ་
པར་དག་པ་གཉིས་ལ་དབང་བྱེད་པའི་ཕྱིར་དབང་པོའོ། །དུས་བཤད་པ་ནི། འབྲས་བུ་དང་རྒྱུ་
རྣམས་སྤྱད་ཟིན་པ་ནི་འདས་པའི་དོན་ནོ། །རྒྱུ་སྤྱད་ཟིན་པ་ནི་འབྲས་བུཕྱུང་ཟིན་པའོ། །འབྲས་
བུ་སྤྱད་ཟིན་པ་ནི་འབྲས་བུ་མྱོང་ནས་ཟད་པའོ། །རྒྱུ་སྤྱད་ཟིན་འབྲས་བུ་སྤྱད་མ་ཟིན་པ་ནི་ད་ལྟ་
བའི་དོན་ནོ། །འདས་པ་དང་ད་ལྟ་བའི་དོན་བཤད་པ་དེ་བཞིན་དུ་མ་འོངས་པའི་དོན་ནི་རྒྱུ་
འབྲས་གཉིས་ཀ་མ་སྤྱད་པ་ཡིན་ཏེ། འདི་ནི་སྔ་མ་ལས་གཞན་དུས་ཀྱི་དོན་ཡིན་ནོ། །བདེན་པ་
བཤད་པ་ལ། ཟག་བཅས་ཀྱི་ཚོར་བ་རྒྱུ་དང་བཅས་པ་ནི་སྡུག་བསྔལ་གྱི་དོན་ནོ། །སྡུག་བསྔལ་
- 3 2 3 -



0
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དེ་ཡི་རྒྱུ་ལས་དང་ཉོན་མོངས་པ་ནི་ཀུན་འབྱུང་སྟེ། ཡང་སྲིད་འགྲུབ་པར་བྱེད་པའི་ཕྱིར། སྡུག་
ཀུན་དེ་གཉིས་ཞི་བ་ནི་འགོག་བདེན་ནོ། །སྡུག་ཀུན་གྱི་གཉེན་པོའི་དོན་དང་ལྡན་པའི་ཕྱིར་ན་
ལམ་བདེན་ཏེ། འདི་དག་ནི་སྔ་མ་ལས་གཞན་བདེན་བཞི་དག་ཏུ་འདོད་དོ། །ཐེག་པ་གསུམ་
བཤད་པ་ནི། མྱང་འདས་ཀྱི་ཡོན་ཏན་དང་འཁོར་བའི་སྐྱོན་སློབ་དཔོན་གཞན་ལས་ཤེས་པས་
འཁོར་བ་ལ་ངེས་པར་འབྱུང་བ་ནི་ཉན་ཐོས་ཀྱི་ཐེག་པའོ། །འཁོར་འདས་ཀྱི་སྐྱོན་ཡོན་སློབ་
དཔོན་གཞན་ལ་མ་ལྟོས་པར་བདག་གིས་ཤེས་ནས་ངེས་པར་འབྱུང་བ་ནི་རང་རྒྱལ་གྱི་ཐེག་
པའོ། །འཁོར་འདས་ཀྱི་སྐྱོན་ཡོན་ལ་ཐ་དད་དུ་རྣམ་པར་མི་རྟོག་པར་མཉམ་པ་ཉིད་དུ་ཤེས་
ནས་ངེས་པར་འབྱུང་བའི་ཕྱིར་ཐེག་པ་ཆེན་པོ་ཞེས་བྱའོ། འདི་དག་ནི་སྔ་མ་ལས་གཞན་ཐེག་པ་
ཞེས་བྱའོ། །འདུས་བྱས་དང་འདུས་མ་བྱས་བཤད་པ་ནི། ཐ་སྙད་བཏགས་པ་དང་བཅས་སྐྱེ་
བྱེད་ཀྱི་རྒྱུ་དང་བཅས་པའི་རྒྱུ་མཚན་གྱིས་རབ་ཏུ་ཕྱེ་བ་ནི་འདུས་བྱས་སོ། །ཐ་སྙད་དང་སྐྱེ་
འགག་རབ་ཏུ་ཞི་བའི་དོན་དང་བཅས་པ་ནི་འདུས་མ་བྱས་སོ། །འདི་གཉིས་ནི་མཁས་པར་བྱ་
བའི་ཡུལ་བཅུའི་ཐ་མ་ཉིད་དུ་བསྟན་པ་ཡིན་ནོ། །དེ་ཁོ་ནའི་ལེའུར་བཅད་པ་སྟེ། ལེའུ་གསུམ་
པའི་བཤད་པའོ། །། །
༈ བཞི་པ་གཉེན་པོ་སྒོམ་པ་བཤད་པ་ལ་གསུམ་སྟེ། གཉེན་པོ་སྒོམ་པ་དངོས་དང་།
གཉེན་པོ་སྐྱེ་བའི་གནས་བཤད་པ་དང༌། གཉེན་པོ་ལས་འབྲས་བུ་ཐོབ་ཚུལ་ལོ། །དང་པོ་ལ་
གཉིནཏེ། རྒྱས་པར་བཤད་པདང་། དོན་བསྡུབའོ། །དང་པོ་ལབཞི་སྟེ། ཚོགས་ལམ་
སྒོམ་པ། སྦྱོར་ལམ་སྒོམ་པ། མཐོང་ལམ་སྒོམ་པ། སྒོམ་ལམ་སྒོམ་པའོ། དང་པོ་ལ་དྲན་པ་
ཉེར་བཞག་སྒོམ་པ། ཡང་དག་སྤོང་བཞི་སྒོམ་པ། རྫུ་འཕྲུལ་རྐང་པ་སྒོམ་པའོ། །དང་པོ་ནི།
ཐར་པ་ཐོབ་པར་འདོད་པས་བདེན་པ་བཞིའི་བླང་དོར་ལ་འཇུག་པར་བྱ་བ་ཡིན་པས། བདེན་
པ་བཞི་ལ་འཇུག་པའི་དོན་དུ་ཐོག་མར་དྲན་པ་ཉེར་བཞག་བཞི་སྒོམ་མོ། །ཇི་ལྟར་དེ་ལས་
-3
2
4



，
，
，
，
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༡
བདེན་པ་བཞི་ལ་འཇུག་ཅེ་ན། ལུས་དྲན་པ་ཉེ་བར་བཞག་པ་བསྒོམས་པས་སྡུག་བསྔལ་གྱི་
བདེན་པ་ལ་འཇུག་སྟེ། ལུས་གནས་ངན་ལེན་གྱི་སྡུག་བསྔལ་གྱིས་རབ་ཏུ་ཕྱེ་བར་རྟོགས་པའི་
ཕྱིར་རོ། །ཚོར་བ་དྲན་པ་ཉེར་བཞག་བསྒོམས་པས་ཀུན་འབྱུང་གི་བདེན་པ་ལ་འཇུག་སྟེ།
ཚོར་བས་ཀུན་འབྱུང་གི་གཙོ་བོ་སྲིད་པའི་རྒྱུ་བྱེད་པར་རྟོགས་པའི་ཕྱིར་རོ། །སེམས་དྲན་པ་
ཉེར་བཞག་བསྒོམས་པས་འགོག་པའི་བདེན་པ་ལ་འཇུག་སྟེ། བདག་ཏུ་ལྟ་བའི་གཞི་སེམས་
བདག་མིན་པར་ཤེས་པས་བདག་ཆད་ཀྱིས་དོགས་པའི་འཇིགས་པ་དང་བྲལ་ནས་འགོག་པ་
མངོན་དུ་བྱེད་པ་ལ་འཇུག་པའི་ཕྱིར། ཆོས་དྲན་པ་ཉེར་བཞག་བསྒོམས་པས་ལམ་གྱི་བདེན་པ་
ལ་འཇུག་སྟེ། སྤང་བྱ་དང་སྤོང་བྱེད་ཀྱི་གཉེན་པོ་ལ་མ་རྨོངས་པའི་ཕྱིར་རོ། །གཉིས་པ་ཡང་
དག་སྤོང་བཞི་སྒོམ་ཚུལ་ནི། སྤང་བྱ་མི་མཐུན་ཕྱོགས་དང་སྤོང་བྱེད་གཉེན་པོ་རྣམ་པ་ཐམས་
ཅད་དུ་ཡོངས་སུ་ཤེས་པར་བྱས་ནས། མི་མཐུན་ཕྱོགས་དེ་དག་སྐྱེས་པ་དང་མ་སྐྱེས་པ་སྤོང་
བའི་ཕྱིར་དང་། གཉེན་པོ་མ་སྐྱེས་པ་བསྐྱེད། སྐྱེས་པ་སྤེལ་བའི་བརྩོན་འགྲུས་རྣམ་པ་བཞི་དག་
རབ་ཏུ་འབྱུང་བ་ལ་ཡང་དག་སྤོང་བཞི་ཞེས་བརྗོད་དོ། །
གསུམ་པ་རྫུ་འཕྲུལ་རྐང་པ་བཤད་པ་ལ་གསུམ་སྟེ། རྫུ་འཕྲུལ་གྱི་རྐང་པའིཏིང་ངེ་
འཛིན་ངོས་གཟུང་བ་དང་། ཉེས་པ་སྤོང་བྱེད་ཀྱི་གཉེན་པོ་ལས་འབྱུང་བར་བསྟན་པ་དང༌།
ཉེས་པ་སྤོང་བྱེད་ཀྱི་གཉེན་པོ་བཤད་པའོ། །དང་པོ་ནི། བརྩོན་འགྲུས་བརྩམསཏེ་སེམས་རྩེ་
གཅིག་པ་དེར་གནས་ནས་སེམས་ལས་སུ་རུང་བར་བྱེད་པ་ཉིད་ཀྱི་ངོ་བོ་སྟེ། འདི་ལ་བརྟེན་
ནས་མངོན་པར་ཤེས་པ་ལ་སོགས་པའི་དོན་རྣམས་ཐམས་ཅད་འབྱོར་པར་འགྱུར་བས་དེའི་
བྱེད་ལས་བྱེད་དོ། །ཚིག་རྐང་འདི་གཉིས་ཀྱིས་ངོ་བོ་དང་བྱེད་ལས་གཉིས་བཤད་དོ། །གྲོགས་
འདུན་པ་དང༌། བརྩོན་འགྲུས་དང༌། སེམས་དང༌། དཔྱོད་པའི་བྱེ་བྲག་གིས་ཏིང་ངེ་འཛིན་
བཞིར་བསྟན་ཏོ། །གཉིས་པ་ནི། ཉེས་པ་ལྔ་སྤོང་བའི་འདུ་བྱེད་བརྒྱད་བརྟེན་པའི་རྒྱུ་ལས་བྱུང་
ཐ3 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའོ། །སྤང་བྱའི་ཉེས་པ་ལྔ་ནི། ཏིང་ངེ་འཛིན་གྱི་སྦྱོར་བ་ལ་སྒྲིབ་པར་བྱེད་པའི་ལེ་ལོ་དང་།
གདམས་ངག་རྣམས་བརྗེད་པ་དང་གཉིས་སོ། །དངོས་གཞི་ལ་སྒྲིབ་བྱེད་བྱིང་བ་དང་། རྒོད་པ་
དང༌། ཏིང་ངེ་འཛིན་ཁྱད་པར་དུ་འགྱུར་བའི་མི་མཐུན་ཕྱོགས་གཉེན་པོ་འདུ་མི་བྱེད་པ་དང་།
བྱིང་རྒོད་ཞི་བ་ན་གཉེན་པོ་འདུ་བྱེད་པ་སྟེ། འདི་དག་ནི་ཏིང་ངེ་འཛིན་གྱི་ཉེས་པ་ལྔར་འདོད་དོ།།
གསུམ་པ་ཉེས་པ་སྤོང་བྱེད་ཀྱིགཉེན་པོ་བཤད་པནི། ཉེས་པ་སྤོང་བའི་འདུ་བྱེད་བརྒྱད་དེ། ལེ་
ལོ་སྤྱོང་བྱེད་ལ་བཞི་སྟེ། འདུན་པདང་། རྩོལ་བ་དང་། དད་པ་དང་། ཤིན་ཏུ་སྦྱངས་པའོ། །དེ་
ལ་རྩོལ་བའི་གནས་ནི་འདུན་པ་ཡིན་ལ། འདུན་པ་དེ་ལ་གནས་པ་ནི་རྩོལ་བའོ། །འདུན་པའི་
རྒྱུ་ནི་དད་པའོ། །ཤིན་ཏུ་སྦྱངས་པ་ནི་རྩོལ་བའི་འབྲས་བུ་ཉིད་དུ་འདོད་དོ། །སྤོང་བའི་འདུ་
བྱེད་ལྷག་མ་བཞི་ལས། དྲན་པས་ནི་གདམས་ངག་བརྗེད་པའི་གཉེན་པོ་བྱེད་དེ། གདམས་
ངག་གི་དམིགས་པ་མི་བརྗེད་པར་འཛིན་པར་འགྱུར་བའི་ཕྱིར། ཤེས་བཞིན་གྱིས་བྱིང་རྒོད་ཀྱི་
གཉེན་པོ་བྱེད་དེ། ཏིང་ངེ་འཛིན་གྱི་ཉེས་པ་བྱིང་བ་དང་རྒོད་པ་འབྱུང་བ་རྟོགས་པའི་ཕྱིར།
སེམས་པས་ནི་གཉེན་པོ་འདུ་མི་བྱེད་པའི་གཉེན་པོ་བྱེད་དེ། བྱིང་རྒོད་དེ་དག་སྤོང་བའི་དོན་དུ་
གཉེན་པོ་སླར་ཡང་མངོན་པར་འདུ་བྱེད་པའི་ཕྱིར་རོ། །བཏང་སྙོམས་ཀྱིས་ནི་བྱིང་རྒོད་མེད་
པའི་དུས་སུ་གཉེན་པོ་ལ་ཧ་ཅང་རྩོལ་བའི་གཉེན་པོ་བྱེད་དེ། བྱིང་རྒོད་ཞི་བའི་ཚེ་སེམསརྣལ་
དུ་འཇུག་པར་བྱེད་པའི་ཕྱིར་རོ། ། །
གཉིས་པ་སྦྱོར་ལམ་གྱི་སྒོམ་ཚུལ་བསྟན་པ་ནི། ཐར་པའི་ཆ་དང་མཐུན་པ་བསྐྱེད་
ཟིན་ནས་སྦྱོར་ལམ་འབྱུང་བས་དེ་ལ་བསྒོམ་པར་བྱ་བའི་དབང་པོ་ལྔ་ནི། དད་པའི་དབང་པོས་
ནི་བདེན་བཞིའི་བླང་དོར་ལ་འདུན་པ་ལ་དབང་བྱེད། བརྩོན་འགྲུས་ཀྱི་དབང་པོས་ནི་བདེན་
བཞིའི་བླང་དོར་ལ་སྦྱོར་བ་ལ་དབང་བྱེད། དྲན་པའི་དབང་པོས་དམིགས་པ་བརྗེད་པར་མི་
འགྱུར་བ་ལ་དབང་བྱེད། ཏིང་ངེ་འཛིན་གྱི་དབང་པོས་སེམས་མི་འཕྲོ་བ་ལ་དབང་བྱེད། ཤེས་
-3 2 6 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༼༡
རབ་ཀྱི་དབང་པོས་ཀྱང་ཆོས་རྣམ་པར་འབྱེད་པ་ལ་དབང་བྱེད། ཡང་ངེས་འབྱེད་ཆ་མཐུན་ལ་
བསྒོམ་པར་བྱ་བའི་སྟོབས་ལྔ་ནི། དད་པ་སོགས་ཀྱི་དབང་པོ་ལྔ་པོ་མི་མཐུན་ཕྱོགས་ཀྱིས་ཟིལ་
གྱིས་མི་གནོན་པའི་དུས་སུ་སྟོབས་ཞེས་བྱ་སྟེ། མི་མཐུན་ཕྱོགས་སྲབ་པའི་ཕྱིར་རོ། །དད་
སོགས་ལྔའི་གོ་རིམ་ནི་སྔ་མ་སྔ་མའི་འབྲས་བུ་ཕྱི་མ་ཕྱི་མ་ཡིན་ནོ། །འདི་དག་ངེས་འབྱེད་ཆ་
མཐུན་དུ་གཞག་ཚུལ་ནི། ངེས་པར་འབྱེད་པའི་ཆ་དང་མཐུན་པ་དྲོད་རྩེ་གཉིས་ལ་དབང་པོ་
རྣམས་གཞག་ལ། བཟོད་མཆོག་གཉིས་ལནི་སྟོབས་རྣམསགཞག་གོ ། །
གསུམ་པ་མཐོང་ལམ་སྒོམ་ཚུལ་ནི། མཐོང་ལམ་དུ་བྱང་ཆུབ་ཡན་ལག་བདུན་
འབྱུང་བས་དེ་བསྟན་པ་ནི། དྲན་པ་ཡང་དག་བྱང་ཆུབ་ཀྱི་ཡན་ལག་ནས་བཏང་སྙོམས་ཀྱི་བར་
བདུན་ལས། ཆོས་རབ་ཏུ་རྣམ་འབྱེད་ནི་རང་བཞིན་གྱི་ཡན་ལག་ཡིན་ཏེ། བྱང་ཆུབ་ཀྱི་ངོ་བོ་
ཡིན་པའི་ཕྱིར། དྲན་པ་ནི་གནས་ཀྱི་ཡན་ལག་ཡིན་ཏེ། ཡན་ལག་གཞན་རྣམས་འབྱུང་བར་
བྱེད་པའི་ཕྱིར། གསུམ་པ་བརྩོན་འགྲུས་ནི་ངེས་པར་འབྱུང་བའི་ཡན་ལག་ཡིན་ཏེ། མི་མཐུན་
ཕྱོགས་ལས་འདའ་བར་བྱེད་པའི་ཕྱིར། བཞི་པ་དགའ་བ་ནི་ཕན་ཡོན་གྱི་ཡན་ལག་ཡིནཏེ།
ལུས་སེམས་ལ་ཕན་འདོགས་པའི་ཕྱིར། ཤིན་ཏུ་སྦྱངས་པ་དང་ཏིང་ངེ་འཛིན་དང་བཏང་སྙོམས་
རྣམ་པ་གསུམ་ནི་ཉོན་མོངས་པ་མེད་པའི་ཡན་ལག་ཡིན་ནོ། །གསུམ་པོ་འདི་དག་ལས་ཤིན་ཏུ་
སྦྱངས་པ་ནི་ཉོན་མོངས་པ་མེད་པའི་གཞི་དང༌། ཏིང་ངེ་འཛིན་ནི་ཉོན་མོངས་པ་མེད་པའི་
གནས་དང་། བཏང་སྙོམས་ནི་ཉོན་མོངས་པ་མེད་པའི་ངོ་བོ་ཉིད་དུ་བསྟན་པར་བྱ་བ་ཡིན་པའི་
ཕྱིར་རོ། །ཤིན་ཏུ་སྦྱངས་པས་ཉོན་མོངས་པ་སྤོང་བའི་རྟེན་བྱེད་པའི་ཕྱིར་དང་། ཏིང་ངེ་འཛིན་
གྱིས་ཉོན་མོངས་པ་སྤོང་བའི་གནས་བྱེད་པ་བསྐྱེད་པའི་ཕྱིར་དང་། བཏང་སྙོམས་ནི་ཉོན་
མོངས་པ་མེད་པའི་གནས་སྐབས་ཀྱིས་བསྡུས་པའི་ཕྱིར་རོ། །
བཞི་པ་སྒོམ་ལམ་གྱི་སྒོམ་ཚུལ་ལ། འཕགས་ལམ་ཡན་ལག་བརྒྱད་བཤད་པ་ནི།
3 2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒོམ་ལམ་གྱི་མི་མཐུན་ཕྱོགས་ཀྱི་གཉེན་པོ་ནི། འཕགས་ལམ་ཡན་ལག་སྟེ། དེནི་ཡང་དག་
པའི་ལྟ་བ་ནས་ཏིང་ངེ་འཛིན་གྱི་བར་བརྒྱད་དོ། །དེ་ལ་ཡང་དག་པའི་ལྟ་བ་ནི་ཡུལ་ཡོངས་སུ་
གཅོད་པར་བྱེད་པའི་ཡན་ལག་ཡིན་ཏེ། མཐོང་ལམ་དུ་རྟོགས་པའི་དོན་རྗེས་ཐོབ་ཀྱི་ཤེས་རབ་
ཀྱིས་ཡོངས་སུ་གཅོད་པར་བྱེད་པའི་ཕྱིར། ཡང་དག་པའི་རྟོག་པ་དང་ངག་གཉིས་ནི་གོ་བར་
བྱེད་པའི་ཡན་ལག་ཡིན་ཏེ། ལྟ་བས་དཔྱད་པའི་དོན་རྟོག་པས་ཀུན་ནས་བསླངས་ནས་དག་
གིས་གཞན་ལ་གོ་བར་བྱེད་པའི་ཕྱིར་རོ། །ངག་དང་ལས་ཀྱི་མཐའ་དང་འཚོ་བ་རྣམ་པ་གསུམ་
ནི་གཞན་ཡིད་ཆེས་པར་བྱེད་པའི་ཡན་ལག་ཡིན་ཏེ། ངག་གིས་ལྟ་བ་རྣམ་དག་དང་ལྡན་པར་
གཞན་ལ་རྣམ་པར་རིག་པར་བྱེད་པའི་ཕྱིར་དང་། ལས་ཀྱི་མཐས་ཚུལ་ཁྲིམས་རྣམ་དག་དང་
ལྡན་པ་དང༌། འཚོ་བས་ཡོ་བྱད་བསྙུངས་པ་དང་ལྡན་པར་གཞན་ལ་རྣམ་པར་རིག་པར་བྱེད་
པའི་ཕྱིར། མི་མཐུན་ཕྱོགས་ཀྱི་གཉེན་པོའི་ཡན་ལག་ནི་ལྷག་མ་གསུམ་སྟེ། རྩོལ་བས་སྒོམ་
སྤང་གི་ཉོན་མོངས་པའི་གཉེན་པོ་བྱེད་པའི་ཕྱིར་དང་། ཏིང་ངེ་འཛིན་གྱིས་ཉེ་བའི་ཉོན་མོངས་
པའི་གཉེན་པོ་བྱེད་པའི་ཕྱིར་དང༌། དྲན་པས་མངོན་ཤེས་ལ་སོགས་པའི་ཡོན་ཏན་ལ་དབང་
འབྱོར་པའི་སྙོམས་འཇུག་གི་སྒྲིབ་པའི་གཉེན་པོ་བྱེད་པའི་ཕྱིར། གཉིས་པ་མདོར་བསྡུས་ནས་
བསྟན་པ་ནི། ཚོགས་སྦྱོར་གྱི་གནས་སྐབས་སུ་དྲན་པ་ཉེར་གཞག་སོགས་ཀྱི་སྒོ་ནས་ལམ་སྒོམ་
པ་ནི། བདག་མེད་ཀྱི་དོན་སྤྱི་ལ་བདག་མེད་ཀྱི་ངོ་བོར་ཞེན་པས་ཕྱིན་ཅི་ལོག་ཡིན་ལ། ཐོས་
བསམ་གྱི་རྗེས་སུ་འབྲང་བས་ཕྱིན་ཅི་མ་ལོག་པ་དང་རྗེས་སུ་མཐུན་ནོ། །མཐོང་ལམ་དང་སྒོམ་
ལམ་གྱིགནས་སྐབས་སུ་བྱང་ཆུབ་ཡན་ལག་སོགས་ཀྱི་སྒོ་ནས་ལམ་སྒོམ་པ་ནི། བདག་མེད་
མངོན་སུམ་དུ་མཐོང་བས་ཕྱིན་ཅི་ལོག་ལས་ལྡོག་པ་དང༌། སྒྲིབ་པ་དང་བཅས་པས་ཕྱིན་ཅི་
ལོག་རྗེས་སུ་འབྲེལ་བ་དང་བཅས་པའོ། །གོམས་པ་མཐར་ཕྱིན་པ་མི་སློབ་པའི་གནས་སྐབས་
ཀྱི་སྒོམ་པ་ནི། ངོ་བོ་ཕྱིན་ཅི་མ་ལོག་ཅིང་སྒྲིབ་པ་སྤངས་པས་ཕྱིན་ཅི་ལོག་རྗེས་སུ་འབྲེལ་བ་
-
--
-3 2 8 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༡
ཡང་མེད་པའོ། །ཞར་ལ་བྱང་སེམས་ཀྱི་གཉེན་པོ་སྒོམ་ཚུལ་ཁྱད་པར་འཕགས་པར་སྟོན་པནི།
བྱང་ཆུབ་སེམས་དཔའ་རྣམས་ཀྱི་ནི། །དམིགས་དང་ཡིད་ལ་བྱེད་པ་དང༌། །ཐོབ་པས་དེའི་
ཁྱད་པར་འཕགས། །ཞེས་པ་སྟེ། བྱང་སེམས་རྣམས་ཉན་རང་ལས་ཁྱད་པར་རྣམ་པ་གསུམ་
གྱིས་འཕགས་ཏེ། ཉན་ རང་རྣམས་རང་རྒྱུད་དུ་གཏོགས་པའི་ལུས་དང་ཚོར་བ་སོགས་ལ་
དམིགས་ལ། བྱང་སེམསརྣམས་རངགཞན་གཉིསཀའི་རྒྱུད་ཀྱི་ལུས་སོགས་ལ་དམིགས་ནས་
སྒོམ་པ་དང་། ཉན་རང་རྣམས་ལུས་མི་རྟག་སོགས་མཚན་མ་ཡིད་ལ་བྱེད་ཅིང་སྒོམ་ལ། བྱང་
སེམས་རྣམས་མི་དམིགས་པའི་ཚུལ་ཡིད་ལ་བྱེད་པ་དང་། ཉན་རང་རྣམས་ལུས་མི་གཙང་བ་
སོགས་དང་འབྲལ་ཞིང་དམན་པའི་མྱང་འདས་ཐོབ་པའི་ཕྱིར་སྒོམ་ལ། བྱང་སེམས་རྣམས་
ལུས་སོགས་དང་འབྲལ་མི་འབྲལ་གཉིས་ཀའི་ཕྱིར་མ་ཡིན་གྱི་མི་གནས་པའི་མྱང་འདས་ཐོབ་
པའི་ཕྱིར་སྒོམ་མོ། །
གཉིས་པ་གཉེན་པོའི་གནས་བཤད་པ་ལ་གཉིས་ཏེ། གནས་བཅོ་བརྒྱད་བཤད་པ་
དང༌། དོན་མདོར་བསྡུས་ནས་བཤད་པའོ། །དང་པོ་ནི། གཉེན་པོ་བསྒོམ་པའི་གནས་སྐབས་
ཀྱི་བྱེ་བྲག་སོ་སོར་ངོས་གཟུང་བ་སྟེ། དང་པོ་རྒྱུའི་གནས་སྐབས་ནི་རིགས་ལ་གནས་པའིགང་
ཟག་གོ །ཞུགས་པའི་གནས་སྐབས་ནི་ཐེག་པ་གསུམ་དུ་སེམས་བསྐྱེད་པའི་གང་ཟག་གོ ། །
སྦྱོར་བའི་གནས་སྐབས་ནི་སེམས་བསྐྱེད་ནས་མཐོང་ལམ་གྱི་སྦྱོར་བ་ལ་མ་ཞུགས་པའི་བར་རོ།།
འབྲས་བུའི་གནས་སྐབས་ནི་དང་པོའི་འབྲས་བུ་ཐོབ་པ་ལ་བརྗོད་པར་བྱའོ། །བྱ་བ་དང་
བཅས་པའི་གནས་སྐབས་ནི་སློབ་པའོ། །བྱ་བ་མེད་པའི་གནས་སྐབས་ནི་མི་སློབ་པའོ། ཁྱད་
པར་ཅན་གྱི་གནས་སྐབས་ནི་མངོན་ཤེས་སོགས་ཡོན་ཏན་གྱི་ཁྱད་པར་དང་ལྡན་པའོ། །བླ་མ་
དང་བཅས་པའི་གནས་སྐབས་ནི་སར་ཞུགས་པའི་སེམས་དཔའོ། །བླ་ན་མེད་པའི་གནས་
སྐབས་ནི་རྫོགས་པའི་སངས་རྒྱས་ཏེ་དེ་ལས་ལྷག་པ་གཞན་མེད་པའི་ཕྱིར་རོ། །མོས་པའི་
- 3 2 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་སྐབས་ནི་མོས་པ་སྤྱོད་པའི་ས་སྟེ་ཚོགས་སྦྱོར་རོ། །འཇུག་པའི་གནས་སྐབས་ནི་ས་དང་
པོའོ། །ངེས་པར་འབྱུང་བའི་གནས་སྐབས་ནི་ས་གཉིས་པ་ནས་བདུན་པའི་བར་ཏེ། རྩོལ་བ་
དང་བཅས་པས་མཐར་ཐུག་གི་གནས་སུ་བགྲོད་པར་བྱེད་པའི་ཕྱིར་རོ། །ལུང་བསྟན་པའི་
གནས་སྐབས་ནི་ས་བརྒྱད་པ་སྟེ། སངས་རྒྱས་ཀྱིས་མངོན་སུམ་དུ་ལུང་སྟོན་པའི་ཕྱིར་རོ། །
བརྗོད་པའི་གནས་སྐབས་ནི་ས་དགུ་པ་སྟེ། སོ་སོ་ཡང་དག་པར་རིག་པའི་བློས་གདུལ་བྱ་ལ་
ཆོས་བརྗོད་པའི་ཕྱིར་རོ། །དབང་བསྐུར་བའི་གནས་སྐབས་ནི་ས་བཅུ་པ་སྟེ། སངས་རྒྱས་
རྣམས་ཀྱིས་འོད་ཟེར་ཆེན་པོས་དབང་སྐུར་བར་བྱེད་པའི་ཕྱིར་རོ། །མཐར་ཕྱིན་པའི་གནས་
སྐབས་ནི་ཆོས་ཀྱི་སྐུ་ཐོབ་པ་སྟེ། རྟོགས་པ་མཐར་ཕྱིན་པའི་ཕྱིར་རོ། །ཕན་ཡོན་གྱི་གནས་
སྐབས་ནི་ལོངས་སྤྱོད་རྫོགས་པའི་སྐུ་ཐོབ་པ་སྟེ། བྱང་ཆུབ་སེམས་དཔའ་རྣམས་དང་ལྷན་ཅིག་
ཏུ་ཆོས་ཀྱི་དགའ་བདེ་མྱོང་བའི་ཕྱིར་རོ། །བྱ་བ་སྒྲུབ་པར་བསྟན་པའི་གནས་སྐབས་ནི་སྤྲུལ་
པའི་སྐུ་ཐོབ་པ་སྟེ། ཕྲིན་ལས་ཀྱིས་གདུལ་བྱའི་བྱ་བ་སྒྲུབ་པའི་ཕྱིར་རོ། །གཉིས་པ་མདོར
བསྡུས་ནས་བསྟན་པ་ནི། ཆོས་ཀྱི་དབྱིངས་ལ་མ་དག་པ་དང་། མ་དག་ལ་དག་པ་དང་། རྣམ་
པར་དག་པ་དང་གསུམ་དུ་ཕྱེ་ནས་གནས་སྐབསགསུམ་ལ་ཇི་ལྟར་འོས་འོས་སུ་གནས་སྐབས་
གང་ལ་གང་ཟག་གང་གནས་པ་ཅི་རིགས་པར་སྦྱར་ནས་རྣམ་པརགཞག་པར་འདོདདེ། དེ་ལ་
རྒྱུའི་གནས་སྐབས་དང་། ཞུགས་པ་དང༌། སྦྱོར་བ་དང་། མོས་པའི་གནས་སྐབས་དང་བཞི་ལ་
གནས་པ་ནི་མ་དག་པའི་གནས་སྐབས་ལ་གནས་པའི་གང་ཟག་ཅེས་བྱའོ། །འབྲས་བུའི་དང་།
བྱ་བ་དང་བཅས་པའི་དང༌། བླ་མ་དང་བཅས་པའི་གནས་སྐབས་གསུམ་དང་། འཇུག་པའི་
གནས་སྐབས་ནས་དབང་བསྐུར་བའི་གནས་སྐབས་ཀྱི་བར་ལྔ་སྟེ། བརྒྱད་པོ་ལ་གནས་པན་
དག་ལ་མ་དག་པ་ལ་གནས་པ་ཞེས་བྱའོ། །བྱ་བ་མེད་པ་དང་ཁྱད་པར་ཅན་ལ་སོགས་པའི་
གནས་སྐབས་ལྷག་མ་ལ་གནས་པ་ནི་རྣམ་པར་དག་པ་ལ་གནས་པ་ཞེས་བརྗོད་དོ། །ཡངན་
E-
-3 30 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༼༡
ཆོས་དབྱིངས་དྲི་མས་མ་དག་པའི་གནས་སྐབས་ལ་ནི། རྒྱུའི་གནས་སྐབས་དང་། ཞུགས་པ་
དང༌། སྦྱོར་བ་དང་། མོས་པའི་གནས་སྐབས་ལ་གནས་པའི་གང་ཟག་བཞིརྣམ་པར་གཞག་གོ།
ཆོས་དབྱིངས་དྲི་མའི་ཆ་ཤས་ཀྱིས་མ་དག་ལ་ཕྱོགས་རེས་དག་པའི་གནས་སྐབས་ལ་ནི།།
འབྲས་བུའི་གནས་སྐབས་སོགས་གསུམ་དང༌། འཇུག་པའི་གནས་སྐབས་ནས་དབང་བསྐུར་
བའི་བར་ལ་གནས་པའི་གང་ཟག་བརྒྱད་རྣམ་པར་བཞག་གོ །ཆོས་དབྱིངས་དྲི་མསརྣམཔར་
དག་པའི་གནས་སྐབས་ལ་ནི། བྱ་བ་མེད་པའི་གནས་སྐབས་དང༌། ཁྱད་པར་ཅན་གྱི་གནས་
སྐབས་ལགནས་པའི་གང་ཟག་སོགས་དྲུག་རྣམ་པར་བཞག་པར་འདོད་དོ། ། །
གསུམ་པ་གཉེན་པོ་ལས་འབྲས་བུ་ཐོབ་ཚུལ་བཤད་པ་ལ་གཉིས་ཏེ། འབྲས་བུ་ལྔ་
བཤད་པ་དང༌། འབྲས་བུའི་རྣམ་གྲངས་གཞན་བཤད་པའོ། །དང་པོ་ནི། སྣོད་དུ་གྱུརཔ་
སོགས་ཀྱི་དོན་ལྔ་པོ་དང་འབྲས་བུ་ལྔ་པོ་གོ་རིམ་བཞིན་དུ་སྦྱར་ནས་སྟོན་ཏེ། དེ་དག་དགེ་བའི་
སྣོད་དུ་གྱུར་པ་ནི། རྣམ་པར་སྨིན་པའི་འབྲས་བུར་བརྗོད་དེ། དགེ་བ་སྐྱེ་བའི་སྣོད་དུ་གྱུར་པའི་
ལུས་ཡིན་པའི་ཕྱིར། དགེ་བ་ལ་སྟོབས་དང་ལྡན་པ་ནི། བདག་པོའི་འབྲས་བུ་ཡིན་ཏེ། སྣོད་དུ་
རུང་བ་དེའི་དབང་གིས་མི་མཐུན་ཕྱོགས་སྤོང་བ་ལ་སྟོབས་དང་ལྡན་པའི་ཕྱིར། དགེ་བ་མངོན་
པར་འདོད་པ་ནི། རྒྱུ་མཐུན་གྱི་འབྲས་བུ་ཡིན་ཏེ། སྔ་མར་དགེ་བ་གོམས་པའི་མཐུ་ལས་དགེ་
བ་བྱེད་པར་འདོད་པའི་ཕྱིར། དགེ་བ་འཕེལ་བ་ནི། སྐྱེས་བུ་བྱེད་པའི་འབྲས་བུ་ཡིན་ཏེ། ད་
ལྟར་དགེ་བ་གོམས་པའི་མཐུ་ལས་དགེ་བ་སྔོན་མེད་པ་རྒྱས་པར་འགྱུར་བའི་ཕྱིར་བོ །མི་
མཐུན་ཕྱོགས་ཀྱིསརྣམ་པར་དག་པ་ནི། བྲལ་བའི་འབྲས་བུ་ཡིན་ཏེ། སྒྲིབ་པ་སྤངས་པས་རབ་
ཏུ་ཕྱེ་བ་ཡིན་པའི་ཕྱིར། གཉིས་པ་འབྲས་བུའི་རྣམ་གྲངས་གཞན་བཤད་པ་ནི། ཕྱི་མ་ཕྱི་མའི་
འབྲས་བུ་ནི། རིགས་ལ་བརྟེན་ནས་སེམས་བསྐྱེད་ཅིང་དེ་ལ་བརྟེན་ནས་ལམ་ལ་སྦྱོར་བ་དང་།
དེ་ལས་འབྲས་བུ་འབྱུང་བ་སྟེ། སྔ་མ་སྔ་མ་ལས་འབྲས་བུ་ཕྱི་མ་ཕྱི་མ་འབྱུང་བའོ། །ག་མའི་
-3 3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲས་བུ་ནི་མཐོང་ལམ་སྐྱེས་པ་སྟེ། འཇིག་རྟེན་ལས་འདས་པ་ཐོབ་པའི་ཐོག་མ་ཡིན་པའི་
ཕྱིར། གོམས་པའི་འབྲས་བུ་ནི། ལམ་སྔ་མ་དེའི་རྒྱུན་གོམས་པ་ལས་ནུས་པ་ཁྱད་པར་ཅན་དུ་
འགྱུར་བའི་ཕྱིར། རྫོགས་པའི་འབྲས་བུ་ནི་སྤངས་རྟོགས་མཐར་ཐུག་པའི་ཕྱིར། རྗེས་སུ་
མཐུན་པའི་འབྲས་བུ་ནི། རྒྱུ་དང་རྗེས་སུ་མཐུན་པར་འབྱུང་བ་སྟེ། རིགས་ལས་སེམས་བསྐྱེད་
འབྱུང་བ་ལྟ་བུའོ། །མི་མཐུན་ཕྱོགས་དང་འབྲལ་བར་བྱེད་པའི་འབྲས་བུ་ནི། སྤོང་བའི་ལམ་
སྟེ༑ མི་མཐུན་ཕྱོགས་དང་འབྲལ་བར་བྱེད་པའི་ཕྱིར། བྲལ་བའི་འབྲས་བུ་ནིགོམས་པར་བྱས་
པའི་འབྲས་བུ་དང་རྫོགས་པའི་འབྲས་བུ་གཉིས་ཏེ། སྔ་མ་ནི་སློབ་པ་དང་ཕྱི་མ་ནི་མི་སློབ་པའི་
འབྲས་བུའོ། ཁྱད་པར་གྱི་འབྲས་བུ་ནི་མངོན་པར་ཤེས་པ་ལ་སོགས་པའོ། །བླ་མའི་འབྲས་བུ་
ནི༑ བྱང་ཆུབ་སེམས་དཔའི་ས་སྟེ། ཉན་རང་གི་ས་ལས་མཆོག་ཏུ་གྱུར་པའི་ཕྱིར། བླ་ན་མེད་
པའི་འབྲས་བུ་ནི་སངས་རྒྱས་ཀྱི་ས་སྟེ། དེའི་གོང་ན་གཞན་མེད་པའི་ཕྱིར་རོ། །འདི་དག་ནི་སྔ་
མ་ལས་འབྲས་བུ་གཞན་གྱི་རྣམ་གཞག་གོ །འདི་ནི་འབྲས་བུ་མདོར་བསྡུས་པ་ཡིན་གྱི་རྒྱས་པ་
བསམ་གྱིས་མི་ཁྱབ་བོ། །གཉེན་པོ་སྒོམ་པའི་ལེའུར་བཅད་པ་སྟེ་ལེའུ་བཞི་པའི་བཤད་པའོ། ། །
༈ ལྔ་པ་ཐེག་པ་བླ་ན་མེད་པ་ལ་གཉིས་ཏེ། སྤྱིར་བསྟན་པ་དང་། སོ་སོར་བཤད་
པའོ། །དང་པོ་ནི། སྒྲུབ་པ་བླ་ན་མེད་པ་དང༌། དམིགས་པ་བླ་ན་མེད་པ་དང་། ཡང་དག་པར་
འགྲུབ་པ་བླ་ན་མེད་པ་སྟེ་གསུམ་གྱིས་བླ་ན་མེད་པ་ཉིད་བསྟན་པ་ཡིན་པར་འདོད་དོ། གཉིས་
པ་སོ་སོར་བཤད་པ་ལ་གསུམ་ལས། དང་པོ་ལ་སྒྲུབ་པ་རྣམ་པ་དྲུག་ཏུ་དབྱེ་བ་དང་། སོ་སོའི་
རང་བཞིན་བསྟན་པའོ། །དང་པོ་ནི། ཕ་རོལ་ཏུ་ཕྱིན་པ་དྲུག་པོ་དེ་དག་ལ་འཇུག་པའི་སྒྲུབ་པ་
རྣམ་པ་དྲག་སྟེ། དམ་པའི་སྒྲུབ་པ་དང་། ཡིད་ལ་བྱེད་པའི་སྒྲུབ་པ་དང་། རྗེས་སུ་མན་པའི་
ཆོས་ཀྱི་སྒྲུབ་པ་དང་། མཐའ་གཉིས་སྤང་བའི་སྒྲུབ་པ་དང༌། ཁྱད་པར་ཅན་གྱི་སྒྲུབ་པདང་།
ཁྱད་པར་མེད་པའི་སྒྲུབ་པའོ། །གཉིས་པ་སོ་སོའི་རང་བཞིན་བསྟན་པ་ལ་དྲུག་ལས། དང་པོ་
，
-3 3 2 -



L-
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༡
ལ༑ དམ་པ་བཅུ་གཉིས་ཀྱི་རང་བཞིན། དེ་དག་ཕར་ཕྱིར་བཅུར་བསྡུ་བ། ཕར་ཕྱིན་བཅུའི་
བྱེད་ལས་བཤད་པའོ། །དང་པོ་ནི། དམ་པ་བཅུ་གཉིས་ཀྱི་བདག་ཉིད་དེ། བཅུགཉིས་གང་ཞེ་
ན༑ རྒྱ་ཆེ་བ་དམ་པ་ནི། འཇིག་རྟེན་ལས་འདས་པའི་ཡོན་ཏན་རྒྱ་ཆེ་བ་ལ་འཇུག་པའོ། །ཡུན་
རིང་བ་དམ་པ་ནི། ཕྱིན་དྲུག་སྒྲུབ་པ་ལ་བསྐལ་པ་གྲངས་མེད་གསུམ་དུ་བརྩོན་འགྲུས་རྩོམ་
པའོ། །ཆེད་དུ་བྱ་བ་དམ་པ་ནི། སྦྱིན་སོགས་སེམས་ཅན་ཀུན་ལ་ཕན་པའི་ཆེད་དུ་སྒྲུབ་པའོ། །
མི་ཟད་པ་དམ་པ་ནི། སྦྱིན་སོགས་ཀྱི་དགེ་བ་བྱང་ཆུབ་ཆེན་པོར་བསྔོས་པས་ལྷག་མེད་དུ་ཡང་
མི་ཟད་པར་བྱེད་པའོ། །རྒྱུན་མི་ཆད་པ་དམ་པ་ནི། སྦྱིན་སོགས་ཀྱི་དགེ་བ་རྒྱུན་མི་ཆད་པར་
བྱེད་པའོ། །ཚེགས་མེད་པ་དམ་པ་ནི། རྗེས་སུ་ཡི་རང་བའི་ཐབས་ཀྱིས་སྦྱིན་སོགས་འཕེལ་
བར་བྱེད་པའོ། །དབང་འབྱོར་པ་དམ་པ་ནི། ནམ་མཁའ་མཛོད་ལ་དབང་སྒྱུར་བར་བྱེད་པའོ།།
ཡོངས་སུ་གཟུང་བ་དམ་པ་ནི། སྦྱིན་སོགས་མི་རྟོག་ཡེ་ཤེས་ཀྱིས་ཡོངས་སུ་གཟུང་བའི་ཚུལ་དུ་
སྒྲུབ་པའོ། །རྩོམ་པ་དམ་པ་ནི། ཚོགས་སྦྱོར་གྱི་ལམ་དུ་བདག་མེད་པའི་དོན་ལརྟོགས་པ་གོང་
ནས་གོང་དུ་འཕེལ་བར་བྱེད་པའོ། །ཐོབ་པ་དམ་པ་ནི། ས་དང་པོར་འཇིག་རྟེན་ལས་འདས་
པའི་ལམ་གསར་དུ་ཐོབ་པའོ། །རྒྱུ་མཐུན་པ་དམ་པ་ནི། ས་གཉིས་པ་ནས་དགུ་པའི་བར་ལ་ཕ་
རོལ་ཏུ་ཕྱིན་པ་དྲུག་གི་རྒྱུ་མཐུན་པ་རིམ་གྱིས་འབྱུང་བའོ། །འགྲུབ་པ་དམ་པ་ནི། ས་བཅུ་པར་
བྱང་ཆུ་སེམས་དཔའི་སྤྱོད་པ་མཐར་ཕྱིན་པས་ཡོན་ཏན་མཐར་ཐུག་པ་འགྲུབ་པར་འདོད་པ་
ཡིན་ནོ། །
གཉིས་པ་ནི། དམ་པ་བཅུ་གཉིས་དང་ལྡན་པ་དེའི་ཕྱིར། དམ་པའིདོན་དང་ལྡན་པ་
ཉིད་ཀྱིས་ན་ཕ་རོལ་ཏུ་ཕྱིན་པ་ཞེས་བྱའོ། །དབྱེ་ན་ཕར་ཕྱིན་བཅུར་འདོད་དོ། །བཅུགང་ཞེན།
སྦྱིན་པ་དང༌། ཚུལ་ཁྲིམས་དང༌། བཟོད་པ་དང༌། བརྩོན་འགྲུས་དང་། བསམ་གཏན་དང་།
ཤེས་རབ་དང་། ཐབས་དང་། སྨོན་ལམ་དང་། སྟོབས་དང་། ཡེ་ཤེསཏེ་འདི་དག་ནི་ཕ་རོལ་ཏུ་
-3
3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིན་པ་བཅུའོ། །གསུམ་པ་ཕར་ཕྱིན་བཅུའི་བྱེད་ལས་བཤད་པ་ནི། ཕ་རོལཏུ་ཕྱིན་པ་བཅུ་པོའི་
བྱེད་ལས་ནི། སྦྱིན་པས་སེམས་ཅན་ཚིམ་པར་བྱས་ཏེ་རྗེས་སུ་འཛིན་པར་བྱེད་པའོ། །ཚུལ་
ཁྲིམས་ཀྱིས་ནི་གཞན་ལ་གནོད་པ་གཞི་བཅས་སྤོང་བས་གནོད་པ་མི་བྱེད་པའོ། །བཟོད་པས་
ནི་གཞན་གྱིས་གནོད་པ་སྡུག་བསྔལ་སོགས་བཟོད་པའོ། །བརྩོན་འགྲུས་ཀྱིས་ཡོན་ཏན་གོང་
ནས་གོང་དུ་འཕེལ་བར་བྱེད་དོ། །བསམ་གཏན་གྱིས་རྫུན་འཕྲུལ་གྱི་སྒོ་ནས་གདུལ་བྱ་གཞན་
བསྟན་པ་ལ་འཛུད་ནུས་པར་བྱེད་དོ། །ཤེས་རབ་ཀྱིས་གཞན་ལ་ཆོས་བསྟན་པས་སེམས་ཤིན་
ཏུ་གྲོལ་བར་བྱེད་དོ། །ཐབས་ལ་མཁས་པས་དགེ་བ་བྱང་ཆུབ་ཆེན་པོར་བསྔོས་པས་དགེ་བ་མི་
ཟད་པར་བྱེད་དོ། །སྨོན་ལམ་གྱིས་སྐྱེ་བ་ཀུན་ཏུ་སྦྱིན་སོགས་འབྱུང་བར་བྱེད་པའི་སྒོ་ནསརྟག་
ཏུ་དགེ་བ་ལ་འཇུག་པར་བྱེད་དོ། །སྟོབས་ཀྱིས་མི་མཐུན་ཕྱོགས་ཟིལ་གྱིས་མནན་ནས་སྦྱིན་
སོགས་དགེ་བ་བྱང་ཆུབཏུ་ངེས་པར་བྱེད་དོ། །ཡེ་ཤེས་ཀྱིསནི་སྦྱིན་སོགས་ཆོས་ལ་ལོངས་སྤྱོད་
ཅིང་སེམས་ཅན་སྨིན་པར་བྱེད་པའོ། །
གཉིས་པ་ཡིད་ལ་བྱེད་པའི་སྒྲུབ་པ་བསྟན་པ་ལ་གཉིས་ཏེ། ཡིད་ལ་བྱེད་པའི་རང་
བཞིན་དང་། ཆོས་སྤྱོད་བཅུར་དབྱེ་བའོ། །དང་པོ་ལ། བྱེད་པ་དངོས་དང་། དེའི་ཕན་ཡོན་ནོ།།
དང་པོ་ནི། ཐེག་པ་ཆེན་པོ་ཉིད་དང་། མདོ་དང་དབྱངས་ཀྱིས་བསྙད་པ་ལ་སོགས་པའི་ཆོས་
རྣམས་ཇི་ལྟར་གདགས་པར་མཛད་པ་དག་ལ་ཇི་ལྟར་གདགས་པ་ལྟར་བྱང་ཆུབ་སེམས་དཔའ་
རྣམས་རྟག་པར་ཡང་དང་ཡང་དུ་ཐོས་པ་དང་བསམ་པ་དང་སྒོམ་པ་ལས་བྱུང་བའི་ཤེས་རབ་
གསུམ་གྱིས་རྒྱུན་མི་ཆད་པར་ཡིད་ལ་བྱེད་པའོ། །གཉིས་པ་ནི། ཐོས་པའི་ཤེས་རབ་ཀྱིས་
ཁམས་བརྟས་པར་བྱེད་ལ། བསམས་པ་ལས་བྱུང་པའི་ཤེས་རབ་ཀྱིས་རིགས་པ་ལ་བརྟེན་
ནས་དོན་ལ་འཇུག་པར་བྱེད་དོ། །བསྒོམས་པ་ལས་བྱུང་བའི་ཤེས་རབ་དེ་ཡིས་ནི་འདོད་པའི་
དོན་རྣམས་འགྲུབ་པར་འགྱུར་ཏེ། ས་ལ་འཇུག་པ་ཡོངས་སུ་སྦྱོང་བའི་ཕྱིར།།
3 3
4 -



བssར་
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༡
གཉིས་པ་ཆོས་སྤྱོད་བཅུར་དབྱེ་བ་ལ་གཉིས་ཏེ། དབྱེ་བ་དངོས་དང་། ཕན་ཡོནནོ།།
དང་པོ་ནི། ཡིད་ལ་བྱེད་པ་དེ་ནི་ཆོས་སྤྱོད་རྣམ་པ་བཅུ་དང་ཡང་དག་པར་ལྡན་པར་བསྒྲུབ་པར་
བྱ་བ་ཡིན་པར་ཤེས་པར་བྱ་བ་ཡིན་ནོ། །བཅུ་གང་ཞེ་ན། ཐེག་པ་ཆེན་པོའི་ཆོས་ཡི་གེར་
འབྲི་བ་དང་
། དེ་ལ་མཆོད་པ་དང་། གཞན་ལ་སྦྱིན་པར་བྱེད་པ་དང་། རང་གིས་ཉན་པར་བྱེད་
པ་དང༌། གླེགས་བམ་ཀློག་པ་དང༌། ཚིག་བློ་ལ་ལེན་པ་དང་། གཞན་ལ་འཆད་པ་དང་། ཚིག་
ཁ་ཏོན་དུ་བྱེད་པ་དང་། དོན་དེ་བསམ་བྱུང་གི་ཤེས་རབ་ཀྱིས་སེམས་པ་དང༌། ཚུལ་བཞིན་
ཡིད་ལ་བྱེད་པའི་སྒོ་ནས་སྒོམ་པའོ། །གཉིས་པ་ནི། སྤྱོད་པ་བཅུའི་བདག་ཉིད་དེ་དག་ནི་
བསོད་ནམས་ཀྱི་ཕུང་པོ་དཔག་ཏུ་མེད་དེ། ཆོས་སྤྱོད་གཅིག་ལ་ཡང་བསོད་ནམས་ཤིན་ཏུ་མང་
བའི་ཕྱིར་རོ། །ཅིའི་ཕྱིར་མདོ་ལས་ཐེག་པ་ཆེན་པོའི་ཆོས་སྤྱོད་ཁོ་ན་ཁྱད་པར་དུ་འཕགས་པར་
སྟོན་ཞེ་ན། ཉན་ཐོས་སོགས་ལས་ཁྱད་པར་དུ་འཕགས་པའི་ཕྱིར་དང༌། སྐུ་དང་ཡེ་ཤེས་
སོགས་ལྷག་མེད་ཀྱི་དབྱིངས་སུ་ཡང་མི་ཟད་པའི་ཕྱིར་དང་། འཁོར་བ་ཇི་སྲིད་པར་ཕྲིན་ལས་
ཀྱི་ནུས་པ་མ་ཞི་བར་འཇུག་པའི་ཕྱིར་དང་། གཞན་ལ་ཕན་འདོགས་པ་མ་ཞི་བར་འཇུག་པའི་
ཕྱིར་རོ། །
གསུམ་པ་རྗེས་སུ་མཐུན་པའི་ཆོས་སྒྲུབ་པ་ལ་གཉིས་ཏེ། སྤྱིར་བསྟན་པ་དང༌། སོ་
སོར་བཤད་པའོ། །དང་པོ་ནི། ཞི་གནས་སྒོམ་པ་ནི་མི་གཡེང་བ་དང་། ལྷག་མཐོང་སྒོམ་པའི་
ཕྱིན་ཅི་མ་ལོག་པར་གྱུར་པ་སྟེ། རྗེས་སུ་མཐུན་པའི་ཆོས་སྒྲུབ་པ་གཉིས་སོ། །གཉིས་པ་ལ།
ཞི་གནས་ཀྱི་མི་མཐུན་ཕྱོགས་གཡེང་བ་བཤད་པ་དང་། ལྷག་མཐོང་གི་ངོ་བོ་ཕྱིན་ཅི་མ་འོག་
པར་བཤད་པའོ། །དང་པོ་ལ་གཡེང་བ་དྲུག་སྟེ། ངོ་བོ་ཉིད་ཀྱིས་གཡེང་བ་ནི་མིག་གི་རྣམ་པར་
ཤེས་པ་སོགས་ཚོགས་ལྔ་སྟེ། ཚོགས་ལྔ་གང་རུང་ཞིག་སྐྱེས་པས་ཏིང་ངེ་འཛིན་ལས་ལྡང་བར་
བྱེད་པའི་ཕྱིར། ཕྱི་རོལ་དུ་གཡེང་བ་ནི་ཡིད་ཀྱི་རྣམ་ཤེས་ཏེ། ཡིད་ཀྱི་ཤེས་པ་ཡུལ་ལ་འཇུག་
-335 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་སེམས་ཕྱི་རོལ་དུ་འཕྲོ་བའི་ཕྱིར། ནང་གི་གཡེང་བ་ནི་ཏིང་ངེ་འཛིན་གྱི་རོ་མྱོང་བདང་བྱིང་
རྒོད་དེ། ནང་གི་ཏིང་ངེ་འཛིན་ལས་ཉམས་པར་བྱེད་པའི་ཕྱིར། མཚན་མའི་གཡེང་བཞིཏིང་ངེ་
འཛིན་ལ་མཚན་མར་བཟུང་ནས་ཡིད་ཆེས་པའི་བསམ་པ་སྟེ། ཡོནཏན་མ་ཐོབ་པ་ལ་ཐོབ་པར་
འཛིན་པའི་ཕྱིར། གནས་ངན་ལེན་གྱི་གཡེང་བ་ནི་ངར་འཛིན་པའི་སྒོ་ནས་གཞན་ལས་ཁྱད་
པར་དུ་འཕགས་པར་ཡིད་ལ་བྱེད་པ་སྟེ། ང་རྒྱལ་གྱི་མཚན་མར་འཛིན་པ་དང་ལྡན་པའི་ཕྱིར།
ཡིད་ལ་བྱེད་པའི་གཡེང་བ་ནི་ཆུང་ངུའམ་དམན་པའི་སེམས་ཏེ། ཐེག་པ་དམན་པ་ཡིད་ལ་བྱེད་
པའི་ཕྱིར་རོ། །དེ་ལྟར་བློ་ལྡནརྣམས་ཀྱིགཡེང་བ་དྲུག་པོ་དེ་དག་ཤེས་པར་བྱས་ནས་དེ་ཞི་བའི་
ཞི་གནས་བསྒོམ་པར་བྱའོ། །གཉིས་པ་ཕྱིན་ཅི་མ་ལོག་པ་བཤད་པ་ལ་གཉིས་ཏེ། བཅུར་དབྱེ་
བ་དང་། དེའི་དོན་བཤད་པའོ། །དང་པོ་ནི། ཡི་གེ་ལ་ཕྱིན་ཅི་མ་འོག་པ་དང་། དོན་ལ་ཕྱིན་ཅི་
མ་ལོག་པ་དང་། ཡིད་ལ་བྱེད་པ་ལ་ཕྱིན་ཅི་མ་ལོག་པ་དང་། མི་འཕྲོ་བ་ལ་ཕྱིན་ཅི་མ་ལོག་པ་
དང༌། རང་དང་སྤྱིའི་མཚན་ཉིད་ལ་ཕྱིན་ཅི་མ་ལོག་པ་གཉིས་དང༌། མ་དག་པ་དང་དག་པ་
གཉིས་ལ་ཕྱིན་ཅི་མ་ལོག་པ་དང༌། གློ་བུར་བ་ལ་ཕྱིན་ཅི་མ་ལོག་པ་དང་། མི་དངངས་པ་ལ་
ཕྱིན་ཅི་མ་ལོག་པ་དང༌། ཁེངས་པ་མེད་པ་ལ་ཕྱིན་ཅི་མ་ལོག་པའོ། །གཉིས་པ་དེ་དག་གི་དོན་
བཤད་པ་ནི། ཕྱིན་ཅི་མ་ལོག་པ་བཅུ་ལས། དང་པོའི་དོན་བཤད་པ་ནི། བརྗོད་བྱ་ཕྱིན་ཅི་མ་
ལོག་པར་སྟོན་པའི་ཚིག་ལ་ཡོད་པའི་ཡི་གེ་གོ་རིམ་མ་ནོར་བར་འབྲེལ་བའི་ཕྱིར་དང་། ཡི་གེ་
ལས་གཞག་པའི་བརྡ་ལ་འདྲིས་པའི་ཕྱིར་ཡི་གེ་རྣམས་དོན་ཡོད་པ་ཉིད་དང་། གཉིས་ཀ་ལས་
ལྡོག་པ་ཡི་གེ་མ་འབྲེལ་པ་དང་། བརྡ་སྔར་མ་འདྲིས་པ་གཉིས་ནི་དོན་མེད་པ་སྟེ། དོན་ཡོད་
མེད་གཉིས་ཤེས་པ་ནི་ཡི་གེ་ལ་ཕྱིན་ཅི་མ་ལོག་པར་འཇུག་པའོ། །འདི་ལས་བྱང་ཆུབ་སེམས་
དཔའ་ལ་སྒྲའི་དོན་དང་བྲལ་བའི་རྟོགས་པ་སྐྱེའོ། །གཉིས་པའི་དོན་ནི། གང་འཛིན་གཉིས་
སུ་སྣང་བར་གྱུར་པ་ནི་ཇི་ལྟར་སྣང་བ་དེ་ལྟར་དོན་ལ་ཡོད་པ་མ་ཡིན་པས་ཡོད་པའི་མཐའ་རྣམ་
ཇི་
ར
སྣ
• 33 6 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༡
པར་སྤངས་སོ། །གཉིས་སུ་སྣང་བ་ཙམ་མེད་པ་མ་ཡིན་པས་མེད་པ་རྣམ་པར་སྤངས་སོ། །
གཉིས་པོ་ཤེས་པ་དེ་ནི་དོན་ལ་ཕྱིན་ཅི་མ་ལོག་པ་སྟེ། འདི་ལས་གཟུང་འཛིན་དང་བྲལབའི་
རྟོགས་པ་སྐྱེའོ། །གསུམ་པའི་དོན་ནི། གཟུང་འཛིན་དུ་རྟོག་པ་སྔ་མ་དེ་ཡིས་བསྒོས་པའི་རྟོག་
པ་ནི་ཆོས་ཅན། ཡིད་བྱེད་དེའི་གནས་ཞེས་བརྗོད་དེ། ཡིད་བྱེད་དེའི་ས་བོན་གྱི་རྟེན་ཡིན་པའི་
ཕྱིར། དེ་ལྟར་ཤེས་པ་ནི་ཡིད་ལ་བྱེད་པ་ལ་ཕྱིན་ཅི་མ་ལོག་པའོ། །ཡིད་ལ་བྱེད་པ་དེའི་གནས་
གང་ཞེ་ན། གཟུང་འཛིན་གཉིས་སུ་སྣང་བའི་རྒྱུ་ཀུན་གཞི་ལ་བརྗོད་དོ། །བཞི་པའི་དོན་ནི།
དོན་གྱི་ཡོད་པ་ནི་གཞན་དབང་། མེད་པ་ནི་གཟུང་འཛིན་གཉིས། དོན་ལ་མེད་ཀྱང་སྣངབའི་
ཚུལ་དེ་ནི་སྒྱུ་མ་དང་སྨིག་རྒྱུ་ལ་སོགས་པ་བཞིན་དུ་འདོད་དེ། ཐ་སྙད་དུ་གཉིས་སུ་སྣང་ཡང་
དོན་ལ་ཡོད་པ་མིན་པར་རྟོགས་པ་དེ་ནི་མི་འཕྲོ་བ་ལ་ཕྱིན་ཅི་མ་ལོག་པ་སྟེ། མཐའ་གཅིག་ཏུ་
ཡོད་པ་དང་མེད་པར་འཛིན་པའི་རྟོག་པ་མི་འཕྲོ་བའི་ཕྱིར་རོ། །ལྔ་པ་དང་དྲུག་པ་རང་སྤྱི་
གཉིས་ལ་ཕྱིན་ཅི་མ་ལོག་པའི་དོན་ནི། ཤེས་བྱ་སྐྱེ་མཆེད་བཅུ་གཉིས་པོ་ཐམས་ཅད་མིང་ཙམ་
ཁོ་ན་སྟེ། རྟོག་པ་ཐམས་ཅད་ཀྱིས་བཟུང་བ་ལྟར་མི་འཇུག་པའི་ཕྱིར་རོ། །ཚུལ་དེ་ལྟར་ཤེས་པ་
དེ་ནི་རང་གི་མཚན་ཉིད་ལ་ཕྱིན་ཅི་མ་ལོག་པ་ཡིན་ནོ། །གང་གི་མཚན་ཉིད་ལ་ཕྱིན་ཅི་མ་འོག་
པ་ཡིན་ཞེ་ན། དོན་དམ་གྱི་རང་གི་མཚན་ཉིད་ལ་ཕྱིན་ཅི་མ་ལོག་པའོ། །སྤྱིའི་མཚན་ཉིད་ལ་
ཕྱིན་ཅི་མ་ལོག་པའི་དོན་ནི། ཆོས་ཐམས་ཅད་མིང་ཙམ་དུ་ཟད་པས་ན་ཆོས་ཀྱི་དབྱིངསཏེ་
བདག་མེད་ལས་མ་གཏོགས་པར་ཡོད་པ་མ་ཡིན་ཏེ། འདི་ལྟར་ཆོས་ཐམས་ཅད་མིང་ཙམ་དུ་
ཟད་པའོ། །ཆོས་ཐམས་ཅད་བདག་མེད་ཡིན་པ་དེའི་ཕྱིར། བདག་མེད་ནི་སྤྱིའི་མཚན་ཉིད་
དེར་ཤེས་པ་དེ་སྤྱིའི་མཚན་ཉིད་ལ་ཕྱིན་ཅི་མ་ལོག་པའོ། །བདུན་པ་མ་དག་པ་དང་དག་པའི་
དོན་ལ་ཕྱིན་ཅི་མ་ལོག་པའི་དོན་ནི། ཕྱིན་ཅི་ལོག་གི་ཡིད་ལ་བྱེད་པ་མ་སྤངས་པས་ཆོས་
དབྱིངས་དེ་ནི་རྣམ་པར་མ་དག་པ་ཡིན་ལ། སྤངས་པ་ལས་ནི་རྣམ་པར་དག་པ་སྟེ། དེ་ལྟར་
- 33 7 -



，
，
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་པ་དེ་ཡང་དག་མ་དག་ལ་ཕྱིན་ཅི་མ་ལོག་པའོ། །བརྒྱད་པ་གློ་བུར་བ་ལ་ཕྱིན་ཅི་མ་ལོག་
པའི་དོན་ནི། སྔར་དྲི་མ་དང་བཅས་པ་དང་ཕྱིས་དྲི་མས་དག་པ་གཉིས་ཀ་ཡང་གློ་བུར་དུ་འབྱུང་
བ་སྟེ། སྔར་མ་དག་པའི་དུས་སུ་ཡང་དྲི་མ་གློ་བུར་བ་ཡིན་པའི་ཕྱིར་ཏེ་ཆོས་ཀྱི་དབྱིངསན་རང་
བཞིན་གྱིས་རྣམ་པར་དག་པ་ཡིན་པའི་ཕྱིར་ཏེ་ནམ་མཁའ་བཞིན་ནོ། །ཕྱིས་དྲི་མས་དག་པའི་
ཚེའང་དྲི་མ་གློ་བུར་བ་དེ་དག་པ་ཙམ་ཡིན་པའི་ཕྱིར་རོ། །དེ་ལྟར་ཤེས་པ་དེ་ཡང་གློ་བུར་བདེ་
ལ་ཕྱིན་ཅི་མ་ལོག་པའོ། །དགུ་པ་དང་བཅུ་པ་མི་དངངས་པདང་མི་ཁེངས་པ་ལ་ཕྱིན་ཅི་མ་ལོག་
པ་ནི། སྔར་ཆོས་རྣམས་ཀུན་ནས་ཉོན་མོངས་པའི་ངོ་བོར་གནས་པ་ཡང་མེད་ཕྱིས་དེ་ཉིད་རྣམ་
པར་དག་པ་ཡང་མེད། གང་གི་རང་བཞིན་ཀུན་ནས་ཉོན་མོངས་པའི་ངོ་བོར་གྲུབ་པ་དང་དེ་
ཉིད་ཕྱིས་རྣམ་པར་དག་པ་ཡང་མེད་དེ། གཟུང་འཛིན་གཉིས་ཀྱི་ཆོས་དང་གང་ཟག་དོན་དམ་
པར་མེད་པའི་ཕྱིར། དེ་བས་ན་ཉེས་པ་འཕེལ་བ་གང་གིས་སྐྲག་པ་དང་དངངས་པ་མེད་ལ།
ཡོན་ཏན་འཕེལ་བ་གང་གིས་ང་རྒྱལ་དུ་འགྱུར་བ་ཡང་མེད། དེ་ལྟར་ཤེས་པ་དེ་ནི་འདིར་མི་
སྐྱག་པ་དང་ཁེངས་པ་མེད་པ་ལ་ཕྱིན་ཅི་མ་ལོག་པའོ། །འདིས་ནི་ཆོས་དབྱིངས་ཟད་པ་དང་
འཕེལ་བ་མེད་པར་རྟོགས་པར་འགྱུར་རོ། །དེ་ལྟར་ཕྱིན་ཅི་མ་ལོག་པ་བཅུ་པོ་རྡོ་རྗེའི་ཚིག་བཅུ་
དང་སྦྱར་བ་ནི། མདོ་ལས། ཡོད་པ་དང༌
། མེད་པ་སོགས་རྡོ་རྗེའི་ཚིག་བཅུགསུངས་པ་དབྱིག་
གཉེན་གྱི་འགྲེལ་པར་ཚིགས་བཅད་དུ་བསྡུས་པ་ནི། ཡོད་མེད་ཕྱིན་ཅི་མ་འོག་དང་། །གནས་
དང་སྒྱུ་མ་ལྟ་བུ་ཉིད། །མི་རྟོག་པ་དང་རང་བཞིན་གྱིས། །རྟག་པར་འོད་གསལ་ཉིད་དང་ནི། །
ཀུན་ནས་ཉོན་མོངས་རྣམ་བྱང་དང༌། །དེ་བཞིན་ནམ་མཁའ་ལྟ་བུ་ཉིད། །འགྲིབཔ་མེད་དང་
ལྷག་མེད་པ། །རྡོ་རྗེའི་ཚིག་ནི་བཅུ་ཞེས་བྱ། །ཞེས་གསུངས། འདི་དག་ཕྱིན་ཅི་མ་ལོག་པ་བཅུ་
དང་སྦྱར་ན། ཡི་གེ་ལ་ཕྱིན་ཅི་མ་ལོག་པ་ནི་ཡོད་མེད་དོ། །དོན་ལ་མ་ལོག་པནི་ཕྱིན་ཅི་མ་ལོག་
པའོ། །ཡིད་བྱེད་ལ་མ་ལོག་པ་ནི་གནས་སོ། །མཐའ་གཉིས་སུ་མི་འཕྲོ་བ་ལ་མ་འོག་པནི་སྒྱུ་
，
-3 38 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༡
མ་ལྟ་བུའོ། །རང་གི་མཚན་ཉིད་ལ་མ་ལོག་པ་ནི་མི་རྟོག་པའོ། །སྤྱིའི་མཚན་ཉིད་ལམ་འོག་པ་
ནི་རང་བཞིན་གྱིས་འོད་གསལ་བའོ། །མ་དག་པ་དང་དག་པ་ལ་མ་ལོག་པ་ནི་ཀུན་བྱང་ངོ་། །
གློ་བུར་དུ་བྱུང་བ་ལ་མ་ལོག་པ་ནི་ནམ་མཁའ་ལྟ་བུའོ། །སྤང་བྱ་འགྲིབ་པ་མེད་པས་མི་སྐྲག་པ་
ལ་མ་ལོག་པ་ནི་འགྲིབ་པ་མེད་པའོ། །གཉེན་པོ་འཕེལ་བས་ཁེངས་པ་མེད་པ་ལ་ཕྱིན་ཅི་མ་
ལོག་པ་ནི་ཁྱད་པར་དུ་འཕགས་པའམ་ལྷག་པ་མེད་པའོ། །རྫས་ཀྱི་རྡོ་རྗེ་དེ་མཚོན་སོགས་
ཀྱིས་ཕིགས་པར་དཀའ་བ་བཞིན་དུ་འདི་དག་ཀྱང་རྟོག་གེའི་བློས་ཤེས་པར་དཀའ་བའི་ཕྱིར་རྡོ་
རྗེའི་ཚིག་ཅེས་བྱའོ། ། རྡོ་རྗེའི་ཚིག་རྣམས་བསྡུས་ནས་འཆད་པ་ལ། འགྲེལ་པརལུས་རྣམ་
གཞག་གཉིས་མཛད་པའི་དང་པོ་ནི། ངོ་བོ་ཉིད་རྣམ་པ་གསུམ་དང༌། དམིགས་པ་དང་། རྣམ་
པར་མི་རྟོག་པ་ཉིད་དང༌། བརྒལ་བ་དང་། ལན་ཏེ། རྡོ་རྗེའི་ཚིག་ལྷག་མརྣམས་སོ། །ཞེས་སོ།།
གཉིས་པནི། གང་ལ་གང་ཞིག་གང་གིས་འཁྲུལ། །མ་འཁྲུལ་གང་ཞིག་གང་ལདང༌། །འཁྲུལ་
དང་མ་འཁྲུལ་འབྲས་བུ་ཉིད། །དེ་གཉིས་ཀྱི་ནི་ཐ་མའོ། །ཞེས་པའོ། །དེ་ལངོ་བོ་ཉིདགསུམ་
ནི་དམིགས་པ་སྟེ་ཡོད་པ་ཡོངས་གྲུབ། མེད་པ་ཀུན་བཏགས། ཕྱིན་ཅི་མ་ལོག་པ་གཞན་དབང་
ཡིན་པས་ཤེས་བྱ་དང་། རང་མཚན་ལ་མ་ལོག་པ་གང་གིས་རྣམ་པར་མི་རྟོག་པ་ཤེས་པ་དང་།
གང་ལ་མི་རྟོག་པ་འོད་གསལབ་སྟེ། ཤེས་བྱ་དང་ཤེས་པའི་རྣམ་གཞག་བསྟན་ཏོ། །
བརྒལ་བ་དང་ལན་གྱིས་བསྟན་པའི་རྡོ་རྗེའི་ཚིག་ལྷག་མ་འཆད་ཚུལ་ལ། བརྒལ་
བ་ནི། གལ་ཏེ་ཀུན་བཏགས་དང་གཞན་དབང་གི་མཚན་ཉིད་ཀྱི་ཆོས་དེ་དག་མེད་ན་ཇི་ལྟར་
དམིགས་པར་འགྱུར། ཅི་སྟེ་ཡོད་ན་ཆོས་རྣམས་རང་བཞིན་གྱིས་འོད་གསལ་བ་ཉིད་དུ་མི་རུང་
ངོ་ཞེ་ན། ལན་ནི། སྒྱུ་མ་ལྟ་བུ་ཉིད་ཅེས་པས་བསྟན་ཏེ། དཔེར་ན་སྒྱུ་མ་བྱས་པ་ཉིད་ནི་སྣང་བ་
ལྟར་དུ་མེད་ཀྱང་དམིགས་རུང་བ་ལྟ་བུའོ། །ཡང་། གལ་ཏེ་ཆོས་རྣམས་རང་བཞིན་གྱིས་འོད་
གསལ་བ་ཡིན་ན་སྔར་ཀུན་ནས་ཉོན་མོངས་པ་ཕྱིས་ཇི་ལྟར་རྣམ་པར་བྱང་བར་འགྱུར་ཞེ་ན།
-3 39.



，
.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀུན་ཉོན་དང་རྣམ་བྱང་གི་ཆོས་རྣམས་ནམ་མཁའ་ལྟ་བུར་རིག་པར་བྱ་སྟེ། དཔེར་ན་ནམ་
མཁའ་རང་བཞིན་གྱིས་རྣམ་པར་དག་པ་ལ་ཀུན་ནས་ཉོན་མོངས་སོ་རྣམ་པར་བྱང་ངོ་ཞེས་
བརྗོད་པ་ལྟ་བུའོ། །ཡང་། གལ་ཏེ་སངས་རྒྱས་དཔག་མེད་བྱུང་ནས་སེམས་ཅན་དཔག་མེད་
ཀྱི་ཀུན་ཉོན་བསལ་ན། ཅིའི་ཕྱིར་འཁོར་བ་འགྲིབ་པར་མི་འགྱུར་ཞིང་མྱང་འདས་འཕེལ་བར་
མི་འགྱུར་ཞེ་ན། འགྲིབ་པ་མེད་པ་དང་ཁྱད་པར་དུ་འཕགས་པ་མེད་པ་ཞེས་པས་དེའི་ལན་
བསྟན་ཏེ། སེམས་ཅན་གྱི་ཁམས་དང་རྣམ་བྱང་གི་ཕྱོགས་དཔག་ཏུ་མེད་པའི་ཕྱིར་འཁོར་
འདས་ལ་འཕེལ་འགྲིབ་མེད་པར་བསྟན་ཏོ། །དེ་ལྟར་རྡོ་རྗེའི་ཚིགརྣམས་འདིར་བསྟན་པ་དང་།
འགྲེལ་ཚིག་རྩ་བར་དྲངས་པ་གཉིས་གོ་རིམ་མི་མཐུན་པ་ནི། འདིར་བཤད་པའི་རིམ་པ་གཙོ་
བོར་བྱས་པ་སྟེ། རྡོ་རྗེའི་ཚིག་བཅུ་སྟོན་པའི་གཞུང་ཚིག་བཤད་བྱ་དང༌། གང་ལགངཞིག་
སོགས་འཆད་བྱེད་ཡིན་པའི་ཕྱིར་སྔ་ཕྱིའི་འབྲེལ་དེ་ལྟར་བྱས་སོ། །
བཞི་པ་མཐའ་གཉིས་སྤངས་པའི་སྒྲུབ་པ་ནི། སོ་སོར་རྟོག་པའི་ཤེས་རབ་ཀྱིས་
མཐའ་གཉིས་སྤངས་ནས་དབུ་མའི་ལམ་སོ་སོར་རྟོག་ཅིང་སྒྲུབ་པར་བྱེད་པའི་ལམ་མོ། །
བསལ་བྱའི་མཐའ་གཉིས་ནི་མུ་སྟེགས་དང་ཉན་ཐོས་གཉིས་ཀས་བཏགས་པའི་མཐའོ། །དེ་
གང་ཞེ་ན། བདག་དང་ཕུང་པོ་ཐ་དད་པར་བཏགས་པ་དང་། བདག་དང་ཕུང་པོ་གཅིག་ཏུ་
བཏགས་པའི་ མཐའ་དང༌། གཟུགས་སོགས་མི་རྟག་པར་བཏགས་པ་ནི་མུ་སྟེགས་པས་
བཏགས་པའོ། །མི་རྟག་པ་ནི་ཉན་ཐོས་ཀྱིས་བཏགས་པའི་མཐའ་སྟེ། འདི་གཉིས་ནི་མུ་སྟེགས་
དང་ཉན་ཐོས་གཉིས་ཀས་བཏགས་པའི་མཐའོ། །གང་ཟག་ལ་སྒྲོ་འདོགས་པ་དང་སྐུར་པ་
འདེབས་པའི་མཐའ་གཉིས་དང་། ཆོས་ལ་སྒྲོ་འདོགས་པ་དང་སྐུར་པ་འདེབས་པའི་མཐའ་
གཉིས་ཏེ་བཞི་པོ་རྣམས་མཐའོ། །མ་རིག་པ་སོགས་མི་མཐུན་ཕྱོགས་དང་། མ་རིག་པ་འགོག་
བྱེད་གཉེན་པོའི་མཐའ་གཉིས་སོ། །གང་ཟག་དང་ཆོས་གཉིས་ངོ་བོ་ཉིད་ཀྱིས་ཡོད་པར་འདུ་
-3 4 (0 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། དོ༡
ཤེས་པས་བཏགས་པ་ནི་རྟག་མཐའ་དང༌། ཐ་སྙད་དུ་མེད་པར་འདུ་ཤེས་པས་བཏགས་པ་ནི་
ཆད་མཐའ་དང་། གཟུང་བ་དང་འཛིན་པར་བཏགས་པའི་མཐའ་གཉིས་དང་། ཀུན་ནས་ཉོན་
མོངས་པ་གསུམ་གྱི་མཐའ་དང་། རྣམ་པར་བྱང་བ་གསུམ་གྱི་མཐའ་སྟེ། ཀུན་ནས་ཉོན་མོངས་
ཀྱི་ཉོན་མོངས་པ་དང་། ལས་ཀྱི་ཀུན་ནས་ཉོན་མོངས་པ་དང༌། སྐྱེ་བའི་ཀུན་ནས་ཉོན་མོངས་
པའོ། །རྣམ་པར་བྱང་བ་གསུམ་ནི་རྣམ་ཐར་སྒོ་གསུམ་མོ། །འདི་དག་ལ་མངོན་པར་ཞེན་པས་
བཏགས་པ་ནི་མཐའོ། །དངོས་པོར་ཡོད་མེད་སོགས་ཕྱོགས་གཉིས་ཀྱི་རྣམ་པར་རྟོག་པ་ནི་
མཐའ་སྟེ། དེ་ནི་རྣམ་པ་བདུན་དུ་འདོད་དེ། བདག་གི་དངོས་པོ་ཡོད་པ་དང་མེད་པར་རྟོག་པ་
གཉིས་ཀྱི་མཐའ་དང་། ཞི་བར་བྱ་བ་སྤང་བྱ་དང་ཞི་བར་བྱེད་པ་གཉེན་པོ་ལ་རྟོག་པའི་མཐའ་
གཉིས་དང་། སྐྲག་བྱ་ངོ་བོ་ཉིད་ཀྱིས་སྟོང་པ་དང་སྟོང་པ་དེ་ལ་འཇིགས་པ་སྐྱེ་བར་རྟོག་པ་དང་།
གཟུང་བ་དང་འཛིན་པགཉིས་རྟོག་པ་དང་། ཡང་དག་པ་ཟག་པ་མེད་པ་ཉིད་དང་འོགཔ་ཟག་
པ་དང་བཅས་པ་ཉིད་ལ་རྟོག་པའི་མཐའ་གཉིས་དང་། ཡེ་ཤེས་ཀྱིས་སྤང་བྱ་སྤོང་བར་བྱེད་པ་
དང་སྤོང་བར་བྱེད་པའི་ནུས་པ་ཡོད་པ་མིན་པར་རྟོག་པའི་མཐའ་དང་། གཉེན་པོ་སྐྱེ་བ་མེད་པ་
དང་གཉེན་པོ་སྐྱེས་ཀྱང་སྤང་བྱ་དང་དུས་མཉམ་དུ་འཇུག་པ་ཉིད་དུ་རྟོག་པའི་མཐའ་སྟེ། ཟུང་
སྦྱར་བ་བདུན་པོ་དེ་ནི་ཕྱོགས་གཉིས་ཀྱི་ཡུལ་ཅན་གྱི་རྣམ་པར་རྟོག་པའི་མཐའོ། །ལྔ་པ་དང་
དྲུག་པ་ཁྱད་པར་ཅན་དང་ཁྱད་པར་མེད་པའི་སྒྲུབ་པ་ནི། ས་བཅུ་ལ་རྣམ་པར་དག་པར་བྱ་བ་
དག་ཏུ་ཤེས་པར་བྱས་ཏེ། ཁྱད་པར་མེད་པའི་སྒྲུབ་པ་ནི། ས་བཅུ་ལ་ཕ་རོལ་ཏུ་ཕྱིན་པ་བཅུ་
སྒྲུབ་ཙམ་དུ་ཁྱད་པར་མེད་ལ། ཁྱད་པར་ནི་ས་རེ་རེ་ལ་ཕ་རོལ་ཏུ་ཕྱིན་པ་རེ་རེ་ལ་གཙོ་བོར་
སྤྱོད་དོ། །
གཉིས་པ་དམིགས་པ་བླ་ན་མེད་པ་བསྟན་པ་ནི། རྣམ་པར་བཞག་པའི་དམིགས་པ་
ནི༑ གསུང་རབ་ཡན་ལག་བཅུ་གཉིས་ཏེ། སེམས་ཅན་ལ་ཕན་པའི་ཕྱིར་དུ་རྣམ་པར་བཞག་
-3 4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པའི་ཕྱིར། ཆོས་དབྱིངས་ཀྱི་དམིགས་པ་ནི། ཆོས་ཉིད་དེ། ལམ་གྱི་དམིགས་པར་གྱུར་པའི་དེ་
བཞིན་ཉིད་ཡིན་པའི་ཕྱིར། བསྒྲུབ་པར་བྱ་བའི་དམིགས་པ་ནི། ཕ་རོལ་ཏུ་ཕྱིན་པ་བཅུ་སྟེ།
བསྒྲུབ་པར་བྱ་བ་ཡིན་པའི་ཕྱིར། སྒྲུབ་པའི་དམིགས་པ་ནི། དེ་བཞིན་ཉིད་དེ། དེ་བཞིན་ཉིད་
ལ་དམིགས་ནས་ལམ་སྒྲུབ་པའི་ཕྱིར་རོ། །འཛིན་པའི་དམིགས་པ་ནི། ཐོས་བྱུངགི་ཤེས་རབ་
ཀྱི་ཡུལ་ཏེ། ཐོས་བྱུང་གི་ཤེས་རབ་ཀྱིས་འཛིན་པར་བྱ་བ་ཡིན་པའི་ཕྱིར། ངེས་པར་འཛིན་པའི་
དམིགས་པནི། བསམ་བྱུངགི་ཤེས་རབ་ཀྱི་ཡུལ་ཏེ། རིགས་པ་ལ་བརྟེན་ནས་ངེས་པར་འཛིན་
པ་ཡིན་པའི་ཕྱིར། རབ་ཏུ་འཛིན་པའི་དམིགས་པ་ནི། བསྒོམས་པ་ལས་བྱུང་བའི་ཡུལཏེ། སོ་
སོ་རང་གིས་རིག་པའི་བློས་འཛིན་པར་བྱ་བ་ཡིན་པའི་ཕྱིར། རབ་ཏུ་རྟོགས་པའི་དམིགས་པ་
ནི༑ ས་དང་པོའི་མཐོང་ལམ་གྱི་དམིགས་པ་སྟེ། འཇིག་རྟེན་ལས་འདས་པའི་ལམ་གྱིས་རབ་
ཏུ་རྟོགས་པར་བྱ་བ་ཡིན་པའི་ཕྱིར། རབ་ཏུ་རྒྱས་པའི་དམིགས་པ་ནི། སགཉིས་པ་ནས་བདུན་
པའི་བར་གྱི་དམིགས་པ་སྟེ། རྟོགས་པ་སྔར་ལས་རབ་ཏུ་རྒྱས་པའི་དམིགས་པ་ཡིན་པའི་ཕྱིར།
རྣམ་པར་རྟོགས་པའི་དམིགས་པ་ནི་ས་བདུན་པའི་དམིགས་པ་སྟེ། འཇིག་རྟེན་དང་འཇིག་རྟེན་
ལས་འདས་པའི་ལམ་གྱི་དམིགས་པ་གཉིས་ལ་སོགས་པའི་ཆོས་ཁོང་དུ་ཆུད་པའི་ཕྱིར། ས་
བརྒྱད་པའི་དམིགས་པ་ནི། རྣལ་དུ་འདུག་པའི་དམིགས་པ་སྟེ། མཚན་མར་འཛིན་པའི་རྟོག་
པས་མི་གཡོ་བའི་དམིགས་པ་ཡིན་པའི་ཕྱིར། ས་དགུ་པ་དང་བཅུ་པ་དང་སངས་རྒྱས་ཀྱི་ས་
གསུམ་གྱི་དམིགས་པ་ནི། ཕུལ་དུ་བྱུང་བའི་དམིགས་པར་འདོད་དེ། ས་དགུ་པ་ལ་སོ་སོ་ཡང་
དག་རིག་བཞིའི་ཡེ་ཤེས་ཕུལ་དུ་ཕྱིན་པ་ཐོབ་ཅིང་། ས་བཅུ་པ་ལ་ལས་ལ་དབང་བ་ཕུལ་དུ་
ཕྱིན་པ་ཐོབ་ལ། སངས་རྒྱས་ཀྱི་སར་སྒྲིབ་པ་མ་ལུས་པ་སྤངས་པའི་རྣམ་པར་དག་པ་ཕུལ་དུ་
ཕྱིན་པ་ཐོབ་པའི་ཕྱིར། །
གསུམ་པ་ཡང་དག་པར་འགྲུབ་པ་བླ་ན་མེད་པ་ལ་བཅུ་སྟེ། ལམ་གྱི་རྐྱེན་མ་ཚང་བ་
-3 4 2 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། དོ༡
མེད་པ་ནི་རིགས་ཡང་དག་པ་འགྲུབ་པའོ། །ཐེག་ཆེན་མི་སྤོང་བ་ནི་མོས་པ་ཡང་དག་པ་འགྲུབ་
པའོ། །ཐེག་པ་དམན་པས་སེམས་མི་གཡེང་བ་ནི་སེམས་བསྐྱེད་ཡང་དག་པ་གྲུབ་པའོ། །ཕ་
རོལ་ཏུ་ཕྱིན་པ་རྫོགས་པར་རབ་ཏུ་བསྒྲུབས་པ་ནི་སྒྲུབ་པ་ཡང་དག་པ་འགྲུབ་པའོ། །འཕགས་
པའི་ལམ་ཡང་དག་པ་སྐྱེད་པ་ནི་སྐྱོན་མེད་པ་ལ་འཇུག་པ་ཡང་དག་པ་འགྲུབ་པའོ། །དགེ་བའི་
རྩ་བ་འཕེལ་བ་ནི་སེམས་ཅན་ཡོངས་སུ་སྨིན་པར་བྱེད་པ་ཡང་དག་པ་འགྲུབ་པའོ། །སེམས་
ལས་སུ་རུང་བ་ནི་ཞིང་ཡོངས་སུ་དག་པ་ཡང་དག་པ་འགྲུབ་པའོ། །སྲིད་ཞིགཉིས་ལ་མིགནས་
པ་ནི་ལུང་བསྟན་ཐོབ་པ་ཡང་དག་པ་འགྲུབ་པའོ། །སྒྲིབ་པ་མེད་པ་ཉིད་ནི་སངས་རྒྱས་ཀྱིས་
ཡང་དག་པ་འགྲུབ་པའོ། །བྱང་ཆུབ་དེ་སྟོན་པ་རྒྱུན་མི་གཅོད་པ་ནི་བྱང་ཆུབ་ཀུན་ཏུ་སྟོན་པ་
ཡང་དག་པ་འགྲུབ་པའོ། །འདི་ནི་མཛད་པ་བཅུགཉིས་ཀྱི་ཚུལ་སྟོན་པ་ལ་བརྗོད་དོ། ། །
གསུམ་པ་བསྟན་བཅོས་ཀྱི་ཆེ་བ་དང་དགོས་ཆེད་བསྟན་པ་ནི། ཇི་སྐད་བསྟན་པ་
འདི་ནི་དབུས་དང་མཐའ་རྣམ་པར་འབྱེད་པའི་བསྟན་བཅོས་ཏེ། བསྟན་བཅོས་འདི་ནི་ཆོས་
ཅན། རྟོགས་པར་དཀའ་བ་ཡིན་ཏེ། རྟོག་གེའི་སྤྱོད་ཡུལ་མ་ཡིན་པའི་ཕྱིར། ཆོས་ཀུན་གྱི་སྙིང་
པོའི་དོན་ཡིན་ཏེ། རྒོལ་བས་མི་ཤིགས་པའི་ཕྱིར་དང་ཡེ་ཤེས་ཀྱི་སྤྱོད་ཡུལ་མཆོག་ཏུ་གྱུར་པའི་
ཕྱིར་རོ། །དོན་ཆེན་པོ་དང་ལྡན་ཏེ། སེམས་ཅན་གྱི་དོན་གྱི་ཆེད་དུ་ཞུགས་པའི་བྱང་ཆུབ་སེམས་
དཔའི་སྤྱོད་པ་རྒྱས་པར་སྟོན་པའི་ཕྱིར། དོན་ཆེན་པོ་དང་ལྡན་པ་དེ་བཞིན་དུ་རིགས་ཅན་
གསུམ་པོ་ཀུན་གྱི་དགོས་པའི་དོན་དང་ལྡན་ཏེ། ཐེག་པ་གསུམ་གྱི་ལམ་སྟོན་པའི་ཕྱིར་རོ། །
དོན་མེད་པ་ཐམས་ཅད་སེལ་བར་བྱེད་པ་ཡིན་ཏེ། ཉོན་མོངས་པ་དང་ཤེས་བྱའི་སྒྲིབ་པ་སེལ་
བར་བྱེད་པའི་ཕྱིར། ཐེག་པ་བླ་ན་མེད་པའི་ལེའུར་བཅད་པ་སྟེ། ལེའུ་ལྔ་པའི་རྣམ་པར་བཤད་
པའོ། །། །
ཡན་ལག་བརྒྱད་ལྡན་གསུང་རབ་གངས་ཆེན་མཚོ། །ལེགས་བཤད་མི་ཟད་འབྱོར་
-3 4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་སྤྲིན་སྔོན་ལྡན། །རྒྱལ་སྲས་ཀླུ་དབང་རྣམ་པར་རོལ་པའི་གནས། །མུ་མཐའ་ཡས་པའི་བློ་
གྲོས་མི་ཟད་གཏེར། །གཙུག་ལག་ཤིང་རྟ་རྣམ་པར་འབྱེད་པའི་སྒོ། །དོན་ཟབ་ཕུལ་བྱུང་སྙན་
པའི་གེ་སར་གཡོ། །ལེགས་བཤད་རྣམ་པ་ཀུན་གྱི་མཆོག་ལྡན་པ། །མི་ཕམ་གསུང་རབ་དྲི་
མེད་ཟླ་བའི་འོད། །བློ་གྲོས་ཀུན་དའི་འཛུམ་ཟེར་རབ་གསལ་ཞིང་། །ཕུལ་བྱུང་མཛད་པའི་
འོད་ཟེར་སྔོན་མེད་ལྡན། །དོན་གཉིས་ཟབ་མོའི་ཆུ་ཤེལ་ནོར་བུའི་འོད། །འགྲོ་མང་དད་པའི་
དགའ་སྟོན་འཕེལ་མཛད་པའི། །ལེགས་བཤད་སྤྲིན་གྱིས་བསྐྱོད་པའི་སྐྱེད་ཚལ་དེར། །དོན་
གྱི་སྙིང་པོ་དྲི་བསུང་ཕུན་ཚོགས་ལྡན། །བློ་གྲོས་ཀུན་ཏུ་ཡངས་པའི་ཆུ་གཏེར་ལས། །སྔོན་མེད་
རབ་འཁྲུངས་ལེགས་བཤད་འདབ་བརྒྱ་པ། །ཚུལ་འདི་བློ་གྲོས་སྤྲིན་གྱིས་མཛེས་བྱས་ཤིང་། །
རྨད་བྱུང་སྤོབས་པའི་གློག་ཕྲེང་གསལ་བའི་འོད། །ས་གསུམ་ཁྱོན་གནས་རྣམ་མང་ཤེས་བྱའི་
མཚོ། །ཡོངས་སུ་རྫོགས་པའི་བློ་གྲོས་མངོན་མཐོ་བ། །སྨྲ་བའི་གདོང་ལྔ་རོང་སྟོན་གཞུང་བརྒྱ་
པས། །མཁས་མང་མགྲིན་པའི་རྒྱན་གྱུར་ལེགས་བཤད་ཀྱི། །བདུད་རྩིའི་དགའ་སྟོན་སྔོན་
མེད་རབ་སྤེལ་བའི། །རྣམ་མང་དགེ་བའི་དཔུང་ཚོགས་མི་དམན་ཞིང་། །བསོད་ནམས་མཁའ་
ལྟར་ཡངས་པ་ཐོབ་པ་ཡིས། །མ་ལུས་འགྲོ་བ་སྲིད་མཚོར་གནས་པ་གང༌། །སྲིད་པའི་རྒྱ་
མཚོའི་ཕ་མཐའ་ཡོངས་བརྒལ་བའི། །རྣམ་མཁྱེན་ནོར་བུའི་དཔལ་དབང་འབྱོར་གྱུར་ཅིག །
དབུས་དང་མཐའ་རྣམ་པར་འབྱེད་པའི་བསྟན་བཅོས་ཀྱི་རྣམ་བཤད་མི་ཕམ་དགོངས་རྒྱན་
བཤད་ཟིན་ཏོ།།། །
༈ སྭསྟི། ཕུན་ཚོགས་དགའ་བ་བརྒྱ་ལྡན་པའི། །ཆོས་ཀྱི་གཞལ་མེད་ཁང་ཆེན་
ནས། །མི་ཕམ་ཞལ་གྱི་བདུད་རྩིའི་བཅུད། །འཛམ་གླིང་སྐྱེ་བོའི་ཉེར་འཚོར་བྱུང༌། གང་ཞིག་
ཀུན་བཏགས་གཟུང་འཛིན་གཉིས། །ཡང་དག་མིན་རྟོག་གཞན་དབང་ཆོས། །ཡོད་མེད་
མཐའ་དང་དེས་སྟོང་པའི། །དབུ་མའི་གཤིས་ལུགས་ ཡོངས་གྲུབ་སྟེ། །ཚུལ་གསུམ་གྱིས་
-3 4
4 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༡
བསྡུས་ཆོས་ཀུན་གྱི། །དབུས་མཐའ་རྣམ་པར་འབྱེད་གཞུང་གི །རྣམ་བཤད་མི་ཕམ་དགོངས་
རྒྱན་གྱི། །སྤར་འདི་རྗེ་བཙུན་བླ་མས་བསྒྲུབས། །འདིས་མཚོན་དགེ་བས་ཕན་བདེའི་གཞི། །
ཐུབ་བསྟན་བཤད་སྒྲུབ་འཕེལ་བ་སོགས། །བླ་མ་མཆོག་གི་བཞེད་པ་ཀུན། །ལྷུན་གྱིས་གྲུབ་
པའི་བཀྲ་ཤིས་ཤོག །ཅེས་འདི་ཉིད་སྐྱབས་རྗེ་འཇམ་དབྱངས་མཁྱེན་བརྩེའི་དབང་པོས་སྤར་
དུ་སྒྲུབ་སྐབས་ཞུ་དག་བྱེད་པོ་ཀུན་བསོད་ཀྱིས་སྨྲས་པའོ། །སརྦ་མངྒ་ལཾ།། །།
- 3 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༄༅། །དབུས་དང་མཐའ་རྣམ་པར་འབྱེད་པའི་སྒོམ་རིམ་སྙིང་པོ་
རབ་ཏུ་གསལ་བ་ཞེས་བྱ་བ་བཞུགས་སོ། །
ཀུན་མཁྱེན་རོང་སྟོན་ཆེན་པོས་མཛད།
་
༄༅། །བླ་མ་དང་ལྷག་པའི་ལྷ་ལ་ཕྱག་འཚལ་ལོ། །ཆོས་སྐུ་རབ་བརྙེས་གགས་
སྐུའི་དཀྱིལ་འཁོར་སྟོན། །ཕྲིན་ལས་འོད་ཀྱིས་སྲིད་གསུམ་མུན་པ་སེལ། །གས་རྗེས་འགྲོ་
བ་ཀུན་ལ་ཁྱབ་མཛད་པ། །ཐུབ་པ་མཆོག་གི་ཞབས་པད་སྤྱི་བོས་མཆོད། །འགྲོ་ཀུན་བྱམས་
པའི་ཐུགས་ཀྱིས་ཉེར་འཚོ་ཞིང་། །མཐའ་ཡས་འགྲོ་ལ་དམ་ཆོས་དགའ་སྟོན་འགྱེད། །ཆོས་
རྗེའི་རྒྱལ་ཚབ་འགྲོ་བའི་མགོན་མཛད་པ། །དགའ་ལྡན་བཞུགས་པ་དེ་ལ་ཕྱག་འཚལ་ལོ། །
འགྲོ་ལ་ཐར་པའི་ལམ་བཟང་སྟོན་མཛད་ཅིང་། །རྒྱ་ཆེན་ཤེས་བྱའི་གནས་རྣམས་གསལ་བྱེད་
པ༑ ༑བྱམས་པའི་གསུང་རབ་ཉིན་བྱེད་དཀྱིལ་འཁོར་ཅན། །དབུས་མཐའི་མན་ངག་སྙིང་པོ་
བཤད་པར་བྱ། །དེ་ཡང་ཐོག་མར་བཤད་པར་བྱ་བའི་ཡན་ལག་ངོ་བོ་ཉིད་གསུམ་བསྟན་ཏེ།
ཤེས་པར་བྱ་བའི་ཡན་ལག་ངོ་བོ་ཉིད་གསུམ་ཁོང་དུ་ཆུད་པར་བྱས་ནས། ཐར་པ་དང་ཐམས་
ཅད་མཁྱེན་པ་ཐོབ་པའི་དོན་དུ་ལམ་ཉམས་སུ་ལེན་པ་ལ་འཇུག་དགོས་པའི་ཕྱིར། ངོ་བོ་ཉིད་
གསུམ་ནི། ཀུན་བརྟགས། གཞན་དབང༌། ཡོངས་གྲུབ་དང་གསུམ་མོ། །དེ་ལ་ཀུན་བརྟགས་
ནི༑ གནས་ཚུལ་ལ་མེད་པར་ཤེས་པར་བྱ་བ་ཡིན་ལ། གཞན་དབང་ནི། སྤང་བར་བྱ་བ་ཡུལ་
ལ་བདེན་པར་འཛིན་པའི་རྣམ་རྟོག་གོ །ཡོངས་གྲུབ་ནི། ཆོས་ཅན་གྱི་ཆ་ཀུན་བརྟགས་ཀྱིས་
སྟོང་པའི་སྟོང་ཉིད་འགྱུར་མེད་ཡོངས་གྲུབ་དང་དེ་མངོན་སུམ་དུ་རྟོགས་པའི་ཡུལ་ཅན་ཡེ་ཤེས་
-3 4 6 -



.
གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། དོ༡
ཕྱིན་ཅི་མ་ལོག་པའི་ཡོངས་གྲུབ་དང་གཉིས་སུ་བཤད་དོ། །དེ་ལམ་དུ་བྱེད་ཚུལ་བཤད་པ་ལ།
ཡོངས་གྲུབ་རྟོགས་ནས་ཐར་པ་དང་ཐམས་ཅད་མཁྱེན་པ་ཐོབ་པར་བྱ་དགོས་ལ། ཡོངས་གྲུབ་
མཐོང་བ་ལ་སྒྲིབ་བྱེད་ཀྱི་དྲི་མ་སེལ་དགོས་པས། སྒྲིབ་བྱེད་ཀྱི་དྲི་མ་ངོས་བཟུང་བ་བསྟན་ནོ། །
སྒྲིབ་བྱེད་ཀྱི་དྲི་མ་ནི་ཉོན་མོངས་པའི་སྒྲིབ་པ་དང་། ཤེས་བྱའི་སྒྲིབ་པའོ། །སྒྲིབ་པ་གཉིས་པོ་
དེར་ཟད་དེ། དེ་ཟད་ནས་ནི་གྲོལ་བར་འདོད། །ཅེས་སོ། །སྒྲིབ་པ་གཉིསཔོ་སྤོང་བ་ལ། དེ་ཁོ་
ན་ཉིད་རྟོགས་དགོས་པས། དེ་ཁོ་ན་ཉིད་ཀྱི་ངོ་བོ་དང་དབྱེ་བ་བཅུ་དང་བཅས་པ་བསྟན་ནོ། །
སྒྲིབ་པ་སྤོང་བ་ལ་གཉེན་པོ་དེ་ཁོ་ན་ཉིད་རྟོགས་པ་བསྒོམ་དགོས་པས་གཉེན་པོ་བསྟན་ནོ། །
གཉེན་པོ་བསྒོམ་པ་ལ་སྒོམ་ཚུལ་ཤེས་དགོས་པས། སྒོམ་པའི་རྣལ་འབྱོར་བསྟནནོ། །གཉེན་
པོ་བསྒོམ་པའི་རྣལ་འབྱོར་ནི་བྱང་ཕྱོགས་སོ་བདུན་ནོ། །དེ་ཡང་ཞི་གནས་དང་ལྷག་མཐོང་
གཉིས་ཀྱི་སྒོ་ནས་བསྒོམ་དགོས་པས། དེ་ལ་ཞི་གནས་ནི། ཉེས་པ་ལྔ་སྤོངའདུ་བྱེ་བརྒྱད། །
ཅེས་སོ། །ཉེས་པ་ལྔ་ནི་ཇི་སྐད་དུ། ལེ་ལོ་དང་ནི་གདམས་ངག་རྣམས། །བརྗེད་དང་བྱིང་དང་
རྒོད་པ་དང་། །འདུ་མི་བྱེད་དང་འདུ་བྱེད་དེ། །འདི་དག་ཉེས་པ་ལྔར་འདོད་དོ། །ཞེས་སོ། །
གཉེན་པོ་འདུ་བྱེད་བརྒྱད་ནི། ཇི་སྐད་དུ། གནས་དང་དེ་ལ་གནས་པ་དང་
། །རྒྱུདང་འབྲས་བུ་
ཉིད་དུ་འདོད། །དམིགས་པ་བརྗེད་པར་མ་གྱུར་དང༌། །བྱིང་དང་རྒོད་དང་རྟོག་པ་དང་། དེ་
སྤོང་མངོན་པར་འདུ་བྱེད་དང་། །ཞི་ཚེ་རྣལ་དུ་འཇུག་པའོ། །ཞེས་སོ། །ལྷག་མཐོང་སྒྲུབ་ཚུལ་
ནི༑ དབང་པོ་ལྔ་དང་སྟོབས་ལྔ་ལ་སོགས་པས་བསྟན་ནོ། །འདི་ནི་ཐུན་མོང་གི་ཆོས་སོ། །ཐེག་
པ་བླ་ན་མེད་པའི་ཆོས་ནི། ཕ་རོལ་ཏུ་ཕྱིན་པ་བཅུ་དང༌། ཡི་གེ་འབྲི་མཆོད་སྦྱིན་པ་དང་། །
ཞེས་སོགས། ཆོས་སྤྱོད་བཅུ་དང་། གཞན་དོན་དུ་ཤེས་པར་བྱ་བའི་ཡན་ལག་མཁས་པར་བྱ་
བའི་ཆོས་བཅུ་ལ་མཁས་པར་སྦྱང་བའོ། །བཅུ་གང་ཞེ་ན། ཕུང་པོ་ལ་མཁས་པ་དང་། ཁམས་
དང༌། སྐྱེ་མཆེད་དང་། བདེན་པ་བཞི་དང༌། རྟེན་ཅིང་འབྲེལ་བར་འབྱུང་བ་དང་། གནས་དང་
-3 4 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་མ་ཡིན་པ་དང༌། དབང་པོ་དང་། དུས་དང་། ཐེག་པ་དང་། འདུས་བྱས་དང་། འདུས་
མ་བྱས་ལ་མཁས་པའོ། །ཐོབ་པར་བྱ་བའི་འབྲས་བུ་ནི། ཕ་རོལ་ཏུ་ཕྱིན་པ་བསས་བཅུརིམ་
གྱིས་བགྲོད་ནས་འབྲས་བུ་ཆོས་ཀྱི་སྐུ་འགྲུབ་པའོ། །མདོར་ན་ངོ་བོ་ཉིད་གསུམ་ཤེས་པར་བྱས་
ཏེ་དེ་ཁོ་ན་ཉིད་ཁོང་དུ་ཆུད་དེ། བྱང་ཕྱོགས་སོ་བདུན་གྱི་རྣལ་འབྱོར་བསྒོམས་པས། སྒྲིབ་
གཉིས་སྤངས་ཏེ་ཐར་པ་ཐོབ་པ་དང་། ཐེག་པ་བླ་ན་མེད་པ་ལ་འཇུག་པའི་དུས་སུ། ཕར་ཕྱིན་
བཅུ་དང་། ཆོས་སྤྱོད་བཅུ་དང་། མཁས་པར་བྱ་བའི་དངོས་པོ་བཅུ་ལ་འཇུག་པའོ། །ཐེག་པ་བླ་
ན་མེད་པ་ལ་འཇུག་པའི་རིམ་པ་མདོར་བསྡུས་ནས་བསྟན་པ་ནི། ཚིགས་སུ་བཅས་པ་ཐ་མ་
གཉིས་ཀྱིས་གསུངས་ཏེ། དེ་ཡང་རིགས་ལ་གནས་ནས་ཐེག་པ་ཆེན་པོ་ལ་མོས་པ་བསྐྱེད་དོ། །
དེ་ནས་ཐེག་ཆེན་གྱི་རྩ་བ་སེམས་བསྐྱེད་ཡིན་པར་རིག་ནས་བྱང་ཆུབ་མཆོག་ཏུ་སེམས་བསྐྱེད་
དོ༑ ༑སེམས་བསྐྱེད་མཐར་ཕྱིན་པ་ལ་ཕར་ཕྱིན་དྲུག་རྫོགས་པར་བསྒྲུབ་དགོས་སོ། །དེ་ཡང་
ཐོག་མར་ཡང་དག་པའི་དོན་རྟོགས་པའི་ཤེས་རབ་བསྐྱེད་ཅིང་དེ་ནས་དེ་འཕེལ་བར་བྱེད་པ་ལ་
འཇུག་གོ །དེ་དག་གི་གནས་སྐབས་སུ་ཚུལ་བཞིན་ཡིད་ལ་བྱེད་པ་རྣམ་པར་མི་རྟོག་པའི་ཡེ་
ཤེས་དང༌། དེ་ནས་མི་གནས་པའི་མྱ་ངན་ལས་འདས་པ་ལ་མངོན་པར་ཕྱོགསཏེ། དེ་ནས་
ཆོས་སྐུ་མངོན་དུ་བྱས་ནས་ཕྲིན་ལས་རྒྱུན་མི་ཆད་དུ་འབྱུང་ངོ༌། །ཞེས་པའོ། །རྒྱ་ཆེན་ཤེས་བྱའི་
གནས་རྣམས་ལེགས་བསྟན་ཅིང་། །དེ་ཉིད་རྟོགས་ནས་ཐོས་བསམ་ལ་ཞུགས་ཏེ། །སྒོམ་པའི་
རིམ་པས་སྒྲིབ་གཉིས་རབ་སྤངས་ནས། །ཐར་པ་ཐོབ་པའི་ཐབས་སུ་ལེགས་བསྟན་ཅིང་། །
ཐེག་པ་བླ་ན་མེད་པའི་ཁྱད་པར་ཆོས། །ཉམས་སུ་ལེན་པའི་རིམ་པ་ལེགས་པརབསྟན། །མན་
ངག་འདི་བཤད་དགེ་ཚོགས་གང་ཐོབ་པ། །དུས་གསུམ་ཕ་མ་འགྲོ་བ་ཇི་སྙེད་པས། །བླ་མེད་
བྱང་ཆུབ་ཐོབ་པའི་རྒྱུ་རུ་བསྔོ། །ཆོས་སྤྱོད་ཟབ་མོ་འདི་དང་རྣམ་ཀུན་ཏུ། །འབྲལ་བ་མེད་པར་
ཐོས་བསམ་རིམ་པ་ཡིས། །ལེགས་པར་རྟོགས་ནས་ཡང་དག་སྙིང་པོའི་དོན། །སྒྲོ་སྐུར་མེད་
-3 4 8 -



གྲགས་ཆེན་བཅོ་བརྒྱད་ཀྱི་རོང་སྟོན་ཆེན་པོའི་འགྲེལ་པ་བཞུགས། ༡
པར་མངོན་དུ་བྱེད་གྱུར་ཅིག །ཅེས་དབུས་མཐའི་མན་ངག་སྙིང་པོ་འདི་ནི་རོང་སྟོན་ཆེན་པོས་
དཔལནཱ་ལེནྡྲའི་དགོན་པར་སྦྱར་བའོ། །དགེའོ། །། །
-3 4 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༄༅། །དབུས་མཐའ་རྣམ་འབྱེད་ཀྱི་འགྲེལ་པའི་
གསལ་བྱེད་བཞུགས། །
སྡེ་གཞུང་ཀུན་དགའརྣམ་རྒྱལ་གྱིས་མཛད།
-
-
༈ རྒྱལ་ཚབ་དམ་པ་ལྷ་ཡི་ལྷ་མཆོག་དང་། །དབྱེར་མེད་ཀུན་མཁྱེན་རོང་སྟོན་ལ་
བརྒྱུད་ནས། །དེ་ཡི་ལེགས་བཤད་མི་ཕམ་དགོངས་རྒྱན་གྱི། །དཀའ་གནད་འགའ་ཡི་གསལ་
བྱེད་མདོར་བསྡུས་བྲི། །ཡོད་མེད་ཀྱི་མཚན་ཉིད་ཀྱི་དོན་དཀྱུས་ལྟར་དང་། ཡང་ན་བྱེ་མདོ་
སོགས་གཟུང་འཛིན་ཐ་དད་རྗེས་སུ་ཡོད་པར་འདོད་པ་དགག་པའི་ཕྱིར། ཀུན་ཉོན་གྱི་སྣང་
གཞི་ཡང་དག་པ་མ་ཡིན་པའི་ཀུན་ཏུ་རྟོག་པ་ཙམ་རྫས་སུ་ཡོད་དེ། སྣང་བ་མངོན་སུམ་གྱིས་
གྲུབ་ཅིང་དེ་ཀུན་རྟོག་གི་སྟོབས་ལས་བྱུང་གི་གཞན་དུ་གྲུབ་པ་མེད་པའི་ཕྱིར། འཁྲུལ་ངོར་ཀུན་
རྟོག་དེ་ལ་སྣང་བའི་གཟུང་འཛིན་གཉིས་པོ་ནི་རྫས་སུ་ཡོད་པ་མ་ཡིན་ཏེ། གཟུགས་ནི་ཀུན་
རྟོག་དེ་ལས་ལོགས་སུ་མེད་པར་གསལ་བ་དང་ལྷན་ཅིག་དམིགས་ངེས་ཀྱི་རྟགས་གཉིས་
ཀྱིས་གྲུབ་ཅིང་། རྫས་སུ་ཡང་མེད་པའི་ཕྱིར། རྨི་ལམ་གྱི་གཟུགས་བཞིན། གཟུགས་མེད་ན་དེ་
འཛིན་གྱི་ཤེས་པ་ཡང་མེད་དེ། དེ་གཉིས་ཕན་ཚུན་བརྟེན་པས་ཡོད་མེད་མཉམ་པ་ཡིན་པའི་
ཕྱིར། དེས་ན་གཉིས་པོ་ཐག་ཁྲ་ལ་སྦྲུལ་དུ་བཟུང་བ་ལྟར་ཀུན་བཏགས་ཡིན་པར་གྲུབ་བོ། །དེ་
ལྟར་གཉིས་ཀྱིས་སྟོང་པའི་སྟོང་པ་ཉིད་ནི་ཀུན་ཏུ་རྟོག་པ་འདི་ལ་ཆོས་ཉིད་ཀྱི་ཚུལ་དུ་ཡོད་ཅིང་།
སྟོང་ཉིད་དེ་ལ་ཡང་ནི་ཀུན་རྟོག་དེ་ཉིད་ཆོས་ཅན་གྱི་ཚུལ་དུ་ཡོད་དེ། དེ་གཉིས་ནམ་ཡང་
འབྲལ་མེད་དུ་གནས་པའི་ཕྱིར། གལ་ཏེ་ཀུན་རྟོག་དེ་ལ་གཉིས་ཀྱིས་སྟོང་ཡང་རང་གི་ངོ་བོ་མི་
-35 0 -



གྲགས་ཆེན་བཅོ་བརྒྱད་ཀྱི་རོང་སྟོན་འགྲེལ་པའི་དོགས་བཅོས་བཞུགས། །
སྟོང་སྟེ། གཞན་གྱིས་གཞན་སྟོང་པ་ཙམ་ཡིན་པའི་ཕྱིར་ཞེ་ན། སྐྱོན་མེད་དེ། ཀུན་རྟོག་དེ་ལ་
གཉིས་སུ་འཁྲུལ་ཞིང་ཞེན་པ་ལ་བརྟེན་ནས་འཁོར་བའི་སྡུག་བསྔལ་འབྱུང་བ་ཡིན་པས་དེ་
བཟློག་པའི་ཕྱིར་དེ་ལ་གཉིས་མེད་པར་གསུངས་པ་ཡིན་གྱི། དེ་བདེན་པར་སྒྲུབ་པ་མིན་པའི་
ཕྱིར། དཔེར་ན་ཐག་པ་ལ་སྦྲུལ་དུ་བཟུང་ནས་དེས་སྐྲག་པ་ལ་དེ་བཟློག་པའི་ཕྱིར་དེ་ལ་སྦྲུལ་
མེད་ཅེས་བརྡ་སྤྲད་པ་ཙམ་ཡིན་གྱི་ཐག་པ་བདེན་པར་སྒྲུབ་པ་མིན་པ་བཞིན། དེས་ན་ཀུན་རྟོག་
དེ་ཉིད་གཉིས་ཀྱིས་སྟོང་པས་དེ་བདེན་མེད་དུ་གྲུབ་སྟེ། བདེན་པར་ཡོད་ན་གཉིས་པོ་གང་རུང་
དུ་ངེས་པའི་ཕྱིར། དཔེར་ན་རྟེན་འབྱུང་གི་སྐྱེ་བ་ལ་མཐའ་བཞིས་སྟོང་པས་དེ་བདེན་མེད་དུ་
འགྲུབ་པ་བཞིན། འོ་ན་འདིར་ཡོད་ཅེས་གསུངས་པ་དང་འགལ་ལོ་ཞེ་ན། མི་འགལ་ཏེ། ཡོད་
པ་ལ་བདེན་པར་ཡོད་པ་དང་། ཐ་སྙད་དུ་མ་བཏགས་བཞིན་དུ་སྣང་བས་ཡོད་པ་དང་། མེད་
ཀྱང་ཡོད་པར་བཏགས་པ་དང་གསུམ་ལས་འདིར་ཀུན་རྟོག་ཡོད་པར་གསུངས་པ་ནི་བར་པ་
ལ་དགོངས་པའི་ཕྱིར། འོ་ན་དབུ་མ་དང་ཁྱད་པར་མེད་པར་འགྱུར་རོ་ཞེ་ན། འདོད་དེ་མཐའ་
གཉིས་བསལ་ནས་དབུ་མའི་ལམ་སྟོན་པའི་གཞུང་ཡིན་པའི་ཕྱིར། དེས་ན་ཀུན་ཏུ་རྟོག་པ་ནི་
རྫས་སུ་ཡོད་པའམ། ཐ་སྙད་དུ་སྣང་བའི་གཞིར་ཡོད་པས་སྟོང་པ་མ་ཡིན་ཞིང་། གཟུང་འཛིན་
གཉིས་ཀྱིས་མི་སྟོང་པ་ཡང་མིན་པ་དེ་ལྟ་བས་ན་ཤེར་ཕྱིན་གྱི་མདོ་སོགས་ལས་ཆོས་ཐམས་
ཅད་སྟོང་པ་ཡང་མ་ཡིན་མི་སྟོང་པ་ཡང་མ་ཡིན་ཞེས་སོགས་ཀྱི་དོན་ལེགས་པར་བཤད་དོ། །དེ་
ལྟར་ཀུན་རྟོག་ཡོད་པའི་ཕྱིར་དང་། གཉིས་པོ་མེད་པའི་ཕྱིར་དང་། གཉིས་སྟོང་གི་སྟོང་ཉིད་
ཡོད་པའི་ཕྱིར་ན་ཡོད་མེད་ཀྱི་མཐའ་དང་བྲལ་བ་དེ་ན་དབུ་མའི་ལམ་ཡིན་ནོ། །ཡོད་པ་གཉིས་
ཀྱི་དོན་ཡང་ཀུན་རྟོག་ཆོས་ཅན་སྣང་བའི་ཚུལ་དུ་ཡོད་པ་དང་། གཉིས་སྟོང་གི་སྟོང་ཉིད་ཆོས་
ཉིད་ཀྱི་ཚུལ་དུ་ཡོད་ལ། དེ་གཉིས་གཅིག་དང་ཐ་དད་གང་རུང་དུ་ཡོད་ན་དབུ་མར་མི་རུང་
བས། དེ་གཉིས་ལས་གྲོལ་བར་སྣང་སྟོང་ཟུང་འཇུག་ཏུ་ཡོད་པས་དབུ་མའི་ལམ་དུ་འགྱུར་བ་
-3 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ནོ། །དེ་སྐད་དུ་དགོངས་འགྲེལ་ལས། འདུ་བྱེད་ཁམས་དང་དོན་དམ་དེ་བཞིན་ཉིད། །
གཅིག་དང་ཐ་དད་བྲལ་བའི་མཚན་ཉིད་དེ། །ཞེས་སོགས་གསུངས་པ་ལྟར་རོ། །
དགེ་ལ་སོགས་པ་བཅུ་ལ་གཞན། །ཞེས་པའི་དོན་ནི། དཀྱུས་ན་འགྲེལ་ཚུལ་གཉིས་
གསུངས་པ་ལྟར་དང་། གཞན་ཡང་སྒྲིབ་པ་གོང་མ་རྣམས་ནི་ཉན་རང་དང་བྱང་སེམས་ཐུན་
མོང་གི་སྒྲིབ་པ་ཡིན་ལ། དགེ་སོགས་ཀྱི་སྒྲིབ་པ་ནི་བྱང་སེམས་ཁོ་ནའི་སྒྲིབ་པ་ཡིན་པས་གཞན་
ནོ༑ ༑ཞེས་པའི་དོན་ཏེ། རང་གི་གནས་ངན་ལེན་ནི་གཟུང་འཛིན་ལ་ཞེན་པའམ་མཐོང་སྤང་གི་
བག་ཉལ་ལོ། །གསུམ་ལས་ལྷག་མ་ནི་ཉོན་མོངས་པ་དང༌། ལས་དང་རྣམ་སྨིན་གྱི་སྒྲིབ་པ་
གསུམ་ལས་ལྷག་མ་གང་རུང་ཡོད་པའོ། །ཤེས་རབ་མ་སྨིན་པ་ནི་རྣམ་གྲོལ་ཐོབ་བྱེད་ཀྱི་ཤེས་
རབ་ལས་སུ་མི་རུང་བའོ། །ཞེས་བཤད་དགོས་སོ། །དཀྱུས་ཀྱི་གནས་ངན་ལེན་གསུམ་ནི་ཞེས་
སོགས་ཡི་གེ་མ་དག་པ་ཡིན་ཏེ། འགྲེལ་པ་དང་འགྲེལ་བཤད་གཉིས་དང་མི་མཐུན་ཞིང༌། སྔ་
མ་གཉིས་ཟློས་པ་དང་། དཀྱུས་ཀྱི་ཚིག་རིས་གོང་འོག་གཞན་དང་མི་འདྲ་བས་གསར་བཅུག་
ཏུ་ངེས་པའི་ཕྱིར། དེས་ན་འོག་ཏུ། ཕྱིན་ཅི་ལོག་གི་གནས་ངན་ལེན་དང་། སྒྲིབ་པ་གསུམ་ལས་
ལྷག་མ་གང་རུང་དང་། ཤེས་རབ་ཡོངས་སུ་མ་སྨིན་པའོ། །སྒྲིབ་པ་གསུམ་ནི། ཉོན་མོངས་
པའི་སྒྲིབ་པ་དང་། །ཞེས་སོགས་སུ་འདོན་དགོས་སོ། །གཞན་ཡང་དགེ་བ་སྐྱེ་བའི་བྱེད་རྒྱུ།
བྱང་ཆུབ་གནས་པའི་བྱེད་རྒྱུ་སོགས་སྒྲིབ་བྱ་བཅུ་ལ་སྦྱོར་ཚུལ་གསུངས་པའི་དོན་ནི། དགེ་བ་
ཆོས་ཅན། སྐྱེ་བའི་བྱེད་རྒྱུ་ཡིན་ཏེ། འབྲས་བུ་བྱང་ཆུབ་བསྐྱེད་པའི་ཕྱིར། མིག་དབང་ལས་
མིག་ཤེས་སྐྱེ་བ་བཞིན། དེ་བཞིན་དུ་བྱང་ཆུབ་ནི་གནས་པའི་བྱེད་རྒྱུ་སྟེ། སྲིད་མཐའི་བར་དུ་
གཞན་དོན་དུ་གནས་པའི་ཕྱིར། ཟས་བཞིས་ལུས་གནས་པར་བྱེད་པ་བཞིན། སེམས་བསྐྱེད་
པ་ནི་བརྟེན་པའི་བྱེད་རྒྱུ་སྟེ། དགེ་ཆོས་ཐམས་ཅད་ཀྱི་རྟེན་བྱེད་པའི་ཕྱིར། བཅུད་ཀྱི་སེམས་
ཅན་སྣོད་ཀྱི་འཇིག་རྟེན་ལ་བརྟེན་བ་བཞིན། བློ་ལྡན་ནི་གསལ་བའི་བྱེད་རྒྱུ་ཡིན་ཏེ། ལམ་དང་
-35 2 -



གྲགས་ཆེན་བཅོ་བརྒྱད་ཀྱི་རོང་སྟོན་འགྲེལ་པའི་དོགས་བཅོས་བཞུགས། ༼༡
འབྲས་བུའི་ཆོས་ཐམས་ཅད་གསལ་བར་རྟོགས་པའི་ཕྱིར། གཟུགས་གསལ་བར་བྱེད་པ་ལ་
མར་མེ་བཞིན། མཐོང་ལམ་ནི་འགྱུར་བའི་བྱེད་རྒྱུ་སྟེ། དེ་ཐོབ་ན་འཇིག་རྟེན་ལས་འདས་པར་
འགྱུར་བའི་ཕྱིར། བཙོ་སྲེག་བྱེད་པའི་མེ་ལྟ་བུའོ། །སྒོམ་པའི་ལམ་ནི་འབྲས་པའི་བྱེད་རྒྱུ་སྟེ།
སྒྲིབ་པའི་ལྷག་མ་དང་འབྲལ་བར་བྱེད་པའི་ཕྱིར། རྩ་བརྔ་བར་ཟོར་བ་ལྟ་བུའོ། །བསྔོ་བ་ནི་
བསྒྱུར་བའི་བྱེད་རྒྱུ་སྟེ། དགེ་རྩ་ཐམས་ཅད་བྱང་ཆུབ་ཀྱི་རྒྱུར་བསྒྱུར་བའི་ཕྱིར། བཟོ་ཤེས་ཀྱིས་
གསེར་རྒྱན་སོགས་སུ་བསྒྱུར་པ་ལྟ་བུའོ། །མི་སྐྱག་པ་ནི་ཡིད་ཆེས་པའི་བྱེད་རྒྱུ་སྟེ། ཐེག་ཆེན་
གྱི་ཆོས་ལ་ཡིད་ཆེས་པའི་ཕྱིར། དུ་བས་མེ་ཡོད་པར་ཡིད་ཆེས་པ་ལྟ་བུའོ། །ཆོས་སྟོན་པ་ནི་གོ་
བྱེད་ཀྱི་བྱེད་རྒྱུ་སྟེ། སེར་སྣ་མེད་པར་གཞན་ལ་ཆོས་སྟོན་པའི་ཕྱིར། རྟགས་ཀྱིས་བསྒྲུབ་བྱར་
ངེས་པ་ལྟ་བུའོ། །དབང་ནི་ཆོས་ཅན། ཐོབ་པའི་བྱེད་རྒྱུ་ཡིན་ཏེ། ཡོན་ཏན་ཐམས་ཅད་ཐོབ་
པའི་ཕྱིར། ལམ་ལ་བརྟེན་ནས་མྱ་ངན་ལས་འདས་པ་ཐོབ་པ་ལྟ་བུའོ། །ཡང་སྐྱེ་བ་ལ་སྒྲིབ་པ།
གནས་པ་ལ་སྒྲིབ་པ་སོགས་སྒྲིབ་བྱེད་སུམ་ཅུ་གོ་རིམ་བཞིན་སྦྱོར་ཚུལ་གསུངས་པའི་དོན་ལ།
སྐྱེ་བ་ལ་སྒྲིབ་པ་སོགས་ནི་དགེ་སོགས་དེ་དག་སྐྱེ་བ་ལ་སོགས་པའི་རྒྱུ་ལ་གེགས་སུ་གྱུར་པའི་
ཚེ་དགེ་སོགས་ལ་སྒྲིབ་པ་ཞེས་བྱ་སྟེ། རྩིགས་པ་སོགས་ཀྱིས་སྣང་བ་བསྒྲིབས་ན་དེའི་འབྲས་
བུས་མིག་ཤེས་ལ་ཡང་སྒྲིབ་པ་བཞིན་ནོ། །དེས་ན་སྒྲིབ་པ་སུམ་ཅུ་པོ་བྱེད་རྒྱུ་བཅུ་དང་སྦྱར་དུ་
མེད་ཀྱང་དེ་དག་བཟློག་ན་དགེ་སོགས་བཅུ་ཡི་བྱེད་རྒྱུར་འགྱུར་བ་ཡིན་པས་དེ་ལྟར་བཤད་ན།
སྦྱོར་བ་དང་སྐྱེ་མཆེད་ཡིན་པ་དང་ཚུལ་བཞིན་ལ་སྦྱོར་བ་གསུམ་ཆོས་ཅན། དགེ་བ་སྐྱེ་བའི་
བྱེད་རྒྱུ་ཡིན་ཏེ། རིམ་བཞིན་དགེ་བ་ལ་སྦྱོར་ཞིང་དེ་ཡང་བྱང་ཆུབ་ཐོབ་པའི་ཐབས་དང་ཉོན་
མོངས་པའི་གཉེན་པོར་འགྱུར་བའི་ཕྱིར། མིག་དབང་ལས་མིག་ཤེས་སྐྱེ་བ་བཞིན། དགེ་རྩ་
བསྐྱེད་པ་དང་། ཡིད་ལ་བྱེད་པ་དང་། ཚོགས་ཡོངས་སུ་རྫོགས་པ་གསུམ་ཆོས་ཅན། བྱང་ཆུབ་
ཀྱི་གནས་པའི་བྱེད་རྒྱུ་ཡིན་ཏེ་ཚོགས་བསགས་ཤིང་གོང་འཕེལ་གྱིས་ཡོངས་སུ་རྫོགས་པས་ནི་
- 35 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བྱང་ཆུབ་མཐར་ཐུག་ཐོབ་ལ་དེ་ཡང་ཡོན་ཏན་མི་ཟད་པར་གནས་པའི་ཕྱིར། ཟས་ཀྱིས་ལུས་
གནས་པ་བཞིན། ཐེག་ཆེན་གྱི་རིགས་དང༌། བཤེས་གཉེན་དང༌། མི་སྐྱོ་བ་གསུམ་ཆོས་ཅན།
སེམས་བསྐྱེད་ཀྱི་བརྟེན་པའི་བྱེད་རྒྱུ་ཡིན་ཏེ། རྒྱུ་རྐྱེན་ཚོགས་ཤིང་དཀའ་སྤྱད་དང་ལོག་སྒྲུབ་
ཀྱིས་མི་ལྡོག་པར་བརྟེན་པར་འགྱུར་བའི་ཕྱིར། སྣོད་ལ་བཅུད་བརྟེན་པ་བཞིན། སྒྲུབ་པ་ཕུན་
ཚོགས་དང༌། སྐྱེ་བོ་རུང་བ་དང་། མི་གནོད་པར་འགྲོགས་པ་གསུམ་ཆོས་ཅན། བློ་ལྡན་གྱི་
གསལ་བའི་བྱེད་རྒྱུ་ཡིན་ཏེ། ཕྱིན་དྲུག་སྤྱོད་ཅིང་ཆོས་མཐུན་གྱི་གྲོགས་དང་འགྲོགས་པས་བྱང་
ཆུབ་སེམས་དཔར་ངེས་པའི་ཕྱིར། གཟུགས་གསལ་མར་མེ་བཞིན། གནས་ངན་ལེན་བཅོམ་
པ་དང་སྒྲིབ་པ་གསུམ་མེད་པ་དང་། རྣམ་པར་གྲོལ་བྱེད་ཀྱི་ཤེས་རབ་སྨིན་པ་གསུམ་ཆོས་ཅན།
མཐོང་ལམ་འཁྲུལ་མེད་དུ་འགྱུར་བའི་བྱེད་རྒྱུ་ཡིན་ཏེ། མཐོང་སྤང་བཅོམ་པ་དང་ཟག་མེད་ཀྱི་
ཡེ་ཤེས་སྐྱེ་བས་འཁྲུལ་མེད་དུ་འགྱུར་བའི་ཕྱིར། བཙོ་སྲེག་བྱེད་པའི་མེ་བཞིན། ལྷན་སྐྱེས་ཀྱི་
གནས་ངན་ལེན་བཅོམ་པ་དང༌། བརྩོན་འགྲུས་དང་། བག་ཡོད་གསུམ་ཆོས་ཅན། སྒོམ་ལམ་
སྒྲིབ་མེད་ཀྱི་འབྲལ་བུའི་བྱེད་རྒྱུ་ཡིན་ཏེ། མི་མཐུན་ཕྱོགས་འགྲིབ་ཅིང་གཉེན་པོའི་སྟོབས་རྒྱས་
པས་སྒྲིབ་པའི་ལྷག་མ་དང་འབྲལ་བར་འགྱུར་བའི་ཕྱིར། རྩ་བ་རྔ་བ་ལ་ཟོར་བ་བཞིན། སྲིད་
པ་དང་ལོངས་སྤྱོད་ལ་མ་ཆགས་པ་དང་། ཞུམ་པ་མེད་པ་གསུམ་ཆོས་ཅན། བསྔོ་བ་ཡང་དག་
པར་བསྒྱུར་པའི་བྱེད་རྒྱུ་ཡིན་ཏེ། སྔ་མ་གཉིས་ཀྱིས་མངོན་མཐོ་དང་ཕྱི་མས་ཉན་རང་ལ་མི་
བསྔོ་བར་དགེ་ཚོགས་བླ་མེད་བྱང་ཆུབ་ཏུ་བསྒྱུར་པའི་ཕྱིར། བཟོ་ཤེས་ཀྱིས་གསེར་རྒྱན་
སོགས་སུ་བསྒྱུར་པ་བཞིན། ཐེག་ཆེན་གྱི་ཆོས་དང་གང་ཟག་ལ་མོས་པ་དང་། དགོངས་པའི་
དོན་ཤེས་པ་གསུམ་ཆོས་ཅན། ཆོས་ལ་མི་སྐྲག་པར་ཡིད་ཆེས་པའི་བྱེད་རྒྱུ་ཡིན་ཏེ། ཐེག་ཆེན་
ཆོས་དང་གང་ཟག་ལ་དད་ཅིང་དྲང་ངེས་ཀྱི་དོན་ལ་མཁས་པའི་ཕྱིར། དུ་བས་མེ་ཡོད་ངེས་པ་
བཞིན། དམ་ཆོས་ཆེས་ཆེར་འཛིན་པ་དང་། རྙེད་བཀུར་ལ་མི་ལྟ་བ་དང་། སེམས་ཅན་ལ་སྙིང་
-35 4 -



གྲགས་ཆེན་བཅོ་བརྒྱད་ཀྱི་རོང་སྟོན་འགྲེལ་པའི་དོགས་བཅོས་བཞུགས། ༡
བརྩེ་བ་གསུམ་ཆོས་ཅན། ཆོས་ལ་སེར་སྣ་མེད་པ་གོ་བྱེད་ཀྱི་བྱེད་རྒྱུ་ཡིན་ཏེ། ཆོས་ལ་གཅེས་
པར་འཛིན་ཅིང་ཕྲག་དོག་མེད་པར་གཞན་ལ་སྙིང་བརྩེ་བས་ཆོས་སྟོན་པའི་ཕྱིར། རྟགས་ཀྱིས་
བསྒྲུབ་བྱ་གོ་བ་བཞིན། ཆོས་ཀྱིས་ཕོངས་པའི་ལས་མེད་པ་དང་། མང་དུ་ཐོས་པ་དང༌། ཏིང་ངེ་
འཛིན་སྦྱངས་པ་གསུམ་ཆོས་ཅན། དབང་ཐོབ་པའི་བྱེད་རྒྱུ་ཡིན་ཏེ། སྔ་མ་གཉིས་ཀྱིས་ཡེ་ཤེས་
དང་ཕྱི་མས་སྤང་བ་ཕུན་ཚོགས་ཀྱི་སྒོ་ནས་ཡོན་ཏན་ཐམས་ཅད་ཐོབ་པའི་ཕྱིར། ལམ་ལ་བརྟེན་
ནས་མྱང་འདས་ཐོབ་པ་བཞིན་ནོ། །དགེ་སོགས་བཅུ་པོ་དེ་ཡང་རྒྱུ་དགེ་བ་སྤྱད་ན་འབྲས་བུ་
བྱང་ཆུབ་ཐོབ་ཅེས་མདོར་བསྟན། དགེ་བ་དེ་གང་ཞེ་ན་ཡང་དག་པར་འཛིན་པ་ནས་སེར་སྣ་
མེད་པའི་བར་དྲུག་དང་། བྱང་ཆུབ་ནི་དབང་དེ་ཞེས་རྒྱས་པར་བཤད་པ་ཡིན་ནོ། །
ཕྱོགས་དང་ཕ་རོལ་ཕྱིན་པ་ལ། །སྒྲིབ་པ་དག་ནི་གཞན་ཡིན་ནོ། །ཞེས་པའི་དོན་ནི།
ཕྱོགས་ནི་ཉན་བྱང་ཐུན་མོང་དང་། ཕར་ཕྱིན་དངོས་གཉིས་ནི་བྱང་སེམས་ཐུན་མིན་གྱི་སྟེ།
སྔར་ནི་དགེ་སོགས་ཀྱི་རྒྱུ་ལ་སྒྲིབ་པའི་སྒོ་ནས་འབྲས་བུ་ལ་སྒྲིབ་པར་བཤད་ལ། འདིར་ནི་
འབྲས་བུ་ལ་དངོས་སུ་སྒྲིབ་པར་བཤད་པས་སྔ་མ་ལས་གཞན་ནོ། །ཞེས་པའི་དོན་ཏོ། །ཕྱུག་
པོ་སོགས་ཀྱི་དོན་ལ། སེར་སྣ་སོགས་ཀྱིས་དངོས་སུ་སྦྱིན་སོགས་ལ་སྒྲིབ་བཞིན་དུ་དེ་མི་སྨོས་
པར་འབྲས་བུ་ལ་སྒྲིབ་པ་ཅིའི་ཕྱིར་སྨོས་ཤེ་ན། འབྲས་བུའི་དོན་དུ་སྦྱིན་སོགས་ལ་འཇུག་
པས་ན་སེར་སྣ་སོགས་སྤངས་པ་ལ་བརྩོན་པའི་ཕྱིར་དེ་སྐད་དུ་སྨྲས་སོ། །གསུམ་པ་སའི་སྒྲིབ་
པ་བསྟན་པའི་སོགས་ཀྱི་དོན་ནི། ས་བཅུ་རྣམས་སུ་རང་བཞིན་རྣམ་དག་གི་ཆོས་དབྱིངས་
མཐོང་བ་ལ་ཁྱད་པར་མེད་དེ། ཆོས་དབྱིངས་ཆ་ཤས་མེད་པ་ལ་མཐོང་མ་མཐོང་གི་ཆ་གཉིས་
སུ་མི་རུང་བའི་ཕྱིར། གློ་བུར་དྲི་བྲལ་གྱི་ཆོས་སྐུ་མཐོང་བ་ལ་བྱེ་བྲག་ཡོད་དེ། ས་ཐམས་ཅད་ཀྱི་
གནས་སྐབས་རྣམས་སུ་སྒྲིབ་པ་རེ་རེ་དང་བྲལ་བའི་སྤངས་པ་གསར་མཐོང་རེ་ཡོད་པའི་ཕྱིར།
འོན་ཀྱང་མཉམ་གཞག་རྣམས་སུ་ཆོས་དབྱིངས་སྤྲོས་བྲལ་གྱི་དབྱིངས་སུ་གཉིས་སྣང་ནུབ་པའི་
35 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚུལ་གྱིས་མཉམ་པར་འཇོག་པ་འདྲ་བས་དེ་ལ་རིགས་མི་འདྲ་བའི་ཁྱད་པར་མེད་པས་དེ་སོ་
སོར་འབྱེད་མི་ནུས་མོད། མཉམ་གཞག་དེའི་སྟོབས་ཀྱིས་རྗེས་ཐོབ་ཏུ་ངེས་པ་འདྲེན་ཚུལ་གྱི་བྲེ་
བྲག་ལས་ས་བཅུར་རྣམ་པར་དབྱེ་བའི་ཁྱད་པར་ལས་སྒྲིབ་པ་བཅུར་བཞག་གོ །མཉམ་གཞག་
ཏུ་ཆོས་ཉིད་རྟོགས་པས་རྗེས་ཐོབ་ཏུ་ངེས་པ་འདྲེན་ཚུལ་རྣམ་པར་བཞག་པ་ནི། ས་དང་པོར་
ཆོས་དབྱིངས་ལ་གོམས་པ་ཐོབ་ཚུལ་གྱི་ནུས་པས་རྗེས་ཐོབ་ཏུ་ཆོས་དབྱིངས་ཀུན་འགྲོའི་ཚུལ་
དུ་རྟོགས་པས་མཉམ་གཞག་དེ་ནི་རྗེས་ཐོབ་ཀྱི་ངེས་པ་དེ་ལྟ་བུ་འདྲེན་པའི་དོན་དུ་སོང་བ་ཡིན་
ཏེ༑ དེ་ལ་བརྟེན་ནས་དེ་ཐོབ་པའི་ཕྱིར། གཞན་དཀྱུས་ན་གསལ་ལོ། །
དྲུག་པ་གྲགས་པའི་དེ་ཉིད་སོགས་ཀྱི་དོན་ནི། རྩ་བའི་དེ་ཁོ་ན་ལ་ཇི་ལྟར་གྲགས་
པར་བཞག་ཅེ་ན། གྲགས་པ་ལ་རྣམ་པ་གཉིས་ཏེ། འཇིག་རྟེན་པའི་གྲགས་པ་དང་། རིགས་
པའི་གྲགས་པའོ། །འཇིག་རྟེན་པའི་གྲགས་པ་ཀུན་བཏགས་ཀྱི་ངོ་བོ་ཉིད་གཅིག་གི་ཆ་ལས་
རྣམ་པར་བཞག་སྟེ། མིང་དོན་གྱི་འབྲེལ་བ་ཤེས་པའི་བརྡ་ལ་ཡང་འདྲིས་པའི་དྲན་པའི་རྗེས་སུ་
སོང་བའི་བློས་འཇིག་རྟེན་ཐ་སྙད་དུ་བཏགས་པའི་དངོས་པོ་གང་ལ་འདི་ནི་སའོ། །ཆུའོ་ཞེས་
སོགས་སུ་རྣམ་པར་བཞག་པའི་ཕྱིར་ན་འཇིག་རྟེན་ལ་གྲགས་པའོ། །རིགས་པའི་གྲགས་པ་ནི་
མངོན་སུམ་རྗེས་དཔག་ལུང་ཚད་མ་གསུམ་གྱི་སྒོ་ནས་རྣམ་པར་བཞག་གོ །དེ་ཡང་མངོན་སུམ་
ནི༑ དབང་ཤེས་ལྔ་དང་བདེ་སྡུག་སོགས་མྱོང་བའི་ཡིད་དོ། །རྗེས་དཔག་ནི་ཚུལ་གསུམ་ཚང་
བའི་རྟགས་ཀྱིས་རྗེས་སུ་དཔག་བྱའི་དོན་ཤེས་པའོ། །ལུང་ནི་ཡིད་ཆེས་པའི་ཚིག་གིས་དོན་མ་
འཁྲུལ་བར་ཤེས་པའོ། །ཡང་ན་ཚད་མ་གསུམ་གྱིས་གྲུབ་པའི་གཏན་ཚིགས་ཀྱིས་དོན་གང་
ཞིག་བཞག་ཅིང་དེ་ལྟར་དུ་གྲགས་པ་ནི་རིགས་པའི་གྲགས་པའོ། །གང་ལྟར་ཡང་དེ་དག་གི་
ཆོས་ཅན་ཀྱི་ཆ་རྣམས་ནི་གཞན་དབང་དང་། ཆོས་ཉིད་ཡོངས་གྲུབ་ཏུ་འདུག་པས་རྩ་བའི་དེ་ཁོ་
ན་ཉིད་གསུམ་ལ་གྲགས་པ་གཉིས་བཞག་གོ །
- 35 6 -



བIན
གྲགས་ཆེན་བཅོ་བརྒྱད་ཀྱི་རོང་སྟོན་འགྲེལ་པའི་དོགས་བཅོས་བཞུགས། དོན་
བརྒྱད་པ་བསྡུས་པའི་དེ་ཁོ་ན་སོགས་ཀྱི་དོན་ནི། ཤེས་བྱ་ཐམས་ཅད་དངོས་པོ་ལྔ་པོ་
འདིར་བསྡུས་པའི་ཕྱིར་བསྡུས་པའི་དེ་ཁོ་ན་ཉིད་ཅེས་བྱ་ཞིང་ལྔ་པོ་ཡང་རྩ་བ་དེ་ཁོ་ན་ཉིད་དུ་
འདུས་ཚུལ་སྟོན་ཏེ། ལྔ་གང་ཞེ་ན། རྒྱུ་མཚན་ནི་རྣམ་ཤེས་ཚོགས་བརྒྱད་དེ། ཕན་ཚུན་རྒྱུའི་
དངོས་པོ་ཡིན་པས་རྒྱུ་མཚན་ནོ། །མིང་ནི་རྒྱུ་མཚན་དེ་ཉིད་བརྗོད་དུ་མེད་ཀྱང་མིང་བརྡ་བཞིན་
དུ་གོ་བར་བརྗོད་པའོ། །རྣམ་པར་རྟོག་པ་ནི་རྒྱུ་མཚན་གྱི་རང་བཞིན་དང་། བྱེ་བྲག་ཏུ་རྣམ་པར་
རྟོག་པ་ཁམས་གསུམ་པ་དང་ལྡན་པའི་སེམས་བྱུང་ངོ༌། །སྟོང་པ་ཉིད་ནི་དེ་བཞིན་ཉིད་དོ། །
ཡང་དག་པའི་ཡེ་ཤེས་ནི་དེ་བཞིན་ཉིད་ལ་དམིགས་པའི་འཇིག་རྟེན་ལས་འདས་པའི་ཡེ་ཤེས།
དེ་དག་གི་གོ་རིམ་ནི། ཀུན་ཉོན་དུ་གདགས་པའི་དངོས་པོ་ཡིན་པས་དང་པོར་རྒྱུ་མཚན་བསྟན།
དེ་ལ་ཀུན་ཉོན་ཞེས་བཏགས་པའི་ཕྱིར་དེ་ནས་མིང་ངོ་། །མིང་ཇི་ལྟ་བ་དེ་བཞིན་དུ་རྒྱུ་མཚན་ལ་
རྣམ་པར་རྟོག་པའི་ཕྱིར་དེ་ནས་རྣམ་པར་རྟོག་པའོ། །ཀུན་ཉོན་དེ་ཡང་དེ་བཞིན་ཉིད་དང་ཡང་
དག་པའི་ཡེ་ཤེས་ཀྱིས་འགགས་པར་འགྱུར་བས་ན་དེ་ནས་དེ་གཉིས་བསྟན་ཏོ། །དེ་ལྔ་རྩ་བའི་
དེ་ཁོ་ནར་འདུས་ཚུལ་སྟོན་ཏེ་སོགས་དཀྱུས་ལྟར་རོ། །དགུ་པ་དབྱེ་བའི་དེ་ཁོ་ན་ཉིད་སྟོན་པ་ནི།
བདུན་ཏེ་སོགས་ཀྱི་དོན་ནི། འཇུག་པ་ནི་འཁོར་བ་ཡིན་ཏེ། ཐོག་མཐའ་མེད་པར་འཇུག་པའི་
ཕྱིར། མཚན་ཉིད་ནི་བདག་མེད་གཉིས་ཡིན་ཏེ། དེ་ལས་གཞན་དུ་མི་འགྱུར་བའི་ཕྱིར། རྣམ་
རིག་ནི་རྣམ་རིག་ཙམ་དུ་རྟོགས་པའི་བློ་ཡིན་ཏེ། འདུས་བྱས་ཐམས་ཅད་རྣམ་རིག་ཙམ་དུ་
རྟོགས་པའི་ཕྱིར། གནས་པ་ནི་སྡུག་བདེན་ཡིན་ཏེ། འདུ་བྱེད་ཐམས་ཅད་སྡུག་བསྔལ་བར་
གནས་པའི་ཕྱིར། ལོག་པར་སྒྲུབ་པ་ནི་ཀུན་འབྱུང་བདེན་པ་ཡིན་ཏེ། འདུ་བྱེད་དེ་དག་ལ་ཡོན་
ཏན་དུ་ལྟ་བས་འཇུག་པའི་ཕྱིར། རྣམ་པར་དག་པ་ནི་འགོག་བདེན་ཡིན་ཏེ། སྒྲིབ་པ་རྣམ་པར་
དག་པའི་ངོ་བོ་ཡིན་པའི་ཕྱིར། ཡང་དག་པར་སྒྲུབ་པ་ནི་ལམ་གྱི་བདེན་པ་ཡིན་ཏེ། སྐྱོན་སྤངས་
ཤིང་ཡོན་ཏན་མངོན་པར་སྒྲུབ་པའི་ཕྱིར། བདུན་ཀ་ལ་དེ་ཁོ་ན་སྦྱར་བ་ནི། རང་རང་གི་མཚན་
- 3
5 7 -



དང
ན
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་དམ་རང་བཞིན་རྟག་ཏུ་དེ་བཞིན་དུ་གནས་པའི་དོན་ཏོ། །བདུན་པོ་དེ་རྩ་བའི་དེ་ཁོ་ནར་
འདུ་ཚུལ་ནི། འཇུག་པའི་དེ་ཁོ་ན་ཉིད་ཀུན་བཏགས་གཞན་དབང་དུ་འདུས་ཏེ། ཀུན་བཏགས་
ལ་བདེན་པར་ཞེན་ཅིང་མ་དག་གཞན་དབང་གི་ངོ་བོས་འཁོར་བར་འཇུག་པའི་ཕྱིར། གཞན་
རྣམས་དཀྱུས་ན་གསལ་ལོ། །
གཉིས་པ་གཉེན་པོ་ངོ་བོ་ཉིད་གསུམ་དུ་བསྡུ་བ་ནི་སོགས་ཀྱི་དོན་ལ། བསྡུ་བྱ་ནི་
བདག་ལྟའི་གཉེན་པོ་མཁས་པ་ཤེས་རབ་ཀྱི་ཆ་མིན་གྱི་མཁས་ཡུལ་ཕུང་སོགས་བཅུ་བསྡུ་བྱ་
ཡིན་ནོ། །དེ་ཡང་ཐོག་མར་གཟུགས་ཕུང་ལ་མཚོན་ན་གཟུགས་གསུམ་ལས། ཀུན་ཏུ་རྟོག་
པའི་གཟུགས་ནི། ཀུན་བཏགས་པའི་གཟུགས་ཏེ། གཟུགས་ལ་ཕྱི་རོལ་གྱི་དངོས་པོར་ཀུན་ཏུ་
རྟོག་ཅིང་ཞེན་པའི་ཕྱིར། རྣམ་པར་བཏགས་པའི་དོན་གྱི་གཟུགས་ནི། གཞན་དབང་གི་ངོ་བོ་
ཉིད་དེ། བག་ཆགས་ཀྱི་སྟོབས་ཀྱིས་གཟུགས་སུ་རྣམ་པར་རྟོག་པའམ་སྣང་བའི་ཕྱིར། ཆོས་
ཉིད་དོན་གྱི་གཟུགས་ནི། ཡོངས་གྲུབ་ཀྱི་ངོ་བོ་ཉིད་དེ། གཟུགས་དེ་གཉིས་དང་བྲལ་བའི་
བདག་ཉིད་སྟོང་པ་ཉིད་ཀྱི་ཕྱིར། ངོ་བོ་ཉིད་གསུམ་པོ་དེ་དང་དེར་གཟུགས་ཕུང་འདུས་པ་དེ་
བཞིན་དུ་ཕུང་པོ་ལྷག་མ་དང་། ཁམས་དང་སྐྱེ་མཆེད་སོགས་ཀྱང་རིག་པར་བྱ་སྟེ། ཚོར་སོགས་
སུ་སྣང་བ་དེ་ལ་གཟུང་འཛིན་ཀྱི་དངོས་པོ་མེད་བཞིན་དུ་དེ་དང་དེར་ཀུན་རྟོག་པའི་ཆ་ནི་ཀུན་
བཏགས་པའི་ཚོར་སོགས་དང༌། གང་ལ་གཟུང་འཛིན་དུ་རྣམ་པར་རྟོག་པར་བྱེད་པའམ་གཟུང་
འཛིན་དུ་སྣང་བའི་ཆ་རྣམས་རྣམ་པར་བཏགས་པའི་ཚོར་སོགས་དང་། དེ་རྣམས་ཚོར་སོགས་
ཀྱི་དངོས་པོ་དང་གཏན་བྲལ་བ་ནི་ཆོས་ཉིད་ཀྱི་ཚོར་སོགས་ཡིན་ནོ། །མདོར་ན་མིང་གིས་
བརྗོད་བྱའི་དངོས་པོ་ཐམས་ཅད་གཉིས་སུ་ཞེན་པའི་ཆ་ཀུན་བཏགས། གཉིས་སྣང་གི་ཆ་
གཞན་དབང་། གཉིས་སྟོང་གི་ཆ་ཡོངས་གྲུབ་སྟེ་ངོ་བོ་ཉིད་གསུམ་དུ་ཐམས་ཅད་འདུས་པ་ཡིན་
-3 5 8 -



གྲགས་ཆེན་བཅོ་བརྒྱད་ཀྱི་རོང་སྟོན་འགྲེལ་པའི་དོགས་བཅོས་བཞུགས། ༼༡
གཉིས་པ་གཉེན་པོའི་གནས་སྐབས་བཤད་པ་ལ་སོགས་ཀྱི་དོན་ལ། གནས་སྐབས་
བཅོ་བརྒྱད་གསུངས་པ་དེ་དགུ་ཚན་གཉིས་སུ་བྱས་པའི་དང་པོ་ནི་ཐུན་མོང་དང་གཉིས་པ་ཐེག་
ཆེན་ཐུན་མིན་གྱི་གཉེན་པོ་སྒོམ་པའི་གནས་སྐབས་ཡིན་པར་རྣམ་བཤད་འདི་ལས་འབྱུང་བ་ནི།
འགྲེལ་པ་དང་འགྲེལ་བཤད་གཉིས་ཅར་གྱི་དགོངས་པ་ཡིན་པས་དེ་ཇི་ལྟ་བར་བཤད་ན།
རྒྱུའི་གནས་ནི་རིགས་ལ་གནས་པའི་གང་ཟག་སྟེ། དབང་པོའི་བྱེ་བྲག་གིས་གསུམ་དུ་གནས་
ཤིང་ཡོད་ན་རིགས་མཐུན་གྱི་འབྲས་བུ་ཐོབ་པར་འགྱུར་བའི་ཕྱིར། དབྱེ་ན་ཉན་ཐོས་ཀྱི་རིགས་
སོགས་གསུམ་དང་ངེས་མ་ངེས་ཀྱི་བྱེ་བྲག་གིས་དྲུག་ཏུ་འགྱུར་རོ་གསུངས། ཞུགས་པའི་
གནས་ནི་སེམས་བསྐྱེད་པ་སྟེ། རིགས་གསུམ་དང་མཐུན་པར་བྱེད་ཆུབ་གསུམ་དུ་སེམས་
བསྐྱེད་ནས་ལམ་ལ་ཞུགས་པའི་གནས་སྐབས་ཡིན་པའི་ཕྱིར། སྦྱོར་བའི་གནས་སྐབས་ནི་
སེམས་བསྐྱེད་པ་ནས་གཟུང་སྟོབས་ལྔ་སྒོམ་པའི་བར་ཏེ། ཐོག་མའི་འབྲས་བུ་མཐོང་ལམ་ཐོབ་
པའི་ཐབས་གང་ཡིན་པ་དེ་ལ་སྦྱར་བའི་ཕྱིར། འབྲས་བུའི་གནས་ནི་མཐོང་ལམ་ཐོབ་པ་སྟེ།
རང་རང་གི་འབྲས་བུ་དང་པོ་ཐོབ་པ་ཡིན་པའི་ཕྱིར། བྱ་བ་དང་བཅས་པའི་གནས་སྐབས་ནི་
སློབ་སྟེ། འབྲས་བུ་གོང་མ་ཐོབ་བའི་ཆེད་དུ་ལམ་ལ་སློབ་དགོས་པའི་ཕྱིར་རོ། །བྱ་བ་མེད་པའི་
གནས་སྐབས་ནི་མི་སྐྱོ་བ་སྟེ། ཁམས་གསུམ་གྱི་འདོད་ཆགས་དང་བྲལ་བས་འབྲས་བུ་རྣམས་
ཡོངས་སུ་རྫོགས་པའི་ཕྱིར་དང་། འབྲས་བུ་གཞན་ཐོབ་པར་བྱར་མེད་པའི་ཕྱིར། ཁྱད་པར་
ཅན་གྱི་གནས་སྐབས་ནི་མངོན་ཤེས་སོགས་དང་ལྡན་པ་སྟེ། དགྲ་བཅོམ་པར་མཚུངས་ཀྱང་
མངོན་ཤེས་སོགས་ཀྱི་ཡོན་ཏན་གྱི་ཁྱད་པར་ལྡན་པས་དེ་དང་མི་ལྡན་པ་ལས་ཁྱད་པར་
འཕགས་པའི་ཕྱིར། བླ་མ་དང་བཅས་པའི་གནས་སྐབས་ནི་སར་བཞག་པའི་སེམས་དཔའ་སྟེ།
དོན་གཉིས་སྒྲུབ་ཅིང་བདག་མེད་གཉིས་རྟོགས་པས་དེ་ལས་གཞན་པའི་ཐེག་པའི་བླ་མར་གྱུར་
པའི་ ཕྱིར། བླ་ན་མེད་པའི་གནས་སྐབས་ནི་རྫོགས་པའི་སངས་རྒྱས་ཏེ། དེ་ལས་ལྷག་པ་
-3 5
9 -



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་མེད་པའི་ཕྱིར་རོ། །དགུ་ཚན་གཉིས་པ་ནི་ཐེག་ཆེན་ཐུན་མིན་གྱི་གཉེན་པོ་སྒོམ་པའི་
གནས་སྐབས་ཏེ། སྔ་མའི་མཇུག་ཐོག་ཏུ། དེ་སྙེད་དུ་བཤད་པས་གནས་མ་ལུས་པ་ཡོངས་སུ་
རྫོགས་ཀྱང་བྱང་ཆུབ་སེམས་དཔའ་རྣམས་ཀྱི་ས་བཅུ་གཅིག་གི་དབྱེ་བ་བསྟན་པའི་ཕྱིར། མོས་
པའི་ སྤྱོད་ པ་ ལ་ སོགས་ པའི་ གནས་ ནས་ དབང་ བསྐུར་ བའི་ གནས་ ལ་ ཐུག་ གི་ བར་
དུ་ཡང་བཤད་དོ། །སངས་རྒྱས་རྣམས་ཀྱིས་གསུང་རབ་ཏུ་དབྱེ་བ་བསྟན་པའི་ཕྱིར་ཕྱིན་པའི་
གནས་སོགས་གསུམ་དུ་བསྟན་ཏེ། དེ་ཡང་རྒྱུ་དང་ཞུགས་པའི་གནས་ནི་བྱང་སེམས་དང་
གཞན་དག་ཐུན་མོང་བར་རིག་པར་བྱའོ། །མོས་པའི་གནས་ནི་བྱང་ཆུབ་སེམས་དཔའ་རྣམས་
ཀྱི་མོས་པས་སྤྱོད་པའི་ས་ཐམས་ཅད་དོ། །ཞེས་སོགས་གསལ་བར་གསུངས་ལ། དེ་ལྟར་ན་
ཟློས་སྐྱོན་ཡང་མེད་དེ། ཐུན་མོང་དང་ཐུན་མིན་གྱི་དབྱེ་བ་ཡིན་པའི་ཕྱིར། དེ་ལ་མོས་པའི་
གནས་སྐབས་ནི་སེམས་བསྐྱེད་ནས་ས་ལ་མ་ཞུགས་པའི་བར་ཚུན་ཆད་དེ། ཚོགས་སྦྱོར་དེར་
དེ་ཁོ་ན་ཉིད་དངོས་སུ་མ་མཐོང་ཡང་མཐོང་བ་དང་འདྲ་བར་ཐེག་ཆེན་གྱི་ཆོས་དང་གང་ཟག་ལ་
མོས་ཤིང་། དེ་ལས་གཞན་གྱིས་བྱ་དཀའ་བའི་སྦྱིན་པ་དང་ཚུལ་ཁྲིམས་སོགས་སངས་རྒྱས་
འགྲུབ་པའི་རྒྱུ་ལ་འཇུག་པའི་ཕྱིར། འཇུག་པའི་གནས་སྐབས་ནི་ས་དང་པོ་སྟེ། རྣམ་པར་མི་
རྟོག་པའི་ཡེ་ཤེས་ཀྱི་ས་དང་པོ་ཁོ་ནར་དེ་ཁོ་ན་ཉིད་རང་གིས་རིག་ཅིང་རྟོགས་པའི་ཕྱིར།
གཞན་རྣམས་དཀྱུས་ན་གསལ་ལོ། །རྡོ་རྗེའི་ཚིག་རྣམས་བསྡུས་ནས་འཆད་པ་ལ་ཞེས་སོགས་
ཀྱི་དོན་ལ། འགྲེལ་པར་ལུས་རྣམ་གཞག་གཉིས་མཛད་པའི་དང་པོ་ནི། ངོ་བོ་ཉིད་གསུམ་
དམིགས་པ་དང་། རྣམ་པར་མི་རྟོག་པ་ཉིད་དང་། བརྒལ་བ་དང་། ལན་ཏེ་རྡོ་རྗེའི་ཚིག་ལྷག་
མ་རྣམས་སོ། །ཞེས་སོ། །གཉིས་པ་ནི། གང་ལ་གང་ཞིག་གང་གིས་འཁྲུལ། །མ་འཁྲུལ་གང་
ཞིག་གང་ལ་དང། །འཁྲུལ་དང་མ་འཁྲུལ་འབྲས་བུ་ཉིད། །དེ་གཉིས་ཀྱི་ནི་ཐ་མའོ། །ཞེས་པའོ་
དེ་ལྟར་གཉིས་ལས་དང་པོའི་དོན་ནི། ངོ་བོ་ཉིད་གསུམ་ནི་དམིགས་པ་སྟེ། དེ་ལ་རྡོ་རྗེའི་ཚིག་
-3 6 0 -



གྲགས་ཆེན་བཅོ་བརྒྱད་ཀྱི་རོང་སྟོན་འགྲེལ་པའི་དོགས་བཅོས་བཞུགས། ༡
ཡོད་མེད་ནི་ཡོངས་གྲུབ་སྟེ། བརྗོད་པ་ཐམས་ཅད་ཡི་གེའི་དོན་ཡོད་མེད་ལ་བརྟེན་པ་མཐོང་
བས་ཡོངས་གྲུབ་རང་གི་ངོ་བོ་བརྗོད་མེད་དུ་རྟོགས་པའི་ཕྱིར། ཕྱིན་ཅི་མ་ལོག་པ་ནི་ཀུན་
བཏགས་ཏེ། གཟུང་འཛིན་གཉིས་ མེད་ཀྱང་གཉིས་ཀྱི་ངོ་བོ་རྟོགས་པའི་ཕྱིར། གནས་ནི་
གཞན་དབང་སྟེ་དེ་རྒྱུ་ཡིན་པས་གནས་དང་འབྲས་བུ་ཡིན་པས་ན་གཞན་དབང་དུ་བཞག་པའི་
ཕྱིར། དེས་ན་འདི་གསུམ་ཤེས་བྱ་ཡིན་པས་དམིགས་པའོ། །རྡོ་རྗེའི་ཚིག་མི་རྟོག་པ་དང་འོད་
གསལ་བ་གཉིས་ནི། རྣམ་པར་མི་རྟོག་པ་སྟེ། གང་གིས་རྣམ་པར་མི་རྟོག་ན་རྣམ་པར་མི་རྟོག་
པའི་ཡེ་ཤེས་ཀྱིས་མེ་རྟོག་པའི་ཕྱིར་དང༌། གང་ལ་རྣམ་པར་མི་རྟོག་ན་རང་བཞིན་གྱིས་འོད་
གསལ་བ་མི་རྟོག་པའི་ཕྱིར། དེ་ནི་ཤེས་པ་སྟེ། དེ་དག་གིས་ནི་ཤེས་བྱ་དང་ཤེས་པའི་རྣམ་པར་
བཞག་པ་བསྟན་ཏེ། ངོ་བོ་ཉིད་གསུམ་གཟུང་བ་དང་རྣམ་པར་མི་རྟོག་པ་འཛིན་པ་ཡིན་པའི་
ཕྱིར།
བརྒལ་བ་དང་ལན་གྱིས་བསྟན་པའི་རྡོ་རྗེའི་ཚིག་ལྷག་མ་ལྔ་འཆད་ཚུལ་ལ། བརྒལ་བ་
ནི་གལ་ཏེ་ཀུན་བཏགས་དང་གཞན་དབང་གི་མཚན་ཉིད་ཀྱི་ཆོས་དེ་དག་མེད་ན་གཟུང་འཛིན་
གཉིས་ཇི་ལྟར་དམིགས་པར་འགྱུར། ཅི་སྟེ་ཡོད་ན་ཆོས་རྣམས་རང་བཞིན་གྱིས་འོད་གསལ་བ་
ཉིད་དུ་མི་རུང་སྟེ། གཟུང་འཛིན་གྱི་བདག་ཉིད་དུ་ཡོད་པའི་ཕྱིར་ཞེ་ན། ལན་ནི་སྒྱུ་མ་ལྟ་བུ་ཉིད་
ཅེས་པས་བསྟན་ཏེ། དཔེར་ན་སྒྱུ་མ་བྱས་པ་ཉིད་ནི་སྣང་བ་ལྟར་མེད་ཀྱང་དམིགས་སུ་རུང་བ་
ལྟ་བུའོ། །ཡང་གལ་ཏེ་ཆོས་རྣམས་རང་བཞིན་གྱིས་འོད་གསལ་བ་ཡིན་ན་སྔར་ཀུན་ནས་ཉོན་
མོངས་པ་ཕྱིས་ཇི་ལྟར་རྣམ་པར་བྱང་བར་འགྱུར་ཞེ་ན། ནམ་མཁའ་ལྟ་བུ་ཞེས་པས་ལན་
བསྟན་ཏེ། ཀུན་ནས་ཉོན་མོངས་དང་རྣམ་བྱང་གི་ཆོས་ཐམས་ཅད་ནམ་མཁའ་ལྟ་བུ་རིག་པར་
བྱ་སྟེ། དཔེར་ན་ནམ་མཁའ་རང་བཞིན་གྱིས་དག་པ་ལ་སྤྲིན་སོགས་ཀྱིས་ཀུན་ནས་ཉོན་
མོངས་པ་རྣམ་པར་བྱང་ངོ་ཞེས་བརྗོད་པ་ལྟར། ཆོས་དབྱིངས་རང་བཞིན་གྱིས་རྣམ་པར་དག་
，
- 36 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱང་གློ་བུར་གྱི་ཉོན་མོངས་པ་རྣམས་ཀྱིས་ཀུན་ནས་ཉོན་མོངས་སོ། །དེ་དང་བྲལ་ན་རྣམ་པར་
བྱང་ངོ་ཞེས་བརྗོད་པ་ཡིན་ནོ། །ཡང་གལ་ཏེ་སངས་རྒྱས་དཔག་མེད་བྱུང་ནས་སེམས་ཅན་
དཔག་མེད་ཀྱི་ཀུན་ཉོན་བསལ་ན། ཅིའི་ཕྱིར་འཁོར་བ་འགྲིབ་པར་མི་འགྱུར་ཞིང་མྱང་འདས་
འཕེལ་བར་མི་འགྱུར་ཞེ་ན། འགྲིབ་པ་མེད་པ་དང་ཁྱད་པར་དུ་འཕགས་པ་མེད་པ་ཞེས་པ་
གཉིས་ཀྱིས་དེའི་ལན་བསྟན་ཏེ། སེམས་ཅན་གྱི་ཁམས་དང་རྣམ་བྱང་གི་ཕྱོགས་དཔག་ཏུ་མེད་
པའི་ཕྱིར་འཁོར་འདས་ལ་འགྲིབ་པ་འཕེལ་བར་བསྟན་ཏེ། ཚད་ཡོད་ན་འགྲུབ་འཕེལ་མངོན་
གྱི་ཚད་མེད་པ་ལ་དེ་མི་མངོན་པའི་ཕྱིར། ནམ་མཁའ་བཞིན་ནོ། །
རྡོ་རྗེའི་ཚིག་གི་ལུས་རྣམ་གཞག་གཉིས་པ། གང་ལ་གང་ཞིག་གང་གིས་འཁྲུལ། །
ཞེས་སོགས་ཀྱི་དོན་ནི། རྐང་པ་དང་པོས་འཁྲུལ་པའི་ཡུལ་དང་། རང་གི་ངོ་བོ་དང་། རྒྱུ་གསུམ་
བསྟན་ཏེ། ཡུལ་གང་ལ་འཁྲུལ་ན། ཡོད་པ་དང་མེད་པ་ལ་སྟེ། ཡི་གེ་རྣམས་ཀྱི་དོན་ཡོད་མེད་
ཀྱི་མཚན་ཉིད་ལ་རྗོད་བྱེད་དང་བརྗོད་བྱ་འབྲེལ་བ་ཅན་གྱི་དངོས་པོའི་ངོ་བོར་ཀུན་བཏགས་
པའི་ཕྱིར། ངོ་བོ་གང་ཞིག་འཁྲུལ་ན་ཕྱིན་ཅི་ལོག་པ་སྟེ། དོན་ལ་གཟུང་འཛིན་གཉིས་སུ་མེད་
ཀྱང་གཉིས་ཀྱི་རྣམ་པར་སྣང་ཞིང་ཞེན་པའི་ཕྱིར། རྒྱུ་གང་ལས་འཁྲུལ་ན་གནས་ལས་ཏེ། རྟོག་
པས་ཡོངས་སུ་བསྒོས་པའི་ཡིད་ལ་བྱེད་པ་ཀུན་གཞིའི་རྣམ་པར་ཤེས་པའི་བདག་ཉིད་དོ། །མ་
འཁྲུལ་གང་ཞིག་གང་ལ་དང་། །ཞེས་པས་མ་འཁྲུལ་བའི་རང་གི་ངོ་བོ་དང་ཡུལ་གཉིས་བསྟན་
ཏེ༑ ངོ་བོ་གང་ཞིག་མ་འཁྲུལ་བ་ནི་སྒྱུ་མ་ལྟ་བུ་ཉིད་དང་། མི་རྟོག་པ་གཉིས་ཏེ། རིམ་བཞིན་
རྗེས་ཐོབ་ཏུ་གཟུང་འཛིན་གཉིས་སྣང་ཡང་དོན་ལ་མེད་པར་རྟོགས་པའི་ཕྱིར་དང་། མཉམ་
གཞག་ཏུ་དངོས་དངོས་མེད་སོགས་ལ་མཚན་འཛིན་དང་བྲལ་བའི་རྣམ་པར་མི་རྟོག་པའི་ཡེ་
ཤེས་ཡིན་པའི་ཕྱིར། ཡུལ་གང་ལ་མ་འཁྲུལ་པ་ནི་འོད་གསལ་བ་ལ་སྟེ། རང་བཞིན་གྱིས་འོད་
གསལ་བ་ཡོངས་གྲུབ་ཀྱི་ངོ་བོ་ཉིད་ལ་མ་འཁྲུལ་བའི་ཕྱིར། འཁྲུལ་དང་མ་འཁྲུལ་འབྲས་བུ་
-36 2 -



-
གྲགས་ཆེན་བཅོ་བརྒྱད་ཀྱི་རོང་སྟོན་འགྲེལ་པའི་དོགས་བཅོས་བཞུགས། [༡]
ཉིད། །ཅེས་པས་དེ་གཉིས་ཀྱི་འབྲས་བུ་བསྟན་ལ། དེ་ཡང་ཀུན་ཉོན་རྣམ་བྱང་དང་། ནམ་
མཁའ་ལྟ་བུ་གཉིས་ཀྱིས་བསྟན་ཏེ། རིམ་བཞིན། ཐ་སྙད་དུ་འཁྲུལ་པའི་རྒྱུ་མཐུན་འབྲས་བུ་
ཀུན་ཉོན་མཚུངས་ལྡན་དང་བཅས་པ་དང་། མ་འཁྲུལ་པའི་རྒྱུ་མཐུན་པའི་འབྲས་བུ་རྣམ་བྱང་
མཚུངས་ལྡན་དང་བཅས་པར་འཇོག་པའི་ཕྱིར། དོན་དམ་དུ་ཀུན་བྱང་གཉིས་ཀ་གློ་བུར་བ་
ཡིན་གྱི་ཆོས་ཀྱི་དབྱིངས་ནི་ནམ་མཁའ་ལྟར་རང་བཞིན་ཀྱིས་རྣམ་པར་དག་པ་ཡིན་པའི་ཕྱིར།
དེ་གཉིས་ཀྱི་ནི་ཐ་མའོ། །ཞེས་པས་ཀུན་བྱང་གི་འབྲས་བུ་མཐར་ཕྱིན་པའམ་མཐའ་མ་སྟེ། དེ་
ནི་རྡོ་རྗེའི་ཚིག་འགྲིབ་པ་མེད་པ་དང༌། ལྷག་མ་མེད་པ་གཉིས་ཀྱིས་བསྟན་ཏོ། །དེའི་དོན་ལ་
ཕྱིན་ཅི་མ་ལོག་པ་ཐ་མ་གཉིས་ཀྱི་དོན་ལྟར་ན་ཀུན་བྱང་གི་མཐའ་ཆོས་ཅན། འགྲིབ་ལྷག་མེད་
དེ༑ ཆོས་རྣམས་ཀུན་ཉོན་གྱི་ངོ་བོར་གནས་པ་དང་གྲུབ་པ་མེད་པའི་ཕྱིར་དང་། ཕྱིས་དེ་ཉིད་
རྣམ་པར་དག་པ་ཡང་མེད་པའི་ཕྱིར། ཞེས་པའོ། །འགྲེལ་བཤད་ལས། བཤད་ཚུལ་གཉིས་
འབྱུང་བའི་དང་པོ་ནི། ཀུན་བྱང་གཉིས་ཀའི་མཐའ་མྱང་འདས་ཏེ། དེ་འགྲིབ་ལྷག་མེད་པས་
མཐར་ཐུག་པ་མེད་པའི་ཕྱིར་བཤད་དོ། །ཞེས་དང་གཉིས་པ་ནི། འཁོར་བ་དཔག་ཏུ་མེད་པའི་
ཕྱིར་འགྲིབ་མེད་དང་ལྡན་པ་ནི་ཀུན་ཉོན་གྱི་མཐའ་མ་དང༌། མྱང་འདས་དཔག་ཏུམེད་པའི་
ཕྱིར་འཕེལ་མེད་དང་ལྡན་པ་ནི་རྣམ་བྱང་གི་མཐའ་མའོ། །ཞེས་གསུངས་སོ། །
བཞི་པ་མཐའ་གཉིས་སྤང་བའི་སྒྲུབ་པ་སོགས་ཀྱི་དོན་ལ། ངོ་བོ་ནི་སོ་སོར་རྟོག་པའི་
ཤེས་རབ་ཀྱིས་མཐའ་གཉིས་སྤངས་ནས་དབུ་མའི་ལམ་སོ་སོར་རྟོག་ཅིང་སྒྲུབ་པར་བྱེད་པའི་
ལམ་མོ། །བསལ་བྱའི་མཐའ་རྣམས་ཕལ་ཆེར་དབུས་ན་གསལ་ལ། དེར་མིང་ཙམ་ལས་མ་
གསུངས་རྣམས་ཀྱི་དོན་དང༌། སེལ་བྱེད་དབུ་མའི་ལམ་རྣམས་འགྲེལ་པར་དཀོན་མཆོག་
བརྩེགས་པའི་ལུང་དང་སྦྱར་ཏེ་གསུངས་པ་རྣམས་ཀྱིས་ཁ་བསྐངས་ཏེ་ལུང་དོན་རྣམས་ཀྱང་
མདོར་བསྡུས་ཏེ་བཤད་པར་བྱའོ། །དེ་ལ་བསལ་བྱའི་མཐའ་གཉིས་ནི་མུ་སྟེགས་དང་ཉན་
-
- 3 6 3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐོས་ གཉིས་ ཀས་བཏགས་ པའི་ མཐའོ། །དེ་གང་ཞེ་ན། བདག་དང་ཕུང་པོ་ཐ་དད་པར་
བཏགས་པ་དང༌། བདག་དང་ཕུང་པོ་གཅིག་ཏུ་བཏགས་པའི་མཐའོ། །དེ་གཉིས་སེལ་བྱེད་
དབུ་མའི་ལམ་ནི། བདག་མེད་པར་སོ་སོར་རྟོག་པ་ནས་ཤེའུ་མེད་པར་སོ་སོར་རྟོག་པའི་བར་
དུ་གསུངས་ཏེ། བདག་མེད་ན་གཟུགས་སོགས་དང་གཅིག་དང་ཐ་དད་དུ་མི་འཛིན་པའི་དོན་
ཏོ༑ ༑གཟུགས་སོགས་རྟག་པར་བཏགས་པ་ནི་མུ་སྟེགས་པས་བཏགས་པའོ། །མི་རྟག་པ་ནི་
ཉན་ཐོས་ཀྱིས་བཏགས་པའི་མཐའོ། །དེ་སེལ་བྱེད་དབུ་མའི་ལམ་ནི། གཟུགས་སོགས་རྟག་
པར་ཡང་མི་རྟོག་མི་རྟག་པར་ཡང་མི་རྟོག་གོ་ཞེས་པ་སྟེ། གཟུགས་སོགས་ངོ་བོ་ཉིད་ཀྱིས་མེད་
པས་དེ་རྟག་མི་རྟག་ཏུ་ཞེན་པའི་དོན་ཏོ། །གང་ཟག་ཏུ་སྒྲོ་འདོགས་པ་དང་བཏགས་པ་ཙམ་གྱི་
བདག་མེད་ཅེས་སྐུར་བ་འདེབས་པ་ནི་མཐའ་གཉིས་སོ། །སེལ་བྱེད་དབུ་མའི་ལམ་ནི།
བདག་དང་བདག་མེད་པ་གཉིས་ཀྱི་དབུས་ནི་རྣམ་པར་མི་རྟོག་པ་ཉིད་དོ། །ཞེས་པའོ། །
སེམས་ཇི་ལྟར་སྣང་བ་དང་བརྗོད་པ་དེ་བཞིན་དུ་ཡང་དག་པའོ་ཞེས་སྒྲོ་འདོགས་པ་དང་།
སེམས་གཉིས་སྟོང་གི་བདག་ཉིད་བརྗོད་དུ་མེད་པ་ཙམ་ཡང་མེད་ཅེས་སྐུར་བ་སྟེ། དེ་གཉིས་ནི་
ཆོས་ལ་སྒྲོ་སྐུར་ གྱི་མཐའོ། །དེའི་གཉེན་པོ་དབུ་མའི་ལམ་ནི། གང་སེམས་མེད་པ་དང་།
སེམས་དཔའ་མེད་པ་དང་། ཡིད་མེད་པ་དང་། རྣམ་པར་ཤེས་པ་མེད་པའོ། །ཞེས་པ་སྟེ། དེ་
དག་ལ་མངོན་ཞེན་མི་བྱེད་པའི་དོན་ཏོ། །མ་རིག་སོགས་མི་མཐུན་ཕྱོགས་དང་། མ་རིག་པ་
འགོག་བྱེད་གཉེན་པོའི་མཐའ་གཉིས་སོ། །དེ་སེལ་བྱེད་དབུ་མའི་ལམ་ནི། མཐའ་དེ་གཉིས་
ཁས་མི་ལེན་ཅིང་མི་བརྗོད་མི་སྨྲའོ། །ཞེས་པ་སྟེ། དེ་གཉིས་ལ་མངོན་ཞེན་མེད་པ་དང༌།
གཞན་ཞེན་དུ་མི་འཇུག་ཅིང་མི་བརྗོད་པའི་དོན་ཏོ། །གང་ཟག་དང་ཆོས་གཉིས་ངོ་བོ་ཉིད་ཀྱིས་
མེད་པར་འདུ་ཤེས་པས་བཏགས་པ་ནི་རྟག་མཐའ་དང་། ཐ་སྙད་དུ་མེད་པར་འདུ་ཤེས་པས་
བཏགས་པ་ནི་ཆད་མཐའོ། །དེ་གཉིས་སེལ་བྱེད་དབུ་མའི་ལམ་ནི། མཐའ་དེ་གཉིས་ཀྱི་དབུས་
-3
6 4 -



གྲགས་ཆེན་བཅོ་བརྒྱད་ཀྱི་རོང་སྟོན་འགྲེལ་པའི་དོགས་བཅོས་བཞུགས། ༡
གང་ཡིན་པའོ། །ཞེས་པ་སྟེ་མཐའ་དེ་གཉིས་དང་བྲལ་བའི་སྣང་སྟོང་ཟུང་འཇུག་ནི་འདིར་དབུ་
མར་འདོད་དོ། །ཞེས་པའི་དོན་ཏོ། །མ་རིག་པ་སོགས་རྟེན་འབྲེལ་བཅུ་གཉིས་ལ་གཟུང་བ་
དང་འཛིན་པར་བཏགས་པ་དང་། དེ་འགོག་པ་ལ་གཟུང་འཛིན་དུ་ཞེན་པ་ནི་མཐའ་གཉིས་སོ།།
དེ་སྤོང་བྱེད་དབུ་མའི་ལམ་ནི། རིག་པ་དང་མ་རིག་པ་འདི་ནི་གཉིས་སུ་མེད་དེ་གཉིས་སུ་བྱར་
མེད་དོ། །ཞེས་པ་སྟེ་རིག་པ་བསྐྱེད་པར་བྱ་བ་ཡང་མེད། མ་རིག་པ་འགག་པར་བྱ་བ་ཡང་མེད།
འདུ་བྱེད་རྣམས་སྤང་བར་བྱ་བ་ཡང་མེད། དེ་འགོག་པར་བྱ་བ་ཡང་མེད་པ་དེ་ལྟར་ཤེས་པ་ནི་
གཉིས་སུ་བྱར་མེད་པའི་དོན་ཏོ། །ཀུན་ནས་ཉོན་མོངས་པ་གསུམ་གྱི་མཐའ་དང་། རྣམ་པར་
བྱང་བ་གསུམ་གྱི་མཐའོ། །ཀུན་ཉོན་གསུམ་སྟེ། ཉོན་མོངས་པ་དང༌། ལས་དང༌། སྐྱེ་བའི་
ཀུན་ནས་ཉོན་མོངས་པའོ། །ཉོན་མོངས་པ་ལ་ཡང་ལྟ་བ་ལྔ་དང༌། དུག་གསུམ་དང༌། ཡང་
སྲིད་ལ་སྨོན་པ་གསུམ་མོ། །དེའི་གཉེན་པོར་རིམ་པ་བཞིན་སྟོང་ཉིད་མཚན་མེད་སྨོན་མེད་
ཤེས་པ་སྟེ་རྣམ་ཐར་སྒོ་གསུམ་མོ། །ལས་ནི་དགེ་མི་དགེའི་ལས་མངོན་པར་འདུ་བྱེད་པའོ། །
དེའི་གཉེན་པོར་མངོན་པར་འདུ་མི་བྱེད་པའོ། །སྐྱེ་བ་ལ་ཡང་གསུམ་སྟེ། ཡང་སྲིད་དུ་ཉིང་
མཚམས་སྦྱར་སེམས་དང༌། སྐྱེས་ནས་མ་ཤིའི་བར་གྱི་སེམས་སེམས་བྱུང་རྣམས་སྐད་ཅིག་རེ་
རེ་ལ་འབྱུང་བ་དང༌། ཡང་སྲིད་པའི་རྒྱུན་ཏེ་འཆི་སྲིད་བར་སྲིད་སྐྱེ་སྲིད་རྣམས་སོ། །དེ་དག་གི་
གཉེན་པོར་སྐྱེ་བ་མེད་པར་ཤེས་པ་དང་། འབྱུང་བ་མེད་པར་ཤེས་པ་དང་། ངོ་བོ་ཉིད་མེད་པར་
ཤེས་པའོ། །ཀུན་ཉོན་དེ་གསུམ་དང་བྲལ་ན་ནི་རྣམ་བྱང་ངོ༌། །ཀུན་བྱང་གི་ཆོས་དེ་དག་ལ་
མངོན་པར་ཞེན་ཅིང་བཏགས་པ་ནི་མཐའོ། །དེ་སྤོང་བྱེད་དབུ་མའི་ལམ་ནི། གང་སྟོང་པ་ཉིད་
ཀྱིས་ཆོས་རྣམས་སྟོང་པར་མི་བྱེད་ཀྱི་ཆོས་རྣམས་ཉིད་ཀྱིས་སྟོང་པའོ། །ཞེས་སོགས་གསུངས་
ཏེ༑ ལྟ་བ་རྣམས་སྟོང་པ་ཉིད་ཤེས་པས་སྟོང་པར་མི་བྱེད་དེ། དེ་དག་ནི་རང་བཞིན་གྱིས་སྟོང་
པ་ཉིད་ཀྱི་མཚན་ཉིད་ཡིན་པའི་ཕྱིར། དུག་གསུམ་ནི་མཚན་མེད་ཤེས་པས་མཚན་མ་མེད་པར་
-3 6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་བྱེད་དེ། ཆོས་དབྱིངས་རང་བཞིན་གྱིས་མཚན་མ་མེད་པའི་ཕྱིར། དེ་བཞིན་དུ། སྲིད་རྒྱུན་ནི་
ངོ་བོ་ཉིད་མེད་པ་ཤེས་པས་ངོ་བོ་ཉིད་མེད་པར་མི་བྱེད་པའི་བར་དུ་སྟེ། འདི་ལྟར་གཉེན་པོས་
སྐྱེས་ཀྱང་ཀུན་བཏགས་ཀྱི་ངོ་བོ་ཉིད་ཡོད་པ་མ་ཡིན་པའི་ཕྱིར་ཞེས་པའི་དོན་ཏོ། །གོང་དུ་
བསྟན་པ་དེར་མ་ཟད་གཞན་ཡང་དངོས་པོར་ཡོད་མེད་སོགས་ཕྱོགས་གཉིས་ཀྱི་རྣམ་པར་རྟོག་
པ་ནི་མཐའ་སྟེ། དེ་ནི་ཟུང་སྦྱར་བ་རྣམ་པ་བདུན་དུ་འདོད་དེ། དེ་ལ་བདག་དངོས་པོར་ཡོད་དེ།
དེ་གཞིག་པའི་ཕྱིར་སྟོང་པ་ཉིད་དོ། །ཡང་ན་བདག་མེད་པས་བདག་མེད་པའམ་མེད་དེ། སྤང་
བྱ་མེད་ན་དེའི་གཉེན་པོ་ཡང་མི་སྲིད་པའི་ཕྱིར་སྙམ་དུ་རྟོག་པ་གཉིས་ནི་མཐའོ། །དེ་གཉིས་
སེལ་བྱེད་དབུ་མའི་ལམ་ནི། འོད་སྲུང་གང་ཟག་རྣམ་པར་གཞིག་པའི་ཕྱིར་སྟོང་པ་ཉིད་མ་ཡིན་
གྱི་སྟོང་པ་ཉིད་ཀྱིས་སྟོང་ངོ༌། །ཞེས་པ་སྟེ། སྟོང་པ་ཉིད་ཀྱིས་ཀུན་ཉོན་ཅན་གྱི་གང་ཟག་གཞིག་
པ་དང་། རྣམ་བྱང་གི་གང་ཟག་སྐྱེད་པ་མ་ཡིན་ཏེ། བསྐྱེད་གཞིག་བྱ་བའི་གང་ཟག་དངོས་པོ་
མེད་པར་བཏགས་པ་ཙམ་དུ་ཟད་པའི་ཕྱིར་ཞེས་པའི་དོན་ཏོ། །ཆོས་རྣམས་རང་བཞིན་གྱིས་
སྟོང་ན། ཞི་བྱ་སྤང་བྱ་མེད་པར་འགྱུར་ལ། དེ་མེད་ཞི་བྱེད་གཉེན་པོ་ཡང་མེད་པར་འགྱུར་རོ་
སྙམ་དུ་རྟོག་པའི་མཐའ་གཉིས་ལ་བརྟེན་ནས་སྟོང་པ་ཉིད་ལ་སྐྲག་པའོ། །དེ་སྤོང་བྱེད་དབུ་
མའི་ལམ་ནི། འོད་སྲུང་འདི་ལྟ་སྟེ། དཔེར་ན་མི་ལ་ལ་ནམ་མཁའ་ལ་སྐྲག་ཅིང་འཇིགས་ནས་
བྲང་བརྡུང་ཞིང་དུ་སྟེ་ནམ་མཁའ་སོལ་ཅིག་ཅེས་ཟེར་ན། དེ་བསལ་བར་ནུས་སམ། གསོལ་པ་
བཅོམ་ལྡན་འདས་དེ་ནི་རྔོ་མི་ཐོགས་ལགས་སོ། །བཀའ་སྩལ་པ་འོད་སྲུང་དེ་བཞིན་དུ་དགེ་
སྦྱོང་དང་བྲམ་ཟེ་གང་དག་སྟོང་པ་ཉིད་ཀྱིས་སྐྲག་རབ་ཏུ་སྐྲག་ན་དེ་དག་ནི་སེམས་འཁྲུགས་པ་
ཆེན་པོར་གྱུར་ཏོ་ཞེས་ང་སྨྲའོ། །དེ་ཅིའི་ཕྱིར་ཞེ་ན། འོད་སྲུང་དེ་དག་སྟོང་པ་ཉིད་ལ་སྤྱོད་ན་དེ་
ཉིད་ཀྱིས་འཇིགས་པའི་ཕྱིར་རོ། །ཞེས་གསུངས་ཏེ། ནམ་མཁའ་ཐམས་ཅད་ཁྱབ་པ་བསལ་
ལ་མི་ནུས་པ་བཞིན་དུ། ཆོས་ཐམས་ཅད་ལ་སྟོང་པ་ཉིད་དུས་རྟག་པར་གནས་པས་བསལ་མི་
-3 6 6 -



ས་
གྲགས་ཆེན་བཅོ་བརྒྱད་ཀྱི་རོང་སྟོན་འགྲེལ་པའི་དོགས་བཅོས་བཞུགས། ༡
ནུས་པས་དེ་སྐྲག་པའི་གནས་མིན་ཞེས་པའི་དོན་ཏོ། །སྡུག་བསྔལ་གྱི་འབྱུང་གནས་ཀུན་
བཏགས་པའི་གཟུགས་སོགས་ལ་སྐྲག་བྱར་རྟོག་པ་དང་། དེ་དག་ལ་འཇིགས་ཤིང་སྐྲག་པའི་
རྟོག་པ་གཉིས་ནི་མཐའོ། །སེལ་བྱེད་དབུ་མའི་ལམ་ནི། འོད་སྲུང་འདི་ལྟ་སྟེ། དཔེར་ན་རི་མོ་
མཁན་ཞིག་བདག་ཉིད་ཀྱིས་གནོད་སྦྱིན་གྱིས་གཟུགས་འཇིགས་འཇིགས་ལྟ་ཞིང་བྲིས་ནས་
དེས་འཇིགས་སྐྲག་སྟེ། ཁ་བུབ་ཏུ་འགྱེལ་ནས་བརྒྱལ་བར་གྱུར་པ་དེ་བཞིན་དུ་འོད་སྲུང་བྱིས་
པ་སོ་སོའི་སྐྱེ་བོ་རྣམས་གཟུགས་སྒྲ་དྲི་རོ་རེག་བྱ་བདག་ཉིད་ཀྱིས་བྱས་པ་དེ་དག་གིས་འཁོར་
བ་ན་འཁོར་ཡང་། ཆོས་དེ་དག་ཡང་དག་པ་ཇི་ལྟ་བ་བཞིན་དུ་མི་ཤེས་སོ། །ཞེས་གསུངས་ཏེ།
རི་མོ་མཁན་རང་གིས་བྲིས་པའི་གནོད་སྦྱིན་གྱི་གཟུགས་ལ་དེར་བཟུང་ནས་སྐྲག་པ་ལྟར་བྱིས་
པ་རྣམས་རང་གི་རྣམ་རྟོག་གིས་སྤྲུལ་པའི་འཁོར་བའི་སྣང་བ་ལ་དངོས་པོར་བཟུང་ནས་སྐྲག་
པ་ཡིན་ཀྱི་དོན་ལ་སྐྲག་བྱ་མེད་དོ་ཞེས་པའི་དོན་ཏོ། །གཟུགས་སོགས་ལ་གཟུང་བ་དང་། མིག་
སོགས་ལ་འཛིན་པར་རྟོག་པ་གཉིས་མཐའོ། །དེ་སྤོང་བྱེད་དབུ་མའི་ལམ་ནི། འོད་སྲུང་འདི་ལྟ་
སྟེ༑ དཔེར་ན་སྒྱུ་མ་བྱེད་པའི་མི་ཞིག་གིས་སྒྱུ་མའི་སྤྲུལ་པ་སྤྲུལ་ནས་སྤྲུལ་པ་དེས་སྒྱུ་མ་བྱེད་པ་
དེ་ཉིད་ཟོས་པ་དེ་བཞིན་དུ། འོད་སྲུང་དགེ་སློང་རྣལ་འབྱོར་སྤྱོད་པ་དམིགས་པ་གང་དང་གང་
ཡིད་ལ་བྱེད་པ་དེ་དག་ཐམས་ཅད་དེ་ལ་གསོག་ཏུ་སྣང་ངོ༌། །ཞེས་གསུངས་ཏེ། ཆོས་ཐམས་
ཅད་རྣམ་རིག་ཙམ་དུ་ཤེས་པས་དོན་དངོས་པོ་མེད་པར་ཤེས་པར་བྱས་ནས། དོན་དངོས་པོ་
མེད་པར་ཤེས་པ་དེས་ཀྱང༌། རྣམ་རིག་ཙམ་དུ་ཤེས་པ་དེ་ཉིད་རྣམ་པར་ལྡོག་སྟེ། དོན་དངོས་
པོ་མེད་ན་རྣམ་པར་ཤེས་པ་མི་སྲིད་པའི་ཕྱིར་ཞེས་པའི་དོན་ཏེ། ཟག་བཅས་ལ་ལོག་པ་དང་།
ཟག་མེད་ལ་ཡང་དག་པ་ཉིད་དུ་རྟོག་པ་ཡང་མཐའོ། །དེ་སེལ་བྱེད་དབུ་མའི་ལམ་ནི། འོད་
སྲུང་འདི་ལྟ་སྟེ། དཔེར་ན་ཤིང་གཉིས་རླུང་གིས་དྲུད་པ་ལས་མེ་འབྱུང་སྟེ། བྱུང་མ་ཐག་ཏུ་ཤིང་
དེ་གཉིས་ཚིག་པར་བྱེད་པ་དེ་བཞིན་དུ། འོད་སྲུང་ཡང་དག་པར་སོ་སོར་རྟོག་པ་ཡོད་ན་
3 6
7 -



1
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཕགས་པའི་ཤེས་རབ་ཀྱི་དབང་པོ་སྐྱེ་སྟེ། སྐྱེས་མ་ཐག་ཏུ་ཡང་དག་པར་སོ་སོར་རྟོག་པ་ཉིད་
ཚིག་པར་བྱེད་དོ། །ཞེས་གསུངས་ཏེ། མེའི་རང་བཞིན་མིན་པའི་ཤིང་ལས་མེ་འབྱུང་ལ། མེ་
དེས་ཤིང་དེ་ཉིད་སྲེག་པ་བཞིན་དུ། ལོག་པ་ཟག་བཅས་སྦྱོར་ལམ་གྱི་གནས་སྐབས་ཀྱི་སོ་སོར་
རྟོག་པ་ལས་ཡང་དག་པ་ཟག་མེད་འཕགས་པའི་ཤེས་རབ་འབྱུང་ལ། དེ་ལ་སོ་སོར་རྟོག་པ་
ཉིད་འཇིག་པར་བྱེད་པ་དེ་དག་ནི་རྟེན་འབྱུང་སྒྱུ་མ་ལྟ་བུ་ཡིན་གྱི་ཡང་ལོག་སོ་སོར་ངོ་བོས་གྲུབ་
པ་མེད་ཅེས་པའི་དོན་ཏོ། །ཡེ་ཤེས་ཀྱིས་སྤང་བྱ་མ་རིག་པ་སྤོང་བར་བྱེད་སྙམ་ནས་དེ་སྤང་བའི་
ཕྱིར་འཇུག་པའི་རྣམ་པར་རྟོག་པ་དང༌། ཡེ་ཤེས་སྐད་ཅིག་མ་ཡིན་པས་སྤང་བྱ་སྤོང་བྱེད་ཀྱི་
ནུས་པ་ཡོད་པ་མིན་པར་རྟོག་པའི་མཐའ་གཉིས་སོ། །དེ་སེལ་བྱེད་དབུ་མའི་ལམ་ནི། འོད་
སྲུང་འདི་ལྟ་སྟེ། དཔེར་ན་མར་མེ་བུས་ན་མུན་པ་མུན་ནག་ཐམས་ཅད་མེད་པར་འགྱུར་རོ། །
མར་མེས་བདག་གིས་མུན་པ་ཐམས་ཅད་བསལ་ལོ་སྙམ་དུ་མི་སེམས་མོད་ཀྱི་འོན་ཀྱང་མར་མེ་
ལ་བརྟེན་ནས་མུན་པ་མེད་པར་འགྱུར་བ་དེ་བཞིན་དུ། འོད་སྲུང་ཡེ་ཤེས་སྐྱེས་ན་ནི་མི་ཤེས་པ་
མེད་པར་འགྱུར་ཏེ། ཡེ་ཤེས་ནི་འདི་སྙམ་དུ་བདག་གིས་མི་ཤེས་པ་བསལ་ལོ་སྙམ་དུ་མི་
སེམས་མོད་ཀྱི། འོན་ཀྱང ཡེ་ཤེས་ལ་བརྟེན་ནས་ མི་ཤེས་པ་མེད་པར་འགྱུར་རོ། །ཞེས་
གསུངས་ཏེ། མར་མེ་ལ་མུན་པ་བསལ་བའི་བསམ་པ་མེད་ཀྱང་དེ་ཕྱོགས་གང་ཡོད་དེར་མུན་
པ་མེད་པ་བཞིན་དུ། རྒྱུད་གང་ལ་རྣམ་པར་མི་རྟོག་པའི་ཡེ་ཤེས་སྐྱེས་ན་དེ་ལ་རྟོག་དཔྱོད་མེད་
ཀྱང་མི་ཤེས་པ་མེད་པར་འགྱུར་ཏེ། ཞེས་པའི་དོན་ཏེ། སེམས་ཅན་རྣམས་ཀྱི་རྒྱུད་ལ་ཡོད་པའི་
སྒྲིབ་པ་འདི་ཐོག་མེད་ནས་གནས་པས་ཡུན་རིང་ཞིང་། དེ་དང་ཡེ་ཤེས་མི་མཐུན་པས་རྒྱུད་ལ་
གཉེན་པོ་སྐྱེ་བའི་སྐབས་མེད་དོ་སྙམ་དུ་རྟོག་པ་དང་། གཉེན་པོ་སྐྱེས་ཀྱང་སྤང་བྱ་ཡུན་རིང་
གནས་པའི་ཕྱིར་ཡེ་ཤེས་སྐད་ཅིག་མ་དེས་བསལ་མི་ནུས་པར་སྤང་གཉེན་དུས་མཉམ་དུ་
འཇུག་པར་འགྱུར་རོ་སྙམ་པའི་རྟོག་པ་སྟེ་དེ་གཉིས་ནི་མཐའོ། །དེ་སེལ་བྱེད་དབུ་མའི་ལམ་ནི།
-3 6 8 -



གྲགས་ཆེན་བཅོ་བརྒྱད་ཀྱི་རོང་སྟོན་འགྲེལ་པའི་དོགས་བཅོས་བཞུགས། ༡
འོད་སྲུང་འདི་ལྟ་སྟེ། དཔེར་ན་ཁང་པའམ་ཁང་ཕྲན་ལོ་བརྒྱ་སྟོང་འདས་པར་སུས་ཀྱང་ལན་
འགར་ཡང་མར་མེ་མ་བུས་པ་དེར། མི་ལ་ལ་ཞིག་གིས་མར་མེ་བུས་ན་འོད་སྲུང་འདི་ཇི་སྙམ་དུ་
སེམས། མུན་པ་མུན་ནག་དེ་འདི་ལྟར་བདག་ནི་ལོ་བརྒྱ་སྟོང་དུ་བསགས་པ་ཡིན་ཏེ། བདག་
འདི་ནས་མི་འགྲོའོ་སྙམ་དུ་སེམས་སམ། གསོལ་པ། བཅོམ་ལྡན་འདས་མི་སེམས་ཏེ། མར་མེ་
བྱུང་ན་མུན་པ་མུན་ནག་ལ་མི་འཆི་བའི་ནུས་པ་མ་མཆིས་ཀྱི། གདོན་མི་ཟ་བར་མ་མཆིས་པར་
འགྱུར་རོ། །བཀའ་སྩལ་པ། འོད་སྲུང་དེ་བཞིན་དུ་ལས་དང་ཉོན་མོངས་པ་བསྐལ་པ་བརྒྱ་སྟོང་
དུ་བསགས་ པ་ ཡང་ ཚུལ་བཞིན་ཡིད་ལ་བྱེད་ པ་ གཅིག་ གིས་མེད་ པར་འགྱུར་རོ། །ཞེས་
གསུངས་ཏེ། མུན་པ་ཇི་ཙམ་ཡུན་རིང་ཡང་དེར་མར་མེ་སྤར་ནུས་ཤིང་དེ་མ་ཐག་མུན་པ་འགག་
པས་སྣང་མུན་མི་འགྲོགས་པ་བཞིན་དུ། ལས་ཉོན་ཡུན་རིང་དུ་བསགས་ཀྱང་གཉེན་པོ་ཡེ་
ཤེས་སྐྱེ་རུང་ཞིང་། སྐྱེས་ཙམ་ཉིད་ནས་སྤང་བྱ་འགགས་པར་འགྱུར་བས་དུས་མཉམ་དུ་གནས་
པའི་མཐུ་མེད་དེ། སྤང་བྱ་སྟོབས་ཆུང་ལ་གཉེན་པོ་སྟོབས་དང་ལྡན་པའི་ཕྱིར། ཞེས་པའི་དོན་
ཏེ༑ དེ་ལྟར་རྣམ་རྟོག་ཟུང་སྦྱར་བདུན་པོ་དེ་ནི་ཕྱོགས་གཉིས་ཀྱི་ཡུལ་ཅན་གྱི་རྣམ་པར་རྟོག་
པའི་མཐའ་ཞེས་བྱ་ལ། མཐའ་དེ་དག་སྤོང་བྱེད་དབུ་མའི་ལམ་ལུང་རིགས་ཀྱིས་ངེས་པར་བྱས་
ནས་ཚུལ་བཞིན་དུ་རྟོགས་པ་ནི། ཐེག་ཆེན་གྱི་ལམ་མཐའ་གཉིས་སྤོང་བའི་སྒྲུབ་པ་ཡིན་པར་
ཤེས་པར་བྱའོ། །
ཁྱད་ཆོས་ལྔ་ལྡན་དབུས་མཐའ་རྣམ་འབྱེད་ཀྱི། །རྣམ་བཤད་མཚུངས་མེད་མི་ཕམ་
དགོངས་རྒྱན་འདིར། །ཉུང་ངུའི་ཚིག་གིས་རྒྱ་ཆེའི་གཞུང་དོན་ཀུན། །མཆོག་ཏུ་གསལ་བས་
མཁས་ལ་གཞན་ཅི་དགོས། །དེ་ལྟ་ན་ཡང་བླུན་རྨོངས་བདག་འདྲ་ནི། །ད་དུང་དཀའ་གནད་
འགའ་ཞིག་མ་རྟོགས་ནས། །རང་ངོར་དང་བསྟན་གསལ་བྱེད་བྲིས་འདི་ལ། །མཁས་པའི་
ཚོགས་ཀྱིས་བརྩེ་བས་བཟོད་པར་མཛོད། །འདིར་འབད་རྣམ་དཀར་དགེ་བ་གང་མཆིས་དེས།།
，
，
ད་བར་
-3
6
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱལ་བའི་ཆོས་མཛོད་འཛིན་དང་སྤེལ་བ་ཡིས། །མ་ལུས་འགྲོ་བའི་སྒྲིབ་གཉིས་ཀུན་བསལ་
ནས། །ཀུན་མཁྱེན་རྒྱལ་ས་འགོད་པའི་མཐུ་ཐོབ་ཤོག །ཅེས་དབུས་མཐའ་རྣམ་འབྱེད་ཀྱི་རྣམ་
བཤད་མི་ཕམ་དགོངས་རྒྱན་གྱི་གསལ་བྱེད་མདོར་བསྡུས་འདི་ནི། ལུགས་གཉིས་ཀྱི་འབྱོར་
པས་དབུལ་བ་འཇལ་དབྱངས་ཀུན་དགའ་རྣམ་རྒྱལ་གྱིས་རང་གི་མ་ཤེས་པ་རྒྱུ་མཚན་དུ་བྱས་
ཏེ་འགྲེལ་པ་འགྲེལ་བཤད་གཉིས་ལ་བརྟེན་ནས་བྲིས་པ་དགེ་ལེགས་སུ་གྱུར་ཅིག། །།
-3 7 0 -



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་།
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
དེབ་ཚད།
787mmX 1092mm 1/16
2316.25
ཡིག་གྲངས།
ཁྲི་1284
པར་གཞི།
2015ལོའི་ཟླ་11པར་པར་གཞི་དང་པོ་བསྒྲིགས།
2015ལོའི་ཟླ་11 པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0
སྒོར་ 3840.00 ༼ཁྱོན་པོད་དོན་དགུ་ཡོད། ༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག
པར་ཤོག
པར་ཐེངས།
རིན་གོང་།



图书在版编目(CIP)数据
一
六大集成之般若集:藏文/美桑古籍整编组整理,
拉萨:西藏藏文古籍出版社,2015.11
ISBN 978-7-80589-670-0
. 0藏语一研究
I.O六… 1.0美…
N.OH214
中国版本图书馆 CIP 数据核字[2015)第210402号
六大集成之般若集
作者
责任编辑
封面设计
出版
社址
邮政编码
经销
印刷
开本
印张
字数
版次
印次
标准书号
定价
邦译师罗追丹巴等
乌金群培 嘎瓦西热桑布 土日美朗
土旦美朗 詐迦格列
西藏藏文古籍出版社
拉萨市色拉路22号
850010
全国新华书店
成都一千印务有限公司
787mm×1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
3840.00元(全七十九册)
版权所有
翻印必究
