༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup:
ISBN:
13CN4449
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
n/a
bod jongs bod yig dpe raying dpe skrun khang /
Date:
I
Volume:
II
80
Total Volumes:
TBRC Pages:
II
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



འཕགས་ཡུལ་རྒྱན་དྲུག་མཉེག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
ཆོས་ཉིད་རྣམ་འབྱེད།
སྨོན་བཟང་དཔེ་རྙིང་འཚོལ་བསྔ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



བརྩེ་ཆེན་རིག་མཛོད་
༦༠
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
ཆོས་ཉིད་རྣམ་འབྱེད།
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



༈ དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤུར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང༌། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང་། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས། །
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
སྒོ
༈ བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང་། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྨྲ་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང་། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང་། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང༌། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང་། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
ཚོགས་ལྔ་དང༌། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང༌། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང་།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤི་ལའི་ལུགས་ཀྱི་རང་རྒྱུད་པའི་གཞུང་དག་དང༌། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང༌། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ།། དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང་། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང༌། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲྭ་བསྐོར་ཕེབས་པའི་



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང་། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།



ལས་རིམ་གླེང་སློང་གཏམ། །
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང་། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་(སྤྱི་ལོ་༡༢༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་(སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང༌། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ།
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། (༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་ཚན་པ་ཆུང་ངུ་ཞིག་ཁ་བསྐང་ཡོད།།དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང་། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང་། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། (༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། (༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ང་
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། ༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད། །
བཞི་པ་ཇི་ལྟར་བསྡུས་པའི་ཚུལ་དངོས་ནི། (སྤྱི་ལོ་༢༠༡)ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་༼སྤྱི་ལོ་༢༠༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་(སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་



1
ལས་རིམ་གླེང་སློང་གཏམ།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །།
༼གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།༽
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤྱད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།།
1 0



དཀར་ཆག་
དཀར་ཆག
༈ ཆོས་དང་ཆོས་ཉིད་རྣམ་པར་འབྱེད་པའི་འགྲེལ་པ། ......བ•བ༠༠༠༠••• སློབ་དཔོན་དབྱིག་གཉེན། (1)
༈ ཆོས་ཉིད་རྣམ་འབྱེད་འགྲེལ་པ་བདེན་གཉིས་རྣམ་འབྱེད། - བླ་མ་དམ་པ་བསོད་ནམས་རྒྱལ་མཚན། (24)
༈ ཆོས་ཉིད་རྣམ་འབྱེད་འགྲེལ་པ་ལྷའི་རྔ་བོ་ཆེ། ................ ཀུན་མཁྱེན་རོང་སྟོན་ཆེན་པོ། (59)
༈ ཆོས་དང་ཆོས་ཉིད་རྣམ་འབྱེད་ཀྱི་རྣམ་བཤད། ...... •........ སྟག་ཚང་ལོ་ཙཱ་བ། (78)
༈ ཆོས་དང་ཆོས་ཉིད་རྣམ་འབྱེད་ལྟ་བའི་མེ་ལོང་། ................. རིན་ཆེན་བློ་གྲོས། (91)



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རྒྱ་འགྲེལ་བཞུགས། ༡
༄༅། །ཆོས་དང་ཆོས་ཉིད་རྣམ་པར་འབྱེད་པའི་
འགྲེལ་པ་བཞུགས་སོ། །
སློབ་དཔོན་དབྱིག་གཉེན་གྱིས་མཛད།
༄༅། །རྒྱ་གར་སྐད་དུ། དྷརྨ་དྷརྨ་ཏཱ་བི་བྷཾ་ག་བྲྀཏྟི། བོད་སྐད་དུ། ཆོས་དང་ཆོས་ཉིད་
རྣམ་པར་འབྱེད་པའི་འགྲེལ་པ། བཅོམ་ལྡན་འདས་མ་ཕམ་པ་ལ་ཕྱག་འཚལ་ལོ། །མ་ཕམ་གང་
གིས་སྒྲ་བཞིན་དོན་འཛིན་པའི། །འཁྲུལ་པས་འཇིག་རྟེན་ལམ་གོལ་སོང་མཁྱེན་ནས། །བསྟན་
པ་བསྡུ་བ་མཛད་དེ་འདི་གསུངས་པ། །བླ་མ་དེ་ལ་ཐལ་སྦྱར་རབ་བཏུད་ནས། །བླ་མ་རྣམས་
ལས་ཐོས་ནས་དེ་ཉིད་ཀྱིས། །གནང་བས་ཚིག་བསྡུས་བསྟན་བཅོས་འདི་ཡི་དོན། །ཟབ་མོ་ཉིད་
ནི་ཅུང་ཟད་ཚིག་རེ་ནས། །རང་ནས་ཉིད་ཀྱིས་རྣམ་པར་དབྱེ་ཕྱིར་འབད། །གང་ཕྱིར་ཤེས་ནས་
འགའ་ཞིག་སྤང་བྱ་ཞིང་། །གཞན་འགའ་ཞིག་ནི་མངོན་སུམ་ཉིད་བྱ་བ། །དེས་ན་དེ་དག་མཚན་
ཉིད་སྒོ་ནས་ནི། །རྣམ་དབྱེ་འདོད་པས་བསྟན་བཅོས་འདི་བྱས་སོ། །གང་ཕྱིར་ཤེས་ནས་འགའ་
ཞིག་སྤང་བྱ་ཞིང་། །གཞན་འགའ་ཞིག་ནི་མངོན་སུམ་ཉིད་བྱ་བ། །ཞེས་བྱ་བ་ནི་རིམ་པ་ཇི་ལྟ་བ་
བཞིན་དུ་ཀུན་ནས་ཉོན་མོངས་པའི་མཚན་ཉིད་ཀྱི་ཆོས་དང་། རྣམ་པར་བྱང་བའི་མཚན་ཉིད་ཀྱི་
གནས་ཡོངས་སུ་གྱུར་པས་རབ་ཏུ་ཕྱེ་བའི་ཆོས་ཉིད་ཀྱི་དབང་དུ་བྱས་ཏེ་གསུངས་པའོ། །དེ་དག་
མཚན་ཉིད་ཀྱི་སྒོ་ནས་རྣམ་པར་དབྱེ་ཞེས་བྱ་བ་ནི་ཡུལ་ཐ་དད་པའི་སྒོ་ནས་ནི་མ་ཡིན་ནོ་ཞེས་བྱ་
བའི་དོན་ནོ། །ལྷག་མ་ནི་དོན་གོ་བར་ཟད་དོ། །སྨྲས་པ། དེ་དག་མཚན་ཉིད་སྒོ་ནས་ནི་རྣམ་པར་
དབྱེ། །ཞེས་བྱ་བ་ཅི་རེ་ཞིག་ཆོས་དང་ཆོས་ཉིད་དེ་དག་ཉིད་རྣམ་པར་དབྱེའི་གཞན་ནི་མ་ཡིན་
-
]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནམ། འོན་ཏེ་འདི་དག་ཙམ་དུ་ཟད་པ་ཡིན་ཞེ་ན། བརྗོད་པ་མང་པོ་རྣམས་ལས་བཀོལ་ནས་
གཉིས་སུ་རྣམ་པར་དབྱེ་བ་བྱེད་པ་ནི་མ་ཡིན་ནོ། །འོ་ན་ཅི་ཞེ་ན། བཅོམ་ལྡན་འདས་ཀྱིས་ཕུང་པོ་
དང་། ཁམས་དང་། སྐྱེ་མཆེད་ལ་སོགས་པ་རྣམ་པར་གཞག་པ་གང་ཡིན་པ་དེ་མདོར་བསྡུས་
པས། འདི་ཐམས་ཅད་ནི་གཉིས་ཏེ། ཅིའི་ཕྱིར་ཞེ་ན། ཆོས་དང་ཆོས་ཉིད་ཀྱིས་བསྡུས་པའི་ཕྱིར་
རོ༑ ༑ཕུང་པོ་དང་། ཁམས་དང་སྐྱེ་མཆེད་ལ་སོགས་པ་དེ་ནི། བསྡུ་ན་རྣམ་པ་གཉིས་སུ་འགྱུར་
ཏེ༑ འདི་ལྟ་སྟེ། ཆོས་དང་ཆོས་ཉིད་དོ། །དེ་ལ་འདི་ཞེས་སྨོས་པ་ནི་གང་ཞིག་བསྟན་པ་འདི་ཉིད་
དུ་བཤད་པ་དེ་གཟུང་བའི་དོན་དུའོ། །ཐམས་ཅད་སྨོས་པ་ཡང་དེ་ཡང་འདི་ཙམ་ཉིད་དོ། །ཞེས་
བསྟན་པའི་དོན་དུ་ཡིན་ཏེ་དེ་ལས་གཞན་ནི་འདི་ཉིད་དུ་འདུས་པའི་ཕྱིར་རམ་མེད་པའི་ཕྱིར་རོ།།
དེ་ལྟར་ཁྱད་པར་མེད་པར་བརྗོད་ནས། གང་ཞིག་གང་གིས་བསྡུས་ཞེས་འཁོར་བ་དང་མྱ་ངན་
ལས་འདས་པ་དག་གིས་རྣམ་པར་དབྱེ་བ་མི་ཤེས་སོ་ཞེ་ན། དེའི་ཕྱིར་གསུངས་པ་ནི། ཆོས་ཀྱིས་
རབ་ཏུ་ཕྱེ་བ་ནི་འཁོར་བའོ། །དེ་ལ་ཆོས་ནི་ཀུན་ནས་ཉོན་མོངས་པའི་མཚན་ཉིད་ཅན་ཡིན་པའི་
ཕྱིར་དེའི་རང་བཞིན་འཁོར་བ་ནི་ཆོས་ཀྱིས་རབ་ཏུ་ཕྱེ་བ་ཞེས་བརྗོད་དོ། །ཅིག་ཤོས་ཀྱང་། ཆོས་
ཉིད་ཀྱིས་རབ་ཏུ་ཕྱེ་བ་ནི་ཐེག་པ་གསུམ་གྱིས་མྱ་ངན་ལས་འདས་པའོ། །མྱ་ངན་ལས་འདས་པ་
ནི་ཐེག་པ་གསུམ་གྱིས་ཐོབ་པར་བྱ་བ་ཡིན་པའི་ཕྱིར་ཐེག་པ་གསུམ་གྱིས་མྱ་ངན་ལས་འདས་པ་
ཞེས་བརྗོད་དོ། །ཡང་ཐེག་པ་གསུམ་ཡང་ཡིན་ལ་མྱ་ངན་ལས་འདས་པ་ཡང་ཡིན་པས་ཐེག་པ་
གསུམ་གྱིས་མྱ་ངན་ལས་འདས་པ་ཞེས་བྱའོ། །དེ་ལ་ཆོས་ཉིད་ནི་གནས་ཡོངས་སུ་གྱུར་པའི་
མཚན་ཉིད་ཅན་ཡིན་པའི་ཕྱིར་ན་དེས་བསྡུས་པའི་མྱ་ངན་ལས་འདས་པ་ནི་ཆོས་ཉིད་ཀྱིས་རབ་
ཏུ་ཕྱེ་བ་ཞེས་བརྗོད་དོ། །འཁོར་བ་དང་མྱ་ངན་ལས་འདས་པ་དག་དེ་ལྟར་ཆོས་དང་ཆོས་ཉིད་
ཀྱིས་རབ་ཏུ་ཕྱེ་བ་ཡིན་མོད། མཚན་ཉིད་མ་བརྗོད་པའི་ཕྱིར་ན། འདིའི་མཚན་ཉིད་ཇི་ལྟ་བུ་ཡིན་
ཞེས་ཆོས་དེ་ཉིད་ནི་མི་ཤེས་སོ་ཞེ་ན། དེས་ན་དེའི་མཚན་ཉིད་བསྟན་པའི་དོན་དུ་གསུངས་པ།
- 2 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རྒྱ་འགྲེལ་བཞུགས། ༡
གཉིས་དང་ཇི་ལྟར་མངོན་པར་བརྗོད་པར་སྣང་བ་ནི་ཡང་དག་པ་མ་ཡིན་པའི་ཀུན་ཏུ་རྟོག་པ་སྟེ་
ཆོས་ཀྱི་མཚན་ཉིད་དོ། །གཉིས་སུ་སྣང་བ་དང་ཇི་ལྟར་མངོན་པར་བརྗོད་པར་སྣང་བ་ནི་གཉིས་
དང་ཇི་ལྟར་མངོན་པར་བརྗོད་པར་སྣང་བའོ། །དེ་ལ་གཟུང་བ་དང་། འཛིན་པའི་དངོས་པོ་མིག་
དང་གཟུགས་ལ་སོགས་པའི་གཉིས་སུ་སྣང་བ་གང་ཡིན་པ་དང་། དེ་ལ་བརྟེན་པ་ཇི་ལྟར་མངོན་
པར་བརྗོད་པར་སྣང་བ་གང་ཡིན་པ་སྟེ། ངོ་བོ་ཉིད་དང་ཁྱད་པར་དུ་གདགས་པའི་རྟེན་གྱི་ངོ་བོ་
དེ་ནི་ཡང་དག་པ་མ་ཡིན་པའི་ཀུན་ཏུ་རྟོག་པའོ། །དེ་ནི་ཆོས་ཀྱི་མཚན་ཉིད་དོ་ཞེས་བྱ་བས་ནི་
ཆོས་ཀྱི་མཚན་ཉིད་ཕྱིན་ཅི་མ་ལོག་པ་དང་མ་ལུས་པར་བརྗོད་པའོ། །དེ་ལ་ཡང་དག་པ་མ་ཡིན་
པའི་ངེས་པའི་ཚིག་ནི། མེད་པ་སྣང་བའི་ཕྱིར་ཡང་དག་པ་མ་ཡིན་པའོ། །གང་གི་ཕྱིར་ཆོས་འདི་
ཡོད་པ་ནི་མ་ཡིན་ཏེ། ཀུན་ཏུའི་སྒྲ་དང་རྟོག་པའི་སྒྲ་དག་གི་ངེས་པའི་ཚིག་ནི། ཐམས་ཅད་དུ་
དོན་མེད་ཅིང་རྟོག་པ་ཙམ་ཡིན་པའི་ཕྱིར་ཀུན་ཏུ་རྟོག་པའོ། །དོན་མེད་པ་ཉིད་ཀྱང་སྣང་བ་དེའི་
བདག་ཉིད་ཡོངས་སུ་མ་གྲུབ་པའི་ཕྱིར་རོ། །རྟོག་པ་ཙམ་ཉིད་ནི་སྣང་བ་འཁྲུལ་པ་ཙམ་དུ་ཡོད་
པའི་ཕྱིར་རོ། །ཆོས་ཀྱི་མཚན་ཉིད་བཤད་ཟིན་ཏོ། །ཆོས་ཉིད་ཀྱི་མཚན་ཉིད་ནི། གཟུང་བ་དང་།
འཛིན་པ་དང་། བརྗོད་པར་བྱ་བ་དང་། རྗོད་པར་བྱེད་པ་ཁྱད་པར་མེད་པའི་དེ་བཞིན་ཉིད་དེ་ནི་
ཆོས་ཉིད་ཀྱི་མཚན་ཉིད་དོ། །གཟུང་བ་དང་འཛིན་པའི་ཁྱད་པར་མེད་པ་གང་ཡིན་པ་དང་།
བརྗོད་པར་བྱ་བ་དང་། རྗོད་པར་བྱེད་པ་ཁྱད་པར་མེད་པ་གང་ཡིན་པ་དེ་ནི་དེ་བཞིན་ཉིད་ཡིན་
ལ༑ དེ་ཡང་ཆོས་ཉིད་ཀྱི་མཚན་ཉིད་ཡིན་ནོ། ཁྱད་པར་མེད་པ་ཉིད་ནི་རིམ་པ་ཇི་ལྟ་བ་བཞིན་
གཉིས་སུ་མེད་པའི་ཕྱིར་དང་། བརྗོད་དུ་མེད་པའི་ཕྱིར་ཏེ། གང་ལ་ཁྱད་པར་ཡོད་པ་མ་ཡིན་པ་
དེ་ནི་ཁྱད་པར་མེད་པ་ཞེས་བྱ་བས་སོ། །འདི་ནི་གཟུང་བའོ། །འདི་ནི་འཛིན་པའོ་ཞེས་བྱ་བའམ།།
འདི་ནི་བརྗོད་པར་བྱ་བའོ། །འདི་ནི་རྗོད་པར་བྱེད་པའོ་ཞེས་གཉིས་སམ། བརྗོད་བྱ་དང་རྗོད་
བྱེད་ཡོད་ན་ནི་ཁྱད་པར་ཡོད་པར་འགྱུར་ལ། དེ་མེད་པའི་ཕྱིར་ནི་ཁྱད་པར་མེད་པའི་དེ་བཞིན་
- 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་དོ། །དེ་ཡང་ཆོས་ཉིད་ཀྱི་མཚན་ཉིད་དོ་ཞེས་བྱ་བས་ནི་ཆོས་ཉིད་ཀྱི་མཚན་ཉིད་ཕྱིན་ཅི་མ་
ལོག་པ་དང་མ་ལུས་པར་བསྟན་པ་ཡིན་ནོ། ། །
སྔར་བསྟན་པའི་ཆོས་ཀྱི་མཚན་ཉིད་གང་ཡིན་པ་དེ་ནི། མེད་པ་སྣང་བའི་ཕྱིར་འཁྲུལ་
བ་ནི་ཀུན་ནས་ཉོན་མོངས་པའི་རྒྱུ་ཡིན་ཏེ། གང་གི་ཕྱིར་ཡོད་པ་མ་ཡིན་པ་སྣང་བ་དེའི་ཕྱིར་དེ་ནི་
མེད་པར་སྣང་ལ། དེའི་ཕྱིར་དེ་འཁྲུལ་པ་ཙམ་ཡིན་ནོ་ཞེས་རྟོགས་པར་བྱ་བའོ། །དེ་ཉིད་ཀྱི་ཕྱིར་
ན་ཀུན་ནས་ཉོན་མོངས་པའི་རྒྱུ་ཡང་ཡིན་ཏེ། དེ་ལ་མངོན་པར་ཞེན་པས་ནི་ཕྱི་མ་ལ་ཀུན་ནས་
ཉོན་མོངས་པ་རྣམ་པ་གསུམ་འབྱུང་བའི་ཕྱིར་རོ། །མེད་པ་སྣང་བ་ཡང་ཇི་ལྟ་བུ་ཞེ་ན། གསུངས་
པ༑ སྒྱུ་མའི་གླང་པོ་ཆེ་ལ་སོགས་པ་སྣང་བ་བཞིན་ནོ། །དཔེར་ན་སྒྱུ་མར་བྱས་པའི་གླང་པོ་ཆེ་ལ་
སོགས་པ་དང་། ནོར་དང་འབྲུ་ལ་སོགས་པ་ནི་ཇི་ལྟར་སྣང་བ་དེ་ལྟར་མེད་ལ། སྣང་བ་ཡང་ཡིན་
པ་ལ་དེ་བཞིན་དུ་ཡང་དག་པ་མ་ཡིན་པའི་ཀུན་ཏུ་རྟོག་པ་ཡང་མེད་བཞིན་དུ་སྣང་བ་ཡིན་ནོ། །
གཞན་ཡང་ཡོད་པ་ཡང་མི་སྣང་བའི་ཕྱིར་རོ། །འཁྲུལ་པ་ཞེས་རྗེས་སུ་འཇུག་གོ་ཞེས་བྱ་བ་ནི་
བདག་མེད་པ་རྣམ་པ་གཉིས་ཡོད་པ་མི་སྣང་བའི་ཕྱིར་ཡང་འཁྲུལ་པ་ཡིན་ནོ། །མཐོ་ཡོར་དང་
མིའི་རྣམ་པ་ཡོད་པ་དང་མེད་པ་དག་མི་སྣང་བ་དང་སྣང་བ་གང་ཡིན་པ་དེ་ནི་འཁྲུལ་པའི་མཚན་
ཉིད་དོ་ཞེས་དེ་ལྟར་འཇིག་རྟེན་ན་མཐོང་བའི་ཕྱིར་རོ། །ཡང་ཅིའི་དོན་གྱིས་མེད་པ་དང་། སྣང་
བ་དག་ལས་གང་རུང་ཞིག་མེད་པར་མི་འདོད་ཅེ་ན། གསུངས་པ། མེད་པ་དང་སྣང་བ་དག་
ལས་གང་རུང་ཞིག་མེད་ན་ནི་འཁྲུལ་པ་དང་། མ་འཁྲུལ་པ་དང་། ཀུན་ནས་ཉོན་མོངས་པ་དང་
རྣམ་པར་བྱང་བ་མི་འཐད་དོ། །གལ་ཏེ་མེད་པ་ཁོ་ནར་གྱུར་ཏེ་སྣང་བར་མ་གྱུར་ན་ནི་དེ་མེད་
པས་འཁྲུལ་པར་མི་འགྱུར་ཏེ། མེད་པ་ནི་མེད་པ་ཉིད་དུ་མ་འཁྲུལ་པའི་ཕྱིར་རོ། །འཁྲུལ་པ་མེད་
ན་ནི་མ་འཁྲུལ་པ་ཡང་མེད་པར་འགྱུར་ཏེ། མ་འཁྲུལ་པ་ནི་དེ་སྔོན་དུ་འགྲོ་བ་ཅན་ཡིན་པའི་ཕྱིར་
རོ༑ ༑དེས་ན་ཀུན་ནས་ཉོན་མོངས་པ་ཡང་མེད་པར་འགྱུར་བ་ཡིན་ཏེ། དེ་ནི་འཁྲུལ་པའི་རྒྱུ་ཅན་
-
-



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རྒྱ་འགྲེལ་བཞུགས། ༡
ཡིན་པའི་ཕྱིར་རོ། །དེ་མེད་ན་རྣམ་པར་བྱང་བར་ཡང་མི་འགྱུར་ཏེ། རྣམ་པར་བྱང་བ་ནི་ཀུན་
ནས་ཉོན་མོངས་པ་སྔོན་དུ་འགྲོ་བ་ཅན་ཡིན་པའི་ཕྱིར་རོ། །དེའི་ཕྱིར་དེ་མེད་ན་འབད་པ་མེད་
པར་གྲོལ་བར་འགྱུར་བས་ན་མངོན་སུམ་དང་འགལ་ལོ། །འོན་ཏེ་སྣང་བ་ཁོ་ནར་འགྱུར་གྱི་མེད་
པར་མ་གྱུར་ན། དེ་ལྟ་ན་ཡང་མེད་པ་མེད་པས་འཁྲུལ་པར་མི་འགྱུར་ཏེ། སྣང་བ་དེའི་བདག་
ཉིད་དུ་ཡོངས་སུ་གྲུབ་ན་མ་འཁྲུལ་བའི་ཕྱིར་རོ། །འཁྲུལ་པ་མེད་ན་སྔ་མ་བཞིན་ལྷག་མར་ཡང་
མི་འགྱུར་རོ། །དེའི་ཕྱིར་སྐྱེས་བུའི་བྱེད་པ་དོན་མེད་པར་འགྱུར་བས་རིགས་པ་དང་འགལ་ལོ། །
འཇིག་རྟེན་ན་ཡང་དེ་ལྟར་སོ་སོར་གྲུབ་པའི་མཐོ་ཡོར་དང་། སྐྱེས་བུ་དག་ལ་འཁྲུལ་པར་མིང་
འདོགས་པའི་ཕྱིར་རོ། །གཉིས་དང་མངོན་པར་བརྗོད་པ་ཇི་ལྟར་སྣང་བ་ཆོས་ཀྱི་མཚན་ཉིད་
དང༌། དེ་ཁྱད་པར་མེད་པའི་ཆོས་ཀྱི་མཚན་ཉིད་བཤད་ཟིན་ཏོ། །དེ་ལྟར་ཡིན་ན་ཅི་ཆོས་དང་
ཆོས་ཉིད་དག་གཅིག་ཉིད་དུ་ཁས་བླང་པར་བྱས་པའམ། འོན་ཏེ་ཐ་དད་པ་ཉིད་དུ་སྙམ་ན།
གསུངས་པ། གཉིས་པོ་དག་ནི་གཅིག་ཉིད་མ་ཡིན་ཞིང་སོ་སོ་ཉིད་མ་ཡིན་ཏེ། ཡོད་པ་དང་མེད་
པ་དག་ཁྱད་པར་མེད་པའི་ཕྱིར་རོ། །གཉིས་པོ་དག་ཅེས་བྱ་བ་ཆོས་དང་ཆོས་ཉིད་དག་ནི་གཅིག་
པ་ཉིད་དང་ཐ་དད་པ་ཉིད་དུ་མི་འདོད་དོ། །དེ་ཅིའི་ཕྱིར་ཞེ་ན། ཡོད་པ་དང་མེད་པ་དག་ཀྱང་
ཁྱད་པར་ཡོད་པ་དང་ཁྱད་པར་མེད་པའི་ཕྱིར་རོ། །རེ་ཞིག་ཆོས་དང་ཆོས་ཉིད་དུ་མི་འཐད་པ་མ་
ཡིན་ཏེ། དེ་ཅིའི་ཕྱིར་ཞེ་ན། ཡོད་པ་དང་མེད་པ་དག་ཁྱད་པར་ཡོད་པའི་ཕྱིར་རོ། །ཆོས་ཉིད་ནི་
ཡོད་པ་ཡིན་ལ་ཆོས་ནི་མེད་པ་ཡིན་པས་ཡོད་པ་དང་མེད་པ་ཁྱད་པར་ཅན་དག་ཅི་ལྟར་གཅིག་
ཉིད་དུ་གྱུར། ཐ་དད་པ་ཉིད་ཀྱང་མ་ཡིན་ནོ། །ཅིའི་ཕྱིར་ཞེ་ན། ཡོད་པ་དང་མེད་པ་དག་ཁྱད་
པར་མེད་པའི་ཕྱིར་རོ། །ཇི་ལྟར་ཁྱད་པར་མེད་ཅེ་ན། ཆོས་ཉིད་ནི་ཆོས་མེད་པ་ཙམ་གྱིས་རབ་ཏུ་
ཕྱེ་བ་ཡིན་པའི་ཕྱིར་ཏེ། གཟུང་བ་ལ་སོགས་པའི་ཁྱད་པར་མེད་པའི་ཕྱིར་རོ། །ཆོས་དང་ཆོས་
ཉིད་དག་གཅིག་མ་ཡིན་པ་དང་། སོ་སོ་མ་ཡིན་པ་ཉིད་བཤད་ཟིན་ཏོ། །འོན་ཀྱང་དེ་ལྟར་ཐ་དད་
- 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་མེད་པ་དེ་དག་ལས་ཇི་ལྟར་ཆོས་དེ་ལ་ཞུགས་པའམ། ཇི་ལྟར་ལེགས་པར་ཞུགས་པར་
འགྱུར་ཞེ་ན། གསུངས་པ། རྣམ་པ་དྲུག་གིས་ཆོས་ལ་འཇུག་པ་བླ་ན་མེད་པ་ཞེས་བྱ་བ་ཡིན་ཏེ།
འཆད་ པར་ འགྱུར་བ་རྣམ་པ་དྲུག་ གིས་སོ། །འདི་ལྟ་སྟེ། མཚན་ཉིད་དང་། གྲུབ་པ་དང་།
གཅིག་ཉིད་མ་ཡིན་ཞིང་སོ་སོ་བ་ཉིད་མ་ཡིན་པ་དང་། གནས་ཐུན་མོང་བ་དང་། ཐུན་མོང་མ་
ཡིན་པ་དང་། གཟུང་བ་དང་འཛིན་པར་སྣང་བ་མེད་པ་ལ་འཇུག་པས་སོ། །དེ་ལ་མཚན་ཉིད་
དང༌། གྲུབ་པ་དང་། གཅིག་ཉིད་མ་ཡིན་ཞིང་སོ་སོ་བ་ཉིད་མ་ཡིན་པ་ནི་མདོ་ཇི་ལྟ་བ་བཞིན་ནོ་
ཞེས་བྱ་བ་ལ། གསུམ་པོ་འདི་ནི་མདོ་ཇི་ལྟ་བ་བཞིན་དུ་རིག་པར་བྱ་སྟེ། འདི་ལྟ་སྟེ། མཚན་ཉིད་
དང་། གྲུབ་པ་དང་། གཅིག་ཉིད་མ་ཡིན་ཞིང་སོ་སོ་བ་ཉིད་མ་ཡིན་པའོ། །མཚན་ཉིད་ནི་གཉིས་
དང༌། ཇི་ལྟར་མངོན་པར་བརྗོད་པར་སྣང་བ་ཡང་དག་པ་མ་ཡིན་པའི་ཀུན་ཏུ་རྟོག་པ་སྟེ། ཆོས་
ཀྱི་མཚན་ཉིད་དོ། །གྲུབ་པ་ནི་མེད་པ་དང་སྣང་བ་དག་ལས་གང་ཡང་རུང་བ་ཞིག་མེད་ན་འཁྲུལ་
པ་དང་། མ་འཁྲུལ་པ་དང་། ཀུན་ནས་ཉོན་མོངས་པ་དང་། རྣམ་པར་བྱང་བ་མི་འཐད་པའི་ཉེས་
པར་འགྱུར་བས། དེ་གཉི་ག་ཁས་བླངས་པས་འབྲས་བུ་དང་བཅས་པ་གྲུབ་པའོ། །གཅིག་ཉིད་
མ་ཡིན་ཞིང་སོ་སོ་བ་ཉིད་མ་ཡིན་པ་ནི་ཡོད་པ་དང་མེད་པ་དག་ཁྱད་པར་ཡོད་པ་དང་ཁྱད་པར་
མེད་པའི་ཕྱིར་ཞེས་བྱ་བ་སྟེ། མདོ་ཇི་ལྟ་བ་བཞིན་ནོ། །གནས་ནི་གང་ཞིག་གང་དུ་འཁོད་པ་དེ་ནི་
གནས་མ་ཡིན་ཏེ། སེམས་ཅན་གྱི་ཁམས་དང་འཇིག་རྟེན་གྱི་ཁམས་སོ། །དེ་ལ་གང་ཞིག་འཁོར་
བ་དང་གང་དུ་འཁོར་བ་དེ་ནི་ཆོས་ཀྱི་གནས་ཡིན་ནོ། །དེ་ཡང་རིམ་པ་ཇི་ལྟ་བ་བཞིན་བརྟེན་པ་
དང་། རྟེན་གྱི་ངོ་བོ་དངོས་པོ་སེམས་ཅན་གྱི་ཁམས་དང་། འཇིག་རྟེན་གྱི་ཁམས་སོ། །དེ་ལ་
འཇིག་རྟེན་གྱི་ཁམས་ནི་ཐུན་མོང་བ་ལྟ་བུའི་རྣམ་པར་རིག་པ་སྟེ། རྒྱུད་སོ་སོར་སེམས་ཅན་
ཐམས་ཅད་ལ་དེར་སྣང་བའི་རྣམ་པར་ཤེས་པ་སྐྱེ་བའི་ཕྱིར་རོ། །དེ་ཡང་ཅིག་ཤོས་ནི་སེམས་
ཅན་ཀྱི་ཁམས་སོ། །དེ་ཡང་ཐུན་མོང་དང་ཐུན་མོང་མ་ཡིན་པའོ། །དེ་ཡང་སྐྱེ་བ་དང་། ཐ་སྙད་
• 6 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རྒྱ་འགྲེལ་བཞུགས། ༡
དང༌། ཕན་པ་དང་། གནོད་པ་དང་། ཡོན་ཏན་དང་སྐྱོན་ནི་ཕན་ཚུན་བདག་པོ་ཉིད་ཀྱིས་ཕན་
ཚུན་རྒྱུ་ཡིན་པའི་ཕྱིར་ཐུན་མོང་བའོ། །སྐྱེ་བ་དང་ལྟ་བ་ལ་སོགས་པའི་ཐ་སྙད་དང་། ཕན་པ་
དང༌། གནོད་པ་དང་། ཡོན་ཏན་དང་སྐྱོན་རྒྱུད་སོ་སོ་ལ་ཡོད་པ་རྣམས་ནི་ཕན་ཚུན་དེར་སྣང་བའི་
རྣམ་པར་ཤེས་པ་སྐྱེ་བ་ལ་བདག་པོ་ཉིད་ཀྱིས་ཕན་ཚུན་རྒྱུ་ཡིན་པའི་ཕྱིར་སེམས་ཅན་གྱི་ཁམས་
ཐུན་མོང་བ་ཞེས་བརྗོད་དོ། །ཕན་ཚུན་རྒྱུ་ཡིན་པའི་ཕྱིར་ཞེས་བྱ་བས་གྲུབ་བཞིན་དུ་བདག་པོ་
སྨོས་པ་ནི་དམིགས་པའི་རྒྱུ་གསལ་བའི་དོན་དུའོ། །འདི་ཐུན་མོང་མ་ཡིན་པ་ཇི་ལྟ་ཞེ་ན།
གསུངས་པ། གནས་དང་། རྣམ་པར་རིག་པ་དང་། ལས་དང་། བདེ་སྡུག་དང་། འཆི་འཕོ་བ་
དང་། སྐྱེ་བ་དང་། བཅིངས་པ་དང་། གྲོལ་བ་ནི་ཐུན་མོང་མ་ཡིན་པས་ན་ཐུན་མོང་མ་ཡིན་པའོ།།
དེ་ལ་གནས་ནི་ཀུན་གཞི་རྣམ་པར་ཤེས་པ་སྟེ། དེར་སྣང་བའི་རྣམ་པར་རིག་པའི་བག་ཆགས་
རྣམས་ནི་དེ་ལ་གནས་པའི་ཕྱིར་རོ། །རྣམ་པར་རིག་པ་ནི་འཇུག་པའི་རྣམ་པར་ཤེས་པའོ། །
ལས་ནི་དགེ་བ་དང་། མི་དགེ་བ་དང་། ལུང་དུ་མ་བསྟན་པའོ། །ལྷག་མ་ནི་མདོ་ཇི་ལྟ་བ་བཞིན་
དུ་རྟོགས་པར་བྱའོ། །དེ་ལ་གནས་ལ་སོགས་པ་རྣམས་ནི་ལུས་ཅན་མ་ཡིན་པའི་ཕྱིར་དང་། སོ་
སོར་རིག་པར་བྱ་བ་ཡིན་པའི་ཕྱིར་ན། ཕན་ཚུན་རྒྱུད་སོ་སོར་དེར་སྣང་བའི་རྣམ་པར་རིག་པ་སྐྱེ་
བའི་རྒྱུ་མ་ཡིན་པས་སེམས་ཅན་གྱི་ཁམས་ཐུན་མོང་མ་ཡིན་པ་ཞེས་བརྗོད་དོ། །ལུས་ངག་གི་
ལས་ཀྱི་རྣམ་པར་རིག་པ་དག་ཕན་ཚུན་དེར་སྣང་བ་རྣམ་པར་རིག་པ་སྐྱེ་བའི་རྒྱུ་ཡིན་ཡང་ཐ་སྙད་
ཀྱིས་མ་བསྡུས་པ་ཅིའི་ཕྱིར་ཞེ་ན། བརྗོད་པ། ལུས་ངག་གི་རྣམ་པར་རིག་པ་ཐ་སྙད་ཀྱིས་ནི་
བསྡུས་མོད་ཀྱི། དེ་ལས་ཀྱི་རྣམ་པར་རིག་པ་ནི་མ་ཡིན་ནོ། །འདིར་ནི་དགེ་བ་དང་མི་དགེ་བ་
ཉིད་གང་གིས་དེ་ལས་ཉིད་དུ་རྟོགས་པར་འགྱུར་བ་དེའི་དབང་དུ་བྱས་པ་སྟེ་བསྟན་པ་ཡིན་ནོ། །
དེར་སྣང་བའི་རྣམ་པར་རིག་པ་དེ་ཡང་ཕན་ཚུན་དུ་དེར་སྣང་བའི་རྣམ་པར་རིག་པ་
སྐྱེ་བའི་རྒྱུ་མ་ཡིན་པས་ན་ལུས་ངག་གི་ལས་ཀྱི་རྣམ་པར་རིག་པ་ཡང་ཐུན་མོང་མ་ཡིན་པ་ཉིད་དོ།།
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟུང་བ་དང་འཛིན་པར་སྣང་བ་མེད་པ་ལ་འཇུག་པ་ནི་གཟུང་བར་སྣང་བ་མེད་པ་ལ་འཇུག་
པར་འགྱུར་བ་དེས་ན་གཟུང་བར་སྣང་བ་མེད་པ་ལ་འཇུག་པའི་དབང་དུ་བྱས་ཏེ་གསུངས་པ།
ཕྱི་རོལ་གྱི་གཟུང་བ་ཐུན་མོང་པར་སྣང་བ་འཛིན་པའི་རྣམ་པར་རིག་པ་ལ་རྣམ་པར་ཤེས་པ་ལས་
ཕྱི་རོལ་གྱི་དོན་མེད་དེ། ཐུན་མོང་བ་ཡིན་པའི་ཕྱིར་རོ་ཞེས་བྱ་བ་ནི་གང་གི་ཕྱིར་སྣོད་ཀྱི་རྣམ་པར་
རིག་པར་སྣང་བ་འཛིན་པའི་རྣམ་པར་རིག་པ་ཉིད་རྒྱུད་སོ་སོ་ལ་སྐྱེ་བ་དེའི་ཕྱིར་རོ། །འཛིན་པའི་
རྣམ་པར་རིག་པར་གྱུར་པ་ལ་དེར་སྣང་བའི་རྣམ་པར་ཤེས་པ་ལས་ཕྱི་རོལ་དུ་གྱུར་པ་འཛིན་པའི་
རྣམ་པར་རིག་པར་གྱུར་པ་གཞན་ཡོད་པ་མ་ཡིན་ལ། རྣམ་པར་རིག་པ་དེ་ཉིད་ཀྱང་གཞན་གྱི་
ཡུལ་དུ་འགྱུར་པ་མ་ཡིན་ནོ། །གང་གི་ཕྱིར་སྣོད་ཀྱི་རྣམ་པར་རིག་པ་ཐུན་མོང་བ་ཡིན་པས་ན་
རྒྱུད་སོ་སོ་ལ་དེར་སྣང་བའི་རྣམ་པར་རིག་པ་སྐྱེ་བ་དེའི་ཕྱིར་གཅིག་གི་རྣམ་པར་རིག་པ་གང་
ཡིན་པ་དེ་གཞན་གྱི་ཡུལ་དུ་འགྱུར་བ་མ་ཡིན་ནོ། །དེས་ན་དོན་མེད་དོ། །སེམས་ཅན་གྱི་ཁམས་
ཐུན་མོང་བའི་གཟུང་བ་རྣམ་པར་རིག་པ་ཡང་འདིས་བསལ་བ་ཡིན་ནོ། །ཅིག་ཤོས་ཐུན་མོང་མ་
ཡིན་པའི་གཟུང་བ་རྣམ་པར་རིག་པའི་དོན་གང་ཡིན་པ་གཞན་གྱི་སེམས་དང་སེམས་ལས་བྱུང་
བ་ཞེས་བྱ་བ་དེ་ཡང་མཉམ་པར་མ་གཞག་པ་དང་། མཉམ་པར་བཞག་པའི་འཛིན་པའི་རྣམ་
པར་རིག་པ་རྣམ་པ་གཉི་ག་ཡང་ཕན་ཚུན་ཡུལ་དུ་འགྱུར་བ་མ་ཡིན་པ་སྟེ། དེ་ཅིའི་ཕྱིར་ཞེ་ན།
མཉམ་པར་མ་བཞག་པ་ལ་ནི། རང་གི་རྣམ་པར་རྟོག་པ་སྣང་བའི་ཕྱིར་རོ། །གང་གི་ཕྱིར་མཉམ་
པར་མ་བཞག་པ་ལ་རང་གི་རྣམ་པར་རྟོག་པ་ལ་སྣང་བའི་གཟུང་བ་རང་གི་རྣམ་པར་རིག་པ་ཉིད་
ཡུལ་དུ་འགྱུར་བ་དེའི་ཕྱིར་གཞན་གྱི་སེམས་ལ་སོགས་པ་དེའི་ཡུལ་མ་ཡིན་ནོ། །ཅིག་ཤོས་
མཉམ་པར་བཞག་པ་ལ་ཡང་ཏིང་ངེ་འཛིན་གྱི་སྤྱོད་ཡུལ་ལ་དེའི་གཟུགས་བརྙན་སྣང་བའི་ཕྱིར་
གཞན་གྱི་སེམས་ལ་སོགས་པ་ཡུལ་མ་ཡིན་ནོ་ཞེས་རྗེས་སུ་འཇུག་གོ །གང་གི་ཕྱིར་མཉམ་པར་
བཞག་པའི་རྣམ་པར་རིག་པ་ལ་ཡང་ཏིང་ངེ་འཛིན་གྱི་སྤྱོད་ཡུལ་དེའི་གཟུགས་བརྙན་དུ་སྣང་
- 8 -



གྱི
L
གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རྒྱ་འགྲེལ་བཞུགས། ༡
བའི་རྣམ་པར་རིག་པ་ཉིད་ཡུལ་དུ་འགྱུར་བ་དེའི་ཕྱིར་དེའི་ཡུལ་ཡང་གཞན་གྱི་སེམས་ལ་སོགས་
པ་མ་ཡིན་ནོ། །དེ་ལྟ་ན་ཡང་རང་གི་རྣམ་པར་རིག་པ་ཉིད་ཡུལ་ཡིན་པའི་ཕྱིར་རྣམ་པར་ཤེས་པ་
ལས་ཕྱི་རོལ་དུ་གྱུར་པའི་དོན་མེད་ལ་དེ་མེད་པའི་ཕྱིར་གཟུང་བར་སྣང་བ་མེད་དོ། །གཟུང་བར་
སྣང་བ་དེ་མེད་པར་གྲུབ་པ་ན་ཡང་འཛིན་པར་སྣང་བ་མེད་པར་གྲུབ་སྟེ། གཟུང་བ་མེད་ན་
འཛིན་པ་མེད་པའི་ཕྱིར་རོ། །དེ་ལས་ཀྱང་གཟུང་བ་དང་འཛིན་པར་སྣང་བ་མེད་པར་འཇུག་པའི་
རིམ་གྱིས་གྲུབ་པར་རིག་པར་བྱའོ། །དེ་ཅིའི་ཕྱིར་ཞེ་ན། ཐོག་མ་མེད་པའི་ཀུན་ནས་ལྡང་བ་གྲུབ་
པའི་ཕྱིར་རོ། །གང་ཞིག་དེ་བཞིན་ཉིད་མི་ཤེས་པ་མེད་པའི་གཉིས་སྣང་བ། ཕྱིན་ཅི་ལོག་གི་རྒྱུ་
དེ་ནི་ཐོག་མ་མེད་པའི་ཀུན་ནས་ལྡང་བ་ཡིན་ནོ། །དེས་ན་ཐོག་མ་མེད་པའི་ཀུན་ནས་ལྡང་བ་དེ་
གྲུབ་པའི་ཕྱིར་ཏེ། ཡོངས་སུ་གྲུབ་པའི་ཕྱིར་ན་གཟུང་བ་དང་འཛིན་པར་སྣང་བ་མེད་པ་ཡིན་ཏེ།
ཕྱིན་ཅི་ལོག་རྣམ་པ་གཉིས་ཡང་དག་པ་མ་ཡིན་པའི་ཕྱིར་རོ། །འདི་ལས་ཀྱང་གཟུང་བ་དང་
འཛིན་པར་སྣང་བ་མེད་དོ། །གང་ལས་ཤེ་ན། གཉིས་ཡོངས་སུ་མ་གྲུབ་པར་རབ་ཏུ་གྲུབ་པའི་
ཕྱིར་རོ། །གཉིས་ཡོངས་སུ་མ་གྲུབ་པར་ཡང་འགལ་བའི་རྣམ་པར་ཤེས་པ་སྐྱེ་བར་མཐོང་བ་ལ་
སོགས་པའི་རྒྱུ་ལས་རྟོགས་པར་བྱའོ། །གང་གིས་དེ་ལྟར་ཡོངས་སུ་ཤེས་པ་དེ་ནི་ཆོས་ལ་འཇུག་
པ་བླ་ན་མེད་པ་ཡིན་ནོ་ཞེས་བརྗོད་དོ། །ཆོས་ལ་འཇུག་པ་བཤད་ཟིན་ཏོ། །གང་གི་ཕྱིར་ད་ནི་
ཆོས་ཉིད་ལ་འཇུག་པ་བརྗོད་པར་བྱ་བ་ཡིན་པས་དེའི་དབང་དུ་བྱས་ཏེ་གསུངས་པ་ནི། རྣམ་པ་
དྲུག་གིས་ཆོས་ཉིད་ལ་འཇུག་པ་ལ་བླ་ན་མེད་པ་ཡིན་ཏེ་ཞེས་བྱ་སྟེ། འཆད་པར་འགྱུར་བ་དྲུག་
གིས་སོ། །འདི་ལྟ་སྟེ། མཚན་ཉིད་དང་། གནས་དང་། ངེས་པར་རྟོག་པ་དང་། རེག་པ་དང་།
རྗེས་སུ་དྲན་པ་དང་། དེའི་བདག་ཉིད་དུ་ཉེ་བར་སོན་པ་ལ་འཇུག་པས་སོ། །དེ་ལ་མཚན་ཉིད་ནི་
གཟུང་བ་དང་། འཛིན་པ་དང་། བརྗོད་པར་བྱ་བ་དང་། རྗོད་པར་བྱེད་པ་ཁྱད་པར་མེད་པའི་དེ་
བཞིན་ཉིད་ནི་ཆོས་ཉིད་ཀྱི་མཚན་ཉིད་དོ་ཞེས་བྱ་བ་མདོ་ཇི་ལྟ་བ་བཞིན་ནོ། །དེ་ལ་གནས་ནི་
- 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ཐམས་ཅད་དང་། གསུང་རབ་ཡན་ལག་བཅུ་གཉིས་སུ་གཏོགས་པའི་མདོ་སྡེ་ཐམས་ཅད་
དོ་ཞེས་བྱ་བ་ལ། ཆོས་ཐམས་ཅད་ནི་གཟུགས་ལ་སོགས་པའོ། །ཡན་ལག་བཅུ་གཉིས་ནི་མདོ་
དང་དབྱངས་ཀྱིས་བསྙད་པ་ལ་སོགས་པའོ། །གཉིས་སྨོས་པ་ནི་ཀུན་ནས་ཉོན་མོངས་པ་དང་།
རྣམ་པར་བྱང་བས་བསྡུས་པའི་དབང་དུ་བྱེད་པས་སོ། །དེ་ལ་ངེས་པར་རྟོག་པ་ནི། ཐེག་པ་ཆེན་
པོའི་མདོ་སྡེ་ལ་བརྟེན་པའི་ཚུལ་བཞིན་དུ་ཡིད་ལ་བྱེད་པས་བསྡུས་པའི་སྦྱོར་བའི་ལམ་ཐམས་
ཅད་དོ་ཞེས་བྱ་བ་ལ། ཐམས་ཅད་ནི་ཐོས་པ་དང་། བསམས་པ་དང་། བསྒོམས་པས་རབ་ཏུ་ཕྱེ་
བ་སྟེ། དེས་དེ་ལ་ངེས་པར་རྟོག་པའི་ཕྱིར་རོ། །དེ་ལ་རེག་པ་ནི་ཡང་དག་པའི་ལྟ་བ་ཐོབ་པའི་
ཕྱིར་མཐོང་བའི་ལམ་གྱིས་མངོན་སུམ་གྱི་ཚུལ་དུ་དེ་བཞིན་ཉིད་ཐོབ་ཅིང་ཉམས་སུ་མྱོང་བའོ་
ཞེས་བྱ་བ་ལ་རེག་པ་ནི་མཐོང་བའི་ལམ་གྱིས་དེ་བཞིན་ཉིད་སོ་སོར་རིག་པ་ཡིན་ལ། དེ་ཡང་
ཐོབ་ཅིང་ཉམས་སུ་མྱོང་བ་ཞེས་བརྗོད་དོ། །ཐོབ་པ་ཉིད་ཉམས་སུ་མྱོང་བ་ནི། ཐོབ་ཅིང་ཉམས་
སུ་མྱོང་བ་ཞེས་བྱ་བས་སོ། །ཡང་ཉམས་སུ་མྱོང་བ་འདི་ཇི་ལྟར་རྣམ་པར་གཞག་པར་བྱ་ཞེ་ན།
གསུངས་པ། མངོན་སུམ་གྱི་ཚུལ་དུའོ། །མངོན་སུམ་དུ་བྱེད་པ་གང་ཡིན་པ་དེ་ཉིད་ཉམས་སུ་
མྱོང་བ་ཡིན་ནོ་ཞེས་བྱ་བའི་དོན་དུ་འདི་སྟོན་པ་ཡིན་ནོ། །རེག་པའི་དོན་དེ་དག་ཏུ་རྗེས་སུ་དྲན་པ་
ཡིན་པས་དེ་སྟོན་པ་ནི། རྗེས་སུ་དྲན་པ་ནི་དེའི་དྲི་མ་དྲུངས་དབྱུང་བའི་དོན་དུ་ཇི་ལྟར་མཐོང་བ་
ཉིད་བསྒོམ་པའི་ལམ་བྱང་ཆུབ་ཀྱི་ཕྱོགས་ཀྱིས་བསྡུས་པ་ཐམས་ཅད་དོ་ཞེས་བྱའོ། །དེ་ལ་མཐོང་
བའི་ལམ་གྱིས་དེ་མ་ཐག་པའི་བསྒོམ་པའི་ལམ་དེ་ལ་རྗེས་སུ་དྲན་པ་ཞེས་བརྗོད་དོ། །ཐོབ་ཟིན་
པའི་ལམ་དེ་ཡོངས་སུ་གཅོད་པའི་རྗེས་སུ་དྲན་པས་མངོན་དུ་ཕྱོགས་པར་བྱེད་དོ། །དེ་ཡང་ཅིའི་
དོན་དུ་ཞེ་ན། གསུངས་པ། དེའི་དྲི་མ་དྲུངས་དབྱུང་བའི་དོན་དུ་སྟེ། དེ་བཞིན་ཉིད་ལ་བསྒོམས་
པས་སྤང་བར་བྱ་བའི་མཚན་ཉིད་ཀྱི་དྲི་མ་ལྷག་མ་སྤང་བའི་དོན་དུའོ་ཞེས་བྱ་བའི་ཐ་ཚིག་གོ །
རྗེས་སུ་དྲན་པའི་དེ་མ་ཐག་ཏུ་དེའི་བདག་ཉིད་དུ་ཉེ་བར་སོན་པ་ཡིན་པས་དེ་སྟོན་པ་ནི། དེའི་
- 10 -



-
གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རྒྱ་འགྲེལ་བཞུགས། ༡
བདག་ཉིད་དུ་ཉེ་བར་སོན་པ་ནི་དེ་བཞིན་ཉིད་དྲི་མ་མེད་པར་གྱུར་པ་ན་ཐམས་ཅད་དེ་བཞིན་
ཉིད་ཙམ་དུ་སྣང་བ་ཞེས་བྱ་བ་ལ། དེ་ལ་བསྒོམ་པའི་ལམ་གྱིས་དྲི་མ་ལྷག་མ་སྤངས་པའི་ཕྱིར་དེ་
བཞིན་ཉིད་དྲི་མ་མེད་པར་གྱུར་པ་ན་གང་ཞིག་མཐར་ཐུག་པའི་ལམ་གྱིས་རྣམ་པ་ཐམས་ཅད་
ནས་དེ་བཞིན་ཉིད་ཙམ་དུ་སྣང་བ་སྟེ། དྲི་མ་ཐམས་ཅད་དང་བྲལ་བས་དེ་བཞིན་ཉིད་ཙམ་དུ་
གྱུར་པའི་ཕྱིར་ཏེ། དེ་ཙམ་དུ་ཡུལ་དུ་གྱུར་པ་དེ་ནི་དེའི་བདག་ཉིད་དུ་ཉེ་བར་སོན་པ་ཞེས་བརྗོད་
དོ༑ །དེ་ཡང་གནས་ཡོངས་སུ་གྱུར་པ་ཡོངས་སུ་གྲུབ་པ་ཡིན་ཏེ་དེའི་བདག་ཉིད་ཡིན་པའི་ཕྱིར་
རོ༑ ༑མཐོང་བའི་ལམ་ལ་སོགས་པའི་གནས་སྐབས་ན་ཡང་ཡོངས་སུ་གྱུར་པ་ཡོད་པས་ན།
འདི་ལ་ཡོངས་སུ་གྲུབ་པར་བསྟན་ཏེ། དྲི་མ་མ་ལུས་སྤངས་པའི་ཕྱིར་རོ། །གནས་ཡོངས་སུ་གྱུར་
པ་དེ་ལ་ཡང་ཇི་ལྟར་འཇུག་པར་བྱ་ཞིང་། ཇི་ལྟར་དེ་ལ་ཞུགས་པ་བླ་ན་མེད་པར་འགྱུར་ཞེ་ན།
གསུངས་པ། རྣམ་པ་བཅུས་གནས་ཡོངས་སུ་གྱུར་པ་ལ་འཇུག་པ་བླ་ན་མེད་པ་ཡིན་ཏེ་ཞེས་བྱ་
བ་སྟེ། འཆད་པར་འགྱུར་བ་རྣམ་པ་བཅུས་སོ། །འདི་ལྟ་སྟེ། རང་བཞིན་དང་། དངོས་པོ་དང་།
གང་ཟག་དང་། ཁྱད་པར་དང་། དགོས་པ་དང་། རྟེན་དང་། ཡིད་ལ་བྱེད་པ་དང་། སྦྱོར་བ་དང་།
ཉེས་དམིགས་དང་། ཕན་ཡོན་ལ་འཇུག་པས་སོ། །དེ་ལ་དང་པོར་རང་བཞིན་ལ་འཇུག་པ་ནི་གློ་
བུར་གྱི་དྲི་མ་དང་། དེ་བཞིན་ཉིད་མི་སྣང་བ་དང་། སྣང་བའི་དོན་དུ་དེ་བཞིན་ཉིད་དྲི་མ་མེད་
པའོ། །གློ་བུར་གྱི་དྲི་མ་མི་སྣང་བའི་དོན་དང་། དེ་བཞིན་ཉིད་ཙམ་སྣང་བའི་དོན་དུ་དེ་བཞིན་
ཉིད་དྲི་མ་མེད་པར་གྱུར་པ་གང་ཡིན་པ་དེ་ནི་གནས་ཡོངས་སུ་གྱུར་པའི་རང་བཞིན་ཡིན་ནོ། །
གང་ཞིག་དེ་ལྟར་ཡོངས་སུ་ཤེས་པ་དེ་ལ་ནི་རང་བཞིན་ལ་འཇུག་པ་བླ་ན་མེད་པ་ཞེས་བརྗོད་དོ།།
དེ་ལ་དངོས་པོ་ལ་འཇུག་པ་ནི་ཐུན་མོང་བ་སྣོད་ཀྱི་རྣམ་པར་རིག་པའི་དེ་བཞིན་ཉིད་ཡོངས་སུ་
གྱུར་པ་དང་། མདོ་སྡེའི་ཆོས་ཀྱི་དབྱིངས་ཀྱི་དེ་བཞིན་ཉིད་ཡོངས་སུ་གྱུར་པ་དང་། ཐུན་མོང་མ་
ཡིན་པ་སེམས་ཅན་གྱི་ཁམས་ཀྱི་དེ་བཞིན་ཉིད་ཡོངས་སུ་གྱུར་པའོ་ཞེས་བྱ་བ་ལ། གནས་ཡོངས་
- 1 1 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུ་གྱུར་པའི་དངོས་པོ་ནི་དེ་བཞིན་ཉིད་རྣམ་པ་གསུམ་ཡོངས་སུ་གྱུར་པ་སྟེ། དེའི་རྗེས་སུ་སོང་
བའི་དབྱེ་བ་ལས་ཀྱང་འབྲས་བུའི་དབྱེ་བ་ལས་སོ། །སྣང་བ་དང་། འདོམས་པ་དང་། ཀུན་ཏུ་
སྟོན་པའི་འབྲས་བུ་ཐ་དད་པའི་ཕྱིར་རོ། །དེ་ལ་གང་ཟག་ལ་འཇུག་པ་ནི་དང་པོ་གཉིས་ནི་སངས་
རྒྱས་དང་བྱང་ཆུབ་སེམས་དཔའ་རྣམས་ཉིད་ཀྱི་དེ་བཞིན་ཉིད་ཡོངས་སུ་གྱུར་པ་ཡིན་གྱི། གཞན་
གྱི་ནི་མ་ཡིན་ཏེ་ཐུན་མོང་མ་ཡིན་པའི་ཕྱིར་རོ། །ཕྱི་མ་ནི་ཉན་ཐོས་དང་རང་སངས་རྒྱས་རྣམས་ཀྱི་
ཡང་ཡིན་ལ། སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ཡང་ཡིན་པས་ཐུན་མོང་བ་ཡིན་
པའི་ཕྱིར་རོ། །དེ་ལ་ཁྱད་པར་ལ་འཇུག་པ་ནི་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་
ཞིང་ཡོངས་སུ་དག་པའི་ཁྱད་པར་དང་ཞེས་བྱ་བ་ལ། ཞིང་ཡོངས་སུ་དག་པའི་ཁྱད་པར་ནི་
སངས་རྒྱས་དང་བྱང་ཆུབ་སེམས་དཔའ་རྣམས་གཉིས་ཀྱི་ཡིན་གྱི་ཉན་ཐོས་རྣམས་ཀྱི་ནི་མ་ཡིན་
ཏེ༑ དེ་ལ་ནི་མཐོ་དམན་ཅན་དུ་སྣང་བའི་ཕྱིར་རོ། །ཆོས་ཀྱི་སྐུ་དང་ལོངས་སྤྱོད་རྫོགས་པ་དང་།
སྤྲུལ་པའི་སྐུ་ཐོབ་པས་སྟོན་པ་དང་། འདོམས་པ་དང་། དབང་འབྱོར་བ་ཉིད་ཐོབ་པའི་ཁྱད་པར་
ལས་སོ་ཞེས་བྱ་བ་ལ། དེ་ལ་སྟོན་པ་ཉིད་ཐོབ་པའི་ཁྱད་པར་ནི་ཤེས་བྱའི་རྣམ་པ་ཐམས་ཅད་
མངོན་སུམ་དུ་གྱུར་པ་ལས་རྟོགས་པར་བྱའོ། །འདོམས་པ་ཉིད་ཐོབ་པའི་ཁྱད་པར་ནི་ཟབ་པ་
དང༌། རྒྱ་ཆེ་བ་དང་། ངོ་མཚར་དུ་མའི་སྒོ་བསམ་གྱིས་མི་ཁྱབ་པ་སྟོན་པའི་ཕྱིར་རོ། །དབང་
འབྱོར་བ་ཉིད་ཐོབ་པའི་ཁྱད་པར་ནི་སེམས་ཅན་གྱི་བྱ་བ་སྒྲུབ་པའི་རྟེན་ཐོགས་པ་མེད་པའི་
མངོན་པར་ཤེས་པ་ལ་སོགས་པ་བསམ་གྱིས་མི་ཁྱབ་པའི་ཡོན་ཏན་ཐོབ་པའི་ཕྱིར་རོ། །དེ་དག་
ནི་རིམ་པ་ཇི་ལྟ་བ་བཞིན་ཆོས་ཀྱི་སྐུ་དང་། རྫོགས་པར་ལོངས་སྤྱོད་པ་དང་། སྤྲུལ་པའི་སྐུ་ཐོབ་
པ་ལས་ཡིན་པར་རིག་པར་བྱའོ། །དེ་ལ་དགོས་པ་ལ་འཇུག་པ་ནི་སྔོན་གྱི་སྨོན་ལམ་གྱི་ཁྱད་པར་
ལས་དང་། ཐེག་པ་ཆེན་པོ་སྟོན་པའི་དམིགས་པའི་ཁྱད་པར་ལས་དང་། ས་བཅུ་པོ་རྣམས་སུ་
སྦྱོར་བའི་ཁྱད་པར་ལས་སོ་ཞེས་བྱ་བ་ལ། དེ་ལ་དགོས་པའི་ཁྱད་པར་རྣམ་པ་གསུམ་གྱིས་ཉན་
-1 2 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རྒྱ་འགྲེལ་བཞུགས། ༼༡
ཐོས་དང་རང་སངས་རྒྱས་རྣམས་ལས་བྱང་ཆུབ་སེམས་དཔའ་རྣམས་ཀྱི་གནས་ཡོངས་སུ་གྱུར་
པ་ཁྱད་པར་དུ་འཕགས་པས་སོ། ཁྱད་པར་རྣམ་པ་གསུམ་ལས་སྨོན་ལམ་གྱི་ཁྱད་པར་ནི་སྔོན་
གྱི་སྨོན་ལམ་གྱི་ཁྱད་པར་ལས་ཏེ། བྱང་ཆུབ་ཏུ་སྨོན་པ་ལས་སོ། །དམིགས་པའི་ཁྱད་པར་ནི་
ཐེག་པ་ཆེན་པོ་སྟོན་པའི་དམིགས་པའི་ཁྱད་པར་ལས་ཏེ། འདྲེས་པ་དང་མ་འདྲེས་པའི་ཆོས་
ཐམས་ཅད་ལ་དམིགས་པ་དང་། དེའི་དེ་བཞིན་ཉིད་ལ་དམིགས་པ་ལས་སོ། །སྦྱོར་བའི་ཁྱད་
པར་ནི་ས་བཅུ་པོ་རྣམས་སུ་སྦྱོར་བའི་ཁྱད་པར་ལས་ཏེ། སྒྲིབ་པ་ཐམས་ཅད་སྤང་བའི་དོན་དུ་
དེའི་གཉེན་པོ་བསྒོམ་པ་ལ་སྦྱོར་བའི་ཕྱིར་རོ། །དེ་ལ་གནས་ཡོངས་སུ་གྱུར་པའི་རྟེན་ནི་རྣམ་པར་
མི་རྟོག་པའི་ཡེ་ཤེས་ཡིན་ཏེ། རྟེན་དེས་དེ་ཐོབ་པའི་ཕྱིར་རོ། །དེ་ལ་འཇུག་པ་ནི་ཇི་ལྟ་བུ་ཡིན་ཞེ་
ན༑ གསུངས་པ། རྣམ་པར་མི་རྟོག་པའི་ཡེ་ཤེས་ལ་འཇུག་པ་རྣམ་པ་དྲུག་གིས་སོ། །འཇུག་པ་
རྣམ་པ་དྲུག་ཀྱང་། དམིགས་པ་དང་། མཚན་མ་སྤངས་པ་དང་། ཡང་དག་པའི་སྦྱོར་བ་དང་།
མཚན་ཉིད་དང་། རྗེས་སུ་བསྔགས་པ་དང་། ཕན་ཡོན་དང་། ཡོངས་སུ་ཤེས་པ་ལས་སོ། །དེ་ལ་
དམིགས་པ་ལ་འཇུག་པ་ནི་རྣམ་པ་བཞི་སྟེ་ཞེས་བྱ་བ་ནི་དེ་མ་ཐག་ཏུ་འཆད་པར་འགྱུར་བས་སོ།།
འདི་ལྟ་སྟེ། ཐེག་པ་ཆེན་པོ་སྟོན་པ་དང་། དེ་ལ་མོས་པ་དང་། ངེས་པ་དང་། ཚོགས་ཡོངས་སུ་
རྫོགས་པས་སོ། །རྣམ་པར་མི་རྟོག་པའི་ཡེ་ཤེས་དེའི་དམིགས་པ་ནི་ཐེག་པ་ཆེན་པོ་སྟོན་པ་དང་།
དེ་ལ་མོས་པ་དང་། ངེས་པ་དང་། ཚོགས་ཡོངས་སུ་རྫོགས་པ་ཡིན་ཏེ། གང་རུང་ཞིག་མེད་ན་དེ་
མི་སྐྱེ་བའི་ཕྱིར་རོ། །དེས་ནི་དམིགས་པ་ལ་འཇུག་པ་མཐའ་དག་བསྟན་པ་ཡིན་ནོ། །དེ་ལ་
མཚན་མ་སྤངས་པ་ལ་འཇུག་པ་ནི་རྣམ་པ་བཞི་སྟེ། མི་མཐུན་པའི་ཕྱོགས་དང་། གཉེན་པོ་དང་།
དེ་བཞིན་ཉིད་དང་། རྟོགས་པའི་མཚན་མ་སྤངས་པ་ལས་རྗེས་སུ་རྟོགས་པར་བྱའོ། །དེ་ལ་མི་
མཐུན་པའི་ཕྱོགས་ཀྱི་མཚན་མ་སྤངས་པ་ནི་འདོད་ཆགས་ལ་སོགས་པའི་མཚན་མ་སྤངས་པ་
ལས་སོ། །གཉེན་པོའི་མཚན་མ་སྤངས་པ་ནི་མི་སྡུག་པ་ལ་སོགས་པའི་མཚན་མ་སྤངས་པ་ལས་
- 1
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོ༑ །དེ་བཞིན་ཉིད་ཀྱི་མཚན་མ་སྤངས་པ་ནི་འདི་ནི་དེ་བཞིན་ཉིད་དོ་ཞེས་བྱ་བའི་འབད་རྩོལ་
ཡང་སྤངས་པ་ལས་སོ། །རྟོགས་པའི་མཚན་མ་སྤངས་པ་ནི་ས་རྣམས་སུ་བསྒོམས་པས་རྟོགས་
པར་བྱ་བ་ཐོབ་པའི་མཚན་མ་སྤངས་པ་ལས་སོ། །དེ་ལྟར་ཡིན་དང་འདིས་ནི་རིམ་པ་ཇི་ལྟ་བ་
གཞན་རགས་པ་དང་། འབྲིང་དང་། ཕྲ་མོ་དང་། རིང་དུ་རྗེས་སུ་འབྲེལ་བ་རྣམས་བརྗོད་པ་ཡིན་
ནོ༑ ༑དེ་ལ་མི་མཐུན་པའི་ཕྱོགས་ཀྱི་མཚན་མ་ནི་གནས་ངན་ལེན་གྱི་རྒྱུ་ཡིན་པའི་ཕྱིར་དང་།
རྟོགས་པར་སླ་བའི་ཕྱིར་རགས་པ་ཡིན་ནོ། །དེའི་གཉེན་པོ་ཡིན་པའི་ཕྱིར་གཉེན་པོའི་མཚན་མ་
ནི་འབྲིང་ཡིན་ནོ། །དེ་བཞིན་ཉིད་ཀྱི་མཚན་མ་ནི་ཕྲ་བ་ཡིན་ཏེ། དེ་ལས་གཞན་ཐམས་ཅད་ཀྱི་
གཉེན་པོ་ཡིན་པའི་ཕྱིར་རོ། །རྟོག་པའི་མཚན་མ་ནི་བསྒོམས་པའི་འབྲས་བུ་ཡིན་པའི་ཕྱིར་རིང་
དུ་རྗེས་སུ་འབྲེལ་པ་ཡིན་པར་རིག་པར་བྱའོ། །དེ་ལ་ཡང་དག་པའི་སྦྱོར་བ་ལ་འཇུག་པ་ནི་རྣམ་
པ་གཉིས་ཏེ། འདི་ལྟ་སྟེ། དམིགས་པའི་སྦྱོར་བས་ནི་རྣམ་པར་རིག་པ་ཙམ་དམིགས་པའི་སྦྱོར་
བ་ལས་སོ། །མི་དམིགས་ པའི་ སྦྱོར་བས་ནི་དོན་མི་དམིགས་པ་ལས་སོ། །དམིགས་པ་མི་
དམིགས་པའི་སྦྱོར་བས་ནི་དོན་མེད་ན་རྣམ་པར་རིག་པ་ཙམ་མི་དམིགས་པ་ལས་ཏེ། རྣམ་པར་
རིག་པར་བྱ་བའི་དོན་མེད་ན་རྣམ་པར་རིག་པ་མི་འཐད་པའི་ཕྱིར་རོ། །དམིགས་པ་མི་དམིགས་
པའི་སྦྱོར་བ་ནི་གཉིས་པ་མ་དམིགས་པས་གཉིས་མེད་པ་དམིགས་པ་ལས་སོ། །དེ་ལ་མཚན་
ཉིད་ལ་འཇུག་པ་ནི་རྣམ་པ་གསུམ་གྱིས་ཏེ། འདི་ལྟ་སྟེ། ཆོས་ཉིད་གནས་པ་ལས་ནི་གཉིས་སུ་
མེད་ཅིང་བརྗོད་དུ་མེད་པའི་མཚན་ཉིད་ལ་གནས་པའི་ཕྱིར་ཏེ། དེ་དམིགས་པའི་ཕྱིར་རོ། །མི་
སྣང་བ་ལས་ནི་གཉིས་དང་། ཇི་ལྟར་མངོན་པར་བརྗོད་པ་དང་། དབང་པོ་དང་། ཡུལ་དང་།
རྣམ་པར་རིག་པ་དང༌། སྣོད་ཀྱི་འཇིག་རྟེན་མི་སྣང་བའི་ཕྱིར་རོ། །གང་དུ་གཉིས་དང་། ཇི་ལྟར་
མངོན་པར་བརྗོད་པ་དང་། དབང་པོ་དང་། ཡུལ་དང་། རྣམ་པར་རིག་པ་དང་། སྣོད་ཀྱི་འཇིག་
རྟེན་གྱི་སྣང་བ་མེད་པར་གྱུར་པ་དེ་ནི་རྣམ་པར་མི་རྟོག་པའི་ཡེ་ཤེས་ཡིན་ནོ། །དེ་ལྟར་གྱུར་ན་ཅི་
- 1 4 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རྒྱ་འགྲེལ་བཞུགས། ༡
ཞིག་བསྟན་པར་འགྱུར་ཞེ་ན། གསུངས་པ། དེ་ལྟར་ན་འདིས་ནི་བརྟག་ཏུ་མེད་པ། བསྟན་དུ་
མེད་པ། མི་གནས་པ། སྣང་བ་མེད་པ། རྣམ་པར་རིག་པ་མེད་པ། གནས་པ་མེད་པ་ཞེས་བྱ་བ་
རྣམ་པར་མི་རྟོག་པའི་ཡེ་ཤེས་ཀྱི་མཚན་ཉིད་མདོ་ཇི་ལྟ་བ་བཞིན་དུ་བརྗོད་པ་ཡིན་ནོ། །དེ་ལ་
གཟུང་བ་དང་འཛིན་པའི་དངོས་པོ་ལ་གཉིས་སུ་བརྟག་ཏུ་མེད་པའི་ཕྱིར་བརྟག་ཏུ་མེད་པའོ། །
མངོན་པར་བརྗོད་པས་བསྟན་པར་མི་ནུས་པའི་ཕྱིར་བསྟན་དུ་མེད་པའོ། །མིག་གི་དབང་པོ་ལ་
སོགས་པར་མི་གནས་པས་ན་མི་གནས་པའོ། །ཡུལ་མ་ཡིན་པའི་ཕྱིར་སྣང་བ་མེད་པ་སྟེ།
གཟུགས་ལ་སོགས་པ་ཡུལ་སྣང་བ་མེད་པའི་ཕྱིར་རོ། །རྣམ་པར་རིག་པ་མ་ཡིན་པས་རྣམ་པར་
རིག་པ་མེད་པའོ། །གནས་ཀྱི་དངོས་པོ་མ་ཡིན་པས་གནས་མེད་པའོ། །སྣང་བ་ལས་ནི་ཆོས་
ཐམས་ཅད་ནམ་མཁའི་དཀྱིལ་འཁོར་དང་མཉམ་པར་སྣང་བའི་ཕྱིར་ཏེ། དེའི་ཡུལ་ཅན་གྱི་
མཚན་མ་ཐམས་ཅད་སྤངས་པའི་ཕྱིར་རོ། །འདུ་བྱེད་ཐམས་ཅད་སྒྱུ་མ་ལ་སོགས་པ་ལྟ་བུར་སྣང་
བའི་ཕྱིར་ཏེ། དེ་ཡང་དག་པ་མ་ཡིན་པར་སྣང་བར་རྟོགས་པའི་ཕྱིར་རོ། །སོགས་པ་སྨོས་པ་ནི་
སྨིག་རྒྱུ་དང་རྨི་ལམ་ལ་སོགས་པ་བལྟ་བར་བྱའོ། །དེ་ལ་ཕན་ཡོན་ལ་འཇུག་པ་ནི་རྣམ་པ་བཞི་
སྟེ༑ ཆོས་ཀྱི་སྐུ་རྫོགས་པར་ཐོབ་པས་ནི་གནས་ཡོངས་སུ་གྱུར་པས་སོ། །བདེ་བར་གནས་པ་
མཆོག་ཐོབ་པས་ནི། ཟག་པ་དང་བཅས་པའི་བདེ་བ་སྤངས་པ་དང་། གཏན་དུ་དེའི་བདག་ཉིད་
དུ་གྱུར་པའི་ཕྱིར་རོ། །སྟོན་པ་ལ་དབང་འབྱོར་པས་ནི་ཤེས་བྱ་ཇི་ལྟ་བ་དང་། ཇི་སྙེད་པ་རྟོགས་
པའི་ཕྱིར་རོ། །འདོམས་པ་ལ་དབང་འབྱོར་བ་ཉིད་ཐོབ་པས་ནི་ཇི་ལྟར་འོས་པར་བསྟན་པའི་སྒོ་
དུ་མ་ལ་འཇུག་པའི་ཕྱིར་རོ། །ཕན་ཡོན་རྣམ་པ་བཞི་ཐོབ་པའི་རྒྱུ་ཡིན་པའི་ཕྱིར་ན། ཡེ་ཤེས་དེའི་
ཕན་ཡོན་རྣམ་པ་བཞིར་བརྗོད་དོ། །དེ་ལ་ཡོངས་སུ་ཤེས་པ་ལས་འཇུག་པ་ནི་རྣམ་པ་བཞི་སྟེ།
གཉེན་པོ་ཡོངས་སུ་ཤེས་པ་དང་། མཚན་ཉིད་ཡོངས་སུ་ཤེས་པ་དང་། ཁྱད་པར་ཡོངས་སུ་ཤེས་
པ་དང་། ལས་ཡོངས་སུ་ཤེས་པ་ལས་སོ། །དེ་ལ་གཉེན་པོ་ཡོངས་སུ་ཤེས་པ་ནི། རྣམ་པར་མི་
- 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོག་པའི་ཡེ་ཤེས་ཆོས་དང་། གང་ཟག་དང་། ཡོངས་སུ་འགྱུར་བ་དང་
། ཐ་དད་པ་དང་། སྐུར་
བ་འདེབས་པ་སྟེ། མེད་པར་འཛིན་པ་རྣམ་པ་ལྔའི་གཉེན་པོ་ཡིན་པའི་ཕྱིར་རོ་ཞེས་བྱ་བ་ལ།
མེད་པར་འཛིན་པ་རྣམ་པ་ལྔའི་གཉེན་པོ་ནི་རྣམ་པར་མི་རྟོག་པའི་ཡེ་ཤེས་ཡིན་ནོ་ཞེས་དེ་ལྟར་
ཤེས་པ་གང་ཡིན་པ་དེ་ལ་ནི་གཉེན་པོ་ཡོངས་སུ་ཤེས་པ་ཞེས་བརྗོད་དོ། །མེད་པར་འཛིན་པ་
རྣམ་པ་ལྔ་ནི་མེད་པའི་ཆོས་འཛིན་པ་དང་། མེད་པའི་གང་ཟག་འཛིན་པ་སྟེ། དོན་དམ་པར་
འཛིན་པའོ། །མེད་པའི་ཡོངས་སུ་གྱུར་པ་འཛིན་པ་སྟེ། ཆོས་རྣམས་སྐྱེ་བ་དང་འགག་པར་འཛིན་
པ་གང་ཡིན་པའོ། །མེད་པ་ཐ་དད་པ་འཛིན་པ་ནི་ཆོས་དང་ཆོས་ཉིད་དག་སོ་སོ་བར་མངོན་པར་
ཞེན་པའི་ཕྱིར་རོ། །མེད་པའི་སྐུར་བ་ཉིད་འཛིན་པ་ནི་ཆོས་དང་གང་ཟག་དག་བརྟགས་པར་
ཡོད་པ་ལ་ཡང་སྐུར་པ་འདེབས་པའི་ཕྱིར་རོ། །དེ་ལ་མཚན་ཉིད་ཡོངས་སུ་ཤེས་པ་ནི་ཡིད་ལ་མི་
བྱེད་པ་དང་། ཡང་དག་པར་འདས་པ་དང་། ཉེ་བར་ཞི་བ་དང་། ངོ་བོ་ཉིད་ཀྱི་དོན་དང་། མངོན་
རྟོགས་སུ་བྱེད་པ་སྟེ། རྣམ་པ་ལྔ་སྤངས་པའི་རང་གི་མཚན་ཉིད་ཀྱིས་སོ། །རེ་ཞིག་རྣམ་པར་མི་
རྟོག་པའི་ཡེ་ཤེས་དེ་རྣམ་པར་རྟོག་པ་ཡིད་ལ་མི་བྱེད་པས་ནི་རྣམ་པར་མི་རྟོག་པའི་རང་བཞིན་དུ་
མི་རིགས་སོ། །གལ་ཏེ་རྣམ་པར་རྟོག་པ་ཡིད་ལ་མི་བྱེད་པས་རྣམ་པར་མི་རྟོག་པ་ཡིན་ན་ནི། དེ་
ལ་བུ་ཆུང་དང་བྱིས་པ་ལ་སོགས་པའི་ཤེས་པ་ཡང་རྣམ་པར་མི་རྟོག་པར་འགྱུར་ཏེ། གང་གི་ཕྱིར་
དེ་དག་ཀྱང་གནས་སྐབས་དེའི་ཚེ་རྣམ་པར་རྟོག་པར་མི་བྱེད་པས་སོ། །རྣམ་པར་རྟོག་པ་ལས་
ཡང་དག་པར་འདས་པའི་རང་བཞིན་ཡང་ཡིན་པར་རིགས་པ་མ་ཡིན་ཏེ། གལ་ཏེ་ཡང་དག་པར་
འདས་པའི་རང་བཞིན་དེ་ཡིན་ན་ནི། དེ་ལས་བསམ་གཏན་གཉིས་པ་ལ་སོགས་པའི་སྙོམས་
པར་འཇུག་པ་ལ་སྙོམས་པར་ཞུགས་པ་ཡང་དེར་འགྱུར་ཏེ། རྟོག་དཔྱོད་མེད་པ་ལ་རྣམ་པར་
རྟོག་པ་མེད་པའི་ཕྱིར་རོ། །རྣམ་པར་རྟོག་པ་ཉེ་བར་ཞི་བའི་རང་བཞིན་ཡང་ཡིན་པར་མི་རིགས་
ཏེ༑ གལ་ཏེ་རྣམ་པར་རྟོག་པ་ཉེ་བར་ཞི་བས་རྣམ་པར་མི་རྟོག་པ་ཡིན་ན་ནི་དེས་ན་གཉིད་ལོག་
- 1 6 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རྒྱ་འགྲེལ་བཞུགས། ༼༡
པ་དང་། མྱོས་པ་དང་། བརྒྱལ་བ་རྣམས་ཀྱང་དེར་འགྱུར་ཏེ། གང་གི་ཕྱིར་དེ་དག་ཀྱང་གནས་
སྐབས་དེའི་ཚེ་རྣམ་པར་རྟོག་པར་མི་བྱེད་པས་སོ། །འོན་ཏེ་ངོ་བོ་ཉིད་ཀྱི་དོན་ཁོ་ནས་རྣམ་པར་མི་
རྟོག་པ་ཡིན་ན་ནི་གཟུགས་ལ་སོགས་པའི་ཡུལ་ཡང་རྣམ་པར་རྟོག་པར་མི་འགྱུར་ཏེ། གང་གི་
ཕྱིར་དེ་དག་ཀྱང་གཡོ་བ་མེད་པའི་ཕྱིར་རྣམ་པར་རྟོག་པ་མི་བྱེད་པས་སོ། །རྣམ་པར་མི་རྟོག་པ་
ཉིད་མངོན་རྟོགས་སུ་བྱེད་པ་ཡང་དེ་ཡིན་པར་མི་རིགས་སོ། །འདི་ལྟར་རྣམ་པར་མི་རྟོག་པའོ། །
རྣམ་པར་མི་རྟོག་པའོ་ཞེས་ཡིད་ལ་བྱེད་པ་བཞིན་ན་ནི་ཤེས་པ་དེ་སྐྱེ་བ་མ་ཡིན་ཏེ། རྣམ་པར་མི་
རྟོག་པར་རྣམ་པར་རྟོག་ཅིང་བརྗོད་པའི་ཡིད་ལ་བྱེད་པ་ཡང་རྣམ་པར་རྟོག་པའི་རྣམ་པ་ཉིད་ཡིན་
པའི་ཕྱིར་རོ། །དེའི་ཕྱིར་ཤེས་པ་དེ་ནི་རྣམ་པ་འདི་ལྔའི་རང་གི་མཚན་ཉིད་ལས་གྲོལ་བར་རིག་
པར་བྱའོ། །དེ་ལ་ཁྱད་པར་ཡོངས་སུ་ཤེས་པ་ནི་རྣམ་པར་མི་རྟོག་པ་དང་། ཉི་ཚེ་བ་མ་ཡིན་པ་
ཉིད་དང་། མི་གནས་པ་ཉིད་དང་། གཏན་དུ་བ་ཉིད་དང་། བླ་ན་མེད་པ་ཉིད་དང་། ཁྱད་པར་
རྣམ་པ་ལྔས་སོ། །ཤེས་པ་དེ་ནི་ཁྱད་པར་རྣམ་པ་ལྔས་ཉན་ཐོས་དང་། རང་སངས་རྒྱས་རྣམས་
ཀྱི་ལས་ཁྱད་པར་དུ་འཕགས་པས་སོ། །དེ་ལ་ཉན་ཐོས་དང་རང་སངས་རྒྱས་རྣམས་ནི་མྱ་ངན་
ལས་འདས་པ་དང་། འཁོར་བའི་ཡོན་ཏན་དང་ཉེས་པ་ལ་རྣམ་པར་རྟོག་པའི་ཕྱིར་ན་དེའི་ཤེས་
པ་ཡང་རྣམ་པར་རྟོག་པ་དང་བཅས་པ་ཡིན་ནོ། །ཉི་ཚེ་བ་ཡང་ཡིན་ཏེ། འཕགས་པའི་བདེན་པ་
བཞིའི་སྤྱིའི་མཚན་ཉིད་ཙམ་ལ་དམིགས་པའི་ཕྱིར་རོ། །གནས་པ་ཡང་ཡིན་ཏེ། མྱ་ངན་ལས་
འདས་པ་ལ་གནས་པས་སོ། །གཏན་དུ་བ་ཡང་མ་ཡིན་ཏེ། ཕུང་པོ་ལྷག་མ་མེད་པའི་མྱ་ངན་
ལས་འདས་པར་འཆད་པའི་ཕྱིར་ཏེ། གཟིངས་ལྟ་བུའི་མདོ་ལས་བསྟན་པ་བཞིན་ནོ། །བླ་ན་
ཡོད་པ་ཡང་ཡིན་ཏེ། སངས་རྒྱས་ཀྱི་ཡེ་ཤེས་བླ་ན་ཡོད་པའི་ཕྱིར་རོ། །འདི་དག་ལས་བཟློག་
ནས་ཁྱད་པར་རྣམ་པ་ལྔས་སངས་རྒྱས་དང་བྱང་ཆུབ་སེམས་དཔའ་རྣམས་ཀྱི་ཡེ་ཤེས་ཁྱད་པར་
དུ་འཕགས་སོ། །རྣམ་པར་མི་རྟོག་པས་ནི་མྱ་ངན་ལས་འདས་པ་དང་། འཁོར་བ་དག་ནི་ཡོན་
- 1 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཏན་དང་ཉེས་པ་ལ་རྣམ་པར་མི་རྟོག་པའི་ཕྱིར་རོ། །ཉི་ཚེ་བ་མ་ཡིན་པ་ནི་ཤེས་བྱ་མཐའ་དག་གི་
རང་དང་སྤྱིའི་མཚན་ཉིད་ཇི་ལྟ་བ་བཞིན་ཡུལ་དུ་བྱེད་པའི་ཕྱིར་རོ། །མི་གནས་པ་ཉིད་ནི་མྱ་ངན་
ལས་འདས་པ་དང་། འཁོར་བ་དག་མི་ལེན་པ་དང་མི་འདོར་བའི་ཕྱིར་རོ། །གཏན་དུ་བ་ནི་རྟེན་
ཆོས་ཀྱི་སྐུ་རྟག་པས་ན་ཕུང་པོ་ལྷག་མ་མེད་པའི་མྱ་ངན་ལས་འདས་པ་ན་ཡང་རྒྱུན་མི་འཆད་པའི་
ཕྱིར་རོ། །བླ་ན་མེད་པ་ནི་དེ་ལས་མཆོག་ཏུ་ཁྱད་པར་དུ་འཕགས་པ་མེད་པའི་ཕྱིར་རོ། །དེ་ལས་
ཡོངས་སུ་ཤེས་པ་ནི་རྣམ་པར་རྟོག་པ་རིང་དུ་བྱེད་པ་དང་། བླ་ན་མེད་པའི་བདེ་བ་སྒྲུབ་པར་བྱེད་
པ་དང་། ཉོན་མོངས་པ་དང་ཤེས་བྱའི་སྒྲིབ་པ་དང་བྲལ་བར་བྱེད་པ་དང་། དེའི་རྗེས་ལས་ཐོབ་
པའི་ཡེ་ཤེས་ཤེས་བྱའི་རྣམ་པ་ཐམས་ཅད་ལ་འཇུག་པར་བྱེད་པ་དང་། སངས་རྒྱས་ཀྱི་ཞིང་
ཡོངས་སུ་སྦྱོང་བ་དང་། སེམས་ཅན་ཡོངས་སུ་སྨིན་པར་བྱེད་པ་དང་། རྣམ་པ་ཐམས་ཅད་མཁྱེན་
པ་ཉིད་གཏོད་པར་བྱེད་པ་སྟེ། ལས་ཀྱི་ཁྱད་པར་རྣམ་པ་ལྔས་སོ་ཞེས་བྱ་བ་ལ། ཡེ་ཤེས་དེས་ནི་
ལས་རྣམ་པ་ལྔ་བྱེད་དོ། །འདི་ལྟ་སྟེ། རྣམ་པར་རྟོག་པ་མངོན་དུ་རྒྱུ་ལས་རིང་དུ་བྱེད་དེ། ཀུན་
ནས་ལྡང་བ་བཅོམ་པའི་ཕྱིར་རོ། །བླ་ན་མེད་པའི་བདེ་བ་སྒྲུབ་པར་བྱེད་དེ། ཤེས་བྱ་ཇི་ལྟ་བ་
དང༌། ཇི་སྙེད་པ་རྟོགས་པས་ཕྱིན་ཅི་མ་ལོག་ཅིང་གཏན་དུ་པའི་བདེ་བ་ཁྱད་པར་དུ་འཕགས་པ་
ཐམས་ཅད་སྒྲུབ་པའི་ཕྱིར་རོ། །ཉོན་མོངས་པ་དང་ཤེས་བྱའི་སྒྲིབ་པ་དང་བྲལ་བ་ཐོབ་པར་བྱེད་
དེ༑ ཕྲ་རྒྱས་བག་ཆགས་དང་བཅས་པ་ཡང་དག་པར་བཅོམ་པའི་ཕྱིར་རོ། །རྣམ་པར་མི་རྟོག་
པའི་རྗེས་ལས་ཐོབ་པ་རང་གི་མཚན་ཉིད་ཀྱི་ཡུལ་ཅན་གྱི་ཡེ་ཤེས་ཀྱིས་ཤེས་བྱའི་རྣམ་པ་ཐམས་
ཅད་ལ་འཇུག་པར་ཡང་བྱེད་དོ། །སངས་རྒྱས་ཀྱི་ཞིང་ཡོངས་སུ་སྦྱོང་བ་དང་། སེམས་ཅན་
ཡོངས་སུ་སྨིན་པ་དང་། རྣམ་པ་ཐམས་ཅད་མཁྱེན་པ་ཉིད་གཏོང་བར་ཡང་བྱེད་དོ། །དེ་ལ་ཡིད་
ལ་བྱེད་པ་ལ་འཇུག་པ་ནི་ཅི་ནས་ཀྱང་རྣམ་པར་མི་རྟོག་པ་ལ་འཇུག་པར་འདོད་པའི་བྱང་ཆུབ་
སེམས་དཔའ་དེ་འདི་སྙམ་དུ་ཡིད་ལ་བྱེད་དོ། །གོ་རིམ་ཀྱང་སྟོན་ཏེ། ཡང་དག་པ་མ་ཡིན་པའི་
- 1
8 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རྒྱ་འགྲེལ་བཞུགས། དོ༡
ཀུན་ཏུ་རྟོག་པས་ས་བོན་ཐམས་ཅད་པ་ཞེས་བྱ་བ་ནི་ཀུན་གཞི་རྣམ་པར་ཤེས་པས་བསྡུས་པའོ།།
མེད་པ་གཉིས་སུ་སྣང་བའི་རྒྱུ་ཞེས་བྱ་བ་ནི་གཉིས་སུ་མངོན་པར་ཞེན་པའི་བག་ཆགས་ཀྱིས་
ཡོངས་སུ་ཟིན་པའི་ཕྱིར་རོ། །དེ་ལ་བརྟེན་པའི་རྒྱུད་གཞན་ཞེས་བྱ་བ་ལ་འཇུག་པའི་རྣམ་པར་
ཤེས་པར་རྟོགས་པའོ། །དེ་བཞིན་ཉིད་མ་ཤེས་པ་ལས་ཡིན་ཏེ་ཞེས་བྱ་བ་ནི་ཐོག་མ་མེད་པའི་
དུས་ཅན་གྱི་མ་རིག་པའི་བག་ཆགས་ལས་སོ། །དེའི་ཕྱིར་ཞེས་བྱ་བ་ནི་མི་ཤེས་པ་ཕྱིན་ཅི་ལོག་
གི་རྒྱུ་ཡིན་པའི་ཕྱིར་རོ། །རྒྱུ་དང་བཅས་པའི་འབྲས་བུ་ནི་སྣང་དུ་ཟིན་ཀྱང་ཡོད་པ་མ་ཡིན་ནོ་
ཞེས་བྱ་བ་ནི་ཡང་དག་པ་མ་ཡིན་པའི་ཀུན་ཏུ་རྟོག་པ་དེ་ནི་རྟག་ཏུ་ཤེས་པ་ལ་སྣང་དུ་ཟིན་ཀྱང་
ཡོད་པ་མ་ཡིན་པ་ཁོ་ནའོ། །གཞན་ཡང་དེ་སྣང་བས་ནི་ཆོས་ཉིད་མི་སྣང་ཞིང་ཞེས་བྱ་བ་ནི་དེ་
བཞིན་ཉིད་མི་སྣང་བའོ། །དེ་མི་སྣང་བས་ནི་ཆོས་ཉིད་མི་སྣང་བ་ཡིན་ནོ་ཞེས་བྱ་བ་ནི་དེ་ནི་དེ་
མེད་པས་རབ་ཏུ་ཕྱེ་བ་ཡིན་པའི་ཕྱིར་རོ། །གང་ཞིག་མོས་པ་ཡིད་ལ་བྱེད་པས་དེ་ལྟར་ཡིད་ལ་
བྱེད་པའི་བྱང་ཆུབ་སེམས་དཔའ་རྣམ་པར་མི་རྟོག་པའི་ཡེ་ཤེས་ལ་འཇུག་པ་ཡིན་ནོ་ཞེས་བྱ་བ་ནི་
སྦྱོར་བའི་ལམ་གྱིས་བསྡུས་པའོ། །དེ་ལྟར་དམིགས་པ་ལས་ནི་ཞེས་བྱ་བ་ནི་ཡང་དག་པ་མ་ཡིན་
པའི་ཀུན་ཏུ་རྟོག་པ་ནི་སྣང་དུ་ཟིན་ཀྱང་མེད་པར་དམིགས་པ་ལ་སོགས་པ་རྣམ་པར་རིག་པ་ཙམ་
དུ་དམིགས་པ་ལ་འཇུག་གོ་ཞེས་བྱ་བ་ནི་རྣམ་པར་རིག་པ་གཉིས་སུ་སྣང་བ་ཡིན་པའི་ཕྱིར་རོ། །
རྣམ་པར་རིག་པ་ཙམ་དུ་དམིགས་པ་ལས་ནི་དོན་ཐམས་ཅད་མི་དམིགས་པ་ལ་འཇུག་གོ་ཞེས་
བྱ་བ་ནི། རྣམ་པར་རིག་པ་ཉིད་དོན་དུ་སྣང་བས་ན་ཕྱིར་རོལ་གྱི་དོན་མེད་པའི་ཕྱིར་རོ། །དོན་
ཐམས་ཅད་མི་དམིགས་པ་ལས་ནི་རྣམ་པར་རིག་པ་ཙམ་དུ་མི་དམིགས་པ་ལ་འཇུག་གོ་ཞེས་བྱ་
བ་ནི། རྣམ་པར་རིག་པ་རྣམ་པར་རིག་པ་ཉིད་དུ་མི་འགྲུབ་པའི་ཕྱིར་ཏེ། རྣམ་པར་རིག་པར་བྱ་
བའི་དོན་མེད་ན་རྣམ་པར་རིག་པ་མི་རིགས་པའི་ཕྱིར་རོ། །དེ་མི་དམིགས་པ་ལས་ནི་ཞེས་བྱ་བ་
ནི་གཟུང་བ་དང་འཛིན་པ་མི་དམིགས་པ་ལས་སོ། །གཉིས་པོ་ཁྱད་པར་མེད་པ་དམིགས་པ་ལ་
，
- 1 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇུག་གོ་ཞེས་བྱ་བ་ནི་གཉིས་སུ་མེད་པ་ཉིད་ཀྱིས་གཉིས་པོ་ཁྱད་པར་མེད་པའི་ཕྱིར་རོ། །
གཉིས་པོ་གཟུང་བ་དང་འཛིན་པའི་ངོ་བོར་མ་དམིགས་པ་གང་ཡིན་པ་དེ་ཉིད་གཉིས་སོ། ཁྱད་
པར་མེད་པར་དམིགས་པ་ཡིན་པར་རིག་པར་བྱ་སྟེ། ཁྱད་པར་ནི་གཉིས་ཡོད་ན་རྟོགས་པའི་
ཕྱིར་རོ། །དེ་ལ་གཉིས་མི་དམིགས་པ་གང་ཡིན་པ་གང་ཞེས་བྱ་བ་ནི་གཟུང་བ་དང་འཛིན་པ་མི་
དམིགས་པའོ། །དེ་ནི་རྣམ་པར་མི་རྟོག་པའི་ཡེ་ཤེས་ཞེས་བྱ་བ་ནི་བརྗོད་པར་བྱ་བ་བསྟན་ཏེ། དེ་
ལྟར་རྣམ་པར་མི་རྟོག་པ་ལ་འཇུག་པར་འདོད་པའི་བྱང་ཆུབ་སེམས་དཔའ་ནི་དེ་ལྟར་ཡིད་ལ་
བྱེད་པ་ལ། དེ་ལྟར་ཡིད་ལ་བྱེད་པ་ཡང་རྣམ་པར་མི་རྟོག་པའི་ཡེ་ཤེས་ལ་འཇུག་པ་ཡིན་ནོ་ཞེས་
གང་སྔར་བསྟན་པ་དེ་ཉིད་སྟོན་པར་བྱེད་པའོ། །ཡུལ་མེད་ཅིང་ཞེས་བྱ་བ་ནི་མིག་ལ་སོགས་པ་
ལྟར་ཡུལ་དང་བཅས་པ་ཉིད་ཡིན་པ་བསལ་བའི་དོན་དུ་སྟེ། དམིགས་པ་མེད་ཀྱང་ཡུལ་དང་
བཅས་པ་ཡོད་པས་སོ། །དམིགས་པ་མེད་པ་ཞེས་བྱ་བ་ནི་གཟུགས་ལ་སོགས་པའི་ཡུལ་ལ་
དམིགས་པ་མ་ཡིན་པ་སྟོན་ཏེ། དེ་ནི་མཚན་མ་ཐམས་ཅད་མི་དམིགས་པས་རབ་ཏུ་ཕྱེ་བ་ཡིན་
པའི་ཕྱིར་རོ། །ཡེ་ཤེས་ཀྱི་མཚན་ཉིད་འཇུག་པ་དང་བཅས་པ་བཤད་ཟིན་ཏོ། །ད་ནི་བྱང་ཆུབ་
སེམས་དཔའ་ཇི་ལྟར་སྦྱོར་ན། ཡེ་ཤེས་དེ་འཐོབ་པར་འགྱུར་བའི་སྦྱོར་བ་སྟོན་ཏོ། །སྦྱོར་བ་ལ་
འཇུག་པ་དེ་ཡང་རྣམ་པ་བཞི་སྟེ། མོས་པའི་སྦྱོར་བས་ནི་མོས་པས་སྤྱོད་པའི་ས་ལ་སྟེ། དེ་ནི་
སྔར་བསྟན་པའི་ངེས་པར་རྟོགས་པའི་གནས་སྐབས་གང་ཡིན་པ་ཉིད་དོ། །རབ་ཏུ་རྟོགས་པའི་
སྦྱོར་བས་ནི་ས་དང་པོར་ཏེ། དེ་ནི་མཐོང་བའི་ལམ་གྱིས་ཆོས་ཀྱི་དབྱིངས་རབ་ཏུ་རྟོགས་པ་ཡིན་
པའི་ཕྱིར་རོ། །དེ་ཡང་སྔར་བསྟན་པའི་རེག་པའི་གནས་སྐབས་གང་ཡིན་པ་ཉིད་དོ། །སྒོམ་པའི་
སྦྱོར་བས་ནི་ཡོངས་སུ་མ་དག་པའི་ས་དྲུག་དང་ཞེས་བྱ་བ་ནི། ས་གཉིས་པ་ལ་སོགས་པའོ། །
ཡོངས་སུ་མ་དག་པ་ཉིད་ཀྱང་མཚན་མ་ཀུན་ཏུ་སྤྱོད་པའི་ཕྱིར་རོ། །ཡོངས་སུ་དག་པའི་ས་
གསུམ་དུ་ཞེས་བྱ་བ་ནི་བརྒྱད་པ་ལ་སོགས་པར་རོ། །ཡོངས་སུ་དག་པ་ཉིད་ཀྱང་མཚན་མ་ཀུན་
- 2
0 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རྒྱ་འགྲེལ་བཞུགས། དོ༡
ཏུ་མི་སྤྱོད་པའི་ཕྱིར་ཏེ། དེའི་གཉེན་པོ་ལམ་རང་གི་ངང་གིས་འཇུག་པའི་ཕྱིར་རོ། །དེ་ཡང་སྔར་
བསྟན་པའི་རྗེས་སུ་དྲན་པའི་གནས་སྐབས་ཉིད་དེ། མཐར་ཐུག་པའི་སྦྱོར་བས་ནི་སངས་རྒྱས་
ཀྱི་ས་ལ་ལྷུན་གྱིས་གྲུབ་པར་སངས་རྒྱས་ཀྱི་མཛད་པ་རྒྱུན་མི་འཆད་པའི་ཕྱིར་ཏེ། གང་ལས་དེ་
མ་ཐག་ཏུ་སངས་རྒྱས་ཀྱི་མཛད་པ་རྒྱུན་མི་འཆད་པར་ཐོབ་པ་དེ་ལ་ནི་མཐར་ཐུག་པའི་སྦྱོར་བ་
ཞེས་བརྗོད་དོ། །དེ་ཡང་སྔར་བསྟན་པའི་དེའི་བདག་ཉིད་དུ་ཉེ་བར་སོན་པའི་གནས་སྐབས་
ཉིད་དོ། །དེའི་བདག་ཉིད་དུ་ཉེ་བར་སོན་པ་ཉིད་ཀྱང་ཡེ་ཤེས་དེའི་རང་བཞིན་དུ་གྱུར་པས་ན།
གནས་ཡོངས་སུ་གྱུར་པའི་ཡེ་ཤེས་དང་རོ་གཅིག་པའི་ཕྱིར་རོ། །དེ་ལ་ཉེས་དམིགས་ལ་འཇུག་
པ་ནི། གནས་ཡོངས་སུ་གྱུར་པ་མེད་པའི་ཉེས་དམིགས་བཞི་སྟེ། འདི་ལྟ་སྟེ། ཉོན་མོངས་པ་མི་
འཇུག་པའི་རྟེན་མེད་པའི་ཉེས་དམིགས་ཏེ། གལ་ཏེ་གནས་ཡོངས་སུ་གྱུར་པ་མེད་ན་གནས་
ཡོངས་སུ་གྱུར་པ་མེད་པས་རྟེན་མེད་པར་ཉོན་མོངས་པ་རྣམས་ཕྱིས་མི་སྐྱེ་བའོ། །ཆོས་ཉིད་དུ་
གནས་པའི་འཇུག་པ་གང་ཡིན་པ་དེ་ཇི་ལྟར་འགྱུར། དེས་ན་ཉོན་མོངས་པ་འཇུག་པའི་རྟེན་
བཞིན་དུ། དེའི་རྟེན་ཡོད་དགོས་སོ་ཞེས་བྱ་བ་ནི། ཉོན་མོངས་པ་མི་འཇུག་པའི་རྟེན་མེད་པའི་
ཉེས་པའོ། །དེ་བཞིན་དུ་ཇི་ལྟར་ཟག་པ་དང་བཅས་པའི་རྣམ་པར་ཤེས་པ་རྟེན་དང་བཅས་པར་
འཇུག་པ་དེ་བཞིན་དུ། དེའི་གཉེན་པོ་ཡང་རྟེན་དང་བཅས་པ་འགྱུར་དགོས་ཏེ། དེས་ན་
ལམ་འཇུག་པའི་རྟེན་མེད་པའི་ཉེས་པར་འགྱུར་རོ། །ཡང་དཔེར་ན་འཁོར་བའི་གང་ཟག་ལ་
འཁོར་བའོ་ཞེས་ཕུང་པོ་རྣམས་འདོགས་པ་དེ་བཞིན་དུ་ཡོངས་སུ་མྱ་ངན་ལས་འདས་པའི་གང་
ཟག་ལ་ཡང་གདགས་པའི་གཞི་ཡོད་དགོས་སོ། །རེ་ཞིག་སེམས་དེ་ཉིད་ནི་ཡིན་པར་མི་འཐད་
དེ༑ མི་མཐུན་པའི་ཕྱོགས་དང་གཉིས་པོ་དག་གི་སྐྱེ་བ་དང་། འགག་པའི་དུས་གཅིག་པ་ཡིན་
པའི་ཕྱིར་དང་། འགལ་བ་དག་ནི་རྟེན་གཅིག་པར་མི་འཐད་པའི་ཕྱིར་ཏེ། གྲང་བ་དང་དྲོ་བའི་
རེག་པ་རྟེན་གཅིག་པར་མི་འཐད་པ་བཞིན་ནོ། །ཕུང་པོ་ལྷག་མ་མེད་པར་མྱ་ངན་ལས་འདས་པ་
- 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་ཡང་གདགས་པའི་གཞི་མེད་པའི་ཕྱིར་རོ། །དེ་བས་ན་ཕུང་པོ་བཞིན་དུ་མྱ་ངན་ལས་འདས་
པའི་གང་ཟག་ཏུ་གདགས་པའི་གཞི་མེད་དགོས་སོ་ཞེས་བྱ་བ་ནི་མྱ་ངན་ལས་འདས་པའི་གང་
ཟག་ཏུ་གདགས་པའི་གཞི་མེད་པའི་ཉེས་པའོ། །བྱང་ཆུབ་གསུམ་གྱི་ཁྱད་པར་གདགས་པའི་
གཞི་མེད་པའི་ཉེས་པ་ནི་བཞི་པ་ཡིན་ནོ། །དེའི་ཕྱིར་གཞིའི་དངོས་པོ་མེད་པའི་གནས་ཡོངས་སུ་
གྱུར་པ་ནི་ཡོད་པ་ཡིན་ལ། དེ་ལས་ཀྱང་གནས་ཡོངས་སུ་གྱུར་པ་ཡོད་ན་དེ་ལས་བཟློག་པ་ཕན་
ཡོན་རྣམ་པ་བཞི་ཉིད་ཡིན་པར་རིག་པར་བྱའོ། །དེ་ལྟར་ན་འདི་ནི་གནས་ཡོངས་སུ་གྱུར་པ་ལ་
འཇུག་པ་རྣམ་པ་བཅུ་ཡིན་པར་རིག་པར་བྱའོ། །ཇི་ལྟར་ཡང་དག་པ་མ་ཡིན་པའི་ཀུན་ཏུ་རྟོག་པ་
སྣང་ཡང་ཡོད་པ་མ་ཡིན་པ་ནི་བཤད་ཟིན་ཏོ། །འོན་ཀྱང་འདིར་དེ་ལ་ཡིད་ཆེས་པར་བྱེད་པའི་
དཔེར་བརྗོད་པར་བྱ་བ་གསུངས་པ། མེད་པར་སྣང་བའི་དཔེ་ནི་སྒྱུ་མ་དང་རྨི་ལམ་ལ་སོགས་པ་
ཡིན་ཏེ། དཔེར་ན་སྒྱུ་མ་དང་རྨི་ལམ་ལ་སོགས་པ་དམིགས་པར་གྱུར་ཀྱང་ཡོད་པ་མ་ཡིན་པ་དེ་
བཞིན་དུ་ཆོས་སྣང་ཡང་མེད་པ་ཁོ་ནའོ། །སོགས་པ་སྨོས་པ་ནི་རི་དགས་སྲེད་པ་དང་། དྲི་ཟའི་
གྲོང་ཁྱེར་ལ་སོགས་པ་དང་། སྨིག་རྒྱུ་དང་། སྒྲ་བརྙན་དང་། ཆུ་ཟླ་ལ་སོགས་པ་ཡང་རྟོགས་པར་
བྱའོ། །ཇི་ལྟར་རྣམ་པ་བཅུས་གནས་ཡོངས་སུ་གྱུར་པ་ལ་འཇུག་པ་བླ་ན་མེད་པ་ཡིན་ཏེ་བཤད་
ཟིན་པ་དེ་ལ། གལ་ཏེ་གནས་ཡོངས་སུ་གྱུར་པ་ན་གཞན་དུ་འགྱུར་བས་ན་གནས་ཡོངས་སུ་གྱུར་
པའི་རྣམ་པར་འགྱུར་བའི་ཆོས་ཅན་དུ་ཇི་ལྟར་མི་འགྱུར་ཞེ་ན། དེའི་ཕྱིར་གནས་ཡོངས་སུ་གྱུར་
པ་ཡིན་ཡང་ཇི་ལྟར་རྣམ་པར་འགྱུར་བའི་ཆོས་ཅན་མ་ཡིན་པ་དེ་ལྟར་དཔེས་གྲུབ་པར་གསུངས་
པ་ནི། གནས་ཡོངས་སུ་གྱུར་པའི་དཔེ་ནི་ནམ་མཁའ་དང་། གསེར་དང་ཆུ་ལ་སོགས་པ་ཡིན་ནོ་
ཞེས་བྱ་བའོ། །དཔེར་ན་ནམ་མཁའ་རང་བཞིན་གྱིས་དག་པ་ཁོ་ན་སྟེ། གློ་བུར་གྱི་ཁུག་རྣ་ལ་
སོགས་པ་དང་འབྲེལ་བ་ལས་དེ་མ་གཏོགས་པར་ཟད་ལ། དེ་དང་བྲལ་བ་ལས་ནི་དག་པ་ཡིན་
ནོ༑ ༑མ་དག་པ་ནི་དག་པར་འགྱུར་བ་མ་ཡིན་ནོ་ཞེས་བྱ་བས་དག་པ་ཉིད་སྐྱེ་བ་ནི་མ་ཡིན་གྱི།
-2 2 -



，
གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རྒྱ་འགྲེལ་བཞུགས། །༡
འོན་ཀྱང་མ་དམིགས་པའི་རྒྱུ་དང་བྲལ་བས་དམིགས་པར་ཟད་དོ། །རབ་ཏུ་དག་པར་དམིགས་
པས་ནམ་མཁའ་རྣམ་པར་འགྱུར་བའི་ཆོས་ཅན་དུ་ཁས་བླང་པར་བྱ་བ་ཡང་མ་ཡིན་ནོ། །དེ་
བཞིན་དུ་གསེར་ཡང་བཟང་བ་ཉིད་དུ་གནས་པ་ཁོ་ན་སྟེ། གློ་བུར་གྱི་དྲི་མས་ཟིལ་གྱིས་མནན་
པས་དེ་མ་དམིགས་པར་ཟད་ལ། དེ་དང་བྲལ་བ་ལས་ནི་དམིགས་པ་ཡིན་ནོ། །དམིགས་པས་
སྐྱེས་པར་གྱུར་པ་ཡང་མ་ཡིན་ནོ། །དེ་བཞིན་དུ་ཆུ་ནི་དངས་པར་གནས་པ་ཁོ་ན་སྟེ། ཆུ་དེ་ལ་
སའི་རྫས་དང་འབྲེལ་པས་དེ་མི་དམིགས་པར་ཟད་ལ། སའི་རྫས་དང་བྲལ་བ་ལས་ནི་མ་
དམིགས་པ་ཡིན་ནོ། །དམིགས་པ་ལས་རྒྱུན་གྱིས་འཇུག་པའི་ཆུའི་རྫས་དེར་མ་བྱུང་བ་ལས་
སྐྱེས་པ་ཡང་མ་ཡིན་ལ། དངས་པ་ཉིད་དམིགས་པས་ཆུའི་རྫས་རྣམ་པར་འགྱུར་བའི་ཆོས་ཅན་
དུ་ཁས་བླངས་པ་ཡང་མ་ཡིན་ནོ། །དེ་བཞིན་དུ་གནས་ཡོངས་སུ་གྱུར་པ་ལ་ཡང་རང་བཞིན་
གྱིས་འོད་གསལ་བ་གང་ཡིན་པ་དེ་སྔར་མེད་པ་མ་ཡིན་ཏེ། འོན་ཀྱང་གློ་བུར་གྱི་སྒྲིབ་པ་སྣང་
བས་མི་སྣང་བར་ཟད་དོ། །མ་དག་པ་དང་། བཟང་བ་མ་ཡིན་པ་དང་། མ་དངས་པ་ཉིད་བཞིན་
ནོ༑ ༑དེ་དང་བྲལ་བ་ལས་ནི་སྣང་བ་ཡིན་ལ། གང་ལས་ཆོས་ཉིད་རྣམ་པར་འགྱུར་བ་དང་
བཅས་པས་སྣང་བར་འགྱུར་བ་སྣང་བ་ལས་ཡང་མ་བྱུང་པ་ལས་སྐྱེས་པ་ཡང་མ་ཡིན་ནོ། །དེ་
མེད་པས་ནི་ཆོས་ཉིད་དང་། དེས་རབ་ཏུ་ཕྱེ་བའི་གནས་ཡོངས་སུ་གྱུར་པ་རྟག་པ་ཡིན་ནོ། །
འདིར་གསེར་དང་ཆུའི་དཔེས་ནི་རྫ་ས་ལ་མ་ལྟོས་པར་ཡོན་ཏན་ཙམ་ཆོས་མཐུན་པར་བསྟན་པ་
ཡིན་ལ། ནམ་མཁའི་དཔེས་ནི་ཐམས་ཅད་བསྟན་པ་ཡིན་ནོ། །སོགས་པ་སྨོས་པས་ནི་རྣམ་པ་དེ་
ལྟ་བུ་གཞན་ཡང་རྟོགས་པར་བྱ་སྟེ། གོས་ལ་སོགས་པ་དྲི་མ་དང་བྲལ་བས་དག་པར་གྱུར་པ་
ཉིད་དུ་གནས་པ་ལ་སོགས་པའོ། །ཆོས་དང་ཆོས་ཉིད་རྣམ་པར་འབྱེད་པའི་འགྲེལ་པ་སློབ་
དཔོན་དབྱིག་གཉེན་གྱིས་མཛད་པ་རྫོགས་སོ། ཁ་ཆེའི་པཎྜིཏ་མ་ཧཱ་ཛ་ན་དང་། ལོ་ཙཱ་བ་བློ་ལྡན་
ཤེས་རབ་ཀྱིས་བསྒྱུར་བའོ།། །།
1
-2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༄༅། །ཆོས་དང་ཆོས་ཉིད་རྣམ་འབྱེད་ཀྱི་འགྲེལ་པ་བདེན་གཉིས་
རྣམ་པར་ངེས་པ་བཞུགས་སོ། །
བླ་མ་དམ་པ་བསོད་ནམས་རྒྱལ་མཚན་གྱིས་མཛད།
༄༅། །ཨོཾ་སྭསྟི། ཆོས་དང་ཆོས་ཉིད་རྣམ་པར་འབྱེད་པའི་འགྲེལ་པ་བདེན་པ་
གཉིས་རྣམ་པར་ངེས་པ་ཞེས་བྱ་བ། བླ་མ་དང་རྒྱལ་བ་མ་ཕམ་པ་ལ་གུས་པས་ཕྱག་འཚལ་
ལོ༑ ༑གང་གིས་ཆོས་ཀུན་བདེན་གཉིས་རྣམ་ཕྱེ་སྟེ། །ཇི་ལྟར་སྣང་བཞིན་བདེན་པ་མ་མཆིས་
པར། །ཡང་དག་གསུངས་པས་དུཉཁ་ཞི་མཛད་དེ། །འགྲོ་ལ་བདེ་བ་མཆོག་སྩོལ་ཐུབ་དབང་
རྒྱལ། །ཤཱཀྱའི་རྒྱལ་པོས་རྒྱལ་ཚབ་དབང་བསྐུར་ཞིང་། །འགྲོ་ཀུན་བྱམས་པའི་ཐུགས་ཀྱིས་
ཉེར་འཚོ་བ། །དཔག་མེད་དུས་ནས་ཐེག་མཆོག་ལ་གནས་ཏེ། །སྣ་ཚོགས་མདོ་དོན་གསལ་
མཛད་དེ་ལ་འདུད། །དེ་སྲས་ཐོགས་མེད་ཞབས་པད་ཉེར་བསྟེན་ཞིང་། །ཤེས་བྱའི་གནས་ལ་
མཁྱེན་པ་ཐོགས་མེད་པས། །གང་གི་གྲགས་པ་ཁོར་ཡུག་རི་བོའི་མཐར། །གསལ་མཛད་
དབྱིག་གཉེན་ཆོས་ཀྱི་ཉི་མར་འདུད། །གང་ཞིག་འཇམ་དབྱངས་ཤེས་རབ་གཏེར་དེ་དང་། །
བྱམས་མགོན་ཐུགས་རྗེའི་དྲིན་གྱིས་སྐལ་བའི་ཆ། །ཅུང་ཟད་རྙེད་ལས་ཆོས་ཅན་ཆོས་ཉིད་
དག །ཇི་ལྟར་ནུས་བཞིན་འཆད་འདོད་སྤྲོ་བ་སྐྱེས། །
འདི་འཆད་པ་ལ་བཞི་ལས། དང་པོ་བསྟན་བཅོས་ཀྱི་མཚན་སྨོས་པ་ལ་གཉིས་ཀྱི།
དང་པོ་མཚན་དོན་དངོས་ལ་གསུམ་ལས། དང་པོ་མཚན་བསྒྱུར་བ་ནི། རྒྱ་གར་ཏེ་སཾ་སྐྲ་ཏའི་
སྐད་དུ། དྷརྨ་དང་དྷརྨ་ཏ་དང་བི་དང་བྷ་ག་ཞེས་པ། བོད་ཀྱི་སྐད་དུ་བསྒྱུར་ན་ཆོས་དང་ཆོས་
• 2 4 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་བླ་མ་དམ་པའི་འགྲེལ་པ་བཞུགས། ༡
ཉིད་དང་རྣམ་པར་དང་འབྱེད་པ་ཞེས་པའོ། །གཉིས་པ་མཚན་བཤད་པ་ནི། ཀུན་ནས་ཉོན་
མོངས་ཀྱི་ཆོས་འཁོར་བ་དང་དེའི་ཆོས་ཉིད་གནས་གྱུར་པས་རབ་ཏུ་ཕྱེ་བའི་མྱང་འདས་ཏེ་སོ་
སོའི་མཚན་ཉིད་ཀྱི་སྒོ་ནས་རྣམ་པར་འབྱེད་ཅིང་གཏན་ལ་འབེབས་པས་སོ། །གསུམ་པ་ཅི་
ལས་ བཏགས་ པ་ ནི། ཡུལ། གང་ཟག །དཔེ། དོན་ གྱི་ གནས་ སྐབས་ ལ་ བཏགས་ པ་ སྟེ།
བསྡུ་ན་བཏགས་པའི་གནས་སྐབས་བཞི་ལས་བྱེད་ལས་ལ་མཚན་དུ་བཏགས་པའོ། །གཉིས་
པ་འདོད་ལྷའི་ཕྱག་ནི། མཐུན་པ་དང་། རྗེས་སུ་མཐུན་པ་དང་། གཉིས་ཀའི་རྗེས་སུ་འགྲོ་བ་
གསུམ་ལས་འདི་ནི། བསྟན་བཅོས་ཀྱི་བརྗོད་བྱ་དང་མི་མཐུན་ཡང་ལོ་ཙཱ་བའི་འདོད་པ་དང་
མཐུན་པར་ཕྱག་འཚལ་བས་ན་མཐུན་པའི་ཕྱག་སྟེ། དེ་ལ་བདུད་བཞི་བཅོམ་པས་སམ།
སྐལ་བ་དྲུག་དང་ལྡན་པའི་ཕྱིར། བཅོམ་ལྡན་འདས་ཏེ་བག་ཆགས་དང་བཅས་པའི་སྒྲིབ་པ་
སྤངས་པས་གཞན་དབང་དུ་མ་གྱུར་པའི་དབང་ཕྱུག་དང༌། བླ་ན་མེད་པའི་མཚན་དཔེས་
གསལ་བའི་གཟུགས་བཟང་བ་དང༌། ཕྱོགས་དང་ཕྱོགས་མཚམས་སུ་གྲགས་པའི་གྲགས་པ་
དང༌། བླ་ན་མེད་པའི་བསོད་ནམས་ཀྱི་ཚོགས་དང་ལྡན་པས་འཇིག་རྟེན་དང་འདས་པའི་ཕུན་
ཚོགས་འདོད་པ་རྣམས་ཀྱི་བསྟེན་བྱར་འོས་པའི་ཕྱིར་དཔལ་དང་། ཤེས་བྱ་ཀུན་ལ་རྣམ་པ་
ཐམས་ཅད་དུ་ཆགས་ཐོགས་མེད་པའི་ཡེ་ཤེས་དང་། རྣམ་པ་ཐམས་ཅད་དུ་གཞན་དོན་ལ་མི་
དགའ་བ་དང་བྲལ་བས་བརྩོན་འགྲུས་ཀྱི་ཚོགས་པ་ཕུན་སུམ་ཚོགས་པ་དང་ལྡན་པས་སོ། །
བདུད་ཀྱིས་ཕམ་པར་མི་ནུས་པས་མ་ཕམ་པ་སྟེ། དེ་ལ་ཕྱག་འཚལ་ལོ་ཞེས་པ་མགོ་བོས་
བཏུད་པའོ། །
གཉིས་པ་དགོས་པ་དང་ངེས་ཚིག་ནི། བྱས་སོ་ཞེས་པ་བཤད་པའི་གཞིར་བྱས་
ནས། གང་ན། འཇིག་རྟེན་ལས་འདས་པའི་ཡེ་ཤེས་ཐོབ་པར་བྱེད་པའི་སྒྲའི་ཁྱད་པར་དུ་སྣང་
བའི་རྣམ་རིག་གི་རང་བཞིན་ཅན་གྱི་བསྟན་བཅོས་འདིའོ། །གང་གིས་ན། བཅོམ་ལྡན་འདས་
མ 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱམས་པས་སོ། །ཅིའི་ཕྱིར་བསྟན་བཅོས་ཞེས་བྱ་ན། བསླབ་གསུམ་བསྐྱེད་པའི་སྒོ་ནས་སྒོ་
གསུམ་ཚོགས་པར་དབྱུང་དུ་མི་རུང་བ་ལས་བཟློག་པ་དང༌། ཚོགས་པར་དབྱུང་དུ་རུང་བའི་
ལས་ལ་འཇུག་པར་བྱེད་པས་སློབ་མ་འཆོས་པས་སམ། བག་ཆགས་དང་བཅས་པའི་ཉོན་
མོངས་པའི་དགྲ་འཆོས་ཤིང་ངན་འགྲོ་དང་སྲིད་པ་ལས་སྐྱོབས་པས་བསྟན་བཅོས་ཀྱི་མཚན་
ཉིད་དང་ལྡན་པའི་ཕྱིར། བསྟན་བཅོས་ཞེས་བྱ་སྟེ། རྣམ་བཤད་རིགས་པར། ཉོན་མོངས་
དགྲ་རྣམས་མ་ལུས་འཆོས་པ་དང་། །ངན་འགྲོ་སྲིད་ལས་སྐྱོབ་བྱེད་གང་ཡིན་པ། །འཆོས་
སྐྱབས་ཡོན་ཏན་ཕྱིར་ན་བསྟན་བཅོས་ཏེ། །གཉིས་པོ་འདི་དག་གཞན་གྱི་ལུགས་ལ་མེད།།
ཅེས་འབྱུང་བ་ལྟར་རོ། །ཅིའི་དོན་དུ་ཞེ་ན། མདོའི་དོན་སྒྲ་ཇི་བཞིན་པར་འཁྲུལ་པས་འཇིག་
རྟེན་པ་རྣམས་ལམ་ལོག་པར་ཞུགས་པར་མཁྱེན་ནས་དེ་དག་ལ་མདོའི་དོན་ཇི་ལྟ་བ་བཞིན་དུ་
བསྟན་པའི་དོན་དུ་སྟེ། འགྲེལ་པར། མ་ཕམ་གང་གིས་སྒྲ་བཞིན་དོན་འཛིན་པའི། །འཁྲུལ་
པས་འཇིག་རྟེན་ལམ་གོལ་སོང་མཁྱེན་ནས། །བསྟན་པ་བསྡུ་བ་མཛད་པ་འདི་གསུངས་པ། །
ཞེས་པ་ལྟར་རོ། །ཚུལ་ཇི་ལྟར་ན། ཆོས་ཅན་དང་ཆོས་ཉིད་དེ་དག་སོ་སོའི་མཚན་ཉིད་ཀྱི་སྒོ་
ནས་ནི་རྣམ་པར་འབྱེད་ཅིང་གཏན་ལ་འབེབས་པར་འདོད་ཀྱིས། ཡུལ་ཐ་དད་པའི་སྒོ་ནས་
འབྱེད་པ་ནི་མ་ཡིན་ཏེ། ཡུལ་ཐ་དད་པ་མེད་པའི་ཕྱིར་ཏེ། གཅིག་དང་ཐ་དད་ལས་གྲོལ་བའི་
ཕྱིར། དགོས་པ་གང་གི་ཕྱིར་མཚན་ཉིད་ལས་ ཕྱེ་ཞེ་ན། སྣང་བ་ལྟར་མེད་པའི་ཆོས་ཅན་
འཁོར་བ་དང་། ཆོས་ཉིད་ཀྱིས་ཕྱེ་བའི་མྱང་འདས་ཀྱི་མཚན་ཉིད་རབ་ཏུ་ཤེས་ནས་ཀུན་ཉོན་
གྱི་མཚན་ཉིད་ཅན་གྱི་ཆོས་ཅན་འགའ་ཞིག་ཀུན་རྫོབ་ཏུ་སྤང་བར་བྱ་ཞིང་། དེ་ལས་རྣམ་བྱང་
གི་མཚན་ཉིད་ཅན་གནས་གྱུར་པས་ཕྱེ་བའི་ཆོས་ཉིད་འགའ་ཞིག་ནི་མངོན་སུམ་ཉིད་དུ་བྱ་བ་
ཡིན་པ་དེས་ནའོ། ། །
གསུམ་པ་བསྟན་བཅོས་ཀྱི་ལུས་དངོས་ལ་གཉིས་ལས། དང་པོ་ལུས་རྣམ་གཞག་ནི།
- 2 6 -



-
，
གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་བླ་མ་དམ་པའི་འགྲེལ་པ་བཞུགས། དོ༡
ཆོས་ཅན་དང་ཆོས་ཉིད་དེ་དག་མཚན་ཉིད་ཀྱི་སྒོ་ནས་དབྱེ་ཞེས་པ་དེ་ཅི། རེ་ཞིག་བཅོམ་ལྡན་
འདས་ཀྱིས་བསྟན་པ་མང་པོ་རྣམས་ལས་གཞན་མི་འཆད་པར་ཆོས་དང་ཆོས་ཉིད་ཁོ་ནའི་
དབྱེ་བ་འཆད་པ་ཡིན་ནམ། འོན་ཏེ་དེ་བསྟན་པ་མང་པོ་དེ་དག་ཀྱང་ཆོས་ཆོས་ཉིད་གཉིས་པོ་
འདི་ཙམ་དུ་ཟད་པ་ཡིན་ཞེ་ན། བཅོམ་ལྡན་འདས་ཀྱིས་བརྗོད་པའི་ཆོས་མང་པོ་རྣམས་ལས་
ལོགས་སུ་བཀོལ་ནས་ཆོས་ཆོས་ཉིད་གཉིས་ཁོ་ནའི་རྣལ་དབྱེ་བྱས་པ་མིན་གྱིས། བཅོམ་ལྡན་
འདས་ཀྱིས་ཕུང་ཁམས་སྐྱེ་མཆེད་ལ་སོགས་པ་རྣམ་པར་བཞག་པ་འདི་ཐམས་ཅད་ནི་གཉིས་
པོ་འདི་དག་གིས་བསྡུས་ཏེ་རང་གི་མཚན་ཉིད་འཛིན་པའི་ཆོས་དང་དེའི་ཆོས་ཉིད་གཉིས་
ཀྱིས་བསྡུས་པའི་ཕྱིར་ཏེ། ཕུང་སོགས་གཞན་ཐམས་ཅད་ཆོས་ཉིད་དུ་འདུ་བའམ། གཉིས་པོ་
འདིར་མ་འདུས་པའི་ཆོས་གཞན་མེད་པའི་ཕྱིར། འོ་ན་ཕུང་སོགས་ཀྱི་ཆོས་གང་ཆོས་ཉིད་
གང་གིས་བསྡུས། འཁོར་འདས་ཀྱི་རྣམ་དབྱེ་ཇི་ལྟ་བུ་ཞེ་ན། ཆོས་ཀྱིས་རབ་ཏུ་ཕྱེ་བ་སྟེ། རྣམ་
པར་བཞག་པ་ནི་འཁོར་བ་སྟེ། ཆོས་ནི་ཀུན་ནས་ཉོན་མོངས་པའི་མཚན་ཉིད་ཅན་ཡིན་པའི་
ཕྱིར། ཆོས་ཀྱིས་བསྡུས་པ་ལས་གཞན་ཆོས་ཉིད་ཀྱིས་རབ་ཏུ་ཕྱེ་བ་ནི་ཐེག་པ་གསུམ་གྱི་མྱ་
ངན་ལས་འདས་པ་སྟེ། ཆོས་ཉིད་ནི་གློ་བུར་དྲི་བྲལ་དུ་གནས་ཡོངས་སུ་གྱུར་པའི་མཚན་ཉིད་
ཅན་ཡིན་པའི་ཕྱིར་རོ། །ཅི་སྟེ་མྱང་འདས་ཆོས་ཉིད་ཀྱིས་ཕྱེ་བ་ཡིན་ན། ཐེག་པ་གསུམ་གྱི་སྒོ་
ནས་ཐ་དད་དུ་ཇི་ལྟར་བཞག་སྟེ། ཆོས་ཉིད་ལ་དབྱེ་བ་མེད་པས་སོ་ཞེ་ན། མྱང་འདས་ལ་
དངོས་སུ་དབྱེ་བ་མེད་ཀྱང་འདིས་འདོང་བའི་ཐེག་པ་གསུམ་གྱི་འཐོབ་བྱ་ཡིན་པའི་ཕྱིར།
ཐེག་པ་གསུམ་གྱི་མྱང་འདས་ཞེས་ཐོབ་བྱེད་ལམ་གྱི་སྒོ་ནས་གསུམ་དུ་ཕྱེ་བ་མི་འགལ་ལོ། །
ཡང་ན་མྱང་འདས་ནི་འདིར་འདོང་བའི་འབྲས་བུའི་ཐེག་པ་གསུམ་ཡང་ཡིན་ལ། གནས་གྱུར་
མཚན་ཉིད་ཅན་གྱི་མྱང་འདས་ཀྱང་ཡིན་པས་ཐེག་པ་གསུམ་གྱི་མྱ་ངན་ལས་འདས་པ་ཞེས་
རྣམ་པར་བཞག་པའི་ཕྱིར་སྐྱོན་མེད་དོ། །
་་་
-2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ཡན་ལག་རྒྱས་བཤད་ལ་བཞི། ཆོས་ཆོས་ཉིད་ཀྱི་མཚན་ཉིད། གཅིག་དང་
ཐ་དད་ མིན་ཚུལ། དེ་ལ་འཇུག་པ་བླ་མེད། ཡིད་ཆེས་པའི་དཔེ་བསྟན་པའོ། །དང་པོ་ལ་
གསུམ་ལས། དང་པོ་ཆོས་ཀྱི་མཚན་ཉིད་ནི། གལ་ཏེ་འཁོར་འདས་ཆོས་ཆོས་ཉིད་ཀྱིས་རབ་
ཏུ་ཕྱེ་བ་ཡིན་མོད། མཚན་ཉིད་མ་བརྗོད་པར་མི་ཤེས་པས་ཆོས་ཀྱི་མཚན་ཉིད་ནི་ཅི་ཞེ་ན།
གཟུང་བ་གཟུགས་སོགས་དང་འཛིན་པ་མིག་དང་མིག་ཤེས་སོགས་གཟུང་འཛིན་གཉིས་སུ་
སྣང་བ་གང་ཡིན་པ་དང༌། དེ་ལ་བརྟེན་ནས་ཇི་ལྟར་གཟུགས་ཞེས་སོགས་དོན་གྱི་ངོ་བོ་ཉིད་
དང༌། གཟུགས་རྟག་མི་རྟག་ཅེས་སོགས་དོན་གྱི་ཁྱད་པར་དུ་མངོན་པར་བརྗོད་པ་སྟེ། ཐ་
སྙད་གདགས་པའི་རྟེན་གྱི་ངོ་བོར་སྣང་བའི་ཁམས་གསུམ་པའི་སེམས་སེམས་བྱུང་ནི་ཡང་
དག་པ་མ་ཡིན་པ་ཕྱིན་ཅི་ལོག་ཏུ་རྟོག་པའི་ཀུན་ཏུ་རྟོག་པ་སྟེ། དེ་ནི་ཆོས་འཁོར་བ་ཉིད་ཀྱི་
མཚན་ཉིད་ཕྱིན་ཅི་མ་ལོག་པ་ཡང་དག་པ་དང་མ་ལུས་པར་བརྗོད་པ་ཡིན་ནོ། །དེ་ལ་ཅིའི་
ཕྱིར་ཡང་དག་པ་མ་ཡིན་པ་ཞེས་བྱ་ཞེ་ན། ཁམས་གསུམ་གྱི་སེམས་སེམས་བྱུང་ཆོས་ཅན།
བརྟགས་པ་ལྟར་གཟུང་འཛིན་དུ་ཡང་དག་པར་ཡོད་པ་མ་ཡིན་པའོ། །ཅི་སྟེ་ན་བརྟགས་པ་
ལྟར་གཟུང་འཛིན་དུ་དེ་ཁོ་ནར་མེད་པ་ཡིན་ཡང་གཉིས་སུ་སྣང་བའི་ཕྱིར། ཅིའི་ཕྱིར་ཀུན་ཏུ་
རྟོག་པ་ཞེས་བྱ་ན། དེ་ཆོས་ཅན། ཀུན་ཏུ་རྟོག་པ་ཞེས་བྱ་སྟེ། ཐམས་ཅད་དུ་སྣང་བ་ལྟར་གྱི་
དོན་གཟུང་འཛིན་དུ་མེད་པ་དང་གཉིས་སུ་རྟོག་པ་ཙམ་ཡིན་པའི་ཕྱིར་ཏེ། སྣང་བ་ལྟར་གཟུང་
འཛིན་དེའི་བདག་ཉིད་དུ་མ་གྲུབ་པའི་ཕྱིར་དང་། གཟུང་འཛིན་དུ་སྣང་བ་འཁྲུལ་པ་ཙམ་དུ་
ཡོད་པའི་ཕྱིར་རོ། །གཉིས་པ་ཆོས་ཉིད་ཀྱི་མཚན་ཉིད་ནི། ཆོས་ཉིད་ཀྱི་མཚན་ཉིད་ཇི་ལྟ་བུ་
ཞེ་ན། གློ་བུར་དྲི་བྲལ་དུ་གནས་གྱུར་པའི་མྱང་འདས་ཆོས་ཅན། གཟུགས་སོགས་གཟུང་བ་
དང་མིག་སོགས་འཛིན་པ་དང་དོན་གྱི་ངོ་བོ་དང་ཁྱད་པར་དུ་བརྗོད་པར་བྱ་བ་དང་། མིང་
ཚིག་སོགས་རྗོད་པར་བྱེད་པའི་ཁྱད་པར་གཉིས་སུ་དབྱེར་མེད་པ་ཡིན་ཏེ། ཇི་ལྟར་ན་སྣང་བ་
-2 8 .



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་བླ་མ་དམ་པའི་འགྲེལ་པ་བཞུགས། ༼༡༽
བཞིན་དུ་གཟུང་བ་དང་འཛིན་པ་བརྗོད་བྱ་དང་རྗོད་བྱེད་གཉིས་སུ་མེད་པའི་ཕྱིར་དང་། སྣང་
བ་ལྟར་མིང་ཚིག་གིས་བརྗོད་དུ་མེད་པའི་ཕྱིར། ཁྱབ་པ་ཡོད། འདི་ནི་གཟུང་བའོ། །འདི་ནི་
འཛིན་པའོ། །འདི་ནི་བརྗོད་བྱའོ། །འདི་ནི་རྗོད་བྱེད་དོ་ཞེས་གཉིས་དང་། བརྗོད་བྱ་རྗོད་བྱེད་
དུ་དབྱེར་ཡོད་ན་ནི་ཁྱད་པར་ཡོད་པར་འགྱུར་བའི་ཕྱིར་རོ། །དེས་ན་ཁྱད་པར་དབྱེར་མེད་
པའི་མྱང་འདས་གང་ཡིན་དེ་ནི་ཆོས་ཅན། དེ་བཞིན་ཉིད་ཡིན་ཏེ། གཉིས་སུ་དབྱེར་མེད་པའི་
ཕྱིར་དེ་ནི་ཆོས་ཉིད་ཀྱི་མཚན་ཉིད་ཕྱིན་ཅི་མ་ལོག་པ་ཡང་དག་པ་དང་མ་ལུས་པར་བསྟན་པ་
ཡིན་ནོ། །
གསུམ་པ་མེད་སྣང་གྲུབ་པའི་འཐད་པ་ནི། སྔར་བསྟན་པའི་ཆོས་ཀྱི་མཚན་ཉིད་
བརྟགས་པ་ལྟར་གཉིས་སུ་མེད་ཀྱང་གཉིས་སུ་སྣང་བ་དེ་ཆོས་ཅན། འཁྲུལ་པ་ཙམ་ཡིན་ཏེ།
སྣང་བ་ལྟར་མེད་པའི་གཟུང་འཛིན་གཉིས་སུ་སྣང་བའི་ཕྱིར་ཞེས་ངེས་པར་རྟོགས་པར་བྱའོ།།
དེས་ན་དེ་ཆོས་ཅན། ཀུན་ནས་ཉོན་མོངས་པའི་རྒྱུ་ཡང་ཡིན་ཏེ། དེ་ལ་གཟུང་འཛིན་དུ་མངོན་
པར་ཞེན་པ་ལས་ཚེ་ཕྱི་མ་ལ་ཉོན་མོངས། ལས། ཚེའི་ཀུན་ཉོན་གསུམ་འབྱུང་བའི་ཕྱིར་མེད་
པ་སྣང་བའང་ཇི་ལྟ་བུ་ཞེ་ན། དཔེར་ན། སྒྱུ་མར་བྱས་པའི་གླང་པོ་ཆེ་དང་ལ་སོགས་པས་ཆོ་
འཕྲུལ་སོགས་ཇི་ལྟར་སྣང་བ་ལྟར་མེད་པ་སྣང་བས་འཁྲུལ་པ་བཞིན་དུ་ཡང་དག་མ་ཡིན་
ཀུན་ཏུ་རྟོག་པ་ཡང་ཆོས་ཅན། འཁྲུལ་པ་ཡིན་ཏེ། གཉིས་སུ་མེད་བཞིན་དུ་སྣང་བའི་ཕྱིར་དང་
ཡང་འཁྲུལ་པ་ཙམ་ཡིན་ཏེ། བདག་མེད་གཉིས་དོན་ལ་ཡོད་པ་ཡང་མི་སྣང་བའི་ཕྱིར་རོ།
ཁྱབ་པ་ཡོད། མཐོ་ཡོར་ལ་མིར་འཛིན་དག་ལ་མེད་པའི་ཕྱིར་མིའི་རྣམ་པ་སྣང་བ་དང་ཡོད་
པའི་མཐོའི་རྣམ་པ་མི་སྣང་བ་ལ་འཁྲུལ་པའོ་ཞེས་དེ་ལྟར་འཇིག་རྟེན་ན་རྣམ་པར་བཞག་པ་
མཐོང་བའི་ཕྱིར་རོ། །ཅི་སྟེ་མེད་པ་དང་སྣང་བ་གཉིས་ལས་གང་རུང་ཞིག་མེད་པར་ཅིའི་ཕྱིར་
མི་འདོད་ཅེ་ན། མེད་པ་གཉིས་དང་གཉིས་སུ་སྣང་བ་དག་ལས་གང་རུང་ཞིག་མེད་པ་མིན་
-
，
- 29 -



-
-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་གཉིས་ཀ་མེད་པ་ཁོ་ནར་གྱུར་ནས་གཉིས་སུ་སྣང་བར་མི་འགྱུར་བ་ན་ནི་ཀུན་རྟོག་དེ་
ཆོས་ཅན། འཁྲུལ་པར་མི་འགྱུར། གཉིས་སུ་སྣང་བ་མེད་པའི་ཤེས་པ་ཡིན་པའི་ཕྱིར། ཁྱབ་
པ་ཡོད། གཉིས་སུ་སྣང་བ་མེད་པའི་ཤེས་པ་ནི་གཉིས་མེད་པ་ལ་མ་འཁྲུལ་བ་ཡིན་པའི་ཕྱིར།
འདོད་ན། ཤེས་བྱ་ཆོས་ཅན། ཡང་དག་པའི་ཡེ་ཤེས་ལ་འཁྲུལ་པ་ཡང་མེད་པར་ཐལ། ཡང་
དག་མིན་རྟོག་འཁྲུལ་པ་ཙམ་མེད་པའི་ཕྱིར། ཁྱབ་པ་ཡོད། མ་འཁྲུལ་བ་ནི་འཁྲུལ་པ་སྔོན་དུ་
འགྲོ་བ་ཅན་ཡིན་པའི་ཕྱིར། གཞན་ཡང་ཤེས་བྱ་ཆོས་ཅན། ཀུན་ནས་ཉོན་མོངས་པ་མེད་
པར་ཐལ། འཁྲུལ་པ་མེད་པའི་ཕྱིར། ཁྱབ་པ་ཡོད། ཀུན་ཉོན་དེ་ནི་འཁྲུལ་པའི་རྒྱུ་ཅན་ཡིན་
པའི་ཕྱིར། འདོད་ན་རྣམ་པར་བྱང་བ་ཡང་ཡོད་པ་མི་འཐད་པར་ཐལ། ཀུན་ཉོན་མེད་པའི་
ཕྱིར། ཁྱབ་པ་ཡོད། རྣམ་བྱང་ནི་ཀུན་ཉོན་སྔོན་དུ་འགྲོ་བ་ཅན་ཡིན་པའི་ཕྱིར། འདོད་ན།
ཉོན་མོངས་སྤངས་པ་དང་རྣམ་བྱང་མྱང་འདས་ཐོབ་པའི་དོན་དུ་ལམ་ལ་འབད་པ་མེད་པར་
ཐལ། ཀུན་ཉོན་རྣམ་བྱང་གཉིས་ཀ་མེད་པའི་ཕྱིར་རོ། །འདོད་ན་མངོན་སུམ་དང་འགལ་ལོ།།
འོན་ཏེ་གཉིས་སུ་སྣང་བ་ཁོ་ནར་འགྱུར་གྱི། གཉིས་མེད་པར་མ་གྱུར་ན་ཀུན་རྟོག་ཆོས་ཅན།
གཉིས་སུ་འཁྲུལ་པར་མི་འགྱུར། གཉིས་སུ་སྣང་བ་དེ་གཉིས་ཀྱི་བདག་ཉིད་དུ་དོན་ལ་ཡོད་
པའི་ཕྱིར། ཁྱབ་པ་ཡོད། སྣང་བ་དེ་དེའི་བདག་ཉིད་དུ་ཡོད་ན་མ་འཁྲུལ་བའི་ཕྱིར་རོ། །
འདོད་ན་སྔ་མ་བཞིན་དུ་མ་འཁྲུལ་བ་དང་ཀུན་ཉོན་དང་རྣམ་བྱང་མི་འཐད་པས་སྐྱེས་བུས
ལམ་ལ་འབད་པ་དོན་མེད་པར་འགྱུར་བའི་ཕྱིར་རིགས་པ་དང་འགལ་ལོ། །འཇིག་རྟེན་ན་
ཡང་མིའི་རྣམ་པ་མེད་པའི་མཐོ་ཡོར་ལ་མཐོ་ཡོར་དུ་འཛིན་པ་དང༌། མིའི་རྣམ་པའི་བདག་
ཉིད་དུ་ཡོད་པའི་མིར་སྣང་བ་ལ་འཁྲུལ་པ་དང་མ་འཁྲུལ་བར་མིང་འདོགས་པའི་ཕྱིར་རོ། །
གཉིས་པ་གཅིག་དང་ཐ་དད་མིན་ཚུལ་ནི། མཚན་ཉིད་དེ་ལྟར་ཡིན་ན་དེ་དག་གཅིག་གམ་ཐ་
དད་སྙམ་ན། ཆོས་དང་ཆོས་ཉིད་གཉིས་པོ་དག་ནི་ཆོས་ཅན། དོན་དམ་པར་དབྱེར་མེད་ཀྱི་
-30 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་བླ་མ་དམ་པའི་འགྲེལ་པ་བཞུགས། ༼༡
གཅིག་ཉིད་མ་ཡིན་ཏེ། དོན་དམ་པར་ཁྱད་པར་དབྱེར་ཡོད་པའི་ཕྱིར་ཏེ། དོན་དམ་པར་མེད་
པ་དང་། དོན་དམ་པར་ཡོད་པ་དག་ཡིན་པའི་ཕྱིར། དེ་ཆོས་ཅན། དོན་དམ་སོ་སོ་ཐ་དད་པར་
གྲུབ་པ་ཉིད་མ་ཡིན་ཏེ། དོན་དམ་པར་ཁྱད་པར་ཐ་དད་པ་གྲུབ་པ་མེད་པའི་ཕྱིར་ཏེ། ཆོས་
ཉིད་སྟོང་པ་དེ་ཆོས་ཅན། དོན་དམ་པར་ཆོས་ཅན་དང་ཁྱད་པར་ལ་ཁྱད་པར་ཐ་དད་པ་གྲུབ་
པ་མེད་དེ། དོན་དམ་པར་ཆོས་ཅན་མེད་པ་ཙམ་གྱིས་རབ་ཏུ་ཕྱེ་བའི་ཕྱིར་ཏེ། གཟུང་འཛིན་
ལ་སོགས་པའི་ཁྱད་པར་ཐ་དད་དུ་དབྱེར་མེད་པའི་ཕྱིར་རོ། །
གསུམ་པ་ལ་གསུམ། ཆོས། ཆོས་ཉིད། གནས་གྱུར་ལ་འཇུག་པ་བླ་མེད་དོ། །དང་
པོ་ལ་གཉིས་ཀྱི། དང་པོ་མདོར་བསྟན་པ་ནི། དེ་དག་ཐ་དད་མེད་ན་ཆོས་དེ་ལ་ཇི་ལྟར་འཇུག་
པར་བྱ། ཇི་ལྟར་ན་ལེགས་པར་འཇུག་པར་བྱེད་པར་འགྱུར་ཞེ་ན། འཆད་པར་འགྱུར་བའི་
དོན་རྣམ་པ་དྲུག་གིས་ཆོས་ལ་འཇུག་པ་སླ་སྟེ་གོང་ན་མེད་པ་ཡིན་ཏེ། མཚན་ཉིད་དང་གྲུབ་པ་
དང་གཅིག་ཉིད་མ་ཡིན་ཞིང་སོ་སོ་བ་ཉིད་མ་ཡིན་པ་དང་འཁོར་བའི་གནས་དང་ཐུན་མོང་མ་
ཡིན་པ་དང་། གཟུང་བ་དང་འཛིན་པ་སྣང་བ་མེད་པ་མི་རྟོག་པ་ལ་འཇུག་པས་སོ། །
གཉིས་པ་རྒྱས་བཤད་ལ་གསུམ་གྱི། དང་པོ་གསུམ་མདོར་བསྟན་ལྟར་བཤད་པ་
ནི༑ འཇུག་པ་དྲུག་པོ་དེ་དག་ལས་འདིས་ཆོས་སུ་མཚོན་པའི་མཚན་ཉིད་ནི་གཟུང་འཛིན་
གཉིས་དང་བརྗོད་བྱ་རྗོད་བྱེད་དུ་ སྣང་ བའི་རྟེན་ཡང་ དག་ མ་ཡིན་པའི་ཀུན་རྟོག་དང་
གཉིས་སུ་མེད་པ་དང་གཉིས་སུ་སྣང་བ་དག་ལས་གང་རུང་ཞིག་མེད་ན་འཁྲུལ་མ་འཁྲུལ་
ཀུན་ཉོན་རྣམ་བྱང་མི་འཐད་པའི་ཉེས་པར་འགྱུར་བས་མེད་སྣང་གཉིས་ཀ་ཁས་བླངས་ལ་
འབྲས་བུ་དང་བཅས་པར་གྲུབ་པ་དང༌། ཆོས་ཆོས་ཉིད་དོན་དམ་པར་ཡོད་པ་མེད་པའི་ཁྱད་
པར་ཡོད་པས་གཅིག་ཉིད་མ་ཡིན་ཞིང་དོན་དམ་པར་ཆོས་ཅན་མ་གྲུབ་པས་ཆོས་ཉིད་དང་སོ་
སོ་བ་ཉིད་དུ་མ་གྲུབ་པ་མ་ཡིན་པ་སྟེ། དོན་གསུམ་པོ་འདི་ཉིད་ནི་མདོར་བསྟན་པ་ཇི་ལྟ་བ་
-3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་དུ་རིག་པར་བྱ་བ་ཡིན་ནོ། །དེ་ཡང་གཟུ་དགའ་རྡོར་གྱི་འགྱུར་དུ་གསུམ་པོ་འདི་རྣམས་
ནི་ཇི་ལྟར་མདོར་བསྟན་པ་བཞིན་རིག་པར་བྱའོ། །ཞེས་དང༌། འདིའི་གཞུང་ཚིགས་བཅད་
མར། ཇི་ལྟར་མདོར་བསྟན་བཞིན་དུའོ། །ཞེས་པས་སོ། །
གཉིས་པ་འཁོར་བའི་གནས་ཀྱི་དབྱེ་བ་བཤད་པ་ལ་གཉིས་ལས། དང་པོ་བསྟན་
པ་ནི། སེམས་ཅན་གང་ཞིག་སྐྱེ་འཆིའི་རྒྱུན་གྱིས་ཡང་དང་ཡང་དུ་འཁོར་བ་དང་སྣོད་ཀྱི་
འཇིག་རྟེན་གང་དུ་གནས་པ་དེ་ནི་ཆོས་ཅན་གྱི་གནས་པ་ཞེས་བྱ་སྟེ། དེ་ཡང་གང་ལ་བརྟེན་པ་
སེམས་ཅན་གྱི་ཁམས་དང༌། དེའི་རྟེན་གྱི་དངོས་པོ་འཇིག་ཅིང་རབ་ཏུ་འཇིག་པའི་འཇིག་རྟེན་
གྱི་ཁམས་སོ། །
གཉིས་པ་བཤད་པ་ལ་གཉིས་ལས། དང་པོ་ཐུན་མོང་གི་གནས་ནི་གཉིས་པོ་དེ་ལ་
འཇིག་རྟེན་གྱི་ཁམས་ནི་སེམས་ཅན་ཀུན་གྱི་ཐུན་མོང་བ་ལྟ་བུའི་གནས་སུ་རྣམ་པར་རིག་
པར་བྱ་སྟེ། རྒྱུད་སོ་སོའི་སེམས་ཅན་ཐམས་ཅད་ལ་སྣོད་ཀྱི་འཇིག་རྟེན་དུ་སྣང་བའི་རྣམ་པ་
ཤེས་པ་མཚུངས་པར་སྐྱེ་བའི་ཕྱིར། དེ་ལས་གཞན་གང་འཁོར་བ་སེམས་ཅན་གྱི་ཁམས་ཀྱང་
གཉིས་ཏེ། ཐུན་མོང་དང་ཐུན་མོང་མ་ཡིན་པའོ། །དང་པོ་ནི། སེམས་ཅན་གྱི་སྐྱེ་བ་དང་མཐོང་
ཐོས་བྱེ་བྲག་ཕྱེད་པ་རྣམ་པར་ཤེས་པའི་ཐ་སྙད་དང༌། དུསཁའི་གཉེན་པོ་ཕན་པ་དང༌། ལུས་
སེམས་ལ་གནོད་པའི་དུས་ཁ་དང་། བཟོ་དང༌། སྒྱུ་རྩལ་དང་། ཐོས་པ་དང་། ཡིད་གཞུངས་པ་
ལ་སོགས་པའི་ལུས་སེམས་ཀྱི་ཡོན་ཏན་དང༌། དབང་པོ་མ་ཚང་བ་དང་ཆགས་ཁྲོ་ལ་སོགས་
པ་ལུས་སེམས་ཀྱི་སྐྱོན་སེམས་ཅན་གྱི་རྒྱུད་སོ་སོ་ལ་ཡོད་པ་རྣམས་ནི་སེམས་ཅན་གྱི་ཁམས་
ཐུན་མོང་ཞེས་བྱ་སྟེ། ཕན་ཚུན་དེ་དང་དེར་སྣང་བའི་ཤེས་པ་བསྐྱེད་པ་ལ་བདག་པོའི་རྐྱེན་
བྱེད་པ་ཉིད་ཀྱི་སྒོ་ནས་ཕན་ཚུན་དེར་སྣང་བའི་ཤེས་པའི་རྒྱུར་གྱུར་པ་ཡིན་པའི་ཕྱིར། འདིར་
ཕན་ཚུན་ཡིན་པའི་ཕྱིར། ཞེས་པས་ཐུན་མོང་བར་གྲུབ་བཞིན་དུ་བདག་པོ་ཞེས་སྨོས་པས་ནི་
-3 2 -



|
གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་བླ་མ་དམ་པའི་འགྲེལ་པ་བཞུགས། ༼༡
དམིགས་རྐྱེན་མིན་པ་བསལ་ལོ། །
གཉིས་པ་ཐུན་མོང་མ་ཡིན་པའི་གནས་ནི། ལུས་དང་བཅས་པའི་མིང་གཟུགས་སུ་
སྣང་བའི་རྣམ་རིག་གི་བག་ཆགས་ཀྱི་གནས་ཀུན་གཞི་དང་ཡུལ་རྣམ་པར་རིག་པ་འཇུག་ཤེས་
དྲུག་དང་། དགེ་མི་དགེ་ལུང་མ་བསྟན་གྱི་ལས་ཚོར་བ་བདེ་སྡུག་བཏང་སྙོམས་གསུམ་དང་
མའི་མངལ་དུ་ཉིང་མཚམས་སྦྱོར་བའི་འཆི་འཕོ་བ་དང། ལས་ཀྱི་བག་ཆགས་ཀྱི་བྱེ་བྲག་གིས་
འགྲོ་བ་ཐ་དད་པར་ལུས་མི་འདྲ་བར་སྐྱེ་བ་དང་། འཁོར་བར་ལས་ཉོན་གྱིས་བཅིངས་པ་དང་།
དེ་ལས་གྲོལ་བ་ཐེག་པ་གསུམ་གྱི་མྱང་འདས་རྣམས་ཀྱིས་ནི་སེམས་ཅན་གྱི་ཁམས་ཐུན་མོང་
མིན་པ་ཞེས་བརྗོད་དེ། གནས་དང་གནས་རིག་ནི་ལུས་ཅན་མིན་ཞིང་སོ་སོ་རང་གི་རིག་བྱ་
མིན་པའི་ཕྱིར་དང་། ལས་ཚོར་བ་འཆི་འཕོ་སྐྱེ་བ་བཅིངས་གྲོལ་རྣམས་ཀྱང་སེམས་ཅན་གྱི་
ཁམས་ཐུན་མོང་མ་ཡིན་པ་ཞེས་བྱ་སྟེ། སོ་སོའི་རྒྱུད་ལ་ཕན་ཚུན་དེ་དང་དེར་སྣང་བའི་ཤེས་
པས་བདག་རྐྱེན་བྱེད་པའི་སྒོ་ནས་སོ་སོའི་རྒྱུད་ལ་ལས་དང་ཚོར་བ་ལོག་པ་དེ་དང་དེར་སྣང་
བའི་ཤེས་པས་བསྐྱེད་པའི་རྒྱུ་མ་ཡིན་པའི་ཕྱིར། གལ་ཏེ་ལུས་ངག་གི་ལས་ཀྱི་རྣམ་རིག་དག་
ནི་སོ་སོའི་རྒྱུད་ལ་དེར་སྣང་གི་ཤེས་པ་བསྐྱེད་པའི་བདག་པོའི་རྒྱུ་ཡིན་ཡང་སེམས་ཅན་གྱི་
ཁམས་ཐུན་མོང་བར་ཅིའི་ཕྱིར་མ་བསྡུས་ཤེ་ན། ལུས་ངག་གི་རྣམ་རིག་ཐུན་མོང་བའི་ཐ་སྙད་
ཀྱིས་བསྡུས་ཀྱང་ལུས་ངག་གི་ལས་ཀྱི་རྣམ་རིག་ནི་སེམས་ཅན་ཐམས་ཅད་ལ་ཐུན་མོང་བ་
མིན་ལ། ཐུན་མོང་མིན་པ་འཇོག་པའི་སྐབས་འདིར་ནི་ཀུན་སློང་དགེ་མི་དགེ་གང་གིས་དེའི་
འབྲས་བུ་ལུས་ངག་གི་ལས་དགེ་མི་དགེ་ཉིད་དུ་རིག་པར་བྱེད་པའི་ཀུན་སློང་སེམས་པའི་
ལས་ཀྱི་དབང་དུ་བྱས་ཏེ་ཐུན་མོང་མ་ཡིན་པར་བསྟན་པ་ཡིན་ནོ། །དེའི་རྒྱུ་མཚན་ཡང་ལུས་
ངག་གི་ལས་དགེ་མི་དགེའི་རྣམ་རིག་དེའང་ཆོས་ཅན། སེམས་ཅན་ཐམས་ཅད་ལ་ཐུན་མོང་
དུ་སྣང་བ་ཉིད་མ་ཡིན་ཏེ། རྒྱུད་སོ་སོ་ལ་དེར་སྣང་བའི་རྣམ་རིག་སྐྱེ་བའི་རྒྱུ་མ་ཡིན་པའི་ཕྱིར་
-33 -



，
1
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རོ༑ ༑གསུམ་པ་ལ་གཉིས་སྣང་མེད་པ་ལ་འཇུག་པ་ནི་གཟུང་འཛིན་དུ་སྣང་བ་མེད་པར་
རྟོགས་པ་ནི་གཟུང་བར་སྣང་བ་མེད་པར་རྟོགས་པ་ལ་རག་ལས་པའི་ཕྱིར། ཐོག་མར་གཟུང་
བ་སྣང་བ་མེད་པར་སྒྲུབ་པ་ནི་སྣོད་ཀྱི་འཇིག་རྟེན་ལོག་པ་ཕྱི་རོལ་གྱི་གཟུང་བ་ཐུན་མོང་བར་
སྣང་བ་འཛིན་པའི་རྣམ་པར་རིག་པ་ཆོས་ཅན། དེ་ལ་སྣོད་ཀྱི་རྣམ་པར་སྣང་བའི་རྣམ་ཤེས་
ལས་ཕྱི་རོལ་དུ་གྱུར་པའི་གཟུང་བ་དོན་གཞན་མེད་དེ། སྣོད་ཀྱི་རྣམ་པར་སྣང་བའི་རྣམ་ཤེས་
རང་གི་བདག་ཉིད་དུ་གྱུར་པ་ལས་སྐྱེ་བ་དེའི་ཕྱིར་དང༌། སྣོད་ཀྱི་རྣམ་པར་སྣང་བའི་ཆོས་ཅན།
རྒྱུད་སོ་སོ་ལ་རང་གི་རྣམ་པར་སྣང་བའི་རྣམ་རིག་བསྐྱེད་པར་བྱེད་དེ། རྒྱུད་ཐམས་ཅད་ཀྱི་
ཐུན་མོང་དུ་སྣང་བ་ཡིན་པའི་ཕྱིར། དེས་ན་དེ་ཆོས་ཅན། ཕྱི་རོལ་གྱི་དོན་དུ་བདེན་པ་མ་ཡིན་
ཏེ༑ རྒྱུད་གཅིག་ལ་སྣང་བ་གང་ཡིན་པ་དེ་རྒྱུད་གཞན་གྱི་ཡུལ་དུ་མི་འགྱུར་བའི་ཕྱིར། འདིས་
ནི་སེམས་ཅན་གྱི་ཁམས་ཐུན་མོང་བའི་གཟུང་བའི་རྣམ་པར་སྣང་བ་ཡང་ཐུན་མོང་གི་གཟུང་
དོན་ཡིན་པ་བསལ་བ་ཡིན་ནོ། །ཐུན་མོང་བ་ལས་གཅིག་ཤོས་ཐུན་མོང་མ་ཡིན་པའི་གཟུང་
བའི་རྣམ་པར་རིག་པའི་དོན། གཞན་སེམས་དང་ལ་སོགས་པས་སེམས་བྱུང་དེ་ནི་ཆོས་ཅན།
ཏིང་ངེ་འཛིན་ལ་མཉམ་པར་མ་བཞག་པ་དང་མཉམ་པར་བཞག་པའི་འཛིན་པའི་རྣམ་པར་
རིག་པ་གཉིས་ཀ་ལ་ཡང་ཕན་ཚུན་ཡུལ་དུ་འགྱུར་བ་མ་ཡིན་ཏེ། དེ་གཉིས་ཀའི་ཡུལ་མ་ཡིན་
པའི་ཕྱིར་ཏེ། མཉམ་པར་མ་བཞག་པའི་འཛིན་པའི་རྣམ་རིག་ཆོས་ཅན། གཞན་གྱི་སེམས་
སེམས་བྱུང་དེའི་དངོས་ཡུལ་མ་ཡིན་ཏེ། དེ་ལ་ནི་རང་གི་རྣམ་པར་རྟོག་པ་ལ་སྣང་བའི་གཟུང་
རྣམ་རང་གི་བདག་ཉིད་དུ་གྱུར་པ་ཡུལ་དུ་བྱེད་པའི་ཕྱིར་དང་། དེ་ལས་གཅིག་ཤོས་མཉམ་
པར་བཞག་པའི་གནས་སྐབས་ཀྱིས་གཞན་གྱི་སེམས་སེམས་བྱུང་གི་རྣམ་པར་རིག་པ་ཤེས་
པ་ཆོས་ཅན། དེའི་ཡུལ་དེ་དང་གཞན་གྱི་སེམས་སེམས་བྱུང་མ་ཡིན་ཏེ། དེ་ལ་ཡང་ཏིང་ངེ་
འཛིན་གྱི་སྤྱོད་ཡུལ་གྱི་རྣམ་པ་ལ་གཞན་གྱི་སེམས་སེམས་བྱུང་དེའི་གཟུགས་བརྙན་དུ་སྣང་
-3 4 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་བླ་མ་དམ་པའི་འགྲེལ་པ་བཞུགས། ༡
བའི་གཟུང་བའི་རྣམ་པ་རང་གི་བདག་ཉིད་དུ་གྱུར་པ་ཉིད་སྣང་བའི་ཕྱིར་རོ། །དེ་ན་འཇིག་
རྟེན་པའི་རྣམ་པར་ཤེས་པ་ཆོས་ཅན། རང་ལས་ཕྱི་རོལ་དུ་གྱུར་པའི་དོན་མེད་དེ། རང་གི་
བདག་ཉིད་ཡུལ་དུ་སྣང་བ་དེའི་ཕྱིར། དེས་ན་རང་ལ་གཟུང་བར་སྣང་བ་རང་ལས་དོན་
གཞན་ཕྱི་རོལ་དུ་བདེན་པ་མེད་དེ། རང་ལས་ཕྱི་རོལ་དུ་གྱུར་པའི་དོན་མེད་པའི་ཕྱིར་རོ། །
དེས་ན་རྣམ་ཤེས་ཆོས་ཅན། འཛིན་པར་སྣང་བ་ཡང་སྣང་བ་ལྟར་མེད་དེ། གཟུང་བར་སྣང་བ་
དེ་སྣང་བ་ལྟར་མེད་པར་གྲུབ་པའི་ཕྱིར་ནའོ། ཁྱབ་པ་ཡོད་དེ། གཟུང་བ་མེད་ན་འཛིན་པ་
མེད་པའི་ཕྱིར་རོ། །གཟུང་འཛིན་གཉིས་མེད་པ་དེ་ལས་ཀྱང་གཟུང་བ་དང་འཛིན་པར་སྣང་
བ་མེད་པ་ལ་འཇུག་པ་རིམ་གྱིས་གྲུབ་པ་ཡིན་ཏེ། ཡོད་པའི་དེ་བཞིན་ཉིད་མི་ཤེས་ལ་མེད་
པའི་གཟུང་འཛིན་གཉིས་སུ་སྣང་བའི་ཕྱིན་ཅི་ལོག་རྣམ་པ་གཉིས་པོ་ཆོས་ཅན། སྣང་བ་ལྟར་
གཟུང་འཛིན་ཡང་དག་པ་མ་ཡིན་ཏེ། དེའི་རྒྱུ་ནི་ཐོག་མ་མེད་པའི་དུས་ཉིད་ནས་གཉིས་སུ་
འཁྲུལ་པའི་མ་རིག་པའི་ཀུན་ནས་ལྡང་བ་སྟེ། བག་ཆགས་ཡིན་པར་སྒྲུབ་པའི་ཕྱིར། དེས་ན་
དེ་ཆོས་ཅན། སྣང་བ་ལྟར་གྲུབ་པ་མེད་དེ། སྣང་བ་ལྟར་ཡང་དག་པ་མ་ཡིན་པའི་ཕྱིར།
གཞན་ཡང་། ཤེས་པ་ཆོས་ཅན། གཟུང་འཛིན་ལྟར་དོན་དུ་སྣང་བ་མེད་དེ། གཟུང་འཛིན་
གཉིས་ཡོངས་སུ་མ་གྲུབ་པར་རབ་ཏུ་གྲུབ་པའི་ཕྱིར་ཏེ། དངོས་པོ་གཅིག་ལ་ཡང་འགལ་བའི་
རྣམ་པར་ཤེས་པ་དུ་མ་སྐྱེ་བར་མཐོང་བའི་ཕྱིར་ཏེ། དཔེར་ན་སྟག་གི་ལག་པ་མེད་ཀྱང་སྟག་
འོངས་སོ་ཞེས་ཐོས་པ་ན་དཔའ་བོ་དང་སྡར་མ་ལག་པ་རྒོལ་འདོད་པ་དང་འཇིགས་པ་སྐྱེ་བ་
ལྟ་བུའོ། །དེ་ལྟར་ཡོངས་སུ་ཤེས་པ་དེ་ནི་གཉིས་མེད་ཀྱི་ཆོས་ལ་འཇུག་པ་བླ་ན་མེད་པ་ཞེས་
བྱའོ། །
གཉིས་པ་ཆོས་ཉིད་ལ་འཇུག་པ་བླ་ན་མེད་པ་ལ་གཉིས་ལས། དང་པོ་མདོར་
བསྟན་པ་ནི། ཆོས་ལ་འཇུག་པའི་འོག་ཏུ་ཆོས་ཉིད་ལ་འཇུག་པ་བསྟན་པར་བྱ་བ་ཡིན་ཏེ།
-3
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ཅན་ཁོང་དུ་ཆུད་ནས་དེའི་ཆོས་ཉིད་ཅི་ཞེས་ཚོལ་བའི་ཕྱིར་དང་། ཆོས་ཅན་དང་ཆོས་ཉིད་
གཉིས་ལ་རགས་ཕྲ་དང་དམན་པ་དང་མཆོག་གི་རིམ་པ་ཡོད་པས་སོ། །འཇུག་པ་དེ་ཇི་ལྟར་
ཞེ་ན། འཆད་པར་འགྱུར་བ་རྣམ་པ་དྲུག་གིས་ཆོས་ཉིད་ལ་འཇུག་པ་བླ་ན་མེད་པར་འགྱུར་བ་
ཡིན་ཏེ། གང་ལ་འཇུག་པའི་ཡུལ་མཚན་ཉིད་དང་། གང་ལ་བརྟེན་ནས་ཆོས་ཉིད་ལ་འཇུག་
པའི་རྒྱུའི་རྟེན་ནམ་གནས་དང་། གང་གིས་ཆོས་ཉིད་རྟོགས་པའི་ཐབས་ངེས་པར་རྟོག་པའམ་
བྱེད་པ་དང༌། གང་གིས་ཆོས་ཉིད་མངོན་སུམ་དུ་བྱེད་པ་རེག་པ་དང་། མངོན་དུ་བྱས་པའི་
ལམ་དེ་རྗེས་སུ་དྲན་པ་དང༌། ཆོས་ཉིད་དེའི་བདག་ཉིད་དུ་ཐམས་ཅད་ཉེ་བར་སོན་པ་མཐར་
ཕྱིན་ལམ་ལ་འཇུག་པས་སོ། །
གཉིས་པ་བཤད་པ་ལ་དྲུག་ལས། ཆོས་ཉིད་ལ་འཇུག་པ་དྲུག་པོ་དེ་ལ་ཆོས་ཉིད་ཀྱི་
མཚན་ཉིད་ནི་སྔར་མདོར་བསྟན་པ་ཇི་ལྟ་བ་བཞིན་དུ་གཉིས་སུ་མེད་ཅིང་བརྗོད་དུ་མེད་པའི་
དེ་བཞིན་ཉིད་ཡིན་ནོ། །གཉིས་པ། གཞི་གནས་ནི། དེ་བཞིན་ཉིད་དེའི་རྟེན་ནམ་གནས་ནི་
གཟུགས་སོགས་ཀུན་ནས་ཉོན་མོངས་པའི་ཆོས་ཐམས་ཅད་རྣམ་བྱང་དུ་རྟོགས་པའི་མདོ་སྡེ་
དབྱངས་བསྙད་ལུང་བསྟན་ཚིགས་བཅད་ཆེ་བརྗོད་གླིང་གཞི་རྟོགས་བརྗོད་དེ་ལྟར་བྱུང་བ་སྐྱེ་
རབས་གཏན་ལ་ཕབ་པ་རྨད་དུ་བྱུང་པའི་སྡེ་སྟེ་གསུང་རབ་ཡན་ལག་བཅུ་གཉིས་སུ་རྟོགས་
པའི་སྡེ་ཐམས་ཅད་དོ། །གསུམ་པ་ངེས་འབྱེད་ནི། དྲུག་པོ་དེ་ལ་བདེན་པ་རྣམས་ལ་འདི་ནི་
སྡུག་བསྔལ་ལོ་ཞེས་སོགས་སུ་རྣམ་པར་འབྱེད་ཅིང་ཐེ་ཚོམ་སྤོང་བ་ཡི་འཕགས་ལམ་གྱི་ཆ་
མཐོང་ལམ་གྱི་ཕྱོགས་གཅིག་དུཉཁ་ལ་ཆོས་ཤེས་འདྲེན་པར་བྱེད་པའི་ངེས་པར་འབྱེད་པའམ་
རྟོགས་པ་ནི་དམིགས་པ་ཐེག་པ་ཆེན་པོའི་མདོ་ལ་བརྟེན་ནས་ཐོས་བསམ་སྒོམ་པའི་ཤེས་རབ་
ཀྱིས་རབ་ཏུ་ཕྱེ་བའི་དྲོད་རྩེ་མོ་བཟོད་པ་ཆོས་མཆོག་གི་གནས་སྐབས་ཐམས་ཅད་དེ། དེས་དེ་
བཞིན་ཉིད་མངོན་དུ་མ་བྱས་ཀྱང་མོས་པས་ངེས་པར་འབྱེད་ཅིང་གཏན་ལ་འབེབས་པའི་ཕྱིར་
，
-
-
-3 6 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་བླ་མ་དམ་པའི་འགྲེལ་པ་བཞུགས། ༼༡
རོ༑ ༑
བཞི་པ་རེག་པ་ནི། དྲུག་པོ་དེ་ལས་དེ་བཞིན་དེ་ལ་རེག་པ་ནི་མཐོང་བའི་ལམ་གྱི་
ཡེ་ཤེས་ཀྱིས་དེ་བཞིན་སོ་སོར་རེག་པ་སྟེ། མཐོང་ལམ་ལ་མཐོང་ལམ་གྱི་རྗེས་སུ་སྐྱེས་པའི་
རྗེས་ཐོབ་ཡེ་ཤེས་ཀྱི་བདག་གིས་ཆོས་ཉིད་འདི་ལྟར་རྟོགས་སོ་ཞེས་ཡོངས་སུ་གཅོད་པའི་
ཡང་དག་པའི་ལྟ་བ་ཐོབ་ཅིང་ཉམས་སུ་མྱོང་བར་བྱེད་པ་ཡིན་པའི་ཕྱིར། ཉམས་སུ་མྱོང་བ་
ཡང་ཇི་ལྟ་བུ་ཞེ་ན། མཐོང་བའི་ལམ་གྱིས་མངོན་སུམ་དུ་དེ་ཁོ་ན་མཐོང་བ་ཉིད་ཀྱི་ཚུལ་དུ་
མཐོང་སྤང་གི་དྲི་མ་དང་བྲལ་བར་གནས་གྱུར་པའི་དེ་བཞིན་ཉིད་མངོན་སུམ་དུ་བྱེད་པའི་སྒོ་
ནས་ཡང་དག་པའི་ལྟ་བ་ཐོབ་པ་སྟེ་རྟོགས་ཤིང་ཉམས་སུ་མྱོང་བར་བྱེད་པའོ། །རེག་པ་མཐོང་
ལམ་གྱི་དེ་མ་ཐག་ཏུ་སྒོམ་ལམ་རྗེས་སུ་དྲན་པ་བྱུང་པས། ལྔ་པ་རྗེས་དྲན་ནི། འཇུག་པ་དྲུག་
གི་རྗེས་སུ་དྲན་པ་ནི་ཇི་ལྟར་དེ་བཞིན་ཉིད་ལ་སྒོམ་སྤང་གི་དྲི་མ་ལྷག་མ་དྲུངས་ནས་དབྱུང་
བའི་དོན་དུ་ཡུལ་མཐོང་ལམ་གྱིས་ཇི་ལྟར་མཐོང་ཟིན་པ་ཉིད་ཡང་དང་ཡང་དུ་གོམས་པར་
བྱེད་པའི་སྒོམ་པའི་ལམ་བྱང་ཆུབ་ཟད་མི་སྐྱེ་ཤེས་པའི་ཕྱོགས་དང་མཐུན་པ་ཉིད་ཀྱིས་བསྡུས་
པའི་འཕགས་ལམ་ཡན་ལག་བརྒྱད་པོ་ཐམས་ཅད་དེ་མཐོང་ལམ་གྱིས་རྟོགས་ཟིན་པའི་ཆོས་
ཉིད་དེ་ཡོངས་སུ་གཅོད་ཅིང་རྗེས་སུ་དྲན་པའི་ཚུལ་གྱིས་ཡང་དང་ཡང་དུ་མངོན་སུམ་དུ་བྱེད་
པའི་ཕྱིར་རོ། །རྗེས་སུ་དྲན་པའི་དེ་མ་ཐག་ཏུ་དེའི་བདག་ཉིད་དུ་ཉེ་བར་སོན་པ་འབྱུང་བས།
དྲུག་པ་ཉེར་སོན་ནི། སྒོམ་ལམ་གྱི་དྲི་མ་ལྷག་མ་ཐམས་ཅད་སྤངས་པས་དེ་བཞིན་སྤང་བྱའི་དྲི་
མ་མེད་པར་གྱུར་པ་ན་མཐར་ཕྱིན་གྱི་ལམ་གྱིས་ཆོས་ཅན་གྱི་རྣམ་པ་ཐམས་ཅད་དེ་བཞིན་ཉིད་
ཙམ་དུ་ཡུལ་དུ་སྣང་བས་ཏེ་མཐར་ཕྱིན་ལམ་གྱི་ཚེ། གཉིས་སྣང་གི་དྲི་མ་ཐམས་ཅད་བྲལ་
བས་དྲི་མ་མེད་པའི་དེ་བཞིན་ཉིད་ཙམ་དུ་གྱུར་པའི་ཕྱིར། ངེས་ན་དེ་ཙམ་ཡུལ་དུ་བྱེད་པས།
ཆོས་ཅན་ཐམས་ཅད་དེ་བཞིན་ཉིད་དེའི་བདག་ཉིད་དུ་ཉེ་བར་སོན་པ་ཞེས་བྱའོ། །དེས་ན་
-37 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སངས་རྒྱས་ལ་ནི་ཆོས་ཅན་སྣ་ཚོགས་སུ་མི་སྣང་གི །དེ་བཞིན་ཙམ་དུ་སྣང་བས་རྗེས་ཐོབ་
ཙམ་ཡོད་ཀྱང་དག་པ་འཇིག་རྟེན་པའི་ཡེ་ཤེས་ཀྱང་མེད་དེ། བཅོམ་ལྡན་འདས་ནི་འཁྲུལ་པ་
སྤངས་པའི་ཕྱིར་དང་། དག་པ་འཇིག་རྟེན་པའི་ཡེ་ཤེས་ནི། དེའི་བདག་ཉིད་དུ་ཉེ་བར་སོན་
པ༑ དེའང་གནས་ཡོངས་སུ་གྱུར་པའི་དྲི་བྲལ་གྱི་ཆོས་ཉིད་དེའི་བདག་ཉིད་ཡིན་པའི་ཕྱིར།
ཅི་སྟེ་མཐོང་ལམ་ལ་སོགས་པའི་གནས་སྐབས་ན་ཡང་ཡོངས་གྲུབ་མེད་ན་ཅིའི་ཕྱིར། འདིར་
དྲི་མེད་དེ་བཞིན་ཉིད་ལ་ཡོངས་གྲུབ་ཏུ་བསྟན་ཅེ་ན། དེའི་བདག་ཉིད་དུ་སོན་པ་དེ་དྲི་མ་མ་
ལུས་པར་སྤངས་པའི་དེ་བཞིན་ཉིད་ལ་བཞག་པར་བསྟན་པའི་ཕྱིར་དུ་ཡོངས་སུ་གྲུབ་པ་ཞེས་
སྨོས་སོ། །
གསུམ་པ་གནས་གྱུར་ལ་འཇུག་པ་བླ་མེད་ལ་གཉིས་ལས། དང་པོ་བསྟན་པ་ནི།
གནས་གྱུར་དེ་ལ་ཇི་ལྟར་འཇུག་པར་བྱ་ཞིང་། ཇི་ལྟར་ན་གནས་གྱུར་དེ་ལ་ཞུགས་པ་དེ་བླ་ན་
མེད་པར་འགྱུར་ཞེ་ན། འཆད་པར་འགྱུར་བ་རྣམ་པ་བཅུས་གནས་ཡོངས་སུ་གྱུར་པ་ལ་
འཇུག་པ་ནི་བླ་ན་མེད་པ་ཡིན་ཏེ། བཅུ་ནི་གནས་གྱུར་གྱི་རང་བཞིན་ཏེ་མཚན་ཉིད་དང་།
གནས་གྱུར་གྱི་དངོས་པོ་སྟེ་རྫས་ལ་འཇུག་པ་དང། གང་ཟག་སུའི་ཡུལ་དུ་རྟོགས་པ་དང༌།
ཞིང་དང་སྐུ་གསུམ་བརྙེས་པའི་ཁྱད་པར་དང༌། དགོས་པ་གསུམ་ཡོངས་སུ་གྲུབ་པའི་ཁྱད་
པར་དང་། གནས་གྱུར་གྱི་གནས་རྟེན་མི་རྟོག་ཡེ་ཤེས་དང་ཚུལ་བཞིན་ཡིད་ལ་བྱེད་པ་སྦྱོར་
ལམ་དང་། གནས་གྱུར་ལ་འཇུག་པའི་སྦྱོར་བ་ལམ་ལྔ་དང་། གནས་ཡོངས་སུ་གྱུར་པའི་ཉེས་
དམིགས་དང་། གནས་གྱུར་ཡོད་པའི་ཕན་ཡོན་བཞི་བསྟན་པ་ལ་འཇུག་པས་སོ། །
གཉིས་པ་བཤད་པ་ལ་བཅུ་ལས། དང་པོ་མཚན་ཉིད་ལ་འཇུག་པ་ནི། གནས་གྱུར་
ལ་འཇུག་པ་བཅུ་པོ་དེ་ལ་དང་པོ་གནས་གྱུར་པའི་རང་བཞིན་ལ་འཇུག་པ་ནི་དེ་བཞིན་ཉིད་
གློ་བུར་གྱི་དྲི་མ་མེད་པར་གྱུར་པ་ནི་གནས་གྱུར་པའི་རང་བཞིན་ཏེ། གློ་བུར་གྱི་དྲི་མ་སྒྲིབ་
-3
8 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་བླ་མ་དམ་པའི་འགྲེལ་པ་བཞུགས། ༼༡
གཉིས་མི་སྣང་བའི་ཕྱིར་དང་། གློ་བུར་དྲི་བྲལ་གྱི་དོན་ཙམ་དུ་སྣང་བའི་ཕྱིར། ཤེས་པ་གང་
གིས་དེ་བཞིན་ཉིད་དྲི་མ་དང་བྲལ་བ་དེ་ལྟར་ཡོངས་སུ་ཤེས་པ་དེ་ནི་རང་བཞིན་ལ་འཇུག་པ་
བླ་ན་མེད་པ་ཞེས་བརྗོད་དོ། ། །
གཉིས་པ་དངོས་པོ་ལ་འཇུག་པ་ནི། བཅུ་པོ་དེ་ལ་གནས་གྱུར་གྱི་དངོས་པོ་འཇུག་
པ་ནི། སྔར་བཤད་པའི་གནས་ཐུན་མོང་བ་སྣོད་ཀྱི་འཇིག་རྟེན་གྱི་རྣམ་པར་རིག་པ་སྟེ་སྣང་
བའི་དེ་བཞིན་ཉིད་དྲི་བྲལ་དུ་ཡོངས་སུ་གྱུར་པ་དང་། མདོ་སྡེའི་ཆོས་གསུང་རབ་ཡན་ལག་
བཅུ་གཉིས་ཀྱི་དབྱིངས་ཀྱི་དེ་བཞིན་ཉིད་དྲི་བྲལ་དུ་གནས་ཡོངས་སུ་གྱུར་པ་དང་། སྔར་
བཤད་པའི་ཐུན་མོང་མ་ཡིན་པའི་གནས་སེམས་ཅན་གྱི་ཁམས་ཀྱི་དེ་བཞིན་ཉིད་དྲི་བྲལ་དུ་
ཡོངས་སུ་གྱུར་པ་སྟེ། དེ་ལྟར་ན་དེ་བཞིན་རྣམ་པ་གསུམ་དྲི་བྲལ་དུ་ཡོངས་སུ་གྱུར་པ་དེ་ནི་
གནས་ཡོངས་སུ་གྱུར་པའི་དངོས་པོ་སྟེ། གནས་གྱུར་གསུམ་པོ་དེ་དག་ཀྱང་རྒྱུ་ཆོས་ཅན།
སྣོད་དང་ཆོས་དང་སེམས་ཅན་གྱི་ཁམས་གསུམ་གྱི་རྗེས་སུ་སོང་བའི་དེ་བཞིན་ཉིད་གསུམ་
ཡོད་པའི་དབྱེ་བ་ལས་ཀྱང་གསུམ་དུ་བཞག་ལ། དེ་བཞིན་ཉིད་གསུམ་པོ་དེ་གནས་གྱུར་པའི་
འབྲས་བུ་ཤེས་བྱའི་རྣམ་པ་ཐམས་ཅད་ནམ་མཁའི་དཀྱིལ་ལྟར་མངོན་སུམ་དུ་སྣང་བའི་ཡེ་
ཤེས་ཆོས་ཀྱི་སྐུ་དང་ཟབ་ཅིང་རྒྱ་ཆེ་བའི་ཐེག་ཆེན་བྱང་སེམས་ལ་སྟོན་པའི་ལོངས་སྐུ་དང་།
ཆོ་འཕྲུལ་སྣ་ཚོགས་ཡང་དག་པར་སྟོན་པའི་སྤྲུལ་སྐུ་སྟེ་འབྲས་བུ་སྐུ་གསུམ་དུ་གནས་གྱུར་
པའི་ཁྱད་པར་གྱིས་ཀྱང་གནས་གྱུར་ལ་གསུམ་དུ་ཕྱེའོ། །
གསུམ་པ་གང་ཟག་ལ་འཇུག་པ་ནི། གནས་གྱུར་གསུམ་པོ་དེ་ལ། གང་ཟག་གང་
གིས་འཇུག་ཅིང་ཡུལ་དུ་བྱེད་ཅེ་ན། གནས་གྱུར་གསུམ་པོ་དེའི་དང་པོ་སྣོད་དང་། མདོ་སྡེའི་
ཆོས་ཀྱི་དེ་བཞིན་ཉིད་ཡོངས་སུ་གྱུར་པ་ཆོས་ཀྱི་དེ་བཞིན་ཉིད་ཡོངས་སུ་གྱུར་པ་ཆོས་ལོངས་
གཉིས་ནི་སངས་རྒྱས་དང་བྱང་ཆུབ་སེམས་དཔའ་རྣམས་ཉིད་དེ་ཁོ་ནའི་ཡུལ་ཡིན་གྱི། གཞན་
-3 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉན་རང་ལ་སོགས་པའི་ཡུལ་མིན་ཏེ། རྒྱལ་བ་རྒྱལ་སྲས་ཀྱི་ཡུལ་ཐུན་མོང་མ་ཡིན་པ་ཡིན་
པའི་ཕྱིར། གནས་གྱུར་གསུམ་གྱི་ཕྱི་མ་སེམས་ཅན་གྱི་ཁམས་དེ་བཞིན་ཉིད་གནས་གྱུར་པའི་
རང་བཞིན་གྱི་འབྱོར་པའི་ནི་ཉན་ཐོས་དང་རང་སངས་རྒྱས་རྣམས་དང་། ཡང་གི་སྒྲས་བསྡུས་
པ་སངས་རྒྱས་དང་བྱང་ཆུབ་སེམས་དཔའི་ཡང་ཡུལ་ཡིན་ཏེ། དེ་ཐམས་ཅད་ལ་ཐུན་མོང་དུ་
སྣང་བ་ཡིན་པའི་ཕྱིར་རོ། །
བཞི་པ་ཁྱད་པར་ལ་འཇུག་པ་ནི། ཉན་རང་གི་ཚོགས་གཉིས་ཀྱི་འབྱོར་པ་ལས་
ཁྱད་པར་དུ་འཕགས་པའི་གནས་གྱུར་པའི་རང་བཞིན་གྱི་འབྱོར་པའི་ཁྱད་པར་ལ་འཇུག་པ་
ནི་སྒོ་ལྔའི་རྣམ་ཤེས་ཡུལ་གཟུགས་སོགས་ལྔ་དང་བཅས་པའི་དེ་བཞིན་ཉིད་དྲི་བྲལ་དུ་གནས་
གྱུར་པས། རང་ཇི་ལྟར་འདོད་པ་བཞིན་དུ་ལོངས་སྤྱོད་ཅིང་གཞན་ལ་སྟོན་པར་ནུས་པའི་
བེ་ཌཱུརྱའི་རང་བཞིན་ལ་སོགས་པ་ཞིང་ཁམས་ཡོངས་སུ་དག་པའི་ཁྱད་པར་ཐོབ་པའོ། །ཅི་
ཉན་ཐོས་ལ་སོགས་ལ་མེད་ཅེ་ན། ཞིང་དག་པ་འདི་སངས་རྒྱས་དང་བྱང་ཆུབ་སེམས་དཔའ་
རྣམས་ཁོ་ན་ལ་སྣང་གི །ཉན་རང་ལ་མི་སྣང་སྟེ། ཉན་རང་ལ་ནི་ཞིང་ཁམས་དེ་མཐོ་དམན་
ཅན་ལ་སོགས་པ་མ་དག་པའི་རྣམ་པར་སྣང་བའི་ཕྱིར་རོ། །གཞན་ཡང་གནས་གྱུར་པ་ལས་
ཆོས་ཀྱི་སྐུ་ཐོབ་པའི་མཐུ་ལས་ཤེས་བྱའི་རྣམ་པ་ཐམས་ཅད་བརྗོད་དུ་མེད་པ་མངོན་དུ་གྱུར་
པའི་སྟོན་པ་སྟེ་མཐོང་བ་བརྙེས་པའི་ཁྱད་པར་དང་། ལོངས་སྤྱོད་རྫོགས་པའི་སྐུ་ཐོབ་པའི་
མཐུས་ཐེག་ཆེན་གྱི་ཆོས་ཟབ་ཅིང་རྒྱ་ཆེ་བ་རྣམ་པ་སྣ་ཚོགས་སྒོ་དུ་མ་ནས་ཚད་མེད་པར་སྟོན་
པའམ་འདོམས་པའི་ཁྱད་པར་བརྙེས་པ་དང༌། མཆོག་དང་མཆོག་མིན་གྱི་སྤྲུལ་པའི་སྐུ་ཐོབ་
པའི་མཐུ་ལས་སེམས་ཅན་ཀུན་གྱི་བྱ་བ་བསྒྲུབ་པའི་རྟེན་ཤེས་བྱ་ཀུན་ལ་ཐོགས་པ་མེད་པའི་
མངོན་ཤེས་ལ་སོགས་པའི་ཡོན་ཏན་བསམ་གྱིས་མི་ཁྱབ་པ་ལ་དབང་འབྱོར་པ་ཉིད་ཐོབ་པའི་
ཁྱད་པར་ལས་གནས་གྱུར་ཏེ། ཉན་རང་ལས་ཁྱད་པར་འཕགས་སོ། །
-4(O -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་བླ་མ་དམ་པའི་འགྲེལ་པ་བཞུགས། [༡
ལྔ་པ་དགོས་པ་ལ་འཇུག་པ་ནི། གནས་གྱུར་གྱི་དགོས་པ་ལ་འཇུག་པ་ནི། བྱང་
ཆུབ་སེམས་དཔའ་རྣམས་ཀྱི་གནས་གྱུར་དེ་དགོས་པའི་ཁྱད་པར་གསུམ་གྱིས་ཉན་རང་ལས་
ཁྱད་པར་དུ་འཕགས་ཏེ། ཁྱད་པར་གསུམ་ནི། སེམས་ཅན་ཀུན་གྱི་དོན་དུ་བླ་ན་མེད་པའི་
བྱང་ཆུབ་ཏུ་སྨོན་ལམ་བཏབ་པས་སྔོན་གྱི་སྨོན་ལམ་གྱི་ཁྱད་པར་ལས་དང་། ཟབ་རྒྱས་ཀྱི་
ཐེག་ཆེན་སྟོན་པའི་མདོ་སྡེ་ལ་དམིགས་པས་འདྲེས་པ་སྤྱིའི་མཚན་ཉིད་བདག་མེད་པ་དང༌།
མ་འདྲེས་པ་རང་གི་མཚན་ཉིད་ཅན་གྱི་ཆོས་ཅན་ཐམས་ཅད་དང་། དེའི་ཆོས་ཉིད་དེ་བཞིན་
ཉིད་ལ་དམིགས་པའི་ཁྱད་པར་ལ་ས་བཅུ་པ་རྣམས་སུ་མཐོང་སྤང་དང་སྒོམ་སྤང་གིས་བསྡུས་
པའི་སྒྲིབ་པ་ཐམས་ཅད་སྤངས་པའི་དོན་དུ་གཉེན་པོ་ལམ་སྒོམ་པ་ལ་སྦྱོར་བའི་སྦྱོར་བའི་ཁྱད་
པར་ལས། ཉན་རང་གི་མངོན་རྟོགས་ལས་ཁྱད་པར་དུ་འཕགས་ཏེ། ཉན་རང་ལ་ནི་ཁྱད་
པར་གསུམ་པོ་དེ་མེད་དེ། རང་དོན་དུ་རང་གི་བྱང་ཆུབ་ལ་སྨོན་པ་དང་ཉན་ཐོས་ཀྱི་སྡེ་སྣོད་ལ་
དམིགས་པ་དང་ཉོན་སྒྲིབ་ཙམ་སྤངས་པའི་དོན་དུ་གང་ཟག་གི་བདག་མེད་དང་
། གཟུང་བ་
རང་བཞིན་མེད་པ་སྒོམ་པ་ལ་སྦྱོར་བ་ཙམ་ལས་མེད་པའི་ཕྱིར་རོ། ། །
དྲུག་པ་དེའི་གནས་ལ་འཇུག་པ་ལ་གཉིས་ཀྱི་བསྟན་པ་ནི། གནས་གྱུར་དེ་ཐོབ་
པའི་རྟེན་ནི་མི་རྟོག་ཡེ་ཤེས་ཡིན་ཏེ། དེ་ལ་བརྟེན་ནས་གནས་དེ་ལ་འཇུག་པ་ཇི་ལྟ་བུ་ཞེ་ན།
རྣམ་རྟོག་ཉེ་བར་ཞི་བའི་རྣམ་པར་མི་རྟོག་པའི་ཡེ་ཤེས་ལ་འཇུག་པ་རྣམ་པ་དྲུག་གིས་འཇུག་
པར་བྱེད་དེ། འཇུག་པ་དྲུག་ནི་དམིགས་པ་ཐེག་ཆེན་ལ་རྣམ་པ་བཞིས་འཇུག་པ་དང༌།
འགལ་རྐྱེན་རྟོག་པའི་མཚན་མ་བཞི་སྤང་བ་ལ་འཇུག་པ་དང་། དེ་གཉིས་ཀྱི་སྒོ་ནས་མི་རྟོག་
ཡེ་ཤེས་ལ་ཡང་དག་པར་སྦྱོར་བ་བཞིས་འཇུག་པ་དང་། རྣམ་པ་གསུམ་གྱི་སྒོ་ནས་མི་རྟོག་ཡེ་
ཤེས་ཀྱི་རང་གི་མཚན་ཉིད་ལ་འཇུག་པ་དང༌། མི་རྟོག་པ་དེའི་འབྲས་བུ་ཕན་ཡོན་ལ་འཇུག་
པ་རྣམ་པ་བཞི་དང་། གཉེན་པོ་མཚན་ཉིད་ཁྱད་པར་ལས་ཡོངས་སུ་ཤེས་པ་ལ་འཇུག་པའོ། །
-4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་བཤད་པ་ལ་དྲུག་ལས། དང་པོ་དམིགས་པ་ལ་འཇུག་པ་ནི། དྲུག་པ་དེ་
རྣམས་ ལ་བཞིས་དམིགས་པ་ལ་འཇུག་པ་སྟེ། ཇི་ལྟར་ན་ཐོག་མར་ཡེ་ཤེས་དེ་སྐྱེ་བའི་
དམིགས་པ་དགེ་བའི་བཤེས་གཉེན་ལ་སོགས་པས་བསྟན་པ། ཕྱིན་ཅི་མ་ལོག་པར་ཐོས་ཤིང་
འཛིན་པ་དང་། དེ་ལས་ཐེག་ཆེན་ལ་མོས་པ་རྙེད་པ་དང་། དེ་མ་ཐག་ཏུ་ངེས་པ་དང་། དེ་ལ་
བརྟེན་ནས་བསྐལ་པ་གྲངས་མེད་གཅིག་ཏུ་ཚོགས་གཉིས་ཡོངས་སུ་རྫོགས་པར་བྱེད་པ་སྟེ།
རྣམ་པ་བཞིས་མི་རྟོག་ཡེ་ཤེས་དེའི་དམིགས་པ་ལ་འཇུག་པའི་རྐྱེན་མཐའ་དག་བསྟན་པ་ཡིན་
ཏེ༑ བཞི་པོ་དེ་གང་རུང་ཞིག་མེད་ན་མི་རྟོག་ཡེ་ཤེས་དེ་མི་སྐྱེ་བའི་ཕྱིར་རོ། །གཉིས་པ་མཚན་
མ་སྤངས་པ་ལ་འཇུག་པ་ནི། རྣམ་པ་བཞིས་མི་རྟོག་ཡེ་ཤེས་ཀྱི་མི་མཐུན་ཕྱོགས་མཚན་མ་
སྤངས་པ་ལ་འཇུག་པ་ཡིན་ཏེ། ཇི་ལྟར་ན་ཆགས་སོགས་མི་རྟོག་ཡེ་ཤེས་ཀྱི་མི་མཐུན་པའི་
ཕྱོགས་ཀྱི་མཚན་མ་དང་། མི་སྡུག་པ་ལ་སོགས་པ་གཉེན་པོའི་མཚན་མ་དང་། འདི་ནི་དེ་
བཞིན་ཉིད་དོ། །ཞེས་ཡིད་ལ་བྱེད་པའི་འབད་རྩོལ་དེ་བཞིན་ཉིད་ཀྱི་མཚན་མ་དང་། ས་བཅུ་
རྣམས་སུ་གཉེན་པོ་བསྒོམས་པས་ཐོབ་པའི་འབྲས་བུ་དེ་དང་དེའི་ཡོན་ཏན་ལ་མངོན་རྟགས་
སུ་འཛིན་པ་ས་དང་པོ་ནས་བཅུ་པའི་བར་ཐོབ་པ་ལ་སྤྱོད་པ་ལ་སོགས་པ་རྟོག་པའི་མཚན་མ་
སྤངས་པ་ལགས་སོ། །མཚན་མ་དེ་དག་ཇི་ལྟར་སྤོང་ཞེ་ན། དཀོན་མཆོག་སྤྲིན་ལས། དེ་དེ་
ལྟར་སྐྱོན་ལ་མཁས་པས་སྤྲོས་པ་ཐམས་ཅད་དང་བྲལ་བར་བྱ་བའི་ཕྱིར་སྟོང་པ་ཉིད་སྒོམ་པ་
ལ་རྣམ་འབྱོར་དུ་བྱེད་དོ། །དེས་སྟོང་པ་ཉིད་ལ་སྒོམ་པ་མང་བས་གནས་གང་དང་གང་དག་ལ་
སེམས་འཇུག་ཅིང་སེམས་མངོན་པར་དགའ་བའི་གནས་དེ་དང་དེ་དག་ལ་རང་བཞིན་ཡོངས་
སུ་བཙལ་ན་སྟོང་པར་རྟོགས་སོ། །སེམས་གང་ཡིན་པ་དེའང་ཡོངས་སུ་བརྟགས་ན་སྟོང་པར་
རྟོགས་སོ། །སེམས་གང་ཡོངས་སུ་བརྟགས་པ་དེའང་ཡོངས་སུ་བཙལ་ན་སྟོང་པར་རྟོགས་སོ།།
དེ་དེ་ལྟར་རྟོགས་པས་མཚན་མ་མེད་པ་ལ་རྣལ་འབྱོར་དུ་བྱེད་དོ་ཞེས་སོ། །བཞི་པོ་འདིས་ནི་
- - -
，
-4 2 -
བ



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་བླ་མ་དམ་པའི་འགྲེལ་པ་བཞུགས། ༡
གོ་རིམ་ཇི་ལྟ་བ་བཞིན་དུ་རགས་པ་དང་འབྲིང་དང་ཕྲ་མོ་དང་རིང་དུ་རྗེས་སུ་འབྲེལ་བའི་
མཚན་མ་སྤངས་པ་རྣམས་བརྗོད་པ་ཡིན་ནོ། །ཇི་ལྟར་ཞེ་ན། མི་མཐུན་ཕྱོགས་ཀྱི་མཚན་མ་
ཆགས་སོགས་ནི་ལུས་སེམས་ལས་སུ་མི་རུང་བའི་མཚན་ཉིད་ཅན་གྱི་གནས་ངན་ལེན་གྱི་རྒྱུ་
ཡིན་པའི་ཕྱིར་དང༌། རྟོགས་སླ་བའི་ཕྱིར་རགས་པ་ཡིན་ལ། གཉེན་པོའི་མཚན་མ་ནི་འབྲིང་
ཡིན་ཏེ། མི་མཐུན་ཕྱོགས་ཀྱི་མཚན་མའི་གཉེན་པོ་ཡིན་པའི་ཕྱིར། དེ་བཞིན་ཉིད་ཀྱི་མཚན་
མ་ནི་ཕྲ་བ་ཡིན་ཏེ། དེ་ལས་གཞན་པའི་མཚན་མ་ཐམས་ཅད་ཀྱི་གཉེན་པོ་ཡིན་པས་སྤང་བྱའི་
མཚན་མར་རྟོགས་དཀའ་བའི་ཕྱིར། རྟོགས་པའི་མཚན་མ་ནི་དུས་ཡུན་རིང་དུ་རྗེས་སུ་འབྲེལ་
བ་ཡིན་ཏེ། གཟུང་འཛིན་གཉིས་ཀྱི་མཚན་མ་མེད་པའི་མི་རྟོག་ཡེ་ཤེས་བསྒོམ་པའི་འབྲས་བུ་
ཡིན་པའི་ཕྱིར་རོ། ། །
གསུམ་པ་སྦྱོར་བ་ལ་འཇུག་པ་ནི་མི་རྟོག་ཡེ་ཤེས་ལ་ཕྱིན་ཅི་མ་ལོག་པར་ཡང་དག་
སྦྱར་བའི་སྦྱོར་བ་ལ་འཇུག་པ་ནི་རྣམ་པ་བཞི་སྟེ། ཇི་ལྟར་ན་རྨི་ལམ་ན་དོན་དུ་སྣང་བ་བཞིན་
རྣམ་རིག་ཙམ་འདི་ཉིད་དོན་དུ་ཞེན་ པའི་བག་ཆགས་ ཡོངས་ སུ་སྨིན་པའི་དབང་ གིས་
གཟུགས་སོགས་སུ་སྣང་གི །གཟུགས་སོགས་ཕྱི་རོལ་ན་གྲུབ་པ་ནི་མེད་དོ་ཞེས་ཁོང་དུ་
ཆུད་པ་དང་། དེ་ལས་གཟུང་བ་དེ་མི་དམིགས་པའི་མིང་རྣམ་རིག་ཙམ་དུ་ཆོས་ཐམས་ཅད་
ཁོང་དུ་ཆུད་པའི་བཟོད་པ་དང་། གཟུང་བར་དམིགས་པ་མེད་པས་དེ་འཛིན་པའི་རྣམ་རིག་
ཙམ་ཡང་མི་དམིགས་པར་རྟོགས་པའི་སྦྱོར་བ་འཇིག་རྟེན་ཆོས་མཆོག་དང་། དེའི་འོག་ཏུ་
བསྒོམ་པའི་སྟོབས་ཀྱིས་གཟུང་འཛིན་གཉིས་མི་དམིགས་པ་དེ་བཞིན་ཉིད་གཉིས་སུ་རྟོགས་
པ་དང་བྲལ་བའི་མི་རྟོག་ཡེ་ཤེས་ཀྱིས་དམིགས་པའི་སྦྱོར་བ་མཐོང་ལམ་ལས་མི་རྟོག་ཡེ་ཤེས་
ལ་སྦྱོར་བས་སོ། །
བཞི་པ་མཚན་ཉིད་ལ་འཇུག་པ་ལ་གཉིས་ཀྱི། དང་པོ་དབྱེ་བ་ནི། མི་རྟོག་ཡེ་ཤེས་
- 43 -



ར
-
，
，
་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་མཚན་ཉིད་ལ་འཇུག་པ་ནི་ཆོས་ཉིད་ལ་གནས་པ་མི་སྣང་བ། སྣང་བའི་ཚུལ་ཏེ་རྣམ་པ་
གསུམ་གྱིས་འཇུག་སྟེ། དེ་གསུམ་ནི་འོག་ཏུ་འཆད་དོ། །གཉིས་པ་སོ་སོར་བཤད་པ་ལ་
གསུམ་ལས། དང་པོ་གནས་པ་ནི། མི་རྟོག་ཡེ་ཤེས་དེ་ལ་ཆོས་ཉིད་གནས་པ་སྟེ་སྣང་བ་ལས་
ནི་མི་རྟོག་ཡེ་ཤེས་ཀྱི་མཚན་ཉིད་ལ་འཇུག་པ་ཡིན་ཏེ། གཟུང་འཛིན་གཉིས་སུ་མེད་ཅིང་དོན་
གྱི་ངོ་བོ་དང་ཁྱད་པར་དུ་བརྗོད་དུ་མེད་པའི་ཆོས་ཉིད་དེ་གནས་པ་སྟེ་དམིགས་པའི་ཕྱིར་རོ། །
གཉིས་པ་མི་སྣང་བ་ནི། ཡེ་ཤེས་དེ་ལ་ཆོས་ཅན་སྣ་ཚོགས་མི་སྣང་བ་ལས་ནི་དེའི་མཚན་ཉིད་
རྟོགས་པ་ཡིན་ཏེ། གཟུང་འཛིན་གཉིས་དང་ཇི་ལྟར་མིང་ཚིག་གིས་མངོན་པར་བརྗོད་པ་ལྟར་
ཀུན་བཏགས་དང༌། གཞན་དབང་དབང་པོ་དྲུག་དང་ཡུལ་དྲུག་དང་རྣམ་པར་རིག་པ་རྣམ་
ཤེས་ཚོགས་བརྒྱད་དང་ཕྱི་རོལ་གྱི་སྣོད་ཀྱི་འཇིག་རྟེན་གྱི་མཚན་མ་རྣམས་སྣང་བ་མེད་པར་
གྱུར་པ་དེ་ཉིད་མི་རྟོག་ཡེ་ཤེས་ཡིན་པའི་ཕྱིར། ཚུལ་དེ་ལྟར་ན་མི་སྣང་བ་ལས་དོན་གཞན་ཅི་
ཞིག་བསྟན་པར་འགྱུར་ཞེ་ན། ཀུན་བཏགས་དང་གཞན་དབང་མི་དམིགས་པ་དེ་ལྟར་བསྟན་
པ་འདིས་ནི་མི་རྟོག་ཡེ་ཤེས་དེ་ཆོས་ཅན། རྟག་ཏུ་མེད་པ་ཡིན་ཏེ། གཟུང་འཛིན་གཉིས་སུ་
བརྟག་ཅིང་དཔྱད་པར་མི་ནུས་པའི་ཕྱིར་དང་། བསྟན་དུ་མེད་པ་ཡིན་ཏེ། མངོན་པར་བརྗོད་
པ་མིང་ཚིག་གི་ངོ་བོ་དང་ཁྱད་པར་དུ་བསྟན་མི་ནུས་པའི་ཕྱིར། རྟེན་གང་ལ་ཡང་མི་གནས་པ་
ཡིན་ཏེ། མིག་གི་དབང་པོ་ལ་སོགས་པ་གང་ལ་ཡང་མི་བརྟེན་པའི་ཕྱིར། སྣང་བ་མེད་པ་ཡིན་
ཏེ༑ དེའི་ཡུལ་མེད་པའི་ཕྱིར་ཏེ། གཟུགས་སོགས་ཡུལ་རྣམས་སྣང་བ་མེད་པར་གྱུར་པའི་
ཕྱིར། རྣམ་རིག་རྣམ་ཤེས་ཚོགས་བརྒྱད་ཀྱི་བདག་ཉིད་དུ་མེད་པ་ཡིན་ཏེ། ཡུལ་རྣམ་པ་རིག་
པ་ཡིན་པའི་ཕྱིར། གནས་མེད་པ་ཞེས་བྱ་བ་ཡིན་ཏེ། གནས་ཀྱི་དངོས་པོ་སྣོད་ཀྱི་འཇིག་རྟེན་
དུ་སྣང་བ་མེད་པའི་ཕྱིར་རོ། །དེ་དག་གིས་རྣམ་པར་མི་རྟོག་པའི་ཡེ་ཤེས་ཀྱི་མཚན་ཉིད་རྣམ་
པར་མི་རྟོག་པར་འཇུག་པའི་གཟུངས་ཞེས་བྱ་བའི་མདོ་ལས་གསུངས་པ་ཇི་ལྟ་བ་བཞིན་རྒྱལ་
- 4
4 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་བླ་མ་དམ་པའི་འགྲེལ་པ་བཞུགས། ༼༡
བ་བྱམས་པས་བསྟན་བཅོས་འདི་བརྗོད་པ་ཡིན་ནོ། །ཇི་ལྟར་ན། རྣམ་པར་མི་རྟོག་པ་ནི།
གཟུགས་མེད་པ། བསྟན་དུ་མེད་པ། རྟེན་མེད་པ། སྣང་བ་མེད་པ། རྣམ་པར་རིག་པ་མ་ཡིན་
པ༑ གནས་མེད་པའོ་ཞེས་སོ། །
གསུམ་པ་སྣང་བ་ནི། མི་རྟོག་ཡེ་ཤེས་དེ་ལ་ཆོས་ཅན་ཐམས་ཅད་ཀྱི་ཆོས་ཉིད་ལ་
སྣང་བ་ལས་ནི་དེའི་ཆོས་ཉིད་དེ་ཁོང་དུ་ཆུད་ཅིང་རྟོགས་པར་བྱ་སྟེ། ཇི་ལྟར་ན་མི་རྟོག་ཡེ་
ཤེས་ཀྱི་ཆོས་ཅན་གཞན་དབང་ཐམས་ཅད་ནམ་མཁའི་དཀྱིལ་དང་མཉམ་པ་སྟེ་མཚུངས་པར་
མི་རྟོག་ཡེ་ཤེས་ཀྱི་དབྱིངས་དེ་སྣང་བའི་ཕྱིར་ཏེ། དེ་བཞིན་ཉིད་དེའི་ཡུལ་ཅན་གྱི་མཚན་མ་
ཐམས་ཅད་སྤངས་པའི་ཕྱིར་དང་། དེའི་རྗེས་ལས་ཐོབ་པ་དག་པ་འཇིག་རྟེན་པའི་ཡེ་ཤེས་
ཀྱིས་ནི་གཞན་དབང་གི་འདུ་བྱེད་ཐམས་ཅད་སྒྱུ་མ་དང་རྨི་ལམ་ལ་སོགས་པ་ལྟ་བུར་སྣང་
བའི་ཕྱིར་ཏེ། མདོ་དེ་ཉིད་དུ། བྱང་ཆུབ་སེམས་དཔའ་ཆེན་པོ་རྣམ་པར་མི་རྟོག་པའི་དབྱིངས་
ལ་རབ་ཏུ་གནས་པས་ནི་ཤེས་བྱ་དང་ཁྱད་པར་མེད་པ། རྣམ་པར་མི་རྟོག་པའི་ཡེ་ཤེས་ཀྱིས་
ཆོས་ཐམས་ཅད་ནམ་མཁའི་དབྱིངས་དང་མཚུངས་པར་མཐོང་ངོ། །རྣམ་པར་མི་རྟོག་པའི་ཡེ་
ཤེས་ཐོབ་པའི་ཤེས་པས་ནི་ཆོས་ཐམས་ཅད་སྒྱུ་མ་དང༌། སྨིག་རྒྱུ་དང་རྨི་ལམ་དང་མིག་ཡོར་
དང༌། བྲག་ཆ་དང་གཟུགས་བརྙན་དང་ཆུ་ཟླ་དང་སྤྲུལ་པ་དང་མཚུངས་པར་མཐོང་ངོ་། །ཞེས་
པ་ལྟར་རོ། །
ལྔ་པ་ཕན་ཡོན་ལ་འཇུག་པ་ནི། མི་རྟོག་ཡེ་ཤེས་ཀྱི་འབྲས་བུ་ཕན་ཡོན་ལ་འཇུག་
པ་སྟེ། རྟོག་པ་ནི་རྣམ་པ་བཞིས་ཏེ། དེ་བཞིན་ཉིད་དེ་སྒྲིབ་གཉིས་ཀྱི་དྲི་མ་ཐམས་ཅད་དང་
བྲལ་བར་གནས་ཡོངས་སུ་གྱུར་པ་ཉིད་ཀྱིས་ཆོས་ཀྱི་སྐུ་ཡོངས་སུ་རྫོགས་པར་ཐོབ་པ་ཡིན་ཏེ།
ཉོན་ཡིད་གནས་གྱུར་ཏེ་རྣམ་པར་མི་རྟོག་པའི་ཡེ་ཤེས་ལ་དབང་ཐོབ་པས་སོ། །ཚོར་ཕུང་
གནས་གྱུར་པ་ལས་ཟག་བཅས་ཀྱི་བདེ་བ་སྤངས་པ་དང་གཏན་དུ་ཟག་མེད་ཀྱི་བདེ་བ་དེའི་
-4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བདག་ཉིད་དུ་གནས་པ་མཆོག་ཐོབ་པ་དང༌། ཤེས་བྱ་ཇི་ལྟ་བ་དང་ཇི་སྙེད་པ་མཐོང་བ་ལ་
དབང་འབྱོར་བ་ཉིད་ཐོབ་པ་དང་། གདུལ་བྱ་ལ་ཇི་ལྟར་འོས་པའི་ཆོས་བསྟན་པའི་སྒོ་དུ་མ་
འདོམས་པ་ལ་དབང་འབྱོར་བ་ཉིད་ཐོབ་པ་སྟེ། ཕན་ཡོན་རྣམ་པ་བཞི་པོ་དེ་ཐོབ་པའི་རྒྱུ་ཡིན་
པའི་ཕྱིར་ན། ཡེ་ཤེས་དེ་ནི་ཕན་ཡོན་རྣམ་པ་བཞི་དང་ལྡན་པར་མདོ་ལས་བརྗོད་དོ། །མདོ་དེ་
ཉིད་དུ། བདེ་བ་ཆེན་པོ་ལ་གནས་པ་ཤིན་ཏུ་རྒྱས་པའང་ཐོབ་བོ། །སེམས་ཕུན་སུམ་ཚོགས་
པ་ཤིན་ཏུ་རྒྱས་པའང་ཐོབ་བོ། །ཤེས་རབ་དང་ཡེ་ཤེས་ཆེ་ཞིང་ཤིན་ཏུ་རྒྱས་པའང་ཐོབ་བོ། །
བཤད་པ་ཆེན་པོ་ལ་དབང་བ་ཤིན་ཏུ་རྒྱས་པའང་ཐོབ་བོ། །
དྲུག་པ་ཡོངས་ཤེས་ལ་འཇུག་པ་ལ་གཉིས་ཀྱི། དང་པོ་བསྟན་པ་ནི། རྣམ་པར་མི་
རྟོག་པ་དེ་ཡོངས་སུ་ཤེས་པ་ལ་འཇུག་པ་ནི་རྣམ་པ་བཞི་སྟེ། མི་རྟོག་པ་དེ་མི་བདེན་པ་འཛིན་
པ་ལྔའི་གཉེན་པོར་ཡོངས་སུ་ཤེས་པ་དང་། མི་རྟོག་པ་གཞན་ལྔ་སྤངས་པའི་རང་གི་མཚན་
ཉིད་ཡོངས་སུ་ཤེས་པ་དང༌། མི་རྟོག་པ་དེ་ཉན་རང་ལས་ཁྱད་པར་ལྔས་ཁྱད་པར་དུ་འཕགས་
པ་ཡོངས་སུ་ཤེས་པ་དང་། མི་རྟོག་པ་དེས་བྱེད་ལས་ལྔ་བྱེད་པ་ཡོངས་སུ་ཤེས་པ་ལས་མི་
རྟོག་པ་ཤེས་པ་ལ་འཇུག་པས་སོ། །གཉིས་པ་བཤད་པ་ལ་བཞི་ལས། དང་པོ་གཉེན་པོ་ཤེས་
པ་ནི། ཡོངས་ཤེས་བཞི་པོ་དེ་ལ་མི་བདེན་པར་འཛིན་པ་ལྔའི་གཉེན་པོར་ཡོངས་སུ་ཤེས་པ་
ནི༑ གཟུགས་སོགས་ཕུང་ཁམས་སྐྱེ་མཆེད་ཀྱི་ཆོས་དོན་དམ་པར་མི་བདེན་པ་ལ་བདེན་པ་
ཞེས་པ་དང༌། ཀུན་ཉོན་དང་རྣམ་བྱང་གི་རྟེན་གང་ཟག་སོ་སྐྱེ་ནས་ཀུན་མཁྱེན་གྱི་བར་མི་
བདེན་པ་ལ་དོན་དམ་པར་ཞེན་པ་དང༌། ཆོས་རྣམས་དོན་དམ་པར་སྐྱེ་འགག་དང་བྲལ་བ་ལ་
དོན་དམ་པར་སྐྱེ་ཞིང་འགག་པར་ཞེན་པ་དང་། ཆོས་དང་ཆོས་ཉིད་ཐ་དད་དུ་མི་བདེན་པ་ལ་
སོ་སོ་ཐ་དད་པར་མངོན་པར་ཞེན་པ་དང་། ཆོས་དང་གང་ཟག་བཏགས་པར་ཡོད་པ་ལ་
བཏགས་པ་ཙམ་དུ་ཡང་མེད་ཅེས་སྐུར་པ་འདེབས་པ་སྟེ། དེ་དག་གི་གཉེན་པོར་ཡུམ་
མ 4 6 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་བླ་མ་དམ་པའི་འགྲེལ་པ་བཞུགས། ༡
དུ་གཟུགས་ཡང་དག་པར་རྗེས་སུ་མི་མཐོང་། ཚོར་བ་དང༌། འདུ་ཤེས་དང་། འདུ་བྱེད་དང་།
རྣམ་པར་ཤེས་པའི་བར་དུ་ཡང་དག་པར་རྗེས་སུ་མི་མཐོང་། ཞེས་དང་། ཡུམ་བར་མར།
སེམས་ཅན་ནི་འགའ་ཡང་མ་དམིགས། ཞེས་དང་། བྱང་ཆུབ་སེམས་དཔའ་གང་ཡིན་པ་དང་།
བྱང་ཆུབ་སེམས་དཔའི་མིང་གང་ཡིན་པ་འདི་ཐམས་ཅད་ནི་བཏགས་པའི་ཆོས་ཏེ། ཞེས་དང་།
ཆོས་སུ་བཏགས་པ་དེ་ཡང་མིང་གི་བརྡ་ཙམ་གྱིས་ཐ་སྙད་དུ་བཏགས་པ་མ་གཏོགས་པར་སྐྱེ་
བར་མེད་པ་འགག་པ་མེད་པའོ། །ཞེས་དང༌། སྟོང་པ་ཉིད་ལས་གཞན་ན་ཡང་ཆོས་མ་མཆིས་
ཏེ༑ ཆོས་ཉིད་སྟོང་པ་ཉིད་སྟོང་པ་ཉིད་ཆོས་སོ། །ཞེས་དང༌། བྱང་ཆུབ་སེམས་དཔའ་ཆེན་
པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པས་མིང་གི་བརྡ་དང་ལྡན་པའི་ཆོས་རྣམས་
བཏགས་པར་ཁོང་དུ་ཆུད་པར་བྱའོ། །ཞེས་སོ། །དེ་ལྟར་ན་མེད་པར་འཛིན་པ་རྣམ་པ་ལྔ་ཡི་
གཉེན་པོ་མི་རྟོག་ཡེ་ཤེས་ཡིན་པའི་ཕྱིར་རོ། །ཞེས་ཤེས་པ་གང་ཡིན་པ་ནི་གཉེན་པོ་ཡོངས་སུ་
ཤེས་པ་ཡིན་ནོ། ། །
གཉིས་པ་མཚན་ཉིད་ཤེས་པ་ནི། མི་རྟོག་ཡེ་ཤེས་དེའི་མཚན་ཉིད་མི་རྟོག་པ་རྣམ་
པ་ལྔའི་རང་བཞིན་ལས་གྲོལ་བར་ཡོངས་སུ་ཤེས་པ་ནི་ཡེ་ཤེས་དེ་རྣམ་རྟོག་ཡིད་ལ་མི་བྱེད་
པས་མི་རྟོག་པ་ཡིན་ཏེ། ཡིན་ན་བྱིས་པ་ཆུང་ངུ་དང་ཕྱུགས་ལ་སོགས་པའི་ཤེས་པའང་ཆོས་
ཅན། མི་རྟོག་ཡེ་ཤེས་སུ་ཐལ། དེའི་གནས་སྐབས་ན་རྟོག་པ་ཡིད་ལ་མི་བྱེད་པའི་ཕྱིར། ཡང་
རྟོག་དཔྱོད་ཀྱི་ས་ལས་ཡང་དག་པར་འདས་པས་ཀྱང་མི་རྟོག་པ་མ་ཡིན་ཏེ། ཡིན་ན་བསམ་
གཏན་གཉིས་པ་ནས་སྲིད་རྩེའི་བར་གྱི་སྙོམས་འཇུག་ལ་སྙོམས་པར་ཞུགས་པ་དང༌། ས་དེ་
དག་ཏུ་སྐྱེས་པའི་སོ་སྐྱེའི་ཤེས་པ་ཆོས་ཅན། མི་རྟོག་ཡེ་ཤེས་སུ་ཐལ། རྟོག་དཔྱོད་ཀྱི་ས་ལས་
འདས་པས་རྣམ་རྟོག་མེད་པའི་ཕྱིར། འོན་ཏེ་རྟོག་པ་ཉེ་བར་ཞི་བས་ཀྱང་མི་རྟོག་པ་མ་ཡིན་ཏེ།
ཡིན་ན་གཉིད་མཐུག་པོ་ལ་སོགས་པ་དང༌། སྨྱོ་བ་དང་བརྒྱལ་བ་རྣམས་ཀྱང་ཆོས་ཅན། མི་
་
-4 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོག་ཡེ་ཤེས་སུ་ཐལ། དེའི་ཚེ་རྟོག་པར་མི་བྱེད་པའི་ཕྱིར། འོན་ཏེ་རྟོག་པ་མི་བྱེད་པའི་ངོ་བོ་
ཉིད་ཀྱི་དོན་ཡིན་པས་ཀྱང་མི་རྟོག་པ་མ་ཡིན་ཏེ། ཡིན་ན་གཟུགས་ལ་སོགས་པའི་ཡུལ་ཡང་
ཆོས་ཅན། མི་རྟོག་ཡེ་ཤེས་སུ་ཐལ། རྟོག་པར་མི་བྱེད་པའི་ཕྱིར་ཏེ། ཡུལ་ལ་གཡོ་བ་མེད་
པའི་ཕྱིར། རྣམ་པར་མི་རྟོག་པ་ཉིད་དོ། །ཞེས་མངོན་རྟགས་སུ་བྱེད་པས་ཀྱང་མི་རྟོག་པ་མ་
ཡིན་ཏེ། དེ་ལྟར་ཡིད་ལ་བྱེད་བཞིན་པ་ཆོས་ཅན། མི་རྟོག་ཡེ་ཤེས་མི་སྐྱེ་བར་ཐལ། རྟོག་པ་
ཡིན་པའི་ཕྱིར་ཏེ། རྣམ་པར་མི་རྟོག་པའོ་ཞེས་རྣམ་པར་རྟོག་ཅིང་བརྗོད་པ་སྒྲ་ཡིད་ལ་བྱེད་པ་
ཡིན་པའི་ཕྱིར། དེ་བས་ན་མི་རྟོག་ཡེ་ཤེས་དེ་ཆོས་ཅན། མི་རྟོག་ཡེ་ཤེས་ཀྱི་རང་བཞིན་ཡིན་
ཏེ༑ གོང་དུ་བསྟན་པའི་རྟོག་པ་ཡིད་ལ་བྱེད་པ་ལ་སོགས་པའི་ཤེས་པ་ལྔ་པོ་འདི་སྤངས་པའི་
མི་རྟོག་ཡེ་ཤེས་རང་གི་མཚན་ཉིད་དེ་རང་བཞིན་ཡིན་པའི་ཕྱིར་རོ། །
གསུམ་པ་ཁྱད་པར་ཤེས་པ་ནི། རྒྱལ་བ་རྒྱལ་སྲས་མི་རྟོག་ཡེ་ཤེས་དེ་ཉན་རང་གི་
མི་རྟོག་ཡེ་ཤེས་ལས་ཁྱད་པར་རྣམ་པ་ལྔས་ཁྱད་པར་དུ་འཕགས་པ་ཡོངས་སུ་ཤེས་པར་བྱ་བ་
ནི་འདི་ལྟ་སྟེ། ཉན་རང་གི་མི་རྟོག་པ་ནི། འཁོར་འདས་ཀྱི་སྐྱོན་ཡོན་ལ་རྟོག་པས་རྟོག་བཅས་
ཀྱང་ཡིན་ལ། བདེན་བཞི་སྤྱིའི་མཚན་ཉིད། མི་རྟག་སྡུག་བསྔལ་སྟོང་པ་བདག་མེད་ཙམ་ལ་
དམིགས་ པ་ ཡང་ ཡིན་ལ། མྱང་འདས་སུ་ལྷུང་བས་མཐའ་ལ་གནས་པ་ཡང་ཡིན་ཞིང་།
གཟིངས་ལྟ་བུའི་མདོར། དགེ་སློང་དག་ཆོས་ཀྱི་རྣམ་གྲངས་གཟིངས་ལྟ་བུར་ཤེས་པ་རྣམས་
ཀྱང་སྤང་བར་བྱ་ན། ཆོས་མ་ཡིན་པ་རྣམས་ལྟ་སྨོས་ཀྱང་ཅི་དགོས། ཞེས་འབྱུང་བ་ལྟར་ཕུང་
པོ་ལྷག་མེད་ཀྱི་མྱང་འདས་སུ་རྒྱུན་ཆད་པས་གཏན་དུ་གནས་པ་མ་ཡིན་པ་དང་། དེའི་གོང་ན་
སངས་རྒྱས་ཀྱི་ཡེ་ཤེས་ཡོད་པའི་ཕྱིར་བླ་ན་ཡོད་པ་ཡང་ཡིན་ལ། སངས་རྒྱས་བྱང་སེམས་ཀྱི་
མི་རྟོག་ཡེ་ཤེས་དེ་ནི་དེ་ལྟ་མིན་ཏེ། འཁོར་འདས་ལ་སྐྱོན་དུ་རྣམ་པར་མི་རྟོག་པ་དང་། ཤེས་
བྱ་མཐའ་དག་གི་རང་སྤྱིའི་མཚན་ཉིད་ཇི་ལྟར་ཡོད་པ་བཞིན་ཡུལ་དུ་བྱེད་པས་ཉི་ཚེ་བ་མ་
- 48 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་བླ་མ་དམ་པའི་འགྲེལ་པ་བཞུགས། ༡
ཡིན་པ་ཉིད་དང་། མྱང་འདས་མི་ལེན་འཁོར་བ་མི་འདོར་བས་འཁོར་འདས་ཀྱི་མཐའ་ལ་མི་
གནས་པ་དང་། དེའི་རྟེན་ཆོས་སྐུ་རྟག་པས་ཕུང་པོ་ལྷག་མེད་ཀྱི་མྱ་ངན་ལས་འདའ་བ་ན་ཡང་
རྒྱུན་མི་ཆད་པས་གཏན་དུ་གནས་པ་ཉིད་དང་དེའི་གོང་ན་དེ་ལས་ཆེས་ཁྱད་པར་དུ་འཕགས་
པའི་ཡེ་ཤེས་མེད་པའི་ཕྱིར། བླ་ན་མེད་པ་ཉིད་དེ་ལྟར་ཁྱད་པར་རྣམ་པ་ལྔས་ཉན་རང་གི་མི་
རྟོག་པ་ལས་ཁྱད་པར་དུ་འཕགས་པའི་ཕྱིར་རོ། །
བཞི་པ་ལས་ཤེས་པ་ནི། ཡེ་ཤེས་དེའི་བྱེད་ལས་ཡོངས་སུ་ཤེས་པ་ཉིད་ནི་སྒྲིབ་
གཉིས་ཀྱི་སྔོན་དུ་རྒྱུའི་ཀུན་ནས་ལྡང་བ་བཅོམ་པས་རྣམ་པར་རྟོག་པ་མངོན་དུ་རྒྱུ་ལས་རིང་དུ་
བྱེད་པ་དང༌། ཆོས་ཉིད་ཇི་ལྟ་བ་དང་། ཆོས་ཅན་ཇི་སྙེད་པ་རྟོགས་པས་ཕྱིན་ཅི་མ་ལོག་ཅིང་།
གཏན་དུ་གནས་པའི་འཇིག་རྟེན་དང་འཇིག་རྟེན་ལས་འདས་པ་ཉན་རང་གི་བདེ་བ་ཐམས་
ཅད་ལས་ཁྱད་པར་དུ་འཕགས་པའི་བདེ་བ་བསྒྲུབ་པ་བླ་ན་མེད་པའི་བདེ་བ་སྒྲུབ་པར་བྱེད་པ་
དང༌། ཉོན་མོངས་ཀྱི་བག་ལ་ཉལ་ནི་ཕྲ་རྒྱས་ཏེ། དེ་བག་ཆགས་དང་བཅས་པ་ཡང་དག་པར་
བཅོམ་པས་ཉོན་མོངས་པ་དང་ཤེས་བྱའི་སྒྲིབ་པ་དང་བྲལ་བ་ཐོབ་པར་བྱེད་པ་དང་། དེའི་
རྗེས་ལས་ཐོབ་པའི་ཡེ་ཤེས་རང་གི་མཚན་ཉིད་ཀྱིས་ཡུལ་གྱི་ཆོས་ཅན་དག་པ་འཇིག་རྟེན་
པའི་ཡེ་ཤེས་ཀྱིས་ཤེས་བྱའི་རྣམ་པ་ཐམས་ཅད་ལ་འཇུག་པར་བྱེད་པ་དང་། སྣོད་ཀྱི་འཇིག་
རྟེན་གྱི་ཁམས་སྟོང་གསུམ་ལ་སོགས་པ་སྦྱིན་པར་གཏོང་ཞིང་། དེས་རློམ་སེམས་སུ་མི་བྱེད་
པ་དང་སེམས་ཅན་གྱི་འཇིག་རྟེན་མི་དམིགས་པའི་ཚུལ་གྱིས་སེམས་ཅན་གྱི་སེམས་ཡོངས་སུ་
སྦྱོང་བའི་ཚུལ་གྱིས་སངས་རྒྱས་ཀྱི་ཞིང་ཡོངས་སུ་སྦྱོང་བ་དང༌། སེམས་ཅན་གྱི་ལོག་སྒྲུབ་
ཀྱིས་སྐྱོ་བ་མེད་པར་སེམས་ཅན་གྱི་དོན་བྱེད་པས་སེམས་ཅན་ཡོངས་སུ་སྨིན་པར་བྱེད་པ་དང་།
འབྲས་བུ་སྐུ་གསུམ་འགྲུབ་པར་བྱེད་པས་རྣམ་པ་ཐམས་ཅད་མཁྱེན་པ་ཉིད་བསྟོད་པར་བྱེད་
པ་སྟེ། དེ་ལྟར་ན་བྱེད་ལས་ཀྱི་ཁྱད་པར་རྣམ་པ་ལྔ་བྱེད་པས་ཁྱད་པར་དུ་འཕགས་སོ། །
，
-49 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདུན་པ་ཡིད་བྱེད་ལ་འཇུག་པ་ལ་གཉིས་ལས། དང་པོ་ཡིད་ལ་བྱེད་པའི་ཚུལ་ལ་
གཉིས་ལས། དང་པོ་སྦྱིར་བསྟན་པ་ནི། བྱང་སེམས་ཀྱི་མི་རྟོག་ཡེ་ཤེས་ལ་འཇུག་པ་ན་ཡིད་
ལ་བྱེད་པ་གང་ལ་བརྟེན་ནས་འཇུག་པ་ན་ཅི་ནས་ཀྱང་རྣམ་པར་མི་རྟོག་པའི་ཡེ་ཤེས་ལ་
འཇུག་པར་འདོད་པའི་བྱང་ཆུབ་ལ་སེམས་དཔའི་བྱང་ཆུབ་སེམས་དཔའ་དེ་འོག་ནས་འབྱུང་
བའི་ཚུལ་འདི་ སྙམ་དུ་ཡིད་ལ་བྱེད་དེ། ཇི་ལྟར་ཞེ་ན། ཡིད་བྱེད་ཀྱི་གོ་རིམ་ཡང་། གཟུའི་
འགྱུར་དུ། དེ་བཞིན་ཉིད་མི་ཤེས་པ་ཐོག་མ་མེད་པའི་དུས་ཅན་ལས་ཡང་དག་པ་མ་ཡིན་པའི་
ཀུན་ཏུ་རྟོག་པ་ས་བོན་ཐམས་ཅད་པ་སྟེ་མི་བདེན་པ་གཉིས་སུ་སྣང་བའི་རྒྱུ་དང་ནི་དེ་ལ་
བརྟེན་པ་རྒྱུད་ཐ་དད་པ་གང་ཡིན་པ་སྟེ། རྒྱུ་དང་འབྲས་བུར་བཅས་པ་སྣང་དུ་ཟིན་ཀྱང་ཞེས་
པ་ལྟར་འཆད་པ་ལས། གཟུང་འཛིན་གཉིས་མེད་ཀྱི་དེ་བཞིན་ཉིད་མངོན་སུམ་དུ་མི་ཤེས་
པའི་ཐོག་མ་མེད་པའི་དུས་ནས་རིགས་འདྲ་སྔ་ཕྱིའི་རྒྱུན་རྗེས་སུ་འཇུག་པ་ཅན་གྱི་མ་རིག་
པའི་བག་ལ་ཉལ་ལས་ཡང་དག་པར་ཡོད་པ་མ་ཡིན་པའི་གཟུང་འཛིན་གཉིས་སུ་ཀུན་ཏུ་
རྟོག་པ་ཆོས་ཐམས་ཅད་ཀྱི་ས་བོན་གྱི་གནས་སུ་གྱུར་པས་ས་བོན་ཐམས་ཅད་པ་ཀུན་གཞིའི་
རྣམ་ཤེས་ས་བོན་གྱི་ཆས་བསྡུས་པ་གཉིས་སུ་མངོན་པར་ཞེན་པའི་བག་ཆགས་ཀྱིས་བསྒོས་
པ་གཉིས་སུ་མི་བདེན་པའི་གཟུང་འཛིན་གཉིས་སུ་སྣང་བའི་རྒྱུར་གྱུར་པ་དང་ནི། ཀུན་གཞི་
དེ་ལ་བརྟེན་པ་ཆུ་ལས་རླབས་བཞིན་དུ་འབྱུང་བའི་རྒྱུད་སོ་སོ་ཐ་དད་པ་འཇུག་པའི་རྣམ་ཤེས་
ཚོགས་བདུན་དུ་གཏོགས་པ་གང་ཡིན་པ་འབྱུང་སྟེ། ས་བཅུ་པར། ལྔ་རྣམས་རྩ་བའི་རྣམ་
ཤེས་ལས། །ཇི་ལྟའི་སྐྱོན་ལས་བྱུང་པ་ནི། །རྣམ་ཤེས་ལྷན་ཅིག་གནས་མ་ཡིན། །ཆུ་ལས་
རླབས་ནི་ཇི་བཞིན་ནོ། །ཞེས་པ་ལྟར་རོ། །དེ་ཁོ་ན་མི་ཤེས་པའི་མ་རིག་པ་ཕྱིན་ཅི་ལོག་
གཟུང་འཛིན་དུ་སྣང་བའི་རྒྱུ་དེ་ལས་ཀུན་གཞི་དང་། དེའི་འབྲས་བུ་འཇུག་ཤེས་དང་བཅས་
པ་ཡང་དག་མིན་རྟོག་གིས་བསྡུས་པ་འདི་རྟག་ཏུ་ཤེས་པ་ལ་གཟུང་འཛིན་དང་བཅས་པར་
- 5 0 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་བླ་མ་དམ་པའི་འགྲེལ་པ་བཞུགས། ༡
སྣང་དུ་ཟིན་ཀྱང་། ཇི་ལྟར་སྣང་བ་ལྟར་བདེན་པར་ཡོད་པ་མ་ཡིན་པ་ཁོ་ནའོ། །ཞེས་ཀུན་
རྟོག་དེ་དོན་དམ་པར་མི་བདེན་པར་ཡིད་ལ་བྱེད་པ་དང་། གཞན་ཡང་དག་པ་མ་ཡིན་པའི་
ཀུན་རྟོག་དེ་སྣང་བས་ཀྱང་ཀུན་རྟོག་དེའི་ཆོས་ཉིད་མི་སྣང་ཞིང་། ཆོས་ཅན་ཀུན་རྟོག་དེ་མི་
སྣང་བས་ན། ཆོས་ཉིད་དེ་བཞིན་ཉིད་དྲི་བྲལ་སྣང་བ་ཡིན་ཏེ། ཆོས་ཉིད་དྲི་བྲལ་དེ་ནི་ཡང་
དག་མིན་རྟོག་དེ་མེད་པས་རབ་ཏུ་ཕྱེ་བའི་ཕྱིར་རོ། །ཞེས་ཡང་དག་མིན་རྟོག་དེ་དྲི་བྲལ་གྱི་
ཆོས་ཉིད་མཐོང་བའི་སྒྲིབ་བྱེད་དུ་ཡིད་ལ་བྱེད་དེ། དེ་ལྟར་ཀུན་རྟོག་དེ་མི་བདེན་པ་དང་སྒྲིབ་
བྱེད་དུ་ངེས་པ་ཡིན་པ་ལ་ངེས་པར་འཛིན་པའི་ཚུལ་གྱིས་མོས་པ་ཡིད་ལ་བྱེད་པའི་བྱང་ཆུབ་
སེམས་དཔས་ནི་རྣམ་པར་མི་རྟོག་པའི་ཡེ་ཤེས་ལ་འཇུག་པར་བྱེད་པ་སྟེ་ཡིད་བྱེད་ནི་སྦྱོར་
ལམ་གྱིས་བསྡུས་པའོ། ། །
གཉིས་པ་སོ་སོར་བཤད་པ་ནི། དེ་ལྟར་ཡང་དག་མིན་རྟོག་སྣང་དུ་ཟིན་ཀྱང་དོན་
དམ་དུ་མི་བདེན་པར་དྲོད་རྩེར་དམིགས་པ་ལས་ནི་གཟུང་བ་དང་བྲལ་བའི་རྣམ་པར་རིག་པ་
ཙམ་འཁྲུལ་པ་ལ་གཟུང་འཛིན་གཉིས་ཉིད་དུ་སྣང་བ་ཡིན་ནོ། །ཞེས་དམིགས་པ་ལ་འཇུག་གོ།
དེ་ལས་བཟོད་པར་རྣམ་པར་རིག་པ་ཙམ་དོན་དུ་སྣང་གི །ཕྱི་རོལ་གྱི་དོན་མེད་དོ་ཞེས་
དམིགས་ཤིང་ཁོང་དུ་ཆུད་པ་ལས་ནི་དོན་ཐམས་ཅད་མི་དམིགས་པར་རྟོགས་ལ་འཇུག་གོ །
དོན་ཐམས་ཅད་མི་དམིགས་པའི་བཟོད་པ་ཐོབ་པ་དེ་ལ་བརྟེན་ནས་ཆོས་མཆོག་ཏུ་རིག་བྱའི་
དོན་མེད་ན་རིག་བྱེད་དུ་མི་འཐད་པས། རྣམ་པར་རིག་པ་ཙམ་ཡང་མི་དམིགས་པར་རྟོགས་
པ་ལ་འཇུག་གོ །
གཉིས་པ་ཡེ་ཤེས་ལ་འཇུག་ཚུལ་ནི། གཟུང་འཛིན་དེ་མི་དམིགས་པ་དེ་ལ་བརྟེན་
ནས་ནི་མཐོང་ལམ་དུ་གཟུང་འཛིན་གཉིས་དང་བརྗོད་པར་བྱ་བྱེད་ཀྱི་ཁྱད་པར་གཉིས་སུ་
དབྱེར་མེད་པའི་དེ་བཞིན་ཉིད་དམིགས་པ་ལ་འཇུག་པ་སྟེ། ཁྱད་པར་གཉིས་ནི་གཟུང་འཛིན་
-5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་མེད་རྟོགས་པའི་ཕྱིར་རོ། །དེ་བཞིན་གཉིས་དེ་ལ་གཟུང་འཛིན་གཉིས་མི་དམིགས་པ་
གང་ཡིན་པ་དེ་ནི་རྣམ་པར་མི་རྟོག་པའི་ཡེ་ཤེས་ཡིན་ལ། དེ་ནི་མིག་གི་དབང་པོས་ཡུལ་མི་
དམིགས་ཀྱང་ཡུལ་དང་བཅས་པ་ལྟར། ཡུལ་དང་བཅས་པར་མེད་ཅིང་གཟུགས་སོགས་ཀྱི་
ཡུལ་དམིགས་པ་མེད་པ་ཡིན་ཏེ། ཡེ་ཤེས་དེ་ནི་གཟུང་འཛིན་གྱི་མཚན་མ་ཐམས་ཅད་མི་
དམིགས་པས་རབ་ཏུ་ཕྱེ་བ་ཡིན་པའི་ཕྱིར་ཏེ། སློབ་དཔོན་འཕགས་པ་ཐོགས་མེད་ཀྱིས།
རྣམ་པར་མི་རྟོག་རྣམ་པ་ནི། །ཤེས་བྱ་དམིགས་པ་དེ་ཉིད་ལ། །མཚན་མ་མེད་པ་གང་ཡིན་
པའོ། །ཞེས་སོ། །
བརྒྱད་པ་སྦྱོར་བ་འཇུག་པ་ནི། བྱང་ཆུབ་སེམས་དཔས་ཚུལ་ཇི་ལྟར་ན་ཡེ་ཤེས་དེ་
ཐོབ་པར་འགྱུར་བའི་སྦྱོར་བ་ནི་རྣམ་པ་བཞི་སྟེ། དེ་ལ་དང་པོ་དེ་ཁོ་ན་མངོན་སུམ་དུ་མ་རྟོགས་
ཀྱང༌། སྤྱིར་རྣམ་ཙམ་མོས་ཡུལ་དུ་བྱེད་པ་ལས་དེ་ཁོ་ན་རྟོགས་པའི་དོན་དུ་ཆོས་སྤྱོད་བཅུ་ལ་
སྦྱོར་བ་ནི་མོས་པ་སྤྱོད་པའི་ས་ལ་སྦྱོར་བར་བྱེད་པ་སྟེ། དབུས་མཐར། ཡི་གེ་འབྲི་མཆོད་སྦྱིན་
པ་དང་། །ཉན་དང་ཀློག་དང་ལེན་པ་དང་། །འཆད་དང་ཁ་ཏོན་བྱེད་པ་དང་། །དེ་སེམས་པ་
དང་སྒོམ་པའོ། །སྤྱོད་པ་འདི་བཅུའི་བདག་ཉིད་ནི། །བསོད་ནམས་ཕུང་པོ་དཔག་ཏུ་མེད། །
ཅེས་པ་རྣམས་སོ། །ས་དེ་ནི་སྔར་བསྟན་པའི་མཐོང་ལམ་ངེས་པར་རྟོགས་པ་སྟེ། ངེས་པར་
འབྱེད་པའི་ཆ་དང་མཐུན་པའི་སྦྱོར་ལམ་གྱི་གནས་སྐབས་སོ། །ཆོས་ཉིད་མངོན་སུམ་དུ་རབ་
ཏུ་རྟོགས་པའི་སྦྱོར་བ་ནི་ས་དང་པོ་ལ་སྦྱོར་བར་བྱེད་དོ། །དེ་ནི་མཐོང་ལམ་གྱི་ཆོས་དབྱིངས་
རབ་ཏུ་རྟོགས་པ་ཡིན་པའི་ཕྱིར་རོ། །དེ་ཡང་སྔར་བསྟན་པའི་ཆོས་ཉིད་ལ་རེག་པའི་གནས་
སྐབས་སོ། །མཐོང་ཟིན་གྱིས་དོན་སྒོམ་པའི་སྦྱོར་བས་ནི་ཡོངས་སུ་མ་དག་པའི་ས་གཉིས་
པ་ནས་བདུན་པའི་བར་དྲུག་དང་ཡོངས་སུ་དག་པའི་བརྒྱད་པ་དགུ་པ་བཅུ་པ་གསུམ་དུ་
ཆོས་དབྱིངས་རྟོགས་པ་ལ་སྦྱར་བ་སྟེ། ས་དྲུག་པོ་དེ་ལ་མ་དག་པ་ཞེས་ཟེར་བ་ཡང་མི་འདོད་
-5 2 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་བླ་མ་དམ་པའི་འགྲེལ་པ་བཞུགས། [༡]
བཞིན་དུ་སྤྲོས་པའི་མཚན་མ་ཀུན་ཏུ་སྤྱོད་པའི་ཕྱིར་རོ། །དག་པའི་ས་གསུམ་ལ་སྤྲོས་པའི་
མཚན་མ་ཀུན་ཏུ་མི་སྤྱོད་པས་ཡོངས་སུ་དག་པ་ཞེས་བྱ་སྟེ། མཚན་མའི་གཉེན་པོ་ལམ་རང་
གི་ངང་གིས་འཇུག་པའི་ཕྱིར་རོ། །དེ་དག་ནི་སྔར་བཤད་པའི་སྒོམ་ལམ་རྗེས་སུ་དྲན་པའི་
གནས་སྐབས་སོ། །མཐར་ཐུག་པའི་སྦྱོར་བས་ནི་སངས་རྒྱས་ཀྱི་ས་ལ་སྦྱོར་བར་བྱེད་དོ། །
མཐར་ཐུག་གི་སྦྱོར་བ་གང་ལ་བརྟེན་ནས། དེ་མ་ཐག་ཏུ་གཞན་དོན་ལྷུན་གྱིས་གྲུབ་པར་
སངས་རྒྱས་ཀྱི་མཛད་པ་ཕྲིན་ལས་རྒྱུན་མི་ཆད་པ་ཐོབ་པའི་ཕྱིར། མཐར་ཕྱིན་པའི་སྦྱོར་བ་
དེའང་ཡེ་ཤེས་དེའི་བདག་ཉིད་དུ་གནས་གྱུར་གྱི་དབྱིངས་སོ། །གཅིག་ཏུ་འདྲེས་ཤིང་ཉེ་བར་
སོན་པའི་གནས་སྐབས་སོ། །
དགུ་པ་ཉེས་དམིགས་ལ་འཇུག་པ་ནི། གནས་གྱུར་མེད་པའི་ཉེས་དམིགས་སམ་
སྐྱོན་ལ་འཇུག་པ་སྟེ། སྐྱོན་རྟོགས་པ་ནི་དེ་བཞིན་ཉིད་དྲི་བྲལ་དུ་གནས་ཡོངས་སུ་གྱུར་པ་མེད་
པའི་ཉེས་དམིགས་རྣམ་པ་བཞི་སྟེ། བཞི་གང་ཞེ་ན། ཉོན་མོངས་པ་མི་འཇུག་པའི་རྟེན་མེད་
པའི་ཉེས་པ་ཡང་ཡོད་དེ། མི་རྟོག་ཡེ་ཤེས་ཆོས་ཅན། དེས་ཉོན་མོངས་པ་རྣམས་ཀྱིས་མི་སྐྱེ་
བའི་ཆོས་ཉིད་དུ་གནས་པར་བྱ་བའི་སྒོ་ནས་སྤང་བྱའི་ཉོན་མོངས་སླར་མི་འཇུག་པ་སྟེ། མི་སྐྱེ་
བ་མི་སྲིད་པར་ཐལ། ཉོན་མོངས་མི་འཇུག་པའི་རྟེན་དེ་བཞིན་ཉིད་དྲི་བྲལ་དུ་གནས་གྱུར་པ་
མེད་པའི་ཕྱིར། ཁྱབ་པ་ཡོད། ཉོན་མོངས་སྤངས་པ་ཡོད་ན་དེའི་རྟེན་གནས་གྱུར་གྱི་དེ་བཞིན་
ཉིད་ངེས་པར་ཡོད་པས་ཁྱབ་སྟེ། ཉོན་མོངས་པའི་རིགས་འདྲ་སྔ་ཕྱིའི་རྒྱུན་འཇུག་པ་ཡོད་
པས་ཀུན་ཉོན་གྱི་ཆོས་ཐམས་ཅད་ཀྱི་བག་ཆགས་ཀྱི་རྟེན་ཀུན་གཞི་ཡོད་པར་འདོད་པ་བཞིན་
ནོ༑ ༑དེ་བཞིན་དུ་ལམ་འཇུག་པའི་རྟེན་མེད་པའི་ཉེས་པ་ཡང་ཡོད་དེ། ཇི་ལྟར་ན་དེ་ཆོས་
ཅན་སྤང་བྱ་ཟག་བཅས་ཀྱི་གཉེན་པོ་ཟག་མེད་ཀྱི་ལམ་གྱི་རྒྱུན་འཇུག་པ་སྟེ་སྐྱེ་བ་མི་སྲིད་པར་
ཐལ། དྲི་མ་དང་བྲལ་བར་གནས་གྱུར་པའི་དེ་བཞིན་ཉིད་དེ་མི་སྲིད་པའི་ཕྱིར། ཁྱབ་པ་ཡོད།
-5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་གྱི་ཡེ་ཤེས་འཇུག་པ་ཡོད་ན་དེའི་རྟེན་གནས་གྱུར་ངེས་པར་ཡོད་དགོས་ཏེ། ཟག་བཅས་
ཀྱི་རྣམ་ཤེས་ཡོད་ན་དེའི་རྟེན་ཀུན་གཞི་དང་བཅས་པ་འཇུག་པ་བཞིན་ནོ། །ཡང་མྱ་ངན་ལས་
འདས་པའི་གང་ཟག་ཏུ་གདགས་པའི་གཞི་མེད་པའི་ཉེས་པ་ཡང་ཡོད་དེ། དེ་ཆོས་ཅན། མྱང་
འདས་ཀྱི་གང་ཟག་ཏུ་ཐ་སྙད་གདགས་པའི་ཡུལ་མི་སྲིད་པར་ཐལ། དྲི་བྲལ་དུ་གནས་གྱུར་པ་
མི་སྲིད་པའི་ཕྱིར་ཏེ། ཁྱབ་པ་ཡོད། རེ་ཞིག་སེམས་ཀུན་གཞིའི་རྣམ་ཤེས་ནི་དེའི་གཉེན་པོ་མི་
སློབ་ལམ་གྱི་རང་བཞིན་མྱང་འདས་ཀྱི་གང་ཟག་ཐ་སྙད་བཏགས་པའི་ཡུལ་ཡིན་པར་མི་
འཐད་དེ། མྱང་འདས་ཀྱི་སྤང་བྱའི་མི་མཐུན་ཕྱོགས་ཡིན་པའི་ཕྱིར། ཁྱབ་པ་ཡོད། མི་མཐུན་
ཕྱོགས་འགག་པ་དང་གཉེན་པོ་སྐྱེ་བ་དུས་གཅིག་པ་ཡིན་པའི་ཕྱིར་དང་། སྤང་གཉེན་འགལ་
བ་དག་ནི་རྟེན་གཅིག་ལ་བརྟེན་པ་མི་འཐད་པའི་ཕྱིར། གྲང་དྲོའི་རེག་པ་རྟེན་གཅིག་ལ་
བརྟེན་པར་འགལ་བ་བཞིན་ནོ། །ཡང་ཕུང་པོ་ལྷག་མེད་ཀྱི་མྱང་འདས་གདགས་པའི་གཞིར་
ཡང་མི་འཐད་དེ། ལྷག་མེད་ཀྱི་མྱ་ངན་ལས་འདས་པ་ཐོབ་པ་ན། རྒྱུན་ཆད་པའི་ཕྱིར་ཏེ།
དེས་ན་མྱང་འདས་ཀྱི་གང་ཟག་ཏུ་ཐ་སྙད་གདགས་པའི་གཞི་ཡོད་ན། དེའི་རྟེན་གནས་གྱུར་
གྱི་དེ་བཞིན་ཉིད་ངེས་པར་ཡོད་དགོས་ཏེ། ཟག་བཅས་ཀྱི་ཕུང་པོ་ལ་འཁོར་བའི་གང་ཟག་ཏུ་
འདོགས་པས་འཁོར་བའི་གང་ཟག་ཡོད་ན་དེའི་གདགས་གཞི་ཟག་བཅས་ཀྱི་ཕུང་པོ་ངེས་
པར་ཡོད་དགོས་པ་བཞིན་ནོ། །ཡང་བྱང་ཆུབ་གསུམ་གྱི་ཁྱད་པར་གདགས་པའི་གཞི་མེད་
པའི་ཉེས་པ་ཡང་ཡོད་དེ། དེ་ཆོས་ཅན། ཉན་རང་བླ་ན་མེད་པའི་བྱང་ཆུབ་གསུམ་མི་སྲིད་
པར་འགྱུར། གནས་གྱུར་མི་སྲིད་པའི་ཕྱིར། ཁྱབ་པ་ཡོད་དེ། བྱང་ཆུབ་གསུམ་ཡོད་ན་གནས་
གྱུར་ངེས་པར་ཡོད་དེ། དེ་བཞིན་ཉིད་ལ་ཉོན་སྒྲིབ་དང་བྲལ་བ་ཉན་ཐོས་ཀྱི་བྱང་ཆུབ་དང་
ཉོན་སྒྲིབ་དང་ཤེས་སྒྲིབ་ཀྱི་ཕྱོགས་གཅིག་གཟུང་རྟོག་དང་བྲལ་བར་རང་བྱང་ཆུབ་དང་།
སྒྲིབ་གཉིས་ཀུན་དང་བྲལ་བས་སངས་རྒྱས་སུ་འདོགས་པས་སོ། ། །
.
-54.
- 5 4 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་བླ་མ་དམ་པའི་འགྲེལ་པ་བཞུགས། ༼༡
བཅུ་པ་ཕན་ཡོན་ལ་འཇུག་པ་ནི། དེ་བཞིན་ཉིད་དྲི་བྲལ་དུ་གནས་ཡོངས་སུ་གྱུར་
པ་ཡོད་ན་སྔར་གྱི་ཉེས་དམིགས་བཞི་པོ་དེ་ལས་བཟློག་ཉོན་མི་འཇུག་པ་དང་། ལམ་འཇུག་
པ་དང༌། མྱང་འདས་ཀྱི་གང་ཟག་གདགས་དང་། བྱང་ཆུབ་གསུམ་གྱི་ཁྱད་པར་གདགས་རྟེན་
ཡོད་པའི་ཕན་ཡོན་རྣམ་པ་བཞི་ཡོད་པ་ཉིད་ཡིན་པར་རིག་པར་བྱའོ། །བཞི་པ་ཡིད་ཆེས་པའི་
དཔེ་བསྟན་པ་ནི། ཀུན་རྟོག་སྣང་ཡང་ཡོད་པ་མ་ཡིན་ནོ། །ཞེས་སྔར་བསྟན་པ་དེ་ལ་འདིར་
ཡིད་ཆེས་པའི་དོན་དུ་དཔེའི་སྒོ་ནས་བསྟན་ན། མེད་པའི་ཆོས་གཟུང་འཛིན་ལ་སོགས་སྣང་
བའི་དཔེ་ནི་སྒྱུ་མར་བྱས་པའི་རྟ་གླང་དང་རྨི་ལམ་དུ་སྐྱེས་པ་བུད་མེད་ལ་སོགས་པ་སྣང་བ་
དང༌། སོགས་པས་བསྡུས་པ་རི་དྭགས་ཀྱིས་ཆུར་འཁྲུལ་ནས། སྐོམ་པས་རྒྱུག་པའི་ཡུལ་སྨིག་
རྒྱུ་ཉི་མའི་འོད་ཟེར་གཡོ་བཞིན་པ་དང་། རྒྱ་མཚོའི་རླབས་གྱེན་དུ་ཡོང་བ་ལས་གྲོང་ཁྱེར་དུ་
སྣང་བའི་དྲི་ཟའི་གྲོང་ཁྱེར་དང་། སྒྲ་སྙན་བྲག་ཆ་དང་ཆུ་ནང་གི་ཟླ་བ་ལ་སོགས་པ་འཁྲུལ་པ་
ལ་ཇི་ལྟར་སྣང་བ་ལྟར་དུ་མེད་ཀྱང་དེར་སྣང་བའི་འཁྲུལ་པ་ཙམ་ཡོད་པ་དེ་བཞིན་དུ་ཆོས་ཅན་
རྣམས་ཀྱང་འཁྲུལ་པ་ལ་སྣང་དུ་ཟིན་ཡང་ཇི་ལྟར་སྣང་བ་བཞིན་མེད་པ་ཁོ་ན་སྟེ། མདོ་སྡེ་རྒྱན་
དུ༑ འཁྲུལ་པའི་མཚན་ཉིད་ཆོས་གང་ཡིན། །དེ་བཞིན་ཡོད་དང་དེ་བཞིན་མེད། །ཡོད་མེད་
ཁྱད་པར་མེད་པའི་ཕྱིར། །ཡོད་དང་མེད་དང་སྒྱུ་མ་འདྲ། །ཞེས་སོ། །གཞན་ཡང་གོང་དུ་
རང་བཞིན་ལ་སོགས་པ་རྣམ་པ་བཅུས་གནས་གྱུར་ལ་འཇུག་པ་བླ་ན་མེད་པའོ། །ཞེས་ཇི་
སྐད་བསྟན་པ་དེ་ལ་དེ་བཞིན་ཉིད་དེ་སྔར་དྲི་མ་དང་བཅས་པ་ལས་ཕྱིས་དྲི་མ་མེད་པར་འགྱུར་
ན༑ དབྱིངས་དེ་ཆོས་ཅན། མི་རྟག་པར་ཐལ། དྲི་མ་དང་བཅས་པ་ལས་གཞན་པའི་ངོར་
འགྱུར་བའི་ཕྱིར་ཞེ་ན། མ་ངེས་ཏེ། དྲི་མེད་དུ་གནས་གྱུར་པ་ཡིན་ཡང་རང་བཞིན་འགྱུར་བའི་
ཆོས་ཅན་མ་ཡིན་པ་དེ་ཉིད་དཔེས་བསྟན་པའི་དོན་དུ་གནས་ཡོངས་སུ་གྱུར་པའི་དཔེ་ནི།
ནམ་མཁའ་རང་བཞིན་གྱིས་དག་པ་ཡིན་ཡང་གློ་བུར་གྱི་ཁུག་སྣ་ལ་སོགས་པ་དང་འབྲེལ་
- 5 5 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བས་ཇི་ལྟར་གནས་པ་བཞིན་མ་དམིགས་པར་ཟད་ལ། ཁུག་སྣ་སོགས་དང་བྲལ་བ་ལས་ནི་
དག་པ་ཡིན་ནོ། །དེ་ལྟར་དག་པར་གྱུར་པའི་ཚེ་ཡང་དག་པ་ཞེས་བྱ་བའི་ཆོས་དེ་ལས་སྔར་
མེད་གསར་དུ་སྐྱེ་བ་མིན་གྱི །འོན་ཀྱང་ཇི་ལྟར་གནས་པ་བཞིན་དུ་མི་དམིགས་པའི་རྒྱུ་དང་
བྲལ་བས་ཇི་ལྟར་གནས་པ་བཞིན་དམིགས་པ་ཉིད་དག་པས་དེས་ནམ་མཁའ་མི་རྟག་པའི་
ཆོས་ཅན་དུ་མི་འགྱུར་བ་བཞིན་ནོ། །དེ་བཞིན་དུ་གསེར་དང་པོ་ནས་བཟང་པོའི་རང་བཞིན་
དུ་གནས་པ་དེ་གློ་བུར་གྱི་གཡའ་ལ་སོགས་པས་བསྒྲིབས་པས་མི་གསལ་བ་གཡའ་དང་བྲལ་
བས་གསལ་བར་དམིགས་པའི་ རང་བཞིན་གསལ་བར་དམིགས་པ་ཡིན་གྱི། སྔར་མེད་
གསར་དུ་སྐྱེས་པ་མ་ཡིན་པ་དང་། ཆུའི་ཁམས་རང་བཞིན་གྱིས་དྭངས་པ་ས་རྡུལ་གྱི་རྙོག་པས་
དྭངས་པར་མི་དམིགས་པ་རྙོག་པ་དང་བྲལ་བར་དམིགས་པའི་ཚེ་རང་བཞིན་གྱིས་དྭངས་པ་
དེ་གསལ་བར་དམིགས་པ་ཡིན་གྱི། རྒྱུན་སྔར་མེད་གསར་དུ་སྐྱེས་པ་མ་ཡིན་ནོ། །ལ་སོགས་
པས་བསྡུས་པ་གོས་ལ་སོགས་པ་དྲི་མ་དང་བྲལ་བས་དག་པར་གྱུར་པ་ན་རང་བཞིན་གསལ་
བར་དམིགས་པ་ཡིན་གྱི། སྔར་མེད་གསར་སྐྱེས་མིན་པ་ལ་སོགས་པ་གཟུང་བ་ཡིན་ནོ། །དེ་
བཞིན་དུ་གནས་གྱུར་པའི་དེ་བཞིན་ཉིད་དེའང་རང་བཞིན་གྱིས་འོད་གསལ་བ་ཡིན་ཡང་།
གློ་བུར་གྱི་དྲི་མ་སྒྲིབ་གཉིས་ཀྱིས་བསྒྲིབས་པས་ཇི་ལྟར་གནས་པ་བཞིན་མི་གསལ་བ་དེ་ནམ་
མཁའ་དང་གསེར་དང་ཆུ་བཞིན་དུ་གློ་བུར་གྱི་དྲི་མ་དང་བྲལ་བ་ན་གསལ་བར་སྣང་བ་ཡིན་
ལ༑ དེའི་ཚེ་ན་སྔར་མེད་པའི་ཆོས་གསར་དུ་སྐྱེས་པ་ནི་མིན་པས་རང་བཞིན་གཞན་དུ་འགྱུར་
བ་ནི་མ་ཡིན་ནོ། །དེས་ན་དབྱིངས་དེ་ནི་རང་བཞིན་གྱིས་རྟག་པའི་ཆོས་ཅན་ཡིན་ཞིང་། དེས་
རབ་ཏུ་ཕྱེ་བའི་གནས་གྱུར་པའང་རྟག་པ་ཡིན་ཏེ། དབུས་མཐར། ཆུ་ཁམས་གསེར་དང་ནམ་
མཁའ་རྣམས། །དག་པ་བཞིན་དུ་དག་པར་འདོད། །ཅེས་སོ། །འདིར་གསེར་དང་ཆུའི་དཔེ་
ནི་འདུས་བྱས་ཡིན་པས་ཆོས་ཉིད་དང་རྫ་ས་མི་འདྲ་ཡང་། ཡོན་ཏན་ཙམ་ཆོས་མཚུངས་པར་
-
- 5 6



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་བླ་མ་དམ་པའི་འགྲེལ་པ་བཞུགས། ༡
དཔེར་བྱས་ལ། ནམ་མཁའ་ནི་འདུས་མ་བྱས་ཡིན་པས་ངོ་བོ་དང་ཡོན་ཏན་ཐམས་ཅད་ཆོས་
མཚུངས་པ་དཔེར་བསྟན་པ་ཡིན་ནོ། །
བཞི་པ་མཇུག་རྫོགས་པའི་བྱ་བ་ནི། བདུད་བཞི་བཅོམ་པའམ་སྐལ་བ་དྲུག་དང་ལྡན་
པའི་བཅོམ་ལྡན་འདས་འགྲོ་བ་རྣམས་སྡུག་བསྔལ་ལས་སྐྱོབ་པའི་མགོན་སྐྱབས་སུ་གྱུར་པས་
མགོན་པོ་འགྲོ་ཀུན་བླ་ན་མེད་པའི་ཕན་བདེ་ལ་འགོད་པར་བཞེད་པའི་བྱམས་པ་ཆེན་པོའི་
ཏིང་ངེ་འཛིན་ཕུལ་དུ་བྱུང་པ་དང་ལྡན་པས་བྱམས་པ་ཞེས་འཇིག་རྟེན་ན་གྲགས་པས་མཛད་
པ་ཆོས་འཁོར་བ་དང་ཆོས་ཉིད་མྱང་འདས་ཕྱིན་ཅི་མ་ལོག་པར་རྣམ་པར་འབྱེད་ཅིང་གསལ་
བར་བྱེད་པའི་བསྟན་བཅོས་རྫོགས་སོ། །ཞེས་པ་ནི་ས་མཱལྟ་སྟེ་ཡི་གེ་བསྣན་པའི་ངེས་ཚིག་
གིས། ས་མྱཀ་པྲ་ཏཱིཏ་ཡང་དག་པར་རྟོགས་སོ་ཞེས་པའོ། །འདི་ནི་ཁ་ཆེའི་པཎྜི་ཏ་མཧཱ་ཛ་ན་ཏེ་
སྐྱེ་བོ་ཆེན་པོ་ཞེས་པ་དང། སྒྲ་བསྒྱུར་གྱི་ལོ་ཙཱ་བ་རྔོག་དགེ་སློང་བློ་ལྡན་ཤེས་རབ་ཀྱིས་བསྒྱུར་
བའོ། །འདིའི་འགྲེལ་པ་དབྱིག་གཉེན་གྱིས་མཛད་པ་ལ་ནི་ཐོག་མར་བྲམ་ཟེ་སཛྫ་ན་དང་།
ལོ་ཙཱ་བ་མར་དུམ་དད་ཤེའི་འགྱུར་དང་། དེའི་རྗེས་ནས་པ་ར་ཧི་ཏ་དང་གཟུ་དགའ་བ་རྡོ་རྗེའི་
འགྱུར་དང༌། མཇུག་ཏུ་རྩ་བ་དང་མཐུན་པར་སྔར་སྨོས་པའི་ལོ་པཎ་གཉིས་ཀྱི་འགྱུར་ཡོད་པ་
བཞིན་ཚིག་དོན་ལ་ལེགས་པར་དཔྱད་ནས་འགྲེལ་པ་ཇི་ལྟ་བ་བཞིན་དུ་གཏན་ལ་ཕབ་པ་
ཡིན་ནོ།། །།
ཇི་ལྟར་གོས་བཟང་རིན་ཆེན་གདུབ་ཁོར་གྱིས། །སྐྱེས་བུ་གཟུགས་བཟང་རྣམ་པར་
མཛེས་པ་ལྟར། །ཚིག་དོན་གཟུགས་བཟང་འཕགས་པའི་གཞུང་ལུགས་འདི། །རྣམ་བཤད་
ནོར་བུའི་ཕྲེང་བས་མཛེས་པར་བགྱིས། །འདིར་ནི་ཐུབ་པའི་བཀའ་དང་བསྟན་བཅོས་གཞན།།
མཐའ་ཡས་ལུང་དང་སྦྱར་ཏེ་བརྗོད་ནུས་ཀྱང་། །མི་ཕམ་མན་ངག་ནོར་བུའི་མཛོད་འཛིན་པ།།
དབྱིག་གཉེན་ གསུང་ལ་ཚད་ མར་ བྱས་ཏེ་བཤད། །གང་ ཞིག་ བདག་དང་གཞན་གྱི་རྣམ་
- 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤད་དང་། །སྒྱུར་བྱེད་སྔ་མ་ སྔ་མའི་བཤད་སྲོལ་ལ། །གཟུར་གནས་རྣམ་དག་བློ་ཡིས་
ལེགས་དཔྱད་ན། །དགོངས་དང་དགོངས་མིན་སྣང་བས་གཟུགས་ལ་བཞིན། །འོན་ཀྱང་
བློ་གྲོས་དམན་པས་འཁྲུལ་སྲིད་ན། །མི་ཕམ་ཐུགས་རྗེས་བདག་ལ་བཟོད་མཛད་ཅིང་།།
དགེ་བས་སྐྱེ་བར་བྱམས་མགོན་ཞབས་རྡུལ་ལ། །མངོན་སུམ་རེག་པས་ཆོས་ཉིད་མཐོང་བར་
ཤོག །ཆོས་དང་ཆོས་ཉིད་རྣམ་པར་འབྱེད་པའི་འགྲེལ་པ་བདེན་གཉིས་རྣམ་པར་ངེས་པ་ཞེས་
བྱ་བ་འདི་ནི། ཡུལ་བྱང་ཕྱོགས་ཀྱི་རྒྱུད་དུ་སྐྱེས་པའི་བཙུན་པ་བསོད་ནམས་ཀྱིས་སྣ་ཚོགས་
ཅན་གྱི་ལོ་ཁྲུམས་ཀྱི་ཟླ་བའི་ཉི་ཤུ་གསུམ་ལ་ཡོངས་སུ་རྫོགས་པར་སྦྱར་བའི་ཡེ་གེ་པ་ནི་དགེ་
བའི་བཤེས་གཉེན་ཤེས་རབ་རྡོ་རྗེ་ཞེས་བྱ་བས་བགྱིས་ཏེ་ལེགས་པར་སྦྱར་བ་ས་མཱསྟ།། །།
- 5 8-



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རོང་ཊིཀ་བཞུགས། ༡
༄༅། །ཆོས་དང་ཆོས་ཉིད་རྣམ་པར་འབྱེད་པའི་རྣམ་བཤད་
ལེགས་པར་འདོམས་པ་ལྷའི་རྔ་བོ་ཆེ་ཞེས་
བྱ་བ་བཞུགས་སོ། །
ཀུན་མཁྱེན་རོང་སྟོན་ཆེན་པོས་མཛད།
༄༅། །ཆོས་དང་ཆོས་ཉིད་རྣམ་པར་འབྱེད་པའི་རྣམ་བཤད་ལེགས་པར་འདོམས་པ་
ལྷའི་རྔ་བོ་ཆེ་ཞེས་བྱ་བ། ལྷག་པའི་ལྷ་གངས་རིའི་མདོག་ཅན་ལ་ཕྱག་འཚལ་ལོ། །རབ་ཡངས་
མཁྱེན་པའི་གདུགས་དཀར་ཟླ་བའི་འོད། །འཇིག་རྟེན་ལྷ་བརྒྱའི་གཙུག་ན་ངལ་གསོ་ཞིང་། །
ཚད་མེད་ཕྲིན་ལས་འོད་ཀྱི་ཁོར་ཡུག་ཅན། །ཐུབ་དབང་སྨྲ་བའི་ཟླ་བ་གཙུག་གིས་མཆོད། །ཚད་
མེད་ཐུགས་རྗེའི་གླིང་ནས་ལེགས་བགྲོད་ཅིང་། །རིགས་ལྡན་དགའ་བར་བདུད་རྩིའི་དགའ་
སྟོན་འགྱེད། །ལེགས་བཤད་སྤྲིན་གྱི་རྔ་སྒྲ་མངོན་པར་མཐོ། །རྒྱལ་སྲས་ཐུ་བོ་མི་ཕམ་རྒྱལ་གྱུར་
ཅིག །རབ་དཀར་ལྷག་བསམ་གངས་རི་མངོན་མཐོ་ཞིང་། །གསུང་རབ་མང་ཐོས་ཟླ་བའི་གོས་
བཟང་ལྡན། །བསམ་བྱུང་བསིལ་བྱེད་ཆུ་བོའི་རྒྱུན་འབབས་པ། །དཔལ་ལྡན་བླ་མ་གངས་རིའི་
དབང་པོ་རྒྱལ། །ལེགས་བཤད་འོད་ཀྱི་དྲ་བའི་ཕྲེང་ལྡན་ཞིང་། །དོན་ཟབ་ཕུལ་བྱུང་ངག་གི་
རྣམ་འགྱུར་གཡོ། །རྣམ་མང་དོན་གྱི་འཇའ་རིས་རྣམ་བཀྲ་བ། །ཟབ་སྙན་ལེགས་བཤད་ཕྲེང་བ་
སྤེལ་བར་བྱ། ། །
ཆོས་དང་ཆོས་ཉིད་རྣམ་པར་འབྱེད་པ་ལ་དོན་གཉིས་ཏེ། མཚན་དོན་བཤད་པ་དང་།
བསྟན་བཅོས་ཀྱི་རང་བཞིན་བཤད་པའོ། །དང་པོ་ནི། རྒྱ་གར་སྐད་དུ། དྷམཱདྷརྨ་ཏཱ་བི་བྷ་ག་
- 5
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་བྱ་བ་ལ། བོད་སྐད་དུ་དྷརྨཱ་ནི་ཆོས་རྣམས། དྷརྨ་ཏཱ་ནི་ཆོས་ཉིད་དོ། །བི་བྷ་ག་ནི་རྣམ་པར་
འབྱེད་པའོ། །དེ་ལ་ཆོས་ནི་འཁོར་བས་བསྡུས་པ་དང་། ཆོས་ཉིད་ནི་མྱ་ངན་ལས་འདས་པས་
བསྡུས་པ་སྟེ། རྣམ་པར་འབྱེད་པ་ནི་འཁོར་འདས་གཉིས་པོ་དེ་ཞིབ་མོར་སྟོན་པའོ། །མགོན་པོ་
བྱམས་པ་ལ་ཕྱག་འཚལ་ལོ། །ཞེས་པ་ནི་ལོ་ཙཱ་བས་བཀོད་པའོ། །
གཉིས་པ་བསྟན་བཅོས་ཀྱི་རང་བཞིན་ལ་གཉིས་ཏེ། བསྟན་བཅོས་ཀྱི་དགོས་འབྲེལ་
དང༌། དགོས་འབྲེལ་དང་ལྡན་པའི་བསྟན་བཅོས་སོ། །དང་པོ་ནི། བསྟན་བཅོས་འདི་བརྩམས་
སོ་ཞེས་བྱ་བ་བཤད་པའི་གཞིའོ། །རྒྱུ་གང་ལ་བརྟེན་ནས་ཤེ་ན། འཁོར་འདས་དེ་དག་གི་མཚན་
ཉིད་རྣམ་པར་དབྱེ་བ་འབྱེད་པར་འདོད་ནས་སོ། །དགོས་པ་ཅིའི་ཕྱིར་དུ་བརྩམས་ཤེ་ན། འཁོར་
བ་གང་ཞིག་ཤེས་ནས་ཡོངས་སུ་སྤང་བར་བྱ་ཞིང་། གཞན་འགའ་ཞིག་སྟེ་མྱ་ངན་ལས་འདས་པ་
མངོན་སུམ་དུ་བྱ་བ་ཡིན་པ་དེས་ན་དེའི་ཆེད་དུའོ། ། །
གཉིས་ པ་ ལ། འཁོར་ འདས་ མདོར་བསྟན་ པ། གཉིས་ པོ་ རྒྱས་པར་བཤད་ པ།
གཉིས་པོ་མཚོན་པའི་དཔེ་བསྟན་པའོ། །དང་པོ་ནི། གསུང་རབ་ཀྱི་བརྗོད་བྱ་འདི་དག་ཐམས་
ཅད་མདོར་བསྡུ་ན། འཁོར་འདས་རྣམ་པ་གཉིས་སུ་འདུས་པ་ཤེས་པར་བྱ་སྟེ། ཆོས་འཁོར་བ་
དང་། དེ་བཞིན་དུ་ཆོས་ཉིད་མྱ་ངན་ལས་འདས་པ་གཉིས་ཀྱིས་ཤེས་བྱའི་གནས་ཐམས་ཅད་
བསྡུས་པ་ཉིད་ཀྱི་ཕྱིར་རོ། །དེ་ལ་ཆོས་ནི་རང་གི་མཚན་ཉིད་འཛིན་པ་སྟེ། སྤྱི་སྒྲ་བྱེ་བྲག་ལ་
ཞུགས་པའོ། །མྱ་ངན་ལས་འདས་པ་ལ་ཆོས་ཀྱི་དབྱིངས་ཞེས་བྱ་སྟེ་ཆོས་ཉིད་རྟོགས་པས་རབ་ཏུ་
ཕྱེ་བའི་ཕྱིར་རོ། །འཁོར་འདས་གཉིས་ཡོད་པ་དེ་ལ་ཆོས་ཀྱིས་རབ་ཏུ་ཕྱེ་བ་ནི་ཆོས་ཅན། འཁོར་
བ་ཡིན་ཏེ། རང་གི་མཚན་ཉིད་འཛིན་པའི་ཕྱིར་དང༌། ཆོས་དབྱིངས་དེ་ལ་བརྟེན་པའི་ཆོས་ཡིན་
པའི་ཕྱིར་དང༌། ཡང་ན་ཆོས་གཟུང་འཛིན་གཉིས་ཀྱིས་རབ་ཏུ་ཕྱེ་བ་ཡིན་པའི་ཕྱིར་རོ། །ཐེག་པ་
གསུམ་གྱི་མྱ་ངན་ལས་འདས་པ་ནི་ཆོས་ཅན། ཆོས་ཉིད་ཀྱིས་རབ་ཏུ་ཕྱེ་བ་ཡིན་ཏེ། ཆོས་ཉིད་
- 6_0 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རོང་ཊིཀ་བཞུགས། དོ༡
རྟོགས་པས་མྱ་ངན་ལས་འདས་པའི་གྲངས་སུ་འགྲོ་བའི་ཕྱིར་རོ། །
འཁོར་འདས་གཉིས་ཀྱི་མཚན་ཉིད་ངོས་བཟུང་བ་ལ། འཁོར་འདས་གཉིས་ཡོད་པ་
དེ་ལ་འཁོར་བས་བསྡུས་པའི་ཆོས་ཀྱི་མཚན་ཉིད་ནི། གཟུང་འཛིན་གཉིས་སུ་སྣང་བའི་རྟོག་
བཅས་དང་རྟོག་མེད་གཉིས་ལས། གཉིས་སུ་སྣང་བ་ཙམ་ནི་རྟོག་མེད་ཀྱི་ཤེས་པ་སྟེ་སྒོ་ལྔའི་རྣམ་
ཤེས་སོ། །སྒྲ་སྤྱི་དང་དོན་སྤྱི་ཇི་ལྟར་མངོན་པར་བརྗོད་པར་སྣང་བ་ནི་རྟོག་བཅས་ཀྱི་ཡིད་དོ། །
སྒོ་ལྔའི་གཟུང་འཛིན་གཉིས་སྣང་ནི་ཆོས་ཅན། ཡང་དག་པ་མ་ཡིན་ཏེ། གཉིས་སུ་སྣང་བ་ལྟར་
གཉིས་སུ་མེད་པ་དེས་ནའོ། །མངོན་པར་བརྗོད་པར་སྣང་བའི་ཡིད་དེ་ཡང་ཆོས་ཅན། ཡང་དག་
པ་མ་ཡིན་ཏེ། ཐམས་ཅད་དོན་དུ་མེད་པ་ཅན་ཡིན་པའི་ཕྱིར་རོ། །ཅིང་ནི་སྡུད་ཚིག་གོ །གཉིས་
སུ་སྣང་བ་དང་མངོན་པར་བརྗོད་པར་སྣང་བ་གཉིས་ཀ་ཆོས་ཅན། ཀུན་ཏུ་རྟོག་པ་ཞེས་བྱ་སྟེ།
དོན་མེད་པའི་རྟོག་པ་ཙམ་ཡིན་པའི་ཕྱིར། འདིས་ནི་ཁམས་གསུམ་གྱི་སེམས་དང་སེམས་ལས་
བྱུང་བ་ཐམས་ཅད་འཁོར་བར་བསྟན་ཏོ། །གཞན་ཡང་ཆོས་ཉིད་ཀྱིས་རབ་ཏུ་ཕྱེ་བའི་མྱང་འདས་
ཀྱི་མཚན་ཉིད་ནི་གཟུང་བ་དང་འཛིན་པ་གཉིས་དང་བརྗོད་པར་བྱ་བ་དང་རྗོད་པར་བྱེད་པ་
སོགས་ཐམས་ཅད་ཀྱིས་ཁྱད་པར་དུ་བྱར་མེད་པ་སྟེ། དེ་བཞིན་ཉིད་ཡིན་ནོ། །དེ་བཞིན་ཉིད་
ཆོས་ཅན། རང་བཞིན་གྱིས་མྱ་ངན་ལས་འདས་པ་ཡིན་ཏེ། གཟུང་བ་དང་འཛིན་པ་དང་བརྗོད་
པར་བྱ་བ་དང་རྗོད་པར་བྱེད་པ་སོགས་ཀྱིས་ཁྱད་པར་དུ་བྱར་མེད་པའི་སྟོང་པ་ཉིད་དུ་རོ་གཅིག་
པའི་ཕྱིར་རོ། །འཁོར་བའི་མཚན་ཉིད་སྒྲུབ་པ་ནི། གཟུང་འཛིན་གཉིས་སུ་སྣང་བ་ནི་ཆོས་ཅན།
འཁྲུལ་པ་ཡིན་ཏེ། དོན་ལ་མེད་པའི་གཟུང་འཛིན་གཉིས་སུ་སྣང་བའི་ཕྱིར། དཔེར་ན་ཟླ་བ་
གཉིས་སྣང་བཞིན་ནོ། །གཉིས་སྣང་དེ་ཉིད་ཀུན་ནས་ཉོན་མོངས་པའི་རྒྱུ་ཡང་ཡིན་ཏེ། གཉིས་
སུ་སྣང་བ་ལ་བརྟེན་ནས་གཉིས་སུ་ཞེན་པ་སྐྱེ་ལ་དེ་ལ་བརྟེན་ནས་ཆགས་སོགས་སྐྱེ་བའི་ཕྱིར་རོ།།
དཔེར་ན་སྒྱུ་མའི་གླང་པོ་ཆེར་སྣང་བ་དང་། རྨི་ལམ་དུ་རྟ་གླང་སྣང་བ་སོགས་ལ་བརྟེན་ནས་ཞེན་
- 6 1 -



，
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་སྐྱེས་ཏེ་ཀུན་ནས་ཉོན་མོངས་པ་འབྱུང་བ་བཞིན་ནོ། །འཁྲུལ་པའི་གཏན་ཚིགས་གཉིས་པ་
སྟོན་པ་ནི། ཡོད་པའི་བདག་མེད་མི་སྣང་བའི་ཕྱིར་ཡང་འཁྲུལ་པར་གྲུབ་བོ། །དཔེར་ན་ཡོད་
པའི་ཐོ་ཡོར་མི་འཛིན་པར་མེད་པའི་མིར་འཛིན་པ་བཞིན་ནོ། །དོན་ལ་མེད་པ་དང་སྣང་ཙམ་དུ་
ཡོད་པ་ཡ་བྲལ་བ་ལས་འཁྲུལ་པ་མི་སྐྱེ་བས་འཁྲུལ་པ་སྐྱེ་བ་ལ་གཉིས་ཀ་ཚོགས་དགོས་པར་
བསྟན་པ་ནི། མེད་པ་འབའ་ཞིག་ལའང་ཡོད་པར་འཛིན་པའི་འཁྲུལ་པ་མི་འབྱུང་སྟེ། མེད་པ་ལ་
མེད་པ་ཉིད་དུ་འཛིན་པ་ནི་མ་ནོར་བ་ཡིན་པའི་ཕྱིར་རོ། །ཡོད་པ་འབའ་ཞིག་ལ་ཡོད་པར་འཛིན་
པའི་འཁྲུལ་པ་མི་འབྱུང་སྟེ། ཡོད་པ་ལ་ཡོད་པར་འཛིན་པ་འཁྲུལ་པ་མ་ཡིན་པའི་ཕྱིར་རོ། །དེས་
ན་དོན་ལ་མེད་པ་དང་སྣང་ཙམ་དུ་ཡོད་པའི་གཉིས་ཚོགས་ལས་དོན་ལ་མེད་པ་ལ་ཡོད་པར་
འཛིན་པ་སྐྱེ་དགོས་སོ། །དོན་ལ་མེད་པ་དང་སྣང་ཙམ་དག་ལས་གང་ཡང་རུང་བ་ཞིག་མེད་ན་
མེད་པ་ལ་ཡོད་པར་འཛིན་པའི་འཁྲུལ་པ་མི་འབྱུང་ངོ༌། །དེ་བཞིན་དུ་གཟུང་གཛིན་གཉིས་མེད་
ཀྱང་གཉིས་སུ་སྣང་བའི་འཁྲུལ་པ་མེད་ན་རྒྱུ་མེད་པས་ཀུན་ནས་ཉོན་མོངས་འབྱུང་བ་ཡང་མི་
འཐད་དོ། །འཁྲུལ་པ་མེད་ན་འཁྲུལ་པའི་གཉེན་པོ་མ་འཁྲུལ་པ་ཡང་མེད་པས་དེ་ལས་བྱུང་པའི་
རྣམ་པར་བྱང་བ་ཡང་མི་འཐད་དོ། །གལ་ཏེ་འཁོར་འདས་གཉིས་གྲུབ་ན་གཅིག་གམ་ཐ་དད་ཅེ་
ན༑ འཁོར་འདས་གཉིས་པོ་དེ་དག་ནི་ཆོས་ཅན། གཅིག་ནི་མིན་ཏེ། མྱང་འདས་དོན་ལ་ཡོད་པ་
དང་འཁོར་བ་དོན་ལ་མེད་པ་དག་གི་ཁྱད་པར་ཡོད་པའི་ཕྱིར། ཇི་ལྟར་འཁོར་བ་དོན་ལ་མེད་ཅེ་
ན༑ དོན་དམ་པར་གཟུང་འཛིན་མེད་ལ། དེ་མེད་པས་འཁོར་བར་འཇོག་པའི་ཆོས་མེད་པའི་
ཕྱིར་རོ། །འཁོར་འདས་ངོ་བོ་སོ་སོ་བ་ཡང་མིན་ཏེ། མྱ་ངན་ལས་འདས་པ་ནི་འཁོར་བའི་ཆོས་
མེད་པ་ཙམ་གྱིས་རབ་ཏུ་ཕྱེ་བའི་ཕྱིར། མདོ་སྡེའི་རྒྱན་ལས། དེ་ཕྱིར་ཐར་པ་ནོར་བ་ཟད་ཙམ་
ཡིན། །ཞེས་བཤད་པ་ལྟར་རོ། །
གཉིས་པ་འཁོར་འདས་གཉིས་རྒྱས་པར་བཤད་པ་ལ་གཉིས་ཏེ། འཁོར་བའི་ཆོས་
• 6 2 -



-
གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རོང་ཊིཀ་བཞུགས། ༡
རྒྱས་པར་བཤད་པ་དང་། མྱང་འདས་ཀྱི་ཆོས་རྒྱས་པར་བཤད་པའོ། །དང་པོ་ལ་ཡང་གཉིས་
ལས། སྤྱིར་བསྟན་པ་ནི། རྣམ་པ་དྲུག་གིས་འཁོར་བའི་ཆོས་དག་ལ་ཐོས་བསམ་གྱིས་གཏན་ལ་
ཕབ་པའི་སྒོ་ནས་འཇུག་པ་བླ་ན་མེད་པ་ཡིན་ཏེ། མཚན་ཉིད་དང་གྲུབ་པའི་ཚུལ་ངེས་པར་བྱེད་
པ་དང་། གཅིག་དང་ཐ་དད་མིན་པའི་ཚུལ་དང་། གནས་ཐུན་མོང་དང་ཐུན་མོང་མིན་པ་གཉིས་
སུ་རྣམ་པར་གཞག་པ་དང་། གཟུང་བ་དང་འཛིན་པར་སྣང་བ་མེད་པ་ལ་རབ་ཏུ་འཇུག་པ་རྣམ་
པ་དྲུག་གིས་བསྟན་ཏོ། །ཆོས་རྣམ་པ་དྲུག་པོ་འདི་དག་གི་སྒོ་ནས་འཁོར་བའི་ཆོས་ཐོས་བསམ་
གྱིས་གཏན་ལ་ཕབ་པས་འཁོར་བའི་ཆོས་ཇི་སྙེད་ཕྱིན་ཅི་མ་ལོག་པར་རྟོགས་པས་འཇུག་པ་བླ་
ན་མེད་པ་ཞེས་བསྟན་ཏོ། །
གཉིས་པ་སོ་སོར་བཤད་པ་ལ་དྲུག་ཏུ་བསྟན་པ་དེ་ལ། མཚན་ཉིད་གྲུབ་པའི་ཚུལ་
དང་གཅིག་དང་ཐ་དད་མིན་པ་གསུམ་ནི་མདོར་བསྟན་དུ་ཇི་ལྟར་བསྟན་པ་བཞིན་དུ་ཤེས་པར་
བྱའོ། །བཞི་པ་དང་ལྔ་པ་གནས་ཐུན་མོང་དང་ཐུན་མོང་མ་ཡིན་པ་ནི། གང་ཞིག་འཁོར་བ་དང་།
གནས་གང་དུ་འཁོར་བ་དེ་ནི་འཁོར་བའི་ཆོས་ཀུན་ཏུ་ཁྱབ་པར་གནས་པ་སྟེ། གནས་ནི་ཁམས་
སོ༑ །དེ་ལ་རྟེན་སྣོད་ཀྱི་ཁམས་དང་བརྟེན་པ་སེམས་ཅན་གྱི་ཁམས་དང་གཉིས་སོ། །སྣོད་ཀྱི་
ཁམས་ནི་ཆོས་ཅན། ཐུན་མོང་བའི་ཆོས་ཡིན་ཏེ། བག་ཆགས་མཐུན་པར་སད་པའི་སེམས་ཅན་
རྣམས་ལ་ཐུན་མོང་བ་ལྟ་བུར་རྣམ་པར་རིག་པ་ལ་སྣང་བའི་ཕྱིར། ལྟ་བུའི་སྒྲས་ནི་བག་ཆགས་
མཐུན་པར་སད་པ་ལ་ཐུན་མོང་གི་ཐ་སྙད་བྱེད་པ་ཡིན་གྱི་གནས་ཚུལ་ལ་མེད་པར་སྟོན་ནོ། །
ཡང་ན་ཐུན་མོང་གི་ཆོས་ཡིན་ཏེ། བག་ཆགས་མཐུན་པར་སད་པའི་རྣམ་པར་རིག་པ་ལ་ཐུན་
མོང་དུ་སྣང་བའི་ཕྱིར། དཔེར་ན་ཐུན་མོང་དུ་སྣང་བའི་ཡུལ་ལྟར་རོ། །བརྟེན་པ་སེམས་ཅན་གྱི་
ཁམས་ནི་གཉིས་ཏེ། ཐུན་མོང་གི་ཆོས་དང་ཡང་ཐུན་མོང་མིན་པའི་ཆོས་སོ། །ཐུན་མོང་དང་ཐུན་
མོང་མིན་པ་གཉིས་ཡོད་པ་དེ་ལ་ཐུན་མོང་ནི། སེམས་ཅན་གྱི་སྐྱེ་བ་དང་། ལུས་དང་ངག་གི་རྣམ་
- 6 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་རིག་བྱེད་ཀྱི་ཐ་སྙད་དང་། གང་ཟག་གཞན་གྱིས་གཞན་རྗེས་སུ་གཟུང་བ་དང༌། ཚར་
གཅད་པ་དང་། གཞན་ལ་ཕན་པ་དང་། གནོད་པ་དང་། ཐོས་སོགས་ཀྱི་ཡོན་ཏན་དང་། ཆགས་
སོགས་ཀྱི་སྐྱོན་རྣམས་ནི་ཆོས་ཅན། ཐུན་མོང་བའི་ཆོས་ཡིན་ཏེ། ཕན་ཚུན་གཅིག་གིས་གཅིག་
གི་རྒྱུད་དང་འབྲེལ་བའི་རྒྱུ་བྱེད་པ་ཡིན་པའི་ཕྱིར་ཏེ། ཕན་ཚུན་བདག་པོའི་རྐྱེན་བྱེད་པ་ཉིད་
ཀྱིས་སོ། །དེ་ལ་སྐྱེ་བ་ཐུན་མོང་བ་ནི། ལས་ཀྱིས་རྒྱུ་བྱས་ཕ་མ་གཉིས་ཀྱིས་ལྷན་ཅིག་བྱེད་པའི་
རྐྱེན་བྱས་ནས་ཐུན་མོང་བའི་འབྲས་བུ་འགྲུབ་པ་ལྟ་བུའོ། །ཐ་སྙད་ཐུན་མོང་བ་ནི། གཞན་གྱི་
ལུས་ཀྱི་རྣམ་པར་རིག་བྱེད་ཀྱིས་བསྐུལ་ནས་གཞན་བྱ་བ་ལ་འཇུག་པ་ལྟ་བུ་དང་། གཞན་གྱི་ང
ག་གི་རྣམ་པར་རིག་བྱེད་ཀྱིས་བསྐུལ་ནས་གཞན་སྨྲ་བ་ལ་འཇུག་པ་ལྟ་བུ་སྟེ། གཞན་གྱིས་
བདག་རྐྱེན་བྱེད་ལ། རང་རྒྱུད་ཀྱི་ཆོས་ཀྱི་རྒྱུའི་གཙོ་བོ་བྱས་ནས་འབྲས་བུ་ཐུན་མོང་བ་འགྲུབ་པ་
ལྟ་བུའོ། །རྗེས་སུ་གཟུང་བ་དང་ཚར་གཅད་ཐུན་མོང་བ་ནི། གང་ཟག་གཞན་གྱིས་གཞན་རྗེས་
སུ་བཟུང་བའི་སྒོ་ནས་ཕ་རོལ་པོ་ལ། གཞན་གྱིས་བདག་རྐྱེན་དང་། རང་གི་ཆོས་ཀྱི་རྒྱུ་བྱེད་
པའི་འབྲས་བུ་ཐུན་མོང་བ་འགྲུབ་པ་ལྟ་བུའོ། །ཚར་བཅད་ཐུན་མོང་བ་ནི། གཞན་གྱིས་ཚར་
བཅད་པས་གཅིག་གིས་བདག་རྐྱེན་དང་། གཞན་ལ་དེའི་འབྲས་བུ་གྲུབ་པ་འབྲས་བུ་ཐུན་མོང་
བ་དང་། གཞན་གྱིས་གཞན་ལ་ཕན་པ་བྱེད་པ་དང་། གནོད་པ་བྱེད་པ་ཡང་གཅིག་གིས་བདག་
རྐྱེན་དང་། གཅིག་གིས་རྒྱུའི་གཙོ་བོ་བྱས་པས་འབྲས་བུ་ཐུན་མོང་བ་འགྲུབ་པ་ལྟ་བུའོ། །འདི་
དག་ནི་འབྲས་བུ་ཐུན་མོང་བའི་ལྡོག་པ་ནས་ཐུན་མོང་བར་བསྟན་ཏོ། །
གཉིས་པ་ཐུན་མོང་མིན་པ་ནི་གནས་ཀུན་གཞི་དང༌། རྣམ་པར་རིག་པ་རྣམ་ཤེས་
ཚོགས་བདུན་དང་། སོ་སོའི་བདེ་སྡུག་དང༌། ལས་སེམས་པ་དང་། སོ་སོའི་འཆི་འཕོ་དང་། སོ་
སོའི་སྐྱེ་བ་དང་། བཅིངས་པ་དང༌། གྲོལ་བ་རྣམས་ནི་ཆོས་ཅན། ཐུན་མོང་མིན་པ་ཞེས་བྱ་སྟེ།
ངོ་བོའི་ཆ་ནས་གང་ཟག་སོ་སོའི་ཐུན་མོང་མིན་པའི་ཆོས་ཡིན་པའི་ཕྱིར། དེ་ནི་གནས་ཐུན་མོང་
- 6 4 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རོང་ཊིཀ་བཞུགས། དོ༡་
མིན་པ་ཞེས་བྱའོ། །ལང་ཀར་གཤེགས་པ་ལས། ཀུན་གཞི་རྒྱ་མཚོ་རྟག་གནས་པ། །ཡུལ་གྱི་
རླུང་གིས་རབ་བསྐྱོད་ནས། །སྣ་ཚོགས་རྣམ་ཤེས་རྦ་རླབས་རྣམས། །གང་ཞིག་རབ་ཏུ་འཇུག་
པར་འགྱུར། །རྒྱ་མཚོ་དང་ནི་རྦ་རླབས་རྣམས། །ཇི་ལྟར་བྱེ་བྲག་མེད་པ་བཞིན། །རྣམ་ཤེས་
སེམས་ཀྱང་དེ་བཞིན་དུ། །ཐ་དད་པ་ཡང་མ་དམིགས་སོ། །ཞེས་སོ། །ཐུན་མོང་དང་ཐུན་མོང་
མིན་པ་བཤད་པ་འདི་དག་གིས་ཀུན་གཞི་ལ་བག་ཆགས་བཞག་ནས་ཐུན་མོང་དང་ཐུན་མོང་
མིན་པར་སྣང་བ་འབྱུང་བའི་ཕྱིར་གནས་ཞེས་བསྟན་ཏོ། ། །
དྲུག་པ་གཟུང་འཛིན་སྣང་བ་མེད་པ་ལ་འཇུག་པ་སྟོན་པ་ལ་གསུམ་སྟེ། གཟུང་བ་
མེད་པར་བསྟན། འཛིན་པ་མེད་པར་བསྟན། བསྟན་པས་གྲུབ་པའི་དོན་ནོ། །དང་པོ་ལ་གཉིས་
ཏེ༑ ཐུན་མོང་གི་གཟུང་བ་དང་གཞན་མེད་པ་དང་། ཐུན་མོང་མིན་པའི་གཟུང་བ་དང་གཞན་
མེད་པའོ། །དང་པོ་ནི། ཕྱི་རོལ་གྱི་གཟུང་བ་རི་ལ་སོགས་པར་སྣང་བ་ཆོས་ཅན། རྣམ་པར་ཤེས་
པ་ལས་ཕྱི་རོལ་དུ་གྱུར་པའི་དོན་ཡོད་པ་མིན་ཏེ། རང་གི་ཤེས་པ་ཉིད་ཐུན་མོང་བ་ཉིད་དུ་སྣང་བ་
ཙམ་ཡིན་པའི་ཕྱིར། ཤེས་པ་གང་ལས་དོན་གཞན་དུ་མེད་ཅེ་ན། རང་འཛིན་པའི་རྣམ་པར་རིག་
པའི་ཆ་ལས་དོན་གཞན་དུ་མེད་དོ། །གཉིས་པ་ནི། ཐུན་མོང་གི་གཟུང་བ་ལས་ཅིག་ཤོས་ཐུན་
མོང་མིན་པའི་གཟུང་བ་གཞན་གྱི་སེམས་ལ་སོགས་པ་རྣམ་པར་རིག་པའི་དོན་ནི། ཐུན་མོང་
མིན་པའི་གཟུང་བ་ཡིན་ལ། དེ་གཞན་དུ་མེད་པའི་ཚུལ་ནི། མཉམ་པར་མ་བཞག་པ་དང་
བཞག་པའི་སེམས་གཉིས་ཕན་ཚུན་གཅིག་གིས་གཟུང་ཡུལ་དུ་གཅིག་འགྱུར་བ་མིན་ཏེ།
མཉམ་པར་མ་བཞག་པའི་སེམས་འཛིན་པའི་རྣམ་པར་རིག་པ་ལའང་མཉམ་པར་བཞག་པའི་
སེམས་གཟུང་བ་དོན་གཞན་དུ་མེད་ཅིང་། མཉམ་པར་བཞག་པའི་སེམས་འཛིན་པའི་རྣམ་པར་
རིག་པ་ལའང་མཉམ་པར་མ་བཞག་པའི་སེམས་གཟུང་བ་དོན་གཞན་མེད་པའི་ཕྱིར་ཏེ། མཉམ་
པར་མ་བཞག་པའི་སེམས་དག་ལ་ནི་རང་གི་བདག་ཉིད་ཀྱི་རྣམ་པར་རྟོག་པ་ཉིད་ཡུལ་དུ་སྣང་
-
- 6 5 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་ཕྱིར་དང་། མཉམ་པར་བཞག་པའི་སེམས་དག་ལ་ནི་ཏིང་ངེ་འཛིན་དེའི་སྤྱོད་ཡུལ་དུ་གཞན་
གྱི་སེམས་ཀྱི་ངོ་བོ་མི་སྣང་བར་དེའི་གཟུགས་བརྙན་ཙམ་ཞིག་རབ་ཏུ་སྣང་བའི་ཕྱིར་རོ། །
གཉིས་པ་འཛིན་པ་མེད་པ་ནི། ཤེས་པས་ཡུལ་འཛིན་པ་ནི་ཆོས་ཅན། འཛིན་པར་
སྣང་བ་དོན་གཞན་མེད་པར་གྲུབ་སྟེ། རང་གི་སེམས་ཉིད་ཡུལ་དུ་སྣང་བར་ཟད་ཀྱི་གཟུང་བར་
སྣང་བ་དོན་གཞན་མེད་པར་གྲུབ་པའི་ཕྱིར་རོ། །གསུམ་པ་ནི། དོན་དམ་པར་གཟུང་འཛིན་
གཉིས་མེད་པར་བསྟན་པ་དེ་ལས་ཀྱང་ནི་གཟུང་བ་དང་འཛིན་པར་སྣང་བ་མེད་པ་ལ་འཇུག་པ་
གྲུབ་སྟེ། གཟུང་འཛིན་མེད་པར་ཐོས་བསམ་གྱིས་གཏན་ལ་ཕབ་ཅིང་བསྒོམས་པས་གཟུང་
འཛིན་ གཉིས་སུ་མེད་ པའི་ དོན་ མངོན་དུ་འགྱུར་བའི་ཕྱིར། མདོ་སྡེའི་རྒྱན་ལས། འདི་ལ་
དོན་དམ་ཚུལ་གྱིས་ཞི་བ་དང་། །སྐྱེ་བ་དེ་གཉིས་ཁྱད་པར་ཅི་ཡང་མེད། །འོན་ཀྱང་དགེ་བའི་
ལས་རྣམས་བྱེད་པ་དག །སྐྱེ་བ་ཟད་པས་ཞི་བ་ཐོབ་པར་བཤད། །ཅེས་སོ། །དོན་དམ་པར་
གཟུང་འཛིན་གཉིས་མེད་ན་གཟུང་འཛིན་གཉིས་སུ་སྣང་བ་འདི་རྒྱུ་གང་ལས་བྱུང་ཞེ་ན། ཐོག་མ་
མེད་པ་ནས་གཟུང་འཛིན་དུ་མངོན་པར་ཞེན་པའི་བག་ཆགས་ལས་གྲུབ་པ་ཡིན་ཏེ། དེ་ལས་
གཟུང་འཛིན་དུ་ཞེན་པ་ཀུན་ནས་ལྡང་བ་གྲུབ་པས་སོ། །འོ་ན་སྤོང་མི་ནུས་སོ་སྙམ་ན་སྤོང་ནུས་
ཏེ༑ གཟུང་འཛིན་གཉིས་སུ་འཛིན་པ་གནས་ཚུལ་ལ་མ་ཞུགས་ལ། གཟུང་འཛིན་གཉིས་སུ་
མེད་པར་རྟོགས་པ་གནས་ཚུལ་ལ་ཞུགས་པའི་ཕྱིར་ཏེ། གཟུང་འཛིན་གཉིས་སུ་བདེན་པར་
ཡོངས་སུ་མ་གྲུབ་པར་གཟུང་འཛིན་གཉིས་མེད་དུ་རབ་ཏུ་གྲུབ་པ་ཡིན་པའི་ཕྱིར་རོ། །
གཉིས་པ་མྱང་འདས་ཀྱི་མཚན་ཉིད་རྒྱས་པར་བཤད་པ་ལ་གཉིས་ཏེ། སྤྱིར་བསྟན་པ་
དང༌། སོ་སོར་བཤད་པའོ། །དང་པོ་ནི། དོན་རྣམ་པ་དྲུག་གིས་ཆོས་ཉིད་ལ་འཇུག་པ་བླ་ན་མེད་
པ་བསྟན་ཏེ། དོན་དྲུག་ཁོང་དུ་ཆུད་པས་མྱ་ངན་ལས་འདས་པའི་ཆོས་མ་ལུས་པ་ཁོང་དུ་ཆུད་
པར་འགྱུར་བའི་ཕྱིར། དོན་དྲུག་གང་ཞེ་ན། ཤེས་བྱའི་མཚན་ཉིད་དང་། ཤེས་བྱའི་གཞི་ཀུན་ཏུ་
- 6
6 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རོང་ཊིཀ་བཞུགས། ༼༡
གནས་པ་དང༌། ཆོས་ཉིད་ངེས་པར་འབྱེད་པ་དང་། ཆོས་ཉིད་ལ་མངོན་སུམ་དུ་རེག་པ་དང་།
རྗེས་སུ་དྲན་པ་དང་། དྲན་པ་དེའི་བདག་ཉིད་ཉེ་བར་སོན་པ་ལ་འཇུག་པས་དོན་དྲུག་བསྟན་ཏོ།
གཉིས་པ་སོ་སོར་བཤད་པ་ལ། དང་པོ་རྣམ་བྱང་གི་མཚན་ཉིད་ནི། མདོར་བསྟན་གྱི་སྐབས་སུ་
ཇི་ལྟར་བསྟན་པ་བཞིན་རིག་པར་བྱའོ། །
གཉིས་པ་རྣམ་བྱང་གི་གནས་ནི། ཀུན་ནས་ཉོན་མོངས་པ་དང་རྣམ་པར་བྱང་བའི་
ཆོས་རྣམས་ཐམས་ཅད་ཡིན་ཏེ། འདི་དག་ལ་ཐོས་བསམ་གྱིས་སྒྲོ་འདོགས་བཅད་པ་ལས་རྣམ་
བྱང་ཐོབ་དགོས་པའི་ཕྱིར་རོ། །གསུང་རབ་ཡན་ལག་བཅུ་གཉིས་ལ་སོགས་པའི་མདོ་སྡེ་ཐམས་
ཅད་ཀྱང་རྣམ་བྱང་གི་གནས་སུ་བརྗོད་དེ། དེ་དག་ལ་དམིགས་ནས་ལམ་སྒྲུབ་དགོས་པའི་ཕྱིར་
རོ༑ ༑གསུམ་པ་ངེས་པར་འབྱེད་པའི་རྟོག་པ་ནི་ཐེག་པ་ཆེན་པོའི་མདོ་སྡེ་ལ་བརྟེན་པའི་ཚུལ་
བཞིན་ཡིད་ལ་བྱེད་པའི་ཐོས་པ་དང་བསམ་པ་དང་སྒོམ་པས་བསྡུས་པའི་སྦྱོར་བ་ཐམས་ཅད་དེ།
ཚོགས་སྦྱོར་གཉིས་སོ། །བཞི་པ་རེག་པ་ནི། འཇིག་རྟེན་ལས་འདས་པའི་ཡང་དག་པའི་ལྟ་བ་
ཐོབ་པའི་ཕྱིར་མཐོང་ལམ་གྱིས་མངོན་སུམ་གྱི་ཚུལ་དུ་དེ་བཞིན་ཉིད་མཐོང་སྤང་གི་དྲི་མས་དག་
པ་ཐོབ་ཅིང་ཉམས་སུ་མྱོང་བའོ། །ལྔ་པ་རྗེས་སུ་དྲན་པ་ནི། སྒོམ་ལམ་སྟེ། དེའི་མི་མཐུན་ཕྱོགས་
ཀྱི་དྲི་མ་དྲུངས་དབྱུང་བའི་དོན་དུ་མཐོང་ལམ་གྱིས་ཇི་ལྟར་མཐོང་བའི་དོན་ཉིད་ལ་དམིགས་པའི་
བྱང་ཆུབ་ཀྱི་ཕྱོགས་ཀྱིས་བསྡུས་པའི་སྒོམ་པའི་ལམ་ཐམས་ཅད་དོ། །
དྲུག་པ་ཉེ་བར་སོན་པ་ལ་གཉིས་ཏེ། མདོར་བསྟན་པ་དང་། གནས་གྱུར་རྒྱས་པར་
བཤད་པའོ། །དང་པོ་ནི། ཆོས་དབྱིངས་གོམས་པར་བྱེད་པ་སྒོམ་ལམ། དེའི་བདག་ཉིད་གོམས་
པ་མཐར་ཐུག་པའི་གནས་སྐབས་སུ་ཉེ་བར་སོན་པ་ནི་མི་སློབ་ལམ་སྟེ། དེ་བཞིན་ཉིད་དྲི་མ་མེད་
པར་གནས་གྱུར་པ་ཐོབ་པའོ། །གནས་གྱུར་ཐོབ་པ་ན་གཟུང་འཛིན་གཉིས་ཀྱི་སྣང་བ་ནུབ་ནས་
ཐམས་ཅད་དེ་བཞིན་ཉིད་ཙམ་དུ་སྣང་བས་ཏེ། དེ་ཡང་གནས་ཡོངས་སུ་གྱུར་པ་ཡོངས་སུ་གྲུབ་
- 6 7 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཡིན་ནོ། །སྐུ་གསུམ་ལ་འཇུག་པ་ལས། དྲི་མེད་དེ་བཞིན་ཉིད་དང་ནི། །མི་རྟོག་ཡེ་ཤེས་མ་
གཏོགས་པ། །སངས་རྒྱས་རྣམས་ཀྱི་ཆོས་གཞན་ནི། །འགའ་ཡང་ཡོད་པ་མ་ཡིན་ནོ། །ཞེས་
གསུངས་སོ། །
གཉིས་པ་གནས་གྱུར་རྒྱས་པར་བཤད་པ་ལ་གཉིས་ཏེ། མདོར་བསྟན་པ་དང་། རྒྱས་
པར་བཤད་པའོ། །དང་པོ་ནི། རྣམ་པ་བཅུས་གནས་ཡོངས་སུ་གྱུར་པ་ལ་འཇུག་པ་བླ་ན་མེད་
པར་བསྟན་པ་ཡིན་ཏེ། ངོ་བོ་དང་། རྫས་དང་། གང་ཟག་དང་། ཁྱད་པར་དང་། དགོས་པ་དང་།
གནས་དང༌། ཡིད་ལ་བྱེད་པ་དང༌། སྦྱོར་བ་དང་། ཉེས་དམིགས་དང༌། ཕན་ཡོན་ལ་འཇུག་
པས་བསྟན་པའོ། །གཉིས་པ་རྒྱས་པར་བཤད་པ་ལ་བཅུ་ཡོད་པ་དེ་ལས། དང་པོ་ངོ་བོའམ་རང་
བཞིན་ལ་འཇུག་པ་ནི། གློ་བུར་གྱི་དྲི་མ་མི་སྣང་བ་དང་། དེ་བཞིན་ཉིད་སྣང་བའི་དོན་ཏེ། དེ་
བཞིན་ཉིད་དྲི་མ་མེད་པ་གང་ཡིན་པའོ། །གཉིས་པ་དངོས་པོའམ་རྫས་ལ་འཇུག་པ་ནི། ཐུན་
མོང་བ་སྣོད་དང་། ལུས་ཀྱི་རྣམ་པར་རིག་པའི་དེ་བཞིན་ཉིད་གནས་ཡོངས་སུ་གྱུར་པ་དང་།
ངག་གིས་བསྡུས་པ་མདོ་སྡེའི་ཆོས་ཀྱི་དབྱིངས་ཀྱི་དེ་བཞིན་ཉིད་གནས་གྱུར་པ་དང་། ཐུན་མོང་
མིན་པ་སེམས་ཅན་གྱི་ཁམས་ཀྱི་རྣམ་པར་རིག་པ་སེམས་དང་སེམས་ལས་བྱུང་བའི་དེ་བཞིན་
ཉིད་གནས་གྱུར་པའོ། །གསུམ་པ་གང་ཟག་ལ་ འཇུག་པ་ནི། དེ་བཞིན་ཉིད་དང་པོ་གཉིས་
གནས་གྱུར་པའི་འབྲས་བུ་ནི་གཉིས་ལས། སྣོད་དང་ལུས་ཀྱི་དེ་བཞིན་ཉིད་གནས་ཡོངས་སུ་
གྱུར་པ་ལས་ཆོས་ཀྱི་སྐུ་ཐོབ་སྟེ་སངས་རྒྱས་ཀྱི་སྤྱོད་ཡུལ་ལོ། །མདོ་སྡེའི་དེ་བཞིན་ཉིད་གནས་
གྱུར་པ་ལས་ནི། ལོངས་སྐུ་ཐོབ་སྟེ། བྱང་ཆུབ་སེམས་དཔའ་རྣམས་ཀྱི་སྤྱོད་ཡུལ་ལོ། །ཕྱི་མ་
སེམས་དང་སེམས་བྱུང་གི་དེ་བཞིན་ཉིད་གནས་གྱུར་པ་ལས་སྤྲུལ་པའི་སྐུ་ཐོབ་སྟེ། ཉན་ཐོས་
དང་རང་སངས་རྒྱས་རྣམས་ཀྱིའང་སྤྱོད་ཡུལ་ལོ། །བཞི་པ་ཁྱད་པར་ལ་འཇུག་པ་ནི། ཉན་རང་
གི་འབྱོར་པ་ལས་ཁྱད་པར་དུ་འཕགས་པའི་གནས་གྱུར་མཐར་ཐུག་པའི་འབྱོར་པའི་ཁྱད་པར་
- 6 8 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རོང་ཊིཀ་བཞུགས། དོ༡
བཞི་སྟེ། སངས་རྒྱས་དང་བྱང་ཆུབ་སེམས་དཔའ་རྣམས་ལ་ཞིང་ཡོངས་སུ་དག་པའི་ཁྱད་པར་
དང༌། ཆོས་སྐུ་ཐོབ་པས་ཤེས་བྱ་ཐམས་ཅད་ལ་གཟིགས་པ་དང༌། ལོངས་སྤྱོད་རྫོགས་པའི་སྐུ་
ཐོབ་པས་ཟབ་པ་དང་རྒྱ་ཆེ་བའི་ཆོས་ངོ་མཚར་བ་འདོམས་པ་དང༌། སྤྲུལ་པའི་སྐུ་ཐོབ་པས་
གཞན་གྱི་དོན་ལ་དབང་འབྱོར་པ་ཐོབ་པའི་ཁྱད་པར་ལས་ཉན་ཐོས་ལས་ཁྱད་པར་འཕགས་ཏེ།
ཉན་རང་ལ་ཁྱད་པར་གྱི་ཆོས་བཞི་པོ་མེད་པའི་ཕྱིར་རོ། །ལྔ་པ་དགོས་པ་ལ་འཇུག་པ་ནི།
བསམ་པ་སངས་རྒྱས་ཐོབ་འདོད་ཀྱི་སྨོན་ལམ་གྱི་ཁྱད་པར་ལས་དང་། ཐེག་པ་ཆེན་པོ་སྟོན་པའི་
གསུང་རབ་ལ་དམིགས་པས་དམིགས་པའི་ཁྱད་པར་ལས་དང་། རིག་པའི་གནས་ལྔ་ལ་སོགས་
པའི་ཤེས་བྱ་རྟོགས་པ་དང༌། སྤང་བྱ་སྤོང་བའི་དོན་དུ་ས་བཅུ་རྣམས་སུ་སྦྱོར་བའི་ཁྱད་པར་ལས་
ཉན་རང་ལས་འཕགས་སོ། །དྲུག་པ་གནས་སམ་རྟེན་ལ་འཇུག་པ་ནི། གནས་གྱུར་ཐོབ་པའི་
རྣམ་པར་མི་རྟོག་པའི་ཡེ་ཤེས་ལ་འཇུག་པ་རྣམ་པ་དྲུག་གིས་ཤེས་པར་བྱས་ཏེ། དམིགས་པ་
ཐེག་ཆེན་ལ་འཇུག་པ་དང་། འགལ་རྐྱེན་མཚན་མ་སྤངས་པ་ལ་འཇུག་པ་དང་། ཡེ་ཤེས་ལ་ཡང་
དག་པར་སྦྱོར་བ་ལ་འཇུག་པ་དང༌། ཡེ་ཤེས་ཀྱི་མཚན་ཉིད་ལ་འཇུག་པ་དང་། ཡེ་ཤེས་ཀྱི་ཕན་
ཡོན་ལ་འཇུག་པ་དང་། ཡེ་ཤེས་ཡོངས་སུ་ཤེས་པ་ལ་འཇུག་པ་དྲུག་ལས་ཤེས་པར་བྱའོ། །དེ་
ལ་དང་པོ་དམིགས་པ་ཐེག་ཆེན་ལ་འཇུག་པ་ནི། རྣམ་པ་བཞི་སྟེ། ཐོག་མར་ཐེག་པ་ཆེན་པོ་སྟོན་
པའི་བཤེས་གཉེན་ལ་བསྟེན་པ་དང་། དེས་བསྟན་པའི་ཆོས་དེ་ལ་མོས་པ་དང་། མོས་པའི་དོན་
རིགས་པས་ངེས་པ་དང་། ངེས་པའི་དོན་ཚུལ་བཞིན་ཡིད་ལ་བྱེད་པའི་སྒོ་ནས་ཚོགས་ཡོངས་སུ་
རྫོགས་པས་ན་དོན་བཞིས་དམིགས་པ་ལ་འཇུག་གོ ། །
གཉིས་པ་མཚན་མ་སྤངས་པ་ལ་འཇུག་པ་ནི་རྣམ་པ་བཞི་སྟེ། ཆགས་སོགས་མི་
མཐུན་ཕྱོགས་ལ་ཞེན་པའི་མཚན་མ་དང༌། སྤོང་བྱེད་གཉེན་པོ་ལ་ཞེན་པའི་མཚན་མ་དང་།
དམིགས་པ་དེ་བཞིན་ཉིད་ལ་ཞེན་པའི་མཚན་མ་དང༌། ཡུལ་ཅན་རྟོག་པའི་ཆོས་ལ་ཞེན་པའི་
༥
- 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་མ་སྟེ་བཞི་པོ་སྤངས་པས་མཚན་མ་སྤངས་པའི་གནས་གྱུར་ཐོབ་བོ། །འདིས་ནི་རིམ་པ་ཇི་
ལྟ་བ་བཞིན་དུ་ཞེན་པའི་མཚན་མ་དང་པོ་སྤངས་པ་ནི་རགས་པའི་མཚན་མ་སྤངས་པ་ཡིན་ལ།
གཉིས་པ་སྤངས་པ་ནི་འབྲིང་དང་། གསུམ་པ་སྤངས་པ་ནི་ཕྲ་མོ་དང་། བཞི་པ་སྤངས་པ་ནི་རིང་
དུ་རྗེས་སུ་འབྲེལ་བའི་མཚན་མ་སྤངས་པ་སྟེ། འདི་དག་ནི་མཚན་མ་ཡོངས་སུ་སྤངས་པ་རྣམས་
བརྗོད་པ་ཡིན་ནོ། །རྟོག་པའི་མཚན་མ་ལ་རིང་དུ་རྗེས་སུ་འབྲེལ་བ་ཞེས་བརྗོད་པ་ནི། ས་བདུན་
པའི་བར་དུ་རྗེས་སུ་འབྲེལ་བས་དེ་སྐད་ཅེས་བརྗོད་དོ། །གསུམ་པ་ཡང་དག་པའི་སྦྱོར་བ་ལ་
འཇུག་པ་ནི་རྣམ་པ་བཞི་སྟེ། སེམས་ཙམ་ལ་དམིགས་པའི་སྦྱོར་བ་དང་། ཕྱི་རོལ་གྱི་དོན་མི་
དམིགས་པའི་སྦྱོར་བ་དང་། དོན་ལ་དམིགས་པ་འཛིན་པ་མི་དམིགས་པའི་སྦྱོར་བ་དང་། གཟུང་
འཛིན་གཉིས་ཀ་མི་དམིགས་པའི་དེ་བཞིན་ཉིད་ལ་དམིགས་པའི་སྦྱོར་བས་ཡང་དག་པ་ལ་སྦྱོར་
རོ༑ ་བཞི་པ་མཚན་ཉིད་ལ་འཇུག་པ་ནི་རྣམ་པ་གསུམ་གྱིས་བསྟན་ཏེ། དང་པོ་ཆོས་ཉིད་ལ་
གནས་པ་ལས་གནས་གྱུར་ཐོབ་པ་ནི། སངས་རྒྱས་ཀྱི་ཡེ་ཤེས་ཆོས་ཅན། ཆོས་ཉིད་ལ་གནས་
པ་ཡིན་ཏེ། གཟུང་འཛིན་གཉིས་སུ་མེད་ཅིང་བརྗོད་དུ་མེད་པའི་ཆོས་ཉིད་ལ་རབ་ཏུ་གནས་པའི་
ཕྱིར་རོ། །
གཉིས་པ་མི་སྣང་བ་ལས་གནས་གྱུར་ཐོབ་པ་ནི། གཟུང་འཛིན་གཉིས་མི་སྣང་བ་
ཡིན་ཏེ། རྟོག་མེད་ཀྱི་གཟུང་འཛིན་གཉིས་དང་། ཇི་ལྟར་མངོན་པར་བརྗོད་པར་སྣང་བའི་ཡིད་
ཀྱི་གཟུང་འཛིན་གཉིས་དང༌། དབང་པོ་དང༌། ཡུལ་དང༌། རྣམ་པར་རིག་པ་དང༌། སྣོད་ཀྱི་
འཇིག་རྟེན་གྱི་སྣང་བ་ནུབ་ནས་ཐམས་ཅད་དུ་སྣང་བ་མེད་པའི་ཕྱིར་རོ། །གཟུང་འཛིན་གཉིས་
དང་མངོན་པར་བརྗོད་པ་མི་སྣང་བའི་ཚིག་གིས་ཀུན་བཏགས་མི་སྣང་བར་བསྟན་ལ། ཚིག་
ལྷག་མ་རྣམས་ཀྱིས་གཞན་དབང་མི་སྣང་བར་བསྟན་པ་དེ་ལྟ་བས་ན། གཉིས་པོ་མི་སྣང་བར་
སྟོན་པའི་ཚིག་འདི་དག་ནི་བརྗོད་པ་ཡིན་ནོ་ཞེས་སྦྲེལ་ལོ། །གང་བརྗོད་ན། གཟུང་འཛིན་
-7 0 -



，
༥
གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རོང་ཊིཀ་བཞུགས། ༼༡
གཉིས་མི་སྣང་བར་བསྟན་པས་ནི། གཟུང་འཛིན་གཉིས་བརྟག་ཏུ་མེད་པར་བསྟན་པ་ཡིན་ལ།
མངོན་པར་བརྗོད་པ་མི་སྣང་བས་ནི་བསྟན་དུ་མེད་པ་དང༌། དབང་པོ་མི་སྣང་བས་ནི་མིག་
སོགས་གང་ལ་ཡང་མི་གནས་པ་དང༌། ཡུལ་མི་སྣང་བས་ནི་སྣང་བ་མེད་པ་དང་། རྣམ་པར་རིག་
པ་མི་སྣང་བས་ནི་རྣམ་པར་རིག་པ་མེད་པ་དང༌། སྣོད་ཀྱི་འཇིག་རྟེན་མི་སྣང་བས་ནི་གནས་པ་
མེད་པ་ཞེས་བྱ་བ་བསྟན་པས་ན། ཡུལ་གང་ཡང་མི་སྣང་བར་སྟོན་པའི་ཚིག་འདིས་ནི་རྣམ་པར་
མི་རྟོག་པའི་ཡེ་ཤེས་ཀྱི་མཚན་ཉིད་མདོ་ཇི་ལྟ་བ་བཞིན་དུ་བརྗོད་པ་ཡིན་ནོ། །གསུམ་པ་སྣང་བ་
ལས་ཡེ་ཤེས་ཀྱི་མཚན་ཉིད་བསྟན་པ་ནི། མཉམ་གཞག་ལ་ནི་དེ་བཞིན་ཉིད་འབའ་ཞིག་སྣང་སྟེ།
ཆོས་ཐམས་ཅད་ནམ་མཁའི་དཀྱིལ་ལྟར་མཉམ་པར་སྣང་བའི་ཕྱིར། རྗེས་ཐོབ་ལ་ནི་སྣང་བ་
བདེན་པ་མེད་པར་སྣང་སྟེ། འདུ་བྱེད་ཐམས་ཅད་སྒྱུ་མ་ལ་སོགས་པ་ལྟ་བུར་སྣང་བའི་ཕྱིར་རོ། །
ལྔ་པ་ཡེ་ཤེས་ཀྱི་ཕན་ཡོད་ལ་འཇུག་པ་ནི་རྣམ་པ་བཞི་སྟེ། རྣམ་པར་མི་རྟོག་པའི་ཡེ་ཤེས་ཆོས་
ཅན། ཕན་ཡོན་དང་ལྡན་པ་ཡིན་ཏེ། སྒྲིབ་གཉིས་སྤངས་པས་ཆོས་ཀྱི་སྐུ་རྫོགས་པར་ཐོབ་པ་
དང༌། ཟག་བཅས་ཀྱི་བདེ་བ་སྤངས་པས་ཟག་མེད་ཀྱི་བདེ་བར་གནས་པ་མཆོག་ཐོབ་པ་དང་།
ཤེས་བྱ་མ་ལུས་པ་གཟིགས་པ་ཉིད་ལ་དབང་འབྱོར་པ་ཐོབ་པ་དང༌། ཟབ་པ་དང་རྒྱ་ཆེ་བའི་
ཆོས་འདོམས་པ་ལ་དབང་འབྱོར་པ་ཐོབ་པས་སོ། །དྲུག་པ་ཡེ་ཤེས་ཡོངས་སུ་ཤེས་པ་ལ་འཇུག་
པ་ལ་རྣམ་པ་བཞི་སྟེ། མི་མཐུན་ཕྱོགས་ལྔའི་གཉེན་པོ་བྱེད་ཚུལ་ཡོངས་སུ་ཤེས་པ་དང་། མི་རྟོག་
པ་ལྔ་དང་བྲལ་བའི་མཚན་ཉིད་ཡོངས་སུ་ཤེས་པ་དང༌། ཉན་རང་ལས་ཁྱད་པར་བྱེད་ཆོས་ལྔ་
ཡོངས་སུ་ཤེས་པ་དང་། ཡེ་ཤེས་ཀྱི་བྱེད་ལས་ལྔ་ཡོངས་སུ་ཤེས་པ་ལས་རིག་པར་བྱའོ། །དེ་ལ་
དང་པོ་གཉེན་པོ་བྱེད་ཚུལ་ཡོངས་སུ་ཤེས་པ་ནི། རྣམ་པར་མི་རྟོག་པའི་ཡེ་ཤེས་དེ་ཆོས་ཅན།
ཁྱོད་སྤང་བྱ་ལྔའི་གཉེན་པོ་ཡིན་ཏེ། མེད་པ་འཛིན་པ་རྣམ་པ་ལྔའི་གཉེན་པོ་ཡིན་པའི་ཕྱིར། མེད་
པ་འཛིན་པ་ལྔ་ནི། གཟུགས་སོགས་ཀྱི་ཆོས་དང་། གང་ཟག་དང་ཡོངས་སུ་འགྱུར་བ་སྐྱེ་འགག་
- 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་དོན་ལ་མེད་པ་ལ་ཡོད་པར་འཛིན་པ་དང་། ཆོས་ཅད་དང་ཆོས་ཉིད་དོན་ལ་ཐ་དད་མེད་
པ་ཐ་དད་དུ་ཡོད་པར་འཛིན་པ་དང་། སྣང་བ་ཙམ་ཐ་སྙད་དུ་མེད་ཅེས་སྐུར་པ་འདེབས་པ་སྟེ་
ལྔའོ། །དང་པོ་བཞི་ནི། དོན་ལ་མེད་པ་ལ་ཡོད་པར་འཛིན་པས་སྒྲོ་འདོགས་ཡིན་ལ། ཕྱི་མ་ནི་
སྐུར་འདེབས་སོ། །ཐམས་ཅན་ཀྱང་མི་བདེན་པ་ལ་ཞུགས་པས་མེད་པར་འཛིན་པ་ཞེས་བསྟན་
༣
，
གཉིས་པ་མི་རྟོག་པའི་ཡེ་ཤེས་ཀྱི་མཚན་ཉིད་ཡོངས་སུ་ཤེས་པ་ནི། མི་མཐུན་ཕྱོགས་
རྣམ་པ་ལྔ་སྤངས་པའི་རང་གི་མཚན་ཉིད་གཏན་ལ་ཕབ་པ་ཉིད་ཀྱིས་ཤེས་པར་བྱའོ། །འཇིག་
རྟེན་གྱི་ཐ་སྙད་ཀྱི་སྤྲོས་པ་ཡིད་ལ་མི་བྱེད་པས་ཀྱང་མི་རྟོག་ཡེ་ཤེས་སུ་འགྱུར་བ་མིན་ཏེ། བྱིས་པ་
ཆུང་ངུའི་ཤེས་པ་བཞིན་ནོ། །རྟོག་དཔྱོད་ལས་ཡང་དག་པར་འདས་པས་ཀྱང་མིན་ཏེ། བསམ་
གཏན་གཉིས་པ་ཡན་ཆད་ཀྱི་ཤེས་པ་བཞིན་ནོ། །རྟོག་པ་ཉེ་བར་ཞི་བས་ཀྱང་མིན་ཏེ། འགོག་
སྙོམས་བཞིན་ནོ། །མི་རྟོག་པའི་ངོ་བོ་ཉིད་ཀྱི་དོན་ཡིན་པས་ཀྱང་མིན་ཏེ། མིག་སོགས་དབང་པོ་
བཞིན་ནོ། །རྣམ་པར་རྟོག་པར་མི་བྱའོ་སྙམ་པའི་མངོན་རྟགས་སུ་འཛིན་པས་ཀྱང་མིན་ཏེ། དེ་ནི་
མཚན་མར་འཛིན་པ་ཡིན་པའི་ཕྱིར་རོ། །གསུམ་པ་ཁྱད་པར་བྱེད་ཆོས་ལྔ་ཡོངས་སུ་ཤེས་པ་ནི།
འཁོར་འདས་ལ་བླང་དོར་ཐ་དད་དུ་རྣམ་པར་མི་རྟོག་པ་དང་། སྤངས་རྟོགས་ཉི་ཚེ་བ་མ་ཡིན་པ་
ཉིད་དང་། སྲིད་ཞི་ལ་མི་གནས་པ་ཉིད་དང་། གཞན་དོན་དུའང་རྟག་ཏུ་བཞུགས་པས་གཏན་ཏུ་
བ་ཉིད་དང་། འདིའི་གོང་ན་གཞན་མེད་པས་བླ་ན་མེད་པ་ཉིད་དེ་དེས་ན་ཁྱད་པར་རྣམ་པ་ལྔའོ།།
བཞི་པ་ཡེ་ཤེས་ཀྱི་བྱེད་ལས་རྣམ་པ་ལྔ་ཡོངས་སུ་ཤེས་པ་ནི། རྣམ་པར་རྟོག་པ་མངོན་
དུ་རྒྱུ་རིང་དུ་བྱེད་པ་དང་། ཉན་རང་ལས་ཁྱད་པར་དུ་འཕགས་པའི་ཟག་མེད་ཀྱི་བདེ་བ་སྒྲུབ་
པར་བྱེད་པ་དང་། སྤང་བྱ་ཉོན་མོངས་པ་དང་ཤེས་བྱའི་སྒྲིབ་པ་གཉིས་དང་འབྲལ་བར་བྱེད་པ་
སྟེ༑ དེ་གསུམ་ནི་རིམ་པ་བཞིན་དང་པོ་སྐྱེས་བུ་བྱེད་པའི་འབྲས་བུ། གཉིས་པ་བདག་པོའི་
བ
-7 2 -



པ
གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རོང་ཊིཀ་བཞུགས། ༡
འབྲས་བུ། གསུམ་པ་བྲལ་བའི་འབྲས་བུའོ། །མཉམ་གཞག་དེའི་རྗེས་ལས་ཐོབ་པའི་ཡེ་ཤེས་
ཤེས་བྱའི་རྣམ་པ་ཐམས་ཅད་ལ་འཇུག་པར་བྱེད་པ་ནི་རྒྱུ་མཐུན་གྱི་འབྲས་བུའོ། །སངས་རྒྱས་
ཀྱི་ཞིང་ཡོངས་སུ་སྦྱོང་བར་བྱེད་པ་དང་སེམས་ཅན་ཡོངས་སུ་སྨིན་པར་བྱེད་པ་ནི་སྐྱེས་བུ་བྱེད་
པའི་འབྲས་བུའོ། །རྣམ་པ་ཐམས་ཅད་མཁྱེན་པ་ཉིད་རྒྱུད་ལ་གཏོད་པར་བྱེད་པ་ནི་རྣམ་སྨིན་གྱི་
འབྲས་བུའོ། །དེས་ན་འབྲས་བུ་སྐུ་གསུམ་འགྲུབ་པར་བྱེད་པའི་ལས་ཀྱི་ཁྱད་པར་ལྔའོ། །
བདུན་པ་ཡིད་ལ་བྱེད་པ་ལ་འཇུག་པ་སྟོན་པ་ལ། གཉིས་སྣང་གི་འཁོར་བ་ཡིད་ལ་
བྱེད་པའི་ཚུལ། གཉིས་སྣང་སྤོང་བའི་རྣལ་འབྱོར་སྒོམ་པའི་ཚུལ། དེ་ལས་གཉིས་མེད་ཀྱི་ཡེ་
ཤེས་འཆར་བའི་ཚུལ་ལོ། །དང་པོ་ལ་ཡིད་ལ་བྱེད་པའི་ཚུལ་དངོས་དང་། དེ་ལ་བརྟེན་ནས་ཡེ་
ཤེས་ལ་འཇུག་པར་སྣང་བའོ། །དང་པོ་ནི། མ་རིག་པ་ལས་གཟུང་འཛིན་གཉིས་སུ་སྣང་བ་ཡིད་
ལ་བྱེད་པའི་ཚུལ་ནི། རྣམ་པར་མི་རྟོག་པའི་ཡེ་ཤེས་ལ་འཇུག་པར་འདོད་པའི་བྱང་ཆུབ་སེམས་
དཔའ་དེ་ཅི་ནས་ཀྱང་འདི་སྙམ་དུ་ཐོག་མ་མེད་པའི་དུས་ཅན་གྱི་ཡང་དག་པ་མིན་པའི་ཀུན་ཏུ་
རྟོག་པ་གཟུང་འཛིན་གཉིས་སུ་སྣང་བ་ཅན་གྱིས་བག་ཆགས་བཞག་པའི་ས་བོན་ཐམས་ཅད་
པའི་ཀུན་གཞི་མེད་པའི་གཟུང་འཛིན་གཉིས་སུ་སྣང་བའི་རྒྱུ་དང་། ཀུན་གཞི་དེ་ལ་བརྟེན་པའི་
རྒྱུད་གཞན་ནམ་ཐ་དད་པའི་འཇུག་ཤེས་ནི། དེ་བཞིན་ཉིད་མ་ཤེས་པའི་མ་རིག་པ་ལས་འབྱུང་
བ་ཡིན་ཏེ། འབྱུང་བ་དེའི་ཕྱིར། རྒྱུ་ཀུན་གཞི་དང་བཅས་པའི་འབྲས་བུ་གཟུང་འཛིན་གཉིས་སུ་
སྣང་བ་ནི། འཁྲུལ་ངོར་སྣང་དུ་ཟིན་ཀྱང་ཇི་ལྟར་སྣང་བ་ལྟར་ཡོད་པ་མིན་ནོ་ཞེས་ཡིད་ལ་བྱེད་དོ།།
གཉིས་སྣང་གིས་ཆོས་ཉིད་ལ་སྒྲིབ་ཚུལ་ཡིད་ལ་བྱེད་པ་ནི། གཟུང་འཛིན་རྒྱུ་དང་བཅས་པ་སྣང་
བས་ནི། གཉིས་མེད་ཀྱི་ཆོས་ཉིད་མི་སྣང་ཞིང་། གཟུང་འཛིན་གཉིས་པོ་དེ་མི་སྣང་བས་ནི་ཆོས་
ཉིད་སྣང་བ་ཡིན་ནོ་ཞེས་ཡིད་ལ་བྱེད་དོ། །གཉིས་པོ་འདིས་ཡིད་ལ་བྱེད་ཚུལ་དངོས་བསྟན་ཏོ། །
གཉིས་པ་ནི། དེ་ལྟར་ཡིད་ལ་བྱེད་པའི་བྱང་ཆུབ་སེམས་དཔའ་ནི། རྣམ་པར་མི་རྟོག་པའི་ཡེ་
- 73 -



སྒོ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་ལ་འཇུག་པ་ཡིན་ནོ། །གཉིས་པ་གཉིས་སྣང་སྤོང་བའི་རྣལ་འབྱོར་སྒོམ་ཚུལ་ནི། གོང་དུ་
སེམས་ཙམ་དུ་གཏན་ལ་ཕབ་པ་དེ་ལྟར། གཟུང་འཛིན་གཉིས་མི་དམིགས་པ་ལས་ནི་རྣམ་པར་
རིག་པ་ཙམ་དུ་དམིགས་པ་ལ་འཇུག་གོ །རྣམ་པར་རིག་པ་ཙམ་དུ་དམིགས་པ་ལས་ནི་ཕྱི་རོལ་
གྱི་དོན་ཐམས་ཅད་མི་དམིགས་པ་ལ་འཇུག་གོ །གཟུང་བྱའི་དོན་ཐམས་ཅད་མི་དམིགས་པ་
ལས་ནི་ཡུལ་ཅན་འཛིན་པའི་རྣམ་པར་རིག་པ་ཙམ་ཡང་མི་དམིགས་པ་ལ་འཇུག་གོ །སྦྱོར་ལམ་
གྱི་གནས་སྐབས་སུ་གཟུང་འཛིན་གཉིས་པོ་དེ་མི་དམིགས་པ་ལས་ནི། གཟུང་འཛིན་གཉིས་
པོས་ཁྱད་པར་དུ་བྱར་མེད་པའི་དེ་བཞིན་ཉིད་ཙམ་དམིགས་པ་ལ་འཇུག་གོ ། །
གསུམ་པ་དེ་ལས་གཉིས་མེད་ཀྱི་ཡེ་ཤེས་འཆར་བའི་ཚུལ་ནི། དེ་ལས་གཟུང་འཛིན་
གཉིས་མི་དམིགས་པའི་དེ་བཞིན་ཉིད་ཙམ་སྣང་བ་གང་ཡིན་པ་དེ་ནི་རྣམ་པར་མི་རྟོག་པའི་ཡེ་
ཤེས་ཡིན་ཏེ། གཟུང་འཛིན་གཉིས་ཀྱི་སྤྲོས་པའི་མཚན་མ་ཐམས་ཅད་མ་དམིགས་པས་རབ་ཏུ་
ཕྱེ་བའི་ཕྱིར་རོ། །ཡེ་ཤེས་དེ་ཡང་ཁྱད་པར་གཉིས་དང་ལྡན་པ་སྟེ། ཡུལ་གཟུང་འཛིན་གཉིས་
མེད་ཅིང་བློས་ཀྱང་དམིགས་པ་མེད་པ་ཡིན་ནོ། །བརྒྱད་པ་སྦྱོར་བས་ས་ལ་འཇུག་པ་ནི་རྣམ་པ་
བཞི་སྟེ། གཟུང་འཛིན་གཉིས་མེད་ཀྱི་དོན་མངོན་སུམ་དུ་མ་རྟོགས་ཀྱང་། མོས་པའི་སྒོ་ནས་
སྦྱོར་བ་ནི། མོས་པས་སྤྱོད་པའི་ས་ལ་སྟེ། དེ་ནི་ངེས་པར་འབྱེད་པའི་ཆ་དང་མཐུན་པའི་སྐབས་
སོ༑ ༑རབ་ཏུ་རྟོགས་པའི་སྦྱོར་བ་ནི་ས་དང་པོ་སྟེ། དེ་ནི་ཆོས་ཉིད་ལ་མངོན་སུམ་དུ་རེག་པའི་
གནས་སྐབས་སོ། །སྒོམ་པའི་སྦྱོར་བ་ནི། ཡོངས་སུ་མ་དག་པའི་ས་དྲུག་གི་གནས་སྐབས་ཏེ།
ས་གཉིས་པ་ནས་བདུན་པའི་བར་རོ། །དེ་དག་གི་གནས་སྐབས་ནི་མ་དག་པ་ཞེས་བྱ་སྟེ། མི་
འདོད་བཞིན་དུ་སྤྲོས་པའི་མཚན་མ་འབྱུང་བའི་ཕྱིར། ཡོངས་སུ་དག་པ་ནི་དག་པ་ས་གསུམ་སྟེ།
སྤྲོས་པའི་མཚན་མས་ཀུན་ཏུ་མི་སྤྱོད་པའི་ཕྱིར་རོ། །ས་ལྷག་མ་དགུ་པོའི་གནས་སྐབས་དེ་ནི་
རྗེས་སུ་དྲན་པའི་སྐབས་སོ། །མཐར་ཐུག་པའི་སྦྱོར་བ་ནི། སངས་རྒྱས་ཀྱི་ས་ལ་སྦྱོར་བ་སྟེ།
，
-7
4 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རོང་ཊིཀ་བཞུགས། ༡
ལྷུན་གྱིས་གྲུབ་པར་སངས་རྒྱས་ཀྱི་མཛད་པ་རྒྱུན་མི་ཆད་པ་ཐོབ་པའི་ཕྱིར་ཏེ། སྦྱོར་བ་དེ་ཡང་
སྒྲིབ་པ་མ་ལུས་པར་སྤངས་པའི་ཡེ་ཤེས་དེའི་བདག་ཉིད་དུ་ཉེ་བར་སོན་པའི་གནས་སྐབས་སོ།།
དགུ་པ་ཉེས་དམིགས་ལ་འཇུག་པ་བསྟན་པ་ནི། སྒྲིབ་པ་སྤངས་པའི་གནས་ཡོངས་
སུ་གྱུར་པའི་ཡེ་ཤེས་མེད་པའི་ཉེས་དམིགས་རྣམ་པ་བཞི་སྟེ། སྒྲིབ་པ་སྤངས་པའི་གནས་ཡོངས་
སུ་གྱུར་པ་མེད་ན། ཉོན་མོངས་པ་མི་འཇུག་པའི་རྟེན་མེད་པའི་ཉེས་པ་ཡོད་དེ། ཉོན་མོངས་པ་
མི་འཇུག་པའི་རྟེན་ནི་སྒྲིབ་པ་སྤངས་པའི་ཡེ་ཤེས་ཡིན་ལ། གནས་གྱུར་མེད་ན་སྒྲིབ་པ་སྤངས་པ་
མི་རུང་བའི་ཕྱིར་རོ། །སྒྲིབ་པ་སེལ་བྱེད་ཀྱི་ལམ་འཇུག་པའི་རྟེན་མེད་པའི་ཉེས་པ་ཡོད་དེ།
གནས་གྱུར་མེད་ན་སྒྲིབ་པ་དག་པ་མི་རུང་བས་དྲི་མ་སེལ་བྱེད་ཀྱི་ལམ་མི་རུང་བའི་ཕྱིར་རོ། །མྱ་
ངན་ལས་འདས་པའི་གང་ཟག་གདགས་པའི་གཞི་མེད་པའི་ཉེས་པ་ཡོད་དེ། མྱ་ངན་ལས་
འདས་པའི་གང་ཟག་ནི་དྲི་མ་མེད་པའི་གནས་གྱུར་ཐོབ་པ་ལ་གདགས་པའི་ཕྱིར་རོ། །བྱང་ཆུབ་
གསུམ་གྱི་ཁྱད་པར་གདགས་པའི་གཞི་མེད་པའི་ཡང་ཉེས་པ་ཡོད་དེ། བྱང་ཆུབ་གསུམ་ནི་
གནས་གྱུར་གྱི་ཁྱད་པར་ལས་ཕྱེ་བའི་ཕྱིར་རོ། །བཅུ་པ་ཕན་ཡོན་ལ་འཇུག་པ་ནི། གནས་ཡོངས་
སུ་གྱུར་པ་ཡོད་ན་ཕན་ཡོན་རྣམ་པ་བཞི་ཡོད་པ་ཉིད་རིག་པར་བྱ་སྟེ། ཉེས་དམིགས་ལས་བཟློག་
པས་བསྟན་པ་དག་གོ །བཞི་པོ་གང་ཞེ་ན། རྟེན་གཉིས་འཐད་པ་དང་། གང་ཟག་གཉིས་འཐད་
པ་སྟེ་བཞིའོ། །དེ་ལྟར་དོན་བཅུས་གནས་ཡོངས་སུ་གྱུར་པ་བསྟན་ཟིན་ཏོ། །
གསུམ་པ་འཁོར་འདས་གཉིས་པོ་མཚོན་པའི་དཔེ་ལ། དང་པོ་འཁོར་བ་མཚོན་པ།
གནས་ཚུལ་ལ་མེད་པའི་གཟུང་འཛིན་གཉིས་སྣང་བའི་དཔེ་ནི། སྒྱུ་མ་དང༌། རྨི་ལམ་དང་། ཆུ་
ཟླ་ལ་སོགས་པ་ཡིན་ཏེ། གནས་ཚུལ་ལ་མེད་ཀྱང་འཁྲུལ་ངོར་སྣང་བའི་ཕྱིར། གནས་ཡོངས་སུ་
གྱུར་པའི་གཞི་རང་བཞིན་གྱིས་མྱ་ངན་ལས་འདས་པའི་དཔེ་ནི། ནམ་མཁའ་དང་། གསེར་དང་།
ཆུ་ལ་སོགས་པ་ཡིན་ནོ། །དེ་ལ་ནམ་མཁའ་ནི་སྤྲིན་དང་བཅས་ཀྱང་ནམ་མཁའ་སྤྲིན་དང་སྤྲིན་
- 7
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱང་ནམ་མཁའི་ངོ་བོ་མིན་པས་འབྲལ་རུང་གི་ཚུལ་དུ་ཡོད་པའི་ཕྱིར། ནམ་མཁའ་སྤྲིན་གྱི་རང་
བཞིན་གྱིས་དག་སྤྲིན་ནམ་མཁའི་རང་བཞིན་གྱིས་དག་པས། རང་བཞིན་གྱིས་རྣམ་པར་དག་པ་
ཞེས་བརྗོད་པ་ཡིན་ནོ། །ལྷག་མ་གསེར་གཡའ་དང་བཅས་པ་དང་། ཆུ་རྙོག་མ་དང་བཅས་པ་
ལའང་དེ་བཞིན་དུ་རིག་པར་བྱ་བ་ཡིན་ནོ། །ཡང་ན་གནས་ཡོངས་སུ་གྱུར་པའི་དཔེ་ནི། སྔར་
རང་བཞིན་གྱིས་རྣམ་པར་དག་པ་ཡིན་ཡང་གློ་བུར་གྱི་དྲི་མ་དང་བཅས་པས་མ་དག་པ་ཡིན་ལ།
ཕྱིས་རང་བཞིན་གྱིས་རྣམ་པར་དག་པ་ཉིད་གློ་བུར་གྱི་དྲི་མས་རྣམ་པར་དག་པས། གནས་གྱུར་
ཐོབ་པར་བརྗོད་པ་ཡིན་ཏེ། དཔེར་ན་ནམ་མཁའ་སྔར་རང་བཞིན་གྱིས་རྣམ་པར་དག་པ་ཕྱིས་
སྤྲིན་རྣམ་པར་དག་པ་དང་། གསེར་དང་ཆུ་ལ་སོགས་པ་གཡའ་དང་རྙོག་མ་དང་བྲལ་བའི་ཚུལ་
ཇི་ལྟ་བ་བཞིན་ནོ། །
ཆོས་དང་ཆོས་ཉིད་རྣམ་པར་འབྱེད་པའི་འགྲེལ་པ་བསྟན་ཟིན་ཏོ། །རྒྱུད་བླ་དང་།
ཆོས་དང་ཆོས་ཉིད་རྣམ་པར་འབྱེད་པ་འདི་གཉིས་སྔོན་ཡུན་རིང་དུ་ནུབ་པ་ལས་ཕྱིས་པཎྜིཏ་
བྱམས་པ་མགོན་པོའི་སློབ་མ་ཨ་ཎ་རཀྵི་ཏས་ཙན་དན་གྱི་མཆོད་རྟེན་བང་རིམ་བཞི་པ་སྒྲ་དང་
འོད་འབྱུང་བ་ཞིག་ལས་བཏོན་པ། བླ་མ་སཛྫ་ནས་ཞུས་ཏེ། སྲས་མ་ཧཱ་ཛ་ན་ལ་བྱིན་ནོ། །འདི་
སྐ་ཅོག་གི་དུས་ན་མེད་པ་ཕྱིས་བསྒྱུར་བ་ཡིན་ནོ། །
མི་ཕམ་གསུང་རབ་ལྷ་ཡི་རྔ་བོ་ཆེ། །ཟབ་མོའི་གསུང་རབ་སྟོན་པ་སྙན་པའི་སྒྲ། །ས་
གསུམ་ཁྱོན་དུ་གྲགས་པའི་འོད་འབར་ཞིང་། །མཁས་པའི་དེད་དཔོན་འཇུག་ངོགས་ཆུ་གཏེར་
ཆེ༑ ༑ལེགས་བཤད་དྲི་བསུང་ལྡན་པ་པདྨོའི་མཚོ། །རྣམ་དཔྱོད་ཉིན་མོར་བྱེད་པའི་འོད་ཟེར་
གྱིས། །དགོངས་དོན་གེ་སར་སྙིང་པོ་རྣམ་ཕྱེ་ཞིང་། །ཐར་པའི་གྲོང་ཁྱེར་ལམ་བཟང་སྟོན་མཛད་
པ༑ ༑གཞུང་ལུགས་པད་རྫིང་ལུང་རིགས་རྦ་རླབས་གཡོ། །དོན་ཟབ་དྲི་ལྡན་མཁས་པའི་བུང་
བ་ཡིས། །ནམ་ཡང་མི་འདོར་རྣམ་དཔྱོད་ཡིད་འཛིན་ཅིང་། །དཔག་ཡས་འབྱོར་པའི་ཡོན་ཏན་
-
- 7
6 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་རོང་ཊིཀ་བཞུགས། །༡
མི་ཟད་པ། །རྣམ་བཤད་འདི་ནི་སྔོན་མེད་གངས་ཆེན་མཚོ། །དོན་ཟབ་སྙན་པའི་སྒྲ་ཡི་ཆུ་རིས་
གཡོ། །ཚུལ་འདི་མང་ཐོས་ཆུ་ཡི་ཁུར་ལྡན་ཞིང་། །སྒྲ་ཚད་ཟུང་གི་འདབ་མ་རབ་བསྐྱོད་པས། །
གཞུང་ལུགས་རྒྱ་མཚོའི་ཕ་རོལ་བགྲོད་གྱུར་པ། །སྨྲ་བའི་དབང་པོ་རོང་སྟོན་གཞུང་བརྒྱ་པ། །བློ་
གྲོས་ཀླུ་ཡི་དབང་པོས་སྔོན་མེད་སྤེལ། །འདི་སྦྱར་དགེ་ཚོགས་རབ་འབྱམས་རྒྱ་མཚོའི་ཁྱོན། །
ཞིང་གི་རྡུལ་སྙེད་གྲངས་ལྡན་ཐོབ་པ་ཡིས། །རྣམ་མང་འགྲོ་བ་གངྒཱའི་རྡུལ་སྙེད་རྣམས། །དལ་
འབྱོར་ལུས་ཀྱི་པདྨོའི་མཚོ་སྐྱེད་ཅིང་། །ཡོན་ཏན་འབྱོར་པས་བློ་གྲོས་གཏམས་གྱུར་ནས། །ཀུན་
མཁྱེན་ཡེ་ཤེས་རྒྱ་མཚོར་འཇུག་གྱུར་ཅིག། །།
༈ ཨོཾ་སྭ་སྟི། ཐུབ་པའི་དབང་པོའི་གསུང་གི་གསང་བའི་གནད། །ཟབ་དང་རྒྱ་ཆེ་ཇི་
བཞིན་གཟིགས་པ་ཡི། །མཁྱེན་པའི་སྤྱན་མངའ་མི་ཕམ་ཆོས་ཀྱི་རྗེའི། །གསུང་རབ་དྲི་མེད་
འཛམ་གླིང་མཛེས་པའི་རྒྱན། །ཀུན་བཏགས་གཞན་དབང་གཟུང་འཛིན་གཉིས་སྣང་ཆོས། །
སྣང་བ་ལྟར་ཞེན་སྲིད་པའི་ས་བོན་དང༌། །ཆོས་ཉིད་ཡོངས་གྲུབ་གཟུང་འཛིན་གྱིས་སྟོང་པའི། །
གནས་ལུགས་དེ་གོམས་ཞི་བར་འཇུག་པའི་སྒོ། །གང་ཞིག་རང་བཞིན་གསུམ་གྱི་རྣམ་གཞག་དེ།།
ཞིབ་མོར་འབྱེད་པའི་གཞུང་གི་དགོངས་པའི་དོན། །ལེགས་པར་འདོམས་པ་ལྷ་ཡི་རྔ་བོ་ཆེའི། །
ཆོས་སྦྱིན་འཛད་མེད་རྗེ་བཙུན་བླ་མས་སྤེལ། །དགེ་དེས་རྒྱལ་བའི་བསྟན་པ་དར་ཞིང་རྒྱས། །
བསྟན་འཛིན་ཚོགས་རྣམས་ཞབས་བརྟན་མཛད་བཟང་འཕེལ། །འགྲོ་ཀུན་ཕན་བདེས་འཚོ་
གཞེས་ཕྱོགས་ཀུན་ཏུ། །བཀྲ་ཤིས་སྣང་བས་རྟག་ཏུ་ཁྱབ་གྱུར་ཅིག །ཅེས་རྗེ་བཙུན་བླ་མ་འཇམ་
དབྱངས་མཁྱེན་བརྩེའི་དབང་པོ་ནས་གཞུང་འདི་སྤར་དུ་སྒྲུབ་སྐབས་ཞུ་དག་དང་ཆབ་ཅིག་ཏུ་
ཀུན་བསོད་ཀྱིས་སྨྲས་པ་དགེ། །།
-7 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༄༅། །ཆོས་དང་ཆོས་ཉིད་རྣམ་འབྱེད་ཀྱི་རྣམ་
བཤད་བཞུགས་སོ། །
སྟག་ཚང་ལོ་ཙཱ་བས་མཛད།
༄༅། །ན་མོ་མཉྫནཱ་ཐཱ་ ཡ། སྟོན་མཆོག་ཐུབ་དབང་ལྷུན་པོ་དང་། །རྒྱལ་ཚབ་
བསྟན་པའི་ཉི་མ་དང་། །བསྟན་འཛིན་ཟླ་སྐར་གྲངས་མེད་ལ། །བཏུད་ནས་རྣམ་འབྱེད་གཉིས་
པ་བཤད། །འདིར་བྱམས་པའི་ཆོས་ལྔའི་ནང་ཚན་འབྱེད་གཉིས་སུ་གྲགས་པ་ལས། ཐེག་ཆེན་
རྣམ་རིག་པའི་ཆོས་ཅན་འཁོར་བ་དང་ཆོས་ཉིད་མྱ་ངན་ལས་འདས་པའི་འཇུག་ཚུལ་ཤེས་ནས་
གནས་འགྱུར་གྱི་ཡེ་ཤེས་མངོན་དུ་བྱེད་ཐབས་ལེགས་པར་སྟོན་པ་ཆོས་དང་ཆོས་ཉིད་རྣམ་པར་
འབྱེད་པ་འཆད་པ་ལ།
མཚན་དང་། གཞུང་དང་། མཇུག་གི་དོན་ནོ། །དང་པོ་ལ་སྒྱུར་བ་ནི། རྒྱ་གར་སོགས་
ཏེ༑ དྷམནི་ཆོས། དྷམཱཏཱ་ནི་ཆོས་ཉིད། བཱི་བྷ་ག་ནི་རྣམ་པར་འབྱེད་པའོ། བཤད་པ་ནི་བཤད་མ་
ཐག་པ་བཞིན་ནོ། །ལོ་ཙཱ་བའི་ཕྱག་ནི། མགོན་པོ་སོགས་ །གཞུང་གི་དོན་ལ་དམ་བཅའ་དང་།
བཤད་པ་དངོས་སོ། །དང་པོ་ནི། བསྟན་བཅོས་འདི་བརྩམ་མོ་ཞེས་དམ་བཅའ་བའི་རྒྱུ་ཡོད་དེ།
འཁོར་འདས་སོགས་འདོད་པས་སོ། །དབྱེ་དགོས་ཏེ། འཁོར་འགའ་ཞིག་་སོགས་ཞིང་གཞན་
མྱང་འདས་འགའ་ཞིག་ནི་མངོན་སུམ་ཉིད་དུ་བྱ་དགོས་པ་དེས་ནའོ། །
གཉིས་པ་ལ། དབྱེ་བ་དང་མཚན་ཉིད་ཀྱིས་མདོར་བསྟན། སོ་སོའི་འཇུག་ཚུལ་
གྱིས་ རྒྱས་པར་བཤད། དཔེའི་སྒོ་ནས་དོན་བསྡུ་བའོ། །དང་པོ་ལ་དབྱེ་བ། འབྱེད་པའི་རྒྱུ་
མཚན། སོ་སོའི་མཚན་ཉིད། མཚན་ཉིད་ངེས་བྱེད། གཅིག་དང་ཐ་དད་བརྟག་པའོ། །
-7 8 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་སྟག་ཚང་འགྲེལ་པ་བཞུགས། ༡
དང་པོ་ནི། གཉིས་པོ་དེ་དག་མཚན་ཉིད་ཀྱི་སྒོ་ནས་འབྱེད་ན། ཆོས་དང་ཆོས་ཉིད་
གཉིས་པོ་དེ་ཤེས་བྱའི་ནང་ཚན་ཕྲ་མོ་ཞིག་ཡིན་ཏེ། དེ་གཉིས་ཤེས་ན་ཀུན་ཤེས་པར་འགྱུར་བ་
ཞིག་ཡིན་ཞེ་ན། ཕྱི་མ་ཡིན་ཏེ། ཕུང་སོགས་ཤེས་བྱ་འདི་དག་ཐམས་ཅད་མཚན་ཉིད་ཀྱི་སྒོ་ནས་
མདོར་བསྡུས་ན་ཆོས་དང་ཆོས་ཉིད་རྣམ་པ་གཉིས་སུ་འདུས་པར་ཤེས་པར་བྱ་བ་ཡིན་པའི་ཕྱིར།
ཆོས་འཁོར་བ་དང་། དེ་བཞིན་དུ་དེ་གནས་གྱུར་པའི་ཆོས་ཉིད་ཀྱི་ཤེས་བྱ་ཐམས་ཅད་བསྡུས་པ་
ཉིད་ཀྱི་ཕྱིར་རོ། །
གཉིས་པ་ནི། འཁོར་འདས་སུ་འདུས་ན་ཆོས་དང་ཆོས་ཉིད་དུ་འདུས་པ་ཤེས་བྱ་རིས་
གཉིས་སུ་བྱེད་པའི་རྒྱུ་མཚན་ཡོད་དེ། ཤེས་བྱའི་རིས་དེ་ལ་ཆོས་དོར་བྱའི་མཚན་ཉིད་ཀྱིས་རབ་
ཏུ་ཕྱེ་བ་ནི་འཁོར་བ་ཡིན་ལ། ཆོས་ཉིད་བླང་བྱའི་མཚན་ཉིད་ཀྱིས་རབ་ཏུ་ཕྱེ་སོགས་འདས་པ་
ཡིན་པའི་ཕྱིར་རོ། །
གསུམ་པ་ནི། མཚན་ཉིད་སོ་སོ་ཇི་ལྟར་ཞེ་ན། གཉིས་ཡོད་པ་དེ་ལ་རྟོག་བྱེད་ལ་གཟུང་
འཛིན་གཉིས་དང་རྟོག་པ་ལ་ཇི་ལྟར་མངོན་པར་བརྗོད་པ་དོན་སྤྱི་སྣང་བ་བསྡོམས་ན་ཡང་དག་
པ་མ་ཡིན་པའི་ཀུན་ཏུ་རྟོག་པ་ནི་འཁོར་བའམ་ཆོས་ཀྱི་མཚན་ཉིད་ཡིན་ནོ། །ཕྱིར་བལྟས་ཀྱི་བློ་
ཆོས་ཅན། ཡང་དག་པ་མ་ཡིན་པ་ཞེས་བརྗོད་རིགས་ཏེ། སྣང་བ་ལ་འཁྲུལ་པའི་བློ་ཡིན་པ།
མེད་པ་གསལ་སྣང་ཡིན་པ་དེའི་ཕྱིར། དེ་ཡང་ཆོས་ཅན། ཀུན་ཏུ་རྟོག་པར་བརྗོད་རིགས་ཏེ།
དུས་ཐམས་ཅད་དོན་དམ་ཡུལ་མེད་ཅིང་བློས་རྟོག་ཙམ་མ་ཡིན་པས་སོ། །གཞན་ཡང་། རྟོག་
མེད་ལ་སྣང་བའི་གཟུགས་སོགས་དང༌། རྟོག་པ་ལ་སྣང་བའི་བརྗོད་པར་བྱ་བ་དང་། རྗོད་པར་
བྱེད་པ་གཉིས་དཔྱད་ངོར་བདེན་མེད་དུ་ཁྱད་མེད་པའི་དེ་བཞིན་ཉིད་ནི་ཆོས་ཉིད་ཀྱི་མཚན་ཉིད་
ཡིན་ནོ། །
བཞི་པ་ནི། འཁྲུལ་པ་གཞན་རིག་ནི་ཆོས་ཅན། ཀུན་སོགས་ཡིན་ཏེ། དོན་ལ་མེད་
. 79.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་སྣང་བའི་བློ་ཡིན་པའི་ཕྱིར། དཔེར་ན་སྒྱུ་སོགས། རྟགས་གཞན་ཡོད་པའི་གཉིས་སྟོང་ཡང་
ནི་མི་སྣང་བའི་ཕྱིར་རོ། །སྐབས་འདིར་དོན་ལ་མེད་པ་དང་འཁྲུལ་ངོར་སྣང་བ་གཉིས་ཀ་རིགས་
ཏེ༑ མེད་སོགས་མི་འཐད་པའི་ཕྱིར་ཏེ། མཚན་ཉིད་ངེས་བྱེད་འདིས་ནི་གྲུབ་པ་བཤད་པ་ཡིན་
ཏེ༑ མེད་སྣང་གང་རུང་མེད་ན་འཁོར་འདས་མི་གྲུབ་པ་དང་། ཁྱད་པར་འཁོར་བ་འཁྲུལ་སྣང་དུ་
བསྟན་པའི་ཕྱིར་རོ། ། །
ལྔ་པ་ནི། འཁོར་འདས་གཉིས་པོ་འདི་དག་མཚན་ཉིད་གཅིག་ཉིད་དང་རྫས་སོ་སོ་
བ་ཡང་མ་ཡིན་ཏེ། རིམ་བཞིན་ཡོད་དེ། ཁྱད་པར་ཡོད་པ་དང་མེད་པའི་ཕྱིར་ཏེ། མྱང་འདས་ནི་
རིགས་ངོར་ཡོད་ལ། འཁོར་བ་ནི་མེད་པའི་ཕྱིར་དང་། རིགས་ངོར་དངོས་པོར་ཡོད་མེད་ཁྱད་
མེད་པའི་ཕྱིར་ཏེ། མྱང་འདས་ནི་འཁོར་བྲལ་ཙམ་གྱི་ལུས་མྱང་འདས་ཡིན་ལ་འཁོར་བ་ཡང་
འཁྲུལ་སྣང་ཙམ་ཡིན་པའི་ཕྱིར་རོ། །
གཉིས་པ་ལ། ཆོས་འཁོར་བའི་དང་། ཆོས་ཉིད་མྱང་འདས་ཀྱི་འཇུག་ཚུལ་ལོ། །དང་པོ་
ལ་བསྟན་བཤད་དོ། ། །
དང་པོ་ནི། རྣམ་པ་དྲུག་གིས་ཆོས་སོགས་པ་སྟེ། མཚན་ཉིད་སོ་གསུམ། གནས་ཐུན་
མོང་ཡིན་མིན་གཉིས། གཟུང་སོགས་པས་སོ། ། །
བཤད་པ་ལ་གསུམ། བཤད་ཟིན་དྲན་པ་ལ་སྦྱར། གནས་གསུམ་སོ་སོར་བཤད་པའོ།།
དང་པོ་ནི། དྲུག་པོ་དེ་ལ་མཚན་ཉིད་སོགས་མིན་པ་ཆོས་ཅན། འདིར་བསྐྱར་ནས་བཤད་མི་
དགོས་ཏེ། སྔར་ཇི་ལྟར་མདོར་བསྟན་པ་བཞིན་དུ་རིག་པར་བྱ་བ་ཡིན་པའི་ཕྱིར། །
གཉིས་པ་ལ་དང་པོ་གཉིས་བཤད། ཐ་མ་བཤད་པའོ། །དང་པོ་ལ་མདོར་བསྟན་ནི།
འདིར་བསྟན་བཅོས་ཀྱི་གནས་ནི་ཡོད་དེ། གང་ཞིག་འཁོར་བ་བཅུད་སེམས་ཅན་གྱི་ཁམས་
དང་། གང་དུ་འཁོར་བ་སྣོད་འཇིག་རྟེན་གྱི་ཁམས་དེ་ནི་ཀུན་ཏུ་གནས་པའི་ཕྱིར། རྒྱས་བཤད་
-
-
བ8 0 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་སྟག་ཚང་འགྲེལ་པ་བཞུགས། ༡
ལ༑ སྣོད་ཐུན་མོང་བར་བསྟན། བཅུད་གཉིས་ཀར་བསྟན་པའོ། །
དང་པོ་ནི། ཕྱི་འཇིག་རྟེན་ཁམས་ཀྱི་སྣང་བ། ལས་མཐུན་སྣང་བ་རྣམས་ལ་ཐུན་མོང་
བ་ཡིན་ཏེ། དེའི་རྣམ་པར་རིག་པ་སྣང་ཚུལ་ཐུན་མོང་བ་གཅིག་པ་ལྟ་བུར་སྣང་བའི་ཕྱིར།
གཉིས་པ་ནི། བཅུད་སེམས་ཅན་གྱི་ཁམས་ནི་སྣང་བ་ཐུན་མོང་བར་སྣང་བ་ཡང་ཡོད་
ལ༑ འགའ་ཞིག་སྣང་ཚུལ་ཡང་ན་ཐུན་མོང་མིན་པར་སྣང་བ་ཡོད་དེ། སྐྱེ་འཆི་བྱེད་པར་སྣང་བ་
དང༌། མིག་གིས་ལྟ་བ་ལ་སོགས་པའི་ཐ་སྙད་དང་། རྗེས་སུ་བཟུང་བས་ཕན་པ་དང་། ཚར་
བཅད་པས་གནོད་པ་དང་། དད་སོགས་ཡོན་ཏན་དང་། སྡང་བ་སོགས་སྐྱོན་དུ་ལུས་ངག་ལ་
སྣང་བ་དག་ནི་ཆོས་ཅན། ཐུན་མོང་བ་ཡིན་ཏེ། བདག་པོའི་རྐྱེན་ཉིད་ཀྱིས་ཕན་ཚུན་རྒྱུ་འབྲས་སུ་
གྱུར་པ་ཡིན་པའི་ཕྱིར། གནས་ཀུན་གཞི་དང་། རྣམ་པར་རིག་པ་ཚོགས་བདུན་དང་། སོ་སོའི་
རྒྱུད་ཀྱི་བདེ་སྡུག་དང་། ལས་ཀུན་སློང་དང་། གང་དུ་འཆི་བ་དང། སྐྱེ་བའི་རྣམ་ཤེས་དང་། སྤང་
བྱའི་ས་བོན་གྱིས་བཅིངས་པ་དང་དེ་ལས་གྲོལ་བའི་རྣམ་གྲོལ་ཏེ་སོ་སོའི་ཤེས་རིག་གིས་བསྡུས་
པ་རྣམས་ནི། ཆོས་དེའི་གནས་ཐུན་མོང་མ་ཡིན་པ་ཡིན་ཏེ། ཕན་ཚུན་སྣང་དུ་མི་རུང་བའི་སྒོ་ནས་
སྣང་བ་ཐུན་མོང་མིན་པ་ཡིན་པའི་ཕྱིར། འདིར་ལུས་ངག་གི་ཐ་སྙད་ནི་ཐུན་མོང་བ་དང་། ལས་
ནི་ཐུན་མོང་མིན་པར་གསུངས་པས་ལུས་ངག་གི་དགེ་སྡིག་གི་རིག་བྱེད་རྣམས་ལས་མིན་པར་
བསྟན་ཏོ་ཞེས་ཟེར་མོད། དགེ་སྡིག་གི་ལས་གཟུགས་ཅན་ནི་མངོན་པ་ཀུན་ལ་བཏུས་སོགས་སུ་
རྒྱ་ཆེར་བཤད་པ་དང་། འདིའི་འགྲེལ་པར་ཡང་ལས་ཀྱི་རྣམ་པར་རིག་པ་ཞེས་གསུངས་ཤིང་།
རྣམ་རིག་ནི་ཤེས་པའི་སྟེང་དུ་འཇོག་པའི་ཕྱིར་ཏེ། ལས་ཀྱི་རྣམ་རིག་མིན་པ་བསྟན་པ་ཙམ་མོ།།
གཉིས་པ་ནི། ཐོག་མར་གཟུང་བར་སྣང་བ་འདི་དོན་ལྡན་དུ་མེད་པར་གྲུབ་སྟེ། སྣང་བ་ཐུན་
མོང་བ་དང་དེ་མིན་གཉིས་ཀ་དཔྱད་ན་རྣམ་ཤེས་ལ་མི་སྣང་བའི་ཕྱིར། དང་པོ་གྲུབ་སྟེ། སྣང་ན་
ཕྱི་སོགས་རྣམ་རིག་ལ་སྣང་བ་འདི་རྣམ་པར་སོགས་དོན་དུ་ཡོད་དགོས་པ་ལས་ཡོད་པ་མ་ཡིན་
8 1 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར། འཁྲུལ་ངོར་ཐུན་མོང་བར་སྣང་བ་ཉིད་ཡིན་པའི་ཕྱིར་ཏེ། དཔྱད་ངོར་ལྷ་སྦྱིན་ལ་སྣང་
བ་དེ་མཆོད་སྦྱིན་ལ་སྣང་མི་སྲིད་པའི་ཕྱིར། གཉིས་པ་གྲུབ་སྟེ༑ སྣང་ན་གཅིག་ཤེས་སོགས་ཕན་
ཚུན་ཡུལ་དུ་གྱུར་དགོས་པ་ལས་དེ་ལྟར་མ་ཡིན་པའི་ཕྱིར་ཏེ༑ མཉམ་པར་མ་བཞག་པ་ལ་ནི་
རང་གི་རྣམ་རྟོག་གི་གཟུང་ཡུལ་གཞན་གྱི་སེམས་སུ་སྣང་བའི་ཕྱིར་དང་། མཉམ་པར་བཞག་པ་
དག་ལ་ནི་ཏིང་ངེ་འཛིན་གྱི་སྤྱོད་ཡུལ་གྱི་གསལ་སྣང་དེའི་གཟུགས་བརྙན་གཞན་སེམས་སུ་སྣང་
བའི་སྒོ་ནས་གཞན་སེམས་ཤེས་པར་འཇོག་པའི་ཕྱིར། འོ་ན་གཟུང་བར་སྣང་བ་མ་གྲུབ་ཀྱང་
འཛིན་པར་སྣང་བ་གྲུབ་བོ་ཞེ་ན། དཔྱད་ངོར་འཛིན་སོགས་གྲུབ་སྟེ། གཟུང་བར་སྣང་བ་མེད་
པར་གྲུབ་པའི་ཕྱིར་ནའོ། །གཟུང་འཛིན་དུ་སྣང་བ་དོན་ལ་མེད་པར་གྲུབ་པ་དེ་ལས་ཀྱང་སོགས་
ཏེ༑ སྣང་བ་ཐམས་ཅད་དེ་བཞིན་ཉིད་མི་ཤེས་མི་བདེན་དུ་བརྟགས་པའི་ཐོག་མ་མེད་པའི་ཀུན་
ནས་ལྡང་བ་ཀུན་གཞིའི་ས་བོན་གྱི་ནུས་མཐུ་ཙམ་དུ་གྲུབ་པས་སོ། །དེའི་རྒྱུ་མཚན་ཡང་། གཟུང་
འཛིན་བདེན་པ་ཡོངས་སུ་སོགས་ཕྱིར་ཏེ༑ ཡུལ་གཅིག་ལ་ཆུ་དང་རྣག་ལ་སོགས་པ་འགལ་བའི་
རྣམ་པར་ཤེས་པ་སྐྱེ་བ་མཐོང་བའི་ཕྱིར་རོ། །དེས་ན་ཆུ་དང་རྣག་ཏུ་སྣང་བ་ཡུལ་ཐ་དད་དུ་འདོད་
པ་་དབུ་མ་ཆེན་པོའི་ལུགས་སུ་གྲགས་པ་ནི་སེམས་ཙམ་པ་བས་ཀྱང་གྲུབ་མཐའ་དམན་ནོ། །
གཉིས་པ་ལ་མདོར་བསྟན་ནི། རྣམ་པ་སོགས་ཏེ། མཚན་ཉིད་སོགས་པས་སོ། །རྒྱས་
བཤད་ལ། དང་པོ་ལ་ལྔ་བཤད། དྲུག་པ་བཤད་པའོ། །
དང་པོ་ནི། ཆོས་ཉིད་ཀྱི་མཚན་ཉིད་ནི་བཤད་ཟིན་ཏེ། མདོར་བསྟན་པ་ཇི་ལྟ་བ་བཞིན་
ཡིན་པའི་ཕྱིར། ཀུན་ཏུ་གནས་པའི་གནས་ནི་ཡོད་དེ། སྤྱིར་ཆོས་ཐམས་ཅད་ཡིན་ལ། ཁྱད་པར་
འོན་ཀྱང་ཐེག་ཆེན་གྱི་མདོ་སྡེ་ཐམས་ཅད་གནས་ཡིན་པའི་ཕྱིར། ཆོས་ཉིད་དེ་ལ་ངེས་པར་འབྱེད་
པ་ནི་མཚན་གཞི་ཡོད་དེ། ཐེག་སོགས་ཐམས་ཅད་དེའི་མཚན་གཞི་ཡིན་པའི་ཕྱིར། དེ་ལ་འཇུག་
པའི་ཆོས་བཞི་པ་རེག་པ་ནི་ཡོད་དེ། ཡང་དག་པའི་ལྟ་བ་གསར་དུ་ཐོབ་པའི་ཕྱིར་དུ་སྐབས་
-8 2 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་སྟག་ཚང་འགྲེལ་པ་བཞུགས། ༡
མཐོང་བའི་ལམ་ལ་ཚུལ་དོན་སྤྱི་ཙམ་ཡིན་པར་མངོན་སུམ་གྱི་ཚུལ་གྱིས་ཡུལ་གཉིས་སྟོང་གི་དེ་
བཞིན་ཉིད་ཐོབ་ཅིང་རྟོགས་ནས་ཉམས་སུ་མྱོང་བ་གང་ཡིན་པ་དེ་ལ་སྐབས་འདི་ལས་རེག་པ་
ཞེས་གསུངས་པའི་ཕྱིར་རོ། །རེག་པ་མཐོང་ལམ་གྱི་མཐོང་བའི་དོན་ལ་ངེས་པ་དྲངས་པའི་སྒོམ་
ལམ་ཆོས་ཅན། རྗེས་སུ་དྲན་པ་ཞེས་བརྗོད་དེ། མཐོང་ལམ་གྱིས་ཐོབ་ཟིན་ཡོངས་སུ་གཅོད་
པའི་དྲན་པས་མངོན་དུ་ཕྱོགས་པར་བྱེད་པའི་ཕྱིར། མཚན་གཞི་ཁྱད་པར་ཅན་ཡོད་དེ། བྱང་
ཆུབ་ཕྱོགས་ཀྱིས་བསྡུས་པའི་ཐར་ལམ་རྗེས་ལ་མངོན་རྟོགས་ཡིན་པའི་ཕྱིར། སྒོམ་པ་ལ་དགོས་
ཆེད་ཡོད་དེ། སྒོམ་སྤང་དེའི་དྲི་མ་དྲུང་ཕྱུང་བའི་ཆེད་ཡིན་པའི་ཕྱིར།
གཉིས་པ་ལ་དངོས་དང་གནས་གྱུར་སྒྲུབ་བྱེད་དོ། །དང་པོ་ནི། དྲུག་ཡོད་པ་དེ་ལ་
གནས་གྱུར་དེའི་བདག་ཉིད་དུ་ཉེ་བར་སོན་པ་མཐར་ཕྱིན་པའི་ལམ་ནི། རྣམ་པ་ཐམས་ཅད་
ནས་མ་དག་པ་མི་སྣང་བར་དེ་བཞིན་ཉིད་ཙམ་དུ་སྣང་བ་ཡིན་ཏེ། སེམས་ཀྱི་དེ་བཞིན་ཉིད་སྒོམ་
སྤང་གི་དྲི་མ་མེད་པར་གྱུར་པ་ན་ཐོབ་པའི་ལམ་ཡིན་པའི་ཕྱིར། །
གཉིས་པ་མདོར་བསྟན་ནི། མཐར་ཕྱིན་པའི་ལམ་དེ་ཡང་། གནས་གྱུར་བ་ཡོངས་
སུའམ་མ་ལུས་པར་གྲུབ་པ་ཡིན་ཏེ། སློབ་ལམ་ནའང་གནས་གྱུར་ཡོད་ཀྱང་མ་རྫོགས་ལ་དེར་
རང་ལམ་གྱི་འཐོབ་བྱའི་གནས་གྱུར་རྫོགས་ནས་དེའི་བདག་ཉིད་དུ་གྱུར་པའི་ཕྱིར་རོ། །
གནས་གྱུར་དེ་ལ་ཐབས་གང་གིས་འཇུག་ཅེ་ན། རྣམ་པ་སོགས་ཏེ། ངོ་བོའམ་རང་བཞིན་དང་།
རྫས་སམ་དངོས་པོ་དང་གང་སོགས། ཉེས་དམིགས་དང་ཕན་ཡོན་ལ་འཇུག་པས་སོ། །བཅུ་པོ་
ཡང་། དང་པོ་གསུམ་མཚན་ཉིད། མཚན་གཞི། གང་ཟག་གོ །དེ་ནས་གཉིས་ཡོན་ཏན་ནོ།།
དེ་ནས་གསུམ་ཐོབ་ཐབས་སོ། །ཐ་མ་གཉིས་སྐྱོན་ནོ། །ཐོབ་ཐབས་གསུམ་པོ་རྒྱུ་ཚོགས་དང་
འཛིན་སྟངས་དང་གནས་སྐབས་སོ། ། །
རྒྱས་བཤད་ལ་ངོ་བོ་ནི། དྲུག་པོ་དེ་ལ་གནས་གྱུར་གྱི་ངོ་བོ་ལ་འཇུག་པ་ནི། སྤང་བྱ་
.8 3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གློ་བུར་བའི་དྲི་མ་མི་སྣང་བ་དང་འཐོབ་བྱ་དེ་བཞིན་ཉིད་སྣང་བའི་དོན་དུ་ལམ་སྒོམ་པས། དེ་
བཞིན་ཉིད་དྲི་མ་མེད་པར་འགྱུར་བ་གང་ཡིན་པ་ནི་གནས་གྱུར་གྱི་ངོ་བོ་ཡིན་ལ། དེ་ཐོས་བསམ་
ཙམ་གྱིས་ཤེས་པ་ནི་ངོ་བོ་ལ་འཇུག་པའོ། ། །
དངོས་པོ་རྫས་ལ་འཇུག་པ་ནི། གནས་གྱུར་གྱི་མཚན་གཞི་གསུམ་སྟེ། ཐུན་མོང་བ་
སྣོད་ཀྱི་རྣམ་རིག་གི་ཆོས་ཉིད་དེ་བཞིན་ཉིད་དེ་དྲི་བཅས་ལས་དྲི་མེད་དུ་གནས་ཡོངས་སུ་གྱུར་པ་
དང༌། དེ་བཞིན་དུ་རྗོད་བྱེད་མདོ་སྡེ་སོགས་རྣམས་སོ། །
གང་ཟག་ནི་བཞི་སྟེ། གནས་གྱུར་དང་པོ་གཉིས་ནི་སོགས་སོ།
ཁྱད་པར་ནི་ཉན་རང་ལས་སངས་རྒྱས་བྱང་ཆུབ་སེམས་དཔའ་རྣམས་ཀྱི་གནས་གྱུར་
ཁྱད་པར་འཕགས་ཏེ། ཞིང་ཡོངས་སུ་དག་པས་སྣང་བ་དག་པའི་ཁྱད་པར་དང་། ཆོས་སྐུ་དག་
པས་གཟིགས་པ་དག་པ་དང་། ལོངས་སྤྱོད་རྫོགས་སྐུ་དག་པས་འདོམས་པ་དག་པ་དང་། སྤྲུལ་
སྐུ་ཐོབ་པས་མངོན་ཤེས་སོགས་ཀྱི་དབང་འབྱོར་དག་པ་ཐོབ་པའི་ཁྱད་པར་ལས་སོ། ། །
དགོས་པ་རྟོགས་པ་ནི་ཐེག་ཆེན་གྱི་གནས་གྱུར་ཡོན་ཏན་གསུམ་ལྡན་ཏེ། སྨོན་ལམ།
དམིགས་པ། སྦྱོར་བའི་ཁྱད་པར་རོ། །དང་པོ་ནི། ཐེག་ཆེན་སེམས་བསྐྱེད་སྔོན་ནས་བསྐྱེད་
པའོ། །གཉིས་པ་ནི། ཐེག་ཆེན་སྟོན་པའི་གསུང་རབ་བོ། །གསུམ་པ་ནི། ས་བཅུ་ལ་བརྩོན་
འགྲུས་རབ་ཏུ་སྦྱོར་བའོ། །
གནས་སམ་རྟེན་ལ་འཇུག་པ་ལ། མདོར་བསྟན་ནི། རྣམ་སོགས་ཏེ། འཇུག་པས་སོ།།
དྲུག་པོ་ནི་མི་རྟོག་ཡེ་ཤེས་ནི་གནས་གྱུར་ཐོབ་པ་ལ་མེད་མི་རུང་ཡིན་ལ་དེའི་དམིགས་རྐྱེན་
སོགས་དང་བྱེད་ལས་དང་རྒྱུ་དང་ཡུལ་སྣང་ཚུལ་དང་། ཡོན་ཏན་དང་། ཁྱད་ཆོས་སོ། ། རྒྱས་
བཤད་ལ་དང་པོ་ནི། མཐོང་ལམ་མཉམ་གཞག་གཙོ་བོར་གྱུར་པའི་མི་རྟོག་ཡེ་ཤེས་དེ་ལ་
དམིགས་སོགས་ རྒྱུ་ཚོགས་ལ་འཇུག་པ་ནི། རྐྱེན་རྣམ་པ་བཞི་སྟེ། ཐེག་པ་ཆེན་པོ་སྟོན་པའི་
- 8 4 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་སྟག་ཚང་འགྲེལ་པ་བཞུགས། དོ༡
གསུང་རབ་ནི་དམིགས་པའི་རྐྱེན། ཐེག་ཆེན་ཚོགས་ལམ་དུ་ལྷག་པར་མོས་པ་ནི་རྒྱུའོ། །སྦྱོར་
ལམ་དུ་བསམ་བྱུང་གི་ངེས་ཤིང་འདྲིས་པ་ནི་དེ་མ་ཐག་པའི། གྲངས་མེད་གཅིག་ཏུ་ཚོགས་
ཡོངས་སུ་རྫོགས་པ་ནི་བདག་པོའི་རྐྱེན་ཡིན་པའི་ཕྱིར། བྱེད་ལས་མཚན་མ་སོགས་ཏེ། ཆགས་
སོགས་མི་མཐུན་པའི་ཕྱོགས་ཀྱི་དང་། མི་སྡུག་སོགས་གཉེན་པོ་དང་། གཉིས་སྟོང་ལ་ཞེས་པ་དེ་
བཞིན་ཉིད་ཀྱི་དང་། འབྲས་བུ་བྱང་ཆུབ་ལ་ཞེན་པ་རྟོག་པའི་མཚན་མ་སྟེ་བཞི་པོ་ཐམས་ཅད་
སྤངས་པས་ཡིན་ལ། བཞི་པོ་འདིས་ནི་རིམ་པ་སོགས་སྤངས་པར་མདོ་ལས་བསྟན་པ་ཡིན་ནོ། །
རྒྱུ་ཡང་དག་པའི་སྦྱོར་སོགས་ཏེ། རྣམ་དག་ཙམ་དུ་དམིགས་པའི་སྦྱོར་བ་གཟུང་མེད་ལ་སྣང་བ་
ཐོབ་པ་དང་། དེ་ལས་གཟུང་བ་མི་དམིགས་པའི་སྦྱོར་བ་དེ་ལ་སྣང་བ་མཆེད་ཀྱང་། དེ་ལས་
དམིགས་པ་རྣམ་རིག་ཙམ་དུ་ཡང་མི་དམིགས་པའི་སྦྱོར་བ་དེ་བཞིན་ཉིད་ཀྱི་ཕྱོགས་གཅིག་ལ་
ཞུགས་པ་དང་། གཟུང་འཛིན་གཉིས་མི་དམིགས་པས། དེ་བཞིན་ཉིད་ཙམ་དུ་དམིགས་པའི་
སྦྱོར་བ་ནི་དེ་མ་ཐག་པའི་འམ་བར་ཆད་མེད་པའི་ཏིང་ངེ་འཛིན་ཏེ་དྲོད་རྩེ་བཟོད་མཆོག་བཞིའོ།།
ཡུལ་སྣང་ཚུལ་གྱི་མི་རྟོག་ཡེ་ཤེས་དེ་ལ་མཚན་ཉིད་ཀྱིས་འཇུག་པ་ནི་རྣམ་པ་གཉིས་
ཀྱིས་ཤེས་པར་བྱ་སྟེ། ཆོས་ཉིད་གནས་པ་ལས་དང་། སྣང་མེད་ལས་དང་། སྣང་བ་ལས་འཇུག་
པ་གསུམ་ཡིན་པའི་ཕྱིར། གཞི་ནས་ཆོས་ཉིད་སོགས་ལས་ནི། གཟུང་འཛིན་གཉིས་སུ་མེད་ཅིང་
སྒྲ་རྟོག་གི་བརྗོད་དུ་མེད་པའི་ཆོས་ཉིད་ནི་གནས་པ་ཉིད་ལས་འཇུག་སྟེ། དེ་ཡུལ་གྱི་གནས་ཚུལ་
ཡིན་པས་སོ། །
བློ་ལ་སྣང་ཚུལ་གྱི་སྒོ་ནས་སྣང་བ་མེད་པ་ལས་ཀྱང་འཇུག་པ་ནི། རྟོག་མེད་ལ་སྣང་
བའི་གཟུང་འཛིན་གཉིས་དང་རྟོག་པ་ལ་སྣང་བའི་ཇི་ལྟར་མངོན་པར་བརྗོད་པ་དང་། མིག་
སོགས་དབང་པོ་དང་། གཟུགས་སོགས་ཡུལ་དང་། མིག་གི་རྣམ་ཤེས་སོགས་རྣམ་རིག་དང་།
སྣོད་ཀྱི་འཇིག་རྟེན་གཏན་སྣང་བ་མེད་པའི་ཕྱིར་རོ། །དེ་ལྟར་སྣང་མེད་ལྔ་བསྟན་པ་འདིས་ནི།
.85.



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མདོ་ལས་རྣམ་པར་སོགས་ཀྱི་མཚན་ཉིད་ལྔ་བསྟན་པ་རྣམས་ཇི་ལྟ་བ་བཞིན་བརྗོད་པ་ཡིན་ཏེ།
གཟུང་འཛིན་དུ་རྟག་ཏུ་མེད་པ་དང་། དབང་པོ་ལ་མི་གནས་པ་དང་། ཡུལ་སྣང་བ་མེད་ཅིང་
ཡུལ་ཅན་རྣམ་རིག་མེད། རྟེན་ལ་གནས་མེད་ཅེས་བྱའོ། །སྣང་བ་ལས་འཇུག་པ་ནི། མཉམ་
གཞག་ཏུ་ཆོས་ཐམས་ཅད་ནམ་མཁའི་དཀྱིལ་ལྟར་གཉིས་སྣང་མེད་པའི་གསལ་རིག་ཏུ་དང་།
རྗེས་ཐོབ་ཏུ་འདུ་ཤེས་ཐམས་ཅད་སྣང་སྟོང་སྒྱུ་མ་དང་རྨི་ལམ་སོགས་ལྟ་བུར་སྣང་བའི་ཕྱིར་རོ།།
དགོས་པའམ་ཕན་་ཡོན་འཇུག་པ་སོགས་ཏེ། གནས་འགྱུར་མཐར་ཐུག་པས་ཆོས་སྐུ་རྫོགས་
པར་ཐོབ་པ་དང་། ཟག་བཅས་ཀྱི་བདེ་བ་སྤངས་ཤིང་གཏན་དུ་་དེའི་བདག་ཉིད་དུ་གྱུར་པས་
གོང་ན་མེད་པའི་བདེར་གནས་མཆོག་ཐོབ་པ་གཉིས་རང་དོན། ཇི་ལྟ་ཇི་སྙེད་མཁྱེན་པས་
གཟིགས་པ་དང་། ཇི་ལྟར་འོས་པར་ཆོས་འདོམས་པ་ལ་དབང་འབྱོར་ཐོབ་པ་གཉིས་གཞན་དོན་
ཏེ་མཐར་ཐུག་གི་འབྲས་བུ་ཡིན་པའི་ཕྱིར་རོ། ཁྱད་ཆོས་དེས་ཐབས་ཡོངས་སུ་སོགས་ཏེ།
གཉེན་པོ་སོགས་བཞི་ལས་ གཉེན་པོ་སོགས་ནི། ཆོས་དང་། གང་ཟག་དང་། སྐྱེ་འཇིག་གི་
ཡོངས་འགྱུར་དང་། ཆོས་ཆོས་ཉིད་ཐ་དད་དང་། འཁྲུལ་ངོར་ཡང་ཆོས་དང་གང་ཟག་མེད་ཅེས་
སྐུར་བ་འདེབས་པ་ཉིད་དེ་ལྔ་པོ་དེ་རིགས་ངོར་མེད་པ་ལ་ཡོད་པར་འཛིན་སོགས། མཚན་ཉིད་
སོགས་སམ། འདིར་བསྟན་རྣམ་པར་མི་རྟོག་པའི་ཡེ་ཤེས་ནི་འཁྲུལ་གཞི་རྣམ་པ་ལྔ་སྤངས་པའི་
རང་གི་མཚན་ཉིད་དོ། །
ལྔ་པ་ནི། མཚན་མར་ཡིད་ལ་མི་བྱེད་པ་དང་། རྟོག་དཔྱོད་ལས་ཡང་དག་པར་འདས་པ་
དང༌། སྐབས་དེར་རྟོག་པ་ཉེ་བར་ཞི་བ་དང་། རྣམ་རྟོག་མིན་པའི་ངོ་བོའི་དོན་མངོན་རྟགས་སུ་
འཛིན་པའོ། །དེ་ནི་རྟོག་པ་འཐད་ལྡན་མིན་ཏེ། ཡིན་ན་བྱིས་པ་ཆུང་ངུའི་བློ་དང་། བསམ་གཏན་
གཉིས་པ་མན་དང་། གཉིད་དམ་བརྒྱལ་བ་དང་། བེམས་པོ་དང་། རྣམ་པར་མི་རྟོག་པའོ་སྙམ་
དུ་ཞེན་པ་རྣམས་དེར་འགྱུར་བས་སོ། །ཐེག་པ་དམན་མཆོག་གི་ཁྱད་པར་ཡོངས་སུ་ཤེས་པ་ནི།
བ 86 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་སྟག་ཚང་འགྲེལ་པ་བཞུགས། །༡
ཉན་རང་ལས་ཐེག་ཆེན་གྱི་མཐོང་ལམ་ཁྱད་པར་ལྔས་ཁྱད་པར་དུ་འཕགས་ཏེ། རྣམ་པར་མི་
རྟོག་པ་སོགས་ལྔས་ཁྱད་པར་དུ་འཕགས་པའི་ཕྱིར་ཏེ། ཉན་རང་ནི་འཁོར་འདས་ལ་སྐྱོན་ཡོན་
ཏུ་རྟོག བདེན་བཞིའི་སྤྱི་མཚན་ཙམ་ལ་དམིགས། ཞི་བ་ལ་གནས། ལྷག་མེད་དུ་ཟད། གོང་མ་
དང་བཅས་པ་ཡིན་ལ། ཐེག་ཆེན་དེ་ལས་བཟློག་པས་སོ། །ལྔའི་ཐ་མ་མི་རྟོག་ཡེ་ཤེས་ཀྱི་ལས་
ཡོངས་སུ་ཤེས་པ་ནི་ལྔ་སྟེ། ཀུན་ནས་ལྡང་བ་སྤངས་པས་རྣམ་སོགས་དང་། ཕྱིན་ཅི་ལོག་ཅིང་
གཏན་དུ་མི་བདེ་བ་སྒྲུབ་པས་བླངས་སོགས་དང་། ཕྲ་རྒྱས་བག་ཆགས་དང་བཅས་པ་བཅོམ་
པས་ཉོན་མོངས་སོགས་དང་། ཇི་ལྟ་ཇི་སྙེད་རྟོགས་པས་དེའི་རྗེས་སོགས། དོན་གཉིས་རྫོགས་
པས་སངས་རྒྱས་ཞིང་སོགས་ཁྱད་པར་རོ། ། །
བདུན་པ་ཡིད་ལ་བྱེད་པས་གནས་འགྱུར་ལ་འཇུག་པ་ནི། རྣམ་པར་མི་རྟོག་པའི་ཡེ་
ཤེས་དེ་ཉིད་ཉམས་སུ་ལེན་པར་བྱེད་པ་སྟེ། འདི་ལ་རྒྱུ་ཚོགས་དང་མཚན་ཉིད་དོ། །དང་པོ་ལ།
ཚོགས་ལམ་དུ་ཐོས་བསམ་གྱིས་ཚུལ་བཞིན་ཡིད་བྱེད། སྦྱོར་ལམ་དུ་སྒོམ་བྱུང་གི་གསལ་སྣང་
འདོན་ཚུལ་ལོ། །དང་པོ་ནི། རྣམ་པར་སོགས་ཡིད་ལ་བྱེད་པ་ཡིན་ཏེ། མཐོང་ལམ་མཉམ་
གཞག་ཏུ་ནི་དེ་བཞིན་ཉིད་མངོན་སུམ་དུ་མཐོང་དགོས་ན་དེའི་གེགས་ཀྱི་གཙོ་བོ་ངོས་བཟུང་ན།
ད་ལྟར་གྱི་གཉིས་སྣང་འདི་ཡིན་ཏེ། དེ་སྣང་སོགས་ཆོས་ཉིད་མངོན་སུམ་དུ་སྣང་བར་ཤེས་པ་དེ་
ལྟར་སོགས་འཇུག་པ་ཡིན་པའི་ཕྱིར་ཏེ། ཀུན་རྫོབ་ཏུ་དང་སོགས་ཀྱང་མེད་པ་གསལ་སྣང་ཡིན་
པའི་ཕྱིར་ཏེ། རྒྱུ་དེ་བཞིན་ཉིད་མི་ཤེས་པའི་རྐྱེན་གྱིས་མི་བདེན་པར་ཡོངས་སུ་བརྟགས་པའི་ས་
བོན་ཐམས་ཅད་པ་ཞེས་བྱ་བའི་ཀུན་གཞིའི་ས་བོན་ལས་གཟུང་འཛིན་དང་བརྗོད་བྱ་རྗོད་བྱེད་
དོན་ལ་མེད་པས་ཡང་འཁྲུལ་ངོར་གཉིས་སུ་སྣང་བའི་ཀུན་གཞི་དེ་ལ་བརྟེན་པས་གང་ཟག་རྒྱུད་
ཐ་དད་སོགས་སུ་འཇོག་དགོས་པའི་ཕྱིར་རོ། །དེས་ན་ཀུན་གཞི་གནས་གྱུར་ནས་རྒྱུད་ཐ་དད་
པའི་སངས་རྒྱས་ཡོད་པར་སྨྲ་བ་རྣམས་ལ་འདིས་གནོད་དོ། །
.8 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ནི། ཚུལ་དེ་ལྟར་ཐོས་བསམ་གྱི་སྒོ་ནས་དམིགས་པའམ་སྣང་བ་འདི་རྣམ་
རིག་ཙམ་དུ་དམིགས་པ་སྦྱོར་ལམ་དྲོད་དང་། དེ་ལ་བརྟེན་ནས་ཕྱི་རོལ་གྱི་དོན་རྣམས་མི་
དམིགས་པ་རྩེ་མོ་དང་། དོན་སོགས་ཙམ་གྱི་འཛིན་པ་ཡང་མི་དམིགས་པ་བཟོད་པ་དང་། དེ་མི་
སོགས་ཁྱད་པར་མེད་པའི་དེ་བཞིན་ཉིད་འབའ་ཞིག་དམིགས་པ་ལ་འཇུག་པ་ཆོས་མཆོག་
རྣམས་སུ་སྔར་བཤད་པ་ལྟར་གྱི་སྣང་བ་ཐོབ་མཆེད་སོགས་བཞི་འབྱུང་ངོ་། །
གཉིས་པ་ནི། གཟུང་འཛིན་དེ་གཉིས་ཁྱད་པར་མི་དམིགས་པ་མངོན་སུམ་དུ་རྟོགས་
པའི་ མཐོང་ལམ་ མཉམ་ གཞག་དེ་ནི་ཆོས་ཅན། རྣམ་པར་མི་རྟོག་ པའི་ཡེ་ཤེས་ཡིན་ཏེ།
གཟུགས་འཛིན་མིག་ཤེས་ལྟ་བུའི་ཡུལ་མེད། བུམ་འཛིན་རྟོག་པ་ལྟ་བུའི་དོན་སྤྱིའི་དམིགས་པ་
མེད་ཅིང་། ཡོད་མེད་སོགས་ཀྱི་སྤྲོས་པའི་མཚན་མ་ཐམས་ཅད་མི་དམིགས་པས་རབ་ཏུ་ཕྱེ་བའི་
ཡེ་ཤེས་ཡིན་པའི་ཕྱིར་རོ། །
བརྒྱད་པ་ཉམས་ལེན་སྦྱོར་བས་གནས་འགྱུར་ལ་འཇུག་པ་ནི་རྣམ་པ་བཞི་སྟེ། མོས་པ་
དང་སོ་སོར་རབ་ཏུ་རྟོགས་པས་དང་། སྒོམ་པས་དང་། མཐར་ཕྱིན་པས་ས་ལ་སྦྱོར་བ་རྣམས་
སོ༑ དང་པོ་ནི། ངེས་པར་འབྱེད་པའི་མིང་ཅན་མོས་སྤྱོད་དོ། །གཉིས་པ་ནི། རེག་པའི་མིང་
ཅན་ས་དང་པོ། གསུམ་པ་ནི། རྗེས་དྲན་གྱི་མིང་ཅན་མ་དག་ས་དྲུག་དང་དག་པ་ས་གསུམ་མོ།།
བཞི་པ་ནི། དེ་ལ་སོགས་ས་བོན་པའི་མིང་ཅན་ལྷུན་སོགས་ཕྱིར་དུ་སྦྱོར་བ་སངས་རྒྱས་ཀྱི་
གནས་སྐབས་སོ། །
དགུ་པ་ཉེས་དམིགས་ཤེས་པས་གནས་འགྱུར་ལ་འཇུག་པ་ནི། ཞི་གནས་ཀྱི་གནས་
འགྱུར་རམ། དེ་བཞིན་ཉིད་མེད་ན་ཉེས་དམིགས་བཞི་ཡོད་དེ། ཉོན་མོངས་མི་འཇུག་པའི་དང་།
ལམ་འཇུག་པའི་དང་། མྱ་ངན་ལས་འདས་པའི་གང་ཟག་གསུམ་གདགས་པའི་དང་། བྱང་ཆུབ་
གསུམ་གྱི་ཁྱད་པར་གདགས་པའི་གཞི་མེད་པའི་ཉེས་པ་ཡོད་པའི་ཕྱིར་ཏེ། རང་བཞིན་རྣམ་དག་
-8 8 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་སྟག་ཚང་འགྲེལ་པ་བཞུགས། [༡
མེད་ན་སྔ་མ་གཉིས་དང་། གློ་བུར་དྲི་བྲལ་མེད་ན་ཕྱི་མ་གཉིས་མི་འཐད་པའི་ཕྱིར་ཏེ། ཉོན་
མོངས་དང་སྤང་བྱ་ཙམ་འཇུག་པ་ལ་རྟེན་དགོས་པ་བཞིན་དུ་མི་འཇུག་པ་དང་གཉེན་པོ་འཇུག་
པ་ལ་བརྟེན་དགོས་ལ་དེ་གཞི་འགྱུར་མེད་ཡོངས་གྲུབ་ལས་གཞན་ལ་མི་རུང་ཞིང་། འདི་ནི་ཉན་
ཐོས་ཀྱི་གང་ཟག་གི་ལྷག་མེད་མྱང་འདས་སོ་ཞེས་སོགས་དང་། འདི་ནི་ཉན་ཐོས་ཀྱི་བྱང་ཆུབ་བོ་
ཞེས་སོགས་ཀྱང་གློ་བུར་དྲི་བྲལ་གྱིས་འགོག་པ་ལ་འཐད་ཀྱི་གཞན་ལ་མི་རུང་བའི་ཕྱིར་ཏེ།
རིག་ཙམ་གྱི་སེམས་ཀྱང་སྐྱེ་འགག་བྱེད་པའི་ཕྱིར་དང་། སྤང་གཉེན་རྟེན་གཅིག་པ་མི་འཐད་
པའི་ཕྱིར་དང་། ལྷག་མེད་དུ་རྒྱུན་ཆད་པའི་ཕྱིར་རོ། །
བཅུ་པ་ཕན་ཡོན་ཤེས་པས་འཇུག་པ་ནི་བཞི་སྟེ། མེད་པ་གཞི་ལ་སོགས་པ་རྟེན་ནམ་
གཞི་ཡོད་པའི་ཕན་ཡོན་རྣམ་པ་བཞི་ཡོད་པའི་ཕྱིར་རོ། །གསུམ་པ་འཁོར་འདས་ཀྱི་དཔེ་ནི༑
དོན་ལ་མེད་པའི་ཆོས་གཟུགས་སོགས་རྣམས་འཁྲུལ་ངོར་སྣང་བའི་དཔེ་ནི་མང་སྟེ། སྒྱུ་མ་དང་
རྨི་ལམ་དང་རི་དྭགས་དྲེད་དང་དྲི་ཟའི་གྲོང་ཁྱེར་སྨིག་རྒྱུ་དང་སྒྲ་བརྙན་ཆུ་ཟླ་ལ་སོགས་པའི་སྣང་
བ་བཞིན་ནོ། །འོ་ན་གནས་འགྱུར་ཞེས་པ་དང་པོར་མ་དག་པ་ལས་ཕྱིས་དག་པར་གྱུར་པས་ན་
རྣམ་པར་འགྱུར་བའི་ཆོས་ཅན་དུ་ཐལ་ལོ་ཞེ་ན། དང་པོ་ནས་ངོ་བོ་དག་ཀྱང་དེར་གློ་བུར་བའི་དྲི་
མས་བསྒྲིབས་ནས་སྣང་བར་མ་ནུས་པ་ཞིག་དྲི་མ་དང་བྲལ་ནས་གསལ་བར་སྣང་བས་གནས་
ཡོངས་སུ་གྱུར་པའི་དཔེར་བྱ་ན། དཔེས་ལེགས་པར་གྲུབ་སྟེ། དང་པོ་ནས་རང་ཆས་སུ་ནམ་
མཁའ་ནི་དག་པར་དང་། གསེར་ནི་བཟང་བ་དང་། ཆུ་ནི་དྭངས་པར་གནས་ཀྱང་། སྤྲིན་དང་
གཡའ་དང་རྙོག་མས་བསྒྲིབས་ནས་མི་སྣང་བ། དེ་དག་དང་བྲལ་བས་ལེགས་པར་སྣང་བ་ཇི་
བཞིན་ཡིན་པའི་ཕྱིར་རོ། །མཇུག་ལ་མཛད་བྱང་ནི། ཆོས་དང་སོགས། འགྱུར་བྱང་ནི༑ རྔོག་
ལོས་བསྒྱུར་བའི་ལྷུག་པའང་ཡོད་མོད་ཀྱི། ཁྱད་པར་ཆེར་མི་སྣང་ཕྱིན། ཁ་དོན་སོགས་ཚིགས་
བཅད་མ་བདེ་བར་སྣང་བས། པཎྜིཏ་མ་ཧཱ་ཛ་ན་སྟེ། སྐྱེས་བུ་ཆེན་པོ་དང་། ལོ་ཙཱ་བ་ཞ་མ་སེང་
.89.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱལ་གྱིས་བསྒྱུར་བའོ། །བླང་དོར་གནས་ཀྱི་གཙོ་བོ་འཁོར་འདས་སམ། །བདེན་གཉིས་འཇུག་
ལྡོག་མཚན་ཉིད་ཤེས་པའི་ཐབས། །རྒྱལ་བས་མདོ་ལས་རྒྱ་ཆེར་གསུངས་པ་རྣམས། །རྒྱལ་
ཚབ་དམ་པས་ཉུང་ངུར་བཏུས་པ་འདི། །ཚིག་འདུས་དོན་གསལ་གོ་བདེར་བཤད་པ་འདི། །
ཤེས་རབ་རིན་ཆེན་བློ་གྲོས་ཉི་མ་ལས། །ལེགས་བཤད་གཟི་འོད་འཕྲོས་པའི་སྣང་བའོ། །དགེ་
བས་འགྲོ་ཀུན་བྱམས་མགོན་མཉེས་བྱེད་ཤོག །བདག་ཀྱང་རིག་གནས་སྤྱི་དང་ཁྱད་པར་དུ། །
གཏན་གྱི་བདེ་སྟེར་ནང་རིག་མདོ་སྔགས་སྤྱི། །བྱེ་བྲག་ཐེག་ཆེན་ལམ་གྱི་སྐྱེད་ཚལ་དུ། །འཆད་
རྩོད་རྩོམ་དང་ཉམས་ལེན་གར་བྱེད་ཤོག །ཅེས་པ་ས་མོ་གླང་གི་ལོ་དབོ་ཟླ་བའི་ཉི་ཤུ་ལྔ་ལ་
འབྲས་ཡུལ་དུང་ཏོག་ལྷ་ཁང་དུ་སྦྱར་བ་དགེ་ལེགས་འཕེལ་བར་གྱུར་ཅིག། །།མངྒ་ལཾ།། །།
-9 0 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་གཞོན་ནུ་རྒྱལ་མཆོག་ཞལ་རྒྱུན་བཞུགས། ༡
༄༅། །ཆོས་དང་ཆོས་ཉིད་རྣམ་པར་འབྱེད་པ་ལྟ་བའི་
མེ་ལོང་བཞུགས་སོ། །
རིན་ཆེན་བློ་གྲོས་ཀྱིས་མཛད།
༄༅། །ཤཱཀྱའི་རྒྱལ་པོ་བྱམས་མགོན་དབྱིག་གི་གཉེན། །རྗེ་བཙུན་གཞོན་ནུ་རྒྱལ་
མཆོག་ཞབས་པད་ལ། །གུས་པས་བཏུད་ནས་ཆོས་ཉིད་རྣམ་འབྱེད་ཀྱི། །གཞུང་དོན་ལྟ་བའི་
མེ་ལོང་འདིར་བཤད་བྱ། །རྗེ་བཙུན་བྱམས་པས་མཛད་པའི་ཆོས་ལྔའི་ནང་ནས་ཐེག་ཆེན་ཐུན་
མོང་མིན་པའི་མངོན་པའི་སྡེ་སྣོད་ཀྱི་དགོངས་པ་འགྲེལ་བ་ཆོས་དང་ཆོས་ཉིདརྣམ་པར་འབྱེད་
པའི་བསྟན་བཅོས་འདི་ལ་གསུམ་སྟེ། མཚན་དོན་ཕྱག་དང་བཅས་པ། གཞུང་གི་དོན། མཐར་
ཕྱིན་པའི་དོན་ནོ། །དང་པོ་ནི། རྒྱ་གར་གྱི་སྐད་དུ། བསྟན་བཅོས་འདིའི་མཚན་ལ། དྷམདྷམ་
ཏ་བི་བྷ་ག་ཀཱ་རི་ཀཱཟེར། བོད་ཀྱི་སྐད་དུ། ཆོས་དང་ཆོས་ཉིད་རྣམ་པར་འབྱེད་པའོ། །དེ་ཡང་།
དྷམ་ནི་ཆོས། དྷམཱཏ་ནི་ཆོས་ཉིད། བི་བྷག་ནི་རྣམ་པར་འབྱེད་པ། ཀཱ་རིཀཱ་ནི་ཚིག་ལེའུར་བྱས་
པའོ། །མཚན། གཞུང་ཕལ་ཆེ་བར་འདི་མི་བྱུང་ངོ༌། །བསྟན་བཅོས་ཀྱི་ཐོག་མར་མཚན་སྨོས་
པ་ཆོས་ཅན། དགོས་པ་ཡོད་དེ། གླེགས་བམ་བཙལ་སླ་བ་སོགས་ཀྱི་དགོས་པ་ཡོད་པའི་ཕྱིར།
བཅོམ་ལྡན་འདས་མ་ཕམ་པ་ལ་ཕྱག་འཚལབ་ཆོས་ཅན། དགོས་པ་ཡོད་དེ། འགྱུར་མཐར་
ཕྱིན་པ་སོགས་ཀྱི་དགོས་པ་ཡོད་པའི་ཕྱིར། གཉིས་པ་ལ། བསྟན་བཅོས་ཀྱི་དགོས་འབྲེལ་དང་
དགོས་འབྲེལདེ་ལྡན་གྱི་བསྟན་བཅོས་དངོས་གཉིས། དངཔོ་ནི། བསྟན་བཅོས་འདི་བརྩམས་
པ་ཆོས་ཅན། དགོས་པ་ཡོད་དེ། ཆོས་དང་ཆོས་ཉིད་དེ་དག་མཚན་ཉིད་ཀྱི་སྒོ་ནས་རྣམ་པར་
-9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབྱེ་བའི་ཆེད་ཡིན་པའི་ཕྱིར། དེ་གཉིས་ཕྱེ་བ་ལ་དགོས་པ་ཡོད་དེ། རྣམ་དབྱེ་ཤེས་ནས་འཁོར་
བ་འགའ་ཞིག་ཡོངས་སུ་སྤང་བ་དང་། མི་གནས་པའི་མྱང་འདས་འགའ་ཞིག་མངོན་དུ་བྱ་བའི་
ཆེད་ཡིན་པའི་ཕྱིར་རོ། །ཆོས་ཆོས་ཉིདགཉིས། བསྟན་བཅོས་དེའི་བརྗོད་བྱ། འདི་ལ་བསྟེན་
ནས་དེ་གཉིས་རྟོགས་པ་ནི་འདིའི་དགོས་པ། རྟོགས་པ་དེ་ལ་བརྟེན་ནས་འཁོར་བ་སྤངས་ཏེ།
མྱང་འདས་ཐོབ་པ་ནི་ཉིང་དགོས། ཉིང་དགོས་དགོས་པ་ལ་འབྲེལ། དགོས་པ་བརྗོད་བྱ་ལ།
བརྗོད་བྱ་རྟོགས་པ་བསྟན་བཅོས་ལ་རག་ལས་པ་ནི་འབྲེལ་བའོ། ། །
གཉིས་པ་ལ། ཆོས་དང་ཆོས་ཉིད་སྤྱིར་བསྟན། དེ་གཉིས་བྱེ་བྲག་ཏུ་བཤད། དེ་གཉིས་
མཚོན་བྱེད་ཀྱི་དཔེ་བསྟན་པ་དང་གསུམ་མོ། །དང་པོ་ལ། བསྟན་བཅོས་ཀྱི་བརྗོད་བྱ་ངོས་
བཟུང་། མཚན་ཉིད། གྲུབ་པའི་མཐའ། གཅིག་དང་ཐ་དད་ལས་གྲོལ་བའི་ཚུལ་དང་བཞི།
དང་པོ་ནི། གསུང་རབ་ཀྱི་བརྗོད་བྱ་ཕུང་པོ། ཁམས། སྐྱེ་མཆེད་རྟེན་འབྲེལ། ཕ་རོལ་ཏུ་ཕྱིན་
པ་སོགས་འདི་དག་ཐམས་ཅད་ནི་མདོར་བསྡུས་ནས་རྣམ་པར་གཉིས་སུ་ཤེས་པར་བྱ་བ་ཡིན་
ཏེ༑ ཆོས་དང་ཆོས་ཉིད་གཉིས་ཀྱིས་ཤེས་བྱ་ཐམས་ཅད་བསྡུས་པའི་ཕྱིར་རོ། །གཉིས་པ་ནི།
དེ་ལ་འཁོར་བ་ནི་ཆོས་ཅན། ཆོས་ཀྱི་རབ་ཏུ་དབྱེ་བ་ཡིན་ཏེ། མ་དག་པ་གཞན་དབང་གིས་
རབ་ཏུ་ཕྱེ་བའི་ཕྱིར། ཐེག་པ་གསུམ་གྱི་མྱ་ངན་འདས་པ་ཆོས་ཅན། ཆོས་ཉིད་ཀྱི་རབ་ཏུ་ཕྱེ་བ་
ཡིན་ཏེ། ཆོས་ཉིད་རྟོགས་པས་ཐོབ་པའི་ཕྱིར་ཏེ། འཕགས་པའི་གང་ཟག་ཐམས་ཅད་འདུས་
མ་བྱས་ཀྱིས་རབ་ཏུ་ཕྱེ། ཞེས་གསུངས་པ་ལྟར་རོ། །གཉིས་པ་ལ། ཆོས་ཀྱི་མཚན་ཉིད། ཆོས་
ཉིད་ཀྱི་མཚན་ཉིད་གཉིས། དང་པོ་ནི། གཟུང་འཛིན་གཉིས་སུ་སྣང་བའི་རྟོག་མེད་ཤེས་པ་
དང་། ཇི་ལྟར་མངོན་པར་བརྗོད་པར་སྣང་བའི་རྟོག་པ་རྣམས་ནི་ཡང་དག་པ་མིན་པའི་ཀུན་ཏུ་
རྟོག་པ་ཡིན་ལ། དེ་ནི་ཆོས་ཀྱི་མཚན་ཉིད་ཡིན་ཏེ། དེའི་རང་བཞིན་ཡིན་པའིཕྱིར། རྟོག་མེད་
ལ་གཟུང་འཛིན་དུ་སྣང་བའི་ཆ་དང་། རྟོག་པ་ལ་སྣང་བའི་དོན་སྤྱི་རྣམས་ཀྱང་ཀུན་བཏགས་
-9 2 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་གཞོན་ནུ་རྒྱལ་མཆོག་ཞལ་རྒྱུན་བཞུགས། ༡
ཡིན་པས་ཆོས་སུ་དོན་གྱིས་བསྟན་ནོ། །གཉིས་སྣང་གི་བློ་ཆོས་ཅན། ཡང་དག་པ་མིན་པ་ཞེས་
བྱ་སྟེ། ཀུན་བཏགས་དོན་ལ་མེད་པ་ལ་དོན་ལ་ཡོད་པར་སྣང་བའི་ཕྱིར། དེ་ཡང་ཆོས་ཅན།
ཀུན་ཏུ་རྟོག་པ་ཞེས་བྱ་སྟེ། ཐམས་ཅད་དུ་སྣང་བ་ལྟར་གྱི་དོན་མེད་ཅིང་། རྟོག་པ་ཙམ་སྟེ། བློའི་
ངོ་བོ་ཙམ་དུ་ཡོད་པས་སོ། །རྟགས་དང་པོ་གྲུབ་བོ། །སྤྱི་དོན་སྣང་ཡང་དེ་མི་འགྲུབ་པའི་ཕྱིར།
གཉིས་པ་ནི། གཟུང་བ་དང་འཛིན་པ་དང་བརྗོད་པར་བྱ་བ་དང་རྗོད་པར་བྱེད་པ་ཁྱད་པར་
ཅན་མེད་པ་སྟེ། དེ་ལྟ་བུའི་ཀུན་གཏགས་ཀྱི་སྟོང་པའི་དེ་བཞིན་ཉིད་ཆོས་ཅན། ཆོས་ཉིད་ཀྱི་
མཚན་ཉིད་ཡིན་ཏེ། དེའི་རང་བཞིན་ཡིན་པའི་ཕྱིར། གཟུང་འཛིན་འགོག་ཚུལ་འོག་ནས་སྟོན་
ཅིང་། བརྗོད་བྱ་དང་རྗོད་བྱེད་འགོག་ཚུལ་ནི། མིང་གི་སྔ་རོལ་བློ་མེད་ཕྱིར། །མང་བའི་ཕྱིར་
དང་མ་ངེས་ཕྱིར། །ཞེས་པ་དང་མཐུན་ནོ། ཁྱད་མེད། ཅེས་པས་སྒྲོ་འདོགས་སེལ། དེ་བཞིན་
ཉིད་ཅེས་པས་སྐུར་འདེབས་སེལ་ལོ། །ཀུན་རྟོག་ཆོས་ཅན། འཁྲུལ་པ་ཡིན་ཏེ། གཟུང་འཛིན་
གཉིས་མེད་ལ་དེར་སྣང་བའི་བློ་ཡིན་པའི་ཕྱིར། ཆོས་ཅན། ཀུན་ནས་ཉོནམོངས་པའི་རྒྱུ་ཡིན་
ཏེ༑ གཟུང་འཛིན་གཉིས་དང་བདག་གཉིས་སུ་སྣང་བའི་འཁྲུལ་པ་ཡིན་པའིཕྱིར། མེད་པ་
སྣང་བའི་འཁྲུལ་པའི་དཔེ་ནི། སྒྱུ་མའི་གླང་པོ་ཆེ་ལ་སོགས་པ་སྣང་བ་བཞིན་ནོ། །འཁྲུལ་པར་
སྒྲུབ་པའི་གཏགས་པ་གཉིས་ནི་ཆོས་ཅན། འཁྲུལ་པ་ཡིན་ཏེ། ཡུལ་གྱི་གནས་ལུགས་ཡོད་པ་
མི་སྣང་བའི་ཀུནརྟོག་ཡིན་པའི་ཕྱིར། གསུམ་པ་ནི། གཉིས་མེད་པ་དེ་མེད་པར་སྣང་བ་ལྟར་
གྲུབ་ན། ཀུན་རྟོག་འཁྲུལ་པར་མི་འགྱུར་ཏེ། སྣང་བ་ལྟར་གྲུབ་པའི་ཕྱིར། གཉིས་སུ་སྣང་བ་དེ་
མེད་པ་ལ་མེད་པ་ཁོ་ནར་ཤེས་ན་ཡང་། ཀུན་རྟོག་འཁྲུལ་པར་མི་འགྱུར་ཏེ། མེད་པ་ལ་མེད་
པར་ཤེས་པའི་ཕྱིར། འཁྲུལ་པ་མེད་ན་མ་གྲུབ་པ་ཡང་མེད་དགོས་ཏེ། མ་འཁྲུལ་བ་ནི་འཁྲུལ་
པ་སྔོན་དུ་འགྲོ་བའི་ཕྱིར། འཁྲུལ་པ་མེད་ན་ཀུན་ནས་ཉོན་མོངས་པ་མི་འཐད་དེ། ཉོན་མོངས་
པ་ནི་འཁྲུལ་པའི་རྒྱུ་ཅན་ཡིན་པའི་ཕྱིར། ཉོན་མོངས་པ་མེད་ནརྣམ་པར་བྱང་བ་མི་འཐད་དེ།
་
-9 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་བྱང་ནི་ཉོན་མོངས་པ་སྔོན་དུ་འགྲོ་བའི་ཕྱིར། བཞི་པ་ནི། གཞན་དབང་དང་། དེའི་ཆོས་
ཉིད་ཡོངསགྲུབ་ཆོས་ཅན། མཚན་ཉིད་ལྡོག་པ་གཅིག་ཏུ་མི་འཐད་དེ། ཁྱོད་གཉིས་མཚན་ཉིད་
ལྡོག་པ་ཐ་དད་པའི་ཁྱད་པར་ཡོད་པའི་ཕྱིར། ཆོས་ཉིད་གནས་ལུགས་སུ་ཡོད། གཞན་དབང་
གནས་ལུགས་སུ་མེད་པའི་ཕྱིར། ཆོས་ཅན། རྫས་སོ་སོ་བ་ཉིད་མིན་ཏེ། ཕན་ཚུན་ཆོས་ཅན་
དང་། ཆོས་ཉིད་ཡིན་པའི་ཕྱིར།
གཉིས་པ་ལ། ཆོས་བྱེ་བྲག་ཏུ་བཤད་པ་དང་། ཆོས་ཉིད་བྱེ་བྲག་ཏུ་བཤད་པ་གཉིས།
དང་པོ་ལ། བསྟན་བཤད་གཉིས་དང་པོ་ནི། ཆོས་དག་ལ་འཇུག་པ་བླ་ན་མེད་པ་ཆོས་ཅན།
རྣམ་པ་དྲུག་གིས་ཤེས་པར་བྱ་སྟེ། མཚན་ཉིད་དང་། གྲུབ་པ་དང་། གཅིག་དང་ཐ་དད་མིན་པ་
དང་། ཐུན་མོང་དང་ཐུན་མོང་མིན་པ་དང་། གཟུང་བ་དང་འཛིན་པར་སྣང་བ་མེད་པ་ལ་འཇུག་
པ་དང་དྲུག་གིས་ཤེས་པར་བྱ་བ་ཡིན་པའི་ཕྱིར། ཀུན་བཏགས་དང་གཞན་དབང་གང་རུང་
གིས་བསྡུས་པ་གང་ཞིག་ཆོས་ཉིད་མིན་པ་ཆོས་ཅན། སྐབས་འདིར་ཆོས་དང་ཆོས་ཉིད་གཉིས་
སུ་ཕྱེ་བའི་ཆོས་ཀྱི་མཚན་ཉིད་ཡིན་ཏེ། དེའི་འཇོག་བྱེད་ཡིན་པའི་ཕྱིར། གཉིས་མེད་པ་དང་།
གཉིས་སུ་སྣང་བ་འདི་གཉིས་ཀ་གྲུབ་སྟེ། དེ་གཉིས་གང་རུང་གཅིག་མེད་ན་སྐྱོན་ཡོད་པའི་
ཕྱིར། ཆོས་དང་ཆོས་ཉིད་གཉིས་གཅིག་དང་རྫས་ཐ་དད་མིན་ཏེ། དེ་ལྟར་གོང་དུ་བསྒྲུབ་པའི་
ཕྱིར། སེམས་ཅན་དང༌། སྣོད་ཀྱི་འཇིག་རྟེན་ཆོས་ཅན། གནས་ཡིན་ཏེ། ཆོས་ཀྱི་མན་ཉིད་
ལྡན་པའི་གནས་ཡིན་པའི་ཕྱིར། ཆོས་དེ་དག་སྣང་ཚུལ་གཉིས་ཡོད་དེ། ཐུན་མོང་དང་ཐུན་མོང་
མིན་པར་སྣང་བའི་ཕྱིར། གཟུང་འཛིན་གཉིས་མེད་པར་རྟོགས་པའི་ཡེ་ཤེས་ཆོས་ཅན། ཆོས་
ལ་འཇུག་པ་ཡིནཏེ། དེའི་གནས་ལུགས་རྟོགས་པའི་ཕྱིར། གཉིས་པ་ལ། དང་པོ་གསུམ་
མདོར་བསྟན་བཞིན་དུ་ལྟ་བ། གནས་བཤད་པ། ཐུན་མོང་དང་ཐུན་མོང་མིན་པ་བཤད་པ།
གཟུང་འཛིན་དུ་སྣང་བ་མེད་པ་ལ་འཇུག་པ་བཤད་པ་དང་བཞིའོ། །དང་པོ་ནི། དེའི་མཚན་
- 9 4 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་གཞོན་ནུ་རྒྱལ་མཆོག་ཞལ་རྒྱུན་བཞུགས། ༡
ཉིད་དང་། གྲུབ་པ་དང༌། གཅིག་དང་ཐ་དད་ཡིན་པ་ནི་མདོར་བསྟན་པ་ཇི་ལྟ་བ་བཞིན་དུ་རིག་
པར་བྱ་སྟེ། དེ་གསུམ་གྱི་རང་བཞིན་མདོར་བསྟན་དུ་ལེགས་པར་བསྟན་ཟིན་པའི་ཕྱིར།
མདོར་བསྟན་བླངས་ལ་བཤད་དོ། །གཉིས་པ་ནི། གང་ཞིག་འཁོར་བ་སེམས་ཅན་གྱི་འཇིག་
རྟེན་དང་། གང་དུ་འཁོར་བ་སྣོད་ཀྱི་འཇིག་རྟེན་གཉིས་ཆོས་ཅན། ཀུན་ཏུ་གནས་པ་ཞེས་བྱ་སྟེ།
གནས་པ་པོ་དང་གནས་པའི་གཞི་ཡིན་པའི་ཕྱིར། གཉིས་པ་ལ། སྣོད་ཀྱི་འཇིག་རྟེན་དང་།
སེམས་ཅན་གྱི་འཇིག་རྟེན་གཉིས། དང་པོ་ནི། སྟོང་གི་འཇིག་རྟེན་གྱི་ཁམས་ནི་ཐུན་མོང་བ་ལྟ་
བུའི་རྣམ་པར་རིག་པ་སྟེ་ཁང་ཁྱིམ་སོགས་དང་དེར་སྣང་བའི་རྣམ་པ་མཐུན་པར་སྐྱེ་བའི་ཕྱིར།
དེ་ཡང༌། ཕྱི་རོལ་གྱི་དོན་ཐུན་མོང་བགཅིག་ཡོད་ན་སྣང་བ་མིན། རྒྱུད་སོ་སོ་ལ་བག་གས་
མཐུན་པར་སད་པས་སྣང་བ་མཐུན་པར་འབྱུང་བ་ཙམ་ཡིན་པས་ཐུན་མོང་བ་ལྟ་བུ་ཞེས་བྱའོ།།
སློབ་དཔོན་ཕྱུ་པས་བློའི་ཡུལ་དུ་ང་རྒྱལ་བས་མཐུན་ན། ཞེས་གསུངས་ཏེ། ཞེས་ཡང་ནས་ཡང་
དུ་གསུངས་སོ། །གཉིས་པ་ལ། སེམས་ཅན་གྱི་གནས་ལ་གཉིས་སུ་དབྱེ་བ། ཐུན་མོང་བ་
བཤད་པ། ཐུན་མོང་མིན་པ་བཤད་པ་དང་གསུམ། དང་པོ་ནི། སེམས་ཅན་གྱི་ཁམས་ས་
ཅན། གཉིས་ཡོད་དེ། ཐུན་མོང་དང་ཐུན་མོང་མ་ཡིན་པ་གཉིས་ཡོད་པའིཕྱིར། དང་པོ་ནི།
ལུས་སུ་སྣང་བ་ཡིན་ལ། གཉིས་པ་ནི། ཡིད་དང༌། འཛིན་པ་དང། རྣམ་པར་རྟོག་པར་སྣང་
བའོ། །གཉིས་པ་ནི། སྐྱེ་སོགས་ཆོས་ཅན། ཐུན་མོང་བ་ཞེས་བྱ་སྟེ། ཕན་ཚུན་རྒྱུ་ཡིན་པའི་
ཕྱིར། དེ་ཡང་བདག་རྐྱེན་ཡིན་གྱི། དམིགས་པའི་རྐྱེན་ནི་མིན་ནོ། །རྒྱུ་ཡིན་ཞེས་པའི་དོན་ནི།
གཅིག་ལ་སྣང་བ་དེ་བཞིན་དུ་ཡུལ་དང་སྐལ་བ་མཉམ་པ་གཞན་ལ་ཡང་སྣང་བའོ། །སྐྱེ་བནི།
མེར་མེར་པོ་ལ་སོགས་པའི་འབྱུང་བཞི་མངོན་པར་འགྲུབ་པའོ། །ཐ་སྙད་ནི་འགྲོ་འོང་དང་། སྒྲ་
ལ་སོགས་པའོ། །རིགས་པ་རྗེས་སུ་བཟུང་བ་དང་། མི་རིགས་པ་ཚར་བཅད་པ་དང་། ཕན་པ་
ནི༑ གཉིད་དང་། ཟསདང་། ལེགས་པར་སྤྱད་པ་དང་། ཏིང་ངེ་འཛིན་གྱིས་ལུས་རྒྱས་པའོ། །
-9 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནོད་པ་ནི། དབང་རྟེན་ལ་གནོད་པ་བྱས་པ་དང་དབང་པོ་གཞན་དུ་འགྱུར་བའོ། །ཡོན་ཏན་
ནི༑ མཛེས་པ་ལ་སོགས་པའོ། །སྐྱོན་ནི་མི་སྡུག་པ་ལ་སོགས་པའོ། །དེ་དག་ལ་ཡང་། དེ་དང་
དེར་སྣང་བ་ཞེས་སྦྱར་ན་དགོངས་པ་མཐུན་ནོ། །གསུམ་པ་ནི། གནས་ལ་སོགས་པ་ཆོས་ཅན།
གནས་ཐུན་མོང་མིན་པ་ཡིན་ཏེ། ཁྱོད་ལ་བློའི་ཡུལ་གཅིག་ཏུ་ང་རྒྱལ་བ་མེད་པས་ཐུན་མོང་
བར་རློམ་པ་མེད་པའི་ཕྱིར། དོན་ནི་རྒྱུད་སོ་སོ་ལ་རྣམ་རིག་མཐུན་པར་འབྱུང་བའི་རྒྱུ་ཡིན་
པའི་ཕྱིར། ཞེས་དགོངས་སོ། །གནས་ནི་ཀུན་གཞིའི་རྣམ་ཤེས། རྣམ་པ་ནི། འཇུག་ཤེས་དྲུག་
དང་ཉོན་ཡིད། ལས་ནི། ཀུན་འབྱུང་གཙོ་བོ་བརྗོད་པ། ཆོས་ཉིད་བདེ་སྡུག་ནི། འབྲས་བུ་སྡུག་
བསྔལ་གྱི་བདེན་པ་གཙོ་བོར་བརྗོད་པ། འཆི་འཕོ་བ་ནི། ལས་ཀྱི་ནུས་པ་ཟད་ནས་དབང་པོ་
སྔ་མ་འདོར་བ། སྐྱེ་བ་ནི་ཀུན་བཞིའི་སྐྱེ་གནས་སུ་འཁྲིད་པའི་གནས་སྐབས། མ་དག་པ་དང་
དག་པའི་གནས་སྐབས་ནི་བཅིངས་པ་དང་གྲོལ་བ་ཡིན་ནོ། །གོང་དུ་ཐ་སྙད་ཐུན་མོང་བར་
བཤད་པ་རྣམ་པར་རིག་བྱེད་ལ་དགོངས། འདིར་ལུས་ངག་གི་ལས་ཐུན་མོང་མིན་པརབཤད་
པནི། ཀུན་སློང་གི་སེམས་པ་ལ་དགོངས་སོ། །
བཞི་པ་ལ། རིགས་ཀྱི་སྟོབས་ཀྱིས་གཟུང་འཛིན་མེད་པ་ལ་འཇུག་པ། སྒོམ་པའི་སྟོབས་
ཀྱིས་དེ་ལ་འཇུག་བ་དེ་ལ་མྱོང་བ་དང་འགལ་བ་སྤང་བ། གཉིས་མ་གྲུབ་པའི་འཐད་པ་བསྟན་
པ་དང་བཞིའོ། །དང་པོ་ལ། གཟུང་བ་དགག་པ་དང༌། འཛིན་པ་དགག་པ་གཉིས། དང་པོ་ལ།
གཟུང་བ་ཐུན་མོང་བ་དགག་པ་དང་། གཟུང་བ་ཐུན་མོང་མིན་པ་དགག་པགཉིས། དང་པོན།
རི་ཁང་ཁྱིམ་སོགས། ཕྱི་རོལ་གྱི་གཟུང་བ་ཐུན་མོང་བར་སྣང་བ་ཆོས་ཅན། རང་འཛིན་པའི་
རྣམ་རིག་པའི་མཚན་ཉིད་ཡིན་གྱི། རྣམ་པར་ཤེས་པ་ལས་ཕྱི་རོལ་དུ་གྱུར་པའི་དོན་དུ་ཡོད་པ་
མིན་དེ། དེ་ཡང་། ཡུལ་ཐུན་མོང་བ་གཅིག་ཡོད་པ་མིན་གྱི་བག་ཆགས་མཐུན་པར་སད་པའི་
དབང་གིས་རྣམ་རིག་མཐུན་པར་འབྱུང་བ་ཡིན་ཏེ། རབ་རིབ་ཅན་གཉིས་ལ་སྐྲ་ཤད་མཐུན་
- 9 6 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་གཞོན་ནུ་རྒྱལ་མཆོག་ཞལ་རྒྱུན་བཞུགས། (༡
པར་སྣང་བ་བཞིན་དང་། རྨི་ལམ་མཐུན་པར་སྣང་བ་བཞིན་དང་། གཉིས་པ་ནི། ཕྱི་རོལ་མེད་
ཀྱང་ཐུན་མོང་བའི་སེམས་གཅིག་ཡོད་པ་དེ་གཟུང་བ་ཐུན་མོང་པ་ཡིན་ནོ། །ཞེན། གཅིག་
ཤོས་ཐུན་མོང་མིན་པ་གཟུང་བའི་རྣམ་པར་རིག་པ་གང་ཡིན་པ་ནི། དོན་གཞན་སེམས་ལ་
སོགས་པ་ནི་རྒྱུད་གཞན་གྱི་སེམས་ཀྱིསགཟུང་ཡུལ་མིནཏེ། མཉམ་པར་མ་བཞག་པ་དང་།
མཉམ་པར་བཞག་པའི་འཛིན་པའི་རྣམ་པར་རིག་པ་ཕན་ཚུན་གཟུང་ཡུལ་དུ་གྱུར་པ་མིན་
པའི་ཕྱིར། དེ་སྒྲུབ་པ་ནི། མཆོད་སྦྱིན་གྱི་སེམས་ལ་དམིགས་པའི་ལྷ་བྱིན་གྱི་མཉམ་པར་མ་
བཞག་པའི་རྟོག་པ་ཆོས་ཅན། མཆོད་བྱིན་གྱི་སེམས་དེ་ཁྱོད་ཀྱི་གཟུང་ཡུལ་མིནཏེ། རྣམརྟོག་
ཁྱོད་རང་གི་གཟུང་རྣམ་དངོས་སུ་སྣང་བའི་ཕྱིར། དེ་ལ་དམིགས་པའི་དེའི་མཉམ་པར་བཞག་
པའི་རྟོག་པ་ཆོས་ཅན། ཆོས་འདྲ། ཏིང་ངེ་འཛིན་ནི་ཁྱོད་ཀྱི་སྤྱོད་ཡུལ་དུ་མཆོད་སྦྱིན་གྱི་
གཟུགས་བརྙན་ནམ་དོན་སྤྱི་དངོས་སུ་སྣང་བའི་རྟོག་པ་ཡིན་པའི་ཕྱིར། ཡང་ན། སྤྱོད་ཡུལ་
སེམས་དེའི་གཟུག་བརྙན་སྣང་བའི་ཕྱིར། རྣམ་པར་རྟོག་པ་བསམ་མི་ཁྱབ། །ཅེས་པ་ལྟར་ཚུར་
མཐོང་གཞིར་བཞག་ཅིང་། རྟོག་མེད་ཀྱི་རྒྱུད་གཞན་ལ་དམིགས་པའི་དགོས་པ་ཆུང་བས་རྟོག་
པ་ལ་མཉམ་པར་མ་བཞག་པ་གཉིས་སུ་ཕྱེ་ནས་བཤད་པ་ཡིན་ནོ། །གཉིས་པ་ནི། དགག་བྱའི་
གཟུང་བྱར་སྣང་བ་མེད་པར་གྲུབ་ན། དེ་ལ་ལྟོས་པའི་འཛིན་པར་སྣང་བ་མེད་པར་གྲུབ་སྟེ།
གཟུང་བ་མེད་ན། དེ་འཛིན་མ་འཁྲུལ་པ་མེད་དགོས་པའི་ཕྱིར། གཉིས་པ་ནི། གཟུང་འཛིན་
མེད་པར་རིགས་པས་གྲུབ་པ་དེ་ལས་ཀྱང་ཆོས་ཅན། གཟུང་བ་དང་། འཛིན་པར་སྣང་བ་མེད་
པ་ལ་སྒོམ་པས་རིམ་གྱིས་འཇུག་པ་གྲུབ་པ་ཡིན་ཏེ། དྲོད་རྩེ་གཉིས་སུ་རྣམ་རིག་ཙམ་དུ་
དམིགས། བཟོད་པར་དོན་མི་དམིགས། ཆོས་མཆོག་ཏུརྣམ་རིགས་ཙམ་ཡང་མི་དམིགས་པའི་
ཕྱིར། གསུམ་པ་ནི། གཟུང་འཛིན་མེད་ན། གཟུང་འཛིན་དུ་སྣང་བ་འགལ་ལོ། །ཞེ་ན། མི་
འགལ་ཏེ། གཉིས་སྣང་གི་བློ་ནི། བློ་དེ་ཀུན་ནས་ལྡང་བར་བྱེད་པའི་བག་གས་ལས་བྱུང་
- 9 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་གྲུབ་པའི་ཕྱིར། བག་ཆགས་དེ་ནི་ཐོག་མ་མེད་པ་ཡིན་ཏེ། གཉིས་སྣང་གི་བློ་སྔ་མསྔམས་
བཞག་པའི་ཕྱིར་རོ། །བཞི་པ་ནི། གཟུང་འཛིནགཉིས་མེད་དེ། གཟུང་འཛིན་ཉིད་འདོད་མི་
འདོད་གཉིས་སུ་ཡོངས་སུ་མ་གྲུབ་པར་གཉིས་སུ་སྣང་བའི་ཤེས་པ་སྐྱེ་བར་རབ་ཏུ་གྲུབ་པའི་
ཕྱིར་རོ། །
གཉིས་པ་ལ། བསྟན་བཤད། གནས་འགྱུར་བྱེ་བྲག་ཏུ་བཤད་པ་དང་གསུམ།
དང་པོ་ནི། ཆོས་ཉིད་ལ་འཇུག་པ་བླ་ན་མེད་པ་ཆོས་ཅན། རྣམ་པ་དྲུག་གིས་ཤེས་པར་བྱ་སྟེ།
མཚན་ཉིད་དང་། ཀུན་ཏུ་གནས་པ་དང༌། ངེས་པར་འབྱེད་པ་དང་། རེག་པ་དང་། རྗེས་སུ་
དྲན་པ་དང་། དེའི་བདག་ཉིད་དུ་ཉེ་བར་སོན་ལ་འཇུག་པ་དང་། རྣམ་པ་དྲུག་གིས་ཤེས་པར་བྱ་
བ་ཡིན་པའི་ཕྱིར། ཆོས་ཀྱིགནས་ལུགས་དེ་བཞིན་ཉིད་ཆོས་ཅན། ཆོས་ཉིད་ཀྱི་མཚན་
ཉིད་དེ་ཡིན་ཏེ། དེའི་འཇོག་བྱེད་ཡིན་པའི་ཕྱིར། ཀུན་བྱང་གཉིས་ཆོས་ཅན། གནས་ཞེས་བྱ་
སྟེ༑ ཆོས་ཉིད་གནས་པའི་གཞི་ཡིན་པའི་ཕྱིར། ཚོགས་དང་སྦྱོར་ལམ་གཉིས་ཆོས་ཅན། ངེས་
པར་རྟོག་པ་ཡིན་ཏེ། ཆོས་ཉིད་དོན་སྤྱིའི་ཚུལ་གྱིས་རྟོགས་པའི་ཕྱིར། མཐོང་ལམ་ཆོས་ཅན།
རེག་པ་ཡིན་ཏེ། ཆོས་ཉིད་མངོན་སུམ་གྱིས་གསར་དུ་རྟོགས་པའི་ཕྱིར། སྒོམ་ལམ་ཆོས་ཅན།
རྗེས་སུ་དྲན་པ་ཡིན་ཏེ། ཆོས་ཉིད་མངོན་སུམ་དུ་མཐོང་ཟིན་རྒྱུན་ལྡན་དུ་སྒོམ་པརབྱེད་པའི་
ཕྱིར། དྲི་མ་དང་བྲལ་བའི་དེ་བཞིན་ཉིད་ཆོས་ཅན། དེའི་བདག་ཉིད་དུ་ཉེ་བར་སོན་པ་ཡིན་ཏེ།
དེ་བཞིན་ཉིད་དྲི་མ་དང་བྲལ་བའི་གནས་སྐབས་ཡིན་པའི་ཕྱིར། གཉིས་པ་ལ། མཚན་ཉིད་
མདོར་བསྟན་བཞིན་དུ་ལྟ་བ་དང་། གནས་ལ་སོགས་པ་དྲུག །དང་པོཞི། ཆོས་ཉིད་ཀྱི་མཚན་
ཉིདནི་ཆོས་ཅན། མདོར་བསྟན་ཇི་ལྟ་བ་བཞིན་དུ་ལྟ་བར་བྱ་སྟེ། དེར་ཕྱིན་ཅི་མ་ལོག་པར་
བཤད་ཟིན་པའི་ཕྱིར། མདོར་བསྟན་བླངས་ལ་བཤད་དོ། །གཉིས་པནི། གཟུགས་ལ་སོགས་
པའི་ཆོས་ཐམས་ཅད་དང་། གསུང་རབ་ཡན་ལག་བཅུ་གཉིས་སུ་རྟོགས་པའི་མདོ་སྟེ་ཐམས་
-9 8 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་གཞོན་ནུ་རྒྱལ་མཆོག་ཞལ་རྒྱུན་བཞུགས། ༡
ཅད་ཆོས་ཅན། ཆོས་ཉིད་ཀྱི་གནས་ཡིན་ཏེ། ཆོས་ཉིད་གནས་པའི་གཞི་ཡིན་པའི་ཕྱིར། དང༌
པོ་ལ་ཆོས་ཉིད་དང༌། གཉིས་པ་ལ། བརྗོད་བྱར་གནས་སོ། །གཉིས་སྨོས་པ་ནི། ཀུན་ནས་
ཉོན་མོངས་པ་དང་རྣམ་པར་བྱང་གཉིས་ལ་བསྡུ་བའི་ཆེད་ཡིན་ཏེ། ཡན་ལག་བཅུ་གཉིས་ནི།
མདོ་སྡེ་དབྱངས་སྙད། ལུང་བསྟན་དང་། ཚིགས་བཅད། ཆོས་བརྗོད། གླེང་གཞི་དང་།
རྟོགས་བརྗོད། དེ་ལྟ་བུ་བྱུང་དང༌། སྐྱེས་རབས་དང༌། རྒྱས་དང་། རྨད་བྱུང་། གཏན་ལ་ཕབ།
དེ་ལྟར་ཡན་ལག་བཅུགཉིས་སོ། །ཞེས་པ་ལྟར་རོ། །གསུམཔནི། ལམ་གྱི་དམིགས་པ་ནི་
ཐེག་པ་ཆེན་པོའི་མདོ་སྡེ་ལ་བརྟེན་ཅིང་དམིགས་པའོ། །ལམ་གྱི་ངོ་བོ་ནི་མ་རིག་སོགས་ཚུལ་
བཞིན་དུ་ཡིད་པ་བྱེད་པས་བསྡུས་པའོ། །གནས་སྐབས་ལ་རིང་བའི་སྦྱོར་བ་ཚོགས་ལམ་དང་།
ཉེ་བའི་སྦྱོར་བ་སྦྱོར་ལམ་གཉིས་སོ། །དེ་གཉིས་ཆོས་ཅན། ངེས་པར་རྟོག་པ་ཡིན་ཏེ། ས་
ཉིད་དོན་སྤྱིའི་ཚུལ་གྱིས་རྟོགས་པའི་ཕྱིར། སྦྱོར་བ་ཞེས་བྱ་སྟེ་ཚད་ཉིད་མངོན་སུམ་གྱིས་རྟོགས་
པའི་སྦྱོར་བ་ཡིན་པའི་ཕྱིར། བཞི་པ་ནི། རེག་གོ །ཞེས་དྲང་ངོ༌། །གང་ལ་ན། ཆོས་ཉིད་དེ་
བཞིན་ཉིད་ལའོ། །གང་གིས་ན། འཇིག་རྟེན་ལས་འདས་པའི་ཡང་དག་པའི་ལྟ་བཐོབ་པའི་
གནས་སྐབས་མཐོང་བའི་ལམ་གྱིས་སོ། །ཆོས་བརྟགས། མདོར་བསྟན་དང་འདྲའོ། །ཇི་ལྟར་
ན༑ མངོན་སུམ་དུ་ཐོབ་པ་སྟེ། རྟོགས་ཤིང་ཉམས་སུ་མྱོང་བའི་ཚུལ་གྱིས་སོ། །མཚན་ཉིད་ནི།
ཞེས་པ་ཐོབ་པ་དང་། རིག་པ་དང་རིག་པ་གཉིས་ཀ་ལ་འཇུག་པས་དེ་ལྟར་བསྒྱུར་བའོ། །ག་
དོན། མདོར་བསྟན་དང་འདྲའོ། །ལྔ་པ་ནི། རྗེས་སུ་དྲན་པའི་ངོ་བོ་ནི། བྱང་ཆུབ་ཀྱི་ཕྱོགས་
ཀྱིས་བསྡུས་པའོ། །གནས་སྐབས་སྒོམ་པའི་ལམ་ཐམས་ཅད་དེ་ས་ལྷག་མ་དགུའོ། གངགི་
དོན་དུ་སྒོམ་ཞེ་ན། ཆོས་ཉིད་མཐོང་བ་ལ་སྒྲིབ་བྱེད་ཀྱི་དྲི་མ་སེལ་བའི་ཕྱིར་དུའོ། །གང་བསྒོམ་
ན༑ མཐོང་ལམ་གྱིས་ཇི་ལྟར་མཐོང་བའི་དོན་དེའོ། །དེས་ན་རྗེས་སུ་དྲན་པ་ཞེས་ཀྱང་བྱའོ། །
ངག་དོན་ནི་མདོར་བསྟན་བཞིན་ནོ། །དྲུག་པ་ནི། དེ་བཞིན་ཉིད་མཐོང་སྤང་དང་། སྒོམ་སྤང་
- 9 9-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གི་དྲི་མ་ཐམས་ཅད་མེད་པར་གྱུར་པ་ན་མཉམ་གཞག་གི་ངོར་ཀུན་བཏགས་དང་གཞན་དབང་
མི་སྣང་བར་ཐམས་ཅད་དེ་བཞིན་ཉིད་ཙམ་དུ་སྣང་བ་དེ་ནི། དེའི་བདག་ཉིད་དུ་ཉེ་བར་སོན་པ་
ཡིན་ཏེ། མི་རྟོག་ཡེ་ཤེས་དེ་སླར་མི་ལྡང་བའི་ཚུལ་གྱིས་དེ་བཞིན་ཉིད་དེ་ངོ་བོ་འདྲེས་པར་གྱུར་
པའི་གནས་སྐབས་ཡིན་པའི་ཕྱིར། འདིར་དེའི་བདག་ཉིད་དུ་ཉེ་བར་སོན་པ་དེ་བཞིན་ཉིད་དྲི་
མ་མེད་པར་གྱུར་པ་ལ་བཤད་པ་དང་། མདོ་ལས། གནས་ཡོངས་སུ་གྱུར་པ་ཡོངས་གྲུབ་ལ་
བཤད་པ་འགལ་ཞེ་ན། མི་འགལ་ཏེ། དྲི་མ་མེད་པ་དེ་ཡང་གནས་ཡོངས་སུ་གྱུར་པ་ཡིན། དེ་
བཞིན་ཉིད་དེ་ཡང་ཡོངསགྲུབ་ཡིན་པའི་ཕྱིར་རོ། ། །
གསུམ་པ་ལ། བསྟན། བཤད་གཉིས་སོ། །གནས་ཡོངས་སུ་གྱུར་པ་ལ་འཇུག་པ་
བླ་ན་མེད་པ་ནི་ཆོས་ཅན། རྣམ་པ་བཅུས་ཤེས་པར་བྱ་སྟེ། ངོ་བོ་ལ་འཇུག་པ་དང་། རྫས་དང་།
གང་ཟག་དང་། ཁྱད་པར་དང་། དགོས་པ་དང་། གནས་དང། ཡིད་ལ་བྱེད་པ་དང་། སྦྱོར་བ་
དང་། ཉེས་དམིགས་དང་། ཕན་ཡོན་ལ་འཇུག་པ་དང་བཅས་ཤེས་པར་བྱ་བ་ཡིན་པའི་ཕྱིར།
མ་དག་པ་གཞན་དབང་གནས་གྱུར་ཏེ། དག་པ་གཞན་དུ་གྱུར་པའི་ཆོས་ཉིད་ཆོས་ཅན།
གནས་ཡོངས་སུ་གྱུར་པའི་ངོ་བོ་ཡིན་ཏེ། དེའི་རང་བཞིན་ཡིན་པའི་ཕྱིར། གནས་གྱུར་པའི་
རྫས་ཆོས་ཅན་གསུམ་ཡོད་དེ། ལུས་དང་། ངག་དང༌། ཡིད་གནས་གྱུར་པའི་ཆོས་ཉིད་གསུམ་
ཡོད་པའི་ཕྱིར། གནས་གྱུར་ཆོས་ཅན། གང་ཟག་གི་ཁྱད་པར་དང་ལྡན། དང་པོ། ལུས་དང་།
ངག་གནས་གྱུར། གཉིས་པ་སངས་རྒྱས་བྱང་སེམས་ལ་ལྡན། ཡིད་གནས་གྱུར་ཏེ། ཉན་རང་
རྣམས་ལ་ཡང་ལྡན་པའི་ཕྱིར། ཁྱད་པར་ནི་གཉིས་ཏེ། ཞིང་དག་པ་དང་། སྐུ་ཐོབ་པའི་ཁྱད་
པར་གཉིས་དང་ལྡན་པའི་ཕྱིར། དགོས་པ་ནི། སྔོན་ཀྱི་སྨོན་ལམ་སོགས་གསུམ་མོ། །གནས་
ནི་མི་རྟོག་ཡེ་ཤེས་ལ་བརྟེན་ནས་གནས་འགྱུར་ཐོབ་པའོ། །ཡིད་ལ་བྱེད་པ་ནི། གནསགྱུར་ལ་
བསམ་པས་འཇུག་ཚུལ་ལོ། །སྦྱོར་བས་འཇུག་ཚུལ་ནི་སྦྱོར་བའོ། །གནས་གྱུར་མེད་པའི་ཉེས་
- 1 0 0 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་གཞོན་ནུ་རྒྱལ་མཆོག་ཞལ་རྒྱུན་བཞུགས། ༼༡
དམིགས་བཞི་ཡོད་པའི་ཕན་ཡོན་ཡང་བཞི་འདི་གཉིས་ནི། གནས་འགྱུར་ཡོད་པའི་ཤེས་བྱེད་
ཡིན་ནོ། །གཉིས་པ་ལ། ངོ་བོ་ལ་འཇུག་པ་སོགས་བཅུ་ལས། དང་པོ་ནི། དེ་བཞིན་ཉིད་དྲི་མ་
མེད་པར་གྱུར་པ་གང་ཡིན་པ་ཆོས་ཅན། གནས་གྱུར་གྱི་ངོ་བོ་ཡིནཏེ། དེའི་རང་བཞིན་ཡིན་
པའི་ཕྱིར། དྲི་མ་སྤངས་པ་ཆོས་ཅན། དགོས་པ་ཡོད་དེ། གློ་བུར་གྱི་དྲི་མ་མི་སྣངབ་དང་། དེ་
བཞིན་སྣང་བའི་དོན་དམ་ཆོས་ཉིད་ཡིན་པའི་ཕྱིར། གང་གི་དེ་ལྟར་ཡོངས་སུ་ཤེས་པ་དེ་ནི་
གནས་གྱུར་གྱི་ངོ་ལ་འཇུག་པ་བླ་ན་མེད་པ་ཡིན་ཏེ། འདི་བཞིན་ཀུན་ལ་སྦྱར། གཉིས་པ་ནི།
ཐུན་མོང་བ་སྣོད་དུ་སྣང་བའི་རྣམ་རིག་གནས་གྱུར་པས་ཞིང་དག་པར་སྣང་། སེམས་ཅན་དུ་
སྣང་བའི་རྣམ་རིག་གནས་གྱུར་པས་མཚན་དང་། དཔེ་བྱད་ཀྱིས་བརྒྱན་པའི་སྐུར་སྣང་། མདོ་
སྡེ་སོགས་ངག་ཏུ་སྣང་བ་གནས་གྱུར་པས་ཆོས་སྟོན་པར་སྣང་། ཐུན་མོང་མིན་པ་སེམས་ཅན་
གྱི་ཁམས་ཀྱི་རྣམ་རིག་པ་སེམས་དང་སེམས་བྱུང་རྣམས་གནས་གྱུར་པ་ཟག་མེད་ཀྱི་སེམས་
དང་སེམས་བྱུང་དུ་སྣང་བ་ཡིན་ཏེ། སངས་རྒྱས་ཀྱི་ས་ན་གནས་གྱུར་པ་གསུམཡོད་དེ། ཆོས་
ཅན། དག་པའི། གཞན་དབང་གསུམ་ཡོད་པའི་ཕྱིར། རྒྱུའི་གནས་སྐབསན་ཆོས་ཅན་མ་དག་
པགཞན་དབང་གསུམ་ཡོད་པའི་ཕྱིར། ངག་དོན་མདོར་བསྟན་པ་དང་འདྲ། །
གསུམ་པ་ནི། གནས་གྱུར་དང་པོ་གཉིས་ནི་སངས་རྒྱས་དང་བྱང་ཆུབ་སེམས་དཔའ་
རྣམས་ཀྱི་ཡིན་གྱི། ཉན་རང་གི་མིན་ཏེ། ཉན་རང་ལ་ཞིང་དག་པ་དང་། མཚན་དཔེས་བརྒྱན་
པའི་སྐུ་དང༌། སར་གནས་ཀྱི་བྱང་སེམས་ཀྱི་དབུས་སུ་ཆོས་སྟོན་པ་མེད་པའི་ཕྱིར། གནས་
གྱུར་ཕྱི་མ་ནི་ཉན་རང་རྣམས་ཀྱིས་ཡང་ཡིན་ཏེ། ཉན་རང་ལ་ཡང་ཉོན་མོངས་སྤངས་པའི་
སེམས་དང་སེམས་བྱུང་ཡོད་པའི་ཕྱིར། ངག་དོན་འདྲ། བཞི་པནི། གསེར་གྱི་སགཞི་ལ་
སོགས་པར་སྣང་བ། ཞིང་ཡོངས་སུ་དག་པའི་ཁྱད་པར་དེ་སངས་རྒྱས་བྱང་ཆུབ་སེམས་དཔའ་
རྣམས་ཀྱི་ཡིན་གྱི་ཉན་རང་གི་མིན་ཏེ། ཉན་རང་ལ་མ་དག་པར་སྣང་བའི་ཕྱིར། ཆོས་སྐུ་ཐོབ་
པའ་
- 1 (0
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་གཟིགས་པ་ཐོབ་པའི་ཁྱད་པར་ནི་ཇི་ལྟ་བ་དང་ཇི་སྙེད་པ་མཁྱེན་པའི་ཡེ་ཤེས་ཡིན་ལ། དེ་
ཡང་སངས་རྒྱས་ལ་ཡོད་ཀྱི། ཉན་རང་ལ་མེད། མ་རིག་བག་ཆགས་ཀྱི་ས་མ་སྤངས་པའི་ཕྱིར།
ལོངས་སྤྱོད་རྫོགས་པའི་སྐུ་ཐོབ་པས་འདོམས་པ་ཐོབ་པའི་ཁྱད་པར་ནི། ས་བཅུའི་བྱང་
སེམས་ཀྱི་དབུས་སུ་མཚན་དཔེས་བརྒྱན་པའི་སྐུས་རྒྱུན་དུ་ཆོས་གསུངས་པ་ཡིན་ལ། དེ་ཡང་
ཞེས་སོགས་འདྲ་སྟེ། ཀུན་གཞི་མེ་ལོང་ལྟ་བུའི་ཡེ་ཤེས་སུ་མ་གྱུར་པའི་ཕྱིར། སྤྲུལ་པའི་སྐུ་ཐོབ་
པས་དབང་འབྱོར་བ་ཉིད་ཐོབ་པའི་ཁྱད་པར་ནི། བྱ་གྲུབ་ཡེ་ཤེས་ཀྱི་གདུལ་བྱའི་དོན་བྱེད་པ་
ཡིན་ལ། དེ་ཡང་ཞེས་སོགས་འདྲ་སྟེ། སྒོ་ལྔའི་ཤེས་པ་གནས་མ་གྱུར་པའི་ཕྱིར། ལྔ་པ་ནི།
སངས་རྒྱས་དང་བྱང་སེམས་ཀྱི་གནས་གྱུར་ཆོས་ཅན། ཉན་རངགི་གནས་གྱུར་ལས་ཁྱད་པར་
འཕགས་པ་ཡིན་ཏེ། ཁྱད་པར་གསུམ་དང་ལྡན་པའི་ཕྱིར། གསུམ་གང་ཞེ་ན། སྨོན་ལམ་གྱི་
ཁྱད་པར་ནི། སེམས་ཅན་གྱི་དོན་དུ་སངས་རྒྱས་ཐོབ་པར་གྱུར་ཅིག །ཅེས་པའི་སྔོན་གྱི་སྨོན་
ལམ་གྲུབ་པའོ། །ཉན་རང་ནི་རང་གཅིག་པུས་ཞི་བ་ཐོབ་པར་སྨོན་པ་ཡིན་ནོ། །དམིགས་པའི་
ཁྱད་པར་ནི། སངས་རྒྱས་ཐོབ་ནས་ཐེག་པ་ཆེན་པོའི་ཆོས་སྟོན་པར་དམིགས་པའོ། །ཉན་
རང་གི་ནི་ཚིགས་བཅད་རེ་རེ་ཙམ་གྱི་དོན་ཤེས་པས་ཀྱང་གྲོལ་བ་ཐོབ་པ་ཡོད་དོ། །སྦྱོར་བའི་
ཁྱད་པར་ནི། ས་བཅུའི་གཉེན་པོ་སྐྱེད་པ་དང༌། མི་མཐུན་ཕྱོགས་སྒྲིབ་པ་གཉིས་ཀ་སྤངས་པའི་
རབ་ཏུ་སྦྱོར་བའོ། །ཉན་རང་ནི། ཉོན་མོངས་པའི་སྒྲིབ་པ་ཙམ་སྤངས་པ་ཡིན་ནོ། ། །
དྲུག་པ་ལ། བསྟན། བཤད་གཉིས། དང་པོ་ནི། གནས་གྱུར་གྱི་གནས་ལ་འཇུག་
པ་ཆོས་ཅན། རྣམ་པར་མི་རྟོག་པའི་ཡེ་ཤེས་ལ་འཇུག་པ་རྣམ་པ་དྲུག་གིས་ཤེས་པར་བྱ་སྟེ།
དམིགས་པ་ལ་འཇུག་པ། མཚན་མ་སྤངས་པ་ལ། ཡང་དག་པའི་སྦྱོར་བ་ལ། མཚན་ཉིད་ལ།
ཕན་ཡོན་ལ། ཡོངས་སུ་ཤེས་པ་ལ་འཇུག་པ་དྲུག་གིས་ཤེས་པར་བྱ་བ་ཡིན་པའིཕྱིར། དང་པོ་
ནི༑ རྒྱུ་བཞི། གཉིས་པ་ནི། མི་མཐུན་ཕྱོགས་སྤངས་པ། གསུམ་པ་ནི། ཉེ་བའི་སྦྱོར་བ། བཞི་
- 1 0 2 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་གཞོན་ནུ་རྒྱལ་མཆོག་ཞལ་རྒྱུན་བཞུགས། ༡
པནི། ངོ་བོ། ལྔ་པནི། ཕན་ཡོན། དྲུག་པ་ནི། མི་རྟོག་ཡེ་ཤེས་ཀྱི་ཤེས་བྱ་ཡིན་ནོ། །གཉིས་པ་
ལ༑ དམིགས་པ་ལ་འཇུག་པ་སོགས་དྲུག་ལས། དང་པོ་ནི། དམིགས་པ་ལ་འཇུག་པ་ལརྣམ་
པ་བཞི་སྟེ། དམིགས་རྐྱེན། རྒྱུའི་རྐྱེན། དེ་མ་ཐག་པའི་རྐྱེན། བདག་པོའི་རྐྱེན་དང་བཞི་ཡོད་
པའི་ཕྱིར། དང་པོ་ནི། ཚོགས་ལམ་དུ་སྤྲུལ་སྐུའི་ཞལ་མཐོང་ནས་ཐེག་ཆེན་སྟོན་པའི་གདམས་
ངག་ཐོབ་པ་སྟེ་མཐོང་ལམ་གྱི་རྒྱུའི་དམིགས་པ་ལ་མཐོང་ལམ་གྱི་དམིགས་པར་བཏགས་པའོ།།
གཉིས་པ་ནི། ཐེག་ཆེན་གྱི་ཆོས་ལ་མོས་པའོ། །གསུམ་པ་ནི། སྦྱོར་ལམ་བཞི། ཆོས་ཉིད་ལ་
ངེས་པ་ཐོབ་པའོ། །བཞི་པ་ནི། ཆོས་མཆོག་མན་ཆད་དུ་བསྐལ་པ་གྲངས་མེད་གཅིག་ཏུ་
ཚོགས་གཉིས་རྫོགས་པའོ། །གཉིས་པ་ནི། མཚན་མ་སྤངས་པ་ཆོས་ཅན། རྣམ་པ་བཞི་
ཡོདདེ། མི་མཐུན་ཕྱོགས་ཀྱི་ མཚན་ མ་ སྤངས་ པ་ ལ་ སོགས་ པ་བཞི་ཡོད་ པའི་ཕྱིར། མི་
མཐུན་ཕྱོགས་ཀྱི་མཚན་མ་ནི། ལུས་གཙང་བ། ཚོར་བ་བདེ་བ། སེམས་རྟག་པ། ཆོས་བདག་
ཏུ་འཛིན་པ་རྣམས་སོ། །གཉེན་པོའི་མཚན་མ་ནི། མི་གཙང་བར་འཛིན་པ་སོགས་གཉེན་པོ་
བདེན་པར་འཛིན་པའོ། །དེ་བཞིན་ཉིད་ཀྱི་མཚན་མ་ནི། བདག་མེད་དོན་སྤྱིའི་ཚུལགྱི་སྒོམ་
པའོ། །རྟོགས་པའི་མཚན་མ་ནི། ས་ཐོབ་ནས་སངས་རྒྱས་དེ་བླ་ན་མེད་ཡ་མཚན་ཅན་གྱི་ཆོས་
དང་ལྡན་པར་འཛིན་པའོ། །འདིས་ནི་རིམ་པ་ཇི་ལྟ་བ་བཞིན་དུ་རགས་པའི་མཚན་མ་སོགས་
བཞི་སྤངས་པ་བརྗོད་པ་ཡིནཏེ། དངཔོནི། མཚན་མ་རགས་པ་ཞེས་བྱ་སྟེ། མི་མཐུན་
ཕྱོགས་སུ་གོ་སླ་བའི་ཕྱིར། གཉིས་པ་ནི། མཚན་མ་འབྲིང་ཡིན་ཏེ། མི་མཐུན་ཕྱོགས་སུ་གོ་
ཤིན་ཏུ་སླ་བ་ཡང་མིན། ཤིན་ཏུ་དཀའ་བ་ཡང་མིན་པའི་ཕྱིར། གསུམ་པནི། མཚོ་མ་ཕྲ་མོ་
ཞེས་བྱ་སྟེ། གཉེན་པོ་ཡིན་ཡང་འཁྲུལ་པའི་བག་ཆགས་ཡིན་པའི་ཕྱིར། བཞི་པ་ནི། རིང་དུ་
རྗེས་སུ་འབྲེལ་བའི་མཚན་མ་ཞེས་བྱ་སྟེ། ཡུན་རིང་པོར་ས་ཐོབ་ནས་ཀྱང་འཇུག་པའི་ཕྱིར།
གསུམ་པ་ཡང་དག་པའི་སྦྱོར་བ་ལ་འཇུག་པ་བཞི་སྟེ། དམིགས་པའི་སྦྱོར་བ་སོགས་བཞི་ཡོད་
- 10 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར། རྣམ་རིག་ཙམ་དུ་དམིགས་པ་དྲོད་རྩེ་གཉིས་པོ་དེ་ནི། དམིགས་པ་ཡང་ཡིན་ལ་སྦྱོར་
བ་ཡང་ཡིན་པས་གཞི་མཐུན་པའོ། །ཕྱི་དོན་མི་དམིགས་པ་བཟོད་པ་དེའི་སྦྱོར་བ་དྲོད་རྩེ་
གཉིས། དམིགས་པ་དེ་འཛིན་པ་མི་དམིགས་པ་ཆོས་མཆོག་གོ །དེའི་སྦྱོར་བ་བཟོད་པ་དང་།
གཟུང་འཛིན་གཉིས་མི་དམིགས་པར་མངོན་སུམ་གྱིས་རྟོགས་པ་མཐོང་ལམ་དེའི་སྦྱོར་བ་ཆོས་
མཆོག་སྟེ། ཕྱི་མ་གསུམ་གཞི་ཐ་དད་པའོ། །བཞི་པ་ནི། མི་རྟོག་ཡེ་ཤེས་ཀྱི་མཚད་ཉིད་ལ་
གསུམ་ཏེ། ཡུལ་གྱི་སྒོ་ནས་མཚོན་པ། འགལ་རྐྱེན་གྱི་མཚན་མ་ནུབ་པའི་སྒོ་ནས་མཚོན་པ།
ངོ་བོའི་སྒོ་ནས་མཚོན་པ་དང་གསུམ་ཡོད་པའི་ཕྱིར། དང་པོ་ནི། མི་རྟོག་ཡེ་ཤེས་ཆོས་ཅན།
ཡུལ་ཚད་མ་ཉིད་ལ་དམིགས་ཤིང་གནས་པ་ཡིན་ཏེ། རྟོག་མེད་ཀྱི་ཡུལ་གཟུང་འཛིན་གཉིས།
རྟོག་པའི་ཡུལ་གང་ཟག་དང༌། ཆོས་ཀྱི་ངོ་བོ་དང༌། ཁྱད་པར་སྒྲས་བརྗོད་པ་ལྟར་མེད་པའི་
ཆོས་ཉིད་ལ་དམིགས་ཤིང་གནས་པའི་ཕྱིར། དང་པོ་ཆོས་ཀྱི་བདག་མེད། གཉིས་པ་གང་ཟག་
གི་བདག་མེད་དོ། །གཉིས་པ་ནི་ཆོས་ཅན་འགལ་རྐྱེན་གྱི་མཚན་མ་ནུབ་བོ། རྟོག་མེད་ཀྱི་
ཡུལ་གཟུང་འཛིན་གཉིས་དང་། རྟོག་པའི་ཡུལ་ཇི་ལྟ་བར་མངོན་པར་བརྗོད་པ་སྟེ། སྒྲསྤྱི་དང་
དོན་སྤྱི་དང༌། མིག་སོགས་དབང་པོ་དང༌། གཟུགས་སོགས་ཡུལ་ལྔ་དང་། ཡིད་དང་། འཛིན་
དང༌། རྣམ་པར་རྟོག་པའི་བསྡུས་པའི་རྣམ་པར་རིག་པདང་། སྣོད་ཀྱི་འཇིག་རྟེན་རྣམས་དངོས་
སུ་སྣང་བ་མེད་པའི་ཕྱིར། དེ་ལྟར་ན། འདིས་ནི་གཟུང་འཛིན་གཉིས་སུབརྟག་ཏུ་མེད་པ།
སྒྲས་བསྟན་དུ་མེད་པ། རྣམ་ཤེས་ཀྱི་རྟེན་དུ་གནས་པ་མེད་པ། ཡུལ་དུ་སྣང་བ་མེད་པ། ཡིད་
སོགས་རྣམ་རིག་པ་མེད་པ་དང་། གནས་སུ་སྣང་བ་མེད་པ་ཞེས་རྣམ་པར་མི་རྟོག་པའི་ཡེ་ཤེས་
ཀྱི་མདོ་ནས་གསུངས་པ་ཇི་ལྟ་བ་བཞིན་དུ་གསལ་བར་བརྗོད་པ་ཡིན་ནོ། །གསུམ་པ་ནི།
མཉམ་གཞག་ཡེ་ཤེས་ཆོས་ཅན། ཡུལ་སྣང་ཚུལ་གྱི་ཁྱད་པར་དང་ལྡན་པ་ཡིན་ཏེ། ཆོས་
ཐམས་ཅད་སྤྲོས་པའི་མཚན་མ་ཐམས་ཅད་བྲལ་བ་ནམ་མཁའི་དཀྱིལ་དང་མཉམ་པར་སྣང་
བ ]
0 4 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་གཞོན་ནུ་རྒྱལ་མཆོག་ཞལ་རྒྱུན་བཞུགས། ༡
བའི་ཕྱིར། རྗེས་ཐོབ་ཡེ་ཤེས་ཆོས་ཅན། ཆོས་འདྲ། འདུ་བྱེད་ཐམས་ཅད་སྒྱུ་མ་དང་། མིག་སྒྱུ་
ལ་སོགས་པ་ལྟ་བུར་སྣང་བའི་ཕྱིར་རོ། །ལྔ་པ་ནི། ཕན་ཡོན་ལ་འཇུག་པ་བཞི་ཡོད་དེ། ཆོས་
སྐུ་ཐོབ་པ་སོགས་བཞི་ཡོད་པའི་ཕྱིར། སངས་རྒྱས་ཀྱི་ཆོས་སྐུ་རྫོགས་པར་ཐོབ་པ་ཡིན་ཏེ།
སྒྲིབ་གཉིས་བག་ཆགས་དང་བཅས་པ་སྤངས་པའི་ཕྱིར། འདི་ནི་གཙང་བ་དལ་བའི་ཕ་རོལ་ཏུ་
ཕྱིན་པའོ། །ཆོས་ཅན་གོང་ན་མེད་པའི་བདེ་བ་ཐོབ་པ་ཡིན་ཏེ། ཟག་མེད་ཀྱི་བདེ་བ་མཐར་
ཕྱིན་པ་བརྙེས་པའི་ཕྱིར། འདི་ནི་བདེ་བ་དམ་པའི་ཕ་རོལ་ཏུ་ཕྱིན་པའོ། །ཆོས་ཅན། གཟིགས་
པ་ལ་དབང་འབྱོར་བ་ཐོབ་པ་ཡིན་ཏེ། བདག་མེད་གཉིས་རྟོགས་པར་མཐར་ཕྱིན་པའི་ཕྱིར།
འདི་ནི་བདག་དམ་པའི་ཕ་རོལ་ཏུ་ཕྱིན་པའོ། །ཆོས་ཅན། སྟོན་པ་ལ་དབང་འབྱོར་པ་ཐོབ་པ་
ཡིན་ཏེ། སྙིང་རྗེས་རྟག་ཏུ་ཆོས་གསུང་པའི་འདི་ནི་རྟག་པ་དམ་པའི་ཕ་རོལ་ཏུ་ཕྱིན་ནོ། །
དྲུག་པ་ལ། བསྟན་བཤད་གཉིས། དང་པོ་ནི། ཡོངས་སུ་ཤེས་པ་ལའཇུག་པ་ཆོས་
ཅན། རྣམ་པ་བཞི་རུ་ཤེས་པར་བྱ་སྟེ། གཉེན་པོ་ཡོངས་སུ་ཤེས་པ་སོགས་བཞི་ཡོད་པའི་ཕྱིར།
བཞི་གང་ཞེ་ན། དང་པོ་ནི། མི་རྟོག་ཡེ་ཤེས་དེ་སྤང་བྱ་གང་གི་གཉེན་པོ་ཡིན་པ་ཤེས་པ་དང་།
མི་རྟོག་ཡེ་ཤེས་ཀྱི་མཚན་ཉིད་ཡོངས་སུ་ཤེས་པ་དང་། བྱང་སེམས་ཀྱི་མི་རྟོག་ཡེ་ཤེས་དེ། ཉན་
རང་གི་མི་རྟོག་ཡེ་ཤེས་ལས་ཁྱད་པར་དུ་འཕགས་པ་དང༌། མི་རྟོག་ཡེ་ཤེས་དེའི་བྱེད་ལས་
ཡོངས་སུ་ཤེས་པ་དང་བཞིའོ། །གཉིས་པ་ལ། གཉེན་པོ་ཡོངས་སུ་ཤེས་པ་སོགས་བཞི་ལས།
དང་པོ་ནི། མི་རྟོག་ཡེ་ཤེས་ཆོས་ཅན། གཉེན་པོ་ཡིན་ཏེ། མེད་པར་འཛིན་པ་ལྔའིགཉེནཔོ་
ཡིན་པའི་ཕྱིར། ལྔ་པོ་གང་ཞེ་ན། གཟུང་འཛིན་བདེན་པར་རྟོག་པ་ཆོས་སུ་འཛིན་པ་དང་།
གང་ཟག་རྟག་གཅིག་རང་དབང་ཅན་དུ་རྟོག་པ་གང་ཟག་ཏུ་འཛིན་པདང་། ཡོངས་གྲུབ་རྐྱེན་
གྱིས་ཡོངས་སུ་འགྱུར་བར་འཛིན་པ་དང༌། ཆོས་དང་ཆོས་ཉིད་ངོ་བོ་ཐ་དད་དུ་འཛིན་པ་དང་།
གཞན་དབང་མེད་ཅེས་སྐུར་འདེབས་པ་དང་ལྔའོ། །གཉིས་པ་ནི། རིགས་མི་མཐུན་ལྔ་སྤངས་
- 1
0
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤིང་། ཡོངས་གྲུབ་མངོན་སུམ་གྱིས་རྟོགས་པའི་ཡེ་ཤེས་ཆོས་ཅན། མི་རྟོག་ཡེ་ཤེས་ཀྱི་མཚན་
ཉིད་ཡིན་ཏེ། དེའི་འཇོག་བྱེད་ཡིན་པའི་ཕྱིར། རིགས་མི་མཐུན་ལྔ་ནི། རྟོག་པ་ཡིད་ལ་མི་བྱེད་
པ་ཡང་མི་རྟོག་ཡེ་ཤེས་ཡིན་ཏེ། བྱིས་པ་ཆུང་ངུ་སོགས་ཀྱང་དེར་འགྱུར་བའི་ཕྱིར་རོ། །རྟོག་
སྤྱོད་ལས་ཡང་དག་པར་འདས་པ་ཡང་དེ་མིན་ཏེ། བསམ་གཏན་གཉིས་པ་ཡན་ཆད་དེར་
འགྱུར་བའི་ཕྱིར་རོ། །རྟོག་པ་ཉེ་བར་ཞི་བ་ཙམ་ཡང་དེ་མིན་ནོ། །གཉིད་ལོག་པ་སོགས་ཀྱང་
དེར་འགྱུར་བའི་ཕྱིར་རོ། །མི་རྟོག་པའི་ངོ་བོ་ཡིན་པ་ཙམ་ཡང་དེ་མིན་ཏེ། གཟུགས་ལ་སོགས་
པ་ཡང་དེར་འགྱུར་བའི་ཕྱིར། རྣམ་པར་མི་རྟོག་པ་ཉིད་དོ། །ཞེས་མངོན་རྟགས་སུ་འཛིན་པ་
ཡང་དེ་མིན་ཏེ། ཁོ་རང་རྟོག་པ་ཡིན་པའི་ཕྱིར། ཡང་ན། འདི་ནི་འདི་ཁོ་ན་ཉིད་ཅེས་མངོན་
རྟགས་སུ་འཛིན་པ་ཞེས་སོགས་སྔར་བཞིན་ནོ། །གསུམ་པ་ནི། མི་རྟོག་ཡེ་ཤེས་ཆོས་ཅན།
ཉན་རང་ལས་ཁྱད་པར་དུ་འཕགས་ཏེ། ཁྱད་པར་ལྔ་དང་ལྡན་པའི་ཕྱིར། ཆོས་ཅན། རྣམ་པར་
མི་རྟོག་པ་ཡིན་ཏེ། འཁོར་འདས་ལ་སྐྱོན་ཡོན་དུ་མི་རྟོག་པའི་ཕྱིར། ཆོས་ཅན། ཉི་ཚེབ་ཡིན་
ཏེ༑ བདག་མེད་གཉིས་ཅར་རྟོག་པའི་ཕྱིར། ཆོས་ཅན། མི་གནས་པ་ཡིན་ཏེ། འཁོར་འདས་
གང་དུ་ཡང་མི་གནས་པའི་ཕྱིར། ཆོས་ཅན། གཏན་དུ་བ་ཡིན་ཏེ། ལྷག་མེད་དུ་ཡང་མི་ཟད་
པར་རིག་པའི་ཕྱི་མཐའ་ཐུག་མེད་དུ་འཕེན་པའི་ཕྱིར། ཆོས་ཅན། བླ་ན་མེད་པ་ཡིནཏེ། གོང་
ན་ཐེག་པ་གཞན་མེད་པའི་ཕྱིར། བཞི་པ་ནི། ཆོས་ཅན་ལས་ཏེ་འབྲས་བུའི་ཁྱད་པར་ལྔ་དང་
ལྡན་ཏེ། རྣམ་རྟོག་རིང་དུ་བྱེད་པ་སོགས་ལྔ་དང་ལྡན་པའི་ཕྱིར། རྣམ་རྟོག་མངོན་གྱུར་ཐམས་
ཅད་སྤངས་པས་རྣམ་རྟོག་རིང་དུ་བྱེད་པ་ནི། སྐྱེས་བུའི་བྱེད་པའི་འབྲས་བུ་ཇི་ལྟ་བ་དང་ཇི་སྙེད་
པ་རྟོགས་པས་གོང་ན་མེད་པའི་བདེ་བ་རྙེད་པར་བྱེད་པ་ནི་བདག་པོའི་འབྲས་བུ། ཉོན་མོངས་
པ་དང་ཤེས་བྱའི་སྒྲིབ་པ་དང་བྲལ་བར་བྱེད་པ་ནི། བྲལ་བའི་འབྲས་བུ། དེ་ཡང་མཉམ་རྗེས་
གཉིས་ཀྱིས་རིམ་བཞིན་ནོ། །མཉམ་གཞག་དེའི་རྗེས་ལ་ཐོབ་པའི་ཡེ་ཤེས་ཤེས་བྱའི་རྣམ་པ་
- 10 6 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་གཞོན་ནུ་རྒྱལ་མཆོག་ཞལ་རྒྱུན་བཞུགས། དོ༡
ཐམས་ཅད་པ་ལ་འཇུག་པར་བྱེད་པ་ནི། རྒྱུ་མཐུན་གྱི་འབྲས་བུ། རྣམ་སྨིན་གྱི་འབྲས་བུ་ལ།
གཞན་དོན་དང་། རང་དོན་གཉིས། དངཔོ་ལ། སངས་རྒྱས་ཀྱི་ཞིང་སྦྱོང་བ་དང་། སེམས་ཅན་
ཡོངས་སུ་སྨིན་པ་གཉིས། རང་དོན་ནི། རྣམ་པ་ཐམས་ཅད་མཁྱེན་པ་ཉིད་ལསེམས་གཏོད་
པར་བྱེད་པའོ། །
བདུན་པ་ལ། ཡང་དག་པ་མིན་པའི་ཀུན་རྟོག་ལོག་ཤེས་སུ་ཡིད་ལ་བྱེད་པ། དེ་ཁོ་
ན་ཉིད་མཐོང་བའི་གེགས་སུ་ཡིན་ལ་བྱེད་པ། དེ་ལས་སྦྱོར་ལམ་བཞི་ལ་འཇུག་པའི་ཚུལ། དེ་
ལས་སྐྱེས་པའི་མི་རྟོག་ཡེ་ཤེས་ཀྱི་རང་བཞིན་དང་བཞི། དང་པོ་ནི། ཡིད་ལབྱེད་དོ། །གང་
ཟག་གང་ན། མི་རྟོག་ཡེ་ཤེས་མཐོང་ལམ་དང་སྒོམ་ལམ་ལ་འཇུག་པར་འདོད་པའི་བྱང་ཆུབ་
སེམས་དཔའ་གང་ཡིན་པ་དེའོ། །ཇི་ལྟར་ན། འདི་ལྟར་མ་འདི་སྙམ་དུའོ། །དེ་ལ་གསུམ།
ཀུན་རྟོག་དབྱེ་བ་དང་། འཁྲུལ་པའི་རྒྱུ་དང༌། འཁྲུལ་པའི་རང་བཞིན་ནོ། །དང་པོ་ལ། རྩ་བའི་
རྣམ་ཤེས་དང་། ཡན་ལག་གི་རྣམ་ཤེས་གཉིས་སོ། །དང་པོ་ནི། དུས་ཀྱི་ཁྱད་པར་ཐོག་མ་མེད་
པའི་དུས་ཅན་ནོ། །ངོ་བོའི་ཁྱད་པར་མ་བསྒྲིབས་ལ་ལུང་མ་བསྟན་ཏེ་མི་བདེན་པར་ཡོངས་སུ་
བརྟགས་པ་ཡང་དག་པ་མིན་པའི་ཀུན་ཏུ་རྟོག་པའོ། མཚན་ཉིདནི། སེམས་ཅནཐམས་ཅད་
པའོ། །བྱེད་ལས་སམ་འབྲས་བུའི་ཁྱད་པར་ནི་མེད་པ་གཟུང་འཛིན་གཉིས་སྣང་བའི་རྒྱུའོ། །
མིག་གི་རྣམ་ཤེས་ནི། ཀུན་གཞི་དེ་ལ་བརྟེན་པའི་རྒྱུད་ཐ་དད་དེ་འཇུག་ཤེས་དྲུག །ཉོན་ཡིད་
དང་བདུན་ནོ། །གཉིས་པ་ནི། དུས་ཀྱི་ཁྱད་པར། རྣམ་ཤེས་ཚོགས་བདུན་ཆོས་ཅན། རྒྱུ་ཡོད་
དེ༑ དེ་བཞིན་ཉིད་མ་ཤེས་པ་ཆོས་དང་གང་ཟག་ཏུ་འཛིན་པ་གཉིས་ལས་བྱུང་བའི་ཕྱིར།
གསུམ་པ་ནི། རྒྱུ་ཀུན་གཞི་དང་། འབྲས་བུ་སྒོ་ལྔའི་ཤེས་པ་ལ་གཟུང་འཛིན་དང་། ཉོན་ཡིད་
ལ་གང་ཟག་གི་བདག་དང་། ཡིད་ཤེས་ལ་ཆོས་དང་། གང་ཟག་གཉིས་ཀ་སྣང་ཡང་ཇི་ལྟར་
སྣང་བ་བཞིན་དུ་ཡུལ་བདེན་པར་ཡོད་པ་མིན་ཏེ། འཁྲུལ་རྒྱུའི་དབང་གིས་མེད་བཞིན་དུ་སྣང་
- 10 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བ་དེས་ནའི་ཕྱིར། གཉིས་པ་ནི། བདག་གཉིས་སུ་སྣང་བའི་ཀུན་རྟོག་སྟེ། དེ་ཁོ་ན་ཉིད་སྣང་
བའི་གེགས་ཡིནཏེ། དགག་བྱ་བདག་གཉིས་པོ་དེ་སྣང་བས་ཆོས་ཉིད་མི་སྣང་ཞིང་། གཉིས་པོ་
དེ་མི་སྣང་བའི་དེ་མེད་པར་རྟོགས་པས་ཆོས་ཉིད་སྣང་བའི་ཕྱིར། ཞེས་དེ་ལྟར་ཚུལ་བཞིན་དུ་
ཡིད་ལ་བྱེད་དོ། །ཡིད་ལ་བྱས་པའི་དགོས་པ་ནི། དེ་ལྟར་ཡིད་ལ་བྱེད་པའི་བྱང་ཆུབ་སེམས་
དཔའ་དེ་ནི་རྣམ་པར་མི་རྟོག་པའི་ཡེ་ཤེས་ལ་འཇུག་པ་ཡིན་ནོ། །གསུམ་པནི། ཚོགས་ལམ་དུ་
གང་ཟག་དང་ཆོས་སྣང་ཡང་མེད་པ་དེ་ལྟར་ཐོས་བསམ་གྱིས་དམིགས་པ་ལས་དྲོད་དུ་ཡུལ་
སྣང་ཐམས་ཅད་རྣམ་པར་རིག་པ་ཙམ་གྱི་བདག་ཉིད་དུ་དམིགས་པ་ལ་འཇུག །རྩེ་མོར་རྣམ་
རིག་ཙམ་དུ་དམིགས་པ་ལས། བཟོད་པར་ཕྱི་རོལ་གྱི་དོན་མི་དམིགས་པ་ལ་འཇུག །དོན་
ཐམས་ཅད་མི་དམིགས་པ་ལས། ཆོས་མཆོག་ཏུ་ཕྱི་རོལ་ལ་ལྟོས་པའི་རྣམ་རིག་པ་ཙམཡང་མི་
དམིགས་པ་ལ་འཇུག །རྣམ་རིག་ཙམ་དེ་མི་དམིགས་པ་ལས་མཐོང་ལམ་དུ་གཟུང་འཛིན་
གཉིས་པོ་ཁྱད་པར་མེད་པར་དམིགས་པ་ལ་འཇུག་གོ །གཉིས་པོ་ཁྱད་པར་མེད་པན་གཉིས་
མི་གྲུབ་པའི་ཕྱིར། བཞིཔ་ནི། མཐོང་ལམ་དུ་གཟུང་འཛིན་གཉིས་ཀྱི་ཁྱད་པར་མི་དམིགས་
པའི་མི་རྟོག་ཡེ་ཤེས་གང་ཡིན་པ་དེ་ཆོས་ཅན། ཕྱི་རོལ་གྱི་ཡུལ་མེད་ཅིང་དེ་ལ་ལྟོས་པའི་
དམིགས་པ་ཡང་མེད་པར་རྟོགས་པ་ཡིན་ཏེ། བདག་གཉིས་ཀྱི་མཚན་མ་ཐམས་ཅད་མི་
དམིགས་པས་རབ་ཏུ་ཕྱེ་བའི་ཡེ་ཤེས་ཡིན་པའི་ཕྱིར། །
བརྒྱད་པ་ནི། གནས་ཡོངས་སུ་གྱུར་པ་ལ་འཇུག་པའི་སྦྱོར་བ་ཆོས་ཅན། དབྱེ་ན།
བཞི་ཡོད་དེ། མོས་པས་སྦྱོར་བ་སོགས་བཞི་ཡོད་པའི་ཕྱིར། དོན་ནི་སློབ་ལམ་དུ་སྦྱོར་བ་བཞི་
ཉམས་སུ་བླངས་པ་ནས། མི་རྟོག་ཡེ་ཤེས་མཐར་ཐུག་པའི་བར་རིམ་གྱིས་ཐོབ་པར་འགྱུར་
ཞེས་སྟོན་པའོ། །མོས་པའི་སྦྱོར་བ་ནི། མོས་པ་སྤྱོད་པའི་ས་ལ་བཞག་སྟེ། ཕྱིན་དྲུག་གི་དཀའ་
སྤྱད་དང་ཆོས་དབྱིངས་ལ་མོས་པའི་ཚུལ་གྱིས་སྤྱོད་པའི་ཕྱིར། ས་འདི་ལ། ས་མཚམས། དུས།
- 1 08 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་གཞོན་ནུ་རྒྱལ་མཆོག་ཞལ་རྒྱུན་བཞུགས། ༡
ངེས་ཚིག་གོ །དང་པོ་ནི། བཟང་དང་སྨོན་པའི་སྟོབས་ཅན་དང་། །སེམས་བརྟན་ཁྱད་པར་
འགྲོ་བ་ནས་བཟུང་ཏེ་ཆོས་མཆོག་གི་བར་རོ། །དུས་ནི་གྲངས་མེད་གཅིག་གོ །ངེས་ཚིག་ནི།
ཕྱིན་དྲུག་གི་དཀའ་སྤྱད་དང༌། ཆོས་དབྱིངས་མངོན་སུམ་གྱིས་མ་རྟོགས་ཀྱང་མོས་པའི་ཚུལ་
གྱིས་སྤྱོད་པའི་ཕྱིར། དེ་ནི་སྔར་བསྟན་པའི་ངེས་པར་འབྱེད་པའི་གནས་སྐབས་སོ། །རབ་ཏུ་
རྟོགས་པའི་སྦྱོར་བ་ནི་ས་དང་པོར་བཞག་གོ །དེང་ཆོས་དབྱིངས་མངོན་སུམ་གྱིས་གསར་དུ་
རྟོགས་པའི་ཕྱིར། དེ་ནི་རེག་པའི་གནས་སྐབས་སོ། །སྒོམ་པའི་སྦྱོར་བ་ནི། ཡོངས་སུ་མ་དག་
པའི་ས་དྲུག་དང༌། ཡོངས་སུ་དག་པའི་ས་གསུམ་ལ་བཞག །དེ་དག་དུ་སྔར་ཇི་ལྟར་མཐོང་
བའི་དོན་སྒོམ་པའི་ཕྱིར། དེ་ནི་རྗེས་སུ་དྲན་པའི་གནས་སྐབས་སོ། །མ་དག་པ་དང་དག་པའི་
ཁྱད་པར་ནི། བདག་ཏུ་འཛིན་པ་གཉིས་ཀྱིས་མི་མཐུན་ཕྱོགས་ཀྱི་མཚན་མ་དང་། གཉེན་པོ་
ལམ་སྒོམ་པའི་རྩོལ་བ་དང་བཅས་པའི་མཚན་མ་ཀུན་ཏུ་སྤྱོད་པ་དང་། དེ་མེད་པའི་ཁྱད་པར་
ཡིན་ཏེ། མཐར་ཐུག་པའི་སྦྱོར་བ་ནི། སངས་རྒྱས་ཀྱི་ས་ལ་བཞག་གོ །མཐར་ཐུག་པ་ནི།
སྤངས་རྟོགས་མཐར་ཕྱིན་པ་ཡིན་ལ། སྦྱོར་བ་ནི་གཞན་དོན་ལ་སྦྱོར་བའོ། །སདེར་གཞན་དོན་
ལ་འབད་རྩོལ་བྱ་མི་དགོས་པར་ལྷུན་གྱིས་གྲུབ་ཅིང་། སངས་རྒྱས་ཀྱི་མཛད་པ་ཞིང་གཅིག་ཏུ་
མི་སྣང་ཡངགཞན་དུ་སྣང་བའི་སྒོ་ནས་རྒྱུན་མི་ཆད་པའི་ཕྱིར། །
དགུ་པ་ལ་གནས་གྱུར་མེད་ན། ཉེས་པ་བཞི་ཡོད་དེ། ཉོན་མོངས་མི་འཇུག་པའི་
རྟེན་མེད་པའི་ཉེས་པ་དང༌། མྱ་ངན་ལས་འདས་པའི་གང་ཟག་གདགས་པའི་གཞི་མེད་པའི་
ཉེས་པ་དང་། བྱང་ཆུབ་གསུམ་གྱི་ཁྱད་པར་གདགས་པའི་གཞི་མེད་པའི་ཉེས་པ་དང་བཞི་ཡོད་
པའི་ཕྱིར། དེ་ཡང་གནས་གྱུར་ནི། ཆོས་དབྱིངས་རང་བཞིན་གྱིས་རྣམ་པར་དག་པའི་སྟེང་དུ་
གློ་བུར་གྱི་དྲི་མགཉེན་པོས་སྤངས་པའི་དག་པ་གཉིས་ལྡན་ཡོན་ཏན་གྱི་རྟེན་དུ་གྱུར་པ་གཅིག་
ཡིན་ལ། དེ་འདྲ་དེ་མེད་ན། ཉེས་པ་བཞི་འབྱུང་བའི་ཚུལ་ཇི་ལྟ་བ་བཞིན་སྦྱར་རོ། །བཅུ་
• 1 0 9,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པགནས་ཡོངས་སུ་གྱུར་པ་ཡོད་པའི་ཕན་ཡོན་བཞི་ཡོད་དེ། ཉོན་མོངས་མི་འཇུག་པའི་རྟོག་
པ་ཡོད་པ་སོགས་བཞི་ཡོད་པའི་ཕྱིར། གསུམ་པ་ནི། གཟུང་འཛིན་གཉིས་ཀྱི་ཆོས་མེད་ཀྱང་།
སྣང་བ་མི་འགལ་ཏེ། འཁྲུལ་པའི་དབང་གིས་སྣང་བའི་ཕྱིར། དཔེར་ན། སྒྱུ་མའི་གླང་པོ་ཆེ་ལ་
སོགས་པ་སྣང་བ་བཞིན་ནོ། ཆོས་དབྱིངས་རང་བཞིན་གྱིས་རྣམ་པར་དག་ཀྱང་གློ་བུར་གྱི་དྲི་མ་
སྦྱང་དགོས་པ་མི་འགལ་ཞིང་། དེ་ཙམ་གྱིས་མ་རིག་པར་མི་འགྱུར་ཏེ། རང་བཞིནརྣམ་དག་གི་
ཆ་དེ་ལ་འགྱུར་བ་མེད་ཀྱང་། གློ་བུར་རྣམ་དག་གི་གནས་གྱུར་གསར་དུ་ཐོབ་པ་ཙམ་ཡིན་པའི་
ཕྱིར། དཔེར་ན། ནམ་མཁའ་ལ་དག་པ་སྔར་ནས་ཡོད་ཀྱང་། སྤྲིན་དང་བྲལ་བའི་ཚེདམིགས་
པ་དང་། གསེར་ལ་བཟང་བའི་ཆ་སྔར་ནས་ཡོད་ཀྱང་གཡའ་དང་བྲལ་བའི་ཚེ་གསལ་བར་
དམིགས་པ་དང་། ཆུ་ལ་དྭངས་པའི་ཆ་སྔར་ནས་ཡོད་ཀྱང་རྙོག་མ་དང་བྲལ་བའི་ཚེགསར་དུ་
དམིགས་པ་བཞིན་ནོ། །གསུམ་པ་ལ། མཛད་པ་པོ་གང་གིས་མཛད་པ་དང་། ལོ་པཎ་གང་
གིས་བསྒྱུར་བ་གཉིས་གོ་བར་སླའོ། །
གཞུང་འདི་རྩ་འགྲེལ་ཡོངས་སུ་རྫོགས་པའི་རྣམ་བཤད་མཚུངས་མེད་བླ་མས་
མཛད་པ་ལས། གཞུང་དོན་བཀོད་པ་འདི་ནི་མང་དུ་ཐོས་པ་ཚུལ་ཁྲིམས་དཔལ་གྱིས་སྦྱར།
བསྟན་བཅོས་འདིའི་མཆོད་བརྗོད་དུ། མི་ཕམ་གང་གིས་སྒྲ་བཞིན་དོན་འཛིན་པའི། །འཁྲུལ་
པས་འཇིག་རྟེན་ལམ་གོལ་སོང་མཁྱེན་ནས། །བསྟན་པ་བསྡུས་མཛད་དེ་འདི་གསུངས་པ་དང་།།
བླ་མ་དེ་ལ་ཐལ་སྦྱར་རབ་བཏུད་དེ། །བླ་མ་རྣམས་ལ་ཐོས་ནས་དེ་ཉིད་ཀྱིས། །གནང་བས་
ཚིག་བསྡུས་བསྟན་བཅོས་འདིའི་དོན། །ཟབ་མོ་ཉིད་ནི་ཅུང་ཟད་ཚིག་རེ་ནས། །རང་ནུས་ཉིད་
ཀྱིས་རྣམ་པར་དབྱེ་ཕྱིར་འབད། །ཅེས་གསུངས། །
འདི་ལ། མཆོད་བརྗོད་དང་། བཤད་པར་དམ་བཅའགཉིས། དང་པོ་ལ། མཆོད་
ཡུལ་མངོན་དུ་བྱ་བ་དང་། མཆོད་པའི་ལས་རྗེས་སུ་སྒྲུབ་པ་གཉིས། དང་པོ་ནི། བླ་མསྟེ་འདི་
- 1 10 -



གྲགས་ཆེན་བཅོ་བརྒྱད་ཀྱི་ཆོས་ཉིད་རྣམ་འབྱེད་གཞོན་ནུ་རྒྱལ་མཆོག་ཞལ་རྒྱུན་བཞུགས། དོ༡
ལ་རང་གཞན་དོན་གཉིས། དང་པོ་ནི། མི་ཕམ། ཞེས། གཉིས་པ་ལ། ཡུལ་དང་རྣམ་པ་
གཉིས། དངཔོ་ལ། ལམ་གོལ་བ་དང་། དེའི་རྒྱུགཉིས། དང་པོ་ནི། འཇིག་རྟེན་ལམ་
གོལ་སོང་ མཁྱེན་ནས། །ཞེས། གཉིས་ པ་ ནི། སྒྲ་ཇི་བཞིན་དོན་ འཛིན་ པའི་འཁྲུལ་པས།
ཞེས། གཞན་དོན་གྱི་རྣམ་པ་ནི། གང་གིས། འདི་གསུངས་པ། བསྟན་པ་བསྡུ་བ་མཛད་དེ།
ཞེས། མཆོད་པའི་ལས་རྗེས་སུ་སྒྲུབ་པ་ནི། ཐལ་སྦྱར་ རབ་བཏུད་དེ། །ཞེས། གཉིས་པ་ལ།
བཤད་བྱའི་དངོས་པོ། བཤད་པར་ཁས་བླངས་པ། བཤད་ཐབས་ཀྱི་ཁྱད་པར་དང་གསུམ།
དང་པོ་ནི། ཚིག་བསྡུས་བསྟན་བཅོས་འདིའི་དོན། ཟབ་མོ་ཉིད་ནི། ཞེས། གཉིས་པ་ནི། རྣམ་
པར་དབྱེ་ཕྱིར་འབད། །ཞེས། གསུམ་པ་ལ་གཉིས་ཏེ། བཤད་ཚུལ་གྱི་ཁྱད་པར། ཕྱིན་ཅིམ་
ལོག་པའི་ཁྱད་པར་གཉིས། དང་པོ་ལ། ཚིག་བཤད་པའི་ཚུལ། དོན་བཤད་པའི་ཚུལ། དེ་
གཉིས་ཀ་དང་འགྲེལ་བའི་རྒྱུ་དང་གསུམ། ཚིག་རེ་ནས་ཞེས་དང༌། དོན་ཟབ་མོ་ཅུང་ཟད།
ཞེས་དང༌། རང་ནུས་ཉིད་ཀྱིས་ཞེས་སོ། །གཉིས་པ་ལ། ཕྱིན་ཅི་མ་འོག་པའི་རྒྱུ་དང་། དེའི་
ཤེས་བྱེད་གཉིས། དང་པོ་ནི། བླ་མ་རྣམས་ལ་ཐོས་ནས། །ཞེས། གཉིས་པ་ནི། དེ་ཉིད་ཀྱིས་
དང་། གནང་བས། ཞེས། ཚིག་དོན་ནི་རྟོགས་པར་སླའོ། །འདིར་མཆོད་བསྟོད་མཛད་པ་ལ་
དགོས་ཆེན་བརྒྱད། ལོ་ཆེན་གྱིས་གསུངས་ཏེ། རང་དོན་གྱི་དགོས་པ་དང་། གཞན་དོན་གྱི་
དགོས་གཉིས་སོ། །དང་པོ་ལ་གསུམ་སྟེ། འཇིག་རྟེན་དུ་རྟོགས་པའི་དོན་དང་། བཞེད་པས་
དམིགས་པའི་དོན་དང༌། ཕན་བདེ་སྒྲུབ་པའི་དོན་ནོ། །དང་པོ་ནི། རང་ཉིད་དམ་པར་རྟོགས་
ནས་བསྟོད་ཅིང་། སྙན་པར་སྒྲོགས་པ་འབྱུང་བ་ཡིན་ལ། དེ་རྩོམ་པ་པོ་རང་མི་འདོད་ཀྱང་བང་
གིས་འབྱུང་བ་འཇིག་རྟེན་པ་རྣམས་དེ་དོན་དུ་གཉེར་བས་འཇིག་རྟེན་དུ་རྟོགས་པའི་དོན་ཅེས་
བྱའོ། །གཉིས་པ་ནི། བསོད་ནམས་འཕེལ་ཏེ་རྩོམ་པ་མཐར་ཕྱིན་པ་ཡིན་ལ། འདི་བཞེད་པས་
དམིགས་པ་ཡིན་ནོ། །གསུམ་པ་ནི། བསོད་ནམས་འཕེལ་ཏེ་མངོན་པར་མཐོ་བ་དང་། ངེས་
- 1 1 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་ལེགས་པ་འགྲུབ་པའོ། །གཞན་དོན་གྱི་དགོས་པ་ལགསུམ་སྟེ། ཕུན་སུམ་ཚོགས་
པ་ཐམས་ཅད་ཀྱི་རྒྱུ་ཡོངས་སུ་འཛིན་པ་ངེས་པའི་རྐྱེན་ཐབས་ལ་འཇུག་པ། བཞུགས་པའི་
ཐབས་མི་འདོར་བའོ། །དངཔོ་ནི། མཆོདབརྗོད་ལ་བརྟེན་ནས། མཆོད་ཡུལ་གྱི་ཡོན་ཏན་
ཤེས་ནས་དང་བ་སྐྱེས། དེས་རིགས་ཀྱི་ནུས་པ་སད་དེ། ཕུན་སུམ་ཚོགས་པ་ཐམས་ཅད་ཐོབ་
པའོ། །གཉིས་པ་ནི། སྟོན་པའི་ཆེ་བ་ཤེས་ནས་བསྟན་བཅོས་ལ་འཇུག་པ་བསྟན་བཅོས་དོན་
ལྡན་བཟང་པོར་ཤེས་པས་བསྟན་བཅོས་ལ་འཇུག་པ་རྩོམ་པ་པོ་དམ་བཅར་ཤེས་ནས་བསྟན་
བཅོས་ལ་འཇུག་པ་དང་གསུམ། གསུམ་པ་ནི། འཆད་ཉན་བྱེད་པ་རྣམས་ཀྱང་མདབརྗོད་
བྱས་པས། བསོད་ནམས་འཕེལ་ཏེ་འཆད་ཉན་མཐར་ཕྱིན་པའོ། །ཞེས་གསུངས་སོ། །ལྷ་རིགས་
འོད་གསལ་རཏྟ་མ་ཏིསབྲིས་པ་ལ་ལེགས་པོ་མ་བྱུང་བ་བཞད་གད་མི་མཛད་ཞུཤུབྷཾ།། །།
- 1 1 2 -



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་།
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
དེབ་ཚད།
787mmx1092mm 1/16
2316.25
ཁྲི་ 1284
པར་གཞི།
2015ལོའི་ཟླ་11པར་པར་གཞི་དང་པོ་བསྒྲིགས།
2015ལོའི་ཟླ་11པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0
སྒོར་3840.00 ༼ཁྱོན་པོད་དོན་དགུ་ཡོད།༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག
པར་ཤོག
ཡིག་གྲངས།
པར་ཐེངས།
རིན་གོང་།



图书在版编目(CIP)数据
六大集成之般若集:藏文/ 美桑古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
| I. 0六…II. 0美…. 0藏语一研究
N.OH214
中国版本图书馆 CIP 数据核字[2015)第210402号
六大集成之般若集
作者
责任编辑
封面设计
出版
社址
邮政编码
经销
印刷
开本
印张
字数
版次
印次
标准书号
定价
邦译师罗追丹巴等
乌金群培 嘎瓦西热桑布 土旦美朗
土旦美朗迦格列
西藏藏文古籍出版社
拉萨市色拉路22号
850010
全国新华书店
成都一千印务有限公司
787mm×1092mm 1/16
2316.25
12840 千
2015年11月第1版
2015年11月第1次印刷,
ISBN 978-7-80589-670-0
3840.00元(全七十九册)
版权所有
翻印必究
