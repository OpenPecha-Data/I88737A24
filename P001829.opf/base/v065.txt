༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup: 113CN4454
ISBN:
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
Date:
n/a
bod ljongs bod yig dpe raying dpe skrun khang |
n/a
Volume:
I
80
Total Volumes:
TBRC Pages:
ll
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



བརྩེ་ཆེན་རིག་མཛོད་
༦།
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
མཱར་ཕྱིན་སྐོ ཝཱ།
རྒྱུད་བླ་མ་པོད་ལྔ་པ།
༡ - ༦
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང༌།



བརྩེ་ཆེན་རིག་མཛོད་ ༦།
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
རྒྱུད་བླ་མ་པོད་ལྔ་པ།
༡ - ༦
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



༑ དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང༌། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང་། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང༌། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས།
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
༈ བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང༌། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྨྲི་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང༌། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང་། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང༌། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང་། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
ཚོགས་ལྔ་དང༌། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང་། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང་།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང་། ཚད་མརྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་༼བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ།།དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང༌། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང༌། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲྭ་བསྐོར་ཕེབས་པའི་



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང་། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང༌། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་(སྤྱི་ལོ༡༥༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་(སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང༌། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ།
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། (༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་(ཚན་པ་ཆུང་ངུ་ཞིག་ཁ་བསྐང་ཡོད། དེ་དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང་། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང་། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། ༼༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང༌། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ༼༤
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། ༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། (སྤྱི་ལོ་༢༠༠༡)ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་(སྤྱི་ལོ་༢༠༡༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་(སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང༌། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་(སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་



ལས་རིམ་གླེང་སློང་གཏམ།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང༌། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །། །
༼གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱསཟིན་ཀྱང་དཔར་རྒྱུར་ལུས་ཡོད།༽
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤུད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
༼སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།།
I
0



དཀར་ཆག
དཀར་ཆག་
༈ སྤྱོད་འཇུག་ཤེས་རབ་ལེའུའི་འགྲེལ་པ། .......... •............ བྱང་ཆུབ་སྐྱབས། (1)
༈ རྒྱལ་སྲས་སྤྱོད་པའི་གཞུང་ལས་ཤེས་རབ་བྱེ་བྲག་ཏུ་བཤད་པ། .༠ མཁན་བསམ་གཏན་བློ་གྲོས། (81）
༈ སྤྱོད་འཇུག་ཤེར་ལེའི་རྒྱ་ཆེར་འགྲེལ་མཆན་སྙིང་པོའི་དོན་གསལ། -... བྲག་གཡབ་བློ་གྲོས། (148)
༈ བྱང་ཆུབ་སེམས་དཔའི་སྤྱོད་པ་ལ་འཇུག་པའི་བསྡུས་དོན་འཇམ་དབྱངས་བླ་མའི་ཞལ་ལུང་། …...….
བ.….…….... ཆོས་རྗེ་ཀུན་དགའ་རྣམ་རྒྱལ། (277)
། བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས་ཤེས་རབ་ཀྱི་ཕ་རོལ་ཏུ་ཕྱིན་པའི་ལེའུའི་འགྲེལ་པ་གཞུང་དོན་
འཁྲུལ་མེད་གསལ་བའི་ཉི་འོད། ... …….....… ཀུན་དགའ་རྣམ་རྒྱལ། (292)
༈ བྱང་ཆུབ་སེམས་དཔའི་སྤྱོད་པ་ལ་འཇུག་པའི་དཀའ་འགྲེལ་དང་ལུང་སྦྱོར་མདོར་བསྡུས་འཇམ་དབྱངས་བླ་
མའི་དགོངས་གསལ། ..。。。
... ཀུན་དགའ་རྣམ་རྒྱལ། (334)
༈ བྱང་ཆུབ་སེམས་དཔའི་སྤྱོད་པ་ལ་འཇུག་པའི་གཏམ་རྒྱུད། ......... ཀུན་མཁྱེན་འཚོ་སྣ་བ། (370)
༈ བྱང་ཆུབ་སེམས་དཔའི་སྤྱོད་པ་ལ་འཇུག་པའི་སྒྲུང་འགྲེལལས་འབྲས་གསལ་བའི་མེ་ལོང་།
• •....... མཛད་བྱང་མེད། (415)
ELEE



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། ༩
༄༅། །སྤྱོད་འཇུག་ཤེས་རབ་ལེའུའི་འགྲེལ་
པ་བཞུགས་སོ། །
བྱང་ཆུབ་སྐྱབས་ཀྱིསམཛད།
༈ བདག་མེད་པ་རྟོགས་པའི་ཤེས་རབ་སྤྱོད་པའི་བསམ་གཏན་ཙམ་གྱིས་ཉོན་མོངས་
པའི་ས་བོན་རྩ་བ་ནས་སྤོང་བར་མི་ནུས་ཤིང་། སེམས་མཉམ་པར་བཞག་པའི་བསམ་གཏན་
ལ་བརྟེན་ནས་ཡང་དག་པ་ཇི་ལྟ་བ་བཞིན་དུ་རྟོགས་པའི་ཤེས་རབ་འབྱུང་བས། བསམ་གཏན་
གྱི་རྗེས་ལ་ལྷག་མཐོང་གི་རང་བཞིན་ཤེས་རབ་ཀྱི་ཕ་རོལ་ཏུ་ཕྱིན་པ་དེ་ཅུང་ཟད་བཤད་པར་
བྱའོ། །འདི་ལ་དོན་རྣམ་པ་ལྔ་ལས་ཤེས་རབ་གཙོ་བོར་བསྟན་པས་དེ་ལ་སྤྲོ་བ་བསྐྱེད་པ་ནི།
ཡན་ལག་འདི་དག་ཅེས་པའི་ཚིགས་སུ་བཅད་པ་སྟེ། སྡུག་བསྔལ་ཐམས་ཅད་ཀྱི་རྩ་བ་སྒྲིབ་པ་
སྤངས་པའི་སྒོ་ནས་ཐར་པ་ལ་དངོས་སུ་སྦྱར་བའི་རྒྱུ་ནི། ཤེས་རབ་ཡོངས་སུ་དག་པ་ཁོ་ན་སྟེ།
བྱམས་པའམ་སྦྱིན་པ་ལ་སོགས་པ་དག་ནི། སྒྲིབ་པ་ལ་འགལ་བ་མེད་པའི་ཕྱིར་འོ །ཤེས་
རབ་དེ་ཡང་སེམས་མཉམ་པར་བཞག་པར་ལྟོས་ཤིང་། དེ་ཡང་བརྩོན་འགྲུས་ལ་ལྟོས་ལ། དེ་
ཡང་བཟོད་པ་ལ་སོགས་པའི་རིམ་གྱིས་བྱང་ཆུབ་ཀྱི་སེམས་ཡང་དག་པར་ལེན་པའི་མཐར་
ཐུག་པ་སྔར་བསྟན་པ་ཐམས་ཅད་ཀྱིས་སྒྲུབ་པར་བྱ་བ་ནི་ཤེས་རབ་ཀྱི་དོན་ཏོ། །དེ་བས་ན་
བསམ་གཏན་ལ་སོགས་པ་བསོད་ནམས་ཀྱི་རྟེན་ཕ་རོལ་ཏུ་ཕྱིན་པ་ལྔས་ནི་ཤེས་རབ་ཀྱི་ཕ་
རོལ་ཏུ་ཕྱིན་པ་སྒྲུབ་པར་བྱ་བ་ཡིན་ལ། དེས་ནི་སྒྲིབ་པ་ཐམས་ཅད་སྤོང་བའི་ཕྱིར་གཙོ་བོ་ཉིད་
དུ་གྲུབ་སྟེ། རྒྱལ་བའི་ཡུམ་ལས། དམུས་ལོང་དམིགས་པ་མེད་པ་བྱེ་བ་ཕྲག་ཁྲིག་རྣམས། །



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་ཡང་མི་ཤེས་གྲོང་ཁྱེར་འཇུག་པར་ག་ལ་འགྱུར། །ཤེས་རབ་མེད་ན་དམིགས་མེད་ཕ་
རོལ་ཕྱིན་ལྔ་འདི། །དམིགས་པ་མེད་པས་བྱང་ཆུབ་རེག་པར་ནུས་མ་ཡིན།། ཞེས་གསུངས་
ཞིང་། མཁས་པ་དག་གིས་ཀྱང་། སྟོང་ཉིད་རྟོགས་པས་གྲོལ་འགྱུར་གྱི། །སྒོམ་པ་ལྷག་མ་དེ་
དོན་ཡིན་ཞེས་བཤད་དོ། །དེའི་ཕྱིར་ཤེས་རབ་ནི་ཐམས་ཅད་ཀྱི་བསྒྲུབ་བྱའི་གཙོ་བོ་ཡིན་ལ་
དེའི་ཕྱིར་རོ། །སྡུག་བསྔལ་དག་ཅེས་པ་ནི་རང་དང་གཞན་གྱི་ཉེ་བར་ལེན་པའི་ཕུང་པོ་ལྔའི་
རང་བཞིན་ནོ། །དེའི་རྩ་བ་ལས་དང་ཉོན་མོངས་པ་ཡིན་ཞིང་། ཉོན་མོངས་པའི་རྩ་བ་ཡང་གང་
ཟག་གི་བདག་དང་ཆོས་ཀྱི་བདག་ཏུ་འཛིན་པ་ཡིན་པས། དེའི་གཉེན་པོ་བདག་མེད་པ་རྟོགས་
པའི་ཤེས་རབ་བསྐྱེད་ན། དེ་དང་འགལ་བའི་བདག་འཛིན་ལྡོག་ལ། དེ་ལོག་ན་དེའི་འབྲས་བུ་
ཉོན་མོངས་པ་དེ་ལས་ལྡོག་ཅིང་། དེའི་འབྲས་བུ་སྡུག་བསྔལ་ངེས་པར་ལྡོག་པར་མདོ་དང་
བསྟན་བཅོས་ལས་གསུངས་ཤིང༌། རིགས་པས་ཀྱང་གྲུབ་བོ། །དེ་ལྟར་ཉོན་མོངས་ཤེས་རབ་
ཀྱི་མིག་གིས་རང་གི་རྒྱུད་ལས་བསལ་ནས་རང་གྲོལ་ན། གཞན་ཡང་སྒྲོལ་ནུས་པས་སྡུག་
བསྔལ་དག་ཅེས་པ་ནི་རང་གཞན་མཐའ་དག་གི་སྡུག་བསྔལ་ལོ། །འོ་ན་ཤེས་རབ་ཁོན་སྐྱེད་
པའི་ཕྱིར་ཐོས་བསམ་ལ་སོགས་པ་ཉིད་བྱའི། སྦྱིན་པ་ལ་སོགས་པ་མི་བྱ་ཞེ་ན། ཤེས་རབ་ཀྱི་
ཆ་རྐྱེན་དེ་དག་མེད་དུ་མི་རུང་བར་བསྟན་མ་ཐག་པ་ཡིན་ནོ། །གཞན་ཡང་ཉོན་མོངས་པ་རྩ་བ་
ནས་སྤོང་བ་ནི་ཟག་པ་མེད་པའི་ཤེས་རབ་ཁོ་ན་ཡིན་པས་ན། དེ་ནི་སྐྱེ་བ་བརྒྱུད་པ་དུ་མར་
བསྒོམས་པས་ཐོབ་པར་བྱ་བ་ཡིན་པས། སྒོམ་པའི་རྟེན་སྐྱེ་བ་བཟང་པོ་བརྒྱུད་པ་ཡང་ཕ་རོལ་
ཏུ་ཕྱིན་པ་གཞན་ལ་རག་ལས་པའི་ཕྱིར་རོ། །གཞན་ཡང་རང་དོན་ཆོས་སྐུའི་རྒྱུ། ཤེས་རབ་
ཡིན་ཡང་གཞན་དོན་གཟུགས་སྐུ་གཉིས་འབྱུང་བ་ནི་བསོད་ནམས་ཀྱི་ཚོགས་ཕ་རོལ་ཏུ་ཕྱིན་
པ་ལྔ་སྨོན་ལམ་དང་བཅས་པ་ལ་ཡང་རག་ལུས་པའི་ཡང་ཕྱིར་རོ། །འདི་དག་ལ་ཤེས་པར་
བྱེད་པའི་ལུང་དང་རིགས་པ་མང་དུ་ཡོད་མོད་ཀྱི་རེ་ཤིག་སྐབས་ཉིད་བརྩམ་མོ། །དེ་ལྟར་ཕ་



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། ༼༩
རོལ་ཏུ་ཕྱིན་པ་གཞན་ཐམས་ཅད་ཀྱིས་སྒྲུབ་པར་བྱ་བའི་ཕྱིར་དང༌། མྱ་ངན་ལས་འདས་པའི་
འབྲས་བུ་སྒྲུབ་པའི་གཙོ་བོ་ཡིན་པར་ཚིགས་སུ་བཅད་པ་ཕྱེད་ཕྱེད་ཀྱིས་བསྟན་ནོ། ། །
ཤེས་རབ་དེའི་རང་བཞིན་གང་ཡིན་ཞེ་ན། བདེན་པ་གཉིས་ལེགས་པར་ཤེས་
པས། འདུས་བྱས་དང་འདུས་མ་བྱས་ལ་སོགས་པའི་ཆོས་ཐམས་ཅད་ལ་དམིགས་པའི་མཚན་
མ་རྡུལ་ཙམ་ཡང་མ་དམིགས་པ་སྟེ། འདུས་བྱས་འདུས་མ་བྱས་དང་དཀར་ནག་ཆོས།། ཤེས་
རབ་རྣམ་པར་བཤིག་ནས་རྡུལ་ཙམ་མི་དམིགས་ཚེ། །འཇིག་རྟེན་དག་ན་ཤེས་རབ་ཕ་རོལ་
ཕྱིན་གྲངས་འགྲོ། །ནམ་མཁའ་གང་ལའང་ཅུང་ཟད་མི་དམིགས་དེ་དང་འདྲ། །ཞེས་གསུངས་
པས་སོ། །དེ་བཤད་པ་ལ་གཉིས་ཏེ། ཡུལ་ཆོས་ཐམས་ཅད་སྟོང་པར་སྒྲུབ་པ་དང་། ཡུལ་ཅན་
ལམ་དུ་སྒྲུབ་པའོ། །དང་པོ་ལ་ཡང་བདེན་པ་གཉིས་ཀྱི་རང་བཞིན་རྣམ་པར་བཞག་པ་དང་།
དེ་ལ་ཀུན་རྫོབ་ཀྱི་སྒོ་ཅན་གྱི་གནོད་པ་སྤང་བ་དང་། དོན་དམ་པའི་སྒོ་ཅན་གྱི་གནོད་པ་སྤང་བ་
སྟེ་གསུམ་གྱིས་འཆད་དོ། །འོ་ན་ཤེས་རབ་ཀྱི་རང་བཞིན་འཆད་པའི་སྐབས་སུ་བདེན་པ་
གཉིས་རྩོད་པ་སྤང་བ་དང་བཅས་པ་འཆད་པ་ནི་སྐབས་སུ་མ་བབ་བོ་ཞེ་ན། བདེན་པའི་ངོ་བོ་
སྟོང་པའི་ཀུན་རྫོབ་སྒྱུ་མ་ལྟ་བུ་དང་། དོན་དམ་པའི་བདེན་པ་སྤྲོས་པ་ཐམས་ཅད་ཀྱིས་སྟོང་པ་
ཉིད་ཀྱི་རང་བཞིན་ཏེ། ཤེས་བྱའི་གནས་ལུགས་སོ། །དེ་ལྟ་བུའི་སྟོང་པ་ཉིད་དེ་རྟོགས་པའི་བློ་
ནི་ཤེས་རབ་ཀྱི་རང་བཞིན་ཡིན་པས། ཡུལ་གྱི་སྒོ་ནས་ཡུལ་ཅན་ངོས་གཟུང་བར་བྱའོ། དེ་ལྟ་
མ་ཡིན་ན་ཤེས་པའི་རང་གི་ངོ་བོ་བདེ་སྡུག་ལ་སོགས་པ་ལྟ་བུས་ཤེས་རབ་ངོས་མི་ཟིན་པའི་
ཕྱིར་རོ། །
བདེན་པ་གཉིས་ཀྱི་རང་བཞིན་རྣམ་པར་བཞག་པ་ལ་གསུམ་ལས། བདེན་པ་
གཉིས་ཀྱི་དབྱེ་བ་བརྗོད་པ་ནི། ཀུན་རྫོབ་དང་ནི་ཞེས་པ་རྩ་བ་གཉིས་སོ། །འདི་ལདབྱེ་བའི་
གཞི་དང་། དོན་དང༌། མིང་གི་དོན་དང་། གྲངས་ངེས་པ་བཞིའོ། །དང་པོ་ནི་བདེན་པའི་སྒྲས་
-3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བརྗོད་པར་བྱ་བ་ཙམ་སྟེ། ཐམས་ཅད་མཁྱེན་པ་ནས་འཇག་མག་གི་སྲིན་བུ་ཡན་ཆད་ཀྱི་
ཐུགས་སམ་བློའི་ཡུལ་དུ་བྱ་བའི་ཤེས་བྱ་ཙམ་མོ། །དབྱེ་བའི་དོན་ནི་བདེན་པ་གཉིས་གཅིག་
གམ་ཐ་དད་ཞེ་ན། འདི་ལ་ཁ་ཅིག་ན་རེ་བདེན་པ་གཉིས་བྱས་པ་དང་མི་རྟག་པ་ལྟར་ངོ་བོ་
གཅིག་ན་ཉེས་པ་བཞི་སྟེ། སོ་སོའི་སྐྱེ་བོ་མཐའ་དག་གིས་ཀུན་རྫོབ་ཀྱི་བདེན་པ་མཐོང་བན་
དོན་དམ་པའི་བདེན་པ་ཡང་མཐོང་བས། དེ་དག་མྱ་ངན་ལས་འདས་པ་ཐོབ་ཟིན་པར་འགྱུར་
བའི་ཕྱིར་ལམ་སྒོམ་པའི་འབད་པ་ལ་མི་ལྟོས་པར་འགྱུར་རོ། །གཉིས་པ་ནི་ཀུན་རྫོབ་ལབརྟེན་
ནས་ཟག་པ་འཕེལ་བ་ལྟར་དོན་དམ་པའི་བདེན་པར་དམིགས་པ་ལ་བརྟེན་ནས་ཀྱང་ཟག་པ་
འཕེལ་བར་འགྱུར་བས། ཀུན་རྫོབ་བཞིན་དུ་དོན་དམ་པ་ཡང་ཀུན་ནས་ཉོན་མོངས་པའི་
དམིགས་པར་ལྟུང་བར་འགྱུར་རོ། །གསུམ་པ་ནི་དོན་དམ་པ་ལ་ཕན་ཚུན་དབྱེ་བ་མེད་པ་ལྟར་
ཀུན་རྫོབ་ལ་ཡང་དབྱེ་བ་མེད་པར་འགྱུར་བས་བུམ་པ་དང་སྣམ་བུ་ལ་སོགས་པ་རིལ་གྱིས་
རྫས་གཅིག་ཏུ་འགྱུར་རོ། །བཞི་པ་ནི་ཀུན་རྫོབ་ཇི་ལྟར་མཐོང་བ་དང་ཐོས་པ་ལོགས་སུ་བཙལ་
མི་དགོས་པ་ལྟར། དོན་དམ་པ་ཡང་མཐོང་བ་དང་ཐོས་པ་ལས་ཐོས་བསམ་ལ་སོགས་པས་
ལོགས་སུ་བཙལ་མི་དགོས་པར་འགྱུར་རོ། །ཡང་བདེན་པ་གཉིས་བུམ་པ་སྣམ་བུ་ལྟར་ངོབོ་ཐ་
དད་ན་ཡང་ཉེས་པ་བཞི་སྟེ། དོན་དམ་པ་སྟོང་པ་ཉིད་ལོགས་སུདམིགས་ཀྱང་། ཀུན་རྫོབ་དེར་
མ་འདུས་པ་ལས་ལོགས་སུ་དམིགས་པར་འགྱུར་ལ། དེ་ལྟ་ན་ཡང་དོན་དམ་པ་སྟོང་པ་ཉིད་
བསྒོམས་པས་ཉོན་མོངས་པའི་མཚན་མ་ཟིལ་གྱིས་མི་ནོན་ཅིང་གནས་ངན་ལེན་གྱི་འཆིང་བ་
ལས་མ་གྲོལ་བས་མྱ་ངན་ལས་འདས་པ་མི་ཐོབ་པར་འགྱུར་ཏེ། བུམ་པ་མི་རྟག་པར་མཐོང་
ཡང་སྒྲ་ལ་ཕྱིན་ཅི་ལོག་ཏུ་རྟག་པར་འཛིན་པ་མི་ལྡོག་པ་བཞིན་ནོ། །དེས་ན་དོན་དམ་མངོན་དུ་
མཐོང་བའི་རྒྱུ་མཚན་གྱིས་མྱ་ངན་ལས་འདས་པ་ཐོབ་པར་འདོད་པ་དེ་མི་ཐོབ་པར་འགྱུར་རོ།།
གཉིས་པ་ནི་ཐ་དད་པས་རྟ་གླང་པོའི་ཆོས་ཉིད་དུ་མི་རུང་བ་ལྟར། དོན་དམ་ཡང་ཀུན་རྫོབ་ཀྱི་
-
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། [༩
ཆོས་ཉིད་མ་ཡིན་པར་འགྱུར་བའོ། །གསུམ་པ་ནི། བུམ་པ་མ་གྲུབ་པ་ཙམ་སྣང་བུ་མ་ཡིན་པ་
ལྟར། ཀུན་རྫོབ་བཙལ་ན་མ་རྙེད་པ་ཙམ་དོན་དམ་མ་ཡིན་པར་འགྱུར་བའོ། །བཞི་པ་ནི་གང་
ཟག་གཅིག་ལ་ཀུན་ནས་ཉོན་མོངས་པ་དང་རྣམ་པར་བྱང་བ་གཉིས་གཅིག་ཅར་འབྱུང་བར་
འགྱུར་དེ། ཀུན་ནས་ཉོན་མོངས་པའི་དམིགས་པ་ཀུན་རྫོ་བ་དང་། རྣམ་པར་བྱང་བའི་དམིགས་
པ་དོན་དམ་པ་གཉིས་ཐ་དད་པ་སོ་སོར་དམིགས་སུ་རུང་བའི་ཕྱིར་དཔེར་ན་བུམ་པ་དང་སྣམ་
བུ་སོ་སོར་དམིགས་པ་བཞིན་ནོ། །དེའི་ཕྱིར་ཆགས་པ་ཟད་པ་ཉིད་ཀྱི་ཚེ་ཆགས་པ་དང་བཅས་
པར་འགྱུར་རོ། །ཞེས་གཅིག་པ་དང་ཐ་དད་པའི་ཕྱོགས་ལ་སྐྱོན་བཞི་བཞི་མདོ་སྡེ་དགོངས་པ་
ངེས་འགྲེལ་ནས་གསུངས་པར་བཞེད་དོ། །འོན་ཀྱང་གཅིག་པའི་ཕྱོགས་ཀྱི་སྐྱོན་བཞི་པོ་ནི་
དངོས་པོ་གཅིག་ཏུ་འདོད་པ་ཙམ་ལ་ཡོད་པ་མ་ཡིན་ཏེ། ཡིན་ན་སོ་སོའི་སྐྱེ་བོ་ཐམས་ཅད་ཀྱིས་
བུམ་པ་ལ་སོགས་པའི་འདུས་བྱས་མཐོང་བ་ན་སྐད་ཅིག་མའང་མཐོང་བས་འཕགས་པའི་
བདེན་པ་མཐོང་བར་འགྱུར་རོ་ཞེས་བྱ་བ་ལ་སོགས་པ་ཐམས་ཅད། བྱས་པ་དང་སྐད་ཅིག་མ་
དངོས་པོ་གཅིག་པ་ལ་ཡང་ཉེས་པ་བཞི་པོ་མཚུངས་སོ། །གལ་ཏེ་བྱས་པ་དང་སྐད་ཅིག་མངོབོ་
གཅིག་ཀྱང་ལྡོག་པ་ཐ་དད་པས་ཉེས་པ་བཞི་པོ་དེ་མེད་དོ་ཞེ་ན། སྒྱུ་མ་རིགས་གྲུབ་ཏུ་འདོད་པ་
ལྟར་བདེན་པ་གཉིས་ཀྱང་དངོས་པོ་གཅིག་ལ་ལྡོག་པ་ཐ་དད་པར་ཁས་ལེན་པ་ལ་ཉེས་པ་བཞི་
པོར་མི་འགྱུར་རོ། །དེས་ན་བདེན་པ་གཉིས་མཚན་ཉིད་ཀྱང་ཐ་དད་མེད་པར་འདོད་པ་ལ་
གཅིག་པའི་ཕྱོགས་ཀྱི་སྐྱོན་བཞི་བརྗོད་ལ། བདེན་པ་གཉིས་དངོས་པོ་ཐ་དད་པར་འདོད་པ་ལ་
ཐ་དད་པའི་ཕྱོགས་ཀྱི་སྐྱོན་བཞི་སྟེ་བརྒྱད་མདོ་ནས་གསུངས་པ་བཞིན་ནོ། །འོ་ན་བདེན་པ་
གཉིས་དངོས་པོ་གཅིག་ལ་མཚན་ཉིད་ཐ་དད་པར་འདོད་པ་ལ་ཉེས་པ་ཅི་ཡོད་ཅེ་ན། འདིར་
དངོས་པོ་དེ་ཉིད་དང་གཞན་ཡིན་པ་ལ་ནི་དངོས་པོ་ཡིན་པས་ཁྱབ་ལ། དོན་དམ་པའི་བདེན་པ་
ནི་དངོས་པོར་མ་གྲུབ་པའི་ཕྱིར་ཏེ། འདི་ལྟར་ཡང་དག་མཐའ་ནི་འདུས་བྱས་ཀྱི། །རྣམ་པ་
- 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅདདབེན་པ་སྟེ་ཞེས་པ་དང་། ཡོད་མེད་དངོས་པོ་མཁྱེན་པ་པོ། །ཀུན་མཁྱེན་པས་ཀྱང་
གང་ མ་གཟིགས། །དེའི་དངོས་པོ་འདི་འདྲ་ཞིག །ཤིན་ཏུ་ཞིབ་བའི་ལྟ་བས་དཔྱོད། །ཅེས་
གསུངས་པ་དང་། གཅིག་དང་དུ་བྲལ་ལ་སོགས་པའི་གཏན་ཚིགས་རྣམས་ལ་བརྟེན་པའི་རྗེས་
དཔག་གིས་དཔྱདན་བདེན་པའི་དངོས་པོ་འགའ་ཡངརྣམ་པར་གནས་པ་མེད་པའི་ཕྱིར་རོ། །
གཞན་ཡང་ཀུན་རྫོབ་ཀྱི་བདེན་པ་ནི། རྫུན་པའི་ངོ་བོ་བརྟག་མི་བཟོད་པ་ཡིན་
ལ༑ དོན་དམ་པའི་བདེན་པ་ནི་བདེན་པ་ཡིན་པས་དེ་གཉིས་གཅིག་པ་ག་ལ་སྲིད། དེ་གཉིས་
གཅིག་ན་ནི་ཐ་སྙད་ཙམ་དུ་དཀར་པོ་དང་ནག་པོ་ཡང་གཅིག་གོ་ཞེས་བརྗོད་ན་ཅི་སྟེ་མི་
མཚུངས། ཞེས་རྣམ་པ་ཐ་དད་དུ་མགོ་མཚུངས་པ་ཡིན་ནོ། །འོ་ན་ཇི་ལྟར་ཡིན་ཞེན་དེ་ཉིད་དང་
གཞན་དུ་བརྗོད་དུ་མེད་པས་གཅིག་པ་བཀག་པ་ཙམ་གྱི་རང་བཞིན་ཏེ། དཔེར་ན་རབ་རིབ་
ཅན་ལ་སྐྲ་ཤད་དུ་སྣང་བ་དང་། སྐྲ་ཤད་གྱིས་དབེན་པ་དག་གཅིག་པ་ཡང་མ་ཡིན་ཐ་དད་པ་
ཡང་མ་ཡིན་ཏེ། སྐྲ་ཤད་དུ་སྣང་བ་དེས་དབེན་པ་ལྷན་ཅིག་ཏུ་མ་དམིགས་པའི་ཕྱིར་དང་། སྐྲ་
ཤད་ཀྱིས་དབེན་པར་མ་འདུས་པའི་སྐྲ་ཤད་དུ་སྣང་བ་མེད་པའི་ཕྱིར་རོ། །དེས་ན་དེ་ཉིད་དང་
གཞན་དུ་བརྗོད་དུ་མེད་པ་བཞིན་དུ། ཚུ་རོལ་མཐོང་བའི་བློས་ཡུལ་དུ་བྱས་པའི་ཤེས་བྱ་འདི་
མཐའ་དག་ནི་ཀུན་རྫོབ་ཀྱི་བདེན་པ་ཡིན་ལ། དེ་ཉིད་ལ་རིགས་པས་དཔྱད་ན་ཡོད་མེད་ལ་
སོགས་པ་ཅིར་ཡང་མ་རྙེད་པ་ནི་དོན་དམ་པའི་བདེན་པ་སྟེ། འཁྲུལ་པ་ཟད་པའི་བློ་ངོ་ན་སྟོང་
པའི་དུས་ཉིད་ན། འཁྲུལ་པ་ཅན་ལ་སྣ་ཚོགས་སུ་སྣང་། དེ་ལ་སྣང་ཙམ་ཉིད་ན་འཁྲུལ་པ་ཟད་
པ་ལ་དེས་སྟོང་པས། དེ་ཉིད་དང་གཞན་དུ་བརྗོད་དུ་མེད་པའི་ཆོས་ཅན་དང་ཆོས་ཉིད་ལ་
བདེན་པ་གཉིས་ཞེས་བྱའོ། །བདེན་པ་གཉིས་ཀྱི་མཚན་ཉིད་ཀྱང་དེ་ཉིད་དང་གཞན་དུ་བརྗོད་
དུ་མེད་པ་སྟེ། དོན་དམ་པའི་བདེན་པ་ནི་མཚན་ཉིད་ཐམས་ཅད་དང་བྲལ་བའི་ཕྱིར་རོ།།
མཚན་ཉིད་མེད་ཅེས་བྱ་བ་ལ་སོགས་པ་མཚན་ཉིད་མེད་པ་ཞེས་བྱ་བའི་མཚན་ཉིད་འགའ་
，
t
，
-6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། (༩
ཞིག་འཇོག་པ་ནི་མ་ཡིན་གྱི། འོན་ཀྱང་བརྗོད་པའི་ཀུན་རྫོབ་ཉེ་བར་བཟུང་ནས་མཚན་ཉིད་དུ་
གྲུབ་པར་འདོད་པ་འགའ་ཞིག་དགག་པའི་ཕྱིར་དེ་ལྟར་བརྗོད་པར་ཟད་དེ། མཚན་ཉིད་མེད་
པ་ཞེས་བྱ་བ་གྲུབ་པ་ནི་མི་འདོད་དོ། །དེས་ན་དོན་དམ་པའི་བདེན་པ་དང་ཀུན་རྫོབ་ཀྱི་བདེན་
པ་ནི་དེ་ཉིད་དང་གཞན་དུ་བརྗོད་དུ་མེད་པས་གཅིག་པ་བཀག་པ་ཙམ་མོ། །མིང་གི་དོན་ནི་
ཀུན་རྫོབ་ཀྱི་བདེན་པ་དང་དོན་དམ་པའི་བདེན་པ་ཞེས་བྱ་བའི་སྒྲ་བཤད་པའི་དོན་ཏེ། དེ་ལ་
ཀུན་རྫོབ་ཅེས་པ་ནི་འཁྲུལ་པའི་ཤེས་པ་མཐའ་དག་སྟེ། དེ་ཁོ་ན་ཉིད་ལ་སྒྲིབ་པར་བྱེད་པའི་
ཕྱིར་རོ། །དེས་ན་གང་ཞིག་གིས་སམ་གང་ཞིག་ལ། །ཡང་དག་སྒྲིབ་བྱེད་ཀུན་རྫོབ་བཞེད་ཅེས་
པ་ལྟར་རོ། །འཁྲུལ་པའི་ཤེས་པ་དེའི་ངོ་ན་བདེན་པས་ན་ཀུན་རྫོབ་ཀྱི་བདེན་པ་སྟེ། གཟུགས་
ལ་སོགས་པ་བློའི་ཡུལ་ཐམས་ཅད་དོ། །དེའི་ཕྱིར་སློབ་དཔོན་ཀླུ་སྒྲུབ་ཀྱིས། མྱ་ངན་འདས་པ་
བདེན་གཅིག་པུ། །རྒྱལ་བ་རྣམས་ཀྱིས་གང་གསུངས་པ། །དེ་ཚེ་ལྷག་ མ་འོག་པ་ཞེས། །
མཁས་པ་སུ་ཞིག་རྟོགས་མི་བྱེད་ཅེས་གསུངས་སོ། །དོན་དམ་པ་ཞེས་པ་ནི་རིགས་པའི་ཤེས་
པ་སྟེ། སྤྲོས་པ་གཅོད་པའི་རྗེས་དཔག་གམ་རྣལ་འབྱོར་གྱི་མངོན་སུམ་མོ། །དེ་ཡང་ཐར་པ་
འདོད་པ་རྣམས་ཀྱིས་དོན་དུ་གཉེར་བར་བྱ་བ་ཉིད་ཡིན་པས་དོན་ཡང་ཡིན་ལ། དེའི་ཡུལ་ལ་
བློ་གཞན་གྱིས་གནོད་པ་མི་འབབ་པའི་ཕྱིར་མི་སླུ་བས་དམ་པ་ཡང་ཡིན་ནོ། །དེས་ན་སློབ་
མེད་པའི་རིགས་པ་ནི། དོན་དམ་ཡིན་ཏེ་ཞེས་བཤད་དོ། །དེ་ལྟར་རིགས་པའི་ཤེས་པའི་དོན་
ཡང་ཡིན་ལ་དམ་པ་ཡང་ཡིན་པས་དོན་དམ་པའོ། །བདེན་པ་ནི་ཆོས་ཀྱི་དབྱིངས་སྤྲོས་པ་
ཐམས་ཅད་ཀྱིས་སྟོང་པ་སྟེ། རིགས་པ་དེའི་ངོར་བདེན་པའི་ཕྱིར་རོ། །དེ་ཡང་རིགས་པས་སྤྲོས་
པ་བཅད་པ་ཙམ་ལ་དེའི་ངོར་བདེན་པ་ཞེས་བྱའི། བདེན་པའི་ཤེས་བྱ་ཡུལ་དུ་བྱས་པ་ནི་ཅི་
ཡང་མེདདོ། །
གྲངས་ངེས་པ་ནི་ཤེས་བྱ་ལ་འཇུག་པའི་བློ་མཐའ་དག་གཉིས་སུ་ངེས་པ་སྟེ། ཡུལ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་ནོར་བར་འཇུག་པ་འཁྲུལ་པའི་ཤེས་པ་དང་། མ་ནོར་བར་འཇུག་པ་མ་འཁྲུལ་པའི་ཤེས་
པའོ། །དེའི་ཕྱིར་དེ་དག་གི་ཡུལ་ཡང་བདེན་པ་གཉིས་སུ་ངེས་ཏེ། འཁྲུལ་པའི་བསམ་དོར་
བདེན་པ་ཀུན་རྫོབ་ཀྱི་བདེན་པ་དང༌། རིགས་པའི་ངོར་བདེན་པ་དོན་དམ་པའི་བདེན་པའོ།
དེ་ཉིད་ལ་དོན་དམ་པའི་བདེན་པ་ནི་བློ་དང་སྒྲ་གཞན་དང་རྒྱུ་རྐྱེན་གཞན་གྱིས་སྒྱུར་དུ་མེད་
པས་རྟག་ཅེས་བྱ་ལ། ཀུན་རྫོབ་ནི་དེ་ལས་བཟློག་པས་མི་རྟག་པ་ཞེས་བྱའོ། །རྟག་པ་དང་མི་
རྟག་པ་གཉིས་སུ་ནི་ཁ་ཚོན་ཆོད་པས་བདེན་པ་གཉིས་ཁོ་ནའོ། །དེ་ལྟར་དབྱེ་བ་བསྟན་ནས་དེ་
དག་གི་མཚན་ཉིད་སྟོན་པ་ནི་དོན་དམ་བློའི་སྤྱོད་ཡུལ་མིན་ཞེས་པ་རྩ་བ་གཉིས་སོ། དེ་ལ་
བློའི་སྤྱོད་ཡུལ་མ་ཡིན་པ་ནི། རྟོག་པ་དང་རྟོག་པ་མེད་པའི་བློའི་ཡུལ་ལས་འདས་པའོ། །སྤྲོས་
པ་མེད་པ་ཡང་ཡིན་ཏེ་སྒྲ་དང་རྣམ་པར་རྟོག་པའི་ཞེན་ཡུལ་མ་ཡིན་པའི་ཕྱིར་རོ། གཉིས་སུ་
མེད་པ་ཡང་ཡིན་ཏེ། ཡོད་པ་དང་མེད་པ་གཉིས་སམ་རྟག་པ་དང་མི་རྟག་པ་སོགས་པར་མ་
གྲུབ་པས་སོ། །མདོར་ན་མཚན་ཉིད་ཐམས་ཅད་ལས་འདས་པ་ལ་དོན་དམ་པའི་མཚན་ཉིད་དུ་
ཐ་སྙད་བྱས་པ་སྟེ། ཆོས་གང་གིས་ཀྱང་མཚོན་པར་བྱར་མེད་པས་མཚན་ཉིད་མེད་པ་ཉིད་དོན་
དམ་པ་ཡིན་པས་བློའི་ཡུལ་མིན་ཞེས་བྱའོ། །དེའི་ཕྱིར་གང་ཕྱིར་ཁོ་ན་དེ་ལ་ནི། །བརྗོད་བྱའི་
བག་ཀྱང་ཅི་ཡང་མེད། །དེའི་ཕྱིར་ན་དྲིས་ཀྱང་དོན། །མི་གསུང་བཞུགས་པར་རྒྱ་ཆེར་བཤད།།
ཅེས་པ་དང་། དོན་དམ་པ་ལ་ནི་སེམས་ཀྱི་རྒྱུ་བ་ཡང་མེད་ལ་ཡི་གེ་རྣམས་ལྟ་ཅི་སྨོས་ཞེསཔ་ལ་
སོགས་པ་གསུངས་སོ། །འོ་ན་དོན་དམ་བློའི་སྤྱོད་ཡུལ་མ་ཡིན་པ་དེ་ཅིའི་ཕྱིར་ཞེ་ན། བློན་ཀུན་
རྫོབ་ཡིན་པར་བརྗོད་ཅེས་སྨོས་ཏེ། བློ་ཐམས་ཅད་ནི་འཁྲུལ་པ་སྟེ་སྒྲིབ་པའི་ཕྱིར་ཀུན་རྫོབ་
ཡིན་ལ། དེའི་ཡུལ་མཐའ་དག་ཀྱང་ཀུན་རྫོབ་ཡིན་པས། ཀུན་རྫོབ་ཀྱི་བདེན་པ་ལས་བཟློག་
པ་དོན་དམ་པའི་བདེན་པ་ནི་བློའི་ཡུལ་མ་ཡིན་པར་གྲུབ་བོ། །འདིས་ནི་དོན་དམ་བློའིཡུལམ་
ཡིན་པའི་འཐད་པ་དངོས་སུ་བརྗོད་པས། བློའི་ཡུལ་དུ་གྱུར་པ་ནི་ཀུན་རྫོབ་ཀྱི་བདེན་པའི་
- 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། ༩
མཚན་ཉིད་དུ་འཇུག་པ་གཅིག་གིས་གྲུབ་བོ། །དེ་ལྟར་ན་དབུ་མ་བདེན་གཉིས་སུ་ཡང་བཤད་
དེ༑ ཇི་ལྟར་སྣང་བ་འདི་ཁོ་ན། །ཀུན་རྫོབ་གཞན་ནི་ཅིག་ཤོས་སོ། །ཞེས་བློ་ཡུལ་དུ་ཇི་ལྟར་
སྣང་བ་འདི་ཀུན་རྫོབ་ཀྱི་བདེན་པ་ཡིན་ལ་དེ་ལས་གཞན་བློའི་ཡུལ་དུ་འདས་པ་ནི་ཅིག་ཤོས་
དེ་དོན་དམ་པའི་བདེན་པའི་མཚན་ཉིད་དེ། དེ་ལྟར་བུའི་བདེན་པ་གཉིས་ཀྱི་མཚན་ཉིད་ཡང་
དག་པར་བྱེད་པའི་ཚད་མ་གང་ཡིན་ཞེ་ན་གཉིས་ཏེ། འཕགས་པའི་དང༌། ཚུ་རོལ་མཐོང་བའི་
ཚད་མའོ། །དང་པོ་ལ་ཡངགཉིསཏེ། རྣལ་འབྱོར་གྱི་མངོན་སུམ་ཞེས་བྱ་བ། སྣང་བ་མེད་པའི་
ཤེས་རབ་ཀྱིས་ནི། འགའ་ཡང་མཐོང་བ་མེད་པའི་ཚུལ་གྱིས་ཆོས་ཀྱི་དབྱིངས་སྤྲོས་པ་ཐམས་
ཅད་དང་བྲལ་བ་ཡུལ་དུ་བྱེད་དེ། དེ་ནི་ཇི་ལྟ་བ་མཁྱེན་པའི་མངོན་སུམ་གྱིས་དོན་དམརྟོགས་
པའི་ཚུལ་ཡིན་ལ། སྣང་བ་དང་བཅས་པའི་ཡེ་ཤེས་ཀྱིས་ཤེས་བྱའི་དངོས་པོ་ཐམས་ཅད་ཡིད་
ཀྱི་རྒྱལ་སྲིད་ལ་སོགས་པ་ལྟར་ཡུལ་དུ་བྱེད་པ་སྟེ། དེ་ནི་ཇི་སྙེད་པ་མཁྱེན་པའི་མངོན་སུམ་
གྱིས། ཀུན་རྫོབ་ཀྱི་བདེན་པ་ངེས་པའི་ཚུལ་ཡིན་ནོ། །ཚུ་རོལ་མཐོང་བས་ནི་དངོས་པོ་དང་
དངོས་པོ་མེད་པ་ལ་སོགས་པ་བློས་རྣམ་པར་བཞག་པའི་དོན་ལ་གཅིག་དང་དུ་བྲལ་ལ་སོགས་
པའི་རྟགས་ཀྱི་རྗེས་སུ་འབྲང་བའི་སྤྲོས་པ་གཅོད་པའི་རྗེས་དཔག་གི་ཚད་མས་བདེན་པར་
ཡོད་པའི་ཚད་བཀག་པའི་ཚུལ་གྱིས་དོན་དམ་པའི་བདེན་པ་ངེས་ཏེ། དེ་ལྟ་བུའི་དོན་ཐམས་
ཅད་ཚད་མས་བཀག་པ་ཉིད་ལ་དོན་དམ་པ་སྟོང་པ་ཉིད་ཚད་མས་གྲུབ་པས་བརྗོད་པའི་ཕྱིར་
ཏེ༑ ཚད་མའི་ཡུལ་དུ་རྣམ་པར་གནས་པའི་དོན་དམ་ནི་ཁས་མི་ལེན་པས་དེའི་ཚད་མ་ཡང་མི་
འཚོལ་ལོ། །ཀུན་རྫོབ་སྒྱུ་མ་ལྟ་བུ་ནི་ཚད་མ་གཉིས་ཀྱི་ཤུགས་ལ་ངེས་ཏེ། དངོས་པོ་ཡང་དག་
ཏུ་ཡོད་པ་འགོག་པའི་ཚད་མེད་ཉིད་དང༌། སྣང་བ་ཙམ་དུ་མྱོང་བ་མངོན་སུམ་གྱིས་གྲུབ་པས་
སོ༑ །དེས་ན་སྣང་ལ་རང་བཞིན་མེད་པ་ཉིད་སྒྱུ་མའི་དོན་ཡིན་ལ། དེ་ནི་སྤྲོས་པ་འགོག་པའི་
རྗེས་དཔག་ལ་ལྟོས་པས་མངོན་སུམ་གཅིག་པུས་ནི་གྲུབ་མ་ཡིན་ནོ། །གཞུང་འདིར་ནི་སློབ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔོན་གྱིས་བློ་ཐམས་ཅད་འཁྲུལ་པར་བསྒྲུབས་པས། དོན་དམ་པའི་བདེན་པ་བློའི་ཡུལ་ལས་
འདས་པ་དང་། ཀུན་རྫོབ་ཀྱི་བདེན་པ་བློ་འཁྲུལ་པའི་ཡུལ་ཙམ་དུ་བཞེད་དོ། །དེ་ཡངའདི་
ལྟར་གལཏེ་བློ་ནི་ཀུན་རྫོབ་ཡིན་པར་བརྗོད་ཅེས་བློ་ཐམས་ཅད་འཁྲུལ་པ་ཀུན་རྫོབ་ཡིན་པར་
བརྗོད་པ་དེ་གྲུབ་ན། འཁྲུལ་པ་དེའི་ཡུལ་མཐའ་དག་ཀུན་རྫོབ་ཀྱི་བདེན་པར་འགྲུབ་ལ། དེའི་
ཕྱིར་དོན་དམ་པའི་བདེན་པ་བློ་འཁྲུལ་པ་དེའི་ཡུལ་ལས་འདས་པར་ཡང་གྲུབ་པ་ཞིག་ན། བློ་
ཐམས་ཅད་འཁྲུལ་པ་ཉིད་དུ་ཇི་ལྟར་གྲུབ་ཅེ་ན། །
བློ་ཐམས་ཅད་འཁྲུལ་པར་བསྒྲུབས་པས་བདེན་པ་གཉིས་ཀྱི་མཚན་ཉིད་སྒྲུབ་པ་ནི་
གསུམ་ལས། དང་པོ་གནོད་པའི་ཡུལ་བློའི་རྣམ་པར་དབྱེ་བ་སྔོན་དུ་བྱེད་པ་ནི་དེ་ལ་ཞེས་པ་
ནས་རྩ་བ་གཉིས་སོ། །དེ་ལ་ཞེས་པ་ནི་གློ་བུར་ཀུན་རྫོབ་ཡིན་པ་དེ་ལའོ། །བློ་དང་ལྡན་པའི་
འཇིག་རྟེན་ནི་རྣམ་པ་གཉིས་ཏེ། རྣལ་འབྱོར་པ་དང༌། འཇིག་རྟེན་ཕལ་པའོ། །དེ་ལ་རྣལ་
འབྱོར་པ་ནི། གྲུབ་མཐའི་སྒོར་ཞུགས་ནས་ཐར་པ་འཚོལ་བའོ། །ཕལ་པ་ནི་དེ་ལསགཞན་
པའོ། །ཡང་ན་བདེ་བར་གཤེགས་པའི་བསྟན་པ་ལ་ཞུགས་པ་ནི་རྣལ་འབྱོར་པ་ཡིན་ལ། དེ་ལ་
མ་ཞུགས་པ་ཕྱི་རོལ་པའམ་ཐ་མལ་པ་ནི་ཕལ་པའོ། །འགྲེལ་པས་ནི་འཕགས་པ་དང་སོ་སོའི་
སྐྱེ་བོ་ལ་བཤད་དོ། །གང་ལྟར་ཡང་རུང་སྟེ་བློ་ཐམས་ཅད་ནི་གཉིས་སུ་འདུས་། དེ་དག་ལ་
གནོད་བྱེད་གང་གིས་གནོད་པའི་རིམ་པ་ནི་དེ་ལ་ཞེས་པ་ནས་ཚིགས་སུ་བཅད་པ་གཅིག་གོ །
དེ་ལ་ཕལ་པ་དག་ནི་བློས་འདི་ལྟར་སྣང་བ་འདི་རྟག་པ་དང་གཅིག་པུདངགཙང་བ་ལ་སོགས་
པར་ངེས་པར་བྱས་པ་ལ་རྣལ་འབྱོར་གྱི་འཇིག་རྟེན་གྱིས་བྱས་པའི་ཕྱིར་མི་རྟག་ཅེས་པ་དང་།
ཆ་སྣ་ཚོགས་དང་བཅས་པའི་ཕྱིར་གཅིག་མ་ཡིན་ཞེས་པ་ལ་སོགས་པས་ཡུལ་ལ་གནོད་པ་ན་
ཡུལ་ཅན་ཕལ་པའི་བློ་སྟེ་འཁྲུལ་པར་གྲུབ་བོ། །རྣལ་འབྱོར་པའི་བློ་ཐམས་ཅད་ཀྱང་ཡུལ་མི་
བདེན་པས་འཁྲུལ་པ་ཀུན་རྫོབ་ཏུ་གྲུབ་སྟེ། གོང་མ་གོང་མ་རྣམས་ཀྱིས་གནོད་པའི་ཕྱིར་རོ། །
--
- 1 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། དོ༩
འདི་ལྟར་མུ་སྟེགས་ཀྱི་རྣལ་འབྱོར་གྱིས་བདག་དང་དབང་ཕྱུག་ལ་སོགས་པ་ཡོད་པར་ངེས་པར་
བྱས་པ་ལ་ནི། སངས་རྒྱས་པའི་རྣལ་འབྱོར་གྱིས་བདག་ལ་སོགས་པ་རྟག་པ་དེ་དག་ཆོས་ཅན།
རིམ་དང་གཅིག་ཅར་གྱིས་དོན་བྱེད་པས་སྟོང་པའི་ཕྱིར་རོ། །ཞེས་པ་ལ་སོགས་པ་གཞུང་
གཞན་དུ་བཤད་པ་དང༌། འདི་ཉིད་དུ་ཡང་ཡུལ་ལ་རྟག་ཏུ་གཡེངས་གྱུར་པས། །འགག་པར་
འགྱུར་བ་མ་ཡིན་ནོ་ཞེས་པ་ལ་སོགས་པས་བློའི་ཡུལ་ལ་གནོད་པས་མུ་སྟེགས་པའི་བློ་འཁྲུལ་
པར་གྲུབ་བོ། །སངས་རྒྱས་པའི་རྣལ་འབྱོར་པ་ཡང་། བྱེ་བྲག་ཏུ་སྨྲ་བས་སྔོན་པོ་ལ་སོགས་པ་
ཕྱི་རོལ་གྱི་དོན་དང་། དེ་འཛིན་པའི་ཤེས་པ་གཉིས་དུས་མཉམ་པའི་གཟུང་འཛིན་འགོག་པའི་
རིགས་པ་དུ་མ་ཚད་མའི་བསྟན་བཅོས་ནས་བཤད་པས་གནོད་དེ། དུས་མཉམ་པའི་དོན་དམ་
དང་ཤེས་པ་ཆོས་ཅན། གཟུང་འཛིན་དུ་མི་འཐད་དེ། འབྲེལ་བ་མེད་པའི་ཕྱིར་གོ །འབྲེལ་བ་
མེད་པ་ནི་ཐ་དད་པས་དོན་དང་ཤེས་པ་ལ་བདག་གཅིག་པ་མེད་ལ། དོན་དང་ཤེས་པ་དུས་
མཉམ་པས། དེ་ལས་བྱུང་པའི་འབྲེལ་བ་ཡང་མེད་པའི་ཕྱིར་རོ། །འབྲེལ་བ་མེད་ཀྱང་འཛིན་
པའི་ཅི་འགལ་ཞེ་ན། འོ་ན་མིག་གི་རྣམ་པར་ཤེས་པས་ཀྱང་སྒྲ་འཛིན་ནུས་པར་ཐལ་བལ་
སོགས་པའི་ཉེས་པ་ཡོད་དོ། །གཞན་ཡང་ལྷན་ཅིག་དམིགས་པ་ངེས་པ་དང་། གསལ་ཞིང་
རིག་པའི་གཏན་ཚིགས་ལ་སོགས་པས་ཀྱང་གཟུང་ཆ་ཕྱི་རོལ་གྱི་དོན་ཡིན་པ་བཀག་གོ །དེས་
ན་བྱེ་བྲག་ཏུ་སྨྲ་བའི་བློ་ཡང་འཁྲུལ་པར་གྲུབ་བོ། །ཡང་མདོ་སྡེ་པས་འདི་ལྟར་སྣང་བ་འདི་
རྣམས་ཤེས་པའི་སྣང་བ་ཡིན་ལ། ཕྱི་རོལ་གྱི་དོན་ནི་ཤེས་པའི་རྣམ་པ་དེ་སྐྱེད་པའི་རྒྱུ་ཡིན་པས་
དོན་སྐད་ཅིག་གིས་སྔ་ལ་ཤེས་པ་སྐད་ཅིག་གིས་ཕྱི་བས་དུས་ཐ་དད་པའི་གཟུང་འཛིན་དུ་ངེས་
པར་འདོད་པ་ལ། འདྲ་བར་སྐྱེད་པ་ཙམ་དམིགས་པའི་ཡུལ་གྱི་མཚན་ཉིད་ཡིནན། མཚུངས་
པ་དེ་མ་ཐག་པའི་ཤེས་པ་སྔ་མ་ཡང་ཕྱི་མའི་དམིགས་པར་འགྱུར་ཏེ་མིག་གི་རྣམ་ཤེས་སྔོ་སྣང་
སྔ་མ་དང་མིག་གི་རྣམ་ཤེས་སྔོ་སྣང་ཕྱི་མ་ཡང་འདྲ་ཞིང་སྔ་མ་ལས་ཕྱི་མ་སྐྱེས་པས་སྔ་མ་ཕྱི་མའི་
- 1 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡུལ་དུ་འགྱུར་རོ། །ཞེས་པ་ལ་སོགས་པ་སེམས་ཙམ་པས་གཟུང་འཛིན་འགོག་པའི་རིགས་པ་
དུ་མ་བཀོད་པས་གནོད་པས་མདོ་སྡེ་པའི་བློ་འཁྲུལ་པརགྲུབ་བོ། །
སེམས་ཙམ་པ་ཡང་གཉིས་ལས་རྣམ་བདེན་པས་སྣང་བ་ཐམས་ཅད་ཤེས་པའི་རྣམ་
པར་བདེན་ནོ་ཞེས་འདོད་པ་ལ། རྣམ་བརྫུན་པས་འདི་སྐད་བརྗོད་དེ། དཔེར་ན་ཕྱི་རོལ་གྱི་
དོན་ནི་ཆ་དུ་མར་སྣང་བས་གཅིག་ཏུ་བདེན་པ་མེད་པ་ལྟར། རྣམ་པ་ཡང་དཀར་དམར་སྣ་
ཚོགས་སུ་སྣང་བའི་ཕྱིར་ཤེས་པ་ཡིན་པར་འགལ་ལོ། །ཞེས་པས་གནོད་པའམ། ཡང་རྣམ་
བརྫུན་པས་གཟུགས་ལ་སོགས་པ་ཕྱི་རོལ་ན་གང་སྣང་བ་ཐམས་ཅད་ནི། གཏན་མེད་པའི་
དོན་སྣང་བ་བརྫུན་པ་ཁོ་ན་ཡིན་ལ་འཛིན་ཆར་སྣང་བའི་ཤེས་པ་བདེ་སྡུག་ལ་སོགས་པ་ནི་དོན་
དམ་པར་ཡོད་དོ་ཞེས་འདོད་པ་ལ། དབུ་མ་པས་ཤེས་པའི་སྐད་ཅིག་ལ་ཐོག་མ་དང་དབུས་
དང་ཐ་མ་གསུམ་དུ་ཕྱེ་ཞིང་དེ་རེ་རེ་ལ་ཡང་ཕྱེ་བས། མཐར་བདེན་པའི་རང་བཞིན་ཐམས་ཅད་
ཁེགས་པས་གནོད་ཅིང་། ཡང་འོག་ནས་ཀྱང་རྡོ་རྗེ་གཟེགས་མ་ལ་སོགས་པའི་རྟགས་ལ་
བརྟེན་པའི་རྗེས་དཔག་གིས་ཀྱང་གནོད་པར་བཤད་པས་ཡུལ་བདེན་པ་ཁེགས་པ་ན་རྣམ་
བརྫུན་པའི་བློ་ཡང་འཁྲུལ་པར་གྲུབ་བོ། །འོ་ན་དབུ་མ་པའི་བློ་འཁྲུལ་པར་སྒྲུབ་བྱེད་ཡོད་དམ་
མེད། མེད་ན་བློ་ཐམས་ཅད་འཁྲུལ་པར་འདོད་པ་ཉམས་སོ། །འཁྲུལ་པར་སྒྲུབ་བྱེད་ཡོད་ན་
ཡང་རྟེན་ལུས་དང་བསམ་པ་ནས་བཟུང་སྟེ་བསམ་གཏན་གྱི་བར་ཐམས་ཅད་ཀྱི་བསྒྲུབ་བྱ་ནི་
ཤེས་རབ་ཡིན་ན། སྟོང་པ་ཉིད་འཇལ་བའི་ཤེས་རབ་དེ་འཁྲུལ་ན་ཡང་སྟོང་ཉིད་མི་བདེན་པར་
འགྱུར་བས། མི་འདོད་ཀྱང་ཆོས་ཐམས་ཅད་བདེན་པའི་རང་བཞིན་ཡོད་པར་འགྱུར་ཏེ་མཚོན་
ཁའི་སྦྱོར་བ་ཉེས་པ་ལྟར་རང་ཉིད་ལ་ཉེས་པ་དང་བཅས་སོ་ཞེ་ན། ཁོ་བོ་ཅག་དབུ་མ་པན་
བདེན་པ་ཡུལ་དུ་བྱེད་པའི་བློ་མ་འཁྲུལ་བ་ཡོད་པར་འདོད་པས་འཁྲུལ་པར་སྒྲུབ་པ་ཅི་དགོས།
ཤེས་རབ་ཀྱི་ཡུལ་ཡང་སྟོང་པ་ཉིད་ཅེས་པ་ཡིན་པར་མི་འདོད་དེ། དངོས་པོ་མ་གྲུབ་པས་དེའི་
- 1 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། ༼༩
སྟོང་ཉིད་ཀྱང་ག་ལ་འགྲུབ། འོག་ཏུ་དེ་ཚེ་དངོས་མེད་རྟེན་བྲལ་བ། །བློའི་མདུན་ན་ཇི་ལྟར་
གནས་ཞེས་པ་དང་། དམིགས་པ་མེད་པར་རབཏུ་ཞི། །ཞེས་པ་ལྟར། དམིགས་པ་ཐམས་ཅད་
རབ་ཏུ་ཞི་བས་ཡུལ་མེད་པ་ལ་ཡུལ་ཞེས་པ་བསྙད་པ་ཙམ་དུ་ཟད་དོ། །དེས་ན་སློབ་དཔོན་
གྱིས་ཀྱང་གང་གི་ཕྱོགས་ལ་ཡོད་པ་དང་། །མེད་དང་ཡོད་མེད་མི་འགྲུབ་པ། །དེ་ལ་ནན་ཏན་
ལྡན་པས་ཀྱང་། །ཅིར་ཡང་ཀླན་ཀ་ བྱར་མི་ནུས། །ཞེས་གསུངས་སོ། །འདིར་འགྲེལ་ཆེན་
མཁན་པོ་ན་རེ། རྣལ་འབྱོར་པ་ནི་འཕགས་པའོ། །ཕལ་པ་ནི་སོ་སོའི་སྐྱེ་བོ་ལ། སོ་སོའི་སྐྱེ་
བོས་བདག་ཏུ་འཛིན་པ་ལ། འཕགས་པས་བདག་མེད་རྟོགས་པས་གནོད་ཅིང་། འཕགས་པ་
ཡང་ས་དང་པོར་ཆོས་ཀྱི་དབྱིངས་ཀུན་ཏུ་འགྲོ་བའི་དོན་དུ་རྟོགས་ཀྱང་། མཆོག་གི་དོན་དུ་མ་
རྟོགས་པས། དེ་ལ་གཉིས་པས་མཆོག་གི་དོན་དུ་རྟོགས་པས་གནོད་ལ། ས་གཉིས་པས་
མཆོག་གི་དོན་དུ་རྟོགས་ཀྱང་རྒྱུ་མཐུན་པའི་དོན་དུ་མ་རྟོགས་པ་ལ། ས་གསུམ་པས་རྒྱུ་མཐུན་
པའི་དོན་གྱི་མཆོག་ཏུ་རྟོགས་པས་གནོད་པ་ལ་སོགས་པ་ནི་གོང་མགོང་མས་གནོད་པའི་ཚིག་
གི་དོན་ནོ་ཞེའོ། །འོ་ན་དེ་དག་ནི་མངོན་སུམ་གྱིས་གནོད་པ་ཡིན་ལ། གཞུང་འདིར་ནི་རྗེས་
དཔག་གིས་གནོད་བྱེད་དུ་བཤད་དེ། གཉིས་ཀ་ཡང་ནི་འདོད་པའི་དཔེས་གནོད་ཅེས་པ་དང་
མི་འགལ་ལམ་ཞེ་ན། འདིར་ནི་རྗེས་དཔག་མ་ཡིན་གྱི་རྩོད་པ་སྤོང་བར་འདོད་པའི་དཔེ་ཡིན་
པས་འགལ་བ་མེད་དོ་ཞེས་འཆད་པ་ནི་འདི་ལ་མི་རིགས་པ་མེད་དོ། །ཡང་ཁ་ཅིག་ན་རེ། རྣལ་
འབྱོར་པ་ནི་འཕགས་པ་རྒྱུན་དུ་ཞུགས་པ་ནས་སངས་རྒྱས་ཀྱི་བར་རོ། །ཕལ་པ་ནི་སོ་སོའི་སྐྱེ་
བོའོ། །དེ་ལ་ཕལ་པས་བདག་ལ་སོགས་པ་ཡོད་པར་འདོད་པ་ལ་ནི་བདག་མེད་གཟིགས་པས་
གནོད་ལ། རྣལ་འབྱོར་པ་ལ་ཡང་ཆོས་ཀྱི་བདག་ཏུ་མཐོང་བ་ལ། གཟུང་འཛིན་མེད་པར་
མཐོང་བས་གནོད་ཅིང་རྣམ་རིག་ཙམ་དུ་མཐོང་བ་ལ་ཡང་སྣང་མེད་པའི་ཡེ་ཤེས་ཀྱིས་གནོད་
པས་བློ་འཁྲུལ་པར་གྲུབ་པ་ན། དོན་དམ་པའི་བདེན་པ་བློའི་ཡུལ་མ་ཡིན་པར་གྲུབ་ལ། དེས་
- 1 3 -
，



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་བདེན་པ་གཉིས་ཀྱི་མཚན་ཉིད་རྣམ་པར་བཞག་པ་གྲུབ་བོ། །འོ་ན་དེ་ལྟར་གནོད་པ་དེ་སོ་
སོའི་སྐྱེབོས་ཇི་ལྟར་ཤེས་ཞེ་ན། རྗེས་དཔག་གིས་ཏེ་སེར་སྐྱ་ལ་སོགས་པས་བརྟགས་པའིགང་
ཟག་གི་བདག་དང༌། ཆོས་ཀྱི་བདག་ཏུ་གཟུང་འཛིན་དང་། །རྣམ་རིག་ཙམ་ཉིད་མེད་པར་ནི་
གཉི་ག་ཡང་ནི་འདོད་པའི་དཔེས་དེ་དཔེ་དང་ལྡན་པའི་རྗེས་དཔག་གིས་དེ་ལྟར་ངེས་སོ་ཞེས་
པ་ནི་ཚིག་གི་ལྷག་མའོ། །འོ་ན་ཚད་མ་དེ་ཡིན་པས་རྣལ་འབྱོར་གྱི་བློ་གནོད་བྱེད་དུ་བཀོད་པ་
ཇི་ལྟར་ཡིན་ཞེ་ན། རྣལ་འབྱོར་གྱི་བློ་གནོད་བྱར་ངེས་པར་བྱ་བའི་ཕྱིར་བཀོད་པའམ་ཡང་ན་
འཕགས་པའི་གནོད་བྱེད་གོང་མ་གོང་མ་ཉིད་ཡིན་པ་ལ་འགལ་བ་ཅི་ཡོད་དེ། སོ་སོའི་སྐྱེ་བོས་
ནི་རྗེས་དཔག་གིས་གནོད་པར་བརྗོད་ཟིན་པའི་ཕྱིར་རོ་ཞེས་ཀྱང་འཆད་དོ། །དེ་ལྟརན་བཤད་
པ་དང་པོ་དང་ཐ་མ་གཉིས་ཀའི་སྐབས་སུ་གོང་མ་གོང་མ་རྣམས་ཀྱིས་གནོད་ཅེས་པའི་གནོད་
བྱེད་ཀྱི་ཚད་མའི་ཕྱོགས་ཙམ་ཞིག་སྟོན་པ་ནི། གཉིས་ཀ་ཡང་ནི་འདོད་པའི་དཔེས་ཞེས་པ་སྟེ།
རྒོལ་བ་དང་ཕྱི་རྒོལ་བ་གཉི་ག་བརྫུན་པ་ཉིད་དུ་འདོད་པའི་རྨི་ལམ་དང་། སྒྱུ་མ་ལ་སོགས་པ་
ལ་ཁྱབ་པ་གྲུབ་པ་ལ་ཞུགས་པའི་རྗེས་དཔག་ཚད་མས་གནོད་ཅེས་པའི་དོན་ནོ། །དེ་ཡང་གང་
གཅིག་དང་དུ་མ་དང་བྲལ་བ་དེ་ནི། དངོས་པོར་མེད་དེ་སྒྱུ་མ་ལ་སོགས་པ་བཞིན་ནོ། །འདི་
ལྟར་སྣང་བ་ཡང་གཅིག་དང་དུ་མ་དང་བྲལ་བའི་ཕྱིར་དངོས་པོར་མེད་དོ་ཞེས་པ་ལ་སོགས་པ་
ལྟ་བུ་སྟེ་དེ་ལྟར་གཉིག་ཡང་ནི་འདོད་པའི་དཔེས་གནོད་ཅེས་སྦྱར་རོ་ཞེས་ཁ་ཅིག་འཆད་པ་ནི།
མི་བདེན་དེ། འདིར་གནོད་བྱེད་ནི་གོང་མ་གོང་མ་རྣམས་ཀྱིས་གནོད་ཅེས་རྣལ་འབྱོར་པའི་བློ་
གོང་མ་གོང་མ་ཉིད་ཡིན་པར་བཤད་པས་སོ། །དེའི་ཕྱིར་དེ་ལ་རྩོད་པ་སྤང་བནི་འདི་ནསཏེ། །
གཞན་དག་ནི་ཁྱེད་དབུ་མ་ལྟར་ན་དོན་ཐམས་ཅད་མི་བདེན་པ་དང༌། བློ་ཐམས་ཅད་འཁྲུལ་
པར་འདོད་ན་ས་དང་པོ་ཡན་ཆད་ཐོབ་པའི་འཕགས་པ་རྣམས་སྦྱིན་པ་ལ་སོགས་པ་ཕ་རོལ་ཏུ་
ཕྱིན་པའི་སྤྱོད་པ་དང༌། སངས་རྒྱས་ཀྱི་ཞིང་སྦྱོང་བ་དང་། སེམས་ཅན་སྨིན་པརབྱེད་པ་ལ་
-
- 1 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། ༩
སོགས་པ་སྣང་བཅས་ཀྱི་སྤྱོད་པ་དེ་དག་ཐམས་ཅད་འདོར་བར་འགྱུར་ཏེ། དོན་ཐམས་ཅད་མི་
བདེན་པ་དང་བློ་ཐམས་ཅད་འཁྲུལ་པར་མཁྱེན་པའི་ཕྱིར་རོ་ཞེ་ན། དེའི་ལན་དུ་གཉིག་ཡང་ནི་
ཞེས་པ་ནས་ཚིགས་རྐང་གཉིས་ཏེ། དཔེར་ན་སྒྱུ་མའི་མཁན་པོ་འགའ། །སྤྲུལ་པ་ཐར་བར་བྱ་
ཕྱིར་བརྩོན། །གང་ཕྱིར་དེས་འདི་སྔོན་ཤེས་པ། །དེ་ནི་སྤྲུལ་ལ་ཆགས་པ་མེད་ཅེས་གསུངས་
པའི་ཚུལ་གིས་དེ་ལྟར་ཁྱེད་དང་ཁོ་བོ་ཅག་གཉིག་བརྫུན་པར་འདོད་པའི་དཔེས་སྒྱུ་མའི་རྟ་དང་
གླང་པོ་ལ་སོགས་པ་མི་བདེན་པར་ཤེས་ཀྱང༌། དགོས་པ་ཉེ་བར་བཟུང་ནས་མ་དཔྱད་པར་
བསྟན་པ་བཞིན་དུ། རྣལ་འབྱོར་པ་ཆོས་ཐམས་ཅད་མི་བདེན་པར་རྟོགས་པ་དག་ཀྱང༌།
འབྲས་བུའི་དོན་དུ་མ་དཔྱད་པར་འཇུག་སྟེ། དེ་ལ་འབྲས་བུ་ནི་ཚོགས་རྫོགས་པ་དང་སེམས་
ཅན་གྱི་དོན་བསྒྲུབ་པའི་ཕྱིར། མ་དཔྱད་པ་སྟེ་བརྟག་དཔྱད་མ་བྱས་པའི་བློའི་ཡུལ་སྣ་ཚོགས་
དང་བཅས་པའི་བློ་མི་འདོར་བ་ལ་འགལ་བ་ཅི་ཡོད་དེ་དཔྱད་ན་དེ་དག་ཀྱང་མི་གནས་པའི་
ཕྱིར་རོ། །དེས་ན་འཁྲུལ་པ་ཡིན་ཡང་འབྲས་བུ་དང་བཅས་ན་འཇུག་སྟེ། ཕ་དང་མ་དང་ཆུང་
མར་བཅས་པ་ཡོངས་བསྡུས་ནས། །དགྲ་བྱེད་མང་པོ་དགོན་པའི་ལམ་དུ་ཕྱིན་པ་དང་། །དེའི་
དཔའ་ཞིང་རྟུལ་ཕོད་སྐྱེད་བུ་མང་སྤྲུལ་ཏེ། །བདེ་བར་སོང་ཞིང་ཕྱིར་ཡང་ཁྱིམ་དུ་འོང་བ་ལྟར།།
ཞེས་པ་ལ་སོགས་པ་བཤད་པ་བཞིན་ནོ། །དེ་ལྟར་ན་འཇིག་རྟེན་པ་དང་རྣལ་འབྱོར་པ་ལ་
རྟོགས་པའི་ཁྱད་ཅི་ཡོད་དེ་འཇིག་རྟེན་པ་ཡང་སྣང་བ་དང་བཅས་པ་འདི་ཁས་ལེན་པས་སོ་ཞེ་
ན༑ འཇིག་རྟེན་པས་ནི་གཟུགས་ལ་སོགས་པ་དངོས་པོར་མཐོང་ཞིང་། དེ་ཡངཡང་དག་ཉིད་
དུ་རྟོགས་པར་བྱེད་ཀྱི། སྒྱུ་མ་ལྟ་བུར་མི་རྟོགས་པསརྣལ་འབྱོར་པ་དང་འཇིག་རྟེན་པ་མི་མཐུན་
པས་རྩོད་པར་བྱེདདོ། །དེའི་ཕྱིར་རྟོགས་པ་ལ་ཁྱད་པར་མེད་པར་ག་ལ་འགྱུར།
དེ་ལྟར་བདེན་པ་གཉིས་ཀྱི་རང་བཞིན་རྣམ་པར་བཞག་པ། དེ་ནས་དེ་ལ་རྩོད་པ་
སྤང་བ་འཆད་དོ། །དེ་ལས་དང་པོ་ཆོས་ཐམས་ཅད་ཀུན་རྫོབ་སྒྱུ་མ་ལྟ་བུར་ཁས་བླངས་པ་ལ།
- 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མདོ་སྡེ་པ་ལ་སོགས་པ་ན་རེ་ཤེས་པ་ལྔའི་སྤྱོད་ཡུལ་གཟུགས་ལ་སོགས་པ་བདེན་པར་མངོན་
སུམ་གྱིསགྲུབ་པས་སྒྱུ་མ་འདོད་པ་ལ་གནོད་དོ་ཞེ་ན་ཞེས་རྩོད་པ་ལ། དེའི་ལན་དུགགས་
སོགས་མངོན་སུམ་ཉིད་ཀྱང་ནི། མ་དཔྱད་པར་འཇུག་པའི་བློའི་ཡུལ་དུ་གྲགས་པ་ཙམ་གྱིས་
གྲུབ་པ་ཡིན་གྱི། དེ་ཁོ་ན་ཉིད་ཀྱི་ཚད་མས་གྲུབ་པ་ནི་མ་ཡིན་ཏེ། བརྟགས་ནགགས་ལ་
སོགས་པ་རང་བཞིན་མེད་པའི་ཕྱིར་རོ། །དེ་ཡང་དཔེར་ན་བུད་མེད་ཀྱི་ལུས་མིགཙང་བའི་
རྫས་སུམ་ཅུ་རྩ་དྲུག་གི་བདག་ཉིད་ལ་སྐྱེས་བུ་འདོད་པ་ཅན་དག །གཙང་བའི་མཚན་ཉིད་དུ་
མངོན་སུམ་དུ་གྲུབ་བོ་ཞེས་མ་དཔྱད་པའི་བློས་བརྟགས་པ་ཙམ་ཡིན་པ་བཞིན་ནོ། །འོ་ན་
བཅོམ་ལྡན་འདས་ཀྱིས་ཕུང་པོ་ལ་སོགས་པ་བདེན་པ་བཞི་དང་། མི་རྟག་པ་ལ་སོགས་པཆོས་
ཙམ་དུ་གསུངས་པས། ཁྱེད་ཆོས་ཐམས་ཅད་བརྫུན་པ་སྒྱུ་མ་ལྟ་བུར་འདོད་པ་ལ་གནོད་དོ་ཞེ་
ན༑ ལུང་གི་གནོད་པ་སྤང་བ་ལ་གཉིས་ལས་དང་པོ་ཆོས་ཐམས་ཅད་དངོས་པོར་ཡོད་པར་
གསུངས་པའི་ལུང་དགོངས་པ་ཅན་དུ་བསྟན་པའི་ཕྱིར། དགོངས་ཏེ་གསུངས་པའི་དགོས་པ་
བསྟན་པ་ནི་འཇིག་རྟེན་ཞེས་པ་སྟེ། དངོས་པོར་འཛིན་པ་ཤས་ཆེ་བ་བློ་གྲོས་དམན་པརྣམས་
དོན་དམ་པར་རང་བཞིན་མེད་པ་ལའམ། བསྟན་པ་ལ་རིམ་གྱིས་གཞུག་པའི་དོན་དུ་མགོན་
པོས་ཕུང་པོ་ལ་སོགས་པའི་དངོས་པོ་དང་སྐད་ཅིག་མ་ལ་སོགས་པ་དག་བདེན་པར་ཡོད་པ་
སྐད་དུ་བསྟན་པར་ཟད་ཀྱི་ཡང་དག་པ་ནི་མེད་དོ། །དེའི་ཕྱིར་སློབ་དཔོན་ཀླུ་སྒྲུབ་གྱིས། དེ་
ཉིད་འཚོལ་བ་ཐོག་མར་ནི། །ཐམས་ཅད་ཡོད་ཅེས་བརྗོད་པར་བྱ། །དོན་རྣམས་རྟོགས་ཤིང་
ཆགས་མེད་ལ། །ཕྱིསནི་རྣམ་པར་དབེན་པའོ་ཞེས་གསུངས་སོ། །
གཉིས་པ་དངོས་ཀྱིདོན་ལ་གནོད་པས་དེ་བསྒྲུབ་པ་ལ་གནོད་པ་དངོས་བརྗོད་པ་ནི།
དེ་ཉིད་དུ་དེ་དག་སྐད་ཅིག་མ་ཉིད་མིན་ཞེས་པ་སྟེ། དེ་ཁོ་ན་སྐད་ཅིག་མ་ཆ་ཤས་མེད་པར་ཡོད་
ན༑ དུས་རིང་པོའི་རྩ་བྱེད་དུ་འགལ་ཏེ། བསྐལ་པའམ་སྐད་ཅིག་གི་ཚད་ཙམ་དུ་འགྱུར་བས་
- ]
6 -



སྤྱི
བe
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། (༩
སོ༑ །དེ་བས་ན་སློབ་དཔོན་ཀླུ་སྒྲུབ་ཀྱིས་ཇི་ལྟར་སྐད་ཅིག་མཐའ་ཡོད་ལྟར། །ཐོག་མ་དབུས་
ཀྱང་བརྟག་པར་གྱིས། །སྐད་ཅིག་གསུམ་གྱི་བདག་ཉིད་ཕྱིར། །འཇིག་རྟེན་སྐད་ཅིག་ལ་མི་
གནས་ཞེས་གསུངསཏེ། དུས་ཀྱི་ཆ་ཤས་བཞིགས་ན་སྐད་ཅིག་མ་མ་གྲུབ་པར་དགོངས་པའོ།།
འོ་ན་བདེན་པ་བཞི་པོ་སྐད་ཅིག་མ་ལ་སོགས་པ་གསུངས་པ་དེ་དོན་དམ་པར་ཀུན་རྫོབ་ཡིན་
དགོས་ན། ཀུན་རྫོབ་ནི་བློ་ལ་ཇི་ལྟར་སྣང་བ་ལྟར་ཡིན་པ་ལས། སྐད་ཅིག་མའི་འཇིག་རྟེན་
པའི་སྣང་བའི་སྤྱོད་ཡུལ་དུ་མ་གྱུར་པའི་ཕྱིར་རོ་སྙམ་ན་ཀུན་རྫོབ་དུ་ཡང་འགལ་ལོ་ཞེན། ཞེས་
རྩོད་པ་ལ། དེའི་ལན་དུ་རྣལ་འབྱོར་ཀུན་རྫོབ་ཉེས་མེད་དེ་ཞེས་པ་སྟེ་འཇིག་རྟེན་པའི་བློ་ལ་
སྣང་བས་ཀུན་རྫོབ་ལས་མ་འདས་སོ། །དེ་ལྟར་སྐད་ཅིག་མ་ཀུན་རྫོབ་ཡིན་ན་སྐད་ཅིག་མ་
མངོན་སུམ་དུ་མཐོང་བ་དེ་ཁོ་ན་མཐོང་བ་ཡིན་པར་བཤད་པ་དང་འགལ་ལོ་ཞེ་ན། འཇིག་རྟེན་
ལ་ལྟོས་དེ་ཉིད་མཐོང་ཞེས་གསུངས་ཏེ། འཇིག་རྟེན་པ་རྟག་པ་ལ་སོགས་པར་འཛིན་པའི་ཕྱིན་
ཅི་ལོག་བློ་ཅན་ལ་ལྟོས་ནས། སྐད་ཅིག་མ་མཐོང་བ་དེ་དེ་ཁོ་ན་ཉིད་མཐོང་བར་བཞག་སྟེ།
ཡང་དག་པའི་ཀུན་རྫོབ་རྣམ་གྲངས་ཀྱི་དོན་དམ་དུ་གནས་པའོ། །དེ་ལས་གཞན་དུ་སྟེ། རྟག་
པར་འཛིན་པ་དང་སྐད་ཅིག་ཏུ་རྟོགས་པ་གཉིས་དོན་དམ་པར་འཁྲུལ་པར་ཁྱད་མེད་པ་བཞིན་
དུ༑ ཀུན་རྫོབ་ཏུ་ཡང་འཁྲུལ་པར་ཁྱད་མེད་པར་ཁྱེད་འདོད་པ་ལ། དེས་ན་འཁྲུལ་པར་ཁྱད་
མེད་པ་ཙམ་གྱིས་རྟག་པར་འཛིན་པ་ལ་སོགས་པའི་འཇིག་རྟེན་པ་ལ་ལྟོས་ཀྱང་། སྐད་ཅིག་མ་
རྟོགས་པ་དེ་ཁོ་ན་ཉིད་མ་མཐོང་སྟེ་ཕྱིན་ཅི་མ་ལོག་པའི་བློ་མ་ཡིན་ན། སྐད་ཅིག་མ་རྟོགས་པ་
དེས་རྟག་འཛིན་མི་གནོད་པར་འགྱུར་ཏེ་དེ་གཉིས་སྟོབས་མཚུངས་པས་སོ། །ཡང་ན་དེ་གཉིས་
ཕན་ཚུན་གནོད་པས་འཆོལ་བར་འགྱུར་རོ། །དེ་ལྟར་ན་ཡང་རྣལ་འབྱོར་པས་བུད་མེད་མི་
གཙང་བར་ངེས་པར་རྟོགས་པའི་བློ་ལ་ཡང་། འཇིག་རྟེན་པས་བུད་མེད་གཙང་བར་འཛིན་
པས་གནོད་པར་འགྱུར་ན། བུད་མེད་མི་གཙང་བར་སྒོམ་པ་ནི་གཙང་བར་རྟོག་པའི་གཉེན་
- 1 7 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོར་ཁྱེད་རང་ཡང་འདོད་པ་ནི་ཡིན་ནོ། །དེ་བས་ན་དོན་དམ་པར་གང་ཡང་མ་གྲུབ་པར་
མཚུངས་ཀྱང༌། ཀུན་རྫོབ་ཏུ་འཁྲུལ་པ་དང་མ་འཁྲུལ་བའི་ཁྱད་པར་གྲུབ་པས་འཇིག་རྟེན་ལ་
ལྟོས་ནས་དེ་ཉིད་མཐོང་བར་གསུངས་ཀྱི། ཡང་དག་པར་ན་སྐད་ཅིག་མར་སྣང་བ་དེ་ཡང་མི་
བདེན་པའི་དོན་སྣང་བ་ཡིན་པས་འཁྲུལ་པ་ལས་ག་ལ་འདས།
དེ་ལ་ལུང་གཞན་གྱིས་གནོད་པ་སྤང་བ་ལ་བཞི་ལས་དང་པོ་ཚོགས་ཀྱི་རྟེན་
གསུངས་པས་མི་གནོད་པནི། ཆོས་ཐམས་ཅད་སྒྱུ་མ་ལྟར་མི་བདེན་ན་སངས་རྒྱས་ཀྱང་བརྫུན་
པས། དེ་ལ་མཆོད་པ་ལ་སོགས་པས་ཚོགས་རྫོགས་པར་བཤད་པ་དེ་མི་རུང་ངོ་སྙམན། སྒྱུ་
འདྲའི་ཞེས་པ་རྩ་བ་གཉིས་ཏེ། ཁྱེད་ཀྱི་ལྟར་དོན་དམ་པར་སངས་རྒྱས་ཡོད་ཀྱང་དེ་ཙམ་གྱིས་
ཚོགས་རྫོགས་པ་མ་ཡིན་གྱི། བསམ་པའི་ཁྱད་པར་གྱིས་ཏེ་ཞིང་དམ་པར་མོས་ཞིང་མཆོད་པ་
ལ་སོགས་པའི་ལས་བྱས་པ་ལས་ཡིན་ན། དེ་ནི་ཁོ་བོ་ཅག་དབུ་མ་པའི་སངས་རྒྱས་སྒྱུ་མ་ལྟ་བུ་
ལ་ཡང་མཚུངས་ཏེ། རབ་འབྱོར་སྤྲུལ་པ་ཡང་ལྷ་དང་བཅས་པའི་འཇིག་རྟེན་གྱི་ཡོན་ཡོངས་སུ་
སྦྱོང་བ་ལ་སོགས་པ་ཡིན་ནོ་ཞེས་པ་ལ་སོགས་པ་གསུངས་པའི་ཕྱིར་རོ། །དེའི་ཕྱིར་བསོད་
ནམས་ལ་སོགས་པའི་ཐམས་ཅད་སྒྱུ་མ་ལྟ་བུར་ཡོད་དོ། །གལ་ཏེ་ཆོས་ཐམས་ཅད་སྒྱུ་མ་དང་
མཚུངས་ན་བཅོམ་ལྡན་འདས་ཀྱིས་སྲིད་པ་འདི་ནས་ཤི་ནས། སྲིད་པ་གཞན་རྗེས་སུ་འཛིན་
པའི་རྒྱུན་རྗེས་སུ་འཇུག་པར་ལྟར་གསུངས་པ་ཡིན་ལ་སྒྱུ་མའི་རྟ་གླང་ནི་ཤི་ནས་ཡང་མི་སྐྱེ་བ་
ཡིན་པས་ཇི་ལྟར་འཐད་སྙམ་ནས་རྒོལ་བ་ནི་གལ་ཏེ་ཞེས་པའོ། །དེའི་ལན་དུ་གཉིས་པ་ཉིང་
མཚམས་སྦྱོར་བ་གསུངས་པས་མི་གནོད་པ་ནི་ཇི་སྲིད་ཅེས་པ་ལ་སོགས་པ་སྟེ། དཔེརན་རྡེའུ་
དེར་སྔགས་ལ་སོགས་པ་སྒྱུ་མའི་རྐྱེན་ཚོགས་པ་ཇི་སྲིད་གནས་ཀྱི་བར་དུ་སྒྱུ་མའི་རྟ་གླང་ལ་
སོགས་པའི་རྒྱུན་རྗེས་སུ་འཇུག་པ་ལྟར། མ་རིག་པ་དང་སྲེད་པ་ལ་སོགས་པ་སེམས་སྒྱུ་མ་ལྟ་
བུ་ནི་རྒྱུ་རྐྱེན་ཚང་བ་དེ་སྲིད་དུ། སེམས་ཅན་ཡང་སྐྱེ་བ་ལེན་པས་སེམས་ཅན་གྱི་རྒྱུན་རྗེས་སུ་
，
- 1
8 མ



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། ༩
འཇུག་པ་མི་འགལ་ལོ། །གལ་ཏེ་དེ་ལྟ་ན་ཚེ་ཐོག་མ་མེད་པས་སྐྱེ་བ་དང་འཆི་བ་རྒྱུད་པ་རྒྱུནམ་
ཆད་པར་འབྱུང་ན་སེམས་ཅན་གྱི་རྒྱུན་རྒྱུད་བདེན་པར་འགྱུར་རོ་ཞེ་ན། རྒྱུན་རིང་བ་ཙམ་གྱིས་
བདེན་པར་མི་འགྲུབ་ལ་རྒྱུན་ཐུང་བ་ཙམ་གྱིས་བརྫུན་པར་མི་འགྲུབ་པ་ནི། རྒྱུན་རིང་ཙམ་
གྱིས་ཞེས་པ་སྟེ། སྒྱུ་མ་ལོ་ཙམ་དུ་གནས་པ་དང་སེམས་ཅན་ཉིན་ཕྱེད་ཙམ་གནས་པའང་སྔ་མ་
བདེན་ཞིང་ཕྱི་མབརྫུན་པར་ཐལ་བས་ན་རྟོག་པ་འདི་ནི་ཤེན་ཏུ་མི་རིགས་སོ། །གལཏེ་ཐམས་
ཅད་སྒྱུ་མ་ལྟ་བུ་ཡིན་ན། སེམས་ཅན་བསད་བ་དང་ཕན་བཏགས་པ་ལ་སོགས་པ་ལས་སྡིག་པ་
དང་བསོད་ནམས་མི་འབྱུང་བར་འགྱུར་ཏེ། སེམས་ཅན་ཡང་སྒྱུ་མ་ལྟར་བརྫུན་པའི་ཕྱིར།
དཔེར་ན་སྒྱུ་མའི་སྐྱེས་བུ་དང་སྒྱུ་མའི་རྟ་གླང་ལ་སོགས་པ་བསད་པ་ལ་སྡིག་པ་མི་འབྱུང་
བ་བཞིན་ནོ། །དེས་ན་མདོ་དང་འགལ་ལོ་ཞེན། །
གསུམ་པ་ལས་ཀྱི་རྟེན་གསུངས་པས་མི་གནོད་པ་ནི་སྒྱུ་མའི་ཞེས་པ་སྟེ། སྒྱུ་མ་
ཙམ་དུ་འདྲ་ཡང་སྒྱུ་མའི་སེམས་ཡོད་མེད་མི་འདྲ་བས་སྒྱུ་མའི་སེམས་ལ་བསད་ན་སྡིག་པ་དང་།
ཕན་བཏགས་ན་བསོད་ནམས་འབྱུང་བ་ལ་སྒྱུ་མ་སེམས་མེད་པ་ལ་དེ་ལྟ་མ་ཡིན་པས་སོ། །འོ་
ན་སྒྱུ་མར་འདྲ་བ་ལ་སེམས་ཡོད་མེད་ཉིད་མི་རིགས་སོ་ཞེ་ན། སྔགས་སོགས་ཞེས་པ་སྟེ་རྒྱུའི་
ནུས་པ་མི་འདྲ་བས་འབྲས་བུའི་རྣམ་པར་དབྱེ་བ་སེམས་ཡོད་པ་དང་མེད་པ་འཐད་དོ། །རྒྱུའི་
ནུས་པ་མི་འདྲ་བ་ལས་འབྲས་བུའི་རྣམ་པར་དབྱེ་བ་འགྲུབ་པའི་དཔེ་ནི། སྣ་ཚོགས་རྐྱེན་ལས་
བྱུང་བའི། །སྒྱུ་མ་དེ་ཡང་སྣ་ཚོགས་ཉིད་ཅེས་པ་སྟེ། དཔེར་ན་རྡེའུ་དང་ཤིང་བུལ་སོགས་པ་སྒྱུ་
མའི་རྒྱུ་རྐྱེན་མི་འདྲ་བ་ལས་འབྲས་བུ་སྒྱུ་མའིརྟགླང་ལ་སོགས་པ་ཐ་དད་པ་འབྱུང་བ་བཞིན་ནོ། །
བཞི་པ་འཁོར་བདང་མྱ་ངན་ལས་འདས་པ་ཐ་སྙད་ཡོད་པས་མི་གནོད་པ་ལས་
དང་པོ་རྒོལ་བ་དགོད་པ་ནི་གལ་ཏེ་ཞེས་པ་ནས་ཏེ། རང་བཞིན་གྱིས་རྣམ་པར་དག་པ་དོན་
དམ་མྱ་ངན་ལས་འདས་པ་དང་། འཁོར་བ་གློ་བུར་གྱི་སྒྲིབ་པ་ཀུན་རྫོབ་འདི་གཉིས་འགལ་
- 1
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་མི་འགལ། འགལ་ན་འཁོར་བ་ལ་རང་བཞིན་གྱིསརྣམ་པར་དག་པ་ཡོད་དམ་མེད། མེད་
ན་དེ་འཁོར་བ་བས་འབད་ཀྱང་མྱ་ངན་ལས་འདས་པ་མི་ཐོབ་པར་འགྱུར་ཏེ་སོལ་བ་བསྡར་
བས་དཀར་པོར་མི་འབྱུང་བ་བཞིན་དུ་འབད་པ་དོན་མེད་དོ། །འཁོར་བ་ལ་རང་བཞིན་གྱིས་
རྣམ་པར་དག་པ་དེ་ཡོད་ན་ནི་དེ་གཉིས་འགལ་བས། གློ་བུར་གྱི་ཉེས་པས་མ་གོས་པའི་ཕྱིར་
འབད་མི་དགོས་པར་ཐར་པ་ཐོབ་པར་འགྱུར་རོ། །འོན་ཏེ་རང་བཞིན་གྱིས་རྣམ་པར་དག་པ་
དོན་དམ་པར་མྱ་ངན་ལས་འདས་པ་དང་། འཁོར་བ་གློ་བུར་གྱི་སྒྲིབ་པ་ཀུན་རྫོབ་འདི་མི་
འགལ་ན། གལ་ཏེ་དོན་དམ་མྱ་ངན་འདས། །འཁོར་བ་ཀུན་རྫོབ་དེ་ལྟ་ན་སྟེ་གལབ་མེདན།
སངས་རྒྱས་ཀྱང་ནི་འཁོར་བར་འགྱུར་རོ། །འདིའི་དོན་ནི་དོན་དམ་པར་ཆོས་ཐམས་ཅད་མ་
གྲུབ་པས་རང་བཞིན་གྱིས་མྱ་ངན་ལས་འདས་ཀྱང་། ཀུན་རྫོབ་ཏུ་འཁོར་བའི་སེམས་ཅན་ཡོད་
པ་མི་འགལ་ན་སངས་རྒྱས་དོན་དམ་པར་མྱ་ངན་ལས་འདས་ཀྱང་ཀུན་རྫོབ་ཏུ་འཁོར་བ་མི་
འགལ་བས་འཁོར་བར་འགྱུར་རོ། །དེ་ལྟར་ན་བྱང་ཆུབ་སྤྱོད་པ་དོན་མེད་དོ་སྙམ་དུ་བསམ་
ནས་རྒོལ་བའོ། །ལན་ཡང་འདི་ནི་ཁྱབ་པ་མ་གྲུབ་པ་སྟེ་དོན་དམ་པར་ཆོས་ཐམས་ཅད་མགྲུབ་
པས་སེམས་ཅན་རང་བཞིན་གྱིས་མྱ་ངན་ལས་འདས་ཀྱང་། དེ་མ་ཤེས་པས་མ་རིག་པ་ལ་
སོགས་པའི་རྒྱུ་རྐྱེན་མི་འཆད་ལ། རྐྱེན་རྣམས་རྒྱུན་ནི་མ་ཆད་ན། །འཁོར་བའི་རང་བཞིན་སྒྱུ་
མའང་ལྡོག་པར་མི་འགྱུར་གྱི། གང་གི་ཚེ་ཡེ་ཤེས་ཀྱི་མེས་འཁོར་བའི་རྐྱེན་རྣམས་རྒྱུན་བཅད་
པ་ན། མ་རིག་པ་ལ་སོགས་པ་ཀུན་ནས་ཉོན་མོངས་པ་གསུམ་གྱི་རྒྱུན་ཆད་པས་འཁོར་བ་ཀུན་
རྫོབ་ཏུ་ཡང་མི་འགྱུར་རོ་ཞེས་ལན་བཏབ་པའོ། །ཡང་ན་གལ་ཏེ་བློ་ཐམས་ཅད་འཁྲུལ་པ་ཀུན་
རྫོབ་ཡིན་ན། འཁྲུལ་པ་ནི་འཁོར་བ་ཡིན་པས་འཁོར་བ་དང་ཀུན་རྫོབ་གཅིག་ཡིན་ནོ། །དེས་
ན་འཁོར་བ་ལས་བཟློག་པ་མྱ་ངན་ལས་འདས་པ་དང་། ཀུན་རྫོབ་ལས་བཟློག་པསདོན་དམ་
པ་ཡང་གཅིག་ཡིན་པས། གལ་ཏེ་དོན་དམ་མྱ་ངན་འདས།། འཁོར་བ་ཀུན་རྫོབ་ཡིན་པ་དེ་ལྟ་
-20 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། (༩
ནའོ། །འོ་ན་བློ་ཐམས་ཅད་འཁྲུལ་པ་ཀུན་རྫོབ་འཁོར་བ་ཡིན་པས་སངས་རྒྱས་བློ་དང་ལྡན་
པའི་ཕྱིར་འཁོར་བར་འགྱུར་བ་ནས། བྱང་ཆུབ་ཀྱི་སྤྱོད་པ་བྱས་པ་དོན་མེད་པས་ཅི་ཞིག་བྱ་ཞེ་
ན༑ ཞེས་པ་ཡང་མདོ་དང་འགལ་བར་རྩོད་པའོ། །འདིའི་ལན་ཡང་ཡེ་ཤེས་རྒྱུན་ད་དུ་འདོད་
པ་ལྟར་ན་བློ་ཐམས་ཅད་འཁྲུལ་པ་ཀུན་རྫོབ་ཡིན་པས་འཁོར་བ་དང་གཅིག་ཀྱང་། སངས་
རྒྱས་ལ་བློ་ཉིད་མེད་པས་འཁོར་བར་མི་འགྱུར་རོ་ཞེས་གཏན་ཚིགས་མ་གྲུབ་པས་ལན་
འདེབས་སོ། །དེས་ན་གཞུང་དུ་ཡང་མ་རིག་པ་ལ་སོགས་པ་རྐྱེན་རྣམས་རྒྱུན་ནི་མ་ཆད་ན་
འཁོར་བའི་རང་བཞིན་སྒྱུ་མའང་ལྡོག་པར་མི་འགྱུར་གྱི། སངས་རྒྱས་པའི་ཚེ་མ་རིག་པ་དང་
སྲེད་པ་ལ་སོགས་པ་རྐྱེན་རྣམས་རྒྱུན་ནི་ཆད་པས་ན། ཀུན་རྫོབ་ཏུ་ཡང་ཡེ་ཤེས་མི་འབྱུང་བས་
བློ་དང་ལྡན་པའི་ཕྱིར་ཞེས་པའི་གཏན་ཚིགས་མགྲུབ་པས་འཁོར་བར་མི་འགྱུར་རོ་ཞེས་འཆད་
དོ༑ ་ཡེ་ཤེས་རྒྱུན་མ་ཆད་པ་ལྟར་ན་འདིའི་ལན་ནི་འདི་ལྟར་འཆད་དོ། །བློ་ཐམས་ཅད་འཁྲུལ་
པ་ཀུན་རྫོབ་ཡིན་ཡང་དེ་ལ་འཁོར་བ་ཁོ་ན་ཡིན་པས་མ་ཁྱབ་པའི་ཕྱིར། སངས་རྒྱས་ཀྱི་བློ་
ཀུན་རྫོབ་པ་དང་ལྡན་ཡང་འཁོར་བར་མི་འགྱུར་རོ་ཞེས་སོ། །དེ་ལྟར་ན་གཞུང་གི་དོན་ནི་
འཁོར་བས་བསྡུས་པའི་རྐྱེན་རྣམས་རྒྱུན་ནི་མ་ཆད་ན་འཁོར་བས་བསྡུས་པའི་སྒྱུ་མ་ལྡོག་པར་
མི་འགྱུར་གྱི། སངས་རྒྱས་པའི་ཚེ་འཁོར་བས་བསྡུས་པའི་རྐྱེན་རྣམས་རྒྱུན་ནི་ཆད་པས་ན་
འཁོར་བས་བསྡུས་པ་ཀུན་རྫོབ་ཏུ་ཡང་མི་འབྱུང་ངོ་ཞེས་བྱ་བ་སྟེ་འགྲེལ་པས་ཀྱང་ཕྱི་མ་ལྟར་
འཆད་དོ། །དེས་ན་ཡེ་ཤེས་རྒྱུན་ཆད་པར་འདོད་པ་ནི་མི་ལེགས་ཏེ། ཅི་རྒྱུ་འོག་པའི་གཉེན་
པོས་བཅོམ་སྟེ་རྒྱུན་ཆད། རྒྱུ་ནི་རྡོ་རྗེ་ལྟ་བུའི་ཏིང་ངེ་འཛིན་མན་ཆད་ཀྱི་ཡེ་ཤེས་ཡོད་པས་མ་
ལོག་པའི་ཕྱིར་རོ། །དེ་དག་ལོག་ན་སྒྲིབ་པ་མཐའ་དག་མ་སྤངས་པར་འགྱུར་ཏེ། གཉེན་པོ་
མེད་པའི་ཕྱིར་རོ། །གཉེན་པོས་བཅོམ་པ་ནི་མི་སྲིད་དེ་དེ་འཇོམས་པའི་གཉེན་པོ་ཉིད་མེད་པའི་
ཕྱིར་རོ། །གཞན་ཡང་སེམས་མེད་ན་སངས་རྒྱས་ཉིད་མེད་པས་དེའི་བསྟན་པ་མེད་ཅིང་། དེ་
- 2 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒྲུབ་པའི་དགེ་བདུན་མེད་པའི་ཕྱིར་སྐྱབས་གནས་མེད་པས་སྐྱབས་འགྲོ་མེད་དང་། དཀོན་
མཆོག་དོན་དུ་གཉེར་བའི་སེམས་བསྐྱེད་མེད་པར་ཡང་འགྱུར་ཏེ། རི་བོང་གི་རྭ་ལ་སྐྱབས་སུ་
འགྲོ་བ་དང་དོན་དུ་གཉེར་བ་མེད་པ་བཞིན་ནོ། ཁ་ཅིག་ཡེ་ཤེས་ཡོད་མ་མྱོང་བས་རྒྱུན་ཆད་པ་
དང་མ་ཆད་པའི་བརྟག་པ་འཇུག་པའི་གནས་མེད་དོ་ཞེས་པ་ནི་ལྷ་རྣམས་དགའ་བ་ཡིན་ཏེ།
དོན་དམ་པར་ཡེ་ཤེས་ཡོད་པ་དང་དེ་རྒྱུན་ཆད་པར་འདོད་པའི་དབུ་མ་པ་དེ་སུ་ཡིན། དོན་དམ་
པར་ལམ་སྒྲུབ་པ་ལ་སོགས་པ་ཐམས་ཅད་མེད་པས་ས་བཅུའི་བྱང་ཆུབ་སེམས་དཔའ་སོགས་
པའང་མེད་པས། སངས་རྒྱས་ཀྱི་ཡེ་ཤེས་ཁོ་ན་ལ་རྒྱུན་ཆད་མ་ཆད་ཀྱི་བརྟག་པ་བྱེད་པའི་རྒྱུ་
བའི་ཡིན། དེས་ན་ཀུན་རྫོབ་ཏུ་སངས་རྒྱས་ཀྱི་ཡེ་ཤེས་ཡོད་མ་མྱོང་བས་རྒྱུན་ཆད་མ་ད་ཀྱི་
བརྟག་པ་མི་འཇུག་ན། དཀོན་མཆོག་གསུམ་ཀུན་རྫོབ་ཏུ་ཡོད་མ་མྱོང་བས་སྔར་བརྗོད་པའི་
ཉེས་པ་སྤོངས་ཤིག །འོན་ཀྱང་བློ་ཐམས་ཅད་འཁྲུལ་པ་ཡིན་པས་འཁྲུལ་པ་ཟད་པའི་ཚེ་བློ་
ཉིད་མེད་པས་ཡེ་ཤེས་རྒྱུན་ཆད་དོ་ཞེས་ཀུན་རྫོབ་ཙམ་དུ་ཡང་ཡེ་ཤེས་མེད་པར་དབུ་མ་པ་ཁ་
ཅིག་འདོད་པ་ལ་དེ་ནི་མི་རིགས་ཏེ། དོན་དམ་པར་བློ་ཐམས་ཅད་ཀྱི་ཡུལ་བདེན་པར་མ་གྲུབ་
པས་འཁྲུལ་ཞེས་ཐ་སྙད་དུ་བྱས་ལ། སྣང་གྲགས་ཀྱི་རྟེན་འབྲེལ་དོན་དམ་པར་མ་གྲུབ་པའི་སྒྱུ་
མ་ལྟ་བུ་ལ་དེ་ལྟར་མཁྱེན་པའི་ཐུགས་ཀུན་རྫོབ་ཏུ་མ་འཁྲུལ་བ་ཉིད་ཡིན་པས། འཁྲུལ་པ་ཟད་
ཀྱང་ཡེ་ཤེས་མི་ལྡོག་གོ །དེས་ན་འཚོ་བ་མེད་ལ་ཡང་དག་དོན། །ངོ་བོ་ཉིད་ལ་ཕྱིན་ལོག་གིས།།
འབད་དུ་ཟིན་ཀྱང་མི་ཟློགས་ཏེ། །བློ་ནི་དེ་ཕྱོགས་འཛིན་ཕྱིར་རོ། །ཞེས་གསུངས་སོ། །དེས་ན་
ཀུན་རྫོབ་ཏུ་ཆོས་ཐམས་ཅད་སྒྱུ་མ་ལྟ་བུར་མཁྱེན་པ་ཇི་སྙེད་པ་མཁྱེན་པའི་ཡེ་ཤེས་དང་། སྤྲོས་
པ་ཐམས་ཅད་དང་བྲལབའི་ཆོས་ཉིད་ཐུགས་སུ་ཆུད་པ་ཇི་ལྟ་བ་མཁྱེན་པའི་ཡེ་ཤེསཏེ་ཡེ་ཤེས་
དེ་གཉིས་ནི་སངས་རྒྱས་ལ་མངའ་བ་ཁོ་ན་སྟེ། དུས་གསུམ་ལ་མ་ཆགས་མ་ཐོགས་པའི་ཡེ་
ཤེས་གཟིགས་པ་ལ་འཇུག་པར་གསུངས་པ་དང་། སྐུའི་ཕྲིན་ལས་ཡེ་ཤེས་སྔོན་དུ་འགྲོ་ཞིང་ཡེ་
- 2 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། (༩
ཤེས་ཀྱི་རྗེས་སུ་འབྲང་ངོ་ཞེས་པ་ལ་སོགས་པ་དང་། སྟོབས་དང་མི་འཇིགས་པ་དང་གས་རྗེ་
ཆེན་པོ་ལ་སོགས་པ་མང་བར་གནོད་པ་མེད་པ་ལ་ལུང་སྣ་ཚོགས་ཀྱིས་ཀྱང་གྲུབ་ལ། སྟོང་པ་
ཉིད་སྒོམ་པའི་རྒྱུད་ཆོས་ཅན། གོམས་པའི་ཡན་ལག་དང་མ་བྲལ་ན་གསལ་བ་རབ་ཀྱི་མཐར་
ཐུག་པར་འགྲོ་སྟེ། རྟེན་བརྟན་པ་དང་སྔར་བྱས་ཟིན་པ་འབད་པ་ལ་མི་ལྟོས་པར་གོམས་པ་ལ་
ངང་གིས་ཁྱད་པར་དུ་འགྱུར་བའི་ཕྱིར་རོ་ཞེས་པའི་རྗེས་དཔག་གིས་ཀྱང་མཐར་ཐུག་གི་ཡེ་
ཤེས་འབྱུང་དུ་རུང་བར་གྲུབ་པའི་ཕྱིར་རོ། །འོ་ན་ཡེ་ཤེས་ཡོད་ན་དེ་ལ་རྗེས་ཐོབ་མངའ་འམ་མི་
མངའ་ཞེ་ན། ཁ་ཅིག་ན་རེ་སངས་རྒྱས་ལ་རྗེས་ཐོབ་ཀྱང་ཡེ་ཤེས་ཡོད་ན་འཁྲུལ་པ་ཅན་དུ་
འགྱུར་བས་རྗེས་ཐོབ་ཀྱི་ཡེ་ཤེས་ནི་མེད་ལ་མཉམ་གཞག་མ་འཁྲུལ་པ་ནི་ཡོད་དེ། གས་
མཉམ་པར་མ་བཞག་པ་མི་མངའོ་ཞེས་པའི་ལུང་དང་། རྗེས་ཐོབ་ཡོད་ན་བྱང་ཆུབ་སེམས་
དཔའ་དང་ཁྱད་ཅི་ཡོད་ཅེས་པ་ལ་སོགས་པའི་རིགས་པས་ཀྱང་ངེས་སོ་ཞེའོ། །དེ་ནི་མ་ཡིན་ཏེ་
མཉམ་གཞག་གི་ཡེ་ཤེས་དེས་རང་རིག་གམ་མ་རིག །རིག་ན་རང་ཀུན་རྫོབ་པ་དེ་རིག་པ་
མཉམ་གཞག་འབའ་ཞིག་པ་དེ་ཉམས་སོ། །རང་མ་རིག་ན་ཡེ་ཤེས་དེ་ཤེས་པ་མ་ཡིན་པར་
འགྱུར་ཏེ་བུམ་པ་བཞིན་ནོ། །རང་ཉིད་ཀུན་རྫོབ་པ་མ་ཡིན་ན་ཡང་དབུ་མ་ཉམས་སོ། །དེསན་
ཀུན་རྫོབ་མཁྱེན་པའི་ཡེ་ཤེས་ཉིད་རྗེས་ཤེས་ཡིན་པས་དེ་ནི་མང་བ་ཁོ་ནའོ། །འོ་ན་རྗེས་ཐོབ་
ཀྱང་མངའ་ན་དེ་ལ་རྟོག་པ་མངའ་འམ་མི་མངའ་ཞེ་ན། སློབ་དཔོན་དཔལ་སྦསན་རེ། སེམས་
ཅན་གྱི་ནི་དོན་མཛད་ཐབས། །རྣམ་རྟོག་ཡེ་ཤེས་མངའ་བས་ན། །དེའི་ཀུན་མཁྱེན་རྩོམ་པ་ནི།།
དེ་དོན་ཡིན་ཕྱིར་ཉེས་པ་མེད་ཅེས་གསུངས་པ་དང༌། སློབ་དཔོན་བྲམ་ཟེ་ཆེན་པོན་རེ། ཡང་
རྟོག་པ་མི་མངའ་ཡང་ཞེན་པ་ནི་མངའོ་ཞེས་གསུངས་ཏེ། ཞེན་པ་ཡང་རྟོག་པ་ལས་མ་འདས་
མོད་ཀྱི། སངས་རྒྱས་ལ་སྒྲ་དང་དོན་བསྲེ་བའི་རྟོག་པ་ནི་མི་མངའོ། །དེ་ཡང་འདི་ལྟར་བརྡའི་
དུས་ཀྱི་མཐོང་བ་དེ་ཕྱིས་ཐ་སྙད་ཀྱི་ཚེ་འཛིན་ན་སྒྲ་དོན་བསྲེ་ནུས་པ་ཡིན་པ་ལས། དེ་ལྟ་བུའི་སྔ་
- 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱི་བསྲེ་བ་དང་སྒྲ་དོན་བསྲེ་བའི་རྟོག་པ་ཡོད་ན། སངས་རྒྱས་ལ་རྟག་པར་འཛིན་པ་དང་བདག་
ཏུ་རྟོག་པའི་འཇིག་ཚོགས་ལ་ལྟ་བ་ཡང་ཡོད་པར་འགྱུར་བས་དེ་ནི་ཤིན་ཏུ་ཡང་མི་རིགས་སོ། །
སེམས་ཅན་གྱི་དོན་མཛད་པ་ནི་རྟོག་པའི་རྩོལ་བ་ལས་མ་བྱུང་བར་ལྷུན་གྱིས་གྲུབ་པར་འཇུག་
པས་རྟོག་པ་མེད་ཀྱང་འཐད་དོ། །འོ་ན་ཡེ་ཤེས་དེས་ཀུན་རྫོབ་སྒྱུ་མ་ལྟ་བུ་ཡུལ་མི་བདེན་པ་
ཡུལ་དུ་བྱེད་པས་བློ་འཁྲུལ་པ་དང་བཅས་པར་མི་འགྱུར་རམ་ཞེ་ན། ཁ་ཅིག་ན་རེ་འཁྲུལ་པར་
ངོ་ཤེས་པས་མ་འཁྲུལ་ཞེས་ཟེར་བ་ནི་མི་བདེན་ཏེ། དེ་ལྟར་ན་ཁོ་བོ་ལ་སྔོན་པོར་སྣང་བ་འདི་
སྔོན་པོར་ངོ་ཤེས་པས་སྔོན་པོ་མ་ཡིན་ནོ་ཞེས་བརྗོད་ན་ལན་ཅི་ཡོད། སྔོན་པོར་ངོ་ཤེས་པས་
སྔོན་པོ་ཡིན་ནོ་ཞེ་ན། འོ་ན་འཁྲུལ་པར་ངོ་ཤེས་པ་ཉིད་ཀྱིས་འཁྲུལ་པ་ཡོད་པར་ཁས་བླངས་པ་
ཡིན་མོད། དེས་ན་གྱི་ནའོ། །འོ་ན་ཅི་ཞེ་ན། ཀུན་རྫོབ་ལ་བདེན་པར་དམིགས་ན་ནི་འཁྲུལ་
པར་འགྱུར་བ་བདེན་ན། འདིར་བདེན་པར་དམིགས་པ་ནི་ཅུད་ཟད་ཀྱང་མེད་དོ། །ཡིད་ཀྱི་
རྒྱལ་སྲིད་དང་ཉེ་བར་བརྟོགས་པའི་དོན་ནམ། སྒྱུ་མ་མཁན་པོས་སྒྱུ་མ་བྱས་པ་ལ་དམིགས་པ་
ལྟར། མི་བདེན་པ་ལ་མི་བདེན་པར་མཁྱེན་པའི་ཕྱིར་རོ། །གལ་ཏེ་དེ་ཙམ་ཡང་མི་འདོད་ན། །
སངས་རྒྱས་ཀྱིས་ཀུན་རྫོབ་པ་སྒྱུ་མ་ལྟ་བུ་འདི་རྣམས་མཁྱེན་ནམ་མི་མཁྱེན་བརྟག་གྲངན། མ་
མཁྱེན་ནོ་ཞེ་ན། སྣང་ཚོད་གྲགས་ཚོད་ཀྱི་ཆོས་འདི་རྣམས་ཀུན་རྫོབ་ཙམ་དུའང་མེད་ནས་མི་
མཁྱེན་ནམ་ཡོད་ཀྱང་མི་མཁྱེན། ཡོད་ཀྱང་མི་མཁྱེན་ན། མཁྱེན་པར་བྱ་བའི་ཤེས་བྱ་ཡོད་
བཞིན་དུ་མི་མཁྱེན་པའི་ཕྱིར་ཐམས་ཅད་མཁྱེན་པ་མ་ཡིན་པར་ཐལ་ལོ། །ཅི་སྟེ་མེད་ནས་མི་
མཁྱེན་ཏེ་མེད་པར་འགྱུར་ན་འཁྲུལ་པས་སོ་ཞེ་ན། ཀུན་རྫོབ་པ་ཐམས་ཅད་ཀུན་རྫོབ་ཙམ་དུ་
ཡང་མེད་པར་འགྱུར་བས། ཆོས་ཐམས་ཅད་ལ་སྐུར་པ་འདེབས་པ་ནན་ཏན་གྱིས་གྲུབ་པ་ཡིན་
ཏེ༑ ཡུལ་མེད་པ་དང་ཡུལ་ཅན་འཁྲུལ་པའང་རྟོགས་པ་གཅིག་པའི་ཕྱིར་རོ། །རེ་ཤིག་འཇིག་
རྟེན་རྒྱང་འཕེན་པ་དག་ཀྱང་སྐྱེ་བ་སྔ་ཕྱི་དང་ཐམས་ཅད་མཁྱེན་པ་ལ་སོགས་པ་མེདདོ་ཞེས་མ་
，-
-2
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། ༩
མཐོང་བ་དག་ལ་སྐུར་བ་འདེབས་ཀྱི། མཐོང་བའི་དོན་ལ་ནི་སྐུར་བ་འདེབས་མི་ནུསན། ཁྱེད་
ནི་སྣང་ཚོད་ཙམ་དུ་ཡང་མེད་དོ་སྨྲ་བ་མིག་བཙུམས་མ་མཐོང་བ་ཙམ་རིགས་པར་བྱེད་དམ་ཅི།
གལ་ཏེ་ཉེས་པ་དེས་འཇིགས་ནས་ཀུན་རྫོབ་སྣང་ཚོད་འདི་སངས་རྒྱས་ཀྱིས་མཁྱེན་ནོ་ཞེ་ན།
དེ་ཉིད་ལ་ཁྱེད་འཁྲུལ་པ་ཞེའམ་མ་འཁྲུལ་བ་ཞེས་ཇི་ལྟར་རིགས་པ་འདོགས་ལ་རགསྟེ། ཁོ་བོ་
ཅག་ནི་མ་བརྟགས་ན་ཉམས་དགའ་བ་ཙམ་དུ་ཡོད་པའི་ཀུན་རྫོབ་དེ་ཙམ་དུ་མཁྱེན་པས་
འཁྲུལ་པར་མི་སྨྲའོ། །གལ་ཏེ་ཀུན་རྫོབ་པ་འདི་སྣང་ཚོད་དུ་ཡོད་པ་ནི་སྐྱེ་བོ་དམིགས་པ་ཅན་
གྱི་བློར་ཡོད་པ་ཡིན་ལ། དེ་མ་དམིགས་པས་ཐམས་ཅད་མི་མཁྱེན་པར་མི་འགྱུར་ཏེ། དཔེར་
ན་མིག་ནད་རབ་རིབ་ཅན་ལ་སྐྲ་ཤད་དུ་སྣང་བ་ཡོད་ཀྱང་། དེ་མ་མཐོང་བས་རབ་རིབ་མེད་
པའི་མིག་ཉམས་པ་མ་ཡིན་པ་བཞིན་ནོ། །དེས་ན་རང་གི་ཡུལ་མ་ཡིན་པ་མ་རྟོགས་པས་རང་
གི་ཡུལ་རྟོགས་པ་ཉམས་པར་འགྱུར་ན་ནི་ཧ་ཅང་ཐལ་བར་འགྱུར་རོ་ཞེ་ན། དེ་ནི་མི་མཚུངས་
སྟེ་སྐྲ་ཤད་ལ་སོགས་པ་རབ་རིབ་ཅན་གྱི་སྣང་ངོར་ཡོད་པ་ནི། རང་གི་ཡུལ་ཅན་གྱི་ཤེས་པ་ལ་
རྣམ་པ་གཏོད་པའི་ནུས་པ་མེད་པའི་ཕྱིར་ཡུལ་གྱི་ཕན་འདོགས་པ་ལ་ལྟོས་པ་ཅན་རབ་རིབ་
མེད་པའི་མིག་གི་ཡུལ་མ་ཡིནཏེ་སྣང་བ་ངེས་པའི་ཕྱིར་རོ། །ཐམས་ཅད་མཁྱེན་པའི་ཡེ་ཤེསན་
ཡུལ་ལ་ཕྱིན་ཅི་ལོག་ཏུ་འཇུག་པའི་བག་ཆགས་བཅོམ་པས། ཡུལ་དང་དབང་པོའི་ཕན་
འདོགས་པ་ལ་ལྟོས་པ་མེད་པར་ཡེ་ཤེས་ཤེས་བྱ་ཐམས་ཅད་ལ་འཇུག་སྟེ། དེས་ན་དམིགསཔ་
ཅན་གྱི་བློ་ངོ་ན་ཡོད་པའི་ཀུན་རྫོབ་ཀྱི་ཤེས་བྱ་ལ། སངས་རྒྱས་ཀྱིས་དེ་ལྟར་མ་མཁྱེན་ན་
ཐམས་ཅད་མ་མཁྱེན་པར་འགྱུར་རོ། །འོ་ན་ཀུན་རྫོབ་འདི་འཁྲུལ་པའི་དམིགས་པར་བརྗོད་
ནས་བློ་ཐམས་ཅད་འཁྲུལ་པའོ་ཞེས་བརྗོད་པ་ཇི་ལྟར་ཡིན་ཞེ་ན། དེ་ཁོ་ནའི་ཡུལ་ཅན་མཉམ་
པར་ཤེས་པ་ལ་ལྟོས་ནས་འཁྲུལ་སྣང་དུ་ཡང་བརྗོད་ལ། འོན་ཀྱང་དགོས་པ་ལ་ལྟོས་ནས་
འཁྲུལ་པར་ཤེས་བཞིན་དུ་སྟོན་པ་ཡིན་ཅིང་། ཀུན་རྫོབ་ཙམ་དུ་ཡོད་པའི་ཡུལ་ཅན་ཡིན་པས་
2 5 -



|
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱིས་པའི་འཁྲུལ་པ་ལས་ཁྱད་པར་མེད་པ་ཡང་མ་ཡིནནོ། །དོན་དེ་ཉིད་ལུང་གིས་ཀྱང་གྲུབ་སྟེ།
རྣམ་པར་མི་རྟོག་པ་ལ་འཇུག་པའི་གཟུགས་ལས་ཀྱང་། མཉམ་པར་བཞག་པས་ཆོས་ཐམས་
ཅད་ནམ་མཁའི་དཀྱིལ་ལྟར་བུར་མངོན་དུ་བྱེད་ལ། རྗེས་ལས་ཐོབ་པ་ནི་སྒྱུ་མ་ལ་སོགས་པ་ལྟ་
བུར་མཁྱེན་ནོ་ཞེས་གསུངས་ཤིང་། ཡབ་སྲས་མཇལ་བ་ལས། སྒྱུ་མའི་མཁན་པོསསྒྱུ་སྤྲུལ་
པས། །སྒྱུ་མ་ལགས་པར་འཚལ་བས་ན། །དེ་ལརྨོངས་པར་འགྱུར་མ་མཆིས། །དེ་བཞིན་ཁྱོད་
ཀྱིས་འགྲོ་ཀུན་གཟིགས། །ཞེས་ཀྱང་གསུངས་སོ་ཞེས་མཁས་པར་ཡོངས་སུ་གྲགས་པ་དག་
གསུང་ངོ༌། །འོན་ཀྱང་སློབ་དཔོན་འདིའི་དགོངས་པས་ནི་དོན་དམ་པའི་བདེན་པ་བློའི་ཡུལ་མ་
ཡིན་ལ། ཀུན་རྫོབ་ཀྱི་བདེན་པ་ཡུལ་དུ་བྱེད་པ་ཐམས་ཅད་འཁྲུལ་པར་བཞེད་པ་དང་། དེ་ཚེ་
རྣམ་པ་གཞན་མེད་པས། །དམིགས་པ་མེད་པར་རབ་ཏུ་ཞི་ཞེས་པ་དང་། སེམས་ཅན་གྱི་དོན་
འབྱུང་བ་མཆོད་སྡོང་གི་དཔེ་དང་། སེམས་མེད་པ་ལ་མཆོད་བྱས་པ་ལ་སོགས་པ་གཞན་དུ་དྲང་
བར་མི་ནུས་པའི་གཞུང་དུ་མ་དང་། གཞན་ཡང་སངས་རྒྱས་ཀྱི་ཡུལ་ཀུན་རྫོབ་ཀྱི་བདེན་པ་
ཡུལ་དུ་མཛད་ན་འཁྲུལ་པ་ཁས་བླངས་པ་ཉིད། ཡུལ་མི་བདེན་པ་དང་ཡུལ་ཅན་འཁྲུལ་པའི་
ཐམས་ཅད་དུ་རྟོག་པ་གཅིག་པས་སོ། །དེས་ན་མི་བདེན་པར་མཁྱེན་པ་ཡང་འཁྲུལ་པ་མེད་པ་
ལ་མི་ཕན་ཏེ། ཟླ་བ་གཉིས་མི་བདེན་ནོ་ཞེས་ཤེས་ཀྱང་ཟླ་བ་གཉིས་སུ་སྣང་བ་འཁྲུལ་པ་ལས་
མ་འདས་པ་བཞིན་ནོ། །དེའི་ཕྱིར་འཁྲུལ་པ་ཁས་བླངས་ཤིང་འཁྲུལ་པ་མེད་དོ་ཞེས་ཟེར་བ་ནི།
ཁྲུས་བྱས་ཤིས་ན་སྐྱུགས་ཀྱི་གནས་སུ་འཇུག་པ་དང་། མཚུངས་པས་བཤད་པ་སྔ་མརྣམས་ནི་
གྱི་ནའོ། །དེ་བས་ན་སངས་རྒྱས་ཀྱི་ས་ན་ཡེ་ཤེས་རང་རིག་པ་དང་ལྡན་པ་ནི་མི་བཞེད་པར་
ངེས་སོ། །ཕྱོགས་འདི་ལ་སྐྱབས་སུ་འགྲོ་བ་ལ་སོགས་པའི་ཡུལ་མེད་པ་ལ་སོགས་པའི་ཉེས་པ་
ནི་མེད་དེ། ཀུན་རྫོབ་པའི་སྐྱབས་གནས་གདུལ་བྱའི་སྣང་བ་ཙམ་ཡིན་པ་དང་། དོན་དམ་པའི་
སྐྱབས་གནས་ཆོས་སྐུ་འབའ་ཞིག་ཡིན་པས་ཞེས་པ་ལ་སོགས་པའི་ལན་ཤེན་ཏུ་རིགས་པ་
，
，
• 2 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། [༩
བརྗོད་དུ་ཡོད་མོད་ཀྱི། རེ་ཤིག་སྐབས་ཉིད་ཙམ་མོ། །དེ་ལྟར་ཀུན་རྫོབ་ཀྱི་སྒོ་ཅན་གྱི་གནོད་པ་
སྤངས་ནས། དོན་དམ་པའི་སྒོ་ཅན་གྱི་གནོད་པ་སྤང་བ་འགཉིས་ལས།
དང་པོ་འཛིན་པ་མ་གྲུབ་པའི་རྩོད་པ་སྤང་བའོ། །དེ་ལ་བཞི་ལས་སེམས་ཙམ་
རྣམ་རྫུན་པའི་གནོད་པ་སྤོང་བ་ནི། རེ་ཤིག་རྒོལ་བ་དགོད་པ་ནི། གང་ཚེ་ཞེས་པ་ནས་རྩ་བ་
གཉིས་ཏེ། གང་གི་ཆོས་ཐམས་ཅད་སྟོང་པ་ཉིད་དུ་སྨྲ་བ་དེའི་ཚེ། སེམས་རང་རིག་ཀྱང་མེད་
པས། སྣ་ཚོགས་པ་སྒྱུ་མ་ལྟ་བུ་ལ་དམིགས་པའི་བློ་འཁྲུལ་པ་ཡོད་པ་མ་ཡིན་པའི་ཕྱིར། སྒྲ་མ་
ལྟ་བུ་འདི་གང་གིས་དམིགས་པར་འགྱུར་ཏེ། རི་བོང་གི་རྭ་བཞིན་དུ་མི་སྣང་བར་ཐལའོ།
གལཏེ་འཁྲུལ་པའི་བློ་རང་རིག་པ་དོན་དམ་པརགནསན་ནི་དེ་གསལ་བ་ནི་མ་རིག་པའི་ནུས་
པས་མེད་པ་ཡང་གསལ་བ་སྲིད་ན། དེ་ནི་ཁྱེད་མི་འདོད་པས་སོ། །དེས་ན་འཛིན་པདོན་དམ་
དུ་ཁས་བླང་དགོས་སོ་ཞེའོ། །དེ་སྤང་བ་ནི་གང་ཚེ་ཞེས་པ་ནས་ཏེ། གང་གི་ཚེ་ཁྱོད་ཤེས་པ་
ཐམས་ཅད་ཀྱིརྣམ་པ་རྫུན་པར་འདོད་པ་དེའི་ཚེ་ཁྱོད་ལ་ཡང་གཟུགས་ལ་སོགས་པ་སྣ་ཚོགས་
ཀྱི་སྒྱུ་མ་ཉིད་ཡང་དག་པར་མེད་ན་དེའི་ཚེ་ཅི་ཞིག་དམིགས་ཏེ། རི་བོང་གི་རྭ་ལྟར་གཏན་མི་
གསལ་བས་མཚུངས་པར་འགྱུར་རོ། །དེ་ཉིད་ལ་སེམས་ཙམ་རྣམ་བདེན་པ་ན་རེ། དེ་ཁོ་ནར་
གཟུང་ཆ་འདི་ཐ་དད་དུ་མེད་ཀྱང་ཐ་དད་དུ་སྣང་བ་འདི་ནི་ཁོ་ན་ཉིད་དུ་བཞག་ཏུ་དདེ། ནང་
སེམས་ཀྱི་བདག་ཉིད་དོ་སྙམ་ནས་རྩོད་པ་ནི་གལ་ཏེ་ཞེས་པ་རྩ་བ་གཉིས་སོ། གང་ཚེཞེས་པ་
སྔ་མ་ཉིད་རྗེས་སུ་བརྗོད་ནས་སུན་འབྱིན་པ་ནི་དེ་ཚེ་ཞེས་པ་ལ་སོགས་པའོ།། འདི་ལགསུམ་
ལས་གནོད་བྱེད་འགོད་པ་ནི། གནོད་པ་མདོར་བརྗོད་པ་ནི་དེ་ཚེ་ཞེས་པ་རྩ་བ་གཉིས་ཏེ།
གཉིས་མེད་པ་ལ་རིག་པའི་དོན་མི་འཐད་པའོ། །ལུང་གི་གནོད་པ་བརྗོད་པ་ནི་འཇིག་རྟེན་གྱི་
ནི་ཞེས་པ་ནས་ཏེ། ལང་ཀར་གཤེགས་པ་ནས། ཇི་ལྟར་སོ་ན་རང་གི་སོ། །ཇི་ལྟར་མཛུབ་མོ་
རང་གི་རྩེ། །མི་གཅོད་པ་དང་མི་འབིགས་པ། །དེ་བཞིན་སེམས་ཀྱིས་སེམས་མི་མཐོང་ཞེས་
-2 7 -



་
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུངས་པ་དང་། གཙུག་ན་རིན་པོ་ཆེས་ཞུས་པ་ལས་ཀྱང་། འདི་ལྟ་སྟེ་དཔེར་ན་རལ་གྲིའི་སོ་
དེ་ཉིད་རལ་གྲི་སོ་དེ་ཉིད་ཀྱིས་གཅོད་པར་མི་ནུས་པ་དང་། སོར་མོའི་རྩེ་མོ་དེ་ཉིད་ཀྱིས་སོར་
མོའོ་རྩེ་མོ་དེ་ཉིད་ལ་རེག་པར་མི་ནུས་པ་དེ་བཞིན་དུ་སེམས་དེ་ཉིད་ཀྱིས་ཀྱང་སེམས་དེ་ཉིད་
མཐོང་བར་མི་ནུས་སོ་སྙམ་མོ་ཞེས་གསལ་པོར་གསུངས་སོ། །དེ་ཡང་གང་ཞིག་གཉིས་མེད་པ་
དེ་ནི་བྱ་བྱེད་དུ་མི་རུང་སྟེ། རལ་གྲིའི་སོ་རང་ལ་གཅད་བྱ་དང་གཅོད་བྱེད་དུ་མི་རུང་བ་བཞིན་
ནོ༑ ༑རིག་པ་རང་ཉིད་ཀྱང་གཉིས་མེད་པས་ཞེས་པ་སྟེ། ཁྱབ་བྱེད་མི་དམིགས་པས་སོ། །བྱ་
བྱེད་མི་རུང་དུ་ཆུག་མོད་རིག་པ་ཅི་འགལ་ཞེས་ནི་བརྗོད་པར་མི་ནུས་ཏེ། རིག་པ་ཡང་བྱ་བྱེད་
ཡིན་པས་སོ། །འདི་ནི་སྐབས་སུ་བབ་པ་ན་བསྟན་པར་བྱའོ། །དེའི་མ་ངེས་པ་སྤངས་པས་
བརྟན་པར་བྱེད་པ་ན་མར་མེའི་གསལ་བས་མ་ངེས་པར་རྒོལབ་ནི་ཇི་ལྟར་ཞེས་པ་སྟེ། མར་མེ་
ལ་གཉིས་མེད་ཀྱང་རང་གིས་རང་གསལ་བ་ལྟར། ཤེས་པ་ཡང་རང་གིས་རང་རིག་པ་སྟེདེས་
ན་གཉིས་མེད་པས་རང་རིག་པ་མི་འཐད་ཅེས་པ་མ་ངེས་སོ་ཞེས་པ་ནི་རྒོལ་བའི་བསམ་པའོ། །
དེ་སྤང་བ་ནི་མར་མེ་ཞེས་པ་སྟེ། མར་མེ་ནི་གསལ་བར་བྱ་བ་མིན་ཏེ། སྒྲིབ་པ་མེད་པའི་ཕྱིར་
དཔེར་ན་ནམ་མཁའ་གང་གིས་ཀྱང་སྒྲིབ་པ་མེད་པས་གསལ་བར་བྱེད་པ་མེད་པ་བཞིན་ནོ། །
ཡང་ན་དཔེར་ན་ཉི་མའི་མཐོངས་ཀྱི་བུམ་པ་མར་མེས་གསལ་བར་བྱར་མེད་པ་བཞིན་དུ།
མར་མེ་ཡང་མུན་གྱིས་སྒྲིབ་པ་མེད་པའི་ཕྱིར་མ་གསལ་བ་གསལ་བར་བྱར་མེད་དོ། །དེས་ནི་
མི་མཐུན་པའི་ཕྱོགས་ཉིད་མཡིན་པས་མ་ངེས་པ་སྤངས་སོ། །
གཉིས་པ་བཻ་ཌཱུརྱ་ལ་སོགས་པ་ལྷན་ཅིག་སྐྱེས་པའི་སྔོན་པོས་མ་ངེས་པར་རྒོལ་བ་
ནི་ཤེལ་བཞིན་ཞེསཔནས་རྩ་བ་བཞི་སྟེ། རྐྱེན་ལས་བྱུང་པའི་ཤེལ་གྱི་སྔོན་པོན། རས་སྔོན་པོ་
ལ་སོགས་པ་ཉེ་བར་བཞག་པ་གཞན་ལ་ལྟོས་ལ། བཻ་ཌཱུརྱ་ལ་སོགས་པ་ལྷན་ཅིག་སྐྱེས་པའི་
སྔོན་པོ་ནི་སྔོ་ཉིད་ལ་སྟེ་སྔོན་པོར་འགྱུར་བ་ཉེ་བར་བཞག་པ་གཞན་ལ་ལྟོས་པ་མ་ཡིན་ཏེ་རང་
- 2 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། ༼༩
ཉིད་སྔོ་བའོ། །དེ་བཞིན་དུ་ཤེས་པ་ནི་ཤེལ་སྔོན་པོར་འགྱུར་བ་རས་སྔོན་པོ་ལ་སོགས་པ་
གཞན་ལ་ལྟོས་ལ་བེ་ཌཱུརྱ་སྔོན་པོ་སྔོན་པོར་འགྱུར་བ་གཞན་ལ་མ་ལྟོས་པར་རང་ཉིད་སྔོ་བ་དེ་
བཞིན་དུའོ། །དོན་གསལ་བ་ལ་སོགས་པ་འགའ་ཞིག་གཞན་ལ་མི་ལྟོས་པ་དང་། རང་གསལ་
བ་ལྟ་བུ་གཞན་ལ་ལྟོས་པ་མེད་པ་ཡང་མཐོང་སྟེ། དེས་ན་གཉིས་མེད་པ་ལ་བྱ་བྱེད་མེད་པས་
མ་ངེས་སོ་ཞེས་བྱ་བའོ། །ཡང་ན་དཔེ་སྔ་མ་བཞིན་དུ་འགའ་ཞིག་སྟེ་བུམ་པ་ལ་སོགས་པ་
འགའ་ཞིག་གསལ་བྱེད་གཞན་ལ་ནི་ལྟོས་པ་དང་། མར་མེ་ལྟ་བུ་འགའ་ཞིག་གསལབྱེད་
གཞན་ལ་ལྟོས་པ་མེད་པ་མཐོང་ངོ་ཞེས་མར་མེ་རངགསལ་བ་དེ་ཉིད་དཔེ་ལྷན་ཅིག་སྐྱེས་པའི་
སྔོན་པོས་གྲུབ་བོ་ཞེ་ན། ཞེས་པ་ནི་རྒོལ་བའི་བསམ་པའོ། །དེ་དགག་པ་ནི་སྔོ་ཉིད་མིན་ལ་
ཞེས་པ་སྟེ། སྔོན་པོ་མ་ཡིན་པ་ཞིག་སྔོན་པོར་རང་ཉིད་ཀྱིས་བྱས་ན། གཞན་ལ་མ་ལྟོས་པར་
རང་གིས་རང་སྔོ་ཞེས་པ་འཐད་པ་ཞིག་ན། བེ་ཌཱུརྱའི་སྔོ་བ་ལ། སྔོན་པོར་རང་གིས་བྱས་པནི་
མེད་པས་དེས་གཉིས་མེད་པ་ལ་བྱ་བྱེད་མེད་པ་མ་ངེས་པར་མི་འགྱུར་བའམ། ཡང་ན་མར་མེ་
རང་གིས་རང་གསལ་བའི་དཔེ་མི་འགྲུབ་བོ། །འོན་ཀྱང་བེ་ཌཱུརྱའི་སྔོན་པོ་དེ་རང་གི་རྒྱུ་ལས་
སྔོན་པོ་ཉིད་དུ་ཐོག་མ་ནས་སྐྱེས་པས་རྒྱུ་མེད་ཀྱང་མ་ཡིན་ནོ། །གལ་ཏེ་རང་གི་རྒྱུ་ལས་སྔོན་
པོར་སྐྱེས་པས་ན་སྔོན་པོ་གཞན་ལས་མ་ལྟོས་པར་གྲུབ་ཀྱང་། བཻ་ཌཱུརྱ་དེ་སྔོན་པོ་ཡིན་པ་མ་
ཁེགས་ལ། དེས་ན་གཉིས་མེད་ཀྱང་བེ་ཌཱུརྱ་སྔོན་པོར་གྲུབ་བོ་ཞེ་ན། གྲུབ་མོད་བྱ་བ་དང་བྱེད་
པའི་ངོ་བོ་མ་ཡིན་པས། གཉིས་མེད་པའི་ཕྱིར་བྱ་བྱེད་མེད་ཅེས་པ་ལ་མ་ངེས་པ་མེད་དོ། །འོན་
རིག་པ་ཡང་རང་གི་རྒྱུ་ལས། བེམས་པོ་ལས་ལོག་པའི་རིག་པའི་ངོ་བོར་སྐྱེས་པས་རང་རིག་པ་
ཡིན་གྱི། རིག་བྱེད་གཞན་ལ་མི་ལྟོས་པས། བྱ་བ་བྱེད་པ་མེད་ཀྱང་རང་གི་རིག་པ་ཡོད་པ་ལ་
འགལ་བ་མེད་པའི་ཕྱིར། ཁྱབ་བྱེད་བཀག་པས་རང་རིག་འགག་པ་མ་ངེས་པ་ཉིད་ཐོབ་ཏུ་
བབ་བོ་ཞེ་ན། དེ་ནི་མི་མཚུངས་ཏེ། སྔོན་པོ་ནི་ངོ་བོ་ཙམ་ཡིན་ལ། རིག་པའི་བྱ་བ་དང་བྱེད་པ་
- 2 9 -



Is
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
མིན་པས་སོ། །གལ་ཏེ་རིག་བྱ་གཞན་མེད་ཀྱང་རིག་པ་སྲིད་ན། ནུས་པའི་ཡུལ་འགའ་ཡང་
མེད་ཀྱང་ནུས་པ་ཙམ་ཞིག་དབང་ཕྱུག་ལ་སོགས་པ་རྟག་པ་འགའ་ཞིག་ལ་འདོད་ན་ཅིས་
དགག །ཡུལ་མེད་པའི་ནུས་པ་འགལ་ལོ་སྙམ་ན། ཡུལ་མེད་པའི་རིག་པ་ཡང་འགལ་བས་ན་
མཚུངས་སོ། །གལ་ཏེ་རྣམ་ཤེས་བེམས་པོའི་རང་བཞིན་ལས། །ཟློག་པར་རབ་ཏུསྐྱེ་བ་སྟེ། །
བེམས་ཡིན་རང་བཞིན་གང་ཡིན་པ། །དེ་འདིར་བདག་ཉིད་རིག་པ་འདོད། །གཅིག་པ་ཆ་མེད་
རང་བཞིན་ལ། །གསུམ་གྱི་རང་བཞིན་མི་འཐད་ཕྱིར། །འདིའི་བདག་ཉིད་རིག་པ་ནི། །བྱ་དང་
བྱེད་པའི་དངོས་པོར་མིན་ཞེ་ན། འོ་ན་དངོས་པོ་ནུས་མེད་རང་བཞིན་ལས། །བཟློག་པར་རབ་
ཏུ་སྐྱེ་བ་སྟེ། །ནུས་མེད་མ་ཡིན་རང་བཞིན་གང་། །དེ་འདིར་བདག་ཉིད་ནུས་པས་བརྗོད་ཅེས་
པ་ལ་སོགས་པ་ཟེར་ན་ལན་ཇི་སྐད་དུ་བརྗོད་པར་བྱ། དེས་ན་རིག་པ་དང་ནུས་པ་ཞེས་བྱ་བའི་
བྱ་བ་དང་བྱེད་པ་ཡིན་པས་སྔོན་པོ་ཙམ་གྱི་ངོ་བོ་དང་མི་མཚུངས་ཏེ། གཉིས་མེད་པ་ལ་མི་རུང་
ངོ་ཞེས་ངེས་པར་ཟུངས་ཤིག ། །
གཉིས་པ་སྒྲུབ་བྱེད་དགག་པ་ལ་གསུམ་ལས་རང་རིག་པའི་སྒྲུབ་བྱེད་མེད་པ་སྤྱིར་
བསྟན་པ་ནི་མར་མེ་ཞེས་པ་ལ་སོགས་པའི་ཚིགས་སུ་བཅད་པ་སྟེ། ཡང་དག་པར་བློའི་གསལ་
བ་ཉིད་ལྟར་མར་མེའང་གསལ་བ་མ་གྲུབ་མོད་ཀྱི། མར་མེའི་གསལ་བ་ཁས་བླངས་སུ་བག་
ན་ཡང་དེས་རང་ཉིད་འགྲུབ་པ་ལ་མི་ཕན་ཏེ། མར་མེ་གསལ་བ་ཉིད་དོ་ཞེས་ཤེས་པས་རྟོགས་
ན་མར་མེ་རང་གསལ་ལ་ཞེས་བརྗོད་དུ་རུང་ན། བློ་ནི་རང་གསལ་བ་ཉིད་དོ་ཞེས་ཤེས་བྱེད་
གང་གིས་ཤེས་ནས་བརྗོད་དེ། བློ་དེ་ཉིད་ཀྱིས་རྟོགས་པ་ནི་མ་ཡིན་ཏེ་ད་གདོད་སྒྲུབ་དགོས་
པའི་ཕྱིར་རོ། །བློ་གཞན་གྱིས་ཀྱང་མ་ཡིན་ཏེ། ཁྱེད་རྣམ་བཅད་པ་གཞན་རིག་མི་འདོད་པ་དེ་
གྲུབ་པར་འགྱུར་བའི་ཕྱིར་དང་། དེ་ལ་ཡང་རིག་བྱེད་གཞན་དགོས་པས་ཐུག་པ་མེད་པར་
འགྱུར་པའི་ཕྱིར་རོ། །གལ་ཏེ་གང་གིས་ཀྱང་མ་ཤེས་མོད་རང་རིག་པ་ཡོད་པ་གང་གིས་དགག་
-3 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། (༩
ཅེ་ན། གཉིས་པ་དེ་ཉིད་ཀྱིས་ན་རང་རིག་པ་ཡོད་པར་ངེས་པའི་ཐ་སྙད་དགག་པ་སྒྲུབ་པའི་
གང་ཚེ་ཞེས་པ་སྟེ། རང་རིག་པ་ཙམ་ལ་སྒྲུབ་བྱེད་མེད་པས་མ་གྲུབ་ན། རང་རིག་གི་ཁྱད་པར་
དེ་གསལ་བའམ་མི་གསལ་ཞེས་པ་སྟེ་གྲུབ་པ་ལྟ་ཅི་སྨོས་ཏེ། མོ་གཤམ་བུ་མོའི་འགྱིང་བག་
བཞིནནོ། །
གསུམ་པ་རང་རིག་ལ་འཐད་པ་རྗེས་དཔག་གི་སྒྲུབ་བྱེད་མེད་པ་ལ་གཉིས་ལས།
འབྲས་བུའི་རྟགས་འཁྲུལ་པ་ནི་གལ་ཏེ་ཞེས་པ་རྩ་བ་གཉིས་ཀྱིས་རྒོལ་བ་སྟེ། གལ་ཏེ་ང་
རིག་མེད་ན་རང་གི་རྒྱུད་ལ་བུམ་པ་འཛིན་པའི་ཤེས་པར་ཤེས་པ་སྐྱེས་སོ་ཞེས་དྲན་པ་ཇི་ལྟར་
འགྱུར་དེ། མ་དྲན་པར་ཐལ་ལོ། །ཐལ་བ་ལས་དྲན་པ་ཡོད་པའི་ཕྱིར་རང་རིག་པ་ཡོད་དོ་ཞེན།
དེའི་ལན་དུ་རང་རིག་མེད་ཀྱང་དྲན་པ་འཐད་དོ་ཞེས་སྟོན་པ་ནི་གཞན་མྱོང་བ་ན་ཞེས་པ་སྟེ།
ཤེས་པ་ཉིད་མྱོང་བའི་རང་རིག་མེད་ཀྱང་ཤེས་པ་ལས་གཞན་ཕྱི་རོལ་གྱི་དོན་མྱོང་བ་ན། དེ་
མྱོང་བྱེད་ཀྱི་ཤེས་པ་ཡོད་དོ་ཞེས་ཡུལ་དང་ཡུལ་ཅན་གྱི་འབྲེལ་བ་དཔེ་ལས་དྲན་པར་འགྱུར་རོ།།
ཤེས་པ་རང་རིག་པའི་ཚུལ་གྱིས་མ་ཚོར་ཡང་དྲན་པའི་དཔེནི་བྱི་དུག་དང་པོ་ལུས་ལ་ཞུགས་པ་
མ་ཚོར་ཡང་ཕྱིས་དེ་དང་འདྲ་བའི་ནད་ཀྱི་ཁྱད་པར་མྱོང་བ་ན་རྒྱུ་འབྲས་ཀྱི་འབྲེལ་བ་ལས་བྱི་
དུག་ཞུགས་པར་བྱུང་ངོ་ཞེས་དྲན་པ་བཞིན་ནོ། །གཞན་དག་རང་བཞིན་གྱི་རྟགས་ཀྱིས་རང་
རིག་ཡོད་པར་སྒྲུབ་བྱེད་ནི་རྐྱེན་གཞན་ཞེས་པ་རྩ་བ་གཉིས་ཏེ། བསྒོམས་པ་ལ་སོགས་པ་
གཞན་གྱི་སེམས་ཤེས་པའི་རྐྱེན་གཞན་དག་དང་ལྡན་པ་ནི། ཤིན་ཏུ་ཆོད་པའི་དོན་གཞན་གྱི་
སེམས་ལ་སོགས་པ་ཤེས་པའི་ཕྱིར་རང་ཉིད་རབ་གསལནི་ལྟ་སྨོས་སུ་ཡང་མེད་དོ་ཞེས་པ་ནི་
རྒོལ་བའི་དོན་ཏོ། །ལན་ནི་གྲུབ་པའི་ཞེས་པ་རྩ་བ་གཉིས། རིག་སྔགས་གྲུབ་པའི་མིག་སྨན་
གྱི་སྦྱོར་བས། ཤིན་ཏུ་བསྐལ་བའི་དོན་ས་འོག་གི་གཏེར་གྱི་བུམ་པ་མཐོང་བས་མིག་སྨན་
བསྐུས་པའི་མིག་ལྟ་སྨོས་སུ་ཡང་མེད་པར་མཐོང་བར་ཐལ་ལོ། །ཐག་རིང་བའི་བུམ་པ་མཐོང་
-3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་མིག་སྨན་བསྐུས་པའི་མིག་ཉིད་མཐོང་བ་མིན་པས་མ་ངེས་པ་ཡིན་ནོ། །ཡང་ན་རྒོལ་པའི་
བསམ་པ་ནིགང་ཤེས་པའི་རྒྱུ་ལས་གསལ་བར་སྐྱེས་པ་དེ་ནི་ཤེས་པ་ཉིད་ཡིན་ཏེ་ཤེས་རབ་ལ་
སོགས་པ་བཞིན་ནོ་ཞེ་ན། དེ་དང་དེ་མིན་རང་བཞིན་ཅན། །ད་དེ་མིན་དངོས་རྒྱུལས་སྐྱེས། །
དེས་ཤེས་ཐ་དད་མེད་རྒྱུས་བསྐྱེད། །བདེ་སོགས་ཅི་ཕྱིར་ཤེས་མ་ཡིན་ཞེས་གསུངས་པ་བཞིན་
ཏེ༑ གཟུང་ཆ་དཀར་མར་ལ་སོགས་པར་ཤེས་པ་ལ་གསལ་བར་ནི་བསྙོན་དུ་མེད་ལ། དཀར་
དམར་དུ་སྣང་བ་དེ་ཤེས་པའི་ངོ་བོར་གྲུབ་ན་རང་གསལ་བར་གྲུབ་པའི་ཕྱིར་དེ་ཤེས་པར་
བསྒྲུབ་སྟེ། དཀར་དམར་ལ་སོགས་པ་ཆོས་ཅན། ཤེས་པ་ལས་ཐ་དད་མེད་དོ་ཞེས་པ་བསྒྲུབ་
བྱ༑ གསལ་བྱེད་ཤེས་པའི་རྐྱེན་དབང་པོ་ལ་སོགས་པའི་རྒྱུ་ཚོགས་ལས་དཀར་དམར་ལ་
སོགས་པར་གསལ་བའི་ཕྱིར། ཤེས་པའི་རྒྱུ་ལས་སིམ་པར་གསལ་བས་བདེ་བ་ཤེས་པ་ཡིན་
ན་ཞེས་རྩོད་དེ། གང་དང་གང་གི་རྐྱེན་དང་ལྡན་པ་དེ་ནི་དེའི་ངོ་བོར་མཐོང་བའི་ཕྱིར་ཞེས་ཁྱབ་
པ་སྟོན་པ་ནི། དབང་པོ་ལ་སོགས་རྐྱེན་གཞན་གང་དང་ལྡན་པས་གསལ་བ་དེ་ནི་ཤེས་པ་ཉིད་
དུ་མཐོང་བའི་ཕྱིར། དཀར་དམར་ཡང་དེ་དང་འདྲ་བས་རང་ཉིད་རབ་གསལ་ན་ཞེས་སོ། །
ལན་ཡང་གསལ་བྱེད་ཀྱི་རྒྱུ་ལས་གསལ་བྱར་དམིགས་པའི་དོན་གསལ་བྱེད་དང་གཅིག་ཏུ་
འགྲུབ་ན། དངོས་གྲུབ་སྒྲུབ་པར་བྱེད་པའི་མིག་སྨན་གྱི་སྦྱོར་བ་སྟེ། གསལ་བྱེད་མིག་སྨན་གྱི་
རྒྱུ་ཚོགས་ལས། གསལ་བྱ་ས་འོག་གི་བུམ་པ་མཐོང་བ་ཡང་། གསལ་བྱེད་མིག་སྨན་ཉིད་ཡིན་
པ་ཉིད་དུ་ཐལ་བར་འགྱུར་ན། དེ་ལྟ་ནི་མིན་པས། གསལ་བྱེད་ཀྱི་རྒྱུ་ལས་གསལ་བར་སྣང་བ་
ཙམ་གྱིས། དེ་དག་གཅིག་པར་མ་ངེས་སོ་ཞེས་བསྟན་ཏོ། །
གསུམ་པ་རང་བཞིན་མེད་པར་སྨྲ་བ་ལ་གནོད་པ་སྤང་བ་ནི། གལ་ཏེ་རང་རིག་མེད་
ན་གཞན་རིག་པ་ཡང་མི་མཐད་པས་མཐོང་བ་དང་ཐོས་པ་དང་ཤེས་པ་ལ་སོགས་པའི་ཐ་སྙད་
འགལ་བས་ཤེས་པ་དེ་དག་གི་ཐ་སྙད་རྒྱུན་ཆད་པར་འགྱུར་རོ་ཞེ་ན། ཇི་ལྟར་མཐོང་ཐོས་ཤེས་
，
-3
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། ༼༩
པ་དག་སྟེ། ཐ་སྙད་ཀྱི་ཤེས་པ་མི་འགོག་གི །རྩོད་པའི་སྐབས་འདིར་ནི་སྡུག་བསྔལ་སྐྱེད་པའི་
རྒྱུ་བདེན་པར་རྟོག་པའི་ཡུལ་དགག་པ་ཡིན་ནོ། །གལ་ཏེ་གཅེར་བུ་པ་ལ་སོགས་པ་དག་ན་རེ།
གཟུང་བའི་ཆ་རྣམ་པ་འདི་རྣམས་ནི་ཤེས་པ་ལས་དེ་ཉིད་དང་གཞན་དུ་བརྗོད་དུ་མེད་པའི་
དངོས་པོར་གྲུབ་བོ་སྙམ་ན། སེམས་ལས་ཞེས་པ་རྐང་པ་གཉིས་ཀྱིས་དེའི་འདོད་པ་བླངས་
ནས། དངོས་ན་ཞེས་པ་ལ་སོགས་པས་དེ་འགོག་པ་སྟེ། གཟུང་ཆའི་རྣམ་པ་འདིརྣམས་དངོས་
པོར་གྲུབ་ན། རང་རིག་གིས་ངོ་བོར་གྲུབ་པ་གོང་དུ་བཀག་པས་གཞན་དུ་གྲུབ་བོ། གཞན་
མིན་ཞེ་ན་དངོས་པོར་མེད་དེ། དེ་ཉིད་དང་གཞན་ཕན་ཚུན་རྣམ་པར་གཅོད་པའི་འགལ་བ་
ཡིན་པའི་ཕྱིར་རོ། །དེ་གཉིས་སུ་མ་འདུས་པའི་དངོས་པོ་མི་སྲིད་པས་སོ། །འཛིན་པ་མགྲུབ་
པའི་ལན་སྐབས་སུ་བབ་པ་ཉིད་བསྡུས་ཏེ་བརྗོད་པ་ནི་ཇི་ལྟར་ཞེས་པ་རྐང་པ་གཉིས་ཏེ།
གཟུགས་ལ་སོགས་པ་སྒྱུ་མ་དངོས་པོར་མེད་ཀྱང་བལྟ་བྱར་སེམས་ཙམ་པས་འདོད་པ་བཞིན་
དུ༑ ཡང་དག་པ་མ་ཡིན་པའི་འཛིན་པ་མི་འགེགས་པས་གཟུགས་ལ་སོགས་པ་སྣ་ཚོགས་ཀྱི་
སྣང་བ་མེད་པར་ཐལ་བ་མེད་ལ། དེ་ཡོད་པས་ཀྱང་འཛིན་པ་དང་དོན་དམ་པར་མི་འགྲུབ་སྟེ་
སྒྱུ་མ་བཞིན་ནོ། །ཇི་ལྟར་འཛིན་པ་དོན་དམ་པར་མེད་པ་བཞིན་དུ་སྣ་ཚོགས་སུ་སྣང་བ་དོན་
དམ་པར་མེད་པར་ཐལ་བ་བརྗོད་ན་ནི་འདོད་པ་ཁོ་ན་སྟེ། ཁོ་བོ་ཅག་ཆོས་ཐམས་ཅད་རང་
བཞིན་མེད་པར་འདོད་བཞིན་དུ་དེ་ལ་ཆགས་སམ། དེ་ལྟར་འཛིན་པ་མ་གྲུབ་པ་སྤངས་ནས།
ད་ནི་རྟེན་མ་གྲུབ་པ་སྤང་བར་བྱའོ། །དེ་ཡང་སློབ་དཔོན་བློ་བརྟན་ན་རེ་གང་བརྫུན་པ་དེ་ནི་
བདེན་པའི་རྟེན་ཅན་ཏེ། དཔེར་ན་ཐག་པ་ལ་སྦྲུལ་དུ་སྣང་བའི་གཞི་ཐག་པ་གནས་པ་བཞིན་
ནོ༑ ༑གཟུགས་ལ་སོགས་པ་གཟུང་འཛིན་དུ་སྣང་བ་མི་བདེན་པ་འདི་རྣམས་ཀྱང་རྟེན་རང་
རིག་པ་བདེན་པ་ལ་བརྟེན་པར་འདོད་ནས་རྒོལ་བ་ནི་གལ་ཏེ་ཞེས་པ་རྩ་བ་གཉིསཏེ། གལཏེ་
འཁོར་བ་མི་བདེན་པ་དེ་ནི་དངོས་པོ་བདེན་པའི་རྟེན་ཅན་ཡིན་ཏེ། དེ་ལས་གཞན་དུ་རྟེན་མེད་
3
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་ནི་ནམ་མཁའ་དང་འདྲ་བར་དང་པོ་ནས་གཏན་མེད་པར་འགྱུར་རོ་ཞེས་བྱ་བའོ། །ཡང་ན་
གཞན་དུ་ཞེས་པའི་རྩ་བ་ནི་དགག་པ་མདོར་བརྗོད་པའོ། །དེ་རིགས་པས་དགག་པནི་དངོས་
སྤྱོད་དོ་ཞེས་པ་རྩ་བ་གཉིས་ཏེ། རྟེན་དང་བརྟེན་པའི་དོན་ནི་བྱ་བ་དང་བྱེད་པ་ལས་ཡིན་ན། དེ་
ནི་དངོས་པོ་ཁོ་ན་ལ་སྲིད་ཀྱི། དངོས་མེད་ན་ནི་དངོས་པོ་དང་དངོས་མེད་ལ་ནི་མི་སྲིད་དེ་བྱ་
བྱེད་མེད་པས་སོ། །དེས་ན་འཁོར་བ་དངོས་མེད་དེ་རང་རིག་དངོས་པོ་ལ་བརྟེན་པས་ན། ང་
རིག་པ་དེ་དོན་བྱེད་པ་དང་ལྡན་པར་ཇི་ལྟར་འགྱུར་ཏེ། དངོས་པོ་མེད་པ་ནི་ཡུལ་མ་ཡིན་པའི་
ཕྱིར་རོ། །དེས་གྲུབ་པའི་དོན་བརྗོད་པ་ནི་ཁྱོད་ཀྱི་ཞེས་པ་རྩ་བ་གཉིས་ཏེ། ཁྱེད་ཀྱི་ལུགས་ཀྱི་
རྟེན་རང་རིག་པ་བདེན་པ་མེད་ན་གཉིས་སྣང་གི་འཁོར་བ་ཡང་མེད་པར་འདོད་ལ། རང་རིག་
བདེན་པ་ནི་གཉིས་སྣང་བརྫུན་པའི་རྟེན་དུ་རིག་པས་མི་འཐད་པའི་ཕྱིར། ཁྱོད་ཀྱི་སེམས་དོན་
དམ་པ་གསལ་བ་དེ། གཉིས་སྣང་གི་གྲོགས་མེད་པར་གཅིག་པུ་ཉིད་དུ་འགྱུར་ཏེ། རི་བོང་གི་
རྭ་མེད་པས་འོག་ན་གཅིག་པུ་ལུས་པ་བཞིན་ནོ། །དེ་འདོད་པ་ཉིད་དོ་ཞེ་ན། འདོད་པ་ལ་
གནོད་པ་ནི་གང་ཚེ་ཞེས་པ་རྐང་པ་གཉིས་ཏེ། གང་གི་ཚེ་སེམས་གཟུང་འཛིན་གཉིས་སྣང་དང་
བྲལ་བ་དེའི་ཚེ་སེམས་ཅན་ཐམས་ཅད་དེ་བཞིན་གཤེགས་པར་ཐལ་བར་འགྱུར་རོ། །ཇི་སྟེ་
སེམས་གཉིས་སྣང་དང་བྲལ་ཡང་དེ་བཞིན་གཤེགས་པར་མི་འགྲོ་ན་ཅི་སྟེ། ཁྱབ་པ་མ་གྲུབ་བོ་
ཞེ་ན། དེའི་ཁྱབ་པ་སྒྲུབ་པ་ནི་དེ་ལྟ་ནའང་ཞེས་པ་སྟེ། ཆོས་ཐམས་ཅད་སེམས་ཙམ་དུ་ངེས་
པར་བྱས་ནས། དེ་གོམས་པ་ལས་གཉིས་སྣང་དང་བྲལ་ཏེ་ཐར་པ་ཐོབ་པ་ཡིན་པ་ལས་ཁྱེད་
ལྟར་ནགཉིས་སྣང་བྲལ་ཡང་ཐར་པར་མི་འགྱུར་བས་སེམས་ཙམ་དུ་བརྟགས་པ་ལཡོན་ཏན་
ཅི་ཞིག་ཡོད་དེ་མེད་དོ། །ཡང་ན་སེམས་ཅན་ཐམས་ཅད་དེ་བཞིན་གཤེགས་པར་ཐལ་བ་ཡང་
འདོད་པ་ཉིད་དོ་ཞེ་ན། འདོད་པ་ལ་གནོད་པ་ནི་དེ་ལྟ་ན་སེམས་ཙམ་དུ་བརྟགས་པ་ལ་ཡོན་
ཏན་ཅི་ཞིག་ཡོད་དེ་རང་རིག་པ་དོན་དམ་པར་ཁས་ལེན་པ་ནི་འཁོར་བ་ནམ་མཁའ་ལྟར་
- 3 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། (༩
སྟོངས་པར་མི་འགྱུར་བར་བྱ་བའི་དོན་དུ་ཡིན་ན། ད་ལྟ་ནི་ཐམས་ཅད་དེ་བཞིན་གཤེགས་པར་
གྱུར་པས་རང་རིག་ཁས་བླངས་ཀྱང་འཁོར་བ་ཡོད་པར་མ་ནུས་པའི་ཕྱིར། དེ་ཁས་བླངས་པས་
ཅི་བྱ་ཞེས་འདོད་པ་ལ་གནོད་པར་སྦྱར་རོ། །དེ་ལྟར་ཤེས་རབ་ཀྱི་ཡུལ་བདེན་པ་གཉིས་ཀྱི་རང་
བཞིན་ཆོས་ཐམས་ཅད་རང་བཞིན་གྱིས་སྟོང་པ་དང་སྒྱུ་མ་ལྟ་བུར་གཏན་ལ་ཕབ་པ་ལ། གནོད་
པ་དེ་དག་སྤངས་པས་ལེགས་པར་གནས་པ་ན། དེ་རྟོགས་པའི་བློ་ཡང་ཇི་ལྟ་བའི་ཤེས་བྱའི་ས་
རྟོགས་པའི་ཡང་དག་པའི་ལྟ་བ་ཡིན་པར་དོན་གྱིས་གྲུབ་ཅིང་། དེ་གོམས་པ་ལས་ཕྱིན་ཅི་འོག་
གི་མངོན་ཞེན་རྣམས་འགལ་བའི་སྟོབས་ཀྱིས་སྤོང་བས་ལམ་ཉིད་དུ་གྲུབ་མོད་ཀྱི། འོན་ཀྱང་
གཞན་དག་གི་ཀླན་ཀ་ངན་པ་བསལ་བས་དེ་དག་གི་ཡུལ་ཅན་ལམ་དུ་བསྒྲུབ་པ་ནི། གཞན་
དག་སྒྱུ་མ་ལྟ་བུར་ཤེས་པ་ནི་རྣམ་པར་གྲོལ་བའི་གྲོང་ཁྱེར་དུ་འཇུག་པའི་ལམ་མ་ཡིནཏེ་མངོན་
ཞེན་མི་སྤོང་བས་སོ། །དེ་ལྟར་ཡང་སྒྱུ་མ་བྱེད་པ་དག་ལས་མཐོང་ངོ་སྙམ་ནས་ཀུན་རྫོབ་སྒྱུ་མ་
ལྟ་བུའི་ཡུལ་ཅན་ལ་བརྩད་པ་ནི་སྒྱུ་མ་ལྟ་བུར་ཞེས་པ་རྩ་བ་བཞིའོ། །སྒྱུ་མ་ལྟ་བུར་རྟོགས་པའི་
ཤེས་རབ་ཀྱི་ཕ་རོལ་ཏུ་ཕྱིན་པ་ཀུན་རྫོབ་ཀྱི་ཡུལ་ཅན་དེ་ལམ་དུ་སྒྲུབ་པས་དཔེ་དོན་མི་
མཚུངས་པར་སྟོན་པ་ན། དང་པོ་ཕྱོགས་གཅིག་སྒྱུ་མར་རྟོགས་པ་ཙམ་གཉེན་པོ་མ་ཡིན་པས་
དཔེ་དང་འགལ་བ་མེད་པར་སྟོན་པ་ནི་དེ་བྱེད་པ་ནི་ཞེས་པ་རྩ་བ་བཞི་སྟེ། དེ་ཡང་ཕྱོགས་
འགའ་ཞིག་སྟོང་པར་མཐོང་བའམ། ཐམས་ཅད་སྟོང་པའི་མཚན་ཉིད་ཅན་སྒྱུ་མ་ལྟ་བུར་
རྟོགས་ཀྱང་གོམས་པར་མ་བྱས་ན་དེ་ཙམ་གྱིས་རྣམ་པར་གྲོལ་བར་མི་འགྱུར་ཏེ། ཆོས་ཐམས་
ཅད་སྟོང་པར་གོམས་པ་ཕུལ་དུ་གྱུར་པ་ན་ཀུན་ནས་ཉོན་མོངས་པ་གསུམ་མི་འཇུག་པས་ཐར་
པ་ཐོབ་པའི་ཕྱིར་ལམ་ཡིན་ནོ། །དེས་ན་སྒྱུ་མ་བྱེད་པ་ནི་རང་གིས་བྱས་པའི་བུད་མེད་དེ་སྒྱུ་མར་
ཤེས་ཀྱང་། ཉོན་མོངས་པ་སྐྱེ་བའི་སྒྱུ་མཚན་དུ་གྱུར་པའི་བག་ཆགས་ཤེས་བྱ་ཐམས་ཅད་ལ་
བདེན་པར་འཛིན་པ་མ་སྤངས་པ་དེས་ན། རང་གིས་སྤྲུལ་པའི་བུད་མེད་དངོས་ལྟ་བུ་འདོད་
-3 5 -



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཡུལ་མཐོང་བན་དེ་ཉོན་མོངས་པ་རྒྱས་པར་འགྱུར་བ་ཉིད་དེ། སྟོང་པ་ཉིད་ཀྱི་བག་ཆགས་
ཉམས་ཆུང་བས་དེ་ཟིལ་གྱིས་ག་ལགནོན། །
གཉིས་པ་ཐམས་ཅད་སྒྱུ་མར་རྟོགས་པ་ལམ་དུ་གྲུབ་བོ་ཞེས་དོན་ལ་སྦྱརབ་ལམ་དུ་
སྒྲུབ་པ་ནི་གསུམ་ལས། ཡོད་པར་འཛིན་པ་སྤོང་བ་ནི་སྟོང་ཉིད་བག་ཆགས་ཞེས་པ་ནས་རྩབ་
གཉིས་སོ། །གལ་ཏེ་དེ་ལྟ་ན་ཆོས་ཐམས་ཅད་སྒྱུ་མ་ལྟ་བུའི་སྟོང་པ་ཉིད་དུ་མངོན་པར་ཞེན་པར་
མི་འགྱུར་རམ། འགྱུར་ན་ནི་དཀོན་མཆོག་བརྩེགས་པ་ནས་སྐྱེས་བུ་མ་ཞུ་བ་ལ་བཀྲུ་སྨན་
བཏང་ཡང་དེ་མ་ཞུ་ན་གསོར་མི་རུང་བའི་དཔེའི་སྒོ་ནས་སྟོང་པ་ཉིད་དུ་ལྟ་བ་ཡང་ཉེས་པ་ཆེ་
བར་གསུངས་པ་ཡིན་ནོ་ཞེ་ན། མེད་པར་འཛིན་པ་སྤོང་བ་ནི་ཅི་ཡང་ཞེས་པ་ནས་རྩ་བ་གཉིས་
ཏེ༑ ཅི་ཡང་མེད་དོ་ཞེས་གོམས་པསནི། བདེན་པས་སྟོང་པའི་སྒྱུ་མ་ཙམ་དུ་འཛིན་པདེ་ཡང་ཕྱི་
ནས་སྤོང་བར་འགྱུར་ཏེ། རྡོ་རྗེ་གཅོད་པ་ལས་ཆོས་གང་ཞིག་མངོན་པར་རྫོགས་པར་སངས་
རྒྱས་པ་དེ་ལ་ནི་བདེན་པ་ཡང་མེད། བརྫུན་པ་ཡང་མེད་ཅེས་གསུངས་པ་བཞིན་ནོ། །དེ་ལྟན་
ཅི་ཡང་མེད་ཅེས་རྟོག་པའི་ཤེས་པའི་ཡུལ་དུ་མེད་པ་ཞིག་གནས་པར་མི་འགྱུར་རམ་ཞེ་ན།
གང་གི་ཚེ་དགག་བྱའི་དངོས་པོ་འགའ་ཞིག་མེད་དོ་ཞེས་བརྟག་པར་བྱ་བ་དགག་བྱའི་དངོས་པོ་
མི་དམིགས་པ་དེའི་ཚེ། དགག་བྱ་མ་གྲུབ་པས་དེ་དགག་པའི་དངོས་མེད་བློའི་མདུན་དུ་ཇི་ལྟར་
གནས་ཏེ། དངོས་མེད་ཅེས་པའམ་ཅི་ཡང་མེད་པར་ཞེས་པར་མི་གནས་པ་ཉིད་དོ། །རྟེན་བྲལ་
བ་ཞེས་པ་ནི་བཀག་པའི་རྟེན་དགག་བྱ་དང་བྲལ་བའི་ཕྱིར་རོ། །དེས་ན་འདི་མེད་ཅེསངེས་
པའི་ཚད་མ་ནི་དགག་བྱ་དང་གཅིག་ཏུ་རྟོགས་པས་དགག་བྱ་ལ་བརྟེན་པའི་ཕྱིར་ན། དགག་བྱ་
དམགྲུབ་པར་དེ་ལ་བརྟེན་པའི་བཀག་པ་ཡང་མི་འགྲུབ་པས་མེད་པ་ཉིད་ཀྱང་མི་དམིགས་སོ་
ཞེས་གྲུབ་བོ། །ཡང་ན་རྟེན་བྲལ་བ་ཞེས་པ་ནི་བློ་འཇུག་པའི་རྟེན་དམིགས་པར་བྱ་བ་དང་བྲལ་
བའོ་ཞེའོ། །དེ་ལྟར་དགག་བྱའི་དངོས་པོ་མེད་ན་དེ་ལ་ལྟོས་པའི་བཀག་པའི་དངོས་པོ་མེད་
་་
-3 G -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། དོ༩
ཅིང་བྱ་བ་ཉིད་མ་གྲུབ་པས། དགག་བྱ་ཡོད་པ་མ་ཡིན་པས། །ཡང་དག་ཏུ་ནི་བག་མེད་
གསལ། །ཞེས་བདེན་གཉིས་ནས་བཤད་པ་དང་། ལང་ཀར་གཤེགས་པ་ལས་ཀྱང་། ཡོད་
པའི་ཟླ་དྲངས་མེད་པདེ། །མེད་པའི་ཟླ་དྲངས་ཡོད་པ་ཡིན། །དེ་ཕྱིར་ཡོད་པར་མི་བརྟག་ཅིང་།།
མེད་པར་ཡང་ནི་མི་བརྟག་གོ །ཞེས་ཡོད་པ་དང་མེད་པའི་ཕན་ཚུན་ལྟོས་པ་ཡིན་པས་གཅིག་
མེདན་གཅིག་ཀྱང་མེད་པ་ཁོ་ནའོ། །དེ་ལས་སྣང་བ་མེད་པའི་ཤེས་རབ་སྐྱེ་བའི་ཚུལནི་གང་ཚེ་
ཞེས་པ་རྩ་བ་བཞི་སྟེ། དེ་ལྟར་ན་དངོས་པོ་དང་དེ་བཀག་པའི་དངོས་མེད་དག་བློའི་ཡུལན་མི་
གནས་པ་དེའི་ཚེ་གཉིས་ཀ་དང་། གཉིས་ཀ་མ་ཡིན་པའི་རྣམ་པ་གཞན་མེད་པས་མུ་བཞིའི་
རྟོག་པ་ཐམས་ཅད་དང་བྲལ་བའི་ཤེས་རབ་སྐྱེ་སྟེ། རྒྱུད་བླ་མར། གང་ཞིག་ཡོད་མིན་མེད་མིན་
ཡོད་མེད་མ་ཡིན་གཉིས་ཀ་ལས། །གཞན་དུའང་བརྟག་པར་མི་ནུས་ངེས་ཚིག་དང་བྲལ་སོ་སོ་
རང་གིས་རིག་ཞི་བ་ཞེས་གསུངས་ལ། འཕགས་པ་ཀླུ་སྒྲུབ་ཀྱིས་ཀྱང་། རྒྱལ་བརྣམས་ཀྱི་སྟོང་
ཉིད་ནི། །ལྟ་ཀུན་ངེས་པར་འབྱིན་པར་གསུངས། །གང་ཞིག་སྟོང་པ་ཉིད་ལྟ་བ། །དེ་དག་
གསོར་མི་རུང་བར་གསུངས། །ཞེས་བཤད་པ་བཞིན་ནོ། །དེ་ལྟར་སྤྲོས་པ་ཐམས་ཅད་དང་
བྲལ་བར་རྟོགས་པའི་ཤེས་རབ་དེ་ཉིད་ཞི་གནས་དང་ཟུང་དུ་སྦྱར་ཏེ་ས་བཅུ་རིམ་གྱིསགོམས་
པ་ལས་ཆུ་ལ་ཆུ་བཞག་པའམ་མར་ལ་མར་བཞག་པ་ལྟར་མཚན་མས་དབེན་པའི་ཆོས་ཀྱི་
དབྱིངས་དང་སྣང་བ་མེད་པའི་ཤེས་རབ་དབྱེར་མེད་དུ་རྟོགས་པ་འབྱུང་ངོ༌། །དེ་ཉིད་སངས་
རྒྱས་ཐམས་ཅད་ཀྱི་སྐུའོ། །རི་བོང་གི་རྭ་ལྟར་གཏན་མེད་པ་ནི་མ་ཡིན་གྱི་ཡོན་ཏན་གྱི་རྒྱན་
ཐམས་ཅད་དང་ལྡན་པའོ། །དམིགས་པ་མེད་པར་རབ་ཏུ་ཞི་ཞེས་པའང་ཁ་ཅིག་ནི་སེམས་
གཏན་མེད་པའོ་ཞེའོ། །དེ་ལ་གཞན་ན་རེ་འོག་ནས་བྱང་ཆུབ་སེམས་དཔའ་མྱ་ངན་ལས་འདས་
ཀྱང་དོན་རྣམས་ཐམས་ཅད་མཛད་ཅེས་འབྱུང་བས་གནོད་དོ། །དེ་ལྟར་ཉེ་བར་ཞི་ན་གཞན་
དོན་སྒྲུབ་པའི་ཕྲིན་ལས་ཇི་ལྟར་འཐད་དེ་གཞན་དོན་ལ་འཇུག་བྱེད་ཀྱི་ཤེས་པ་ཉིད་མེད་པས་
-3 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོ༑ །དེས་ན་ཡུལ་ལ་འཇུག་པའི་རྣམ་པར་རྟོག་པ་ཞི་བ་ཉིད་ལ་རབ་ཏུ་ཞི་བ་ཞེས་བྱའོཟེར་དེ་
འདི་ནི་གོང་དུ་བཤད་ཟིན་ནོ། །ཆོས་ཐམས་ཅད་སྒྱུ་མར་རྟོགས་པའི་ལམ་ཡིན་པ་འདི་ཁ་
ཅིག་ན་རེ་དངོས་པོར་འཛིན་པ་སྤོང་བ་དང་། སྒྱུ་མར་འཛིན་པ་སྤོང་བ་དང་། མེད་པར་འཛིན་
པ་སྤོང་བ་དང་། འཛིན་པ་ཐམས་ཅད་སྤངས་པས་བཞི་མཉམ་གཞག་དང་། ཡིད་བཞིན་ནོར་
བུ་ཞེས་པ་མན་ཆད་ཀྱིས་རྗེས་ཐོབ་བཤད་པར་བཞེད་དོ། །གཞན་ཡང་ཆོས་ཀྱི་ཡེ་ཤེས་འདིའི་
ཤེས་བྱ་ཅིར་ཡང་མ་གྲུབ་པས་བློས་ཅིར་ཡང་མི་འཛིན་པ་སྟེ། ཆུ་ལ་ཆུ་བཞག་པ་ལྟར་སྟོང་པར
མ་འདུས་པ་མེད་པས་ཤེས་པ་ཉིད་དུ་མ་གྲུབ་པར་འདི་ཉིད་དང་བདེན་གཉིས་ཀྱི་བཤད་པར་
ཡང་གསུང་མོད་ཀྱི། ཤེས་པར་མེད་པའི་ཡེ་ཤེས། ཤེས་བྱ་ཅི་ཡང་མ་ཤེས་པའི་ཤེས་པ།
གཞལ་བྱ་རྟོགས་པའི་ཚད་མ་ནི་བདག་གིས་མ་རིག་གོ །དེ་ཁོ་ན་ཉིད་ཀྱང་སྤྲོས་བྲལ་དུའང་
མེད་ན་སྤྲོས་པར་ཐལ་དེ་དགག་པ་བཀག་པ་སྒྲུབ་པ་ཡིན་པའི་ཕྱིར་རོ། །དོན་དམ་པར་སྤྲོས་
བྲལ་དུ་མེད་ཀྱང་སྤྲོས་པར་མི་འགྱུར་དེ་གཉི་ག་དང་བྲལ་ལོ་ཞེ་ན། ཐ་སྙད་དུ་ཡང་དངོས་མེད་
ལོག་པ་དངོས་པོར་མི་འགྱུར་ཏེ་གཉི་ག་དང་བྲལ་ལོ་ཞེས་མགོ་མཚུངས་པས་ཕན་ཚུན་སྤངས་
པའི་དངོས་འགལ་རྒྱུད་ཆད་པར་ཐལ་ལོ། །གཞན་ཡང་སྤྲོས་བྲལ་དུ་མེད་ན་སྤྲོས་པ་གཅོད་
པའི་རྗེས་དཔག་ཀྱང་ཤེས་པ་དང་ཚད་མར་མི་འཐད་དེ། ཤེས་བྱ་དེ་གཞལ་བྱར་མེད་པའི་ཕྱིར་
རོ༑ །དགག་བྱ་རྣམ་པར་བཅད་པ་ཙམ་ལ་ཚད་མར་འཐད་དོ་ཞེ་ན། རྣམ་གཅད་དེ་ཉིད་
གཞལ་བྱར་གྲུབ་སྟེ། བསྒྲུབ་བྱ་ཡོངས་སུ་བཅད་པ་གཞལ་བྱ་ཡིན་པ་བཞིན་ནོ། །རྣམ་གཅད་
ཙམ་གཞལ་བྱར་གྱུར་ན་སྤྲོས་པར་ཐལ་ལོ་ཞེ་ན། སྤྲོས་པ་བཅད་པས་སྤྲོས་པར་འགྱུར་ན་
ཡོངས་གཅོད་སྒྲུབ་པ་ཡང་དགག་པར་ཐལ་ལོ། །དེ་འགལ་ལོ་ཞེ་ན། སྔ་མ་ཡང་འགལ་ཏེ་
མཚུངས་སོ། །དོན་དམ་བློའི་སྤྱོད་ཡུལ་མིན་ཞེས་པ་ནི་ཡོངས་གཅོད་དུ་མ་གྲུབ་པས་དམིགས་
ཡུལ་དུ་མེད་པར་དགོངས་པའོ། །གང་ཚེ་དངོས་དང་དངོས་མེད་དག །ཅེས་པ་ལ། དངོས་པོ་
，
ཁ3 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། དོ༩
དང་དེ་ལ་ལྟོས་པའི་དངོས་མེད་ཡོད་པ་མེད་པའི་ཟླས་དྲངས་ཏེ་ཞེས་པ་རང་བཞིན་དུ་གྲུབ་པ་
མེད་པ་ལ་དགོངས་པའོ། །དེས་ན་བདེན་པའི་རང་བཞིན་གྲུབ་མ་མྱོང་བའི་མཚན་ཉིད་རྣམ་
གཅད་ཙམ་ནི་ཡེ་ཤེས་དང་རྗེས་དཔག་གིས་རྟོགས་པས་ཚད་མ་དང་ཤེས་པར་འཐད་དོ་ཞེས་
གསུང་ངོ༌། །འདི་དག་ནི་མི་རིགས་ཏེ། དེ་ལ་དོན་དམ་པའི་བདེན་པ་སྤྲོས་བྲལ་དུ་མགྲུབན་
སྤྲོས་པར་ཐལ་ཞེས་པ་ལ། འདི་སྐད་བརྗོད་པར་བྱའོ། །སྤྲོས་བྲལ་ཞེས་པའང་བློའི་ཡུལ་དུ་
གྱུར་པ་མེད་དོ། །བློའི་ཡུལ་དུ་གྱུར་ན་ནི་དེ་ཉིད་སྤྲོས་པ་ཡིན་ཏེ་སྒྲ་དང་རྣམ་པ་རྟོག་པར་ཞེན་
ནས་ཡུལ་དུ་བྱར་རུང་བའི་ཕྱིར་རོ། །དེས་ན་དོན་དམ་པའི་བདེན་པ་ནི་བློའི་ཡུལ་ལས་འདས་
པ་ཁོ་ནས་སྤྲོས་བྲལ་ཡིན་པའི་ཕྱིར། བློའི་ཡུལ་དུ་གྱུར་པའི་སྤྲོས་པ་དང་སྤྲོས་བྲལ་གཉིས་ཀར་
མ་གྲུབ་བོ། །དེ་ལྟར་མ་ཡིན་ན་ཤེས་བྱ་མ་ཡིན་པའི་བུམ་པ་རྟག་པར་ཡོད་པ་ཁེགས་པས་མི་
རྟག་པར་ཐལ་ལོ། །དེ་ནི་རྟག་མི་རྟག་གཉིས་ཀ་དང་བྲལ་ལོ་ཞེ་ན། འདིར་ཡང་སྤྲོས་པ་དང་
སྤྲོས་བྲལ་གཉིས་ཀ་དང་བྲལ་ལོ། །འོ་ན་དངོས་འགལ་རྒྱུ་རྐྱེན་འཆད་དོ་ཞེ་ན། ཁྱོད་ལ་ཡང་དེ་
ཉིད་བརྗོད་པར་བྱའོ། །གལ་དེ་ཤེས་བྱར་གྲུབ་ཚོད་ལ་དངོས་འགལ་རྣམ་པར་བཞག་གི །
ཤེས་བྱ་མ་ཡིན་པའི་བུམ་པ་ནི་མི་སྲིད་པས་དངོས་འགལ་རྣམ་པར་བཞག་ཏུ་མེད་དོ་ཞེ་ན།
འདིར་ཡང་ཐ་སྙད་པའི་ཚད་མའི་ཡུལ་ལ་དངོས་འགལ་ཡོད་ཀྱི། དོན་དམ་པའི་བདེན་པ་ཅིར་
ཡང་མ་གྲུབ་པ་ལ་དངོས་འགལ་ལ་སོགས་པ་གང་ཡང་རྣམ་པར་བཞག་ཏུ་མེད་དོ། །གཞན་
ཡང་རིགས་ཤེས་ཀྱིས་ནི་དགག་བྱ་རྣམ་པར་བཅད་པ་ཙམ་འཇལ་བས་ཤེས་པ་དང་ཚད་མར་
འཐད་དོ། །འོ་ན་དོན་དམ་གཞལ་བྱར་གྲུབ་བོ་ཞེ་ན། དགག་བྱ་རྣམ་པར་བཅད་པ་ཙམ་གྱི་
མེད་དགག་ཉིད་ཀུན་རྫོབ་པ་ཡིན་ནམ། དོན་དམ་པའི་བདེན་པ་ཡིན། སྔ་མ་ལྟར་ན་དེ་གཞན་
བས་དོན་དམ་པའི་བདེན་པའི་ཆར་གྲུབ་པ་ལ་ཅི་ཞིག་ཕན། རྣམ་གཅད་ཙམ་དེ་ཉིད་དོན་དམ་
པའི་བདེན་པ་ཡིན་ན་དེ་ལ་དངོས་པོ་མེད་པས་ཁྱབ་བམ་མ་ཁྱབ། དེ་ལ་དངོས་མེད་ཀྱིས་མ་
-3 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱབ་ན་དོན་དམ་པའི་དངོས་པོར་ཐལ་ཏེ་དོན་དམ་པ་ཡང་ཡིན་ལ་དངོས་པོ་མེད་པ་མ་ཡིན་
པས་དངོས་པོ་ཡང་ཡིན་པའི་ཕྱིར་རོ། །རྣམ་གཅད་ཙམ་དོན་དམ་པའི་བདེན་པ་དེ་ལདངོས་པོ་
མེད་པས་ཁྱབ་ན། ཆོས་ཅན་སྣང་བ་རྟེན་འབྲེལ་ལ་དངོས་མེད་ཙམ་ཁེགས་པས་དེའི་ཁྱབ་བྱ་
རྣམ་གཅད་ཙམ་གྱི་དོན་དམ་སྟོང་ཉིད་ཡང་ཁེགས་པར་འགྱུར་རོ། །དེ་འདོད་ན་ནི་རྣམ་གཅད་
ཙམ་གྱི་སྟོང་ཉིད་ཁེགས་པས་སྣང་བ་རྟེན་འབྲེལ་འདི་བདེན་པའི་དངོས་པོར་གྲུབ་པར་འགྱུར་
ཏེ༑ དགག་པ་བཀག་པ་སྒྲུབ་པ་ཉིད་ཡིན་པའི་ཕྱིར་རོ། །དེས་ན་དོན་དམ་བློའི་སྤྱོད་ཡུལ་མིན་
ཞེས་པ་ལ་སོགས་པའང་སྒྲ་ཇི་བཞིན་དུ་བཤད་པས་མ་ཆོག་པ་ཅི་ཡོད། སྒྲ་དེ་ཉིད་ལ་ཁ་
བསྐངས་ཏེ་གཞན་དུ་བཤདན་བདེ་བར་གཤེགས་པའིགསུང་རབ་མཐའ་དག་ཀྱང་གང་ཟག་
གི་བདག་ཡོད་པར་སྟོན་པའི་ལུང་དུ་དྲངས་ཀྱང་མི་ནུས་པ་ཅི་ཡོད། དེའི་ཕྱིར་འདི་ནིརྟོག་གེ་
རྣམ་པར་འཁྱམས་པར་ཟད་དོ། ། །
བཞི་པདེའི་ཕྲིན་ལས་འཇུག་པ་དམིགས་པ་ལ་མི་ལྟོས་པར་སྟོན་པ་ནི། རྒྱུད་དག་
པའི་གདུལ་བྱ་ལ་སྣང་བ་ནི་ཡིད་བཞིན་ཞེས་པའི་ཚིགས་སུ་བཅད་པ་སྟེ། ཡིད་བཞིན་གྱི་ནོར་
བུ་དང་དཔག་བསམ་གྱི་ཤིང་དམིགས་པ་མེད་བཞིན་དུ་དགོས་པ་ཐམས་ཅད་སྒྲུབ་པ་ལྟར།
གདུལ་བྱའི་བསམ་པ་དག་པ་དང་། ཐུབ་པ་ཉིད་ཀྱིས་སྔོན་ཚོགས་བསགས་ཤིང། ཇི་ལྟ་ཇི་
ལྟར་གདུལ་བྱའི། །དོན་རྣམས་ཡོངས་སུ་རྫོགས་འགྱུར་པ། །དེ་ལྟ་དེ་ལྟར་སྣང་བ་ཡང་།།
བདག་ལ་བརྟེན་ཏེ་འབྱུང་འགྱུར་ཅིག །ཅེས་སྨོན་ལམ་བཏབ་པའི་སྟོབས་ཀྱིས་གདུལ་བྱའི་
རྒྱུད་དང་མཐུན་པའི་སྐུར་སྣང་སྟེ། ས་ཆེན་པོ་ལ་གནས་པའི་བྱང་ཆུབ་སེམས་དཔའརྣམས་ལ་
ལོངས་སྤྱོད་རྫོགས་པའི་སྐུ་མཚན་དང་དཔེ་བྱད་འབར་བས་བརྒྱན་པར་སྣང་ལ། དེ་ལས་
གཞན་པ་ཡོངས་སུ་དག་པའི་སེམས་ཅན་རྣམས་ལ་སྤྲུལ་པའི་སྐུ་ཇི་ལྟར་རིགས་པར། པི་ཝང་
ལེན་པ་ལ་སོགས་པ་བཟོའི་སྤྲུལ་པ་དང་། རི་དྭགས་རུ་རུར་སྐྱེ་བ་ལེན་པ་ལ་སོགས་པ་སྐྱེ་བའི་
-4
0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། ༼༩
སྤྲུལ་པ་དང་། དགའ་ལྡན་ནས་འཕོ་བ་ནས་མྱ་ངན་ལས་འདས་པར་སྟོན་པའི་བར་མཆོག་གི་
སྤྲུལ་པ་དང་མྱ་ངན་ལས་འདས་ནས་ཀྱང་སྐུ་གདུང་ཡུངས་འབྲུ་ཙམ་གྱི་བར་དུ་སྣང་ངོ༌། །གལ་
དེ་ཡིད་བཞིན་གྱི་ནོར་བུ་ལ་སོགས་པ་ནི་བློ་མེད་ཀྱང་དངོས་པོར་སྣང་བ་ལས་དོན་བྱེད་པ་ཡིན་
ན༑ ཐུབ་པའི་སྔོན་གྱི་སྨོན་ལམ་ནི་ད་ལྟར་འགགས་པས་དེས་ཕན་པ་ཇི་ལྟར་སྒྲུབ་སྙམ་ན།
སྣང་བ་དེས་ཕན་པ་ཇི་ལྟར་སྒྲུབ་པའི་དཔེའི་སྒོ་ནསགསལ་བར་བྱེད་པ་ནི་དཔེར་ན་ཞེས་པ་སྟེ།
ནམ་མཁའ་ལྡིང་གི་རིག་སྔགས་གྲུབ་པས། དེ་དགའ་བར་བྱ་བའི་ཕྱིར་མཆོད་སྡོང་བསྒྲུབས་
ནས་དེས་ཀླུ་ལ་སོགས་པའི་དུག་ཞི་བའི་སྨོན་ལམ་བཏབ་པ་ན། བྱེད་པ་པོ་འདས་ཀྱང་དེས་
ཕན་པ་གྲུབ་པ་བཞིན་དུ་འདི་ཡང་བྱང་ཆུབ་སེམས་དཔའ་མྱ་ངན་ལས་འདས་ཀྱང་སྐུ་གསུམ་
དང་ཡེ་ཤེས་བཞིའི་བདག་ཉིད་རྒྱལ་བའི་མཆོད་སྡོང་གིས་གདུལ་བྱ་ལ་ཕན་པ་དཔག་ཏུ་མེད་
པ་རྗེས་སུ་སྒྲུབ་བོ། །དེ་ལ་མྱ་ངན་ལས་འདས་པ་ཞེས་པ་ནི་རྣམ་པར་རྟོག་པ་རྒྱུན་བཅད་པ་སྟེ་
རྡོ་རྗེ་ལྟ་བུའིཏིང་ངེ་འཛིན་གྱི་རྗེས་ལ་ཐོབ་པའོ། །གལ་ཏེ་ཡོངས་སུ་མྱ་ངན་ལས་འདས་པའི་སྐུ་
གདུང་ཡུངས་འབྲུ་ཙམ་ལ་ཡང་ལ་ལས་མཆོད་པ་ལ་སོགས་པ་བྱས་པས་ཇི་ལྟར་འབྲས་བུ་ཐོབ་
སྟེ་སེམས་མེད་པའི་ཕྱིར་རོ་སྙམ་ནས་རྩོད་པ་ནི། སེམས་མེད་པ་ལ་ཞེས་པ་རྩ་བགཉིས་སོ། །
རྩོད་པ་དེ་སྤང་བ་ནི་གང་ཕྱིར་ཞེས་པ་རྩ་བ་གཉིས་ཏེ། སེངྒེ་རྣམ་པར་བརྩེ་བའི་མདོ་ལས།
གང་ཞིག་སངས་རྒྱས་བཞུགས་པའམ། །ཡོངས་སུ་མྱ་ངན་འདས་པ་ལ། །སྐུ་གདུང་རིང་
བསྲེལ་ཙམ་མཆོད་པ། །སེམས་ ཀྱང་མཉམ་ལ་འབྲས་བུའང་མཉམ་ཞེས་གསུངས་སོ། ཁ་
ཅིག་ན་རེ། དེ་ལྟར་སངས་རྒྱས་ཀྱི་ཡེ་ཤེས་ནི་འོག་མིན་ན་བཞུགས་པ་ཡིན་པས། གདུལ་བྱ་ལ་
སྣང་བའི་སྤྲུལ་སྐུའི་ཡེ་ཤེས་ཀྱིས་མ་བསྡུས་པས་ན་སེམས་མེད་པ་ལ་ཞེས་བརྩད་པའི་ལན་དུ།
སངས་རྒྱས་བཞུགས་སམ་མྱ་ངན་འདས་ཏེ་འོག་མིན་དུ་གཤེགས་ཀྱང་མཆོད་པའི་བསོད་
ནམས་ནི་མེ་ཏོག་བརྩེགས་པའི་གཟུངས་ལ་སོགས་པ་ནས་བཤད་དོ་ཞེས་ཟེར་ཏེ། གཞུངགི་
- 4 ] -



E
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་མ་ཡིན་པར་གསལ་ལོ། །འདི་ལས་ཡེ་ཤེས་རྒྱུན་ཆད་དུ་འདོད་པ་ལྟར་ན། དམིགས་པ་
མེད་པར་རབ་ཏུ་ཞི་བ་ཡང་མར་མེ་ཤི་བ་ལྟ་བུར་ཐུགས་ཀྱི་འཇུག་པ་མེད་པའོ། །ཐུགས་མེད་
ཀྱང་སེམས་ཅན་གྱི་དོན་བྱེད་པ་ནི་ནོར་བུ་ལ་སོགས་པ་བཞིན་ནོ། །ནོར་བུ་དངོས་པོར་ཡོད་པ་
དང༌། སངས་རྒྱས་དངོས་པོར་མེད་པ་གཉིས་དཔེ་དོན་མི་མཚུངས་སོ་ཞེ་ན། རྣལ་འབྱོར་པ་
འདས་ཀྱང་དོན་བྱེད་པ་འབྱུང་བའི་དཔེས་བསྟན་ཏོ། །རྒྱལ་བའི་མཆོད་སྡོང་ནི་འོག་མིན་ན་
མཚན་དང་དཔེ་བྱད་འབར་བའི་བེམས་པོ་ཞིག་སྒྲུབ་པའོ་ཞེས་ལ་ལ་འཆད་དོ། །ལ་ལསནི་
བྱང་ཆུབ་སེམས་དཔའི་གཟུང་ཆ་ཉིད་དེ་དེ་ཉིད་ཀྱི་ཤེས་པ་ལས་ཐ་དད་མེད་པར་འདོད་དོ། །དེ་
ལྟར་ན་སེམས་མེད་པར་འདོད་པ་ལ་མཆོད་བྱས་པས་ཞེས་པ་ལ་སོགས་པའི་གཞུངནི་ཤིན་ཏུ་
འགྲིགས་སོ་ཞེས་གསུངས་ཏེ་འགྲེལ་པས་ཀྱང་སློབ་དཔོན་གྱི་དགོངས་པ་དེ་ཡིན་པར་བཤད་
དོ༑ ༑ལུང་ལས་མཚུངས་པར་བཤད་ཀྱང་མི་མཚུངས་ན་ཅི་འགལ་ཞེ་ན། ལུང་ལས་གྲུབ་པའི་
གཏན་ཚིགས་ཀྱི་ཁྱབ་པ་སྒྲུབ་པ་ནི་ཀུན་རྫོབ་པའི་ནི་ཞེས་པ་ནས་ཏེ། དབུ་མ་པ་ལྟར་སངས་
རྒྱས་ཀུན་རྫོབ་བམ། ཁྱོད་དངོས་པོར་སྨྲ་བ་ལྟར་སངས་རྒྱས་དེ་ཁོ་ན་ཉིད་དུའང་རུང་སངས་
རྒྱས་ལ་སེམས་ཡོད་པའམ་མེད་པའམ་རུང་སྟེ་མཆོད་པ་བྱས་པས་མ་འོངས་པ་ན་འབྲས་བུ་
འབྱུང་བ་ནི་ལུང་གིས་གྲུབ་པ་ཡིན་ཏེ། དཔེར་ན་ཁྱེད་རང་བདེན་པའི་སངས་རྒྱས་ལ། མཆོད་
པ་བྱས་པ་ལ་སོགས་པ་འབྲས་བུ་དང་བཅས་པ་བཞིན་ནོ། །གལ་ཏེ་ལུང་ལས་སེམས་ཡོད་པ་
དང་མེད་པ་ལ་མཆོད་པ་མཚུངས་པར་གསུངས་ཀྱང་། ལུང་དེ་བདེན་པར་མི་འཛིནན། བདེན་
པའི་སངས་རྒྱས་ལ་མཆོད་པ་བྱས་པ་ལ་སོགས་པ་ལ་འབྲས་བུ་དང་བཅས་པར་ཡང་ཇི་ལྟར་
ཡིད་ཆེས་པར་བྱེད་དེ། དེ་ལ་ཡང་ལུང་ལས་མ་གཏོགས་པའི་ཡིད་ཆེས་པའི་རྟེན་གཞན་མེད་
པའི་ཕྱིར་རོ། །དེ་ལྟར་དེ་དག་གིས་ཆོས་ཐམས་ཅད་སྟོང་པར་རྟོགས་པའི་བློ་དོན་དམ་པའི་
ཡུལ་ཅན་ལམ་དུ་ཞར་ལ་བཤད་མོད་ཀྱི། དེ་ཉིད་ལ་རྩོད་པ་སྤངས་པས་གཙོ་བོར་གཏན་ལ་
- 4
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། ༡༩
དབབ་པར་འདོད་ནས། འཕགས་པ་ཉན་ཐོས་དག་ནི་རྩོད་པ་དགོད་པ་ནི་བདེན་པ་མཐོང་
བས་ཞེས་པ་རྩ་བ་གཉིས་ཏེ། ཤེས་བྱའི་གནས་ལུགས་གང་ཟག་གི་བདག་མེད་པ་བདེན་པ་
བཞི་མི་རྟག་པ་ལ་སོགས་པ་རྣམ་པ་བཅུ་དྲུག་གི་རྣམ་པ་ཅན་མཐོང་བས་ཉོན་མོངས་པ་སྤོང་ལ།
དེའི་ཕྱིར་དེའི་འབྲས་བུ་སྡུག་བསྔལ་ལས་གྲོལ་བར་འགྱུར་གྱི། ཅི་ཡང་མེད་པ་རྟོགས་པ་ཙམ་
གྱིས་ནི་གྲོལ་བ་མ་ཡིནཏེ། ནམ་མཁའ་མཐོང་བས་མི་གྲོལ་བ་བཞིན་ནོ་ཞེས་ཟེར་རོ། ། །
དེ་དགག་པ་ལ་དོན་ལྔ་ལས། སྟོང་ཉིད་རྟོགས་པ་ཁོ་ན་ལམ་ཡིན་པར་ལུང་གིས་
བསྒྲུབ་པ་ནི་གང་ཕྱིར་ཞེས་པ་རྩ་བ་གཉིས་ཏེ། རྒྱལ་བའི་ཡུམ་ལས་གཟུགས་ནས་རྣམ་པ་
ཐམས་ཅད་མཁྱེན་པའི་བར་ལ་དམིགས་པའི་ཚུལ་གྱིས་གནས་པར་མི་བྱའོ། །དེ་ཅིའི་ཕྱིར་ཞེ་
ན༑ དམིགས་པའི་ཚུལ་གྱིས་གནས་པ་ལ་ནི་ལམ་མེད་ལམ་གྱི་འབྲས་བུ་མེད། རྗེས་སུ་མཐུན་
པའི་བཟོད་པ་ཡང་མེད་ན་མྱངན་ལས་འདས་པ་ལྟ་ཅི་སྨོས། ཞེས་པ་ལ་སོགས་པ་གསུངས་
པས་སོ། །གལ་ཏེ་གནས་མ་བུ་ལ་སོགས་པ་དག་ན་རེ། དེ་ལྟར་བཤད་མོད་ཀྱི་ཐེག་པ་ཆེན་
པོའི་གསུང་རབ་ཏུ་འདོད་པ་དག་ན་ལུང་ཉིད་དུ་མ་གྲུབ་སྟེ། མི་རང་དགར་བ་དག་གིས་དུས་
ཕྱིས་བསྟན་པ་ཉམས་པར་བྱ་བའི་ཕྱིར་བྱས་སོ་ཞེས་སེམས་ནས་གལཏེ་ཞེས་པ་རྐང་པ་གཅིག་
སྟེ༑ ལུང་དུ་མ་གྲུབ་བོ་ཞེས་པའོ། །དེ་ལ་ཐེག་པ་ཆེན་པོ་བཀར་སྒྲུབ་པ་ལ་བླང་བའི་རྒྱུ་མཚན་
མཚུངས་པར་སྟོན་པ་ནི་ཁྱོད་ཀྱི་ལུང་ལས་ཞེས་པའོ། །ངེད་ཀྱི་ལུང་ནི་གཉིས་ཀ་ལ་གྲུབ་བོ་
ཞེས་བསམས་ནས་གང་ཕྱིར་ཞེས་ཟེར་བ་ལ། གཉིས་ཀ་ལ་གྲུབ་པའི་དོན་ནི་ཅི་ལུང་དུ་ཁས་
ལེན་པ་ཁྱོད་དང་དེ་ལས་གཞན་པ་གཉིས་ཀ་ལའམ། སྐྱེས་བུ་གང་ཡང་རུང་བ་གཉིས་ཀ་ལ་
གྲུབ་པ་ཡིན། དང་པོ་ནི་མ་ཡིན་ཏེ་དང་པོ་ཁྱོད་ལ་འདི་མ་གྲུབ་སྟེ། བྱིས་པནས་ལུང་གི་རྗེས་སུ་
འབྲང་ངམ་ཅི། ངེད་ཀྱི་ལུང་ནི་མདོ་སྡེ་ལ་འཇུག་པ་ལ་སོགས་པའི་རྒྱུ་མཚན་གྱིས་ཁས་བླང་
བར་རིགས་སོ་ཞེ་ན། རྐྱེན་གང་གིས་ནི་ཞེས་པ་རྩ་བ་གཉིས་ཏེ། བླང་བའི་རྒྱུམཚན་མཚུངས་
，
- 4
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སོ༑ །གཉིས་པ་ལྟར་ན་གཞན་གཉིས་ཞེས་པ་སྟེ་སུའང་རུང་བ་གཉིས་འདོད་པས་ལུང་ཡིནན་
རིག་བྱེད་ལ་སོགས་པ་མུ་སྟེགས་པའི་ལུང་ཡང་སངས་རྒྱས་པའི་ལུང་དུ་འགྱུར་རོ། གཉིས་པ་
དོར་བའི་རྒྱུ་མཚན་མཚུངས་པའི་རྒོལ་བ་བཀོད་པ་ནི་ཐེག་ཆེན་ཞེས་པ་རྩ་བ་གཅིག་གོ །ལན་
ནི་ལུང་ལའང་ཞེས་པ་སྟེ། ལུང་སྤྱི་ལ་མུ་སྟེགས་དང་རྩོད་ལ། སྡེ་པ་སོ་སོའི་ལུང་ལ་སྡེ་པ་བཅོ་
བརྒྱད་རྩོད་པ་དང་བཅས་པས་དོར་བྱར་འགྱུར་རོ། །གལ་ཏེ་ལུང་ནས་དེ་ལྟར་གསུངས་པ་དང་
ལུང་དེ་དགོས་པ་ཅན་ཡིན་ནོ་ཞེ་ན། གསུམ་པ་ལུས་དེ་ངེས་དོན་དུ་རིགས་པས་སྒྲུབ་པ་ནི།
གཞན་གྱི་ལུགས་ལ་ཉོན་མོངས་པ་བཅོམ་པའི་དགེ་སློང་མི་འཐད་པར་སྟོན་པ་ནི་བསྟན་རྩ་
ཞེས་པ་རྩ་བགཉིས་ཏེ། ལུང་ཕྲན་ཚེགས་ལས་ཉོན་མོངས་པ་བཅོམ་པའི་དགེ་སློང་དང་། ཁས་
འཆེ་བའི་དང༌། མིང་གི་དང་། སློང་བའི་དང་། གསོལ་བ་དང་གཞིའི་ལས་ཀྱི་བསྙེན་པ་རྫོགས་
པའི་དགེ་སློང་ལྔ་བཤད་པའི་དང་པོ་ནི། བསྟན་པའི་རྩ་བ་སྟེ། བསྟན་པ་སྡུད་པའི་ཕྱིར་དང་
གནས་པར་བྱེད་པའི་ཕྱིར་རོ། །དཀའ་བས་གནས་པ་ནི་སྟོང་པ་ཉིད་སྒོམ་པ་མེད་ན་ཉོན་
མོངས་ཀྱི་རྒྱུ་མཚན་མཚན་མར་འཛིན་པ་མ་བཅོམ་པས་ཡང་སྐྱེ་བའི་ཕྱིར་རོ། །སྡུག་བསྔལ་
སྤངས་པའི་མྱ་ངན་ལས་འདས་པ་མི་འཐད་པ་ནི་སེམས་ནི་ཞེས་པ་རྩ་བ་གཉིས་ཏེ། སྡུག་
བསྔལ་གྱི་གཞི་བདེན་པར་འཛིན་པ་མ་སྤངས་པས་དེ་ལས་དང་ཉོན་མོངས་པ་སྲིད་པ་གསུམ་
གྱི་སྡུག་བསྔལ་འབྱུང་པའི་ཕྱིར་རོ། །དེ་ལ་གཞན་གྱི་རྩོད་པ་ནི་ཉོན་མོངས་སྤངས་པས་གྲོལན་
ཞེས་པ་སྟེ། བདེན་པ་མཐོང་བས་ཉོན་མོངས་པ་སྤངས་པ་ཉིད་མྱ་ངན་ལས་འདས་པའོསྙམ་དུ་
བསམས་པའོ། །དེའི་ལན་ནི་དེ་དེ་མ་ཐག་ཏུ་དེར་འགྱུར་རོ་ཞེས་པ་སྟེ་སྡུག་བསྔལ་མེད་པར་
འགྱུར་རོ། །འདོད་སྙམ་ན། ཉོན་མོངས་མེད་ཀྱང་ཞེས་པ་ནས་འདོད་པ་ལགནོད་པ་སྟེ། སྔོན་
གྱི་ཉོན་མོངས་ཀྱིས་བྱས་པའི་རྣམ་པར་འགྱུར་བ་དང་། ལས་མ་སྤངས་པས་དགྲ་བཅོམ་པ་
སྒུར་ཆུང་དང་དབང་དང་ལྡན་པ་མོའུ་གལ་གྱི་བུ་ཆེན་པོ་ལ་སོགས་པ་ལ་ལས་ཀྱི་ནུས་པ་སྡུག་
- 4
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། [༩
བསྔལ་བས་གནོད་དོ། །དེ་དག་ལ་ཡང་སྲིད་པ་འདོད་པའི་སྲེད་པ་དང་འདུན་པའི་འདོད་
ཆགས་མེད་པས་ཕྱིས་སྡུག་བསྔལ་མི་ལེན་པའི་ཕྱིར་ཞི་བ་ཡིན་ནོ་ཞེ་ན། སྲེད་འདི་ཞེས་པ་དང་
ཅི་སྟེ་མེད་ཞེས་པ་འབྲེལ་ལོ། །ཉོན་མོངས་པ་སྤངས་པའི་ཕྱིར་ཇི་ལྟར་ཡོད་སྙམ་ན། ཉོན་
མོངས་ཅན་ཡིན་ཡང་ཞེས་སོ། །ཉོན་མོངས་ས་བོན་མ་ཡིན་པའི་སྲེད་པ་ལྟ་བུ་ཞེ་ན། ཀུན་
རྨོངས་བཞིན་ཞེས་པ་སྟེ། དགྲ་བཅོམ་པ་ལ་ཉོན་མོངས་པ་མེད་ཀྱང་ཤེས་བྱའི་སྒྲིབ་པསརྨོངས་
པས་གྲོང་སྟོང་པར་སྒྲ་འབྱིན་པ་དང་། ཚ་ཚི་ཚེར་མས་གང་ཆར་འགྲོ་བ་ལ་སོགས་པ་ལྟ་བུའོ། །
གཞན་ཡང་སྲེད་པའི་རྒྱུ་ཚོར་བ་ཡོད་པས་སྲེད་པ་ཡོད་པར་མི་འགལ་བར་སྟོན་པ་ནི་ཚོར་བའི་
ཞེས་པ་རྩ་བ་གཉིས་སོ། །དེས་ན་དམིགས་པ་ཅན་ལནི་འདུ་ཤེས་མེད་པའི་སྙོམསཔར་འཇུག་
པ་བཞིན་དུ་འགྱུར་རོ། །དེས་ན་སྟོང་ཉིད་སྒོམས་པར་བྱ་སྟེ། སངས་རྒྱས་ཀྱི་ལུང་ཡིན་པའི་
ཕྱིར་རོ་ཞེས་སྦྱོར་རོ། །འདིར་ཁ་ཅིག་ན་རེ། ཁམས་གསུམ་པའི་སྡུག་བསྔལ་རྒྱུད་དང་བཅས་
པ་སྤངས་པའི་གྲོལ་བ་མི་སྲིད་དོ། །ཞེས་འགོག་པ་ནི་མ་ཡིན་ཏེ། འགོག་ན་ཐེག་པ་འོག་མ་
གཉིས་ལམ་དུ་གཏན་མ་ཡིན་པར་འགྱུར་བས་སོ། །དེས་ན་ཁམས་གསུམ་གྱི་ཉོན་མོངས་པ་
ཐམས་ཅད་སྤངས་པའི་སྡུག་བསྔལ་ལས་གྲོལ་བ་ཐེག་པ་གཉིས་ཀྱི་འབྲས་བུ་ནི་ཡོད་པ་ཁོ་
ནའོ། །འོན་ཀྱང་དེ་ཉིད་འབྲས་བུ་མཐར་ཐུག་པ་བྱ་བ་བྱས་པ་ཁུར་བོར་བ། བདག་གི་དོན་
རྗེས་སུ་ཐོབ་པ་ལ་སོགས་པ་འབྲས་བུ་གཞན་ལ་བཙལ་མི་དགོས་པའི་རང་བཞིན་དུ་ཉན་ཐོས་
པས་འདོད་པ་དེ་འགོག་པ་ཡིན་ནོ། །འདི་ལྟར་མ་རིག་པའི་བག་ཆགས་ཀྱི་ས་ལ་བརྟེན་ནས།
ཟག་པ་མེད་པའི་ལས་ཀྱིས། ཡིད་ཀྱི་རང་བཞིན་གྱི་ལུས་དང་། བསམ་གྱིས་མི་ཁྱབ་པའི་འཆི་
འཕོ་བ་དང་བཅས་ཏེ་གནས་པའི་ཕྱིར་ན། འདི་མཐའ་དག་ཀྱང་སྤངས་པའི་བྱང་ཆུང་ཆེན་པོ་
ཐོབ་པར་བྱེད་པའི་ལམ་བྱང་ཆུབ་ཏུ་སེམས་བསྐྱེད་པ་དང༌། སྟོང་པ་ཉིད་སྒོམ་པ་ལ་སོགས་
པའི་འབད་པ་བཞི་ནས་འཇུག་དགོས་པའི་ཕྱིར་འབྲས་བུ་གཞན་ལས་བཙལ་མི་དགོས་པའི་
- 4
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ལྷག་བཅས་དང་ལྷག་མེད་ཡིན་ནོ་ཞེས་འདོད་པ་དེ་ནི་སྟོང་པ་ཉིད་དང་བྲལ་བ་ལ་མི་སྲིད་དོ་
ཞེས་འགོག་པ་སྟེ་དཔལ་ཕྲེང་སེངྒེའི་ང་རོའི་མདོ་ནས་བཤད་པ་བཞིན་ནོ། །དེས་ན་ཇི་སྲིད་
སངས་རྒྱས་མ་ཐོབ་པར། །མྱང་ངན་འདས་པ་མི་ཐོབ་སྟེ། །འོད་དང་འོད་ཟེར་སྤངས་ནསནི།།
ཉི་མ་བལྟ་བར་མི་ནུས་བཞིན། །ཞེས་རྒྱུད་བླ་མ་ནས་གསུངས་པ་བཞིན་ནོ་ཞེས་ཀྱང་གསུང་ངོ་།།
ལྔ་པ་ཐེག་པ་ཆེན་པོའིགསུང་རབ་བཀའ་ཡིན་པའི་རྒྱུ་མཚན་རྒྱས་པར་བཤད་པ་
ནི་གང་གང་ཞེས་འདོད་པ་བླངས་ནས། ཐེག་ཆེན་ཞེས་བྱ་བ་ནས་རྒྱུ་མཚན་མཚུངས་པར་སྟོན་
ཏེ༑ ལྷག་པའི་ཚུལ་ཁྲིམས་ལ་སོགས་པ་སྟོན་པས་སོ། །གལ་ཏེ་མདོ་ཁ་ཅིག་དེ་ལྟར་མཚུངས་
ཀྱང་ཁ་ཅིག་ལ་སྐུར་པ་བཏབ་བས་ཁོ་བོ་ཅག་གི་དང་མི་མཚུངས་པའི་ཕྱིར་ཐམས་ཅད་བཀའ་
མ་ཡིན་ནོ་ཞེ་ན། གལ་ཏེ་ཞེས་པ་སྟེ། གཅིག་ཉེས་པ་དང་བཅས་པས་ཐམས་ཅད་བླང་བྱ་མ་
ཡིན་ན། གཅིག་ཡོན་ཏན་དང་བཅས་པས་ཐམས་ཅད་བླང་བྱ་ཅིའི་ཕྱིར་མ་ཡིན། མ་རྟོགས་
པས་སྤོང་བ་དགག་པ་ནི་ངག་གང་ཞེས་པའོ། །ཚིགས་སུ་བཅད་པ་གསུམ་པོ་འདི་ནིགོང་དུ་
གང་གིས་ནི་དེར་ཡིད་ཆེས་ཞེས་པ་དང་ཟློས་པའི་ཕྱིར་དང༌། འདིར་སྐབས་སུ་མ་བབ་པའི་
ཕྱིར་སློབ་དཔོན་གྱི་གཞུང་མ་ཡིན་ཏེ། རང་དགར་བཅུག་པ་ཡིན་ཞེས་སློབ་དཔོན་ཤེས་རབ་
འབྱུང་གནས་བློ་གྲོས་འཆད་དོ། །སློབ་དཔོན་དགེ་བའི་ལྷ་དང་དྷ་ན་ཤྲཱི་དང་འགྲེལ་ཆེན་གྱིས་
ནི་འདི་སློབ་དཔོན་གྱི་གཞུང་དུ་འདོད་ན། གོང་མའི་རྒྱས་བཤད་ཡིན་པས་ཟློས་པ་མེད་དོ་ཞེས་
གསུང་ངོ༌། །དེ་ལྟར་བདེན་པ་གཉིས་ཤེས་པའི་བྱེད་པ་མདོར་བསྡུས་ཏེ་སྟོན་པ་ན་བཞི་ལས་
དང་པོ་ཕུལ་དུ་བྱུང་བའི་འབྲས་བུ་སྐྱེད་པར་སྟོན་པ་ནི་རྨོངས་པས་ཞེས་པ་རྩ་བ་བཞི་སྟེ།
སེམས་ཅན་གྱི་དོན་དུ་མྱང་ངན་ལས་འདས་པ་ཐོབ་པའོ། །དེ་ཡང་རྩ་བ་དང་པོ་དང་གསུམ་
པས་ནི་ཞི་བ་ལ་མི་གནས་པ་ཡིན་ལ། གཉིས་པ་ནི་འཁོར་བ་ལ་མི་གནས་པ་སྟེ། སྙིང་རྗེས་ཞི་
བ་ལ་མི་གནས་པ་དང༌། ཤེས་རབ་ཀྱིས་འབྱོར་པ་དང་རྒྱུད་པའི་ཚེ་ཉོན་མོངས་པ་དང་སྡུག་
，
- 4
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། [༩
བསྔལ་མི་གནས་པར་རང་དང་གཞན་གཉིས་ཀའི་དོན་གྲུབ་པའོ། །དེས་ན་སུན་དབྱུང་བའི་
གནས་མ་ཡིན་པ་ནི་དེ་ལྟར་ཞེས་པ་ནས་སོ། །སྒོམ་པའི་གཉེན་པོའི་བྱེད་པ་ཉིད་ནི་ཉོན་མོངས་
ཞེས་པ་སྟེ། ཉོན་མོངས་པའི་སྒྲིབ་པས་ནི་ཐར་པ་ལ་སྒྲིབ་ལ། ཤེས་བྱའི་སྒྲིབ་པསནི་ཐམས་
ཅད་མཁྱེན་པ་ལ་སྒྲིབ་པར་བྱེད་པས་ན་དེ་དག་ཉིད་མུན་པ་ཡིན་པའི་གཉེན་པོའོ། གང་ཟག་
གི་བདག་མེད་པ་དང་ཆོས་ཀྱི་བདག་མེད་པའི་སྟོང་པ་ཉིད་གཉིས་རིམ་པ་བཞིན་ཡིན་པའི་ཕྱིར་
དང་། ཇི་ལྟ་བ་དང་ཇི་སྙེད་པ་མཁྱེན་པའི་ཐམས་ཅད་མཁྱེན་པ་ཐོབ་པར་འདོད་པས་བདག་
གཉིས་ཀྱིས་སྟོང་པའི་སྟོང་པ་ཉིད་དེ་ཇི་ལྟར་སྒོམ་པར་མི་བྱེད། དེ་ལྟར་དོན་ཆེ་ཡང་ཐམས་ཅད་
ལ་སྐུར་བ་འདེབས་པས་དེ་ལ་འཇུག་པར་མི་སྤྲོ་བོ་སྙམ་ན། ལྡོག་པའི་རྒྱུ་འགོག་པ་ན་སྡུག་
བསྔལ་གྱི་རྒྱུ་མ་ཡིན་པ་ནི་དངོས་གང་ཞེས་པ་སྟེ་དངོས་པོར་འཛིན་པའོ། །འཇིགས་པ་པོའི་
བདག་མགྲུབ་པས་དེ་ལ་འཇིགས་པར་མི་འོས་པ་ཞིག་ལཏེ་ཞེས་པའོ། །
དེ་ལྟར་ཤེས་རབ་ཀྱི་རང་བཞིན་བསྟན་ནས་དེ་སྒོམ་པ་ལ་འཇུག་པའི་ཚུལབདག་
མེད་གཉིས་སྟོན་ཏེ། དེ་ལ་གང་ཟག་གི་བདག་མེད་པ་ནི་ཕུང་པོ་ལྔ་ལ་དབང་སྒྱུར་པའི་བྱེད་པ་
པོ་རྟག་པའི་བདག་མེད་པའི་ཕྱིར། སྐད་ཅིག་མ་བྱེད་པ་མེད་པ་ཆོས་ཙམ་གྱིས་ངོ་བོར་གནས་
པ་སྟེ་བདག་ལ་སོགས་པ་མེད་དགག་ནི་མ་ཡིན་ནོ། །དེ་ལྟ་བུའི་གང་ཟག་གི་བདག་མེད་པའི་
སྟོང་པ་ཉིད་གོམས་པར་བྱས་པས་སྟོང་པ་ཉིད་ལ་འཇུག་པའི་ཚུལ་སྟོན་པ་ན། ཕུང་པོ་ལྔ་ལ་
བདག་མེད་པ་བསྟན་པ་ནི་སོ་དང་ཞེས་པ་ནསཏེ། དེ་ཡང་ཁམས་དྲུག་གི་རང་བཞིན་ཡིན་པས་
ས་ལ་བདག་མེད་པ་ནི་རུས་པ་ཡན་ཆད་དོ། །ཆུའི་ཁམས་ནི་རྔུལ་ཡན་ཆད་དོ། །ས་དང་ཆུ་
འདྲེས་པ་ནི་པགས་པ་ཡན་ཆད་དོ། །དྲོད་ནི་མེའོ། །རླུང་ནི་རླུང་གི་ཁམས་སོ། །བུག་ནི་ནམ་
མཁའི་ཁམས་སོ། །དེ་ལྟར་ཁམས་ལྔ་པོ་གཟུགས་ཀྱི་ཕུང་པོ་ལ་བདག་མེད་པར་བསྟན་ནས།
རྣམ་པར་ཤེས་པའི་ཁམས་མཚུངས་པར་ལྡན་པ་དང་བཅས་པ་ལ་བདག་མེད་པས་མིང་བཞིའི་
- 4 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕུང་པོ་ལདག་པ་ནི་རྣམ་ཀུན་ཏུ་ཞེས་པའོ། །
ད་ནི་བྱེ་བྲག་ཏུ་གྲངས་ཅན་པས་བདག་ཤེས་ཤིང་རིག་པའི་ངོ་བོ་རྟོག་པ་གཅིག་
པུ་སྒྲ་ལ་སོགས་པ་ལོངས་སྤྱད་པའི་མཁན་པོ་སྐྱེས་བུ་རེ་རེ་ལ་བདག་རེ་རེ་ཡོད་པར་འདོད་པ་
དེ་དགག་པ་ལ་གསུམ་སྟེ། སྐྱེས་བུ་ཕྱིར་དགག་པ་དང་། གནས་སྐབས་ཀྱི་ཆོས་དང་འབྲེལ་བ་
དགག་པ་དང་། རང་བཞིན་གཅིག་པ་ཡིན་པ་དགག་པའོ། །དང་པོ་ལ་གསུམ་ལས་ཡུལ་རྟག་
ཏུ་ལོངས་སྤྱོད་པར་ཐལ་བ་ནི་གལཏེ་ཞེས་པ་སྟེ། སྒྲ་ཤེས་པའི་སྐྱེས་བུ་རྟག་ན་དུས་ཐམས་ཅད་
དུ་སྒྲ་འཛིན་པར་འགྱུར་རོ། །སྒྲ་ཤེས་ནི་གྲངས་ཅན་གྱི་གྲུབ་མཐའ་གོ་རིམ་གྱི་དང་པོར་མཚོན་
པར་ཟད་དེ། གཟུགས་ལ་སོགས་པ་ཤེས་པ་ཐམས་ཅད་ལ་ཡང་ཐལ་བ་འདིའི་གནས་སོ། །
སྒྲ་ཤེས་རྟག་ཏུ་གནས་ཀྱང་ཤེས་བྱ་སྒྲ་རྟག་ཏུ་ཡོད་པར་མ་ངེས་པས་དེ་ལྟར་མི་འགྱུར་རོ་སྙམ་
ན༑ ཤེས་བྱ་མེད་ན་ཞེས་པ་རྩ་བ་གཉིས་སོ། །ཡང་ན་རྩ་བ་གཉིས་པོ་དེ་འདོད་པ་ལ་གནོད་
པར་སྦྱར་རོ་ཞེའོ། །གལ་ཏེ་ཡུལ་མ་ཤེས་མོད་ཤེས་པར་ཅི་འགལ་ཞེ་ན། ཧ་ཅང་ཐལ་བ་ནི་
གལ་ཏེ་ཞེས་པའོ། །སྐབས་བསྡུ་བ་ནི་དེས་ན་ཞེས་པ་རྩ་བ་གཉིས་སོ། །དེ་ལྟར་ནི་མི་འགྱུར་དེ་
སྒྲ་མི་ཉེ་ན་དེ་ཉིད་ཀྱི་ཤེས་པ་ཡིན་པས་སོ་སྙམ་ན། སྔར་གྱི་སྒྲ་ཤེས་དེ་ཉིད་ཕྱིས་ཀྱིགགས་
ཤེས་ཡིནན། ཕྱི་དུས་དེའི་ཚེ་ཐོས་པ་ལ་ཅི་སྟེ་མིནཏེ། སྒྲ་ཤེས་ཉིད་འདི་ཡིན་པའི་ཕྱིར་རོ། །སྒྲ་
མི་ཉེ་བས་ཐོས་པ་མེད་དོ་ཞེ་ན། སྒྲ་མི་ཉེ་བ་དེས་ན་སྒྲ་དེའི་ཡུལ་ཅན་གྱི་ཤེས་པ་ཡང་མེད་པས་
སྒྲ་ཤེས་མི་རྟག་པར་གྲུབ་བོ། །གཅིག་གི་ཐ་སྙད་མི་འཐད་པ་ནི་སྒྲ་འཛིན་ཞེས་པ་རྩ་བ་གཉིས་
ཏེ༑ གཉན་བྱའི་རྣམ་པར་དམིགས་པ་དང་། བལྟ་བྱའི་རྣམ་པར་དམིགས་པ་གཉིས་འགལ་བ་
གཅིག་ཏུ་མི་འཐད་པའོ། །གལ་ཏེ་གཅིག་དུ་མི་འགལ་ཏེ་སྐྱེས་བུ་གཅིག་ཉིད་རང་གི་ཕ་དང་བུ་
གཉིས་ལ་ལྟོས་ནས་ཕ་ཡང་ཡིན་ལ་བུ་ཡང་ཡིན་པ་ལྟར། དོན་དམ་པའི་ཤེས་པ་གཅིག་ཉིད་ཀྱི་
ཡུལ་གཟུགས་དང་སྒྲ་ལ་སོགས་པར་ལྟོས་ནས་སྒྲ་འཛིན་དང་གཟུགས་འཛིན་ལ་སོགས་པ་
-4 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། དོ༩
ཡིན་ནོ་ཞེ་ན། དཔེ་ཉིད་མ་གྲུབ་པར་སྟོན་པ་ནི་གཅིག་ནི་ཞེས་པ་སྟེ། གང་ཟག་གཅིག་ཉིད་ཕ་
དང་བུར་བརྟགས་པ་ཙམ་ཡིན་གྱི། ཕ་དང་བུ་ཡང་དག་པ་ནི་མིན་དེ། དེ་ཅིའི་ཕྱིར་ཞེ་ན། འདི་
ལྟར་ཞེས་པ་སྟེ་བདེན་པའམ་ཡང་དག་པ་ནི་རང་གི་ལུགས་ཀྱི་སྙིང་སྟོབས་དང་རྡུལ་དང་མུན་
ལ་གསུམ་ཆ་མཉམ་པ་སྟེ། དེ་ནི་ཡོན་ཏན་གསུམ་གྱི་རང་བཞིན་མཆོག །མཐོང་བའི་ལམ་དུ་
འགྱུར་མ་ཡིན། །མཐོང་བའི་ལམ་དུ་གང་གྱུར་པ། །སྒྱུ་མ་ལྟ་བུར་ཤིན་ཏུ་གསོག །ཅེས་ཚུ་རོལ་
མཐོང་བའི་བློའི་ཡུལ་ལས་འདས་པར་འདོད་ལ། དེ་ནི་བུ་མིན་ཕ་ཡང་མིནནི། གཅིག་ཉིད་ཕ་
དང་བུ་བློས་བཟུང་བ་ནི་མཐོང་བའི་དོན་འཛིན་པས་བརྫུན་པའི་ཕྱིར་དེ་ཉིད་ཕ་དང་བུར་
བདེན་པ་ཞེས་པའི་དཔེ་ནི་གཏན་མ་གྲུབ་བོ། །གཅིག་པ་ཉིད་དུ་མ་དམིགས་པས་འགོག་པའི་
དེ་ནི་ཞེས་པ་སྟེ། གཟུགས་འཛིན་པའི་ཤེས་པ་དེ་ནི་སྔར་གྱི་སྒྲ་འཛིན་དུ་ཚད་མས་མ་མཐོང་
བའི་ཕྱིར། སྒྲ་འཛིན་མ་ཡིན་ནོ། །གལ་ཏེ་མ་མཐོང་བའི་ཕྱིར་ཞེས་པའི་གཏན་ཚིགས་མ་གྲུབ་
སྟེ༑ མ་མཐོང་བ་སྙམ་བྱེད་པ་ནི་དཔེརན་བརྒྱ་བྱིན་ལ་སོགས་པ་གཅིག་མི་འདྲ་བ་གྱོན་པ་གར་
མཁན་མི་འདྲ་བ་མཐོང་བ་སྙམ་བྱེད་པ་ལྟར། གཟུགས་འཛིན་ལ་སོགས་པའི་ཚུལ་གཞན་དུ་
མཐོང་ཡང་རང་བཞིན་ནི་སྒྲ་འཛིན་དེ་ཉིད་མཐོང་བ་ཡིན་ནོ་སྙམ་ན། གར་མཁན་ཞེས་པརྩཁ་
ཕྱེད་དང་གཉིས་ཀྱིས་འདོད་པ་བླངས་ནས། དེ་རྟག་མིན་ཞེས་པས་དེ་འགོག་སྟེ་སྔར་གྱི་སྒྲ་
འཛིན་གྱི་ཚུལ་ལམ་རང་བཞིན་བོར་ནས་གཟུགས་འཛིན་གྱི་ཚུལ་གཞན་ཡིན་ན་སྒྲ་འཛིན་དེ་
འཇིག་པ་ཉིད་དོ། །གལ་ཏེ་ཚུལ་བཞིན་ཡིན་ཡང་གཅིག་པ་ཅི་འགལ་ཞེ་ན། དེའི་ཁྱབ་པ་སྒྲུབ་
པ་ནི་གཅིག་ཉིད་ཞེས་པ་སྟེ། ཚུལ་གཞན་དང་གཞན་དུ་འགྱུར་བའི་གཅིག་ཉིད་དེ་འདྲ་བནི་
འཇིག་རྟེན་དུ་སྔར་མ་བྱུང་ངོ༌། །གལ་ཏེ་ཚུལ་གཞན་ནི་བརྟགས་པ་ཙམ་ཡིན་པས་བདེན་པ་
མིན་ཡང་རང་བཞིན་གཅིག་ཡིན་པ་ཅི་འགལ་ཞེ་ན་ཞེས་རྩོད་པ་ལ། གསུམ་པ་རང་བཞིན་
གཅིག་དགག་པའི་ཕྱིར་དྲི་བ་དགོད་པ་ནི་དེའི་རང་གི་རང་བཞིན་སྨོས་ཞེས་པའོ། གཞན་གྱི་
- 4 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལན་ནི་ཤེས་ཉིད་ཅེ་ན་ཞེས་པའོ། །དེ་དགག་པ་ནི་དེ་ལྟ་ན་ཞེས་པ་སྟེ། སྒྲ་འཛིན་དང་གགས་
འཛིན་སྟངས་ཐ་དད་ཀྱང་ཤེས་པ་ཉིད་ཙམ་ལས་གཅིག་ཏུ་རྟོག་ན། སྐྱེས་བུ་ཐམས་ཅད་རྒྱུད་སོ་
སོར་སྣང་ཡང་རྒྱུད་གཅིག་ཏུ་འགྱུར་ཏེ། ཤེས་པ་ཙམ་དུ་གཅིག་པས་སོ། །འདོད་པ་ཡང་མ་
ཡིན་ཏེ་སྐྱེས་བུ་སོ་སོར་ཁྱེད་རང་འདོད་པས་སོ། །གཞན་ཡང་ཁྱོད་ཉིད་ཐ་དད་པར་འདོད་པའི་
སྐྱེས་བུ་སེམས་དཔའ་དང་གཙོ་བོ་དང་བློ་སེམས་མེད་པའི་བེམས་པོ་ཡང་གཅིག་ཏུ་འགྱུར་ཏེ།
ཡོད་པ་ཙམ་དུ་མཚུངས་པས་སོ། །བྱེ་བྲག་སྒྲ་འཛིན་དང་གཟུགས་འཛིན་མི་བདེན་ན་སྤྱིཤེས་
པ་ཙམ་པོ་ཉིད་མ་གྲུབ་པ་ནི་གང་ཚེ་ཞེས་པ་སྟེ་སྒྱུ་མས་སྤྲུལ་པའི་ཤིང་ཤ་པ་ལ་སོགས་པ་བྱེ་
བྲག་རྫུན་པནི་སྤྱི་ཤིང་ཙམ་ཡང་མེད་པ་བཞིན་ནོ། ། །
རིགས་པ་ཅན་དང་བྱེ་བྲག་པས་བདག་བེམས་པོ་རྟག་པགཅིག་པུ་ཐ་དད་པའི་ཤེས་
པ་གཞན་ཞིག་ཡོད་པ་ཅན་སྐྱེས་བུ་ཐམས་ཅད་ལ་རེ་རེ་ཡོད་པར་འདོད་པ་དེ་དགག་པ་ལ་བཞི་
ལས། རང་བཞིན་བེམས་པོ་བདག་ཏུ་མི་རུང་པ་ནི་སེམས་མེད་པ་ཡང་ཞེས་པ་སྟེ། བེམས་པོ་
ནི་བདག་མ་ཡིན་དེ་བདག་གི་མཚན་ཉིད་ནི་བློ་སྔོན་དུ་བཏང་ནས་དབང་སྒྱུར་བྱེད་ཡིན་ན།
བེམས་པོ་ལ་དེ་མེད་པས་སོ། །སེམས་པ་གཞན་དང་ལྡན་པས་བདག་ཏུ་མི་རུང་བ་ནི་འོན་ཏེ་
ཞེས་པ་སྟེ། སྔ་མའི་ཁྱབ་པ་སྒྲུབ་པའོ། །དེ་ཡང་དེ་ལ་འདུ་བའི་ཡོན་ཏན་སེམས་པ་གཞན་ཡོད་
པས་བདག་ཏུ་མི་འགྱུར་ཏེ། འགྱུར་ན་སེམས་པ་གཞན་དང་མི་ལྡན་པའི་མི་ཤེས་པ་དེ་འཇིག་
པར་ཐལ་ལོ། །སེམས་པ་ཡོད་མེད་ཀྱིས་བདག་ག་ལ་འགྱུར་སྙམ་ན། སེམས་པས་ཞེས་པས་
དེ་འགེགསཏེ། སེམས་པས་དེ་ལ་ཅིང་ཡང་མ་བྱས་པས་བེམས་པོ་ལས་མ་འདས་སོ། །དེ་ལྟར་
བདག་གི་མཚན་ཉིད་མེད་པས་བདག་མ་ཡིན་ཏེ་ནམ་མཁའ་བཞིན་ནོ་ཞེས་དོན་བསྡུ་བ་ནི་དེ་
ལྟར་ཞེས་བྱ་བའོ། ། །
དེ་ལྟར་བདག་ལ་གནོད་པ་བརྗོད་ནས། བདག་མེད་པ་ལ་གནོད་པ་གཉིས་སྤང་
- 50 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། ༩
བའི་ཕྱིར། དང་པོ་གཞན་གྱི་ལས་འབྲས་འབྲེལ་བ་མི་འཐད་པའི་རྩོད་པ་དགོད་པ་ནི་གལཏེ་
ཞེས་པ་རྩ་བ་བཞི་སྟེ། ལས་བྱས་པ་དོན་མེད་ཅིང་མ་བྱས་པ་དང་ཕྲད་པར་འགྱུར་རོ་ཞེས་བྱ་
བའོ། །ལན་ལ་ལྔ་ལས་དང་པོ་ཁས་བླངས་པའི་སྒོ་ནས་མཚུངས་པར་སྟོན་པནི། བྱ་བ་ཞེས་པ་
སྟེ༑ ཁྱེད་རང་ལྟར་ན་ཡང་ཚིག་གི་དོན་དྲུག་ལྕགས་ཀྱི་ཐུར་མ་བཞིན་ཐ་དད་པར་འདོད་པ་ན་
བདག་གི་ཡོན་ཏན་དགེ་བ་དང་མི་དགེ་བ་ནི་ལས་བྱ་བའི་གཞི་ཡིན་ལ། ཚོར་བ་བདེ་སྡུག་ནི་
འབྲས་བུ་ཉམས་སུ་མྱོང་བའི་གཞི་ཐ་དད་པར་ཡུ་བུ་གཉིས་ཀ་ལ་མཚུངས་པར་གྲུབ་པས།
ལས་འབྲས་ཀྱི་སྐབས་འདིར་རྩོད་པདོན་མེད་པ་མ་ཡིན་ཞེས་བྱའོ། །སེམས་པ་དགེ་མི་དགེ་
དང་ཚོར་བ་བདེ་སྡུག་དང་རྟག་པའི་བདག་གཅིག་ལ་བརྟེན་པས་ཐ་མི་དད་དོ་ཞེ་ན། ལས་བྱ་
བའི་སྐབས་དང་འབྲས་བུ་མྱོང་བའི་སྐབས་འདིར་བདག་བྱེད་པ་མེད་པར་ཡང་གྲུབ་སྟེ། རྟག་
པ་དང་བེམས་པོ་ཡིན་པས་སོ། །དེས་ན་བརྩད་པ་དོན་མེད་དོ། །ཡང་ན་ལས་བྱ་བའི་གཞི་
སེམས་པ་དགེ་མི་དགེ་ཚེ་འདིར་ཡོད་པ་དང་། འབྲས་བུ་རྣམ་སྨིན་གྱི་གཞི་ཚེ་ཕྱི་མའི་ཚོར་བ་
བདེ་སྡུག་དང་ཐ་དད་པ་དང་། ཁོ་བོ་ཅག་ལྟར་ན་བདག་དེ་དངོས་པོར་མེད་པ་དང་། ཁྱེད་ལྟར་
ན་རྟག་པ་ཡིན་པས་ལས་དང་འབྲས་བུའི་བྱེད་པ་མེད་པར་ཡང་མཚུངས་པ་ཉིད་དོ་ཞེས་གསུང་
ངོ་༔ གཉིས་པ་དངོས་པོའི་ལན་གྱིས་དེ་སྤོང་བ་ནི། རྒྱ་ལྡན་ཞེས་པ་སྟེ། ལས་བྱེད་པ་དེ་ཉིད་
ཀྱིས་འབྲས་བུ་མྱོང་ན་རྒྱུ་འབྲས་དུས་གཅིག་པར་འགྱུར་ན་དེ་ལ་ནི་མཐོང་བས་གནོད་དེ་རྒྱུ་
འབྲས་ལ་དུས་ཐ་དད་པས་ཁྱབ་པར་ཚད་མས་ངེས་པས་སོ། །འོ་ན་ཁྱེད་རང་གི་ལུང་ལས་བྱེད་
པ་པོ་ཟིན་པའི་ཕུང་པོ་ཁོ་ན་ལ་སྨིན་པར་འགྱུར་རོ། །ཞེས་ལས་བྱེད་པ་པོས་འབྲས་བུ་མྱོང་བར་
བཤད་པ་དང་འགལ་ལོ་ཞེ་ན། གསུམ་པ་ལུང་དང་འགལ་བ་སྤང་བ་ནི། རྒྱུགཅིག་ཞེས་པ་སྟེ།
རྣམ་ཤེས་བརྒྱུད་མར་འཇུག་པའི་རྒྱུན་ལ་ལས་བྱེད་པ་པོ་དང་འབྲས་བུ་སྤྱོད་པ་པོ་ཞེས་བྱ་བར་
བསྟནཏོ། །རྒྱུན་གཅིག་པ་དེ་ཉིད་བདག་ཡིན་ནོ་སྙམ་ན། བཞི་པ་རྩོད་པ་སྤང་བ་ནི། འདས་
-5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དང་ཞེས་པའོ། །ལྔ་པ་དོན་བསྡུ་བ་ནི་དཔེར་ན་ཞེས་པའོ། །དེ་ལྟར་ལས་འབྲས་འབྲེལ་བ་མི་
འཐད་པའི་གནོད་པ་སྤངས་ནས། སྙིང་རྗེས་སྒོམ་པའི་ཡུལ་མི་འཐད་པ་སྤང་བའི་ཕྱིར་རྩོད་པ་
དགོད་པ་ནི་གལ་ཏེ་ཞེས་པ་སྟེ། ཡུལ་སེམས་ཅན་མེད་པའི་ཕྱིར་སྙིང་རྗེ་མི་འཐད་པས་ཐེག་པ་
ཆེན་པོ་ལམ་མི་རུང་ངོ་ཞེས་བསམ་པའོ། །ལན་ནི་འབྲས་བུའི་ཞེས་པ་སྟེ་སྣང་བཅས་ཀྱི་བློ་
འབྲས་བུའི་ཆེད་དུ་མི་འདོར་བ་བཞིན་ཏེ། འབྲས་བུ་སངས་རྒྱས་པའི་དོན་དུ་རྨོངས་པ་སྟེ་མ་
དཔྱད་པར་འཇུག་པའི་ཤེས་པས་སེམས་ཅན་ཞེས་གང་བརྟགས་པའོ། །འདིའི་དོན་ནི་སངས་
རྒྱས་ཐོབ་པར་བྱབའི་དོན་དུ་བདག་གིས་སེམས་ཅནརྣམས་གདོན་པར་བྱའོ་ཞེས་སེམས་ཅན་
གྱི་དོན་བྱ་བར་འདོད་པའི་མ་དཔྱད་པར་འཇུག་པའི་རྣམ་རྟོག་གི་ཡུལ་སེམས་ཅན་དེ་ལ་སྙིང་
རྗེ་བྱའོ་ཞེས་པ་སྟེ། བདག་མེད་ཀྱང་ཕུང་པོ་ལྔ་ཙམ་གྱི་སེམས་ཅན་ལ་སྙིང་རྗེ་བསྒོམ་པའོ། །
གལ་ཏེ་བདག་ཏུ་གྱུར་པའི་སེམས་ཅན་མེད་ན་འབྲས་བུ་སངས་རྒྱས་ཉིད་སུའི་ཡིན་སྙམ་ནས་
སེམས་ཅན་ཞེས་རྩོད་པ་ལ་བདེན་དེ་ཞེས་པས་ལན་འདེབས་ཏེ། དོན་དམ་པར་འབྲས་བུ་
སངས་རྒྱས་བདེན་དེ་འོན་ཀྱང་མ་དཔྱད་པར་འཇུག་པའི་བློས་སེམས་ཅན་གདོན་པར་འདོད་
པའི་རྨོངས་པ་ཡོད་ལ་དེ་ལས་འབྲས་བུ་སངས་རྒྱས་འགྲུབ་པས་འབྲས་བུ་ཐ་སྙད་ཙམ་དུ་
འདོད་དོ། །འཁྲུལ་པའམ་རྨོངས་པ་དེ་འདྲ་བ་སྡུག་བསྔལ་གྱི་རྒྱུ་ཡིན་པས་སྤང་ངོ་ཞེ་ན། མི་
སྡུག་པའི་སྡུག་བསྔལ་ལྟར་བདེ་བ་སྟེར་བྱེད་ཡིན་པས་མི་སྤོང་བ་ནི་སྡུག་བསྔལ་ཞེས་པའོ །
དེས་ན་རང་དང་གཞན་གྱི་སྡུག་བསྔལ་ཉེ་བར་ཞི་བའི་དོན་དུ་འབྲས་བུ་དང་ལྡན་པའི་རྨོངས་
པ༑ འཁྲུལ་པའི་ངོའི་སྤྱོད་ཟློག་པར་མི་བྱའོ། །འོ་ན་སྔར་བདག་གཞན་མི་རིགས་གང་ཡིན་ཏེ་
ཞེས་པ་ལ་སོགས་པས་རྨོངས་པ་སྤང་བར་བཤད་པ་དང་འགལ་ལོ་ཞེ་ན། སྡུག་བསྔལ་རྒྱུའང་
རྒྱལ་ཏེ་ཞེས་གསུངས་ཏེ། ངར་འཛིན་དང་པོ་འཕེལ་བྱེད་བདག་བདེན་པར་འཛིན་པ་ལ་
དགོངས་པའོ། །འོ་ན་འབྲས་བུ་རྨོངས་པ་དེ་ལས་ཀྱང་སྡུག་བསྔལ་གྱི་རྒྱུ་ངར་འཛིན་འཕེལ་
་
- 5
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། [༩
བས་བཟློག་ཏུ་མེད་དོ་ཞེ་ན། བདག་འཛིན་དེ་གཉེན་པོས་སྤོང་བ་ནི་བདག་མེད་ཅེས་པའོ། ཁ་
ཅིག་ན་རེ་འོ་ན་བཟློག་པར་བྱ་བའི་རྨོངས་པ་གང་ཞེ་ན། སྡུག་བསྔལ་རྒྱུའི་ང་རྒྱལ་དེ་རང་
འཛིན་ནོ། །དེ་ལས་བཟློག་པའི་ཐབས་མེད་དོ་ཞེ་ན། ཡོད་དེ་བདག་མེད་སྒོམ་པ་གཉེན་པོ་
མཆོག་ཡིན་ནོ་ཞེས་ཀྱང་གསུངས། དེ་ལྟར་གང་ཟག་གི་བདག་མེད་པ་བསྒོམས་པས་སྟོངཔ་
ཉིད་སྒོམ་པ་ལ་འཇུག་པའི་ཚུལ་བཤད་ནས། གཟུགས་ལ་སོགས་པ་དེ་དག་ཉིད་ཀྱིས་སྟོང་
པའི་ཆོས་དེ་སྟོང་པའི་ཆོས་ཀྱི་བདག་མེད་པ་དྲན་པ་ཉེར་བཞག་བཞིའི་སྒོ་ནས་སྟོན་ཏོ། །འདི་
ཡང་ཉན་ཐོས་པས་ནི་ལུས་གཙང་བར་འཛིན་པའི་གཉེན་པོར་ལུས་མི་གཙང་བར་བསྒོམས་པ་
དང༌། ཚོར་བ་བདེ་བར་འཛིན་པའི་གཉེན་པོར་ཚོར་བ་སྡུག་བསྔལ་བར་བསྒོམ་པ་དང་།
སེམས་བདག་ཡོད་པར་འཛིན་པའི་གཉེན་པོར་སེམས་བདག་མེད་པ་དང་། ཆོས་རྟག་པར་
ཕྱིན་ཅི་མ་ལོག་པའི་གཉེན་པོར་ཆོས་མི་རྟག་པར་བསྒོམ་པ། བྱང་ཆུབ་སེམས་དཔསནི་ཐམས་
ཅད་སྟོང་པར་བསྒོམ་པར་བྱེད་དོ། །དེ་ཡང་བདེན་པ་བཞི་ལ་འཇུག་བྱའི་ཕྱིར། ན་པ་ཉེ་བར་
བཞག་པ་བསྒོམ་པར་བྱ་ཞེས་དབུས་དང་མཐའ་རྣམ་པར་འབྱེད་པ་ལས་གསུངས་པས།
བདེན་པ་བཞིའི་ཆོས་ཉིད་རྟོགས་པ་དང་མཐུན་པས་འདི་དག་འཆད་དོ། །དེ་ལ་ལུས་ནི་སྡུག་
བསྔལ་གྱི་གཞི་ཡིན་པས་དེའི་ཆོས་ཉིད་རྟོགས་པས་སྡུག་བསྔལ་གྱི་བདེན་པ་ལ་འཇུག་གོ །
ཚོར་བ་ནི་སྲེད་པའི་རྒྱུ་ཡིན་པས་སྲེད་པ་ནི་ཀུན་འབྱུང་གི་གཙོ་བོ་ཡིན་པས་དེའི་ཆོས་ཉིད་
རྟོགས་པ་ནི་ཚོར་བ་དྲན་པ་ཉེ་བར་བཞག་པ་སྟེ། དེ་རྟོགས་པས་ཀུན་འབྱུང་གི་བདེནཔ་རྟོགས་
པར་བྱ་བ་ལ་འཇུག་གོ །མཚན་མར་འཇིག་པའི་སེམས་ཉེ་བར་ཞི་བ་ནི་འགོག་པ་ཡིན་པས་
དེའི་ཆོས་ཉིད་རྟོགས་པ་ནི་སེམས་དྲན་པ་ཉེ་བར་བཞག་པ་ཡིན་ལ། དེས་ཀྱང་འགོག་པའི་
བདེན་པ་རྟོགས་པ་ལ་འཇུག་གོ །ཆོས་ནི་ཀུན་ནས་ཉོན་མོངས་པ་དང་། རྣམ་པརབྱང་བ་ཡིན་
པས་ཉོན་མོངས་པའི་གཉེན་པོ་རྣམ་བྱང་ནི་ལམ་ཡིན་པས་ན་དེའི་ཆོས་ཉིད་རྟོགས་པ་ནི་ཆོས་
-53-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དྲན་པ་ཉེ་བར་བཞག་པ་ལམ་གྱི་བདེན་པ་རྟོགས་པ་ལ་འཇུག་གོ །དེ་ལ་ལུས་ཀྱིས་མཚོན་ནས་
གཟུགས་ཀྱི་ཕུང་པོ་རང་བཞིན་མེད་པར་འཆད་པ་ནི་ལུས་དྲན་པ་ཉེ་བར་བཞག་པའོ། །དེ་ལ་
གསུམ་ལས་ཡན་ལག་སོ་སོ་ལུས་མ་ཡིན་པ་ནི་ལུས་ནི་རྐང་པ་ཞེས་པ་སྟེ། ལུས་དང་འགལ་བ་
ཆ་ཤས་སོ་སོ་བར་དམིགས་པའི་ཕྱིར་རོ། །དེ་ཉིད་ལ་བྱེ་བྲག་པ་དང་རིག་པ་ཅན་ལ་སོགས་པ་
ན་རེ། ཡན་ལག་སོ་སོ་བ་དེ་ལུས་མ་ཡིན་མོད། ཡན་ལག་ཅན་རིགས་པ་ཆ་ཤས་མེད་པའི་
ལུས་གཅིག་ཡན་ལག་ལ་གནས་སོ་ཞེ་ན། གཉིས་པ་ཡན་ལག་ཅན་གྱི་ལུས་དགག་པནི་གལ་
ཏེ་ཞེས་པ་ནས་ཏེ། ཅི་ཡན་ལག་ཅན་གྱི་ལུས་གཅིག་པོ་དེའི་ཕྱོགས་ཀྱི་ཆ་རེ་རེ་དང་འབྲེལ་བར་
གནས་སམ། ལུས་དེའི་བདག་ཉིད་རྫོགས་པར་ཡན་ལག་རེ་རེ་དང་འབྲེལ་བར་གནས་ཞེས་
བརྟག་པ་གཉིས་སོ། །དང་པོ་ལྟར་ན་ཆ་ཤས་དང་བཅས་པར་འགྱུར་བས་གཅིག་ཡིན་པ་
ཉམས་སོ་ཞེས་སྟོན་པ་ནི་གལ་ཏེ་ཞེས་པ་རྩ་བ་བཞིའོ། །བརྟག་པ་ཕྱི་མ་འདོད་ན་ཡང་བདག་
ཉིད་ཀུན་གྱིས་གནས་པ་མི་འཐད་པ་ནི་གལ་དེ་བདག་ཉིད་ཞེས་པ་སྟེ། ཡན་ལག་ཅན་གྱི་ཆ་
ཤས་རེ་རེ་ལ་ཡང་ཡན་ལག་ཅན་གྱི་ལུས་རྫོགས་པར་གནས་ན་ཡན་ལག་གི་ལུས་ཆ་ཤས་ཇི་
སྙེད་པ་དེ་སྙེད་པ་ཡན་ལག་ཅན་གྱི་ལུས་དུ་མར་ཐལ་ལོ་ཞེས་པའི་དོན་ནོ། །དེ་ལས་གཞན་
དུའང་མི་གནས་པས་ཚད་མའི་དོན་བསྡུ་བ་ནི་ཕྱི་དང་ཞེས་པ་སྟེ། ལུས་དགག་པ་ཡོངས་སུ་
རྫོགས་པའོ། །དེ་ལྟར་ན་ལུས་སུ་དམིགས་པ་འདི་ཇི་ལྟར་ཡིན་ཞེ་ན། འཁྲུལ་པའི་དམིགས་པ་
ཙམ་དུ་སྟོན་པ་ནི་དེས་ན་ཞེས་པའོ། །གལ་ཏེ་ཐོ་ཡོར་དང་མི་མཚུངས་ཏེ། ཐོ་ཡོར་ལནི་མི་དང་
འདྲ་བ་དང་ཐག་རིང་བ་ལ་སོགས་པས་མིར་འཁྲུལ་པའི་རྒྱུ་ཡོད་ཅིང་། མིས་དབེན་པའི་ཐོ་
ཡོར་ཉིད་དུ་ཤེས་པས་མིར་འཛིན་པ་ལྡོག་པས་འཁྲུལ་པའི་སྒྲུབ་བྱེད་ཀྱང་ཡོད་པ་ཡིན་ན།
ལག་པ་ལ་སོགས་པ་ལུས་སུ་འཁྲུལ་པའི་རྒྱུ་ཡང་མེད་ལ། ལག་པ་ལ་སོགས་པ་ཤེས་ཀྱང་
ལུས་སུ་འཛིན་པ་མི་ལྡོག་པས་འཁྲུལ་པའི་སྒྲུབ་བྱེད་ཀྱང་མེད་པའི་ཕྱིར་རོ་ཞེ་ན། རྩོད་པ་དེ་
- 5 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། ༼༩
སྤངས་བ་ལ་གཉིས་ལས་འཁྲུལ་པའི་རྒྱུ་ནི་ཇི་སྲིད་རྐྱེན་ཚོགས་དེ་སྲིད་དུ། །ཐོ་ཡོར་སྐྱེས་བུ་
ལྟར་སྣང་བ། དེ་བཞིན་ཇི་སྲིད་ལག་སོགས་ལ། དེ་ཡོད་དེ་འཁྲུལ་པའི་རྐྱེན་ཡོད་པ་དེ་སྲིད་དུ་
ལུས་སུ་སྣང་ངོ་ཞེས་དྷ་ན་ཤྲཱི་འདོད་དེ། ཡུལ་ཐག་རིང་བ་དང་ནམ་མཁའ་མི་གསལ་བ་ལ་
སོགས་པ་རྐྱེན་ཚང་བ་དེ་སྲིད་དུ་ཐོ་ཡོར་ལ་མིའི་བློ་འབྱུང་ཞིང་བློ་དེ་མི་ལྡོག་ལ། མ་རིག་པ་ལ་
སོགས་པ་རྐྱེན་ཚང་བ་དེ་སྲིད་དུ་ལུས་སུ་བདེན་པར་འཁྲུལ་པ་ཡང་མི་ལྡོག་པས་དཔེ་དོན་
མཐུན་ཞིང་། འཁྲུལ་པའི་རྐྱེན་མ་རིག་པ་ལ་སོགས་པ་ལོག་ན་ནི་འཁྲུལ་པ་ཉིད་དུའང་ཤེས་
པར་འགྱུར་བས་མཐུན་ནོ་ཞེས་འཁྲུལ་པའི་ཤེས་བྱེད་ནི་དེ་བཞིན་ཞེས་པ་ལ་སོགས་པའོ །དེ་
ཡང་ལག་པ་ལ་སོགས་པ་ཉིད་ལུས་སུ་བདེན་ནོ་སྙམ་ན། ལག་པ་ལ་སོགས་པ་དུ་མ་ཡིན་པས་
ལུས་ཡན་ལག་ཅན་མ་གྲུབ་པ་དེ་བཞིན་དུ་ཚོགས་ཡིན་པའི་ཕྱིར་ལག་པ་གཅིག་པུ་བདེན་པ་
གང་ཡིན་པ་དེ་མེད་དོ། །དེ་བཞིན་དུ་སོར་མོདང་། དེའི་ཚིགས་དང་། དེའི་ཆ་དང་། རྡུལ་ཕྲ་མོ་
ཡང་གཡས་གཡོན་ལ་སོགས་པའི་རྡུལ་དང་འབྱར་བའི་ཕྱོགས་ཆའི་དབྱེ་བས་དང་། ཕྱོགས་
དབྱེ་དེ་ཡང་ཆ་ཤས་དང་བྲལ་བས་ནམ་མཁའ་བཞིན་ཏེ། དེ་ལྟར་གཅིག་མ་གྲུབ་ན་གཅིག་
ཚོགས་པའི་དུ་མ་ཡང་མ་གྲུབ་པས་གཅིག་དང་དུ་མ་དང་བྲལ་བའི་ཕྱིར་ལུས་ཀྱི་མཚོན་པ་
གཟུགས་ཀྱི་ཕུང་པོ་རང་བཞིན་མེད་དོ་ཞེས་ཤེས་པའི་ལུས་བདེན་པར་འཛིན་པ་ལྡོག་པའི་
འཁྲུལ་པའི་ཤེས་བྱེད་དོ། །
གསུམ་པ་སྤྱིའི་དོན་བསྡུཁནི་དེ་ལྟར་ཞེས་པའོ། །ཡང་ན་ཇི་སྲིད་རྐྱེན་ཚོགས་དེ་སྲིད་
དུ་༑ ༑ལུས་ནི་སྐྱེས་བུ་ལྟར་སྣང་ན་ཞེས་བྱ་བ་ནི་སྐྱེས་པ་དང་བུད་མེད་ལ་སོགས་པའི་གང་ཟག་
བྱེད་པའི་སྐྱེས་བུ་མེད་བཞིན་དུ་ལུས་ཀྱི་དངོས་པོས་རྐྱེན་བྱས་ནས། བྱེད་པ་པོ་སྐྱེས་བུར་རྟོག་
པ་ལ་སྣང་བ་བཞིན་དུ་ལག་པ་ལ་སོགས་པའི་ཆ་ཤས་འདུས་པས་རྐྱེན་བྱས་ནས་ལུས་གཅིག་
པར་ཡང་རྟོག་པ་ལ་སྣང་བ་ཡིན་ནོ་ཞེས་བྱ་བའི་དོན་ཏོ། །དེ་བཞིན་དུ་སོར་མོས་རྐྱེན་བྱས་ནས་
- 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལག་པ་ལ་སོགས་པར་སྣང་ཞིང་། ཚིགས་ཀྱིས་རྐྱེན་བྱས་ནས་སོར་མོར་སྣང་བ་དང་། རང་གི་
ཆས་རྐྱེན་བྱས་ནས་ཚིགས་སུ་སྣང་བ་དང་། རྡུལ་ཕྲན་གྱིས་རྐྱེན་བྱས་ནས་ཆར་སྣང་ངོ་། །རྡུལ་
ཕྲ་རབ་ཀྱང་ཕྱེ་ན་མི་དམིགས་པས་ཆ་མི་སྣང་ལ། དེ་མི་སྣང་བས་སོར་མོ་མི་སྣང་ཞིང་། དེ་མི་
སྣང་བས་ཡན་ལག་མི་སྣང་ངོ་། །དེ་མི་སྣང་བས་ལུས་མི་སྣང་ལ། དེ་མི་སྣང་བས་བྱེད་པའི་སྐྱེས་
བུ་མི་སྣང་ངོ་ཞེས་བརྗོད་པ་ནི་གང་ཚེ་དེ་ལྟར་ལུས་མེད་པ། །དེ་ཚེ་སྐྱེས་གང་བུད་མེད་གང་།།
ཞེས་པ་སྟེ་བཤད་པ་སྔ་མ་བས་འདི་ལེགས་སོ་ཞེས་གསུང་ངོ་། །
ཚོར་བ་དྲན་པ་ཉེ་བར་བཞག་པ་ལ་བཞི་ལས། ཚོར་བའི་རང་བཞིན་མ་གྲུབ་པར་
སྟོན་པ་ནི་ལྔ་ལས་དང་པོ་སྡུག་བསྔལ་དོན་དམ་དུ་མ་གྲུབ་པ་ནི་སྡུག་བསྔལ་ཞེས་པ་རྩ་བ་
གཉིས་ཏེ། རང་བཞིན་གཞན་དུ་འགྱུར་བ་ནི། །ནམ་ཡང་འཐད་པ་མ་ཡིན་ནོ་ཞེསགསུངས་པ་
བཞིན་དུ། དོམ་དམ་པ་ནི་བཅོས་བུར་མ་ཡིན་པས་རྟག་ཏུ་གནས་པའི་ཕྱིར་དེ་དང་མི་མཐུན་པ་
རབ་ཏུ་དགའ་བ་ལ་ཅི་སྟེ་མི་གནོད། གནོད་ན་ནི་དེ་བ་རེས་འགའ་ཡང་མེད་པར་འགྱུརན་
མཐོང་བས་གནོད་པ་ཡིན་ནོ། །བདེ་བ་དོན་དམ་དུ་མ་གྲུབ་པ་ནི་བདེ་ན་ཞེས་པ་རྩ་བ་གཉིས་
ཏེ༑ བདེ་བ་དོན་དམ་དུ་གནས་ན་དེ་དང་མི་མཐུན་པ་སྡུག་བསྔལ་ནམ་ཡང་མི་འགྱུར་ལ། དེ་
ལྟ་ན་ཡང་མྱ་ངན་གདུང་སོགས་ལ། ཞིམ་སོགས་ཅི་སྟེ་དགའ་མི་བྱེད་དེ། དགའ་བར་ཐལན་
སྡུག་བསྔལ་ཅན་དེ་ལ་ཟས་ཞིམ་པ་སོགས་པ་བདེབ་མེད་པར་སྡུག་བསྔལ་འབའ་ཞིག་ཏུ་སྣང་
བས་གནོད་དོ། །གལ་ཏེ་སྡུག་བསྔལ་དུས་ཐམས་ཅད་དུ་གནས་ཀྱང་བདེ་བ་སྟོབས་དང་ལྡན་
པས་ཟིལ་གྱིས་མནན་པས་མ་མྱོང་ངོ་སྙམ་ན། སྟོབས་དང་ཞེས་པས་ཕྱེད་སྔ་མའི་དོན་ལརྩོད་
པ་ན། རྩོད་པ་དེ་སྤང་བ་ནི་གལ་ཏེ་ཞེས་པ་སྟེ། ཚོར་བ་ནི་མྱོང་བའི་བདག་ཉིད་ལས་ཡིན་ལ།
མ་མྱོང་བའི་ཕྱིར་སྡུག་བསྔལ་དེ་ཚོརབ་ཇི་ལྟར་ཡིནཏེ་ཚོར་བ་མ་ཡིན་པར་འགྱུར་རོ། །གལ་ཏེ་
གཏན་མ་མྱོང་བ་ནི་མ་ཡིན་ཏེ། བདེ་བ་སྟོབས་དང་ལྡན་པས་ཟིལ་གྱིས་མནན་པའི་ཚེཡང་
- 5 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། །༩
སྡུག་བསྔལ་གྱི་མྱོང་བ་ཕྲ་མོ་ཉིད་ཡོད་ལ། སྔར་མ་བརྗོད་པའི་བརྗོད་པ་དང་མི་འགལཏེ་སྡུག་
བསྔལ་འདི་མྱོང་བ་རགས་པ་བསལ་མིན་ནམ་སྟེ་རགས་པས་ཟིལ་གྱིས་མནན་ནོ། །འོ་ན་སྡུག་
བསྔལ་ཕྲ་མོ་ཉིད་དུ་ཡོད་ན་དེ་མྱོང་ཞིང་ཚོར་དགོས་སོ་ཞེ་ན། ཕྲ་མོ་དེ་ནི་བདེ་བ་སྟོབས་དང་
ལྡན་པ་དེ་ལས་གཞན་པའི་དགག་པ་ཙམ་སྟེ། དགའ་བ་དམན་པ་ཡིན་པས་མྱོང་ཞིང་ཚོར་བ་
ཉིད་དོ་ཞེན། ཕྲ་ཉིད་དེ་ཡང་དེའི་ཞེས་གསུངསཏེ། སྡུག་བསྔལ་ལོ་ཞེས་མིང་དུ་བཏགས་པ་དེ་
ཡང་དོན་དགའབ་ཕྲ་མོ་ལ་འདོད་ན། དེ་ནི་བདེ་བ་ཉིད་ལས་མ་འདས་པས་དགའབའམབདེ་
བ་དེའི་རིགས་ཉིད་ཡིན་པས་སྡུག་བསྔལ་གྱི་དོན་མི་གནས་ཏེ། མི་གསལ་བའི་ནག་པོ་དཀར་
པོར་མི་འགྲོ་བ་བཞིན་ནོ། །གལ་ཏེ་སྡུག་བསྔལ་གྱི་འགལ་རྐྱེན་བདེ་བ་སྟོབས་ལྡན་སྐྱེས་པ་
དེའི་སྟོབས་ཀྱིས་སྡུག་བསྔལ་སྐྱེས་པ་མིན་ནོ་ཞེ་ན། དེས་ན་ཚོར་བ་ཞེས་རྟོག་པས་སྒྲོ་བཏགས་
པ་ཙམ་ཏེ་དོན་དམ་དུ་མ་གྲུབ་བོ་ཞེས་སྐབས་ལ་སྦྱོར་བ་ནི་ཚོར་བར་རྟོགས་པས་ཞེས་པའོ། །
ཕྱེད་ཕྱི་མ་ལ་རྩོད་པ་སྤང་བ་ནི་ཞར་ལ་གྲུབ་སྟེ། བདེ་བ་དོན་དམ་དུ་ཡོད་ཀྱང་སྡུག་བསྔལ་
སྟོབས་དང་ལྡན་པས་ཟིལ་མནན་ཕྱིར། གལ་ཏེ་བདེ་བ་དེ་མྱོང་བ་མ་ཡིནན། གང་ཞིག་ཉམས་
མྱོང་བདག་ཉིད་མིན། །དེས་ནི་ཚོར་བ་ཇི་ལྟར་ཡིན། །བདེ་བ་ཕྲ་མོ་ཉིད་དུ་ཡོད། །འདིའི་
རགས་པ་བསལ་མིན་ནམ། །དེས་ནི་དེ་ལས་གཞན་སྡུག་ཙམ་ཞེ་ན། ཕྲ་ཉིད་ཡང་དེའི་ཞེས་
འདོན་པ་བསྒྱུར་ཏེ་ཤེས་པར་བྱའོ། །རྣམ་པར་དཔྱད་པའི་དོན་དེ་རྣལ་འབྱོར་དུ་བྱས་པས་
ཁམས་བརྟས་པར་བྱེད་པ་ཡིན་པས་དེ་ལྷུར་བྱས་པ་ནི་དེ་ཉིད་ཕྱིར་ན་ཞེས་པ་སྟེ། རྣམ་པར་
དཔྱད་ཅིང་བརྟགས་པ་ལས་བྱུང་པའི་ཤེས་རབ་ཞིང་ས་དང་འདྲ་བ་ལས་བྱུང་པའི་བསམ་
གཏན་ནི་རྣལ་འབྱོར་པའི་གཉེན་པོའི་ཁམས་བརྟས་པར་བྱེད་པས་ཟས་ལྟ་བུ་ཡིན་པས་སོ། །
དེ་ལྟར་དོན་ལྔས་ཚོར་བ་མགྲུབ་པར་བསྟན་ནས།
གཉིས་པ་ཚོར་བ་གང་ལས་སྐྱེས་པའི་རྒྱུ་ཡུལ་དང་དབང་པོ་དང་རྣམ་ཤེས་གསུམ་
- 5 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདུས་པའི་རེག་པ་མ་གྲུབ་པར་སྟོན་པ་ན། དབང་པོ་དོན་དང་ཕྲད་པ་མེད་པ་ལ་གཉིས་ལས་
བར་མེད་ཀྱི་རགས་པ་དང་ཕྲད་པ་མེད་པ་ནི་གལ་ཏེ་ཞེས་པ་རྩ་བ་གཉིས་སོ། །དབང་པོ་དང་
དོན་ཕྲད་པར་མེདན་ཡང་ཕྲད་པ་མི་འཐད་ཕྱོགས་གཅིག་གིསབར་མེདན་ཆ་བཅས་སུ་འགྱུར་
ལ༑ བདག་ཉིད་ཐམས་ཅད་ཀྱིས་བར་མེད་ན་ཡང་གཅིག་ཉིད་ཡིན་པས་དབང་པོ་ཕྲད་བྱེད་
འགའ་ཞིག་དོན་ཕྲད་བྱ་གང་དང་ཕྲད་པར་འགྱུར་ཏེ་མི་རིགས་སོ། །དབང་པོ་དང་དོན་གྱི་རྟེན་
རྡུལ་ཕྲན་དང་ཕྲད་པ་མེད་པ་ནི་རྡུལ་ཕྲན་ཞེས་པ་ནས་ཏེ་རྩ་བ་དང་པོ་གཏན་ཚིགས་དགོད་
པའོ། །གཉིས་པ་ནི་སྒྲུབ་པ་སྟེ། འཇུག་པ་ནི་ཆེ་བ་དང་སྐབས་ཡོད་པར་འཇུག་པས་སོ། །མ་
ཞུགས་པ་དང་ཕྲད་པ་ཅི་འགལ་ཞེ་ན། ཁྱབ་པ་སྒྲུབ་པ་ནི། མ་ཞུགས་པ་ལ་ཞེས་པ་སྟེ། ཆ་ཤས་
མེད་པའི་ཕྲད་པ་ལ་ནི་ཕྱོགས་ཐམས་ཅད་འདྲེས་པས་ཁྱབ་པ་དེ་ལ་ཞུགས་པས་ཁྱབ་པས་སོ།།
དེས་ན་རྡུལ་ཕྲན་ཆ་མེད་པ་ལ་ཕྲད་པ་འགལ་བའི་ཚད་མའི་དོན་བསྡུ་བ་ནི། ཆ་མེད་པ་ལ་ཞེས་
བྱའོ། །རྣམ་ཤེས་དང་ཕྲད་པ་དགག་པ་ནི། རྣམ་ཤེས་ཞེས་པ་སྟེ། ཕྲད་པནི་ལུས་ཅན་གྱི་ཆོས་
ཡིན་པའི་ཕྱིར་རོ། །གལ་ཏེ་ཕྲད་པ་ཞེས་བྱ་བ་ནི་གཟུགས་ཅན་རེག་པ་ཁོ་ན་ལ་ཟེར་བ་ནི་མ་
ཡིན་གྱི། ཚོར་བའི་རྐྱེན་ཚོགས་པ་ཙམ་ཡིན་པས་དེའི་རྣམ་པར་ཤེས་པ་ལས་འགལ་བ་ཅི་ཡོད་
སྙམ་ན། ཚོགས་པ་ལའང་ཞེས་གསུངས་ཏེ། སྔར་དཔྱད་པ་ནི་ཡན་ལག་ཅན་དགག་པའི་
སྐབས་སུ་དེ་བཞིན་སོར་མོའི་ཚོགས་ཡིན་ཕྱིར་ཞེས་པ་ལ་སོགས་པས་ཚོགས་པ་ནམ་མཁའ་
དང་འདྲ་བར་བཀག་པ་གང་ཡིན་པའོ། །སྐབས་བསྡུ་བ་ནི། དེ་ལྟར་ཞེས་པ་སྟེ་རྒྱུ་མེད་པས་
ཚོར་བ་མེད་པར་གྲུབ་བོ། །ངལ་འདི་ནི་བདེ་བའི་དོན་དུའོ། །གང་ལས་ནི་སྡུག་བསྔལགང་
ལས་སོ། །དེས་གྲུབ་པའི་དོན་གཞན་འབྲས་བུ་མེད་པར་བརྗོད་པ་ནི་གང་ཚེ་ཞེས་པ་སྟེ། ཞར་
ལབྱུང་པའོ། །
གསུམ་པ་ཚོར་བའི་ཡུལ་མ་གྲུབ་པ་ནི་མཐོང་བའམ་ཞེས་པ་སྟེ། མཐོང་བདང་རེག་
- 5
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། ༼༩
པ་ནི་དབང་པོ་དང་ཐ་མའི་ཡུལ་ཉེ་བར་བཟུང་བ་སྟེ་ཡུལ་གཞན་ཡང་མཚོན་པར་བལྟའོ། །དེ་
ལ་ཚོར་བ་ནི་གཟུགས་ལ་སོགས་པ་ཡུལ་ཡིད་དུ་འོང་བ་དང་མི་འོང་བ་ལ་དམིགས་པ་བདེ་
སྡུག་གི་མཚན་ཉིད་ཅན་ཡིན་པ་ལས། ཡུལ་དེ་དག་རིགས་པས་རྡུལ་ཕྲན་ལ་སོགས་པར་
དཔྱད་ན་མ་གྲུབ་པས་རྨི་ལམ་དང་སྒྱུ་མ་དང་འདྲ་བའི་བདག་ཉིད་ཡིན་པ་ཉིད་ཀྱིས་འཁོར་བ་
མ་གྲུབ་བོ་ཞེས་པའོ། །བཞི་པ་འཛིན་བྱེད་མ་གྲུབ་པ་ནི་བཞི་ལས། སེམས་འཛིན་བྱེད་མ་ཡིན་
པ་ནི་སེམས་དང་ཞེས་པ་སྟེ། ད་ལྟར་གྱི་སེམས་དང་ཚོར་བ་དུས་མཉམ་པ་ནི་རྒྱུ་འབྲས་སུ་མི་
རུང་ལ། སེམས་དང་ཚོར་བ་དུས་སྔ་ཕྱི་ཐ་དད་པ་ནི་མྱོང་བར་མི་སྲིད་པས་སོ། །རང་ཉིད་མྱོང་
བྱེད་མ་ཡིན་པ་ནི་རང་གིས་ཞེས་པ་སྟེ། གོང་དུ་རང་རིག་འགོག་པའི་སྐབས་སུ་བརྗོད་པ་
བཞིན་ནོ། །དེ་ལས་གཞན་འཛིན་བྱེད་མ་ཡིན་པ་ནི་གཞན་དག་ཞེས་པ་སྟེ་ཇི་ལྟར་སེམས་
འཛིན་བྱེད་མ་ཡིན་པ་བཞིན་ནོ། །སྐབས་བསྡུ་བ་ནི། ཚོར་བ་པོ་ཞེས་པ་སྟེ་གང་གིས་ཀྱང་མ་
ཚོར་བའི་ཚོར་བ་མི་སྲིད་པས། དེས་ན་སྡུག་བསྔལ་སྤང་ཞིང་བདེ་བ་སྒྲུབ་པའི་ཆེད་དུ་མི་དགེ་
བ་ལ་སོགས་པ་བྱས་པས་རང་ལགནོད་པ་བྱ་བར་མི་རིགས་སོ་ཞེས་སྦྱར་རོ། ། །
སེམས་དྲན་པ་ཉེ་བར་བཞག་པ་ནི་རྣམ་པར་ཤེས་པ་དྲུག་རང་བཞིན་མེད་པར་སྟོན་
པ་ཡིན་པ་ལས། དང་པོ་ཡིད་ཀྱི་རྣམ་པར་ཤེས་པ་རང་བཞིན་མེད་པར་སྟོན་པ་ནི་ཡོདཞི་ཞེས་
པ་ལ་སོགས་པ་སྟེ། དང་བ་པོ་ལ་མི་གནས་པ་ནི་དབང་པོ་མེད་པ་ལའང་ཡོད་པའི་ཕྱིར་རོ།
གཟུགས་ལ་སོགས་པ་ཡུལ་ལ་མི་གནས་ཏེ་ཡུལ་མེད་ཀྱང་ཡོད་པས་སོ། །མ་དམིགས་པའི་
ཕྱིར་དེ་གཉིས་ཀྱི་བར་ན་ཡང་ཡོད་པ་མ་ཡིན་ནོ། །དེ་ལྟར་ནང་གི་སྐྱེ་མཆེད་དུ་གཏོགས་པ་ཡང་
སེམས་མིན་ཞིང་ཕྱིའི་སྐྱེ་མཆེད་དུ་གཏོགས་པ་ཡང་མ་ཡིན་ལ། དེ་དག་ལས་གཞན་དུའང་
གཏོགས་པ་མ་ཡིན་ནོ། །ཡིད་ཀྱི་རྣམ་ཤེས་གང་ཞིག་རྟེན་ལུས་མིན་ལ། གཞན་དུ་སྣོད་ཀྱི་
འཇིག་རྟེན་ཡང་མིན་ཞིང་། དེ་དག་འདྲེས་པ་ཡང་མིན་ལ། དེ་དག་ལས་འོགས་སུ་གནས་པ་
- 5 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་མ་ཡིན་ཏེ། ཡིད་ཀྱི་རྣམ་ཤེས་ཀྱི་རང་བཞིན་ནི་ཅུང་ཟད་ཡོད་མ་ཡིན་པས་དེའི་ཕྱིར་གདོད་
མ་ནས་ཞི་བའི་སེམས་ཀྱི་རང་བཞིན་ནི་མྱ་ངན་ལས་འདས་པ་ཁོ་ན་ཡིན་ནོ། །རྣམ་ཤེས་སྔ་མ་
གྲུབ་པ་ནི་ཤེས་བྱ་ལས་སྔར་ཞེས་པ་ནས་ཏེ། ཤེས་བྱ་ལ་སྔ་བ་དང༌། དུས་མཉམ་པ་དང་།
འཕྱི་བ་གང་ཡང་མི་སྲིད་པའི་ཕྱིར་རོ། །གལ་ཏེ་རྣམ་ཤེས་སྐྱེས་པའི་ཚེ་གཟུགས་འགགསནས་
མེད་ཀྱང༌། སྐྱེ་བའི་ཚེ་གཟུགས་ཡོད་པ་ལས་སྐྱེའོ་ཞེ་ན། རྣམ་ཤེས་སྐྱེ་བ་དང་སྐྱེས་པ་ཐ་དད་
དམ་གཅིག །གཅིག་ན་རྣམ་པར་དབྱེ་བ་ལན་དེ་བརྗོད་དུ་མེད་དོ། །ཐ་དདན་རྣམ་ཤེས་སྐྱེ་བ་
དང་གཟུགས་དུས་མཉམ་པར་འགྱུར་ལ། སྐྱེ་བ་རྒྱུན་མེད་དུ་འགྱུར་རོ། །གཞན་ཡང་སྔར་གྱི་
གཟུགས་དང་དུས་གཞན་གྱིས་བར་དུ་ཆོད་པ་ལས་རྣམ་ཤེས་སྐྱེའམ། མ་ཆོད་པར་སྐྱེ་ཞེས་པ་
ལ་སོགས་པའི་རིགས་པ་དབུ་མའི་སྐབས་འཆད་པ་ལྟར་དཔྱད་ན་སྐྱེ་བ་མེད་དོ། །
ཆོས་དྲན་པ་ཉེ་བར་བཞག་པ་ནི་ཆོས་ཐམས་ཅད་སྐྱེ་བ་མེད་པར་ལྟ་བའོ། །དེ་ལ་
གཉིས་ལས་ཆོས་ཐམས་ཅད་སྐྱེ་བ་མེད་པར་གྲུབ་པ་ནི་དེ་ལྟར་ཞེས་པ་རྩ་བ་གཉིས་ཏེ། རྒྱུདང་
དུས་མཉམ་པ་དང་། སྔ་བ་དང་ཕྱི་བ་གང་ལས་སྐྱེ་བར་མི་འགྱུར་བ་དེ་ལྟར་ཀུན་ནས་ཉོན་
མོངས་པ་དང་རྣམ་པར་བྱང་བའི་ཆོས་རྣམས་ཐམས་ཅད་བརྟགས་ན་ཡང་དེའི་སྐྱེ་བ་རྟོག་པར་
འགྱུར་བ་མ་ཡིན་ནོ། །དེ་ཡང་ཆོས་ཀྱི་ཁམས་སམ་ཆོས་ཀྱི་སྐྱེ་མཆེད་ཅེས་བྱ་བནི་སྤྱིར། ཚོར་
བ་མྱོང་བ་འདུ་ཤེས་ནི། །མཚན་མར་འཛིན་པའི་བདག་ཉིད་དོ། །འདུ་བྱེད་ཕུང་པོ་བཞི་ལས་
གཞན། །དེ་གསུམ་རྣམ་རིག་བྱེད་མིན་དང༌། །འདུས་མ་བྱས་རྣམས་བཅསཔནི། །ཆོས་ཀྱི་སྐྱེ་
མཆེད་ཁམས་ཞེས་བྱ། །ཞེས་སློབ་དཔོན་དབྱིག་གཉེན་གྱིས་གསུངས་པ་ལྟར་ཆོས་བདུན་དུ་
གནས་པ་ལས་ཚོར་བ་ནི་གོང་དུ་ཚོར་བ་དྲན་པ་ཉེར་བཞག་ཏུ་བཤད་ཟིན་ལ། རྣམ་པར་རིག་
བྱེད་མ་ཡིན་པའི་གཟུགས་དང་། ནམ་མཁའ་དང་། སོ་སོར་བརྟགས་པའི་འགོག་པ་དང་སོ་
སོར་བརྟགས་པ་མ་ཡིན་པའི་འགོག་པ་སྟེ་འདུས་མ་བྱསགསུམ་རྫས་སུ་འདོད་པ་ནི་བྱེ་བྲག་ཏུ་
- 6 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། །༩
སྨྲ་བས་བརྟགས་པ་ཙམ་ཡིན་པས་མདོ་སྡེ་པ་ཡན་ཆད་ཀྱིས་བཀག་ཟིན་པའི་ཕྱིརན་ཟིན་པས་
ཡང་འབྱུང་བའི་གོ་སྐབས་མེད་དོ། །ཞེས་དབུ་མའི་གཞུང་དག་ན་བཤད་པ་བཞིན་ཡིན་པས་
འདིས་ཆོསནི་འདུ་ཤེས་དང་འདུ་བྱེད་གཉིས་ཀྱིས་སྐྱེ་བ་མགྲུབ་པར་སྟོན་པའོ། །
དེ་ལ་རྩོད་པ་སྤང་བ་ལ་གསུམ་ལས་དང་པོ་ཀུན་རྫོབ་མེད་པའི་སྐྱོན་སྤང་བའོ། །དེ་
ལ་རྒོལ་བའི་དོན་ནི་གལ་ཏེ་ཞེས་པ་ནས་རྩ་བ་བཞི་སྟེ། དངོས་རྣམས་སྐྱེ་བ་ཀུན་རྫོབ་ཏུ།།
དམ་པའི་དོན་དུ་རང་བཞིན་མེད། །ཅེས་གསུངས་པ་ལྟར་ཀུན་རྫོབ་ནི་སྐྱེ་བ་ཁོ་ན་ལྟརཡིན་
ལ༑ ཁྱེད་ཀྱིས་ནི་ཤེས་བྱ་ལས་སྔར་ཤེས་ཡོད་ན་ཞེས་པ་ལ་སོགས་པའི་རིགས་པས་སྐྱེ་བ་
འགོག་པ་དེ་ལྟ་ན་ནི་ཀུན་རྫོབ་ཀྱང་མེད་པར་འགྱུར་ལ། དེ་ལྟར་ན་ལས་རྒྱུ་འབྲས་ལ་སོགས་
པ་སྐྱེ་བ་མཐའདག་ཀྱང་མེད་པར་འདོད་པའི་དབུ་མ་པའི་ཕྱོགས་དེ་ལ་བདེན་པགཉིསག་ལ་
ཡོད། དེས་ན་སྔར་བདེན་པ་གཉིས་སུ་འདོད་ཅེས་ཁས་བླངས་པས་གནོད་དོ། །དེ་ལ་དབུ་མ་
པ་ན་རེ། ཀུན་རྫོབ་ནི་བློ་ལ་ཇི་ལྟར་སྣང་བ་ལྟར་ཡིན་པས། རྒྱུ་འབྲས་ལ་སོགས་པའི་ཀུན་
རྫོབ་དེ་ཡང་། ཀུན་རྫོབ་སྐྱེ་བར་རྟོག་པ་བློ་འཁྲུལ་པ་གཞན་གྱིས་བརྟགས་པས་ཡོད་དོ་ཞེས་
བརྟགས་པས་ཡོད་པར་གྲུབ་བོ་ཞེ་ན། འོ་ན་སེམས་མྱ་ངན་ག་ལ་འདའ་སྟེ། ཤཱ་རི་བུ་ལ་སོགས་
པ་མྱ་ངན་ལས་འདས་པའི་རྒྱུད་ལ་ཡང་སྐྱེས་བུ་བློ་འཁྲུལ་པ་ཅན་གཞན་གྱིས་ཉོན་མོངས་པ་
འདོད་ཆགས་ལ་སོགས་པ་ཡོད་པར་བརྟགས་པས་ཡོད་པར་འགྱུར་བའི་ཕྱིར་རོ་ཞེས་བྱ་བའོ།།
དེ་ལ་ཕྱེད་ཕྱི་མའི་དོན་ཉེ་བར་བཟུང་ནས་ལན་འདེབས་པ་ནི་འདི་ནི་ཞེས་པ་རྩ་བ་བཞི་སྟེ། མྱ་
ངན་ལས་འདས་པའི་རྒྱུད་ལ་འདོད་ཆགས་ལ་སོགས་པ་ཡོད་དོ་ཞེས་བརྟགས་པ་འདི་ནི་བློ་
འཁྲུལ་པ་ཅན་གཞན་གྱི་སེམས་ཀྱི་རྣམ་རྟོག་གིས་བརྟགས་པ་ཙམ་སྟེ། མྱ་ངན་ལས་འདས་པ་
ཐོབ་པ་དེ་རང་གི་རྒྱུད་ཀྱིས་བསྡུས་པའི་ཀུན་རྫོབ་ཏུ་ཉོན་མོངས་པའི་སྒྲིབ་པ་དེ་ཡོད་པར་
འགྱུར་བ་མིན་ནོ། །འོ་ན་སྐྱེས་བུ་རང་རང་གི་ཀུན་རྫོབ་ཏུ་ཡོད་པ་གང་ཞེ་ན། ཚུལ་བཞིན་མ་
- 6 1 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པ་ཡིད་ལ་བྱེད་པ་ལ་སོགས་པ་འཁྲུལ་པའི་བློའི་རྒྱུའི་ཕྱིས་འབྲས་བུ་འདོད་ཆགས་ལ་
སོགས་པ་འབྱུང་བར་ངེས་ན་འདོད་ཆགས་ལ་སོགས་པ་ཀུན་རྫོབ་འཁྲུལ་པ་དེ་ཡོད་དེ། རྒྱུ་
ཡོད་པའི་ཕྱིས་འབྱུང་བ་མིན་ན་ཀུན་རྫོབ་འཁྲུལ་པ་དེ་ཡང་མེད་པ་ཉིད་ཡིན་ན། མྱ་ངན་ལས་
འདས་པའི་རྒྱུད་ལ་ནི་རྒྱུ་ཡོད་པས་འབྲས་བུ་འབྱུང་བ་མིན་པས་ཀུན་རྫོབ་ཏུ་འདོད་ཆགས་ལ་
སོགས་པ་དང་ལྡན་པར་མི་འགྱུར་ཏེ། ཉོན་མོངས་པ་གཏན་མི་སྐྱེ་བར་སྤངས་པའི་ཕྱིར་རོ། །
གཞན་གྱིས་བརྟགས་ནས་སྐྱེ་བར་མི་འགྱུར་བ་ཡང་མཚུངས་ཏེ། ཉོན་མོངས་པ་གཏན་མི་སྐྱེ་
བར་སྤངས་པ་འདི་ཉོན་མོངས་ཅན་ཡིན་ནོ་ཞེས་བརྟགས་ཀྱང་མི་སྐྱེ་བ་ལྟར། རྟོགས་པ་དེ་ཉིད་
དང་མི་སྐྱེ་བར་འགྱུར་རོ་ཞེ་ན། ཡང་དག་པར་སྐྱེ་བར་མི་འགྱུར་བར་མཚུངས་མོད་ཀྱི། དེ་ལ་
བདེན་པ་གཉིས་ལས་གཅིག་ཀྱང་མེད་དེ། ཆོས་འདི་ལ་ནི་བདེན་པ་གཅིག་ཀྱང་མ་མཆིས་སོ་
ཞེས་གསུངས་པ་བཞིན་ནོ། །འོན་ཀྱང་མ་དཔྱད་པའི་བློ་ཅན་དག་སྐྱེ་བར་རྟོག་པའི་ངོར་སྐྱེ་བ་
མི་འགེགས་པས་ཀུན་རྫོབ་ཏུ་སྐྱེ་བ་ཆད་པ་ག་ལ་ཡོད། གཉིས་པ་གཞལ་བྱ་འཇལ་བྱེད་མ་
གྲུབ་པ་སྤང་བར་རྒོལ་བ་ནི་གལ་ཏེ་ཆོས་ཐམས་ཅད་སྐྱེ་མེད་དུ་མ་གྲུབ་ན་བློ་རིགས་ཤེས་དེ་
འཇལ་བྱེད་དུ་མི་འགྲུབ་པས། སྐྱེ་བ་མེད་པ་ཞེས་བྱ་བ་གཞལ་བྱ་བདེན་པར་གྲུབ་པས་བློ་
རིགས་ཤེས་སུ་སྒྲུབ་དགོས་ལ། སྐྱེ་བ་མེད་པར་ཡང་རིགས་ཤེས་ཀྱིས་བསྒྲུབ་དགོས་པས་ཕན་
ཚུན་བརྟེན་ནོ་ཞེས་བསམས་ནས་རྟོག་དང་ཞེས་པ་རྩ་བ་གཉིས་སོ། །དེའི་ལན་ནི་སྣང་གྲགས་
སུ་འཇུག་པའི་ཚད་མ་ལ་བརྟེན་ནས་དོན་དམ་དང་ཐ་སྙད་ཀྱི་གཞལ་བྱ་ལ་སོགས་པ་རྣམ་པར་
དཔྱད་པ་ཐམས་ཅད་བརྗོད་དེ། །དཔྱདན་སྐྱེ་བ་མེད་དོ། །
ཆོས་དྲན་པ་ཉེ་བར་བཞག་པ་ནི་ཆོས་ཐམས་ཅད་སྐྱེ་བ་མེད་པར་ལྟ་བའོ། །དེ་ལ་
གཉིས་ལས་ཆོས་ཐམས་ཅད་སྐྱེ་བ་མེད་པར་གྲུབ་པ་ནི་དེ་ལྟར་ཞེས་པ་རྩ་བ་གཉིསཏེ། རྒྱུད་
དུས་མཉམ་པ་དང༌། སྔ་བ་དང་ཕྱི་བ་གང་ལས་སྐྱེ་བར་མི་འགྱུར་བ་དེ་ལྟར་ཀུན་ནས་ཉོན་
བ 6 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། (༩
མོངས་པ་དང་རྣམ་པར་བྱང་བའི་ཆོས་རྣམས་རྟོགས་པ་གཅིག་གིས་གྲུབ་ཀྱི། ཕན་ཚུན་གཅིག་
གིས་གཅིག་མི་བསྒྲུབ་པས་ཉེས་པ་མེད་དོ་ཞེས་པའི་དོན་ཏོ། །ཡང་ན་ཆོས་ཐམས་ཅད་སྐྱེ་བ་
མེད་ན་གཞལ་བྱ་དང་འཇལ་བྱེད་མ་གྲུབ་བོ་སྙམ་ན་ལན་དུ་རྟོགས་དང་ཞེས་པ་ནས་ཏེ་ཕན་
ཚུན་ལྟོས་ནས་གྲགས་མོད་ཀྱི་ཐ་སྙད་འཇོག་པར་མི་འགལ་བར་བསྟན་ཏོ། །གསུམ་པ་འཇལ་
བྱེད་ཐུག་པ་མེད་པ་སྤང་བ་ལ་རྒོལ་བ་ནི་གང་ཚེ་ཞེས་པ་སྟེ། རིགས་ཤེས་དེ་ཉིད་སྟོང་པར་
དཔྱད་ན་ཆོས་ཐམས་ཅད་སྟོང་པར་མི་འགྲུབ་ལ། དེ་ཉིད་སྟོང་པར་དཔྱོད་ན་དེ་ལ་ཡང་དཔྱོད་
བྱེད་གཞན་དགོས་པས་ཐུག་པ་མེད་དོ་ཞེ་ན། དེའི་ལན་ནི་དཔྱད་བྱ་ཞེས་པ་ནས་སོ། །ཡང་ན་
དེ་ལྟར་ན་ཆོས་ཐམས་ཅད་སྐྱེ་བ་མེད་པར་ནམ་ཡང་མི་རྟོགས་པར་འགྱུར་ཏེ། སྐྱེ་བ་མེད་པར་
རྟོགས་བྱེད་ཀྱི་བློས་ཡུལ་ཐམས་ཅད་སྐྱེ་མེད་དུ་རྟོགས་ཀྱང་། ཡུལ་ཅན་ཉིད་སྐྱེ་མེད་དུ་མ་
རྟོགས་པའི་ཕྱིར་རོ། །གལ་ཏེ་ཡུལ་ཅན་དེ་ཡང་སྐྱེ་མེད་དུ་བློ་གཞན་གྱིས་རྟོགས་དགོས་ན་ག་
པ་མེད་པར་འགྱུར་རོ་ཞེ་ན། ཐུག་མེད་དུ་འགྱུར་བའི་རྩོད་པ་དེ་སྤང་བའི་ཕྱིར། དང་པོ་ཡུལ་
དང་ཡུལ་ཅན་གྱི་རྣམ་པར་བཞག་པ་སྤྱིར་བརྗོད་པ་ནི་རྟོགས་དང་ཞེས་པའོ། །ཡུལ་ཅན་སྐྱེ་
མེད་དུ་རྟོགས་པ་དེ་གཞན་ལ་ལྟོས་ན་ཐུག་པ་མེད་པ་ནི་གང་ཚེ་ཞེས་པའོ། །རང་ལ་ཉེས་པ་
མེད་པ་ནི་དཔྱད་བྱ་ཞེས་པ་སྟེ། རང་ཉིད་ཀྱང་ཐམས་ཅད་ཀྱིས་རྟོགས་པ་དེ་རྟོགས་པ་གཅིག་
གི་ཡུལ་དུ་གྲུབ་པའམ། ཡུལ་མེད་ན་འཇུག་པ་ཞི་བས་སོ། །རིག་བྱེད་པས་ནི་ཆོས་ཐམས་ཅད་
སྐྱེ་བ་མེད་ན་ཡུལ་དང་ཡུལ་ཅན་ལ་སོགས་པ་རྒྱུན་ཆད་པར་འགྱུར་རོ་ཞེ་ན། དེ་སྤང་བཞི་
རྟོགས་དང་ཞེས་པ་ལ་སོགས་པ་སྟེ། དོན་དམ་པར་ཡུལ་དང་ཡུལ་ཅན་མེད་མོད་ཀྱི་ཐ་སྙད་དུ་
ཕན་ཚུན་གྱི་དབང་གིས་ཡོད་དོ། །ཡོད་པའི་ཚུལ་ཉིད་ནི་ཇི་ལྟར་ཞེས་པའོ། །གལཏེ་ཡུལ་དང་
ཡུལ་ཅན་དོན་དམ་པ་ཡིན་ན་ཐུག་པ་མེད་པར་འགྱུར་ན་གང་ཚེ་ཞེས་པའོ། །དེ་ལྟར་ན་ཡུལ་
ཅན་མི་དཔྱད་པས་ཡུལ་ཅན་སྐྱེ་མེད་དུ་རྟོགས་པར་མི་འགྱུར་རམ་སྙམ་ན། དཔྱད་བྱ་ཞེས་པ་
- 6
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་སོགས་པས་དེའི་སྐྱོན་སྤངས་སོ་ཞེས་བཤད་དེ། དེ་ནི་ཡེ་ཤེས་དོན་དམ་པ་ཡིན་པས་སྔ་མ་
ལྟར་ངེས་སོ་ཞེས་ཁ་ཅིག་གསུང་ངོ་། །
དེ་ལྟར་ཤེས་རབ་བསྒོམ་པའི་ཚུལ་བཤད་ནས་གང་བཀག་པས་དེ་གྲུབ་པ་དངོས་
པོར་འཛིན་པ་དགག་པ་ལ་གཉིས་ལས་དང་པོ་སྒྲུབ་བྱེད་མེད་པ་ནི། གང་གི་ལྟར་ན་ཞེསཔ་སྟེ།
ཤེས་པ་དང་ཤེས་བྱ་དོན་དམ་པར་ཡོད་པར་འདོད་ལ་གང་གི་ལུགས་ལྟར་ན་ཡུལ་དང་ཡུལ་
ཅན་འདི་གཉིས་བདེན་དེ། དཀའ་བས་གནས་པ་ནི་སྒྲུབ་བྱེད་མེད་པས་སོ། །དེ་ཉིད་གཏན་ལ་
དབབ་པས་རྒྱས་པར་བཤད་པ་ནི། གལ་ཏེ་ཞེས་པ་ལ་སོགས་པ་སྟེ། ཤེས་པའི་དབངགིས་
དོན་རྣམ་པར་འཇོག་པ་ནི་ཀུན་ལ་གྲགས་པ་ཡིན་སྙམ་ནས་ཤེས་དབང་ཞེས་བརྗོད་དོ། །གལ་
ཏེ་བུ་མེད་པ་མིན་ན་ཞེས་པ་ནི་རྣམ་འཇོག་གི་རྒྱུ་བུ་མེད་ན་དེ་ལ་ལྟོས་པའི་ཕའི་ཐ་སྙད་མི་
འཐད་ཅེས་སྟོན་པ་ཡིན་གྱི། སྐྱེ་བ་དགག་པ་ནི་མ་ཡིན་ནོ། །དེས་ན་ཁ་ཅིག་ན་རེ། འདི་ནི་
བརྟག་པ་མཐའ་བཟུང་གི་དཔེ་སྟེ། བུ་མེད་པར་ཕ་མི་འབྱུང་ངོ་ཞེ་ན་འོ་ཞེས་འཆད་པ་ནི་མུན་
སྤྲུལ་དུ་ཟད་དོ། །ཐ་སྙད་རྒྱུ་ལས་གྲུབ་པའི་འབྲས་བུ་རྒྱུ་རྟོགས་པར་བྱེད་པ་བཞིན་དུ། ཡུལ་
ལས་སྐྱེས་པའི་ཡུལ་ཅན་གྱིས་ཀྱང་རྟོགས་པར་འདོད་ནས་མྱུ་གུ་ཞེས་བྱ་བ་ལ་སྩོགས་པས་
བརྩད་པ་ལ། དཔེ་མི་མཚུངས་པ་ནི་མྱུ་གུ་ལས་ཞེས་བྱ་བ་ལ་སོགས་པ་སྟེ། སྨྱུགུ་གྲུབ་པར་
རྟོགས་པའི་ཤེས་པ་ཁས་བླངས་ཀྱང་མི་མཚུངས་ཏེ། རྟགས་མྱུ་གུ་དེ་ཉིད་ལས་གཞན་པའི་
རྗེས་སུ་དཔག་པའི་ཤེས་པས་ས་བོན་ཡོད་དོ་ཞེས་ཐ་སྙད་ཙམ་དུ་རྟོགས་པ་ནི་འཐདན། ཁྱོད་
ཀྱི་ཤེས་བྱ་དོན་དམ་པར་ནི་ཤེས་པ་དེས་རྟོགས་པར་བྱེད་པ། ཤེས་པ་དོན་དམ་པར་ཡོད་པ་
ཉིད་ཚད་མ་གང་ལས་རྟོགས་པ་དེ། ཤེས་བྱ་ཡོད་པ་ལ་བརྟེན་ནས་རྟོགས་ན་ཕན་ཚུན་བརྟེན་
ལ༑ རང་རིག་པ་ཡང་སྔར་བཀག་ཅིང་རྟོགས་པར་བྱེད་པའི་ཤེས་པ་གཞན་ཡང་མེད་པའི་ཕྱིར་
རོ༑ ༑
- 6 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། ༩
དེ་ལྟར་དངོས་པོར་འཛིན་པའི་རྒྱུ་གྲུབ་བྱེད་བཀག་ནས། དེ་ལ་གནོད་བྱེད་བསྟན་
ནས་དངོས་པོར་འཛིན་པ་འགེགས་པ་ལ་གསུམ་ལས། དང་པོ་རྒྱུ་རྣམ་པར་དཔྱད་པ་རྡོ་རྗེ་
གཟེགས་མའི་གཏན་ཚིགས་ནི་གཟུགས་ལ་སོགས་པའི་དངོས་པོ་ནི་ཆོས་ཅན་ནོ། །དོན་དམ་
པརགྲུབ་པ་མེད་དོ་ཞེས་པ་ནི་བསྒྲུབ་བྱའོ། །རྒྱུ་མེད་པ་དང་། གཞན་དང་། རང་དང་། གཉིས་
ཀ་ལས་མ་སྐྱེས་པའི་ཕྱིར་རོ། །ཞེས་པ་ནིགཏན་ཚིགསཏེ། དཔེ་ནིནམ་མཁའི་པདྨ་བཞིན་ནོ།།
གཏན་ཚིགས་འདི་ནི་རང་ལས་མ་ཡིན་གཞན་ལས་མིན། །གཉིས་ལས་མ་ཡིན་རྒྱུ་མེད་མིན། །
ཞེས་དབུ་མའི་རྩ་བ་ནས་སློན་དཔོན་ཀླུ་སྒྲུབ་ཉིད་ཀྱིས་གསུངས་པའོ། །དེ་ཉིད་གཞུང་འདིར་
དོན་གསུམ་གྱིས་སྟོན་ཏེ་ཕྱོགས་ཆོས་སྒྲུབ་པ་དང་། ཡོངས་གཅོད་མ་གྲུབ་ཀྱང་རྣམ་གཅད་ལ་
ཚད་མར་ མི་འགལ་བ་དང༌ ། རྟགས་ཀྱིས་ངེས་པའི་དོན་བསྡུ་བའོ། །དང་པོ་ལ་གསུམ་
ལས་གཞན་དག་ན་རེ། དངོས་པོ་འདི་དག་རྒྱུ་མེད་པ་ལས་སྐྱེས་སོ་ཞེ་ན། རྒྱུ་མེད་པ་ལས་སྐྱེ་
བ་དགག་པ་ནི་རེ་ཤིག་ཅེས་པ་ལ་སོགས་པ་སྟེ་རེ་ཤིག་རྒྱུ་མེད་པ་བཀག་ལ་དེ་ནས་ནི་གཞན་
ཡང་དགག་གོ་ཞེས་བྱ་བའོ། །དེ་ཡང་འཇིག་རྟེན་ན་མེའམ་ས་བོན་ལྟ་བུའི་གསལ་བ་འགའ་
ཞིག་རྒྱུར་མཐོང་བའི་རྗེས་སུ་འབྲངས་ནས་མངོན་སུམ་ཉིད་ཀྱི་རྒྱུའི་སྤྱི་རིགས་ཙམ་ལས་
འབྲས་བུའི་སྤྱི་རིགས་ཐམས་ཅད་སྐྱེ་བར་མཐོང་བ་ཡིན་པའི་རྒྱུ་མེད་པ་ལས་འབྲས་བུ་
སྐྱེའོ་ཞེས་ནི་མ་ཟེར་ཅིག །གལ་ཏེ་རྒྱུ་རིགས་འདྲ་བ་པདྨའི་ས་བོན་གཅིག་ལས་སྐྱེས་པ་ཡང་
སྡོང་བུ་ལ་སོགས་པ་ཐ་དད་དེ། སྡོང་བུ་ཁ་ཅིག་དམར་ཞིང་ཁ་ཅིག་དཀར་བ་ལ་སོགས་པདང་།
ཡང་ཁ་ཅིག་ནི་འདབ་མ་ས་རེ་ཞིང་དཀརབ་དང་དམར་བ་དང་བཀྲ་བ་ལ་སོགས་པར་སྣང་བ་
དེ་རྒྱུ་གང་གིས་བྱས། རྩོགས་ཞེས་པ་ནི་རང་བཞིན་གྱིས་སྐྱེས་པའི་ཚེར་མ་དང་བཟོ་བོས་
ལེགས་པར་བྱས་པ་དག་འདྲ་ཞིང་། རི་མོ་མཁན་གྱི་བྱེད་པ་ལས་བྱུང་བ་དང་། ས་བོན་ལ་
སོགས་ལས་སྐྱེས་པའི་ཨུཏྤལ་དག་ཀྱང་རྣམ་པར་མཚུངས་པར་སྣངན། གང་ནི་རྒྱུ་ཡིན་ལགང་
-6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་རྒྱུ་མ་ཡིན་ལ་སྟེ་འདི་ལ་རེས་པ་ཅུང་ཟད་ཀྱང་མེད་དོ། །དེ་བས་ན་འདི་དག་ཐམས་ཅད་ནི་རྒྱུ་
མེད་པ་ལས་སྐྱེས་པར་ངེས་སོ་ཞེ་ན། པདྨའི་སྡོང་བུ་རྩོགས་དབྱེ་ན་ཞེས་པ་ནི། འབྲས་བུའི་
དབྱེ་བ་གང་ཇི་སྙེད་པ་ཐམས་ཅད་ནི་རྒྱུ་ཉིད་ཀྱི་རྣམ་པར་དབྱེ་བ་ལས་ཡིན་ཏེ། རྒྱུ་མཚུངས་པ་
ཅུང་ཟད་ཀྱང་མེད་དོ། །འབྲས་བུ་མཚུངས་པའི་ཆ་གང་ཡིན་མིན་ཐམས་ཅད་ནི་རྒྱུ་མཐུན་པ་
ལས་སྐྱེས་ལ། རྒྱུ་མི་མཚུངས་པ་རྣམས་ལ་ནི་འབྲས་བུ་ཡང་ཁ་དོག་དང་དབྱིབས་དང་གྲངས་
དང་ཚད་དང་རོ་དངནུས་པ་ལ་སོགས་པ་ཅི་རིགས་པར་ཐདད་དེ་མི་མཚུངས་པས་མ་ངེས་པར་
སྐྱེ་བ་ག་ལ་ཡོད། རྒྱུའིདབྱེ་བ་ཉིད་མི་འཐད་པས་སྤང་བནི་རྒྱུ་དབྱེ་ཞེས་པའོ། ། རྒྱུ་ལས་འབྲས་
བུ་སྐྱེ་བའི་ནུས་པའི་རྣམ་པར་དབྱེ་བ་རྒྱུ་ལ་ལྟོས་པ་ནི་ཅི་ཕྱིར་ཞེས་པ་སྟེ་ཆོས་ཉིད་དེ་ལྟར་
གནས་པ་ལ་རྩད་དུ་ཅི་ཡོད། ཡང་དག་པར་ན་རྒྱུ་ལས་སྐྱེ་བ་མཐོང་བ་ཡང་ཐ་སྙད་ཙམ་སྟེ་དོན་
དམ་པར་ན་རང་དང་གཞན་དང་གཉིས་ཀ་དང་རྒྱུ་མེད་པ་ལས་སྐྱེ་བས་སྟོང་པའི་ཕྱིར། །
རིགས་པ་ཅན་ལ་སོགས་པ་ན་རེ་འགྲོ་བ་འདི་ཐམས་ཅད་ནི། དེ་ལས་གཞན་དུ་གྱུར་པའི་
དབང་ཕྱུག་ལས་སྐྱེས་ཏེ། སྐྱེ་བ་པོ་འདི་ཤེས་པ་ཡོད་མིན་ཏེ། །བདག་གི་བདེ་སྡུག་བདག་ལ་
རང་དབང་མེད། །དབང་ཕྱུག་གིས་བཏང་ཡང་ན་ངན་སོང་ངམ། །ཡང་ན་མཐོ་རིས་དག་ཏུ་
འགྲོ་བར་བྱེད། །ཅེས་དབང་ཕྱུག་རྟག་པ་མཐུ་ཐོག་པ་མེད་པ། ཐམས་ཅད་སྐྱེད་པ། ཐམས་
ཅད་ཤེས་པ། ལྷའི་འགྲོ་བ་པ། གཙང་བ་མཆོད་པར་བྱ་བ་ཕྲ་བ་བསམ་གྱིས་མི་ཁྱབ་པ་བསམ་
པ་ཐམས་ཅད་སྒྲུབ་པ་དེས་འགྲོ་བ་འདི་ཐམས་ཅད་བསྐྱེད་དོ། །དེ་ཡང་ཐམས་ཅད་ཤེས་པ་
དེས་ནི་ཐམས་ཅད་བྱེད་པ་ཡིན་ཏེ། བཟོ་བོ་ལ་སོགས་པས་གང་ཤེས་པ་དེ་ཉིད་བྱེད་པ་བཞིན་
ནོ༑ །དབང་ཕྱུག་གིས་ཀྱང་ཕྱི་ནང་གི་འགྲོ་བ་འདི་ཐམས་ཅད་མཁྱེན་ཅིང་ཤེས་པའི་ཕྱིར་འདི་
ཐམས་ཅད་ཀྱི་བྱེད་པའི་རྒྱུ་ཡིན་ནོ་ཞེས་ཟེར་རོ།། དེ་དགག་པར་འདོད་ནས་འདྲི་བ་ནི་དབང་
ཕྱུག་གང་ཡིན་སྨྱོས་ཞེས་པའོ། །འདི་ཐམས་ཅད་སྐྱེད་པའི་རྒྱུ་དབང་ཕྱུག་ནི་ས་ལ་སོགས་པའི་
- 6
6



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། །༩
འབྱུང་བ་རྣམས་ཡིན་ནོ་ཞེ་ན། །དེ་ལྟ་མོད་མིང་ཙམ་ལ་ཡང་ཅི་ཞིག་ལྟ་སྟེ། འབྱུང་བ་རྣམས་ལ་
དབང་ཕྱུག་ཏུ་མིང་བཏགས་སུ་ཟད་དེ་དོན་ནི་སྔར་བསྟན་པའི་ལུས་རྟེན་དང་བཅས་པ་ལས་མ་
འདས་ན་དེ་ཡང་རབ་ཏུ་མ་གྲུབ་བོ་ཞེས་བཤད་ཟིན་ཏོ། །དེ་ལྟ་མོད་ཀྱི་དེ་དག་དབང་ཕྱུག་གི་
མཚན་ཉིད་གཞན་བསྟན་པ་ཅན་དུ་འདོད་ན་དེ་ཡང་དགག་པ་ན་འོན་ཀྱང་ས་སོགས་ཞེས་པ་
ལ་སོགས་པ་སྟེ། དེ་ནི་དབང་ཕྱུག་མ་ཡིན་ཞེས་འབྲེལ་ལོ། །ཅིའི་ཕྱིར་ཞེན། དབང་ཕྱུགགི་
མཚན་ཉིད་མེད་པས་ཞེས་འཐད་པ་སྦྱོར་བ་ནི་དུ་མ་དང་ཞེས་པ་སྟེ། དབང་ཕྱུག་ནི་གཅིག་པུ་
དང་རྟག་པ་དང་ཡུལ་ལ་སེམས་པ་ཅན་དང་། ལྷའི་འགྲོ་བར་གཏོགས་པ་དང་། ཐམས་ཅད་
ཀྱིས་མཆོད་པ་དང་། གཙང་བ་ཞེས་བྱ་བ་རྣམས་ཀྱི་མཚན་ཉིད་ཅན་དུ་འདོད་པ་ཡིན་ན། ས་ལ་
སོགས་པ་ནི་དེ་དག་དང་འགལ་བར་གནས་པས་སོ། ཁ་ཅིག་འགོམ་བྱ་མ་ཡིན་པ་ནི་དེའི་
བཀའ་ལས་འདའ་བར་བྱ་བ་མ་ཡིན་པ་ལ་ཟེར་རོ། །གལཏེ་ནམ་མཁའ་དབང་ཕྱུག་ཡིན་ནོ་ཞེ་
ན༑ ཡུལ་ལ་གཡོ་བའི་སེམས་པ་མེད་པས་དེ་ཡང་མ་ཡིན་ནོ། །བདག་དབང་ཕྱུག་ཡིན་ནོ་ཞེ་
ན༑ གང་ཟག་གི་བདག་མེད་སྟོན་པའི་ཚེ་སྔར་བཀག་ཟིན་པའི་ཕྱིར་རོ། །དབང་ཕྱུགདེ་ཕྲ་ཞིང་
རྟོགས་དཀའ་བས་བསམ་གྱིས་མི་ཁྱབ་བོ་ཞེ་ན། དེ་ནི་རང་གི་མཚན་ཉིད་གལཏེ བསམ་
གྱིས་མི་ཁྱབ་ན་འགྲོ་བའི་བྱེད་པ་པོར་ཡང་བསམ་པ་བྱ་བ་མ་ཡིན་བས། དབང་ཕྱུགནི་འགྲོ་བ་
བྱེད་པ་པོ་ཡིན་ནོ་ཞེས་བརྗོད་པས་ཅི་ཞིག་བྱ། དེ་ལྟར་དབང་ཕྱུག་གིས་ངོ་བོ་ཉིད་མ་གྲུབ་པར་
བསྟན་ནས། དབང་ཕྱུག་གི་སྐྱེད་བྱ་འབྲས་བུ་ཉིད་མི་སྲིད་པ་ནི་དེས་བསྐྱེད་འདོད་པ་ཞེསདྲི་བ་
སྔོན་དུ་བཏང་ནས་བདག་ན་ཞེས་པ་ལ་སོགས་པས་འགོག་པར་བྱེད་དེ། བདག་འབྲས་བུ་ཡིན་
པར་འདོད་ན། བདག་དེས་ས་ལ་སོགས་པའི་འབྱུང་བ་དང་། དབང་ཕྱུག་གི་ངོ་བོ་རྣམས་ཀྱང
ཁྱོད་ཀྱི་ལུགས་ཀྱིས་བརྟག་པ་མ་ཡིན་ནམ། དེ་ལྟར་ན་རྟག་པ་ནི་བོགས་དབྱུང་དུ་མེད་པས་
དབང་ཕྱུག་གི་ནུས་པའི་ཡུལ་ཇི་ལྟར་ཡིན། ཤེས་པ་ཙམ་དང་བདེ་སྡུག་རྣམས་དབང་ཕྱུག་གི་
- 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲས་བུ་ཡིན་ནོ་ཞེ་ན། མིག་གི་རྣམ་པར་ཤེས་པ་ལ་སོགས་པའི་ཤེས་པ་ནི་ཤེས་བྱ་གགས་
ལ་སོགས་པ་ལ་སྐྱེ་བར་མཐོང་ལ། ཐོག་མེད་བདེ་སྡུག་ལས་ལས་ཡིན་ཏེ། བདེ་སྡུག་ནི་ཚེ་
ཐོག་མ་མེད་པ་ནས་ཀྱི་ལས་ལས་སྐྱེས་པས་དབང་ཕྱུག་གི་འབྲས་བུ་ག་ལ་ཡིན། དེ་དག་གི་
ནུས་པ་མཐོང་བ་རྣམས་དོར་ནས་གཞན་རྒྱུར་རྟོག་ན་ཧ་ཅང་ཐལ་བར་འགྱུར་ཏེ། མཚོན་དང་
སྨན་གྱི་འབྲེལ་བ་ལས། །ནག་པའི་རྨ་དང་འབྲུབས་ཡིནན། །འབྲེལ་མེད་སྡོང་དུམ་ཅིའི་ཕྱིར།།
རྒྱུ་ཉིད་དུ་ནི་རྟོགས་མི་བྱེད། །དེས་ན་དབང་ཕྱུག་གི་ནུས་པའི་ཡུལ་གསལ་ཡང་མ་མཐོང་བའི་
ཕྱིར་དེའི་གང་ཞིག་བསྐྱེད་པ་སྨྲོས་ཏེ་གང་ཡང་སྨྲ་བར་མི་ནུས་སོ། །ཡང་དག་པར་ན་དབང་
ཕྱུག་ཉིད་རྟག་པ་ཡིན་པས་བོགས་འབྱིན་བྱེད་མ་ཡིན་པའི་ཕྱིར་དེ་སྐྱེད་བྱེད་དུ་འགལ་བར་སྟོན་
པ་ནི། དང་པོ་འབྲས་བུ་རེས་འགའ་བ་འགལ་བ་ནི་རྒྱུ་ལ་ཞེས་པ་སྟེ། རྒྱུ་དབང་ཕྱུག་རྟག་པ་
ནུས་པ་ཐོགས་མེད་དེ་ཐོག་མ་མེད་པ་ནས་ཡོད་པའི་ཕྱིར། འབྲས་བུའི་ཐོག་མ་ག་ལཡོད་དེ་
འབྲས་བུ་ཡང་རྟག་ཏུ་ཡོད་པར་འགྱུར་གྱི་རེས་འགའ་བར་འགལ་ལོ། །གལ་ཏེ་རྒྱུ་ཡོད་པ་ཙམ་
གྱིས་འབྲས་བུ་འབྱུང་བའི་ངེས་པ་མེད་པས་དེའི་སྐྱོན་མེད་དོ་ཞེ་ན། རྟག་ཏུ་ཞེས་པ་ནིག་པ་
ནི་གཞན་ལ་ལྟོས་པ་མེད་པའི་ཕྱིར་རྟག་ཏུ་འབྲས་བུ་ཅི་སྟེ་མི་སྐྱེད་ཅེས་ལྟོས་པ་མེད་པས་སྔ་མ་
ཉིད་གྲུབ་བོ། །གལ་ཏེ་ལྟོས་པ་མེད་པར་མ་གྲུབ་སྟེ། རྐྱེན་འགའ་ཞིག་ལ་ལྟོས་སོ་ཞེན། ལྟོས་
མེད་སྒྲུབ་པའི་ཕྱིར་ལྟོས་པ་འགེག་པ་ནི། ཐམས་ཅད་དབང་ཕྱུག་གི་འབྲས་བུ་ཡིན་པས་འགེག་
པ་ནི་དེས་བྱས་ཞེས་པ་རྩ་བ་གཉིས་ཏེ། ཐམས་ཅད་དབང་ཕྱུག་གི་འབྲས་བུར་འདོད་པ་ན།
འབྲས་བུ་ལ་རྒྱུ་ལྟོས་པ་ནི་འགལ་བའི་ཕྱིར་རོ། །དེ་ལྟར་ན་ལྟོས་པ་མི་འཐད་མོད་ཀྱིས། ལྟོས་
སུ་བཅུག་ན་དབང་ཕྱུག་ཉིད་དུ་མི་རུང་བ་ནི། གལ་ཏེ་ཞེས་པ་ལ་སོགས་པ་སྟེ། རྐང་པ་དང་པོ་
གཉིས་ཀྱིས་ཚོགས་པ་རྒྱུར་བསྟན་ཏོ། །རྐང་པ་ཕྱི་མ་གཉིས་ཀྱི་རྗེས་སུ་འགྲོ་བ་དང་ལྡོག་པས་
དེ་གྲུབ་པའོ། །གལ་ཏེ་ཚོགས་པ་རྒྱུ་ཡིན་མོད། དེར་དབང་ཕྱུག་ཀྱང་གཏོགས་པས་དབང་ཕྱུག་
- 6
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། ༩
ཇི་ལྟར་རྒྱུ་མ་ཡིན་སྙམ་ན། རྒྱུ་ཡིན་པ་ཙམ་ནི་མི་འགོག་གི་ཚོགས་པའི་གཞན་དབང་ཅན་ཡིན་
པའི་ཕྱིར། དབང་ཕྱུག་བྱེད་པ་པོ་ལས་ཉམས་པར་འགྱུར་རོ། །གལ་ཏེ་རྒྱུ་ཚོགས་པ་ན་དབང་
ཕྱུག་གི་འདོད་པས་འབྲས་བུ་ལ་དབང་སྒྱུར་བའི་ཕྱིར་ཇི་ལྟར་གཞན་དབང་ཅན་ཡིན་ཞེན། རྒྱུ་
ཚོགས་པ་ན་དབང་ཕྱུག་མི་འདོད་བཞིན་དུ་འབྲས་བུ་སྐྱེད་དམ་མི་སྐྱེ། དང་པོ་ལྟར་ན་དབང་
ཕྱུག་ཏུ་མི་རུང་བ་ནི་གལ་ཏེ་ཞེས་པ་སྟེ། དབང་ཕྱུག་ལ་དབང་མེད་པའི་ཕྱིར་རོ། །གཉིས་པ་
ལྟར་ན་ཚོགས་པ་དོན་མེད་པས་ལྟོས་པ་ཉམས་སོ། །གལ་ཏེ་ཚོགས་པ་དོན་མེད་པར་མི་འགྱུར
ཏེ༑ མ་ཚོགས་པའམ་ཚོགས་ཀྱང་འདོད་པ་མེད་ན། འབྲས་བུ་མི་བསྐྱེད་ཀྱི། ཚོགས་པའི་ཚེ་
འདོད་ན་འབྲས་བུ་སྐྱེ་བས་འབྲས་བུ་ལ་དབང་སྒྱུར་རོ་སྙམ་ན། འདོད་ན་འདོད་ལ་ག་ལས་
འགྱུར། །བྱེད་ན་དབང་ཕྱུག་ག་ལ་ཡིན་ཞེས་གསུངས་ཏེ། འདོད་པའི་གཞན་དབང་ཅན་ཡིན་
པའི་ཕྱིར་རོ། །མུ་སྟེགས་བྱེ་བྲག་པ་གང་དག་ཐོག་མ་སྣོད་དང་བཅུད་ཀྱི་འཇིག་རྟེན་དག་གིས་
དབེན་པ་ན་ས་ལ་སོགས་པ་རྡུལ་ཕྲ་རབ་རྟག་པར་གནས་ཏེ། མི་ཞིག་ལྟར་གནས་སྐབས་
འབའ་ཞིག་ཏུ་རླུང་གི་རྡུལ་ཕྲ་མོ་གཉིས་སྦྱོར་ཏེ། དེ་ནི་རྡུལ་ཕྲ་མོའི་རྡུལ་ཞེས་བྱའོ། །དེ་ལྟར་
གཅིག་ནས་བརྗོད་དུ་མེད་པ་ལ་སོགས་པ་འབྱར་ཏེ་རླུང་གི་དཀྱིལ་འཁོར་ཆགས་སོ། །དེ་ནས་
ཆུ་དང་ས་ལ་སོགས་པ་ཡང་ཚུལ་དེ་ལྟར་ཆགས་ཏེ་པདྨའི་སྦུབས་ཆེན་པོ་གཅིག་ཕྱིའི་རྒྱ་མཚོ་
ཆེན་པོ་ནས་བྱུང་པར་གྱུར་ཏོ། །དེ་རིམ་གྱིས་སྨིན་པར་གྱུར་པ་ལས་ཚངས་པ་ཆེན་པོ་བྱུང་སྟེ།
དེ་ལས་ཀྱང་སེམས་ཅན་གྱི་འཇིག་རྟེན་ཐམས་ཅད་སྐྱེས་སོ་ཞེས་ཟེར་ན། རྡུལ་ཕྲན་རྟག་པ་
ལས་སྐྱེ་བར་འདོད་པ་དེ་དགག་པ་ནི་གང་དག་ཅེས་པ་རྩ་བ་གཉིས་ཏེ། རྡུལ་ཕྲན་ཉིདནི་ལུས་
དྲན་པ་ཉེར་བཞག་གི་སྐབས་སུ་རྡུལ་དེ་ཡང་ཕྱོགས་ཆའི་དབྱེ་བ་ཡིས་ཞེས་བཟློག་ཅིང་རྡུལ་
ཡོད་དུ་ཟིན་ཀྱང་དེ་ལ་ཕྲད་པ་ནི་ཚོར་བདྲན་པ་ཉེར་བཞག་གི་སྐབས་སུ་རྡུལ་ཕྲན་རྡུལ་ཕྲན་ལ་
འཇུག་ཅེས་བཟློག་ཟིན་ཏོ། །དེ་ལྟར་གཞན་རྟག་པ་ལས་སྐྱེ་བ་བཀག་ཅིང་གཞན་མི་རྟག་པ་
- 6
9 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་སྐྱེ་བ་ནི་ཤེས་བྱ་ལས་སྔར་ཤེས་ཡོད་ན་ཞེས་པ་ལ་སོགས་པའི་རིགས་པས་ཆོས་ཐམས་
ཅད་གྱི་སྐྱེ་བ་དུས་གསུམ་དུ་བརྟགས་པ་དེ་ཉིད་ཡིན་པས་འདིར་ཡང་མི་བརྗོད་དོ། །
ད་ནི་རང་ལས་སྐྱེ་བ་འགོག་པ་ན། གྲངས་ཅན་པ་དག་དངོས་པོ་འདི་ཐམས་ཅདནི་
རང་ལས་སྐྱེ་བར་འདོད་ལ། དེ་ཡང་གྲངས་ཉི་ཤུ་རྩ་ལྔར་འདོད་པས་གྲངས་ཅན་དེ་འདི་སྐད་དུ་
དངོས་པོ་འདི་ཐམས་ཅད་ནི་རྡུལ་མུན་པ་སྙིང་སྟོབས་གསུམ་ཆ་མཉམ་པགཙོ་བོའི་རང་བཞིན་
ཡིན་ལ། དེ་དག་ཆ་མི་མཉམ་པས་རྟགས་འབྱུང་བ་ནི། རངས་དང་མགུདང་ཀུན་དགའ་དང༌
།།
བདེ་ཞིང་ཞི་བའི་སེམས་ཉིད་དག །རེས་འགའ་ཡང་ནི་སྣང་འགྱུར་བ། །དེ་དག་སྙིང་སྟོབས་
ཡོན་ཏན་ནོ། །མི་དགའ་ཡོངས་སུ་གདུང་བ་དང་། །མྱ་ངན་འདོད་དང་མི་བཟོད་དག །གང་དུ་
སྣང་བའི་གཏན་ཚིགས་ཀྱིས། །དེ་དག་རྡུལ་གྱི་རྟགས་སུ་འདོད། །རྨོངས་དང་དེ་བཞིན་གཏི་
མུག་དང༌། །བག་མེད་གཉིད་དང་གཡེལ་བ་དག །ལན་འགའ་ཡང་ནི་སྣང་གྱུར་པ། །དེ་དག་
མུན་པའི་ཡོན་ཏན་ནོ་ཞེས་བདེ་བ་དང་སྡུག་བསྔལ་དང་གཏི་མུག་པ་རིམ་པ་ལྟར་ཡོན་ཏན་
གསུམ་དུ་འདོད་དོ། །དེ་དག་ཆ་མཉམ་ཞིང་མི་གསལ་ལ་རྟགས་མེད་པ་ནི་གཙོ་བོ་ཞེས་བྱ་ལ།
དེ་ལ་ཅུང་ཟད་གསལ་བ་ཙམ་དང་འགྱུར་བ་ཙམ་གྱིས་ངོ་བོ་ཆེན་པོ་སྐྱེའོ། །དེ་ལས་རབ་ཏུ་
གསལ་བའི་ང་རྒྱལ་སྐྱེ་བ་ནི། རྣམ་པར་འགྱུར་བ་ལས་གྱུར་པ་དང་། འབྱུང་བ་ལས་གྱུར་པ་
དང་རྡུལ་ལས་གྱུར་པ་གསུམ་མོ། །དེ་ལ་དང་པོ་ནི་སྙིང་སྟོབས་ཤས་ཆེ་བ་དེས། དེ་ལས་མིག་
དང་རྣ་བ་དང་སྣ་དང་ལྕེ་དང་ལུས་ཞེས་བྱ་བ་བློའི་དབང་པོ་དང་། ངག་དང་ལག་པ་དང་རྐང་པ་
དང་དབང་པོའི་མིན་ཅན་དང་བཤང་ཁུང་ཞེས་བྱ་བ་ལས་ཀྱི་དབང་པོ་དང༌། ཡིད་ཅེས་བྱ་བ་དེ་
གཉིས་ཀར་གྱུར་པ་དང་བཅུ་གཅིག་གོ །གཉིས་པ་ནི་མུན་པ་ཤས་ཆེ་བ་སྟེ་དེ་ལ་སྒྲ་དང་རེག་
དང་རོ་དང་གཟུགས་དང་དྲི་ཞེས་བྱ་བ་དེ་ཙམ་ལྔ་དང་། ནམ་མཁའ་དང་རླུང་དང་ཆུ་དང་མེ་
དང་ས་ཞེས་འབྱུང་བ་ལྔ་སྐྱེ་སྟེ། རང་བཞིན་ལས་ཆེན་དེ་ལས་ང་རྒྱལ་ཡིན། །དེ་ལས་ཚོགས་ནི་
- 7 () -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། ༩
རྣམ་པ་བཅུ་དྲུག་སྟེ་ཞེས་པའོ། །ང་རྒྱལ་གསུམ་པ་རྡུལ་ལས་གྱུར་པ་ནི་གཡེང་བ་ཤས་ཆེ་བ་སྟེ་
དེ་གཉིས་ཀའི་བདག་ཉིད་དོ། །དེ་ལྟར་ན་གཙོ་བོ་དང་ཆེན་པོ་དང་ང་རྒྱལ་དང་དབང་པོ་བཅུ་
གཅིག་དང་དེ་ཙམ་ལྔ་དང་འབྱུང་བ་ལྔ་དང་སྐྱེས་བུ་རྣམས་ནི་དེ་ཁོ་ན་ཉི་ཤུ་རྩ་ལྔ་སྟེ། དེ་ཙམ་ཉི་
ཤུ་ལྔ་ཤེས་ན། །རལ་པའམ་བྱི་བའམ་ཅོད་པན་གྱི། །ཆ་ལུགས་གང་གིསགནས་གྱུར་ཀྱང་། །
གྲོལ་འགྱུར་འདི་ལ་ཐེ་ཚོམ་མེད། །ཅེས་དེརྣམས་ཐ་དད་པར་ཤེས་པ་ནི་གྲོལ་བའི་རྒྱུར་སྨྲའོ། །
དེ་ཡང་གཙོ་བོ་ནི་རང་བཞིན་ཁོ་ན་སྟེ་འགྱུར་བ་མ་ཡིན་ལ། ཆེན་པོ་དང་ང་རྒྱལ་དེ་ཙམ་ལྔ་ནི་
རང་བཞིན་དང་འགྱུར་བ་གཉིས་ཀ་ཡིན་ཞིང་། དབང་པོ་བཅུ་གཅིག་དང་འབྱུང་བ་ལྔ་ནི་
འགྱུར་བ་ཁོ་ན་ཡིན་ཏེ། སྐྱེས་བུ་ནི་གཉིས་ཀ་ཡང་མ་ཡིན་ནོ། །དེ་ལྟར་ཡང་། གཙོ་བོ་རང་
བཞིན་ཉིད་འགྱུར་མིན། །ཆེན་པོ་སོགས་བདུན་རང་བཞིན་དང་། །འགྱུར་བ་བཅུ་དྲུག་འགྱུར་
བ་ཡིན། །སྐྱེས་བུ་རང་བཞིན་མིན་འགྱུར་མིན་ཞེས་བཤད་དོ། །དེ་ལྟར་ན་གཙོ་བོ་བེམས་པོ་
ལས་རྣམ་འགྱུར་འབྱུང་ཞིང་། དེ་དག་ཀྱང་ཐ་མི་དད་པས་ཕྱི་རོལ་ཡང་བདེ་བ་ལ་སོགས་པ་
ཉིད་དོ། །སེམས་པ་ཅན་ནི་ཤེས་ཤིང་རིག་པ་ཡོད་པའི་སྐྱེས་བུ་ཁོ་ནར་ཟད་དོ། །དེ་དག་ལ་
ཡང་གཙོ་བོ་དང་སྐྱེས་བུ་ནི་དོན་དམ་པ་ཡིན་ལ། ལྷག་མ་ནི་ཀུན་རྫོབ་སྟེ། གཙོ་བོ་ཡང། ཡོན་
ཏན་གསུམ་གྱི་རང་བཞིན་མཆོག །མཐོང་བའི་ལམ་དུ་འགྱུར་མ་ཡིན། །སྒྱུ་མ་བཞིན་དུ་ཤིན་
ཏུ་གསོག །ཅེས་དྲང་སྲོང་སེར་སྐྱ་ཟེར་རོ། །དེ་ལྟར་ཡོན་ཏན་གསུམ་ཆ་མཉམ་པའི་གཙོ་བོ་
ལས་དེ་ཉིད་ཀྱི་རང་བཞིན་དུ་གྱུར་པ་ཆ་མི་མཉམ་པའི་འགྲོ་བ་སྣ་ཚོགས་ཀྱིརྣམ་པར་འགྱུར་བ་
སྐྱེ་བར་འདོད་པ་ཡིནནོ། །དེ་དགག་པའི་ཕྱིར་དང་པོ་དགག་པའི་ཡུལ་སྤྱིར་བརྗོད་པ་ནི། གཙོ་
བོ་ཞེས་པ་རྐང་པ་གཉིས་སོ། །གང་ལས་སྐྱེ་བའི་གཙོ་བོའི་རང་བཞིན་བརྗོད་པ་ནི་སྙིང་སྟོབས་
ཞེས་པ་རྩ་བ་གསུམ་མོ། །གང་སྐྱེ་བ་འགྲོ་བའི་རང་བཞིན་བཤད་པ་ནི་མི་མཉམ་ཞེས་པ་རྩ་བ་
གཅིག་གོ །དེ་དག་ནི་དགག་པའི་ཡུལ་ལོ། །དེ་དག་དགག་པ་ལ་བཞི་ལས་དང་པོ་གནོད་པ་
-
- 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤྱིར་བརྗོད་པ་ལས་གང་རྒྱུར་སྨྲ་བ་གཙོ་བོའི་རང་བཞིན་དགག་པ་ནི། གཅིག་ལས་ཞེས་པ་སྟེ་
ཡོན་ཏན་གསུམ་གྱི་རང་བཞིན་ཅན་ཡིན་ན་གཅིག་མ་ཡིན་པར་འགྱུར་རོ། །དེ་ལ་གནས་པའི་
ཡོན་ཏན་དགག་པ་ནི་དེ་བཞིན་ཞེས་པ་སྟེ། སྙིང་སྟོབས་ཀྱི་སྙིང་སྟོབས་ཞེས་པ་ལ་སོགས་པ་
གསུམགསུམ་གྱི་རང་བཞིན་ཅན་ཡིན་པས་ཡོནཏན་གསུམ་དུ་གསལ་རུང་ཞེས་པའི་དོན་ནོ།།
གང་གི་རྒྱུར་འདོད་པ་འབྲས་བུའི་རང་བཞིན་དགག་པ་ནི་ཡོན་ཏན་མེད་ན་ཞེས་པ་སྟེ་རྒྱུ་མེད་
པའི་ཕྱིར་རོ། ། །
གཉིས་པ་བདེ་བ་ལ་སོགས་པ་ཕྱི་རོལ་གྱི་རང་བཞིན་ཡིན་པ་དགག་པ་ནི་གཉིས་
ལས། དང་པོ་ཐམས་ཅད་བདེ་བ་ལ་སོགས་པ་གསུམ་ཆ་མཉམ་པའམ་མི་མཉམ་པར་འདོད་
པ་ལ། སྣང་བ་མི་དམིགས་པས་དེ་འགོག་པ་ནི་སེམས་མེད་ཞེས་པ་རྩ་བ་གཉིས་ཏེ། གོས་
སོགས་པ་ནི་གཟུང་བྱའི་ཆར་གསལ་ཞིང་བདེ་བ་ལ་སོགས་པ་ནི་འཛིན་པའི་ཆར་གསལ་བས་
ཕན་ཚུན་དབེན་པར་རང་རིག་པས་གྲུབ་བོ། །གལ་ཏེ་དེ་དག་ནི་རང་བཞིན་མ་ཡིན་ན། བྱེ་མ་
ལས་རིལ་མར་མི་འབྱུང་བ་བཞིན་དུ། རྒྱུ་གོས་ལ་སོགས་པ་ལས་འབྲས་བུ་བདེ་བ་ལ་སོགས་
པ་འབྱུང་བར་མི་འགྱུར་བས། གོས་ལ་སོགས་པའི་དངོས་པོ་རྣམས་ནི་བདེ་བ་ལ་སོགས་པ་དེ་
དག་གི་རྒྱུ་ཡིན་པས་བདེ་བ་ལ་སོགས་པའི་རང་བཞིན་ཡང་ཡིན་ནོ་ཞེ་ན། གོས་ལ་སོགས་པ་
བདེ་སོགས་ཀྱི་རྒྱུ་ཡིན་པ་འགོག་པ་ན་སྔར་གྱི་རིགས་པས་དགག་པ་ནི། དངོས་རྣམས་ཞེས་པ་
རྐང་པ་གཉིས་ཏེ། ཆོས་དྲན་པ་ཉེ་བར་བཞག་པའི་སྐབས་སུ། དེ་ལྟར་ཆོསརྣམས་ཐམས་ཅད་
ཀྱི༑ ༑སྐྱེ་བ་རྟོག་པར་འགྱུར་མ་ཡིན། །ཞེས་རྒྱུ་འབྲས་ཐམས་ཅད་བཀག་ཟིན་པའི་ཕྱིར་རོ། །
ཐ་སྙད་ཙམ་དུ་མ་བཀག་པ་མ་ཡིན་ནམ་ཞེ་ན། ཐ་སྙད་དུ་རང་གི་ཚིག་དང་འགལ་བནི་ཁྱོད་ཀྱི་
ཞེས་པ་སྟེ། བདེ་བ་ལ་སོགས་པའི་རང་བཞིན་གཙོ་བོ་དེ་རྒྱུར་འདོད་པས་སོ། །དེ་ཉིད་བདེན་
ནོ་ཞེ་ན། དེ་ཡང་བརྟན་པར་མི་གནས་པ་ནི་དེ་ལས་ཞེས་པ་སྟེ། ཐ་སྙད་པའི་འཇུག་པ་ལ་དེ་
-
-7 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། །༩
ལས་བཟློག་པར་གྲུབ་པའི་ཕྱིར་རོ་དེ་ཡང་ཁོ་ནར་མི་གནས་པ་ནི་མེད་ཕྱིརན་ཞེས་པའོ། །
གསུམ་པ་གཙོ་བོ་རྟག་པ་མི་འཐད་པ་ལ་བཞི་ལས་སྣང་བ་མི་དམིགས་པས་
དགག་པ་ནི་བདེ་སོགས་ཞེས་པ་སྟེ། ཁྱོད་གཙོ་བོ་ཞེས་བྱ་བར་འདོད་པའི་བདེ་བ་ལ་སོགས་
པའི་རང་བཞིན་འདི་ནི་མི་རྟག་པ་ཁོ་ནས་དམིགས་ཀྱི་རྟག་པར་མ་དམིགས་པའི་ཕྱིར་རོ།།
གལ་ཏེ་རྟག་པར་མ་དམིགས་ཀྱང་རྟག་ན་ཅི་སྟེ་ཞེ་ན། བདེ་སོགས་གསལ་བ་སྟེ་འབྲས་བུར་
གྱུར་པ་རང་གི་རྒྱུད་ལ་ཡོད་པ་ཉིད་ཡིན་ན། དེའི་ཚེ་ཉམས་སུ་མྱོང་བ་དེ་ཉིད་དུ་ཅིའི་ཕྱིར་ན་
འཛིན་པ་མ་ཡིན་ཏེ་མྱོང་བ་ཡོད་ན་དམིགས་པས་ཁྱབ་བོ། །གལ་ཏེ་མ་ཚོར་བ་ནི་མི་ག་པ་
ལས་མ་ཡིན་གྱི། བདེ་སོགས་དེ་ཉིད་ཆ་ཕྲ་མོར་གྱུར་པས་ཡིན་ནོ་སྙམ་ནས་དེ་ཉིད་ཅེས་ཟེར་
ན༑ མི་རྟག་པར་བསྟན་པའི་ཕྱིར་རགས་པ་དང་ཕྲ་བ་ཇི་ལྟར་ཡིན་ཞེས་གསུངས་ཏེ་རྟག་པ་ལ་
ཕྲ་རགས་འགལ་བས་སོ། །རགས་པ་དང་ཕྲ་བ་ནི་གནས་སྐབས་ཀྱི་ཆོས་ཡིན་ནོ་སྙམ་ནས།
གནས་སྐབས་མི་རྟག་པར་འགྱུར་བ་ནི་རགས་པ་ཞེས་པའོ། །གལ་ཏེ་གནས་སྐབས་མི་རྟག་
མོད་རང་བཞིན་རྟག་པ་ཅི་འགལ་ཞེ་ན། དེ་བཞིན་ཞེས་པ་སྟེ། རགས་པ་དང་ཕྲབའི་གནས་
སྐབས་དེ་བདེ་བ་ལ་སོགས་པའི་རང་བཞིན་ལས་གཞན་མ་ཡིན་པའི་ཕྱིར་གནས་སྐབས་ལས་
གཞན་པ་རང་བཞིན་ཐམས་ཅད་ཀྱང་མི་རྟག་པར་གྲུབ་བོ། །བཞི་པ་སྐབས་སུ་བབ་པ་རང་
ལས་སྐྱེ་བ་དགག་པའི་ཕྱིར་འབྲས་བུ་རྒྱུ་ལས་ཡོད་པ་སྐྱེ་བ་འགོག་པ་ན་གཞན་གྱི་འདོད་པ་
བརྗོད་པ་ནི་གལ་ཏེ་ཞེས་པ་སྟེ། གང་ལས་གང་སྐྱེ་བ་ཐམས་ཅད་ནི་དེ་ལ་ཡོད་པ་ཡིནཏེ་མེད་
ཀྱང་དེ་ལས་སྐྱེ་ན་རྭ་ལས་ཀྱང་འོ་མ་འབྱུང་བར་འགྱུར་རོ། །དེ་བས་ན་རང་ལས་རང་སྐྱེ་བནི་
དགག་ཏུ་མེད་དོ་ཞེས་ཟེར་རོ། །དེ་དགག་པ་ལ་གསུམ་ལས་རང་གི་འདོད་པས་མ་ངེས་པར་
བརྗོད་པ་ནི་གསལ་བ་མེད་པ་ཞེས་པ་རྩ་བ་གཉིས་ཏེ། རྒྱུའི་དུས་ན་གསལ་བ་དེ་མི་འདོད་པའི་
ཕྱིར་རོ། །སྐྱེས་བུ་རྣམས་ཀྱི་འཇུག་པ་འཆོལ་བར་འགྱུར་བ་ནི་གལ་ཏེ་ཞེས་པ་རྩ་བ་བཞིའོ། །
- 7 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ནི་འཇིག་རྟེན་པ་རྣམས་རྨོངས་པས་རྒྱུ་ལས་འབྲས་བུ་ཡོད་ཀྱང་མ་རྟོགས་པ་ཡིན་པའི་ཕྱིར་
འཇུག་པ་འཆོལ་བའི་སྐྱོན་མེད་དོ་ཞེ་ན། རྩོད་པ་སྤང་བ་ནི་དེ་ཉིད་ཤེས་ཀྱིའང་ཞེས་པ་འཇུག་
པ་མཚུངས་པར་སྟོན་པ་སྟེ། ཁྱོད་ཉིད་ཀྱི་སྟོན་པ་ཐམས་ཅད་མཁྱེན་པར་གྲགས་པ་དྲང་སྲོང་
ཆེན་པོ་སེར་སྐྱ་ལ་སོགས་པ་ཡང་རས་ཡུག་གྱོན་གྱིས་ས་བོན་འདོར་བ་ཇི་ལྟར་ཡིན། འཇིག་
རྟེན་པ་རྨོངས་པ་ཉིད་འགལ་བ་ནི་ཤེསཏེ་ཞེས་པ་སྟེ་རྒྱུ་ལ་འབྲས་བུ་ཡོད་པར་འདོད་པའི་ཕྱིར་
རོ༑ །གལ་ཏེ་འཇིག་རྟེན་པའི་ཤེས་པ་ནི་མ་རིག་པས་བསྒྲིབས་པའི་ཕྱིར་ཚད་མ་ཉིད་མིན་ནོ་
ཞེ་ན། འོ་ན་སྒྲིབ་པར་འདྲ་བས་རས་ཡུག་ལ་སོགས་པ་འབྲས་བུའི་གསལ་བར་མཐོང་བ་དང་
བདེན་པ་མ་ཡིན་པར་འགྱུར་རོ། །དེ་དག་གིས་ནི་སྐྱེ་བ་ཐམས་ཅད་དགག་པ་གྲུབ་སྟེ། རྒྱུ་མེད་
པ་དང་། གཞན་དང༌། རང་ལས་སྐྱེ་བ་ལས་གཞན་མེད་པའི་ཕྱིར་རོ། །གཉིས་ཀ་ལས་སྐྱེ་བ་ནི་
གོང་དུ་རང་དང་གཞན་ལས་སྐྱེ་བ་བཀག་པ་ཉིད་ཀྱིས་བཀག་པར་དགོངས་ནས་ལོགས་སུ་མ་
བཤད་དོ། །དེ་ ལྟར་ རྡོ་ རྗེ་ གཟེགས་མའི་ གཏན་ཚིགས་ཀྱི་ཕྱོགས་ཆོས་བསྒྲུབས་ནས།
ཡོངས་གཅོད་མ་གྲུབ་ཀྱང་རྣམ་གཅད་ལ་ཚད་མར་མི་འགལ་བར་སྟོན་པ་ན་དང་པོ་རྒོལ་བ་
དགོད་པ་ནི་གལ་ཏེ་ཞེས་པ་རྩ་བ་བཞི་སྟེ། ཚད་མ་ནི་གཞལ་བྱ་ལ་ལྟོས་པ་ཡིན་ན། གོང་དུ་རྒྱུ་
མེད་པ་ལ་སྐྱེ་བ་དགག་པ་ལ་སོགས་པས་དངོས་པོ་མ་གྲུབ་པའི་ཕྱིར་གཞལ་བྱ་མེད་པས་
དགག་པའི་བློ་དེ་ཚད་མར་མི་འཐད་པའམ། ཡང་ན་གཞལ་བྱ་དང་ཚད་མ་གཉིས་ཀ་བདེན་
པར་མེད་པས་དགག་པ་བྱེད་པའི་ཚད་མ་ཉིད་དུ་འདོད་པ་དེ་ཚད་མ་མིན་ན། ཚད་མ་མ་ཡིན་པ་
དེས་གཞལ་བའི་སྟོང་པ་ཉིད་དེ་བརྫུན་པར་འགྱུར་ལ། དེ་ཁོ་ན་ཉིད་དུ་ན་སྟོང་པ་ཉིད་སྒོམ་པ་
དེ་རྫུན་པ་ལ་དམིགས་པ་དེའི་ཕྱིར་མི་འཐད་དོ་ཞེ་ན། དེའི་ལན་དུ་བརྟགས་པའི་དངོས་ལ་
ཞེས་གསུངས་ཏེ། དགག་བྱ་བརྟགས་པ་ཉིད་ཡིན་ན། བཀག་པ་བརྟགས་མིན་ཇི་ལྟ་བུ་ཞེས་
བདེན་པ་གཉིས་སུ་བཤད་པ་ལྟར་ཏེ། སྟོང་པ་ཉིད་ཅེས་བྱ་བ་ནི་ཆོས་ཐམས་ཅད་ཅིའི་ངོ་བོར་
- 7
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། (༩
ཡང་མ་གྲུབ་པ་ལ་འདོད་པ་ཡིན་ནོ། །དེ་ལྟར་ཡིན་ཡང་དངོས་པོ་བདེན་པ་མེད་བཞིན་དུ་སྒྲོ་
བརྟགས་ཀྱི་ཤེས་པས་དངོས་པོར་བརྟགས་པ་ཡིན་ལ། དེ་ལྟར་བརྟགས་པའི་དངོས་པོ་དེ་ཞེས་
བློས་མ་རིག་ཅིང་མདུན་དུ་མ་བྱས་པ་ནི་དེས་མེད་དོ་ཞེས་དེའི་དངོས་མེད་བློས་འཛིན་པ་མ་
ཡིན་ཏེ། བརྟགས་པའི་དངོས་པོ་མེད་དོ་ཞེས་འཛིན་པའི་བློ་ནི་བརྟགས་པའི་དངོས་པོར་འཛིན་
པ་ལ་ལྟོས་དགོས་སོ། །དེ་ལྟར་ལྟོས་པ་དེའི་ཕྱིར་རྫུན་པའི་དངོས་པོར་བརྟགས་པ་གང་ཡིན་པ་
དེའི་དངོས་མེད་གསལ་བར་ཏེ་ངེས་པར་རྫུན་པ་ཁོ་ནའོ། །དེའི་དོན་ནི་འདི་ཡིན་ཏེ་ཆོས་ཐམས་
ཅད་གདོད་མ་ནས་ཅིར་ཡང་མ་གྲུབ་པ་ཡིན་པ་ལ། ཕྱིན་ཅི་ལོག་གི་བློས་སྐྱེ་བ་ལ་སོགས་པ་
བདེན་པར་ཡོད་དོ་ཞེས་སྒྲོ་བཏགས་ཤིང་བརྟགས་པ་ཡིན་ནོ། །བརྟགས་པ་དེ་མེད་དོ་ཞེས་
སྟོང་པ་ཉིད་འཛིན་པའི་ཚད་མས་ཀྱང་དོན་དམ་པར་སྐྱེ་བ་ལ་སོགས་པ་ཡོད་པར་བརྟགས་པ་
དེ་ཞེས་བློས་མ་རིག་ཅིང་མདུན་དུ་མ་བྱས་པར་ནི་དེ་མེད་དོ་ཞེས་ངེས་པར་མི་ནུས་པའི་ཕྱིར་
བརྟགས་པའི་བློས་ཡུལ་དུ་བྱས་པ་ལ་ལྟོས་ནས་དེ་མེད་དོ་ཞེས་སྟོང་པ་ཉིད་དུ་ངེས་པ་ཡིན་ན།
དེ་ལྟར་ན་བརྟགས་པ་ཞེས་བྱ་བ་རྫུན་པ་ཡིན་པ་དེ་ལ་ལྟོས་ནས། དེ་མེད་དོ་ཞེས་བྱ་བའི་དངོས་
མེད་ཀྱང་རྫུན་པ་ཁོ་ན་ཡིན་པས་སྟོང་པ་ཉིད་རྫུན་པར་ཐལ་བ་ནི་འདོད་པ་ཁོ་ན་སྟེ། དཔེརན་
རྨི་ལམ་ན་ཆུ་འོངས་པ་བཀག་པ་ངེས་པའི་ཚེ་ཆུ་འོངས་པ་རྫུན་པ་ན་དེ་བཀག་པ་ཡང་རྫུན་པ་
ཡིན་པ་བཞིན་ནོ་ཞེས་བྱ་བ་ཡིན་ནོ། །ཡང་ན་འདི་མེད་ཅེས་བྱ་བ་བཀག་པ་ནི་དགག་བྱའི་ཆོས་
ཡིན་པས་དགག་བྱ་བརྟགས་པའི་དངོས་པོ་ལ་བློས་མ་རེག་པར། དགག་བྱ་དེའི་དངོས་པོ་མེད་
པ་སྟེ་བཀག་པ་བློས་འཛིན་པ་མ་ཡིན་ནོ། །དེའི་ཕྱིར་དགག་བྱ་རྫུན་པའི་དངོས་པོ་གང་ཡིན་པ་
དེའི་དངོས་མེད་བཀག་པ་ ཡང་ གསལ་བར་ སྟེ། ངེས་ པར་ རྫུན་ པས་རང་བཞིན་མེད་
ཅེས་ཡོངས་སུ་བཅད་པ་ལ་ཚད་མར་མི་འདོད་དོ། །འོན་ཀྱང་ཡོད་པ་རྣམ་པར་བཅད་པ་ཙམ་
ལ་ཚད་མར་འཐད་དེ་དཔེར་ན་རྨི་ལམ་ན་བུ་ཤི་བར་རྨིས་པ་ལ། བུ་དེ་མེད་དོ་སྙམ་པའི་རྣམ་
བ 7 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་རྟོག་པ་འཇུག་པ་ནི། བུ་ཡོད་དོ་ཞེས་སྒྲོ་འདོགས་པའི་རྣམ་པར་རྟོག་པ་འཇུག་པའི་གེགས་
སམ་གཉེན་པོ་ཡིན་ལ་བུ་མེད་པ་ཉིད་ཀྱང་རྫུན་པ་ཡིན་པ་བཞིན་ནོ་ཞེས་དཔེའི་སྒོ་ནས་ལན་
བཏབ་པ་སྟེ། སྟོང་པ་ཉིད་རྫུན་ཡང་དེ་བསྒོམས་པས་སྐྱེ་བ་དོན་དམ་པར་ཡོད་དོ། །སྡུག་པ་
དང་མི་སྡུག་པ་དོན་དམ་པར་ཡོད་དོ་ཞེས་མཚན་མར་འཛིན་པ་མཐའ་དག་གི་གཉེན་པོར་
འགྱུར་བས་བསྒོམས་པ་ཡང་དོན་ཡོད་དོ་ཞེས་བྱ་བ་བཞིན་ནོ། ། །
རྡོ་རྗེ་གཟེགས་མའི་རྟགས་ཀྱི་ངེས་པའི་དོན་བསྡུ་བ་ལགསུམ་ལས་གཏན་ཚིགས་
ཀྱི་དོན་ནི་དེ་བས་ཞེས་པ་རྩ་བ་བཞི་སྟེ། རང་དང་གཞན་དང་གཉིས་ཀ་རྒྱུ་མེད་པ་ལས་སྐྱེ་བ་
རྣམ་པར་དཔྱད་བྱས་ན་ཤེས་པ་དང་ཤེས་བྱའི་དངོས་པོ་འགའ་ཡང་རྒྱུ་མེད་པ་ལས་སྐྱེ་བ་ཡོད་
པ་མ་ཡིན་ནོ། །རང་དང་གཞན་སོ་སོ་བའམ། རང་དང་གཞན་འདུས་པའི་རྐྱེན་རྣམས་ལ་ཡང་
འབྲས་བུའི་དངོས་པོ་དང་པོ་ནས་གནས་པ་མ་ཡིན་ནོ། །བསྒྲུབ་བྱ་དུས་གསུམ་མཉམ་པ་ཉིད་
ཀྱི་དོན་ནི་གཞན་ནས་ཞེས་པ་རྩ་བ་གཉིས་ཏེ། བྱང་ཆུབ་སེམས་དཔའ་ཆོས་འཕགས་ཀྱིས་
རྟག་ཏུ་ངུ་ལ་དེ་བཞིནགཤེགས་པ་བྱོན་པ་དང་བཞུད་པ་བརྟགས་པའི་སྐབས་སུ་སྨིག་རྒྱུ་དང་།
པི་ཝང་གི་སྒྲ་དང་། རྨི་ལམ་གྱི་དེ་བཞིན་གཤེགས་པ་བྱོན་པ་དང་བཞུད་པ་མེད་པ་ལ་སོགས་
པའི་དཔེ་སྣ་ཚོགས་ཀྱིས་དེ་བཞིན་གཤེགས་པ་རྣམས་ལ་བྱོན་པ་དང་བཞུད་པ་མེད་ལ། དེ་
བཞིན་དུ་ཆོས་ཐམས་ཅད་འོང་བ་དང་འགྲོ་བ་དང་གནས་པ་མེད་པར་བཤད་པ་བཞིནནོ། །དེ་
ལྟ་ན་ཕྱི་ནང་གི་སྣང་བ་འདི་གང་ཡིན་ཞེ་ན། འདི་ནི་ཀུན་རྫོབ་ཀྱི་བདེན་པ་སྒྱུ་མ་ལྟ་བུ་ཡིན་ནོ་
ཞེས་པའི་དོན་ནི་རྨོངས་པས་ཞེས་པ་རྩ་བ་གཉིས་སོ། །འོ་ན་སྒྱུ་མ་དང་ཁྱད་པར་ཇི་ལྟར་མེད་ཅེ་
ན༑ རྟེན་འབྲེལ་གྱི་གཏན་ཚིགས་ཀྱིས་དངོས་པོ་བདེན་པར་འགོག་པ་ནི་སྒྱུ་མས་ཞེས་པ་
ཚིགས་སུ་བཅད་པ་གཅིག་གིས་ནི་ཁྱབ་པ་སྤྱིར་བསྟན་པ་སྟེ། གང་རྒྱུ་རྐྱེན་ལ་བརྟེན་ནས་སྤྲུལ་
པའི་རྟེན་འབྲེལ་གང་ཡིན་པ་དེ་ནི་གང་ནས་འོང་བ་དང་གང་དུ་འགྲོ་བ་ལ་སོགས་པ་དཔྱད་ན་
- 7
6 -



-
-
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། ༼༩
མགྲུབ་སྟེ། གཟུགས་བརྙན་དང་མཚུངས་པ་ཞེས་འོག་གི་དཔེས་སྦྱར་བས་སོ། །གངགང་ཞིག་
གང་ན་ཉེ་བ་ཡིས་ཞེས་པ་ནས་བཅོས་བུ་ཞེས་པའི་བར་གྱིས་ནི་ཕྱོགས་ཆོས་སོ། །དེ་ལ་བདེན་
ཉིད་ཇི་ལྟར་ཡོད་ཅེས་པ་ནི་བསྒྲུབ་བྱའོ། །
གསུམ་པ་འབྲས་བུ་རྣམ་པར་དཔྱད་པ་ཡོད་མེད་སྐྱེ་འགོག་གི་རྟགས་བཤད་པ་ནི་
དངོས་པོ་ཞེས་པ་ནསཏེ། འདི་ཡངརྟེན་འབྲེལ་གྱི་རྟགས་དེ་ཉིད་ཀྱིས་ཁྱབ་པ་སྒྲུབ་བྱེད་དུ་སྦྱར་
བའམ། ཡང་ན་འདི་ཉིད་ཀྱིས་ཀྱང་སྐྱེ་བ་འགོག་པའོ། །དེ་ལ་གཉིས་ལས་རྟགས་ཀྱི་དོན་ནི་
དངོས་པོར་སྣང་བའི་ཆོས་འདི་རྣམས་ཆོས་ཅན། ཡང་དག་པར་རང་བཞིན་མེད་དེ། ཡོད་པ་
དང་མེད་པ་སྐྱེ་བས་སྟོང་པའི་ཕྱིར་རོ་ཞེས་བྱ་བའོ། །གཏན་ཚིགས་ཀྱི་དོན་ནི་གཟུགས་ལ་
སོགས་པ་ཡོད་ན་སྐྱེས་ནས་ཡོད་དམ། མ་སྐྱེས་པར་ཡོད། དང་པོ་ལྟར་ན་དངོས་པོ་ཡོད་པ་
སྐྱེའམ། མེད་པ་སྐྱེ། མེད་པ་སྐྱེ་བ་མི་འཐད་དེ་ནམ་མཁའི་མེ་ཏོག་བཞིན། ཡོད་ན་དངོས་པོ་
ཡོད་པའོ། །དེ་ལ་གཉིས་ལས་ཡོད་པ་སྐྱེ་བ་དགག་པ་ནི་ཅི་བདེན་པར་སྐྱེ་ན་ཡོད་པ་ཞིག་
སྐྱེའམ་མེད་པ་ཞིག་སྐྱེ། སྔ་མ་ལྟར་ན་དངོས་པོ་ཡོད་པར་གྱུར་པ་ལ། རྒྱུ་ཡིས་ཕན་གདགས་
པའི་དགོས་པ་ཅི་ཞིག་ཡོད་དེ། གྲུབ་ཟིན་ན་ནི་རྒྱུའི་ཕན་པ་ལ་ལྟོས་པར་འགལ་ལོ། །གལ་ཏེ་
མེད་པ་སྐྱེའོ་ཞེ་ན། དེ་དགག་པ་ནི་འོན་ཏེ་ཞེས་པ་སྟེ་དངོས་པོ་དེ་ནི་མེད་ན་ཡང་། རྒྱུ་ཡིས་
དགོས་པ་ཅི་ཞིག་ཡོད་དེ་མེད་པ་ཕན་གདགས་པའི་ནུས་པའི་ཡུལ་དུ་མི་རུང་བའི་ཕྱིར་རོ།།
འབྲས་བུ་སྔར་མེད་པ་བདག་ཐོབ་པར་བྱེད་པ་ཉིད་རྒྱུའི་དགོས་པ་ཡིན་ནོ་ཞེ་ན། བྱེ་བ་ཕྲག་
བརྒྱའི་རྒྱུ་ཡིས་ཀྱང་དངོས་པོ་མེད་པ་དེ་ཡོད་པ་ལ་སོགས་པར་བསྒྱུར་དུ་མེད་དོ། །དེསན་རྒྱུའི་
སྒོ་ནས་བསྒྱུར་བྱ་དེ་དངོས་པོར་གནས་དགོས་པ་ལས་འབྲས་བུར་མེད་པའི་གནས་སྐབས་དེ་
དངོས་པོ་ཇི་ལྟར་ཡིན་ཏེ་མ་ཡིན་ལ། མེད་པའི་གནས་སྐབས་དེ་ལས་གཞན་པའི་རྒྱུའི་སྒོ་ནས་
བསྒྱུར་བྱ་རྒྱུའི་དངོས་པོ་འགྱུར་བ་གཞན་ཡང་གང་ཞིག་ཡིན་ཏེ་ཕུང་པོ་གསུམ་པ་དེ་ལྟ་བུ་མི་
- 7 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྲིད་པའི་ཕྱིར་རོ། །གལ་ཏེ་རྒྱུའི་བྱེད་པས་དངོས་མེད་བསྒྱུར་བར་མི་ནུས་ན་དངོས་པོ་ཁོ་ན་
བསྒྱུར་བར་འཐད་པ་ཞིག་ན། རྒྱུས་མེད་པ་བསྒྱུར་བར་ཇི་ལྟར་མི་ནུས་ཞེ་ན། རྒྱུའི་བྱེད་པས་
དངོས་མེད་སྒྱུར་ན། མེད་པ་དེ་དངོས་པོར་སྒྱུར་རམ། དངོས་མེད་རང་གཞན་དུ་སྒྱུར། དང་པོ་
ལྟར་ན་དངོས་མེད་དེ་དངོས་མེད་མ་དོར་བར་དངོས་པོར་འགྱུར་བ་འགལ་བས་དངོས་མེད་དུ་
གནས་པ་དེའི་ཚེ་དངོས་པོ་ཡོད་པ་སྲིད་པ་མིན་པས་ཡོད་པར་ནམ་ཞིག་འགྱུར་ཏེ་མི་འགྱུར་ལ།
དངོས་པོ་མ་སྐྱེས་པར་ཡང་དངོས་མེད་དེ་མི་འབྲལ་བས་ཡོད་པའི་སྐབས་མི་སྲིད་པའི་ཕྱིར་
མེད་པ་དེ་རྒྱུ་ཡིས་ཡོད་པར་སྒྱུར་བ་མི་འཐད་དོ། །གལ་ཏེ་དངོས་མེད་རང་གཞན་དུ་བསྒྱུར་རོ་
ཞེ་ན། དངོས་པོའང་མེད་པ་གཞན་ཞིག་ཏུ་འགྱུར་བ་འཐད་པ་མ་ཡིན་ཏེ། རྒྱུཡིས་གཞན་དུ་
བསྒྱུར་བྱ་དང་སྒྱུར་པའི་རང་བཞིན་གཉིས་སུ་ཐལ་བར་འགྱུར་བའི་ཕྱིར་རོ། །དེས་ན་མེད་པ་
གཞན་དུ་བསྒྱུར་བའང་མི་འཐད་དོ། །ཡང་ན་དངོས་པོའི་ཚིག་རྐང་པ་གཉིས་ཀྱིས་ཡོད་པའི་སྐྱེ་
བ་དགག་པ། དེ་ནས་ཚིགས་སུ་བཅད་པ་གསུམ་གྱིས་མེད་པ་སྐྱེ་བ་བཀག་ནས། ཇི་ལྟར་མེད་
པ་ཡོད་པར་མི་འགྱུར་བ་ལྟར། ཡོད་པ་ཡང་ཕྱིས་མེད་པར་མི་འགྱུར་རོ། །ཞེས་སྟོན་པ་ནི།
དངོས་པོའང་མེད་པར་འགྱུར་མིན་ཏེ། ད་ལྟ་ཡོད་པ་འདི་ཉིད་ཕྱིས་དངོས་མེད་དུ་འགྱུར་ན་ནི།
ད་ལྟར་གྱི་འདི་ཉིད་ཡོད་མེད་ཀྱི་རང་བཞིན་གཉིས་སུ་འགྱུར་བའི་ཕྱིར་རོ། །ཞེས་ཁ་ཅིག་
གསུང་ངོ༌། །དེ་ལྟར་གཏན་ཚིགས་ཀྱི་དོན་བཤད་ནས་རྟགས་ཀྱི་ངེས་པའི་དོན་བཤད་པན་
ཡོད་པ་དང་མེད་པ་སྐྱེ་བ་མི་སྲིད་པ་དེ་ལྟར་སྐྱེ་བ་སྔོན་དུ་སོང་བའི་འགག་པ་ཡང་ཡོད་པ་མིན་
ཞིང་སྐྱེ་བ་དང་གནས་པའི་དངོས་པོ་ཡང་མེད་པ་དེའི་ཕྱིར་འགྲོ་བ་འདི་དག་ཐམས་ཅད་ནི་རྟག་
ཏུ་མ་སྐྱེས་ཤིང་མ་འགགས་པ་ཉིད་དོ། །འོ་ན་སྐྱེ་བ་ལ་སོགས་པར་སྣང་བས་གནོད་དོ་ཞེ་ན།
འགྲོ་བ་རྨི་ལམ་ལྟ་བུ་ཞེས་པ་སྟེ་མ་དཔྱད་ནའོ།། དཔྱད་ན་ཆུ་ཤིང་སྙིང་པོ་མེད་པ་ལྟར་འགྲོ་
བའང་རང་བཞིན་མེད་དོ། །འོ་ན་འཁོར་བ་དང་མྱ་ངན་ལས་འདས་པའང་ཁྱད་པར་མེད་པར་
- 78 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་བཞུགས། །༩
འགྱུར་རོ་ཞེ་ན། དེ་ཁོན་ཉིད་དུ་ནི་དེ་གཉིས་ཁྱད་པར་མེད་པར་འདོད་པ་ཉིད་དོ། །
ད་ནི་ལྔ་པ་སྟོང་པ་ཉིད་བསྒོམས་པའི་འབྲས་བུ་འཆད་པ་ནི་གཉིས་དེ་རང་དོན་
དང་གཞན་དོན་ནོ། །དང་པོ་ལ་གཉིས་ལས་མངོན་ཞེན་སྤོང་བ་ལ་འཇིག་རྟེན་པའི་ཆོས་མ་
གྲུབ་པ་ནི་དེ་ལྟར་སྟོང་པའི་དངོས་རྣམས་ལ་ཞེས་པ་ནས་རྩ་བ་དྲུག་སྟེ། སློབ་དཔོན་ཞི་བའི་
ལྷས་འཇིག་རྟེན་གྱི་ཆོས་བརྒྱད་མ་གྲུབ་པ་དང་སྦྱར་བ་ལྟར་རོ། །དེ་ལ་བརྟེན་པའི་སྲིད་པ་ལྡོག་
པ་ནི་དེ་ཉིད་དུ་ནི་བཙལ་བྱས་ན་གང་ཟག་གང་ཞིག་སྲེད་ཅིང་གང་ལ་སྲིད། གསོན་པ་ལ་
ཆགས་ཤིང་འཆི་བ་ལ་མི་དགའོ་ཞེས་དཔྱད་ན་ཞེས་པ་སྟེ་གསོན་པ་ཉིད་མེད་པས་འཆི་བའང་
མ་གྲུབ་པས་སོ། །གཉིས་པ་སྡུག་བསྔལ་སྤོང་བ་ལ་གཉིས་ལས་མཐོང་བའི་སྡུག་བསྔལ་རྩོད་
པས་བསྡུས་པ་ནི་བདག་ཉིད་བདེ་བར་འདོད་པ་ན་ཞེས་པ་རྩ་བ་དྲུག་གོ །མ་མཐོང་བའི་སྡུག་
བསྔལ་ནི་བདེ་འགྲོ་ཞེས་པ་ནས་སོ། །དེ་ལ་སྲིད་པ་ན་ནི་གཡང་ས་མང་སྟེ། འགྲོ་བདམན་
པར་ལྟུང་བའི་སའོ། །སྡུག་བསྔལ་གྱི་རྒྱུ་དངོས་པོར་མངོན་པར་ཞེན་པའི་གཡེང་བ་མ་སྤངས་
པའི་སྲེད་པ་དེར་ནི་དེ་ཁོ་ན་ཉིད་ཡིད་ལ་བྱེད་པ་མིན་པའི་གནས་སྐབས་ཚུལ་བཞིན་མ་ཡིན་པ་
ཡིད་ལ་བྱེད་པ་འདི་འདྲ་ལ། སྤྱིར་ཡང་སྲིད་པ་དེར་གཉེན་པོ་ཡིད་ལ་བྱེད་པ་དང་། མི་མཐུན་
པའི་ཕྱོགས་ཕན་ཚུན་འགལ་བས་དེ་ཁོ་ན་ཉིད་ཡིད་ལ་བྱེད་པ་འདི་འདྲ་བ་མེད་དོ། །གཞན་ནི་
སླ་བར་ཟདདོ། །ལེའུ་དགུ་པའི་བཤད་པརྫོགས་སོ།། །།
༈ སྨོན་ལམ་ནི་སློབ་དཔོན་གྱིས་བསྟན་བཅོས་བརྩམས་པའི་འབྲས་བུ་འདི་དག་
ཏུ་སྨོན་པ་ཡིན་ལ། འབྲས་བུ་དེ་དག་ཉིད་བསྟན་བཅོས་ཀྱི་དོན་ཉམས་སུ་བླངས་པའི་འབྲས་
བུ་ཡང་ཡིན་པར་འཇུག་པ་གཅིག་གིས་སྟོན་པར་ཟད་དེ་བཤད་དུ་ཅུང་ཟད་ཀྱང་མེད་དོ། །
རིགས་པའི་དབང་ཕྱུག་ཆོས་ཀྱི་སེངྒེའི། །སྙན་ཅིང་འཇེབས་པའི་གསུང་དབྱངས་ལ་བརྟེན་
ནས། །རྒྱལ་སྲས་སྤྱོད་པ་དབུ་མའི་ལམ་འཇུག་པ། །བྱང་ཆུབ་ཕྱིར་དང་འགྲོ་བ་སྐྱབས་སུ་
- 7 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བྱས། །བྱང་ཆུབ་སེམས་མཆོག་ཡིད་བཞིན་ནོར་བུའི་སྒྲོམ། །བྱིས་པའི་རྒུད་པ་མ་ལུས་སེལ་
བྱེད་པ། །རྣམ་པར་ཕྱེ་ནས་བློ་ལྡན་སྐྱེ་བོ་ལ། །ལྷུག་པར་བདག་གིས་ཕྱོགས་སུ་རྒྱས་བྱེད་ཤོག།
བྱང་ཆུབ་སེམས་དཔའི་སྤྱོད་པ་ལ་འཇུག་པའི་རྣམ་པར་བཤད་པ་བླ་མ་རྣམས་ཀྱི་གསུང་ལ་
བརྟེན་ནས་ཤཱཀྱའི་དགེ་སློང་བྱང་ཆུབ་སྐྱབས་ཀྱིས་སྦྱར་བ་རྫོགས་སོ།། །།
བྱང་ཆུབ་སེམས་དཔའི་སྤྱོད་པ་ལ་འཇུག་པ་འདི་ལ། ཚིགས་བཅད་སྟོང་ཡོད་པར་ གྲགས ཀྱང༌། ངེསཔངནི་
ཚིགས་བཅད་དགུ་བརྒྱ་དངབཅུ་གསུམ་ཡོད་དེ། དེའི་གྲངས་སུ་བརྩིས་པ་ནི། འདི་ལ་ལེའུ་བཅུ་ཡོད་པ་ལས། དངཔོ་བྱང་ཆུབ་
ཀྱིསེམས་ཀྱི་ཕན་ཡོན་གྱི་ལེའུལ་ཚིགས་སུ་བཅད་པ་སུམ་ཅུ་རྩ་དྲུག གཉིས་པ་སྡིག་པ་བཤགས་པའི་ལེའུ་ལ་ཚིགས་བཅད་
དྲུག་ཅུ་རྩ་ལྔ། གསུམ་པ་བྱང་ཆུབ་ཀྱི་སེམས་ཡོངས་སུ་གཟུང་བའི་ལེའུ་ལ་ཚིགས་བཅད་སུམ་ཅུ་རྩ་བཞི བཞི་པ་བག་ཡོད་ཀྱི་
ལེའུལ་ཚིགས་བཅད་བཞི་བཅུ་རྩ་བརྒྱད། ལྔ་པ་དྲན་ཤེས་བཞིན་གྱི་ལེའུལ་ཚིགས་བཅད་བརྒྱ་དང་དགུ། དྲུག་པབད་པའི་
ལེའུལ་ཚིགས་བཅད་བརྒྱ་དངསུམ་ཅུ་རྩ་གསུམ། བདུན་པ་བརྩོན་འགྲུས་ཀྱི་ལེའུལ་ཚིགས་བཅད་བདུན་ཅུ་རྩ་དྲུག བརྒྱད་པ་
བསམ་གཏན་གྱི་ལེའུལ་ཚིགས་བཅད་བརྒྱ་དང་བརྒྱད་ཅུ་རྩ་བདུན། དགུ་པ་ཤེས་རབ་ཀྱི་ལེའུལ་ཚིགས་བཅད་བརྒྱ་དང་དྲུག་ཅུ་
རྩ་བརྒྱད། བཅུ་པ་བསྔོ་བའི་ལེའུལ་ཚིགས་བཅས ལྔ་བཅུ་བདུན་བགས་སོ། དེ་རྣམས་དྲིལ་བས་ཚིགས་སུ་བཅད་པདགུ་
བརྒྱ་དང་བཅུ་གསུམ་མོ། །
བླ་མ་རྣམས་ལ་ཕྱག་འཚལ་ལོ། །བྱང་ཆུབ་སེམས་དཔའི་སྤྱོད་པ་ལ་འཇུག་པའི་བརྒྱུད་པ་ནི། འཇམ་པའི་དབྱངསཀྱི་
སློབ་དཔོན་ཞི་བའི་ལྷ་བྱིན་གྱིས་བརླབས། དེས་ཛེ་ཏ་རི་དགྲ་ལས་རྣམ་པར་རྒྱལ་བ་ལ་སྤྱོད་ཕྱོགས་གཞུང་གསུམ་གདམསཔ་
དངབཅས་པ་གསུངས་སོ། བཱི་ཀ་མ་ཤཱལའི་གཙུག་ལག་ཁངགི་པཎྜིཏ་ནི་པ་ལ་གསུངསཏེ། དབུས་ནི་ཛཱནཤྲཱིམིཏྲ། ཤར
སྒོའི་ད་ན་ ཨ་ཀ་ར་ཤཱནྟི། ལྷོ་སྒོ་སུ་བཀཱ་ཀིརྟི། ནུབ་སྒོ་བ་ཤེས་རབ་འབྱུངགནས་བློ་གྲོས། བྱང་སྒོ་བ་ནཱ་རོ་པའོ། དེ་རྣམསཀྱིས
ཟླ་བ་གྲགས་པ་ཆུང་བ་ལ། དེས་ཀ་ན་ཀ་ཤཱི་ལ། དེ་བལ་པོ་བྷ་ཏན་ཏ་ལ། དེས་རྔོག་ལོ་ཙཱ་བ་ལ། དེསཁྱུངལ། དེསརྒྱ་དམར་
ལ། དེས་ཕྱུ་པ། དེས་གཙང་ནག་པ་ལའོ། །དེ་བས་ཡར་འདེད་ན་སློབ་དཔོན་གྱི་བླ་མ་ནི་ལྷའི་དབང་ཕྱུག་གྲགསཔའོ། དེའི་བླ་
མ་རྟ་དབྱངས། དེའི་བླ་མ་ཀླུ་སྒྲུབ་བོ། །དགེའོ། །། །
- 8 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། ༩
༄༅། །རྒྱལ་སྲས་སྤྱོད་པའི་གཞུང་ལས་ཤེས་རབ་བྱེ་བྲག་ཏུ་བཤད་
པ་བློ་གསར་ལམ་མཚོན་ཞེས་བྱ་བ་
བཞུགས་སོ། །
མཁན་བསམ་གཏན་བློ་གྲོས་ཀྱིས་མཛད།
༄༅། །བསྟན་པའི་བདག་པོ་དོན་ཀུན་གྲུབ་པ་དང་། །འཇམ་དཔལ་ཡེ་ཤེས་
སེམས་དཔའི་ཞབས་ལ་འདུད། །གཞུང་འདིར་གང་གིས་མཐོང་དང་ཐོས་རྣམས་ལ། །ཤེས་
རབ་དྲི་མ་མེད་པ་སྐྱེ་བར་མཛོད། །བསམ་པ་བྱང་ཆུབ་མཆོག་ཏུ་སེམས་བསྐྱེད་ནས། །སྦྱོར་བ་
་ཕ་རོལ་ཕྱིན་ལྔ་སྒྲུབ་པ་ཡི། །ཐབས་ཀྱི་ཡན་ལག་འདི་དག་ཐམས་ཅད་ནི། །ཐུབ་པས་ཤེས་
རབ་བསྐྱེད་པའི་དོན་དུ་གསུངས། །དེ་ཡི་ཕྱིར་ན་སྡུག་བསྔལ་མཐའ་དག་ནི། །རྩ་བ་ཞི་བར་
འདོད་དང་གཏན་གྱི་བདེ། །ཐོབ་པར་འདོད་པས་ཤེས་རབ་གཙོ་བོར་བསྐྱེད། །སྐྱེད་བྱེད་
ཐབས་ཀྱི་ཡན་ལག་ལྡན་པར་བྱ། །ཅི་ཕྱིར་ཞེ་ན་སྡུག་བསྔལ་རྩ་བ་ནི། །བདེན་པར་འཛིན་
དང་གཏན་བདེའི་གེགས་བྱེད་པ། །བདེན་མེད་འཛིན་དང་གཉིས་ཡིན་གཉིས་མིན་འཛིན། །
དེ་དག་ཞེན་ཡུལ་རིགས་པས་སུན་ཕྱུངས་པའི། །ཤེས་རབ་འདི་ནི་སྤངས་རྟོགས་དངོས་ཀྱི་རྒྱུ།།
དེ་དང་མ་འབྲེལ་ཐབས་རྣམས་བརྒྱུད་པའི་རྒྱུ། །ཤེས་རབ་དེ་ཡིས་ཤེས་བྱས་བདེན་པ་
གཉིས། །ཆོས་དང་ཆོས་ཅན་དངོས་གཅིག་ཐ་དད་མིན། །འཁྲུལ་པའི་བློ་ངོར་འཛིན་པར་
འཇུག་པའི་གཞི། །ཆོས་ཅན་སྣང་བ་སྣ་ཚོགས་ཀུན་རྫོབ་དང་། །མ་འཁྲུལ་བློ་ངོར་འཛིན་པ་
བྲལ་བའི་གཞི། །ཆོས་ཉིད་སྟོང་པ་ཉིད་ནི་དོན་དམ་སྟེ། །སྔ་མ་འདི་ནི་རེ་ཞིག་མི་བསླུ་བ། །
8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱི་མ་གཏན་ནས་མི་བསླུའི་བདེན་པ་གཉིས། །དགག་སྒྲུབ་ཚུལ་གྱིས་གྲངས་སུ་ངེས་པར་
འདོད། །དོན་དམ་མཚན་ཉིད་ཅིར་ཡང་མ་གྲུབ་པས། །བློ་ཡི་སྤྱོད་ཡུལ་འདི་ཞེས་གྲུབ་པ་
མིན། །རྟོག་བཅས་བློ་ཡིས་དགག་སྒྲུབ་ཅིར་བྱས་ནི། །དོན་ལ་མ་གྲུབ་ཀུན་རྫོབ་ཡིན་པར་
བརྗོད། །ཐ་སྙད་སྣ་ཚོགས་ལོག་རྟོག་ལྡོག་པའི་ཐབས། །རང་ལུགས་ཁས་ལེན་ཀུན་དང་
བྲལ་བ་ཉིད། །དེས་ན་འཕགས་པའི་མཉམ་གཞག་ཡེ་ཤེས་ཡུལ། །ཀུན་རྫོབ་མ་ཡིན་འཁྲུལ་
སྣང་བྲལ་བའི་ཕྱིར། །དོན་དམ་མ་ཡིན་ངེས་བཟུང་མེད་པའི་ཕྱིར། །སོ་སོར་དགག་ཕྱིར་
བདེན་པར་དབྱེར་མེད་བརྗོད། །བློས་བྱས་དགག་ཕྱིར་ཆོས་ཀུན་གནས་ལུགས་བརྗོད། དེ་
ལ་འཇལ་བྱེད་བློ་ཡི་དབྱེ་བ་ཡང་། །འཇིག་རྟེན་གང་ཟག་རྣམ་པ་གཉིས་སུ་མཐོང་། །བཀང་
རྟགས་ཕྱག་རྒྱ་ཁས་ལེན་རྣལ་འབྱོར་པ། །རང་རང་གྲུབ་མཐའི་དབངགིས་ནངགསེས་བཞི།།
བདག་ཏུ་སྨྲ་བ་འཇིག་རྟེན་ཕལ་པ་སྟེ། །མུ་སྟེགས་བྱེད་དང་ཐ་མལ་པ་གཉིས་སོ། །སྔ་མས་
ཀུན་བརྟགས་གྲུབ་མཐའི་བདག་ཏུ་སྨྲ། །ཕྱི་མས་ལྷན་སྐྱེས་རང་དགའི་བདག་ཏུ་འཛིན། །དེ་
ལ་འཇིག་རྟེན་ཕལ་པའི་གཙོ་བོ་ཕྱི་རོལ་པས། །རྟག་གཅིག་རང་དབང་ཅན་དུ་འདོད་པའི་
བདག་ལ་ནི། །རྣལ་འབྱོར་འཇིག་རྟེན་ཐ་མ་བྱེ་སྨྲའི་རིགས་ལམ་གྱིས། །རྡུལ་དང་སྐད་ཅིག་
ཆ་མེད་བསིལ་བས་གནོད་ཅིང་ཡང༌། །དེ་ཡིས་ཤེས་དོན་ཐུག་ཕྲད་འཛིན་པ་ལ། །མདོ་པས་
ལྷན་ཅིག་དམིགས་ངེས་སོགས་ཀྱིས་གནོད། །དེ་ཡིས་ཕྱི་དོན་ལྐོག་ཏུ་ཡོད་པ་ལ། །སེམས་
ཙམ་ཆ་མེད་དགོག་པའི་རིགས་པས་གནོད། །དེ་ཡིས་རྣམ་ཤེས་བདེན་པར་འདོད་པ་ལ། །
དབུ་མའི་གཅིག་དང་དུ་བྲལ་རིགས་པས་གནོད། །འདི་ནི་ཟབ་རྒྱས་ཚུལ་ལ་མ་ནོར་བ། །
བློ་གྲོས་འོག་མརྣམས་ལས་ཁྱད་འཕགས་པས། །རྣལ་འབྱོར་ཀུན་གྱི་གོང་མ་གཅིག་ཏུངེས།།
དེ་ལྟར་རྣལ་འབྱོར་པ་ནི་བདེན་གཉིས་འཇལ་བའི་བློ་དེ་ཡང༌། །རིམ་གྱིས་དངོས་པོའི་
སྟོབས་ལས་གྲུབ་པའི་ཁྱད་ཀྱིས་འཕགས་པས་ན། །འོག་མས་གོང་མ་གོང་མ་རྣམས་ལ་མི་
-8 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། (༩
གནོད་ཆོས་ཉིད་ཡིན། །རྒོལ་བ་གཉིས་ཀ་ཡང་ནི་བདེན་མེད་སྣང་བ་འདོད་པའི་དཔེས། །སྒྱུ་
མ་རྨི་ལམ་སྨིག་རྒྱུ་སོགས་བཞིན་ཆོས་ཐམས་ཅད། །མི་བདེན་བརྫུན་པས་སྒྲུབ་པའི་ཐབས་
ཚུལ་ཡོད་པས་ན། །གོང་མ་རྣམས་ཀྱིས་འོག་མར་གནོད་པ་དེ་ཡིས་ངེས། གང་ཕྱིར་ལྟ་བའི་
ཆ་ནས་མཚན་མ་བྲལ་དགོས་ན། །མཚན་བཅས་སྤྱོད་པའི་ཆ་ནི་སྤང་ཡང་མི་དགོས་ཏེ། །དེ་
རྣམས་དཔྱད་ན་མི་བདེན་ཤེས་བཞིན་དུ། །འབྲས་བུའི་དོན་དུ་མ་དཔྱད་སྣང་ཙམ་ལ། །
འཇུག་ཕྱིར་ལྟ་སྤྱོད་ཟུང་འབྲེལ་ལམ་གྱི་མཆོག །སྣང་བས་ཕལ་དང་རྣལ་འབྱོར་ཁྱད་མེད་
ཐལ། །ཞེ་ན་འཇིག་རྟེན་པ་ཡིས་ཕྱི་རོལ་ཡུལ་གྱི་དངོས་པོ་རྣམས། །སྒོ་ལྔའི་རྟོག་མེད་ཤེས་
པས་མངོན་སུམ་མཐོང་ཞིང་དེའི་རྗེས་སུ། །རྟོག་བཅས་ཡིད་ཀྱིས་ཡང་དག་བདེན་པ་ཉིད་
དུའང་རྟོག་བྱེད་ཀྱི། །སྒྱུ་མ་ལྟ་བུ་ཐམས་ཅད་རྫུན་པར་རྟོག་པ་མིན་པས་འདིར། །རྣལ་འབྱོར་
པ་རྣམས་དབང་པོའི་སྣང་བ་ཀུན། །རྟོག་བཅས་ཡིད་ཀྱིས་བདེན་མེད་སྒྱུ་མར་རྟོགས། །འདི་
གཉིས་མཚུངས་པའི་གོ་སྐབས་ག་ལ་ཡོད། །དེས་ན་འཕགས་པའི་རྗེས་ཐོབ་ཡེ་ཤེས་དང་། །
སོ་སྐྱེའི་རྣལ་འབྱོར་པ་ཡི་སྣང་རྟོག་ཀུན། །འཇིག་རྟེན་ཕལ་དང་སྣང་ཚུལ་འདྲ་ན་ཡང་། །རྟོག་
ཚུལ་རྒྱབ་འགལ་སོང་བས་དོན་གྱིས་རྩོད། །དག་ས་སྣང་ཚུལ་ཙམ་ཡང་མཚུངས་མ་ཡིན། །
འོན་ཀྱང་རྟེན་འབྲེལ་སོགས་ཀྱི་རྟགས་ལ་བརྟེན། །བདེན་སྟོང་རྗེས་དཔག་སོ་སྐྱེ་ཁོ་ནར་ཟད།།
འཕགས་རྣམས་མྱོང་བའི་སྟོབས་ཀྱིས་སྒྲོ་འདོགས་གཅོད། །མཉམ་གཞག་གཉིས་སྣང་སྐྱེ་
འགག་ནུབ་ན་ཡང་། །གཉིས་མེད་ཡེ་ཤེས་རང་འོད་རང་ལ་གསལ། །དག་ས་གསུམ་དུ་རྗེས་
ཐོབ་དག་སྣང་ཤར། །སངས་རྒྱས་སྐུ་དང་ཡེ་ཤེས་འདུ་འབྲལ་མེད། །སྣང་བའི་མཐར་ཐུག་
དག་པར་རབ་འབྱམས་དེ། །ལོངས་སྤྱོད་རྫོགས་པའི་སྐུ་དང་ཞིང་ཁམས་ཡིན། །ཡེ་ཤེས་
མཐར་ཐུག་རྣམ་ཀུན་མཁྱེན་པ་དེ། །ཆོས་སྐུའི་ཡོན་ཏན་ཡིན་པར་ཤེས་པར་བྱ། །གཉིས་སྣང་
མེད་ཀྱང་རྣམ་ཀུན་མ་འདྲེས་མཁྱེན། །རྣམ་ཀུན་མཁྱེན་ཀྱང་སྤྲོས་པས་མ་བསླད་པ། །འཕཊ་
- 8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་འོག་མའི་མཉམ་རྗེས་ཀུན་ལས་འཕགས། །དེ་ཕྱིར་གཞི་ཡི་བདེན་གཉིས་ཟུང་འཇུག་ལ།།
ཕྱོགས་སུ་མ་ལྷུང་རིས་སུ་མ་ཆད་ན། །ལམ་གྱི་ཚོགས་གཉིས་འབྲས་བུའི་སྐུ་གཉིས་འགྲུབ། །
རང་ལུགས་བདེན་གཉིས་འཇོག་ཚུལ་མ་མཚུངས་པས། །འོག་མའི་དོན་དམ་གོང་མའི་ཀུན་
རྫོབ་ སྟེ། །བྱེ་ སྨྲས་ གཟུགས་དང་ སེམས་དང་སེམས་ ལས་བྱུང༌། །ལྡན་ མིན་འདུ་བྱེད་
འདུས་མ་བྱས་པའི་གཞི། །མི་རྟག་པ་དང་རྟག་པའི་ངོ་བོ་རུ། །གྲུབ་པ་མངོན་སུམ་ཚད་མས་
ངེས་པ་ཉིད། །དོན་དམ་ཡོད་པའི་སྒྲུབ་བྱེད་བཀོད་པ་ན། །མངོན་སུམ་མ་ཡིན་པ་ལ་ཡིན་
འདོད་པའི། །གྲགས་པས་ཡིན་གྱི་དོན་དམ་ཚད་མས་མིན། །མི་རྟག་པ་ཡི་རྫས་སུགྲུབ་པ་
ཀུན། །རྡུལ་དང་སྐད་ཅིག་ཆ་མེད་བདེན་པ་ནི། །དབང་པོའི་མངོན་སུམ་ཡུལ་དུ་སུས་མི་
མཐོང་། །རྣལ་འབྱོར་མངོན་སུམ་ཡིན་ནམ་མཐར་ཐུག་མིན། །ཀུན་རྫོབ་མཐོང་བའི་ཚད་མ་
ཙམ་དུ་ཟད། །རྟག་པ་ཞེས་བྱ་བློ་ཡིས་བཏགས་པ་ཙམ། །དེ་ཕྱིར་ཁྱོད་ཀྱི་དོན་དམ་འདོད་པ་
ཀུན། །མི་གཙང་བ་ལ་གཙང་བ་གྲགས་པ་བཞིན། །བརྟགས་ན་རང་གཞན་བསླུ་བའི་རྫུན་
དུ་ངེས། །དོན་དམ་ཞེས་བྱ་རིགས་པས་དཔྱད་བཟོད་པ། །དགོས་ན་ཤེས་བྱའི་གཞི་ལྔ་ཀུན་
ལ་མེད། །འོན་ཀྱང་རྒྱལ་བས་ཡོད་པར་གསུངས་ཟེར་ན། །དཔྱད་བཟོད་མ་གྲུབ་ཀུན་རྫོབ་
སྣང་ཙམ་ལ། །དགོངས་ནས་འཇིག་རྟེན་བློ་གྲོས་དམན་པ་རྣམས། །ཟབ་མོའི་དོན་ལ་རིམ་
གྱིས་གཞུག་པའི་ཕྱིར། །མགོན་པོས་དངོས་པོ་སྐད་ཅིག་མ་ཉིད་བསྟན། །དེ་དག་དོན་དམ་
བདེན་པར་བསྟན་མ་ཡིན། །སྐད་ཅིག་གཅིག་ཀྱང་བདེན་པ་མེད་པའི་ཕྱིར། །སྔ་ཕྱིར་བར་
གསུམ་ཆ་དང་བཅས་པའི་ཕྱིར། །འོ་ན་ཀུན་རྫོབ་ཏུ་ཡང་མི་རུང་སྟེ། །འཇིག་རྟེན་ཕལ་པས་
སྐད་ཅིག་མཐོང་བ་འགལ། །ཞེ་ན་རྣལ་འབྱོར་པ་ཡི་དམིགས་ཡུལ་གྱི། །ཀུན་རྫོབ་ཡིན་ཕྱིར་
འགལ་བའི་ཉེས་པ་མེད། །བདེན་དང་མཐོང་བས་མངོན་སུམ་ཡུལ་དུ་གྱུར། །མོས་དཔྱོད་
རྗེས་སུ་དཔག་པའི་ཡུལ་དུ་གྱུར། །འཇིག་རྟེན་ཕལ་པའི་རྟག་འཛིན་ལ་ལྟོས་ནས། །མི་རྟག་
- 8 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། ༩
སྐད་ཅིག་མ་ཉིད་མཐོང་བ་དེ། །དོན་དམ་བདེན་པ་མཐོང་ཞེས་བཤད་ན་རུང་། །གཞན་དུ་
བུད་མེད་མི་གཙང་ངེས་རྟོགས་པའི། །རྣལ་འབྱོར་པ་ལ་འཇིག་རྟེན་གྱིས་གནོད་ན། རྨི་ལམ་
དུ་ཡང་རིགས་པས་གནོད་མི་ནུས། །དེ་ཕྱིར་བདེན་བཞིའི་རྣམ་པ་བཅུ་དྲུག་ནི། །དོན་དམ་
དཔྱོད་པའི་ཚད་མས་གཞལ་བའི་ཚེ། །སྒྲོ་འདོགས་ཡིན་ཀྱང་ཀུན་རྫོབ་དེ་ཉིད་ཡིན། དེ་ཡི་
ལྡོག་ཕྱོགས་རྣམ་པ་བཅུ་དྲུག་པོ། །སྒྲོ་འདོགས་ཡིན་ཀྱང་ཀུན་རྫོབ་དེ་ཉིད་མིན། །ཐསྙད་
ཚད་མས་གནོད་པ་ཡོད་མེད་ཕྱིར། །དེ་ལྟར་སྒྲོ་འདོགས་སོ་གཉིས་བྲལ་བ་ནི། །དོན་དམ་
བདེན་པ་བྲལ་གཞི་ཐ་དད་མེད། །མེ་དང་མེ་ཡི་ཚ་བ་བཞིན་དུ་གནས། །གཅིག་ཅར་འཇལ་
བྱེད་འཕགས་པའི་མཉམ་གཞག་ཡིན། །མདོ་སྡེ་པ་ཡིས་དོན་ཤེས་གཉིས་ཀྱི་གཞི །བདེན་
པར་འདོད་ཅིང་ལྡན་མིན་འདུ་བྱེད་དང་། །འདུས་མ་བྱས་རྣམས་བཏགས་པ་ཙམ་དུ་བཞེད།།
མྱ་ངན་འདས་པའམ་སངས་རྒྱས་དོན་དམ་བདེན། །འཁོར་བ་ཐམས་ཅད་ཀུན་རྫོབ་ཡིན་པར་
འདོད། །དབུ་མས་འཁོར་འདས་ཐམས་ཅད་སྒྱུ་མ་ལྟར། །བདེན་གཉིས་ཟུང་དུ་འཇུག་པར་
བཤད་པ་ན། །སྒྱུ་མའི་སྐྱེས་བུ་བསད་དང་ཕན་གདགས་བཞིན། །སངས་རྒྱས་མད་པས་
བསོད་ནམས་མེད་པ་དང་། །སེམས་ཅན་ཤི་ནས་སྐྱེ་བ་མེད་པ་དང༌། །ཕན་གནོད་བྱས་པས་
དགེ་སྡིག་མེད་ཅེས་ཟེར། །སྒྱུ་མ་དངོས་དང་སྒྱུ་མ་ལྟ་བུའི་ཆོས། །བདེན་མེད་སྣང་བ་ཡིན་པ་
འདྲ་མོད་ཀྱང་། །ངོ་བོ་རྒྱུ་འབྲས་བྱ་ལས་ཐ་དད་པ། །ཐ་སྙད་དཔྱོད་པའི་བློ་ཡིས་ངེས་རྒྱུ་ཡོད།།
སྒྱུ་འདྲའི་རྒྱལ་བ་དད་པས་མཆོད་པ་ལས། །སྒྱུ་འདྲའི་བསོད་ནམས་ཐོབ་དང་བདེན་དངོས་
ཀྱི། །སངས་རྒྱས་དད་པས་མཆོད་ལས་བསོད་ནམས་ཀྱང་། །བདེན་དངོས་འབྱུང་བའི་རྒྱུ་ནི་
རང་རྒྱུད་ཀྱི། །དད་པ་དེ་དང་སངས་རྒྱས་སྨོན་ལམ་གཉིས། །ལྷན་ཅིག་ཚོགས་པའི་གནས་
སྐབས་ཡིན་པས་ན། །ཇི་ལྟར་བདེན་དངོས་ཡོད་ལ་མཆོད་པ་ལས། བསོད་ནམས་འབྱུང་བ་
ཇི་བཞིན་མི་འབྱུང་ཅི། །གལ་ཏེ་སེམས་ཅན་སྒྱུ་མ་འདྲ་ན་ཡང་། །ཤི་ནས་སྐྱེ་བ་མི་ལེན་ངེས་
- 8 5 -



--
-
---
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་མེད། །ཇི་ལྟར་ཞེ་ན་རྒྱུ་རྐྱེན་ཚང་བའི་ཕྱིར། །ཇི་སྲིད་སྒྱུ་མའི་རྒྱུ་རྐྱེན་ཚོགས་གྱུར་པ། །དེ་
སྲིད་སྒྱུ་མའི་སྣང་བ་འགག་མེད་འབྱུང་། །སྒྱུ་མའི་སྐྱེས་བུ་རྒྱུན་རིང་མི་གནས་རྫུན། །སྐྱེས་བུ་
དངོསནི་ཡུན་རིང་གནས་པས་བདེན། །སྙམན་ཡུན་རིང་ཙམ་གྱིས་མི་འགྲུབ་སྟེ། །ལོ་གཅིག་
གནས་པའི་སྒྱུ་མ་ཡོད་སྲིད་ལ། །ཞག་གཅིག་ཤི་བའི་སེམས་ཅན་ཡོད་པའི་ཕྱིར། །ཇི་ལྟར་
སེམས་ཅན་བདེན་པར་ཡོད་པ་ཡིན། །དེ་ཕྱིར་སྐྱེས་བུ་དངོས་དང་སྒྱུ་མ་གཉིས། ཁྱད་པ་
གཏན་ནས་མེད་པ་མ་ཡིན་ཏེ། །སྒྱུ་མས་སྒྱུ་མའི་སྐྱེས་བུ་བསད་ལ་སོགས། །མྱོང་བའི་
སེམས་མེད་ཕྱིར་ན་སྡིག་མེད་དེ། །སྒྱུ་མ་ལྟ་བུའི་སེམས་དང་ལྡན་པ་ལ། །ཕན་གནོད་བྱས་
པས་བསོད་ནམས་སྡིག་པ་འབྱུང་། །མི་ ཡི་ གཟུགས་བརྙན་བཤིག་ན་སྡིག་པ་མེད། །མི་
དངོས་བསད་ན་སྡིག་པ་ཆེ་བ་བཞིན། །སེམས་ཡོད་སེམས་མེད་ཁྱད་པ་རྒྱུ་ཡིས་བྱེད། །
སྔགས་རྫས་རྣམས་ལ་སེམས་བསྐྱེད་ནུས་པ་མེད། །དེ་ཕྱིར་སྒྱུ་མའི་སེམས་ནི་འབྱུང་བ་མེད།།
ལས་ཉོན་རྣམས་ལ་སེམས་བསྐྱེད་ནུས་པ་ཡོད། །དེ་ཕྱིར་སྒྱུ་མ་ལྟ་བུའི་སེམས་ནི་འབྱུང་། །ཐ་
དད་རྒྱུ་ལས་བྱུང་པས་སྒྱུ་མ་དང༌། །ཆོས་ཀུན་འདྲ་བ་མ་ཡིན་སྙམ་ན་ནི། །སྔགས་རྫས་སྣ་
ཚོགས་རྐྱེན་ལས་བྱུང་པ་ཡི། །སྒྱུ་མ་དེ་ཡང་སྣ་ཚོགས་སྣང་བ་ཉིད། །ཡིན་ཕྱིར་སྒྱུ་མ་ཙམ་དུ་
མཚུངས་མ་ཡིན། །དེ་རྣམས་རྒྱུ་རྐྱེན་ཐ་དད་ཡོད་པའི་ཕྱིར། །དེས་ན་རྒྱུ་རྐྱེན་གཅིག་གིས་
སེམས་མེད་ཀྱི། །རྒྱུ་མ་ཐམས་ཅད་བསྐྱེད་པ་ནུས་མིན་ན། །སེམས་ཡོད་སེམས་མེད་ཐམས་
ཅད་བསྐྱེད་ནུས་པ། །ཡུལ་དུས་གང་ན་ཡང་ནི་ཡོད་མ་ཡིན། །རྒྱུ་འབྲས་སྣང་བ་སྣ་ཚོགས་
འདི་དག་ཀུན། །དཔྱད་ན་རྣམ་པར་རྟོག་པས་བཞག་ཙམ་ལས། །རང་རང་ངོ་བོས་གྲུབ་པ་
མེད་པ་མཉམ། །གང་ཕྱིར་འཁོར་འདས་གཉིས་ནི་རྒྱུའི་ཁྱད་ཀྱིས། །འབྲས་བུའི་རྣམ་པ་སོ་
སོར་འབྱུང་ན་ཡང་། །ངོ་བོ་དཔྱད་བཟོད་མྱ་འདས་ལ་ཡང་མེད། །གལ་ཏེ་དོན་དམ་བདེན་
པར་ཡོད་ པ་ཡི། །དམིགས་པ་དེ་རྣམས་མྱ་ངན་འདས་པ་ཡིན། །ཀུན་ནས་ཉོན་མོངས་
བ 8 6 -



t
འདུ
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། ༦༩
འཁོར་བའི་དམིགས་པ་ནི། །ཀུན་རྫོབ་སྤྲོས་པ་ཁོ་ན་ཡིན་པའི་ཕྱིར། །རྒྱལ་ལ་སྣང་བཅས་བློ་
ནི་ཡོད་དམ་མེད། །མེད་ནས་སངས་རྒྱས་དངོས་མེད་བེམས་པོར་ཐལ། །ཡོད་ན་ཀུན་རྫོབ་
ཡིན་ནམ་དོན་དམ་ཡིན། །དོན་དམ་ཡིན་ན་བློ་ཡུལ་མིན་པས་འགལ། །ཀུན་རྫོབ་ཡིན་ན་
ཀུན་ཉོན་ཡོད་གྱུར་པས། །དེ་ལྟ་ན་ནི་རྫོགས་པའི་སངས་རྒྱས་ཀྱང་། །འཁོར་བའི་སྣང་བ་མ་
འགགས་པར་འགྱུར་བས། །བྱང་ཆུབ་སྤྱོད་པས་དགོས་པ་ཅི་ཞིག་ཡོད། །ཟེར་ན་ཐལ་འགྱུར་
བས་ནི་འདི་སྐདགླེང༌། །སངས་རྒྱས་སྣང་བཅས་ཡིན་པའི་རྟགས་མ་གྲུབ། །མ་དག་འཁོར་
བའི་སྣང་བ་འབྱུང་བའི་རྐྱེན། །ལས་ཉོན་བག་ཆགས་རྒྱུན་ནི་མ་ཆད་ན། །སྣང་བཅས་སྒྱུ་མ་
ལྟ་བུའང་ལྡོག་མི་འགྱུར། །ནམ་ཞིག་རྐྱེན་རྣམས་རྒྱུན་ནི་ཆད་པ་ན། །ཀུན་རྫོབ་འཁྲུལ་པའི་
སྣང་བ་མ་ལུས་པ། །དུས་དང་རྣམ་པ་ཀུན་ཏུ་མི་འབྱུང་ངོ༌། །འོན་ཀྱང་སྣང་མེད་ཡེ་ཤེས་མ་
འགགས་པས། །བེམས་པོའི་དོགས་པ་ལོག་རྟོག་འབའ་ཞིག་གོ །འཁོར་བའི་གནས་སུ་སྐྱེ་བ་
སྣང་བ་ནི། །སངས་རྒྱས་རང་གི་སྔོན་གྱི་སྨོན་པས་རྒྱུ། །སེམས་ཅན་གཞན་གྱི་དགེ་བས་རྐྱེན་
བྱས་ཏེ། །སྤྲུལ་པའི་རང་བཞིན་སྣ་ཚོགས་མངོན་པར་མཐོང་། །དེ་ཡིས་ཤེས་བྱ་མཁྱེན་ཚུལ་
སྟོན་པར་མཛད། །སྐྱེ་ཚུལ་སྣང་ལ་སྐྱེ་བ་མེད་བཞིན་དུ། །ཤེས་བྱ་ཐམས་ཅད་མཁྱེན་ཚུལ་
ཡངནི་འདྲ། །རང་རྒྱུད་པསནི་སྣ་བཅས་ཡེ་ཤེས་འདོད། །ཀུན་རྫོབ་ཐམས་ཅད་འཁོར་བ་མ་
ཡིན་ཞིང་། །ལས་ཉོན་རྐྱེན་ལས་བྱུང་དེ་འཁོར་བ་ཡིན། །མྱ་ངན་འདས་པ་ཐམས་ཅད་དོན་
དམ་མིན། །ཇི་སྙེད་མཁྱེན་པའི་ཡེ་ཤེས་ཀུན་རྫོབ་ཡིན། །དེས་ན་འཁོར་བའི་རྒྱུ་རྐྱེན་རྒྱུན་
ཆད་དང༌། །མ་ཆད་པ་ཡི་འཁོར་འདས་དབྱེ་བ་ལས། །སྣང་བ་ཙམ་གྱིས་འཁོར་བ་མི་འགྱུར་
ལོ། །སེམས་ཙམ་པ་རྣམས་དོན་གྱི་སྣང་བ་ཀུན། །དོན་སྣང་བག་ཆགས་སད་པའི་རྐྱེན་ལས་
བྱུང་། །དོན་ལ་ཐ་སྙད་སྣ་ཚོགས་འདོགས་པ་ཀུན། །མངོན་པར་བརྗོད་པའི་བག་ཆགས་ལས་
བྱུང་ཞིང་ ། །དེ་ལ་བདག་དང་གཞན་དུ་འཛིན་པ་ཀུན། །འཇིག་ལྟའི་བག་གས་རྒྱས་
- 8 7 -



I
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་སྟོབས་ལས་བྱུང་། །བག་ཆགས་དེ་ཡི་རྟེན་ནི་ཀུན་གཞི་ལ། །དམིགས་རྣམ་གསལ་བའི་
འཇུག་ཤེས་ཚོགས་བདུན་པོ། །རང་རང་འགགས་ལ་མངོན་དུ་ཕྱོགས་པའི་ཚེ། །གང་ལ་
དམིགས་པའི་ས་བོན་རྒྱུན་མི་ཆད། །རྗེས་སུ་མངོན་དུ་སྐྱེ་རུང་ཚུལ་དུ་བཞག །དེ་ཕྱིར་གཟུང་
ཡུལ་བདག་གཞན་སྣོད་བཅུད་དང་། །དེ་ལ་འཛིན་པའི་འཇུག་ཤེས་འཁོར་དང་བཅས། །
གཉིས་ཀྱི་རྣམ་པ་སོ་སོར་སྣང་ན་ཡང་། །གཟུགས་སྣང་སེམས་ཀྱི་ཆོས་སུ་བདེན་པ་དང་། །
མེད་བཞིན་སྣང་བས་རང་རིག་གཅིག་པུ་བདེན། །འདོད་ཚུལ་གཉིས་ཀྱིས་རྣམ་བདེན་རྣམ་
རྫུན་དབྱེ། །གཉིས་སྣང་འཁྲུལ་པ་ཀུན་བརྟགས་འཁྲུལ་གཞི་ནི། །གཞན་དབང་གཉིས་སྟོང་
ཡོངས་གྲུབ་མཚན་ཉིད་དོ། །ཕྱི་རོལ་དོན་ལ་བདེན་པ་ཁེགས་ན་ཡང་། །ནང་གི་ཤེས་པ་
བདེན་འཛིན་ལྷག་མ་ལུས། །རྣམ་བདེན་པའང་གཟུང་འཛིན་གྲངས་མཉམ་དང་། །གཟུང་ཆ་
འཛིན་ཆ་གཅིག་དང་གཟུང་ཆ་ཀུན། །འཛིན་ཆ་གཅིག་ཉིད་སྨྲ་བ་གསུམ་དུ་གྲགས། རྣམ་
རྫུན་པའང་སངས་རྒྱས་ཡེ་ཤེས་ལ། །གཉིས་སྣང་ཡོད་དང་མེད་པའི་དབྱེ་བ་ཡིས། །དྲི་
བཅས་དྲི་མེད་པ་ཞེས་གཉིས་སུ་ཡོད། །སྔ་མ་རྣམས་དང་རང་རྒྱུད་པ་དག་གིས། །ཡེ་ཤེས་
སྣང་བཅས་འདི་ལ་འཐད་པ་མེད། །འཁྲུལ་རྒྱུ་ལས་ཉོན་དབང་གིས་འཁྲུལ་སྣང་ཀུན། །
འབྱུང་བ་མིན་པར་ཐལ་སོགས་སྐྱོན་མཐའ་ཡས། །གཞི་མེད་འཁྲུལ་པའི་འཇོག་ཚུལ་མ་ཤེས་
ནས། །རྣམ་རྫུན་པས་ནི་དབུ་མ་པ་ལ་རྩོད། །གང་ཚེ གཟུང་འཛིན་འཁྲུལ་པའི་གཞིགྱུར་
པའི། །རྣམ་ཤེས་བདེན་པ་ཡོད་པ་མ་ཡིན་ན། །འཁྲུལ་སྣང་སྒྱུ་མ་ལྟ་བུ་ཡོད་པ་དེ། །ཤེས་པ་
གང་གིས་ཤེས་ཤིང་དམིགས་པར་འགྱུར། །སྔོན་པོ་ཡོད་ཀྱང་སྔོ་འཛིན་ཤེས་པ་ཞིག །མེད་ན་
སྔོན་པོའི་ཐ་སྙད་རྒྱུན་ཆད་བཞིན། །དམིགས་བྱེད་སེམས་དེ་མེད་པ་འདོད་ན་ནི། །དམིགས་
བྱའི་ཡུལ་ལ་གཏན་ནས་མ་དམིགས་པས། །སྒྱུ་མ་དམིགས་པའི་ཐ་སྙད་རྒྱུན་ཆད་ཐལ། །
ཟེར་ན་རྣམ་པ་རྫུན་པ་ཁྱོད་ལ་མཚུངས། །གང་ཚེ་ཁྱོད་ལ་སྒྱུ་མའི་རྣམ་པ་ཉིད། །རྫུན་པ་
- 8
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། ༩
གཏན་ནས་མེད་པར་འདོད་པ་ལའང་། །དེ་ཚེ་དམིགས་བྱེད་སེམས་དེས་ཅིཞིག་དམིགས། །
དམིགས་བྱ་མེད་པས་དམིགས་བྱེད་མེད་པར་ཐལ། །དེའི་སྐྱོན་རྣམ་པ་བདེན་པས་སྤང་འདོད་
ནས། །གལ་ཏེ་སེམས་ལས་གཞན་པ་ཕྱི་རོལ་གྱི། །དོན་དུ་ཡོད་པ་ལྟ་བུའི་རྣམ་པ་ཅན། །དེ་
ནི་དེ་ཉིད་ཁོ་ནར་བདེན་མ་ཡིན། །ནང་གི་སེམས་ཉིད་དེ་དང་དེར་སྣང་བའི། །རྣམ་པ་ཙམ་དུ་
བདེན་པ་ཡིན་ཟེར་ན། །གང་ཚེ་སེམས་ཉིད་སྒྱུ་མ་ལྟ་བུ་ཡི། །རྣམ་པ་ཀུན་དང་ངོ་བོ་གཅིག་
ཡིན་ན། །ཡུལ་དང་ཡུལ་ཅན་སོ་སོར་དབྱེར་མེད་པས། །དེ་ཚེ་མཐོང་བྱ་ཡུལ་ནི་གང་ཞིག་
ཡིན། །མཐོང་བྱེད་ཡུལ་ཅན་གང་གིས་མཐོང་བ་ཡིན། །རང་གིས་རང་ཉིད་མཐོང་བ་ཡིན་ཅེ་
ན། །སེམས་ཉིད་གཅིག་ལ་བྱ་བྱེད་གཉིས་སུ་ཐལ། །བྱ་བྱེད་གཉིས་མེད་རང་རིག་མེད་པར་
ཐལ། །དེ་ཡི་ཁྱབ་པ་རྒྱལ་བའི་ལུང་གིས་གྲུབ། །འཇིག་རྟེན་མགོན་པོས་གཙུག་རིན་ཞུས་
པའི་ མདོར། །རིག་ བྱ་ གཞན་ ལ་ རིག་བྱེད་གཞན་ཡིན་ན། །དེ་ ཡིས་ སེམས་ཉིད་རྣམ་
པགཉིས་སུ་འགྱུར། །རིག་བྱ་སེམས་ལ་རིག་བྱེད་སེམས་ཡིན་ན། །སེམས་ཀྱིས་སེམས་ཉིད་
མཐོང་བར་མི་ནུས་གསུངས། །དེ་ཡི་ཤེས་བྱེད་དཔེ་ཡིས་གསལ་བར་མཛད། །རལ་གྲིའི་སོ་
ནི་རྣོ་ཡང་རང་ལ་རང་། །ཇི་ལྟར་གཅོད་དེ་གཅོད་པའི་ཐབས་མེད་ལ། །དེ་བཞིན་ཡིད་ནི་ཇི་
ལྟར་གསལ་བ་ཡང་། །རང་གིས་རང་ཉིད་གསལ་བའི་ཐབས་མེད་གསུངས། །རང་ཉིད་
གསལ་ལ་གཉིས་སུ་མེད་ན་ཡང་། །གསལ་ཐབས་ཡོད་དེ་ཇི་ལྟར་མར་མེ་ནི། །གསལ་བྱ་
གསལ་བྱེད་གཉིས་སུ་མེད་ན་ཡང་། །རང་གི་དངོས་པོ་ཡང་དག་གསལ་བར་བཞིན། །ཟེར་
བ་དེ་ནི་དཔེ་དོན་མ་མཚུངས་ཏེ། །མར་མེའི་གསལ་བགཉིས་ཀྱིས་མ་ཁྱབ་སྟེ། །མར་མེ་
གསལ་བྱེད་ཡིན་ཀྱང་གསལ་བྱ་མིན། །གང་ཕྱིར་མར་མེ་མུན་པས་བསྒྲིབས་པ་མེད། །རང་
གི་རང་རིག་ཡིན་ན་གཉིས་ཀྱིས་ཁྱབ། །དེ་ལ་བྱ་བྱེད་གཉིས་སུ་མེད་མི་རུང་། །རིག་བྱ་ཀུན་
ལ་རིག་བྱེད་གཞན་མི་དགོས། །སྔོན་པོ་ཀུན་ལ་སྔོན་རྐྱེན་གཞན་མི་དགོས། །རང་གིས་རང་
- 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་བྱེད་པའི་དཔེར་ཡོད་དེ། །དཀར་པོའི་ཤེལ་བཞིན་སྔོན་པོར་འགྱུར་བ་ལ། །སྔོ་རྐྱེན་རས་
སྔོན་ལྟ་བུ་གཞན་ལ་ལྟོས། །བཻ་ཌཱུར་སྔོན་པོ་སྔོན་པོ་ཉིད་ཡིན་པས། །སྔོ་རྐྱེན་གཞན་ལ་མ་
ལྟོས་རང་ཉིད་སྔོ། །དེ་བཞིན་ཀ་བུམ་ལ་སོགས་ཡུལ་འགའ་ཞིག །རིག་བྱེད་གཞན་ལ་ལྟོས་
ནས་རིག་པ་དང་། །རང་གི་རྣམ་ཤེས་ལྟ་བུ་ཡུལ་འགའ་ཞིག །རིག་བྱེད་གཞན་ལ་ལྟོས་མེད་
རང་ རིག་པ། །ཡོད་ཕྱིར་ གཞན་ རིག་ཡིན་པས་མ་ཁྱབ་ཟེར། །བྱ་བྱེད་གཉིས་སུ་ཡོད་ན་
གཞན་ཡོད་དགོས། །སྔོ་ཉིད་མིན་ལ་སྔོན་པོ་གཞན་གྱིས་བསྒྱུར། །ཤེལ་དཀར་སྔོན་པོའི་
རས་ཀྱིས་བསྒྱུར་བ་བཞིན། །བཻཌཱུར་སྔོན་པོ་སྐྱེས་ཙམ་ཉིད་ནས་སྔོ། །སྔོན་པོ་བདག་གིས་
བདག་ཉིད་བྱས་པ་མེད། །རང་ཉིད་རང་གིས་རིག་པའི་དཔེར་མི་རུང་། །དེ་ལ་སྒྲུབ་བྱེད་
མངོན་རྗེས་ཚད་མ་མེད། །མར་མེས་དངོས་རྣམས་གསལ་བར་བྱེད་དོ་ཞེས། །མིག་གི་ཤེས་
པས་མངོན་སུམ་མཐོང་བའི་རྗེས། །ཡིད་ཀྱིས་ཤེས་པས་ཤེས་ཏེ་བརྗོད་བྱེད་ན། །བློ་ནི་རང་
གིས་རང་གསལ་ཉིད་ཡིན་ཞེས། །ཤེས་པ་རང་གིས་ཤེས་པ་ག་ལ་ནུས། །ཤེས་པ་གཞན་
གྱིས་ཤེས་ན་གཉིས་སུ་གྲུབ། །དེ་ཕྱིར་གང་གིས་ཤེས་ནས་དེ་སྐད་བརྗོད། །དེ་ལྟར་རང་རིག་
རང་གསལ་ཞེས་པ་དེ། །རང་གཞན་ཤེས་པ་ཀུན་གྱི་ཡུལ་མིན་པ། །གང་ཚེའགས་ཀྱང་
མཐོང་རྟོག་ཡུལ་མིན་པ། །མ་མཐོང་བཞིན་དུ་གསལ་བའམ་མ་གསལ་བའི། །ཐ་སྙད་དེ་ནི་
བརྗོད་ཀྱང་དོན་མེད་དོ། །མོ་གཤམ་བུ་མོའི་མཛེས་ཆོས་ཆེ་ཆུང་བཞིན། །གང་ཟག་སུ་ཡང་
ངེས་ཤེས་མི་སྐྱེའོ། །མངོན་སུམ་མཐོང་བའི་ཡུལ་དུ་མ་གྲུབ་ཀྱང༌། །དྲན་པའི་རྟགས་ཀྱིས་
ཡོད་པར་རྗེས་སུ་དཔག །གང་ཞིག་དྲན་ན་དྲན་བྱ་སྔོན་མྱོང་དགོས། །སྔོན་པོ་ངས་མཐོང་
སྙམ་དུ་མཐོང་མཁན་ཡང༌། །དྲན་པས་ཡུལ་གྱི་སྔོན་པོ་མཐོང་བའི་སྐབས། །ཡུལ་ཅན་སྔོ་
འཛིན་རང་ཉིད་རང་གིས་མྱོང་། །ཕྱིས་སུ་སྔོ་དང་སྔོ་འཛིན་གཉིས་ཀ་དྲན། །གལཏེ་རང་རིག་
རང་མྱོང་ཡོད་མིན་ན། །ཡུལ་གྱི་སྔོན་པོ་མངོན་སུམ་མྱོང་ན་ཡང་། །སྔོ་འཛིན་དེ་ཉིད་རང་གིས་
- 9 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། [༩
མ་ མྱོང་ཕྱིར། །སྔོ་ འཛིན་རྣམ་ཤེས་ཇི་ལྟར་དྲན་པར་འགྱུར། །དེས་ན་འབྲས་བུའི་རྟགས་
ཀྱིས་གྲུབ་པར་འདོད། །གང་ཞིག་དྲན་ན་སྔོན་དུ་མྱོང་བ་ཙམ། །དགོས་ཀྱང་དྲན་བྱ་ཐམས་
ཅད་མྱོང་མི་དགོས། །ཡུལ་ཅན་དྲན་ཀྱང་ཡུལ་གཞན་མྱོང་བ་དང༌། །དེ་བྱུང་འབྲེལ་བ་ཡོད་
ལས་དྲན་པར་འགྱུར། །རྗེས་སུ་དྲན་རྒྱུ་སྔོ་འཛིན་ཡིན་ན་ཡང་། །སྔོན་ལ་མྱོང་རྒྱུ་སྔོན་པོ་ཡིན་
པས་ན། །སྔོན་པོ་ སྔོ་འཛིན་འབྲེལ་བའི་དབང་གིས་དྲན། །དཔེར་ན་བྱི་བའི་སོ་དུག་བསྒོས་
པའི་སྐབས། །ན་ཚ་མྱོང་ཡང་དུག་གི་མ་མྱོང་ཞིང་། །ཕྱིས་སུ་འབྲུག་སྒྲ་གྲགས་ཚེདུག་ནང་
མྱོང་། །དེ་དུས་བྱི་བའི་སོ་ལ་དུག་ཡོད་དྲན། །དེ་ཡང་སོ་དང་དུག་གཉིས་འབྲེལ་བ་བཞིན། །
རྣམ་ཤེས་རང་དང་འབྲེལ་བའི་ཡུལ་མྱོང་བས། །རང་ཉིད་སྔོན་དུ་མ་མྱོང་ན་ཡང་དྲན། །དྲན་
པའི་རྟགས་ཀྱིས་རང་རིག་མི་འགྲུབ་བོ། །རིང་པོ་མཐོང་བའི་རྟགས་ཀྱིས་བསྒྲུབ་འདོད་ན། །
ཏིང་ངེ་འཛིན་སོགས་རྐྱེན་གཞན་ལྡན་པ་ཡི། །སེམསནི་ཐག་རིང་ཡུལ་ཡང་མཐོང་བའི་ཕྱིར།།
ཉེ་བ་ཤེས་པ་རང་ཉིད་རང་གསལ་ལོ། །ཟེར་ན་མིག་སྨན་བསྐུས་པའི་མིག་གིས་ནི། །རིང་པོ་
ས་འོག་བུམ་པ་མཐོང་བའི་ཕྱིར། །ཉེ་བའི་མིག་སྨན་རང་ཉིད་མཐོང་བར་འགྱུར། །བུམ་པ་
མཐོང་ཡང་མིག་སྨན་མཐོང་མིན་ན། །རིང་པོ་མཐོང་བས་རང་མཐོང་མ་གྲུབ་བོ། །རང་གིས་
རང་ཉིད་མཐོང་བ་མ་གྲུབ་ན། །རང་གིས་ཡུལ་གཞན་མཐོང་བ་མི་འགྲུབ་སྟེ། །སེམས་ནི་
གསལ་ཞིང་རིག་པ་མ་ཡིན་ཕྱིར། །རང་བློ་རང་ལ་ལྐོག་ཏུ་གྱུར་པའི་ཕྱིར། །ཟེར་ན་བེམས་
པོར་ཤེས་ལ་སེམས་དགོས་ཤིང་། །སེམས་ལ་ཤེས་བྱེད་གཞན་ལ་མི་དགོས་ཙམ། །གཞན་
རིག་རང་རིག་ཐ་སྙད་བྱས་པར་བརྟེན། །ཇི་ལྟར་མིག་གིས་མཐོང་དང་རྣ་བས་ཐོས། །སེམས་
ཀྱིས་ཤེས་སོགས་མ་དཔྱད་མྱོང་ཙམ་གྱི། །འཇིག་རྟེན་གྲགས་པ་འདིར་ནི་དགག་བྱ་མིན། །
རྟོག་པས་བཏགས་པའི་མིང་ཙམ་གང་ཡིན་པ། །རང་གི་ངོ་བོ་རིག་པས་དཔྱད་བཟོད་དུ། །
གྲུབ་ན་གོང་གི་རིགས་པས་སྒྲུབ་དགོས་སོ། །དེ་ཕྱིར་དཔྱད་ན་རྫུན་པའི་དངོས་ཡིན་ཀྱང་། །
- 9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདེན་འཛིན་འདིར་ནི་ཆགས་སྡང་གཉིས་ཀྱི་གཞི། །དེ་ལས་ཉོན་མོངས་ཐམས་ཅད་འབྱུང་
བར་འགྱུར། །དེ་ཡི་སྡུག་བསྔལ་གསུམ་གྱི་རྒྱུད་བྱེད་པས། །རང་བཞིན་བདེན་པར་རྟོག་པ་
བཟློག་པ་ཡིན། །ཐོག་མེད་གོམས་པའི་མཐའ་འཛིན་ཤུགས་ཆེ་བས། །དཔྱད་པས་དྲངས་
པའི་བདེན་མེད་ངར་འདོན་པ། །གཉེན་པོའང་རང་སྟོབས་རྒྱས་པའི་ཐབས་ཡིན་ནོ། །བདེན་
པ་མེད་པའི་ངེས་ཤེས་མ་སྐྱེས་ན། །བདེན་པར་ཡོད་པ་མ་མཐོང་ཙམ་ཞིག་གི །ག་པ་ཁ་
ཚོམ་ཙམ་གྱིས་སྲིད་རྩ་འདིར། །གཅོད་པའི་ནུས་པ་རེ་ཞིག་དམན་མཐོང་ནས། །དམ་པ་
འགའ་ཡིས་ཆེད་དུ་ རྩལ་འདོན་གནང་། །དེ་ལྟར་རྣམ་པར་རྟོག་པའི་སེམས་འདི་ལས། །
བརྟག་བྱ་སྒྱུ་མ་ལྟ་བུའི་སྣང་བ་ཀུན། །ལྟོས་མེད་གཞན་དུ་གྲུབ་པ་མ་ཡིན་པ། །སེམས་ཙམ་
པས་ཀྱང་འདོད་ལ་དབུ་མས་འདོད། །གཞན་མིན་སེམས་དང་གཅིག་པར་མི་བརྟགས་པ། །
གང་གི་རིག་པ་རྣམས་ཀྱིས་གྲུབ་ཟིན་ན། །ད་ནི་བདེན་མེད་སྣང་སེམས་ཡིན་པར་འདོད། །
བདེན་དངོས་ཡིན་ན་ཇི་ལྟར་གཞན་མིན་ཏེ། །སྣང་སེམས་ངོ་བོ་ཉིད་ཀྱིས་ཐ་དད་ཕྱིར། །
གཏན་ཚིགས་སེམས་ཙམ་པས་ཀྱང་བཀག་མི་ནུས། །གཞན་མིན་ངོ་བོ་ཉིད་ཀྱིས་གཅིག་ཡིན་
ནོ། །ཞེ་ན་གོང་གི་རིག་པས་གནོད་མི་ནུས། །གཅིག་དང་དུ་མ་གཉིས་ལས་མ་གཏོགས་པའི།།
དངོས་པོ་མེད་པས་གང་རུང་ཡིན་པས་ཁྱབ། །གཅིག་དང་ཐ་དད་གང་ཡང་མ་ཡིན་ན། །
བདེན་པ་མེད་པས་གང་རུང་ཡིན་མི་དགོས། །དེ་ལྟར་སྣང་སེམས་ཐམས་ཅད་བདེན་མེད་དུ།།
གྲུབ་ན་མཐོང་ཐོས་ཤེས་གསུམ་རྒྱུན་ཆད་པའི། །སྐྱོན་ཡོད་ཅེ་ན་སྣང་བ་མི་འགག་སྟེ། །ཇི
ལྟར་སེམས་ཙམ་ལུགས་ལ་སྒྱུ་མ་ནི། །བདེན་པ་མིན་ཡང་བལྟ་བྱ་འདོད་པ་བཞིན། །དབུ་
མའི་ལུགས་ལ་ཡིད་ཀྱང་བདེན་མེད་དེ། །ཐ་སྙད་ཙམ་དུ་ལྟ་བྱེད་འདོད་པ་ཡིན། །མ་དཔྱད་
སྣང་བ་ཙམ་གྱི་སྣང་སེམས་ཀུན། །ཀུན་རྫོབ་ཡོད་མཉམ་དོན་དམ་མེད་མཉམ་མོ། །གལ་ཏེ་
གཉིས་སྣང་འཁོར་བ་དངོས་མེད་ཀྱང་། །གཉིས་མེད་རང་རིག་བདེན་པའི་དངོསཔོ་ཞིག་
- 9 2 -



-
-
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། །༩
འཁྲུལ་པའི་རྟེན་དུ་མེད་ན་རྟེན་ཅན་གྱི། །གཉིས་སྣང་དེ་ནི་གཞན་དུ་ནམ་མཁའ་དང་། །འདྲ་
བར་གཏན་ནས་མེད་པ་འགྱུར་རོ་ཟེར། །གཉིས་སྣང་འཁྲུལ་པ་རང་ཉིད་དངོས་པོ་མེད། །
དོན་བྱེད་ནུས་པ་མིན་ན་དངོས་གཞན་ལ། །བརྟེན་པས་དོན་བྱེད་ལྡན་པར་ཇི་ལྟར་འགྱུར། །
རི་བོང་རྭ་ཡི་རང་དངོས་མ་གྲུབ་ཕྱིར། །གཞན་དངོས་གཡག་རྭ་ཡོད་པས་ཅི་ཞིག་ཕན། དེ་
ཕྱིར་དངོས་མེད་བྱ་བ་མི་བྱེད་པ། །དངོས་པོ་དོན་བྱེད་ནུས་དང་སྣང་མུན་བཞིན། །ལྷན་ཅིག་
འབྲེལ་བའི་གནས་སྐབས་མེད་པས་ན། ཁྱོད་ཀྱི་སེམས་ནི་བདེན་པའི་དངོས་པོ་ལ། གཉིས་
སྣང་རྫུན་པ་བརྟེན་པར་མི་སྲིད་ཕྱིར། །གཉིས་སྣང་འཁོར་བའི་གྲོགས་ནི་གཏན་མེད་པར། །
གཉིས་མེད་ཤེས་པ་གཅིག་པུ་ཉིད་དུ་འགྱུར། །དེ་ཡང་འདོད་ན་འཁོར་བ་མ་གྲུབ་པས། །
གང་ཚེ་སེམསནི་གཟུང་འཛིན་དྲི་མ་བྲལ། །དེ་ཚེ་སེམས་ཅན་ཐམས་ཅད་སངས་རྒྱས་ཐལ། །
གཉིས་སྣང་མེད་ཀྱང་སངས་རྒྱས་མི་འགྱུར་ན། །སྒྲིབ་པ་བྲལ་བའི་འབྲས་བུ་མ་གྲུབ་པས། །
སངས་རྒྱས་ཞེས་བྱ་གཏན་ནས་མེད་པར་ཐལ། །འཁོར་འདས་གཉིས་ཀ་མེད་པ་དེ་ལྟ་བ། །
འཁྲུལ་པས་འཁོར་བའི་གཞི་དང་མ་འཁྲུལ་པས། །མྱ་ངན་འདས་པའི་གཞི་ནི་འདི་ཡིན་ཅེས།།
ཆོས་ཀུན་སེམས་ཙམ་དུ་ནི་བརྟགས་པ་ལ། །དོན་དང་དགོས་པ་ཅི་ཞིག་ཡོད་པ་ཡིན།།
དེ་ཕྱིར་སྟོང་པར་སྨྲ་བའི་ལུགས་ལ་ནི། །འཁྲུལ་ན་འཁྲུལ་གཞི་བདེན་པར་ཡོད་མི་དགོས། །
གཉིས་སྣང་འཁྲུལ་པའི་གཞི་ནི་ཆོས་ཀྱི་དབྱིངས། །དབྱིངས་ཉིད་གདོན་ནས་མཐའ་བཞིའི་
སྤྲོས་པས་སྟོང་། །དེ་ཉིད་མ་ཤེས་རྟོག་བཅས་སེམས་འདིར་བྱུང་། །རབ་རིབ་ཡོད་ན་སྐྲ་ཤད་
ཡོད་པ་ལྟར། །བདག་གཞན་སྣོད་བཅུད་གཟུང་འཛིན་སྣ་ཚོགས་འཆར། །དེ་དག་འཇིག་རྟེན་
ཇི་ ལྟར་ གྲགས་པ་ལྟར། །དེ་ཉིད་གཞན་ཉིད་གང་ཡང་མི་བརྟགས་སོ། །ནམ་ཞིག་ཆོས་
དབྱིངས་མངོན་སུམ་རྟོགས་པའི་སྐབས། །རབ་རིབ་ཟད་ན་སྐྲ་ཤད་ལྡོག་པར་ལྟར། ཟག་
བཅས་སྣང་སེམས་ཐམས་ཅད་ལྡོག་པར་འགྱུར། །རྟོག་བྱེད་ཐབས་ལ་འཇུག་ཚུལ་རྣམ་གྲངས་
-9 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མང་། །རྟོག་བྱའི་དབྱིངས་ལ་རྣམ་གྲངས་ཡོད་མ་ཡིན། །འཁོར་འདས་རྟེན་དུ་བཏགས་པ་ཙམ་
དུ་ཟད། །དེ་ལྟར་བདེན་གཉིས་ཟུང་འཇུག་འཇལ་བའི་བློ། །ཉོན་མོངས་ཀུན་གྱི་གཉེན་པོ་
མཆོག་ཡིན་ཀྱང་། །དངོས་པོར་སྨྲ་བའི་གདོན་གྱིས་ཟིན་པ་འགས། །ཆོས་ཀུན་སྒྱུ་མ་ལྟ་བུར་
ཤེས་ན་ཡང་། །ཆགས་སོགས་ཉོན་མོངས་དབང་མེད་སྐྱེ་བ་ལས། །ཇི་ལྟར་ཉོན་མོངས་ལྡོག་
པའི་གཉེན་པོར་འགྱུར། །གང་ཚེ་སྒྱུ་མའི་བུད་མེད་མཛེས་མ་ལ། །དེ་བྱེད་མཁན་པོས་སྒྱུ་མ་
ཉིད་ཤེས་ཀྱང༌། །འདོད་ཆགས་སྐྱེ་བར་འགྱུར་བ་མཐོང་ཕྱིར་ཟེར། །ཕྱོགས་གཅིག་སྒྱུ་མར་
རྟོགས་པ་གཉེན་པོ་མིན། །དེ་བྱེད་པ་ནི་ཤེས་བྱ་ཐམས་ཅད་ལ། །ཉོན་མོངས་བག་ཆགས་
བདེན་འཛིན་མ་སྤངས་པ། །དེས་ན་སྒྱུ་མའི་བུད་མེད་དེ་མཐོང་ན། །དེ་ལ་སྟོང་ཉིད་ཤེས་པའི་
བག་ཆགས་ནི། །ཉོན་མོངས་འཇོམས་ལ་ཉམ་ཆུང་ཡིན་པའི་ ཕྱིར། །བུད་མེད་དངོས་ལ་
ཆགས་པ་སྐྱེ་རྐྱེན་བྱེད། །ཤེས་བྱའི་ཆོས་ཀུན་བདེན་མེད་སྒྱུ་མ་ལྟར། །སྟོང་ཉིད་ཤེས་པའི་
བག་ཆགས་གོམས་པས་ནི། །ཉོན་མོངས་མངོན་གྱུར་རེ་ཞིག་ཟིལ་གྱིས་གནོན། །སྟོང་ཉིད་
མངོན་དུ་རྟོགས་པའི་བློ་སྐྱེས་ཚེ། །དངོས་པོར་བདེན་ཞེན་བག་ཆགས་གཏན་སྤོང་འགྱུར། །
དེ་ཡིས་ཉོན་མོངས་ས་བོན་དྲུངས་ནས་འབྱིན། །སྲིད་ལས་གྲོལ་ཙམ་དོན་དུ་མི་གཉེར་བ། །
ཐམས་ཅད་མཁྱེན་པའི་གོ་འཕང་ཐོབ་འདོད་པས། །བདེན་པར་བཀག་རྗེས་བདེན་མེད་གྲུབ་
པའི་ཆོས། །ཅི་ཡང་མེད་ཅེས་འཛིན་མེདགོམས་པསནི། །སྒྲ་དང་རྟོག་པའི་ཞེན་ཡུལགྱུར་པ་
ཡི། །སྟོང་ཉིད་དེ་ཡང་ཕྱི་ནས་སྤོང་བར་འགྱུར། །གང་ཚེ་བདེན་དངོས་གང་ཞིག་མེད་དོ་ཞེས།།
དགག་བྱའི་དངོས་པོ་ཤེས་བྱའི་ཁོངས་འདི་ན། །ཚད་མས་གྲུབ་པ་སྣང་རུང་མི་དམིགས་པ། །
དེ་ཚེ་བཀག་པའི་དངོས་པོ་བདེན་མེད་ཀྱང་། །རྣམ་པར་འཇོག་པའི་རྟེན་དང་བྲལ་བ་སྟེ། །དེ་
གཉིས་ཕན་ཚུན་ལྟོས་ནས་བཞག་དགོས་ཕྱིར། །མོ་གཤམ་བུ་མོ་ཡོད་མེད་ཟེར་བ་བཞིན། །
གཉིས་ཀ་སྒྲོ་འདོགས་ཡིན་པ་མཉམ་པས་ན། །བློ་ཡི་ཡུལ་ན་བདེན་མེད་ཇི་ལྟར་གནས། དེ་
- 9 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། །༩
ལྟར་རིམ་གྱིས་གོམས་པས་མངོན་གྱུར་ཚེ།།བདེན་དངོས་ཡོད་དང་བདེན་དངོས་མེད་པ་དང་།།
བློ་ཡི་སྤྱོད་ཡུལ་གཅིག་ཅར་མི་གནས་པ། །དེ་ཚེ་ཡོད་མེད་གཉིས་ཡིནགཉིས་མིན་གྱི། །དོན་
སྤྱིའི་རྣམ་པ་གཞན་ཞིག་གཏན་མེད་པས། །དམིགས་བྱའི་ཡུལ་མེད་དམིགས་པ་སེམས་མེད་
པར། །རྟོག་ཚོགས་རབ་ཏུ་ཞི་བའི་ཡེ་ཤེས་སྐྱེ། །རྗེས་ཐོབ་ཤེས་བྱརྣམ་འབྱེད་ཤེས་རབ་ཀྱིས།།
བསམ་གྱིས་མི་ཁྱབ་ཡུལ་ལ་སྒྲོ་འདོགས་གཅོད། །དེ་ལྟར་གོམས་པས་ཀློང་དུ་གྱུར་པའི་
སྐབས། །མཉམ་རྗེས་དབྱེར་མེད་ཡེ་ཤེས་གཅིག་གི་སྐུ། །ཡིད་བཞིན་ནོར་བུ་དཔག་བསམ་
ཤིང་གིས་ནི། །ཇི་ལྟར་དགོས་འདོད་རེ་བ་ཡོངས་བསྐོང་བ། །དེ་བཞིན་གདུལ་བྱ་ས་བཅུའི་
དབང་ཕྱུག་ལ། །ལོངས་སྤྱོད་རྫོགས་སྐུ་སོ་སྐྱེར་སྤྲུལ་སྐུར་སྣང་། །རྟོག་པ་མེད་ཀྱང་སྔོན་གྱི་
སྨོན་ལམ་དང་། །ཚད་མེད་བསོད་ནམས་ཚོགས་ཀྱི་རྣམ་པ་སྨིན། །དཔེར་ན་བྲམ་ཟེ་སཾ་གུའི་
རིག་སྔགས་ཀྱིས། །མཁའ་ལྡིང་མཆོད་སྡོང་བསྒྲུབས་ནས་བྲམ་ཟེ་དེ། །ཚེ་འདས་ཡུན་རིང་
ལོན་ ཡང་ མཆོད་སྡོང་ དེར། །བསྒོས་ པའི་ རིག་སྔགས་ནུས་པས་དུག་ ལ་ སོགས། ཀླུ་
ཡི་གནོད་པ་ཞི་བར་བྱེད་པ་བཞིན། །བྱང་ཆུབ་གཞན་དོན་སྤྱོད་པའི་རྗེས་མཐུན་པར། །
གཞན་དོན་བྱང་ཆུབ་སེམས་བསྐྱེད་སྨོན་ལམ་བཏབ། །ཚོགས་གཉིས་བསགས་ཤིང་ཕན་
ཡོན་དེར་བསྔོས་པས། །རྒྱལ་བའི་སྐུ་གསུམ་མཆོད་སྡོང་བསྒྲུབས་པ་ཡང༌། །སྒྲུབ་པོ་བྱང་
ཆུབ་སེམས་དཔའ་མྱ་ངན་འདས། །སྒྲུབ་འདོད་རྣམ་རྟོག་རྒྱུན་ནི་ཆད་གྱུར་ཀྱང་། གཞན་ལ་
ཕན་བདེའི་དོན་རྣམས་ཐམས་ཅད་མཛད། །སྐུ་དང་ཡེ་ཤེས་ཕྲིན་ལས་རྒྱུནམིད། །དེ་ཕྱིར་
རྟོག་མེད་ཆོས་སྐུ་སངས་རྒྱས་ཚེ། །གཞན་ལ་མི་སྣང་གཞན་དོན་མི་བྱེད་པ། །དོགས་པ་
བསལ་ནས་སྐུ་གཉིས་ཟུང་འཇུག་གི །དཔེ་དོན་སྦྲགས་ཏེ་ངེས་ཤེས་བསྐྱེད་པར་བྱ། །འོ་ན་
སེམས་མེད་བེམས་པོ་ལྟ་བུ་ཡི། །སངས་རྒྱས་མཆོད་པས་བསོད་ནམས་མེད་པར་ཐལ། །ཇི་
ལྟར་སྒྱུ་མའི་སྐྱེས་བུར་སྦྱིན་བསད་ཀྱིས། །ཕན་གནོད་འབྲས་བུར་ལྡན་པར་མི་འགྱུར་བཞིན།།
- 9 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉན་ཐོས་པ་དག་ཟེར་ན་མ་ངེས་ཏེ། །རྟོག་བཅས་གློ་བུར་སེམས་ནི་འགག་ན་ཡང་། །རང་
བཞིན་འོད་གསལ་སེམས་ཉིད་འགྱུར་བ་མེད། །གང་ཕྱིར་གཟུགས་སྐུའི་ངོ་བོར་བཞུགས་
པའམ། །ཆོས་སྐུའི་ངང་དུ་མྱ་ངན་འདས་ཀྱང་རུང་། །སེམས་ཀྱང་མཚུངས་ལ་མད་པའི་
འབྲས་བུ་མཚུངས། །བྱང་ཆུབ་སེམས་དཔའི་སྡེ་སྣོད་ཉིད་དུ་བཤད། །ལུང་ལས་བཤད་ཀྱང་
འབྲས་བུ་མེད་ཟེར་ན། །དང་པོ་ རང་གཞན་འདོད་ཚུལ་ཐ་དད་བཤད། །ཀུན་རྫོབ་ཏུ་ནི་
མཁྱེན་གཉིས་ཡེ་ཤེས་དང༌། །དམིགས་མེད་བརྩེ་སོགས་ལྡན་པའི་སེམས་ཉིད་ནི། །རྟག་ཏུ་
ཡོད་ཅིང་དོན་དམ་ཡོད་མེད་འདས། །རྟག་དང་མི་རྟག་བདེན་བརྫུན་མཐའ་ལས་བརྒལ། །
སྤྲོས་བྲལ་སྤྲོས་བཅས་བྱེད་པའི་རྟག་བདེན་གྱིས། །དབུ་མའི་རྒྱལ་སར་ཤོར་བ་མ་ཡིན་ནམ།།
བསོད་ནམས་ཀུན་རྫོབ་ཐོབ་དང་དོན་དམ་པ། །རྒྱུ་འབྲས་ངོ་བོས་སྟོང་པ་དབུ་མའི་ལུགས། །
དངོས་སྨྲས་བསོད་ནམས་འབྱུང་སོགས་དོན་དམ་འདོད། །གཉིས་ཀ་དེ་འབྲས་སྒྲུབ་བྱེད་ལུང་
ལསཡིན། །དཔེར་ན་ཁྱོད་ཀྱིས་བདེན་པའི་སངས་རྒྱས་ལ། །མཆོད་པས་འབྲས་བུ་བདེན་པ་
བཅས་པ་བཞིན། །ངེད་ཀྱི་རྫུན་པའི་སངས་རྒྱས་ལ་མཆོད་པས། །བསོད་ནམས་རྫུན་པར་
འབྱུང་བ་འདོད་པ་ཡིན། །གང་ཕྱིར་སངས་རྒྱས་སེམས་ལྡན་སེམས་མེད་དང་། ཀུན་རྫོབ་དེ་
ཉིད་ཅི་ལྟར་ཡིན་ཀྱང་རུང༌། །དེ་ལ་མཆོད་པའི་བསོད་ནམས་བདེན་དང་རྫུན། །ཅིལྟར་
འདོད་ནའང་ཡོད་པ་ཙམ་ཞིག་ནི། །རྒྱལ་བའི་ལུང་ལ་བརྟེན་ནས་བསྒྲུབ་དགོས་པས། །གྲུབ་
མཐའ་གོང་འོག་ཐམས་ཅད་ཅིས་མི་མཚུངས། །དེ་ལྟར་ཟབ་དང་རྒྱ་ཆེའི་དོན་བཟང་པོ། །བློ་
ཡུལ་མ་ཤོང་ཉན་ཐོས་ཁ་ཅིག་གིས། །བདེན་བཞིའི་རྣམ་པ་བཅུ་དྲུག་མངོན་སུམ་དུ། །མཐོང་
བས་ལས་ཉོན་ཀུན་ལས་གྲོལ་འགྱུར་གྱི། །ཅི་ཡང་མ་གྲུབ་ཅི་ཡང་མི་འཛིན་པའི། །སྟོང་ཉིད་
མཐོང་བས་ཅི་བྱ་ལམ་མ་ཡིན། །ཟེར་ན་འདི་ནི་ལམ་གྱི་མཆོག་ཡིན་པ། །གང་ཕྱིར་ཤེས་རབ་
ཕ་རོལ་ཕྱིན་ལུང་ལས། །ཆོས་ཀུན་སྟོང་ཉིད་རྟོགས་པའི་ཤེས་རབ་འདིར། །མེད་པར་བྱང་
，
-9 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། (༩
ཆུབ་ཆེན་པོ་ལྟ་ཅི་སྨོས། །ཉན་རང་བྱང་ཆུབ་ཙམ་ཡང་མི་ཐོབ་གསུངས། གལཏེ་ག་ན་
སངས་རྒྱས་བཀའ་མ་གྲུབ། །དེ་ཉིད་སྒྲུབ་བྱེད་མི་རུང་ཞེ་ན་ནི། །ཉན་ཐོས་ཁྱོད་ཀྱིས་ལུང་སྡེ་
བཞི་པོ་ཡང་། །ཇི་ལྟར་སངས་རྒྱས་བཀའ་རུ་གྲུབ་ཅེས་དྲི། །ངེད་ཀྱི་ལུང་ནི་ཡིད་ཆེས་གནས་
སུ་རུང་། །གང་ཕྱིར་རྒོལ་དང་ཕྱིར་རྒོལ་གཉིས་ཀ་ལ། །བཀར་གྲུབ་ཁྱེད་ཀྱི་དེ་ལྟར་མིན་ཕྱིར་
ཟེར། །གཉིས་ཀའི་དོན་ནི་ཁྱེད་དང་གཉིས་ཡིན་ནམ། །འོན་ཏེ་གང་ཡང་རུང་བ་གཉིས་ཤིག་
ཡིན། །དང་པོ་ལྟར་ན་ཁྱོད་རང་གྲུབ་མཐའ་ལ། །མ་ཞུགས་གོང་ནས་ལུང་དང་འབྲེལ་མེད་
ཕྱིར། །དེ་ཚེ་ཁྱོད་ཀྱི་ལུང་བཞི་བཀར་མགྲུབ། །ཕྱིས་སུ་རིགས་པས་འད་ནས་ཁས་བླངས་
ན། །རྒྱུ་རྐྱེནགང་གིས་དེ་ལ་ཁྱོད་ཡིད་ཆེས། །བསླབ་གསུམ་སྟོན་པས་འདི་ལ་ཡིད་ཆེས་སོ། །
ཟེར་ན་དེ་ནི་ཐེག་ཆེན་ལ་ཡང་མཚུངས། །གཉིས་པ་ལྟར་ན་གང་ཟག་གཞན་གཉིས་ཀྱིས། །
རྣམ་དག་འདོད་པས་བཀའ་རུ་བདེན་ན་ནི། །རིག་བྱེད་བཞི་སོགས་མུ་སྟེགས་གཞུང་རྣམས་
ཀྱང༌། །མུ་སྟེགས་གཉིས་ཀྱིས་ཡིད་ཆེས་གནས་མཐུན་ཕྱིར། །བཀའ་ལུང་རྣམ་དག་བདེན་
པས་འགྱུར་བར་ཐལ། །དེ་ཡང་མ་ཡིན་ལུང་བཞིན་རྩོད་པ་བྲལ། །ངེད་ཀྱིས་རྣམ་པར་དག་
པའི་བཀའ་རུ་འདོད། །ཐེག་ཆེན་རྒྱལ་གསུང་ཡིན་མིན་རྩོད་བཅས་ཕྱིར། ཁས་མི་ལེན་ཞེས་
ཟེར་ན་ཐེག་དམན་གྱི། །ལུང་ལ་མུ་སྟེགས་པ་རྣམས་རྩོད་པ་དང༌། །སྡེ་པ་བཅོ་བརྒྱད་ལུང་
གཞན་སོ་སོ་རྣམས། །རང་སྡེ་གཞན་སྡེ་ཕན་ཚུན་བཀའ་ཡིན་མིན། །རྩོད་བཅས་ཡིན་ཕྱིར་
ཐམས་ཅད་དོར་བྱར་འགྱུར། །དེ་རྣམས་དོར་ན་དགེ་སློང་བསླབ་བྱརྣམས། །རྩོད་དང་བཅས་
པས་འདོར་བར་བྱ་དགོས་ཕྱིར། །ལུང་རྟོགས་བསྟན་པའི་རྩ་བ་བསྙེན་རྫོགས་པའི། །དགེ་
སློང་ཉིད་ཡིན་གསུང་ན་བསླབ་མེད་ཀྱི། །མིང་གི་དགེ་སློང་ཉིད་ཀྱང་བསྟན་པའི་གཞིར། །
བྱེད་པ་མི་ནུས་ཤིན་ཏུ་དཀའ་བར་གནས། །ཐེག་ཆེན་བཀའ་ཙམ་ཡིན་ཀྱང་ངེས་དོན་མིན། །
དྲང་དོན་ཡིན་པས་ཡིད་བརྟན་མེད་ཅེ་ན། །ཐེག་པ་ཆེ་ལས་བསྟན་པའི་ལམ་འདི་ཡིས། །
-9 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲས་བུ་མཐར་ཐུག་སྦྱོར་ཕྱིར་ངེས་དོན་ཡིན། །ཐེག་གསུམ་བསྟན་པའི་རྩ་བ་ཐར་པ་དང་། །
ཐམས་ཅད་མཁྱེན་པའི་དགྲ་བཅོམ་དགེ་སློང་ཉིད། །ཡིན་ན་ཐེག་ཆེན་ལྟ་སྤྱོད་མ་བསྟེན་པ། །
དེ་འདྲའི་དགེ་སློང་ཉིད་ཀྱང་དཀའ་བར་གནས། །ཐེག་དམན་འཕགས་པས་ཐེག་གསུམ་
བསྟན་མི་ནུས། །སེམས་ནི་དམིགས་པ་ཀུན་དང་མ་བྲལ་བ། །ཆོས་ལ་དམིགས་དང་བཅས་
པའི་འཕགས་རྣམས་ཀྱི། །ཡིད་ཀྱི་རང་བཞིན་ལུས་ཀྱི་སྡུག་བསྔལ་ལས། །གྲོལ་བའི་མྱ་ངན་
འདས་པའང་དཀའ་བར་གནས། །དེ་ཕྱིར་གཙང་བདེ་རྟག་བདག་དམ་པ་ཡི། །ཕ་རོལ་ཕྱིན་
པའི་མྱ་ངན་འདས་པ་ནི། །ཆོས་ལ་དམིགས་པ་མེད་ལས་གྲུབ་པས་འགྱུར། །གང་ཟག་
བདག་མེད་མངོན་སུམ་མཐོང་བ་ཡིས། །ཆགས་སོགས་ཉོན་མོངས་སྤངས་པསསྡུག་བསྔལ་
བ། །ཀུན་ལས་གྲོལ་བར་འགྱུར་རོ་ཞེ་ན་ནི། །ཕུང་པོའི་ལྷག་མར་བཅས་པའི་མྱང་འདས་
དེའི། །ཉོན་མོངས་སྤངས་པའི་སྐད་ཅིག་དེ་མ་ཐག །སྡུག་བསྔལ་ཀུན་ལས་གྲོལ་བ་དེར་
འགྱུར་རོ། །འདོད་ན་ཀུན་འབྱུང་ཉོན་མོངས་མེད་ན་ཡང་། །དེ་དག་ལ་ནི་སྔོན་ལས་ནུས་པ་
ཡོད། །འཕགས་པ་གུར་ཆུང་ཉོན་མོངས་དགྲ་བཅོམ་ཡང་། །ལས་ཀྱི་ནུས་པས་སྡུག་བསྔལ་
མཐོང་བ་ཡིན། །རེ་ཞིག་ད་ལྟའི་སྡུག་བསྔལ་མ་གྲོལ་ཏེ། །ཕྱི་མའི་སྡུག་བསྔལ་ཉེ་བར་ལེན་
པའི་རྒྱུ། །སྲེད་པ་མེད་ཅེས་ངེས་པ་ཉིད་ཅེ་ན། །ཕུང་པོའི་སྡུག་བསྔལ་ཉེ་བར་ལེན་པའི་རྒྱུ། །
འཇིགས་ཚོགས་བདག་ཏུ་ཞེན་པ་ལས་བྱུང་པའི། །སྲེད་པ་ཉོན་མོངས་ཅན་ནི་མིན་ན་ཡང་། །
མ་རིག་བག་ཆགས་ངར་འཛིན་མ་ཡིན་པས། །ཉོན་མོངས་མིན་ཡང་ཆོས་ཀྱི་བདག་འཛིན་
ཉིད། །ཡིན་ཕྱིར་ཀུན་རྨོངས་ཕྲ་མོ་ཡོད་བཞིན་དུ། །ཆོས་ཙམ་མངོན་པར་ཞེན་པའི་སྲེད་པ་ནི།
ཡིད་ལུས་ལེན་པའི་རྐྱེན་དུ་ཅི་སྟེ་མེད། །ཚོར་བའི་རྐྱེན་གྱིས་སྲེད་པ་སྐྱེ་ཡིན་ན། །ཚོར་བ་དེ་
དག་ལ་ཡང་ཡོད་པ་ཡིན། །ཕུང་པོ་ལྷག་བཅས་ཀུན་གཞི་མ་སྤངས་པས། །དེ་ཡི་འཁོར་དུ་
ཀུན་འགྲོ་ལྔ་ཡོད་ཕྱིར། །ཀུན་གཞི་མེད་དོ་ཞེ་ན་བདེན་འཛིན་གྱི། །དམིགས་པ་མེད་ཀྱང་
-98 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། ༩
བཏགས་ཙམ་འཛིན་པ་ཡི། །དམིགས་དང་བཅས་པའི་སེམས་ནི་རྟེན་ཡོད་པས། །ཞེན་ཡུལ་
འགའ་ཞིག་ལ་ནི་གནས་པར་འགྱུར། །ཞེན་ཡུལ་ཐམས་ཅད་སྤངས་པའི་སྟོང་ཉིད་ཀྱིས། །
ཞེན་བཅས་སེམས་ཀྱི་ས་བོན་རྒྱུན་བཅད་དེ། །མེ་ལོང་ཡེ་ཤེས་ངོ་བོར་གནས་འགྱུར་རོ། །དེ་
ལྟའི་སྟོང་ཉིད་དང་ནི་བྲལ་བའི་སེམས། །མངོན་འགྱུར་ལན་ཅིག་འགགས་པ་སླར་ཡང་སྐྱེ། །
ཆོས་ཙམ་ཞེན་པའི་བག་ཆགས་ཡོད་ པའི་ ཕྱིར། །ཕྱི་རོལ་དྲང་སྲོང་འགའ་ཞིག་སྲིད་རྩེའི་
སེམས། །འདུ་ཤེས་མེད་པའི་སྙོམས་འཇུག་ལ་ཞུགས་པས། །ཚོགས་དྲུག་རེཞིག་འགགས་
ཀྱང་ས་བོན་དང་། །བཅས་པས་སླར་ཡང་སྐྱེ་བ་འགྱུར་བ་བཞིན། །དེས་ན་སྟོང་ཉིད་ཉི་ཚེ་བ་
སྤངས་ནས། །ཐེག་པ་ཆེན་པོའི་ཐུན་མོང་མ་ཡིན་པའི། །སྟོང་ཉིད་དམ་པ་ཐབས་ཀྱིས་བསྒོམ་
པར་བྱ། །བདེན་བཞི་བདེན་པར་ཞེན་པའི་བློ་ཡོད་པ། །ཕུང་པོ་མངོན་པར་གྲུབ་པའི་སྡུག་
བསྔལ་ལས། །གྲོལ་བའི་མྱང་འདས་ཆུང་ངུར་མི་ཐོབ་པས། །ཞི་བ་བགྲོད་པ་གཅིག་པའི་
ཉན་ཐོས་དང་། །བདེན་པ་འགོག་པ་ཐུན་མོང་ཡིན་པའི་ཕྱིར། །བདེན་བཞིམི་རྟག་སོགས་སུ་
རྟོགས་པསནི། །ཉོན་མོངས་ཅན་མིན་སྒྲིབ་པ་སྤང་མི་ནུས། །དེ་ཡིས་གྲོལ་འདོདགྲུབ་མཐའ་
སྨྲ་བ་ཡི། །མངོན་པའི་ང་རྒྱལ་ཅན་གྱི་ཉན་ཐོས་ཀྱིས། །ཆོས་ཀུན་མཚན་མེད་སྟོན་ལ་རྒོལ་བ་
ན། ཁྱོད་ཀྱང་མཐར་འབྲས་འདོད་ན་ཐུན་མིན་གྱི། །སྟོང་པ་ཉིད་འདི་མེད་ན་མིཐོབ་ཅེས། །
བརྩེ་བས་འདོམས་པ་ལམ་གྱི་མཆོག་དང་རབ། །གཞན་དག་དྲང་བའི་དོན་དུ་གས་ཀྱིས་
གྲུབ། །འོན་ཀྱང་བསླབ་པ་གསུམ་དང་མི་ལྡན་པ། །སྟོང་ཉིད་ཁོ་ནས་གྲོལ་བ་མ་ཡིན་ལ། །
ཉན་ཐོས་ཐེག་པར་བཤད་པའི་ངག་གང་ཞིག །སེམས་ཀྱི་བསླབ་པ་སྟོན་པས་མདོ་ལ་འཇུག
ཚུལ་ཁྲིམས་སྟོན་པས་ཉོན་མོངས་འདུལ་ལ་སྣང་། །ཤེས་རབ་བསྐྱེད་པས་མངོན་པའི་ཆོས་
ཉིད་མཐུན། །རྒྱུ་མཚན་དེ་ཡིས་གལ་ཏེ་སངས་རྒྱས་གསུངས། །ཉན་ཐོས་ཁྱོད་ཀྱིས་འདོད་
ན་ཐེག་ཆེན་ཡང་། །ཤེར་ཕྱིན་མ་གཏོགས་ཕལ་ཆེར་ཁྱེད་ཅག་གི །མདོ་དང་མཚུངས་པ་
-9 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསླབ་པ་གསུམ་སྟོན་ཕྱིར། །སངས་རྒྱས་གསུང་དུ་འདོད་པ་མིན་ནམ་ཅི། །གལ་ཏེ་ཤེས་
རབ་ཕ་རོལ་ཕྱིན་མདོ་ལས། །བསླབ་བྱ་ཆོས་དང་སློབ་པའི་གང་ཟག་སོགས། །མེད་པ་
གསུངས་པས་བསླབ་གསུམ་མ་གཏོགས་པའི། །མདོ་གཅིག་གིས་ནི་ཐེག་ཆེན་མདོ་ཐམས་
ཅད། །སྐྱོན་དང་བཅས་པས་དོར་བྱར་འགྱུར་ཡིན་ན། ཁྱེད་ཀྱི་མདོ་དང་མཚུངས་པ་གཞན་
ཡོད་ཕྱིར། །གཅིག་གིས་ཤེར་ཕྱིན་ལ་སོགས་མདོ་ཐམས་ཅད། །རྒྱལ་བས་གསུངས་པ་རྒྱུ་
མཚན་ཅིས་མ་ཡིན། །རྒྱལ་བ་ཉིད་ཀྱི་ཕྱིར་བཞིན་འབྲང་བ་ཡི། །ཉན་ཐོས་རྣམས་ཀྱིས་མ་
ཐོས་ཕྱིར་ཞེ་ན། །ཐེག་པ་ཆེ་ལས་བསྟན་པའི་ངག་གང་ཞིག །འོད་སྲུང་ཆེན་པོ་ལ་སོགས་
ཤེས་པས་ཀྱང་། །མཐའ་བྲལ་སྟོང་ཉིད་མཁའ་ལྟར་ཟབ་པ་དང་། །ཐབས་མཁས་སྤྱོད་པ་
མཚོ་ལྟར་རྒྱ་ཆེ་བས། །འདི་ཞེས་གཏིང་མཐར་དཔོག་པ་མ་གྱུར་པ། །འཕགས་ཆེན་རྣམས་ཀྱི་
སྤྱོད་ཡུལ་གྱུར་དེ་ནི། ཁྱོད་རང་ཕྱོགས་ཀྱིས་མ་རྟོགས་པ་ཡིན་པས། །ཐེག་ཆེན་རྣམ་པར་དག་
པའི་བཀའ་ཉིད་དུ། །གཟུང་བྱ་མིན་པར་རྨོངས་ལས་སུ་ཞིག་བྱེད། །མིག་མེད་ཤེས་པས་
མིག་ལྡན་མི་ གནོད་བཞིན། །གང་ཕྱིར་འཁོར་གསུམ་དོན་དམ་མ་གྲུབ་པས། གགས་
ནས་རྣམ་མཁྱེན་བར་གྱི་ཆོས་ཐམས་ཅད། །མཐའ་བཞི་བྲལ་བ་གཏན་ལ་ཕབ་ན་ཡང་། །
ཀུན་རྫོབ་སྒྱུ་མ་ལྟ་བུའི་འཁོར་གསུམ་གྱིས། །ས་ལམ་ཕར་ཕྱིན་སྤྱོད་པའི་རྣམ་གཞག་མཛད།།
མི་འགལ་ཟུང་དུ་འབྲེལ་བའི་ལམ་འདིར་རྨད། །སྟོང་ཉིད་དོན་ལ་རྨོངས་པས་སྡུག་བསྔལ་
ཅན། །སྐྱོབ་པའི་དོན་དུ་འཁོར་བར་གནས་པ་ནི། །ཀུན་རྫོབ་སྒྱུ་མར་ཤེས་པའི་འབྲས་བུ་
ཡིན། །བདེ་ལ་ཆགས་དང་སྡུག་བསྔལ་གྱིས་འཇིགས་དང་། །སྤང་བྱར་ཞེན་དང་གཉེན་པོར་
སྒྲགས་པ་ཡི། །མཐའ་ཡས་གྲོལ་བ་གཞན་དོན་འགྲུབ་འགྱུར་བ། །དོན་དམ་སྟོང་ཉིད་ཤེས་
པའི་འབྲས་བུ་ཡིན། །མཐར་ཐུག་སྟོང་པས་སྲིད་མཐའ་འཇིགས་ལས་གྲོལ། །དམིགས་མེད་
སྙིང་རྗེས་ཞི་མཐར་ཆགས་ལས་གྲོལ། །སྐུ་གཉིས་ལྷུན་གྲུབ་ཕྲིན་ལས་རྒྱུན་མི་ཆད། །འཁོར་
- 10 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། །༩
བ་མ་སྟོང་བར་དུ་གནས་པར་འགྲུབ། །དེ་ལྟར་བདེ་གཉིས་ཟུང་འཇུག་ཤེས་པ་ཡི། །སྟོང་ཉིད་
ཡོངས་སུ་རྫོགས་པའི་ཕྱོགས་འདི་ལ། །མ་རྟོགས་པ་དང་ཕྱོགས་ཙམ་རྟོགས་རྣམས་ཀྱིས། །
སངས་རྒྱས་གསུང་མིན་ཡིན་ཀྱང་དྲང་དོན་དུ། །སུན་འབྱིན་པ་ནི་འཐད་པ་མ་ཡིན་ནོ། །
འདིར་མེད་ལམ་འབྲས་མཐར་ཐུག་མ་ཡིན་ཕྱིར། །དེས་ན་རྗོད་བྱེད་གཞུང་ལ་བཀའ་ཡིན་
མིན། །བརྗོད་བྱའི་དོན་ལ་ལམ་མཆོག་ཡིན་མིན་ གྱི། །ཐེ་ཚོམ་མི་ཟར་ཡིད་ཆེས་དད་པ་
བསྐྱེད། །ཏིང་འཛིན་ལྡན་པས་སྟོང་པ་ཉིད་ནི་བསྒོམ། །སྤངས་རྟོགས་ཕུན་ཚོགས་རྩ་བ་འདི་
ཁོ་ནར། །སྤང་བྱའི་རྣམ་གྲངས་ཤིན་ཏུ་མང་ན་ཡང་། །ཉོན་མོངས་ཤེས་བྱའི་སྒྲིབ་པགཉིས་
སུ་འདུས། །དེ་ཡང་ཕུང་པོ་བདེན་པར་གྲུབ་པ་ལ། །ང་དང་ང་ཡིར་ཞེན་པའི་བློས་བསྐྱེད་པའི།
ཆགས་ཁྲོ་ང་རྒྱལ་ལ་སོགས་ཉོན་སྒྲིབ་སྟེ། །ང་ཡིས་ཁྱད་པར་མ་བྱས་ཆོས་ཙམ་ལ། །ཞེན་
པའི་རྣམ་རྟོག་གང་ཡང་ཤེས་སྒྲིབ་ཡིན། །དེ་དག་རིག་པ་ཡེ་ཤེས་འགལ་ཟླ་རུ། །གཅིག་
པས་མུན་པའི་ཆོས་མཚུངས་མ་རིག་པ། །དེ་དང་འཛིན་སྟངས་འགལ་བའི་གཉེན་པོ་ནི། །
མཐའབཞིའི་སྤྲོས་པས་སྟོང་པ་ཉིད་ཡིན་ཕྱིར། །དེ་ཡིས་སྒྲིབ་པ་ཀུན་དགགནས་འགྱུརན། །
ཤེས་བྱ་ཕྲ་མོ་ཙམ་ཞིག་མ་ལུས་པ། །ཐམས་ཅད་སྐད་ཅིག་གཅིག་ལ་མངོན་སུམ་མཁྱེན། །
སྙིང་རྗེས་བསྐུལ་ཏེ་མྱུར་དུ་ཐོབ་འདོད་པས། །ཤེས་རབ་བསྐྱེད་ནས་སྟོང་པ་ཉིད་དེ་ནི། །རང་
གི་གནས་ལུགས་ཇི་ལྟར་བསྒོམ་མི་བྱེད། །ཟབ་མོའི་དོན་འདིར་བྱིས་པ་རྣམས་ཀྱིས་ནི། །ཇི་
ལྟར་བསམས་ཀྱང་ངེས་ཤེས་མི་རྙེད་པས། །བཟོད་པ་མ་ཐོབ་བར་དུ་སྐྲག་པར་འགྱུར། །
སྐལ་བ་དམན་ན་སྤོང་བ་སྲིད་པའི་ཕྱིར། །སྐྲག་པའི་གནས་དང་གནས་མིན་འབྱེད་པར་བྱ། །
དངོས་པོ་གང་ཞིག་སྡུག་བསྔལ་སྐྱེད་བྱེད་པ། །བདག་ཏུ་འཛིན་དང་དེ་ལས་བྱུངརྣམས་ལ། །
སྐྲག་པ་སྐྱེ་བར་འགྱུར་བ་རིགས་ན་ཡང་། །དེ་ནི་དགའ་ཞིང་དང་དུ་ལེན་པར་བྱེད། །བདག་
མེད་རྟོགས་པའི་སྟོང་ཉིད་བདུད་རྩི་ནི། །སྡུག་བསྔལ་ཐམས་ཅད་གཏན་དུ་ཞི་བྱེད་པ། །དེ་
- 1 0 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་འཇིགས་པ་ཇི་ལྟར་སྐྱེ་བ་ཡིན། །ཐོག་མེད་གོམས་པའི་འཛིན་པ་ཤུགས་ཆེ་ནས། །སྟོང་
ཉིད་བསྒོམ་ན་སྒོམ་པོའི་བདག་གང་ཞིག །ཆད་ཀྱིས་དོགས་ནས་འཇིགས་པ་སྐྱེ་ཡིན་ན། དེ་
ནི་ཤིན་ཏུ་འཁྲུལ་ཚབས་ཆེ་བར་ངེས། །གལ་ཏེ་བྱེད་པོའི་བདག་འགའ་རང་བཞིན་དུ། །
གྲུབ་པ་ཡོད་ན་དེ་ཉིད་མེད་བྱེད་པའི། །སྟོང་ཉིད་ལ་སོགས་འཇིགས་གནས་ཅི་ཡང་རུང་། །དེ་
ལ་འཇིགས་སྐྲག་སྐྱེ་བར་འགྱུར་ན་ཡང་། །མིང་དུ་བཏགས་པ་ཙམ་གྱི་བདག་ཉིད་ལས། །
རང་མཚན་འགའ་ཡང་ཡོད་པ་མ་ཡིན་པས། །འཇིགས་པར་འགྱུར་བ་པོ་དེ་སུ་ཞིག་ཡིན། །
མོ་གཤམ་བུ་མོ་འཆི་ལ་ཇི་ལྟར་སྐྲག །རི་བོང་རྭ་ཡིས་དེ་ལུས་ཇི་ལྟར་ཕུག །དེ་ལྟར་ཤེས་བྱའི་
ཆོས་ཀུན་འཁྲུལ་པའི་ངོར། །ཐ་སྙད་ སྤྲོས་པ་སྣ་ཚོགས་བརྟགས་ན་ཡང༌། །བློ་བཟོམ་
གཏོགས་རང་ངོས་གྲུབ་པ་མེད། །བཟོ་བཅོས་མ་བྱས་ཆོས་དེ་གང་ཞེ་ན། །འདི་ཞེས་བརྗོད་
རྒྱུ་རྡུལ་ཙམ་ཡོད་མ་ཡིན། །དེ་ཕྱིར་བཅོས་མའི་ཆོས་དང་གང་ཟག་ལ། །བཅོས་མར་ཤེས་ན་
ཀུན་རྫོབ་ཤེས་པ་ཡིན། །བཅོས་མེད་གནས་ན་དོན་དམ་ཤེས་པ་ཡིན། །ཤེས་དང་ཤེས་བྱའི་
མཚན་མ་གཏན་ནས་ བྲལ། །རང་བྱུང་ཡེ་ཤེས་མཐར་ཐུག་འབྲས་བུ་བསྙད། །ཅེས་པ་དེ་
རྣམས་ཀྱིས་ཤེས་བྱ་སྤྱིའི་གནས་ལུགས་བདེན་གཉིས་རྣམ་པར་བཞག་ཅིང་གཏན་ལ་འབེབ་
པའི་གཞུང་ལས་འབྲས་བུ་དང་བཅས་པ་རྩོད་མེད་མཆོག་ཏུ་བསྒྲུབས་ཏེ་ཆོས་ཀྱི་བདག་མེད་
བསྟན་པའི་རབ་བྱེད་དང་པོའོ།། །། །
༈ ཡང་འདི་སྐད་ཅེས་སྨྲས་སོ། །ང་ཡིརགཟུང་བྱ་ཆོས་ནི་མེད་ན་ཡང་། །འཛིན་པ་
པོ་ཡི་གང་ཟག་ཡོད་སྙམ་ན། །ཐ་སྙད་བརྗོད་དམདམ་པའི་དོན་དུ་ཡིན། །དང་པོ་ལྟར་ན་ཕུང་
པོའི་རྒྱུན་ཚོགས་ལ། །བརྟེན་ནས་བཏགས་པའི་མིང་ཙམ་ཁོ་ནར་བས། །དོན་དུ་རྫུན་མས་
རྫུན་མར་བརྟེན་པ་ཡིན། །གཉིས་པ་ལྟར་ན་མངོན་སུམ་རྗེས་དཔག་གི །ཚད་མས་རྙེད་དོན་
མཐར་ཐུག་དགོས་ཡིན་ན། །དབང་ཡིད་མངོན་སུམ་ཡུལ་དུ་གྲུབ་པ་ཡི། ཁམས་དྲུག་འདུས་
- 1 (0
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། ༼༩
པའི་ལུས་འདིར་བདག་མ་ཡིན། །གང་ཞིག་སྲ་བའི་ཆ་ནི་ས་ཡི་ཁམས། །སོ་དང་སྐྲ་སེན་རུས་
པ་གློ་མཆིན་དང་། །ནང་ཁྲོལ་ཤ་པགས་སོ་སོར་ཕྱེས་ན་ཡང་། །བདག་ཅེས་བྱ་བ་ཅིཡང་རྙེད་
རྒྱུ་མེད། །གཤེར་བའི་ཆ་ནི་ཆུ་ཡི་ཁམས་ཡིན་ན། ཁྲག་རྣག་ཆུ་སེར་ཞག་དང་རྡུལ་དངནི། །
སྣབས་དང་ཕྱི་ས་གཅིན་ལ་བདག་མ་རྙེད། །དྲ་བའི་ཆ་དེ་མེ་ཁམས་ཡིན་ན་ནི། །ལུས་ཟུངས་
སོ་སོའི་དྲོད་ལ་བདག་མ་གྲུབ། །གཡོ་སྐྱོད་ཆ་ནི་རླུང་ཁམས་ཉིད་ཡིན་ན། །འབྱིན་རྔུབ་
དབུགས་དང་ཡན་ལག་འགུལ་བསྐྱོད་དང༌། །སྨྲ་བརྗོད་འགྲོ་འདུག་སོགས་ལ་བདག་མ་
གྲུབ། །ཐོག་རེག་བསལ་བའི་ཆ་རྣམས་ནམ་མཁའི་ཁམས། །ཕྱི་ཡི་བུ་ག་དགུ་དང་ནང་
གི་ཁམས། །སོ་སོར་རྒྱུ་བའི་བུག་པར་བདག་མ་ཡིན། །གསལ་རིག་མྱོང་བ་རྣམ་ཤེས་ཁམས་
ཡིན་ན། །ཚོགས་དྲུག་སོ་སོར་ཕྱེས་ཀྱང་བདག་མི་རྙེད། །དེ་ལྟར་སོ་སོ་བ་ལ་བདག་མེདན།
ཁམས་དྲུག་གཅིག་ཏུ་འདུས་ལ་ཅི་སྟེ་ཡོད། །དེ་ལས་གཞན་དུ་གྲུབ་ན་ལུས་མེད་པ། །
བདག་དེ་ཡོད་པ་སུས་ཀྱང་མཐོང་མི་ནུས། །གང་ཕྱིར་འཇིག་རྟེན་རང་དགའ་བརྣམས་ཀྱིས།།
ལུས་སེམས་ངར་འཛིན་ལྷན་སྐྱེས་གོམས་པ་འདིར། །ཐག་ཁྲ་སྦྲུལ་དུ་འཛིན་པའི་འཇིགས་
སྐྲག་འདྲ། །མེ་ཕུང་ཆེ་བའི་སྟེང་དུ་ཤིང་བསྣན་བཞིན། །ཤུགས་ཀྱིས་གོམས་པའི་འཛིན་པ་
དེའི་སྟེང་དུ། །རྣམ་རྟོག་ངན་པས་བརྟགས་པའི་བདག་འཛིན་ཞུགས། །དྲང་སྲོང་སེར་སྐྱའི་
རྗེས་འབྲངས་གྲངས་ཅན་པས། །སྣོད་བཅུད་ཀུན་ལ་གཙོ་བོ་སྤྱིར་ཡོད་པ། །བེམས་པོ་ཡིན་
ཅིང་དེ་ལ་གནས་པ་ཡི། །ཤེས་རིག་སྐྱེས་བུ་བདེ་སྡུག་སྤྱོད་པ་པོ། །རྟག་གཅིག་འབྲས་བུ་སྐྱེད་
བྱེད་མིན་པ་ཅན། །ཡོན་ཏན་གསུམ་མེད་སེམས་ཅན་ཀུན་ལ་ཁྱབ། །དེ་ཡི་རྣམ་པ་བློ་ཡི་མེ་
ལོང་ལ། །བཞག་ནས་གཙོ་བོས་བསྐྱེད་པའི་རྣམ་འགྱུར་ནི། །རེས་འགའ་སྣང་ལ་རེས་འགའ་
ལོངས་སྤྱོད་ཟེར། །ནམ་ཞིག་བསམ་གཏན་བསྒོམས་པས་མངོན་ཤེས་དང་། །ལྡན་པས་གཙོ་
བོར་བལྟས་པས་རྣམ་འགྱུར་ཀུན། །གཙོ་ལ་ཐིམ་སྟེ་དེ་ཡང་སྐྱེས་བུ་དང༌། །ལྷན་ཅིག་མི་
- 1 (0 3 -



-
，
།
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་གཞན་དུ་འབྲལ་བའི་ཚེ། །ཤེས་བདག་གཅིག་པུར་གནས་དེ་གྲོལ་བར་འདོད། །རྩ་
བའི་རང་བཞིན་གཙོ་བོ་གཅིག་པུ་ལ། །ཡོད་པའི་རྡུལ་མུན་སྙིང་སྟོབས་ཡོནཏན་གསུམ། །མི་
མཉམ་པ་ལས་བློ་དང་དེ་འཕེལ་བས། །ང་རྒྱལགསུམ་བསྐྱེད་རྣམ་འགྱུར་ཅན་གྱིསནི། །དེ་
ཙམ་ལྔ་དང་འབྱུང་བ་ལྔར་བསྐྱེད་ཅིང་། །སྙིང་སྟོབས་ཅན་གྱིས་མིག་སོགས་བློ་དབང་ལྔ། ཁ་
རྐུབ་མཚན་མ་རྐང་ལག་ལས་དབང་ལྔ། །ལས་བློ་གཉིས་ཀ་གྱུར་པའི་ཡིད་དབང་སྐྱེད། །དེ་
ཙམ་ལྔ་ཡི་བདེ་སྡུག་བར་མ་གསུམ། །བློ་ལ་ཤར་བས་སྐྱེས་བུའི་དགའ་མི་དགའ། བར་མ་
བསྐྱེད་ཅིང་ཉམས་སུ་མྱོང་བར་འདོད། །རྟག་པའི་ཤེས་བདག་ཡུལ་ལ་སྤྱོད་མི་ནུས། གལ་
ཏེ་སྒྲ་འཛིན་ཤེས་པ་མི་འགྱུར་བ། །རྟག་པར་གནས་ན་སྒྲ་ཡོད་མེད་པའི་དུས། །ཐམས་ཅད་
ཚེ་ན་སྒྲ་རྣམས་ཐོས་པར་ཐལ། །འདོད་པ་མི་ནུས་མངོན་སུམ་ཚད་མས་བསལ། །མི་འདོད་
ཀ་མེད་གཏན་ཚིགས་ཁས་བླངས་ཕྱིར། །དེས་ན་སྒྲ་འཛིན་ཤེས་པ་རྟག་ན་ཡང་། །སྒྲ་ལ་རྟག་
པར་སྤྱོད་པས་མ་ཁྱབ་སྟེ། །སྒྲ་ལ་དངོས་སུ་སྤྱོད་པ་མེད་པའི་སྐབས། །སྒྲ་དེ་ཤེས་པའི་ཤེས་
པ་ཙམ་ཡོད་པ། །གང་ཞིག་སྒྲ་ལ་ལྟོས་པ་མེད་པའི་ཕྱིར། །ཞེན་ཤེས་བྱ་སྒྲ་མེད་སྒྲ་ཤེས་དེས།།
ཤེས་རྒྱུའི་སྒྲ་ནི་ཅི་ཞིག་རིག་ནས་ནི། །རྒྱུ་མཚན་གང་གིས་སྒྲ་ཤེས་ཞེས་རྗོད་བྱེད། གལཏེ་
ཤེས་བྱ་མེད་པའི་ཤེས་པ་ཙམ། །ཡིན་ན་ཤིང་ཡང་ཤེས་པར་ཐལ་བར་འགྱུར། །ཤེས་བྱ་མེད་
པའི་ཤེས་པ་ཡོད་པའི་ཕྱིར། །དེས་ན་ཤེས་བྱ་ཤེས་པར་བྱ་རུང་དུ། །ཉེ་བར་གནས་པ་མེད་
པར་དེ་ཤེས་པའི། །ཤེས་པ་ཉིད་ཀྱང་མེད་ཅེས་ངེས་པར་བརྗོད། །ཤེས་དང་ཤེས་བྱ་ཕན་
ཚུན་ལྟོས་གྲུབ་ཕྱིར། །དེ་ཡི་ལན་དུ་ཤེས་བྱ་གཏན་མེད་ཀྱི། །ཤེས་པ་མེད་ཀྱང་ཤེས་བྱ་སྣ་
ཚོགས་ལས། །འགའ་ཞིག་རུང་ཡུལ་མེད་ཚེ་གཞན་ཡོད་ཕྱིར། །དཔེར་ན་སྒྲ་ནི་ཐོས་རུང་མེད་
པའི་སྐབས། །གཟུགས་ཡོད་དེ་འཛིན་ཤེས་པ་གཅིག་ཡིན་ལོ། །དེ་ལ་སྒྲ་འཛིན་འགགས་
ནས་གཟུགས་འཛིན་ནམ། །མ་འགག་བཞིན་དུ་འཛིན་ཅེས་དྲི་བར་བྱ། །ཕྱི་མལྟར་ནགཟུཊ་
- 1 0 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། །༩
འཛིན་ཤེས་པ་དེས། །དེ་ཚེ་སྒྲ་ཡང་ཐོས་པ་ཅི་སྟེ་མིན། །སྒྲ་འཛིན་དེ་ཉིད་ཀྱིས་ནི་གགས་
ཤེས་ཕྱིར། །གལ་ཏེ་སྒྲ་ནི་ཐོས་རུང་མི་ཉེ་བར། །རིང་དུ་གནས་ཚེ་སྒྲ་ཤེས་ཡོད་ན་ཡང་། །
རྟག་པར་ཐོས་པའི་ཁྱབ་པ་མ་གྲུབ་ན། །བེམས་པོར་ཤེས་པར་ཐལ་ཏེ་ཁས་བླངས་ཕྱིར། །
དེས་ན་ཡུལ་མེད་དེ་ཡི་ཡུལ་ཅན་གྱི། །ཤེས་པའང་མེད་པས་ཁྱབ་པར་གྲུབ་པ་ཡིན། །སྔ་མ་
ལྟར་ན་ཤེས་པ་ཙམ་མཚུངས་ཀྱང་། །ངོ་བོ་སྐྱེ་འགག་ཅན་དུ་གྲུབ་པའི་ཕྱིར། །ཤེས་རིག་རྟག་
པར་ཡིན་པའི་དམ་བཅའ་བུད། །སྔར་གྱི་སྒྲ་འཛིན་ཕྱིས་ཀྱི་གཟུགས་འཛིན་སོགས། །རང་
བཞིན་གཅིག་ཕྱིར་རྟག་པར་གྲུབ་ཟེར་ན། །སྒྲ་འཛིན་རང་བཞིན་ཅན་དེ་གང་ཡིན་པ། དེ་ནི་
གཟུགས་འཛིན་རང་བཞིན་ཇི་ལྟར་འགྱུར། །རྣམ་པ་འགལ་བས་ཕན་ཚུན་འདྲེས་མེད་ཕྱིར།།
མ་ཁྱབ་ཤེས་པའི་རང་བཞིན་གཅིག་པུ་ཉིད། །ཡུལ་ལ་ལྟོས་ནས་སྒྲ་འཛིན་རྣམ་པ་སོགས། །
སྣ་ཚོགས་བཞག་ཕྱིར་མཐུན་དཔེར་མི་གཅིག་ན། །རང་གིས་བསྐྱེད་པའི་བུ་ལ་ལྟོས་ནས་ཕ།།
རང་ཉིད་བསྐྱེད་པའི་ཕ་ལ་སྟོད་ནས་བུའི། །རྣམ་པར་འཇོག་ཀྱང་འགལ་བ་མེད་བཞིན་ཟེར།།
རང་བཞིན་གཅིག་ལ་རྣམ་པ་གཉིས་ཡོད་ན། །གཅིག་དེ་རྟོག་བརྟགས་ཡིན་གྱི་ཡང་དག་མིན།།
རྣམ་པ་གཉིས་པོ་རང་བཞིན་གཅིག་ཡིན་ན། །གཉིས་ཞེས་རྟོག་བརྟགས་ཡིན་གྱི་ཡང་དག་
མིན། །འདི་ལྟར་གཟུགས་སྒྲ་དྲི་རོ་རེག་བྱ་སོགས། །རྡུལ་མུན་སྙིང་སྟོབས་རང་བཞིན་གཅིག་
ཡིན་ན། །བསྐྱེད་བྱ་བུ་མིན་སྐྱེད་བྱེད་ཕ་ཡང་མིན། །གནས་སྐབས་རྣམ་འགྱུར་ཐ་དད་སྣང་
ཡིན་ན། །རང་བཞིན་གཅིག་པའི་ཐ་སྙད་མི་རུང་ངོ༌། །དེ་ཕྱིར་ཡུལ་ལ་སྣ་ཚོགས་འགྱུར་བ་
ལས། །ཡུལ་ཅན་ཤེས་པ་གཅིག་ཏུ་མ་ངེས་ཏེ། །གཟུགས་འཛིན་སྒྲ་འཛིན་རྣམ་པ་འགལ་
བའི་ཕྱིར། །གལ་ཏེ་གཟུགས་འཛིན་དེ་ནི་སྒྲ་འཛིན་དང༌། །ལྡན་པའི་རང་བཞིན་དུ་ནི་ཡོད་
སྲིད་ན། །དུང་མཐོང་དཀར་པོར་མཐོང་བཞིན་ཡོད་པར་ཐལ། །དེ་ནི་སྣང་དུ་རུང་ལ་མ་
དམིགས་ཕྱིར། །ངོ་བོ་གཅིག་ལ་གནས་སྐབས་དུ་མའི་དཔེར། །གར་མཁན་གཅིག་ཉིད་ཆ་
- 1 0 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱད་དུ་མ་རུ། །བཅོས་པ་ལྟ་བུ་ཤེས་པ་གཅིག་པུ་ཉིད། །སྒྲ་འཛིན་གགས་འཛིན་ལ་སོགས་
ཚུལ་གཞན་གྱིས། །གནས་སྐབས་དུ་མར་མཐོང་ཕྱིར་མི་འགལ་ཟེར། །ཤེས་པ་དེ་ནི་རྟག་པ་
མིན་པར་ཐལ། །སྣང་ཚུལ་གཞན་ནས་གཞན་དུ་འགྱུར་བའི་ཕྱིར། །སྔ་མ་འགགས་ནས་ཕྱི་
མ་སྐྱེས་པའི་ཕྱིར། །གལ་ཏེ་ཚུལ་གཞན་འགྱུར་ཡང་ངོ་བོ་ནི། །སྔར་གྱི་དེ་ཉིད་ཡིན་པས་རྟག་
གོ་ཟེར། །རྣམ་པ་མང་ཡང་གཅིག་ཉིད་བརྗོད་དེ་ནི། །ཡུལ་དུས་འདི་ན་སྔོན་མེད་གཅིག་ཡིན་
ཏེ། །གཅིག་དང་མང་པོ་ཕན་ཚུན་གོ་ལྡོག་ཕྱིར། །གལ་ཏེ་ཚུལ་གཞན་འགྱུར་བ་བདེན་པ་
མིན། །རང་བཞིན་གཅིག་ཏུ་གནས་པ་བདེན་པ་ཡིན། །ཞེ་ན་གཅིག་བདེན་རང་གི་རང་
བཞིན་སྨོས། །གཟུགས་སྒྲ་འཛིན་སོགས་སྣ་ཚོགས་སྣང་ན་ཡང༌། །ཤེས་པ་ཙམ་གྱི་ལྡོག་པ་
མཚུངས་པའི་ཕྱིར། །གཅིག་པུ་བདེན་པའི་མཚན་ཉིད་ཡིན་ཅེ་ན། །ལྡོག་མཚུངས་གཅིག་
གིས་ཁྱབ་པ་དེ་ལྟ་ན། །གང་ཟག་སོ་སོར་ཡོད་པའི་སྐྱེས་བུ་ཀུན། །རྒྱུད་གཅིག་ངོ་བོ་གཅིག་ཏུ་
འགྱུར་བར་ཐལ། །ཤེས་ རིག་ལྡོག་པ་ཙམ་དུ་མཚུངས་པའི་ ཕྱིར། །སེམས་པ་ཤེས་རིག་
སེམས་མེད་བེམས་པོའི་དངོས། །དེ་དག་ཀུན་ཀྱང་གཅིག་ཏུ་འགྱུར་བར་ཐལ། །གང་ཕྱིར་
ཡོད་པ་ཙམ་ཉིད་མཚུངས་པས་སོ། །གང་ཚེ་ཚུལ་གཞན་སྣང་བའི་བྱེ་བྲག་ཀུན། །བདེན་མིན་
ཕྱིན་ཅི་ལོག་ཏུ་ཁས་བླངས་པ། །དེ་ཚེ་ཤེས་པ་ཙམ་དུ་འདྲ་བའི་རྟེན། །སྤྱི་གཅིག་བདེན་པ་
གང་ནའང་ཡོད་མ་ཡིན། །མོ་གཤམ་བུ་མོའི་མིག་སོགས་མ་གྲུབ་ན། །མོ་གཤམ་བུ་མོ་རང་
ཉིད་གང་ན་ཡོད། །སྤྱི་དང་བྱེ་བྲག་ལྟོས་ནས་འཇོག་པའི་ཕྱིར། །བདེན་རྫུན་ཁྱབ་མཉམ་ཉིད་
དུ་ཅིས་མི་གྲུབ། །དེ་དག་གིས་ནི་ཤེས་པའི་བདག་ཁེགས་སོ། །བྱེ་བྲག་པ་དང་རིག་པ་ཅན་པ་
རྣམས། །ཤེས་བྱ་ཐམས་ཅད་རྫས་དང་ཡོན་ཏན་ལས། །སྤྱི་དང་བྱེ་བྲག་འདུ་བ་དྲུག་ཏུ་ངེས།།
རྫ་ས་ལ་འབྱུང་ལྔ་དུས་ཕྱོགས་བདག་ཡིད་དགུ། །ལས་ནི་བརྐྱང་བསྐུམ་འདེག་འཇོག་འགྲོ་བ་
ལྔ། །ཐུན་མོང་འཇུག་བྱེད་སྤྱི་ལ་ཆེ་ཆུང་གཉིས། །བདག་ནི་བེམས་པོ་རྟག་གཅིག་བྱེད་པ་པོ།།
- 10 6 -



，
，
，
༥
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། དོ༩
ཡོན་ཏན་དགུའི་རྟེན་ཀུན་ཁྱབ་ཟ་པོར་འདོད། །ཡོན་ཏན་ཉེར་བཞི་ཡོད་ལས་བདག་ལནི། །
ཡུལ་ཤེས་བློ་དང་བདེ་སྡུག་ཆགས་སྡང་དང་། །འབད་རྩོལ་འདུ་བྱ་ཆོས་དང་ཆོས་མིན་དགུ། །
ལྡན་པས་བྱེད་པོ་སྤྱོད་པོར་འགྱུར་ཡིན་ཟེར། །སེམས་མེད་བེམས་པོ་བྱེད་སྤྱོད་བདག་མིནཏེ།
རང་གི་ངོ་བོ་སེམས་མེད་ཉིད་གང་ཞིག །སེམས་ལྡན་གཞན་དང་འབྲེལ་བས་ཕན་མེད་ཕྱིར།།
བུམ་པ་སྣམ་བུ་ས་རྡོ་སོགས་བཞིན་ནོ། །འོན་ཏེ་སེམས་གཞན་དག་དང་ལྡན་པའི་ཕྱིར། །
བྱེད་ཅིང་སྤྱོད་ནུས་ཤེས་པ་ཅན་དུ་གྲུབ། །བེམས་པོ་ཡིན་ན་བདག་མིན་མཁྱབ་ལོ། །སེམས་
གཞན་ལྡན་པ་བེམས་པོའི་དངོས་པོ་དེ། །ཤེས་པའི་ངོ་བོར་བསྒྱུར་རམ་མ་བསྒྱུར་བྲི །བསྒྱུར་
ན་བེམས་པོ་མི་ཤེས་འཇིག་པར་ཐལ། །སྔར་གྱི་དངོས་བཏང་ཕྱི་མར་གཞན་འགྱུར་ཕྱིར། །
མ་ བསྒྱུར་ བདག་ ལ་ འགྱུར་ བ་ མེད་ པའི་ ཕྱིར། །ཞེ་ ན་ བེམས་པོ་ སེམས་ གཞན་དང་
འབྲེལ་བས། །དེ་ལ་ཕན་པའི་བྱ་བ་ཅི་ཞིག་བྱས། །འབྲེལ་དང་མ་འབྲེལ་ཁྱད་པར་མེད་པའི་
ཕྱིར། །དེ་ལྟར་བེམས་པོ་ཡིན་པས་ཤེས་པ་མེད། །རྟག་པ་ཡིན་པས་བྱབྱེད་དང་བྲལ་བ། །
བདག་ཡིན་ནམ་མཁའ་འང་བདག་ཏུ་བྱས་པར་འགྱུར། །དེ་གཉིས་ཤེས་མེད་བྱ་བྱེད་མཉམ་
པའི་ཕྱིར། །གལ་ཏེ་བདག་ནི་ཡོད་པ་མ་ཡིན་ན། །ལས་ལས་འབྲས་འབྱུང་འབྲེལ་བ་རིགས་
མིནཏེ། །ལས་བྱསནསནི་ཚེ་འདིའི་ཕུང་ཞིག་པས། །བྱས་པའི་ལས་རྣམས་འབྲས་མེད་ཆུད་
ཟོས་གྱུར། །ཕྱི་མའི་ཕུང་པོ་གསར་དུ་སྐྱེས་པས་ན། །མ་བྱས་པ་དང་ཕྲད་ནས་མྱོང་བའི་ཕྱིར།།
བདེ་སྡུག་ལ་སོགསརྣམ་སྨིན་ཅི་མཆིས་པ། །བྱེད་པོ་སུ་ཡི་ལས་འབྲས་འགྱུར་ཞེ་ན། །བྱ་བའི་
གཞི་འགྱུར་ཚེ་འདིའི་སྐྱེས་བུ་དང་། །འབྲས་བུའི་གཞི་གྱུར་ཕྱི་མའི་ཚོར་བ་གཉིས། གནས་
སྐབས་རྣམ་འགྱུར་ཐ་དད་ཡིན་པ་དང༌། །སྐབས་དེར་བདག་ནི་བྱེད་པ་མེད་པ་ཡང་། །མུ་
སྟེགས་པ་དང་སངས་རྒྱས་པ་གཉིས་ཀར། ཁྱད་མེད་གྲུབ་པས་ཉེས་པ་ཡོད་ན་མཉམ། དོན་
འདིར་བདག་ལ་རྩོད་པ་དོན་མེད་ཡིན། ཁྱེད་ཀྱིས་རྟག་པ་བེམས་པོར་འདོད་པ་དང་། །ངེད་
- 1 0 ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་རྫས་སུ་མེད་པར་འདོད་ཕྱིར་རོ། །མཐོང་ཆོས་མྱོང་བའི་ལས་འབྲས་གཞི་གཅིག་གོ །ཞེ་
ན་རྒྱུ་ལྡན་ཕུང་པོའི་སྐད་ཅིག་དེར། །འབྲས་བུ་མྱོང་དང་བཅས་པ་ཞེས་བྱ་བ། །མཐོང་བ་འདི་
ནི་སྲིད་པ་མ་ཡིན་ཏེ། །རྒྱུ་དང་འབྲས་བུ་དུས་མཉམ་འགྱུར་བའི་ཕྱིར། །སངས་རྒྱས་ལུང་
ལས་བྱེད་པ་པོ་ཉིད་ལ། །འབྲས་བུ་སྨིན་གྱི་གཞན་ལ་མིནགསུངས་པ། །དེ་དང་འགལ་ལོ་ཞེ་
ན་དགོངས་ཅན་ཡིན། །དགོངས་གཞི་རྣམ་ཤེས་སྐད་ཅིག་ཐ་དད་ཀྱང༌། །རིགས་འདྲ་ཕྱི་མ་
རྒྱུན་ཆད་མེད་ཙམ་གྱི། །རྒྱུད་གཅིག་བཏགས་པ་ ལ་ནི་ བརྟེན་ནས་སུ། །དགོས་པ་ལས་
འབྲས་བསྐུར་འདེབས་དགག་པའི་ཕྱིར། །བྱེད་པ་པོ་ཉིད་འབྲས་བུར་སྤྱོད་པ་པོ། །ཡིན་ནོ་
ཞེས་བྱར་བསྟན་གྱི་དངོས་མ་ཡིན། །རྟག་དང་ལས་འབྲས་གཅིག་ཏུ་ཐལ་ཕྱིར་རོ། །གལཏེ་
སེམས་རྒྱུད་དེ་ཉིད་བདག་ཡིན་ནོ། །སྙམ་ན་སེམས་ལ་སྐད་ཅིག་དུ་མའི་ཆ། །མེད་ན་ལོ་
གཅིག་ཡུན་ཀྱང་སྐད་ཅིག་འགྱུར། །ཡོད་ན་སྐད་ཅིག་གཅིག་རྗེས་གཅིག་འབྱུང་ཕྱིར། །སྔ་མ་
འདས་པའི་སེམས་ནི་འགགས་ནས་མེད། །མ་འོངས་འབྱུང་འགྱུར་ད་ལྟར་སྐྱེས་པ་མེད། །
སྐད་ཅིག་སྔ་ཕྱི་གཉིས་ཀ་བདག་མིན་ཏེ། །མེད་པ་བདག་ཏུ་རུང་བ་མིན་པའི་ཕྱིར། །འོན་ཏེ་
ད་ལྟར་སྐྱེས་སེམས་བདག་ཡིན་ན། །དེ་ནི་སྐད་ཅིག་གཉིས་པ་ཞིག་པ་ན། །བདག་མེད་
གཞན་དུ་འགྱུར་བ་ཡིན་པའི་ཕྱིར། །དཔེར་ན་ཆུ་ཤིང་སྡོང་པོ་ཕྱི་ནང་དག །ཆ་ཤས་སོ་སོར་ཕྱེ་
ན་སྙིང་པོ་ནི། །འགའ་ཡང་མེད་པ་དེ་བཞིན་བདག་ཕུང་དག །གཅིག་དང་ཐ་དད་རྣམ་པར་
དཔྱད་པ་ཡིས། །བཙལ་ནས་བདག་ཀྱང་མིང་དུ་བཏགས་ཙམ་ལས། །རང་མཚན་གྲུབ་པའི་
བདེན་པ་ཡང་དག་མིན། །བདག་དེས་ ལས་ བྱེད་འབྲས་བུ་མྱོང་ཞེས་པའང༌། །རྣམ་པར་
དཔྱད་ན་མིང་ཙམ་བཏགས་པ་ཉིད། །དེ་ཕྱིར་རྟེན་དང་བརྟེན་པ་གཉིས་ཀ་ཡང་། །དཔྱད་པ་
མི་བཟོད་འཁྲུལ་སྣང་བཅོས་མར་ངེས། །འཁྲུལ་པ་མ་ཟད་བར་དུ་སྣང་ཙམ་འདིར། །དོན་
དང་ཐ་སྙད་སྤྲོས་པ་འཇོག་པ་ཡིན། །དཔྱད་ནས་རྣམ་པར་འཇོག་པ་མི་དགོས་སོ། །བདག་
-
(0 8 -



1
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། [༩
དང་སེམས་ཅན་མིང་གི་རྣམ་གྲངས་ཙམ། །ཡིན་ཕྱིར་གལ་ཏེ་སེམས་ཅན་ཡོད་མིན་ན། །སུ་
ལ་སྡུག་བསྔལ་སྐྱོབ་འདོད་སྙིང་རྗེ་བསྒོམ། །མྱོང་མཁན་མེད་ན་སྐྱོབ་འདོད་མེད་པའི་ཕྱིར། །
ཞེ་ན་དམ་པའི་དོན་དུ་དེ་ཡིན་མོད། །ཀུན་རྫོབ་ཙམ་དུ་དམིགས་ཡུལ་སྡུག་བསྔལ་ཅན། །
རྣམ་པར་གྲོལ་བའི་འབྲས་བུའི་དོན་དུནི། །ཕྱིན་དྲུག་བསྡུདངོས་སྤྱོད་པར་ཁས་བླངས་པའི།།
སེམས་ཅན་དེ་ནི་སྐད་ཅིག་དུ་མ་ལ། །གཅིག་ཏུ་ཞེན་པའི་རྨོངས་པས་སྒྲོ་བཏགས་པ། །
གངཡིན་མ་དཔྱད་སྣང་བ་ཙམ་ཡིན་ནོ། །གལ་ཏེ་སེམས་ཅན་བདེན་པ་ཡོད་མིན་ན། །དེ་ལ་
གཞན་དོན་བྱེད་པའི་འབྲས་བུ་ནི། །རང་གཞན་གཉིས་ཀར་ཐོབ་པར་མི་འགྱུར་ཏེ། །ཐོབ་པ་
པོ་མེད་ཐོབ་བྱ་སུ་ཡི་ཡིན། །དོན་དམ་དེ་ལྟར་བདེན་ཏེ་འཁོར་གསུམ་ བྲལ། །ཀུན་རྫོབ་
གཞན་དོན་བྱ་ཡུལ་སེམས་ཅན་དེ། །རིགས་པས་དཔྱད་བཟོད་ཉིད་དུ་ག་ལ་ཡོད། །དགོས་
པའང་མེད་ཅིང་ཆོས་སུ་རྨོངས་པའི་བློས། །ཕུང་ལྔའི་ཚོགས་པར་སེམས་ཅན་ཞེས་བཏགས་
ལ། །ཕན་བདེའི་དོན་བྱེད་འབྲས་བུ་གྲུབ་པ་ནི། །སྒྱུ་མ་ལྟ་བུ་མངོན་སུམ་སྣང་བ་ཡོད། །འོ་ན་
སེམས་ཅན་བདེན་པར་འཛིན་པ་དེ། །ཕྱིན་ཅི་ལོག་གི་དམིགས་པ་ཡིན་བཞིན་དུ། །སེམས་
ཅན་བཏགས་པ་ཙམ་དུ་འཛིན་པ་དང་། །དེ་ལ་སྙིང་རྗེ་བསྒོམ་པའང་སྤང་བྱར་ཐལ། །ཕྱིན་ཅི་
ལོག་གི་དམིགས་རྣམ་ཡིན་པའི་ཕྱིར། །ཞེ་ན་གནས་ལུགས་མཆོག་ལ་ཕྱིན་ཅི་ལོག །ཡིན་པ་
ཙམ་གྱི་ལྡོག་པ་མཚུངས་པའི་ཆོས། །ཀུན་རྫོ་བ་ཐམས་ཅད་གནས་སྐབས་སྤང་བྱ་མིན། །
སྡུག་བསྔལ་ཀུན་འབྱུང་ཀུན་རྫོབ་ལྡོག་པ་དང༌། །སྡུག་བསྔལ་ཉེར་ཞིའི་ཀུན་རྫོབ་ལྡོག་པ་
ཡོད། །དེ་ཕྱིར་དོན་དམ་བདེན་པ་རྟོགས་པ་ཡི། །འབྲས་བུའི་རྒྱུ་དང་ཐབས་སུ་གྱུར་པའི་
ཆོས། །ཚད་མེད་བཞི་དང་བྱང་ཆུབ་མཆོག་སེམས་བསྐྱེད། །སྦྱིན་ཚུལ་བཟོད་བརྩོན་བསམ་
གཏན་བྱེ་བྲག་འགལ། །རང་གཞན་སྡུག་བསྔལ་ཉེ་བར་ཞི་དོན་དུ། །འབྲས་བུ་རྫོགས་པའི་
སངས་རྒྱས་ཐོབ་ཕྱིར་བསྟེན། །འཁོར་གསུམ་སྣང་ཙམ་རྨོངས་པ་བཟློག་མི་བྱ། །སྣང་ལ་ཞེན་
- 10 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་རྨོངས་པ་བཟློག་པར་བྱ། །གནས་སྐབས་གཏན་ནས་བཟློག་པར་མི་ནུས་ཕྱིར། །མཐར་
ཐུག་སྣང་ཙམ་ཟློག་པར་འགྱུར་བའོ། །སྡུག་བསྔལ་ཀུན་གྱི་རྒྱུ་ཡི་ཀུན་རྫོབ་ནི། །ངའོ་སྙམ་
པའི་ང་རྒྱལ་ཉིད་ཡིན་ལ། །དེ་ནི་བདག་གམ་བདེན་པར་ཞེན་པ་ཡི། །རྨོངས་པའི་རྒྱུ་ལས་
འཕེལ་བར་འགྱུར་བའི་ཕྱིར། །ཅི་ནུས་པ་ཡིས་བཟློག་པར་བྱ་དགོས་སོ། །བཏགས་ཡོད་
འཛིན་པ་བཟློག་པ་མི་འགྱུར་ན། །རྫས་འཛིན་དེ་ལས་ཀྱང་ནི་བཟློག་པ་མེད། །ཅེན་ཆོས་
དང་གང་ཟག་རྣམ་རྟོག་གིས། །བཏགས་པ་ཙམ་ལས་ངོ་བོ་ཉིད་མེད་དུ། །དེས་ན་བདག་མེད་
བསྒོམ་པ་གཉེན་པོ་མཆོག །ཡིན་ཏེ་འཛིན་སྟངས་དངོས་སུ་འགལ་བའི་ཕྱིར། །དེས་ན་དང་
པོ་སྡུག་བསྔལ་རྒྱུར་གྱུར་པའི། །བདེན་འཛིན་དགག་ནས་བདེན་མེད་རྟོག་པར་བྱ། །དེ་ནས་
དེ་ལ་ཞེན་པའང་བསལ་ནས་ནི། །སྨྲ་བསམ་བརྗོད་མེད་ངང་དུ་འཇོག་པར་གསུངས། །རྟོག་
བྱེད་ཐབས་ལ་གོམས་པའི་སྦྱོར་བ་ཡིས། །རྟོག་བྱའི་ཤེས་རབ་རིམ་གྱིས་བསྐྱེད་པ་ན། །དང་
པོ་སོ་སོར་བྱེ་ཞིང་བར་དུ་ནི། །ཅུང་ཟད་འདྲེས་པའི་གནས་སྐབས་དེ་ཉིད་ལ། །དགོངས་ཏེ་
བཏགས་པའི་སེམས་ཅན་ལ་དམིགས་པའི། །སྙིང་ རྗེ་བསྒོམ་དང་གཞན་དོན་བྱེད་པར་
གསུངས། །ཐ་མར་ཐམས་ཅད་འདྲེས་པའི་སྐབས་སུ་ནི། །དམིགས་པ་མེད་པའི་སྙིང་རྗེ་ངང་
གིས་སྐྱེ། །མཚན་མ་མེད་པའི་གཞན་དོན་ལྷུན་གྱིས་གྲུབ། །ཚུལ་འདི་ཡུལ་ཅན་མངོན་རྟོགས་
སྐྱེ་བའི་རིམ། །ཡུལ་ལ་དམིགས་ཡུལ་ཆོས་དང་གང་ཟག་ཙམ། །ཐ་སྙད་དུ་ཡོད་དེ་ཉིད་
དཔྱོད་བྱེད་ཀྱིས། །བརྟེན་ནས་བཏགས་པའི་མིང་ཙམ་རྙེད་པའི་ཕྱིར། །ཞེན་ཡུལ་བདེན་པ་
ཐ་སྙད་དུ་ཡང་མེད། །འདོགས་བྱེད་བློ་ལ་མ་ལྟོས་མིང་མེད་ཕྱིར། །དམ་པའི་དོན་དུ་མིང་ཙམ་
བཏགས་པའི་དོན། །དེ་ཉིད་དཔྱོད་བྱེད་ཚད་མས་མི་རྙེད་དེ། །གཅིག་ལ་དུ་མ་དེ་ལ་གཅིག་ཏུ་
བཏགས། །མིང་ལ་དོན་བརྟེན་དོན་ལ་མིང་བརྟེན་པ། །གང་ཞིག་དཔྱད་བཟོད་ཚུགས་ཐུབ་
མེད་པའི་ཕྱིར། །ཙུ་ཏའི་ཡུལ་གྱི་རྐང་པའི་བྱ་བ་བཞིན། །དེ་ཕྱིར་རྟེན་ཅིང་འབྲེལ་བར་འབྱུང་
- 1 1 0 -



-
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། དོ༩
བ་ཡི། །སེམས་ཅན་ཁམས་དང་དེ་ཡི་ཆོས་རྣམས་ལ། །ཐ་སྙད་དབང་དུ་བྱེད་པོ་སྤྱོད་བྱ་
བཏགས། །དེ་ལ་སྙིང་རྗེ་སྒོམ་དང་ཕན་པར་སྒྲུབ། །མིང་རྐྱང་བཏགས་ཡོད་ཙམ་ལས་གཞན་
མ་གྲུབ། །གཞི་ལམ་འབྲས་བུའི་རྣམ་གཞག་ཐམས་ཅད་རུང་། །ཞེས་པ་དེ་རྣམས་ཀྱིས་ཤེས་
པ་པོ་གང་ཟག་གི་གནས་ལུགས་བདེན་གཉིས་རྣམ་པར་བཞག་ཅིང་མཐའ་གཞན་དུ་དོགས་
པའི་བློ་སྐྱོན་བསལ་བའི་རྩོད་སྤོང་དང་བཅས་པས་གང་ཟག་གི་བདག་མེད་བསྟན་པའི་རབ་
བྱེད་གཉིས་པའོ།། །། །
༈ དེ་ལྟར་གཏན་ལ་ཕབ་པའི་དོན་ཐམས་ཅད། །བསྒོམས་པས་ཉམས་སུ་ལེན་
པའི་ རིམ་པ་ཀུན། །བྱང་ཕྱོགས་སོ་བདུན་ངོ་བོར་འདུས་པ་ལས། །ཐོག་མར་ཚོགས་ལམ་
ཆུང་ངུའི་གནས་སྐབས་སུ། །དྲན་པ་ཉེར་བཞག་བཞི་ཡི་ངོ་བོ་བསྒོམ། །དམིགས་ཡུལ་རང་
གཞན་རྒྱུད་གཏོགས་བདེན་བཞིའི་མཚན། །སྡུག་བསྔལ་བདེན་པའི་གཙོ་བོ་ལུས་ཡིན་ལ། །
ལུས་ཀྱི་རང་གི་མཚན་ཉིད་མི་གཙང་བ། །ཀུན་འབྱུང་གཙོ་བོ་སྲེད་རྒྱུ་ཚོར་བ་སྟེ། །ཟག་
བཅས་ཅིར་ཚོར་ཐམས་ཅད་སྡུག་བསྔལ་བ། །འགོག་པ་མངོན་དུ་བྱེད་གཞི་སེམས་ཡིན་ལ།།
རང་མཚན་སྐད་ཅིག་འགྱུར་བའི་མི་རྟག་པ། །ལམ་གྱི་སྤང་བླང་ཤེས་བྱ་ཆོས་ཐམས་ཅད། །
བྱེད་པ་པོ་ཡི་བདག་གིས་སྟོང་པ་ཉིད། །ཀུན་ལ་ཁྱབ་པའི་མཚན་ཉིད་སྤྲོས་པས་སྟོང་། རྣམ་
པ་མཚན་ཉིད་གཉིས་སུ་བརྟགས་པ་ལ། །མངོན་པར་ཞེན་པ་འགོག་པའིཡུལ་ཅན་ནོ། །
བདག་མེད་གཉིས་ཀར་རྟོག་པའི་རྒྱུར་བྱེད་དེ། །བདག་གི་རྟེན་གྱུར་ལུས་མེད་དེར་བརྟེན་
པའི། །བདག་ཉིད་རྫས་སུ་གྲུབ་པ་ཡོད་མ་ཡིན། །བདག་གི་སྤྱོད་བྱ་ཚོར་བ་བདེན་པ་མེད། །
ཚོར་བ་པོ་ཡི་བདག་ཀྱང་ག་ལ་ཡོད། །བདག་གི་ངོ་བོ་སེམས་ཉིད་བདེན་པ་མེད། །མཐོང་བ་
པོ་ཡི་བདག་འགའ་གྲུབ་པ་མེད། །བདག་གི་ཤེས་བྱ་ཆོས་ཀུན་སྐྱེ་བ་མེད། །ཤེས་པ་པོ་ཡི་
བདག་དང་སེམས་ཅན་མེད། །དེ་ལྟར་བདག་མེད་གཉིས་རྟོགས་ཀུན་མཁྱེན་བ། །ཚུལ་དེ་
- 1 ] 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐེག་དམན་ལམ་ལས་ཁྱད་པར་འཕགས། །དང་པོ་ལུས་ལ་ཡན་ལག་ཡན་ལག་ཅན། །
གཉིས་སུ་ཕྱེ་ལས་ཡན་ལག་ཅན་གྱི་ལུས། །ལྷན་སྐྱེས་བློ་ཡིས་གཅིག་ཏུ་ཞེན་པར་བྱེད། །
ལུས་ཀྱི་ཡན་ལག་སོ་སོར་དབྱེ་ན་ནི། །རྐང་པ་བྱང་ཁོག་ལག་པ་མགོ་བོ་རྣམས། །རྐང་པའང་
བོལ་གོང་བྱིན་པ་བརླ་དངགསུམ། །བྱང་ཁོག་རྐེ་དང་ལྟོ་རྒྱབ་བྲང་རྩིབ་ལོགས། །མཆན་ཁུང་
ཕྲག་པ་ནང་ཁྲོལ་བརྒྱད་དུ་དབྱེ། །ལག་པའང་དཔུང་པ་ལག་ངར་ལག་སོར་དབྱེ། །མགོ་ལ་
མགྲིན་པ་སྒོ་བདུན་ཀླད་ལྕེ་ཡོད། །འདི་རྣམས་ལ་ནི་ལུས་ནི་གང་ཞིག་ཡོད། །གང་རུང་རེརེ་
བ་ཞིག་ལུས་མིན་ཏེ། །རྐང་པ་ལུས་ཡིན་གཞན་རྣམས་མིན་འགྱུར་ཕྱིར། །དེ་ལའང་ཆ་ཤས་
དུ་མ་ཕྱེས་ནས་ནི། །ལུས་ནི་གང་ཡིན་བརྟགས་ན་མི་རྙེད་དེ། །ཆ་རེར་ལུས་འཛིན་བསལ་
ཀྱང་གཞན་འཛིན་ཕྱིར། །གལ་ཏེ་ལུས་འདི་ཡན་ལག་ཐམས་ཅད་ལ། ཁྱབ་པའི་ཚུལ་གྱིས་
ཡོད་པ་ཡིན་ན་ནི། །ལུས་ཀྱི་ཕྱོགས་རེ་ཡིས་ནི་ཡན་ལག་གི །ཕྱོགས་རེར་གནས་སམ་ཡོངས་
རྫོགས་རེ་རེར་གནས། །དང་པོ་ལྟར་ན་ལུས་ཀྱི་ཆ་ཤས་རྣམས། །ཡན་ལག་སོ་སོའི་ཆ་ལ་
གནས་གྱུར་མོད། །ཆ་མེད་ལུས་དེར་རང་ཉིད་གཅིག་པུ་ནི། །ཡན་ལག་གང་ལ་གནས་ཞེས་
བརྟགས་པར་བྱ། །ཡན་ལག་སོ་སོར་གནས་ལས་གཞན་མེད་ན། །ཆ་ཤས་དུ་མགཅིག་ཏུ་སྒོ་
བཏགས་སོ། །གཉིས་པ་ལྟར་ན་ཡོངས་རྫོགས་བདག་ཉིད་ཅན། །ཆ་ཤས་ཀུན་གྱི་ལུས་
གཅིག་རིལ་པོ་དེ། །ལག་པ་རྐང་པ་བྱང་ཁོག་མགོ་རྣམས་ལ། །གནས་གྱུར་ན་ནི་ལགགཉིས་
རྐང་གཉིས་ལ། །ལུས་གཉིས་བྱང་ཁོག་སྟོད་སྨད་ལུས་མང་པོ། །མགོ་ལ་དེ་བཞིན་ལུས་སུ་
མང་པོར་འགྱུར། །དེ་དག་རྣམས་ལའང་ཆ་ཤས་ཇི་སྙེད་པ། །དེ་སྙེད་གྲངས་དང་མཉམ་པའི་
ལུས་སུ་འགྱུར། །དེས་ན་སེམས་ཅན་གཅིག་ལ་ལུས་མང་པོ། །ཡོད་པར་ཐལ་ཏེ་གཅིག་ཏུ་
འདོད་པར་ཉམས། །སྣང་དུ་རུང་ཡང་སུས་ཀྱང་མ་དམིགས་སོ། །དེ་ལྟར་ཕྱི་ཡི་པགས་པ་ནང་
ཤ་རུས། །ཀུན་གྱི་གསེབ་ན་ལུས་ནི་འདི་ཞེས་པ། །རྙེད་རྒྱུ་མེད་ན་ཚུལ་ནི་ཇི་ལྟ་བུས། །ལག་
-1 1 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། །༩
T
，
པ་སོགས་ལ་ལུས་ནི་ཡོད་སྙམ་བྱེད། །ལག་སོགས་ཡན་ལག་རྣམས་ལས་གཞན་སོགས་སུ།།
ལུས་མེད་ཡན་ལག་མེད་ཚེ་ལུས་མེད་ཕྱིར། །གཅིག་དང་ཐ་དད་གང་ཡང་མ་གྲུབ་པ། །དེ་ནི་
ཇི་ལྟར་ཡོད་པར་བཟུང་བ་ཡིན། །དེས་ན་ལུས་ཤེས་བདེན་པ་མེད་ན་ཡང་། །རྐང་ལག་ལ་
སོགས་ཆ་ཤས་དུ་མ་ལ། །གཅིག་ཏུ་རྨོངས་ཤིང་འཁྲུལ་པའི་བློ་ཡིས་ནི། །ལུས་སུ་འཛིན་པའི་
རྣམ་རྟོག་བསྐྱེད་པར་འགྱུར། །མི་ཡི་དབྱིབས་སུ་བཀོད་པའི་ཁྱད་པར་གྱི། །ས་རྡོའི་ཐོ་ཡོར་
ལ་ནི་མིར་འཁྲུལ་པའི། །བློ་དེ་རྒྱང་རིང་ལྟ་ལ་འབྱུང་བ་བཞིན། །འཁྲུལ་རྒྱུམ་ཟད་བར་དུ་
འཁྲུལ་པ་འབྱུང༌། །ཇི་སྲིད་ཐོ་ཡོར་དེ་ལ་ཐག་རིང་ཞིང་། །གཟུགས་དབྱིབས་འདྲ་བསམི་རུ་
འཁྲུལ་པའི་རྐྱེན། །ཚོགས་པ་དེ་སྲིད་མི་ལུས་འདྲ་བ་ནི། །སྐྱེས་བུ་དངོས་ལྟར་སྣང་བའི་བློ་
བྱུང་ངོ༌། །དེ་བཞིན་ཇི་སྲིད་ལག་སོགས་ཡན་ལག་རྣམས། །ལྷན་ཅིག་ཚོགས་པའིཁྲུལ་རྐྱེན་
དེ་ཡོད་པ། །དེ་སྲིད་དེ་ལ་ལུས་སྣང་འཁྲུལ་པ་འབྱུང་། །དེ་ལྟར་ཡན་ལག་ཅན་གྱི་ལུས་མེད་
ཀྱང་། །ཡན་ལག་སོ་སོར་རྫས་སུ་གྲུབ་པ་ཡོད། །སྙམ་ན་དེ་ཡང་ཅི་ཡིན་བརྟག་པར་བྱ། །
ལུས་ལ་ཡན་ལག་དུ་མ་ཚོགས་པ་བཞིན། །ཡན་ལག་རྣམས་ཀྱང་སོར་མོའི་ཚོགས་ཡིན་ཕྱིར།།
ལག་པ་རྐང་པ་གང་ཞིག་ཡིན་པར་འགྱུར། །སོར་མོ་རེ་རེ་ཡིན་ན་གཞན་མ་ཡིན། །ཐམས་
ཅད་ཡིན་ན་དེ་ཡི་གྲངས་མཉམ་འགྱུར། །སོར་མོ་དེ་ཡང་ཚིགས་ཀྱི་ཚོགས་ཡིན་ཕྱིར། །སོར་
མོ་ གཅིག་ཅེས་བརྗོད་པ་དོན་མེད་དོ། །ཚིགས་ཀྱང་ རང་གི་ཆ་ཤས་མང་ཕྱེ་བས། །ཇི་
གཅིག་བདེན་པ་གྲུབ་པ་ཡོད་མ་ཡིན། །ཆ་ཤས་རེ་ཡང་རྡུལ་ཕྲན་དུ་མ་ཕྱེ། །རྡུལ་ཕྲན་གཅིག་
ལའང་ཕྱོགས་ཆའི་དབྱེ་བ་ཡིས། །ཆ་མེད་གཅིག་པུ་བདེན་པའི་སྐབས་མི་རྙེད། །ཕྱོགས་ཆའི་
དབྱེ་བ་རེ་རེའང་སྟེང་འོག་སོགས། །དྲུག་དྲུག་དབྱེ་བས་ཆ་ཤས་གཅིག་དང་བྲལ། །མཐའ་ནི་
ཆ་ཤས་གང་ཡང་མ་གྲུབ་པས། །ནམ་མཁའ་བཞིན་དུ་མིང་ཙམ་ཁོ་ནར་བས། །དེས་ན་རྩོམ་
བྱེད་རྡུལ་ཡང་བདེན་པ་མེད། །བརྩམས་པའི་ལུས་ཀྱང་བདེན་པ་ག་ལ་ཡོད། །བརྩིག་པ་
- 1 1 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་ན་རི་མོ་མེད་པ་བཞིན། །དེ་ལྟར་ཕྲ་རག་གང་གི་ངོ་བོ་ཡང་། །མགྲུབ་བཞིན་དུ་སྣང་ཞིང་
འཁྲུལ་པ་ཡི། །རྨི་ལམ་ལྟ་བུའི་གཟུགས་ལ་དཔྱོད་ལྡན་གྱི། །གང་ཟག་སུ་ཞིག་གས་པ་སྐྱེ་
བ་འགྱུར། །སྒྱུ་མ་མཁན་གྱིས་སྒྱུ་འཕྲུལ་མཐོང་བཞིན་ནོ། །གང་ཚེ་དེ་ལྟར་རང་གཞན་ཐམས་
ཅད་ཀྱི། །ལུས་ཀུན་རྨི་ལམ་རྨིས་བཞིན་བདེན་མེད་ན། །དེ་ཚེ་ལུས་ཅན་སྐྱེས་བུ་གང་ཞིག་
ཡིན། །བུད་མེད་གང་ཡིན་བ་ལང་མེད་གྱུར་ན། །དཀར་ཟལ་ནག་སྐུར་ཡོད་པ་མིན་པའི་
ཕྱིར། །ང་ཡི་ལུས་ཞེས་གཙིགས་ཆེན་ཅི་ལ་བྱེད། །དགྲ་གཉེན་ལུས་ཞེས་གས་སྡང་སུ་ལ་
བྱ། །དོན་དམ་གཟིགས་པ་རྣམས་ཀྱི་རྣམ་ཐར་བཞིན། །དེ་ལྟར་ལུས་མེད་སྐྱེ་མཆེད་དྲུག་མེད་
ཅིང༌། །དེ་མེད་ཡུལ་དང་ཕྲད་པའི་རེག་པ་མེད། །ཡུལ་མེད་ཡིད་འོང་མི་འོང་བྱེ་བྲག་མེད། །
གང་ལས་བདེ་སྡུག་བར་གསུམ་མྱོང་བ་བྲལ། །མྱོང་མེད་ཚོར་བ་དེ་ཡང་ནམ་མཁའ་བཞིན། །
འོན་ཀྱང་མེད་ལ་ཡོད་པར་སྒྲོ་འདོགས་པའི། །བག་ཆགས་སྐྱེ་བ་གྲངས་མེད་གོམས་ཆེབས།།
རྨི་ལམ་བུ་ཤི་ནོར་རྙེད་བདེ་སྡུག་གི །ཚོར་བ་ཇི་བཞིན་འཁྲུལ་པའི་བློ་ངོར་སྣང་། །སྣང་བ་
ལྟར་དུ་བདེན་པ་ག་ལ་གྲུབ། །གལ་ཏེ་སྡུག་བསྔལ་དེ་ཉིད་བདེན་གྲུབ་ཏུ། །ཡོད་ན་སྡུག་
བསྔལ་རྟག་ཏུ་གནས་པའི་ཕྱིར། །ཅི་སྟེ་སེམས་ནི་རབ་དགའ་ལ་མི་གནོད། །བདེ་བ་སྐད་
ཅིག་ཙམ་ཡང་མེད་པར་ཐལ། །མེ་ཡི་རང་བཞིན་ཚ་བ་ཡིན་པ་ལ། །བསིལ་བའི་རང་བཞིན་
འགྱུར་བ་ག་ལ་སྲིད། །བདེ་བ་བདེན་ན་མུ་གེའི་མྱ་ངན་གྱིས། །གདུང་སོགས་སྡུག་བསྔལ་
མྱོང་བའི་སྐབས་དེ་ལ། །ཞིམ་རྒྱ་ཟ་སོགས་བདེ་བ་མྱོང་བ་དེས། །ཅི་སྟེ་ལུས་སེམས་དགའ་
སྐྱིད་འཛོམས་མི་བྱེད། །བདེ་བའི་རང་བཞིན་རྟགཏུ་གནས་པའི་ཕྱིར། །རྟག་ཏུ་གནས་ཀྱང་
མྱོང་བས་མ་ཁྱབ་སྟེ། །བདེ་སྟོབས་ལྡན་པས་སྡུག་བསྔལ་ཟིལ་གྱིས་མནན། །སྡུག་སྟོབས་ཆེ་
བས་བདེ་བ་ཟིལ་གྱིས་མནན། །གང་ཕྱིར་ཉིན་སྐར་བཞིན་དུ་ཡོད་ན་ཡང་། །གལ་ཏེ་དེ་
ནི་མྱོང་བ་མ་ཡིན་ན། །གང་ཞིག་ཉམས་སུ་མྱོང་བའི་བདག་ཉིད་མིན། །དེ་ནི་ཚོར་བ་ཞེས་བྱ་
- 1 1 4 -



t
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། །༩
མིན་པར་ཐལ། །རང་གི་མཚན་ཉིད་མྱོང་བ་མིན་པའི་ཕྱིར། །བརླན་གཤེར་མིན་ན་ཆུ་ནི་ཇི་
ལྟར་ཡིན། །གཏན་ནས་མི་མྱོང་བ་ཡང་མ་ངེས་ཏེ། །སྡུག་བསྔལ་རགས་པ་མྱོང་བ་མེད་པའི་
སྐབས། །སྡུག་བསྔལ་ཕྲ་མོ་མྱོང་བ་ཉིད་དུ་ཡོད། །བདེ་བ་རགས་པ་དངོས་སུ་མི་མྱོང་སྐབས།།
བདེ་བ་ཕྲ་མོ་མྱོང་བ་ཉིད་དུ་ཡོད། །བདེ་སྡུག་འདི་ཡི་རགས་པ་ཙམ་ཞིག་ནི། །འགལ་རྐྱེན་
སྟོབས་དང་ལྡན་པས་བསལ་མིན་ནམ། །ཞེ་ན་བདེ་བ་སྡུག་བསྔལ་ཕྲ་མོད། །རང་མཚན་མ་
ཉམས་ཡོད་ན་རྒྱགས་ལྟོག་གཉིས། །དུས་གཅིག་འོང་བའི་གནོད་པ་ཐོག་ཏུ་བབས། །རང་
མཚན་དེ་ལས་གཞན་པའི་འགལ་རྐྱེན་གྱི། །ངོ་བོ་གྱུར་ཏེ་སྡུག་བསྔལ་ཕྲ་མོ་ཉིད། །དགའ་བ་
ཙམ་དང་བདེ་བ་ཕྲ་མོ་ཉིད། །སྡུག་བསྔལ་ཆུང་ངུའི་ངོ་བོ་ཡོད་ཅེ་ན། །སྡུག་བསྔལ་ཕྲ་ཉིད་དེ་
ཡང་དགའ་ ཙམ་མིན། །བདེ་བ་ཕྲ་མོ་ སྡུག་བསྔལ་ཙམ་མ་ཡིན། །བདེ་སྡུག་དེ་དང་དེ་ཡི་
རིགས་ཡིན་ནོ། །གལཏེ་སྡུག་བསྔལ་སྐྱེ་བའི་འགལ་རྐྱེན་ནི། །བདེ་བ་སྐྱེས་པས་སྡུག་བསྔལ་
སྐྱེས་པ་མིན། །དགའ་བདེ་ཆུང་ངུའི་ངོ་བོ་སྐྱེས་པ་ཡིན། །བདེ་བའི་འགལ་རྐྱེན་སྡུག་བསྔལ་
སྐྱེས་པ་ན། །བདེ་བ་ཡོད་ཀྱང་རང་དངོས་མ་སྐྱེས་པ། །སྡུག་བསྔལ་ཆུང་ངུའི་ངོ་བོར་སྐྱེས་ན་
ནི། །ཉི་མ་ཤར་བས་མུན་པ་ཡོད་ན་ཡང་། །མ་སྐྱེས་སྣང་བའི་ངོ་བོར་སྐྱེས་པ་བཞིན། །བདེ་
སྡུག་ཚོར་བརྟག་ཏུ་ཡོདན་ཡང་། །མ་སྐྱེས་པ་ཡི་སྐབས་ཤིག་འདོད་པནི། །དོན་ལ་མེད་ཀྱང་
ཡོད་པ་སྒྲོ་འདོགས་པའི། །རྟོག་པ་འདི་ཡིས་མངོན་ཞེན་ཙམ་ཉིད་དུ། །ཡིན་ཞེས་བྱ་བར་ཚད་
མས་གྲུབ་མིན་ནམ། །རང་བཞིན་མ་སྐྱེས་རྐྱེན་ལས་སྐྱེས་པའི་ ཕྱིར། །རྐྱེན་ལ་ཡོད་མེད་
གནས་སྐབས་འབྱུང་བའི་ཕྱིར། །འབྲས་བུ་ཡོད་མེད་གནས་སྐབས་འགྱུར་བ་ལས། །རྐྱེན་
ལས་མ་སྐྱེས་ན་ཡང་འབྲས་བུ་ཡོད། །ཟེར་བ་བདག་ནི་བརླན་བྲལ་ས་བོན་ལ། །མྱུགུ་ད་ལྟ་
ཡོད་ཅེས་སྨྲ་བ་མཚུངས། །དེས་ན་ད་ལྟ་མ་སྐྱེས་གང་ཡིན་དང་། །འགགས་པ་གང་ཡིན་ད་ལྟ་
མེད་པས་ཁྱབ། །བདེ་བ་ཡོད་ཚེ་སྡུག་བསྔལ་འགགས་ནས་མེད། །སྡུག་བསྔལསྐྱེས་ཚེ་བདེ་
- 1 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བ་མ་སྐྱེས་པ། །རེས་འགའ་བ་དང་བཅོས་མ་ཉིད་ཡིན་པ། །དེ་ཉིད་ཕྱིར་ན་བཅོས་མིན་
བདེན་པ་རུ། །རྟོག་པ་འདི་ཡི་གཉེན་པོ་བདེན་མེད་དུ། །རྣམ་པར་དཔྱོད་པའི་ཤེས་རབ་འདི་
བསྒོམ་སྟེ། །ཅི་ཕྱིར་ཞེ་ན་བདེན་སྟོང་ངེས་པ་ཉིད། །རྣམ་པར་བརྟགས་པ་ཞིང་དང་འདྲ་བ་
ལས། །བྱུང་པ་ཡི་ནི་བསམ་གཏན་བདེ་འབྲས་དེ། །རྣལ་འབྱོར་མཆོག་གི་སྤངས་རྟོགས་
སྟོབས་བསྐྱེད་ཟས། །སྟོང་ཉིད་བྲལ་བའི་བསམ་གཏན་ནུས་པ་དམན། །ཚོར་བའི་རྐྱེན་ནི་
རེག་པ་ཉིད་ཡིན་ན། །དེ་ཡང་བདེན་པ་གྲུབ་པ་ཡོད་མིན་ཏེ། །གལཏེ་དབངཔོ་ལྔ་དང་དོན་
ལྔ་པོ། །བར་མཚམས་བཅས་ན་དབང་ཡུལ་དེ་དག་ནི། །གང་དུ་འཕྲད་པར་འགྱུར་ཏེ་ཤར་
ནུབ་བཞིན། །བར་མཚམས་མེད་པ་ཐམས་ཅད་ཕྲད་ན་ཡང་། །རྣམ་དབྱེ་མེད་པ་གཅིག་ཏུ་
འགྱུར་ཕྱིར་དེ། །ཕྲད་རྒྱུ་གང་ཞིག་ཕྲད་ས་གང་དང་ནི། །ཕྲད་པར་འགྱུར་ཏེ་རྡུལ་ཕྲན་གཅིག་
བཞིན་ནོ། །འོན་ཀྱང་ཕྲ་རབ་རྡུལ་རྣམས་ཕྲད་ཡིན་ན། །རྡུལ་ཕྲན་གཅིག་གི་ནང་དུ་རྡུལ་ཕྲན་
གཞན། །ཐིམ་ལ་འཇུག་པ་མེད་དེ་དེ་གཉིས་ནི། །ནང་གི་ཁོང་སྟོང་གོ་སྐབས་མེད་པ་དང་། །
ཕྱི་ཡི་བོངས་ཚད་ཆེ་ཆུང་མཉམ་པའི་ཕྱིར། །དེ་ལྟར་རྡུལ་ལ་རྡུལ་ནི་མ་ཞུགས་ཀྱང་། །ཕན་
ཚུན་གཅིག་ལ་གཅིག་ནི་ཕྲད་པ་ཡོད། །ཞུགས་མེད་ཕྲད་ཡོད་འགལ་མེད་ཡིན་སྙམ་ན། །
ཞུགས་པ་མེད་ན་ཕྲད་པ་མེད་པས་ཁྱབ། །ཅི་ཕྱིར་ཞེ་ན་ཕན་ཚུལ་མ་ཞུགས་པ། །སོ་སོར་
གནས་ལ་ཕན་ཚུན་འདྲེས་མེད་ཅིང་། །མ་འདྲེས་པ་ལ་གཅིག་ལ་གཅིག་ཕྲད་མེད། །ཆུ་རྡུལ་
འོ་མའི་རྡུལ་ལ་མ་ཞུགས་པས། །ཕན་ཚུན་གཏན་ནས་འདྲེས་པ་མེད་པ་ཡིན། །མ་འདྲེས་པ་
ལ་ཐམས་ཅད་ཕྲད་པ་མེད། །མ་ཕྲད་ཕྱིར་ན་སོ་སོར་གནས་པའི་ཕྱིར། །རུས་སྦལ་ངང་པས་
སོ་སོར་འབྱེད་པ་ཡིན། །དེ་ཕྱིར་ཞུགས་དང་འདྲེས་པ་ལྟར་སྣང་ཡིན། །ཕྲད་པ་མེད་པས་རེག་
པ་ག་ལ་ཡོད། །རེག་པ་མེད་ན་ཚོར་བ་མི་འགྲུབ་བོ། །རྡུལ་ཕྲན་ཆ་མེད་ལའང་ཕྲད་པ་ཞེས།།
བྱ་བ་འདི་ནི་ཇི་ལྟར་འཐད་པར་འགྱུར། །ཕྱོགས་ཀུན་ཕྲད་ན་དབྱེར་མེད་གཅིག་ཏུ་འགྱུར། །
- 1 1_6 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། །༩
ཕྱོགས་གཅིག་ཕྲད་ན་ཆ་མེད་ཡིན་པ་འགལ། །ཕྲད་དང་མ་ཕྲད་ཆ་གཉིས་ཡོད་པའི་ཕྱིར། །
ཕྲད་པ་དང་ནི་ཆ་མེད་གཉིས་ཡིན་པས། །གལ་ཏེ་མཐོང་ན་འདི་ཞེས་བསྟན་པར་གྱིས། དེ་
ལྟར་གཟུགས་ཅན་ཕྲ་རགས་མ་ཕྲད་ཀྱང་། །གསལ་རིག་རྣམ་ཤེས་ཕྲད་པ་ཡིན་སྙམ་ན། ཁ་
དོག་དབྱིབས་ཀྱི་ལུས་མེད་པ་ལ་ནི། །ཕན་ཚུན་ཕྲད་པ་འཐད་པ་མ་ཡིན་ཉིད། །ཅིའི་ཕྱིར་ཞེ་
ན་ཤེས་པ་རང་ལ་རང་། །ཕྲད་པ་མེད་དེ་ཕྲད་རྒྱུའི་དངོས་མེད་ཕྱིར། གཟུགས་ཅན་གཞན་
དང་གཟུགས་མེད་ཇི་ལྟར་ཕྲད། །དེ་ལྟར་སོ་སོར་ཕྲད་པ་མེད་ན་ཡང་། །འབྲས་བུ་རེག་པ་
བསྐྱེད་པའི་རྒྱུ་དེ་ནི། །ཡུལ་དབང་ཤེས་གསུམ་ཚོགས་པ་ཡིན་སྙམ་ན། །ཚོགས་པའང་བདེན་
པའི་དངོས་པོ་མེད་ཕྱིར་ཏེ། །དུ་མ་གཅིག་ཏུ་སྒྲོ་བཏགས་ཡིན་པའི་ཕྱིར། །ཕྲེང་བ་དམག་ལ་
སོགས་བཞིན་རྫུན་ཡིན་ཅེས། །སྔར་ནི་ཇི་ལྟར་རྣམ་པར་དཔྱད་བཞིན་ནོ། །དེ་ལྟར་རྒྱུགས་
བདེན་པ་དང་བྲལ་ཕྱིར། །འབྲས་བུ་རེག་པ་བདེན་པ་ཡོད་མིན་ན། །དེ་འབྲས་ཚོར་བ་གང་
ལས་འབྱུང་བར་འགྱུར། །ཡུལ་དབང་ཤེས་ཚོགས་ཀུན་རྫོབ་ཡིན་ན་ཡང་། །འབྲས་བུ་རེག་
ཚོར་དོན་དམ་འགལ་བ་མེད། །སྙམ་ན་དངོས་མེད་ལས་ནི་དངོས་འབྱུང་ཐལ། །གང་ཕྱིར་
བདེ་སྡུག་བར་གསུམ་རྫུན་གྲུབ་པས། །ཟག་བཅས་བདེ་བ་ཚོལ་བའི་འབད་རྩོལ་གྱི། །ལ་
དུབ་འདི་ནི་ཅི་ཡི་དོན་དུ་ཡིན། །མི་འདོད་སྡུག་བསྔལ་འབྱུང་ཕྱིར་ཡིན་སྙམ་ན། །སྡུག་བསྔལ་
གང་གིས་གང་ལ་གནོད་པར་འགྱུར། །བཅོས་མ་གློ་བུར་བ་ཉིད་ཡིན་པའི་ཕྱིར། གངཚེཚོར་
བ་པོ་བདག་འགའ་མེད་ཅིང༌། །མྱོང་བྱའི་ཚོར་བའང་ཡོད་པ་མ་ཡིན་པ། །དེ་ཚེ་བདེ་སྡུག་
འདིར་མྱོང་འདི་མྱོང་ཞེས། །མིང་ཙམ་བཏགས་པའི་གནས་སྐབས་འདི་མཐོང་ནས། །བདེ་
བར་ཐོབ་འདོད་སྡུག་བསྔལ་བྲལ་འདོད་དང་། །བདག་དང་བདག་གིར་ཞེན་པའི་སྲེད་པནི།།
རྒྱུ་དང་བྲལ་བས་ཅི་ཕྱིར་ལྡོག་མི་འགྱུར། །ཚོར་བའི་ཡུལ་གྱི་གཟུགས་རྣམས་མཐོང་བ་དང་།།
སྒྲ་ཐོས་དྲི་ཚོར་རོ་མྱོང་རེག་པ་ཡང་། །གཅིག་དང་དུ་མའི་ངོ་བོར་མ་གྲུབ་པས། །རྨི་ལམ་སྒྱུ་མ་
- 1 ། 7



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་སེམས་ཀྱིས་མྱོང་སྙམ་ན། །དུས་མཉམ་སེམས་ཀྱིས་སེམས་བྱུང་མྱོང་མ་ཡིན། །སེམས་
དང་སེམས་བྱུང་ལྷན་ཅིག་སྐྱེས་པའི་ཕྱིར། །མྱང་བྱ་མྱོང་བྱེད་རྒྱུ་འབྲས་ཀྱིས་ཁྱབ་ན། །དུས་
མཉམ་རྒྱུ་འབྲས་དགོས་པ་མེད་པའི་ཕྱིར། །ཚོར་བ་སེམས་དེས་མྱོང་ཞིང་མཐོང་མ་ཡིན། །
ཚོར་བ་སྔར་སྐྱེས་རྒྱུ་དང་མྱོང་བྱེད་སེམས། །ཕྱིས་འབྱུང་འབྲས་བུ་ཡིན་པས་མི་འགལ་ན། །
ཚོར་བ་ཡོད་ཚེ་སེམས་མེད་དེ་ཡོད་ཚེ། །ཚོར་བ་མེད་པས་མྱོང་བའི་ཡུལ་མ་ཡིན། །ཡིན་ན་ངོ་
བོ་མ་འགགས་པས་ཁྱབ་ཕྱིར། །འགགསན་དྲན་པར་འགྱུར་གྱི་མྱོང་མ་ཡིན། །ཚོར་བ་ཕྱི་
མར་སྐྱེ་འགྱུར་མྱོང་སྙམ་ན། །མ་སྐྱེས་པས་ན་མྱང་བྱ་མ་ཡིན་ནོ། །ཚོར་བ་རང་གིས་བདག་
ཉིད་མྱོང་མ་ཡིན། །བྱ་བྱེད་གཉིས་ཡོད་རང་གཞན་གཉིས་སུ་འགྱུར། །གཉིས་མེད་མྱོང་བ་
འཐད་པ་མ་ཡིན་ནོ། །ཚོར་དང་རྣམ་ཤེས་ལས་ནི་གཞན་དག་གིས། །མྱོང་བམ་ཡིན་མྱོང་
བྱེད་མེད་པའི་ཕྱིར། །དེ་ལྟར་སེམས་དང་སེམས་བྱུང་གཉིས་ཀ་ལ། །དུས་གསུམ་རང་གཞན་
བརྟགས་པའི་རིགས་པ་འདིས། །མྱོང་བྱེད་ཚོར་བ་འགའ་ཡང་ཡོད་མིན་ཏེ། །དེས་ན་མྱང་བྱ་
ཚོར་བ་དེ་ཉིད་དུ། །བདེན་པ་མེད་དེ་ལྟོས་གྲུབ་ཡིན་པའི་ཕྱིར། །ཚོར་བའི་ངོ་བོ་རྒྱུ་འབྲས་
མྱོང་བ་པོ། །སོ་སོར་བརྟགས་ན་དེ་ལྟར་བདག་མེད་ཀྱང༌། །ཕུང་ལྔའི་ཚོགས་པ་འདི་ལ་
བརྟེན་ནས་ནི། །བདག་ཅེས་མིང་དུ་བཏགས་པ་ཙམ་ཉིད་ལ། །བདེ་བ་འདི་ཡིས་ཅི་སྟེ་ཕན་
པར་བྱས། །སྡུག་བསྔལ་འདི་ཡིས་ཅི་སྟེ་གནོད་པར་བྱ། །ཕན་གནོད་གཉིས་ཀ་བློ་ཡིས་
བཏགས་པ་ཙམ། །སེམས་བྱུང་ཚོར་བ་བདེན་པ་ཡོད་མིན་ཀྱང་། །སེམས་ནི་བདེན་པ་ཡོད་
པའང་མ་ཡིན་ཏེ། །སེམས་ཞེས་བྱ་བ་གསལ་ཞིང་རིག་པ་ཉིད། །ཡུལ་གྱི་སྒོ་ནསརྣམ་པ་དྲུག་
ཏུ་དབྱེ། །ཡིད་ཤེས་ལ་ནི་གསུམ་དུ་འབྱེད་ན་ཡང་། །ལྡོག་པ་ཙམ་དུ་འགལ་བ་ཡོད་མ་ཡིན།།
ཆོས་ལ་དམིགས་དང་ངར་འཛིན་གསལ་བ་ཙམ། །རྒྱུན་མི་ཆད་ལ་དྲུག་ཡིད་ཉོན་ཡིད་དང་། །
-
- 1 ] 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། (༩
ཀུན་གཞི་ཞེས་བྱ་མིང་དུ་བཏགས་པའི་ཕྱིར། །སྒོ་ལྔའི་རྣམ་ཤེས་འགགས་མ་ཐག་པ་དེས། །
བདག་རྐྱེན་དབང་པོའི་ཚུལ་དུ་བྱས་པ་དང་། །ཡུལ་ལྔ་འགགས་མ་ཐག་པས་དམིགས་རྐྱེན་
དུ། །བྱས་ནས་སྐྱེས་པའི་ཡིད་ཀྱི་མངོན་སུམ་དང་། །ཡིད་ཤེས་དེ་ཡང་རྟེན་དང་ངོ་བོ་མེད། །
ནང་གི་དབང་པོ་རྣམས་ལ་མི་གནས་ཏེ། །རེས་འགའ་དབང་པོ་ཡོད་ཀྱང་མི་སྐྱེ་ཕྱིར། །
གཟུགས་སྒྲ་སོགས་ལ་གནས་མིན་དེ་ཡོད་ཀྱང་། །མི་སྐྱེ་བ་ཡི་གནས་སྐབས་མཐོང་བའི་ཕྱིར།།
ཡུལ་དབང་གཉིས་ཀྱི་བར་ནའང་གནས་མིན་ཏེ། །དེ་གཉིས་མ་བརྟེན་ཡིད་ཤེས་མ་གྲུབ་ཕྱིར།།
དེ་ཕྱིར་ཡུལ་དབང་ཡིད་ཤེས་སྐྱེ་བའི་རྟེན། །བཏགས་པ་ཙམ་ལས་དཔྱད་བཟོད་བདེན་པ་
མེད། །ནང་ གི་ དབང་ པོའི་ ངོ་བོར་མ་གྲུབ་སྟེ། །དབང་ལྔ་གཟུགས་ཅན་ཡིན་པས་འདི་
མིན་ཕྱིར། །ཕྱི་རོལ་ཡུལ་ལྔའི་ངོ་བོར་མ་གྲུབ་སྟེ། །ཡིད་ནི་མཐོང་ཐོས་ཚོར་མྱོང་རེག་མེད་
ཕྱིར། །འགགས་མ་ཐག་པའི་ཆོས་ཀྱང་མ་ཡིན་ཏེ། །ཡིད་ཤེས་སྐྱེས་ལ་མ་འགགས་པ་ཡིན་
ཕྱིར། །ཕྱི་ནང་དེ་ལས་གཞན་དུའང་མི་རྙེད་དེ། །མངོན་སུམ་རྗེས་དཔག་ཚད་མ་མེད་པའི་
ཕྱིར། །དབང་རྟེན་ལུས་ཀྱི་ངོ་བོ་མ་ཡིན་ལ། །ལུས་ལས་གཞན་གྱི་ངོ་བོར་མ་གྲུབ་ཅིང་། །
ལུས་དང་ལུས་མིན་འདྲེས་པའི་དངོས་པོ་མིན། །དེ་དག་རྣམས་ལས་ལོགས་སུ་ག་ལ་ཡོད། །
མདོག་དབྱིབས་གནས་ཚུལ་བརྗོད་དུ་མེད་པའི་ཕྱིར། །དེ་ཕྱིར་དཔྱད་ན་བདེན་པར་མ་གྲུབ་
ཀྱང༌། །ཡུལ་ཤེས་དྲུག་པོ་འདས་པའི་དེ་མ་ཐག །འདི་དང་འདི་ཞེས་ངེས་པའི་རྗེས་ཤེས་ཀྱི།།
སྐད་ཅིག་དུ་མར་ཡིད་དུ་སྒྲོ་བཏགས་སོ། །བཏགས་དོན་གཅིག་དང་དུ་མ་གང་གི་ཡང་། །ངོ་
བོར་མེད་ཅིང་བཙལ་ན་མི་རྙེད་པ། །གདོད་ནས་ལྷན་ཅིག་སྐྱེས་པའི་ཆོས་ཉིད་དེ། །སེམས་
ཅན་རྣམས་དང་འབྲལ་བ་མེད་པའི་ཕྱིར། །རང་བཞིན་གྱིས་ནི་མྱ་ངན་འདས་ཞེས་བརྗོད། །
དབང་པོ་སྒོ་ལྔའི་རྣམ་ཤེས་སྐྱེ་བ་མེད། །སྐྱེད་བྱེད་རྒྱུ་དང་བྲལ་བ་ཡིན་པའི་ཕྱིར། །གགས་
སྒྲ་དྲི་རོ་རེག་བྱ་དམིགས་པ་ལས། །སྐྱེ་ན་སྔ་ ཕྱི་ ཡོད་ དམ་དུས་མཉམ་ཡིན། །ཤེས་བྱ་
- 1 19 -



-
1-
བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟུགས་སོགས་ལས་ནི་སྐད་ཅིག་གིས། །སྔ་བར་མིག་གི་རྣམ་ཤེས་ཡོད་ན་ནི། །ཤེས་བྱ་
དེ་ཡིས་སྐྱེད་པའི་ཤེས་པ་མིན། །ཤེས་བྱ་མ་སྐྱེས་གོང་ནས་ཡོད་པའི་ཕྱིར། །མིག་ཤེས་སོཊ་
དང་གཟུགས་སོགས་ལྷན་ཅིག་ཏུ། །དུས་མཉམ་ཡོད་ན་འབྲས་བུ་མ་གྲུབ་གོང་། །རྒྱུ་མེད་
གྲུབ་ཟིན་དུས་སུ་རྒྱུ་ཡོད་ཀྱང་། །སྐབས་དེའི་བསྐྱེད་བྱ་སྐྱེད་བྱེད་འཐད་མ་ཡིན། །མཉམ་
སྐྱེའི་མཚེ་མ་ཕ་བུ་མ་ཡིན་བཞིན། །ཤེས་བྱ་གཟུགས་སོགས་འགགས་པའིཕྱིས་སུ་ནི། །རིག་
ཤེས་སོགས་སུ་སྐྱེ་བ་ཡིན་ན་ཡང་། །དེ་གཉིས་བསྐྱེད་བྱ་སྐྱེད་བྱེད་མ་ཡིན་ཏེ། །འགགས་ནས་
མེད་དང་སྐྱེ་བ་ཡོད་པ་གཉིས། །བར་དུ་སྐད་ཅིག་གཞན་གྱིས་ཆོད་དམ་མེད། །དང་པོ་ལྟར་ན་
མེད་པའི་སྐད་ཅིག་མ། །བརྒྱུད་མར་འབྱུང་ལས་ཡོད་པའི་སྐད་ཅིག་མིན། །དེ་གཉིས་ཕན་
ཚུན་འབྲེལ་བ་མེད་པའི་ཕྱིར། །ས་བོན་མེ་ལ་སྲེག་པ་ཇི་བཞིན་ནོ། །སྐད་ཅིགགཞན་གྱིས་
བར་དུ་མ་ཆོད་པ། །སྐྱེ་ན་རྒྱུ་འབྲས་དུས་མཉམ་འགྱུར་བར་ཐལ། །ཕྱི་མའི་ཆ་ནས་བར་ཆོད་
མེད་ན་ཡང་། །སྔ་མའི་ཆ་ནས་བར་ཆོད་ཡོད་ན་ནི། །སྔ་ཕྱི་བར་གསུམ་ཆ་གཅིག་བཟུང་བའི་
ཕྱིར། །རྒྱུ་འབྲས་ཞེས་བྱ་སྒྲོ་བཏགས་ཡིན་པར་འགྱུར། །དབང་ཤེས་ཐོག་མར་སྐྱེ་བའི་རྒྱུ་
མེད་ན། །བར་དུ་གནས་དང་ཐ་མར་འཇིགས་པ་མེད། །མ་སྐྱེས་པ་ལ་ཇི་ལྟར་ཞིག་པ་ཡིན། །
ནམ་མཁའི་མེ་ཏོག་མ་སྐྱེས་པ་ཡིན་པས། །གནས་པའི་ཡུལ་དང་འཇིགས་པའི་དུས་མེད་
བཞིན། །ཤེས་ པ་ སྔ་ མའི་རྗེས་ སུ་ ཕྱི་ མ་ སྐྱེས། །ཤེས་ བྱ་ གཟུགས་ ལ་ དམིགས་ ནས་
གཟུགས་འཛིན་སྐྱེ། །ཟེར་བ་དག་ནི་མ་དཔྱད་པ་ཡིན་ནོ། །བརྟགས་ཤིང་དཔྱད་པའི་ངོར་
མེད་བདེན་པ་བྲལ། །ལོག་རྟོག་འཛིན་པ་དགག་ཕྱིར་བརྗོད་པ་ཡིན། །མཐར་ཐུག་བདེན་པ་
ཡོད་མེད་གཉིས་ཀ་ཡང་། །རྟོག་པས་བཏགས་པའི་མིང་ཙམ་ངེས་པ་ན། བསམ་མེད་བརྗོད་
མེད་གཉིས་མེད་ཁོ་ནར་ཟད། །དེ་ལྟར་ཤེས་པ་བདེན་པ་མེད་བཞིན་དུ། །ཤེས་པ་བྱ་རྒྱུའི་
ཆོས་རྣམས་ཐམས་ཅད་ཀྱི། །སྐྱེ་བ་བདེན་པ་རྟོགས་པར་འགྱུར་བ་ཡིན། །སྐྱེ་བརྫུན་པ་ཉིད་
，
- 1
2 0 -



ས
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། [༩
དུ་རྟོགས་པར་འགྱུར། །ཤེས་ལས་སྐད་ཅིག་སྔ་བའི་ཤེས་བྱ་ཡོད། །དེ་ནི་ཡུལ་ཅན་གང་གིས་
དམིགས་ནས་སྐྱེ། །ཤེས་ལས་སྐད་ཅིག་ཕྱི་བའི་ཤེས་བྱ་ཡོད། །དེ་ཚེ་ཤེས་བྱ་ཤེས་པ་གང་
གིས་དམིགས། །སྐད་ཅིག་སྔ་ཕྱི་མེད་པ་དུས་མཉམ་ན། །འབྲེལ་བ་མེད་པས་ཤེས་དང་ཤེས་
བྱ་མིན། །རང་གིས་རང་ཉིད་ཤེས་པ་མི་འཐད་པས། །ཤེས་དང་བདག་ཉིད་གཅིག་པའི་
འབྲེལ་བ་མིན། །དུས་མཉམ་ཡིན་ཕྱིར་དེ་ལས་དེ་བྱུང་མིན། །དེ་ཕྱིར་ཀུན་ནས་ཉོན་མོངས་
ཕྱོགས་ཀྱི་ཆོས། །གང་དུ་གང་ཞིག་སྡུག་བསྔལ་སྣོད་བཅུད་གཉིས། །གང་གིས་སྡུག་བསྔལ་
ལས་དང་ཉོན་མོངས་གཉིས། །སྔ་མས་ཕྱི་མར་ཉོན་མོངས་སུ་མི་བྱེད། །ཕྱི་མས་སྔ་མར་ཉོན་
མོངས་ག་ལ་བྱེད། །དུས་མཉམ་པ་ནི་འབྲེལ་མེད་ཡིན་ཕྱིར་རོ། །གང་ཞིག་རྣམ་བྱང་འགོག་
བདེན་མྱང་འདས་གསུམ། །གང་གིས་རྣམ་པར་བྱ་བྱེད་བསླབ་པ་གསུམ། །རང་ལ་རང་གིས་
བྱ་བྱེད་གཉིས་མི་རུང༌། །གཞན་ན་དུས་གསུམ་བརྟགས་པས་མི་འགྲུབ་བོ། །དེ་ལྟར་རྒྱུ་
དང་རྐྱེན་གྱིས་འདུས་བྱས་པའི། །ཆོས་ཀུན་རང་བཞིན་གྱིས་ནི་མ་སྐྱེས་ཤིང་། །གཞན་ལ་
བརྟེན་ནས་སྐྱེ་བའང་རྣམ་རྟོག་གིས། །ཕར་བཏགས་ཙམ་ལས་རིགས་ངོར་མ་གྲུབ་བོ། །སྐྱེ་
དང་སྐྱེ་མེད་གཉིས་ཡིནགཉིས་མིན་དག །མི་སྲིད་གནས་དང་འགགས་པ་ལ་ཡང་མཚུངས།།
སྐྱེ་འགགས་གནས་གསུམ་བྲལ་བའི་འདུས་མ་བྱས། །བརྡ་དང་ཐ་སྙད་ཀྱིས་བཞག་བཏགས་
པའི་ཆོས། །ཡོད་པར་མ་གྲུབ་མེད་པར་མི་འགྲུབ་ཕྱིར། །གང་ཕྱིར་ཆོས་ཀུན་སྤྲོས་དང་བྲལ་
བ་ལ། །བདེན་པ་གཉིས་ཀྱི་གདགས་གཞི་མ་གྲུབ་པས། །མཐར་ཐུག་རྟོགས་པས་གཉིས་སུ་
ག་ ལ་འདོགས། །བདེན་པ་གཅིག་ཀྱང་གྲུབ་པ་མེད་པའི་ ཕྱིར། །མ་རྟོགས་པ་དང་ལོག་
པར་རྟོགས་པ་དང༌། །ཕྱོགས་ཙམ་རྟོགས་པའི་འཇིག་རྟེན་བློ་ལ་ལྟོས། །འཇིག་རྟེན་མཁྱེན་
པས་གཞན་ལས་མ་གསན་པ། །བདེན་པ་གཉིས་ཉིད་ཀྱིས་ནི་བསྟན་པར་མཛད། །མིང་དུ་
མ་བཏགས་རྨོངས་པ་སེལ་ཐབས་མེད། །ཐ་སྙད་མ་བརྟེན་དོན་དམ་མི་རྟོགས་ཕྱིར། །མཚན་
- 1 2 1 -



-
-
,
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞི་བློ་ཡི་ཡུལ་དུ་བྱར་རུང་ཚད། །མཚན་ཉིད་མ་དཔྱད་བློ་ངོར་གྲུབ་པ་ལ། །མཚོན་བྱ་ཀུན་
རྫོབ་དང་ནི་ཐ་སྙད་བདེན། །འཁྲུལ་ པའི་ བློ་ དང་ གང་ ཟག་སྣང་ བ་ ཙམ། །བརྟེན་ནས་
གདགས་པ་འདི་ནི་རྟོག་བྱེད་ཐབས། །མཚན་གཞི་བློ་ལས་འདས་པའི་ཆོས་ཉིད་དེ། །མཚན་
ཉིད་དཔྱད་ན་བློ་ངོར་མ་གྲུབ་པར། །མཚོན་བྱ་དོན་དམ་བདེན་ཞེས་མ་འཁྲུལ་བའི། །བློ་དང་
གང་ཟག་སྟོང་པ་ཉིད་ལ་བརྟེན། །བཏགས་པ་འདི་ནི་རྟོག་བྱ་ཐབས་བྱུང་ཉིད། །བདེན་པ་
གསུམ་པ་གང་ཡང་མ་མཆིས་ཏེ། །བློ་ལ་འཁྲུལ་དང་མ་འཁྲུལ་གཉིས་ལས་མེད། །ཡུལ་ལ་
བདེན་རྫུན་གཉིས་ལས་མེད་ཕྱིར་རོ། །རྫུན་པའི་ཡུལ་དང་ཡུལ་ཅན་ཇི་སྙེད་ཀུན། །ཡང་དག་
སྒྲིབ་བྱེད་བསླུ་བའི་ ཆོས་ཅན་རྫོབ། །བདེན་པའི་ ཡུལ་དང་ཡུལ་ཅན་ ཇི་ བཞིན་དོན། །
གོང་དུ་འགྲོ་མེད་མི་བསླུའི་ཆོས་ཉིད་མཆོག །ཡུལ་གྱི་ངོས་ནས་གཅིག་དང་ཐ་དད་བྲལ། །
ཡུལ་ཅན་གཞན་སེལ་རྟོག་ངོར་ལྡོག་ཐ་དད། །ཕྱེ་རྒྱུ་མེད་ན་ཐ་སྙད་རྣམ་གཞག་འཇིགས། །
གལ་ཏེ་ཆོས་ཀུན་དོན་དམ་མི་སྐྱེ་བ། །དེ་ལྟར་ཀུན་རྫོབ་ཏུ་ཡང་སྐྱེ་བ་མེད། དེ་ལ་བདེན་
གཉིས་རྣམ་གཞག་ག་ལ་ཡོད། །དོན་དམ་བདེན་པ་གཅིག་པུར་འགྱུར་བའི་ཕྱིར། །འདོད་ན་
དེ་ཡང་རྣམ་འཇོག་རྒྱུ་དང་བྲལ། །དེ་གཉིས་ཕན་ཚུན་ལྟོས་ནས་བཞག་དགོས་ཕྱིར། །དེ་ཡང་
ཀུན་རྫོབ་སྐྱེ་འགག་སྣང་བ་ནི། །འཁྲུལ་པ་ཅན་གྱི་སེམས་ཅན་གཞན་གྱིས་མཐོང་། །འཁྲུལ་
མེད་བློ་མངའ་རང་གི་སྤྱོད་ཡུལ་དུ། །སྐྱེ་འཇིགས་ཅན་གྱིས་ཀུན་རྫོབ་མི་མཐོང་ངོ། །སྔ་མའི་
བློ་ལ་ལྟོས་ནས་ཕྱི་མར་བདེན། །ཕྱི་མའི་བློ་ལ་ལྟོས་ནས་སྔ་མ་རྫུན། །རང་རང་བློ་ལ་ལྟོས་
ནས་གཉིས་ཀས་བདེན། །འོ་ན་སེམས་ཅན་ཀུན་གྱི་སེམས་ཀྱི་གཤིས། །གདོད་ནས་སྐྱེ་
འགགས་གནས་གསུམ་ མྱ་ ངན་ ལས། །ག་ ལ་ འདའ་སྟེ་ སྐྱེ་ འཇིགས་མཐོང་བའི་ཕྱིར། །
རྫོགས་སངས་རྒྱས་ཀྱང་འཁྲུལ་པའི་མྱ་ངན་ལས། །ག་ལ་འདའ་སྟེ་རང་བློ་འཁྲུལ་མེད་ཀྱང་།།
གཞན་བློ་འཁྲུལ་པའི་ཀུན་རྫོབ་ཡོད་པའི་ཕྱིར། །ཞེ་ན་ལོང་བས་མིག་ལྡན་མི་གནོད་བཞིན།།
- 1 2 2 -



5ནཔ་
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། །༩
གཞན་གྱི་འཁྲུལ་པས་གཞན་ལ་མི་གནོད་དེ། །འཁྲུལ་རྟོག་འདི་ནི་འཁྲུལ་བྲལ་མྱ་འདས་
ལས། །གཞན་པའི་སེམས་ཀྱི་རྣམ་པར་རྟོག་པ་སྟེ། །དེ་ནི་མྱང་འདས་རང་གི་ཆོས་ཉིད་དུ། །
གྲུབ་པའི་ཀུན་རྫོབ་འཁྲུལ་རྟོག་ནམ་ཡང་མིན། །དུང་སེར་འདི་ནི་སྐྱོན་མེད་མིག་དབང་ལས།།
གཞན་པ་མཁྲིས་ནད་ཅན་གྱིས་རྣམ་རྟོག་སྟེ། །དེ་ནི་གནོད་མེད་དབང་པོའི་རང་ཡུལ་དུ། །
གྲུབ་པའི་ཀུབ་རྫོབ་བདེན་པ་ནམ་ཡང་མིན། །རང་གི་འཁྲུལ་པས་རང་བཞིན་བསྒྱུར་མིནུས།།
སྔ་མར་སེམས་ཅན་སྐབས་ཀྱི་འཁྲུལ་རྟོག་ཉིད། །ཕྱིས་སུ་སངས་རྒྱས་གནས་སྐབས་དེ་ཡོད་
པ། །ཚད་མ་གསུམ་གྱིས་ངེས་ན་རྒྱལ་དེ་ཡང་། །ཀུན་རྫོབ་འཁྲུལ་པ་ཡོད་དེ་མ་སྤངས་ཕྱིར།།
གལ་ཏེ་ཡོད་པ་ཚད་མས་གྲུབ་མིན་ན། །ཀུན་རྫོབ་འཁྲུལ་པ་རྒྱལ་ལ་མེད་པ་ཉིད། །དེ་ཕྱིར་
སེམས་ཅན་རང་བཞིན་མྱ་ངན་འདས། །སངས་རྒྱས་གློ་བུར་འཁྲུལ་པའི་མྱ་ངན་འདས། །
རབ་རིབ་ཡོད་སྐབས་སྐྲ་ཤད་མཐོང་བ་ཉིད། །ཕྱིས་སུ་རབ་རིབ་མེད་སྐབས་དེ་ངེས་ན། །སྐྱ་
ཤད་དེ་ནི་དོན་ལ་མཐོང་བ་སྟེ། །དབང་སྐྱོན་ཡོད་མེད་གཉིས་ཀའི་མཐུན་སྣང་ཕྱིར། །མིན་
ན་སྐྲ་ཤད་དོན་ལ་མེད་པ་ཉིད། །འགའ་ཞིག་དོན་ལ་མེད་ཀྱང་ཡོད་པས་མཐོང་། ཡོད་ཀྱང་
མེད་པར་མཐོང་ཞིང་ཞེན་པ་དེ། །འཇིག་རྟེན་ཉིད་ལ་ལྟོས་ནས་ལོག་པར་བཞག །ཡོད་ལ་
ཡོད་པ་མེད་ལ་མེད་པར་རྟོག །འཇིག་རྟེན་ཉིད་ལ་ལྟོས་ནས་ཡང་དག་འཇོག །ཕུགས་ཀྱི་
འཁྲུལ་པས་བསླད་ལ་ཁྱད་མེད་ཀྱང་། །འཕྲལ་གྱི་འཁྲུལ་རྒྱུས་བསླད་དང་མཁསླད་ཕྱིར། །
གཟུང་འཛིན་གཉིས་ལ་སྣང་ལ་ཞེན་པ་མེད། །འོག་མའི་ཡང་དག་གོང་མའི་ལོག་པ་སྟེ། །ཐ་
སྙད་ཚད་མའི་རྩེ་མོ་ཡིན་པའི་ཕྱིར། །སྣང་ཞེན་ཀུན་དང་བྲལ་བའི་ཡེ་ཤེས་ནི། །དོན་དམ་
ཚད་མའི་ཕུལ་དུ་ཕྱིན་པ་ཉིད། །དཔྱོད་བྱེད་གཉིས་ནི་དེ་ལས་མཐར་ཐུག་ཕྱིར། །དེས་ན་དོན་
དམ་སྐྱེ་བ་མེད་ན་ཡང་། །ཀུན་རྫོབ་སྐྱེ་བ་མེད་པ་ག་ལ་འགྱུར། །མཐར་ཐུག་རིགས་པས་
དཔྱད་བཟོད་མི་དགོས་ཕྱིར། །དེ་ཡང་རྒྱུ་འབྲས་མཉམ་སྐྱེ་མ་ཡིན་ཞིང་། །རྒྱུ་ཡི་སྔོན་ལའང་
- 1 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲས་བུ་སྐྱེ་མིན་པ། །རྒྱུ་ཡི་ཕྱིས་སུ་འབྲས་བུ་དེ་ངེས་ན། །རྒྱུ་དེའི་འབྲས་ཡོད་འབྲས་དེའི་རྒྱུ་
དེ་ཡོད། །རང་རྒྱུ་སྔོན་སོང་མིན་ན་རང་འབྲས་ཀྱི། །ཀུན་རྫོབ་སྣང་བ་འདི་ཡང་མེདཔ་ཉིད།།
རྒྱུ་འབྲས་རྗེས་སུ་འགྲོ་ལྡོག་གིས་ཁྱབ་པ། །ཐ་སྙད་དཔྱོད་བྱེད་ཚད་མས་རྙེད་པའི་དོན། །
ཕྲད་དང་མ་ཕྲད་དེ་ཉིད་གཞན་ཉིད་སོགས། །དཔྱད་ན་མ་གྲུབ་དོན་དམ་ཚད་མའོ། །དེ་ལྟར་
དོན་དམ་ཅིར་ཡང་མ་གྲུབ་ན། །དཔྱོད་བྱེད་ཚད་མ་ཉིད་ཀྱང་མི་འགྲུབ་པས། །ཤེས་པ་གང་
གིས་གཏན་ལ་འབེབས་ཤེ་ན། །དམ་པའི་དོན་དུ་གཞལ་བྱ་བདེན་པ་གཉིས། །འཇལ་བྱེད་
ཚད་མ་གཉིས་ཞེས་བྱ་བ་ཀུན། །སྒྲོ་འདོགས་ཡིན་མིན་ཁྱད་པར་མེད་མོད་ཀྱང་། །ཀུན་རྫོབ་
ཏུ་ནི་རྟོག་བྱེད་མངོན་རྗེས་དང་། །བརྟག་པར་བྱ་བ་མངོན་ལྐོག་རབ་སྤྱི་དག གཉིས་པོ་ཕན་
ཚུན་བརྟེན་ནས་བཏགས་པ་ཡིན། །དེ་ཕྱིར་ཤེས་བྱེད་ཚད་མ་བདེན་མེད་ཀྱང་། །ཤེས་བྱ་རང་
བཞིན་མེད་པ་གཏན་ལ་འབེབས། །རྨི་ལམ་ཤེས་པས་རྨི་ལམ་ཡུལ་མཐོང་བཞིན། །ཇིལྟར་
འཇིག་རྟེན་གྲགས་པ་ལ་བརྟེན་ནས། །ཚད་མ་ཚད་མིན་བདེན་རྫུན་དགག་སྒྲུབ་སོགས། །
རྣམ་པར་དཔྱད་བྱ་དཔྱོད་བྱེད་ཐམས་ཅད་བརྗོད། །འཇིག་རྟེན་འདས་པ་ལ་ལྟོས་ཐམས་ཅད་
མེད། །གལཏེ་དཔྱད་བྱ་དཔྱོད་པ་གང་གི་ཚེ། །རྣམ་པར་དཔྱད་ཅིང་བདེན་པར་གྲུབ་པ་ཡི། །
རྣམ་དཔྱོད་ཀྱིས་ནི་ཡུལ་གཞན་དཔྱོད་པར་བྱེད། །དགོས་ན་གཞན་ལ་དཔྱོད་བྱེད་བདེན་པ་
དགོས། །དེ་ཚེ་རྣམ་དཔྱོད་རང་ལ་དཔྱོད་བྱེད་པ། །དེ་ལ་ཡང་ནི་རྣམ་དཔྱོད་གཞན་ཞིག་གིས།།
དཔྱད་ནས་བདེན་པར་གྲུབ་པ་ཅིས་མི་དགོས། །དེ་ཡི་ཕྱིར་ན་རྣམ་དཔྱོད་ག་པ་མེད། །རྩ་
བའི་དཔྱད་བྱ་གང་ཡིན་མི་ངེས་སོ། །དཔྱད་བྱ་བློ་ཡི་ཡུལ་དུ་གྱུར་ཚད་ལ། །རིགས་ཆེན་ལྔ་
ཡིས་རྣམ་པར་དཔྱད་བྱས་ན། །རྒྱུ་འབྲས་ངོ་བོ་ཅིར་ཡང་མི་རྙེད་པས། །རྣམ་དཔྱོད་ལནི་ཡང་
དཔྱད་ཅི་ཞིག་དགོས། །དེ་ཡི་རྟེན་དུ་གྱུར་པའི་ཡུལ་ཡོད་མིན། །རྟེན་མེད་ཕྱིར་ན་དེ་ལ་བརྟེན་
པ་ཡི། །ཡུལ་ཅན་ཤེས་པ་ཉིད་ཀྱང་མི་སྐྱེ་སྟེ། །བུད་ཤིང་ཟད་ན་མེ་ཡང་ཤི་བ་ལྟར། །ཡུལ་
- 1 2 4 -



དཔd
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། (༩
ཤེས་གཉིས་ཀ་སྐྱེ་མེད་དེ་ལ་ཡང་། །རང་བཞིན་མྱ་ངན་འདས་པར་མིང་དུ་བརྗོད། གནས་
ཚུལ་དེ་ལས་སྐད་ཅིག་མི་གཡོ་ཡང་། །གློ་བུར་འཁྲུལ་པས་བསླད་པའི་སེམས་ཅན་སྐབས། །
གཟུང་བྱའི་ཡུལ་ལ་སྣོད་བཅུད་སྣ་ཚོགས་སྣང་། །འཛིན་བྱེད་སེམས་ལ་རྣམ་རྟོག་སྣ་ཚོགས་
ཤར། །ཐམས་ཅད་ཕྱིན་ཅི་ལོག་གི་དམིགས་རྣམ་ཡིན། །དངོས་པོའི་སྟོབས་ཀྱིས་གྲུབ་པའི་
ཚད་མ་མེད། །ཚད་མ་དེ་ཡིས་གྲུབ་པའི་དངོས་པོ་མེད། །ཡོད་ན་ལྟོས་ནས་རྣམ་པར་འཇོག་
མི་དགོས། །བརྟེན་ནས་བཏགས་པ་འདི་ཡང་མི་དགོས་སོ། །དེ་ཕྱིར་ལྟོས་པའི་ཡུལ་དང་
བརྟེན་པའི་གཞི། །ཀུན་ཀྱང་འཇིག་རྟེན་སྣང་གྲགས་འདི་ཙམ་ཡིན། །འདི་ལ་བརྟེན་ནས་
ཤེས་བརྗོད་འཇུག་གསུམ་བྱེད། །དེ་ཡིས་གནས་སྐབས་མཐར་ཐུག་དགོས་དོན་གྲུབ། །
དགོས་མེད་རྟོག་པས་བརྟགས་པ་དངོས་སྨྲ་བས། །དོན་དམ་རང་བཞིན་ཡོད་པས་ཁྱབ་པར་
འཛིན། །གང་གི་ལྟར་ན་ཤེས་ཡུལ་འདི་གཉིས་བདེན། །ཕན་ཚུན་གཅིག་ལགཅིག་བརྟེན་མི་
དགོས་པ། །དེ་ཉིད་ རིགས་ ངོར་ཤིན་ཏུ་དཀའ་བར་གནས། །སྒྲུབ་བྱེད་མེད་ལ་གནོད་
བྱེད་ཡོད་པའི་ཕྱིར། །གཞལ་བྱ་ཕྱི་རོལ་བདེན་པ་སྒྲུབ་པ་ལ། །འཇལ་བྱེད་ཚད་མར་གྱུར་
པའི་བློ་ཡོད་ཀྱང་། །དེ་ཉིད་བདེན་པར་སྒྲུབ་བྱེད་ཚད་མ་མེད། །རང་རིག་གཞན་རིག་གཉིས་
ཀས་ མི་ འགྲུབ་ཕྱིར། །གལ་ཏེ་ ཤེས་ དབང་བདེན་ པར་ གྲུབ་ པ་ ལས། །ཕྱི་ དོན་བདེན་
པརགྲུབ་པ་སྨྲ་ན་ནི། །དང་པོ་ཤེས་དབང་བདེན་པར་ཡོད་ཉིད་ལ། །རྟེན་ནམ་སྒྲུབ་བྱེད་ཅི་
ཡོད་ད་སྨོས་ཤིག །འོན་ཏེ་ཤེས་བྱ་བུམ་པ་ལྟ་བུ་ལས། །བུམ་འཛིན་ཤེས་པགྲུབ་བོ་སྨྲ་ན་ནི།།
དང་པོ་ཤེས་བྱ་བུམ་པ་ལྟ་བུ་ཉིད། །ཡོད་ལ་བརྟེན་ནམ་སྒྲུབ་བྱེད་ཅི་ཞིག་ཡོད། །དེ་སྟེ་བུམ་
འཛིན་ཤེས་པས་ཕྱི་རོལ་གྱི། །བུམ་པ་ཡོད་པར་གྲུབ་ཅིང་དེས་རང་འཛིན། །ཤེས་པ་སྐྱེད་
པར་བྱེད་ལྟར་ཡུལ་ཤེས་གཉིས། །ཕན་ཚུན་གཅིག་གི་དབང་གིས་གཅིག་ཡོད་ན། །ཤེས་
བྱ་མ་གྲུབ་ཤེས་པར་མི་འགྲུབ་ཅིང་། །ཤེས་པ་མ་གྲུབ་ཤེས་བྱའམ་མི་འགྲུབ་པས། །གཉིས་
-1 2 5 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀ་ཡང་ནི་བདེན་པ་མེད་པར་འགྱུར། །རང་ཉིད་རང་དབང་གྲུབ་པར་མེད་པའིཕྱིར། །རང་
དབང་མེད་ཀྱང་གཞན་ལ་ལྟོས་ནས་གྲུབ། །གཉིས་ཀ་ཡང་ནི་ཐ་སྙད་ཡོད་པར་འགྱུར། །
བདེན་མེད་སྒྱུ་མ་ལྟ་བུ་ཡིན་པའི་ཕྱིར། །ཐ་སྙད་ཐམས་ཅད་གཅིག་ལ་གཅིག་བརྟེན་ཡིན། །
གལ་ཏེ་རང་གི་བུ་ཞིག་བསྐྱེད་མེད་པ། །རང་ལ་ཕ་ཡི་ཐ་སྙད་ཐོགས་མིན་ན། །ཕ་མེད་བུ་ནི་
གང་ལས་བྱུང་པ་ཡིན། །སྐྱེད་བྱེད་མེད་པས་བསྐྱེད་བྱ་མེད་པའི་ཕྱིར། །གལ་ཏེ་རང་ཉིད་ཕ་
ཡིས་མ་སྐྱེད་པ། །རང་ལ་བུ་ཡི་ཐ་སྙད་ཐོགས་མིན་ན། །བུ་མེད་པར་ནི་ཕ་ཡང་མེད་པ་ཉིད།།
བསྐྱེད་བྱ་མེད་ན་སྐྱེད་བྱེད་མེད་པའི་ཕྱིར། །དེ་བཞིན་ཤེས་བྱ་ཤེས་བྱེད་དེ་གཉིས་ཀྱང་། །
རྣམ་འཇོག་གཞན་ལ་ལྟོས་ནས་བཞག་དགོས་ན། །གཉིས་ཀ་རང་བཞིན་མེད་པ་ཉིད་དུ་གྲུབ།།
ལྟོས་བཅས་ཡིན་ཀྱང་བདེན་གྲུབ་མི་འགལ་ཏེ། །ནས་ཀྱི་མྱུ་གུ་ནས་ཀྱི་ས་བོན་ལས། །སྐྱེ་
ཞིང་ལྟོས་ཀྱང་ས་བོན་བདེན་པར་ཡོད། །མྱུ་གུ་དེ་ཉིད་ཀྱིས་ནི་རྟོགས་པ་བཞིན། །ཤེས་བྱ་
གཟུགས་སྒྲ་དྲི་རོ་རེག་བྱ་ལས། །སྐྱེས་པ་སྒོ་ལྔའི་རྣམ་པར་ཤེས་པ་ཡིས། །ཤེས་བྱ་དེ་ཡོད་པ་
ནི་ཅིས་མི་རྟོགས། །འབྲས་བུ་ཡོད་པའི་རྟགས་ཀྱིས་རྒྱུ་བདེན་པར། །ཡོད་པར་གྲུབ་བོ་ཞེ་ན་
མི་མཚུངསཏེ། །མྱུགུ་རང་ལསགཞན་པ་མྱུ་འཛིན་གྱི། །ཤེས་པ་དེ་ཡིས་མྱུ་གུ་མཐོང་བ་ན། །
དེ་རྒྱུ་ས་བོན་སྔོན་སོང་ཡོད་ཅེས་པ། །རྒྱུ་འབྲས་འབྲེལ་བའི་རྟགས་ཀྱིས་རྟོགས་འགྱུར་ན། །
གང་ཕྱིར་ཤེས་བྱ་བདེན་པར་ཡོད་པ་དེ། །རྟོགས་པར་བྱེད་པའི་རྟགས་ནི་ཤེས་ཉིད་ཡིན། །
ཤེས་པ་དེ་ཡང་བདེན་པར་ཡོད་པ་ཉིད། །སྒྲུབ་བྱེད་གང་ལས་རྟོགས་པར་འགྱུར་བ་ཡིན། །
ཤེས་པ་རངགིས་སྒྲུབ་ན་བྱ་བྱེད་འགལ། །ཤེས་པ་གཞན་གྱིས་སྒྲུབ་དགོས་ཐུག་མེད་འགྱུར།།
དེ་ལྟར་རིགས་པས་དཔྱད་བཟོད་མེད་པ་དེ། །རྫུན་པ་ཡིན་གྱི་བདེན་པ་མིན་པའི་ཕྱིར། །
འབྲས་བུའི་རྟགས་ཀྱིས་རྒྱུ་ཙམ་ཡོད་པར་གྲུབ། །རང་བཞིན་བདེན་པའི་རྒྱུ་ནི་ནམ་ཡང་མིན།།
ཤེས་པའི་རྟགས་ཀྱིས་ཤེས་བྱ་ཡོད་ཙམ་ལས། །བདེན་པར་ཡོད་པ་རྟོགས་དོན་ཅི་ཞིག་ཡོད།།
- 1 2 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། ༩
རྟགས་དང་བསྒྲུབ་བྱ་གཉིས་ཀྱང་ཕན་ཚུན་ལྟོས། །ལྟོས་པའི་རྟགས་ཀྱི་རང་བཞིན་མེད་པར་
གྲུབ། །གཏན་ནས་མེད་པ་ནམ་ཡང་མི་འགྲུབ་བོ། །རྫུན་པའི་སྣང་བ་སྣ་ཚོགས་འཆར་རུང་
བ། །རང་བཞིན་མེད་པའི་རྟགས་ཀྱིས་འགྲུབ་པའི་ཕྱིར། །དེ་ཉིད་ཡོད་ལ་སྒྲུབ་བྱེད་ཐམས་
ཅད་ཀྱང་། །བསྒྲུབ་བྱ་ཉིད་དང་མཚུངས་ཤིང་མི་འགྲུབ་བོ། །གནོད་བྱེད་རིགས་པ་རྡོ་རྗེ་ལྟ་བུ་
ཡོད། །གལ་ཏེ་ཆོས་ཀུན་རང་བཞིན་གྱིས་གྲུབ་ན། །རྟག་ཏུ་ཡོད་མེད་གང་རུང་འགྱུར་བའི་
ཕྱིར། །རྒྱུ་དང་འབྲས་བུའི་རྣམ་གཞག་ག་ལ་འཐད། །བདེན་པར་མེད་ཀྱང་སྐྱེ་བ་ཡོད་ཙམ་
ལ། །རྒྱུ་འབྲས་ངོ་བོ་ཉིད་གསུམ་རྣམ་པར་དབྱེ། །རྒྱུ་ལ་ཡོད་མེད་གཉིས་སུ་ཁ་ཚོན་ཆོད། །
ཡོད་ལ་བདག་གཞན་ཚོགས་དང་མ་ཚོགས་གཉིས། །འགྲོ་ས་དེ་ལས་མེད་པའི་མཐའ་བཞིར་
བརྟགས། །དྲང་སྲོང་འཇིག་རྟེན་མིག་གི་རྗེས་འབྲང་བའི། །རྒྱང་འཕེན་པརྣམས་རྒྱུ་མེད་སྐྱེ་
བར་འདོད། །སྐྱེ་བ་སྔ་མའི་ལས་ཀྱི་ནུས་པ་ལས། །ཚེ་འདིའི་བདེ་སྡུག་འབྱུང་བ་མ་ཡིན་ཞིང་།
ལུས་སེམས་གློ་བུར་གྲུབ་ཅིང་འགགས་པར་འགྱུར། །འདི་ནས་ཕྱི་མར་འགྲོ་བའང་ཡོད་མ་
ཡིན། །ཉི་ཤར་ཆུ་བོ་ཐུར་དུ་འབབ་པ་དང༌། །སྲན་ཟླུམ་ཚེར་མ་གཟེང་རིང་རྣོ་བ་དང་། །རྨ་
བྱའི་མདོངས་ལེགས་ལ་སོགས་ཆོས་རྣམས་ཀུན། །སུས་ཀྱང་མ་བྱས་རང་གི་ངོ་བོས་བྱུང་། །
འདོད་པ་འདི་ཡང་རེ་ཞིག་བརྟག་པར་བྱ། །འཇིག་རྟེན་པ་རྣམས་དབང་ཡིད་མངོན་སུམ་
གྱིས། །འཇིག་རྟེན་ཁམས་ན་འབྲས་བུ་ཡོད་ཚད་ནི། །རྒྱུ་རྣམས་ཐམས་ཅད་ཚོགས་ལས་
མཐོང་བ་ཡིན། །སྟོན་ཀའི་ལོ་ཐོག་འབྱུང་ཆེད་ས་བོན་འདེབས། །འཁྱགས་ལྟོག་སེལ་ཕྱིར་
ཟས་གོས་བསྟེན་པའི་ཕྱིར། །ཡོད་པ་ཙམ་ལ་རྒྱ་དང་ལྡན་པས་ཁྱབ། །རྒྱ་མེད་ཡོད་པབདེན
པ་གཉིས་སུ་མེད། །རྗེས་སུ་དཔག་ནའང་རྒྱུ་ནི་ཡོད་པར་གྲུབ། །པད་མའི་སྡོང་བུ་ནས་ཀྱི་
སྡོང་བུ་སོགས། །འབྲས་བུའི་དབྱེ་བ་རྣམ་པ་སྣ་ཚོགས་ནི། །པད་མའི་རྩ་བ་ནས་ཀྱི་ས་བོན་
སོགས། །སྣ་ཚོགས་རྒྱུ་ཡི་དབྱེ་བས་བསྐྱེད་པ་ཡིན། །རྒྱུ་ཡི་དབྱེ་བ་སྣ་ཚོགས་གང་གིས་བྱས།།
- 1
2
7 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་པོ་མེད་ན་རྒྱུ་མེད་ཉིད་དུ་འགྱུར། །སྔ་མས་བྱས་ན་ཐུག་མེད་འགྱུར་ཤེ་ན། ནས་ཀྱི་ས་
བོན་ཕྱི་མར་གྱུར་པ་ནི། །ནས་ཀྱི་ས་བོན་སྔ་མ་ལས་སྐྱེས་ཕྱིར། །སྔར་གྱི་རྒྱུ་ཡི་དབྱེ་བ་དེ་ཉིད་
ལས། །ཕྱིས་ཀྱི་རྒྱུ་ཡི་དབྱེ་བ་དེ་རྣམས་སོ། །ཐུག་མེད་འདོད་དེ་འཁོར་བ་ཐོག་མེདཕྱིར། །རྒྱུ་
མཚན་ཅི་ཕྱིར་རྒྱུ་རྣམས་སོ་སོ་ཡིས། །འབྲས་བུ་སོ་སོར་སྐྱེད་པར་ནུས་ཤེ་ན། །རང་རང་སྔར་
གྱི་ རྒྱུ་ ཡི་ མཐུ་ ཉིད་ ལས། །རིགས་མཐུན་ འབྲས་བུར་ འབྱུང་ནུས་ རང་ རང་གི །དངོས་
པོའི་གནས་ལུགས་ཆོས་ཉིད་མིང་དུ་བཏགས། །དེ་ལས་གཞན་དུ་རྒྱུ་མཚན་ཚོལ་རྒྱུ་མེད། །
རྒྱུ་ལྡན་ཆོས་ལ་རྒྱུ་དང་འབྲས་བུ་གཉིས། །གཅིག་གི་རང་བཞིན་གཅིག་གིས་མ་ཡིན་པ། །
རང་རང་ངོ་བོ་ཉིད་ཀྱི་ཐ་དད་དང༌། །རྒྱུ་ཡི་རང་བཞིན་འབྲས་བུའི་རང་བཞིན་གཉིས། །རང་
རང་ངོ་བོ་ཉིད་ཀྱིས་གཅིག་ཡིན་པ། །སྔ་མར་གཞན་སྐྱེ་ཕྱི་མར་རང་སྐྱེ་ཟེར། །རྒྱུ་གཞན་མི་
རྟག་པ་དང་རྟག་པ་གཉིས། །དང་པོས་སྐྱེད་ན་སྔ་ཕྱི་དུས་མཉམ་བརྟགས། །རྒྱུ་ལས་འབྲས་
བུ་སྔ་བར་ཡོད་མིན་ཏེ། །རང་རྒྱུ་སྔོན་དུ་མ་སོང་རང་འབྲས་མེད། །དུས་མཉམ་ཡོད་ན་རྒྱུ་
མེད་ཡིན་པ་ཐལ། །གྲུབ་ཟིན་འབྲས་ལ་རྒྱུ་ཡི་དགོས་མེད་ཕྱིར། །རྒྱུ་ཡི་རྗེས་སུ་འབྲས་བུ་
འབྱུང་ན་ཡང་། །གཞན་གྱིས་བར་ཆོད་འབྲེལ་མེད་ཉིད་དུ་འགྱུར། །བར་དུ་མ་ཆོད་དུས་
མཉམ་འགྱུར་བར་ཐལ། །མུ་སྟེགས་རིག་པ་ཅན་དང་བྱེ་བྲག་པས། །དབང་ཕྱུག་ཅེས་བྱ་ལྷར་
གཏོགས་བྱེད་པ་པོ། །གཙང་ཞིང་མཆོད་འོས་རྟག་པ་གཅིག་པུ་བ། །དེ་ཡིས་སྣོད་བཅུད་
ཐམས་ཅད་བྱས་པར་འདོད། །དབང་ཕྱུག་མ་ལུས་འགྲོ་བའི་རྒྱུ་ཡིན་ན། །རེཞིག་དང་པོར་
དབང་ཕྱུག་གང་ཡིན་སྨྱོས། །ས་སོགས་འབྱུང་བཞི་འདི་རྣམས་ཡིན་ཞེ་ན། །འབྱུང་བ་འབྱུང་
འགྱུར་བསྐྱེད་པའི་རྒྱུ་གྱུར་པས། །དེ་ལྟ་ཡིན་མོད་ངེད་ཀྱིས་འབྱུང་བ་ཟེར། ཁྱེད་ཀྱིས་དབང་
ཕྱུག་ཟེར་བས་དོན་གོ་ཕྱིར། །མིང་ཙམ་ལ་ཡང་རྒྱུ་མཚན་ཅི་ཞིག་གིས། །དགག་སྒྲུབ་བྱེད་
ཅིང་ལུས་སེམས་ངལ་དུབ་སློང་། །འོན་ཀྱང་དོན་ལ་བརྟགས་ན་ས་སོགས་བཞི། ཁྱོད་ཀྱིས་
1
• 1 2 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། [༩
འདོད་པའི་དབང་ཕྱུག་དེ་མ་ཡིན། །མཚན་ཉིད་ཕྱིན་ཅི་ལོག་ཏུ་གྱུར་གང་ཞིག །དབང་ཕྱུག་
གཅིག་པུར་འབྱུང་བ་དུ་མ་དང་། །དབང་ཕྱུག་རྟག་པར་འབྱུང་བ་མི་རྟག་པ། །དབང་ཕྱུག་བློ་
ཡི་གཡོ་བ་བཅས་པ་ལ། །འབྱུང་བ་རྣམས་ལ་བློ་ཡི་གཡོ་བ་མེད། །དབང་ཕྱུག་ལྷ་ཡི་འགྲོ་
བར་གཏོགས་པ་ལ། །འབྱུང་བ་ལྷ་ཡི་འགྲོ་མིན་བེམས་པོ་ཡིན། །དབང་ཕྱུག་གོང་དུ་མཆོད་
པར་འོས་པ་ལ། །འབྱུང་བ་རྐང་པས་འགོམ་བྱ་ཉིད་ཡིན་དང༌། །དབང་ཕྱུག་གཙང་ཞིང་
འབྱུང་བ་མི་གཙང་བས། །སྦགས་པར་བྱ་བའི་གནས་སུ་ཡིན་པའི་ཕྱིར། །འབྱུང་བན་དེ་ནི་
དབང་ཕྱུག་ཉིད་མ་ཡིན། །ས་སོགས་མིན་ཀྱང་ནམ་མཁའ་ཡིན་ཞེ་ན། །དབང་ཕྱུག་བློ་ཡི་
གཡོ་བ་སྔོན་བཏང་བས། །སྣོད་བཅུད་འབྱིན་པའི་བྱེད་པོར་ཉིད་འདོད་ན། །ནམ་མཁའ་དེ་
འདྲ་མིན་ཏེ་རྣམ་རྟོག་གི །གཡོ་བ་མེད་པས་བྱེད་པོར་མིན་པའི་ཕྱིར། །དབང་ཕྱུག་བདག་
མིན་སྔར་ནས་བཀག་ཟིན་ཕྱིར། །འོན་ཏེ་ཕལ་པ་རྣམས་ཀྱི་རྟོག་དཔྱོད་ཀྱིས། །འདི་ཞེས་
བསམ་པར་ནུས་པ་མིན་པ་ཡི། །དབང་ཕྱུག་ཀུན་གྱི་བྱེད་པོ་འདོད་ན་ཡང་། །སེམས་ཀྱི་
བསམ་པར་ནུས་པ་མིན་དེ་ནི། །ངག་གིས་གཞན་ལ་བརྗོད་པས་ཅི་ཞིག་བྱ། །གང་ཟག་སུས་
ཀྱང་རྟོགས་པས་མི་འགྱུར་ཕྱིར། །དེ་ལྟར་དབང་ཕྱུག་རྟག་པའི་དངོས་པོ་དེས། །བསྐྱེད་པར་
འདོད་པའི་འབྲས་བུའང་གང་ཞིག་ཡིན། །ཀུན་ལ་ལོངས་སྤྱོད་ཀུན་གྱི་བྱེད་པ་པོ། །བདག་ནི་
དབང་ཕྱུག་འབྲས་བུ་ཡིན་ཞེ་ན། །བདག་པོ་དེ་དང་བདག་གིས་བསྐྱེད་བྱ་བ། །ས་སོགས་
འབྱུང་བ་བཞི་དང་བདག་སྐྱེད་བྱེད། །དབང་ཕྱུག་ངོ་བོའང་རྟག་པ་འདོད་མིན་ནམ། །བསྐྱེད་
བྱ་སྐྱེད་བྱེད་གཉིས་ཀ་རྟག་པའི་ཕྱིར། །དེས་ན་སྐྱེད་བྱེད་རྟག་པའི་རྒྱུ་དེ་ཡིས། །འབྲས་བུ་
ཐམས་ཅད་གཅིག་ཅར་བསྐྱེད་པར་ཐལ། །རང་གི་ངོ་བོ་རྟག་པ་ཡིན་པའི་ཕྱིར། །རྟག་པར་
ཡོད་ཀྱང་འབྲས་བུ་མི་བསྐྱེད་ན། །སྐྱེད་བྱེད་རྒྱུ་མིན་བསྐྱེད་ན་མངོན་སུམ་འགལ། །བསྐྱེད་
བྱར་རྟག་པའི་འབྲས་བུ་དེ་རྣམས་ཀྱང་། །རྒྱུརྣམས་ཀུན་གྱིས་བསྐྱེད་པ་མིན་པར་ཐལ། །
-
- 1 29 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟག་ཏུ་འགྱུར་བ་མེད་པ་ཡོད་པའི་ཕྱིར། །དེ་ལ་རྒྱུ་ཡིས་ཡང་བསྐྱེད་མི་དགོསཕྱིར། །དགོས་
ན་རྟག་པ་ཡིན་པའི་དམ་བཅའ་བུད། །གཞན་ཡང་དབང་ཕྱུག་འབྲས་བུ་རྣམ་ཤེས་ལྔ། །ཆོར་
བ་བདེ་སྡུག་ལ་སོགས་མི་རྟག་པའང་། །ཡོད་དོ་ཟེར་ན་འབྲས་བུ་དེ་རྣམས་ནི། །རྒྱུ་གཞན་
ཉིད་ལས་སྐྱེ་བ་མངོན་སུམ་གྲུབ། །ཤེས་པ་ཚོགས་ལྔ་ཤེས་བྱ་ཡུལ་ལྔ་ལས། །སྐྱེ་བ་དབང་
པོའི་མངོན་སུམ་གྱིས་གྲུབ་དང་། །གསལ་རིག་ཙམ་དུ་ཐོག་མ་མེད་པ་ཡི། །རིག་པ་སྔ་མ་སྔ་
མ་ལས་སྐྱེས་ཤིང་། །བྱེ་བྲག་བདེ་སྡུག་ཉམས་སུ་མྱོང་བ་ཡང༌། །དགེ་དང་མི་དགེའི་ལས་
ལས་ཡིན་པ་ནི། །ལུང་གིས་གྲུབ་པས་དབང་ཕྱུག་འབྲས་བུ་མིན། །དེ་ལྟ་བས་ན་བྱེད་པོ་
དབང་ཕྱུག་གིས། །བྱ་བའི་འབྲས་བུ་གང་ཞིག་སྐྱེས་པ་སྨོས། །རྟག་དང་མི་རྟག་གཉིས་ཀ་
མིན་པའི་ཕྱིར། །ཀུན་རྒྱུ་དབང་ཕྱུག་སྐྱེད་བྱེད་རྟག་པ་ལ། །དང་པོར་སྐྱེས་པའི་ཐོག་མ་ཡོད་
མིན་ན། །བསྐྱེད་བྱ་འབྲས་བུའི་སྐྱེ་བའི་ཐོག་མ་ཡང༌། །ག་ལ་ཡོད་དེ་གསརབྱུང་མེད་པར་
ཐལ། །དེ་རྒྱུ་ནུས་པ་ཐོགས་མེད་རྟག་པའི་ཕྱིར། །འདོད་ན་མངོན་སུམ་དམ་བཅའགཉིས་ཀ་
འགལ། །རྟགས་ཀྱང་ཁས་ལེན་ཉིད་ཀྱིས་གྲུབ་པ་ཡིན། །གལ་ཏེ་རྒྱུ་ཚོགས་རྟག་ཀྱང་འབྲས་
བུ་ནི། །གསར་དུ་སྐྱེ་བ་མེད་པས་མ་ཁྱབ་བོ། །ཞེ་ན་རྟག་ཏུ་ཡོད་པའི་རྒྱུ་དེ་ཡིས། ཡོད་ཙམ་
ཉིད་ནས་འབྲས་བུ་མ་ལུས་པ། །ཅི་ཕྱིར་རང་དབང་བྱེད་པ་ནུས་མིན་ཏེ། །དེ་ནི་འབྲས་བུ་
བསྐྱེད་པར་བྱེད་པ་ལ། །རྐྱེན་གཞན་དག་ལ་ལྟོས་པ་མེད་པའི་ཕྱིར། །ལྟོས་པ་མེད་ན་རང་
དབང་ཡོད་པས་ཁྱབ། །ལྟོས་མེད་གྲུབ་སྟེ་ཀུན་རྒྱུ་དབང་ ཕྱུག་དེས། །བྱས་པ་མིན་པའི་
འབྲས་གཞན་ཡོད་མིན་ན། །རྒྱུ་དེས་འབྲས་འདི་སྐྱེད་པའི་སྐབས་སུ་ཡང་། །རྐྱེན་གཞན་གང་
ལ་ལྟོས་པས་འགྱུར་བ་ཡིན། །རང་ཉིད་རང་ལ་ལྟོས་པ་མི་རིགས་ཕྱིར། །གལ་ཏེ་འབྲས་བུ་
བསྐྱེད་དུས་རྐྱེན་གཞན་ལ། །ལྟོས་ན་རྐྱེན་གྱི་ཚོགས་པ་ཚང་བ་ཉིད། །རྒྱུ་ཡིན་འགྱུར་གྱི་
དབང་ཕྱུག་ཉིད་མིན་ཏེ། །རྐྱེན་གྱིས་ཚོགས་པ་ཚང་ཞིང་གེགས་མེད་ན། །འབྲས་བུ་མི་སྐྱེ་
- ] 30 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། །༩
བ་ལ་དབང་མེད་ཅིང་། །ཚོགས་པ་དེ་མེད་པར་ནི་དབང་ཕྱུག་གིས། །འབྲས་བུ་སྐྱེ་ལ་རང་
དབང་མེད་པའི་ཕྱིར། །གལ་ཏེ་དབང་ཕྱུག་མི་འདོད་བཞིན་དུ་ཡང་། །རྐྱེན་གྱི་ཚོགས་པས་
འབྲས་བུ་སྐྱེད་བྱེད་ན། །རང་དབང་ཅན་དེ་གཞན་དབང་ཉིད་དུ་ཐལ། །རྐྱེན་གྱི་ཚོགས་པའི་
དབང་དུ་གྱུར་པའི་ཕྱིར། །གལ་ཏེ་དབང་ཕྱུག་འབྲས་བུ་སྐྱེད་སྙམ་པའི། །འདོད་པ་བྱུང་པས་
འབྲས་བུ་སྐྱེད་བྱེད་ཅིང༌། །རྐྱེན་གྱི་ཚོགས་ལ་རགས་ལས་མི་དགོས་ནའང་། །རངགི་འདོད་
པ་ཉིད་ལ་རག་ལས་ཕྱིར། །གཞན་དབང་འགྱུར་གྱི་རང་དབང་མ་ཡིན་ནོ། །འདོད་པའི་
དབང་གིས་འབྲས་བུ་སྐྱེད་བྱེད་ནའང་། །དབང་ཕྱུག་ག་ལ་ཡིན་ཏེ་དེའི་མཚན་ཉིད། །རྟག་
གཅིག་རང་དབང་ཅན་དུ་འདོད་པའི་ཕྱིར། །དེས་ན་དེ་འདྲའི་དབང་ཕྱུག་གང་ཡིན་པ། །སྣོད་
བཅུད་ཀུན་གྱི་བྱེད་པོ་འཐད་མ་ཡིན། །གཞན་ཡང་མུསྟེགས་བྱེ་བྲག་པ་གང་དག །སྣོད་
བཅུད་ཀུན་གྱི་རགས་པ་ཞིག་པའི་ཚེ། །རྡུལ་ཕྲན་ཆ་མེད་རྟག་ཏུ་གནས་པན། །དབང་ཕྱུག་
སྣོད་བཅུད་འབྱིན་འདོད་སྐྱེས་པའི་ཚེ། །རླུང་ཆུ་ས་མེའི་རྡུལ་ཕྲན་སོ་སོར་རྣམས། །གཅིག་ཏུ་
འབྱར་ནས་རགས་པ་བརྩམས་སྨྲ་བ། །དེ་དག་ཀྱང་ནི་རིགས་པ་མ་ཡིན་ཏེ། །རྡུལ་ཕྲན་ཇི་
ཙམ་འདུས་བཞིན་ཆེ་རྒྱུ་ཡོད། །ཆ་མེད་རྟག་པ་ཡིན་པའི་དམ་བཅའ་ཉམས། །འདུས་ཀྱང་མ་
འདུས་བཞིན་དུ་ཆ་མེད་འགྱུར། །རགས་པ་རྩོམ་པའི་གནས་སྐབས་སྲིད་མ་ཡིན། །ཆ་ཤས་
བྲལ་ཕྱིར་མཁའ་བཞིན་རྡུལ་མེད་ཅེས། །སྔར་ཡང་དཔྱད་ནས་བཟློགཟིན་སྨོས་མ་དགོས། །
དེ་ཕྱིར་རྒྱུ་འབྲས་རང་བཞིན་ཐ་དད་ན། །རྟག་དང་མི་རྟག་གཉིས་ལས་མ་འདས་ཕྱིར། །རྟག་
ན་བདེན་པ་གཉིས་སུ་མི་རུང་ཞིང་། །མི་རྟག་པནི་ཐ་སྙད་དུ་རུང་ཡང་། །བློ་ལ་སྣང་ཞིང་
གྲགས་པ་ཙམ་མ་གཏོགས་། །མི་སྣང་བ་ཡི་རྒྱུ་འབྲས་མི་འཐད་པས། །གཞན་ལས་སྐྱེ་བ་
ནམ་ཡང་མེད་པ་གྲུབ། །གྲངས་ཅན་པ་རྣམས་ཤེས་བྱ་བེམས་ཤེས་གཉིས། །ཤེས་རིག་
བདག་ནི་ཁྱད་པར་ལྔ་ལྡན་ཉིད། །སྔར་གྱི་སྐབས་སུ་མ་གྲུབ་པ་བསྟན་ཏོ། །གཙོབོ་ཞེས་བྱ་
- 1 3 1 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བེམས་པོ་ མི་ མཐོང་བ། །རྟག་པ་གཅིག་པུ་ཀུན་ གྱི་བྱེད་ པ་པོ། ཁྱད་ཆོས་ལྔ་དང་ལྡན་
པ་དེ་ཉིད་ནི། །འགྲོ་བ་ཞེས་བྱ་སྣོད་བཅུད་མ་ལུས་པ། །དེ་ཡི་རྒྱུ་ཡིན་པར་ནི་གྲངས་ཅན་
འདོད། །དེ་ ལ་ སྙིང་སྟོབས་རྡུལ་ དང་མུན་པ་ཞེས། །བྱ་ བའི་ མིང་ཅན་བདེ་སྡུག་བཏང་
སྙོམས་ཀྱི། །ཡོན་ཏན་གསུམ་པོ་ཆ་མཉམ་གནས་སྐབས་ནི། །འབྲས་བུ་རྣམ་འགྱུར་ཡོད་
ཀྱང་མི་གསལ་བས། །རྒྱུ་ཡི་གཙོ་བོ་ཞེས་བྱར་རབ་ཏུ་བརྗོད། །ཡོན་ཏན་གསུམ་གྱི་ཆ་ཤས་
མི་མཉམ་པས། །ཆེན་པོ་ཞེས་བྱ་མེ་ལོང་ལྟ་བུ་ལ། །རྣམ་འགྱུར་ཉེར་གསུམ་གསལ་བར་གྱུར་
པ་ནི། །འབྲས་བུ་འགྲོ་བ་ཡིན་པར་རབ་ཏུ་བརྗོད། །གཙོ་བོ་གཅིག་ལ་རང་བཞིན་གསུམ་
ཉིད་ནི། །རིགས་པ་མིན་ཏེ་འགལ་བ་ལྟག་སྤྲོད་ཕྱིར། །དེས་ན་གཙོ་དེ་བདེན་པར་གྲུབ་ཡོད་
མིན། །གལ་ཏེ་གཅིག་གསུམ་འགལ་བས་མ་ཁྱབ་ན། །གཅིག་དེ་རྟོག་བརྟགས་གསུམ་ནི་
བདེན་གྲུབ་དགོས། །དེ་ཡང་ རིགས་མིན་བདེན་རྫུན་འགལ་བའི་ཕྱིར། །གཙོབོ་གཅིག་
བདེན་མེད་པ་དེ་བཞིན་དུ། །ཡོན་ཏན་གསུམ་བདེན་ཉིད་ཀྱང་ཡོད་མིན་ཏེ། །གསུམ་པོ་
དེ་ཡང་སོ་སོར་རྣམ་གསུམ་གསུམ། །རྡུལ་གྱི་རྡུལ་དང་རྡུལ་གྱི་མུན་པ་དང་། །རྡུལ་གྱི་སྙིང་
སྟོབས་མུན་པའི་མུན་པ་དང་། །མུན་པའི་རྡུལ་དང་མུན་པའི་སྙིང་སྟོབས་དང་། །སྙིང་སྟོབས་
རྡུལ་ དང༌ སྙིང་སྟོབས་མུན་པ་དང༌། །སྙིང་སྟོབས་སྙིང་སྟོབས་དགུ་ རུ་འགྱུར་བའི་ཕྱིར། །
གྲུབ་སྟེ་དེ་གསུམ་མིན་པའི་དངོས་མེད་ཕྱིར། །དེ་ལྟར་ཡོན་ཏན་མེད་ན་དེས་བསྐྱེད་པའི། །སྒྲ་
སོགས་རྣམ་འགྱུར་ཀུན་ཀྱང་ཡོད་ཉིད་དང་། །ཤིན་ཏུ་རྒྱང་རིང་མེད་པ་ཉིད་དུ་འགྱུར། །རྒྱུ་
མེད་འབྲས་བུ་མི་འབྱུང་ཆོས་ཉིད་ཕྱིར། །སེམས་མེད་བེམས་པོ་ཡིན་ཕྱིར་གོས་ལ་སོགས། །
གཟུགས་སྒྲ་དྲི་རོ་རེག་བྱ་རྣམ་པ་ལྔ། །གཞན་རིག་ཤེས་པ་ལྔ་ཡི་ཡུལ་ཡིན་པ། །སེམས་བྱུང་
ཚོར་བ་ཡིན་ཕྱིར་བདེ་ལ་སོགས། །ཡོན་ཏན་གསུམ་ནི་རང་རིག་ཡུལ་དུ་གྲུབ། །དེ་གཉིས་
ཕན་ཚུན་གཅིག་ལ་གཅིག་ཡོད་པ། །སྲིད་པའང་མིན་པ་མངོན་སུམ་ཚད་མས་གྲུབ། །དེ་ཕྱིར་
- ] 3 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། །༩
བདེ་སོགས་ཕྱི་རོལ་དོན་ཡིན་པས། །མཁས་པ་རྣམས་ལ་མངོན་སུམ་ཚད་མས་ཁེགས། །
རྨོངས་ལསྣང་རུང་མ་དམིགས་པ་ཡིས་ཁེགས། །འོན་ཏེ་ཕྱི་རོལ་དོན་གྱི་དངོས་པོ་རྣམས། །
བདེ་སོགས་ཡོན་ཏན་དེ་ཡི་རྒྱུའི་རང་བཞིན། །ཡིན་པས་དེ་ལ་བདེ་སོགས་ཡོད་ཟེར་ན། །དེ་
ཙམ་ལྔ་ལས་སྐད་ཅིག་སྔ་བ་ཡི། །བདེ་སོགས་འབྲས་བུ་མིན་ཏེ་སྔོན་སོང་མེད། །དུས་མཉམ་
པ་ནི་བསྐྱེད་བྱ་སྐྱེད་བྱེད་མིན། །སྐད་ཅིག་ཕྱི་མའི་བདེ་སོགས་འབྲས་བུ་མིན། །ད་དང་མ་
ཆོད་གཉིས་ཀ་མི་འཐད་ཕྱིར། །སྔར་ཡང་ཤེས་དང་ཤེས་བྱའི་དངོས་པོ་རྣམས། །རྒྱུ་འབྲས་མི་
བདེན་རྣམ་དཔྱད་ཟིན་མིན་ནམ། །གལ་ཏེ་དེ་ལྟར་བཀག་པདོན་དམ་ཡིན། ཀུན་རྫོབ་ཏུན་
དེ་གཉིས་རྒྱུ་འབྲས་འཐད། །ཅེ་ན་ཁྱོད་ཀྱི་ལུགས་ལ་མི་འཐད་དེ། །ཕྱི་དོན་ཀུན་གྱི་རྒྱུ་ཡང་
བདེ་སོགས་ཉིད། །ཡིན་གྱི་བདེ་སོགས་རྒྱུ་ནི་ཕྱི་དོན་མིན། །བདེ་སོགས་ཡོན་ཏན་གསུམ་
ལྡན་གཙོ་བོ་དེས། །མ་བསྐྱེད་རྣམ་འགྱུར་མེད་པར་འདོད་པའི་ཕྱིར། །དེ་ནི་མངོན་སུམ་ཡུལ་
དུ་ཕྱིན་ཅི་ལོག །བདེ་སོགས་དེ་ལས་སྣམ་སོགས་ཕྱི་དོན་ཀུན། །འབྱུང་བའང་མེད་ཅིང་སྣམ་
བུ་ལ་སོགས་པ། །ཡིད་འོང་མི་འོང་བར་མ་མཐོང་ལས་ནི། །ཚོར་བ་བདེ་སྡུག་བཏང་སྙོམས་
འབྱུང་ཡིན་པ། །ཀུན་རྫོབ་ཏུ་ནི་མྱོང་བ་གྲུབ་པའི་ཕྱིར། །དོན་དམ་ཏུ་ནི་གཉིས་ཀ་མ་གྲུབ་སྟེ།།
སྣམ་སོགས་ཡུལ་གྱི་བྱེ་བྲག་དེ་དག་ཀུན། །བདེན་མེད་ཕྱིར་ན་དེ་ལས་བྱུང་པ་ཡི། །བདེ་
སོགས་ཡུལ་ཅན་བདེན་པ་མེད་པར་གྲུབ། །རྒྱུ་འབྲས་ཕན་ཚུན་བརྟེན་པ་ཡིན་པའི་ཕྱིར། །
བདེ་སོགས་རང་བཞིན་རྟག་པ་ཉིད་དུ་ཡང་། །གྲུབ་པ་མེད་དེ་ནམ་ཡང་ཤེས་མཐོང་གི །ཡུལ་
དུ་དམིགས་པ་ཡོད་པ་མ་ཡིན་ཕྱིར། །གལ་ཏེ་ཡོད་ཀྱང་སྣང་དུ་མི་རུང་བས། །དམིགས་པ་མ་
ཡིན་ཞེ་ན་བདེ་ལ་སོགས། །རེས་འགའ་གསལ་བ་ཡོད་ཉིད་སྣང་རུང་བར། །མངོན་སུམ་མྱོང་
བའི་ཚུལ་གྱིས་དམིགས་ཡིན་ན། །རེས་འགར་མི་གསལ་བ་ཉིད་རྟག་པ་དེ། །དོར་ནས་ཡིན་
ནམ་མ་དོར་བཞིན་དུ་ཡིན། །དང་པོ་ལྟར་ན་མི་རྟག་པ་ཁས་བླངས། །གཉིས་ལ་ལྟར་ན་སྣང་
，
，
，
，
- 1
3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རུང་མ་དོར་བས། །སྡུག་བསྔལ་མངོན་སུམ་མྱོང་སྐབས་བདེ་བ་ཡང་། །མངོན་སུམ་མྱོང་བའི་
ཚུལ་གྱིས་འཛིན་དགོས་ན། །རྒྱུ་མཚན་ཅི་ཕྱིར་དེ་ལྟར་འཛིན་མ་ཡིན། །གལཏེ་འགལ་རྐྱེན་
སྐྱེས་པས་བདེ་སོགས་ཀྱི། །རགས་པ་དེ་ཉིད་ཕྲ་མོར་གྱུར་པའི་དུས། །མྱོང་བ་མིན་ན་བདེ་
སོགས་རྟག་པ་དེ། །རེས་འགར་རགས་དང་རེས་འགའ་ཕྲ་བ་དེའང་། །རང་བཞིན་གཅིག་
གམ་ཐ་དད་ཇི་ལྟར་ཡིན། །གཅིག་ན་མེ་ཆུ་ལྟ་བུའི་འགལ་བ་གཉིས། །གཞི་གཅིག་འདུ་བ་
ཤིན་ཏུ་ངོ་མཚར་ཆེ། །ཐ་དད་ཡིན་ན་སྔར་གྱི་རགས་པའི་སྐབས། །དོར་ནས་ཕྱིས་ཀྱི་ཕྲ་བ་སྐྱེ་
འགྱུར་བས། །བདེ་སྡུག་ཕྲ་རགས་གནས་སྐབས་དེ་དག་ཀྱང་། །མི་རྟག་ཉིད་དེ་སྐྱེ་འགགས་
དང་བཅས་ཕྱིར། །གནས་སྐབས་མི་རྟག་རང་བཞིན་རྟག་ སྙམ་ན། །དེ་བཞིན་དངོས་པོ་
ཐམས་ཅད་རང་བཞིན་ནི། །མི་རྟག་ཉིད་དུ་མཚུངས་པར་ཅིས་མི་འདོད། །ཕྲ་རགས་གནས་
སྐབས་སྣ་ཚོགས་ཡོད་པ་འདི། །རང་བཞིན་བདེ་སོགས་ལསནི་གཞན་མིནཏེ། །བུམ་པ་དང་
ནི་བུམ་པའི་སྔོན་པོ་བཞིན། །བདག་ཉིད་གཅིག་པའི་འབྲེལ་བ་ཡིན་པའིཕྱིར། །དེས་ན་བདེ་
བ་ལ་སོགས་རང་བཞིན་གང་། །གསལ་བ་མི་རྟག་ཉིད་དུ་ཤུགས་ཀྱིས་འགྲུབ། །གལཏེ་སྔར་
གྱི་རྒྱུ་ཡི་གནས་སྐབས་སུ། །འབྲས་བུ་གཏན་ནས་མེད་པ་འགའ་ཡང་ནི། །ཕྱིས་ཀྱང་སྐྱེ་བ་
མིན་ཏེ་མེད་པའི་ཕྱིར། །རི་བོང་རྭ་ནི་འཇིམ་པ་ལ་མེད་བཞིན། །གཙོ་བོའི་ཁུག་མར་རྒྱུ་དུས་
མི་གསལ་བའི། །འབྲས་བུ་ཡོད་པ་ཕྱིས་སུ་གསལ་བ་ནི། །སྐྱེ་བ་ཡིན་ཏེ་སྔར་ཡོད་མིན་པའི་
ཕྱིར། །བུམ་པ་འཇིམ་ལ་མི་གསལ་བ་ཡོད་པ། །རྫ་མཁན་སོགས་ཀྱིས་གསལ་བར་བྱས་
བཞིན་ཞེས། །འདོད་ན་སྔར་མེད་མི་སྐྱེའི་རྟགས་མ་གྲུབ། །བདེ་སོགས་རྣམ་འགྱུར་གསལ་
བར་སྔར་མེད་པར། །གསར་སྐྱེ་བར་ནི་ཁྱོད་ཀྱིས་མི་འདོད་ཀྱང་། །ཡུ་བུ་གཉིས་ལ་དོན་གྱིས་
གནས་པ་ཉིད། ཁྱེད་ཀྱིས་རྣམ་འགྱུར་མི་ གསལ་གསལ་བའི་ ཕྱིར། །ངེས་ཀྱི་སྣང་ཙམ་རྒྱུ་
འགགས་འབྲས་སྐྱེ་ཕྱིར། །གལཏེ་སྐྱེད་བྱེད་རྒྱུ་ཡི་རང་བཞིན་ལ། །འབྲས་བུརྣམ་འགྱུར་རང་
- 1 3 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། ༩
བཞིན་གཅིག་གནསན། །དྲི་རོ་ཞིམ་པའི་ཟན་གཙང་ཟ་བ་ཡང་། །དྲི་རོ་ངན་པའི་མི་གཙང་ཟ་
བར་འགྱུར། །དེ་གཉིས་རྒྱུ་དང་འབྲས་བུ་ཡིན་པའི་ཕྱིར། །རས་ཀྱི་རིན་ནི་ན་པོ་དེ་ཉིད་
ཀྱིས། །མང་པོར་མི་ཁུགས་རལ་བལ་གྱི་ས་བོན། །མང་པོར་ཁུགས་པས་ཉོས་ལ་བགོ་བར་
གྱིས། །ས་བོན་ རས་ཡུག་གཅིག་ཏུ་གནས་པའི་ཕྱིར། །དེ་ལྟར་འཇིག་རྟེན་རྨོངས་པས་མ་
མཐོང་བས། །རྒྱུ་འབྲས་ལྷན་ཅིག་ལོངས་སྤྱོད་མ་ནུས་པ། །ཡིན་ན་དེ་ཉིད་ཤེས་ཤིང་མཐོང་
བ་པོ། །སེར་སྐྱ་སོགས་ཀྱིས་ས་བོན་མི་གྱོན་པ། །རས་ཡུག་གྱོན་པའི་རྣམ་གཞག་དེ་ཉིད་
ལས། །ཕྱིན་ཅི་ལོག་ཏུ་བྱེད་པ་མ་དམིགས་སོ། །འཇིག་རྟེན་རྨོངས་པ་དག་ནི་རྒྱུ་ཡིན་ལ། །དེ་
ཉིད་ཉེར་ལྔར་ཤེས་དེ་འབྲས་བུ་ཡིན། །རྒྱུ་ལ་འབྲས་བུགནས་པར་འདོད་པའི་ཕྱིར། །འཇིག་
རྟེན་ལ་ཡངདེ་ཉིད་ཤེས་པ་ནི། །ཡོད་པ་ཉིད་དུ་གསལ་བར་འགྲུབ་པས་ན། །ས་བོན་རས་
ཡུག་གཅིག་སྟེ་མཐོང་མ་ཡིན། །འོན་ཏེ་འཇིག་རྟེན་པ་ཡི་བློ་ཐམས་ཅད། །ད་མ་ཉིད་མིན་
འཁྲུལ་པ་ཡིན་པའི་ཕྱིར། །རྒྱུ་ལ་འབྲས་བུ་གནས་པ་མ་མཐོང་ན། །བློ་དེས་འབྲས་བུགསལ་
བ་མཐོང་དེའང༌། །བདེན་པ་མ་ཡིན་རྫུན་པ་ཉིད་དུ་འགྱུར། །ཡུལ་ཅན་འཁྲུལ་པའི་ཡུལ་དུ་
མཚུངས་པའི་ཕྱིར། །གལ་ཏེ་དབུ་མ་པ་ཡི་ལུགས་ལ་ཡང་། །བློ་ནི་ཀུན་རྫོབ་ཡིན་པར་འདོད་
པའི་ཕྱིར། །སྤྲོས་པ་གཅོད་པའི་རྗེས་དཔག་ཚད་མ་ཡང་། །ཚད་མིན་འཁྲུལ་པའི་བློ་ཉིད་
འགྱུར་བས་ན། །བློ་དེས་གཞལ་ཆོད་དགག་བྱ་སྤྲོས་པ་ཉིད། །རྫུན་པར་གྱུར་ལྟར་དེ་ཉིད་
བཀག་པ་ཡི། །སྤྲོས་བྲལ་ཉིད་ཀྱང་རྫུན་པར་མི་འགྱུར་རམ། །བཀག་པའི་ཆོས་ནི་དགག་བྱ་
ལ་ ལྟོས་ཕྱིར། །དེ་ནི་རྫུན་ པ་ཉིད་དུ་ ཁྱོད་འདོད་ན། །སྤྲོས་པས་སྟོང་པ་ཉིད་ནི་རྫུན་
ཡིན་བཞིན། །དེ་ལ་དམིགས་པའི་ སྒོམ་བྱུང་ཤེས་པ་རྫུན། །དེ་ཕྱིར་སྟོང་ཉིད་སྒོམ་པ་མི་
འཐད་འགྱུར། །རྫུན་པའི་གཉེན་པོས་རྫུན་པ་མི་སེལ་ཕྱིར། །རྒོལ་ན་བདེན་པར་བརྟགས་
པའི་གཞིར་གྱུར་པ། །ཤེས་དང་ཤེས་བྱའི་དངོས་པོ་ཐམས་ཅད་ལ། །རང་རིགགཞན་རིག་བློ་
- 1 35 -



E
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིས་མ་རེག་པ། །དེ་ཡི་བདེན་དངོས་མེད་པ་དེ་ཉིད་ཀྱང་། །མངོན་སུམ་རྗེས་དཔག་ཚད་
མས་འཛིན་མ་ཡིན། །མོ་གཤམ་བུ་ལ་བློ་ཡིས་མ་རེག་པར། །དེ་ཡི་ཤི་བ་འཛིན་པ་མཡིན་
བཞིན། །བདེན་མེད་བདེན་ལ་བརྟེན་ནས་བཏགས་དེ་ཕྱིར། །རྫུན་པའི་དངོས་པོ་གང་ཡིན་
ཆོས་དེ་ཡི། །སྟེང་དུ་བདེན་དངོས་རྡུལ་ཙམ་མེད་བཞིན་དུ། །བདེན་མེད་ཉིད་ཀྱངགསལ་
བར་རྫུན་དུ་གྲུབ། །དགག་བྱ་བདེན་པ་རྣམ་པར་བཅད་ཙམ་ལས། །བཀག་པ་བདེན་མེད་
སྒྲུབ་པའི་ཚུལ་གྱིས་མེད། །སོ་སོར་མེད་ན་གཉིས་ཡིན་གཉིས་མིན་དག །མེད་དོ་ཕོ་མོ་མེད་
ན་འཁྲིག་མེད་བཞིན། །མཐའ་བཞིའི་བརྟགས་པའི་སྤྲོས་ལ་མ་རེག་པ། །དེ་ཡི་སྤྲོས་མེད་
འཛིན་ པ་སྲིད་མ་ཡིན། །སྤྲོས་བྲལ་ སྤྲོས་ལ་བརྟེན་ནས་མིང་དུ་བཏགས། །དེ་ཕྱིར་སྤྲོས་
བཅས་དངོས་པོ་གང་ཡིན་པ། །དེ་ཡི་སྤྲོས་མེད་གསལ་བར་རྫུན་དུ་གྲུབ། །དགག་བྱ་སྤྲོས་པ་
རྣམ་བཅད་ཙམ་མ་གཏོགས། །སྤྲོས་བྲལ་ཡོངས་གཅོད་ཚུལ་དུ་མེད་པའི་ཕྱིར། །དེ་ལྟར་
གཞལ་བྱ་གཅིག་ཀྱང་མ་གྲུབ་པས། །འཇལ་བྱེད་བློ་ཡིས་ཇི་ལྟར་འཛིན་ཀྱང་རུང་། །ཚད་
མིན་འཁྲུལ་པའི་ཀུན་རྫོབ་ཡིན་པར་འདོད། །རྣམ་པར་མི་རྟོག་ཡེ་ཤེས་མིན་པའིཕྱིར། །དེ་
ལ་གཞལ་བྱའི་ཆོས་ཟད་འཇལ་བྱེད་བློ། །བྲལ་བས་འཁྲུལ་པ་ཀུན་བྲལད་མའི་ཕུལ། དེ་
ཉིད་དུ་ནི་བསྒོམ་བྱ་སྟོང་པ་ཉིད། །སྒོམ་བྱེད་རྣལ་འབྱོར་གཉིས་སུ་དབྱེར་མེད་པ། །དེ་ཕྱིར་
སྤྲོས་བྲལ་སྒོམ་པའང་མི་འཐད་ན། །བདེན་མེད་སྒོམ་པ་མི་འཐད་ལྟ་ཅི་སྨོས། །འོན་ཀྱང་བློ་
ཉིད་སྤྲོས་དང་བྲལ་བ་ལ། །དེ་ཡིས་དེ་ཉིད་རྟོགས་ཞེས་ཐ་སྙད་བཏགས། །ཀུན་རྫོབ་ཏུནི་
སྟོང་པ་ཉིད་སྒོམ་པ། །ཡེ་ཤེས་དེ་ལ་འཇུག་པའི་སྒོ་དང་ནི། །དེ་དང་རྗེས་སུ་མཐུན་ཕྱིར་
འཐད་པར་འགྱུར། །དེས་ན་རྨི་ལམ་བུ་ཤི་རྨིས་པ་ལ། །བུ་དེ་མེད་དོ་སྙམ་པའི་རྣམ་རྟོག་ནི། །
བུ་དེ་ཡོད་པར་རྣམ་པར་རྟོག་པ་ཡི། །གེགས་བྱེད་གཉེན་པོའི་ཆ་ནས་ཚད་མ་ཡིན། །དེ་ཡང་
ཡོད་པར་མ་གྲུབ་མེད་པ་ཉིད། །མི་འགྲུབ་ཆ་ནས་རྫུན་པ་ཡིན་བཞིན་དུ། །མ་རིག་གཉིད་
-13 6 -



-
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། །༩
ཀྱིས་ལོགས་པའི་རྨི་ལམ་ན། །རྒྱུ་ལས་འབྲས་བུ་སྐྱེ་ཞིང་འགགས་པ་རྨིས། །དེ་ལ་བདེན་མེད་
སྙམ་པའི་རྣམ་རྟོག་ནི། །དེ་ལ་བདེན་ཡོད་རྣམ་པར་རྟོག་པ་ཡི། །གེགས་ཡིན་དེ་ཡང་འཇིག་
རྟེན་ཀུན་རྫོབ་ལ། །ལྟོས་ནས་དོན་དམ་ཡིན་ཀྱང་རྣལ་འབྱོར་པའི། །ཀུན་རྫོབ་ཡིན་ཕྱིར་
རྫུན་པ་ཉིད་དུ་བརྗོད། །མ་རིག་གཉིད་ལས་སད་པའི་ གནས་སྐབས་ན། །རྒྱུ་འབྲས་སྐྱེ་
འགགས་སྣང་བ་གང་ཡང་མེད། །དེ་ལ་བདེན་འཛིན་རྣམ་རྟོག་ག་ལ་ཡོད། དེ་ཕྱིར་བདེན་
མེད་སྙམ་པའི་རྟོག་པའང་མེད། །གང་དེ་རྣལ་འབྱོར་པ་ཡི་དོན་དམ་ཉིད། །མཐར་ཐུག་
རིགས་པགནས་སྐབས་ལ་མི་སྦྱར། །ཞྭ་དཔེ་ལྷམ་ལ་བཀབ་བཞིན་མི་འཐད་དོ། །གནས་
སྐབས་རིགས་པས་མཐར་ཐུག་ལ་མི་གནོད། །ཐེམ་སྐས་བཞིན་དུ་དེ་ལ་བསྒྲོད་པའི་ལམ། །
དེ་ཕྱིར་རྫུན་པས་རྫུན་པའི་སྒྲོ་འདོགས་ནི། །མི་སེལ་བ་ཡི་ཁྱབ་པ་མ་གྲུབ་བོ། །རང་དང་
འཛིན་སྟངས་འགལ་བདེ་མ་གཏོགས། །ཐམས་ཅད་སེལ་བའི་ཁྱབ་པའང་མ་གྲུབ་བོ། །ཉི་
ཟླའི་འོད་ཀྱིས་མུན་པ་སེལ་ན་ཡང་། །མུན་པས་མུན་པ་སེལ་བ་མ་ཡིན་བཞིན། །སེལ་དང་མི་
སེལ་རྒྱུ་མཚན་ཅི་ཞེ་ན། །དངོས་པོའི་ཆོས་ཉིད་ལས་ནི་འགྲོ་ས་མེད། །དེ་དང་མཐུན་པ་
གཞལ་བའི་བློ་གང་ཞིག །དེ་ཉིད་ལ་ནི་ཚད་མར་སོང་བས་ན། །དེ་ལྟར་རྒྱུ་མེད་དབང་ཕྱུག་
གཙོ་བོ་སོགས། །གང་ལས་དངོས་རྣམས་སྐྱེ་ཞེས་རྣམ་དཔྱད་པས། །འགའ་ཡང་རྒྱུ་མེད་ཡོད་
པ་མ་ཡིན་ཏེ། །སྣང་ཙམ་འབྲས་བུ་རྒྱུ་ལ་ལྟོས་ནས་སྐྱེ། །རྒྱུ་ཡིས་འབྲས་བུའི་བྱ་བ་བྱེད་པའི་
ཕྱིར། །རྒྱུ་འབྲས་རང་བཞིན་གྱིས་ནི་ཐ་དད་པ། །དབང་ཕྱུག་ལྟ་བུགཞན་ལས་སྐྱེ་མིན་ཏེ། །
ཕན་ཚུན་འབྲེལ་བ་གཏན་ནས་མེད་པའི་ཕྱིར། །རྒྱུ་དང་རྒྱུ་མིན་མཚུངས་པར་འགྱུར་བའི་
ཕྱིར། །རྒྱུ་འབྲས་ངོ་བོ་གཅིག་པ་གཙོ་བོས་ཀྱང་། །སྐྱེད་པ་མིན་ཏེ་སྐྱེས་ཟིན་སྐྱེ་བའི་ཕྱིར། །
སྐྱེ་བ་དོན་མེད་སྐྱེ་བ་ཐུག་མེད་ཕྱིར། །གནས་སྐབས་ཐ་དད་རང་གཞན་སོ་སོ་བའམ། །རང་
གཞན་གཅིག་པས་རང་གཞན་འདུས་པ་ཡི། །བདག་སྐྱེ་གཞན་སྐྱེ་གཉིས་ཀ་མ་ཡིན་ཏེ། །དེ་
-，
-
- 1 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་གཉིས་ཀའི་སྐྱོན་དང་བཅས་པའི་ཕྱིར། །དེ་ལྟར་རྒྱུ་དང་རྐྱེན་དང་འབྲས་བུ་རྣམས། །ས་
སོ་བའམ་ལྷ་ཅིག་འདུས་ལ་ཡང་། །འབྲས་བུ་དང་པོ་ཉིད་ནས་གནས་མ་ཡིན། །གཞན་ནས་
གསར་དུ་འོངས་པའང་མ་ཡིན་ཏེ། །རང་བཞིན་གཅིག་དང་ཐ་དད་མ་གྲུབ་ཕྱིར། །དེ་ལ་དང་
པོ་རང་བཞིན་སྐྱེ་བ་མེད། །དེ་ནི་བར་དུ་གནས་པའང་མ་ཡིན་ཞིང་། །ཐ་མར་འགགས་ནས་
གཞན་དུ་འགྲོ་མ་ཡིན། །ནམ་མཁའི་མེ་ཏོག་དང་པོར་མ་སྐྱེས་པས། །བར་དུ་གནས་དང་ཐ་
མར་འཇིག་མེད་བཞིན། །དེ་ལྟར་བདེན་པར་གྲུབ་པའི་མཚན་ཉིད་གསུམ། །མེད་ཀྱང་མ་
རིག་སྒྱུ་མས་བསླད་པའི་བློ། །གནས་ལུགས་ཇི་བཞིན་མཐོང་ལ་རྨོངས་པས་ནི། །རྫུན་ལ་
བདེན་པར་གང་ཞིག་འཛིན་བྱས་པ། །འདི་ལ་ཉོན་མོངས་ལས་དང་སྐྱེ་བ་འབྱུང་། །བསླད་
མེད་བློ་ཡིས་བདེན་པར་མི་འཛིན་པས། །ལས་ཉོན་ཟད་ཅིང་སྐྱེ་འགགས་སྣང་བ་ནུབ། །ངེས་
ན་བདེན་པས་སྟོང་པའི་ལྡོག་ཆ་ནས། །ཡོད་དང་མེད་པའི་མཐའ་གཉིས་མ་གྲུབ་ཀྱང་། སྣང་
ཙམ་ཆ་ནས་རྟེན་ཅིང་འབྲེལ་འབྱུང་གི །ཡོད་དང་མེད་པ་ཙམ་ཞིག་འཐད་པ་ཡིན། །ཟུང་
འཇུག་ཆ་ནས་དེ་གཉིས་འགལ་མེད་དེ། །བདེན་པ་མེད་ཀྱང་བཅོས་མ་ཡོད་པའི་ཕྱིར། །
བཅོས་ན་བདེན་པ་མེད་པས་ཁྱབ་པའི་ཕྱིར། །དངོས་ཀྱི་སྒྱུ་མ་ལས་ནི་ཁྱད་ཅིཡོད། །དེ་ཡང་
རྫས་སྔགས་དམིགས་པའི་སྒྱུ་མས་ནི། །བསླད་པའི་མིག་ལ་རྟགླང་སོགས་སྤྲུལ་པ། །མ་
བརྟགས་ཉམས་དགའི་ཚུལ་སྣང་གང་ཡིན་དང༌། །རྨོངས་པས་བསླད་པའི་བློ་ལ་རྨོངས་པ་
དེས། །བསྐྱེད་པའི་ནང་གི་ཉོན་མོངས་ཕྱིའི་ས་བོན། །རྒྱུ་རྣམས་སྣ་ཚོགས་ཀྱིས་ནི་གང་སྤྲུལ་
པ། །གནས་ལུགས་ལོངས་སྤྱོད་རྣམ་པར་སྣ་ཚོགས་པ། །འདི་གཉིས་ཁྱད་ཆོས་གསུམ་གྱིས་
མཚུངས་པ་སྟེ། །དེ་ནི་རྒྱུ་རྐྱེན་འཚོགས་པའི་གནས་སྐབས་ན། །འབྲས་བུ་སྣངབ་ཙམ་ཞིག་མ་
གཏོགས་པ། །གང་ནས་འོངས་པར་གྱུར་པའི་ཡུལ་མེད་ཅིང་། །ཡོད་ན་འདི་ནས་འདི་འོངས་
དེས་དགོས་ཕྱིར། །མཐུན་རྐྱེན་ཟད་ཅིང་འགལ་རྐྱེན་སྟོབས་ལྡན་སྐབས། །གནས་སྐབས་དེ་
- 1
3 8 -



བds
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། （༩
ཡི་སྣང་བ་ལྡོག་ཙམ་ལས། །གང་དུ་འགྲོ་བའང་ཡོད་མེད་བརྟགས་པར་གྱིས། །ཡོད་ན་འདི་
ན་འདི་འགྲོ་ངེས་དགོས་ཕྱིར། །སྔ་མར་དམྱལ་བའི་ཡུལ་ནས་ཤི་ཕོས་ནས། །ཚེའདི་མི་ཡི་
ཡུལ་དུ་འོངས་པ་དང༌། །ཕྱི་མར་ལྷ་ཡི་ཡུལ་དུ་འགྲོ་བ་སོགས། །སྔ་མའི་གནས་སྐབས་
འགགས་སམ་མ་འགགས་བཞིན། །དང་པོ་ལྟར་ན་གནས་སྐབས་སྔ་མ་ཆད། །ཕྱི་མར་
གསར་དུ་སྐྱེས་པས་བྱེད་པ་པོ། །མེད་ན་འགྲོ་འོང་བྱ་བ་ག་ལ་ཡོད། །གཉིས་པ་ལྟར་ན་སྐྱེ་བ་
སྔ་ཕྱི་རྟག །སྐད་ཅིག་སྔ་ཕྱི་གཅིག་ཏུ་འགྱུར་བར་ཐལ། །གནས་སྐབས་སོ་སོར་ངོ་བོ་གཅིག་
ཡིན་ན། །ས་བོན་མྱུ་གུར་འོང་པའི་སྐྱེ་བ་མེད། །མྱུ་གུ་ས་བོན་གཅིག་ཏུ་མ་གྲུབ་ཕྱིར། །མྱུ་ཚེ་
ས་བོན་འགྲོ་བའི་འགགས་པ་མེད། །རང་བཞིན་གཞན་དུ་གྲུབ་པ་མེད་པའི་ཕྱིར། །དེ་ལྟར་
ཡུལ་གྱི་སྒོ་ནས་འགྲོ་འོང་མེད། །དེ་ལ་དུས་ཀྱི་སྒོ་ནས་རྟག་ཆད་མེད། །དེ་ལ་དངོས་པོའི་སྒོ་
ནས་སྐྱེ་འགགས་མེད། །ཟླ་ཡི་སྒོ་ནས་གཅིག་དང་ཐ་དད་མེད། །དགག་བྱ་སྤྲོས་པའི་མཐའ་
བརྒྱད་མ་གྲུབ་ན། །བཀག་པ་སྤྲོས་བྲལ་བརྒྱད་ཀྱང་མི་འགྲུབ་པས། །ཡང་དག་ཏུ་ན་ཡོད་
མེད་གཉིས་མ་གྲུབ། །ཀུན་རྫོབ་སྣང་བ་སྣ་ཚོགས་མ་འགགས་པར། །འབྲས་བུ་སྐྱེ་བའི་བྱ་བ་
གང་ཞིག་དང་། །རྒྱུ་རྐྱེན་གང་ནི་འགགས་པའི་བྱ་བ་གཉིས། །ཉེ་བར་ཕྲད་པ་ཡིས་ནི་འབྲས་
བུ་དེ། །མངོན་པར་མཐོང་བར་འགྱུར་བ་གང་ཡིན་པ། །དེ་ནི་རྒྱུ་རྗེས་འབྲས་བུ་འགྲོ་བའི་
རྟགས། །དེ་ལྟར་རྒྱུ་འབྲས་ཉེ་བ་དེ་མེད་ན། །འབྲས་བུ་མངོན་པར་མཐོང་བ་འགྱུར་མིན་པ།།
དེ་ནི་རྒྱུ་རྗེས་འབྲས་བུ་ལྡོག་པའི་རྟགས། །ས་སྲ་ཆུ་གཤེར་མེ་ཚ་རླུང་གཡོ་སོགས། །ངོ་བོ་
གང་ཞིག་རང་རང་རྡུལ་ཕྲན་གྱི། །ཆ་ཤས་གང་ནི་ཉེ་བ་ཡོད་པ་ཡིས། །མཐོང་བར་འགྱུར་
ཞིང་ཆ་ཤས་དེ་མེད་ན། །འགྲུབ་པ་མིན་པ་ལྟོས་གྲུབ་ཡིན་པའི་རྟགས། །འགྲོ་འོང་རྟག་ཆད་
སྐྱེ་འགག་ལ་སོགས་པ། །བཏགས་ཡོད་གང་ཞིག་རྟོག་པ་གང་ལ་ནི། །ཉེ་བ་བརྟེན་པ་ཡིསནི་
མཐོང་འགྱུར་ཞིང༌། །རྟོག་པ་དེ་མེད་ན་ནི་མཐོང་མིན་པ། །དེ་ནི་ཕན་ཚུན་བརྟེན་ནས་ཡོད་
- 1 39 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་རྟགས། །དེ་ལྟར་རྒྱུ་རྐྱེན་ཁོ་ནས་བཅོས་པའི་བུ། །འགྲོ་འོང་ལ་སོགས་སྤྲོས་བཅས་སྣ་
ཚོགས་ འདི། །སྣང་ སྟོང་ དབྱེར་མེདགཟུགས་བརྙན་ དང༌ མཚུངས་པ། །དེ་ ལ་ རང་བྱུང་
རང་གྲུབ་གྱུར་པ་ཡི། །བཅོས་མིན་བདེན་ཉིད་ཇི་ལྟར་ཡོད་པར་འགྱུར། །བཅོས་མར་སྣང་ན་
བདེན་པས་སྟོང་པའི་རྟགས། །བདེན་པས་སྟོང་ན་བཅོས་མར་སྣང་བའི་རྟགས། །རྟགས་དེ་
སྣང་ཙམ་དངོས་པོ་ཀུན་ལ་གྲུབ། །གང་ཕྱིར་དོན་དམ་ཅི་ཡང་མ་གྲུབ་པས། །ཀུན་རྫོབ་ཅིར་
ཡང་སྣང་བ་གང་ཡིན་པ། །མི་འགལ་གཞི་གཅིག་འདུ་ལ་སྒྱུ་མ་དངོས། །སྒྱུ་འདྲའི་ཆོས་
གཉིས་ཁྱད་པར་མེད་པས་ན། །སྣང་བ་ཐམས་ཅད་སྒྱུ་མ་ཉིད་ཡིན་ལ། །དེ་ཡང་རྒྱུ་འབྲས་
རྟེན་ཅིང་འབྲེལ་བར་འབྱུང་། །དེ་ལ་རང་བཞིན་ཡོད་ན་རྟེན་འབྲེལ་མིན། །འབྲས་བུ་ཡོད་མེད་
གཉིས་ཀ་མི་སྐྱེད་ཕྱིར། །གལཏེ་འབྲས་བུའི་དངོས་པོ་རང་བཞིན་གྱིས། །ཡོད་པརགྱུར་པགང་
ལ་རྒྱུ་ཡིས་ནི། །བསྐྱེད་པའི་དགོས་པ་ཅི་ཞིག་ཡོད་པ་ཡིན། །གྲུབ་ཟིན་པ་ནི་བསྐྱེད་བྱ་མིན་
པའི་ཕྱིར། །འོན་ཏེ་དེ་ནི་གཏན་ནས་མེད་ན་ཡང་། །རྒྱུ་ཡིས་བསྐྱེད་པའི་དགོས་པ་ཅི་ཞིག་ཡོད།
ཁྱད་པར་བྱར་མེད་བསྐྱེད་བྱ་མིན་པའི་ཕྱིར། །གལ་ཏེ་དངོས་མེད་འབྲས་བུ་མ་ཡིན་ཀྱང༌།།
དངོས་པོར་སྒྱུར་བས་འབྲས་བུ་ཡིན་ཅེ་ན། །བྱེ་བ་བརྒྱ་ཕྲག་ཙམ་གྱི་རྒྱུ་ཡིས་ཀྱང་། །དངོས་པོ་
མེད་པ་དངོས་པོར་བསྒྱུར་དུ་མེད། །དངོས་མེད་གང་ཞིག་རྟག་པ་ཡིན་པའི་ཕྱིར། །གལ་ཏེ་
བསྒྱུར་ན་སྔར་གྱི་དངོས་མེད་དེ། །མ་དོར་བསྒྱུར་རམ་དོར་ནས་བསྒྱུར་བ་ཡིན། །དངཔོ་ལྟར་
ན་དངོས་མེད་གནས་སྐབས་དེ། །དངོས་པོ་ཇི་ལྟར་ཡིན་ཏེ་དེ་གཉིས་ནི། །ཕན་ཚུན་སྤངས་ཏེ་
གནས་པ་ཡིན་ པའི་ ཕྱིར། །གཉིས་པ་ལྟར་ན་དངོས་མེད་དེ་ འགགས་ནས། །དངོས་པོར་
འགྱུར་རྒྱུ་གཞན་ཡང་གང་ཞིག་ཡིན། །དངོས་མེད་དེ་ཉིད་དངོས་པོར་ཡིན་པར་ཐལ། །
དངོས་པོའི་མཚན་ཉིད་མི་རྟག་ཡིན་པའི་ཕྱིར། །གཞན་ཡང་དངོས་པོ་གཏན་མེད་སྲིད་པའི་
ཚེ། །དངོས་པོ་ཡོད་པ་ནམ་ཡང་སྲིད་མིན་ན། །སྔར་གྱི་དངོས་མེད་མ་དོར་བཞིན་དུ་ནི། །
，
- 1 4 (0 -



-
-
--
-
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། ༩
དངོས་པོ་ཡོད་པར་ནམ་ཞིག་དུས་ན་འགྱུར། །གཞན་ཡང་དངོས་མེད་རང་ཉིད་དངོས་པོ་ཡི།།
ངོ་བོར་འགྱུར་ནས་སྐྱེས་པར་མ་གྱུར་པར། །དངོས་མེད་གནས་སྐབས་དང་ནི་འབྲལ་མི་
འགྱུར། །དངོས་མེད་རྟག་པ་ཡིན་པའི་རྒྱུ་མཚན་གྱིས། །དངོས་མེད་གནས་སྐབས་དང་ནི་མ་
བྲལ་ན། །དངོས་པོ་ཡོད་པའི་གནས་སྐབས་འགྱུར་མི་སྲིད། །དངོས་པོ་ཡོད་པ་དངོས་མེད་
བྲལ་ལ་ལྟོས། །དངོས་མེད་བྲལ་བ་དངོས་པོར་སྐྱེས་ལ་ལྟོས། །དེ་ཕྱིར་དངོས་མེད་དངོས་
པོར་འགྱུར་བ་མེད། །དངོས་པོའང་དངོས་པོ་མེད་པར་འགྱུར་མིན་ཏེ། །དངོས་པོ་མ་བྲལ་
བཞིན་དུ་དངོས་མེད་འགྱུར། །རང་བཞིན་གཅིག་ཉིད་དངོས་པོ་ཡོད་པ་དང་། །དངོས་པོ་མེད་
པ་གཉིས་སུ་ཐལ་འགྱུར་ཕྱིར། །དངོས་པོ་ བྲལ་ནས་དངོས་མེད་འགྱུར་ན་ནི། །དངོས་པོ་
བདེན་པ་མེད་པ་ཁོ་ན་ཉིད། །དེ་ལྟར་འབྲས་བུ་རང་བཞིན་ཡོད་པ་དང་། གཏན་མེད་གཉིས་
ཀ་རྒྱུ་ལས་མི་སྐྱེ་བ། །ཇི་ལྟར་རང་བཞིན་ཡོད་ལ་འགག་པ་མེད། །གཏན་མེད་ལ་ཡང་འགག་
པ་ཡོད་མིན་ཞིང་། །ཡོད་ན་རང་བཞིན་ཡོད་པ་རང་བཞིན་མེད། །གཏན་ནས་མེད་པ་ཡོད་པ་
ཙམ་དུ་གྱུར། །དེ་ལ་རྒྱུ་འབྲས་གཅིག་དང་ཐ་དད་དང༌། །ཕྲད་དང་མ་ཕྲད་སྐྱེ་འགགས་ལ་
སོགས་པ། །དཔྱདན་མེད་པས་བར་དུ་གནས་པ་ཡི། །དངོས་པོར་ཡོད་པ་མིན་པ་དེ་ཡི་ཕྱིར།།
འདུས་བྱས་ཐམས་ཅད་མཚན་ཉིད་མེད་པ་སྟེ། །འདུས་མ་བྱས་ཀྱང་མཚན་ཉིད་མེད་པར་
གྲུབ། །མཚན་ཉིད་མེད་པའི་ཆོས་ལ་ཡོད་པར་འཛིན། །བསོད་ནམས་ལས་བསགས་མཐོ་
རིས་ གསུམ་ དུ་ འགྲོ། །བསོད་ ནམས་ མིན་ པས་ ངན་ སོང་ གསུམ་དུ་འགྲོ། །མི གཡོའི་
ལས་ཀྱིས་བསམ་གཟུགས་གནས་འགྲོ་བ། །རིགས་དྲུག་སེམས་ཅན་འདི་དག་ཐམས་ཅད་
ནི། །རྟག་ཏུ་འགྱུར་མེད་སེམས་ཉིད་འོད་གསལ་བ། །ངོ་བོ་ཐོག་མར་རྒྱུ་ལས་མ་སྐྱེས་ཤིང་། །
ཐ་མར་གཞན་དུ་འགྲོ་བས་མ་འགགས་ཉིད། །རང་བཞིན་རྣམ་པར་དག་པའི་སངས་རྒྱས་
བཏགས། །གློ་བུར་འཁྲུལ་པས་སྒྲིབ་པའི་འགྲོ་བ་ཡི། །གནས་དོན་ལུས་སུ་སྣང་བ་དེ་དག་
- 1 4 1 -



ང་ལག
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཀུན། །རྟག་ཏུ་ཡོད་མེད་ གཉིས་ཀར་ མ་སྐྱེས་ཤིང༌། །རྟག་ཏུ་ཡོད་མེད་ གཉིས་ཀར་མ་
འགགས་ཉིད། །རེས་འགར་སྐྱེ་དང་འགགས་པ་སྣང་བ་ཡང་། །རྨི་ལམ་བུ་སྐྱེས་ཤི་བ་རྨིས་
བཞིན་དུ། །སྣང་ཙམ་མ་འགགས་རྨི་ལམ་ལྟ་བུ་སྟེ། །ངོ་བོ་འཁྲུལ་པའི་སྣང་བ་ཡིན་པ་དང་། །
རྒྱུ་རྐྱེན་བག་ཆགས་ཀུན་རྟོག་ལས་བྱུང་ཕྱིར། །མ་དཔྱད་འཇོག་ན་བདེན་བདེན་འདྲར་སྣང་
ཡང་། །རྣམ་པར་དཔྱད་ན་རྫུན་པའི་རང་བཞིན་ཅན། །ཆུ་ཤིང་ཕྱི་ལྟས་སྙིང་པོ་ཡོད་འདྲ་བར།།
ནང་བཤགས་ཁོང་སྟོང་སྙིང་པོ་མེད་བཞིན་ནོ།།དེ་ལྟར་སྐྱེ་འགགས་མེད་ལ་སྐྱེ་འགགས་སྣང༌།།
སྣང་བཞིན་པ་ནའང་གྲུབ་པ་མེད་པའི་ཕྱིར། །སྐྱེ་འགགས་བྲལ་བའི་མྱ་ངན་འདས་པ་དང༌། །
སྐྱེ་འགགས་ཅན་གྱི་མྱ་ངན་མ་འདས་པའང་། །གནས་ལུགས་དེ་བཞིན་ཉིད་ཀྱི་ངང་དུ་ནི།
ཁྱད་པར་མེད་དེ་ཆུ་དང་ཆུ་བུར་བཞིན། །དེ་ཉིད་མ་རྟོགས་པ་རྣམས་གཉིས་སུ་འཛིན། །དེ་
ཉིད་གཟིགས་རྣམས་གཉིས་སུ་མེད་པར་རྟོགས། །ཆོས་ཀུན་མཉམ་པར་ཉིད་དུ་མངོན་
སངས་རྒྱས། །དེ་ལ་བཟང་པོ་སྒྲུབ་དང་ངན་པ་དོར། །རྡུལ་ཙམ་དམིགས་པའི་གོ་སྐབས་ཡོད་
མ་ཡིན། །ཅེས་པ་དེ་རྣམས་ཀྱིས་དྲན་པ་ཉེར་བཞག་བཞིའི་སྒོ་ནས་བསྒོམ་པས་ཉམས་སུ་
ལེན་པའི་ཚུལ་དང་ཆོས་ཐམས་ཅད་སྐྱེ་འགགས་གནས་གསུམ་དང་བྲལ་བའི་ཆོས་ཉིད་ལ་
དངོས་པོར་སྨྲ་བའི་བདེན་གཉིས་འགལ་བ་ལྟག་སྤྲོད་ཀྱི་ངན་རྟོག་མཐའ་དག་སུན་ཕྱུངས།
སྟོང་པར་སྨྲ་བའི་འགལ་མེད་ཟུང་འཇུག་གི་བདེན་གཉིས་ཀྱི་ལམ་ཡངས་པར་ཕྱེས་ནས་སྲིད་
ཞི་མཉམ་པ་ཉིད་དུ་ཤེས་རབ་གསུམ་གྱི་མིག་གིས་མཐོང་བའི་གེགས་དང་གོལ་ས་གཅོད་
པའི་གཏན་ཚིགས་རྩེ་གསུམ་འཕྲུལ་འཁོར་བསྐོར་བའི་རབ་བྱེད་གསུམ་པའོ།། །།
དེ་ལྟར་དྲན་པ་ཉེར་བཞག་སྒོམ་པ་ཤེས་རབ་རྩ། །དྲན་མེད་ཡིད་ལ་བྱེད་པ་དེ་ནི་
ཤེས་རབ་ལས། །སྡིག་པ་སྤངས་ཏེ་དགེ་བ་སྤྱོད་པ་དེ་ནི་ཤེས་རབ་རྩ། །ཆོས་འདི་རང་བཞིན་
སྤངས་པ་དེ་ནི་ཤེས་རབ་ལས། །རྫུ་ འཕྲུལ་རྐང་པ་བཞི་ སྒོམ་དེ་ནི་ཤེས་རབ་རྩ། །ལྷུན་
• 1 4
2 -



1
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། ༼༩
གྲུབ་རྫུ་འཕྲུལ་ཐོབ་པ་འདི་ནི་ཤེས་རབ་ལས། །དད་པས་མོས་ནས་ཡིད་ཆེས་པའི་ཤེས་རབ་
རྩ། །ཆགས་པ་ཐམས་ཅད་གང་བྲལ་དེ་ནི་ཤེས་རབ་ལས། །ཞུམ་མེད་རྟག་ཏུ་བརྩོན་པ་དེ་
ནི་ཤེས་རབ་རྩ། །ལུས་དང་ཡིད་སེམས་རབ་སྤྱངས་དེ་ནི་ཤེས་རབ་ལས། །དྲན་དང་ཤེས་
བཞིན་མཁས་པ་འདི་ནི་ཤེས་རབ་རྩ། །གནས་རྣམས་ཀུན་ལ་མི་གནས་འདི་ནི་ཤེས་རབ་
ལས། །རང་གི་ཏིང་འཛིན་རྟོགས་པ་དེ་ནི་ཤེས་རབ་རྩ། །རང་བཞིན་མཉམ་པར་བཞག་ལ་
སྤྱོད་འདི་ཤེས་རབ་ལས། །གལ་ཏེ་ཤེས་རབ་དབང་པོ་རབ་གནས་ཤེས་རབ་རྩ། །འགྲོ་བའི་
དབང་པོ་ཐམས་ཅད་ཤེས་པ་ཤེས་རབ་ལས། །སྟོབས་ལྔ་པོ་དག་རྗེས་སུ་སྒོམ་པ་ཤེས་རབ་
རྩ། །བཅོམ་ནས་ཡེ་ཤེས་ཐོབ་པ་དེ་ནི་ཤེས་རབ་ལས། །བྱང་ཆུབ་ཡན་ལག་རྗེས་མཐུན་
བཟོད་པ་ཤེས་རབ་རྩ། །ཆོས་ཀུན་རྗེས་སུ་གང་རྟོགས་དེ་ནི་ཤེས་རབ་ལས། །ལམ་གྱི་ཡན་
ལག་སྐྱེ་གནས་སྒྲུབ་པ་ཤེས་རབ་རྩ། །ཆོས་དང་ཆོས་མིན་སྤོང་བ་འདི་ནི་ཤེས་རབ་ལས། །
ཆོས་ལ་ཡང་ནི་འཇིག་རྟེན་འཇིག་རྟེན་འདས་པགཉིས། །འཇིག་རྟེན་ཆོས་ལའང་ཆགས་སྡང་
བྱ་ཡུལ་བཞི་བཞི་བརྒྱད། །དེ་ལྟར་སྟོང་པའི་དངོས་རྣམས་དཔྱད་པས་ངེས་པ་ལ། །སྡུག་ཅིང་
ཕོངས་པ་རང་ལ་ཐོབ་པ་ཅི་ཞིག་ཡོད། །དེ་ཉིད་གཞན་ན་ཤོར་བ་དག་ཀྱང་ཅི་ཞིག་ཡོད། །
གཉེན་ཕྱོགས་གང་གིས་བསྟོད་ཅིང་རིམ་གྲོ་བྱས་པའམ། །དགྲ་ཕྱོགས་གྱུར་པས་ཡོངས་སུ་
བརྙས་པའང་ཅི་ཞིག་ཡོད། །བདེ་བའམ་སྡུག་བསྔལ་གང་ལས་ཕནགནོད་གང་ཞིག་ཡིན། །
མི་སྙན་ཐོས་པས་མི་དགར་བྱ་རྒྱུ་ཅི་ཞིག་ཡོད། །སྙན་པར་ཐོས་པས་དགའ་བར་བྱ་རྒྱུ་ཅི་ཞིག་
ཡོད། །དེ་ཉིད་དུ་ནི་བརྟགས་ཤིང་དཔྱད་པས་བཙལ་བྱས་ན། །ཡུལ་ཅན་གང་ཞིག་སྲེད་ཅིང་
ཡུལ་ནི་གང་ལ་སྲེད། །ཤེས་དང་ཤེས་བྱ་གཉིས་ཀ་བདེན་པ་མེད་པའི་ཕྱིར། །དཔྱད་ན་
གསོན་པའི་འཇིག་རྟེན་འདི་ནས་ཕ་རོལ་ཏུ། །གང་ཞིགགཤིན་པོའི་འཇིག་རྟེན་འདིར་ནི་འཆི་
འགྱུར་ཏེ། །འདི་དང་ཕྱི་མ་ཞེས་བྱ་རྟོགས་བཏགས་ཡིན་པའི་ཕྱིར། །མ་འོངས་འབྱུང་འགྱུར་
T
，
- 1 4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་ཡིན་སྔོན་དུས་བྱུང་གྱུར་གང་། །དུས་ཞེས་བྱ་བར་རྫས་སུ་གྲུབ་པ་མེད་པའི་ཕྱིར། །དགྲ་
བགེགས་གང་ཡིན་གཉེན་དང་བཤེས་ཀྱང་གང་ཞིག་ཡིན། །ཕན་གནོད་གཉིས་ཀར་བློ་ཡིས་
བཞག་ཙམ་ཡིན་པའི་ཕྱིར། །ཐམས་ཅད་ཅི་ཡང་མ་གྲུབ་ནམ་མཁའ་འདྲ་བར་ནི། །བདག་
ཉིད་ཆེ་དང་བདག་འདྲས་ཡོངས་སུ་བཟུང་བར་གྱིས། །མངོན་སུམ་མ་མཐོང་རྗེས་སུ་དཔག་
པས་ཤེས་དགོས་ཕྱིར། །འཇིག་རྟེན་ཆོས་ལ་ཞེན་དང་སྡང་བ་རིམ་སྦྱོང་བས། །འཇིག་རྟེན་
འདས་པའི་ཡེ་ཤེས་དམ་པར་རབ་ཏུ་སྐྱེ། །དེ་ཡིས་འདས་དང་མ་འདས་ཆོས་ཀུན་རྟོགས་ན་
ཡང་། །སྤང་བྱའི་ཆོས་མིན་བླང་བྱའི་ཆོས་ཀྱི་སྤྲོས་པ་བྲལ། །དེ་ལྟར་མ་རྟོགས་པ་ལ་སྙིང་རྗེ་
ཆེན་པོ་རྩོལ་མེད་འཇུག །འདི་ནི་བདག་མེད་རྟོགས་པའི་ཤེས་རབ་མཆོག་དེའི་བྱེད་ལས་
ཕུལ། །མ་རྟོགས་པས་ནི་འདི་དང་ཕྱི་མར་སྡུག་བསྔལ་ཆེ། །ཉེས་སྐྱོན་ཀུན་ལ་ནམ་ཡང་གྲོལ་
བའི་སྐབས་མེད་དེ། །བདག་ཉིད་བདེ་བར་འདོད་ཀྱང་ཐབས་མིན་སྤྱོད་རྣམས་ནི། །དགྲ་
གཉེན་འཐབ་དང་ཕན་འདོགས་སྤྲོ་བའི་རྒྱུ་དག་གིས། །རེས་འགའ་རབ་ཏུ་འཁྲུགས་དང་
རེས་ནི་དགའ་བར་བྱེད། །མ་ཐོབ་མྱ་ངན་ཐོབ་པའི་ཆེད་དུ་འབད་རྩོལ་བྱེད། གཞན་ཐོབ་
རྩོད་པ་བྱེད་དང་ཐོབ་པའི་གེགས་བྱེད་ལ། །ཕན་ཚུན་མཚོན་གྱིས་གཅོད་དང་མདུང་གིས་
འབིགས་པ་དང༌། །སྡིག་དག་གིས་ནི་དཀའ་ཚེགས་ཆེན་པོས་ཚེ་འདིར་འཚོ། །ཚེ་སྔོན་བདེ་
འགྲོར་ཡང་དང་ཡང་དུ་འོངས་ནས་དེ། །ཟག་བཅས་བདེ་བ་མང་པོ་ཡང་ཡང་སྤྱད་སྤྱད་ནས།།
ཤི་ནས་ངན་སོང་སྐྱེས་ཏེ་སྡུག་བསྔལ་སྡུག་བསྔལ་ནི། །ཡུན་རིང་མི་ཟད་ཡོད་པ་རྣམས་སུ་
ངེས་པར་ལྷུང་། །དེ་ལྟར་སྲིད་པ་ན་ནི་སྡུག་བསྔལ་གཡང་ས་མང་། །དེར་ནིཐར་ཐབས་དེ་ཁོ་
ན་ཉིད་རྟོགས་མིན་པ། །གཟུགས་སོགས་བདེན་འཛིན་འདི་འདྲ་ཡོད་པའི་སྐབས་དེར་ཡང༌།།
སྟོང་ཉིད་རྟོགས་དང་བདེན་འཛིན་ཕན་ཚུན་འགལ་བས་ན། །སྲིད་ན་དེ་ཁོ་ན་ཉིད་རྟོགས་པ་
འདི་འདྲ་མེད། །གང་ཕྱིར་གནས་དེར་ཡང་ནི་དཔེ་མེད་མི་ཟད་པའི། །སྡུག་བསྔལ་རྒྱ་མཚོ་
- 1
4
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། (༩
མཐའ་ལས་འདས་པ་མྱོང་བར་འགྱུར། །དེར་ནི་དེ་ལྟར་སྟོང་ཉིད་སྒོམ་པའི་སྟོབས་ཆུང་ཞིང༌།།
དེར་ནི་སྒྲུབ་པའི་ལུས་རྟེན་ཚེ་ཡང་ཐུང་བ་ཉིད། །ཚེ་ཐུང་དེར་ཡང་བྱ་བ་གཞན་གྱི་ཁོལ་པོ་
ཉིད། །གསོན་དང་ནད་མེད་སོགས་ཀྱི་ཐབས་ལ་བརྩོན་བྱེད་དང༌། །བཀྲེས་པས་ཟས་ཚོལ་
བ་དང་ལས་ཀྱི་ངལ་བ་དང་། །གཉིད་ཀྱིས་ལོག་དང་གཞན་གྱིས་འཚེ་དང་དེ་བཞིན་དུ། །
བྱིས་དང་འགྲོགས་པ་ལ་སོགས་དོན་མེད་བྱ་བ་མང་རྣམས་ཀྱིས། །ཚེན་ཕན་བདེའི་དོན་
མེད་མྱུར་བར་ཉིད་དུ་འདའ་བ་ཡི། །སྣ ངཡང་བདེན་མེད་རྣམ་དཔྱོད་བློ་ལྡན་ཤིན་ཏུ་རྙེད་
པར་དཀའ། །མི་ཚེ་དེར་ཡང་རྣམ་གཡེང་ཐོག་མེད་དུས་ནས་གོམས་པ་ནི། །བཟློག་པའི་
ཐབས་ནི་ག་ལ་ཡོད་དེ་མཐུན་རྐྱེན་མ་ཚང་ཕྱིར། །ལས་ངན་དེར་ཡང་དམྱལ་བ་ཡི་དྭགས་དུད་
འགྲོ་རྣམས་གསུམ་གྱི། །ངན་སོང་ཆེན་པོར་ལྟུང་ཕྱིར་བདུད་ནི་བརྩོན་པར་བྱེད། །བདུད་
ཀྱི་རིས་སུ་གཏོགས་པ་རྣམས་ཀྱིས་འགལ་རྐྱེན་སྒྲུབ། །དེར་ནི་བདུད་ཀྱི་བློས་བསྟན་འོག་
པའི་ལམ་མང་ཞིང་། །ཡང་དག་ལམ་ལ་ཐེ་ཚོམ་ལས་ཀྱང་བརྒལ་དཀའ་སྟེ། །དེ་ཡི་དབང་
གིས་སླར་ཡང་དལ་བ་རྙེད་དཀའ་ཞིང་། །སངས་རྒྱས་འབྱུང་དང་ཕྲད་པ་རྙེད་པ་ཤིན་ཏུ་
དཀའ། །ཆོས་མ་ཐོས་པས་ཉོན་མོངས་ཆུ་བོ་སྤངས་དཀའ་སྟེ། །ཨེ་མ་འཁོར་བ་འདི་ན་སྡུག་
བསྔལ་བརྒྱུད་པར་འགྱུར། །དེ་ལྟར་ཡུན་རིང་དུས་ནས་ཤིན་ཏུ་སྡུག་བསྔལ་ཡང་། །རང་ཉིད་
སྡུག་བསྔལ་རྒྱུར་སྤྱོད་མི་མཐོང་གང་ཡིན་པ། །སེམས་ཅན་སྡུག་བསྔལ་ཆུ་བོར་དགའ་བཞིན་
གནས་འདི་དག །ཕྱིན་ཅི་ལོག་ལས་ཀྱི་ཧུད་མྱ་ངན་བྱ་བར་འོས། །འགའ་ཞིག་ཡང་ཡང་ཁྲུས་
ཀྱི་རྫིང་བུར་འཇུག་བྱས་ཏེ། །ཡང་ཡང་མེར་འཇུག་ཚ་བའི་རེག་བྱ་མྱོང་བྱས་པ། །དེ་ལྟར་
ཤིན་ཏུ་སྡུག་བསྔལ་བ་ལ་གནས་བྱས་ཀྱང༌། །བདག་ཉིད་བདེ་བར་རློམ་པ་བཞིན་དུ་ཕྱིན་ཅི་
ལོག །དེ་ལྟར་སྲིད་འདིར་རྒ་སོགས་སྡུག་བསྔལ་མང་ཡོད་ཀྱང༌། །རྒ་དང་འཆིབ་མེད་པ་
བཞིན་དུ་དེ་རྒྱུ་ལ། །སྤྱོད་པསགནས་པརྣམས་ལ་དང་པོ་ཉིད་དུནི། །འཆི་བདག་བདུད་དེས་
- 1 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསད་པར་བྱས་ནས་དེའི་འོག་ཏུ། །ངན་སོང་ལྟུང་བའི་སྡུག་བསྔལ་མི་ཟད་པ་འོང་བས། །དེ་
ལྟར་སྡུག་བསྔལ་མེས་གདུངས་དམིགས་ཡུལ་དེ་རྣམས་ལ། །སྦྱིན་སོགས་བསོད་ནམས་
བསགས་པའི་སྤྲིན་ལས་ལེགས་བྱུང་པའི། །རང་གི་བདེ་བའི་ཚོགས་རྣམས་གཏོང་བའི་ཆར་
རྒྱུན་གྱིས། །ཞི་བར་བྱེད་པར་བདག་ནི་ནམ་ཞིག་འགྱུར་སྙམ་སེམས། །ནམ་ཞིག་འཁོར་
གསུམ་བདེན་ཞེན་དམིགས་པ་མེད་ཚུལ་དུ། །གུས་པས་བསོད་ནམས་ཚོགས་ནི་རྒྱ་ཆེན་
ལེགས་བསགས་ཏེ། །ཚོགས་གཉིས་ཟུང་འཇུག་སྐུ་ལ་རང་ཉིད་ལེགས་གནས་ནས། སྣ་
ཚོགས་དམིགས་པས་འདི་ཕྱི་ཕུང་བར་གྱུར་རྣམས་ལ། །ཕུང་ཁྲོལ་བཟློག་ཕྱིར་སྟོང་པ་ཉིད་ནི་
སྟོན་པར་འགྱུར། །སྙམ་དུ་སྙིང་རྗེ་ཆེན་པོ་ལྷུན་གྱིས་གྲུབ་པར་འཇུག །གང་དག་བྱང་ཆུབ་
སེམས་ལ་རྟག་གནས་མི་གཡོ་བ། །དེ་དག་ཤེས་རབ་ཀྱིས་ནི་རྟག་ཏུ་ལས་བྱ་བྱེད། །རྩ་བ་
འདི་འདྲ་བྱང་ཆུབ་སྤྱོད་པ་མཆོག་གི་སེམས། །སངས་རྒྱས་སྟོབས་དང་དེ་བཞིན་སོ་སོ་ཡང་
དག་རིག །དེ་ཡི་བསྔགས་པ་བསྐལ་པ་བྱེ་བ་མང་བརྗོད་ཀྱང་། །སངས་རྒྱས་ཡོན་ཏན་མཐའ་
མར་ཐུག་པར་འགྱུར་བ་མེད། །ཞེས་བྱ་བ་དེ་རྣམས་ཀྱིས་ཐབས་ཤེས་རྟེན་ཅིང་འབྲེལ་
བར་འབྱུང་བའི་བྱེད་ལས་བསྟན་པའི་རབ་བྱེད་བཞི་པའོ།། །།
༈ ཆུ་གཏེར་བསྣུབས་པའི་ངལ་བར་མ་བྱས་རི་རབ་སྐྱོད་པའི་ཤུགས་ཀྱང་མ་ཕྱུང་
པ། །སྲིད་པ་གསུམ་ན་དཀོན་པའི་ཕུལ་ཕྱིན་ནོར་བུའི་སྒྲོན་མེ་མཚུངས་མེད་རྙེད་པ་ནི། །
བསྐལ་པ་མང་པོར་ལུས་སྲོག་ལོངས་སྤྱོད་བྱེ་བས་བཙལ་བའི་རིན་དུའང་ཁུགས་དཀའ་ན། །
གཅེས་སྤྲས་མི་བྱེད་ཕྱག་དར་ཁྲོད་དུ་བོར་བ་ལས་ནི་ཐ་ཆད་ཅི་ཞིག་ཡོད། །གང་ཕྱིར་བྱི་དོར་
བྱེད་པའི་ནུས་པ་དམན་ཀྱང་གྱི་ནར་འདོར་བའང་ཅི་སྟེ་བཟོད། །མོས་པའི་སྣོད་ན་ཡུད་ཙམ་
བསྟི་བའི་སྐལ་བ་བྱུང་ན་སྙམ་པའི་རེ་བ་འབར། །དེ་ཕྱིར་འགྲོ་བའི་དེད་དཔོན་མཆོག་ལ་
གསོལ་བ་བཏབ་ནས་དེ་ཡི་ཆོ་ག་བརྩམས། །གང་གིས་གཞན་གྱིས་མི་ནུས་ཀུན་ཁྱབ་མུན་པ་
- 1 4 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་འགྲེལ་པ་ཚིགས་སུ་བཅད་པ་བཞུགས། (༩
མཐའ་དག་ཀུན་ནས་སེལ་གྱུར་ཅིག །ངོ་མཚར་བདུན་ལྡན་རྒྱལ་སྲས་ཞི་བའི་ལྷས། །ངོ་
མཚར་ཆེ་བའི་ཤེས་རབ་རྩ་བར་བཀོད། །མཁས་པ་མཁའ་འགྲོས་ལུང་བསྟན་བསོད་ནམས་
རྩེས། །མཁས་ཁྱད་འདོན་པའི་ལེགས་བཤད་སྡོང་པོ་སྐྱེད། །དེ་ལ་འོས་པའི་སྤྱི་དོན་ཡག
གར་གྱེས། །དེ་ཉིད་གསལ་བའི་ཚིག་དོན་ལོ་འདབ་རྒྱས། །དེ་ལྟར་རྟོགས་པའི་མེ་ཏོག་བཀྲ་
བའི་སྐབས། །དེ་བཞིན་གཤེགས་པའི་འབྲས་བུ་ཅིས་མི་སྨིན། །མི་གཙངསྣོད་ན་བདུད་རྩི་
བཞིན། །ཚད་མིན་བློ་ཡི་དྲི་མ་དང་། །སྲིན་བུའི་ཟོས་རྗེས་ཡི་གེ་བཞིན། །ལེགས་བཤད་ཆ་
ཤས་ཡོད་ཀྱང་སྲིད། །སྔ་མའི་ནོངས་པ་བཤགས་པ་དང༌། །ཕྱི་མའི་མཆོད་སྤྲིན་སྟོབས་པའི་
ཡུལ། །གང་གིས་དྲིན་གྱིས་བསྟན་འགྲོར་ཕན། །ཚད་མའི་སྐྱེས་བུ་རྣམས་ལ་འདུད། དེ་
ལྟར་རྨད་དུ་བྱུང་པའི་སློབ་དཔོན་ཆེན་པོ་མཚུངས་མེད་ཞི་བའི་ལྷས་མཛད་པའི་སྤྱོད་འཇུག་
ཤེས་རབ་ལེའུ་རྩ་བར་བཟུང་། རྒྱ་གར་ཆུ་བོ་གངྒཱ་ཚུན་ཆད་དུ་འགྲན་ཟླ་དང་བྲལ་བའི་མཁས་
པ་ཆེན་པོར་ཡོངས་སུ་གྲགས་པ། འཇམ་དབྱངས་བསོད་ནམས་རྩེ་མོའི་ལེགས་བཤད་ཀྱིས་
ཁོག་ཕུབས་ཏེ། འཛིན་བདེ་བའི་ཕྱིར་ཚིག་ལེའུར་བྱས་ནས། རང་གི་བློ་ལ་ཟབ་མོའིཆོས་ཀྱི་
བག་ཆགས་འཇོག་པའི་ཆེད་དུ། དཔལ་ལྷུན་གྲུབ་སྟེང་དུ་དབུ་བརྩམས། གནས་མཆོག་ལྷུན་
གྲུབ་ཡང་རྩེར་མཇུག་རྫོགས་པར། མཁན་མིང་འཛིན་པའི་རྨོངས་རྟུལ་རྒྱུ་ན་མ་ཏིས་གྲུབ་
པར་བགྱིས་པ་དགེ་ལེགས་ཀྱི་སྣང་བས་ས་གསུམ་ན་ཁྱབ་པའི་རྒྱུར་གྱུར་ཅིག། །།
སྲིད་མུན་གཞོམ་དང་ཟག་མེད་སྣང་བའི་གཞི། །
བདག་མེད་གཉིས་རྟོགས་ཤེས་རབ་ནོར་བུའི་སྒྲོན། །
ཡིད་ཀྱི་ཁང་བུའང་སྟི་བའི་ཆེད་དུ་ནི། །
དང་པོའི་ལས་ཅན་ལམ་སྣེ་ཚོལ་བྱེད་འདི། །
ལྷུན་གྲུབ་སྟེང་གི་ཆོས་གྲྭར་དཔར་དུ་བསྐྲུན། །
ན
།
- 1 4 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྲིད་ལམ་འཁྱམས་རྣམས་ཐར་པའི་གྲོང་ཁྱེར་དུ། །
ཅི་བདེར་དབུགས་འབྱིན་ཐོབ་པའི་རྒྱུ་ཚོགས་སུ། །
ཀུན་བྱེད་མཁན་པོས་སྨོན་ན་དེ་བཞིན་ཤོག། །།
- 1 4 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། །༩
༄༅། །སྤྱོད་འཇུག་ཤེར་ལེའི་རྒྱ་ཆེར་འགྲེལ་མཆན་སྙིང་པོའི་དོན་
གསལ་ཉིན་བྱེད་ཆེན་པོ་ཞེས་བྱ་བ་
བཞུགས་སོ། །
བྲག་གཡབ་བློ་གྲོས་ཀྱིས་མཛད།
，
༄༅། །ཨོཾ་སྭསྟི། འཁོར་འདས་ཆོས་ཚུལ་ནམ་མཁའི་མུ་ཁྱུད་ཅན། །རྟེན་འབྲེལ་
སྣ་ཚོགས་སྣང་བ་འཇའ་ལྟར་གསལ། །ངོ་བོ་སྤྲོས་བྲལ་རང་རིག་འདུས་མ་བྱས། །འཕགས་
བཞི་སྐྱེད་བྱེད་རྒྱལ་ཡུམ་དེ་ལ་འདུད། །རྟེན་འབྱུང་སྨྲ་བའི་ཁྱུ་མཆོག་ཞི་བ་ལྷས། །ཤེར་ཕྱིན་
བཀའ་བསྟན་ཀུན་གྱི་སྙིང་པོའི་དོན། །ཟབ་རྒྱས་ཇི་བཞིན་སྟོན་པའི་མན་ག་འདི། །མ་
རྟོགས་ལོག་རྟོག་ཐེ་ཚོམ་བསལ་ཕྱིར་བཤད། །
དེའང་སྟོན་པ་རྫོགས་པའི་སངས་རྒྱས་ཀྱིས་གདུལ་བྱ་རྣམས་ལ་ཐུགས་བརྩེ་བས་
བཅུ་ ཕྲག་རིག་པའི་གཞུང་ལུགས་གསུངས་པ་ཀུན་ཀྱང་གདུལ་བྱ་མངོན་མཐོ་དང་ངེས་
ལེགས་ལ་སྦྱོར་ཐབས་ཁོ་ནར་ཟད་པས། ངེས་པར་ལེགས་པའི་ལམ་ཚངས་ལ་མ་ནོར་བ་
ཐེག་ཆེན་གྱི་མདོ་སྡེ་རིན་པོ་ཆེ་རྣམས་ཡིན་ཀྱང་ལས་དང་པོ་པས་དེ་དོན་ཇི་བཞིན་རྟོགས་
དཀའ་བས། བཀའ་བདེ་བླག་ཏུ་རྟོགས་པའི་ཐབས་ཟབ་མོ་རྗེས་འཇུག་མཁས་པའི་བསྟན་
བཅོས་ལ་རག་ལས་ཤིང་། དེའང་ཐེག་པ་ཆེ་ཆུང་གི་མདོ་སྡེ་སྤྱི་དང་ཁྱད་པར་ཐེག་ཆེན་མཐའ་
དག །དེ་ལས་ཀྱང་ཤེར་ཕྱིན་མདོ་ཡི་དགོངས་དོན་ཕྱིན་ཅི་མ་ལོག་པ་ཚིག་ཉུང་ལ་དོན་ཟབ་
ཅིང་རྒྱ་ཆེ་བ་གོ་བདེ་བར་སྟོན་པ་སྤྱོད་འཇུག་འདི་འདྲ་བ་རྒྱ་གར་ནའང་འགྲན་ཟླ་དང་བྲལ་
་
- 1
4 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་གཞུང་འདི་འཆད་ན་ལམ་གྱི་ཡན་ལག་སྦྱིན་སོགས་ལྔ་ཐབས་ཀྱི་ཆ་གཙོ་བོར་སྟོན་པ་
དང༌། ཐབས་ཤེས་དབྱེར་མེད་ཤེར་ལེ་ལུས་ཡོངས་རྫོགས་ཀྱིས་ཚུལ་དུ་འཆད་དོ། །དེའང་
ལེའུ་དང་པོས་བསམ་པ་སེམས་བསྐྱེད་དང༌། ལྷག་མས་སྦྱོར་བ་ཕྱིན་དྲུག་སྟོན་པའམ། ཡང་
ན་ལེའུ་དང་པོ་གཉིས་དང་གསུམ་པའི་སྟོད་ཀྱི་སེམས་བསྐྱེད་ཀྱི་སྡོམ་པ་ལེན་པའི་སྦྱོར་བ། ཇི
ལྟར་སོགས་ཚིགས་བཅད་གཉིས་ཀྱིས་དངོས་གཞི། དེང་དུས་སོགས་ནས་རྫོགས་པའི་བར་
གྱིས་མཇུག་ཆོག་སྟོན་པ་དང་། ཡང་། བྱང་ཆུབ་སེམས་མཆོག་རིན་པོ་ཆེ། །མ་སྐྱེས་པརྣམས་
སྐྱེས་གྱུར་ཅིག །སྐྱེས་པ་ཉམས་པ་མེད་པ་དང་། །གོང་ནས་གོང་དུ་འཕེལ་བར་ཤོག །ཅེས་པ་
ལྟར། དང་པོ་གསུམ་གྱིས་མ་སྐྱེས་པ་བསྐྱེད། བར་པ་གསུམ་གྱིས་མི་ཉམས་པར་བསྲུང་། ཐ་
མ་གསུམ་གྱིས་གོང་འཕེལ་བཏང་བར་གསུངས་པ་ལྟར་རོ། །ཡང་ན་ཕན་ཡོན་ལེའུས་བསམ་
པ་སེམས་བསྐྱེད། གཉིས་པ་དང་གསུམ་པས་སྦྱིན་པ། བཞི་ལྔས་ཚུལ་ཁྲིམས། ལྷག་མ་བཞི་
རང་མིང་གིས་བསྟན་ཏོ། །ཡང་ན་ལེའུ་དང་པོ་དྲུག་གིས་ཚུལ་ཁྲིམས་ཀྱི་བསླབ་པ། བརྒྱད་
པས་སེམས་ཀྱི་བསླབ་པ། དགུ་པས་ཤེས་རབ་ཀྱི་བསླབ་པ་བསྟན་ཏོ། །དེ་ཡན་ཆད་ཀྱི་ལེའུ་
བརྒྱད་པ་དང་བཅུ་པ་བཅས་དགུ་པོས་ལམ་དང་གྲུབ་མཐའི་རྣམ་དབྱེ་མ་བསྟན་པས་གོ་སླ་
བའི་དབང་དུ་བཏང་ནས་འདིར་བཤད་པ་བཏང་སྙོམས་སུ་བྱ་ལ། །
ཕྱི་མ་ལུས་དངོས་ཤེར་ལེ་འཆད་པ་ལ། གཞུང་སྔ་ཕྱི་མཚམས་སྦྱར་ཏེ་བསྟན་
བཅོས་ཀྱི་ལུས་རྣམ་གཞག་ཤེས་རབ་བསྐྱེད་དགོས་པའི་རྒྱུ་མཚན་མདོར་བསྟན་པ་དང༌།
དེའི་ཡན་ལག་རྒྱས་པར་བཤད་པ། དགེ་རྩ་གཞན་དོན་དུ་བསྔོ་བ་དང་གསུམ་ལས། དང་པོ་
ནི༑ དེ་ལ་བསྟན་བཅོས་འདིར་བརྗོད་མ་ཐག་པའི་མཚན་ཉིད་ཅན་གྱི་སྦྱིན་པ་ལ་སོགས་པ་
ཡན་ལག་འདི་དག་ཐམས་ཅད་ནི། ཐུབ་པས་ཇི་ལྟར་གནས་པའི་རྟེན་ཅིང་འབྲེལ་བར་འབྱུང་
བ་དངོས་པོའི་དེ་ཁོ་ན་ཉིད་རབ་ཏུ་རྣམ་པར་འབྱེད་པའི་ཤེས་རབ་ཀྱི་དོན་དུ་གསུངས་ཏེ།
- 1 5 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། །༩
སྦྱིན་པ་ལ་སོགས་འཁོར་གསུམ་མི་དམིགས་པའི་སྦྱོར་བས་ཡོངས་སུ་སྦྱངས་ཏེ་བསྐལ་པ་
གྲངས་མེད་གསུམ་སོགས་རིང་དུ་གོམས་པས་མ་རིག་པས་བསྐྱེད་པའི་རྣམ་པར་རྟོག་པའི་དྲ་
བ་མཐའ་དག་བྲལ་ནས་སྒྲིབ་གཉིས་སྤངས་ཤིང་། བདག་མེད་གཉིས་ཐུགས་སུ་ཆུད་པའི་
རང་བཞིན་ཕན་པ་ཐམས་ཅད་ཀྱི་གཞིར་གྱུར་པ་དོན་དམ་པའི་དེ་ཁོ་ན་ཉིད་ཀྱི་བདག་ཉིད་དེ་
བཞིན་གཤེགས་པའི་ཆོས་ཀྱི་སྐུ་མངོན་པར་ཐོབ་པར་བྱེད་པས་ཤེས་རབ་ནི་ཉེར་ལེན་རྒྱུའི་
གཙོ་བོ་ཡིན་ཅིང་སྦྱིན་པ་ལ་སོགས་པ་ནི་རྐྱེན་ཕལ་པ་ཡིན་པའི་ཕྱིར་རོ། །དེ་ཡང་ཇི་སྐད་དུ།
འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ་ལས། རབ་འབྱོར་འདི་ལྟ་སྟེ།
དཔེར་ན་ཉི་མའི་དཀྱིལ་འཁོར་དང་ཟླ་བའི་དཀྱིལ་འཁོར་ནི་གླིང་བཞིར་ལས་བྱེད་ཅིང་། །
ཤར་ནས་ལྷོ་ལྟ་བུ་གླིང་བཞིའི་རྗེས་སུ་འགྲོའོ། །གླིང་བཞིའི་རྗེས་སུ་འབྲང་སྟེ་གླེང་བཞིམེད་
ན་ཉི་ཟླ་མི་སྲིད་དེ་གླིང་བཞི་མ་ཆགས་གོང་དུ་ནམ་མཁའ་སྟོང་པར་ཉི་ཟླ་མི་སྲིད་པ་བཞིན་ནོ།།
ཉི་ཟླ་མེད་ཀྱང་གླེང་བཞི་ཡོད་དེ་རྫོགས་ལྡན་བཞིན། དེས་ན་དང་པོ་གླིང་བཞི་ཡོད་ན་གདོད་
ཉི་ཟླ་འབྱུང་ངོ་། །རབ་འབྱོར་དེ་བཞིན་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ཡང་ཕ་རོལ་ཏུ་ཕྱིན་
པ་ལྔར་ལས་བྱེད་ཅིང་། ཕ་རོལ་ཏུ་ཕྱིན་པ་ལྔའི་རྗེས་སུ་འགྲོའོ། །ཕ་རོལ་ཏུ་ཕྱིན་པ་ལྔའི་རྗེས་
སུ་འབྲང་སྟེ། སྦྱིན་སོགས་ལྔ་མེད་པའི་ཤེར་ཕྱིན་མི་སྲིད་དེ། ཤེར་ཕྱིན་ནི་སྦྱིན་སོགས་ཕར་
ཕྱིན་ལྔའི་ངོ་བོའམ་ལུས་ཡིན་ལ་སྔ་མ་ལྔ་ནི་ཡན་ལག་ཡིན་པའི་ཕྱིར་རོ། །འོ་ན་ལུས་མེད་ན་
ཡན་ལག་མི་སྲིད་པ་ལྟར་ཤེར་ཕྱིན་མེད་པའི་སྦྱིན་སོགས་མི་སྲིད་དམ་སྙམ་ན། ཤེར་ཕྱིན་
མེད་ན་སྦྱིན་པའི་ཕར་ཕྱིན་སོགས་མེད་ཀྱང་སྐྱོན་མེད་དེ་རྫོགས་ལྡན་དུས་ཉི་ཟླ་མེད་ཀྱང་གླིང་
བཞི་ཡོད་པ་བཞིན་ཉན་རང་གི་སྦྱིན་སོགས་ལྟ་བུའོ། །ཤེས་རབ་ཀྱི་ཕ་རོལ་ཏུ་ཕྱིན་པ་དང་
བྲལ་ན་སྦྱིན་པ་ལ་སོགས་པ་ལྔས་ཕ་རོལ་ཏུ་ཕྱིན་པའི་མིང་མི་ཐོབ་བོ། །རབ་འབྱོར་འདི་ལྟ་
སྟེ༑ དཔེར་ན། འཁོར་ལོས་བསྒྱུར་བའི་རྒྱལ་པོ་དང་བྲལ་ན་རིན་པོ་ཆེ་སྣ་བདུན་གྱིས་འཁོར་
- 1 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལོས་བསྒྱུར་བའི་མིང་མི་ཐོབ་བོ། །རབ་འབྱོར་དེ་བཞིན་དུ་སྦྱིན་པ་ལ་སོགས་པ་ལྔ་ཡང་ཤེས་
རབ་ཀྱི་ཕ་རོལ་ཏུ་ཕྱིན་པ་དང་བྲལ་ན་ཕ་རོལ་ཏུ་ཕྱིན་པའི་མིང་མི་ཐོབ་བོ། །ཞེས་པ་ལ་
སོགས་པ་གསུངས་སོ། །འཁོར་བསྒྱུར་དང་མ་བྲལ་ན་སྣ་བདུན་གྱིས་འཁོར་བསྒྱུར་གྱི་མིང་
ཐོབ་ཅིང་བྲལ་ན་མི་ཐོབ་པ་བཞིན་ཤེར་ཕྱིན་དང་མ་བྲལ་ན་སྦྱིན་སོགས་ལྔས་ཀྱང་ཕར་
ཕྱིན་གྱི་མིང་ཐོབ་བོ། །དཔེ་དང་པོར་ཤེར་ཕྱིན་མཚན་ཉིད་པ་དང་ཕྱི་མ་བཏགས་པ་བའི་དཔེ་
བརྗོད་པ་ཡིན་སྙམ། ཤེར་ཕྱིན་མཚན་བཏགས་ཀྱི་ཁྱད་པར་ཇི་ལྟར་ཞེ་ན། དུས་སྐབས་ཀྱི་
དབང་དུ་བྱས་ན་ཡང་ས་དང་པོ་ཐོབ་ནས་འཁོར་བའི་ཕ་རོལ་ཏུ་ཕྱིན་ཙམ་སྟེ། འཕགས་པའི་
འཆི་དང་ན་བ་དང་། །རྒ་བའི་སྡུག་བསྔལ་བརྩད་ནས་སྤངས། །ཞེས་སོ། །ངོབོའི་དབང་དུ་
བྱས་ན་ས་དང་པོ་ཡན་ཆད་ཀྱི་མཉམ་གཞག་འཁོར་གསུམ་དམིགས་མེད་པའི་ཤེར་ཕྱིན་
མཚན་ཉིད་པ་ཡིནཏེ་ཚུ་རོལ་འཁོར་བ་འཁོར་གསུམ་རྣམ་རྟོག་གི་ཕ་རོལ་རྟོག་མེད་ཡིན་པའི་
ཕྱིར། འཇུག་པ་ལས། སྦྱིན་པ་སྦྱིན་བྱ་ལེན་པོ་གཏོང་པོས་སྟོང་། །འཇིག་རྟེན་འདས་པའི་ཕ་
རོལ་ཕྱིན་ཅེས་བྱ། །ཞེས་དང་། མངོན་རྟོགས་རྒྱན་ལས། ཚུ་རོལ་ཕ་རོལ་མཐའ་ལ་མིན།།
དེ་དག་བར་ན་མི་གནས་པ། །དུས་རྣམས་མཉམ་པ་ཉིད་ཤེས་ཕྱིར། །ཤེས་རབ་ཕ་རོལ་ཕྱིན་
པར་འདོད། །ཅེས་གསུངས་ཏེ། མཉམ་གཞག་དམིགས་མེད་འདུས་མ་བྱས་འགོག་བདེན་
ཡིན་ལ། རྒྱུད་བླ་མ་ལས་འདུས་མ་བྱས་རྟོག་མེད་འགོག་བདེན་འདི་ལ་དགོངས་ནས་ལམ་
བདེན་རྟག་པར་བཤད་པའི་གནད་འདི་ཤེས་ན་འཁྲུལ་པ་མཐའ་དག་གྲོལ་ལོ། །དུས་སྐབས་
ཀྱི་མཐར་ཕྱིན་པ་མིན་ཏེ་རྗེས་ཐོབ་ཏུ་རྣམ་རྟོག་འབྱུང་བའི་ཕྱིར། བསྒྲུབ་བྱ་དེ་དོན་དང་ལྡན་
པའི། །གཞུང་ལམ་ལ་ཡང་དེ་སྒྲ་ཡིན། །ཞེས་སོ། །སངས་རྒྱས་པའི་གཉིས་མེད་ཡེ་ཤེས་ནི་
དུས་སྐབས་ཀྱི་ཡང་མཚན་ཉིད་པ་ཡིན་ཏེ་མཉམ་རྗེས་དབྱེར་མེད་ཡིན་པའི་ཕྱིར། བརྒྱད་སྟོང་
དོན་བསྡུས་ལས། ཤེས་རབ་ཕ་རོལ་ཕྱིན་གཉིས་མེད། །ཡེ་ཤེས་དེ་ནི་དེ་བཞིན་གཤེགས།།
- 1 5 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༼༩
ཞེས་སོ། །དེས་ན་མི་ཕལ་པ་དང་འཁོར་བསྒྱུར་གཉིས་མཆོག་དམན་མ་གཏོགས་མི་མཚན་
ཉིད་པ་ཡིན་པ་འདྲ་བ་ལྟར་ས་ཐོབ་འཕགས་པའི་མཉམ་གཞག་དང་སངས་རྒྱས་ཀྱི་གཉིས་
མེད་ཡེ་ཤེས་གཉིས་ཤེར་ཕྱིན་མཚན་ཉིད་པ་ཡིན་པར་ཁྱད་མེད་དོ། །ས་ཐོབ་འཕགས་པའི་
རྗེས་ཐོབརྟོག་པ་འདུས་བྱས་དང་ཉན་རང་འཕགས་པའི་མཉམ་རྗེས་མཐའ་དག་ལམ་བདེན་
མཚན་ཉིད་པ་ཡིན་ཏེ་ཆོས་ཉིད་བདེན་པ་མངོན་སུམ་དུ་མཐོང་བའི་ཕྱིར། རིགས་ཅནགསུམ་
གྱི་ཚོགས་སྦྱོར་གྱི་ལམ་རྣམས་ལམ་མཚན་ཉིད་པ་ཡིན་ཡང་ལམ་བདེན་མཚན་ཉིད་པ་མིན་
ཏེ༑ བདེན་པ་མ་མཐོང་བའི་ཕྱིར། འོན་ཀྱང་ཉན་རང་གི་མངོན་རྟོགས་འཕགས་ལམ་ལ་
ཞུགས་མ་ཞུགས་གང་ལའང་ཕར་ཕྱིན་གྱི་ཐ་སྙད་མེད་དེ་མཉམ་གཞག་འཁོར་གསུམ་འཛིན་
རྟོག་ཡིན་པའི་ཕྱིར་དང་། རྗེས་ཐོབ་ཏུ་རང་ཉིད་སངས་རྒྱས་ཐོབ་འདོད་དང་སངས་རྒྱས་སར་
བསྔོ་སྨོན་མེད་པའི་ཕྱིར་རོ། །ཉན་ཐོས་རང་སངས་རྒྱས་རྣམས་ལ། །ཕ་རོལ་ཕྱིན་པའི་མིང་
ཡང་མེད། །ཅེས་སོ། །དེས་ན་ཐེག་ཆེན་གྱི་ལམ་ལྔ་ཆར་ལ་ཤེར་ཕྱིན་གྱི་དངོས་བཏགས་ཅི་
རིགས་པའི་མིང་འཇུག་གོ །ས་ཐོབ་འཕགས་པའི་རྗེས་ཐོབ་ཁོ་ན་ལ་འཇིག་རྟེན་པའི་ཕར་
ཕྱིན་ངོས་འཛིན་མི་རུང་སྟེ། གསུམ་པོ་དག་ལ་ཆགས་སྐྱེས་འགྱུར་བ་དེ། །འཇིག་རྟེན་པ་ཡི་ཕ་
རོལ་ཕྱིན་ཅེས་བྱ། །ཞེས་གསུངས་པས་ཆགས་པ་ལ་བདེན་འཛིན་མཚན་འཛིན་གཉིས་སྣང་
གི་དབྱེ་བ་དུ་མ་གསུངས་པས་ཐམས་ཅད་ལ་ཐུན་མོང་དུགོ་ལ། ཐེག་ཆེན་ཚོགས་སྦྱོར་མཉམ་
གཞག་རང་རིག་མངོན་སུམ་ཡིན་པའི་ཕྱིར་དང་། རྗེས་ཐོབ་ཏུ་ཆོས་ཐམས་ཅད་སྤྲོས་བྲལ་དུ་
གཏན་ལ་ཕབ་པའི་རྗེས་དཔག་ཚད་མ་ཡིན་པའི་ཕྱིར་དང༌། ཀུན་རྫོབ་སེམས་བསྐྱེད་ཀྱིས་
སངས་རྒྱས་ཀྱི་སར་སྨན་པའི་ཕྱིར་འཇིག་རྟེན་པའི་ཕར་ཕྱིན་གྱི་སྒྲ་ཙམ་ངེས་པར་འཇུག་ལ།
དེར་འཇིག་རྟེན་པའི་ཕར་ཕྱིན་གྱི་སྒྲ་ཡང་མི་འཇུག་ན། འཇིག་རྟེན་དང་འཇིག་རྟེན་ལས་
འདས་པ་གཉིས་ལས་གཞན་མི་སྲིད་པས་ཐེག་ཆེན་ཚོགས་སྦྱོར་གྱི་ལམ་ལ་ལམ་ཤེར་ཕྱིར་གྱི་
- 1
5
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཐ་སྙད་གཏན་ནས་མི་འཇུག་པར་འགྱུར་ལ། འདོད་ན། བསྒྲུབ་བྱ་དེ་དོན་དང་ལྡན་པའི།།
གཞུང་ལམ་དག་ལ་དེ་སྒྲ་ཡིན། །ཞེས་པ་དང་ཡང་དངོས་འགལ་ལོ། །དེས་ན་འཁོར་བསྒྱུར་
ལ་དངོས་མིང་དང་སྣ་བདུན་ལ་འཁོར་བསྒྱུར་བཏགས་མིང་འཇུག་པ་ལྟར་ས་ཐོབ་འཕགས་
པའི་མཉམ་གཞག་དང་སངས་རྒྱས་པའི་མཉམ་རྗེས་དབྱེར་མེད་པ་ལ་དངོས་མིང་དང་ཐེག་
ཆེན་གཞུང་ལམ་ལ་བཏགས་མིང་འཇུག་པས། མདོ་ལས་དེ་གཉིས་བཀོད་པར་ཟད་དོ།།
ཡང་ན་ཡན་ལག་ཅེས་པ་འདས་མ་ཐག་པའི་ཞི་གནས་ཀྱི་བདག་ཉིད་ཀྱི་རྒྱུན་ཏེ། ཞི་གནས་
ཀྱིས་ཡོངས་སུ་དག་པར་བྱས་པའི་སེམས་ཀྱི་རྒྱུན་ལ་ཤེས་རབ་སྐྱེ་བས་ལེགས་པར་སྦྱངས་
པའི་ཞིང་ལས་འབྲས་བུ་སྐྱེ་བ་བཞིན་དུའོ། །ཡང་ན་གཞུང་དོན་གཙོ་བོན་འདི་ཡིན་ཏེ། ཡན་
ལག་འདི་དག་ཅེས་པ་གོང་བསྟན་སྦྱིན་སོགས་ལྔ་ཀུན་རྫོབ་ཀྱི་ཡན་ལག་གཙོར་སྟོན་དང༌།
འོག་ནས་འཆད་འགྱུར་ཤེས་རབ་དོན་དམ་པའི་ཡན་ལག་གཉིས་བསྟན་ཏེ། འདི་དག་ཅེས་
པ་གཉིས་ཚིག་དང༌། འདི་ནི་བདེན་པ་གཉིས་སུ་འདོད། །ཅེས་པས་ཤེས་ཏེ། འཇུག་པར།
ཀུན་རྫོབ་དེ་ཉིད་གཤོག་ཡང་དཀར་པོ་རྒྱས་འགྱུར་ཞིང་། །ངང་པའི་རྒྱལ་པོ་དེ་ནི་སྐྱེ་བོ་ངང་
པ་ཡི། །མདུན་དུ་བདར་ནས་དགེ་བའི་རླུང་གི་ཤུགས་སྟོབས་ཀྱིས། །རྒྱལ་བའི་ཡོན་ཏན་རྒྱ་
མཚོའི་ཕ་རོལ་མཆོག་ཏུ་འགྲོ། །ཞེས་གསུངས་པ་ལྟར་ཐབས་ཤེས་ཀྱི་ཡན་ལག་གཉིས་ལ་
བརྟེན་ནས་མཐར་ཐུག་གི་འབྲས་བུ་སངས་རྒྱས་པ་ཡི་ཤེར་ཕྱིར་དེ་ཐོབ་དགོས་པའི་ཕྱིར་རོ།།
འོ་ན་ཡན་ལག་འདི་དག་ཅེས་གོང་གི་སྦྱིན་སོགས་ལྔའམ་བསམ་གཏན་ཁོ་ནར་འཇུག་པ་མིན་
ནམ་ཞེ་ན་མིན་ཏེ། གོང་མར་འཇུག་པ་དེ་ལྟར་འདི་དང་ཡང་འདི་དང་ཞེས་དང་། འོག་མར་
འཇུག་པ་འདི་སྐད་བདག་གིས་ཐོས་ཞེས་སོགས་དང༌། གཉིས་གར་འཇུག་པ། འདི་ལ་མོས་
པའི་རྒྱུ་དག་ནི། །ཞེས་སྒྲུབ་པ་དང་རྣམ་དག་སྒོམ་ལམ་གཉིས་ཀ་གོ་དགོས་པ་བཞིན། འདིར་
ཐ་མ་ལྟར་རོ། །གཞན་དུ་ན་ཡན་ལག་དེ་དག་ཅེས་བརྗོད་རིགས་ཏེ། ལེའུ་དང་པོ་བསམ་པ་
，
- 1 5 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༼༩
སེམས་བསྐྱེད་ཕན་ཡོན་དང་བཅས་པ་བསྟན་ནས། སྦྱིན་པ་སྟོན་པ་ལེའུ་གཉིས་པའི་མགོར།
རིན་ཆེན་སེམས་དེ་བཟུང་བར་བྱ་བའི་ཕྱིར་ཞེས་ལེའུ་གོང་དང་མཚམས་སྦྱར་དེ་སྒྲ་འབྱུང་བ་
དང༌། ལེའུ་གསུམ་པར་མཚམས་སྦྱར་དེ་སྒྲ་མེད་དེ་གཉིས་པའི་མགོར་ཡུལ་གོང་མ་ལ་མཆོད་
པ་དང་གསུམ་པར་དམན་པ་ལ་བསྔོ་བ་སོགསགཉིས་ཆར་སྦྱིན་པའི་ངོ་བོ་གཅིག་པའི་ཕྱིར།
དེས་ན་བཅུ་པ་བསྔོ་བ་ཡང་སྦྱིན་པའི་ཁོངས་སུ་འདུའོ། །རྒྱལ་བའི་སྲས་ཀྱི་དེ་ལྟ་བུ་ཞེས་བཞི་
པར་མཚམས་སྦྱར་བའི་ཚིག་དང༌། ལྔ་པར་མཚམས་སྦྱོར་མེད་པ་ནི་དྲན་ཤེས་བག་ཡོད་ཚུལ་
ཁྲིམས་ཀྱི་ངོ་བོར་གཅིག་པའི་ཕྱིར། དྲུག་པར་ལེགས་སྤྱད་གང་ཡིན་དེ་ཀུན་ཀྱང་ཞེས་དང་།
བདུན་པར་དེ་ལྟར་བཟོད་པས་བརྩོན་འགྲུས་བརྩམས་ཞེས་དང་། བརྒྱད་པར་དེ་ལྟར་བརྩོན་
འགྲུས་བརྩམས་ནས་ནི་ཞེས་པ་ནི་འདས་ཚིག་ཁོ་ནར་ཟད་ལ། འདི་སྒྲ་དུས་གསུམ་སྤྱི་དང་
ཁྱད་པར་མ་འོངས་པ་ལ་འཇུག་པ་ཤས་ཆེ་བས་འདི་དག་ཅེས་གོང་འོག་གཉིས་ཀ་ལ་འཇུག་
པ་གདོན་མི་ཟའོ། །གོང་གི་བཤད་ཟིན་ཐབས་ཀུན་རྫོབ་ཀྱི་ཡན་ལག་དང་། འོག་ཏུ་འཆད་
འགྱུར་ཤེས་རབ་དོན་དམ་པའི་ཡན་ལག་ཡིན་ན། ཡན་ལག་ཅན་གང་ཞེ་ན། བདེན་གཉིས་
དབྱེར་མེད་དེ་ཡན་ལག་ཅན་ཏེ། འཕང་ལོ་སོགས་ལས་ཐ་དད་པའི་ཡན་ལག་ཅན་ཤིང་རྟ་
མེད་པ་བཞིན་ནོ། །ཡང་ན་ཐབས་ཤེས་ཚོགས་གཉིས་རྒྱུའི་ཡན་ལག་དང་། འབྲས་བུ་གཉིས་
སུ་མེད་པའི་ཤེས་རབ་ཡན་ལག་ཅན་དུ་གོ་ནའང་ཆོག་ལ། བདེན་གཉིས་དབྱེར་མེད་དམ་
ཚོགས་གཉིས་ཟུང་འཇུག་དང་། སྣང་སྟོང་དབྱེར་མེད། སྐུ་གསུམ་གཉིས་མེད་སོགས་གཞན་
སེལ་རྟོག་པའི་ཞེན་སྟངས་ཙམ་ཟུང་འཇུག་ཡིན་པར་རློམ་པ་ནི་གནད་མ་གོ་བ་སྟེ། དཔེན་ན་
མེ་ཚ་བའོ་ཞེསརྟོག་པའི་འཛིན་སྟངསནི་མེ་རང་མཚན་མྱོང་བ་མིན་པ་བཞིན་དང་། རང་རིག་
གམ་རྣལ་མངོན་གྱིས་སྣང་སྟོང་སོགས་ཀྱི་སྒྲོས་བྲལ་ལམ་རྟོག་བྲལ་རང་གིས་ཉམས་སུ་མྱོང་
བ་ནི་སྣང་སྟོང་དབྱེར་མེད་སོགས་ཏེ། དཔེན་ན་ལུས་དབང་གིས་ཚ་བ་ཉམས་སུ་མྱོང་བ་
- 1 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་ནོ། །འོ་ན་ཀུན་རྫོབ་དང་དོན་དམ་ཡན་ལག །ཟུང་འཇུག་ཡན་ལག་ཅན་དང་། སྦྱིན་
སོགས་ཡན་ལག་དང་། ཤེར་ཕྱིར་ཡན་ལག་ཅན་དུ་འཆད་ཚེ། འཕང་ལོ་སོགས་ལས་ཐ་དད་
པའི་ཤིང་རྟ་མི་སྲིད་པ་ལྟར། ཀུན་རྫོབ་དང་དོན་དམ་ལས་ཐ་དད་པའི་ཟུང་འཇུག་མེད་པ་
དང༌། སྦྱིན་སོགས་ལྔ་ལས་ཐ་དད་པའི་ཤེར་ཕྱིན་མེད་པས་ཕ་རོལ་ཕྱིན་པ་ལྔ་ཁོ་ནར་འགྱུར་
ཞེ་ན། བརྟགས་ཤིང་དཔྱད་པའི་ངོར་མ་གྲུབ་མོད། འོན་ཀྱང་རིགས་པས་དཔྱད་པ་མ་བཏང་
བའི་ཐ་སྙད་ངོར་ཡན་ལག་དང་ཡན་ལག་ཅན། ལས་དང་བྱེད་པ་པོ་ཉེ་བར་བླང་བྱ་དང་ལེན་
པོ་སོགས་གྲུབ་ཅིང། སྦྱིན་སོགས་ལྔ་ཡན་ལག་དང་ཤེར་ཕྱིར་ཡན་ལག་ཅན་བྱེད་པའི་ཚེ་སྔ་
མ་རྒྱུ་དང་ཕྱི་མ་འབྲས་བུར་ངེས་པས་རྒྱུའི་ནུས་པ་འབྲས་བུར་འདུས་པའི་དོན་དང་། སྦྱིན་
པའི་ཕར་ཕྱིར་སོགས་ལྔ་ཡན་ལག་དང་ཤེར་ཕྱིར་ཡན་ལག་ཅན་བྱེད་ན་ངོ་བོ་གཅིག་ལ་ལྡོག་
པ་ཐ་དད་དོ། །ཐབས་སོགས་ཕར་ཕྱིར་ཕྱི་མ་བཞི་ཤེར་ཕྱིར་གྱི་ངོ་བོར་གཅིག་པ་བཞིན་ནོ།།
སྔ་མ་རྒྱུའི་ནུས་པ་འབྲས་བུར་འདུས་པ་ལྟར་ན་ཆུ་ཕྲན་རྣམས་ཡན་ལག་དང་རྒྱ་མཚོ་ཆེན་པོ་
ཡན་ལག་ཅན་ཡིན་པ་བཞིན་དང༌། ཕྱི་མ་ལྟར་ན་སོར་མོ་ལྔ་ཡན་ལག་དང་། ལག་པ་ཡན་
ལག་ཅན་ཡིན་ཀྱང་སོར་མོ་ལས་ཐ་དད་པའི་ལག་པ་གཞན་ཡང་ཡོད་རུང་བ་བཞིན་ནོ།།
དེས་ན་སོར་མོ་ཡིན་ན་ལག་པ་ཡིན་པས་ཁྱབ། ལག་པ་ཡིན་ན་སོར་མོ་ཡིན་པས་མ་ཁྱབ་པ་
དང་། ཁ་འབབ་ཀྱི་ཆུ་ཡིན་ན་མ་དྲོས་མཚོའི་ཆུ་ཡིན་པས་ཁྱབ། མ་དྲོས་མཚོའི་ཆུ་ཡིན་ན་ཁ་
འབབ་ཡིན་པས་མ་ཁྱབ་པ་དང་ཁམས་བཅུ་བདུན་ཡིན་ན་ཆོས་ཁམས་ཡིན་པས་ཁྱབ། ཆོས་
ཁམས་ཡིན་ན་ཁམས་བཅུ་བདུན་ཡིན་པས་མ་ཁྱབ་པ་སོགས་མཐའ་ཡས་སོ། །འོན་བསམ་
གཏན་ཡན་ལག་ཤེར་ཕྱིན་ཡན་ལག་ཅན་བྱེད་པའི་ཚེ་ཇི་ལྟར་སྙམ་ན། སྔ་མ་ལྟར་རྒྱུ་འབྲས་
སམ་ངོ་བོ་གཅིག་ལ་ལྡོག་པ་ཐ་དད་དེ་སྔ་མའི་བྱེ་བྲག་ཡིན་པས་སོ། །དེ་ཡི་ཕྱིར་ན་སྡུག་
བསྔལ་གསུམ་གྱིས་སྡུག་བསྔལ་བའི་འགྲོ་བ་མཐའ་ཡས་པའི་སྡུག་བསྔལ་དག །ཞི་བར་
- 1
5
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། [༩
འདོད་པས་ཉན་རང་གི་སྟོང་ཉིད་མེད་དགག་དང་བྱང་སེམས་སོ་སྐྱེ་ལམ་གཞུག་ཞུགས་པ་
ནས་རྒྱུན་མཐའི་བར་རྒྱུར་གྱུར་པ་དང་། སངས་རྒྱས་ཀྱི་སར་འབྲས་བུར་གྱུར་པའི་ཤེས་རབ་
རྣམ་པ་གཉིས་ལས་ཐོག་མར་རྒྱུ་དང་ཕྱིས་འབྲས་བུའི་ཤེས་རབ་བསྐྱེད་པར་བྱའོ། །བསྟན་
བཅོས་མཐའ་དག་གི་ལུས་རྣམ་གཞག་བསྟན་ཏོ། །
གཉིས་པ་ལ་གཞི་ ཐོས་བསམ་གྱིས་གཏན་ལ་འབེབས་པ། ལམ་བསྒོམ་པས་
ཉམས་སུ་ལེན་པ་དང་། དེར་རྩོད་སྤང་ལས་འཕྲོས་ནས་མཐར་འཛིན་མ་ལུས་པ་བསལ་བ་
དང་གསུམ་མོ། །དང་པོ་ལ་གཉིས། གཞི་བདེན་གཉིས་ཀྱི་རང་བཞིན་སྦྱིར་བསྟན་པ་དང་།
ལམ་ཚོགས་གཉིས་ལ་བརྟེན་ནས་འབྲས་བུ་སྐུ་གཉིས་ཟུང་འཇུག་མངོན་དུ་བྱེད་ཚུལ་བྱེ་བྲག་
ཏུ་བཤད་པའོ། །དང་པོ་ལ་ཡན་ལག་ངོས་བཟུང་ནས་བདེན་གཉིས་ཀྱི་མཚོན་བྱའི་དབྱེ་བ།
མཚན་གཞི་ངོས་བཟུང་བ། དེ་རྟོགས་པ་པོ་གང་ཟག་གི་དབྱེ་བའི་སྒོ་ནས་གྲངས་ངེས་པ་དང་
གསུམ་ལས། དང་པོ་ནི། སྒྲིབ་པས་ན་ཀུན་རྫོབ་སྟེ་མ་རིག་པ་དང་། བརྟེན་པས་ན་ཀུན་རྫོབ་
སྟེ་འདི་ཡོད་པས་འདི་འབྱུང་བ་སོགས་དང་། བརྡར་བཏགས་པས་ན་ཀུན་རྫོབ་སྟེ་ཐ་སྙད་དུ་
བྱ་བ་དང་བཅས་པ་ཀུན་རྫོབ་ཀྱི་བདེན་པ་དང་ཡོད་པ་དང་མེད་པ་དངགཉིས་ཀ་དང་གཉིས་
ཀ་བཀག་པའི་རང་བཞིན་མེད་པ་གདོད་མ་ནས་སྤྲོས་པ་ཉེ་བར་ཞི་བ་ནི་དོན་དམ་སྟེ། འདི་ནི་
བདེན་པ་གཉིས་སུ་འདོད་ཅེས་པས་ཡན་ལག་ངོས་འཛིན་པ་ཡིན་ལ། བདེན་པ་བཞིར་
བཤད་པ་ཡང་འདིར་འདུས་ཏེ། འདི་ལྟར་སྡུག་བསྔལ་དང་ཀུན་འབྱུང་བ་དང་ལམ་གྱི་བདེན་
པ་རྣམས་ཀུན་རྫོབ་ཀྱི་བདེན་པ་དང༌། དེའང་ས་ཐོབ་འཕགས་པའི་རྗེས་ཐོབ་འདུས་བྱས་
ཀུན་རྫོབ་དང་། འཕགས་པའི་མཉམ་གཞག་འགོག་བདེན་ནི་དོན་དམ་པའི་བདེན་པ་ཡིན་
ནོ༑ ༑འདིས་བདེན་གཉིས་ཀྱི་མཚོན་བྱ་སྟོན་ཏོ། །གཉིས་པ་ནི། དོན་དམ་པའི་བདེན་པ་ནི་
མཚན་ཉིད་ཐམས་ཅད་ལས་འདས་པས་རྣམ་པར་རྟོག་པའི་བློ་ཡི་སྤྱོད་ཡུལ་མིན་ལ། དེ་ཡང་
- 1
5
7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་གྲངས་པའི་དབང་དུ་བྱས་ན་མཚན་གཞི་དང་། རྣམ་གྲངས་མིན་པའི་མཚན་ཉིད་དེ་དང་
པོ་ལྟར་ན་བློའི་སྤྱོད་ཡུལ་མིན་པ་དེ་ཆོས་ཅན་དོན་དམ་ཡིན་ཏེ་བརྟགས་ཤིང་དཔྱད་པའི་བློ་
ངོར་གྲུབ་པའི་ཕྱིར། ཡང་ན་མ་གྲུབ་ཞེས་གང་བཀོད་ཀྱང་ཁྱད་མེད་དོ། །རྣམ་གྲངས་མིན་
པའི་དབང་དུ་བྱས་ན་མཚན་ཉིད་ཡིན་ཏེ། རབ་རིབ་མཐུ་ཡི་སྐྲ་ཤད་ལ་སོགས་པ། ངོ་བོ་
ལོག་པ་གང་ཞིག་རྣམ་བརྟགས་པ། །དེ་ཉིད་བདག་ཉིད་གང་དུ་མིག་དག་པས། །མཐོང་དེ་དེ་
ཉིད་དེ་བཞིན་འདིར་ཤེས་གྱིས། །ཞེས་པས་རབ་རིབ་ལྟ་བུ་འཁོར་བའི་འཁྲུལ་སྣང་དག་ཙམ་
འཕགས་པའི་མཉམ་གཞག །སྒྲོས་བྲལ་དེའང་གཞན་གྱིས་རྟོག་པ་གཞན་སེལ་གྱི་ཞེན་ཡུལ་
ལ་དོན་དམ་ཞེས་བརྡ་མཛད་ཙམ་ལས་བློས་སྤྱོད་ཡུལ་མིན་ཞེས་པའང་བློས་སྤྱོད་ཡུལ་བཀག་
ཙམ་ལས་ངོ་བོ་མཚན་ཉིད་ལས་འདས་པས་མཚན་ཉིད་མེད་དོ། །བློ་ལ་སྣང་བ་དང་མི་སྣང་
བའི་དབང་གིས་དངོས་པོ་དང་དངོས་མེད་བདེན་པ་དང་བདེན་པ་མིན་པ་ལ་སོགས་པ་ཇི་
ལྟར་རྣམ་པར་བཞག་པ་ཐམས་ཅད་ནི་ཀུན་རྫོབ་ཡིན་པར་བརྗོད་དོ། །འདི་ཐ་སྙད་དུ་སྣང་བ་
སེམས་སམ། སེམས་ཀྱི་ཆོ་འཕྲུལ་དུ་སྟོན་ཏེ། སེམས་ཙམ་རྣམ་བདེན་པས་ཕྱི་གནས་དོན་
ལུས་གསུམ། ནང་ཡིད་འཛིན་རྟོག་གསུམ་སེམས་ཀུན་གཞིའི་རྫས་སུ་གཅིག་པ་དོན་དམ་
པར་བདེན་གྲུབ་ཁས་ལེན་པ་དེ་དབུ་མ་རང་རྒྱུད་པ་དང་གྲགས་སྡེ་སྤྱོད་པས་ཀྱང་དོན་དམ་
པར་རྫས་སུ་མ་གྲུབ་ཀྱང་རིམ་གྱི་པའི་གང་ཟག་དཀྲི་བའི་ཕྱིར་ཐ་སྙད་དུ་བདེན་སྒྲུབ་བམ་སྒྱུ་
མ་རྨི་ལམ་ལྟ་བུར་ངེས་པར་ཁས་ལེན་དགོས་ཏེ། དཔེར་ན་དོན་དམ་ལ་སེམས་ཙམ་པས་ཕྱི་
དོན་མི་འདོད་ཀྱང་ཐ་སྙད་དུ་ཕྱི་དོན་འདོད་པ་ལྟར་ཁས་ལེན་དགོས་པ་བཞིན་ནོ། །རྣམ་རྫུན་
པས་རྣམ་གསུམ་རྣམས་ཀྱི་སྣང་བ་དེ་དོན་ལ་སེམས་གསལ་རིག་གི་རྫས་སུ་ཁས་མི་ལེན་
ཡང་། མཁར་གཞོང་ལ་སྐྲ་ཤད་དམ་མེ་ལོང་གི་གཟུགས་བརྙན་ལྟར་དོན་ལ་བེམས་ཤེས་
ཅིའང་མ་གྲུབ་ཀྱང་དོན་དམ་པར་གཉིས་མེད་ཀྱི་ཤེས་པ་གསལ་རིག་ལ་བརྟེན་ནས་སེམས་
- 1 58 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། [༩
ཀྱི་ཆོ་འཕྲུལ་ཙམ་དུ་གཟུང་འཛིན་གྱིས་སྣང་བ་འབྱུང་བར་འདོད་དོ། །རྣམ་མེད་པའི་ལུགས་
འདི་རང་རྒྱུད་པས་ཁས་མི་ལེན་ཡང་ཐལ་འགྱུར་བས་ཐ་སྙད་དུ་ངེས་པར་ཁས་ལེན་དགོས་
ལ༑ འོ་ན་རྣམ་མེད་པ་དང་ཁྱད་པར་ཅི་ཞེ་ན། ཐལ་འགྱུར་བས་སྣང་སྟོང་དབྱེར་མེད་ཆོས་
ཉིད་སྤྲོས་བྲལ་གྱི་རང་རྩལ་དུ་འདོད་དོ། །དེས་ན་སྣང་བ་སེམས་སམ་སེམས་ཀྱི་ཆོ་འཕྲུལ་དུ་
འདོད་པ་ཐེག་ཆེན་ཕལ་ཆེར་མཐུན་པར་ཤེས་པར་བྱའོ། །མདོ་སྡེ་པའི་ལུགས་ལྟར་རང་རྒྱུད་
འོག་མས་ཀྱང་གཞལ་བྱ་ལྐོགན་མོ་ཁས་ལེན་པ་མ་གཏོགས་རྣམ་བདེན་པ་དང་ཁྱད་མེད་ལ།
འོན་ཀྱང་ཐ་སྙད་བྱེ་སྨྲའི་རྗེས་འབྲང་བཙུན་པ་ངོ་བོ་ཉིད་མེད་པའི་ལུགས་ལ་ཡང་ཐ་སྙད་དུ་
ཤེས་བྱ་གཞི་ལྔ་སྐྱ་མ་ལྟ་བུ་ཁས་ལེན་པས་སྣང་བ་སེམས་སུ་མི་འདོད་ཀྱང་དོན་དམ་སེམས་
ཀྱི་གནས་ལུགས་སྤྲོས་བྲལ་འདོད་པས་དབུ་མ་པ་ཀུན་དོན་ལ་མི་མཐུན་པ་མེད་དོ། །འདིས་
དོན་དམ་འདེན་པ་དང་ཀུན་རྫོབ་གྱི་དབྱེ་བའི་མཚན་གཞིའམ་མཚན་ཉིད་ཙམ་བསྟན་ལ་
བདེན་པའི་མཚན་ཉིད་བསྟན་པ་མིན་ཏེ། བདེན་པའི་སྒྲ་མེད་པའི་ཕྱིར། མ་དཔེའི་རྟགས། །
གསུམ་པ་ལའང་གང་ཟག་གི་དབྱེ་བ། བློ་ཁྱད་ཀྱི་གནོད་རིམ། རྟོགས་ཚུལ་མི་
མཐུན་པའི་རྩོད་སྤང་དང་གསུམ་ལས། དང་པོ་ནི། བདེན་པ་གཉིས་པོ་དེ་ལ་རྟོགས་པ་པོ་
འཇིག་རྟེན་རྣམ་པ་གཉིས་མཐོང་སྟེ། ཞི་ལྷག་གི་ཏིང་ངེ་འཛིན་གང་ལ་ཡོད་པའི་རྣལ་འབྱོར་
པ་དང་དེ་མེད་པའི་ཕལ་པའོ། །ཞེས་པས་དོན་དམ་བདེན་པ་དང་ཀུན་རྫོབ་བདེན་པ་རྟོགས་
པོ་པ་གང་ཟག་དངོས་སུ་བསྟན་ཅིང་ཤུགས་ལ་བདེན་གཉིས་ཀྱི་གྲངས་ངེས་སྟོན་ཏེ་རྣལ་
འབྱོར་པ་འཕགས་པས་རྣལ་མངོན་གྱིས་དོན་གྱི་དོན་དམ་བདེན་པ་མངོན་སུམ་དང་། ཕལ་
པ་སོ་སྐྱེས་འཁྲུལ་སྣང་ཀུན་རྫོབ་ལོག་རྟོག་གིས་བདེན་པར་འཛིན་པའི་ཕྱིར་གྲངས་ངེས་
གྲུབ་སྟེ་འཕགས་པས་མ་འཁྲུལ་བ་ཡང་དག་པ་དང་། སོ་སྐྱེས་ཕྱིན་ཅི་ལོག་ཏུ་མཐོང་བ་ལས་
གཞན་བདེན་རྫུན་གཉིས་ཡིན་དང་གཉིས་མིན་གྱི་ཆོས་མི་སྲིད་པའི་ ཕྱིར་རོ། །གཉིས་པ།
- 1 59 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇིག་རྟེན་པས་ཀུན་རྫོབ་དང་འཕགས་པས་དོན་དམ་མཐོང་བའི་རྒྱུ་མཚན་ནི། དེ་ལ་འཇིག་
རྟེན་ཕལ་པ་རྣམས་ནི། རྣལ་འབྱོར་འཇིག་རྟེན་གྱིས་གནོད་ཅིང་། སླར་ཅིག་ཤོས་ཀྱིས་ནི་
རྣལ་འབྱོར་པའི་ཤེས་པ་ལ་གནོད་པ་མ་ཡིན་ཏེ། མིག་ནི་རབ་རིབ་ཅན་གྱིས་དམིགས་པ་
ཡིས། །རབ་རིབ་མེད་ཤེས་ལ་གནོད་མིན་ཇི་ལྟར། །དེ་བཞིན་དྲི་མེད་ཡེ་ཤེས་སྤངས་པའི་
བློས། །དྲི་མེད་བློ་ལ་གནོད་པ་ཡོད་མ་ཡིན། །ཞེས་གསུངས་པ་ཡང་རྣལ་འབྱོར་པ་འཕགས་
པ་ལ་དགོངས་པ་ཡིན་ནོ། །ཕལ་པ་འབའ་ཞིག་ལ་གནོད་པ་མ་ཟད་རྣལ་འབྱོར་པ་ཡང་བློ་སྟེ་
ཤེས་རབ་ཀྱི་ཁྱད་པར་དང་ཏིང་ངེ་འཛིན་དང་སྙོམས་པར་འཇུག་པ་ལ་སོགས་ཀྱིས། ཉན་
རང་བྱང་སེམས་སོགས་ས་གོང་མ་གོང་མ་ལ་གནས་པ་རྣམས་ཀྱིས་འོག་མ་འོག་མ་དག་ལ་
གནོད་དོ། །དེའང་ཉན་ཐོས་འཕགས་པའི་མཉམ་གཞག་སྟོང་འཛིན་གཉིས་སྣང་། རང་རྒྱལ་
འཛིན་རྟོག་བྱང་འཕགས་སྒྲོས་བྲལ་རྣམས་གོང་མ་རྣམས་ལྷག་པའི་དོན་དང་ཉན་རང་ནང་
ཚན་མཆོག་དམན་དང་བྱང་སེམས་སོགས་མཆོག་དམན་ཤུགས་ཀྱིས་ཤེས་སོ། གནོད་ཅེས་
པ་ནི་ཟིས་གྱིས་གནོན་ཞེས་པའི་ཐ་ཚིག་གོ །འདིའི་དོན་སྐར་མ་དང་ཟླ་བའི་འོད་ཉི་མའི་འོད་
དུ་འདུས་པ་བཞིན་འཕགས་པ་འོག་མའི་མཁྱེན་པ་གོང་མར་འདུབས་མི་འགལ་ཡང་འོག་མ་
ལས་གོང་མ་འཕགས་པའི་དོན་ཏོ། །འདིར་རྣལ་འབྱོར་བྱེ་སྨྲ་སོགས་ལ་ངོས་འཛིན་པ་མི་རུང་
སྟེ་གྲུབ་མཐའ་སྨྲ་བ་བཞི་པོ་ལ་རྣལ་འབྱོར་པའི་བརྡ་དང་ཐ་སྙད་མ་གྲགས་པའི་ཕྱིར་དང་དོན་
ལའང་མི་འཐད་དེ་སོ་སྐྱེས་གྲུབ་མཐའ་འཛིན་པས་ཆོས་ཉིད་རྣལ་མའི་དོན་མཐོང་བ་མེད་
པའི་ཕྱིར་རོ། །དེའང་ཚད་མ་མདོ་ལས། རྣལ་འབྱོར་རྣམས་ཀྱིས་བླ་མས་བསྟན། །མ་འདྲེས་
པ་ཡི་དོན་ཙམ་མཐོང་། །ཞེས་པ་དང༌། འཇུག་པ་ལས། སོ་སོའི་སྐྱེ་བོརྣམས་ནི་རྟོག་པས་
བཅིངས། །མི་རྟོགརྣལ་འབྱོར་པ་ནི་གྲོལབར་འགྱུར། །ཞེས་དང་། འོག་ཏུ་ཡང་། རྣལ་འབྱོར་
ཀུན་རྫོབ་ཉེས་མེད་དེ། །ཞེས་སོ། །དེས་ན་རྣམ་འབྱོར་པ་ནི་རིགས་ཅན་གསུམ་གྱི་འཕགས་
- 1 6 (0 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༩
པའི་གང་ཟག་ཁོ་ན་སྟེ་ནང་སྡེའི་གྲུབ་མཐའ་སྨྲ་བ་འོག་མས་དོན་དམ་བདེན་པ་མཐོང་མི་སྲིད་
ཅིང་དབུ་མ་པས་ཀྱང་སྤྲོས་བྲལ་གོ་བ་ཙམ་ཡིན་གྱི་རྟོགས་པ་མིན་པསརྣལ་འབྱོར་འཇིག་རྟེན་
གྱིས་དོན་དམ་མཐོང་བར་གསུངས་པ་དང་དངོས་སུ་འགལ་ལོ། །རྣལ་འབྱོར་པའི་བློའི་ཁྱད་
པར་ལས་ཕལ་པའི་ཤེས་པ་འཁྲུལ་པ་ཡིན་ནོ་ཞེས་ཇི་ལྟར་རྟོགས་པར་ནུས་ཞེ་ན།
གསུམ་པ་ཐ་སྙད་སྣང་ཚུལ་ཐུན་མོང་དུ་བསྟན་པ། འཛིན་སྟངས་མི་མཚུངས་
པའི་རྩོད་པ་འབྱུང་ཚུལ། རྩོད་པ་དངོས་རྒྱས་པར་བསྟན་པ་དང་གསུམ་ལས། དང་པོ་ནི།
རྣལ་འབྱོར་པ་དང་ཕལ་པ་གཉིས་ཀ་ཡང་སྒྱུ་མ་དང་རྨི་ལམ་ལ་སོགས་པ་ནི་རང་བཞིན་མེད་
པར་འདོད་པའི་ཕྱིར་དཔེ་དེས་ཆོས་ཐམས་ཅད་རང་བཞིན་མེད་པ་ཉིད་དུ་རྣལ་འབྱོར་པས་
ཕལ་པ་ལ་སྟོན་པ་ཡིན་ནོ། །ཕར་ཕྱིན་སྐབས་རྨི་ལམ་སོགས་ཆོས་ཐམས་ཅད་བདེན་མེད་དུ་
བསྟན་པ་ནི་དཔེ་ཡི་ཡེ་ཤེས་ཏེ་གྲུབ་མཐའ་ལ་ཞུགས་མ་ཞུགས་ཐམས་ཅད་ཀྱིས་ཆོས་ཀུན་
བདེན་མེད་མ་རྟོགས་ཀྱང་སྒྱུ་མ་སོགས་བདེན་མེད་དུ་རྟོགས་པ་ཡོད་དེ། འདི་མེད་ན་དབུ་
མའི་ལྟ་བ་ངོ་སྤྲད་ཐབས་མེད་དེ། དཔེན་ན་ཚང་མང་དུ་མེ་དུའི་འབྲེལ་བ་མ་ངེས་ན་ལ་རྒྱབ་ཏུ་
མེ་མི་དཔོག་པ་བཞིན་ནོ། །སོ་སྐྱེའི་སྐབས་རྨི་ལམ་སོགས་བདེན་མེད་རང་རིག་མངོན་སུམ་
གྱི་རྟོགས་པ་འདི་རིགས་ཁམས་བདེ་གཤེགས་སྙིང་པོའང་ཡིན་ནོ། །ལམ་མ་ཞུགས་པའམ་
མཚན་ཉིད་ཐེག་པ་ལ་དཔེའི་ཡེ་ཤེས་མེད་སྙམ་པ་ནི་མ་གོ་བ་ཆེན་པོའོ། །འོ་ན་སེམས་ཅན་
ཐམས་ཅད་འདོན་པའི་བསམ་པས་སྦྱིན་པ་ལ་སོགས་པའི་ཚོགས་ཡོངས་སུ་རྫོགས་པའི་ཕྱིར་
བྱང་ཆུབ་སེམས་དཔའ་ཡང་ཇི་ལྟར་འཇུག་པར་འགྱུར་ཏེ། དེ་རྣམས་རང་བཞིན་མེད་པ་ཡིན་
པའི་ཕྱིར་ཞེ་ན། འབྲས་བུ་རྫོགས་པའི་བྱང་ཆུབ་ཐོབ་པའི་དོན་དུ་དོན་དམ་རིགས་པས་མ་
དཔྱད་པར་དེའི་རྒྱུ་ཚོགས་གཉིས་ལ་འཇུག་པའི་ཕྱིར་ཏེ། དེ་ལྟར་གྱུར་ན་དེ་ལ་འདི་ནི་རྟེན་
ཅིང་འབྲེལ་བར་འབྱུང་བའི་ངེས་པ་ཡོད་པའི་ཕྱིར་རྒྱུ་དང་འབྲས་བུ་ལ་འགལ་བ་མེད་དོ།།
- 1 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་དམ་རིགས་པའི་དཔྱད་བཟོད་དུ་ཆོས་ཐམས་ཅད་སྤྲོས་བྲལ་ནམ་མཁའ་ལྟ་བུ་ལ་ལས་
འབྲས་མི་གྲུབ་ཀྱང་ཐ་སྙད་ཚད་མའི་ངོར་ལས་འབྲས་མཐའ་དག་དབུ་མ་པས་ཀྱང་ཁས་ལེན་
དགོས་པའི་ཕྱིར་ཏེ། ཐ་སྙད་ཁས་ནི་མ་བླངས་པར། །ངེད་ཅག་འཆད་པར་མི་བྱེད་དོ། །
ཞེས་སོ། །གལ་ཏེ་སྒྱུ་མ་ལ་སོགས་པ་དང་མཚུངས་པའི་དངོས་པོའི་རང་གི་ངོ་བོ་རྣལ་འབྱོར་
པས་རྟོགས་པ་དེ་ཉིད་སྐྱེ་བོ་ཕལ་པས་ཀྱང་རྟོགས་ན། ཇི་ལྟར་གང་དུ་ལོག་པར་རྟོག་པཡོད་
པར་འགྱུར་ཞེ་ན། གཉིས་པ་ནི། འཇིག་རྟེན་པ་ཡིས་རྒྱུ་དང་རྐྱེན་ལ་བརྟེན་པའི་དངོས་པོའི་
རང་བཞིན་མཐོང་ཞིང་མཐོང་བ་འབའ་ཞིག་ཏུ་མ་ཟད། ཡང་དག་པ་སྟེ་དོན་དམ་པ་ཉིད་
དུའང་རྟོག་པར་བྱེད་ཀྱི། རྣལ་འབྱོར་པས་མཐོང་བ་བཞིན་སྒྱུ་མ་ལྟ་བུར་མཐོང་བ་མིན་པས་
འདིར། རྣལ་འབྱོར་པ་དང་འཇིག་རྟེན་པ་ལྷག་ཅིག་རྩོད་དེ། འདི་ནི་རྣལ་འབྱོར་འཕགས་
པས་ཆོས་ཐམས་ཅད་བདེན་མེད་རྟོགས་པ་དང་། སོ་སྐྱེ་འཇིག་རྟེན་པས་བདེན་པར་རྟོག་པ་
གཉིས་འཛིན་སྟངས་མི་མཚུངས་ནས་རྩོད་པ་འདིའང་ངག་གིས་དངོས་སུ་རྩོད་པ་ཁོ་ནར་གོ་
མི་དགོས་ཏེ། དོན་རྟོག་པའམ་མི་རྟག་པ་དང་བདེན་པར་གྲུབ་མ་གྲུབ་དང༌། ངོབོ་སྟོང་མི་
སྟོང་འཛིན་སྟངས་མི་མཚུངས་པའི་དོན་ཏེ། གྲུབ་མཐའ་ལ་མ་ཞུགས་པ་རྣམས་ཀྱིས་ངག་
གིས་དངོས་སུ་རྩོད་ཀྱང་མི་ཤེས་སོ། །དངོས་སུ་རྩོད་པ་པོ་ནི་ལྷན་སྐྱེས་ཀྱི་བདེན་འཛིན་ལ་
ཀུན་བཏགས་ཀྱི་སྒྲུབ་བྱེད་ལྟར་སྣང་བཀོད་ནས་མུ་སྟེགས་བྱེད་དང་ནང་སྡེ་གྲུབ་མཐའ་སྨྲ་བ་
ཁོ་ནར་ཟད་དོ། །དེས་ན་གཞི་གཏན་ལ་འབེབས་སྐབས་ནང་སྡེ་རྩོད་སྤོང་ཁོ་ན་དང་། ལམ་
སྒོམ་པ་ཉམས་སུ་ལེན་པ་དང་གཏན་ཚིགས་ཀྱིས་སྒྲོ་འདོགས་གཅོད་སྐབས་ཕྱི་རོལ་པའི་རྩོད་
སྤོང་གཙོ་བོར་བཀོད་པ་ནི་གཞུང་འདིའི་ལུགས་ཏེ། ཕན་ཚུན་དངོས་ཤུགས་ཀྱིས་བསྟན་པའི་
ཕྱིར། སྦྱིན་མགོན་པོ་ཀླུ་སྒྲུབ་ཡབ་སྲས་རྣམས་ཀྱིས་གཞན་ལུགས་བཀག་ནས་རང་ལུགས་
བཞག་པ་གཙོ་ཆེ་ལ། ཕྱོགས་གླང་ཡབ་སྲས་དང་ཆོས་རྗེ་ས་པཎ་སོགས་ཀྱི་ཚད་མ་འཆད་
- 1 6 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། །༩
སྐབས་གཞན་ལུགས་དགག །རང་ལུགས་བཞག །རྩོད་སྤང་གསུམ་རེམཛད་ཅིང་། རྒྱལ་
སྲས་ཆེན་པོས་རང་ལུགས་བཞག་པ་དང་། དེ་ལ་རྩོད་སྤོང་གཉིས་རེ་མཛད་པ་ལས་གོང་དུ་
དབུ་མ་པ་རང་ལུགས་ཀྱི་བདེན་གཉིས་རྣམ་གཞག་བསྟན་ནས་འདི་ནས་རྩོད་སྤང་མགོ་
བཟུང་བའོ། །
གསུམ་པ་ལ་ཕྱི་དོན་སྨྲ་བ་མདོ་སྡེ་པའི་རྩོད་སྤོང་། རིག་པ་སྨྲ་བ་སེམས་ཙམ་པའི་
རྩོད་སྤང་ངོ༌། །དང་པོ་ལ་རང་མཚན་དོན་ལ་མ་གྲུབ་ན་འཁྲུལ་གྲོལ་གྱི་གཞི་མི་འཐད་པས་
མངོན་སུམ་དང་འགལ་བ་སྤང་བ། ལུང་དང་འགལ་བ་སྤང་བ། ཧ་ཅང་ཐལབ་སྤང་བ་དང་
གསུམ་ལས་དང་པོ་ནི། འདིར་མདོ་སྡེ་པའི་རྩོད་སྤང་གཙོ་ཆེ་ཡང་བྱེ་མདོ་གཉིས་གྲུབ་མཐའ་
ཕལ་ཆེར་གཅིག་པས་རྩོད་སྤོང་ཕལ་ཆེར་མཐུན་ནོ། །འོག་ལམ་ལ་རྩོད་སྤོང་སྐབས་བྱེ་སྨྲ་
གཙོ་ཆེ་བ་ཡང་ཤེས་པར་བྱའོ། །དེ་ལྟར་གྱུར་ན་ཡང་གང་སྐྱེ་བོ་མ་ལུས་པས་ཐུན་མོང་དུ་
མངོན་སུམ་གྱི་ཚད་མས་མཐོང་བའི་དངོས་པོའི་རང་བཞིན་དེ་དོན་བྱེད་ནུས་པ་ཡིན་ལ། དེ་
ལྟར་ཇི་ལྟར་བསྙོན་པར་ནུས། ཞེས་གཞན་གྱི་སེམས་ཀྱི་དོགས་པ་བསུས་ནས་འན་དུ།
གཟུགས་ལ་སོགས་པ་གང་ཞིག་མངོན་སུམ་དུ་གྱུར་པ་ཉིད་ཀྱང་ནི། འཇིག་རྟེན་པ་ཡོངས་
སུ་གྲགས་པས་ཡིན་གྱི་ཚད་མའི་ངོར་མངོན་སུམ་གྱི་གཟུགས་ལ་སོགས་པ་ཡོད་པནི་མིན་ཏེ།
དེ་ནི་ཁྱོད་ཀྱི་ལུགས་ལ་དོན་དམ་པར་བུད་མེད་ཀྱི་ལུས་སོགས་མི་གཙང་བ་དང་མི་རྟག་པ་ལ་
སོགས་པ་ཡིན་པ་ལ། འཇིག་རྟེན་ན་གཙང་བ་དང་རྟག་པ་ལ་སོགས་སུ་གྲགས་བཞིན་དུ་
རྫུན་པ་ཕྱིན་ཅི་ལོག་ཏུ་འཛིན་པ་ཡིན་ནོ། །འདིའང་གཙོ་ཆེར་སྣང་སྟོང་སྒྱུ་མ་ལྟ་བུར་བསྟན་ཏེ།
མི་གཙང་བ་སོགས་ཐ་སྙད་དུ་ཡོད་དགོས་པའི་ཕྱིར། གཉིས་པ་ལ་ཕུང་ཁམས་སྐྱེ་མཆེད་ཡོད་
པར་བསྟན་པ་དང་འགལ་བ་སྤང་བ། རྒྱལ་བ་མཆོད་པའི་བསོད་ནམས་འབྱུང་བ་སོགས་
ལས་འབྲས་བུ་མི་འཐད་པའི་རྩོད་སྤང་དང་གཉིས་ལས་དང་པོ་ནི། འདི་ལྟར་ཕུང་པོ་དང་
- 1
6
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁམས་དང་སྐྱེ་མཆེད་ལ་སོགས་པ་རང་བཞིན་གྱིས་ཡོད་པར་བཅོམ་ལྡན་འདས་ཀྱིས་མདོ་
ལས་བསྟན་པ་དང་། དེ་དག་སྐད་ཅིག་མ་ལ་སོགས་པའི་རང་བཞིན་ཡང་བསྟན་ཏོ་ཞེ་ན།
དངོས་པོ་ལ་མངོན་པར་ཞེན་པའི་འཇིག་རྟེན་རྣམས་སྟོང་པ་ཉིད་ལ་རིམ་གྱིས་བཞུགས་པའི་
དོན་དུ་ནི། མགོན་པོས་དངོས་པོ་རྣམས་བསྟན་ལ། དེ་ཁོ་ཉིད་དུ་ཕུང་པོ་ལ་སོགས་པ་དེ་དག་
རྡུལ་ཕྲན་དང་སྐད་ཅིག་མ་ཉིད་ཀྱང་མིན་ནོ། །ཕུང་ཁམས་སྐྱེ་མཆེད་མངོན་པའི་མདོ་ལས་བྱེ་
མདོ་གཉིས་ཀྱི་དབང་དུ་བྱས་ཏེ་ཤེས་བྱ་གཞི་ལྔའམ་གསུམ་རྫས་སུ་བསྟན་ཅིང་། ཤེས་པ་
སྐད་ཅིག་ཆ་མེད་དང༌། གཟུང་བ་རྡུལ་ཕྲན་ཆ་མེད་གཉིས་དོན་དམ་བདེན་གྲུབ་བསྟན་པ་
ཡང་། དགོངས་གཞི་ཐ་སྙད་དུ་རྨི་ལམ་ལྟ་བུ་ལ་དགོངས་ཤིང་དགོས་པ་སྐལ་མེད་རིམ་འཇུག་
མཁན་དབུ་མར་གཞུག་པའི་དོན་དུ་དེ་ལྟར་དངོས་པོར་གསུངས་སོ། །རིགས་པ་དྲུག་ཅུ་པ་
ལས། དགོས་པའི་དབང་གིས་རྒྱལ་བ་རྣམས། །ང་དང་ང་ཡི་ཞེས་གསུངས་ལྟར། །དེ་བཞིན་
ཕུང་ཁམས་སྐྱེ་མཆེད་རྣམས། །དགོས་པའི་དབང་གིས་གསུངས་པ་ཡིན། །ཞེས་སོ། །དོན་
དམ་པར་སྟོང་པ་ནམ་མཁའ་ལྟ་བུ་མཐའ་གང་དུའང་མ་གྲུབ་བོ། །འོ་ན་ཀུན་རྫོ་བ་ཏུཡང་
འགལ་ཏེ་སུས་ཀྱང་མཐོང་བ་མི་ནུས་སོ་ཞེ་ན། ཚུ་རོལ་མཐོང་བ་རྣམས་ཀྱི་སྐད་ཅིག་མ་དང་
རྡུལ་ཕྲན་ཆ་མེད་ཉིད་རྟོགས་མེད་ཀྱི་རྣལ་འབྱོར་པའི་རྗེས་ཐོབ་ཏུ་ཀུན་རྫོབ་ཙམ་དུ་མཐོང་
བས་ཉེས་པ་མེད་དོ། །ཆོས་ཐམས་ཅད་ཐ་སྙད་དུ་རྨི་ལམ་ལྟ་བུ་སྐད་ཅིག་དང་རྡུལ་ཕྲན་ཆ་
མེད་དུ་མཐོང་བའི་ཕྱིར་འདིའང་རང་རྒྱུད་མན་ཆད་བྱེ་མདོའི་རྗེས་འབྲང་རྣམས་ཤེས་པ་སྐད་
ཅིག་ཆ་མེད་དང་གཟུང་བ་རྡུལ་ཕྲན་ཆ་མེད་ཉན་རང་དང་ཐེག་ཆེན་གཉིས་ཆར་གྱི་དོན་དམ་
པ་འདོད་ཅིང་། ཆོས་ཐམས་ཅད་བདེན་མེད་མ་རྟོགས་བཞིན་དུ་སྐད་ཅིག་ཆ་མེད་རྣལ་མངོན་
གྱིས་རྟོགས་པར་འདོད་ལ། དེས་ན་ཉན་རང་གི་མཉམ་རྗེས་ཐམས་ཅད་སྐད་ཅིག་དང་རྡུལ་
ཕྲན་ཆ་མེད་ལ་བདེན་འཛིན་དུ་འདོད་པས་ཀུན་རྫོབ་ཙམ་བརྗོད་ཐབས་མེད་པའི་ཕྱིར། ཐལ་
- 1 6 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༼༩
འགྱུར་བས་འཕགས་པའི་མཉམ་གཞག་སྣང་མེད་ཡིན་པས་ཆོས་ཅན་ཐམས་ཅད་བདེན་མེད་
མ་རྟོགས་ན་སྐད་ཅིག་ཆ་མེད་མངོན་སུམ་གྱིས་རྟོགས་མི་སྲིད་པ། སྐད་ཅིག་ཆ་མེད་མན་
སུམ་དུ་རྟོགས་ན་རྣལ་འབྱོར་པ་འཕགས་བཞི་གང་རུང་ཡིན་པས་ཁྱབ་ཅིང་འདིར་སྐད་ཅིག་
མ་འཕགས་པ་འོག་མ་གསུམ་གྱི་རྗེས་ཐོབ་ཡིན་ན་བདེན་མེད་ཡིན་པས་ཁྱབ་སྟེ། འཇུག་པ་
ལས། འགྲོ་བ་གཡོ་བ་ཆུ་ཡི་ནང་གི་ཟླ་བ་ལྟར། །གཡོ་དང་རང་བཞིན་ཉིད་ཀྱིས་སྟོང་པ་མཐོང་
བ་ལྟར། །ཞེས་ཆོས་ལ་དམིགས་པའི་སྙིང་རྗེའི་དམིགས་ཡུལ་སྐད་ཅིག་ཆ་མེད་དེ་ཆུ་ཟླ་ལྟར་
བདེན་མེད་གསུངས་པའི་ཕྱིར། རྣལ་འབྱོར་པའི་རྗེས་ཐོབ་ཀུན་རྫོབ་ཙམ་ཡིན་པར་གྲུབ་བོ།།
ཅིའི་ཕྱིར་ཀུན་རྫོབ་ཏུ་ཡང་སྐད་ཅིག་མ་ལ་སོགས་པ་རྣལ་འབྱོར་པ་རྣམས་ཀྱིས་མཐོང་གི །ཚུ་
རོལ་མཐོང་བ་རྣམས་ཀྱིས་མ་ཡིན་ཞེ་ན། འཇིག་རྟེན་པ་ལ་ལྟོས་ཏེ་དེའི་དབང་པོ་ལས་འདས་
པ་མཐོང་བས་དེ་ཁོ་ན་ཉིད་མཐོང་བ་ཡིན་ནོ། །འདིའི་དོན་སྔར་བཤད་པ་ལྟར་རྣལ་འབྱོར་
པའི་རྗེས་ཐོབ་ཀུན་རྫོ་བ་རྡུལ་ཕྲན་དང་སྐད་ཅིག་ཆ་མེད་དེ་འཇིག་རྟེན་པའི་རགས་པ་གཅིག་
ཏུ་བདེན་འཛིན་གྱི་བློ་ལ་ལྟོས་ན་དེ་ཁོ་ན་ཉིད་དོན་དམ་ཞེས་བྱ་སྟེ་རྡུལ་ཕྲན་དང་སྐད་ཅིག་ཆ་
མེད་དུ་བདེན་མེད་མཐོང་བའི་ཕྱིར། འདི་ཐ་སྙད་རྣམ་འཇོག་ཙམ་ལ་མཆོག་དམན་དུ་བསྟན་
པ་ཡིན་གྱི་དོན་དམ་དངོས་མིན་པས་རྣལ་འབྱོར་པའི་ཀུན་རྫོབ་དང་འཇིག་རྟེན་ལ་ལྟོས་པའི་
དེ་ཁོ་ན་ཉིད་ནི་མིང་གི་རྣམ་གྲངས་སོ། །མདོར་ན་ཤེས་པ་སྐད་ཅིག་ཆ་མེད་དང་གཟུང་བ་
རྡུལ་ཕྲན་ཆ་མེད་འཇིག་རྟེན་སོ་སྐྱེས་བདེན་པར་བཟུང་ལ། དེ་དབུ་མ་པའི་གྲུབ་མཐའ་ལ་
ལྟོས་ནས་ཐ་སྙད་བདེན་པ་ཡིན་ལ། དེར་བདེན་པ་མི་འཛིན་ན་ཀུན་རྫོབ་ཙམ་སྟེ་གོང་ལྟར་རོ།།
གཞན་དུ་ན་མི་སྡུག་པ་སྒོམ་པའི་དུས་སུ་བུད་མེད་ཀྱི་ལུས་མི་གཙང་བར་ངེས་པར་རྟོགས་པ་
དེ་འཇིག་རྟེན་གྱིས་གནོད་པར་འགྱུར་ཏེ་འཇིག་རྟེན་པས་བུད་མེད་ཀྱི་ལུས་གཙང་བ་ཉིད་དུ་
ཞེན་པའི་ཕྱིར་རོ། །གོང་དུ་ལྷན་སྐྱེས་འཇིག་རྟེན་དང་འགལ་བ་དེས་རྗེས་འགྲོའི་སྒོ་ནས་
- ]
5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བསྟན། འདིར་བདེ་བར་གཤེགས་པའི་གསུང་རབ་དང་འགལ་བའམ་བྱེ་མདོའི་གྲུབ་མཐའ་
ལ་འགལ་སྤོང་དཔེ་ལྡོག་ཁྱབ་ཀྱི་སྒོ་ནས་བསྟན་པའོ། །
གཉིས་པ་ནི། འོ་ན་སངས་རྒྱས་ཀྱང་སྒྱུ་མ་རྨི་ལམ་ལྟ་བུར་འགྱུར་ན། དེ་ལྟར་ན་དེ་
ལ་ཕན་པ་དང་གནོད་པ་དག་ལ་ཇི་ལྟར་བསོད་ནམས་དང་སྡིག་པ་སྐྱེ་བར་འགྱུར་ཞེ་ན། སྒྱུ་
མ་འདྲ་བའི་རྒྱལ་བ་ལ་མཆོད་པ་དང་བསྙེན་བཀུར་བྱས་པ་ལས་སྒྱུ་མ་ལྟ་བུའི་བསོད་ནམས་
འབྱུང་བ་ནི། དཔེ་ཇི་ལྟར་ན་དོན་དམ་པའི་དངོས་པོར་ཡོད་པའི་རྒྱལ་བ་ལ་བསྙེན་བཀུར་
བྱས་ཏེ་དོན་དམ་པའི་བསོད་ནམས་བདེན་གྲུབ་སྐྱེ་བ་ཇི་ལྟ་བ་བཞིན་ནོ། །དེ་ལྟར་ན་འཁོར་
བའི་སེམས་ཅན་རྣམས་ལ་ཇི་ལྟར་བརྗོད་ཅེ་ན། དེ་རྣམས་ཀྱང་དེ་བཞིན་དུ་བརྗོད་དེ་ལྷའི་བུ་
སེམས་ཅན་དེ་རྣམས་ཀྱང་སྒྱུ་མ་ལྟ་བུའོ། །ཞེས་སོགས་གསུངས་པའི་ཕྱིར་རོ། །
གསུམ་པ་ཧ་ཅང་ཐལ་བ་ལ་གཉིས་ཏེ། སེམས་ཅན་འཁོར་བར་འཁྱམས་མི་སྲིད་
པ་དང༌། རྒྱལ་བ་མྱ་ངན་ལས་འདས་མི་སྲིད་པ་ཐལ་བ་སྤང་བའོ། །དང་པོ་ལ་འབྲས་བུ་
འཁོར་བའི་སེམས་ཅན་མི་སྲིད་པ་དང༌། རྒྱུ་ལས་ཉོན་མི་སྲིད་པར་ཐལ་བ་སྤང་བ་གཉིས།
དང་པོ་ནི། གལ་ཏེ་སེམས་ཅན་རྣམས་སྒྱུ་མ་དང་འདྲ་ན། རིགས་མཐུན་བཏང་སྟེ་ཤི་ནས་ཇི་
ལྟར་ཡང་སྐྱེ་བ་འབྱུང་ཞེ་ན། ཇི་སྲིད་སྔགས་དང་སྨན་ལ་སོགས་པའི་རྐྱེན་རྣམས་ཚོགས་པར་
གྱུར་པ་དེ་སྲིད་དུ་སྒྱུ་མའང་འབྱུང་བར་འགྱུར་ལ། དེ་བཞིན་དུ་ཇི་སྲིད་དུ་མ་རིག་པ་དང་སྲེད་
པའི་རང་བཞིན་ཚོགས་པ་དེ་སྲིད་དུ་སེམས་ཅན་གྱི་རྒྱུད་ཀྱི་སྒྱུ་མ་ཡང་འབྱུང་བར་འགྱུར་ཏེ།
རྐྱེན་རྣམས་ཀྱི་འཇུག་པ་ཡོད་པའི་ཕྱིར་རོ། །དེར་མ་ཟད་སྣོད་རུང་སེམས་ཅན་ཡོདན་སངས་
རྒྱས་ཡང་གདུལ་བྱའི་ངོར་ཀུན་རྫོབ་ཏུ་རྒྱུན་མི་ཆད་པ་འབྱུང་ངོ༌། །གལ་ཏེ་དོན་དམ་པར་
སེམས་ཅན་མེད་ན་འཁོར་བ་ཇི་སྲིད་དུ་སེམས་ཅན་གྱི་རྒྱུན་རྣམས་ཇི་ལྟར་འཇུག་པར་འགྱུར་
ཞེ་ན། རྒྱུན་རིང་ཙམ་གྱིས་ཇི་ལྟར་ན། །སེམས་ཅན་བདེན་པ་ཡོད་པ་ཡིན། །ཞེས་འདྲི་བའོ།།
- 1
6
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༼༩
འདི་ནི་ཤིན་ཏུ་མ་ངེས་ཏེ་རྨི་ལམ་དང་སྒྱུ་མ་སོགས་རྨི་ལུགས་ལ་ཡུན་རིང་ཐུང་སྣ་ཚོགས་
འགྱུར་ཏེ་སྒྱུ་མ་མཁནརྟ་གླང་གི་སྤྲུལ་པ་ལྟ་བུ་ཤིན་ཏུ་རྒྱུན་རིང་བ་དང་ཐུང་བའི་སྣང་བ་འབྱུང་
སྲིད་པའི་ཕྱིར། རྨི་ལམ་སོགས་ལ་དེ་ལྟར་ཡུན་རིང་ཐུང་འབྱུང་བ་དང༌། འཁོར་བའི་སྣང་
བའང་ཚེ་སྔ་ཕྱི་འདོད་པ་ལ་བསམ་ན་གཉིད་སད་པ་སོགས་ཀྱི་རྨི་ལམ་སོགས་ཐུང་སྙམ་པ་
དང་འཁོར་བ་རིང་བའི་འདུ་ཤེས་འབྱུང་མོད་གཉིད་འཁྲུལ་སྤང་བ་ལ་ལྟོས་པ་ཡིན་གྱི། མ་
རིག་པའི་གཉིད་སད་པ་ལ་ལྟོས་ན་སད་པའི་སྣང་བ་ཡང་སྒྱུ་མ་རྨི་ལམ་དང་ཁྱད་པར་ཅི་ཡོད།
དཔེར་ན་གཉིད་སད་པ་རྨི་ལམ་གྱི་ཐོག་མར་རློམ་ན་མིན་ཏེ་གོས་ཀྱི་གོང་བ་དང་མཐའ་
གཉིས་མགོ་ཡི་སྤྱི་གཙུག་དང་རྐང་མཐིལ་མིན་པ་བཞིན་ནོ། །དེས་ན་རྨི་ལམ་དང་སྒྱུ་མ་
སོགས་འཁྲུལ་སྣང་རང་ཉིད་ལ་ལྟོས་ན་འཁོར་བ་དང་འདྲ་བར་ཐོག་མཐའ་མི་རྙེད་དེ་རྨི་ལམ་
རྨིས་བཞིན་པའི་གནས་སྐབས་ན། དང་པོ་རྨི་ལུགས་དང་མཐར་སད་ལུགས་ཤེས་པ་ཐ་མལ་
པ་མི་སྲིད་པའི་ཕྱིར་རོ། །གཉིས་པ་ནི། འོ་ན་སྒྱུ་མའི་སྐྱེས་བུ་བསད་པ་སོགས་ལ་སྲོག་གཅོད་
པ་སོགས་མེད་པ་དེ་བཞིན་དུ་དེ་ལས་གཞན་པའི་སྐྱེས་བུ་བསད་པ་ལ་སོགས་པ་ཡང་དེ་ལྟར་
འགྱུར་ཏེ། རང་བཞིན་ཐ་དད་པ་མ་ཡིན་པའི་ཕྱིར་ཞེ་ན། སྒྱུ་མའི་སྐྱེ་བུ་བསད་པ་དང་འདི་ལ་
མ་སྦྱིན་པ་ལེན་པ་སོགས་ལ། སེམས་མེད་པའི་ཕྱིར་ན་སྡིག་པ་མེད་དེ་མི་དགེ་བའི་དངོས་
གཞི་སྐྱེ་བར་མི་འགྱུར་རོ། །འདི་ཅུང་ཟད་ཞིབ་ཏུ་དཔྱད་ན་སྒྱུ་མ་ཤེས་ན་ལས་ཀྱི་བག་ཆགས་
ཕྲ་མོ་ཙམ་བསྐྱེད། སྒྱུ་མ་ངོ་མ་ཤེས་ན་སྦྱོར་བའི་སྡིག་པ་རང་མཚན་པ་ཁོ་ན་དང་། འདིའང་
སྲོག་གཅོད་པ་པོ་ཐ་མལ་པའི་གནས་སྐབས་ཡིན་ལ། རྨི་ལམ་རྨི་བཞིན་པ་ཞིག་གི་རྨི་ལམ་ངོ་
མི་ཤེས་བཞིན་དུ་ལས་བསགས་ན་སད་པའི་ཚེ་རྗེས་སུ་ཡི་རང་ཡོད་ན་དངོས་གཞི་དང་ཆ་
འདྲ་བསྐྱེད་ལ། རྗེས་སུ་ཡི་རང་མེད་ན་བག་ཆགས་ཀྱི་ས་བོན་ཙམ་བསྐྱེད་ཅིང་དངོས་གཞི་མི་
བསྐྱེད་དེ། རང་རིག་མངོན་སུམ་གྱིས་སད་པའི་ཚེ་བདེན་མེད་མངོན་སུམ་དུ་རྟོགས་པའི་ཕྱིར།།
- 1 6 7 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འོ་ན་བག་ཆགས་ནི་ས་བོན་ཡིན་ན་དེའི་འབྲས་བུ་ནམ་གྱི་ཚེ་མྱོང་སྙམ་ན་ཕྱིས་རྨི་ལམ་གྱི་ཚེ་
དང་འཕགས་པ་ཐོབ་པའི་ཚེ་མྱོང་ངོ༌། །རྨི་ལམ་ངོ་ཤེས་པ་ཞིག་གིས་རྨི་ལམ་ན་ལས་བསགས་
ན་བག་ཆགས་ཤིན་ཏུ་ཕྲ་མོ་ཞིག་སྟེ་བདེན་འཛིན་གཏན་མ་སྐྱེས་པའི་ཕྱིར། འཁྲུལ་པ་སད་
པའི་ཚེ་སྒྱུ་མ་ངོ་ཤེས་པ་བཞིན་ནོ། །དེས་ན་དགེ་ཚུལ་སློང་གིས་རྩེད་མོ་རྩེ་བ་ན་ཡང་ལྟུངབར་
བཤད་པའི་ཕྱིར་རོ། །སྒྱུ་མའི་རང་བཞིན་གྱི་སེམས་དང་ལྡན་པ་འཁོར་བའི་སེམས་ཅན་ལ།
ཕན་འདོགས་ན་བསོད་ནམས་དང་གནོད་པ་བྱེད་པ་ལས་ནི་སྡིག་པ་འབྱུང་ངོ༌། །འདིའང་
ལྷན་སྐྱེས་བག་ཆགས་རྟེན་འབྱུང་གི་སྣང་བ་ལ་དགོངས་སོ། །དེ་ལ་སོ་སྐྱེས་ལས་བསགས་ན་
འཁོར་བར་དབང་མེད་དུ་འཁྱམས་པའི་རྒྱུ་ལས་མཚན་ཉིད་པ་ཟག་བཅས་སུ་འགྱུར་བའི་
ཕྱིར། ཉན་རང་དགྲ་བཅོམ་དང་བྱང་འཕགས་ཀྱིས་ཟག་མེད་ཀྱི་ལས་བསགས་པ་ཡང་བག་
ཆགས་ཕྲ་མོ་དང་ཤིན་ཏུ་ཕྲ་མོ་དང་། ཡང་ཉན་རང་སློབ་པ་ཕལ་ཆེར་སོ་སྐྱེ་དང་འདྲ་ལ། ཕལ་
ཆེར་དགྲ་བཅོམ་པ་དང་འདྲ་བའང་བདེན་འཛིན་སྤོང་ལུགས་ཀྱིས་ཤེས་ཏེ་རང་གི་རིགས་
པས་དཔྱད་ན་ཤེས་པར་འགྱུར་རོ། །འདུལ་བའི་གཞུང་ལས་གཞི་བསམ་སྦྱོར་བ་མཐར་ཐུག་
ཚང་མ་ཚང་དཔྱད་ན། མི་ལྟ་བུ་བསད་སྙམ་པ་གཏན་མེད་ཀྱང་མགོ་བོར་རྡོ་ཕོག་ནས་ཤི་ཤོར་
བ་ལྟ་བུ་ལ་སྦྱོར་བ་ལྷོད་པའི་ཉེས་པ་ཙམ་དང༌། ལྷ་སྦྱིན་བསད་བསམ་ནས་མད་སྦྱིན་ལ་
ཕོག་ན་མཆོད་སྦྱིན་ཤི་རུང་མ་ཤི་རུང་སྦྱོར་སྡིག་ཁོ་ན་སྟེ་འདུ་ཤེས་ནོར་བའི་ཕྱིར་ཏེ་མཛོད་
ལས། སྲོག་གཅོད་པ་ནི་བསམ་བཞིན་དུ། །མ་ནོར་བར་ནི་གཞན་བསད་པའོ། །ཞེས་སོ།།
སྡོང་དུམ་ལ་མིར་རློམ་ནས་བཅདན་སྦྱོར་སྡིག་ཁོ་ན་ལས་དངོས་གཞི་མི་འགྱུར་ཏེ་སེམས་ཅན་
མིན་པའི་ཕྱིར་དང་བསམ་པ་ནོར་བའི་ཕྱིར་དང་མཐར་ཐུག་སྲོག་མ་བཅད་པའི་ཕྱིར། རང་
གིས་རང་བསད་ན་སྦྱོར་སྡིག་ཁོ་ན་སྟེ་དངོས་གཞི་སྲོག་འགག་པ་དང་སྲང་མདའི་མཐོ་དམན་
ལྟར་རང་སྐྱེ་བ་གཞན་ལེན་པ་དུས་གཅིག་པའི་ཕྱིར། མཛོད་ལས། སྔ་དང་མཉམ་དུ་ཤི་བ་ལ་
- 1
6
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། །༩
དངོས་གཞི་མེད་པར་གསུངས་པའི་ཕྱིར་སྤྲོས་པ་གཞན་རྣམས་ཤེས་པར་ཟད་དོ། །དེ་ལ་
གཞན་དངོས་སྨྲ་རྣམས་ཀྱིས་སྨྲས་པ་སྔགས་དང་སྨན་ལ་སོགས་པ་རྣམས་ལ་སེམས་ཅན་
བདེན་པ་དེ་སྐྱེས་པའི་ནུས་པ་མེད་པའི་ཕྱིར། སྒྱུ་མའི་རང་བཞིན་གྱི་སེམས་ནི་འབྱུང་བ་མེད་
པས་སྒྱུ་མ་རྫུན་པ་ཉིད་དོ་ཞེ་ན། སྣ་ཚོགས་པའི་རྐྱེན་རྣམས་དུ་མ་ལས་བྱུང་པ་ཡི། སྒྱུ་མ་དེ་
ཡང་སྣ་ཚོགས་ཉིད་དུ་འབྱུང་བ་ཡིན་ལ། རྐྱེན་གཅིག་གིས་ནི་ཀུན་བསྐྱེད་ནུས་པ། ཡུལ་དང་
དུས་གང་ན་ཡང་ནི་ཡོད་པ་མ་ཡིན་ནོ། །དཔེར་ན་རྟ་སྤྲུལ་བྱེད་དང་གླང་པོ་སྤྲུལ་བྱེད་སྒྱུ་མའི་
རིགས་སྔགས་སོགས་ཐ་དད་པས་རྟ་སོགས་སྤྲུལ་བྱེད་ཀྱིས་གླང་པོ་སྤྲུལ་མི་ནུས་བཞིན། ཐ་
མལ་པའི་སེམས་ཅན་ལས་ཉོན་གྱིས་སྤྲུལ་པ་ཡིན་ལ་སྒྱུ་མ་མཁན་ལ་དེ་མེད་པས་སེམས་ཅན་
སྤྲུལ་མ་ནུས་པ་ཡིན་གྱི། ཐ་མལ་པའི་སེམས་ཅན་བདེན་པར་གྲུབ་སྟོབས་ཀྱིས་སྤྲུལ་མནུས་
པ་ག་ལ་ཡིན། དེས་ན་ཐ་མལ་པ་སེམས་ཅན་དང་སྒྱུ་མ་གཉིས་དོན་དམ་ལ་བརྫུན་པ་མཉམ་
མོ༑ ༑འོན་ཀྱང་ཐ་སྙད་ཙམ་དུ་བག་ཆགས་བརྟན་མི་བརྟན་གྱི་བདེན་རྫུན་ཙམ་གྱི་ཁྱད་པར་
རོ༑ ༑མདོར་ན་བག་ཆགས་བརྟན་མི་བརྟན་གཉིས་རྒྱུ་ཐ་དད་པ་མ་ཟད་བག་གས་བརྟན་
པ་ཐ་མལ་པའི་སྣང་བ་རིགས་དྲུག་ལྟ་བུ་སྤྱིར་སོ་སོ། བྱེ་བྲག་མི་སོགས་ནང་ཚན་ཐ་དདརྒྱུ་སོ་
སོས་སྐྱེས་པ་ལས་གཅིག་གིས་ཐམས་ཅད་བསྐྱེད་པ་མི་སྲིད་ཅིང་སྒྱུ་མ་སོགས་ཀྱང་རྟ་གླང་
སོགས་དུ་མ་རྫས་སྔགསགཅིག་གིས་སྐྱེས་པའང་མི་སྲིདདོ། །དེས་ན་སྒྱུ་མ་མཁན་ལ་སྒྱུ་མའི་
སེམས་ཅན་བསྐྱེད་པའི་རྐྱེན་ཡོད་ཀྱང་ཐ་མལ་པ་མི་སོགས་བསྐྱེད་པའི་རྐྱེན་མེད་པས་བསྐྱེད་
མ་ནུས་པའོ། །གཞན་དུ་སེམས་ཅན་བསྐྱེད་པའི་ལས་ཉོན་གྱིས་ཀྱང་སྒྱུ་མའི་སྐྱེས་བུ་བསྐྱེད་
མི་ནུས་པས་སྒྱུ་མ་བདེན་གྲུབ་ཏུ་ཐལ་བ་བཟློག་ཏུ་མེད་དོ། །
གཉིས་པ་ནི། གལ་ཏེ་དོན་དམ་པའི་བདེན་པ་རང་བཞིན་གྱིས་མྱ་ངན་ལས་འདས་
པ་སྐྱེ་བ་དང་འགག་པ་ལ་སོགས་པ་དང་བྲལ་བ་ཡིན་ལ། འཁོར་བ་ནི་སྐྱེ་བ་དང་རྒ་ཤི་ལ་
- 1 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པ་དང་ལྡན་པའི་ཀུན་རྫོབ་ཀྱི་བདེན་པ་ཡིན་པ་དེ་ལྟར་ན། སྒྲིབ་པ་ཐམས་ཅད་དང་
བྲལ་བའི་མྱ་ངན་ལས་འདས་པའི་སངས་རྒྱས་ཀྱང་ནི་སྐྱེ་བ་ལ་སོགས་པའི་ཆ་དང་ལྡན་པའི་
ཕྱིར་འཁོར་བར་འགྱུར་བས། བྱང་ཆུབ་ཀྱི་ཆེད་དུ་ཤིན་ཏུ་བྱ་དཀའ་བའི་སྤྱོད་པས་ཅི་ཞིག་བྱ་
སྟེ་དགོས་པ་མེད་དོ་ཞེ་ན། འདིར་སྔ་རྒོལ་མདོ་སྡེ་པས་མཛད་པ་བཅུ་གཉིས་སྤྲུལ་པ་དེ་བདེན་
པར་བཟུང་ནས་ཐ་མལ་པའི་འཁྲུལ་པ་དེ་སངས་རྒྱས་རང་སྣང་དུ་རློམ་ནས་རྩོད་པར་ཟད་དོ།།
སྤྲུལ་པར་ཤེས་ན་བདེན་འཛིན་མི་སྲིད་སྙམ་ན་སྤྲུལ་པའི་སྐུ་གཉིས་དོན་དམ་དུ་རློམ་མོ།།
དཔེར་ན་ཆུ་ཟླ་ལ་བདེན་པར་བཟུང་ནས་འཁྲུལ་པ་བཞིན་ནོ། །དེ་ལ་བྱེ་སྨྲས་ཆོས་སྐུ་གཉིས་
ལས་མི་འདོད་ལ། མདོ་སྡེ་པ་ཡན་ཆད་ཀྱིས་སྐུ་གསུམ་འདོད་ཅིང་སྤྲུལ་སྐུ་ནི་གཞན་སྣང་དུ་
གཙོ་བོ་འདོད་པ་ནི་ཐལ་འགྱུར་མན་ཆད་མཚུངས་སོ། ཁ་ཅིག་ཐལ་འགྱུར་ལྟར་ནགགས་
སྐུ་གཉིས་གཞན་སྣང་རྐྱང་པར་འདོད་ཀྱང་ནམ་མཁའ་ལ་མ་བརྟེན་པའི་གནམ་ཟླ་མེད་པར་
ཆུ་ཟླ་དང་གསལ་ཆ་གཏན་མེད་ན་བྱ་གྲུབ་ཡེ་ཤེས་མཁྱེན་ཆ་མེད་པ་ཡང་བཞག་དཀའོ།།
དེས་ན་སངས་རྒྱས་ཀྱི་མཁྱེན་ཚུལ་སོ་སྐྱེས་དཔོག་མི་ནུས་པར་རིགས་པའི་དབང་ཕྱུག་གི་
དགོངས་པ་ཁོ་ན་འཐད་དེ། གཟུགས་སོགསདངནི་སེམས་དེ་ལྟར། །གཟུང་བའི་མཚན་ཉིད་
དཔྱད་པ་འདི། །མ་དག་བློ་ཅན་ལ་ཡིན་གྱི། །རྣལ་འབྱོར་རྟོགས་པ་བསམ་མི་ཁྱབ། །ཅེས་
སོགས་མདོ་སྡེ་པའི་གྲུབ་མཐའི་སྐབས་གསུངས་པས་སྐུ་གསུམརྣམ་གཞག་དང་མཁྱེན་ཚུལ་
ཕལ་ཆེར་དབུ་མ་དང་མཐུན་པས་འདིར་སྔ་རྒོལ་གཙོ་ཆེར་བྱེ་སྨྲ། སེམས་ཙམ་མདོ་སྡེ་གཉིས་
ཀྱང་སྔ་རྒོལ་ཙམ་ཡིན་ཏེ་སེམས་ཀྱི་གསལ་ཆ་བདེན་གྲུབ་དེ་བྱ་གྲུབ་ཡེ་ཤེས་ཀྱི་ངོ་བོར་
སེམས་ཙམ་པས་འདོད་ཅིང་། མདོ་སྡེ་པས་ནི་གཟུགས་སྐུ་གཉིས་ཀྱང་རྡུལ་ཕྲན་ཆ་མེད་དུ་
རྫས་སུ་འདོད་ཅིང་ཇི་ལྟ་ཇི་སྙེད་གཉིས་ལས་ཡེ་ཤེས་ལྔའི་ཐ་སྙད་བྱེ་སྨྲ་ལ་མེད་པའི་ཕྱིར་དང་།
བྱེ་སྨྲས་གཟུགས་སྐུ་ནི་སྤྲུལ་སྐུ་གཅིག་པུ་དེའང་སྡུག་བདེན་གྱི་ཕུང་པོར་འདོད་པའི་ཕྱིར་རོ། །
- 1 7 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། དོ༩
སྒྱུ་འདྲའི་རྒྱལ་སོགས་དང༌། གལ་ཏེ་སེམས་ཅན་སྒྱུ་འདྲ་ན་སོགས་ཀྱི་རྩོད་པ་ལ་
རྣལ་ལན་གྱི་མཇུག་བསྡུ་བ་ནི། དེ་ལ་ཁྱད་པར་བསྟན་པའི་ཕྱིར་རྐྱེན་རྣམས་རྒྱུན་ནི་མ་ཆད་
ཅིང་མ་ཉམས་ན། འཁོར་བ་འབའ་ཞིག་མི་ལྡོག་པ་མ་ཡིན་པར་ཏེ་མ་ཟད་སྒྱུ་མ་དང་རྨི་ལམ་
ལ་སོགས་པའང་ལྡོག་པར་མི་འགྱུར་གྱི། འང་གི་སྒྲས་ནི་སངས་རྒྱས་ཀྱི་ཕྲིན་ལས་ཀྱང་སྒྱུ་མ་
ལྟ་བུ་ཐ་སྙད་དུ་མི་ལྡོག་ཅེས་པའི་དོན་ཏོ། །མ་རིག་པ་སོགས་དོན་དམ་པ་བདེན་གྲུབ་མི་
འབྱུང་མ་ཟད་ཀྱི། རྐྱེན་རྣམས་རྒྱུན་ནི་ཆད་པ་ན། ཀུན་རྫོབ་ཙམ་དུ་ཡང་སྒྱུ་མ་ལྟ་བུའི་འཁོར་
བ་དང་སངས་རྒྱས་ཀྱི་ཕྲིན་ལས་དང་གཉིད་འཁྲུལ་རྨི་ལམ་སོགས་ཀྱང་མི་འབྱུང་ངོ། །རྐྱེན་
རྣམས་རྒྱུན་ཆད་པ་ཡང་དེ་ཁོ་ན་ལ་གོམས་པར་བྱས་པས་མ་རིག་པ་ལ་སོགས་པ་རིམ་གྱིས་
འགག་པར་ཤེས་པར་བྱའོ། །མདོར་ན་རིགས་ཅན་གསུམ་གྱི་འཕགས་པ་ལྟ་བུ་མྱང་འདས་
དང་འཁོར་བ་འཁྲུལ་པ་མཐའ་དག་ཀྱང་དངོས་སྨྲའི་འདོད་པ་ལྟར་དོན་དམ་པརབདེན་གྲུབ་
མེད་པ་མ་ཟད་དབུ་མའི་དོན་དམ་བློ་འདས་ཀྱི་ལྟ་བའི་ངོར་རམ་འཕགས་པའི་མཉམ་གཞག་
གམ་སངས་རྒྱས་ཀྱི་གཟིགས་ངོར་སྒྱུ་མ་ལྟ་བུ་ཀུན་རྫོབ་ཙམ་ཡང་མ་གྲུབ་ཏེ་དོན་དམ་སྤྲོས་
བྲལ་ནམ་མཁའ་ལྟ་བུ་ཡིན་པའི་ཕྱིར། རིགས་པ་དྲུག་ཅུ་པའི་འགྲེལ་པར་བདེན་པ་གཉིས་
རྣམ་པར་བཞག་པ་ཡང་ཀུན་རྫོབ་ཏུ་ཡིན་ནོ་ཞེས་གསུངས་པ་ལྟར་རོ། །འདིར་འཁོར་བ་གྲུབ་
མ་གྲུབ་བཤད་པ་ན་འཁོར་བའི་འཁྲུལ་སྣང་ཟད་ནས་མ་གྲུབ་ཏུ་ཆུག་ན་ཡང་། སངས་རྒྱས་
དོན་དམ་པ་ཡིན་པས། རྐྱེན་མ་ཆད་ན་འབྱུང་བ་དང་ཆད་ན་མི་འབྱུང་བའི་རྣམ་གཞག་དོན་
མེད་སྙམ་ན། འདི་དོན་ཆེ་སྟེ་སྔ་རྒོལ་བ་གཙོ་བོ་ནང་པའི་དངོས་སྨྲ་བ་ཡིན་པས་འཁོར་བ་
རགས་པ་ཀུན་རྫོབ་དོན་ལ་མ་གྲུབ་ཀྱང་ཆ་མེད་གཉིས་དང་བྱེ་སྨྲས་འདུས་མ་བྱས་གསུམ་
དང་མདོ་སེམས་ཀྱིས་ཡོངས་གྲུབ་སྟོང་ཉིད་མྱང་འདས་དོན་དམ་པ་ཡོད་པ་འདོད་པས་དེ་དོན་
དམ་པར་མ་གྲུབ་ན་ཆད་མཐར་ལྷུང་ནས་ཀུན་རྫོབ་ཀྱི་རྣམ་གཞག་གཏན་མི་རུང་སྙམ་པའི་
- 1 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལོག་རྟོག་བསལ་ནས་ཐ་སྙད་དུ་འཁོར་འདས་གཉིས་ཆར་རྨི་ལམ་ལྟ་བུར་བསྟན་དགོས་ཏེ།
དེ་ལ་བྱེ་སྨྲ་འགའ་ཞིག་རྨི་ལམ་ན་མཚན་མའི་ཆོས་ལྡན་མིན་དང་མཚུངས་པར་ཡོད་པར་
འདོད་ཀྱང་དངོས་སྨྲ་བ་ཕལ་ཆེར་རྨི་ལམ་སོགས་བདེན་པ་མེད་བཞིན་སྣང་ཡང་གཉིད་སད་
པ་སོགས་ཀྱི་གནས་སྐབས་ན་ཅིར་ཡང་མ་གྲུབ་པར་འདོད་པས། འདུལ་བའི་སྐབས་སུ་རྨི་
ལམ་ན་ལས་བསགས་པ་ལ་ཉེས་པ་ཅིའང་མེད་པར་བཤད་དེ་མ་བྱས་པ་དང་འདྲ་གསུངས་
པའི་ཕྱིར། ཤེར་ཕྱིར་ལས་ནི་ཆོས་ཐམས་ཅད་རྨི་ལམ་སོགས་དང་མཚུངས་པའི་ཕྱིར་རྨི་ལམ་
ནའང་ལས་ཕྲ་མོ་ཀུན་རྫོབ་ཏུ་གསོག་པར་གསུངས་པའི་དོན་གོང་དུ་བཤད་པ་ལྟར་རོ།།
མདོར་ན་ཤེས་བྱགཞི་ལྔ་དང་། ཆ་མེདགཉིས་དང་། མྱོང་བགཉིས་མེད་ཀྱི་ཤེས་པ་དོན་དམ་
བདེན་གྲུབ་འཁོར་འདས་ཀུན་གྱི་བྱེད་པོར་འདོད་པ་དེ་དག་ཐ་སྙད་ཙམ་དུ་རྟེན་འབྲེལ་སྣང་
སྟོང་སྒྱུ་མ་ལྟ་བུ་དང་། དོན་དམ་སྤྲོས་བྲལ་ནམ་མཁའ་ལྟ་བུ་གཏན་ལ་ཕབ་དགོས་པའི་ཕྱིར་
གཉིས་པ་སེམས་ཙམ་པའི་རྩོད་སྤོང་ལ་གཉིས་ལས། དང་པོ་རྣམ་བདེན་པའི་རྩོད་
པ་དང༌། ལན་གཉིས་ལས། དང་པོ་ནི། ད་ནི་རྣལ་འབྱོར་སྤྱོད་པའི་འོག་པར་རྟོག་པ་བསལ་
བའི་ཆེད་དུ། སེམས་ཙམ་པ་དེའི་ལུགས་ཀྱིས་དབུ་མ་པ་ལ་ཉེས་པ་བརྗོད་པ་ནི། གང་གི་ཚེ་
འགྲོ་བ་ཐམས་ཅད་རང་བཞིན་གྱིས་སྟོང་པར་ཁས་བླངས་པས་འཁྲུལ་པ་སྟེ་སེམས་མྱོང་བ་
གཉིས་མེད་དེའང་ཡོད་པ་མིན་ན། དེའི་ཚེ་ཡུལ་སྒྱུ་མ་གང་གིས་དམིགས་པར་འགྱུར་ཞེ་ན།
འདིའང་བློ་ནི་ཀུན་རྫོབ་ཡིན་པར་འདོད། །ཅེས་པ་འདི་མ་བཟོད་ནས་སྨྲས་པ་སྟེ་འཁྲུལགཞི་
བློ་ལ་བརྟེན་ནས་འཁྲུལ་པའི་སྣང་བ་མཐའ་དག་འབྱུང་སྟེ་དེའང་རྣམ་བདེན་པས་ཅིར་སྣང་
ཐམས་ཅད་སེམས་ཡིན་པས་གནས་སྣོད་ཀྱི་འཇིག་རྟེན་དང་གཟུགས་སྒྲ་སོགས་དོན་དང༌།
མིག་སོགས་དབང་པོ་དང༌། རྣམ་ཤེས་ཚོགས་བརྒྱད་དང་བཅས་པ་དོན་དམ་པ་རྫས་གཅིག་
- 1 7
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༩
པར་འདོད་ལ་དེ་ཉིད་འཁྲུལ་པ་བར་མ་ཆད་པར་གཟུང་འཛིན་ཐ་དད་དུ་སྣང་བ་ཙམ་མོ། །དེ་
ལྟ་བུའི་འཁྲུལ་གཞི་སེམས་བདེན་གྲུབ་དེ་མེད་ན་འཁྲུལ་སྣང་གཏན་མེད་དུ་ཐལ་བའི་རྩོད་
པའོ། །
གཉིས་པ་ལན་ལ་མགོ་མཚུངས་ཀྱིས་མདོར་བསྟན། ཉེས་སྤོང་གི་ལན་རྒྱས་
པར་བཤད་པ་དང༌། རྣལ་ལན་གྱི་སྒོ་ནས་དོན་བསྡུ་བ་གསུམ་ལས། དང་པོ་ནི། གང་གི་ཚེ་
རྣམ་པར་ཤེས་པ་སྨྲ་བ་ཁྱོད་ལ་སྒྱུ་མ་ཉིད་མེད་ནའང་དེའི་ཚེ་འདིར་ཅི་ཞིག་ལ་དམིགས།
གཉིས་པ་ལ་ཉེས་སྤོང་དང་། ལན་གཉིས་ལས་དང་པོ་ནི། གལ་ཏེ་ཡུལ་གྱི་གོ་ས་དེ་ཉིད་དུ་
གཞན་ཞིག་ཡོད་དེ། ཡུལ་གྱི་རྣམ་པ་དེ་ཉིད་ནི་སེམས་ཉིད་ཡིན་ནོ་ཞེ་ན། གཉིསཔ་ལསྒྲུབ་
བྱེད་རང་རིག་འགོག་པ་དང༌། བསྒྲུབ་བྱ་ཀུན་གཞི་འགོག་པ་གཉིས་ལས། དང་པོ་ལ་བདེན་
གྲུབ་ཐ་སྙད་ཙམ་དུའང་མི་འཐད། སྣང་བ་ཐ་སྙད་དུ་མི་འགོག་པར་བསྟན་པ་གཉིས། དང་པོ་
ལ༑ ཐ་སྙད་ཀྱི་མངོན་སུམ་དང་འགལ་བ། ལུང་དང་འགལ་བ། དངོས་སྟོབས་ཀྱི་རིགས་པ་
དང་འགལ་བ་བསྟན་པ་གསུམ་ལས། དང་པོ་ནི། དེ་ཡང་འབྲེལ་བ་མ་ཡིན་ནོ་ཞེས་བསྟན་
པའི་ཕྱིར། གང་གི་ཚེ་སེམས་རྣམ་པར་ཤེས་པ་ཉིད་སྒྱུ་མ་ལས་གཞན་མ་ཡིན་ན། དེ་ཚེ་གང་
ཞིག་གང་གིས་མཐོང་། དེ་བས་ན་འགྲོ་བ་མཐའ་དག་ལོང་བ་ཉིད་ཐོབ་པར་འགྱུར་རོ་ཞེས་
དགོངས་པ་ཡིན་ནོ། །འདིར་ཐ་སྙད་སྣང་ཙམ་དགག་པ་མིན་ཏེ་དོན་དམ་པར་བེམས་ཤེས་
མཐའ་དག་ཤེས་པའི་རྫ་ས་རང་རིག་གཅིག་པུར་འདོད་པ་ལ་ཁས་བླངས་ནང་འགལ་བ་
བསྟན་ཏེ། ལོང་བ་ཐོབ་པར་འགྱུར་བའི་དོན་མིག་ལོང་བ་རྐྱང་པར་གོ་བར་མི་བྱ་སྟེ་ཡུལ་
གཟུགས་སོགས་ཅིའང་མི་མཐོང་བ་ཐལ་བའི་དོན་ཏོ། །འོ་ན་ཐ་སྙད་དུ་མི་འགོག་པ་འགལ་
ཞེ་ན། གནད་དོན་འདི་ཡིན་ཏེ་དངོས་སྨྲ་བ་མཐའ་དག་གི་ལུགས་ལ་དངོས་སུ་སྣང་བ་རགས་
པ་རྫུན་པ་དང་། ཕྲ་མོ་སྐད་ཅིག་དང་རྡུལ་ཕྲན་དོན་དམ་པར་འདོད་ཅིང་ཕྲ་རགས་རྫས་ཐ་
-
，
-17
- 1 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དད་ཁས་ལེན་མ་ནུས་པས་གཅིག་ལས་འོས་མེད་པས་ཕྲ་བ་དོན་དམ་ཆ་མེད་ལ་གཟུང་
འཛིན་ཐ་དད་མ་གྲུབ་པ་བཞིན་དུ་རགས་པ་ཀུན་རྫོབ་ཀྱི་གནས་སྐབས་ནའང་གཟུང་འཛིན་
གཅིག་ཏུ་འགྱུར་བའི་ཐལ་འགྱུར་བཀོད་དོ། །ཐ་སྙད་ཙམ་དུ་སྣང་བ་སྒྱུ་མ་ལྟ་བུ་རྫུན་པར་
ཁས་ལེན་པ་ལ་ནི་དངོས་སྟོབས་རིགས་པས་འགོག་མི་དགོས་སོ། །གཉིས་པ་ནི་འཇིག་རྟེན་
གྱི་མགོན་པོ་སངས་རྒྱས་བཅོམ་ལྡན་འདས་ཀྱིས་ཀྱང་། བདག་ཉིད་ལ་བྱེད་པ་འགལ་བའི་
ཕྱིར་སེམས་ཀྱིས་སེམས་མི་མཐོང་ཞེས་གསུངས་ཏེ། དཔེར་ན་རལ་གྲི་རྣོན་པོའི་སོ་ནི་རང་ལ་
རང་ཇི་ལྟར་མི་གཅོད་པ་དེ་བཞིན་ཡིད་ཀྱང་བདག་ཉིད་ཀྱིས་བདག་ཉིད་མི་མཐོང་སྟེ་ཤེས་པ་
གཅིག་པུ་དེ་ལ་རིག་པར་བྱ་བ་དང་། རིག་པར་བྱེད་པ་དང་རིག་པའི་བདག་ཉིད་གསུམ་མི་
རིགས་ཏེ་ཆ་ཤས་མེད་པ་གཅིག་ལ་རང་བཞིན་གསུམ་མི་འཐད་པའི་ཕྱིར་རོ། །
གསུམ་པ་ལ་གསལ་བ་རང་བཞིན་གྱི་རྟགས་མངོན་སུམ་གྱིས་གྲུབ་པ། སྒྲུབ་བྱེད་
མི་འཐདདྲན་པ་འབྲསརྟགས་རྗེས་དཔག་གིས་གྲུབ་པའི་སྒྲུབ་བྱེད་མི་འཐད་པ་གཉིས། དང་
པོ་ལ་དོན་དམ་སྒྲུབ་བྱེད་དཔེ་མི་འཐད། ཐ་སྙད་ཙམ་དུ་དཔེ་གྲུབ་ཀྱང་དོན་དམ་མི་མཚུངས་
གཉིས། དང་པོ་ལ། རྩ་བའི་དཔེ་མི་འཐད། སྒྲུབ་བྱེད་ཀྱི་དཔེ་མི་འཐད་པ་གཉིས་ལས། དང༌
པོ་ནི། འདིར་སེམས་ཙམ་ཉིད་དུ་སྨྲ་བས་རང་ལ་བྱེད་པ་འགལ་བ་བསལ་བར་འདོད་ཅིང་
རང་གི་ཕྱོགས་སྒྲུབ་པའི་ཆེད་དུ་དཔེ་བརྗོད་པ། ཇི་ལྟར་མུན་པས་སྒྲིབ་པའི་བུམ་པ་ལསོགས་
པ་རྟོགས་པའི་ཆེད་དུ་མར་མེ་འདེགས་པར་བྱེད་པ་ན་བུམ་པ་སོགས་དང་མར་མེ་རང་གི་
དངོས་པོ་དེ་ཡང་ཡང་དག་པར་གསལ་བར་བྱེད་པ་བཞིན་མི་འགལ་ལོ་ཞེ་ན། མར་མེ་ཐ་སྙད་
དུ་གསལ་བྱེད་ཡིན་གྱི་བུམ་པ་ལ་སོགས་པ་བཞིན་དུ་གསལ་བར་བྱ་བ་མིན་ཏེ། གང་གི་
ཕྱིར་མར་མེ་ལ་མུན་གྱིས་བསྒྲིབས་ཏེ་གཡོགས་པ་མེད་དོ། །གཉིས་པ་ནི། སྨྲས་པ་དེ་ལྟར་
མོད་ཀྱི་འོན་ཀྱང་དེའི་རང་བཞིན་གྱིས་གསལ་བའི་དབང་དུ་བྱས་ཏེ་གསལ་བྱེད་གཞན་ལ་
- 1 7
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། [༩
ལྟོས་པ་མ་ཡིན་པ་ཙམ་ཞིག་བརྗོད་པ་ཡིན་ནོ། །དེས་ན་མར་མེའི་དཔེ་དེ་ཉིད་དཔེ་གཞན་
གྱིས་གསལ་བར་བསྟན་ཕྱིར། ཤེལ་རང་བཞིན་གྱིས་སྔོན་པོ་མ་ཡིན་པ་དཀར་བ་ནི། གཞན་
འདབ་མ་སྔོན་པོ་ལ་སོགས་པ་དག་ལ་ལྟོས་དགོས་ཤིང་རང་བཞིན་གྱིས་སྔོ་བ་ཉིད་ནི་སྔོན་
པོར་འགྱུར་བ་ལ། ཁྱད་པར་གཞན་ལ་ལྟོས་པ་ཡོད་པ་མ་ཡིན་པས། དེ་བཞིན་དུ་བུམ་པ་ལ་
སོགས་པའི་དངོས་པོ་འགའ་ཞིག་མར་མེ་ལ་སོགས་པ་གཞན་ལ་ནི་ལྟོས་པས་གསལ་བར་
མཐོང་བ་དང་མར་མེ་རང་གི་ངོ་བོ་གཞན་ལ་ལྟོས་པ་མེད་པ་ཡང་གསལ་བའི་བདག་ཉིད་དུ་
མཐོང་ངོ་ཞེ་ན། དེ་ལ་སྔོན་པོ་ཉིད་རེ་ཞིག་གཞན་ལ་ལྟོས་པ་མེད་པར་དཔེའི་སྒོ་ནས་བསྟན་པ་
དེ་དགག་པའི་ཕྱིར་བཤད་པ། རྒྱུ་རྐྱེན་གྱིས་འདུས་མ་བྱས་པའི་ཤེལ་སྔོན་པོ་མི་སྲིད་ལ། རྒྱུ་
རྐྱེན་གྱིས་འདུས་བྱས་པའི་ཤེལ་ནི་དང་པོ་ཉིད་ནས་སྔོན་པོ་ཉིད་མིན་ལ་ཕྱིས་སྔོན་པོར་གྱུར་
པ་དེ། རྒྱུ་དང་རྐྱེན་ལ་མ་ལྟོས་པར་བདག་གིས་བདག་ཉིད་བྱས་པ་ནི་མེད་དོ། །གཉིས་པ་ནི།
ཐ་སྙད་ཙམ་དུ་མར་མེ་རབ་ཏུ་གསལ་བའི་བདག་ཉིད་དུ་གྱུར་པ་དེ་ལྟར་ཡང་དོན་དམ་པར་
བློས་རང་རིག་པར་སྒྲུབ་པ་ལ་འདྲ་བའི་དཔེ་མ་ཡིན་ནོ་ཞེས་བཤད་པའི་ཕྱིར་མར་མེ་གསལ་
བར་བྱེད་དོ་ཞེས་ཐ་སྙད་དུ་དོན་དམ་རིགས་པས་མ་དཔྱད་པའི་ངོར་གང་ཟག་གི་ཤེས་པས་
ཤེས་ཏེ་བརྗོད་པར་བྱེད་ན། འདིར་དོན་དམ་གཏན་ལ་འབེབས་སྐབས་སུ་ཡུལ་དང་ཡུལ་
ཅན་གཏན་མ་གྲུབ་པས་བློ་ནི་གསལ་བ་ཉིད་ཡིན་ནོ་ཞེས་རང་དང་གཞན་གང་གིས་ཤེས་
ནས་དེ་སྐད་དུ་བརྗོད་ཅེས་འདྲི་བ་ཡིན་ནོ། །རང་གིས་རང་རིག་པ་མི་འགྲུབ་པ་གོང་དུ་བཀག་
ཟིན་པའི་ཕྱིར། གཞན་གྱིས་གཞན་རིག་པ་ཡང་མི་འཐད་དེ་དོན་དམ་རིགས་པས་དཔྱད་
པའམ། རྣལ་འབྱོར་པའི་མཉམ་པར་བཞག་པ་གང་གི་ཚེ་ཤེས་པ་སྔ་མ་དང་ཕྱི་མ་དང་དུས་
མཉམ་པ་འགས་ཀྱང་མཐོང་བ་མིན་ན། མར་མེ་བཞིན་དུ་གསལ་བའམ་བུམ་པ་བཞིན་དུ་མི་
གསལ་བ་ཡིན་པ་གང་བརྗོད་ཀྱང་། མོ་གཤམ་གྱི་བུ་མོའི་འགྱིང་བག་བརྗོད་པ་བཞིན་དུ། དེ་
- 1 7 5 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་བརྗོད་པར་བྱས་ཀྱང་དོན་མེད་དོ། །ཡང་ན་འཕྲད་མ་འཕྲད་བརྟགས་ཀྱང་མཐོང་བ་མིན་
ནོ་ཞེས་བྱའོ། །འགའ་ཞིག་ཐལ་འགྱུར་བས་རང་རིག་ཐ་སྙད་དུའང་མི་འདོད་སྙམ་ན། ཐ་
སྙད་དུ་གཞན་རིག་ཀྱང་མི་འདོད་པ་ཁས་ལེན་དགོས་ལ། ཐ་སྙད་དུ་མར་མེས་ཀྱངགཞན་མི་
གསལ་བར་ཁས་ལེན་དགོས་ཏེ་དོན་དམ་རིགས་པས་དཔྱད་ངོར་གཞན་གྱིས་གཞན་མཐོང་
ན་ཐམས་ཅད་མཐོང་བར་ཐལ་བའི་ཕྱིར་དང༌། ཐ་སྙད་དུ་རང་གཞན་མཐོང་ཚད་མོ་གཤམ་
བུ་མོ་ལྟར་ཡིན་ན་ཐ་སྙད་གཏན་མེད་དུ་ཐལ་བ་ཟློག་ཏུ་མི་ནུས་སོ། །དེས་ན་ཐ་སྙད་དུ་མར་
མེས་རང་གཞནགཉིས་ཀ་གསལ་བ་བཞིན་དུ་རང་རིག་གཞན་རིགགཉི་ག་ཁས་ལེན་དགོས་
པ་ནི་གནད་དོན་དུ་ཤེས་པར་བྱའོ། །གསལ་མི་གསལ་མ་གྲུབ་པ་འདིའང་ཐལ་འགྱུར་བའི་
གཏན་ཚིགས་ཏེ་དོན་དམ་ནམ་མཁའ་ལྟ་བུའི་དཔེ་མོ་གཤམ་བཞག་པ་ཡིན་ལ། རང་རྒྱུད་
ལྟར་ན་སྒྱུ་མ་སོགས་དཔེ་གཞན་དགོས་ཏེ་སྣང་སྟོང་སྒྱུ་མ་ལྟ་བུ་སྒྲུབ་དགོས་པའི་ཕྱིར་རོ། །དེ་
ཡན་ཆད་ཀྱི་དོན་དམ་རིགས་པས་དཔྱད་ན་རང་རིག་ཀུན་རྫོབ་དང་དོན་དམ་པ་ན་ཡོད་པ་
མངོན་སུམ་ཚད་མས་ཀྱང་མ་གྲུབ་པ་བསྟན་ཏོ། །
གཉིས་པ་ལྷན་ཅིགདམིགས་ངེས་སྒྲུབ་བྱེད་འབྲས་བུ་དྲན་པའི་རྟགས་མི་འཐད་པ་
དང༌། གཞན་རིག་གི་དཔེ་རང་རིག་སྒྲུབ་བྱེད་མི་འཐད་པ་གཉིས་ལས། དང་པོ་དོན་དམ་ལྟ་
ཅིས་ཐ་སྙད་ཙམ་དུ་ཡང་དྲན་པ་རང་རིག་གི་འབྲས་བུ་མ་ངེས་པ་བསྟན་པནི། སྨྲས་པ། འདི་
རིགས་པས་སྟོང་ཞིང་ཚིག་ཙམ་མ་ཡིན་པར་རིགས་པ་ནི་འདི་ཡིན་ཏེ། གལ་ཏེ་ཤེས་པས་རང་
རིག་པ་ཡོད་པ་མིན་ན། ཡུལ་མྱོང་བ་ན་ཕྱིས་སུ་དེ་དང་དུས་གཅིག་པའི་རྣམ་པར་ཤེས་པ་དྲན་
པར་ཇི་ལྟར་འགྱུར་ཏེ། ཉམས་སུ་མ་མྱོང་བ་དྲན་ན་ནི་ཧ་ཅང་ཐལ་བར་འགྱུར་བས་སོ། །དེ་
ལྟ་བས་ན་རང་ཉམས་སུ་མྱོང་བའི་འབྲས་བུ་དྲན་པ་དུས་ཕྱིས་དམིགས་པའི་ཕྱིར། རང་རིག་
པའི་ཤེས་པ་ཡོད་དོ་ཞེས་དཔོག་པར་བྱའོ། །ཐ་སྙད་དུ་ཕྱི་དོན་མདོ་སྡེ་པ་ལྟར་ཁས་ལེན་
，
- 1 7 6 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། །༩
སྐབས་དངོས་ཡུལ་བུམ་པ་ལྟ་བུ་ཉམས་སུ་མྱོང་བ་ན་དེ་དང་དུས་མཉམ་དུ་བློ་ཡང་རང་རིག་
གིས་རང་ཉམས་སུ་མྱོང་བ་ཡིན་ལ། དེའང་སྐད་ཅིག་སྔ་མ་སྔ་མས་ཕྱི་མ་ཕྱི་མ་ལ་ནུས་པ་
བཞག་ནས་ཕྱིས་སུ་སྔར་གྱི་ཡུལ་དྲན་པ་ནི་སྔར་ཡུལ་མྱོང་བའི་སྟོབས་ཀྱིས་ཡིན་ལ། སྔར་
རང་རིག་གིས་རང་ཉམས་སུ་མྱོང་བའི་སྟོབས་ཀྱིས་བུམ་འཛིན་གྱི་བློ་ཡང་ངས་མཐོང་སྙམ་
ནས་ཕྱིས་དྲན་པ་ཡིན་ནོ། །མདོར་ན་མཐར་ཐུག་སེམས་ཙམ་ལྟར་དོན་དམ་པའི་དབང་དུ་
བྱས་ན་གཞན་རིག་ཀྱང་རང་རིག་གི་ཁོངས་སུ་འདུ་བས་ཀུན་གཞི་རྣམ་ཤེས་སྐད་ཅིག་སྔ་མ་
གཞན་གྱི་རང་རིག་གི་བག་ཆགས་དེ་ཕྱི་མ་དྲན་པས་མྱོང་བ་ཡིན་པས་སྔར་གྱི་རང་རིག་མེད་
ན་ཕྱི་མ་དྲན་པ་འབྱུང་བ་མི་སྲིད་པའི་ཕྱིར་རོ། །རང་རིག་དང་དྲན་པ་གཉིས་རྫས་སྐད་ཅིག་ཐ་
དད་རྒྱུན་གཅིག་པ་ཡིན་པས་རང་རིག་དང་དྲན་པའི་བར་དུ། སྐད་ཅིག་དང་ཞག་ཟླ་བ་དང་
ལོ་དང་བསྐལ་པ་མང་པོའི་བར་དུ་ཆོད་སྲིད་དོ་ཞེ་ན། དེ་ལ་བརྗོད་པར་བྱ་སྟེ། ཡུལ་ཉམས་སུ་
མྱོང་བའི་ཤེས་པ་ལས་གཞན་གཟུང་བར་བྱ་བའི་དངོས་པོ་བུམ་པ་ལྟ་བུ་ཡུལ་དུ་གྱུར་པ་
ཉམས་སུ་མྱོང་བ་པོ་བློ་ཉིད་དང་ཡུལ་བུམ་པ་ལྟ་བུ་དེ་དང་ཡུལ་ཡུལ་ཅན་དུ་མཉམ་དུ་འབྲེལ་
བ་དང༌། དེར་མ་ཟད་སྔར་གྱི་ཡུལ་དེ་དང་ཕྱིས་ཀྱི་དྲན་པ་གཉིས་ཀྱང་ཐ་སྙད་དུ་ཡུལ་ཡུལ་
ཅན་ནམ་རྒྱུ་འབྲལ་སུ་འབྲེལ་བ་ལས། སྔར་བུམ་འཛིན་གྱི་རྣམ་པར་ཤེས་པ་རང་གིས་རང་
མ་མྱོང་ཡང་དྲན་པར་འགྱུར་ཏེ་དཔེན་ན་བྱི་བའི་དུག་བཞིན་ནོ། །འདི་ལྟར་བྱི་བའི་དུག་སྐད་
ཅིག་མ་གཅིག་ལ་ལུས་ལ་འཕོས་ནས་ཡང་དུས་གཞན་དུ་འབྲུག་གི་སྒྲའི་རྐྱེན་འཕྲད་པ་ལས་
རང་རིག་པས་བཞག་པའི་དྲན་པས་བག་ཆགས་ཀྱི་ས་བོན་མེད་པར་ཡང་རྐྱེན་དང་འཕྲད་པ་
ཉིད་ཀྱི་ཕྱིས་སྐད་ཅིག་གཞན་དུ་རྣམ་པར་འགྱུར་བ་ཐོབ་སྟེ། དེ་བཞིན་དུ་སྐབས་སུབབ་པ་ལ་
ཡང་སྐྱོན་མེད་དོ་ཞེས་དགོངས་སོ། །མདོར་ན་དོན་དམ་དཔྱོད་པའི་རིགས་ངོར་དྲན་པ་རང་
རིག་གི་འབྲས་བུ་རྟགས་མ་གྲུབ་ཅིང་ཐ་སྙད་དུ་རྟགས་མ་ངེས་ཏེ། འཇུག་པ་ལས་དོན་དམ་
-
，
I 77 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་དྲན་པ་རང་རིག་གི་འབྲལ་བུ་རྟགས་མ་གྲུབ་སྟེ་དྲན་པ་དང་། རང་རིག་སྔ་ཕྱི་རྫས་ཐ་དད་
པའི་ཕྱིར་མིག་གིས་སྒྲ་བཞིན་ནོ་ཞེས་པ་ལྟར་དང་ཡང་མེ་ཤེལ་དང་ཆུ་ཤེལ་ལས་མེ་ཆུ་འབྱུང་
མོད། འཇིག་རྟེན་མེ་ཆུ་ཡོད་ཚད་མེ་ཤེལ་དང་ཆུ་ཤེལ་གྱི་འབྲས་བུ་ཡིན་པར་མ་ངེས་པ་བཞིན་
ནོ༑ །དེས་ན་ཐ་སྙད་དུའང་སྐབས་འདིར་དྲན་པ་རང་རིག་གི་འབྲས་བུའི་རྟགས་མ་ངེས་པར་
བསྟན་ཏེ་དོན་དམ་རིགས་པས་མ་དཔྱད་པར་ཐ་སྙད་ཙམ་གྱི་སྣང་ངོར་ཡང་སྔར་གྱི་དོན་མྱོང་
བའི་འབྲས་བུ་དྲན་པ་དང༌། བློ་རང་རིག་གིས་འབྲས་བུ་གཉིས་འབྱུང་སྲིད་ཅིང་དེར་མ་ཟད།
དྲན་འགྱུར་བྱི་བའི་དུག་བཞིན་ནོ། །ཞེས་པའི་དོན་ནི་འདས་པ་མྱོང་ཟིན་ཡང་དྲན་གྱི་དོན་
མིན་གྱི་སྔར་མ་མྱོང་ཡང་ད་ལྟ་དྲན་པས་གསར་དུ་ཤེས་པའི་དོན་ཏོ། །འདུན་མོས་དྲན་ཏིང་
ཤེས་རབ་སྟེ་ཞེས་པའི་ནང་ཚན། དྲན་པ་དེ་ནི་དམིགས་རྣམ་མི་བརྗེད་པའི་དྲན་པ་སྦྱིའི་
མཚན་ཉིད་ཡིན་པས་དུག་ཡིན་པས་དུག་ཡིན་པ་ད་ལྟ་གསར་དུ་ཤེས་པའི་ཤེས་རབ་སོགས་
དང་དུས་མཉམ་དུ་འབྱུང་བའི་དྲན་པས་གསར་དུ་དམིགས་པའམ་ཤེས་པ་ཡིན་པའི་ཕྱིར་རོ།།
གཉིས་པ་ནི། སླར་ཡང་རྣམ་པར་ཤེས་པ་ཙམ་དུ་སྨྲ་བས་རང་རིག་གྲུབ་པར་བྱ་
བའི་ཆེད་དུ་རྣམ་པ་གཞན་བསྟན་པའི་ཕྱིར་རྐྱེན་གཞན་གཞན་སེམས་ཤེས་པའི་ཏིང་འཛིན་
བསྒོམ་པ་དག་དང་ལྡན་པ་ནི། གཞན་གྱི་སེམས་ཀྱི་ཁྱད་པར་མཐོང་བའི་ཕྱིར་རྣམ་པར་ཤེས་
པ་རང་ཉིད་རང་ལ་གསལ་ཞེ་ན། འདིས་ཀྱང་ཤེས་པ་རང་རིག་གྲུབ་པ་མ་ཡིན་ནོ་ཞེས་བསྟན་
པའི་ཕྱིར་གྲུབ་པའི་མིག་སྨན་གྱི་སྦྱོར་བ་ལས། ས་འོག་གི་གཏེར་གྱི་བུམ་པ་མཐོང་བ་ལ་
སོགས་པ་ན་བུམ་པ་ལ་སོགས་པ་ཡུལ་དེ་དག་མཐོང་བྱེད་མིག་སྨན་ཉིད་དུ་གྱུར་པ་མིན་ཏེ་
ཡུལ་དང་མིག་སྨན་རྫས་ཐ་དད་པསགཞན་རིག་གི་དཔེར་སྣང་བས་དེ་ལྟར་ན་འདི་ནི་བསྒྲུབ་
བྱ་རང་རིག་ལ་མཁོ་བའི་སྒྲུབ་བྱེད་ཀྱི་དཔེ་མ་ཡིན་ནོ། །འགའ་ཞིག་ཐག་རིང་གི་སྤུ་ཉག་
མཐོང་ན་ཉེ་བའི་ཤིང་སྡོང་ཅི་སྟེ་མི་མཐོང་། དེས་ན་གཞན་སེམས་མཐོང་ན་རང་སེམསཅི་སྟེ་
- 1
7 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། [༩
མི་མཐོང་སྙམ་ན། ཐག་རིང་བའི་བུམ་པ་མཐོང་ཡང་། ཉེ་བའི་མིག་སྨན་མི་མཐོང་བཞིན་
ཞེས་གསུངས་ཀྱང་རྩ་བའི་དགོངས་པ་གཙོ་བོ་སྔར་ལྟར་རོ། །གལ་ཏེ་ཤེས་པ་རང་རིག་པའི་
ངོ་བོར་མ་གྱུར་ན་དོན་གཟུགས་སྒྲ་སོགས་གཞན་ཡང་རྟོགས་པར་མི་འགྱུར་བ་མ་ཡིན་ནམ་
ཞེ་ན། གཉིས་པ་ཐ་སྙད་ཙམ་དུ་སྣང་བ་མི་འགོག་པ་ནི། ཇི་ལྟར་ན་ཤེས་པ་རང་དང་མིག་ལ་
སོགས་པའི་ཤེས་པས་གཟུགས་སོགས་མངོན་སུམ་མཐོང་བདང་གང་ཟགགཞན་ལས་དང་
ལུང་ལས་ཐོས་པ་དང་ཚུལ་གསུམ་པའི་རྟགས་ལས་སྐྱེས་པའི་ངེས་པས་ཤེས་པ་དག །འདིར་
ནི་ཐ་སྙད་པའི་རིགས་པའི་ངོར་རེ་ཞིག་དགག་པར་བྱ་བ་མིན་ཏེ། གྲུབ་མཐའ་ལ་མ་ཞུགས་པ་
འཇིག་རྟེན་ལྷན་སྐྱེས་ཀྱི་བློ་ངོར་ཐ་སྙད་དུ་གྲགས་པ་ནས་ནང་སྡེ་རང་རྒྱུད་པ་མན་ཆད་ལ་ཇི་
ལྟར་འཇིག་རྟེན་ན་རབ་ཏུ་གྲགས་པ་དེ་དེ་བཞིན་དུ་དོན་དམ་རིགས་པས་མ་དཔྱད་པའི་ངོར་
རྨི་ལམ་སྒྱུ་མ་ལྟ་བུར་ཁས་བླང་བར་བྱའོ། །འོ་ན་རིགས་པས་ཅི་ཞིག་དགག་སྙམ་ན། འདིར་
ནི་སྡུག་བསྔལ་ཐམས་ཅད་ཀྱི་རྒྱུར་གྱུར་པ། གཟུགས་སོགས་ཀྱི་རྒྱུའམ་ངོ་བོ་ཀུན་གཞི་རྣམ་
ཤེས་བདེན་པར་རྟོག་པའི་གཏི་མུག་ཉིད་བཟློག་པར་བྱ་བ་ཡིན་ནོ། །འདིར་དབུ་མ་ཐལ་
འགྱུར་བས་ཀུན་གཞི་སོགས་ཚོགས་བརྒྱད་སེམས་ཙམ་ལྟར་རྨི་ལམ་སྒྱུ་མ་ལྟར་ཐ་སྙད་
དུ་ཁས་མི་ལེན་པ་ནི་མིན་ཏེ། ཐ་སྙད་དུ་རྣམ་གསུམ་གྱི་སྣང་བ་སེམས་སམ་སེམས་ཀྱི་བག་
ཆགས་སྔ་མའི་ཆོ་འཕྲུལ་ཙམ་ཁས་མི་ལེན་པའི་ཐེག་ཆེན་པ་མི་སྲིད་པའི་ཕྱིར་དང་། ནང་པ་
སངས་རྒྱས་པའི་གྲུབ་མཐའ་འོག་མ་མཐའ་དག་དང་གོང་མ་གསུམ་དང་འགལ་མེད་དུ་
རྟོགས་དགོས་པའི་ཕྱིར་དང་། ཁྱད་པར་དུ་ས་སྐྱ་པ་རྣམས་ཀྱིས་སེམས་ཙམ་པ་ལྟར་དུ་རྣམ་
ཤེས་ཚོགས་བརྒྱད་དང་སྣང་བ་སེམས་སུ་ཁས་ལེན་དགོས་ཏེ། རྣམ་འབྱོར་དབང་ཕྱུག་གིས་
གསང་སྔགས་ལམ་འབྲས་སྐབས་སེམས་ཙམ་ལྟར་སྣང་བ་སེམས་སུ་སྒྲུབ་ནས་སེམས་ཙམ་
པའི་ལྟ་བ་ལ་དྲངས་ནས། སེམས་ཉིད་རྟེན་འབྲེལ་ལམ་བརྗོད་བྲལ་དུ་སྒྲུབ་ནས་དབུ་མའི་ལྟ་
- 1 79 -



རྩེ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ལ་དྲངས་པའི་ཕྱིར་རོ། །འཇུག་པ་ལས། ཀུན་གཞི་ཡོད་ཅིང་གང་ཟག་ཉིད་ཡོད་ལ། །ཕུང་
པོ་འདི་དག་འབའ་ཞིག་ཉིད་ཡོད་ཅེས། །བསྟན་པ་འདི་ནི་དེ་ལྟར་ཆེས་ཟབ་དོན། །ག་པར་
མི་འགྱུར་གང་ཡིན་དེ་ལའོ། །ཞེས་སོ། །ཡང་ཐ་སྙད་དུ་སྣང་བ་སེམས་སམ་སེམས་ཀྱི་ཆོ་
འཕྲུལ་དུ་སྒྲུབ་པ་འདི་དབུ་མའམ་གསང་སྔགས་པའི་གྲུབ་མཐར་རློམ་པ་དང་། ཐ་སྙད་ཙམ་
དུའང་སྣངབ་སེམས་སུ་མི་གྲུབའོ་སྙམ་པ་སྲིད་ནའང་ལོག་རྟོག་རྒྱ་ཆེ་སྟེ་དོན་དམ་དཔྱད་པའི་
རིགས་ངོར་ཕྱི་དོན་སྣང་བ་དང་སེམས་གཉིས་ཆར་ཅིར་ཡང་མི་གྲུབ་ཅིང་བདེ་བར་གཤེགས་
པས་ངེས་དོན་གྱི་མདོ་རྒྱུད་རྣམས་ལས་གསུངས་ཤིང་རིགས་པའི་དབང་ཕྱུག་རྣམ་གཉིས་
ཀྱིས་ཐ་སྙད་ཚད་མའི་ངོར་སེམས་ཙམ་རྣམ་བདེན་བརྫུན་ལྟར་ལེགས་པར་གཏན་ལ་ཕབ་
ཟིན་པས་དུས་གསུམ་གྱི་རྒྱལ་བ་སྲས་དང་བཅས་པས་ཐ་སྙད་དུ་འགོག་མི་སྲིད་དོ། །མདོར་
ན་ཀུན་གཞིའི་རྣམ་ཤེས་བདེན་གྲུབ་འདིར་འགོག་གི་ཐ་སྙད་དུ་བདེན་མེད་སྒྱུ་མ་ལྟ་བུ་མི་
འགོག་སྟེ། སེམས་ཙམ་ སྐབས་ཡིན་ པའི་ ཕྱིར་ དང་བདེན་ པ་ ཁོ་ ན་ འགོག་པ་དངོས་སུ་
གསུངས་པའི་ཕྱིར་རོ། །
ད་ནི་ཞར་ལས་བྱུང་པ་ཀུན་གཞི་སྒྲུབ་བྱེད་རང་རིག་བཀག་པ་ཡོངས་སུ་རྫོགས་
པར་བྱས་ནས་སྐབས་སུ་བབ་པ་ཀུན་གཞི་དངོས་དགག་པ་ལ་སྦྱར་བའི་ཕྱིར། གཉིས་པ།
བསྒྲུབ་བྱ་ཀུན་གཞི་འགོག་པ་ནི། སེམས་ལས་སྒྱུ་མ་གཞན་ཡིན་པར་གྱུར་པའམ། གཞན་མ་
ཡིན་པར་གྱུར་པའམ། གཉིས་ཀའི་རང་བཞིན་ཡིན་པའམ། གཉིས་ཀའི་རང་བཞིན་མ་ཡིན་
པ་ཞེས་བརྟགསན། ཕྱོགསདང་པོ་ལྟརན་སེམས་ཙམ་དུ་འདོད་པའི་གྲུབ་མཐའ་དང་འགལ་
བར་འགྱུར་རོ། །ཕྱོགས་གཉིས་པ་ལ་ནི། གང་ཚེ་ཁྱོད་ལ་སྒྱུ་མ་ཉིད། །མེད་ནའང་དེ་ཚེ་ཅི་
ཞིག་དམིགས། །ཞེས་པའི་ ཉེས་པ་ཡིན་ནོ། །ཕྱོགས་གསུམ་པ་ཡང་གཅིག་ལ་ཕན་ཚུན་
འགལ་བར་སྲིད་པའི་ཕྱིར་རོ། །ཕྱོགས་བཞི་པའི་དབང་དུ་བྱས་ཏེ་དོན་དམ་པ་ན་སེམས་ལས་
- 1 8 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༩
ཡུལ་སྒྱུ་མ་དེ་གཞན་མིན་ཏེ་ཡུལ་གྱི་རྣམ་པར་སྣང་བ་ཤེས་པ་དང་རྫས་གཅིག་ཡིན་ཞིང་།
གཞན་མིན་པར་ནི་གཅིག་ཏུ་ཡང་མ་བརྟག་སྟེ་ཐ་སྙད་དུ་གཟུང་འཛིན་ཐ་དད་དུ་སྣང་བའི་
ཕྱིར་ཅེ་ན། དེ་ཡང་རིགས་པ་མ་ཡིན་ཏེ། ཡུལ་སྒྱུ་མ་དེ་དངོས་པོ་རྫས་སུ་གྲུབ་པ་ཡིན་ན་ཇི་
ལྟར་ཡུལ་དེ་སེམས་ལས་གཞན་མིན་ཏེ་སེམས་ལས་གཞན་དུ་འགྱུར་ཏེ་རྫ་ས་ཐ་དད་ཡུལ་
དང་ཡུལ་ཅན་ཡིན་པའི་ཕྱིར་རོ། །ཐ་སྙད་དུ་སྣང་ཚུལ་གཟུང་འཛིན་ཐ་དད་ཙམ་ལས་དོན་གྱི་
གནས་ལུགས་ལ་ནི་གཟུང་བར་སྣང་བ་དེ་ཉིད་སེམས་ཀྱི་རྫས་ཡིན་པས། གཞན་མིན་ཞེ་ན།
སེམས་ཉིད་ཀྱང་སྒྱུ་མ་ཉིད་ཡིན་པས་དོན་དམ་པར་དངོས་པོར་མེད་དེ་དོན་དམ་པར་ཡོད་པ་
མ་ཡིན་པ་ཡུལ་སྒྱུ་མ་བརྫུན་པ་དེའི་རང་བཞིན་ཡིན་པའི་ཕྱིར་རོ། །འདི་ནི་རྣམ་བདེན་པས་
གཟུང་འཛིན་གྱི་རྣམ་པ་དོན་ལ་ཤེས་པའི་ངོ་བོར་རྫསགཅིག་ཀྱང་ཐ་སྙད་དུ་གཟུང་འཛིན་ཐ་
དད་འདོད་པ་དགག་པ་ཡིན་གྱི་རྣམ་མེད་པའི་ལུགས་མ་ཡིན་ཏེ་དེ་གོང་གི་ཚིག་དོན་དང་འོག་
གི་མཇུག་བསྡུས་ལ་བརྟགས་ན་ཤེས་པའི་ཕྱིར་རོ། །གསུམ་པ་གང་ཚེ་འཁྲུལ་པའང་ཡོད་
མིན་ན་སོགས་ཀྱི་རྣལ་མའི་ལན་གྱིས་མཇུག་བསྡུ་བའི་ཕྱིར། དཔེ་ཇི་ལྟར་ན་ཁྱེད་ཀྱི་ལུགས་
ལ་གཟུགས་སྒྲ་སོགས་ཡུལ་སྐུ་མ་ལ་བདེན་པའི་དངོས་པོར་ཡོད་པ་མིན་ཡང་། བལྟ་བྱར་
འོས་པ་ཁས་བླངས་པ་དེ་བཞིན་དུ་ངེད་ཀྱི་ལུགས་ལའང་ལྟ་བྱེད་ཀྱི་ཡིད་ཀྱང་དོན་དམ་པར་
དངོས་པོ་མེད་པ་སྒྱུ་མ་ལྟ་བུ་ཡིན་དུ་ཟིན་ཀྱང་། ཐ་སྙད་ཙམ་དུ་གཟུགས་སྒྲ་སོགས་མཐོང་
བར་བྱེད་ནུས་པ་ཡིན་ནོ། །
གཉིས་པ་རྣམ་བརྫུན་པའི་རྩོད་སྤང་ལ་རྩོད་ལན་གཉིས་ལས། དང་པོ་ནི། གཞན་
ཡང་རྣམ་པ་གཞན་གྱིས་དོན་དམ་པར་ཡོད་པའི་རྣམ་པར་ཤེས་པ་སྒྲུབ་པའི་ཆེད་དུ་སྨྲས་པ།
གལ་ཏེ་གཟུང་འཛིན་གྱི་བག་ཆགས་འཁྲུལ་སྣང་བརྫུན་པ་འཁོར་བ་དངོས་པོའི་རྟེན་ཅན་
ཡིན་ལ། དངོས་པོ་ནི་དོན་དམ་པ་གཟུང་འཛིན་གཉིས་མེད་ཀྱི་སེམས་ཡིན་ནོ་ཞེ་ན། གཉིས་
- 18 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ནི། སེམས་ལ་བརྟེན་པ་ལ་འཁོར་བ་ཞེས་བརྗོད་ན། འཁོར་བ་དེ་ཅི་དངོས་པོ་ཡིན་ནམ།
དངོས་པོ་མེད་པ་ཡིན། དངོས་པོ་ཡིན་ན་སེམས་ཡིན་ནམ། དེ་ལས་གཞན་ཡིན། དང་པོ་ལྟར་
སེམས་ཡིན་ན་འཁོར་བ་དེ་སྤང་བྱ་མ་ཡིན་པར་འགྱུར་ཏེ་སེམས་དོན་དམ་ལ་ཡོད་པའི་ཕྱིར།
གཉིས་པ་ལྟར་སེམས་ལས་གཞན་ཡིན་ནགྲུབ་པའི་མཐའ་ལས་ཉམས་པར་འགྱུར་རོ། །འོན་
ཏེ་དངོས་པོ་མེད་པ་ཡིན་ནོ་ཞེ་ན། ཤེས་པ་བདེན་གྲུབ་ལ་རྣམ་པ་བརྫུན་པ་འབྱུང་ན། དེ་ནི་
དོན་བྱེད་པའི་ནུས་པ་མེད་པས་དངོས་པོ་ལས་གཞན་དུ་དངོས་མེདནམ་མཁའ་དང་འདྲ་བར་
འགྱུར་རོ། །དེ་ལྟར་དངོས་མེད་ཡིན་ཡང་ཡོད་པའི་དངོས་པོར་འགྱུར་བའི་སེམས་གསལ་
རིག་ལ་བརྟེན་པས་དེས་དོན་བྱེད་ནུས་པར་འགྱུར་རོ་ཞེ་ན། རྟེན་དང་བརྟེན་པའི་དངོས་པོ་ནི་
རྒྱུ་དང་འབྲས་བུའི་ངོ་བོ་ཡིན་པས་དངོས་མེད་ཀྱི་འཁོར་བནི་དངོས་པོ་སེམས་ལྟ་བུ་གང་གིས་
ཀྱང་འབྲས་བུར་མི་རུང་བའི་ཕྱིར་དངོས་པོ་སེམས་ལ་བརྟེན་པས་ན། འཁོར་བ་དངོས་མེད་
ཀྱི་དོན་བྱེད་པ་དང་ལྡན་པར་ཇི་ལྟར་འགྱུར་ཏེ་དངོས་པོ་མོ་གཤམ་ལ་བརྟེན་ནས་དངོས་མེད་
ཀྱི་བུ་སྐྱེ་བ་མི་སྲིད་པ་བཞིན་ནོ། །དེ་བས་ན་ཁྱོད་ཀྱི་སེམས་ནི་གཟུང་འཛིན་གྱི་གྲོགས་མེད་
པར། གཉིས་སྟོང་གི་ཤེས་པ་གཅིག་པུ་ཉིད་དུ་འགྱུར་བ་ཡིན་ནོ། །འདིར་ཐ་སྙད་ཀུན་རྫོབ་
ཙམ་དུའང་དཔྱད་ངོར་བདེན་པའི་སེམས་ལས་བརྫུན་པ་འཁོར་བ་འབྱུང་བ་མི་སྲིད་པས་ད་
ལྟ་སེམས་ཅན་གྱི་གནས་སྐབས་སུའང་འཁོར་བའི་འཁྲུལ་སྣང་གཏན་མེད་དུ་ཐལ། གང་གི་
ཚེ་སེམས་ནི་གཟུང་འཛིན་དང་བྲལ་བ་གཉིས་སུ་མེད་པའི་རང་བཞིན་ཡིན་ལ། དེ་ཡི་ཚེ་
སེམས་ཅན་ཐམས་ཅད་དེ་བཞིན་གཤེགས་པར་འགྱུར་ལ། དེ་ལྟར་ཁས་བླངས་པ་ཡིན་ན་
ཡང་འཁོར་འདས་ཐམས་ཅད་སེམས་ཙམ་དུ། དོན་ལ་གྲུབ་བོ་ཞེས་གྲུབ་མཐའ་ངན་པ་རྟོག་
པས་བརྟགས་པ་ལ་ཡོན་ཏན་ཅི་ཞིག་ཡོད་དེ། སེམས་ཅན་ཐམས་ཅད་ཀྱི་རྒྱུད་ལ་འདོད་
ཆགས་ལ་སོགས་པ་ཡོངས་སུ་གནས་པའི་ཕྱིར་རོ། །སྐབས་ཀྱི་གནད་དོན་ནི་འདི་ཡིན་ཏེ་མུ་
-
-
- 18 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། [༩
སྟེགས་བྱེ་བྲག་སྨྲ་བ་རྣམས་ཀྱི་རྟག་དངོས་ལས་རྟག་དངོས་འབྱུང་ཞིང་དོན་བྱེད་རུང་བར་
འདོད་ལ། དེ་ནི་བྱེ་སྨྲས་འདུས་བྱས་ཐམས་ཅད་སྐྱེ་ཅན་དུ་ཁས་བླངས་ནས་རྟག་པ་འགྱུར་
མེད་འགོག་ལ་འདུས་བྱས་ཐམས་ཅད་རྐྱེན་བཞི་ལས་སྐྱེ་བར་འདོད་ལ་འདུས་མ་བྱས་རྟག་
དངོས་བརྟགས་འགོགསདང་བརྟགས་མིན་ནམ་མཁའ་གསུམ་གྱིས་ཟག་བཅས་ཐམས་ཅད་
དང་མ་འོངས་པའི་འདུས་བྱས་ཐམས་ཅད་འགོག་པ་དང་ཐོག་བཅས་ཐམས་ཅད་གོ་འབྱེད་
པའི་བྱ་བ་བྱེད་པར་འདོད་ལ། མདོ་སྡེ་པ་རྟག་དངོས་གཞི་མཐུན་མི་འདོད་ལ། འདུས་བྱས་
བེམས་ཤེས་ཐམས་ཅད་དུས་གསུམ་རྫས་སུ་མ་གྲུབ། ད་ལྟ་དངོས་པོ་བདེན་གྲུབ་ཀྱི་སྐད་
ཅིག་མས་དོན་བྱེད་ནུས་པ་འདོད་ཅིང་། སེམས་ཙམ་པས་ཀྱང་རྟག་དངོས་མི་འདོད་པ་མདོ་
སྡེ་པ་དང་མཚུངས་ལ། ཕྱི་དོན་མི་འདོད་ཅིང་སེམས་སྐད་ཅིག་ཆ་མེད་དངོས་པོ་སྔ་མ་ལས་ཕྱི་
མ་འབྱུང་བས་དངོས་པོ་ཁོ་ནས་ཐ་སྙད་དུ་དོན་བྱེད་ནུས་པར་འདོད་ལ་རྣམ་མེད་པའི་འདོད་
པ་ནི་གཉིས་མེད་ཀྱི་ཤེས་པ་དོན་དམ་པ། དེ་ལ་བརྟེན་ནས་མཁར་གཞོང་ན་སྐྲ་ཤད་སྣང་བ་
ལྟར་དངོས་མེད་འཁོར་བ་འཁྲུལ་སྣང་འབྱུང་བར་འདོད་དོ། །དབུ་མ་པས་ཐ་སྙད་དུ་གནས་
ལུགས་གསལ་སྟོང་ཟུང་འཇུགརྟེན་འབྲེལ་སྒྱུ་མ་ལྟ་བུ་རྫུན་པ་ལས་རྫུན་པ་འབྱུང་བར་འདོད་
དེ༑ ཇི་ལྟར་སྟོན་པའི་སྤྲུལ་པ་ནི། རྫུ་འཕྲུལ་ཕུན་ཚོགས་ཀྱིས་སྤྲུལ་ཞིང་སོགས་གསུངས་པ་
ལྟར་རོ། །དེས་ན་རྟག་དངོས་ལས་རྟག་དངོས་དང༌། བདེན་དངོས་ལས་བདེན་དངོས་དང་།
བདེན་དངོས་ལས་བརྫུན་པ་འབྱུང་བ་བཅས། དང་པོ་གསུམ་མི་འཐད་ཅིང་། དབུ་མ་ལྟར་
རྟེན་འབྲེལ་སྒྱུ་མ་ལྟ་བུ་ལས་འབྱུང་བ་ཐ་སྙད་དུ་འཐད་ལ། དེས་ན་རྣམ་མེད་པ་ལྟར་རྣམ་
ཤེས་བདེན་པ་ལས་འཁོར་བ་གཟུང་འཛིན་གྱི་བག་ཆགས་བདེན་མེད་འབྱུང་བ་ཐ་སྙད་དུའང་
མི་འཐདདོ། །དེའང་གྲགས་ཅན་པས། སྣང་བ་ལམ་དུ་གང་གྱུར་པ། །སྒྱུ་མ་བཞིན་དུ་ཤིན་ཏུ་
གསོག །ཞེས་འདོད་ཀྱང་གཙོ་བོའི་རྣམ་འགྱུར་ཉིད་ཡིན་ཅིང་། དོན་དམ་གཙོབོའི་རང་
- 1 8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་གཅིག་ཏུ་འདོད་ལ། བྱེ་མདོའི་ཆ་མེད་དོན་དམ་དང་རགས་པ་ཀུན་རྫོབ་ཏུ་འདོད་ཀྱང་
ཆ་མེད་ཉིད་རགས་པར་སྣང་གི་ཆ་མེད་མིན་པའི་རགས་པ་གཞན་མི་སྲིད་ལ། རྣམ་བདེན་
པའི་གཟུང་འཛིན་ཐ་དད་དུ་སྣང་བ་རྫུན་པར་འདོད་ཀྱངགཟུང་འཛིན་གྱི་རྣམ་པར་ཤེས་པའི་
ངོ་བོ་རྫས་གྲུབ་འདོད་པས་དོན་ཀུན་རྫོབ་ཀྱི་སྣང་བ་བརྫུན་པར་གསུངས་ཀྱང་བདེན་གྲུབ་
ལས་མ་འདས་སོ། །རྣམ་རྫུན་པས་སྣང་གཞི་མཁར་གཞོང་ལྟ་བུ་སེམས་བདེན་པ་དང་། དེ་
ལ་གཟུང་འཛིན་གྱི་བག་ཆགས་སྣང་བ་སྐྲ་ཤད་ལྟར་རྫུན་པར་འདོད་པས་དངོས་སྣང་འཁོར་
བ་དེ་དངོས་མེད་རྫུན་པར་འདོད་པས་རྣམ་བདེན་པ་དང་ཁྱད་པར་ཆེའོ། །མདོར་ན་དོན་དམ་
པར་ཆོས་ཐམས་ཅད་བྱ་བྱེད་གྲོལ་བས་ཆ་མེད་གཉིས་ཀྱིས་ཀྱང་དོན་བྱེད་པ་མི་སྲིད་པས་བྱེ་
སྨྲ་ནས་དབུ་མའི་བར་གྱི་བདེན་གཉིས་མཚན་ཉིད་གཅིག་གོ །
གཉིས་པ་ལམ་ཚོགས་གཉིས་ལ་བརྟེན་ནས་འབྲས་བུ་སྐུ་གཉིས་ཟུང་འཇུག་མངོན་
དུ་བྱེད་ཚུལ་བྱེ་བྲག་ཏུ་བཤད་པ་ལ་ལམ་ཚོགས་གཉིས་ཟུང་འཇུག་དངོས་དང་། དེ་ལ་དངོས་
སྨྲ་བའི་རྩོད་པ་སྤང་བའོ། །དང་པོ་ལ་རྩོད་པའི་སྒོ་ནས་གཞུང་སྔ་ཕྱི་མཚམས་སྦྱར་བ། ལན་
གྱི་སྒོ་ནས་ལམ་བགྲོད་ཚུལ་ཞིབ་ཏུ་བཤད་པ་གཉིས་ལས། དང་པོ་ནི། ཅིསྟེ་ཁྱེད་དབུ་མ་སྨྲ་
བ་ལ་ཡང་མཚུངས་པ་ཡིན་པ་ཉིད་དུ་བརྗོད་པའི་ཕྱིར་སྨྲས་པ། སྒྱུ་མ་ལྟ་བུར་ཤེས་པར་གྱུར་
ན་ཡང་། ཇི་ལྟར་འདོད་ཆགས་ལ་སོགས་པའི་ཉོན་མོངས་ལྡོག་པར་འགྱུརཏེ། འཐད་པནི་
གང་གི་ཚེ་སྒྱུ་མའི་བུད་མེད་ལ། དེ་བྱེད་པ་པོ་སྒྱུ་མའི་མཁན་པོ་ཉིད་ཀྱང་ཆགས་པ་སྐྱེ་བར་
འགྱུར་རོ་ཞེ་ན། གཉིས་པ་ལ་གཉིས། སློབ་ལམ་ཚོགས་གཉིས་ཟུང་འཇུག་བཤད་པ་དང་།
མི་སློབ་ལམ་སྐུ་གཉིས་ཟུང་འཇུག་བཤད་པའོ། །དང་པོ་ལ་ལམ་གོལ་དམན་ལམ་སྔོན་སོང་
དང༌། ཐེག་ཆེན་ལམ་དངོས་བཤད་པ་གཉིས་ལས་དང་པོ་ནི། དེ་ལ་ལན་ནི། སྒྱུ་མའི་བུད་
མེད་དེ་བྱེད་པ་པོ་སྒྱུ་མ་མཁན་ནི་སྒྱུ་མ་ཁོ་ན་རང་རིག་མངོན་སུམ་གྱི་བདེན་མེད་ཙམ་རྟོགས་
- 1
8 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། །
ཀྱི་ཤེས་བྱ་ཐམས་ཅད་ལ་ཉོན་མོངས་བདེན་འཛིན་དང་དེའི་བག་ཆགས་རྣལ་འབྱོར་མངོན་
སུམ་གྱིས་མ་སྤངས་པ། དེས་ན་བུད་མེད་དེ་མཐོང་བ་ན་མཐོང་བ་པོ་དེ། སྟོང་པ་ཉིད་ཀྱི་བག་
ཆགས་དེ་གོམས་པ་ཉམ་ཆུང་བ་ཉིད་ཀྱིས་དངོས་པོའི་བག་ཆགས་དེ་སྟོབས་དང་ལྡན་པ་ཡིན་
ནོ༑ ༑འོ་ན་ལམ་ལ་གཏན་མ་ཞུགས་པ་སྒྱུ་མ་མཁན་སོགས་ཀྱི་རྨི་ལམ་རྒྱུ་མ་སོགས་རང་རིག་
གིས་བདེན་མེད་རྟོགས་པ་དེ་ཀུན་རྫོབ་ཙམ་དང་ཀུན་རྫོབ་བདེན་པ་གང་ཡིན་ཞེ་ན། ཀུན་
རྫོབ་ཙམ་བརྟགས་པ་བ་དང༌། ཀུན་རྫོབ་བདེན་པ་མཚན་ཉིད་པ་ཡིན་ཏེ་རྣལ་མངོན་གྱིས་
བདེན་འཛིན་གྱི་ས་བོན་མ་སྤངས་པའི་ཕྱིར་རོ། །འོ་ན་ཇི་ལྟར་དེ་བཟློག་པར་འགྱུར་ཞེན།
ཉན་རང་གི་ལམ་ལ་ཞུགས་ཏེ་གང་ཟག་དང་ཆོས་ཀྱི་བདག་མེད་སྒོམ་སྟེ་སྟོང་ཉིད་ཀྱིས་
བཞག་པའི་བག་ཆགས་གོམས་པས་ནི། མེ་དང་ཉེ་བར་གྱུར་པའི་གྲང་བའི་རེག་པ་བཞིན་དུ་
དངོས་པོ་མཐའ་དག་ལ་བདེན་པར་འཛིན་ཅིང་ཞེན་པའི་བག་ཆགས་སྤོང་བར་འགྱུར་ཞིང་།
དྲུངས་ནས་འབྱིན་པ་བྱེད་དོ། །འདིས་ནི་ཉན་ཐོས་དང་རང་རྒྱལ་གཉིས་དམན་ལམ་ལ་
ཞུགས་ནས་ལམ་བགྲོད་ཚུལ་ཚིག་ཉུང་ལ་དོན་རྒྱས་པར་བསྟན་པ་སྟེ། དངོས་པོ་བདེན་
འཛིན་གྱི་བག་ཆགས་དྲུངས་ནས་འབྱིན་པ་ནི་འཕགས་ལམ་ལས་གཞན་མི་སྲིད་པའི་ཕྱིར།
མངོན་རྟོགས་རྒྱན་ལས། ཉན་ཐོས་ཞི་བ་ཚོལ་རྣམས་ཀུན་ཤེས་ཉིད་ཀྱིས་ཉེར་ཞིར་ཁྲིད་
མཛད་གང་ཡིན་དང༌། །ཞེས་པ་ལྟར་རོ། །འདིའང་བདེན་འཛིན་མཐའ་དག་དྲུངས་ནས་
འབྱིན་ཅིང་བདེན་སྟོང་ལ་མཐའ་གཅིག་ཏུ་འཛིན་པ་ལས་མ་འདས་པས་ཉན་རང་གི་ལྟ་བ་
མཐར་ཐུག་པ་མེད་དགག་རང་མཚན་པ་ཡིན་ནོ། །དེ་ལ་ཐེག་དམན་ཉན་རང་དགྲ་བཅོམ་ལ་
མཉམ་རྗེས་ཀུན་ཏུ་བདེན་འཛིན་གཏན་མེད་ཀྱང་ཉན་ཐོས་མཉམ་གཞག་ཡུལ་ཡུལ་ཅན་སྟོང་
འཛིན་དང་རང་རྒྱལ་ཤེས་པ་གསལ་རིག་ཙམ་འཛིན་པ་ཚོགས་སྦྱོར་ནས་དགྲ་བཅོམ་པར་
རྟོགས་པ་མཆོག་དམན་ཡོད་ཀྱི་རྟོགས་རིགས་ཐ་དད་མེད་པས་མཉམ་བཞག་གི་ལྟ་བ་མཆོག་
- 1
8 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
，
དམན་རྗེས་ཐོབ་ཀྱི་ཡོན་ཏན་ལས་དཔག་དགོས་སོ། །ཐེག་ཆེན་ཡང་དེ་དང་མཚུངས་པ་འོག་
ཏུ་འཆད་དོ། །
གཉིས་པ་མོས་སྤྱོད་སའི་ལམ་དང་། འཕགས་ལམ་གཉིས་ལས། དང་པོ་ནི། དངོས་
པོ་ལ་མངོན་པར་ཞེན་པའམ། སྟོང་ཉིད་བདེན་མེད་ལ་མངོན་པར་ཞེན་པ་དག་གཅིག་རྟོག་
པ་ལས་མ་འདས་པ་ཁྱད་པར་མེད་པ་ཡིན་ནོ་ཞེ་ན། དངོས་པོ་དང་དངོས་མེད་དམ་བདེན་པ་
དང་བདེན་པ་མེད་པའི་རང་བཞིན་ཅི་ཡང་མེད་ཅེས་མཐའ་བཞི་རིམ་གྱིས་འགོག་པའི་ཐེག་
ཆེན་དབུ་མའི་དཔྱད་སྒོམ་མེད་དགག་ཙམ་པོ་བ་ལ་ཡང་ཡང་གོམས་པར་བྱས་པནི། ཉན་
རང་ལྟ་བུ་རང་བཞིན་མེད་པར་མཐའ་གཅིག་ཏུ་འཛིན་པའི་བློ་དེ་ཡང་མཐའ་བྲལ་དབུ་མའི་
ལྟ་བ་རང་རིག་ངོ་འཕྲོད་ཅིང་འཇོག་སྒོམ་གྱི་གནས་སྐབས་ན་ཆུ་བརྒལ་ཟིན་པའི་གཟིངས་
དང་འདྲ་བར་ཕྱིས་ཐེག་ཆེན་ཚོགས་ལམ་ནས་ཞུགས་ཏེ་ཐེག་པ་ཆེན་པོའི་སྟོང་ཉིད་མངོན་དུ་
བྱེད་པ་ན་སྤང་བར་འགྱུར་ཏེ། ཉན་རང་གི་ལྟ་བ་མེད་དགག་བདེན་མེད་དུ་མཐའ་གཅིག་ཏུ་
འཛིན་པ་དེའང་ཡོད་མེད་སོགས་ཅིའང་མིན་ཞེས་སྤྲོས་པ་རིམ་གྱིས་འགོག་པས་སྤྲོས་བྲལ་ཇི་
ལྟ་བ་བཞིན་གོ་ནས་འཇོག་སྒོམ་སྐབས་རང་རིག་མངོན་སུམ་གྱི་སྤྲོས་བྲལ་ཇི་ལྟ་བ་བཞིན་
སྤྲིན་བར་གྱི་ཉི་མ་ལྟར་རྟོགས་པ་ན་མེད་དགག་མཐའ་གཅིག་ཏུ་འཛིན་པ་དེའང་སྤངས་ཞེས་
པའི་དོན་ཏོ། །དེས་ན་དམན་ལམ་སྔོན་སོང་བ་ལ་ཐེག་ཆེན་གྱི་ལམ་ཤེས་སྐྱེ་བས་ཁྱབ་སྟེ་
མངོན་རྒྱན་ལས། ཡུལ་ངེས་པ་དང་ཁྱབ་པ་དང་། །ཞེས་སོ། །དེ་ཡང་ཕྱི་ནས་སྤོང་བར་འགྱུར་
ཞེས་པའི་དོན་ཉན་རང་གི་ལྷག་མེད་དེ་གྲུབ་མཐའ་འོག་མ་གསུམ་དང་ཉན་རང་གི་མཐར་
ཐུག་ཏུ་འཛིན་པ་ནི་དྲང་དོན་ཡིན་པས་དེ་དུས་ཕྱིས་སུ་ཐེག་ཆེན་ལ་འཇུག་དགོས་སོ་ཞེས་
བསྟན་པ་ཡིན་ལ། སྔ་མ་དག་འདུ་ཤེས་མེད་པའི་སྙོམས་འཇུག་བཞིན་ཞེས་འོག་ཏུ་འབྱུང་བ་
རང་རྒྱུད་ཀྱི་གཏན་ཚིགས་སུ་བཟུང་ནས་མཐར་ཐུག་ཐེག་པ་གཅིག་ཏུ་བསྒྲུབ་པ་ནི་ཐལ་
-
- 1
$
$ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། (༩
འགྱུར་གཏན་ཚིགས་དང་རང་རྒྱུད་ནོར་བ་སྟེ་འོག་ཏུ་རྒྱས་པར་འཆད་དོ། །དེ་ནི་དམན་ལམ་
སྔོན་སོང་ལྟར་ཡིན་ལ་གཅིག་ཅར་བ་ཐེག་ཆེན་གྱི་དབང་དུ་བྱས་ན་བདེན་མེད་དུ་འཛིན་པའི་
སྤྲོས་པ་གཅིག་ཅར་གཅོད་པས་བདེན་པའི་སྤྲོས་བྲལ་དང་པོ་རྟོགས་ནས་ཕྱིས་བདེན་མེད་
སྤྲོས་བྲལ་རིམ་གྱིས་རྟོགས་མི་དགོས་ཏེ་དབང་རྣོན་གཅིག་ཅར་བ་ཡིན་པའི་ཕྱིར། ཇི་སྐད་དུ།
ཀུན་རྟོག་ཐམས་ཅད་སྤང་བྱའི་ཕྱིར། །སྟོང་ཉིད་བདུད་རྩི་སྟོན་མཛད་ལ། །གང་ཞིག་དེ་ལ་
ཞེན་གྱུར་ན། །དེ་ཉིད་ཁྱེད་ཀྱིས་ཤིན་ཏུ་སྨད། །ཅེས་གསུངས་པས་སོ། །དམན་ལམ་སྔོན་
སོང་གི་བྱང་སེམས་ཚོགས་སྦྱོར་ལམ་པའི་རྗེས་ཐོབ་ཏུ་སྟོང་ཉིད་ཀྱི་སྟོབས་ཀྱིས་དངོས་པོར་
བདེན་འཛིན་གྱི་བག་ཆགས་ལྡོག་ཏུ་ཆུག་ནའང་ས་ཐོབ་འཕགས་པའི་རྗེས་ཐོབ་ན་མེད་
འཛིན་དེ་ལ་འགོག་པ་མེད་པའི་ཕྱིར་དང་དམན་ལམ་སྔོན་དུ་མ་སོང་བ་ལ་རྗེས་ཐོབ་ཏུ་དངོས་
པོ་མེད་པའི་བདེན་པའམ་བདེན་མེད་ལ་མཐའ་གང་རུང་གཅིག་ཏུ་མངོན་པར་ཞེན་པ་གང་
གིས་ལྡོག་པར་བྱེད་ཅེ་ན། གཉིས་པ་ནི། ས་ཐོབ་འཕགས་པའི་རྗེས་ཐོབ་གང་གི་ཚེ་བདེན་
པའི་དངོས་པོ་གང་ཞིག་མེད་དོ་ཞེས། དངོས་སྟོབས་ཀྱི་རིགས་པས་འགོག་པར་བྱས་ནས་ཇི་
ལྟར་གནས་བཞིན་མཉམ་གཞག་ནརྣལ་འབྱོར་གྱིས་ཆོས་ཉིད་མངོན་སུམ་དུ་མཐོང་བ་ན་
རབ་རིབ་ཅན་གྱི་སྒྲའི་དོག་པ་ལྟར་བརྟག་ཅིང་དཔྱད་པར་བྱ་བའི་དངོས་པོ་རིགས་པའི་དཔྱད་
བཟོད་དུ་གྲུབ་པ་རྗེས་ཐོབ་ཏུ་མི་དམིགས་པ། དེ་ཡི་ཚེ་དངོས་པོ་མེད་པ་ལ་བདེན་པའམ་
བདེན་མེད་མཐའ་གཅིག་ཏུ་འཛིན་པའི་རྟེན་དངོས་པོ་དང་བྲལ་བ་དེས་ན། རྗེས་ཐོབ་ཀྱི་བློ་
ཡི་མདུན་ན་རྟེན་དངོས་པོ་མེད་པས་དངོས་མེད་དེ་ཇི་ལྟར་གནས་ཏེ་གནས་པ་མེད་དོ། །ས་
ཐོབ་འཕགས་པའི་རྗེས་ཐོབ་ཏུ་སྤྲོས་བྲལ་ལ་ངེས་ཤེས་དྲང་བའི་ཕྱིར་དང་། དངོས་མེད་ཕན་
ཚུན་རྣམ་པར་བཞག་འཇོག་གི་རྒྱུ་འབྲས་ཡིན་པའི་ཕྱིར། འཇུག་པ་ལས། ཕན་ཚུན་དོན་ལ་
བརྟེན་པའི་གྲུབ་པ་ནི། །གྲུབ་མིན་ཉིད་ཅེས་དམ་པ་རྣམས་ཀྱིས་གསུངས། །ཞེས་སོ། །འདི་
- 1 8 7 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཉམ་གཞག་ཡིན་པར་རློམ་ན་འཁྲུལ་ཏེ་བརྟག་བྱའི་དངོས་པོ་མི་དམིགས་པ། །ཞེས་དང་།
བློ་ཡི་མདུན་ན་ཇི་ལྟར་གནས། །ཞེས་གསུངས་པའི་རྗེས་ཐོབ་ལ་དགོངས་ཤིང་བྱང་འཕགས་
མཉམ་གཞག་ན་དཔྱད་པ་དང་བློ་ཡོད་ན་ཧ་ཅང་ཐལ་བའི་ཕྱིར་འོག་གི་གང་ཚེ་དངོས་དང་
སོགས་ཀྱང་སངས་རྒྱས་འཕགས་པའི་མཉམ་རྗེས་དབྱེར་མེད་དང་ས་ཐོབ་འཕགས་པའི་
མཉམ་རྗེས་རེས་མོད་ཀྱི་དོན་ཏེ། འཇུག་པ་ལས་རྒྱུ་འབྲས་ཀྱི་ས་བཅུ་གཅིག་བཤད་པ་ཡང་
རྗེས་ཐོབ་ལ་དགོངས་ཀྱི་མཉམ་གཞག་ལ་དབྱེ་བ་མེད་པའི་ཕྱིར། ས་བཅུ་པ་ལས། ཇི་ལྟར་
བར་སྣང་བྱ་རྗེས་མཁས་རྣམས་ཀྱིས། །བརྗོད་པར་ནུས་མ་ཡིན་ཞིང་མི་མཐོང་ལྟར། །དེ་
བཞིན་བྱང་ཆུབ་སེམས་དཔའི་ས་ཀུན་ཀྱང་། །བརྗོད་མི་ནུས་ན་ཉན་པ་ག་ལནུས། །ཞེས་སོ།།
དེར་མ་ཟད་བྱང་སེམས་ཚོགས་སྦྱོར་མཉམ་གཞག་ཏུ་རང་རིག་ངོ་འཕྲོད་པ་ནས་སངས་རྒྱས་
ཀྱི་ས་ཡི་བར་གློ་བུར་དྲི་བྲལ་གྱི་ཆོས་ཉིད་མཐོང་རྒྱ་ཆེ་ཆུང་ཙམ་ལས་དབྱེ་བ་མི་ནུས་པས་ས་
གོང་འོག་ཁྱད་པར་རྗེས་ཐོབ་ཡོན་ཏན་ཆེ་ཆུང་ལས་དཔོག་དགོས་པའི་ཕྱིར་རོ། །ཉན་རང་
དགྲ་བཅོམ་པས་ཆོས་ཐམས་ཅད་བདེན་མེད་རྟོགས་པ་དང་བྱང་འཕགས་ཀྱིས་རྗེས་ཐོབ་ཏུ་
ཆོས་ཐམས་ཅད་བདེན་མེད་རྟོགསཔའི་ཁྱད་པར་ཅི་ཞེ་ན། སྤྲོས་བྲལ་དང་མེད་དགག་ངེས་
ཤེས་ཀྱི་ཁྱད་པར་བཤད་མ་ཐག་པ་ལྟར་དང་། ཉན་རང་གི་ཆོས་ཐམས་ཅད་བདེན་མེད་
རྟོགས་པ་དོན་གྱི་གནས་ལུགས་སུ་མཐའ་གཅིག་ཏུ་འཛིན་ཅིང་སྐྱོན་དུ་མི་འཛིན་ལ། བྱང་
འཕགས་ཀྱི་ལམ་སྒོམ་པའི་ནུས་པ་མ་རྫོགས་པས་རེ་ཞིག་རྗེས་ཐོབ་ཏུ་སྤངས་མ་ནུས་པ་ཡིན་
པས་འཛིན་པ་ཐམས་ཅད་ཀུན་རྫོབ་ཙམ་དུ་འཛིན་ལ། དེར་མ་ཟད་བྱང་སེམས་སོ་སྐྱེས་ཀྱང་
འཛིན་པ་མཐའ་དག་སྤོང་མི་ནུས་ཀྱང་ཐམས་ཅད་སྐྱོན་དུ་གོ་བས་ཁྱད་པར་ཤིན་ཏུ་ཆེའོ། །དེ་
ཡང་དོན་བསྡུ་བ་ནི་དངོས་པོར་བདེན་པ་མངོན་པར་ཞེན་པ་ནི་དམན་ལམ་སྐབས་ཆོས་
ཐམས་ཅད་སྟོང་པ་ཉིད་དུ་གོམས་པར་སྤང་བར་བརྗོད་ལ། སྟོང་པ་ཉིད་ཀྱི་ཞེན་པ་དེ་ཡང་
- 1 8 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། །༩
སྤྲོས་པ་མཐའ་དག་དང་བྲལ་བའི་ས་ཉིད་མངོན་དུ་བྱེད་པ་ལས་སྤང་བར་འགྱུར་རོ། །
གཉིས་པ་ལ། དོན་དམ་ཆོས་སྐུ་མངོན་དུ་མཛད་ཚུལ། གཞན་དོན་ཀུན་རྫོབ་ཏུ་
གཟུགས་སྐུ་སྣང་ཚུལ་གཉིས་ལས། དང་པོ་ནི། དེ་ལྟར་རྣམ་པར་རྟོག་པ་ཐམས་ཅད་ཆོས་ཀྱི་
དབྱིངས་སུ་ནུབ་པས་སྒྲིབ་པ་གཉིས་མཐའ་དག་ལས་གྲོལ་བར་འགྱུར་རོ་ཞེས་བཤད་པ་
སངས་རྒྱས་པ་གང་གི་ཚེ་དངོས་པོ་དང་དངོས་པོ་མེད་པའི་རང་བཞིན་དག །བློ་ཡི་མདུན་ན་
མི་གནས་པ། དེའི་ཚེ་དགག་སྒྲུབ་ཀྱི་རྣམ་པ་གཞན་མེད་པས། དམིགས་པ་མེད་པ་ཉིད་དང་
རྣམ་པར་རྟོག་པ་ཐམས་ཅད་རབ་ཏུ་ཞི་བ་སྟེ་མཉམ་རྗེས་དབྱེར་མེད་པ་ཡིན་ནོ། །
གཉིས་པ་ལ་རྣམ་པར་མི་རྟོག་བཞིན་དུ་གཟུགས་སྐུ་སྣང་ཚུལ་འབད་རྩོལ་མེད་
བཞིན་ཕྲིན་ལས་རྒྱུན་མི་ཆད་པར་འབྱུང་ཚུལ་གཉིས་ལས་དང་པོ་ནི། དེ་ལྟར་རྣམ་རྟོག་མེད་
ན་བཅོམ་ལྡན་འདས་ཀྱིས་གཞན་གྱི་དོན་རྫོགས་པ་ཇི་ལྟར་མཛད་སྙམ་པ་ལ་བཤད་པ།
བསམ་པའི་འབྲས་བུ་སྟེར་བའི་ཡིད་བཞིན་གྱི་ནོར་བུ་དང་དཔག་བསམ་གྱི་ཤིང་ལ་རྣམ་པར་
རྟོག་པ་མེད་ཀྱང་བསོད་ནམས་ཆེ་ཆུང་གི་སྣོད་ཇི་ལྟ་བར་རེ་བ་ཡོངས་སུ་བསྐང་བ། དེ་བཞིན་
དུ་གདུལ་བྱ་དམིགས་ནས་སྔོན་བྱང་ཆུབ་ཏུ་སེམས་བསྐྱེད་པའི་གནས་སྐབས་ན་བཏབ་པའི་
སྨོན་ལམ་གྱི་དབང་དང་གདུལ་བྱ་རང་རང་གི་དད་པའི་རྐྱེན་གྱི་དབང་གིས་སྐྱེས་བུ་ཆེན་པོའི་
མཚན་དཔེ་དང་ལྡན་པའི་རྒྱལ་བའི་ལོངས་སྤྲུལ་གྱི་སྐུར་སྣང་ངོ༌། །འདིའང་རྣམ་རྟོག་མེད་
པའི་དཔེར་རུང་གི་མཁྱེན་ཆ་མེད་པར་བསྟན་པ་ག་ལ་ཡིན། གཉིས་པ་ནི། འོན་འབད་རྩོལ་
མེད་པར་རྒྱུན་མི་ཆད་པར་འབྱུང་མི་ རིགས་སྙམ་ན། དཔེར་ན་ནམ་མཁའ་ལྡིང་གི་རིག་
སྔགས་གྲུབ་པས་ནི། རྡོ་བ་ལ་སོགས་པ་དངོས་པོ་ལ་མཆོད་སྡོང་བསྒྲུབས་ནས་མཁའ་ལྡིང་
གྲུབ་པ་དེ་འདས་པར་གྱུར་པ་ན། དེ་འདས་ནས་ཡུན་རིང་ལོན་ཡང་དེའི་མཐུས། དུག་དང་
གདོན་ལ་སོགས་པ་ཞི་བར་བྱེད་པ་བཞིན། བྱང་ཆུབ་ཐོབ་པའི་ཕྱིར་སྤྱོད་པ་རྒྱ་མཚོལྟ་བུ་ལ་
- 1 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསླབ་པའི་རྗེས་སུ་མཐུན་པར་དེའི་འབྲས་བུ་རྒྱལ་བའི་སྐུ་གསུམ་གྱི་མཆོད་སྡོང་བསྒྲུབ་པ་དེ་
ཡང་། བྱང་ཆུབ་སེམས་དཔའི་མི་གནས་པའི་མྱ་ངན་ལས་འདས་པར་གྱུར་ཏེ་འཁོར་འདས་
རོ་མཉམ་མངོན་སུམ་རྟོགས་ནས་རྣམ་རྟོག་དང་འབད་རྩོལ་མེད་ཀྱང་གདུལ་བྱའི་དོན་
རྣམས་ཐམས་ཅད་ཡང་དག་པར་རྫོགས་པའི་སངས་རྒྱས་ཀྱིས་རྟག་ཁྱབ་ལྷུན་གྲུབ་ཏུ་མཛད་
དོ༑ ༑སྒྱུ་མའི་སྤྲུལ་པས་སྒྱུ་མའི་སྔགས་སོགས་བཤིག་པ་མེད་པ་དང་མཚུངས་ཤེན། སངས་
རྒྱས་ཀྱི་སྤྲུལ་པ་དངགཏན་མི་མཚུངས་ཏེ། སངས་རྒྱས་ཀྱི་མཛད་པ་བསམ་གྱིས་མི་ཁྱབ་པའི་
ཕྱིར་རོ། །རྒྱས་པར་རྒྱུད་བླ་ལས་ཤེས་སོ། །འོ་ན་ཡེ་ཤེས་ཀྱིས་ཤེས་བྱ་ཇི་ལྟར་མཁྱེན་ཅེན།
དག་པའི་འཁྲུལ་སྣང་ནི་གཞུང་ལུགས་ཆེན་པོ་རྣམས་ལས་ལྡོག་པར་གསུངས་ཏེ། འཇུག་པ་
ལས། འདི་ན་ཇི་ལྟར་སད་བཞིན་དེ་སྲིད་དུ། །མ་སད་དེ་སྲིད་དེ་ལ་གསུམ་ཆར་ཡོད། །སད་
པར་གྱུར་ན་གསུམ་ཆར་ཡོད་མིན་ལྟར། །གཏི་མུག་གཉིད་སད་ལས་དེ་དེ་བཞིན་ནོ། །ཞེས་
དང་། ཇི་ལྟར་རྨི་ལམ་བུ་ཤི་ལ། །དེ་མེད་སྙམ་པའི་རྣམ་རྟོག་ནི། །དེ་ཡོད་རྣམ་པར་རྟོག་པ་ཡི།།
དགེག་ཡིན་དེ་ཡང་བརྫུན་པ་ཡིན། །ཞེས་དང༌། དེ་ལྟར་སྟོང་པའི་དངོས་རྣམས་ལ། །ཐོབ་པ་
ཅི་ཡོད་ཤོར་ཅི་ཡོད། །ཐམས་ཅད་ནམ་མཁའ་འདྲ་བ་ཡི། །བདག་འདྲས་ཡོངས་སུ་ཤེས་པར་
གྱིས། །ཞེས་དང་། མདོ་རྒྱན་ལས། གང་ཞིག་ཡོད་པ་མི་མཐོང་མེད་མཐོང་བ། །འདི་འདྲའི་
མུག་ནག་རྣམ་པ་དེ་གང་ཞིག །ཅེས་དང། དེ་ཕྱིར་ཐར་པ་ནོར་བ་ཟད་ཙམ་ཡིན། །ཞེས་དང་།
མདོ་ལས། རྟག་ཏུ་སྐྱེ་མེད་ཆོས་དེ་དེ་བཞིན་གཤེགས། །ཆོས་རྣམས་ཐམས་ཅད་བདེ་བར་
གཤེགས་དང་འདྲ། །བྱིས་པའི་བློ་ཅན་མཚན་མར་འཛིན་པ་རྣམས། །འཇིག་རྟེན་དག་ན་
མེད་པའི་ཆོས་ལ་སྤྱོད། །ཅེས་སོགས་མདོ་དང་བསྟན་བཅོས་རྣམས་ལས་མང་དུགསུངས་པ་
རྣམས་ཀྱིས་ནི་རང་དོན་ཆོས་སྐུ་མངོན་སུམ་དུ་རྟོགས་པའི་ཚེ་འཁྲུལ་སྣང་མཐའ་དག་ཟད་དེ།
ཤེས་བྱའི་བུད་ཤིང་སྐམ་པོ་མ་ལུས་པ། །བསྲེག་པས་ཞི་སྟེ་རྒྱལ་རྣམས་ཆོས་སྐུ་སྟེ། །དེ་ཚེ་
，
-
- 1 9 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ད༩
སྐྱེ་བ་མེད་ཅིང་ འགག་པ་མེད། །སེམས་འགག་ པ་དེ་ སྐུ་ཡིས་ མངོན་ སུམ་མཛད། །ཅེས་
གསུངས་པ་ལྟར། ཆོས་ཅན་གྱི་འཁྲུལ་སྣང་མཐའ་དག་ལྡོག་པར་བཞེད་དོ། །དེ་ནི་དོན་དམ་
གྱི་དབང་དུ་བྱས་ལ་ཀུན་རྫོབ་ལྟར་ན་རྒྱན་ལས། སྲིད་དང་ཞི་བ་མཉམ་ཉིད་དང་། །ཞེས་
དང༌། རྒྱུད་བླ་མ་ལས། ཆོས་ཀྱི་སྐུ་ལས་མ་གཡོས་བཞིན། །སྤྲུལ་པའི་རང་བཞིན་སྣ་ཚོགས་
ཀྱིས། །ཞེས་དང་། རྩ་ཤེར་ལས། འཁོར་བ་མྱ་ངན་འདས་པ་ལ། ཁྱད་པར་ཅུང་ཟད་ཡོད་མ་
ཡིན། །མྱ་ངན་འདས་པ་འཁོར་བ་ལས། ཁྱད་པར་ཅུང་ཟད་ཡོད་མ་ཡིན། །ཞེས་དང་། ཡུམ་
ལས་ཀྱང་། གཟུགས་སྟོང་པའོ་སྟོང་པ་ཉིད་གཟུགས་སོ། །གཟུགས་ལས་ཀྱང་སྟོང་པ་ཉིད་
གཞན་མ་ཡིན་ནོ། །སྟོང་པ་ཉིད་ ལས་ཀྱང་གཟུགས་གཞན་མ་ཡིན་ནོ། །ཞེས་སོགས་
གསུངས་པ་ཡང་ངེས་དོན་ལྟར་ན་གཟུགས་སོགས་ཆོས་ཅན་ཀུན་བརྟགས་དང་ཆོས་ཉིད་
ཡོངས་གྲུབ་དབྱེར་མེད་བསྟན་པས་དོན་སྔ་མ་དང་ཁྱད་པར་གཏན་མི་འདུག་ཀྱང་ཐ་སྙད་དུ་
ཟུང་འཇུག་གཙོར་སྟོན་འཁོར་འདས་རོ་མཉམ་དུ་མཁྱེན་ཚུལ་རང་སྣང་སངས་རྒྱས་ཀྱི་
དགོངས་པ་གཞན་གྱིས་བསམ་གྱིས་མི་ ཁྱབ་སྟེ། རྣམ་འགྲེལ་ལས། མིག་སོགས་དང་ནི་
གཟུགས་དེ་ལྟར། །གཟུང་བའི་མཚན་ཉིད་དཔྱད་པ་འདི། །མ་དག་བློ་ཅན་ཡིན་གྱི། །རྣལ་
འབྱོར་རྟོགས་པ་བསམ་མི་ཁྱབ། །ཅེས་དང༌། ལས་ཚུལ་བསམ་གྱིས་མི་ཁྱབ་སྟེ། །ཐམས་
ཅད་མཁྱེན་པ་ཁོ་ནས་མཁྱེན། །ཞེས་གསུངས་པས་སངས་རྒྱས་ཀྱིས་ཐ་སྙད་དུ་མཁྱེན་ཚུལ་
འདི་ཤིན་ཏུ་འཐད་དེ། རིགས་གཏེར་རང་འགྲེལ་ལས། གཉིད་ཀྱིས་གནོན་པའི་གང་ཟག་
གིས་སད་པའི་གནས་སྐབས་ཀྱང་དཔོག་མི་ནུས་ན། ཐ་མལ་པས་གནས་འགྱུར་གྱི་ཡེ་ཤེས་
ཤེས་རེ་སྐན་གསུངས་པ་ལྟར་རོ། །དཔེན་ན་བཟོ་ལས་མི་ཤེས་པ་རྣམས་ཀྱིས་བཟོ་མཁས་
པས་བྱས་ཟིན་འབྲས་བུ་ཡོ་བྱད་རྣམས་བཟང་ངན་ཙམ་བལྟ་ཤེས་ཀྱིས་བཟོ་ལུགས་བསམ་
གྱིས་མི་ཁྱབ་པ་ལྟར་རོ། །ཡང་གཞན་སྣང་ཆོས་ཅན་མཁྱེན་ཚུལ་གཙོར་སྟོན་གྱི་དབང་དུ་བྱས་
- 1 9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་ཤེར་ཕྱིར་ལས་རྣམ་པ་གང་དག་དང་རྟགས་མཚན་མ་སོགས་མཁྱེན་པ་དང་འཇུག་པར་
གཟུངས་ཀྱི་དབང་ཕྱུག་རྒྱལ་པོའི་མདོའི་རྗེས་སུ་འབྲང་ནས། སྟོབས་བཅུས་ཤེས་བྱ་མཐའ་
དག་མཁྱེན་ཚུལ་རྒྱས་པར་བསྟན་པ་དང་། སྙིང་རྗེ་ཆེན་པོས་འཁོར་བ་མ་སྟོང་བར་དུ་འཁོར་
བའི་ཕྱི་མཐའ་གཟིགས་པར་ཡང་བསྟན་ཏོ། །འགའ་ཞིག་ཟླ་གྲགས་ཀྱི་ལུགས་ལ་སངས་
རྒྱས་ཀྱི་ཡེ་ཤེས་མི་བཞེད་པས་རྒྱུན་ཆད་རབ་ཏུ་མི་གནས་པར་རློམ་པ་སྲིད་ནའང་མུན་སྤྲུལ་
ཁོ་ན་སྟེ། དབུ་འཇུག་རྩ་འགྲེལ་ཚར་གཅིག་ཙམ་ཚང་བར་བཀླག་ཀྱང་མ་ནུས་པར་ཟད་དོ།།
གཞན་སྣང་མཁྱེན་ཚུལ་འདིའང་། སེམས་ཅན་གྱི་ངོར་སངས་རྒྱས་རང་ལ་མཁྱེན་པ་དེ་ལྟར་
འདུག་སྙམ་པ་ལྟ་བུ་རང་སྣང་དང༌། བདག་ལ་དེ་ལྟར་གསུངས་བྱུང་སྙམ་པ་ལྟ་བུགཞན་སྣང་
གཉིསགོ་དགོས་ལ། མཁྱེན་པ་མངོན་སུམ་དང་རྗེས་དཔག་གཉིས་ལས་རྗེས་དཔག་འཁོར་
བའི་རྟོག་པ་སངས་རྒྱས་ལ་མི་སྲིད་པས་མངོན་སུམ་ཚད་མ་ཁོ་ནར་ཟད་དེ། རྣམ་ཀུན་མཁྱེན་
ཉིད་ཡེ་ཤེས་ནི། །མངོན་སུམ་མཚན་ཉིད་ཅན་དུ་འདོད། །ཅེས་གསུངས་པས་སོ། །རང་སྣང་
དུ་མངོན་སུམ་གྱིས་མཁྱེན་ཚུལ་ཟུང་འཇུག་ལྟར་ཆོས་ཆོས་ཅན་གཉིས་སུ་མེད་པའི་ཚུལ་གྱིས་
མཁྱེན་པ་བསམ་གྱིས་མི་ཁྱབ་པ་ལྟར་འཐད་དེ་ངེས་དོན་ཐམས་ཅད་ཀྱི་མཁྱེན་ཚུལ་ལོ།།
གཞན་སྣང་དུ་གཟུངས་ཀྱི་དབང་ཕྱུག་རྒྱལ་པོའི་མདོ་ལས་གསུངས་པ་ལྟར་འདས་པ་དང་མ་
འོངས་པ་སོགས་ཆོས་ཅན་སོ་སོར་མ་འདྲེས་པ་ཇི་ལྟ་བ་བཞིན་མཁྱེན་པ་ཁས་ལེན་ཏེ་དྲང་དོན་
གྱི་དབང་དུ་བྱས་སོ། ཁ་ཅིག་འཁྲུལ་སྣང་འདི་ཇི་ལྟར་སྣང་བཞིན་མི་མཁྱེན་ན་ཐམས་ཅད་
མཁྱེན་པ་མ་ཡིན་པ་འགྱུར་བས་དམྱལ་བ་སོགས་ངན་སོང་གི་སྡུག་བསྔལ་དང་ལྷ་མི་སོགས་
མཐོ་རིས་ཀྱི་བདེ་བ་དང་ལྡན་པ་འདུག་སྙམ་ནས་སེམས་ཅན་གྱི་བདེ་སྡུག་ཐམས་ཅད་ཇི་ལྟ་
བ་བཞིན་མངོན་སུམ་གྱིས་མཁྱེན་ཏོ་སྙམ་ན། འདི་ནི་སོ་སྐྱེའི་མིག་གིས་བུར་གགས་མཐོང་
བའི་ཚེ་བུ་རམ་འདི་མངར་མོ་སྙམ་པ་དང་། མེ་འབར་བ་མཐོང་ན་མེ་འདི་རེག་བྱ་ཚའོ་སྙམ་པ་
，
- 19 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༩
འདི་ནི་རྒྱུ་ཆོས་རྗེས་དཔག་ལ་མངོན་སུམ་རློམ་ནས་ཐམས་ཅད་མཁྱེན་པའི་ཡེ་ཤེས་སུ་སྒྲོ་
བཏགས་པར་ཟད་དེ། མངོན་སུམ་གྱི་འཁོར་བའི་འཁྲུལ་སྣང་ཟག་བཅས་ཀྱི་བདེ་སྡུག་
མཐའ་དག་མངོན་སུམ་མཁྱེན་ན་མངོན་སུམ་གྱིས་མྱོང་དགོས་ལ་དེ་ལྟར་ན་འཁོར་བའི་སྡུག་
བསྔལ་མཐའ་དག་ཇི་ལྟ་བ་བཞིན་སངས་རྒྱས་ཀྱིས་མྱོང་དགོས་པར་ཐལ་བ་བཟློག་ཏུ་མེད་
ལ༑ འཁྲུལ་སྣང་མི་མཁྱེན་ན་ཐམས་ཅད་མཁྱེན་པ་མ་ཡིན་པར་འགྱུར་ན། རབ་རིབ་ཅན་གྱི་
ནད་ཟད་པ་ན་སྐྲ་ཤད་མི་མཐོང་བས་མིག་དག་པའི་གང་ཟག་ལོང་བ་ཐལ་བ་དང་། སྒྱུ་མའི་
འཕྲུལ་འཁོར་བཤིག་པ་ན་སྒྱུ་མ་མི་མཐོང་བའི་གང་ཟག་དང་། གཉིད་སད་པ་ན་རྨི་ལམ་མི་
མཐོང་བ་སོགས་འཁྲུལ་ཤེས་ཅན་དུ་ཐལ་བ་བཟློག་ཏུ་མེད་དོ། །སྐྱོན་མེད་དེ་སྐྲ་ཤད་མི་
མཐོང་བའི་ཚེ་མཁརགཞོང་དག་པར་མཐོང་བའི་ཕྱིར་དང་། སྒྱུ་མ་མེད་ཀྱང་དག་པའི་སྣང་བ་
འབྱུང་བའི་ཕྱིར་དང་། རྨི་ལམ་མེད་ཀྱང་སད་པའི་སྣང་བ་འབྱུང་བའི་ཕྱིར་སྙམ་ན། འོན་
འཁྲུལ་སྣང་མི་མཁྱེན་པ་ནི་ཐམས་ཅད་མཁྱེན་པ་སྒྲུབ་བྱེད་རྣམ་དག་སྟེ་འཁྲུལ་སྣང་མཐོང་བ་
པོ་ནི་འཁོར་བའི་སེམས་ཅན་ཡིན་ལ། མ་འཁྲུལ་བའི་གནས་ལུགས་མཐོང་བ་པོ་ཐམས་ཅད་
མཁྱེན་པ་ཡིན་པའི་ཕྱིར་རོ། །དེས་ན་དཔལ་ལྡན་གྲགས་པའི་དགོངས་པ་དེ་བཞིན་དུ། དེ་
བཞིན་གཤེགས་པའི་མཁྱེན་པ་བསམ་གྱིས་མི་ཁྱབ་པར་མི་འདོད་ཅིང་སོ་སྐྱེས་ཇི་ལྟ་བ་
བཞིན་དུ་འཁྲུལ་སྣང་མཁྱེན་དགོས་པར་འདོད་པ་ནི་གྱི་ན་ཙམ་སྟེ། ཐམས་ཅད་མཁྱེན་པའི་
ལས་ཚུལ་དང་། ལས་དང་ལས་ཀྱི་འབྲལ་བུ་དང་། སྔགས་དང་སྨན་གྱི་ནུས་པརྣམས་སངས་
རྒྱས་མ་གཏོགས་གཞན་གྱིས་གནས་གྱུར་གྱི་ཡེ་ཤེས་བསམ་གྱིས་མི་ཁྱབ་པ་ལ་བློ་ཁ་གཏན་
ནས་མ་ཕྱོགས་པས་ཐ་སྙད་ཀྱི་གནས་ཚུལ་ཡང་མ་མཐོང་བར་ཟད་དོ། །ཡང་འགའཞིག་དབུ་
མ་རང་རྒྱུད་ལྟར་ན་སངས་རྒྱས་རང་སྣང་ལ་ཀུན་རྫོབ་ཀྱི་སྣང་བ་གཟུང་འཛིན་ཐ་དད་པར་
མངོན་སུམ་དུ་མཁྱེན་ཀྱང་ཐ་དད་དུ་མི་འཛིན་པས། མཉམ་གཞག་སྣང་བཅས་ཞལ་གྱིས་
- 19 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞེས་པས་ཐལ་རང་གི་ཁྱད་པར་མཉམ་གཞག་སྣང་བཅས་སྣང་མེད་ཀྱིས་འདོད་པ་སྲིད་
ནའང༌། རང་རྒྱུད་པའི་འདོད་ཚུལ་དྲང་ངེས་མ་ཕྱེད་པར་ཟད་དོ། །སངས་རྒྱས་ཐམས་ཅད་
མཁྱེན་པ་ཐ་སྙད་དུ་ཞལ་གྱིས་བཞེས་ལུགས་ཐལ་རང་ཁྱད་པར་མེད་ལ། རང་རྒྱུད་པས་
སངས་རྒྱས་སྣང་བཅས་ཞལ་གྱིས་བཞེས་པ་ཡང་གཞན་སྣང་ཀུན་རྫོབ་ཙམ་ཡིན་ལ། དོན་
དམ་མཐར་ཐུག་གི་སངས་རྒྱས་ཆོས་ཉིད་སྤྲོས་བྲལ་ཁོ་ན་ཞལ་གྱིས་བཞེས་པ་ལ་ཐལ་རང་
ཁྱད་པར་མེད་པའི་ཕྱིར་རོ། །དེས་ན་རོང་སྟོན་ཆེན་པོ་སོགས་རང་རྒྱུད་པའི་མཁས་པ་ཆེན་
པོའི་གསུང་རབ་ལ་ཞིབ་ཏུ་བརྟག་ན་ཤེས་སོ། །ཐེག་ཆེན་འཕགས་པའི་ལྟ་བ་མཐར་ཐུག་
སྐབས་ཐལ་རང་ཁྱད་པར་མེད་དེ་ལྟ་བ་ངོ་སྤྲད་ལུགས་དང་ལམ་སྒོམ་ལུགས་རིམ་གྱི་བ་དང་
གཅིག་ཅར་བའི་ཁྱད་པར་ཙམ་དུ་ཟད་དོ། །དེས་ན་རང་རྒྱུད་པའི་ཐེག་ཆེན་གྱི་ལམ་གྱི་གནས་
སྐབས་སུ་མཉམ་གཞག་སྣངབཅས་གསུངས་པ་ཡང་ཐོག་མར་ལྟ་བ་གཏན་འབེབས་སྐབས་
སྣང་སྟོང་སྒྱུ་མ་ལྟ་བུ་གཏན་ལ་ཕབས་ན་སྟོང་ཉིད་སྤྲོས་བྲལ་ནམ་མཁའ་ལྟ་བུ་ཤུགས་ཀྱིས་
རྟོགས་དགོས་པས་སྣང་སྟོང་སྒྱུ་མ་ལྟ་བུ་སྒོམ་པ་གཙོར་སྟོན་ལ་དགོངས་ཀྱི་སྤྲོས་བྲལ་ནམ་
མཁའ་ལྟ་བུ་སྒོམ་རྒྱུ་མེད་པ་ག་ལ་ཡིན། ཐལ་འགྱུར་བས་ལྟ་བ་ངོ་སྤྲོད་སྐབས་སྤྲོས་བྲལནམ་
མཁའ་ལྟ་བུ་དང་པོ་ནས་ཅར་ཕོག་ཏུ་ངོ་སྤྲོད་པས་སྤྲོས་བྲལ་སྒོམ་པ་གཙོར་སྟོན་ཙམ་ཡིན་གྱི་
ཐ་སྙད་ཙམ་དུ་སྣང་སྟོང་སྒྱུ་མ་ལྟ་བུ་མི་སྒོམ་པ་ག་ལ་ཡིན།
གཉིས་པ་དེ་ལ་དངོས་སྨྲ་བའི་རྩོད་པ་ལ་སྲི་གཞུང་གཉིས་ལས། དང་པོ་ལམ་དང་
འབྲས་བུ་ལ་རྩོད་སྤོང་གོ་རིམ་བཟློག་པ་ནི། འབྲས་བུ་ཆོས་སྐུའི་མཇུག་ཐོག་ཏུ་རྩོད་པ་ནི་
སྟབས་བདེའི་ཆེད་ཡིན་ཏེ་རིགས་གཏེར་ལས། མངོན་སུམ་ཚད་འབྲས་ཀྱི་ རྗེས་སུ་རྗེས་
དཔག་ཚད་འབྲས་བཤད་པ་བཞིན་ནོ། །ཡང་ན་བརྗོད་བྱ་གཙོ་ཆེ་བའམ་ཉུང་བ་སྔོན་ལ་
བཤད་པ་གཞུང་ལུགས་སྤྱི་ཡི་འགྲོས་ལྟར་དང་པོ། འབྲས་བུ་ལ་རྩོད་པ་སྤོང་བ་ནི། བརྗོད་བྱ་
，
བ ，
9 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། །༩
ཉུང་བ་སྔོན་ལ་བླངས་པའི་ཕྱིར་རོ། །འོ་ན་སྔར་གཞི་སྐབས་ཀྱི་རྩོད་སྤོང་དང་འདི་གཉིས་ཟློས་
པར་འགྱུར་ཞེ་ན། མི་ཟློས་ཏེ་སྔ་མ་ནི་སངས་རྒྱས་བདེན་པར་གྲུབ་མ་གྲུབ་དང་འདིར་སངས་
རྒྱས་ལ་རྣམ་རྟོག་གམ་སེམས་ཡོད་མེད་ཀྱི་ཆ་ནས་སེམས་ཙམ་མན་ཆད་ཀྱིས་སྤྱིར་རྩོད་དོ།།
མཐར་སེམས་ཡོད་མེད་དང་བདེན་པ་གྲུབ་མ་གྲུབ་དོན་གཅིག་གོ །གཉིས་པ་ལ། བདེན་
སྟོང་རྟོག་མེད་ཀྱི་སངས་རྒྱས་ལ་མཆོད་པས་བསོད་ནམས་མི་འཐད་པ་དང༌། སྟོང་ཉིད་
བསྒོམས་པས་རིགས་ཅན་གསུམ་གྱི་ལམ་བགྲོད་ཚུལ་མི་འཐད་པའི་རྩོད་སྤོང་གཉིས་ལས་
དང་པོ་ནི། ཀུན་རྫོབ་ཀྱི་སེམས་དང་སེམས་ལས་བྱུང་བ་གང་ཡང་མེད་པའི་སངས་རྒྱས་དེ་ལ་
མཆོད་པར་བྱས་པས། ཇི་ལྟར་ན་འབྲས་བུ་དང་ལྡན་པར་འགྱུར་ཞེ་ན། གངགི་ཕྱིར་སངས་
རྒྱས་བཅོམ་ལྡན་འདས་བཞུགས་པའམ་དེ་མྱ་ངན་ལས་འདས་པའི་རིང་བསྲེལ་ལ་མཆོད་པ་
གཉིས་ཀྱི་བསོད་ནམས་མཚུངས་པ་ཉིད་དུ་ལུང་ལས་བཤད་པའི་ཕྱིར་རོ། ཁ་ཅིག་དབུ་མ་པ་
དག་གིས་འབྲས་བུ་དེ་ཀུན་རྫོབ་དང་། དངོས་སྨྲ་བ་ལྟ་བུ་ལ་དོན་དམ་པར་འདོད་ཀྱང་རུང་
འདིར་དཔྱད་པ་བཏང་སྙོམས་སུ་བྱས་ཏེ། སེམས་མེད་པའི་ཀུན་རྫོབ་བམ་ནི་སེམས་དང་
བཅས་པ་དེ་ཉིད་དུའང་རུང་སྟེ་དེའི་འབྲལ་བུ་མཉམ་པ་ནི་ལུང་ལས་ཡིན་ཏེ། གང་ཞིག་
བཞུགས་ལ་མཆོད་པ་དང་། །མི་གནས་མྱ་ངན་འདས་པ་ལ། །སེམས་ནམཉམ་པར་དང་བ་
ཡི༑ ༑བསོད་ནམས་ལ་ནི་ཁྱད་པར་མེད། །ཅེས་པ་ལ་སོགས་པགསུངས་སོ། །དཔེན་ན་དོན་
དམ་པར་བདེན་པའི་སེམས་སེམས་བྱུང་གི་རྣམ་རྟོག་དང་ལྡན་པའི་སངས་རྒྱས་ལ་མཆོད་
པར་བྱས་པས་ཇི་ལྟར་བསོད་ནམས་ཀྱི་འབྲས་བུར་བཅས་པ་ཁྱེད་འདོད་པ་བཞིན་ནོ། །
གཉིས་པ་ལ་ སྤྱི་ གཞུང་གཉིས་ལས་དང་པོ་ནི། འདིར་གྲུབ་མཐའ་བཞི་པོ་
ལུགས་ཀྱི་འཕགས་བཞིའི་ལམ་བགྲོད་ཚུལ་ཅུང་ཟད་བཤད་ན། བྱེ་སྨྲས་བདེན་བཞིམི་རྟག་
སོགས་རྣམ་པ་བཅུ་དྲུག་གི་ཤེས་པ་སྐད་ཅིག་ཆ་མེད་དང་གཟུང་བ་རྡུལ་ཕྲན་ཆ་མེད་མཉམ་
- ]
9
5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྗེས་གཉིས་ཀྱི་ཚེ་ན་གཟུང་འཛིན་ཐ་དད་དུ་རྟོགས་ནས་འཕགས་བཞི་རང་རང་གི་ལམ་
བགྲོད་པར་འདོད་པས་འཕགས་བཞི་རྟོགས་རིགས་གཅིག་ཅིང་། མཉམ་གཞག་ནགསཔ་
མཆོག་དམན་ཐ་དད་དེ་ཉན་ཐོས་དམན་རང་རྒྱལ་འབྲིང་པོ་སྟེ་ཤེས་སྒྲིབ་ཅུང་ཟད་སྤོང་།
ཐེག་ཆེན་གྱིས་མི་ཤེས་པའི་རྒྱུ་བཞི་ལྟ་བུ་ཤེས་སྒྲིབ་སྤངས་པས་མཆོག་ཏུ་འདོད་པ་ནི་མཉམ་
རྗེས་གཉིས་ཆར་ཡིན་ལ་རྗེས་ཐོབ་སྐབས། སྟོང་གཉིས་གསུམ་དང་གྲངས་མེད་མཐོང་། །
ཞེས་པ་ལྟར་མཆོག་དམན་འདོད་ལ་ཁྱད་པར་དུ་སངས་རྒྱས་ཀྱི་རྗེས་ཐོབ་ཤེས་བྱ་ཐམས་ཅད་
མཁྱེན་ཅིང་ལྷག་མེད་དབྱིངས་སུ་འཕགས་པ་གསུམ་རིག་རྒྱུན་ཆད་པ་ལ་ཁྱད་པར་མི་འདོད་
དོ༑ ༑ལམ་བགྲོད་ཚུལ་ཉན་ཐོས་ཆགས་བྲལ་སྔོན་སོང་དང་རིམ་གྱི་བ་གཉིས་ཡོད་ལ་ཐུང་
མཐའ་ཚེ་གཉིས་སམ་གསུམ་དང༌། རིང་མཐའ་ཚེ་རབས་བཅོ་བརྒྱད་ན་དགྲ་བཅོམ་ཐོབ་ལ་
རང་རྒྱལ་ཚོགས་སྤྱོད་ཕལ་ཆེར་ཉན་ཐོས་དང་འདྲ་ཞིང་འཕགས་པ་རང་རྒྱལ་ཚོགས་སྤྱོད་མི་
འདོད་ལ། བསེ་རུའི་རང་རྒྱལ་བསྐལ་ཆེན་བརྒྱ་ཚོགས་ལམ་ན་ཚོགས་བསགས་ནས་སྦྱོར་
ལམ་སྟན་ཐོག་གཅིག་ལ་མི་སློབ་ལམ་རང་ཉིད་ཀྱིས་ཚེ་དེར་སློབ་དཔོན་མེད་པར་མངོན་དུ་
མཛད་དེ་དཔེན་ན་སངས་རྒྱས་བཞིན་ནོ། །སངས་རྒྱས་ནི་བསྐལ་ཆེན་གྲངས་མེད་གསུམ་དུ་
ཚོགས་བསགས་ནས་སངས་རྒྱས་པ་སྔ་མ་དང་འདྲ་ལ་ཡེ་ཤེས་ཀྱི་ཚོགས་གསུང་རབ་ཐོས་
བསམ་བྱེད་པའི་ཤེས་རབ་བོ། །འོ་ན་བྱང་འཕགས་དང་རང་རྒྱལ་རིགས་ཀྱི་སློབ་ལམ་ལ་
འཕགས་པ་ཡོད་དམ་མེད་ཅེ་ན། ཡོད་དེ་མཐོང་ལམ་སྡུག་བསྔལ་ཆོས་བཟོད་ནས་ལམ་རྗེས་
ཤེས་བར་སྐད་ཅིག་བཅུ་དྲུག་དང་སྲིད་རྩེ་སྒོམ་སྤང་སྐོར་དགུ་སྤོང་བའི་བར་ཆད་མེད་ལམ་
སྐད་ཅིག་དགུརྣམ་གྲོལ་ལམ་བརྒྱད་དེ་བཅུ་བདུན་བཅས་སྐད་ཅིག་སུམ་ཅུ་རྩ་གསུམནི་སློབ་
པ་འཕགས་པ་ཡིན་ལ། སྐད་ཅིག་སུམ་ཅུ་རྩ་བཞི་པ་མི་སློབ་ལམ་དེ་ལ་རྫོགས་པར་མཉམ་
གཞག་ལས་ལྡང་མི་སྲིད་དོ། །བྱང་འཕགས་སམ་སངས་རྒྱས་ཀྱང་དེ་དང་འདྲ་ལ་འོན་ཀྱང་
1-
- 19 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༩
འགའ་ཞིག་གིས་འགོག་སྙོམ་མངོན་དུ་བྱེད་དགོས་པས་མཉམ་གཞག་ལས་ལྡང་བར་འདོད་
ལ་ཁ་ཅིག་འགོག་སྙོམ་སྒོམ་མི་དགོས་པས་ལྡང་བ་མེད་པར་འདོད་དོ། །འདི་གཉིས་ཆར་
ཆགས་བྲལ་སྔོན་སོང་ཡིན་པས་བསམ་གཏན་བཞི་པ་རབ་མཐའ་ལ་བརྟེན་ནས་འཕགས་
ལམ་མངོན་དུ་མཛད་པ་ཡིན་པས་ཞུགས་འབྲས་དང་པོ་གཉིས་མི་འདོད་ལ་མཐའ་མ་གཉིས་
ཀྱི་རྣམ་གཞག་ཡོད་དོ། །མདོ་སྡེ་པ་ལྟར་ན་ཉན་རང་བྱེ་སྨྲ་དང་འདྲ་སྟེ་རྟོགས་རིགས་ཀྱང་
རིགས་ཅན་གསུམ་ཆར་གཅིག་ཅིང་། ཁྱད་པར་ནི་ཁམས་གསུམ་གྱི་སྒོམ་སྤང་དགུ་དྲིལ་ནས་
སྤངས་པའི་གཅིག་ཅར་བ་དང་རྒྱུན་ཞུགས་དང་ཕྱིར་འོང་དང་། ཕྱིར་མི་འོང་སྔོན་སོང་གི་རང་
རྒྱལ་འདོད་པ་དང༌། ཐེག་ཆེན་འཕགས་པ་ལ་ས་བཅུའི་རྣམ་གཞག་ཡོད་ཅིང་བསྐལ་པ་
གྲངས་མེད་གསུམ་དུ་ཚོགས་བསགས་པ་ཡང་སོ་སྐྱེ་དང་འཕགས་ལམ་གཉིས་ཆར་ཚེ་ཡིན་
ཅིང་ཐེག་ཆེན་འཕགས་པ་ལ་ཆགས་བྲལ་སྔོན་སོང་གི་རྣམ་གཞག་མེད་དོ། །སེམས་ཙམ་
ལྟར་ན་ཉན་རང་དང་ཐེག་ཆེན་གྱི་ལམ་བགྲོད་ཚུལ་ཕལ་ཆེར་མདོ་སྡེ་པ་དང་འདྲ་ལ། རྟོགས་
རིགས་ཉན་ཐོས་ནི་བྱེ་མདོ་དང་འདྲ་ལ་རང་རྒྱལ་གྱི་ཁྱད་པར་ནི་རྒྱན་ལས། གཟུང་དོན་རྟོག་
པ་སྤོང་ཕྱིར་དང༌། །འཛིན་པ་མི་སྤོང་ཕྱིར་དང་ནི། །རྟེན་གྱི་བསེ་རུ་ལྟ་བུའི་ལམ། །ཞེས་
གསུངས་པ་ལྟར། རང་རྒྱལ་གྱི་མཉམ་གཞག་གཟུང་བ་རྡུལ་ཕྲན་ཆ་མེད་ལ་བདེན་འཛིན་
སྤོང་ཞིང་གཟུང་བ་དེས་བཞག་པའི་བག་ཆགས་འཛིན་རྟོག་ལ་བདེན་འཛིན་མི་སྤོང་བར་
འདོད་དོ། །མཉམ་གཞག་ནའང་ཤེས་པ་གསལ་ཤིང་རིག་པ་ལ་བདེན་པར་འཛིན་པའི་ཕྱིར་
རོ༑ ༑རང་རྒྱལ་རྗེས་ཐོབ་ཏུ་གཟུང་བ་ལ་བཏགས་འཛིན་དང་འཛིན་པ་ལ་བདེན་འཛིན་ཡོད་
ཅིང་། བྱང་འཕགས་དང་སངས་རྒྱས་འཕགས་པའི་མཉམ་གཞག་ན་གཟུང་འཛིན་གཉིས་
མེད་ཀྱི་ཡེ་ཤེས་འབའ་ཞིག་དང༌། བྱང་འཕགས་རྗེས་ཐོབ་ཏུ་གཟུང་འཛིན་གཉིས་བཏགས་
འཛིན་རྟོག་པར་འདོད་དོ། །སངས་རྒྱས་གཉིས་སུ་སྣང་ཡང་གཉིས་སུ་མི་འཛིན་པར་འདོད།
，
་
- 1
9 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
རང་རྒྱུད་ཕལ་གྱིས་འདི་འདྲ་ཟེར། རང་རྒྱུད་ལྟར་ན་ལམ་བགྲོད་ཚུལ་ཕར་ཆེར་སེམས་ཙམ་
དང་མཐུན་ཅིང་། ཉན་ཐོས་ཀྱི་རྟོགས་རིགས་སེམས་ཙམ་དང་མཐུན་ལ་རང་རྒྱལམཉམ་
གཞག་སྐབས་གཟུང་བ་རྡུལ་ཕྲན་ཆ་མེད་དུ་འཛིན་པ་སྤངས་ནས་ཤེས་པ་གསལ་རིག་ལ་
བདེན་འཛིན་དང་བཅས་ལ་རྗེས་ཐོབ་ཏུ་གཟུང་བ་ལ་བཏགས་འཛིན་དང་རང་གཞན་གྱི་ཤེས་
པ་ལ་བདེན་འཛིན་དང་བཅས་པ་སྟེ། འོ་ན་སེམས་ཙམ་དང་ཁྱད་པར་ཅི་ཞེ་ན། རང་རྒྱུད་
པས་དོན་དམ་དུ་མྱོང་བ་གཉིས་མེད་ཀྱི་ཤེས་པ་མི་འདོད་པས་མཉམ་གཞག་གི་འཛིན་རྟོག་
ཤེས་པ་བདེན་གྲུབ་ཙམ་དུ་འདོད་ཀྱི་འཛིན་རྟོག་དེ་གཉིས་མེད་ཀྱི་ཤེས་པའི་སྟེང་གི་བག་
ཆགས་ལ་བདེན་འཛིན་མི་འདོད་པ་ནི་ཁྱད་པར་རོ། །བྱང་འཕགས་ཀྱི་མཉམ་གཞག་ཆོས་
ཉིད་སྤྲོས་བྲལ་དང་། རྗེས་ཐོབ་གཟུང་འཛིན་གཉིས་སྣང་བཏགས་འཛིན་རྟོག་པར་འདོད་ལ།
འོན་ཀྱང་སེམས་ཙམ་དང་རང་རྒྱུད་གཉིས་ཀྱིས། ཉན་ཐོས་ཀྱི་མཉམ་གཞག་ཏུ་གཟུང་འཛིན་
གཉིས་ཅར་ལ་བདེན་འཛིན་དང་རང་རྒྱལ་གྱི་འཛིན་པ་བློ་རྐྱང་པ་ལ་བདེན་པར་འཛིན་པ་ནི་
ཉན་རང་བློ་སྟོབས་ཞན་པས་དེ་ཙམ་ལས་མ་རྟོགས་པ་ཡིན་གྱི། གཟུང་བ་དང་འཛིན་པ་དོན་
དམ་གྲུབ་པ་བྱེ་སྨྲ་དང་མདོ་སྡེ་པ་ལྟར་མི་འདོད་དོ། །དེའང་སེམས་ཙམ་པས་གཉིས་མེད་
ཤེས་པ་དོན་དམ་འདོད་ཀྱང་རང་རྒྱལ་གྱིས་འཛིན་རྟོག་ལ་བདེན་པར་གཟུང་བ་ནི་བག་
ཆགས་ལ་བདེན་པར་འཛིན་པ་ཡིན་པས་འཛིན་རྟོག་ཀྱང་དོན་གྱི་གནས་ལུགས་མི་འདོད།
རྗེས་ཐོབ་ཏུ་སྣང་བབདེན་སྟོང་རྟོགས་ལ་ཐེག་ཆེན་གྱི་ལམ་བགྲོད་ཚུལ་འོག་ཐལ་འགྱུར་དང་
མཐུན་ནོ། །ཐལ་འགྱུར་བ་ལ་གངས་ཅན་ན་འདོད་པ་དུ་མ་སྣང་སྟེ། ཀུན་མཁྱེན་ཀློང་ཆེན་
པས་ཡིད་བཞིན་མཛོད་ལས། ཐེག་དམན་ཉན་རང་དགྲ་བཅོམ་ཐོབ་པ་ལ་བྱེ་བྲག་སྨྲ་བ་དང་
མདོ་སྡེ་པའི་གྲུབ་མཐའ་ལ་བརྟེན་ནས་ལམ་ཉམས་སུ་ལེན་དགོས་པས་མདོ་སྡེ་པའི་གྲུབ་
མཐའ་ལ་བརྟེན་ནས་དགྲ་བཅོམ་ཐོབ་པ་རྣམས་ཀྱིས་བདག་མེད་གཉིས་རྟོགས་ལ། བྱེ་སྨྲའི་
-19 8 -



，
-
-
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༼༩
གྲུབ་མཐའ་ལ་བརྟེན་ནས་དགྲ་བཅོམ་ཐོབ་པ་རྣམས་ནི་གང་ཟག་བདག་མེད་རྐྱང་པས་ཀྱང་
གྲོལ་བར་གསུངས་ཤིང་ཐེག་ཆེན་གྱིས་སྤྲོས་བྲལ་རྟོགས་པར་འདོད་དོ། །ཐེག་ཆེན་པའི་རྗེས་
ཐོབ་སྣང་ སྟོང་ ཐེག་དམན་དབང་རྟུལ་གྱི་གང་ཟག་རྐྱང་ པ་བཏགས་འཛིན་ དང་ ཆོས་
བདག་རྫས་འཛིན་དང༌། དབང་རྣོན་གྱིས་བདག་གཉིས་བཏགས་འཛིན་ནོ། །དེ་དག་རང་
རྒྱལ་གྱི་རྗེས་ཐོབ་ཀྱི་འཁྲུལ་སྣང་སེམས་ཁོ་ན་དང་ཉན་ཐོས་བདེན་མེད་ཤེས་པར་འདོད་དོ།།
རྗེ་ཙོང་ཁ་པ་ཆེན་པོས་མཉམ་གཞག་སྟོང་པ་ནམ་མཁའ་ལྟ་བུ་མེད་དགག་དང་རྗེས་ཐོབ་ཏུ་
ཆོས་ཐམས་ཅད་བདེན་སྟོང་སྒྱུ་མ་ལྟ་བུ་རྟོགས་པ་ནི་འཕགས་པ་བཞི་ཆར་རྟོགས་རིགས་
གཅིག་ཅིང་རྟོགས་པ་མཆོག་དམན་དུ་འདོད་ཀྱང་ཉན་རང་གི་རྟོགས་རིགས་དང་བདག་མེད་
རྟོགས་ཚུལ་ངེས་དོན་དུ་འཐད་ལ་ཁོ་རང་གིས་ཀྱང་ངེས་དོན་དུ་བཞེད་ཅིང་ཐེག་ཆེན་འཕགས་
པའི་རྟོགས་རིགས་རེ་ཞིག་པའི་དྲང་དོན་ཙམ་དུ་མངོན་ལ། གསུང་རབ་གཞན་དུ་སྤྲོས་བྲལ་
ཞལ་གྱིས་བཞེད་པའི་ཕྱིར་རོ། །ཀུན་མཁྱེན་གོ་རམས་པས། བྱམས་ཀླུ་དགོངས་པ་འགལ་
མེད་དུ་སྒྲུབ་ནས་ཉན་རང་གི་བདག་དོན་གཙོ་ཆེ་བས་བདག་རྒྱུད་ཀྱི་ཕུང་པོ་ལྔ་ཆར་བདེན་
སྟོང་དང་པོར་སྒོམ་པས་དེ་ལྟར་རྟོགས་ལ་རང་རྒྱལ་གྱིས་དེའི་སྟེང་དུ་གཟུགས་ཕུང་མཐའ་
དག་བདེན་མེད་རྟོགས་པ་ནི། གཟུང་དོན་རྟོགས་པ་སྤང་ཕྱིར་དང༌། །ཞེས་པའི་དོན་ཡིན་ལ།
གང་ཟག་གཞན་རྒྱུད་ཀྱི་རྣམ་ཤེས་ལ་བདེན་འཛིན་དང་བཅས་པ་ནི། འཛིན་པ་མི་སྤོང་ཕྱིར་
དངནི། །ཞེས་པའི་དོན་དུ་འདོད་ལ། ཐེག་ཆེན་པས་སྤྲོས་བྲལ་རྟོགས་པར་བཞེད་དོ། །གཞན་
ཐལ་འགྱུར་ལུགས་ཅུང་ཟད་མི་འདྲ་བ་སྣང་ཡང་ཕལ་ཆེར་རང་རྒྱུད་ལུགས་ལས་མ་འདས་
ཤིང་འགའ་ཞིག་ཐལ་འགྱུར་དུ་འདུ་བའི་ཕྱིར་རོ། །གོ་རམས་པས། ཐལ་འགྱུར་ལ་སྦྱར་བ་
མ་གཏོགས། གཟུང་དོན་རྟོག་པ་སྤང་ཕྱིར་དང༌། །འཛིན་པ་མི་སྤོང་ཕྱིར་དང་ནི། །ཞེས་པའི་
ལུང་རང་རྒྱུད་ཁོ་ན་མ་གཏོགས་སེམས་ཙམ་དང་ཐལ་འགྱུར་ལ་སྦྱར་བ་སོགས་མི་སྣང་ངོ༌།།
- 1 99-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
རང་ལུགས་ནི་ཉན་རང་གིས་ཆོས་ཐམས་ཅད་བདེན་སྟོང་དུ་རྟོགས་ལ། དེ་ཡང་ཞིབ་ཏུ་ཅུང་
ཟད་བཤད་ན། ཤེར་ཕྱིན་ལས། ཉན་རང་ཐུན་མོང་བའི་རྣམ་པ་བཅུ་དྲུག་དང་། རང་རྒྱལ་
ཐུན་མིན་གྱི་རྣམ་པ་བཅུ་གཅིག་བཅས་ཉེར་བདུན་གསུངས་པ་མཐའ་དག་ཆོས་ཀྱི་བདག་
མེད་ཁོ་ན་ཡིན་ཅིང་། མདོ་དང་བསྟན་བཅོས་གོང་འོག་ཀུན་ཏུ་མི་རྟག་སོགས་གསུངས་པ་
མཐའ་དག་ཀྱང་བདེན་སྟོང་དུ་གསུང་ལ་མི་རྟག་སོགས་བཅུ་དྲུག་མངོན་པའི་གཞུང་ལས་
གསུངས་པ་ཡང་དགོངས་གཞི་རྗེས་ཐོབ་ངེས་པ་དྲང་ཚུལ་ཡིན་པས། དེའང་ཉན་ཐོས་ཀྱིས་
མཉམ་གཞག་སྐབས་སྟོང་པའོ་སྙམ་པ་ནི། སྟོང་བདག་མེད་ཀྱི་རྣམ་པ་གཉིས་ཡིན་ཏེ། གང་
ཟག་གི་བདག་སྟོང་པའི་ཆ་བདག་མེད་དང་ཆོས་བདག་གི་སྟོང་པའི་ཆ་ནསསྟོང་པ་སྟེ་ལྡོག་པ་
གཉིས་སུ་ཕྱེའོ། །རང་རྒྱལ་འཕགས་པའི་མཉམ་གཞག་ཤེས་པ་གསལ་རིག་ཙམ་ལ་འཛིན་
པ་ནི། གང་ཟག་གི་བདག་འཛིན་གཏན་མིན་ཞིང་ཆོས་ཀྱི་བདག་འཛིན་ཡིན་པས་སོ། །འོན་
ཉན་ཐོས་ཀྱི་མཉམ་གཞག་ན་ཆོས་དང་གང་ཟག་གི་བདག་གཉིས་ཀྱིས་སྟོང་ལ་རང་རྒྱལ་
མཉམ་གཞག་སྐབས་ཆོས་བདག་ལ་བདེན་མེད་དུ་འཛིན་པ་ཡོད་པའི་ཕྱིར་ཉན་རང་རྟོགས་
པ་གོ་ལོག་ཏུ་ཐལ་ཞེ་ན། སྐྱོན་མེད་དེ་ཉན་རང་གཉིས་ཅར་མཉམ་གཞག་ན་གང་ཟག་གི་
བདག་འཛིན་དངོས་གཏན་མི་འབྱུང་བ་དང་། ཆོས་བདག་ལ་བདེན་པར་མི་འཛིན་པའིཆ་
འདྲ་ལ། རང་རྒྱལ་གྱི་ཡུལ་ཡུལ་ཅན་ཐ་དད་མེད་པར་ཤེས་པ་གསལ་རིག་ཙམ་དུ་འཛིན་པ་
ནི་གཟུང་བ་ཐ་དད་མེད་པའི་འཛིན་རྟོག་རྐྱང་པ་ཡིན་པས་ཆོས་བདག་ཤིན་ཏུ་ཕྲ་ལ། ཉན་
ཐོས་ཀྱིས་སྟོང་པ་ཡུལ་དང་སྟོང་འཛིན་གྱི་བློ་གཟུང་འཛིན་ཙམ་དུ་སྣང་བ་ནི་གཟུང་འཛིན་མ་
སྤངས་པས་རང་རྒྱལ་གྱི་འཛིན་རྟོག་ལ་ལྟོས་ན་ཆོས་བདག་རགས་པ་ཡིན་ནོ། །ལྷག་མརྣམ་
པ་མི་རྟག་སོགས་བཅུ་བཞི་ནི་རྗེས་ཐོབ་ཏུ་ངེས་པ་དྲང་ཚུལ་ཁོ་ན་ངེས་པས་མཉམ་གཞག་ཏུ་
གཏན་མི་འབྱུང་ལ། སྟོང་བདག་མེད་ནི་མཉམ་རྗེས་གཉིས་ཅར་དུ་འབྱུང་བས། མདོར་ན་
་
- 2 (0 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། (༩
མཉམ་གཞག་ཏུ་སྟོང་བདག་མེད་ཀྱི་རྣམ་པ་གཉིས་སུ་ངེས་ལ་རྗེས་ཐོབ་རྣམ་པ་བཅུ་དྲུག་ཏུ་
ངེས་པ་ནི་གདུལ་བྱ་འཁོར་དུ་ཉེ་བའི་བསམ་པ་ལ་དགོངས་པ་ཡིན་ཏེ། དཔེར་ན་ཤེར་ཕྱིན་
ལས་གཟུང་འཛིན་གྱི་རྟོག་པ་རེ་ལ་དགུ་རེ་གྲངས་ངེས་པ་དང་འདྲའོ། །གཞི་སྐབས་ཉེར་དྲུག་
དང་རྣམ་རྫོགས་སྐབས་ཉེར་བདུན་སོགས་བཤད་པ་དེ་དག་འགྲེལ་པ་མཁན་པོས་མངོན་པ་
དང་སྒོ་བསྟུན་ནས་བཅུ་དྲུག་ཏུ་འདུ་བར་མཛད་དོ། །དེས་ན་ཉན་ཐོས་འཕགས་པའི་མཉམ་
གཞག་བྱེ་མདོ་ནས་རང་རྒྱུད་མན་ཆད་ཀྱི་འདོད་པ་ལྟར་གྱི་ཆོས་ཅན་སྣང་བའི་གཟུང་འཛིན་
ལས་ནི་འདས་ཀྱང་། ཆོས་ཉིད་སྟོང་པའི་གཟུང་འཛིན་ལས་མ་གྲོལ་བས་ཡུལ་ཅན་གྱི་
བློས་སྟོང་སོགས་ངེས་པའི་འཛིན་པ་དང་བཅས་པ་ཡིན་པས་སྟོང་པ་ནམ་མཁའ་ལྟ་བུ་ཡུལ་
དང༌། སྟོང་པའོ་སྙམ་པའི་མེད་དགག་གི་འཛིན་སྟོང་བློ་ཡིན་ནོ། །དེས་ན་ཉན་ཐོས་འཕགས་
པའི་མཉམ་གཞག་སྟོང་པ་མེད་དགག་གི་གཟུང་འཛིན་དང་བཅས་པའོ། །རང་རྒྱལ་འཕགས་
པའི་མཉམ་གཞག་ཆོས་ཅན་གྱི་གཟུང་འཛིན་ལས་གྲོལ་བ་མ་ཟད་ཆོས་ཉིད་སྟོང་པའི་གཟུང་
འཛིན་ལས་ཀྱང་གྲོལ་བས་སྟོང་པའོ་སྙམ་པའི་འཛིན་སྟངས་མེད་ལ་ཡུལ་ཅན་བློ་གསལ་རིག་
ཙམ་གྱི་འཛིན་སྟངས་རྐྱང་པ་སྟེ་ཡུལ་ཡུལ་ཅན་ཐ་དད་དུ་མི་འཛིན་ནོ། །འོ་ན་སེམས་ཙམ་དང་
ཁྱད་པར་ཅི་ཡོད་ཅེ་ན། སེམས་ཙམ་པས་ལྟ་བ་ཐོས་བསམ་གྱིས་གཏན་ལ་འབེབས་པ་ན།
དོན་ལ་ཤེས་པ་མྱོང་བ་གཉིས་མེད་བདེན་གྲུབ་ཏུ་ཞེན་ལ་དེའི་སྟོབས་ཀྱིས་སེམས་ཙམ་པ་ཁོ་
རང་གི་ལྟ་བ་ལ་གནས་བཞིན་པའི་གང་ཟག་ལ་ཚོགས་སྦྱོར་གྱི་ལམ་མཚན་ཉིད་པའང་སྐྱེ་མི་
སྲིད་ན་འཕགས་ལམ་ལྟ་ཅི་སྨོས། དེས་ན་རང་རྒྱལ་འཕགས་པའི་མཉམ་གཞག་ན་འཁོར་རྩ་
བདེན་འཛིན་མེད་དེ། ཉན་རང་གི་ཐོག་མར་ཐོས་བསམ་གྱི་ལྟ་བས་གཏན་ལ་ཕབཔ་ན་ཆོས་
ཐམས་ཅད་བདེན་པའི་སྤྲོས་བྲལ་ནམ་མཁའ་ལྟ་བུ་དོན་དམ་དཔྱོད་པའི་རིགས་ངོར་གཏན་
ལ་ཕབ་ཅིང་། བདེན་འཛིན་དེ་རྣམས་རགས་པ་མགོ་ནོན་ཙམ་རྟགས་ཀྱིས་དགག་བྱ་དང་།
- 2 0 1 -



，
་
བརྩེ་ཆེན་འོད་སྣ ང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉན་ཐོས་སོ་སྐྱེ་དང་འཕགས་པ་མཐའ་དག་གི་ལམ་གྱིས་སྤང་བྱ་དང་། བྱང་སེམས་སོ་སྐྱེ་དང་
མཐོང་ལམ་སྡུག་བསྔལ་ཆོས་བཟོད་སྐད་ཅིག་དང་པོའི་ལམ་གྱི་ས་བོན་བཅས་སྤང་བྱ་ཡིན་
ལ༑ རང་རྒྱལ་མཉམ་གཞག་འཇོག་སྒོམ་སྐབས་ཤེས་པ་བདེན་སྟོང་གསལ་རིག་ཙམ་དུ་
མཉམ་པར་བཞག་པའི་ཕྱིར་སེམས་ཙམ་རང་རྒྱལ་འཛིན་པ་ཙམ་གྱི་ཁྱད་པར་སེམས་ཙམ་
པས་གཟུང་འཛིན་གཉིས་མེད་ཀྱི་ཤེས་པ་དོན་དམ་པར་འདོད་ལ། རང་རྒྱལ་གྱི་རྟོགས་པའི་
འཛིན་པ་གསལ་རིག་ཙམ་དུ་སྣང་བ་ཡིན་གྱི་གཟུང་འཛིན་གཉིས་མེད་ཀྱི་ཤེས་པའི་བརྡ་དང་
ཐ་སྙད་གཏན་མེད་ལ་ཤེས་པ་བདེན་གྲུབ་གཏན་མི་འདོད་པ་དེས་ན་ཁྱད་པར་ཤིན་ཏུ་ཆེའོ།།
བྱང་སེམས་འཕགས་པའི་མཉམ་གཞག་ནི་བདེན་པའི་སྤྲོས་བྲལ་ཙམ་མ་ཟད་བདེན་མེད་དུ་
འཛིན་པ་ཙམ་ཡང་མི་སྲིད་པས་ཐེག་ཆེན་གྱི་ལྟ་བ་ནི་སྤྲོས་པ་མཐའ་དག་དང་བྲལ་བ་ཡིན་ནོ།།
དེས་ན་ཉན་ཐོས་འཕགས་པའི་མཉམ་གཞག་སྟོང་པ་འཛིན་པའི་སྤྲོས་བཅས་ཡིན། རང་རྒྱལ་
འཕགས་པའི་མཉམ་གཞག་ཤེས་པ་གསལ་རིག་འཛིན་པའི་སྤྲོས་བཅས། འཕགས་པ་འོག་
མ་གསུམ་གྱི་རྗེས་ཐོབ་ཐམས་ཅད་གཟུང་འཛིན་དུ་སྣང་བའི་སྤྲོས་བཅས་ཡིན་ལ། སངས་
རྒྱས་འཕགས་པ་རྗེས་ཐོབ་སྤྲོས་བཅས་གཞན་སྣང་ཙམ་དུ་ཟད་དོ། །དེ་ཐམས་ཅད་བདེན་
པའི་སྤྲོས་བྲལ་མིན་ཏེ་བདེན་གྲུབ་ཡོད་མེད་སོགས་མཐའ་གང་དུ་ཡང་མི་འཛིན་ནོ། །གོང་
གསལ་འཕགས་པའི་བློ་དེ་དག་གིས་བདེན་མེད་ཀྱིས་ཡོད་མེད་སོགས་གང་རུང་འཛིན་པའི་
སྤྲོས་བཅས་ཤིན་ཏུ་ཕྲ་མོ་བཙོ་བླག་མཁན་གྱི་དྲི་མ་ཕྲ་བ་ལྟར་ཤིན་ཏུ་སྤང་དཀའ་བ་ཐེག་པ་
ཆེན་པོའི་འཕགས་པའི་ལམ་གྱི་སྤང་བྱ་མཐར་ཐུག་གོ །འོ་ན་བདེན་འཛིན་གྱི་སྤྲོས་པ་དང་།
བདེན་མེད་འཛིན་པའི་སྤྲོས་པ་གཉིས་ལ་ཁྱད་པར་ཅི་ཡོད་ཅེ་ན། དཔེར་ན་འཇིག་རྟེན་ཐ་
མལ་པའི་སྣང་བ་བག་ཆགས་བརྟེན་འབྱུངགི་ངོར་བུ་སྐྱེ་ཤི་གཉིསནི་བདེན་འཛིན་གྱི་སྤྲོས་པ།
རྨི་ལམ་གྱི་སྐྱེ་ཤི་གཉིས་སད་པའི་སྣང་བ་ལ་ལྟོས་ན་བརྫུན་པའི་སྤྲོས་པ་ཡིན་ནོ། །ཡང་ན་རྨི་
་་
- 2 0 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། (༩
ལམ་ན་རྨི་ལམ་ངོ་མ་ཤེས་པའི་ཐ་མལ་པའི་རྨི་ལམ་རྨི་བཞིན་པན་བདེན་པར་འཛིན་པ་ལྟ་བུ་
བདེན་པའི་སྤྲོས་པ་དང་། སོ་སྐྱེ་ཐ་མལ་པའི་སྣང་བ་ལ་བདེན་པར་ཞེན་པནི་བདེན་པའི་སྤྲོས་
པ་ཡིན་ལ། བྱང་སེམས་སྦྱོར་ལམ་པ་ལྟ་བུ་རྨི་ལམ་ལ་རྨི་ལམ་དུ་ངོ་ཤེས་པས་རྨི་ལམ་བརྫུན་
པར་འཛིན་པ་དང༌། སྒྱུ་མ་མཁན་གྱི་སྒྱུ་མ་བརྫུན་པར་འཛིན་པ་སོགས་ཉན་རང་འཕགས་
པའི་མཉམ་རྗེས་ཐམས་ཅད་དང་བྱང་འཕགས་ཀྱི་རྗེས་ཐོབ་ཀྱི་སྣང་བ་ནི་བདེན་མེད་འཛིན་
པའི་སྤྲོས་པ་ཡིན་ལ་དེ་དག་བྲལ་བ་ནི་བདེན་པ་བདེན་མེད་ཀྱི་སྤྲོས་བྲལ་ཡིན་ཏེ། འཇུག་པ་
ལས། དེ་བློ་ལ་ལྟོས་གཉིས་ཆར་བདེན་པ་སྟེ། །དོན་གསལ་མཐོང་ལ་གཉིས་ཀའང་བརྫུན་
པར་འདོད། །ཅེས་སོ། །དེས་ན་གཟུང་དོན་རྟོག་པ་སྤང་སོགས་ཀྱི་དོན་སེམས་ཙམ་དང་དབུ་
མ་ཐལ་རང་ཐམས་ཅད་ཀྱིས་ཁས་ལེན་དགོས་ཀྱང་། དབུ་མ་རང་རྒྱུད་ཁོ་ན་ལ་སྦྱོར་ན་དྲང་
དོན་ཙམ་གྱི་དགོངས་པ་ཕྱོགས་གཅིག་ཙམ་དུ་ཟད་དེ་ཤེར་ཕྱིན་མདོ་བསྟན་བཅོས་མཐའ་
དག་ངེས་དོན་མཐར་ཐུག་དབུ་མ་ཐལ་འགྱུར་ལྟར་འཐད་པའི་ཕྱིར་རོ། །
གཉིས་པ་ལ་རྩོད་ལན་གཉིས་ལས། དང་པོ་ནི། བྱེ་བྲག་སྨྲ་བ་དང་མདོ་སྡེ་པ་
རྣམས་ཆོས་ཐམས་ཅད་སྟོང་པ་ཉིད་དུ་ཤེས་པས་ཉོན་ཤེས་ཀྱི་སྒྲིབ་པ་ཐམས་ཅད་སྤངས་ནས་
རིགས་ཅན་གསུམ་གྱི་འབྲས་བུ་ཐོབ་པར་མི་བཟོད་པར། དེ་ལ་སྐད་ཅིག་བཅོ་ལྔ་ནི། །མ་
མཐོང་མཐོང་ཕྱིར་མཐོང་བའི་ལམ། །ཞེས་པ་ལྟར། འཕགས་པའི་བདེན་པ་བཞི་མཐོང་བ་
དང་སྒོམ་པ་ནི་རིགས་ཅན་གསུམ་གྱི་འབྲས་བུ་ཐོབ་པ་དེའི་ཐབས་སུ་འདོད་པས་སྨྲས་པ།
འཕགས་པའི་བདེན་པ་བཞི་པོ་སྡུག་བསྔལ་དང༌། ཀུན་འབྱུང་དང་། འགོག་པ་དང་། ལམ་
གྱི་མཚན་ཉིད་རྣམས་མཐོང་བས་སྡུག་བསྔལ་ལས་རྣམ་པར་གྲོལ་བར་འགྱུར་གྱི། སྟོང་པ་
ཉིད་དེ་ཆོས་ཐམས་ཅད་རང་བཞིན་མེད་པ་མཐོང་བས་ཅི་ཞིག་བྱ་ཞེ་ན། ཞེས་པ་བྱེ་མདོ་གཙོ་
བོ་རྩོད་ལ། སེམས་ཙམ་སངས་རྒྱས་ཀྱི་གཉིས་མེད་ཤེས་པ་བདེན་པ་མཐོང་བས་གྲོལ་འགྱུར་
- 2 0 3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི༔ སྟོང་ཉིད་མཐོང་བས་ཅི་ཞིག་བྱ་ཞེས་རྩོད་དོ། །ཐེག་ཆེན་སྐབས་རང་རྒྱུད་པའི་རྩོད་པ་
མེད་དོ། །
གཉིས་པ་ལན་ལ་ལུང་དང་། རིགས་པ་གཉིས། དང་པོ་ལ་ལུང་དྲང་པ་དངོས་དང་།
ཞར་བྱུང་མ་གྲུབ་པའི་རྩོད་སྤོང་ཐེག་ཆེན་བཀར་སྒྲུབ་པ་གཉིས་ལས། དང་པོ་ནི། གང་གི་
ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པའི་ལུང་ལས་སྟོང་པ་ཉིད་ཀྱི་རང་བཞིན་གྱི་ལམ་འདི་ནི།
མེད་པར་བྱང་ཆུབ་གསུམ་པོ་གང་ཡང་མེད་པར་གསུངསཏེ། ཡུམ་བར་མ་ལས། རབ་འབྱོར་
ཉན་ཐོས་ཀྱི་བྱང་ཆུབ་ཐོབ་པར་འདོད་པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ལ་
བསླབ་པར་བྱའོ། །རབ་འབྱོར་རང་སངས་རྒྱས་ཀྱི་བྱང་ཆུབ་ཐོབ་པར་འདོད་པས་ཀྱང་ཤེས་
རབ་ཀྱི་ཕ་རོལ་ཏུ་ཕྱིན་པ་འདི་ཉིད་ལ་བསླབ་པར་བྱའོ། །རབ་འབྱོར་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཐོབ་པར་འདོད་པས་ཀྱང་གཞུང་ཤེས་རབ་ཀྱི་ཕ་རོལ་ཏུ་ཕྱིན་པ་
འདི་ཉིད་ལ་བསླབ་པར་བྱའོ། །ཞེས་རྒྱ་ཆེར་གསུངས་སོ། །བྱེ་མདོ་ལ་ལུང་འདི་དྲངས་པ་དོན་
མེད་དེ་དེ་ལ་ཐེག་ཆེན་མ་གྲུབ་པའི་ཕྱིར། མུ་སྟེགས་བྱེད་ལ་ནང་པའི་ལུང་བཞིན་སྙམ་ན།
ལུང་བྱེ་མདོ་ཁོ་ན་ལ་མིན་གྱི་རང་རྒྱུད་མན་ཆད་ལ་དྲང་དགོས་ཏེ། ཉན་རང་གིས་བདག་མེད་
གཉིས་ཆར་རྟོགས་པའི་ལུང་ཡིན་པའི་ཕྱིར། རང་རྒྱུད་སེམས་ཙམ་གཉིས་ལ་གྲུབ་ཅིང་བྱེ་
མདོ་གཉིས་ལ་མ་གྲུབ་ཀྱང་མུ་སྟེགས་བྱེད་དང་མི་མཚུངས་ཏེ་སྟོན་པ་གཅིག་ཡིན་པའི་ཕྱིར།
དེས་ན་ཐེག་ཆེན་གྱི་ལུང་སངས་རྒྱས་ཀྱི་བཀར་སྒྲུབ་པ་ཞར་བྱུང་ཡིན་པའང་གནད་དོན་དུ་
ཤེས་པར་བྱའོ། །
གཉིས་པ་ལ་གྲུབ་པར་མཚུངས་པ་དང༌། མ་གྲུབ་པར་མཚུངས་པ་གཉིས་ལས།
དང་པོ་ནི། ཐེག་པ་ཆེན་པོའི་ཚིག་འདི་ཐེག་དམན་བྱེ་མདོ་གཉིས་ཀྱིས་མ་བཟོད་ནས་གལཏེ་
སྟོང་པ་ཉིད་དུ་སྨྲ་བའི་ཐེག་པ་ཆེན་པོ་སངས་རྒྱས་ཀྱི་བཀའ་ཡིན་པ་མ་གྲུབ་སྟེ་རང་བཟོ་ཡིན་
，
，
，
- 2 0 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༼༩
པའི་ཕྱིར་ཞེ་ན། འདིར་གཞན་དང་ལན་མཚུངས་པའི་སྒོ་ནས་སུན་དབྱུང་བ་ནི། ཁྱེད་ཀྱི་ལུང་
ནི་བཅོམ་ལྡན་འདས་ཀྱི་བཀར་ཇི་ལྟར་གྲུབ་སྟེ་ཐེག་ཆེན་བཀའ་སྒྲུབ་བྱེད་ལས་ཚད་མ་ལྷག་
པ་འགའ་ཞིག་ཡོད་པར་མ་མཐོང་ངོ༌། །རྒྱུ་མཚན་གང་གི་ཕྱིར་ཁྱོད་དང་ཁོ་བོ་ཅག་གཉིས་ཀ་
ལ་བདག་གི་ལུང་འདི་ལུང་ཉིད་དུ་གྲུབ་ལ། ཁྱོད་ཀྱི་ལུང་ནི་དེ་ལྟར་མ་ཡིན་ནོ་ཞེ་ན། དང་པོ་
སྟེ་ཁྱོད་ཀྱི་ལུང་དེ་ཁས་ལེན་པའི་སྔོན་རོལ་དུ་གྲུབ་མཐའ་ལ་མ་ཞུགས་པའང་། མུ་སྟེགས་
བྱེད་ཀྱི་གྲུབ་མཐའ་ལ་གནས་པའི་ཚེ་ཁྱོད་ལ་ཐེག་དམན་འདི་ལུང་དུ་མ་གྲུབ་བོ། །གལ་ཏེ་
སངས་རྒྱས་ཀྱི་གསུང་རབ་ཉིད་དུ་བླ་མ་དང་སློབ་མ་བརྒྱུད་པ་ལས་འབྱུང་བ་ཡིན་ལ། དེ་ཡང་
མདོ་སྡེ་ལ་འཇུག །འདུལ་བ་སྣང་། ཆོས་ཉིད་དང་མི་འགལ་བ་དེ་སངས་རྒྱས་ཀྱི་བཀའ་ཡིན་
ལ༑ གཞན་ཐེག་ཆེན་ནི་བསྟན་པའི་གཏད་རབས་བདུན་ལྟ་བུ་བླ་སློབ་བརྒྱུད་པ་དང་སྡེ་སྣོད་
གསུམ་གྱི་རྣམ་གཞག་ཡོད་པ་མ་ཡིན་ནོ་ཞེ་ན། རྐྱེན་ཏེ་རྒྱུ་མཚན་གང་གིས་ནི་དེར་ཡིད་ཆེས་
པའི་རྒྱུ་མཚན་བླ་སློབ་ཀྱི་བརྒྱུད་པ་དང་སྡེ་སྣོད་ཀྱི་རྣམ་གཞག་དེ་ནི་ཐེག་པ་ཆེན་པོ་ལ་ཡང་
མཚུངས་སོ། །གཉིས་པ་ནི། གལཏེ་ཡུ་བུ་ཅག་རྩོད་པ་དང་བཅས་པའི་ཕྱིར་དེ་ལས་གཞན་པ་
གཉིས་ལ་གྲུབ་པའི་བདག་ཉིད་ཀྱི་ལུང་ནི་བླང་བར་བྱ་བ་ཡིན་ལ། ཐེག་པ་ཆེན་པོ་ནི་དེ་ལས་
བཟློག་པ་ཡིན་ནོ་ཞེ་ན། གཞན་གང་ཡང་རུང་བ་གཉིས་ཀྱིས་འདོད་པས་བདེན་པའི་དོན་
ཡིན་ན་ནི། རིག་བྱེད་སོགས་ཀྱང་བདེན་པ་ཉིད་དུ་གྲུབ་པར་འགྱུར་ཏེ་མུ་སྟེགས་བྱེད་གང་
ཡང་རུང་བ་དུ་མས་ཁས་ལེན་པའི་ཕྱིར་རོ། །གལ་ཏེ་ཐེག་ཆེན་ལུང་མ་ཡིན་གྱི་རྩོད་པ་དང་
བཅས་པ་ཡིན་པའི་ཕྱིར་དོར་བྱ་ཡིན་ནོ་ཞེ་ན། ཁྱོད་ཀྱི་ལུང་ལ་ཁྱོད་དང་མུ་སྟེགས་པ་རྣམས་
ཡང་དག་ཡིན་མིན་དུ་རྩོད་པ་དང༌། ཁྱོད་ཀྱི་ཁས་བླངས་པའི་ལུང་ལས་ནང་སྡེ་གཞན་པ་
རྣམས་ལ་ཡང་རང་གི་སྡེ་པ་ལས་གྱེས་པ་རྣམས་དང་སྡེ་པ་གཞན་དག་གིས་ཀྱང་རྩོད་པ་དང་
བཅས་པ་ཡིན་པའི་ཕྱིར་དོར་བྱར་འགྱུར་རོ། །དེ་ལྟར་ལན་དང་སུན་འབྱིན་པ་མཚུངས་པར་
- 2 0 5-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྗོད་ནས།
གཉིས་པ་རིགས་པས་དགག་པ་ལ། རྒྱས་པར་བཤད་པ་དང༌། དོན་བསྡུས་ནས་
སྟོང་ཉིད་བསྒོམ་པར་གདམས་པའོ། །དང་པོ་ལ་བདེན་སྟོང་མེད་དགག་མངོན་སུམ་དུ་མ་
རྟོགས་ན་དམན་འབྲས་ཀྱང་མི་ཐོབ་པའི་ཐལ་འགྱུར་དང༌། སྟོང་ཉིད་སྤྲོས་བྲལ་རྟོགས་ན་
རང་རྒྱུད་ཀྱི་གཏན་ཚིགས་རྗེས་འགྲོའི་སྒོ་ནས་མྱ་འདས་ཆེན་པོ་མངོན་སུམ་དུ་མཛད་པའི་
ཚུལ་ལོ། །དང་པོ་ལ་བསྟན་པ་བཤད་པ་བསྡུ་བ་གསུམ་ལས། དང་པོ་ནི། ཡང་གཞན་གྱིས་
ཁས་བླངས་པ་ལ་ཁྱད་པར་གྱི་སྒོ་ནས་སུན་འབྱིན་པ་བརྗོད་པའི་ཕྱིར་བཤད་པ། བཅོམ་ལྡན་
འདས་ཀྱི་བསྟན་པའི་རྩ་བ་དགེ་སློང་ཉིད་ཡིན་ན། སྟོང་ཉིད་མ་ཡིན་པའི་བདེན་པ་བཞི་མི་
རྟག་སོགས་མཐོང་བ་ལས་ཉོན་མོངས་སྤངས་པའི་དགེ་སློང་དུ་གྱུར་པ་ཉིད་ཀྱང་དཀའ་བར་
གནས་སོ། །དགེ་སློང་འབའ་ཞིག་དཀའ་བ་མ་ཡིན་པར་སེམས་ནི་ཆ་མེད་ལ་བདེན་འཛིན་གྱི་
དམིགས་པ་དང་བཅས་པ་རྣམས་ཀྱིས་ལྷག་མེད་མྱ་ངན་ལས་འདས་པའང་དཀའ་བར་
གནས་ཏེ། མདོར་ན་དགེ་སློང་ཉིད་ཀྱང་དཀའ་བར་གནས། །མྱ་ངན་འདས་པའང་དཀའ་
བར་གནས། །ཞེས་པས་ཉན་རང་དགྲ་བཅོམ་ལྷག་བཅས་སོགས་དགེ་སློང་ཡང་ཐོབ་མི་སྲིད་
ཅིང༌། དེར་མ་ཟད་ལྷག་མེད་ ཀྱི་མྱང་འདས་ཐོབ་པའང་དཀའ་བར་གནས་ཞེས་བསྡུ་
ཚིག་ཀྱང་འང་གཉིས་འབྱུང་བ་ནི་ཐེག་དམན་གྱི་དགྲ་བཅོམ་ཉེར་ཞི་གཉིས་ཀྱང་མི་ཐོབ་ན་
ཐེག་ཆེན་སངས་རྒྱས་ཀྱང་མི་ཐོབ་པ་ལྟ་ཅི་སྨོས་ཞེས་པའི་དོན་ཏོ། །དཔེར་ན་མཛོད་ལ་འདུན་
བཟང་གིས་ཡང་སྒྲ་ལྷག་བརྗོད་ཀྱི་རྩོད་སྤོང་གྲགས་པའི་བཤེས་གཉེན་གྱི་འགྲེལ་བཤད་
ལས། ལྷ་སྦྱིན་ལ་ཡང་ནོར་ཡོད་མཆོད་སྦྱིན་ལ་ཡང་ནོར་ཡོད་ཅེས་བརྗོད་པ་དེ་གཉིས་མ་ཟད་
ཁྱབ་འཇུག་བཤེས་ལ་ཡངནོར་ཡོད་ཅེས་གསུམ་པར་གྱུར་པའི་གང་ཟག་བསྡུ་ཚིག་ཡིན་ཞེས་
གསུངས་པ་ལྟར་བསྡུ་ཚིག་གསུམ་ཡོད་ན་དོན་མཚན་བཞི་པ་སོགས་བསྡུ་སྒྲ་གཞུང་གི་སྤྱི་
- 2
0
f6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༩
འགྲིག་ཡིན་པ་ལྟར་བྱེ་མདོ་སེམས་ཙམ་བཅས་ཀྱི་ལུགས་ལ་རྫོགས་པའི་སངས་རྒྱས་ཀྱིས་
ཀྱང་ ཆོས་ ཀྱི་བདག་མེད་མ་རྟོགས་ཀྱང་སངས་རྒྱ་བར་འདོད་པའི་ལོག་རྟོག་དགག་
དགོས་པའི་ཕྱིར། དེས་ན་འོག་ཏུ་འཆད་པ་ལྟར་ཐེག་ཆེན་གྱི་ལྟ་བ་སྤྲོས་བྲལ་འཁོར་འདས་
མཉམ་ཉིད་རྟོགས་ན་ཐེག་ཆེན་འཕགས་པར་འགྱུར་བར་རྗེས་འགྲོའི་སྒོ་ནས་བསྟན་ལ་
སྐབས་འདིར་ཤུགས་ཀྱིས་བསྟན་ཏོ། །འོ་ན་གཟུགས་སྟོང་པའོ། །སྟོང་པ་ཉིད་གཟུགས་སོ། །
གཟུགས་ལས་ཀྱང་སྟོང་པ་ཉིདགཞན་མ་ཡིན་ནོ། །སྟོང་པ་ཉིད་ལས་ཀྱངགཟུགས་གཞན་མ་
ཡིན་ནོ། །ཞེས་གསུངས་པས། ཀྱང་སྒྲ་དག་གིས་ཅི་ཞིག་བསྡུ་ཞེ་ན། ཆོས་ཅན་གགས་སུ་
གྱུར་པ་ནི་ཆོས་ཉིད་སྟོང་པ་ཉིད། ཆོས་ཉིད་སྟོང་པ་ཉིད་ལས་ཆོས་ཅན་གཟུགས་སུ་སྣང་བ་
ཡིན་ནོ། །འོ་ན་ཆོས་ཆོས་ཅན་ཐ་དད་དམ་ཞེ་ན། ཆོས་ཅན་གཟུགས་ལས་ཀྱང་ཆོས་ཉིད་སྟོང་
པ་ཉིད་གཞན་མ་ཡིན་ལ། ཆོས་ཉིད་སྟོང་པ་ཉིད་ལས་ཀྱང་ཆོས་ཅན་གཟུགས་གཞན་མ་ཡིན་
ནོ༑ ༑འོ་ན་ཆོས་ཆོས་ཅན་གཅིག་གམ་ཞེ་ན། དེའང་མིན་ཏེ་གཅིག་ཐ་དད་ཀྱི་སྤྲོས་པ་དང་
བྲལ་བའི་ཕྱིར། ཀྱང་སྒྲ་གཉིས་ཀྱི་གཅིག་ཡིན་པ་དགག་པ་ཤུགས་བསྟན་ཏོ། །དེ་ནི་བསྡུ་
ཚིག་གིས་དཔེ་བརྗོད་ཙམ་མོ། །དེས་ན་བྱེ་སྨྲའི་དབང་དུ་བྱས་ན་སངས་རྒྱས་ལོངས་སྐུ་མི་
འདོད་པས་ན་རིགས་ཅན་གསུམ་གྱི་དགྲ་བཅོམ་ཐམས་ཅད་ལྷག་བཅས་ལྷག་མེད་གཉིས་
ལས་མི་འདའ་བ་དེས་ན་ཤེར་མདོ་ལྟ་བུ་ཆོས་ཐམས་ཅད་སྟོང་ཉིད་དུ་སྟོན་ཅིང་ཐབས་ཤེས་
ཚངས་ལ་མ་ནོར་བར་དེ་སངས་རྒྱས་ཀྱི་བཀའ་མ་གྲུབན་བསྟན་རྩ་དཔལ་རང་བྱུང་གི་བསྙེན་
རྫོགས་སྟོན་པ་སངས་རྒྱས་ཐེག་ཆེན་གྱི་དོན་དམ་པའི་དགེ་སློང་མི་སྲིད་དེ་དཔེར་ན་རྒྱུ་མ་ཚང་
བའི་འབྲས་བུ་བཞིན། ཐེག་ཆེན་གྱི་གཞུང་ལ་མ་བརྟེན་ན་ཐེག་དམན་གྱི་མདོ་ལས་ག་ཆེན་
པའི་ལམ་ཚང་བར་མ་བསྟན་པའི་ཕྱིར་དང་། ཐེག་དམན་གྱི་དབང་དུ་བྱས་ན་དཔལ་རང་བྱུང་
གི་བསྙེན་རྫོགས་རང་རྒྱལ་དང་ཉན་ཐོས་ལྷག་བཅས་དོན་དམ་པའི་དགེ་སློང་དང་དེར་མ་
- 2 0
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཟད་ཚུར་ཤོག་དང་སྟོན་པར་ཁས་བླངས་དང་གསོལ་བཞིས་བསྙེན་རྫོགས་སོགས་སྔོན་དང་
ད་ཆོག་ལ་བརྟེན་པའི་དགེ་སློང་ཀུན་ཀྱང་མི་འཐད་པ་ཐལ། ཆོས་འཁོར་བསྐོར་བ་པོ་སངས་
རྒྱས་མེད་པའི་ཕྱིར། ཤེར་ཕྱིན་མདོ་ཡི་ལུང་དོན་རིགས་ཅན་གསུམ་ཆར་གྱིས་ཆོས་ཐམས་
ཅད་སྟོང་ཉིད་མ་རྟོགས་ན་ལྷག་མེད་ཀྱི་མྱ་འདས་ཀྱང་དཀའ་བར་གནས་ཏེ། ཆོས་ཐམས་
ཅད་ལ་སེམས་ནི་བདེན་འཛིན་གྱི་དམིགས་པ་དང་བཅས་པའི་ཕྱིར། མདོ་སྡེ་པ་ལྟར་ན།
ཆོས་ཐམས་ཅད་སྟོང་ཉིད་མ་རྟོགས་ན་ཉན་རང་དགྲ་བཅོམ་སོགས་མི་ཐོབ་པའི་ཐལ་འགྱུར་
སྔ་མ་བྱེ་སྨྲ་དང་མཚུངས་ཤིང་སྟོང་ཉིད་མ་རྟོགས་ན་ཐེག་ཆེན་གྱི་སངས་རྒྱས་ཀྱང་མི་ཐོབ་པའི་
ཐལ་འགྱུར་ཀྱང་སྒྲས་ཤུགས་ལ་བསྟན་ཏོ། །སེམས་ཙམ་པ་དང་རང་རྒྱུད་གཉིས་ལ་ཐེག་ཆེན་
བཀའ་སྒྲུབ་མི་དགོས་པས་བསྟན་རྩ་དགེ་སློང་མེད་པའི་ཐལ་འགྱུར་ཡོངས་རྫོགས་མི་དགོས་
ལ༑ བདག་མེད་གཉིས་མ་རྟོགས་ན་དངོས་བསྟན་ཉན་རང་དགྲ་བཅོམ་མི་ཐོབ་པའི་ཐལ་
འགྱུར་དགོས་ལ་ཀྱང་སྒྲས་ཤུགས་བསྟན་སངས་རྒྱས་མི་ཐོབ་པའི་ཐལ་འགྱུར་སེམས་ཙམ་པ་
ལ་དགོས་ཀྱང་རང་རྒྱུད་པ་ལ་མི་དགོས་ཏེ་སངས་རྒྱས་ཀྱིས་ཆོས་ཉིད་སྤྲོས་བྲལ་རྟོགས་པ་ལ་
ཐལ་རང་ཁྱད་པར་མེད་པའི་ཕྱིར་རོ། །རང་རྒྱུད་པ་ཁ་ཅིག་ཆོས་བདག་ཕུང་པོ་བདེན་འཛིན་
གྱི་དམིགས་པ་དེའང་རགས་པས་འཆིང་བ་ཕྲ་བ་མི་འཆིང་སྟེ་གླང་ཆེན་སོགས་ཐག་པས་
འཆིང་ལ་སྤུ་ཉག་གིས་མི་འཆིང་པ་བཞིན་སྙམ་ན། འཁོར་བར་འཆིང་བྱེད་ཕྱི་རོལ་ན་རང་
མཚན་གྱིས་གྲུབ་པ་ཞིག་ཡོད་ན་དེ་ལྟར་བདེན་མོད། འདི་ནི་རིགས་པ་ལྟར་སྣང་ཙམ་སྟེ།
ཐག་པ་འཆིང་བ་མ་ངེས་ཏེ་ཤིག་སོ་སོགས་མི་འཆིང་ལ། སྤུ་ཉག་གིས་མི་འཆིང་བ་མངེསཏེ་
སྲོག་ཆགས་ཕྲ་མོ་འཆིང་བའི་ཕྱིར། མུ་སྟེགས་འགའ་ཞིག་སྐྲ་ཡི་རྩེ་ མོ་བརྒྱར་ཤིག་པའི་
བདག་ཕྲ་མོ་ཁས་ལེན་པ་དང་འགའ་ཞིག་ཆེ་སྟེ་མཐེ་བོང་ཙམ་ཆུང་སྟེ་ཡུང་འབྲུ་ཙམ་དང་ལ་
ལ་རང་ལུས་ཙམ། འགའ་ཞིག་ནམ་མཁའ་ལྟ་བུ། ལ་ལའི་རི་རབ་བདག་གི་ལུས་རྩི་ཤིང་
- 2 (0
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། [༩
སོགས་པ་སྤུ་ཆུ་མཚོ་རྣམས་བཤང་གཅི་ཁས་ལེན་སོགས་དུ་མ་ཡོད་ཀྱང་། བདག་ལྟ་ཅན་མུ་
སྟེགས་བྱེད་ལྟ་ལོག་ཅན་རིགས་གཅིག་ཏུ་བསྟན་པ་ལས་ཡུལ་ཆེ་ཆུང་ལ་བདག་ཆེ་ཆུང་བཀའ་
བསྟན་བཅོས་ཚད་ལྡན་གང་དུ་འཛིན་ཡུལ་ཕྲ་རགས་ལ་བདག་འཛིན་ཆེ་ཆུང་མ་གསུངས་
ཤིང་གལ་ཏེ་དེ་འདྲ་སྲིད་ན་འཁོར་བ་རང་མཚན་པའང་ཆེ་ཆུང་དུ་མ་ཁས་ལེན་དགོས་ན་ཧ་
ཅང་ཐལ་ལོ། །དེས་ན་འཁོར་བ་འཆིང་བྱེད་རང་གི་རྣམ་རྟོག་སྟེ་དཔེར་ན་རི་དྭགས་མེ་ཡི་
བརྟུལ་ཞུགས་ཅན་མེ་ཡིས་མི་ཚིགས་ལ། ཆུ་གནས་ཀྱི་སྲོག་ཆགས་ཆུས་མི་འཚུག་ཅིང་གཞན་
འགའ་ཞིག་མེས་འཚིག་ཅིང་ཆུས་འཚུབ་སྟེ། དུག་རྨ་བྱ་ལ་བདུད་རྩིར་འགྱུར་ལ། འོ་མ་དུག་
སྦྲུལ་ལ་དུག་ཏུ་འགྱུར་བ་སོགས། མདོར་ན་ཆུ་ཕོར་གང་ལ་རིགས་དྲུག་གི་མཐོང་ཚུལ་དུ་མར་
བཤད་པ་ལྟར་རོ། །དེས་ན་སེམས་ཙམ་ཡན་ཆད་གཟུགས་ཅན་ཕྲ་རགས་གཉིས་བདེན་གྲུབ་
རིགས་པས་མི་གྲུབ་པ་བྱེ་མདོའི་ལུགས་ཀྱི་རྡུལ་ཕྲན་ཆ་མེད་དོན་དམ་འཛིན་པ་དང་། ཤེས་
པ་སྐད་ཅིག་ཆ་མེད་སེམས་ཙམ་མན་ཆད་ཀྱིས་བདེན་འཛིན་གྲུབ་མཐའི་ལོག་རྟོག་དེ་དག།
འཕགས་པ་དགྲ་བཅོམ་པའི་ཉམས་མྱོང་དངོས་ལ་སྦྱར་བ་ནི། དངོས་པོའི་གནས་ཚུལ་དང་།
གྲུབ་མཐའི་ལོག་རྟོག་ཤན་མ་ཕྱེད་པའི་གཏམ་དུ་ཟད་དོ། །དེས་ན། རྣམ་རྟོག་མ་རིག་ཆེན་པོ་
སྟེ་༑ ༑འཁོར་ བའི་ རྒྱ་མཚོར་ལྟུང་བྱེད་ཡིན། །མི་རྟོག་ཏིང་འཛིན་ལ་གནས་ན། །མཁའ་
བཞིན་སྒྲིབ་པ་མེད་པར་སྤོངས། །ཞེས་སོ། །རང་རྒྱུད་པ་འགའ་ཞིག་རྡུལ་ལྟ་བུ་ཕྲ་མོར་
བདེན་པར་ཞེན་ན་འཆིང་ལ་མངོན་ཞེན་མེད་ན་མི་འཆིང་བར་འདོད་པ་དང་། ཡང་ཉན་རང་
དགྲ་བཅོམ་པས་ཆོས་ཐམས་ཅད་བདག་མེད་རྟོགས་ན། ཁམས་གསུམ་འཁོར་བ་ལ་མེའི་
འོབ་དང་དུག་སྦྲུལ་གདུག་པའི་ཚང་སྲིན་པོའི་གླིང་ལྟ་བུ་ཤིན་ཏུ་སྐྲག་པར་གསུང་པ་མི་འཐད་
པ་ཐལ་ཞེ་ན། འོ་ན་ཁྱོད་འདོད་པའི་ཉན་རང་ལས་ཀྱང་འཁོར་བའི་སེམས་ཅན་ཐ་མལཔདེ་
འཁོར་བ་ལ་ཤིན་ཏུ་སྐྲག་ནས་ངེས་འབྱུང་སྐྱེ་རིགས་པར་ཐལ། བདེན་འཛིན་ཏུ་རིགས་པའི་
- 2 0 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར། འོ་ན་བྱང་འཕགས་དང་སངས་རྒྱས་གཉིས་ཀྱང་སྔ་མ་སྔ་མ་ལས་ཕྱི་མ་ཕྱི་མ་ཤིན་ཏུ་
འཁོར་བ་ལ་སྐྲག་རིགས་པར་ཐལ། ཉན་རང་ལས་བྱང་འཕགས་དང་སངས་རྒྱས་གཉིས་
སྟོང་ཉིད་རྟོགས་ཚུལ་གོང་ནས་གོང་དུ་ཁྱད་པར་དུ་འཕགས་པའི་ཕྱིར་ཞེ་ན། འདོད་དེ། ཉན་
རང་འཕགས་པའི་ངེས་འབྱུང་ལས་བྱང་སེམས་འཕགས་པའི་ངེས་འབྱུང་ཤིན་ཏུ་ཆེ་སྟེ་ཕ་
དཔའ་བོའི་བུ་ཤུལ་དུ་ལུས་པ་ལྟར་འཁོར་བ་ལ་འཇུག་པར་གསུང་པ་ནི། ཕ་རོལ་པོ་དགྲ་བོ་
ལ་ཡོན་ཏན་མཐོང་སྟེ་དགའ་ནས་དགྲ་ནང་འཆོང་སྟེ་འགྲོ་བ་མིན་གྱི། དགྲ་ལ་ཤིན་ཏུ་སྐྱོན་
མཐོང་ནས་རང་གི་བུ་དེར་སྙིང་རྗེ་སྐྱེས་ནས་གནས་དེར་བཞག་མ་ནུས་པ་བཞིན་ནོ། །གང་
དོན་ནི། བདེན་འཛིན་གྱི་སྐྲག་པ་ནི་ཚོར་བ་སྡུག་བསྔལ་རང་མཚན་པ་ཡིན་ལ་ཉན་རང་དགྲ་
བཅོམ་དང་བྱང་འཕགས་རྣམས་ལ་དེའི་བག་ཆགས་ཀྱི་སྐྱག་པ་སྲིད་ལ་སངས་རྒྱས་བཅོམ་
ལྡན་འདས་ལ་བག་ཆགས་ཀྱང་མི་སྲིད་དོ། །དེའང་འཁོར་བ་ལ་སྐྱོན་དུ་མཐོང་བ་དེ་ལ་སྐྱོ་བ་
ནི་ངེས་འབྱུང་ཡིན་ལ་དེས་དྲངས་པའི་ཐུགས་རྗེ་ནི་སངས་རྒྱས་བྱང་སེམས་ལ་ཡོད་ཅིང་སྐྲག་
པའི་བག་ཆགས་ཤིན་ཏུ་རགས་པ་ཉན་རང་དགྲ་བཅོམ་ལ་ཡོད་ཅིང་དེ་ཡན་ཆད་ས་བཅུ་རྒྱུན་
མཐའ་མན་ཆད་ལ་ཕྲ་མོ་ཡོད་དེ། སྡུག་བསྔལ་གྱི་བག་ཆགས་ཡིན་པ་གང་ཞིག །སངས་རྒྱས་
ལ་མེད་དེ་བག་ཆགས་སྤངས་ཟིན་པའི་ཕྱིར་ཕྲིན་ལས་རྟག་ཁྱབ་ལྷུན་གྲུབ་ཏུ་འབྱུང་བའི་
གནད་ཀྱང་འདིའོ། །ཉན་རང་དགྲ་བཅོམ་དང་ཐེག་ཆེན་འཕགས་པ་ལ་ངེས་འབྱུང་གོང་ནས་
གོང་དུ་འཕགས་པ་ནི་དཔེར་ན་སྨྱོན་པ་ལ། སྨྱོ་མ་སངས་པའི་གང་ཟག་གིས་སྐྱོ་ཤས་སྙིང་རྗེ་
སྐྱེ་བ་བཞིན་ནོ། །རང་རྒྱུད་མན་ཆད་ཀྱིས་ཉན་རང་གིས་ཆོས་ཀྱི་བདག་མེད་མ་རྟོགས་པ་དང་།
སེམས་ཙམ་མན་ཆད་ཀྱིས་རྫོགས་པའི་སངས་རྒྱས་ཀྱིས་ཆོས་བདག་མེད་པར་མ་རྟོགས་པར་
འདོད་པ་ནི་ངེས་དོན་གྱི་ལུང་དང་དངོས་སྟོབས་ཀྱི་རིགས་པ་དང་འགལ་ལོ། །དེས་ན་མུ་
སྟེགས་བྱེད་གང་གི་བདག་བཅས་ཀྱི་ཐར་པ་འདོད་པ་ལོག་རྟོག་ཡིན་པ་ལྟར་རང་རྒྱུད་མན་
- 2 1 (0



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། །༩
གྱིས་བདག་དང་བཅས་ཐར་ལམ་ཀྱང་ལོག་རྟོག་གོ །དེས་ན་ཇི་སྲིད་ཕུང་པོའི་འཛིན་པ་ཡོད་
པ་དེ་སྲིད་དུ་ངར་འཛིན་པ་དང་ལས་དང་དེ་ལས་བྱུང་པའི་སྐྱེ་བ་ལ་སོགས་པ་ཡོད་པ་ཡིན་ནོ།།
རྩ་ཤེར་དང་དབུ་འཇུག་སོགས་ལས་ཆོས་བདག་མཐའ་བཞི་སྐྱེ་བ་འགོག་པ་དང་། གང་ཟག་
ལ་རྣམ་བདུན་ཤིང་རྟའི་རིགས་པས་སྤྱིར་ཤིང་རྟ་ཚིག་ན་བྱེ་བྲག་ཡན་ལག་མི་ཚིག་པ་མི་སྲིད་
པར་བསྟན་པ་སོགས་དང་རྩ་ཤེར་བདེན་པ་བརྟག་པའི་རབ་བྱེད་སྟོང་ཉིད་མིན་ན་མཆོག་
གསུམ་དང་བདེན་བཞི་མེད་པའི་ཐལ་འགྱུར་སོགས་སྟོང་ཉིད་རྟོགས་པའི་ལུང་མཐའ་ཡས་
ཏེ༑ གཞུང་རྒྱས་པ་མགོ་མཇུག་ཚང་བར་བལྟས་ན་ཤེས་སོ། །
གཉིས་པ་ལ་ལྷག་བཅས་དང་ལྷག་མེད་ཀྱི་མྱང་འདས་མི་ཐོབ་པའི་ཐལ་བ་རྒྱས་
བཤད་ལ་གཉིས་ལས། དང་པོ་ལ་ཆ་མེད་ཙམ་ལ་ཡང་བདེན་པར་འཛིན་ན་སྡུག་བསྔལ་རང་
མཚན་པ་མྱོང་དགོས་པ་མངོན་སུམ་གྱིས་གྲུབ་པ། ཡང་དེར་བདེན་པར་འཛིན་ན་རྒྱུ་ཚོགས་
གྲངས་ཚང་གི་རྟགས་ཀྱིས་ཉོན་མོངས་རང་མཚན་འབྱུང་བ་ཐལ་བ་གཉིས་ལས་དང་པོ་ནི།
གལཏེ་བདེན་བཞི་མི་རྟག་སོགས་མཐོང་ནས་ཉོན་མོངས་པ་སྤངས་པས་གྲོལ་བར་འགྱུར་ཞེ་
ན༑ འོ་ན་ཉོན་མོངས་སྤང་བ་རྡོར་ཏིང་དེའི། དེ་མ་ཐག་ཏུ་རྣམ་གྲོལ་དགུ་པའི་སྐབས་སུ་གྲོལ་
བ་དེར་འགྱུར་རོ། །དེ་ལ་ཐེ་ཚོམ་ཅི་ཞིག་ཡོད་ཅེ་ན། ཉོན་མོངས་པ་མེད་ཀྱང་ཁྱེད་འདོད་པའི་
ལྷག་བཅས་འཕགས་པ་དགྲ་བཅོམ་པ་དེ་དག་ལ། ལས་ཀྱི་མཚན་ཉིད་ཀྱི་ནུས་པ་སྨིན་པར་
མཐོང་བ་ཡིན་པས། དེ་བས་ན་ཉོན་མོངས་པ་སྤངས་པའི་རྗེས་ལ་གྲོལ་བར་འགྱུར་བ་ནི་མ་
ཡིན་ནོ། །ཆོས་ཀྱི་བདག་མེད་མ་རྟོགས་པའི་ལུགས་ལ་ལྷག་བཅས་དགྲ་བཅོམ་ལ་བདེན་
འཛིན་ཅན་གྱི་ཚོར་བ་ཡོད་པས་སྲེད་པ་རང་མཚན་པ་ཡོད་པ་ཐལ་བ་བརྗོད་པ་དངོས་བསྟན་
ཡིན་ལ་ཤུགས་བསྟན་ལ་ཆོས་ཀྱི་བདག་མེད་རྟོགས་པར་འདོད་པའི་རང་ལུགས་ལྟར་ན་རང་
རྒྱུད་ཀྱི་གཏན་ཚིགས་སུ་བསྟན་པ་ཡིན་པས་ཉན་རང་དགྲ་བཅོམ་ལ་བདེན་འཛིན་མེད་པས་
-2 1 Y .



བ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྡུག་བསྔལ་གྱི་སྡུག་བསྔལ་དང་། འགྱུར་བའི་སྡུག་བསྔལ། ཁྱབ་པ་འདུ་བྱེད་ཀྱི་སྡུག་བསྔལ
སོ་སྐྱེ་བསམ་གཏན་བཞི་པ་ནས་སྲིད་རྩེ་བར་གྱི་བདེན་འཛིན་རགས་པ་རྩ་བ་དྲུངས་འབྱིན་
ཟིན་ཀྱང་འདི་ལྟར་འདུ་བྱེད་ཀྱི་སྡུག་བསྔལ་སོ་སྐྱེ་ལ་ལྟོས་ན་ཕྲ་མོ་དང་། བྱང་འཕགས་ལ་
ལྟོས་ན་རགས་པ་ལྡན་ལ། བདེན་འཛིན་མིན་པས་ཚོར་བའི་བག་ཆགས་ལ་བརྟེན་ནས་སྲེད་
པ་ཕྲ་མོ་བག་ཆགས་ཀྱི་ཚུལ་དུ་འབྱུང་བས་ན་མ་རིག་བག་ཆགས་ཀྱི་ས། ཟག་མེད་ཀྱི་ལས་
བསམ་གྱིས་མི་ཁྱབ་པའི་འཆི་འཕོ་བ། ཡིད་ཀྱི་རང་བཞིན་གྱི་ལུས་དང་བཅས་པནི་འཁོར་བ་
ཕྲ་མོ་རྨི་ལམ་ངོ་ཤེས་པས་རྨི་ལམ་ཉམས་སུ་མྱོང་བ་དང་སྒྱུ་མ་ཤེས་པས་སྒྱུ་མ་མྱོང་བ་བཞིན་
ཕུང་ལྔ་ལ་ཉན་རང་དགྲ་བཅོམ་དང་བྱང་འཕགས་ཐམས་ཅད་ལ་འཛིན་པ་ཡོད་དོ། །འདིར་
བག་ཆགས་ཀྱང་ས་བོན་ཁོ་ན་མིན་ཏེ་ཉན་རང་དགྲ་བཅོམ་དང་བྱང་འཕགས་ཀྱི་ལས་ཉོན་གྱི་
བག་ཆགས་མངོན་འགྱུར་དང་། ས་བོན་ཐམས་ཅད་ལ་བག་ཆགས་ཞེས་པའི་བརྡ་དང་ཐ་
སྙད་ཟོར་ཡངས་པའི་དབང་དུ་བྱས་སོ། །དེའང་རིགས་གཅིག་ཀྱང་ཕྲ་རགས་དུ་མར་ཤེས་
དགོས་སོ། །འོ་ན་མ་རིག་བག་ཆགས་ཀྱི་ས་གང་ཞེ་ན། བདེན་འཛིན་དང་བཅས་པའི་ཆགས་
སྡང་སོགས་ནི་ཉོན་མོངས་ཅན་དངོས་དང༌། དེའི་བག་ཆགས་བདེན་མེད་སྒྱུ་མ་ལྟ་བུའི་
ཆགས་སྡང་སོགས་ཉོན་མོངས་དངོས་ཀྱི་བག་ཆགས་དཔེར་ན་གླ་རྩི་དངོས་བྱུང་ཟིན་ནའང་
ཤོག་གུ་ལ་གླ་རྩིའི་དྲི་བྲོ་བ་ལྟར་ཉོན་མོངས་པ་མ་རིག་པ་དང་སྲེད་པ་སོགས་ཀྱི་བག་ཆགས་
ནི་མ་རིག་བག་ཆགས་ཀྱི་སའོ། །ཟག་མེད་ཀྱི་ལས་ནི་བདེན་འཛིན་བཅས་པའི་དགེ་མི་དགེ་
ལུང་མ་བསྟན་གསུམ་ནི་ཟག་བཅས་ཀྱི་ལས་ཡིན་ལ་དེ་གསུམ་ཉན་རང་དགྲ་བཅོམ་ཡན་
ཆད་བྱང་འཕགས་མན་ཆད་འཕགས་པ་འོག་མ་གསུམ་གྱི་བདེན་མེད་སྒྱུ་མ་ལྟ་བུ་བསག་པ་
ནི་ཟག་མེད་ཀྱི་ལས་སོ། །ཟག་མེད་ཀྱི་ལས་ཞེས་བྱ་བ་གཉེན་པོ་བདག་མེད་རྟོགས་པའི་
ཤེས་རབ་སོགས་ཟག་པ་མེད་པའི་ཡེ་ཤེས་ཀྱིས་འཕགས་ལམ་ཕྱི་མ་བསྐྱེད་པ་ལྟ་བུ་བསམ་
-
- 2 1 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། [༩
ན་ མིན་ཏེ། མ་རིག་བག་ཆགས་ཀྱིས་ལྷན་ཅིག་བྱེད་རྐྱེན་བྱས་ནས་ཟག་མེད་ཀྱི་ཡེ་ཤེས་
འབྱུང་བ་མི་སྲིད་དེ་མུན་པས་ལྷན་ཅིག་བྱེད་རྐྱེན་ལ་བརྟེན་ཏེ་སྣང་བ་འབྱུང་བར་ཁས་ལེན་ན་
བཞད་གད་ཀྱི་གནས་སོ། །བསམ་གྱིས་མི་ཁྱབ་པའི་འཆི་འཕོ་བ་ནི་དཔེར་ན་མ་དག་སྤྲུལ་
སྐུའི་ཞིང་ན་སྟོན་པས་མཛད་པ་བཅུ་གཉིས་སོགས་ཀྱི་སྐྱེ་ཤི་རང་མཚན་པར་སྣང་བ་དང༌།
དེའི་འཁོར་སོ་སྐྱེ་ཐམས་ཅད་དང་རྒྱུན་ཞུགས་སོགས་འཕགས་པ་འགའ་ཞིག་གི་སྐྱེ་ཤི་རང་
མཚན་པ་དེ་འདྲ་མེད་པའི་དོན་ཏོ། །མཆོག་གི་སྤྲུལ་སྐུའི་དག་པའི་ཞིང་ཁམས་སུ་འདྲེན་པ་
འོད་དཔག་མེད་ལ་གཞན་སྣང་གི་སྐྱེ་ཤི་རང་མཚན་པ་མེད་ཅིང་། བདེ་བ་ཅན་ན་ཉན་རང་
ལྷག་མེད་ཀྱང་འགོག་པ་ལས་ལྡང་ནས་བརྫུས་ཏེ་སྐྱེ་བ་བཞེས་པ་དང༌། ལོངས་སྐུའི་ཞིང་ན་
སྟོན་པ་ལོངས་སྤྱོད་རྫོགས་སྐུ་གཞན་སྣང་དུ་མི་རྟག་པ་སྐད་ཅིག་མ་ཙམ་མ་གཏོགས་སྐྱེ་ཤི་
རང་མཚན་པ་མེད་ལ་དེའི་འཁོར་དུ་གཏོགས་པ་ས་ཐོབ་འཕགས་པ་རྣམས་ལའང་སྐྱེ་ཤི་རང་
མཚན་མེད་ཅིང་རང་ངོ་ནའང་འདུས་བྱས་མི་རྟག་པསྐྱེ་འཇིག་བྱེད་པ་ལ་བསམ་གྱིས་མི་ཁྱབ་
པའི་འཆི་འཕོ་ཞེས་བྱའོ། །སྤྱིར་ཤ་ཁྲག་གདོས་བཅས་ཀྱི་ལུས་ནི་འདོད་ལྷ་མི་དུད་འགྲོ་ཡི་
དྭགས་རྣམས་ཀྱི་ལུས་ཡིན་ལ། དམྱལ་བ་དང་བར་སྲིད་དང་རྨི་ལམ་གྱི་ལུས་ཡིད་ལུས་ཡིན་
པར་གསུང་ཡང་སྔ་མ་དམྱལ་བའི་ཡིད་ལུས་དགོངས་པ་གང་ཡིན་དཔྱད་དགོས། དྭངས་མ་
འོད་ལུས་བསམ་གཏན་བཞི་དང༌། སྟོང་རིག་ཏིང་ངེ་འཛིན་གྱི་ལུས་ནི་གཟུགས་མེད་ཁམས་
པདང་ཉན་རང་དགྲ་བཅོམ་ལྷག་མེད་སྐབས་དང་བྱང་འཕགས་ས་བཅུའི་རྒྱུན་མཐའི་བར་རོ།།
སྐབས་འདིར་ཡིད་ཀྱི་རང་བཞིན་གྱི་ལུས་ནི་ཉན་རང་དགྲ་བཅོམ་དང༌། བྱང་འཕགས་ཀྱི་
ཡིད་ལུས་དེའོ། །རྫོགས་པའི་སངས་རྒྱས་ལ་ནི་གཞན་སྣང་དུ་གཟུགས་སྐུ་དབྱིབས་དང་ཁ་
དོག་ནི་རང་སྣང་འདུས་བྱས་ཀྱི་རྒྱུ་བ་ཆད་པས་རྡོ་རྗེའི་སྐུ་ཡིན་ནོ། །དེའང་མ་རིག་བག་
ཆགས་ཀྱི་ས་དང་། ཟག་མེད་ཀྱི་ལས་གཉིས་ཀུན་འབྱུང་བདེན་པ་ཕྲ་བ་དང་། བསམ་གྱིས་
，
- 2 1
3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་ཁྱབ་པའི་འཆི་འཕོ་དང་། ཡིད་ཀྱི་རང་བཞིན་གྱི་ལུས་གཉིས་སྡུག་བདེན་ཕྲ་མོའོ། །བཞི་
བརྒྱ་པ་ལས། མི་རྟག་པ་ལ་ངེས་པར་གནོད། །གང་ལ་གནོད་ཡོད་དེ་བདེ་མིན། །ཞེས་སོ།།
ཡང་མ་རིག་བག་ཆགས་ཉོན་མོངས་པའི་བདུད་དང་། ཟག་མེད་ཀྱི་ལས་ལྷ་བུའི་བདུད་དང་།
བསམ་གྱིས་མི་ཁྱབ་པའི་འཆི་འཕོ་འཆི་བདག་དང་། ཡིད་ལུས་ཕུང་པོའི་བདུད་ཕྲ་མོ་ཡིན་ཏེ།
ཆོས་ཐམས་ཅད་བདེན་སྟོང་དུ་འཛིན་པའི་རྣམ་རྟོག་ཕྲ་མོ་ཡིན་པའི་ཕྱིར་རོ། །ཕྲ་བའི་རྟེན་
འབྲེལ་བཅུ་གཉིས་རྩིར་བཏུབ་ཀྱང་རང་གིས་དཔྱད་ན་ཤེས་ཏེ། མདོར་ན་སོ་སྐྱེ་ལམ་ལ་
ཞུགས་མ་ཞུགས་ཐམས་ཅད་དང་། ཁྱད་པར་དུ་ཉན་རང་སློབ་པ་དང་ཐེག་ཆེན་ཆོས་མཆོག་
མན་ཆད་འཁོར་བ་རགས་པ་ཡིན་ལ། ཉན་རང་དགྲ་བཅོམ་དང་བྱང་འཕགས་རྒྱུན་མཐའ་
མན་ཆད་ལ། སེར་སྣ་ལ་སོགསརྣམ་རྟོག་གང་། །དེ་ནི་ཉོན་མོངས་སྒྲིབ་པར་འདོད། །འཁོར་
གསུམ་རྣམ་པར་རྟོག་པ་གང་། །དེ་ནི་ཤེས་བྱའི་སྒྲིབ་པར་འདོད། །ཅེས་གསུངས་པའི་བག་
ཆགས་བདེན་མེད་དུ་འཛིན་པའི་བློ་ཡོད་པ་དེ་འཁོར་བ་ཕྲ་མོ་ཡིན་ཅིང་། མྱ་འདས་མཐར་
ཐུག་སངས་རྒྱས་ཉག་གཅིག་སྟེ། རྒྱུད་བླ་མ་ལས། དེསན་སངས་རྒྱས་མ་ཐོབ་པར། །མྱངན་
འདས་པ་མི་ཐོབ་སྟེ། །འོད་དང་འོད་ཟེར་སྤངས་ནས་ནི། །ཉི་མ་ལྟ་བར་མི་ནུས་བཞིན། །ཞེས་
སོ༑ ༑ཉན་རང་དགྲ་བཅོམ་དང་བྱང་འཕགས་འཁོར་བའི་སེམས་ཅན་མིན་སྙམ་པ་ཐེག་པ་
ཆུང་བ་གསར་བུ་འགའ་རེ་འདུག་པས་དེ་རྣམས་ལ་ཕན་ཏུ་རེ་ནས་འཕྲོས་དོན་ཅུང་ཟད་བྲིས་
པའོ། །འདི་དག་རྩ་བའི་དངོས་བསྟན་རང་རྒྱུད་འདོད་ཅིང་ཐེག་གཅིག་སྒྲུབ་པ་ནོར་ཏེ་གོང་
འོག་ཀུན་ཏུ་ལེགས་པར་དཔྱད་ན་ཤེས་སོ། །
གཉིས་པ་ནི། རེ་ཞིག་རྟག་པ་དང་གཅིག་འཛིན་གྱི་མ་རིག་པ་སྤངས་པས་ཡང་
སྲིད་ཉེ་བར་ལེན་པའི་སྲེད་པ་ནི། མེད་ཅེས་བྱ་ལ་དེས་ན་གྲོལ་བ་ངེས་པ་ཉིད་དུ་འདོད་ཅེན།
དེ་ལ་བརྗོད་པར་བྱ་སྟེ་གངགི་ཕྱིར་དངོས་པོ་བདེན་འཛིན་གྱི་དམིགས་པ་དང་བཅས་པའི་ལྟ་
- 2 f
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༩
བ་དང་ལྡན་པ་རྣམས་ལ་མ་རིག་པ་སྤངས་པ་མ་ཡིན་ཏེ། བདེན་འཛིན་དེ་ཡོད་པས་སྲེད་པ་
སྤངས་པ་ཡང་ཡོད་པ་མ་ཡིན་པའི་ཕྱིར་རོ། །གལ་ཏེ་ཉོན་མོངས་ཅན་གྱི་སྲེད་པ་སྤང་བ་ཡོད་
དུ་ཆུག་ཀྱང་ཉོན་མོངས་པ་དང་མཚུངས་པར་མི་ལྡན་པའི་སྲེད་པ་འདི་ཉོན་མོངས་ཅན་མིན་
ཡང་། ཉོན་མོངས་ཅན་མ་ཡིན་པའི་ཀུན་ཏུ་རྨོངས་པ་དགྲ་བཅོམ་ལ་མི་ཤེས་པའི་རྒྱུབཞིཡོད་
པ་ཁྱོད་ཀྱིས་འདོད་པ་དེ་བཞིན་དུ་ཁྱོད་ཀྱི་རྣལ་འབྱོར་པ་རྣམས་ལ་ཅི་སྟེ་མེད་དེ་ཡོད་པར་
ཐལ། གཏན་ཚིགས་འདིས་ཀྱང་སྲེད་པ་སྤོང་བར་མི་ནུས་ཏེ་ཚོར་བའི་རྐྱེན་གྱིས་སྲེད་པ་
འབྱུང་བ་ཡིན་པས། རྒྱུ་ཚོར་བ་ལ་བདེན་འཛིན་ཉམས་པ་མེད་པར་ཁྱེད་ལྟར་ན་དགྲ་བཅོམ་
པ་དེ་དག་ལ་ཡང་ཡོད་དོ། །འདི་ནི་རྒྱུ་ཚོགས་གྲངས་ཚང་གི་རང་བཞིན་རྟགས་ཐལ་འགྱུར་ཁོ་
ན་སྟེ་བྱེ་སྨྲའི་ལུགས་ལ་མ་རིག་གཅིག་པུ་ལ་ཉོན་མོངས་ཅན་ཡིན་མིན་གཉིས་སུ་འདོད་ཀྱི་
སྲེད་པ་སོགས་ཡིན་ན་ཉོན་མོངས་ཅན་དུ་ཁྱབ་པའི་ཕྱིར་རོ། །དེ་ལ་གང་ཟག་གི་བདག་དང་
ཆོས་བདག་རགས་པ་གོང་བུ་དང་རྟག་འཛིན་སྤངས་པས་རྡུལ་ཕྲན་དང་ཤེས་པ་ཆ་མེད་ཙམ་
འཛིན་པ་ལ་ཁ་ན་མ་ཐོ་བ་མེད་པའི་ཚོར་བ་ཡོད་ན་ཡང་སྲེད་པ་ཡོད་པ་མ་ཡིན་ནོ་ཞེ་ན། ཆ་
མེད་ལྟ་བུ་དངོས་པོ་ལ་བདེ་བ་མངོན་པར་ཞེན་པ་ཅན་ལ་ཁ་ན་མ་ཐོ་བ་མེད་པ་ཉིད་ཀྱང་གྲུབ་
པ་མ་ཡིན་ཏེ་ཁ་ན་མ་ཐོ་བ་ནི་བདེན་འཛིན་ནོ། །འོ་ན་བྱེ་སྨྲས་ཆགས་སྡང་སོགས་ཉོན་མོངས་
ཅན་མིན་པ་མི་འདོད་པ་ཅིའི་ཕྱིར་ཞེ་ན། ལྷག་བཅས་སྐབས་ཉན་རང་ལ་མི་ཤེས་པའི་རྒྱུ་ཉོན་
མོངས་ཅན་མིན་པའི་མ་རིག་པ་ཡོད་པས་ཤེས་བྱ་ཐམས་ཅད་མཁྱེན་པ་མིན་ལ་སངས་རྒྱས་
ལ་དེ་མེད་པས་ཐམས་ཅད་མཁྱེན་པ་ཡིན་ནོ། །ལྷག་མེད་སྐབས་མཐར་ཐུག་ཐེག་གསུམ་དུ་
རིག་པ་རྒྱུན་ཆད་པར་འདོད་པའི་ཕྱིར་རོ། །དེའི་ཕྱིར་གལ་ཏེ་ཉོན་མོངས་པ་ཅན་མ་ཡིན་པའི་
མི་ཤེས་པ་ཡོད་ཀྱང་སྲེད་པ་ཁས་མི་ལེན་པ་དེ་ལྟར་ན་ཡང་། ཆོས་ཐམས་ཅད་སྟོང་པ་ཉིད་
མཐོང་བ་དང་བྲལ་བས་བདེན་འཛིན་ཡོད་ན་སྲིད་པ་རང་མཚན་པ་ཡོད་པ་རིགས་པའི་
• 2 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོབས་ཀྱིས་ཐོབ་པ་ཡིན་ནོ། །འདི་ལ་གངས་ཅན་ན་འཆད་ཚུལ་གསུམ་སྣང་སྟེ། གང་ཟག་
རང་རྐྱ་ཐུབ་པའི་རྫས་ཡོད་ཀྱིས་དྲངས་པའི་ཉོན་མོངས་ཅན་མིན་ཡང་། གང་ཟག་ངོ་བོ་ཉིད་
ཀྱིས་གྲུབ་པའི་འཛིན་སྟངས་ཀྱིས་དྲངས་པའི་ཉོན་མོངས་ཅན་མིན་པ་མ་རིག་པ་དང་སྲེད་པ་
སོགས་ཅི་སྟེ་མེད་ཅེས་དང༌། འགའ་ཞིག་གང་ཟག་གི་བདག་དང་ཆོས་བདག་རགས་པ་
གཅིག་འཛིན་གྱི་བདག་འཛིན་གྱིས་དྲངས་པའི་ཉོན་མོངས་ཅན་མིན་ཡང་ཆོས་བདག་སྤྱིར་ཆ་
མེད་གཉིས་འཛིན་གྱི་མ་རིག་པ་སོགས་ཅི་སྟེ་མེད་ཅེས་དང་། ཡང་འགའ་ཞིག་གིས་འཁོར་
བར་དབང་མེད་དུ་སྐྱེ་བ་ལེན་པའི་རྒྱུ་ཉོན་མོངས་ཅན་མེད་ཀྱང་བདག་རྒྱུད་ཀྱིས་མ་བསྡུས་
པའི་གཟུགས་དང༌། གཞན་རྒྱུད་ཀྱིས་བསྡུས་པའི་ཕུང་པོར་བདེན་འཛིན་གྱིས་དྲངས་པའི་
ཤེས་བྱའི་སྒྲིབ་པ་ཉོན་མོངས་ཅན་མིན་པའི་སྲེད་པ་སོགས་ཅི་སྟེ་མེད་དེ་ཡོད་དགོས་ཞེས་པ་
གསུམ་ནི་རང་རྒྱུད་ཀྱི་གཏན་ཚིགས་ཏུ་བཞེད་དོ། །ལུགས་དང་པོ་ནི་མངོན་པ་ནས་བཤད་
པའི་ཉོན་མོངས་འཇིགརྟེན་པའི་བསམ་གཟུགས་ཀྱི་ཏིང་འཛིན་ཐོབ་པརྣམས་ཀྱིས་སྤངས་པ་
དང་སྤྱིར་འདྲ་བ་ལ་མི་རྟག་སོགས་བདེན་པའི་རྣམ་པ་སྒོམ་ཚུལ་མངོན་པ་ནས་འབྱུང་བ་ལྟར་
སྒོམ་པས་འདིས་ནི་སྲིད་རྩེའི་ཉོན་མོངས་ཀྱང་སྤོང་བའི་ཆ་ནས་འཇིག་རྟེན་ཞི་རགས་ཀྱི་རྣམ་
པ་སྒོམ་པའི་འབྲས་བུ་ལས་ལྷག་ཅིང་འཕགས་པའི་གང་ཟག་དངོས་མིན་ཏེ་དབུ་མར་བཤད་
པའི་ཉོན་མོངས་བདེན་འཛིན་སྤོང་བའི་གཉེན་པོ་སྟོང་ཉིད་མ་སྒོམ་པས་སོ། །དེས་ན་འཁོར་
བའི་སེམས་ཅན་རང་མཚན་པ་མིན་པའི་གང་ཟག་གསུམ་པ་ཞིག་བཞེད་དོ། །འདི་ཤིན་ཏུ་
བཞག་དཀའ་སྟེ་མཁས་པ་སྔ་མས་བཀག་ཟིན་ཏོ། །ལུགས་གཉིས་པ་དང་གསུམ་པ་བརྗོད་
ཚུལ་ཙམ་ལས་དོན་གཅིག་པས། ཉན་རང་གི་ཆ་མེད་གཉིས་བདེན་མེད་མ་རྟོགས་ཀྱང་ཆ་
མེད་ཙམ་རྟོགསན་ཉན་རང་དགྲ་བཅོམ་མཚན་ཉིད་པ་ཐོབ་ཀྱང་མ་རིག་བག་ཆགས་སོགས་
མི་ཤེས་པའི་རྒྱུ་བཞི་ཡོད་པ་ཁྱོད་ཁས་ལེན་པ་དེ་བཞིན་དུ་ཟག་མེད་ཀྱི་ལས། ཡིད་ཀྱི་རང་
- 2 1 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། [༩
བཞིན་གྱི་ལུས། བསམ་གྱིས་མི་ཁྱབ་པའི་འཆི་འཕོ་དང་བཞི་མ་སྤངས་ན་ཐམས་ཅད་མཁྱེན་
པ་མི་ཐོབ་པས། ཐེག་དམན་འཕགས་པ་དེ་དག་ཐེག་ཆེན་ལ་ཅི་སྟེ་མི་འཇུག་སྟེ། མཐར་ག་
ཐེག་པ་གཅིག་མདོ་པད་དཀར་སོགས་ལས་གསུངས་པ་ལྟར་ངེས་དོན་ཡིན་པ་དེས་ན་ཤེས་
སྒྲིབ་ཀྱི་སྲེད་པ་དང་ང་རྒྱལ་སོགས་ཁྱེད་ཅག་ཉན་ཐོས་པའི་གྲུབ་མཐའ་ལ་མ་གྲགས་ཀྱང་
ངེས་པར་ཐེག་དམན་ཉན་རང་དགྲ་བཅོམ་ཐོབ་ཟིན་པ་དེ་དག་ལའང་ཅི་སྟེ་མེད་དེ་ཡོད་ཅེས་
མཐར་ཐེག་པ་གཅིག་ཏུ་སྒྲུབ་བྱེད་རང་རྒྱུད་དུ་བཀོད་དོ། །འདིར་རང་རྒྱུད་ཀྱི་རྟགས་མ་ངེས་
ཏེ་ས་བཅུའི་རྒྱུན་མཐའན་ཚོར་བ་ཡོད་ཀྱང་རྣམ་གྲོལ་ཐ་མའི་ཚེ་སྲེད་པ་གཏན་མི་སྐྱེ་བའི་ཕྱིར་
རོ༑ ༑མཐར་ཐུག་ཐེག་པ་གཅིག་གོང་དུ་བསྒྲུབས་ཟིན་ཏོ། །
རང་ལུགས་ནི། སྲིད་འདི་ཉོན་མོངས་ཅན་ཡིན་ཡང་། །ཀུན་རྨོངས་བཞིན་དུ་ཅི་སྟེ་
མེད། །ཅེས་པའི་དོན་ནི། ཉོན་མོངས་ཅན་གྱི་སྲེད་པ་འདི་ནི་ཞེས་ཡར་བཅད། ཉོན་མོངས་
ཅན་མིན་ཡང་ཀུན་རྨོངསབཞིན་དུ་ཅི་སྟེ་མེད་ཅེས་ཉོན་མོངས་ཅན་མིན་པའི་ཚིག་ཀུན་རྨོངས་
ལ་མར་སྦྱོར་དགོས་ཏེ། ཀུན་རྨོངས་དེ་ཤེས་སྒྲིབ་ཡིན་པས་ཉོན་མོངས་ཅན་གྱི་དཔེ་མ་གྲུབ་
སྙམ་ན། ཀུན་རྨོངས་ཉོན་མོངས་ཅན་མིན་ཡང་། སྤོང་བྱེད་གཉེན་པོ་མེད་པས་ཉན་རང་དགྲ་
བཅོམ་ ལ་ཡོད་པ་བཞིན། སྲེད་པ་སྤོང་བྱེད་ ཀྱི་གཉེན་པོ་ཆོས་ཐམས་ཅད་བདག་མེད་
དམ་བདེན་མེད་རྟོགས་པའི་ཤེས་རབ་མེད་པར་ཁས་ལེན་པས་སྲེད་པའི་རྒྱུ་ཚོར་བ་ལ་བདེན་
འཛིན་ཉམས་པ་མེད་པར་ཡོད་ན་སྲེད་པ་ཉོན་མོངས་ཅན་ཅི་སྟེ་མེད་ཡོད་དོ། །མདོར་ན་ཉོན་
མོངས་ཅན་ཡིན་མིན་གྱི་ཆ་ནས་འདྲ་མཚུངས་དཔེ་བཞག་པ་མིན་གྱི་སྤོང་བྱེད་གཉེན་པོ་འདྲ་
བའི་ཆ་ནས་ཀུན་རྨོངས་ཉོན་མོངས་ཅན་མིན་ཡང་ཉན་རང་ལ་ཡོད་པ་དང་དངོས་སྨྲ་བས་
ཁས་ལེན་པ་དེ་བཞིན་དུ་རིགས་ཅན་གསུམ་ཆར་ལ་སྲེད་པ་ཉོན་མོངས་ཅན་ཅི་སྟེ་མེད་དེ་ཡོད་
དོ་ཞེས་དངོས་སྨྲ་བ་ལ་ཐལ་འགྱུར་བཀོད་པ་ཡིན་ནོ། །ཟློག་ཕྱོགས་ཀྱི་སྒོ་ནས་ཉན་རང་
- 2 1 7 -



རྩེ་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སོགས་ཀྱིས་ཆོས་ཐམས་ཅད་བདག་མེད་སྟོང་ཉིད་མེདདགག་བདེན་སྟོང་མངོན་དུ་རྟོགས་པ་
སོགས་གོང་སྤྱི་དོན་སྐབས་ལྟར་ཤུགས་ཀྱིས་བསྟན་ཏེ་མཇུག་བསྡུད་སྐབས། དེས་ན་སྟོང་
ཉིད་སྒོམ་པར་བྱ་ཞེས་གསུངས་པའི་ཕྱིར་རོ། །དེས་ན་ལུགས་དང་པོ་དང་རང་ལུགས་གཉིས་
ཀའི་ཉན་རང་གིས་ཆོས་ཐམས་ཅད་བདག་མེད་རྟོགས་པ་ལ་ཁྱད་མེད་ཅིང་། འོན་ཀྱང་རང་
ལུགས་ཐེག་གསུམ་རྟོགས་རིགས་མི་མཉམ། ལུགས་བར་པ་གསུམ་ཆར་དང་ཀློང་ཆེན་པའི་
ལུགས་ཆ་ཤསབཅས་ཉན་རང་གིས་ཆོས་ཀྱི་བདག་མེད་མ་རྟོགས་ཤིང་གོང་སྨོས་ལྟརགཏན་
ཚིགས་རང་རྒྱུད་དོ། །ཐ་མ་རང་ལུགས་འགོག་བྱེད་གཏན་ཚིགས་སྔ་ཕྱི་གཉིས་ཐལ་འགྱུར་
ཡིན་ཞིང་ལུགས་བཞིའམ་ལྔ་ཆར་རྒྱུ་ཚོགས་གྲངས་ཚང་གི་གཏན་ཚིགས་ཙམ་གཅིག་གོ།
འདིར་བསྡུས་པའི་དོན་ནི་དུས་གངགི་ཚེ་རྒྱུད་གྲོལ་བ་ཡིན་ན་ཡང་བདེན་འཛིན་གྱི་ལས་ཡང་
སྲིད་ཀྱི་འབྲས་བུ་སྟེར་བ་ལ་ནུས་པ་དང་ལྡན་པར་མཐོང་བ་ཡིན་ལ། སྲེད་པ་དང་རྒྱུ་ཚོར་བ་
ཡོད་པ་ཡིན་པ་ན། དེའི་ཚེ་ཉོན་མོངས་པ་སྲེད་པ་སྤངས་པ་ལའང་ཐེ་ཚོམ་ཟ་བས་ཇིལྟར་
གྲོལ་བར་ངེས་པར་བྱ། དེ་ལྟ་བསན་སྟོང་པ་ཉིད་མེད་པར་ཇི་ལྟར་དགེ་སློང་ཉིད་ལེགས་པར་
གནས་པར་སྣང་བར་འགྱུར་ཏེ་མི་འགྱུར་རོ། །
གཉིས་པ་ལྷག་མེད་རྒྱས་བཤད་ལ། བདེན་འཛིན་དམིགས་བཅས་ཀྱི་ལམ་
བསྒོམས་ཀྱང་ཕྱི་རོལ་པ་བཞིན་ཐར་པ་མི་ཐོབ་པ་བསྟན་པ་ནི། སེམས་ནི་དམིགས་དང་
སོགས་ཀྱི་དོན་བརྗོད་པའི་ཕྱིར། ཆ་མེད་དམ་མི་རྟག་པ་ལ་བདེན་འཛིན་དམིགས་པ་དང་ནི་
བཅས་པའི་སེམས་དེ་ཡང་རྒྱུ་ལམ་གྱི་གནས་སྐབས་ན་འཕགས་པའི་བདེན་པ་བཞིའམ་དེ་
བསྒོམས་པའི་འབྲས་བུ་འགོག་པ་ལྟ་བུ་ཡུལ་འགའ་ཞིག་ལ་ནི་རྟག་པར་ཞེན་པས་གནས་
པར་འགྱུར་ལ། ཆོས་ཐམས་ཅད་སྟོང་ཉིད་དང་བྲལ་བའི་སེམས་བདེན་འཛིན་གྱི་དམིགས་
པའི་ཞགས་པས་བསྡམསཏེ་རེ་ཞིག་འགག་པ་སྲིད་ན་ཡང་དེ་ནི་སླར་ཡང་འཁོར་བར་སྐྱེ་བར་
-2 1 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། (༩
ཐལ་བར་འགྱུར་ཏེ། དཔེར་ན་མུ་སྟེགས་བྱེད་འགའ་ཞིག་འདུ་ཤེས་མེད་པའི་སྙོམས་འཇུག་
ལ་ཐར་ལམ་དང་འབྲས་བུ་འདུ་ཤེས་མེད་པ་ལ་ཐར་པར་རློམསནས་སྒོམ་པ་ན་འཇུག་ཤེས་
དྲུག་རེ་ཞིག་འགག་པ་སླར་ཡང་སེམས་དང་སེམས་ལས་བྱུང་པ་རྣམས་སྐྱེ་བན་ངན་སོང་དུ་སྐྱེ་
བ་བཞིན་ནོ། །འདི་ནི་མཐར་ཐུག་ཐེག་གཅིག་སྒྲུབ་བྱེད་མིན་ཏེ། གོང་དུ་སྒྲུབ་ཟིན་པའི་ཕྱིར།
དཔེ་དང་ཡང་ཤིན་ཏུ་མི་འགྲིག་སྟེ། འདུ་ཤེས་མེད་པའི་སྙོམས་འཇུག་གམ་འདུ་ཤེས་མེད་པ་
གཉིས་གང་ལྟར་ཡང་སྙོམས་འཇུག་ལས་ལྡང་བ་ན་སླར་ཡང་ཐེག་ཆེན་ལ་མཚམས་སྦྱོར་བ་
མིན་ཏེ་སྙོམས་འཇུག་པ་ནི་ཉམས་པ་སྲིད་ཅིང་མ་ཉམསནའང་འདུ་ཤེས་མེད་པའི་ལྷ་གནས་
སུ་སྐྱེ་ནས་སླར་ཡང་ལན་གྲངས་གཞན་ལ་མྱོང་བའི་ལས་ཀྱི་དམྱལ་བར་ལྟུང་བར་བཤད་
པའི་ཕྱིར་རོ། །དཔེར་ན་མུ་སྟེགས་བྱེད་འགའ་ཞིག་བདག་མེད་མི་སྒོམ་པར་འདུ་ཤེས་མེད་
པའི་སྙོམས་འཇུག་ཐར་ལམ་དུ་ཞེན་ནས་བསྒོམས་པས་འབྲས་བུ་འདུ་ཤེས་མེད་པ་ཐར་པར་
རློམས་ཀྱང་འཁོར་བར་ཕྱིར་ལྡོག་པས་ལམ་ལོག་ཡིན་པ་ལྟར། ཐལ་འགྱུར་ལྟར་ན་ཆོས་ཀྱི་
བདག་མེད་མ་རྟོགས་ན། གང་ཟག་གི་བདག་མེད་རྟོགས་མི་སྲིད་པས། ཆོས་བདག་ཆ་མེད་
གཉིས་བདེན་མེད་མ་རྟོགས་པའི་ཉན་རང་དགྲ་བཅོམ་ཙམ་ཡང་མི་སྲིད་པས་བྱེ་མདོ་ནས་
རང་རྒྱུད་མན་ཆད་ལ་ཐལ་འགྱུར་བཀོད་པའོ། །འདི་མཐར་ཐུག་ཐེག་པ་གཅིག་ཏུ་སྒྲུབ་བྱེད་
ཡིན་ན་འགོག་པའི་སྙོམས་འཇུག་དཔེར་འོས་ཏེ་སྙོམས་འཇུག་ལས་ལྡང་བ་ན་འཁོར་བར་
ལྡོག་མི་སྲིད་ཅིང་། ཕྱིར་མི་འོང་བས་ད་དུང་དགྲ་བཅོམ་ཐོབ་དགོས་ལ། དགྲ་བཅོམ་པ་ནི་
ལྷག་མེད་ལ་འཇུག་དགོས་ཤིང་ལྷག་མེད་ལས་ལྡང་ནས་ཐེག་ཆེན་ལ་འཇུག་པའི་ཕྱིར་དང་
རྒྱལ་སྲས་ཆེན་པོས་ཀྱང་འཕགས་པ་དགྲ་བཅོམ་པ་རྣམས་ལ་འདུ་ཤེས་མེད་པའི་སྙོམས་
འཇུག་བཞིན་ཞེས་ཤིན་ཏུ་མ་གུས་པ་མི་ཁོམ་པའི་གནས་དང་མཚུངས་པའི་ཚིག་གིས་སྨད་
པར་མཛད་མི་འོས་པའི་ཕྱིར། དེས་ན་འདི་ནི་ངེས་དོན་གྱི་མདོ་ཡི་དགོངས་པ་མ་འོན་པའི་
- 2 1 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དངོས་སྨྲ་བའི་གྲུབ་མཐའ་འཛིན་པ་ལ་སྨོད་ཚིག་གོ །
གསུམ་པ་དོན་བསྡུ་བ་ནི། དེས་ན་ཉོན་མོངས་སྤངས་པའི་དགེ་སློང་ཉིད་དང་སྡུག་
བསྔལ་སྤངས་པའི་མྱ་ངན་འདས་པ་ཉིད་ཐོབ་པར་འདོད་པས་ཆོས་ཐམས་ཅད་སྟོང་པ་ཉིད་ནི་
བསྒོམ་པར་བྱའོ། །དེ་བསྒོམས་པས་ནི་ཉོན་མོངས་པ་སྤང་བ་དང་མྱ་ངན་ལས་འདས་པ་ཡང་
ཐོབ་པར་འགྱུར་གྱི། གཅིག་ཏུ་བདེན་བཞི་མི་རྟག་སོགས་བསྒོམས་པས་ནི་མ་ཡིན་ནོ་ཞེས་
པའི་དོན་ནོ། །ཚིགས་བཅད་གསུམ་འདི་ནི་མཁས་པ་སྔ་མ་འགས་སློབ་དཔོན་གྱི་མིན་པར་
འདོད། འགའ་ཞིག་ཡིན་པར་འདོད་དེ་གང་ལྟར་ཡང་གོ་སླའོ། །གལ་ཏེ་ཁྱོད་ཀྱི་ལུང་སངས་
རྒྱས་ཀྱིས་གསུངས་པའི་མཚན་ཉིད་ཅན་མ་ཡིན་ནོ་ཞེ་ན། ངག་གང་ཞིག་མདོ་སྡེ་ལ་འཇུག་པ་
དེ༑ གལ་ཏེ་སངས་རྒྱས་ཀྱི་གསུང་ཡིན་པར་འདོད་ན། རྣམ་པ་ཐམས་ཅད་དུ་མི་མཉམ་ཡང་
ཐེག་ཆེན་གྱི་བརྗོད་བྱ་ཕལ་ཆེར་ཁྱེད་ཅག་གི་མདོ་དང་མཚུངས་པ་འདོད་པ་མིན་ནམ་ཅི།
ཡང་སྟོང་ཉིད་ལ་སོགས་པའི་ཕྱོགས་འགའ་ཞིག་མི་མཐུན་པས་སངས་རྒྱས་ཀྱི་གསུང་མ་ཡིན་
ཞེ་ན། གལ་ཏེ་དེའི་ཕྱོགས་སུ་མ་གཏོགས་པ་གཅིག་གིས་ནི། ཐེག་ཆེན་ཐམས་ཅད་སྐྱོན་དང་
བཅས་པར་གྱུར་ན། ཁྱོད་ཀྱི་མདོ་ཡང་དག་ལྡན་པའི་ལུང་ལ་སོགས་པ་སྟོང་པ་ཉིད་ཆེན་པོ་
དང་ཚུལ་མཚུངས་པར་སྟོན་པའི་གནད་གཅིག་གིས་ཐེག་པ་ཆེན་པོ་ཐམས་ཅད་ནི། རྒྱལ་
བས་གསུངས་པ་ཅིས་མ་ཡིན་ཏེ་ཡིན་ནོ། །ངག་གང་ཞིག་འོད་སྲུང་ཆེན་པོ་ལ་སོགས་པས་
ཀྱང་གཏིང་དཔོག་པར་མ་གྱུར་པ། དེ་ནི་ཁྱོད་ཀྱིས་མ་རྟོགས་པས། གཟུང་བར་བྱ་བ་
མིན་པར་སུ་ཞིག་གིས་བྱེད། འདི་དངུལ་ཆུ་ཐོགས་མེད་ཀྱིས་གོང་ཐེག་ཆེན་བཀའ་སྒྲུབ་
སྐབས་བཤད་པ་ལྟར་ཞི་ལྷས་གསུངས་པ་ཡིན་མིན་གང་ལྟར་ཡང་འབྲེལ་ཆགས་ཤིང་ཚིག་
དོན་ལ་བརྟགས་ན་གསུང་མིན་པ་འདྲའོ། །
གཉིས་པ་མྱང་འདས་ཆེན་པོ་མངོན་དུ་བྱེད་ཚུལ་རྗེས་འགྲོའི་སྒོ་ནས་བསྟན་པ་ནི།
-2 20 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༼༩
ད་ནི་ཐེག་པ་ཆེན་པོའི་སྟོང་པ་ཉིད་ཀྱི་དབང་དུ་བྱས་ནས་བཤད་པ། ཕྱིན་ཅི་ལོག་ཏུརྨོངས་
པས་སྡུག་བསྔལ་ཅན་འཁོར་བའི་སེམས་ཅན་རྣམས་ཀྱི་དོན་དུ། ཆགས་པའི་མཐའ་དང་
འཇིག་ཤིང་སྐྱག་པའི་མཐའ་གཉིས་ལས་གྲོལ་བའི་སྙིང་རྗེའི་གཞན་དབང་གིས་འཁོར་བར་
གནས་པ་གྲུབ་པར་འགྱུར་བ། འདི་ནི་མཐའ་བཞི་སྤྲོས་པ་དང་བྲལ་བའི་སྟོང་པ་ཉིད་འཁོར་
འདས་དབྱེར་མེད་བསྒོམས་པའི་འབྲས་བུ་ཡིན་ནོ། །འདི་ནི་ཚོགས་སྦྱོར་ན་ཐེག་ཆེན་གྱི་ལྟ་
སྤྱོད་ཉམས་སུ་ལེན་པའི་འབྲས་བུ་འཕགས་ལམ་ས་དང་པོ་ནས་བཟུང་སངས་རྒྱས་མ་ཐོབ་
བར་དུ་འཁོར་འདས་རོ་མཉམ་དུ་རྟོགས་པས་གོང་ནས་གོང་དུ་འཕེལ་བའི་དོན་ཏེ་འཁོར་བ་
ན་བསམ་བཞིན་སྐྱེ་བ་བཞེས་ནུས་པའི་ཕྱིར་རོ། །དེ་སྐད་དུ་བྱང་ཆུབ་སེམས་འགྲེལ་ལས་
ཀྱང༌། དེ་ལྟར་རྣལ་འབྱོར་པ་རྣམས་ཀྱིས། །སྟོང་པ་ཉིད་ནི་བསྒོམ་བྱསན། །བློན་གཞན་དོན་
ལ་དགའ་བར། །འགྱུར་བ་འདི་ལ་ཚོམ་མེད། །ཅེས་དང་། ཡང་ཀླུ་སྒྲུབ་ཞབས་ཀྱིས། གདོད་
ནས་སྐྱེ་མེད་རང་བཞིན་འདི། །བློ་ཡིས་གཏིང་ནས་རྟོགས་གྱུར་ན། །འཁོར་བའི་འདམ་དུ་
བྱིང་པ་ལ། །སྙིང་རྗེ་ངང་གིས་སྐྱེ་བར་འགྱུར། །ཞེས་གསུངས་སོ། །མཐར་ཐུག་གི་འབྲས་བུ་
སྐུའི་རྣམ་གཞག་རྒྱས་པར་གོང་དུ་བསྟན་ཟིན་པས་འདིར་མདོ་ཙམ་བསྟན་པའོ། །
གཉིས་པ་དོན་བསྡུས་ནས་སྟོང་ཉིད་སྒོམ་པར་གདམས་པ་ལ། བདེན་འཛིན་ཉོན་
སྒྲིབ་ཀྱི་གཉེན་པོ་སྟོང་ཉིད་མེད་དགག་ཙམ་བསྒོམ་པར་གདམས་པ། སྒྲིབ་གཉིས་བག་
ཆགས་བཅས་པའི་གཉེན་པོར་སྟོང་ཉིད་སྤྲོས་བྲལ་བསྒོམ་པར་གདམས་པ། དེས་ན་སྟོང་པ་
ཉིད་ལ་སྐག་མི་རིགས་པར་བསྟན་པ་དང་གསུམ། དང་པོ་ནི། དེ་ལྟར་སྟོང་པ་ཉིད་ཀྱི་ཕྱོགས
ལ༑ སུན་འབྱིན་པ་ནི་འཐད་པ་མ་ཡིན་པས། དེས་ན་ཐེ་ཚོམ་མི་ཟ་བར། ས་ཐམས་ཅད་
རང་བཞིན་གྱིས་མི་དམིགས་པའི་སྟོང་པ་ཉིད་ནི་བསྒོམ་པར་བྱའོ། །གཉིས་པནི། ཡང་སྟོང་
པ་ཉིད་ཀྱི་ཁྱད་པར་བརྗོད་པའི་ཕྱིར་འདོད་ཆགས་ལ་སོགས་པ་ཉོན་མོངས་པ་དང་འཁོར་
-2 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་དུ་དམིགས་པའི་ཤེས་བྱའི་སྒྲིབ་པ་ཡི། མུན་པའི་གཉེན་པོ་སྟོང་པ་ཉིད་ཡིན་ལ།
དམན་ལམ་སྔོན་དུ་སོང་མ་སོང་གང་ལྟར་ཡང་མྱུར་དུ་ཐམས་ཅད་མཁྱེན་པ་ཉིད་ཐོབ་པར་
འདོད་པས། ཐེག་པ་ཆེན་པོའི་སྟོང་པ་ཉིད་དེ་ནི་ཇི་ལྟར་སྒོམ་པར་མི་བྱེད་དེ། རྒྱུད་བླ་མ་ལས།
སེར་སྣ་ལ་སོགས་རྣམ་རྟོག་གང་། །དེ་ནི་ཉོན་མོངས་སྒྲིབ་པར་འདོད། །འཁོར་གསུམ་རྣམ་
པར་རྟོག་པ་གང་། །དེ་ནི་ཤེས་བྱའི་སྒྲིབ་པར་འདོད། །ཅེས་སོ། །སྒྲིབ་གཉིས་ངོས་འཛིན་
རྒྱས་པར་ཁོ་བོས་བྱས་པའི་དགེ་འདུན་ཉི་ཤུའི་དཀའ་འགྲེལ་དུ་བསྟན་ཟིན་ཏོ། །དེ་ཡང་
འཁོར་གསུམ་ལ་བདེན་པར་ཞེན་པ་དང་དེ་ལ་གཉིས་སུ་ཞེན་པའི་ཁྱད་པར་གྱིས་སྔ་མ་ཉོན་
སྒྲིབ་དང་ཕྱི་མ་ཤེས་སྒྲིབ་རགས་པའི་ཚད་དུ་བྱེད་པ་ནི་ལུགས་འདིའི་ཁྱད་ཆོས་ཡིན་ནོ། །འདི་
ནི་བདེན་འཛིན་ཉོན་སྒྲིབ་དང་བདེན་མེད་འཛིན་པ་ལ་ཤེས་སྒྲིབ་བརྟགས་པ་དྲང་དོན་གྱི་
བཤད་པ་ཡིན། གོང་གི་སྒྲིབ་པ་དངོས་ངེས་དོན་དངོས་མིན་པ་ལྟར་རོ། །གསུམ་པ་ནི། སྐྲག་
པས་སྟོང་པ་ཉིད་སྤོང་བ་རིགས་པ་མ་ཡིན་ཏེ་དངོས་པོ་གང་ལ་བདེན་པར་ཞེན་ན་འཁོར་བའི་
སྡུག་བསྔལ་སྐྱེ་བར་བྱེད་པ། བདེན་ཞེན་འཁོར་རྩ་དེ་ལ་སྐྲག་པ་སྐྱེ་བར་འགྱུར་ན་ཆོས་ཐམས་
ཅད་སྟོང་པ་ཉིད་རྟོགས་པ་སྡུག་བསྔལ་ཐམས་ཅད་ཞི་བར་བྱེད་པའི་གཉེན་པོ། མྱང་འདས་
ཐོབ་པའི་ཐབས་དམ་པ་དེ་ལ་འཇིག་པ་ཇི་ལྟར་སྐྱེ། ཡོན་ཏན་ཐམས་ཅད་ཀྱི་འབྱུང་གནས་
ཡིན་པའི་ཕྱིར་དེ་ལ་དགའ་བ་ཉིད་དུ་རིགས་སོ་ཞེས་དགོངས་པ་ཡིན་ནོ། །དེ་ཡན་ཆད་ཀྱི་
གཞི་ལྟ་བ་གཏན་ལ་ཕབས་ཏེ་གཞི་ལམ་འབྲས་གསུམ་གྱི་རྣམ་གཞག་རྒྱས་པར་བསྟན་ཏེ་
མངོན་རྟོགས་རྒྱན་བཞིན་ནོ། ཁྱད་པར་ནི་མངོན་རྟོགས་རྒྱན་ལས་འབྲས་བུ་ལ་སྤྲོ་བ་སྐྱེ་བའི་
ཆེད་གཞི་ལམ་འབྲས་གསུམ་ཐོས་བསམ་ཁོ་ནའི་གོ་རིམ་ལྟར་བཟློག་སྟེ་བསྟན་ལ། འདིར་
ལམ་སྐྱེ་རིམ་ལྟར་དང་ཡང་མངོན་རྒྱན་ལས་འཇོག་སྒོམ་མན་ངག་ལྟར་དང༌། འདི་དཔྱད་
སྒོམ་གཞུང་བཤད་ལྟར་བྱེད་པ་ནི་ཁྱད་པར་རོ། །འཕགས་ཡུལ་མཁས་པའི་ལེགས་བཤད་
，
- 2 2 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། [༩
འདི་ལྟ་བུ་མ་བརྟེན་པར་དེ་ཡན་ཆད་ཀྱི་གཞུང་དུ་འཕགས་བཞིའི་མངོན་རྟོགས་བསྟན་པ་
བོད་ཀྱི་མཁས་པ་སུས་ཀྱང་མ་མཐོང་བར་ཟད་དོ། །
སྤྱི་དོན་གཉིས་པ། ད་ནི་ལམ་སྒོམ་པ་ཉམས་ལེན་གྱི་རིམ་པ་འཆད་ན་སྤྱི་གཞུང་
གཉིས་ལས། དང་པོ་ཚོགས་ལམ་སྐབས་ཀྱི་ཉམས་ལེན་བསྟན་ན་ལམ་གོང་མའི་ཉམས་ལེན་
དེ་ཉིད་གོང་འཕེལ་ཙམ་ལས་གཞན་མེད་པས་ལམ་བསྒོམ་པ་ཉམས་ལེན་དུ་མཐོང་སྒོམ་མི་
སློབ་ལམ་གྱི་ཐ་སྙད་མེད་དེ། ལམ་གྱི་ལུས་ཡོངས་རྫོགས་གཞིའི་སྐབས་བསྟན་ཟིན་པའི་
ཕྱིར། དེས་ན་རྗེ་བླ་མའི་ཞལ་ནས་སོ་སྐྱེ་མཐོང་ལམ་མ་ཐོབ་བར་གྱི་ལམ་རིམ་སྤྱོད་འཇུག་
ལས་རྒྱས་པར་བསྟན་ལ། ས་ཐོབ་ནས་སངས་རྒྱས་ཀྱི་ས་མན་ཆད་ཀྱི་ལམ་རིམ་ཆ་ཚང་དབུ་
མ་འཇུག་པ་ལས་བསྟན་པས་ཐེག་པ་ཆེན་པོའི་ལམ་རིམ་ཆ་སྟོད་ཆ་སྨད་ཆ་ཚང་ཡིན་པས་
དབུ་མ་ཐལ་འགྱུར་བའི་ལུགས་ཀྱི་ལམ་རིམ་ཆེན་པོ་ཚངས་ལ་མ་ནོར་བའོ་ཞེས་གསུངས་པ་
ནི་ཤིན་ཏུ་འཐད་དོ། །ལམ་སྒོམ་པ་དེ་ཡང་མངོན་རྟོགས་སྐྱེ་རིམ་ལྟར་ན་གང་ཟག་གི་བདག་
མེད་སྒོམ་པ་སྔོན་དུ་བསྟན་ཏེ་ཉེས་པ་ཆེ་བའི་ཕྱིར་དང་། འཇིག་རྟེན་ལྟར་སྣང་ལ་རགས་པའི་
ཕྱིར་རོ། །དོན་གྱི་གནས་ལུགས་ལ་གང་ཟག་གི་བདག་མེད་ཆོས་ཀྱི་བདག་མེད་ལས་རགས་
པ་སྔར་རྟོགས་ལ། ཆོས་བདག་ཕྲ་མོ་ཆ་མེད་ཕྱིས་རྟོགས་པ་འདོད་པ་ནི་བྱེ་མདོའི་ཤན་ཞུགས་
པ་ཡིན་པ་འདིར་མི་འདོད་དོ། །དབུ་མ་ཐལ་འགྱུར་ལྟར་ན་བདག་ཕྲ་རགས་རིལ་པོ་ལྟ་བུ་
གོང་བུ་དང་རྡུལ་ཕྲན་གཉིས་དང་དེར་འཛིན་ལ་བདག་འཛིན་ཕྲ་རགས་མི་འདོད་ཀྱི་བདེན་
འཛིན་དང་མཚན་འཛིན་དང་གཉིས་སྣང་གསུམ་ལ་ཕྲ་རགས་སུ་འདོད་དོ། །ཀུན་བརྟགས་
རགས་པ་དང་ལྷན་སྐྱེས་ཕྲ་བ་མི་འཐད་པར་ཐལ། ལྷན་སྐྱེས་ཀྱི་བདག་མེད་སྒོམ་པ་སྔོན་དུ་
བསྟན་པའི་ཕྱིར་ཞེ་ན། ལྷན་སྐྱེས་སྔོན་ལ་བསྟན་པ་ནི། གཙོ་བོ་ཕྲ་རགས་ཀྱི་སྒོ་ནས་མིན་གྱི་
སྐྱེ་རིམ་ཡིན་ཏེ་རྒྱུ་ལྷན་སྐྱེས་ལ་བརྟེན་ནས་དེ་སྒྲུབ་བྱེད་ལྟར་སྣང་བཀོད་ནས་ལྷན་སྐྱེས་ཇེ་
- 2 2 3 -



.
.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རགས་སུ་བཏང་བའི་ཕྱིར་རོ། །ཀུན་བརྟགས་སྤང་སླ་སྟེ་བག་ཆགས་མི་བརྟན་པའི་སྣང་བ་
ཡིན་པའི་ཕྱིར་རྨི་ལམ་བཞིན་ནོ། །
གཉིས་པ་ལ་གང་ཟག་གི་བདག་མེད་སྒོམ་པ་དང༌། ཆོས་ཀྱི་བདག་མེད་སྒོམ་པ་
གཉིས། དང་པོ་ལ་གང་ཟག་གི་བདག་མེད་སྒོམ་པ་དངོས་དང༌། རྩོད་སྤང་གཉིས། དང་པོ་
ལ་གཉིས་ལས་མདོར་བསྟན་པ་ནི། གལ་ཏེ་བདག་ཅེས་བྱ་བ་རང་མཚན་པ་འགའ་ཞིག་ཡོད་
པར་གྱུར་ན་ནི། འཇིག་པའི་གནས་ཅི་ཡང་རུང་བ་ལ་འཇིག་པར་འགྱུར་དུ་ཆུག་ནའང་།
རིགས་པས་དཔྱད་བཟོད་དམ་འཕགས་པའི་གཟིགས་ངོར་བདག་ཉིད་འགའ་ཡང་ཡོད་པ་
མིན་པས། འཇིགས་པར་འགྱུར་བ་དེ་སུ་ཞིག་ཡིན། གཉིས་པ་རྒྱས་བཤད་ལ་ལྷན་སྐྱེས་ཀྱི་
བདག་དགག་པ་དང༌། ཀུན་བརྟགས་ཀྱི་བདག་དགག་པ་གཉིས་ལས་དང་པོ་ནི། བརྟགས་
ཤིང་དཔྱད་ན་བདག་གི་ངོ་བོ་ཅུང་ཟད་ཀྱང་ཡོད་པ་མ་ཡིན་ནོ་ཞེས་བཤད་པ་ས་དང་ཆུའི་
ཁམས་ཀྱི་སོ་དང་སྐྲ་དང་སེན་མོ་རྣམས་བདག་མ་ཡིན་ལ། བདག་ནི་རུས་པ་དང་ཁྲག་མ་
ཡིན་ནོ། །སྣབས་བདག་མིན་ལ་བད་ཀན་ཡང་མ་མིན་ཏེ། ཆུ་སེར་དང་ནི་རྣག་ཀྱང་བདག་
མིན་ན། བདག་ནི་ཞག་དང་རྔུལ་ཡང་མིན་ཏེ། གློ་བ་དང་མཆིན་པ་དག་ཀྱང་བདག་མ་ཡིན་
ལ༑ ནང་ཁྲོལ་གཞན་རྒྱུ་མ་ལ་སོགས་པ་ཡང་བདག་མིན་ཏེ། བདག་ནི་ཕྱི་ས་དང་གཅིན་མ་
ཡིན་ལ། ཤ་དང་པགས་པ་དག་ཀྱང་བདག་མིན་ཏེ། མེའི་ཁམས་ཀྱི་དྲོད་དང་རླུང་ཁམས་ཀྱི་
དབུགས་དེ་ཡང་བདག་མ་ཡིན། ནམ་མཁའི་ཁམས་བུ་ག་ཡང་བདག་མིན་ཞིང་རྣམ་ཀུན་ཏུ།
རྣམ་ཤེས་ཀྱི་ཁམས་དྲུག་པོ་དག་གམ་དྲུག་པ་རྣམ་ཤེས་ཁམས་ཀྱང་བདག་མ་ཡིན། དེ་དག་
མ་དཔྱད་པའི་བློ་ངོར་བརྟགས་པ་ཙམ་ཡིན་ནོ། །
གཉིས་པ་ལ་རིག་པའི་བདག་དགག་པ། བེམས་པོའི་བདག་དགག་པ་གཉིས།
དང་པོ་ལ་བྱ་བ་མེད་པའི་བྱེད་པོ་རྟག་དངོས་མི་འཐད། རྟག་ན་བྱ་བ་དུ་མ་བྱེད་པ་མི་འཐད།
-22 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། [༩
ཡུལ་རྐྱེན་གྱི་དུ་མ་འགྱུར་བ་མི་འཐད་པ་གསུམ་ལས་དང་པོ་ནི། དེ་ལ་གྲངས་ཅན་པརྣམས་
ཀྱིས་བདག་ནི་རིག་པའི་རང་བཞིན་ཡིན་པའི་ཕྱིར་སྒྲ་ལ་སོགས་པའི་ཤེས་པའི་རང་བཞིན་གྱི་
བདག་རྟག་པར་འདོད་པ་མ་ཡིན་ནམ། ཇི་ལྟར་ན་བདག་དགག་པར་བྱེད་སྙམ་པ་ལ་བཤད་
པ༑ གལ་ཏེ་སྒྲ་ཡི་ཤེས་རྟག་ན། སྒྲ་ཡོད་པ་དང་མེད་པའི་དུས་ཐམས་ཅད་ཀྱི་ཚེ་ན་སྒྲ་འཛིན་
པར་འགྱུར་ཏེ། སྒྲ་ཤེས་རྟག་པའི་ཕྱིར་རོ། །གལ་ཏེ་སྒྲ་ནི་རྟག་ཏུ་ཡོད་པ་མ་ཡིན་གྱི། ག་ཏུ་
ཡོད་པ་པོ་ནི་རྣམ་པར་ཤེས་པ་འབའ་ཞིག་ཡིན་པས་ན་དེའི་ཕྱིར་རྟག་ཏུ་མི་འཛིན་ནོ་སྙམ་པ་
ལ་བཤད་པ། ཤེས་བྱ་ཡུལ་སྒྲ་མེད་པ་ན་ཤེས་པ་རྟག་པ་དེས་ཡུལ་ཅི་ཞིག་རིག་ནས་རྒྱུགང་
གིས་སྒྲ་ཤེས་པ་ཞེས་བརྗོད་པར་བྱེད། གལ་ཏེ་ཡུལ་ཤེས་པའི་བྱ་བ་ཅི་ཡང་མེད་བཞིན་དུ་
ཤེས་པ་ཡིན་ན། ཤེས་པ་མེད་པའི་རང་བཞིན་གྱི་ཤིང་ཡང་ཤེས་པར་ཐལ་བར་འགྱུར་ལ།
ཡུལ་མེད་པར་ཤེས་པར་མི་འགྱུར་བའི་རྒྱུ་མཚན་དེས་ན་ཤེས་བྱ་སྒྲ་ལྟ་བུ་ཉེ་བར་གནས་
པ་མེད་པར་དེར་འཛིན་པའི་ཤེས་པ་ཡང་མེད་ཅེས་ངེས་པར་བྱའོ། །གང་ཞིག་རྟེན་འབྱུང་མ་
ཡིན་པའི། །ཆོས་འགའ་ཡོད་པ་མཡིན་ནོ། །དེ་ཕྱིར་སྟོང་ཉིད་མ་ཡིན་པ། །ཆོས་འགའ་
ཡོད་པ་མ་ཡིན་ནོ། །ཞེས་སོ། །གཉིས་པ་ནི། གལ་ཏེ་ཕྱིས་གཟུགས་འཛིན་པ་ན་སྒྲ་ཤེས་དེ་
ཉིད་ཀྱིས་ནི་གཟུགས་ཀྱང་ཤེས་པ་ཡིན་པས་དེའི་ཚེ་སྒྲ་ཤེས་མེད་པ་ཡིན་ནོ་ཞེ་ན། ཕྱིས་
གཟུགས་འཛིན་པ་དེའི་ཚེ་སྔར་གྱི་སྒྲ་ཐོས་པའང་ཅི་སྟེ་མིན་ཏེ་སྒྲའི་ཤེས་པ་དང་གཟུགས་ཤེས་
གཅིག་ཡིན་པའི་ཕྱིར་རོ། །གལ་ཏེ་གཟུགས་ཤེས་པའི་ཚེ་སྒྲ་དྲུང་ན་མེད་པས་མི་ཉེ་བའི་ཕྱིར་
མི་འཛིན་ནོ་ཞེ་ན། དེས་ན་དེའི་ཚེ་སྒྲ་མེད་པ་མ་ཟད་དེ་ཡི་ཤེས་པའང་གཏན་མེད་པ་ཉིད་དོ།།
གཞན་ཡང་གལཏེ་སྒྲའི་ཤེས་པ་ཡིན་ན་དེའི་ཚེ་གཟུགས་འཛིན་པའི་བདག་ཉིད་དུ་མི་འཐད་
དོ་ཞེས་བཤད་པ། སྒྲ་འཛིན་པའི་རང་གི་རང་བཞིན་གང་ཡིན་པ་དེ་ཡིས་གཟུགས་འཛིན་
པར་ཇི་ལྟར་འགྱུར་ཏེ་ཆ་ཤས་མེད་པ་གཅིག་ལ་སྒྲ་ཤེས་པ་གཅིག་དང་གཟུགས་ཤེས་པའི་
-2 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟུགས་གཅིག་སྟེ་གཟུགས་གཉིས་གཅིག་ཅར་མི་རིགས་པའི་ཕྱིར་ཤེས་པ་ལ་གཟུགས་ཀྱི་
ཐ་སྙད་སྦྱར་བ་ནི་གྲངས་ཅན་པའི་བདག་གཟུགས་ཅན་དུ་འདོད་པའི་ཕྱིར་རོ། །ཅི་སྟེ་དཔེར་
ན་མི་གཅིག་འགའ་ཞིག་བུ་ལ་ལྟོས་ནས་ཕ་ཡིན་ལ། འགའ་ཞིག་ཕ་ལ་ལྟོས་ཏེ་དེ་ཉིད་བུ་ཡིན་
པར་འགྱུར་བ་དེ་བཞིན་དུ་སྐབས་སུ་བབ་པ་ཡང་གཟུགས་ཐ་དད་པ་གཉིས་གཅིག་ཅར་མི་
འབྱུང་ཡང་གཟུགས་གཉིས་པོ་དེ་དག་གི་ཐ་སྙད་གཅིག་ཅར་དུ་འགྱུར་ཞེ་ན། གང་ཟག་
གཅིག་ལ་ནི་སྐྱེད་པ་པོ་ཕ་དང་བསྐྱེད་བྱ་བུ་ཉིད་དུ་ཀུན་རྫོབ་སྒྲོ་བརྟགས་པ་ཙམ་ཡིན་གྱི་ཡང་
དག་པ་དོན་དམ་ཉིད་དུ་ཕ་བུའི་ཐ་སྙད་ཙམ་ཡང་ཐ་དད་དུ་གྲུབ་པ་མིན་ཏེ། འདི་ལྟར་སྙིང་
སྟོབས་ཏེ་བདེ་བ་དང་རྡུལ་ཏེ་སྡུག་བསྔལ་དང་ནི། མུན་པ་སྟེ་མ་རིག་པ་བུ་དང་ཕའི་གནས་
སྐབས་དག་ཏུ་ཁྱེད་ཀྱི་ལུགས་ལ་ཡང་དོན་དམ་པར་བུ་ཡང་མིན་ལ་ཕ་ཡང་མིན་ཏེ་ཕ་བུའི་
གནས་སྐབས་ཐམས་ཅད་དུ་ཁྱད་པར་མེད་པ་གཙོ་བོའི་ཡོན་ཏན་རང་བཞིན་གཅིག་ཁོ་ནར་
བཤད་པ་ཡིན་ནོ། །མདོར་ན་བདག་དོན་དམ་པར་གྲུབ་པ་ཁྱོད་འདོད་ལ། ཕ་བུ་གཉིས་གཙོ་
བོའི་རྣམ་འགྱུར་ཀུན་རྫོབ་བརྫུན་པ་ཡིན་པས་བདག་དོན་དམ་པར་སྒྲུབ་བྱེད་དཔེ་ མི་
མཚུངས་ཏེ་དོན་དམ་པགཙོ་བོའི་རང་བཞིན་གཅིག་ལ་ཕ་བུའི་ཐ་སྙད་ཙམ་ཡང་མི་སྲིད་པའི་
ཕྱིར་རོ། །དེ་བས་ན་ཕྱིས་ཀྱི་གཟུགས་འཛིན་པ་པོ་བདག་དེ་ནི་སྔར་གྱི་སྒྲ་འཛིན་པ་དང་ལྡན་
པའི་རང་བཞིན་དུ་ནི་མཐོང་བ་མ་ཡིན་ནོ། ཁོ་ན་རེ། དེ་ཇི་ལྟར་གར་མཁན་གཅིག་པུ་ཉིད་སྣ་
ཚོགས་པའི་གཟུགས་ཀྱིས་འཇུག་པ་དེ་བཞིན་དུ་སྐབས་སུ་བབ་པ་བདག་གམ་ཤེས་པ་
གཅིག་གིས་ཡུལ་སྒྲ་དང་གཟུགས་སོགས་སྔ་ཕྱི་དུ་མ་འཛིན་པ་ལ་ཡང་ཉེས་པ་མེད་དོ་ཞེ་ན།
གར་མཁན་ལྟ་བུར་སྔ་མའི་རང་བཞིན་ལྷའི་ཆ་བྱད་ཡོངས་སུ་དོར་ནས་ཚུལ་གཞན་གྱིསརྣམ་
འགྱུར་གནོད་སྦྱིན་ལྟ་བུ་དེ་ཉིད་མཐོང་ན་དེ་རྟག་པ་མིན་པས་དེ་ནི་བསྒྲུབ་བྱ་མེད་པའི་སྒྲུབ་
བྱེད་ཀྱི་དཔེ་ལྟར་སྣང་བ་ཡིན་ནོ། །འོ་ན་དེ་ལྟར་ན་ཡང་དངོས་པོ་བདག་དེ་ཉིད་ཀྱི་རང་བཞིན་
- 2 2 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། (༩
སླར་ཡང་གཞན་དང་གཞན་དུ་སྐྱེ་ཞིང་འགག་པ་དེས་ན་ཉེས་པ་འདི་མེད་དོ་ཞེ་ན། གལ་ཏེ་
ཚུལ་གཞན་དང་གཞན་དུ་གྱུར་ཀྱང་དེ་ཉིད་དེ་གཅིག་ཏུ་བརྗོད་པ་ཡིན་ན། གཅིག་ཉིད་དེ་ནི་
སྔོན་འཇིག་རྟེན་ན་མེད་པའི་གཅིག་ཉིད་ཡིན་ནོ་ཞེས་ཤེས་བྱ་ལ་མི་སྲིད་པས་མཁས་པས་
བསྟིང་བ་མཛད་པའོ། །
གསུམ་པ་ནི། རིག་པའི་རང་བཞིན་གྱི་བདག་ལས་གཞན་ཡུལ་གྱི་ཁྱད་པར་དུ་
བྱས་པ་ནི་ཤེལ་ གྱི་སྔོན་པོ་བཞིན་བདེན་པ་མ་ཡིན་ནོ་སྙམ་པ་ལ་བཤད་པ། གལ་ཏེ་སྒྲ་
ཤེས་ནས་ཆོས་ཤེས་པའི་བར་ཚུལ་གཞན་མི་འདྲ་བ་དྲུག་ཏུ་འགྱུར་ཡང་དེ་ཐམས་ཅད་བདེན་
པ་མིན་ཞིང་ཤེལ་སྔོ་སེར་སོགས་ལྟར་བརྫུན་པ་ཡིན་ན། གཉུག་མ་དེ་ཡི་རང་གི་རང་བཞིན་
དེ་ཅི་འདྲ་ཡིན་པ་དེ་སྨོས་ཤིག །ཁོ་ན་རེ། དུས་སྔ་མ་སྒྲ་དང་ཕྱི་མ་གགས་སོགས་ཐམས་
ཅད་ལ་རྗེས་སུ་ཞུགས་པའི་ཤེས་པ་ཙམ་ཉིད་གཅིག་ཅེ་ན་དེ་ལྟར་ན། སྐྱེས་བུ་ཀུན་གཅིག་ཏུ་
ཐལ་བར་འགྱུར་ཏེ་ཤེས་པ་ཉིད་ཙམ་ནི་སེམས་ཅན་ཐམས་ཅད་ལ་ཡོད་པས་ཐུན་མོང་བའི་
ཆོས་ཡིན་པས་སོ། །གཞན་ཡང་གཟུགས་ཤེས་སྒྲ་ཤེས་སོགས་ཐ་དད་པའི་རྒྱུ་མཚན་གྱི་ཁྱད་
པར་མཐའདག་སྤངསཏེ་རྣམ་པར་ཤེས་པ་ཙམ་ལྟ་བུ་ཅུང་ཟད་འདྲ་བ་ལ་བརྟེན་ནས་གཅིག་
ཏུ་བརྗོད་ན་སེམས་དང་ལྡན་པ་བདག་དང་སེམས་མེད་པ་གཙོ་བོ་གཉིས་པོ་དེ་ དག་
ཀྱང་གཅིག་ཏུ་འགྱུར་ཏེ་གང་གི་ཕྱིར་བེམས་ཤེས་གཉིས་ཡོད་པ་ཉིད་དུ་མཚུངས་པའི་ཕྱིར་
རོ༑ ༑ཅི་སྟེ་བདག་དང་གཙོ་བོ་འདི་ལ་ཡང་དངོས་པོ་བེམས་ཤེས་ཆ་ནས་ཐ་དད་ཀྱང་འདྲ་
བའི་རྒྱུ་མཚན་ཡོད་པ་ཉིད་ཀྱིས་གཅིག་པ་ཉིད་དེ། དེ་ལྟ་བས་ན་ཁོ་བོ་ཅག་གང་འདོད་པའི་
དངོས་པོ་སྒྲུབ་པས་ཉེས་པ་མེད་དོ་ཞེ་ན། གང་གི་ཚེ་སྒྲ་ཤེས་དང་གཟུགས་ཤེས་སོགས་བྱེ་
བྲག་དྲུག་པོ་ཐམས་ཅད་ཕྱིན་ཅི་ལོག་ཡིན་ན། དེ་ལས་གཞན་པའི་ཤེས་པ་མི་སྲིད་པས་དེའི་
ཚེ་གང་ལ་བརྟེན་ནས་གཙོ་བོ་དང་འདྲ་བརྣམ་པར་བཞག་པར་བྱེད་པའི་འདྲ་བའི་རྟེན་བདག་
-2 27.



གང་ཞིག་ཡིན་ཏེ་ཅིའང་མེད་དོ། ། །
གཉིས་པ་ནི། ད་ནི་རིགས་པ་ཅན་ལ་སོགས་པས་བརྟགས་པའི་སེམས་མེད་པའི་
རང་བཞིན་གྱི་བདག་བེམས་སྟོང་ནམ་མཁའ་ལྟ་བུ་སོགས་དགག་པའི་ ཕྱིར་བཤད་པ།
སེམས་མེད་པ་ཡང་བདག་མིན་ཏེ། སེམས་མེད་པ་ཉིད་ཀྱི་ཕྱིར་དཔེར་ན་བུམ་པ་དང་ཤིང་ལ་
སོགས་པ་བཞིན་ནོ། །འདིའང་སེམས་ཅན་ཐམས་ཅད་ཀྱི་བདག་གཅིག་ཡིན་ཀྱང་ནང་ཚན་
སེམས་ཅན་སོ་སོས་བདག་ཏུ་བཟུང་བ་དཔེར་ན་ཐང་ཆེན་པོ་ཞིག་ཏུ་ཁང་པ་ཐ་དད་ཀྱི་ས་
བཟུང་བ་བཞིན་འདོད་དོ། །དེས་ན་བདག་ལ་སེམས་མེད་ཀྱང་། འོན་ཏེ་བདག་འདི་ལ་གང་
ཟག་སོ་སོས་བློའི་སེམས་ཀྱི་སེམས་དང་ལྡན་པའི་ཕྱིར། དགེ་སྡིག་བླང་དོར་དང་བདེ་སྡུག་
ཉམས་སུ་མྱོང་བ་ཤེས་པར་འགྱུར་རོ་ཞེ་ན། འོ་ན་བརྒྱལ་བདངགཉིད་ཐུག་པོསགནོན་པ་ལ་
སོགས་པས་མི་ཤེས་པའི་ཚེ་ན་བློ་དང་བདག་འབྲེལ་བ་དེ་འཇིག་པར་ཐལ་བར་འགྱུར་རོ།།
དེ་ན་འདི་ལ་སེམས་དང་འབྲེལ་བ་དང་མ་འབྲེལ་བ་གཉིས་ཀ་བདག་གི་རང་བཞིན་རྟག་པ་
གཅིག་ཉིད་ཡིན་པས་སེམས་དང་སྔར་འབྲེལ་བ་ཕྱིས་འབྲེལ་བ་འཛིན་པ་གཉིས་ཁྱད་མེད་དོ་
ཞེ་ན། ཅི་སྟེ་བདག་ལ་རྣམ་པ་ཐམས་ཅད་དུ་འགྱུར་བ་མེད་ན། གང་ཟག་སོ་སོ་སེམས་པས་
དེ་ལ་ཁྱད་པར་གསར་པ་དགེ་སྡིག་བསགས་པ་ལྟ་བུ་ཅི་ཞིག་བསྒྲུབས་པས་བྱསཏེ་རྟག་པ་ལ་
བྱ་བ་མེད་དོ། །དེ་ལྟར་ཤེས་པ་མེད་པ་དང་དགེ་སྡིག་བླང་དོར་དང་བདེ་སྡུག་ཉམས་མྱོང་གི་
བྱ་བ་དང་བྲལ་བ་ཉིད་ཀྱི་ཕྱིར། ནམ་མཁའ་ཉིད་བདག་ཏུ་བྱས་པར་འགྱུར་ལ། འདོད་ན་
ལས་འབྲས་ཀྱི་རྟེན་མི་རུང་བའི་ཕྱིར་རོ། །
གཉིས་པ་རྩོད་པ་སྤང་བ་ལ། བདག་མེད་ན་ལས་འབྲས་ཀྱི་རྟེན་མི་འཐད། སྙིང་
རྗེའི་ཡུལ་མི་འཐད་པ་གཉིས། དང་པོ་རྩོད་ལན་གཉིས་ལས་དང་པོ་ནི། ཡང་རྣམ་པ་གཞན་
གྱིས་བདག་སྒྲུབ་པར་འདོད་ནས་གལ་ཏེ་བདག་འཇིག་རྟེན་ཕ་རོལ་ཏུ་འགྲོ་བ་དེ་ནི་ཡོད་པ་
- 2 28 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། [༩
མིན་ན། ལས་བྱས་པ་འབྲས་བུ་དང་འབྲེལ་བ་རིགས་པ་མིན་ཏེ། དགེ་བ་དང་མི་དགེ་བའི་
མཚན་ཉིད་ཀྱི་ལས་བྱས་ནས་ནི་བྱེད་པ་པོ་དེ་ཉིད་ཞིག་སྟེ་འགག་པར་གྱུར་པས་ན། སུ་ཡི་
ལས་སུ་འགྱུར་བ་ཡིན་ཞེ་ན། གཉིས་པ་ལན་ལ། རིགས་ངོར་ལས་འབྲས་ཀྱི་འབྲེལ་བ་མི་
འཐད། ཐ་སྙད་དུ་བདག་བརྟགས་ཡོད་སྒྱུ་མ་ལྟ་བུ་མི་དགག་པ་གཉིས་ལས། དང་པོ་ནི། དེ་
ལ་བཤད་པར་བྱ་སྟེ་དོན་དམ་པའི་དབང་དུ་བྱས་ན་བྱ་བ་བསྒྲུབ་པའི་གཞི་ཕུང་ཁམས་དང་
འབྲས་བུ་ལ་སྤྱོད་པའི་གཞི་ཐ་དད་པ་འདོད་པ་དེ་ནང་པ་དང་། ལས་བྱེད་པ་དང་འབྲས་བུ་
མྱོང་བའི་དུས་དེར་རིག་པ་ཅན་སོགས་ཀྱི་ལྟར་ན་སེམས་མེད་པ་དང་རྟག་པའི་ཕྱིར་དང་
གྲངས་ཅན་ལྟར་ན་རྟག་པའི་ཕྱིར་བདག་དེ་ལ་དགེ་སྡིག་སོགས་བྱ་བ་བྱེད་པ་ཅིའང་མེད་པ་
ཡང་། བདག་ཏུ་སྨྲ་བ་ཕྱི་རོལ་པ་དང་བདག་མེད་པར་སྨྲ་བ་ནང་པ་ཡུ་བུ་གཉིས་ཀ་ལ་གྲུབ་
པས། འདིར་ལས་འབྲས་ཀྱི་རྟེན་བདག་ཡོད་མེད་རྩོད་པ་དོན་མེད་པ་མ་ཡིན་ནམ།
གཉིས་པ་ལ་རྟག་བདག་ཐ་སྙད་ཙམ་དུའང་མ་གྲུབ་པ། ཕུང་པོའི་རྒྱུན་ལ་བརྟེན་
ནས་བརྟགས་པའི་བདག་ཙམ་ཐ་སྙད་ལས་འབྲས་ཀྱི་རྟེན་དུ་བསྟན། བརྟེན་ནས་བརྟགས་
པའི་རྒྱུ་སེམས་སོགས་ཕུང་པོའི་རྒྱུན་ཡང་དཔྱད་ན་བདག་ཏུ་མ་གྲུབ་པའི་ཚུལ་གྱིས་དོན་བསྡུ་
བ་གསུམ་ལས། དང་པོ་ནི། འོན་ཏེ་རྟག་པ་འགྱུར་མེད་འདོད་པས་དོན་དམ་པ་ལ་མ་ཟད་ཐ་
སྙད་ཙམ་དུ་ཡང་ཁྱེད་ལྟར་ན་རྒྱུ་དགེ་སྡིག་གི་ལས་བྱེད་པ་དང་ལྡན་པའི་གནས་སྐབས་ན་
འབྲས་བུ་བདེ་སྡུག་མྱོང་བ་དང་བཅས་པ་ཡིན་ཞེས་བྱ་བ་མཐོང་བ་འདི་ནི་སྲིད་པ་མ་ཡིན་ལ།
གཉིས་པ་ནི། དེ་ད་ལྟར་ན་དོན་དམ་རིགས་པས་མ་དཔྱད་པར་ཀུན་རྫོབ་ཐ་སྙད་བརྟགས་
ཡོད་ཙམ་དུ་སྐད་ཅིག་སྔ་ཕྱི་དུ་མ་འདུས་པའི་རྒྱུད་གཅིག་ལ་ནི་བརྟེན་ནས་སུ། ལས་བྱེད་པ་
པོ་བདག་དང་འབྲས་བུ་ལ་སྤྱོད་པ་པོ་ཞེས་བྱ་བར་གདུལ་བྱའི་བསམ་པའི་དབངགིས་བཅོམ་
ལྡན་འདས་ཀྱིས་བསྟན་ཏེ། གལ་ཏེ་ཇི་ལྟར་ཡང་བདག་དོན་དམ་པར་བདེན་གྲུབ་མེད་ན་འོ་
- 2 29 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ན༑ བདག་ཉིད་བདག་གི་མགོན་ཡིན་གྱི། །གཞན་ནི་སུ་ཞིག་མགོན་དུ་གྱུར། །བདག་ཉིད་
ལེགས་པར་དུལ་བ་ཡིས། །མཁས་པས་མཐོ་རིས་ཐོབ་པར་འགྱུར། །ཞེས་གས་སུ་བཅད་
པ་ཇི་ལྟར་གསུངས་ཤེ་ན། ཐ་སྙད་དུ་སེམས་ཀུན་གཞི་རྣམ་ཤེས་ཉིད་བདག་ཏུ་འཛིན་པའི་
རྟེན་ཡིན་པའི་ཕྱིར་འདི་ལ་བདག་གི་སྒྲར་གསུངས་པ་ཡིན་ནོ། །མདོ་སྡེ་གཞན་དུ་སེམས་
འདུལ་བ་ནི་ལེགས་པ་སྟེ་ཞེས་དམ་བཅས་ནས། སེམས་འདུལ་བས་ནི་བདེ་བ་ཐོབ་པའི་ཕྱིར་
ཞེས་གཏན་ཚིགས་འགོད་པའི་སེམས་འདུལ་བར་གསུངས་པའི་ཕྱིར་རོ། །དེ་ཡང་བདག་ཏུ་
ལྟ་བའི་མངོན་ཞེན་གྱིས་ཕྱིན་ཅི་ལོག་ཏུ་འཛིན་པ་སྤོང་བའི་ཕྱིར་དྲང་བའི་དོན་གྱི་སེམས་ཀུན་
གཞི་ལ་བདག་ཅེས་བརྟགས་པས་བསྟན་པ་ཡིན་ཏེ། འཕགས་པ་ལང་དཀར་གཤེགས་པ་
ལས་གསུངས་པ། གང་ཟག་རྒྱུད་དང་ཕུང་པོ་དང་། །རྐྱེན་དང་རྡུལ་དང་དེ་བཞིན་དུ། གཙོ་
བོ་དབང་ཕྱུག་བྱེད་པོ་དག །སེམས་ཙམ་ཉིད་དུ་ང་སྨྲའོ། །ཞེས་བསྟན་པ་ཡིན་ཏེ་རྣམ་གསུམ་
རྣམས་ཀྱི་སྣང་བ་ཀུན་གཞི་སེམས་ཀྱི་ཆོ་འཕྲུལ་ཡིན་ནོ། །གསུམ་པ་ནི། དེའི་ཕྱིར་དོན་དམ་
དཔྱད་པའི་ངོར་རམ་འཕགས་པའི་མཉམ་གཞག་གི་གཟིགས་ངོ་ལྟ་བུ་དངོས་པོའི་གནས་
ལུགས་ལ་སེམས་ཀྱང་ངའོ་སྙམ་ནས་ཤེས་པའི་ཡུལ་མ་ཡིན་ནོ་ཞེས་བསྟན་པའི་ཕྱིར་བཤད་
པ༑ གསུམ་པ་ནི། འདས་པ་དང་མ་འོངས་པ་ཡི་སེམས། བདག་མིན་ཏེ་དེ་ནི་ཞིག་པ་དང་མ་
སྐྱེས་པས་མེད་པའི་ཕྱིར་རོ། །འོན་ཏེ་དེ་ལྟར་སྐྱེས་བཞིན་པའི་སེམས་བདག་ཡིན་སྙམ་ན།
དེའང་དཔྱད་ན་ད་ལྟ་བ་ཡང་མ་གྲུབ་པའམ། སྐད་ཅིག་གཉིས་པ་དེ་འགགས་ཏེ་ཞིག་པར་
གྱུར་པ་ན་ཡང་བདག་མེད་དོ། །དཔེར་ན་ཆུ་ཤིང་གི་སྡོང་པོ་དག །ཆ་ཤས་སུ་ཕྱེ་སྟེ་རྣམ་པར་
གཤིག་པ་ན་ཆ་ཤས་ཅན་གྱི་དངོས་པོ་འགའ་ཡང་མེད་པ། དེ་བཞིན་དུ་རྣམ་པར་དཔྱད་པ་
ཡིས་བཙལ་ན་བདག་ཀྱང་ཡང་དག་པ་མིན་ཏེ་འདི་ལ་ཁྱད་པར་ཅུང་ཟད་ཡོད་པ་མ་ཡིན་ནོ།།
དེས་ན་རིགས་ངོར་དཔྱད་ན་རིགས་ཅན་གསུམ་ཆར་གྱིས་བདག་མེད་གཉིས་རྟོགས་པ་
-
- 2 3 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། །༩
འདིས་བསྟན་ཏོ། །
གཉིས་པ་སྙིང་རྗེའི་ཡུལ་མི་འཐད་པའི་རྩོད་སྤང་ལ་རྩོད་ལན་གཉིས་ལས་དང་པོ་
ནི༑ ཡང་རྣམ་པ་གཞན་གྱིས་བདག་སྒྲུབ་པར་འདོད་ནས་སྨྲས་པ། གལ་ཏེ་སེམས་ཅན་དང་
གང་ཟག་དང་བདག་ཅེས་བྱ་བ་དཔྱད་ངོར་རྣམ་པ་ཐམས་ཅད་དུ་ཡོད་པ་མིན་ན། བྱང་ཆུབ་
སེམས་དཔའརྣམས་ཀྱིས་སེམས་ཅན་སུ་ལ་སྙིང་རྗེ་བསྒོམ་པར་བྱ་ཞེ་ན། གཉིསཔ་ལ་བརྟེན་
ནས་བརྟགས་པའི་བདག་སྙིང་རྗེའི་དམིགས་ཡུལ་དུ་བསྟན། དེ་ཉིད་རིགས་པའི་དགག་
བྱ་མིན་པ། བདེན་གྲུབ་དགག་དགོས་པ། དགག་ནུས་པ་དང་བཞི་ལས་དང་པོ་ནི། དོན་དམ་
རིགས་པས་མ་དཔྱད་པར་ཀུན་རྫོབ་ཙམ་དུ་འབྲས་བུ་སངས་རྒྱས་ཐོབ་པའི་དོན་དུ་འགྲོ་བ་
སྒྲོལ་བར་བྱའོ་ཞེས་ཁས་བླངས་པའི་རྨོངས་པ་མ་རིག་པ་བདེན་འཛིན་ནམ་བདག་འཛིན་
གྱིས་བརྟགས་པ་གང་ཡིན་པའི་སེམས་ཅན་དེ་ལ་སྙིང་རྗེ་བསྒོམ་པར་བྱའོ། །ཅི་སྟེ་དོན་དམ་
པར་སེམས་ཅན་མེདན་གཟུགས་དང་ཚོར་བ་ལ་སོགས་པ་རྣམས་ཀྱང་སྐྱེས་ནས་ཞིག་སྟེ་དོན་
དམ་པར་མ་དམིགས་པའི་ཕྱིར་འབྲས་བུ་སངས་རྒྱས་དེ་སུ་ཡི་ཐོབ་པ་ཡིན་ཞེ་ན། དག་པ་
གཉིས་ལྡན་གྱི་སངས་རྒྱས་ཞེས་བྱ་བ་ཡང་ཀུན་བརྟགས་ཙམ་ལས་དོན་དམ་པར་ཐོབ་པ་པོ་
གང་ཟག་དང་། འཐོབ་བྱ་སངས་རྒྱས་མེད་པས་ཤིན་ཏུ་བདེན་ཏེ། ཡུམ་ལས། ཐོབ་པ་ཡང་
མེད་མ་ཐོབ་པ་ཡང་མེད། ཅེས་སོགས་རྒྱ་ཆེར་གསུངས་པའི་ཕྱིར། འོན་ཀྱང་རྨོངས་པས་རྣམ་
པར་སྒྲོ་བཏགས་པ་ལས་ཐོབ་པོ་གང་ཟག་དང་ཐོབ་བྱ་སངས་རྒྱས་ཀྱང་ཐ་སྙད་ཙམ་དུ་ཡོད་
པར་འདོད་དོ། །གལ་ཏེ་རྨོངས་པ་ཞེས་པ་ནི་མ་རིག་པ་ཡིན་ན་དེ་ཇི་ལྟར་ཁས་ལེན་པར་བྱེད་
སྙམ་པ་ལ་བཤད་པ། རྨོངས་པ་ནི་རྣམ་པ་གཉིས་འཁོར་བ་ལ་འཇུག་པའི་རྒྱུ་བདག་ཏུ་བདེན་
པར་འཛིན་པ་ཉོན་མོངས་པ་ཅན་གྱི་སེམས་སེམས་བྱུང་དང༌། དེ་ཉེ་བར་ཞི་བའི་རྒྱུ་ཆོས་
ཐམས་ཅད་བདེན་མེད་དུ་རྟོགས་པ་དང་དགེ་སེམས་སེམས་བསྐྱེད་ལྟ་བུ་དང་ཡང་མ་སྒྲིབ་
- 2 3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལུང་མ་བསྟན་ནི་རྐྱེན་གྱི་དབང་གིས་ཅི་རིགས་པ་འགྱུར་བའོ། །གཉིས་པ་ནི། དེ་ལས་སྔ་མ་
དང་པོ་ཉིད་ནས་སྤོང་ཡང་སེམས་ཅན་ཐམས་ཅད་སྡུག་བསྔལ་ཉེ་བར་ཞི་བའི་དོན་དུ། ཕྱི་མ་
འབྲས་བུ་སངས་རྒྱས་ཐོབ་པའི་རྨོངས་པ་ལས་འབྲས་ཡིད་ཆེས་ཀྱི་ལྟ་བ་དང་། སྙིང་རྗེ་ཆེན་པོ་
སོགས་ནི་རེ་ཞིག་བཟློག་པར་མི་བྱ་སྟེ། ཆུ་འདོད་པའི་སྣོད་བཞིན་དུ་དོན་དམ་པ་རྟོགས་པར་
ཉེ་བར་མཁོ་བའི་ཕྱིར་རོ། །འོ་ན་བདག་རྨོངས་པ་བདེན་འཛིན་སོགས་ཀྱང་བཟློག་པར་མི་བྱ་
སྟེ༑ དེའི་དངོས་པོ་བདག་གིས་འདོད་པའི་དོན་སྒྲུབ་པའི་ཕྱིར་རོ། །སྙམ་པ་ལ་བཤད་པ།
གསུམ་པ་ནི། སྡུག་བསྔལ་གསུམ་གྱི་རྒྱུ་ཡི་ངའོ་སྙམ་པ་བདག་བདེན་པར་འཛིན་པའི་ང་རྒྱལ་
ནི༑ གཞི་མེད་ལ་བདག་ཏུ་ང་རྒྱལ་བའི་རྨོངས་པ་རབ་ཏུ་འཇུག་པས་འཕེལ་ནས་འཁོར་བ་
ལས་མི་ཐར་བར་འགྱུར་རོ། །བཞི་པ་ནི། བདག་ལ་ཆགས་པའི་ངར་འཛིན་པ་དེ་ལས་ཀྱང་
མེའི་ཚ་བ་བཞིན་བཟློག་ཏུ་མེད་ཅེ་ན། ཐོ་ཡོར་ལ་མིར་འཛིན་པ་ལྟར་གློ་བུར་བས་འཁྲུལ་
རྟོག་ཡིན་པས་བཟློག་བྱ་སྟེ་གཉེན་པོ་བདག་མེད་བསྒོམ་པ་ནི་དེ་བཟློག་པའི་མཆོག་ཡིན་ཏེ་
དངོས་འགལ་ཡིན་པའི་ཕྱིར་དཔེར་ན་མུན་ཁང་དུ་མར་མེ་བཏེགས་པ་བཞིན་ནོ། །
གཉིས་པ་ཆོས་བདག་མེད་བསྒོམ་པ་ལ་སྤྱི་གཞུང་གཉིས། དང་པོ་ནི། དེ་ཡང་གང་
ཟག་གི་བདག་མེད་བསྒོམ་ཚུལ་གྲུབ་མཐའི་དབང་དུ་བྱས་ན་བྱེ་སྨྲས་གདགས་གཞི་ཤེས་པ་
སྐད་ཅིག་ཆ་མེད་དངགཟུང་བ་རྡུལ་ཕྲན་ཆ་མེད་ལ་གང་ཟག་སྒྲོ་བརྟགས་དཔེན་ན་རྡུལ་རྫས་
བརྒྱད་ལུས་ལ་བུམ་པ་ལྟ་བུ་གང་ཟག་ཏུ་བརྟགས་པ་ཀུན་རྫོབ་ཏུ་འདོད་ལ། དོན་དམ་པར་
འཕགས་པའི་མཉམ་གཞག་ན་གཟུང་བ་དང་ཤེས་པ་རྡུལ་ཕྲན་ཆ་མེད་དང་སྐད་ཅིག་ཆ་མེད་
མངོན་སུམ་དུ་མཐོང་བས་ན་བདག་བརྟགས་ཡོད་ཙམ་ཡང་མི་འཛིན་པར་གཞན་རིག་རྐྱང་
པར་འདོད་དོ། །མདོ་སྡེ་པས་འཕགས་པའི་མཉམ་གཞག་ལ་གཞལ་བྱ་ལྐོག་ན་མོའི་རྣམ་
གཞག་མི་འདོད་པས་རང་གཞན་མེད་པར་གཟིགས་པས་རྣལ་འབྱོར་རྟོགས་པ་བསམ་མི་
|
1
，
，
-
- 2
3
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༩
ཁྱབ་པར་འདོད་ཀྱང་དོན་དུ་གཟུང་འཛིན་ལས་མ་འདས་པར་སྔར་བཤད་པ་ལྟར་རོ།བྱེ་
མདོ་གཉིས་ལ་ཆོས་བདག་མེད་རྟོགས་པའི་ཐ་སྙད་གསལ་ཁ་མེད་ཀྱང་། ཆོས་བདག་ཀྱང་
རགས་པ་གོང་བུ་མེད་པར་འདོད་པ་ཙམ་མོ། །སེམས་ཙམ་པས་ཉན་ཐོས་ཀྱི་བདག་མེད་
བསྒོམ་ཚུལ་མདོ་སྡེ་པ་ལྟར་དང་། རང་རྒྱལ་གཟུང་བ་བདེན་པ་མེད་པར་རྟོགས་པ་ཡང་སྔར་
བཤད་པ་ལྟར་དང༌། ཐེག་ཆེན་པས་གཟུང་འཛིན་གཉིས་མེད་ཀྱི་ཡེ་ཤེས་མཉམ་གཞག་
བསྒོམ་ཚུལ་གོང་དུ་བསྟན་པ་ལྟར་ལ་ཕྱིན་ཅི་མ་ལོག་པའི་ཡོངས་གྲུབ་གཉིས་མེད་ཤེས་པ་མི་
རྟག་པ་དང་འགྱུར་མེད་ཡོངས་གྲུབ་སྟོང་ཉིད་བདེན་གྲུབ་ཏུ་རྟག་པར་གནས་པར་འདོད་ཀྱང་
ཡུལ་ཡུལ་ཅན་གཟུང་འཛིན་རང་མཚན་མི་འདོད་དོ། །རྗེས་ཐོབ་ཏུ་གང་ཟག་གི་བདག་
བརྟགས་ཡོད་དང༌། ཆོས་བདག་ནི་གཟུགས་ཅན་ཕྲ་རགས་ཐམས་ཅད་དང་ཤེས་པ་རགས་
པ་གཅིག་འཛིན་བཏགས་ཡོད་དུ་འདོད་ལ་གཟུང་འཛིན་ཐ་དད་འདོད་པ་ནི་གྲུབ་མཐའ་འོག་
མ་གསུམ་ཕལ་ཆེར་འདྲ་ལ་ཐེག་ཆེན་ཕལ་ཆེར་ཐལ་འགྱུར་དང་གཅིག་ལ་གོང་དུ་བཤད་པ་
ལྟར་རོ། །ཐལ་འགྱུར་རང་ལུགས་རིགས་ཅན་གསུམ་ཆར་གྱི་ཆོས་ཐམས་ཅད་བདེན་སྟོང་
མངོན་སུམ་དུ་རྟོགས་པ་གཞིར་བཞག་ནས་མཉམ་གཞག་ན་གཟུང་འཛིན་ཡོད་མེད་ཀྱི་ཁྱད་
པར་སྔར་བཤད་པ་ལྟར་སྒོམ་ཞིང་རྗེས་ཐོབ་ཏུ་གྲུབ་མཐའ་འོག་མ་རྣམས་རིམ་གྱིས་དྲངས་
པའི་ཕྱིར་འོག་མ་དང་མཐུན་པར་གང་ཟག་གི་བདག་མེད་སྔར་དང༌། ཆོས་ཀྱི་བདག་མེད་
རྗེས་སུ་བསྒོམ་པར་གཞུང་འདིར་བཤད་པར་མཛད་ལ། བཞི་བརྒྱ་པ་ལས་ཀྱང་། བསོད་
ནམས་མིན་པ་དང་པོ་བཟློག །བར་དུ་བདག་ནི་བཟློག་བྱ་ཞིང་། །ཕྱིས་ནས་ལྟ་བ་ཀུན་
བཟློག་པ། །གང་གིས་ཤེས་དེ་མཁས་པ་ཡིན། །ཞེས་གསུངས་པས། ཐོག་མར་སྐྱེས་བུ་ཆུང་
ངུའི་ལམ་རིམ་ལས་འབྲས་ཡིད་ཆེས་ཀྱི་ལྟ་བ་དང༌། བར་དུ་བདག་འཛིན་རགས་པ་བདེན་
འཛིན་ཀུན་བཟློག་སྟེ་འཁོར་བ་ལ་ངེས་འབྱུང་ཚད་མེད་སྐྱེས་ན་སྐྱེས་བུ་འབྲིང་གི་ལམ་རིམ་
- 2 3 3 -



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་། མཐར་ཆོས་ཀྱི་བདག་འཛིན་ཕྲ་མོ་འཛིན་སྟངས་ཀུན་སྤངས་ནས་སྙིང་རྗེས་ཀུན་ནས་
བསླང་སྟེ་བྱང་ཆུབ་ཀྱི་སེམས་རིན་པོ་ཆེ་སྐྱེ་བར་བསྟན་པས་སྐལ་དམན་རིམ་འཇུག་གི་ལམ་
རིམ་བསྟན་པ་དང་། སྔར་རྒོལ་ཡང་ཕྱི་ནང་གི་གྲུབ་མཐའ་མཐའ་དག་དངོས་སུ་བསྟན་པ་
ཡང་འདི་དང་མཐུན་ནོ། །དེའང་རྩ་ཤེར་སྔ་རྒོལ་གཙོ་བོ་ནང་སྡེ་ཁོ་ནར་སྣང་ཞིང་སྐལ་དམན་
རིམ་འཇུག་གི་ལམ་བསྟན་པའི་ཞོར་ལ་ཕྱི་རོལ་པའི་ལོག་རྟོག་ཀྱང་གྲུབ་མཐའ་འོག་མས་
བཟློག་ཟིན་པས་དེ་དག་ཤུགས་བསྟན་ཡིན་ཅིང་སྐལ་ལྡན་གཅིག་ཅར་བའི་ལམ་རིམ་ཁོ་ན་
གཙོ་བོར་བསྟན་ནོ། །དབུ་འཇུག་ལས། སེམས་བསྐྱེད་ལྔ་པ་མན་གྱིས་རིམ་གྱིས་པའི་ལམ་
དང་དྲུག་པའི་སྐབས་སྔ་རྒོལ་ཕྱི་ནང་ཐམས་ཅད་བསྟན་པ་འདི་དང་མཐུན་ལ་གཅིག་ཅར་
བའི་ལམ་རིམ་བསྟན་པ་རྩ་ཤེར་དང་མཚུངས་སོ། །གནད་ཀྱི་དོན་འདི་ཡིན་ཏེ། མངོན་མཛོད་
ཀུན་བཏུས། སྡེ་བདུན་མདོ་དང་བཅས་པའི་སྐབས་ནས་བསྟན་པ་ལྟར་དངོས་སྨྲ་བས་སེམས་
ཤེས་དོན་དམ་པར་རྫས་སུ་གྲུབ་པར་འདོད་པ་རིམ་གྱིས་དཀྲི་བའི་ལམ་ཡིན་ཏེ། དེས་འདུལ་
བ་གྲུབ་མཐའ་འོག་མ་རང་རང་ལ་གྲགས་པ་ཆོས་བདག་ལ་བདེན་འཛིན་བཅས་པའི་ལམ་
ཡིན་ཏེ། མུ་སྟེགས་མཆོག་ལ་བདག་བཅས་ཀྱི་ཐར་པའི་ལམ་བསྟན་པ་བཞིན་ནོ། །དབུ་
འཇུག་ལས། ཀུན་གཞི་ཡོད་ཅིང་གང་ཟག་ཉིད་ཡོད་ལ། །ཕུང་པོ་འདི་དག་འབའ་ཞིག་ཉིད་
ཡོད་ཅེས། །བསྟན་པ་འདི་ནི་དེ་ལྟར་ཆེས་ཟབ་དོན། །རིག་པར་མི་འགྱུར་གང་ཡིན་དེ་ལའོ།།
ཞེས་གསུངས་པ་ལྟར་རོ། །དེ་ལྟ་བུ་དྲང་དོན་ལ་བློ་སྦྱང་བའི་གང་ཟག་གམ་དབངནོན་གཅིག་
ཅར་བ་ལ་མཛོད་ཀུན་བཏུས་སོགས་ནས་དངོས་པོ་ཡོད་པ་སྐད་དུ་བསྟན་པ་དེ་དག་དགོངས་
གཞི་སྒྱུ་མ་ལྟ་བུ་དང༌། དགོས་པ་བདེན་འཛིན་ཅན་རིམ་གྱིས་དྲངས་པའི་ཕྱིར་དང་། དངོས་
ལ་གནོད་བྱེད་དབུ་མའི་རིགས་ངོར་ཆོས་ཐམས་ཅད་རྡུལ་ཙམ་ཡང་མ་གྲུབ་བོ། །དེས་ན་རིམ་
དང་གཅིག་ཅར་གང་གི་སྐབས་སུ་ཡང་གྲུབ་མཐའ་འོག་མའི་ལམ་རིམ་འདོར་དགོས་
- 2
3 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༼༩
པ་མིན་ནོ། །ཐལ་འགྱུར་རང་ལུགས་ལ། དཔྱད་སྒོམ་དང་། འཇོག་སྒོམ་གཉིས། དཔྱད་པས་
ཆོས་བདག་མེད་སྒོམ་པ་ལ་ལུས་དྲན་སྐབས་དང་པོ་ལུས་མ་གྲུབ་དེ་ནས་ལག་སོགས་ནས་
རྡུལ་ཆ་མེད་པར་རིམ་གྱིས་མ་གྲུབ་པ་ཙམ་གཞུང་འདིར་བསྟན་པ་ནི། སེམས་ཙམ་པའི་རྗེས་
སུ་འབྲང་སྟེ་གང་ཟག་རིམ་གྱིས་པ་དྲང་བའི་ཕྱིར་ཡིན་ལ། རྩ་ཤེར་དང་དབུ་འཇུག་ལྟར་ལས།
བྱེད་པོ། ཡན་ལག་དང་། ཡན་ལག་ཅན་སོགས་རྟེན་ནས་བརྟགས་པའི་རིགས་པ་ཕྲ་མོས་
གཏན་ལ་ཕབ་ལ། སྤྱི་མེད་ན་བྱེ་བྲག་མེད་པ་ཁྱབ་བྱེད་མ་དམིགས་པ་སྤྱིར་བདག་མེད་ན།
བྱེ་བྲག་ཕུང་པོ་འགོག་པ་དང་། རྒྱུ་བྱེད་པོ་མ་གྲུབ་ན་འབྲས་བུ་ལས་སུ་བྱ་བ་བུམ་པ་ལྟ་བུ་
མེད་པ་དང་། རྒྱུ་བུད་ཤིང་མེད་ན་འབྲས་བུ་དུ་བ་མེད་པ་རྒྱུ་མ་དམིགས་པའི་རྟགས་དང་།
ལས་སུ་བྱ་བ་བུམ་པ་མེདན་རྒྱུ་བྱེད་པོ་མ་གྲུབ་པ་དང་། མེ་མེད་ན་བུད་ཤིང་མེད་པ་འབྲས་བུ་
མ་དམིགས་པ་དང་། བདག་གཅིག་དང་ཕུང་པོ་དུ་མ་ལྟ་བུ་ཁྱབ་བྱེད་འགལ་བདམིགས་པ་
དང་། ལུས་རང་མཚན་ལས་ཐ་དད་པའི་སྤྱི་རྫས་གྲུབ་མ་དམིགས་པ་ནི་སྣང་རུང་རང་བཞིན་
མ་དམིགས་པའི་གཏན་ཚིགས་སོགས་རིགས་པ་སྟོབས་ལྡན་རེ་རེསགཅིག་ཅར་དུ་འགོག་པ་
ཡིན་ནོ། །ཡང་ཆོས་བདག་སྤྱི་དང་གང་ཟག་གི་བདག་བྱེ་བྲག་ཀྱང་མཐའ་གཅིག་ཏུ་ཁས་ལེན་
པ་དཀའ་སྟེ་ཤིང་རྟ་བྱེ་བྲག་དང༌། ཡན་ལག་སྤྱི་ཁས་ལེན་དགོས་ཤིང་ལུས་བྱེ་བྲག་དང་།
ཡན་ལག་སྤྱི་བདག་ཕུང་པོའི་བྱེ་བྲག་ཕུང་པོ་བདག་གི་སྤྱི་ཁས་ལེན་དགོས་ན་ཧ་ཅང་ཐལ་ལོ།།
དེས་ན་ཆོས་བདག་སྤྱི་དང་གང་ཟག་གི་བདག་བྱེ་བྲག་ཏུ་བཤད་པ་ན་སྤྱིར་ཆོས་ཐམས་ཅད་
ཆོས་ཙམ་གཅིག་ཀྱང་བདག་གི་སྒྲ་དང་འབྲེལ་བའི་ཚེ་གང་ཟག་གི་བདག་ཆོས་བདག་གི་བྱེ་
བྲག་མིན་ཏེ་གཟུགས་ཙམ་གྱི་སྒྲ་གཟུགས་ཕུང་དུ་འཇུག་ཀྱང༌། སྐྱེ་མཆེད་ཀྱི་སྒྲ་དང་འབྲེལ་
བའི་ཚེ་མིག་གི་ཡུལ་ཁོ་ན་ལ་གཟུགས་ཀྱི་སྐྱེ་མཆེད་ཡིན་གྱི་གཟུགས་ཕུང་མཐའ་དག་
གཟུགས་ཀྱི་སྐྱེ་མཆེད་མིན་པ་དང༌། ཤིང་ཙམ་གྱི་སྤྱི་སྒྲ་གཅིག་ཀྱང༌། ཤ་པ་དང་ཤུག་པ་ལྟ་བུ་
- 2
3
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཚིག་གྲོགས་འབྲེལ་བའི་ཚེ་ཤ་ཤུག་ཕན་ཚུན་སྤྱི་བྱེ་བྲག་མིན་པ་བཞིན་ནོ། །གོང་གི་བདག་
ཕུང་སྤྱི་བྱེ་བྲག་དོན་དམ་རིགས་པས་མ་དཔྱད་པའི་ངོར་སྣང་བ་གང་ཟག་གི་བདག་སྤྱི་དང་
ཕུང་པོ་བྱེ་བྲག་ཏུ་འཛིན་ན་སྤྱི་བདག་མེད་ན་བྱེ་བྲག་ཕུང་པོ་ལ་དམིགས་པ་ནི་ཁྱབ་བྱེད་མ་
དམིགས་པ་ཡིན་ལ། ཡང་ན་བདག་གཅིག་ཏུ་འཛིན་ལ། ཕུང་པོ་དུ་མར་འཛིན་ན་བདག་
གཅིག་ཏུ་མི་འགྲུབ་སྟེ། ཕུང་པོ་དུ་མ་དང་གཅིག་པའི་ ཕྱིར། ཞེས་ཁྱབ་བྱེད་འགལ་བ་
དམིགས་པ་ཡིན་ཏེ། རྩ་ཤེར་ལས། གལ་ཏེ་ཕུང་པོ་བདག་ཡིན་ན། །སྐྱེ་དང་འཇིག་པ་ཅན་དུ་
འགྱུར། །ཞེས་གསུངས་པ་ཕུང་པོ་དང་བདག་གཅིག་ཡིན་ན་བདག་རྟག་པ་དང་གཅིག་མི་
གྲུབ་སྟེ། མི་རྟག་པ་དང་དུ་མར་ཐལ་བ་བརྗོད་པ་བཞིན་ནོ། །ཕ་མེད་ན་བུ་མེད་པ་དང་། བུ་
མེད་ན་ཕ་མ་གྲུབ་པ་ནི་རྒྱུ་འབྲས་མ་དམིགས་པའི་གཏན་ཚིགས་དང་། ཕ་རི་ཚུ་རི་གཡས་
གཡོན་རིང་ཐུང་སོགས་མ་གྲུབ་པ་གང་དུ་འདུ་ཞེ་ན། རྣམ་པར་བཞག་འཇོག་གི་རྒྱུ་འབྲས་
ཡིན་པ་དེའང་རྒྱུ་འབྲས་མ་དམིགས་པའི་གཏན་ཚིགས་ཀྱི་ཁོངས་སུ་འདུའོ། །འཇིག་རྟེན་དང་
བསྟན་འཆོས་ལ་གྲགས་པའི་དབང་གིས་ཐོ་ཡོར་དངགང་ཟག་མགྲུབ་པའི་དཔེ་བཞག་པ་ནི།
གྲུབ་མཐའ་འོག་མ་ལྟར་གང་ཟག་གི་བདག་རགས་པ་མེད་པ་སྔོན་དུ་བདག་མེད་གཞན་སེལ་
གྱིས་རྟོག་ཟིན་དེ་དཔེར་བྱས་ནས་ཆོས་བདག་མེད་དེ་གདོད་སྒྲུབ་པར་བཞེད་ལ། ཐལ་
འགྱུར་ལྟར་ན་ཆོས་དང་གང་ཟག་གི་བདག་འཛིན་ལ་ཕྲ་རགས་མི་བཞེད་ཅིང་བདག་མེད་
རྟོགས་ཚུལ་ཡང་སྔ་ཕྱི་མེད་དེ་ཉེས་དམིགས་ཆེ་ཆུང་གི་སྒོ་ནས་དང་པོར་གང་ཟག་གི་བདག་
མེད་གཏན་ལ་ཕབ་ནས་ཕྱིས་ཆོས་ཀྱི་བདག་མེད་གྲུབ་མཐའ་འོག་མ་ལྟར་གཏན་ལ་ཕབ་པ་
དཔྱད་སྒོམ་གྱི་གོ་རིམ་ཡིན་ནོ། །དེས་ན་སྤྱིར་ཆོས་ཐམས་ཅད་སྤྱི་དང་གང་ཟག་བྱེ་བྲག་
བཤད་ཚེ་དེ་ལྟར་ངེས་པ་ཡང་ཡིན་ནོ། །ཐལ་འགྱུར་རང་ལུགས་ལ་གང་ཟག་གི་བདག་མེད་
དང་ཆོས་ཀྱི་བདག་མེད་གཏན་ལ་འབེབས་ཚུལ་རྩ་ཤེར་དང་དབུ་འཇུག་གཉིས་ལས་ཆོས་
- 2 3 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། །༩
དང་པོ་གང་ཟག་བདག་མེད་རྗེས་སུ་བསྟན་ནས་གོ་རིམ་བཟློག་སྟེ་བཤད་པས་སྒོམ་པ་དང་
རྟོགས་ཚུལ་སྔ་ཕྱི་གོ་རིམ་མི་བཞེད་དེ། དབང་རྣོན་གཅིག་ཅར་ལ་དགོངས་སོ། །
གཉིས་པ་གཞུང་དོན་ལ་དྲན་ཉེར་དང་པོ་གསུམ་རྒྱས་པར་བཤད། ཆོས་དྲན་གྱི་སྒོ་
ནས་དོན་བསྡུ། དང་པོ་ལ། ལུས་ཚོར་སེམས་གསུམ་ལས་དང་པོ་ལ། སྤྱིར་ལུས་མ་གྲུབ་པ་
རྒྱས་པར་བཤད། བྱེ་བྲག་ཕོ་མོ་མ་གྲུབ་པས་དོན་བསྡུ་བའོ། །དང་པོ་ལ་ལུས་མ་གྲུབ་པ་
དང༌། ཡན་ལག་མ་གྲུབ་པ་གཉིས། དང་པོ་ལ་གཉིས། དོན་དམ་པར་ལུས་མགྲུབ་པ། ཐ་
སྙད་དུ་སྣང་ཚུལ་སྒྱུ་མའི་དཔེ་བསྟན་པའོ། །དང་པོ་ལ་རྒྱས་བཤད། དོན་བསྡུ་གཉིས། དང་
པོ་ལ་ལྷན་སྐྱེས་ཀྱི་ལུས་མ་གྲུབ། ཀུན་བརྟགས་ཀྱི་ལུས་མ་གྲུབ་པ་གཉིས་ལས། དང་པོ་ནི།
ལག་ཏེ་འདི་ལྟར་ལྷན་སྐྱེས་ཡན་ལག་ཅན་གྱི་ལུས་བདག་ཏུ་འཛིན་པའི་ཡུལ་ཡིན་ནོ་སྙམ་པ་
ལ་བཤད་པ། རྐང་པ་ལ་སོགས་པ་ཡན་ལག་འགའ་ཞིག་བཅད་ན་རིམ་གྱིས་ལུས་ཞིག་པར་
འགྱུར་ཏེ་ཡན་ལག་མཐའ་དག་བཅད་ཟིན་པའི་ཤུལ་དུ་ལུས་ཅུང་ཟད་ཀྱང་མེད་པའི་ཕྱིར་
དང༌། ལག་སོགས་ཡན་ལག་ཡན་འགར་བ་དེ་ལ་ཡང་དཔྱད་ན་གང་ཟག་གཞན་གྱི་ལུས་སུ་
ཁས་བླངས་པ་མེད་པའི་ཕྱིར་ལུས་ནི་རྐང་པ་མིན་ནོ་དེས་འོག་མ་ཀུན་དང་དེས་འགྲེ། དེ་
བཞིན་དུ་བྱིན་པ་མིན་ལ། བརླ་དང་རྐེད་པའང་ལུས་མ་ཡིན་ཞིང་། ལྟོ་བ་དང་རྒྱབ་ཀྱང་ལུས་
མིན་ཏེ། བྲང་དང་དཔུང་པའང་ལུས་མ་ཡིན་ལ། རྩིབ་ལོགས་དང་ལག་པའང་ལུས་མིན་ཏེ།
མཆན་ཁུང་དང་ཕྲག་པའང་ལུས་མ་ཡིན། ནང་ཁྲོལ་རྣམས་ཀྱང་ལུས་དེ་མིན་ལ། མགོ་དང་
མགྲིན་པའང་ལུས་མིན་ན། འདི་ལ་ལུས་ནི་གང་ཞིག་ཡིན། དེ་ལྟར་ལྷན་སྐྱེས་རང་མཚན་གྱི་
ལུས་མ་གྲུབ་མོད་ཀྱི་ཡན་ལག་ཐམས་ཅད་ལ་ཁྱབ་པའི་ཡན་ལག་ཅན་གྱི་ལུས་སྤྱི་རང་མཚན་
ལས་རྫས་ཐ་དད་པ་ཡོད་པ་ཡིན་ནོ་སྙམ་པ་ལ་བཤད་པ། གཉིས་པ་ལ་གཉིས། དྲིབ་ནི།།
ཡན་ལག་སོ་སོ་བ་རྣམས་ལ་ལུས་སྤྱི་དེ་ཕྱོགས་གཅིག་གིས་ཁྱབ་པའམ། ཐམས་ཅད་ལ་ལུས་
- 23 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོངས་རྫོགས་ཆ་ཚང་རེ་རེ་ཡོད་གྲང་། གཉིས་པ་ལན་ལ་གཉིས། ཡན་ལག་ཀུན་ལ་ཁྱབ་
བྱེད་གཅིག་མ་དམིགས། ཡན་ལག་སོ་སོ་ལ་ལུས་རེ་རེ་ཡོད་ན་ཧ་ཅང་ཐལ་བའོ། །དང་པོ་ནི།
གལཏེ་དྲི་བདང་པོ་ལྟར་སྤྱིའི་ལུས་འདི་བྱེ་བྲག་ཡན་ལག་ཐམས་ཅད་ལ་སྤྱི་ཆ་འགའ་ཞིག་གི་
ཆས་བྱེ་བྲག་འགའ་ལ་ཁྱབ་སྟེ་ཕྱོགས་རེ་ཡི་ནི་གནས་པར་གྱུརན་བྱེ་བྲག་རང་མཚན་གྱི་ལུས་
ཀྱི་ཆ་རྣམས་ཡན་ལག་གི་ཆ་ལ་གནས་པར་འགྱུར་མོད། ཡན་ལག་ཅན་གྱི་སྤྱིའི་ལུས་དེ་རང་
ཉིད་ནི་གང་ན་གནས་པ་ཡིན་ཏེ་རང་མཚན་ལས་ཐ་དད་པའི་ལུས་སྤྱི་ཡོད་ན་སྣང་དུ་རུང་བ་
ལ་མ་དམིགས་པའི་ཕྱིར་རོ། །གཉིས་པ་ནི། འོན་ཏེ་རྣམ་པར་རྟོག་པ་དྲི་བ་གཉིས་པ་ལྟར་
ཡིན་ན་སྣང་རུང་མ་དམིགས་པས་གནོད་པ་མ་ཟད་གལ་ཏེ་ལུས་སྤྱི་གཅིག་གིས་ཐམས་ཅད་
ལ་ཕྱོགས་གཅིག་ཁྱབ་པ་མ་ཡིན་པ་བདག་ཉིད་ཀུན་གྱི་སྟེ་ལུས་ཡོངས་རྫོགས་རེ་ལག་པ་ལ་
སོགས་པ་རྣམས་ལ་གནས་པར་འགྱུར་ན་ནི། ལག་པ་དང་སོར་མོ་ལ་སོགས་པ་དེ་དག་
གྲངས་ཇི་སྙེད་ཡོད་པ་དེ་སྙེད་ཀྱི་ནི་གྲངས་ཉིད་ཀྱི་ལུས་སུ་འགྱུར་རོ། །གཉིས་པ་དོན་བསྡུ་བ་
ནི༑ དེ་ལྟརརྣམ་པར་དཔྱད་པ་ན་ཕྱི་རྐང་ལག་སོགས་དངནང་ཁྲོལ་རྒྱུ་མ་སོགས་ནང་དུ་ལུས་
གྲུབ་པ་མེད་ན། ཇི་ལྟར་ཏེ་རྣམ་པ་གང་གིས་ལག་པ་ལ་སོགས་པ་རྣམས་ལ་ལྷན་སྐྱེས་ཀྱི་
ལུས་རང་མཚན་དེ་ཡོད་པར་འགྱུར། བྱེ་བྲག་ལག་པ་ལ་སོགས་པ་རྣམས་ལས་གཞན་ཐ་དད་
པ་མེད་ན་སྤྱིའི་ཡན་ལག་ཅན་གྱི་ལུས་ཞེས་བྱ་བ་དེ་ནི་ཇི་ལྟར་ཡོད་པ་ཡིན།
གཉིས་པ་ལ། འཇིག་རྟེན་ལ་གྲགས་པའི་ དཔེས་བསྟན་པ། བསྟན་བཅོས་ལ་
གྲགས་པའི་དཔེས་བསྟན་པ་གཉིས། དང་པོ་ནི། དེས་ན་དཔྱད་ངོར་རམ་འཕགས་པའི་
མཉམ་གཞག་གི་གཟིགས་ངོར་ལུས་མེད་ཀྱང་ལག་པ་ལ་སོགས་པ་རྣམས་ལ་རྨོངས་པ་མ་
རིག་པ་ཡི་དབང་གིས་ཀུན་རྫོབ་ཐ་སྙད་ཙམ་དུ་ནི་ལུས་ཀྱི་བློར་འགྱུར་རོ། །དཔེར་ན་ལག་པ་
དང་རྐང་པ་ལ་སོགས་པའི་དབྱིབས་སུ་བཀོད་པའི་ཁྱད་པར་གྱིས། ཐོ་ཡོར་ལ་ནི་མི་ཡི་བློ་
- 2 38 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། །༩
འབྱུང་བ་བཞིན་དུ་སྐབས་སུ་བབ་པ་ལ་ཡང་ཡིན་ནོ་ཞེས་པའི་དོན་ནོ། །དེ་ནི་གྲུབ་མཐའ་ལ་
མ་ཞུགས་པའི་འཇིག་རྟེན་ལ་གྲགས་པའི་དཔེའོ། །གཉིས་པ་བསྟན་བཅོས་ལ་གྲགས་པ་
ཐོག་མར་གང་ཟག་གི་བདག་མེད་གཏན་ལ་ཕབ་ཟིན་པའི་དབང་དུ་བྱས་ནས། ཇི་སྲིད་དུ་ས་
ལ་སོགས་པའི་ཁམས་དྲུག་དང་། རེག་པ་ལ་སོགས་པའི་རྟེན་སྐྱེ་མཆེད་དྲུག་དང་ཡིད་ཀྱི་ཉེ་
བར་རྒྱུ་བ་བཅོ་བརྒྱད་ཀྱི་བདག་ཉིད་ལས་ལ་རག་ལས་པའི་རྐྱེན་ཚོགས་པ་དེ་སྲིད་དུ་ལུསནི་
དཔེར་ན་བརྟགས་པའི་རང་བཞིན་གྱི་དེར་སྐྱེས་བུ་སྟེ་གང་ཟག་གམ་བདག་ལྟར་སྣང་བ་དང་
འཇིག་རྟེན་པས་ཐ་སྙད་བྱེད་དོ། །དཔེ་དེ་བཞིན་དུ་ཇི་སྲིད་ལག་པ་དང་རྐང་པ་ལ་སོགས་པ་
ལ་བརྟེན་ནས། རྐྱེན་ཚོགས་དེ་ཡོད་པ་དེ་སྲིད་དུ་དེར་རྟོག་པའི་དབང་གིས་ལུས་སུ་སྣངཡང་
དོན་དམ་པར་ནི་མ་ཡིན་ནོ། །
གཉིས་པ་ཡན་ལག་མ་གྲུབ་པ་ལ་དོན་དམ་པར་ཡན་ལག་དང་ཉིང་ལག་ཆ་ཤས་རྡུལ་
གྱི་བར་ནམ་མཁའ་ལྟར་མ་གྲུབ་པར་བསྟན། ཐ་སྙད་རྨི་ལམ་ལྟ་བུ་ལ་ཆགས་པ་སྤང་བར་
གདམས་པ་གཉིས། དང་པོ་ནི། གལ་ཏེ་ལུས་མེད་ན་ཡང་ལག་པ་དང་རྐང་པརྣམས་མངོན་
སུམ་གྱིས་མཐོང་བའི་ཕྱིར་དགག་པར་མི་ནུས་སོ་སྙམ་པ་ལ་བཤད་པ། ཇི་ལྟར་རྣམ་པར་
དཔྱདན་ལུས་མེད་པ་དེ་བཞིན་དུ་སོར་མོའི་ཚོགས་ཡིན་པའི་ཕྱིར་ལག་པའང་གང་ཞིག་ཡིན་
པར་འགྱུར་ཏེ་མེད་དོ། །སོར་མོ་དེ་ཡང་ཚིགས་ཀྱི་ཚོགས་ཡིན་པའི་ཕྱིར་ཡོད་པ་མ་ཡིན་ཞིང་།
ཚིགས་ཀྱང་རང་གི་ཆ་ཤས་སུ་ཕྱེ་བས་མེད་ལ། ཆ་ཡང་རྡུལ་དུ་ཕྱེ་བས་བསལ་ཏེ། རྡུལ་
དེའང་ཤར་ནུབ་ལྷོ་བྱང་སྟེང་འོག་གི་ཕྱོགས་ཆའི་དབྱེ་བ་ཡིས་དྲུག་ཏུ་འགྱུར་ཏེ། ཇི་སྐད་དུ།
དྲུག་གིས་གཅིག་ཅར་སྦྱར་བས་ན། །ཕྲ་རབ་རྡུལ་ཆ་དྲུག་ཏུ་འགྱུར། །དྲུག་པོ་དག་ནི་གོ་
གཅིག་ན། །གོང་བུའང་རྡུལ་ཕྲན་ཙམ་དུ་འགྱུར། །ཞེས་གསུངས་སོ། །འདི་ནི་སེམས་ཙམ་
དང་ཐུན་མོང་བའི་རིགས་པ་ཡིན་ལ་དབུ་མའི་རིགས་པ་ཐུན་མིན་རྩ་ཤེར་དང་དབུ་འཇུག་
-23 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་ལས་ཤེས་པར་བྱའོ། །ཕྱོགས་དབྱེའང་སྔར་བཞིན་དཔྱད་པས་ཆ་ཤས་དང་བྲལ་བའི་
ཕྱིར་ནམ་མཁའ་བཞིན་དུ་སྟོང་པ་དེས་ན་རྡུལ་ཕྲ་རབ་ཀྱི་དངོས་པོ་ཡང་མེད་དོ། །གཉིས་པ་
ནི༑ དེ་ལྟར་དཔྱད་པས་རྨི་ལམ་ལྟ་བུ་ཡི། གཟུགས་ལ་རྣམ་པར་དཔྱོད་པ་དང་ལྡན་པ་སུ་ཞིག་
ཆགས་སུ་ཞིག་ཞེ་སྡང་བར་འགྱུར་ཞིང་སུ་ཞིག་རྨོངས་པར་འགྱུར་ཞེས་ཀྱང་རིག་པར་བྱའོ།།
གཉིས་པ་བྱེ་བྲག་ཕོ་མོ་མ་གྲུབ་པའི་སྒོ་ནས་དོན་བསྡུ་བ་ནི། གང་གི་ཚེ་དེ་ལྟར་གགས་རང་
བཞིན་མེད་པ་དེའི་ཚེ་ལུས་མེད་པའི་ཕྱིར། དེ་ཡི་ཚེ་སྐྱེས་པ་གང་ཞིག་ཡིན་ཅིང་བུད་མེད་ཀྱང་
གང་ཞིག་ཡིན་ཏེ་རང་བཞིན་མ་གྲུབ་པའི་ཕྱིར་རོ། །
གཉིས་པ་ཚོར་བ་དྲན་ཉེར་ལ་གཉིས། མྱོང་བྱ་ཚོར་བ་མ་གྲུབ་པ་དང་། མྱོང་བྱེད་
བདག་མ་གྲུབ་པའོ། །དང་པོ་ལ་དོན་དམ་པར་རང་བཞིན་གྱིས་མ་གྲུབ་པ་དང་། ཀུན་རྫོབ་
སྒྱུ་མ་ལྟ་བུ་གཉིས། དང་པོ་ལ་ཚོར་བ་རང་གི་ངོ་བོ་མ་གྲུབ། རྒྱུ་རེག་པ་མ་གྲུབ། འབྲས་བུ་
སྲེད་པ་ལྡོག་པའི་ཕན་ཡོན་དང་གསུམ། དང་པོ་ལ་གཉིས། ཚོར་བ་རང་གི་ངོ་བོ་མ་གྲུབ་པ་
དང༌། དེས་ན་གཉེན་པོ་སྟོང་ཉིད་སྒོམ་པར་གདམས་པའོ། །དང་པོ་ལ། བདེན་པར་གྲུབ་ན་
མངོན་སུམ་དང་འགལ། ངོ་བོ་འགྱུར་ན་ཧ་ཅང་ཐལ་བ་གཉིས་ལས། དང་པོ་ནི། དེ་ལྟར་
ལུས་དྲན་པ་ཉེ་བར་བཞག་པ་བསྟན་ནས་ཚོར་བ་དྲན་པ་ཉེ་བར་བཞག་པ་བསྟན་པའི་ཕྱིར།
དེསན་གཟུགས་བཞིན་དུ་ཚོར་བ་ཡང་དོན་དམ་པར་ཡོད་པ་མ་ཡིནནོ། །ཇི་ལྟར་ཞེ་ན། སྡུག་
བསྔལ་དེ་ཁོ་ན་ཉིད་དུ་ཡོད་ན། ཅི་སྟེ་རབ་ཏུ་དགའ་བ་དང་ལྡན་པ་ལྷ་དབང་བརྒྱ་བྱིན་ལྟ་བུ་
རྣམས་ལ་དམྱལ་མེས་མི་གནོད་དེ་གནོད་ལ་སྡུག་བསྔལ་བ་མི་འགྱུར་ཏེ་འགྱུར་རོ། །བདེ་བ་
ཡང་དོན་དམ་པར་ཡོད་ན་མའི་བུ་གཅིག་པུ་ཤི་བ་ལྟ་བུ་མྱ་ངན་དང་། ཁང་ཁྱིམ་མེས་འཚིག་
པ་སོགས་འཇིགས་པས་གདུང་བ་སོགས་ལ། རོ་མཆོག་གི་བཟའ་བཏུང་ཞིམ་པོ་དང་གླུགར་
བྲོ་སོགས་དང་མེ་ཏོག་དང་ཙནྡན་སོགས་ལ་ཅི་སྟེ་དགའ་བར་མི་བྱེད་དེ་བདེ་བའི་རྒྱུ་ཡིན་པའི་
-2 40 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། །༩
ཕྱིར་རོ། །
གཉིས་པ་ལ་ཟིལ་གྱིས་གནན་ན་མཚན་ཉིད་ཉམས། གཞན་དུ་འགྱུར་ན་ལྡོག་པས་
ཁྱབ་པ་གཉིས་ལས་དང་པོ་ནི། དེ་ལ་གཞན་གྱིས་རྒོལ་བ་རབ་ཏུ་དགའ་བའི་གནས་སྐབས་
ན་སྡུག་བསྔལ་རྣམ་པ་ཐམས་ཅད་དུ་མེད་པ་ནི་མ་ཡིན་ཏེ། མི་གསལ་བའི་རྒྱུ་བརྒྱད་ཀྱི་ནང་
ནས་བདེ་བ་སྟོབས་དང་ལྡན་པས་ཉིན་མོའི་སྐར་མ་བཞིན་དུ་ཟིལ་གྱིས་མནན་པའི་ཕྱིར།
གལ་ཏེ་སྡུག་བསྔལ་དེ་མྱོང་བ་མ་ཡིན་ནོ་ཞེ་ན། འདིར་སྔ་རྒོལ་གཙོ་བོ་གྲངས་ཅན་པ་ཡིན་ཏེ་
གཙོ་བོའི་ཀློང་ན་ཡོད་པ་རྟག་ཏུ་མེད་མི་སྲིད་ལ་མེད་པ་ཡོད་མི་སྲིད་པ་འདོད་པའི་ཕྱིར་རོ།།
འདི་རིགས་པ་མ་ཡིན་ཏེ། མྱོང་བ་ཉིད་ནི་ཚོར་བའི་རང་བཞིན་ནམ་མཚན་ཉིད་ཡིན་ན་བདེ་
བའི་གནས་སྐབསན་ཚོར་བ་སྡུག་བསྔལ་གང་ཞིག་ཉམས་སུ་མྱོང་བའི་བདག་ཉིད་མིན་པ་དེ་
ཡི་ཚེ་དེ་ནི་ཚོར་བ་ཇི་ལྟར་ཡིན། ཉིན་མོ་སྐར་མ་ཟིལ་གྱིས་གནོན་པ་ཡང་སྐར་འོད་དང་ཉི་མ་
འདྲེས་པ་ཡིན་གྱི་གཏན་མེད་བྱེད་པ་མིན་ཏེ་ཆུ་ཕོར་གང་དུ་ཟོམ་གང་བླུག་པ་བཞིན་ནོ།།
གཉིས་པནི་འོན་ཏེ་རྣམ་པ་ཐམས་ཅད་དུ་མ་མྱོང་བ་ནི་མ་ཡིན་ཏེ་ཉམས་སུ་མྱོང་ན་ཡང་ཕྲ་བ་
ཉམས་སུ་མྱོང་བ་དང་འདྲ་བ་ཡིན་ནོ་ཞེས་བསྟན་པའི་ཕྱིར་སྡུག་བསྔལ་དེ་ནི་ཆ་ཕྲ་མོ་ཉིད་དུ་
ཡོད་དེ་ལན་ཚྭ་ཕོར་གང་དུ་སྐྱུར་ཐིག་སོང་བ་ལྟ་བུ་ཉིད་དོ་ཞེ་ན། བདེ་སྡུག་དངོས་གལ་ཡིན་
པས་རབ་ཏུ་དགའ་བའི་གནས་སྐབས་ན་ཉི་མ་ཤར་བ་ན་མུན་པའི་གནས་མེད་པ་བཞིན་སྡུག་
བསྔལ་འདི་ཡི་རགས་པ་གསལ་བ་མིན་ནམ་ཅི། ཁོ་ན་རེ་སྡུག་བསྔལ་དེ་ནི་ཕུལ་དུ་བྱུང་པའི་
བདེ་བ་དེ་ལས་གཞན་ལྕགས་གོང་མེར་བསྲེགས་པ་བཞིན་ངོ་བོ་སྡུག་བསྔལ་ཡིན་ལ་རྣམ་པ་
དགའ་བའི་ཆ་ཙམ་དུ་འགྱུར་བས་སྡུག་བསྔལ་ཕྲ་མོ་ཞིག་ཡིན་ནོ་ཞེ་ན། དགའ་བ་ཕྲ་མོ་ཉིད་
དེ་ཡང་དགའ་བ་ནི་བདེ་བའི་རིགས་ཡིན་པས་སྡུག་བསྔལ་དེའི་ངོ་བོ་སྟོང་པ་མིན་ནམ། གལ་
ཏེ་ཚ་གྲང་བཞིན་འགལ་རྐྱེན་དུ་སྐྱེས་པས་ན། བདེ་བ་དེའི་ཚེ་སྡུག་བསྔལ་སྐྱེས་པ་མིན་ན་ནི།
-2 4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཁྲུལ་པའི་དབང་གིས་ཚོར་བར་རྟོགས་པས་མངོན་པར་ཞེན་པ་ཉིད། ཡིན་ཅེས་བྱ་བར་གྲུབ་
པ་མིན་ནམ། དེ་སྐད་དུའང་། སྦྲུལ་ལ་རྨ་བྱ་དགའ་བ་བསྐྱེད་པར་འགྱུར། །དུག་ལ་གོམས་པ་
རྣམས་ནི་དགའ་ཉིད་རྩེ། །རྔ་མོའི་ཁ་ལ་ཚེར་མ་ཚྭ་བཞིན་དུ། །དགའ་བའི་རྒྱུ་ཡི་ཁྱད་པར་
སྐྱེད་པར་བྱེད། །ཅེས་གསུངས་སོ། །
གཉིས་པ་ནི། ཚོར་བ་དོན་ལ་མ་གྲུབ་པ་ཐག་པར་སྦྲུལ་འཁྲུལ་ལྟར་རྟོག་པས་མངོན་
པར་ཞེན་པའི་རང་བཞིན་ཡིན་པས་རྣམ་པར་དཔྱད་པ་ཉིད་ཀྱིས་ལྡོག་པར་ནུས་སོ་ཞེས་
བསྟན་པའི་ཕྱིར་བཤད་པ། དེ་ཉིད་ཀྱི་ཕྱིར་ན་བདེ་བ་སྡུག་བསྔལ་ལ་སོགས་པ་རྒྱུ་མངོན་པར་
ཞེན་པ་འདི་ཡི་ནི། གཉེན་པོ་ལས་དང་པོ་པས་རིགས་པས་རྣམ་པར་དཔྱད་པ་འདི་བསྒོམ་
པར་བྱ་སྟེ། དངོས་སྟོབས་རིགས་པས་མཐའ་བཞི་སྐྱེ་མེད་སོགས་ཀྱི་དཔྱད་པ་ན་ཆོས་ཐམས་
ཅད་རྡུལ་ཙམ་མ་དམིགས་པ་སྤྲོས་བྲལ་ནམ་མཁའ་ལྟ་བུ་རྟོགས་པས་རྣམ་པར་བརྟགས་ཤིང་
དཔྱད་པ་རྫོགས་པའི་ཞིང་ས་བཟང་པོ་ལས་བྱུང་པ་ཡི། ཞི་ལྷག་ཟུང་འཇུག་གི་ཏིང་འཛིན་
བསམ་གཏན་དེ་ནི་རྣལ་འབྱོར་པ་འཕགས་པ་ཡི་ཟག་མེད་ཀྱི་ཡོན་ཏན་གྱི་ལུས་ཟུངས་སྐྱེད་
པའི་ཟས་སོ། །དེ་སྐད་དུ། སོ་སོ་སྐྱེ་བོ་རྣམས་ནི་རྟོག་པས་བཅིངས། །མི་རྟོག་རྣལ་འབྱོར་
རྣམས་ནི་གྲོལ་བར་འགྱུར། །རྟོག་རྣམས་ལོག་པར་གྱུར་པ་གང་ཡིན་པ། །རྣམ་པར་དཔྱོད་
པའི་འབྲས་བུ་མཁས་རྣམས་གསུངས། །ཞེས་སོ། །
གཉིས་པ་རྒྱུ་རེག་པ་མ་གྲུབ་པ་ལ་རྒྱས་བཤད། དོན་བསྡུ་གཉིས། དང་པོ་ལ་ཕན་
ཚུན་ཕྲད་པ་མི་སྲིད། ཚོགས་པ་དངོས་པོ་མི་སྲིད་པ་གཉིས། དང་པོ་ལ་དབང་དོན་གཉིས་
ནའང་འཕྲད་པ་མེད་པ། ཤེས་པ་དང་ཤེས་བྱ་འཕྲད་པ་མི་སྲིད་པའོ། །དང་པོ་ལ་ཆ་བཅས་
དངོས་པོ་འཕྲད་མི་སྲིད། ཆ་མེད་དངོས་མེད་འཕྲད་མི་སྲིད་པའོ། །དང་པོ་ལ་རགས་པ་གོང་
བུ་འཕྲད་པ་མེད་པ། ཕྲ་བའི་རྡུལ་མི་འཕྲད་པ་གཉིས། དང་པོ་ནི། ད་ནི་རྒྱུ་རེག་པ་མེད་པ་
-
1
.
-24 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། (༩
ཉིད་ཀྱིས་འབྲས་བུ་ཚོར་བ་ཡོད་པ་མ་ཡིན་ནོ་ཞེས་བསྟན་པའི་ཕྱིར་བཤད་པ། ཡུལ་དང་
དབང་པོ་དང་རྣམ་པར་ཤེས་པ་རྣམས་འདུས་ཤིང་འཕྲད་པ་ལས་རེག་པ་དང་། རེག་པ་དེ་
ལས་ཚོར་བ་སྐྱེ་བ་ཡིན་ན་དབང་དོན་དེ་དག་བར་དང་བཅས་པའམ་བར་མེད་པ་གཅིག་ཡིན་
གྲང་། གལ་ཏེ་དབང་པོ་དང་དོན་དག་བར་དང་བཅས་པ་ནི་ཤར་ནུབ་ཀྱི་རི་ལྟ་བུ་ཡིན་ན། དེ་
དག་འདུས་ཤིང་ཚོགས་ཏེ་གང་དུ་འཕྲད་པར་འགྱུར། བར་མེད་པ་འདོད་ནའང་གཅིག་ཁོ་ན་
ཉིད་དེ་ལ། གཉིས་མེད་པའི་ཕྱིར་གང་ཞིག་གང་དང་འཕྲད་པར་འགྱུར་ཏེ་བདག་ཉིད་བདག་
དང་འཕྲད་པ་ནི་རིགས་པ་མ་ཡིན་ནོ་སྙམ་དུ་དགོངས་པའོ། །གཉིས་པ་ནི། གལཏེ་རགས་པ་
འཕྲད་པ་མེད་ཀྱང་འདི་ལྟར་རྡུལ་ཕྲ་རབ་རྣམས་འདུས་ཤིང་འཕྲད་པ་ལས་ཡུལ་དབང་ཤེས་
གསུམ་འདུ་བར་འགྱུར་སྙམ་པ་ལ་བཤད་པར་བྱ་སྟེ། གང་གི་ཕྱིར་རྡུལ་ཕྲན་རྣམས་རྡུལ་ཕྲན་
གཞན་ལ་འཇུག་པ་མེད་དེ་རྡུལ་ཕྲ་རབ་དེ་ནི་གྲི་ཤུབ་ལྟར་གོ་སྐབས་ཀྱི་ནམ་མཁའ་མེད་པ་
དང་བོང་ཚོད་ཆེ་ཆུང་མཉམ་པ་ཡིན་པའི་ཕྱིར་རོ། །གལ་ཏེ་གཅིག་གི་གོ་སར་གཅིག་འཇུག་པ་
མེད་ཀྱང་བླའི་ཕན་ཚུན་རེག་ནས་ཕྲད་པ་ཙམ་འབའ་ཞིག་ནི་ཡོད་པ་ཡིན་ནོ་ཞེ་ན། གཅིག་ལ་
གཅིག་མ་ཞུགས་པ་ལ་ཕན་ཚུན་འདྲེས་པ་མེད་ཅིང་། མ་འདྲེས་པ་ལ་ཚོགས་ཤིང་ཕྲད་པ་མེད་
དེ་ལེགས་པར་བརྟག་ན་རྡུལ་ཕྲན་ཤིན་ཏུ་ཕྲ་བ་གཅིག་ལ་གཡས་སོགས་ཕྱོགས་དྲུག་མེད་པ་
མི་སྲིད་པས་དེ་གཅིག་པ་མི་སྲིད་དོ། །གཉིས་པ་ནི། ཁོ་ན་རེ་རགས་པ་མི་འཕྲད་ཀྱང་ཕྲ་མོ་
འཕྲད་དོ་སྙམ་ན། དངོས་པོ་ཆ་མེད་འཕྲད་པ་ནི་གྲུབ་མཐའི་ལོག་རྟོག་ཡིན་གྱི་དོན་ལ་མི་སྲིད་
པ་བསྟན་མ་ཐག་པ་ལྟར་ཡིན་ལ། དངོས་པོ་ཆ་མེད་ཀྱང་རྣམ་པ་ཐམས་ཅད་དུ་ཕྲད་པར་
རིགས་པ་མ་ཡིན་ནོ་ཞེས་བསྟན་པའི་ཕྱིར། ཆ་མེད་པ་ལའང་ཕྲད་པ་ཞེས། བྱ་བ་ཇི་ལྟར་
འཐད་པར་འགྱུར་ཏེ་ཆ་མེད་པ་ནི་ཆ་ཤས་ཀྱིས་སྟོང་པ་ནམ་མཁའ་ལྟ་བུ་ཡིན་ལ། འཕྲད་པ་
ནི་དངོས་པོའི་ཚོགས་ཐ་དད་གཉིས་འཕྲད་པ་ཡིན་ནོ། །འཕྲད་པ་དང་ནི་ཆ་མེད་པར། །གལ་
- 2 4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏེ་མཐོང་ན་དེའི་དཔེ་དང་གཏན་ཚིགས་རྣམས་ཀྱང་བསྟན་པར་གྱིས་ཤིག་སྟེ་བསྟན་དུ་མེད་
དོ། །རྣམ་ཤེས་དང་ཡུལ་ཕན་ཚུན་འཕྲདདོ་སྙམན། གཉིས་པ་ནི། རྣམ་པར་ཤེས་པ་ལ་ལུས་
སམ་གཟུགས་སུ་གྲུབ་པ་མེད་པའི་ཕྱིར་དེ་ལ་ཡང་ནི་འཕྲད་པ་འཐད་པ་མ་ཡིན་པ་ཉིད་དོ། །
གཉིས་པ་ཚོགས་པ་དངོས་པོ་མི་སྲིད་པ་ནི། ད་ནི་ཚོགས་པ་ཉིད་ཀྱང་དངོས་པོ་ལ་
ཡོད་པ་མ་ཡིན་ནོ་ཞེས་བསྟན་པའི་ཕྱིར། འཇིག་རྟེན་ཐ་སྙད་ཡུལ་དབང་ཤེས་གསུམ་མ་
དཔྱད་པའི་ངོར་ཚོགས་པར་གྲགས་པའང་རིགས་པས་དཔྱད་ན་རྟའི་རྭ་བཞིན་དུ་དངོས་པོར་
གྲུབ་པ་ཅིའང་མེད་པའི་ཕྱིར་ཏེ། རྒྱུད་དང་ཚོགས་ཅེས་བྱ་བ་ནི། །ཕྲེང་བ་དམག་ལ་སོགས་
བཞིན་བརྫུན། །ཞེས་དང༌། དེ་བཞིན་སོར་མོའི་ཚོགས་ཡིན་ཕྱིར། །སོགས་ཀྱིས་སྔར་ནི་ཇི་
ལྟར་རྣམ་པར་དཔྱད་པ་བཞིན་ནོ། །གཉིས་པ་དོན་བསྡུ་བ་ནི། དེ་ལྟར་རྣམ་པར་དཔྱད་པས་
རེག་པ་ཡོད་པ་མིན་ན་འབྲས་བུ་བདེ་བ་ལ་སོགས་པའི་ཚོར་བ་རྒྱུ་གང་ཞིག་ལས་འབྱུང་བར་
འགྱུར། བདེ་བ་ཐོབ་པ་དང་སྡུག་བསྔལ་སྤང་བའི་ཆེད་དུ་ངལ་བར་བྱེད་པ་འདི་ཅི་ཡི་དོན་དུ་
ཡིན། ཚོར་བ་གང་གིས་གང་ཟག་གང་ལ་གནོད་པར་འགྱུར་ཏེ་མི་འགྱུར་རོ། །ཐམས་ཅད་
ནམ་མཁའ་འདྲ་བ་ནི། །བདག་འདྲས་ཡོངས་སུ་ཤེས་པར་བྱ། །ཞེས་གསུངས་པ་ལྟར་རོ། །
གསུམ་པ་སྲེད་པ་ལྡོག་པའི་ཕན་ཡོན་ནི། ད་ནི་རྒྱུ་ཚོར་བ་མེད་པའི་ཕྱིར་དེའི་རྐྱེན་
ལས་བྱུང་པའི་འབྲས་བུ་སྲེད་པ་ཡང་རྒྱུ་དང་བྲལ་བའི་ཕྱིར་དོན་དམ་པར་སྐྱེ་བ་རིགས་པ་མ་
ཡིན་ནོ་ཞེས་བསྟན་པའི་ཕྱིར་བཤད་པ། གང་གི་ཚེ་ཚོར་བ་མྱོང་བ་པོ་འགའ་མེད་ཅིང་། དེ་མ་
ཐག་ཏུ་དཔྱད་ཟིན་པའི་ཕྱིར་ཚོར་བའང་ཡོད་པ་མ་ཡིན་པ་དེའི་ཚེ་སྐྱེ་བ་མེད་པའི་གནས་
སྐབས་འདི་མཐོང་ནས། གཉེན་པོ་གཞན་གང་ལ་ཡང་ལྟོས་པ་མེད་པར་སྲེད་པ་ཅིའི་ཕྱིར་ན་
ལྡོག་པར་མི་འགྱུར། ཡང་ན་རེག་པ་དང་ཚོར་བ་མེད་ན་འབྲས་བུ་སྲེད་པ་ཅི་ཡི་ཕྱིར་མི་ལྡོག་
ཅེས་བྱའོ། །
- 2 4 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། །༩
གཉིས་པ་ཀུན་རྫོབ་སྒྱུ་མ་ལྟ་བུ་བསྟན་པ་ལ་ལུས་ཚོར་དང༌། ཡིད་ཚོར་གཉིས་
ལས་དང་པོ་ནི། གལ་ཏེ་རིག་པའམ་ཤེས་པར་བྱ་བའི་དངོས་པོ་མེད་ན་ཇི་ལྟར་མིག་གིས་
མཐོང་བ་ལ་སོགས་པའི་ཐ་སྙད་ཡོད་པར་འགྱུར་སྙམ་ན། གང་མིག་གི་དབང་པོས་མཐོང་
བའམནི་རྣ་བས་ཐོས་པ་སོགསནས་ལུས་ཀྱིས་རེག་པ་ལས་སྐྱེས་པའི་ཤེས་པ་ཡང་མ་དཔྱད་
པའི་ངོར་འཁྲུལ་སྣང་རྨི་ལམ་དང་སྒྱུ་མ་འདྲ་བའི་བདག་ཉིད་ཀྱིས་ཡིན་གྱི་དོན་དམ་པར་རང་
མཚན་ཡོད་པ་མ་ཡིན་ནོ། །གཉིས་པ་ནི། གལ་ཏེ་དེ་ལྟར་ན་སེམས་ཡིད་ཀྱིས་ཤེས་པ་ཉིད་
ཀྱིས་མཐོང་བའི་ཚོར་བ་ཡོད་དོ་སྙམ་པ་ལ་འོ་ན་ཡིད་དང་ཚོར་བ་གཅིག་ཅར་རམ་སྔ་ཕྱི་སྐྱེ་བ་
གཉིས་གང་ལྟར་ཡང་མི་འཐད་དེ་སེམས་དང་ཚོར་བ་ལྷན་ཅིགཏུ་སྐྱེས་པའི་ཕྱིར་དུས་མཉམ་
པ་ཕན་ཚུན་འབྲེལ་བ་མེད་པས་ཚོར་བ་དེ་སེམས་དེ་ཡིས་མཐོང་བ་མ་ཡིན། ཚོར་བ་དེ་སྐྱེ་
བར་གྱུར་པའི་དུས་ཕྱི་མ་ལ་ཡིད་ཤེས་ཀྱིས་འཛིན་པ་བརྗོད་དོ་ཞེ་ན། ཚོར་བ་སྔར་སྐྱེས་པ་
དང་སེམས་ཕྱི་མར་སྐྱེས་པས་ཀྱང་དེའི་དུས་ན་ཚོར་བ་འགག་ཟིན་པའི་ཕྱིར། དྲན་པར་
འགྱུར་བ་ཡིན་གྱི་མྱོང་བ་མ་ཡིན་ནོ། །
གཉིས་པ་མྱོང་བ་པོ་བདག་མ་གྲུབ་པ་ལ་ཆོས་བདག་གིས་མྱོང་བ་མི་སྲིད། གང་
ཟག་གིས་མྱོང་བ་མི་སྲིད། དེས་ན་དོན་ལ་ཕན་གནོད་མི་སྲིད་པར་གདམས་པའོ། །དང་པོ་ནི་
དཔྱད་བཟོད་གྲུབ་པའི་རང་རིག་པ་ཉིད་ནི་མེད་པའི་ཕྱིར་ན་ཚོར་བ་དེ་རང་གིས་བདག་ཉིད་
མྱོང་བ་མིན་ལ། ཤེས་པ་གཞན་དག་གིས་ཀྱང་མྱོང་བ་མ་ཡིན་ཏེ་སྔར་བཀག་པའི་ཕྱིར་རོ།།
གཉིས་པ་ནི། ཚོར་བ་ཅུང་ཟད་མ་མྱོང་བ་ཚོར་བ་པོ་ཆོས་དང་གང་ཟག་གི་བདག་འགའ་ཡང་
ཡོད་པ་མིན་ཏེ། དེས་ན་ཉམས་སུ་མྱོང་བ་རང་གི་མཚན་ཉིད་ཀྱིས་ཀྱང་སྟོང་པས་ཚོར་བ་དེ་ཁོ་
ན་ཉིད་དུ་ཡོད་པ་མིན་ནོ། །གསུམ་པ་ནི། དེ་ལྟར་བདག་མེད་པ་རྟེན་ཅིང་འབྲེལ་བར་འབྱུང་
བ་ཐ་སྙད་དུ་ཕུང་པོའི་ཚོགས་པ་འདི་ལ་འཁྲུལ་སྣང་གི་ཚོར་བ་འདི་ཡིས་ཅི་སྟེ་དེ་ཁོ་ན་ཉིད་དུ་
- 2 4 5 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནོད་པར་བྱས་ཏེ་མ་གྲུབ་བོ། །
གསུམ་པ་སེམས་དྲན་པ་ཉེ་བར་བཞག་ལ་ཀུན་རྟོག་ཡིད་ཀྱི་ཤེས་པ་ཆོས་ཉིད་
ལས་གཞན་དུ་མེད་པར་བསྟན། གཟུང་འཛིན་དབང་ཤེས་སྐྱེ་བ་མེད་པར་བསྟན་པ་གཉིས།
དང་པོ་ལ་དབང་ཡུལ་བར་གསུམ་དུ་མ་གྲུབ་པ་སྤྱིར་བསྟན། ལུས་ལས་གཅིག་ཐ་དད་མ་
གྲུབ་པའི་ཚུལ་བྱེ་བྲག་ཏུ་བཤད། དེས་ན་སེམས་ཀྱི་གནས་ལུགས་ད་ལྟ་ནས་ཆོས་སྐུ་ངོ་སྤྲད་
པའོ། །དང་པོ་ནི། ད་ནི་སེམས་དྲན་པ་ཉེ་བར་བཞག་པ་བསྟན་པའི་ཕྱིར་བཤད་པ། ཡིད་ཀྱི་
རྣམ་ཤེས་ནི་མིག་ལ་སོགས་པའི་དབང་པོ་རྣམས་ལ་མི་གནས་ཤིང་། ལུས་ལས་ཐ་དད་པའི་
གཟུགས་སྒྲ་ལ་སོགས་པའི་ཡུལ་རྣམས་ལ་གནས་པ་མིན་པ་དབང་པོ་དང་ཡུལ་གྱི་བར་སྟོང་
པ་ནའང་གནས་པ་མིན་ནོ། །གཉིས་པ་ནི། ལུས་ཀྱི་རྒྱུ་མ་ལ་སོགས་པ་ནང་ནའང་སེམས་
གནས་པ་མིན་ལ་ཕྱིའི་ཡན་ལག་རྣམས་ལ་ཡང་གནས་པ་མིན་ཞིང་། དེ་དག་ལས་གཞན་
ཡུལ་དུས་གནས་སྐབས་གང་དུ་ཡང་ནི་རྙེད་པ་ཡིན་ནོ། །སེམས་གང་ཞིག་ཕྱི་དང་ནང་གི་
ལུས་མིན་ཅིང་དེ་ལས་གཞན་དུ་ཡང་ཡོད་པ་མིན་ལ། ལུས་དང་དབྱེར་མེད་གཅིག་ཏུ་འདྲེས་
ཏེ་གནས་པའང་མིན་ལ། ལོགས་སུའང་རང་དབང་ཅན་འགར་མེད་པས་ན། སེམས་དེ་ནི་
ཅུང་ཟད་ཙམ་ཡང་ཡོད་པ་མིན་པ་དེའི་ཕྱིར། གསུམ་པ་ནི། སེམས་ཅན་རྣམས་ཆོས་ཐམས་
ཅད་རང་བཞིན་མེད་པའི་མཚན་ཉིད་ད་ལྟ་སེམས་ཅན་གྱི་གནས་སྐབས་ན་ཡང་རང་བཞིན་
གྱིས་མྱ་ངན་ལས་འདས་པ་རང་གི་སེམས་ཉིད་མཐའ་བྲལ་ཆོས་སྐུ་ཆེན་པོ་ཡིན་ནོ། །འདི་ནི་
རང་སེམས་ཆོས་སྐུ་སྤྲོས་བྲལ་འཇོག་སྒོམ་ངོ་སྤྲོད་པའོ། །ད་དུང་འོག་ཏུ་ཡང་འབྱུང་ངོ༌། །
གཉིས་པ་ནི། དེ་ལྟར་ཡིད་རྣམ་པར་དཔྱད་ནས་མིག་ལ་སོགས་པའི་རྣམ་པར་ཤེས་པ་རྣམས་
དཔྱད་པའི་ཆེད་དུ་སེམས་ཙམ་ལྟར་ཤེས་བྱ་སྐྱེས་པ་ལས་སྔར་ཤེས་པ་ཡོད་ན། ཤེས་པ་དེ་ནི་
ཡུལ་མེད་པས་ཅི་ལ་དམིགས་ནས་སྐྱེ། བྱེ་སྨྲ་ལྟར་ཤེས་དང་ཤེས་བྱ་ལྷན་ཅིག་ཏུ་སྔ་ཕྱི་མེད་
，
-2
4
6



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༩
པར་དུས་གཅིག་ཅར་སྐྱེ་ན། ཤེས་པ་དེ་ནི་ཡུལ་དང་འབྲེལ་བ་མེད་པས་ཅི་ལ་དམིགས་ནས་
སྐྱེ༑ འོན་ཏེ་མདོ་སྡེ་ལྟར་ཤེས་བྱའི་ཕྱིས་སུ་ཤེས་ཡོད་ན། དེ་ཚེ་ཤེས་བྱ་འགག་ཟིན་པས་ཤེས་
པ་གང་ལས་སྐྱེ་སྟེ། དེ་ལྟ་བས་ན་ཡུལ་ལ་སོགས་པའི་ཚོགས་པ་ལས་ཀྱང་ཤེས་པདོན་དམ་
པར་མ་གྲུབ་བོ། །དང་པོ་འདི་ནི་སེམས་ཙམ་དང་མཐུན་ཏེ་རྣམ་བདེན་པ་ལྟར་ན་ཡུལ་དང་
ཡུལ་ཅན་རྫས་གཅིག་ཡིན་པས་དུས་སྔ་ཕྱི་མེད་ཀྱང་ཤེས་པ་སྔ་ཕྱི་ཡོད་དོ། །དང་པོ་ཀུན་
གཞིའི་བག་ཆགས་ཀྱི་སྟོབས་ཀྱིས་མིག་སོགས་ཀྱི་ཤེས་པ་འབྱུང་ཞིང་དེའི་སྟོབས་ཀྱིས་དབང་
པོའི་ནང་ན་ཡོད་པའི་གདུགས་ཀྱི་གྲིབ་མ་ལྟར་ཡུལ་གྲུབ་པར་བཤད་པས་ཤེས་པ་སྔར་དང་
ཤེས་བྱ་ཕྱིས་སུ་བཤད་རུང་བའི་ཕྱིར་དང་། ཡང་ན་ཀུན་གཞི་དང་པོ་ནས་ཡོད་པ་ལ་བརྟེན་
ནས་ཕྱིས་ཡུལ་གྱི་བག་ཆགས་སད་པའི་ཕྱིར་རོ། །རྣམ་མེད་པ་ལྟར་ན་སྔར་གྱི་ཤེས་པའི་བག་
ཆགས་ལ་བརྟེན་ནས་ཕྱིས་སུ་འཁྲུལ་སྣང་འབྱུང་བར་བཤད་པས་བག་ཆགས་བཞག་པ་པོ་
ཤེས་པ་སྔར་དང་དེའི་ཡུལ་སྣང་ཕྱིས་འབྱུང་བར་འདོད་པའི་ཕྱིར་རོ། །བར་པ་བྱེ་སྨྲ་དང་ཐ་མ་
མདོ་སྡེ་པ་ལ་སྦྱོར་རོ། །ཡང་ན་གཙོ་ཆེར་ལྷན་སྐྱེས་ཀྱི་བདེན་འཛིན་འགོག་པ་ཡིན་པས་དེ་
འདྲའི་སྤྲོས་པ་མ་བྱས་ཀྱང་རུང་ངོ༌། །འདིར་ཉོན་ཡིད་ནི་བདག་ལྟ་ཡིན་པས་དེ་སྟོང་ཆོས་ཉིད་
ངོ་མི་འཕྲོད་ལ། སྒོ་ལྔའི་ཤེས་པ་ཕྱི་རོལ་དུ་གཡེང་བ་ཡིན་པས་དེར་ཡང་ངོ་སྤྲད་མི་ནུས་ལ།
ཀུན་གཞི་རྣམ་ཤེསནི་འཇུག་པ་ཤིན་ཏུ་ཕྲ་བས་སོ་སྐྱེ་ལས་དང་པོ་པས་ངོས་མི་ཟིནནོ་དེསན་
འདིར་ཡིད་ཀྱི་ཤེས་པའི་སྟེང་དང་པོར་གཙོ་ཆེར་ཆོས་སྐུ་ངོ་སྤྲད་པ་མིན་ཏེ་ཀུན་རྫོ་བ་སེམས་
བསྐྱེད་སོགས་དགེ་བའི་ཆོས་ཐམས་ཅད་གཙོ་བོ་ཡིད་ཤེས་ལ་བརྟེན་དགོས་པའི་ཕྱིར་རོ།།
འོ་ན་འདིར་ཚོགས་བརྒྱད་ཀྱི་ཐ་སྙད་ཡོད་དམ་ཞེ་ན། འདིར་གཙོ་ཆེར་ཤེར་ཕྱིན་གྱི་མདོའི་
དགོངས་འགྲེལ་ཡིན་པས་དངོས་བསྟན་གཞུང་ན་ཚོགས་དྲུག་གཙོ་བོར་བསྟན་མོད། ཡང་ན།
ཡིད་ནི་དབང་རྣམས་ལ་མི་གནས། །སོགས་ཀྱིས་ཉོན་ཡིད་དང༌། ནང་ནའང་སེམས་མིན་
- 2 4
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱི་མིན་ཞིང་། །སོགས་ཀྱིས་རྟོག་བཅས་ཡིད་ཤེས་དང་། ཤེས་བྱ་ལས་སྔར་ཤེས་ཡོད་ན།།
སོགས་ཀྱིས་ཀུན་གཞི་དང་སྒོ་ལྔའི་ཤེས་པ་རང་བཞིན་གྱིས་མ་གྲུབ་པ་བསྟན་པ་ཡང་འཐད་
པར་མཐོང་སྟེ། ཡིད་དང་སེམས་དང་རྣམ་ཤེས་གསུམ་ནི་ཚོགས་བརྒྱད་ཀྱི་མིང་ཡིན་པའི་
ཕྱིར་དང་ཉོན་ཡིད་དང་པོ་དང༌། དེ་ནས་ཡིད་ཤེས། དེ་ནས་ཀུན་གཞི་སོགས་ཕྲ་རགས་ཀྱི་སྒོ་
ནས་ཉེས་དམིགས་ཆེ་ཆུང་ལྟར་རིམ་གྱིས་ངོ་སྤྲོད་པ་འཐད་པའི་ཕྱིར་རོ། །
གཉིས་པ་ཆོས་དྲན་གྱི་སྒོ་ནས་དོན་བསྡུ་བ་ནི། ད་ནི་ཆོས་དྲན་པ་ཉེ་བར་བཞག་པ་
བསྟན་པའི་ཕྱིར། དེ་ལྟར་རང་གི་རྒྱུ་ལས་སྔར་རམ་དུས་མཚུངས་པའམ་ཕྱིས་ནས་སྐྱེ་བ་མེད་
པས་འདུ་ཤེས་དང་འདུ་བྱེད་ཀྱིས་མཚོན་པའི་འདུས་བྱས་དང་འདུས་མ་བྱས་ཀྱི་ཆོས་རྣམས་
ཐམས་ཅད་ཀྱི་ངོ་བོ་སྐྱེ་ཞིང་འབྱུང་བ་དང་རང་བཞིན་གྱིས་གྲུབ་པ་ཅུང་ཟད་ཀྱང་རྟོགས་པར་
འགྱུར་བ་མ་ཡིན་ནོ། །དེའང་ཆོས་དྲན་པ་ཉེར་བཞག་སྤྱི་ཡིན་ཏེ་གོང་དུ་ལུས་ཚོར་སེམས་
གསུམ་ཡང་ཆོས་ཡིན་པའི་ཕྱིར། དེ་རྒྱས་པར་བསྟན་ཟིན་པས་ཆོས་དྲན་དངོས་ཀྱི་ཚེ་གོང་གི་
དོན་བསྡུ་ཉུང་ཙམ་ལས་རྒྱས་པར་མ་བསྟན་ཏོ། །
རྩ་བའི་གསུམ་པ་དེ་ལ་རྩོད་པ་སྤང་བ་ལས་འཕྲོས་ནས་མཐར་འཛིན་མ་ལུས་པ་སྤང་
བ་ལ་གཉིས། སྤྱི་དོན་དང་། གཞུང་དོན་ནོ། །དང་པོནི། གལཏེ་སོགས་རྐང་པ་དང་པོགཉིས་
ཀྱིས་གོང་གི་གཞི་བདེན་གཉིས་མི་འཐད་པའི་རྩོད་པ་དང་། དེ་ཡང་སོགས་རྐང་པ་གཉིས་
ཀྱིས་ལམ་ཚོགས་གཉིས་གཏན་ལ་ཕབ་པ་དང་ལམ་སྒོམ་པ་ཉམས་ལེན་མི་འཐད་པའི་རྩོད་
པ་ཡིན་ཏེ་འདི་ཡན་ཆད་ཀྱི་གཞི་ལམ་ཐམས་ཅད་ལ་སྤྱི་རྩོད་དོ། །འདི་ནི་གཞན་སེམས་
སོགས་ཤློ་ཀ་གཅིག་རྩོད་པ་དང་པོ་ལ་འདོད་ལན་བཏབབོ། །རྩོད་པགཉིས་པའི་ལན། རྟོག་
དང་བརྟག་པ་སོགས་དང་པོ་ཀློ་ཀ་གཅིག་གིས་དྲི་མ་བཀྲུ་བ་བཞིན་ལས་དང་པོ་པས་དཔྱད་
སྐབས་ཡུལ་ཡུལ་ཅན་རྨི་ལམ་ལྟ་བུ་ཚུལ་གསུམ་ཚང་བའི་གཏན་ཚིགས་ཀྱིས་ཆོས་ཐམས་
- 2 4 8 .



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། [༩
ཅད་སྐྱེ་མེད་དུགཏན་ལ་ཕབ་པར་བསྟན་ལ། དེ་ནས་གང་ཚེ་སོགས་ཚིགས་བཅད་གཅིག་
གིས་དཔྱད་པ་ཐུག་མེད་དུ་ཐལ་བའི་རྩོད་པ་བཀོད། དེའི་ལན་དཔྱད་བྱ་སོགས་ཚིགས་
བཅད་གཅིག་གིས་དཔྱད་པ་རྫོགས་ནས་ཡུལ་མ་དམིགས་ན་ཡུལ་ཅན་གྱིས་འཛིན་ཡུལ་མ་
རྙེད་ནས་རྟོག་པ་ཐམས་ཅད་རང་ཡུལ་དུ་ནམ་མཁའ་ལ་སྤྲིན་དེང་བ་ལྟ་བུར་སོང་ནས་འཇོག་
སྒོམ་སྐབས་སྤྲོས་བྲལ་རྟོགས་པ་དེ་མྱང་འདས་སུ་བསྟན་ཏོ། །མདོར་ན་དཔྱད་པ་མ་རྫོགས་
པར་ཡུལ་ཅན་གྱི་བློས་དབུ་མ་རྩ་འཇུག་སོགས་ལས་བཤད་པ་ལྟར་སྟོང་ཉིད་གཏན་ལ་ཕབ་
དགོས་ཀྱི་དཔྱད་པ་རྫོགས་ནས་ཞི་ལྷག་ཟུང་དུ་འཇུག་པ་ཆོས་ཉིད་བློ་འདས་ལ་མཉམ་པར་
འཇོག་དགོས་ཏེ། དཔྱད་དོན་ནི་ཉམས་སུ་ལེན་དགོས་པའི་ཕྱིར་དེང་སང་ཆོས་ཉིད་མངོན་
སུམརྟོགས་པ་འཕགས་པ་ཡིན་པར་རློམ་པ་དང་འཇོག་སྒོམ་ཡིན་ན་གསང་སྔགས་ཡིན་པར་
རློམ་པ་དེ་དག་དབུ་མའི་དཔྱད་སྒོམ་རྗེས་དཔག་ཚད་མ་རྣམ་གྲངས་པའི་དོན་དམ་ཙམ་ལས་
མཐར་ཐུག་གི་ལྟ་བར་ཞེན་ནས་ཚོགས་སྦྱོར་གྱི་མཉམ་གཞག་མེད་པ་གཞན་སེལ་དགག་
རྟོག་ཁོ་ན་ཁས་ལེན་པ་ནི་དབུ་མའི་སྒོམ་དོན་སྙིང་པོ་བོར་བའི་དབུ་མ་པ་དེ་དག་ཁ་བཤད་
ཆུའི་ལྦུ་བར་སོང་བ་དེ་སེལ་བའི་ཕྱིར་འདིར་ཅུང་ཟད་ཞིབ་ཏུ་སྤྲོས་པའོ། །དེས་ན་བློས་ཆོས་
ཉིད་རྟོགས་མི་སྲིད་དེ་གཟུང་འཛིན་ཡིན་པའི་ཕྱིར་རོ། ། །
བསྡུ་དོན་ནི། གཉིས་པ་ལ་དངོས་དང༌། གྲུབ་དོན་སྟོང་ཉིད་སྙིང་རྗེའི་སྙིང་པོ་ཅན་
སྒོམ་པར་གདམས་པའོ། །དང་པོ་ལ་གཉིས། རྩོད་པ་སྤངས་ནས་རང་ལུགས་འཐད་ལྡན་
བསྟན། དེ་ལས་འཕྲོས་ནས་གཞན་ལུགས་དངོས་སྨྲ་བའི་ལོག་རྟོག་མཐའ་དག་བཟློག་པའོ།།
དང་པོ་ལ་རྩོད་ལན་གཉིས། དང་པོ་ལ་གནས་ལུགས་སྟོང་ཉིད་ཡིན་ན་བདེན་པ་གཉིས་མ་
གྲུབ་པར་ཐལ་བ། དོན་དམ་བློ་ལས་འདས་པ་དེའི་དངོས་འགལ་གཞན་བློས་རྟོགས་ནས་
མྱང་འདས་ཐོབ་མི་སྲིད་པས་ལམ་སྒོམ་པ་དོན་མེད་དུ་ཐལ་བ་གཉིས། དང་པོ་ནི། འག་ཏེ་དེ་
- 2 4 9,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་ཆོས་ཐམས་ཅད་མ་སྐྱེས་ཤིང་མ་འགགས་པར་བསྟན་ན། ཀུན་རྫོབ་དང་ནི་དོན་དམ་སྟེ།།
ན་པ་གཉིས་སུ་འདོད། །ཅེས་པ་མི་འཐད་དེ་ཀུན་རྫོབ་ཀྱི་བདེན་པ་མེད་པས་དེ་ལ་བདེན་པ་
གཉིས་ག་ལ་ཡོད་དེ་དོན་དམ་གཅིག་པུ་ཉིད་ཡིན་ནོ་ཞེ་ན། གཉིས་པ་ནི། ལམ་ཉམས་སུ་
ལེན་ནས་ཆོས་ཉིད་དོན་དམ་བདེན་པ་རྟོགས་ཏེ་མྱང་འདས་ཐོབ་པ་ཡང་མི་འཐདདེ། དེ་ཡང་
ཀུན་རྫོབ་ནི་རྣམ་པར་རྟོག་པ་གཞན་གྱིས་ཡུལ་མཐོང་ཚད་ཕྱིན་ཅི་ལོག་སྨིག་རྒྱུ་ལ་ཆུར་རྟོག་
པ་ལྟར་བརྫུན་པར་རྣམ་པར་བཞག་ན་དོན་དམ་བདེན་པ་དེ་ཉིད་ལམ་སྒོམ་སྟོབས་ཀྱིས་
མངོན་སུམ་དུ་རྟོགས་པན་བློ་གཞན་གྱི་ཡུལ་དོན་དམ་བདེན་པ་གཞན་རྟོགས་པས་བློས་ཡུལ་
རྟོགས་ཚད་ཕྱིན་ཅི་ལོག་ཏུ་ཁས་བླངས་པསདོན་དམ་པ་རང་བཞིན་གྱིས་སྟོང་ཡང་བློས་ཡུལ་
དུ་བྱས་པས་ཀུན་རྫོབ་ཏུ་འགྲོ་བའི་ཕྱིར། ཆོས་ཐམས་ཅད་རང་བཞིན་མེད་པའི་མཚན་ཉིད་
དོན་དམ་པའི་བདེན་པ་མི་དམིགས་པའི་སྦྱོར་བས་རྟོགས་ཀྱང་ལམ་སྒོམ་པ་པོ་སེམས་ཅན་
རྣམས་མྱ་ངན་ལས་ག་ལ་འདའ་སྟེ་དེ་ཡང་བློས་ཡུལ་དུ་བྱས་པའི་ཕྱིར་ཏེ། བློས་མ་འཛིན་
པའམ་མི་མཐོང་བའི་ཆོས་མི་སྲིད་པའི་ཕྱིར་ཞེ་ན། གཉིས་པ་ལན་ལ་གཉིས་ལས། དང་པོ་ལ་
གནས་ལུགས་དོན་དམ་ལ་བདེན་གཉིས་མི་སྲིད་པའི་འདོད་ལན་ཐེབས་པ་ནི། སྒྲུབ་པ་པོ་
དབུ་མ་པས་རྩོད་པ་དང་པོའི་ལན་བརྗོད་པ་སངས་རྒྱས་རང་སྣང་ལ་ཡང་ཀུན་རྫོབ་ཡོད་
དགོས་སྙམ་པ་འདི་ནི་མྱ་ངན་ལས་འདས་པརགྱུར་པའི་སེམས་ཅན་གཞོན་ནུ་དོན་གྲུབ་ལྟ་བུ་
ལས་གཞན་པ་འཁོར་བའི་སེམས་ཅན་ཐ་མལ་པའི་སེམས་ཀྱི་རྣམ་པར་རྟོག་པ་སྟེ་སངས་
རྒྱས་ལ་ཀུན་རྫོ་བ་ཡོད་སྙམ་པ་དེ་ནི་མྱ་ངན་འདས་པར་གྱུར་པ་སངས་རྒྱས་རང་སྣང་གི་ཀུན་
རྫོབ་མིན་ཏེ་འདི་རང་ཉིད་རྣམ་པར་རྟོག་པ་ཐམས་ཅད་བྲལ་བའི་ཕྱིར་རོ། །དཔེར་ན་རབ་
རིབ་ཅན་ནད་ལས་གྲོལ་བ་ན་སྐྲ་ཤད་དང་དུང་སེར་འཛིན་གྱི་སྣང་བ་ལོག་པ་དང་། སྐྱེས་བུ་
གཉིད་སད་པ་ན་རྨི་ལམ་གྱི་སྣང་བ་བཟློག་པ་བཞིན་ནོ། །གལཏེ་རང་ལ་ཀུན་རྫོབ་དེ་ཡོད་པ་
- 2 5 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། [༩
མ་ཡིན་པ་དེ་ལྟ་ན་ནི་གཞན་གྱི་ཀུན་རྫོབ་སངས་རྒྱས་ཀྱི་ཀུན་རྫོབ་ཉིད་དུ་ཇི་ལྟར་འགྱུར།
དེས་ན་ཀུན་རྫོབ་ཇི་སྙེད་པའི་ཆོས་མི་མཁྱེན་ན་སངས་རྒྱས་ཐམས་ཅད་མཁྱེན་པ་མ་ཡིན་པར་
འགྱུར་སྙམ་པ་ལ། དྲི་མ་བག་ཆགས་དང་བཅས་པ་སྤངས་ཏེ་ཕྱིས་མངོན་པར་རྫོགས་པར་
སངས་རྒྱས་པ་ན། གང་རྐྱེན་ལས་བྱུང་པའི་མཚན་ཉིད་ཀྱི་ཆོས་དེ་དག་སངས་རྒྱས་ཀྱི་སར་
རྟོག་པས་ངེས་པར་བྱེད་པ་ཡིན་ན་ཀུན་རྫོབ་དེ་ཡོད་དེ། སངས་རྒྱས་པ་གང་གི་ཚེ་རྒྱུ་ག་
ཆགསཟད་པས་འབྲས་བུ་འཁྲུལ་སྣང་དེ་ཡང་ཡོད་པ་མིན་ན་སངས་རྒྱས་པ་དེའི་ཚེ་ཀུན་རྫོབ་
ཀྱི་འཁྲུལ་སྣང་གཏན་མེད་པ་ཉིད་དེ་ནམ་མཁའི་མེ་ཏོག་བཞིན་ནོ། །འཁྲུལ་སྣང་མི་མཁྱེན་པ་
ཙམ་གྱི་ཐམས་ཅད་མཁྱེན་པ་མིན་པར་མི་འགྱུར་ཏེ། མིག་དག་པའི་གང་ཟག་ལོང་བ་མིན་པ་
བཞིན། དེས་ན་གནས་འགྱུར་བའི་ཡེ་ཤེས་བསམ་གྱིས་མི་ཁྱབ་པ་དང་འཁྲུལ་སྣང་ལྡོག་ཚུལ་
རྒྱས་པར་གོང་དུ་བཤད་ཟིན་ཏོ། །འདི་ལྟར་མྱ་ངན་ལས་འདས་པ་བློའི་ཡུལ་དུ་བྱས་ནས་
གཞན་གྱི་རྣམ་པར་རྟོག་པ་ཙམ་གྱིས་དེ་མྱ་ངན་ལས་འདས་པར་མི་འགྱུར་བ་ཁོ་ན་ནི་མ་ཡིན་
ཏེ༑ འདི་རང་ཉིད་ནི་རྣམ་པར་རྟོག་པའི་སྤྲོས་པ་ཉེ་བར་ཞི་བའི་ཕྱིར་རོ། །དཔེར་ན་ཤཱ་རིའི་བུ་
ལྟ་བུ་ལ་ཆགས་པ་དང་བཅས་པའི་སེམས་ཀྱིས་ཆགས་བཅས་སུ་དམིགས་པས་རང་ཉིད་ཀྱི་
ཉོན་མོངས་པའི་སྒྲིབ་པ་སྤངས་པའི་འདོད་ཆགས་དང་བྲལ་བ་ཡང་འདོད་ཆགས་བྲལ་བ་མ་
ཡིན་པར་མི་འགྱུར་རོ། །དེ་ལྟར་རྣམ་པར་རྟོག་པ་ཐམས་ཅད་དང་བྲལ་བའི་ཕྱིར་གཞན་གྱི་
ཀུན་རྫོབ་ཀྱིས་དམིགས་ན་ཡང་རང་ཉིད་འདིར་དོན་དམ་པར་མྱ་ངན་ལས་འདས་པ་ཉིད་
ཡིན་ནོ། །དེའི་ཕྱིར་ཆོས་ཐམས་ཅད་རང་བཞིན་གྱིས་རྣམ་པར་རྟོག་པ་དང་བྲལ་བའི་ཕྱིར་མ་
སྐྱེས་པ་དང་མ་འགག་པའི་རང་བཞིན་ཡིན་པའི་ཕྱིར། རང་བཞིན་གྱིས་མྱ་ངན་ལས་འདས་
པ་དང་གདོད་ནས་ཞི་བ་ཡིན་ནོ་ཞེས་བརྗོད་དོ། །དེས་ན་བདེན་གཉིས་རྣམ་པར་བཞག་
པ་ཀུན་རྫོབ་ཡིན་ནོ་ཞེས་ཟླ་གྲགས་ཀྱིས་ཀྱང་རིགས་པ་དྲུག་ཅུ་པའི་འགྲེལ་པར་གསུང་བ་
- 25 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་ཀུན་རྫོབ་གཞནསྣང་ཙམ་ཡིན་གྱི་རང་སྣང་དོན་དམ་པར་བདེན་པ་གཅིག་ཀྱང་གྲུབ་པ་
མིན་ཏེ། མདོ་ལས། སྐྱེ་བ་མེད་པའི་བདེན་པ་གཅིག་ཉིད་ལ། །འདི་ན་ཁ་ཅིག་བདེན་པ་བཞི་
ཞེས་ཟེར། །བྱང་ཆུབ་སྙིང་པོར་གཤེགས་ན་བདེན་གཅིག་ཀྱང་། །གྲུབ་པ་མེད་ན་བཞི་ལྟ་ག་
ལ་ཡོད། །ཅེས་དང་། རྡོ་རྗེ་གཅོད་པ་ལས། གང་དག་ང་ལ་གཟུགས་སུ་མཐོང་། གང་དག་
ང་ལ་སྒྲར་ཤེས་པ། །ལོག་པ་ལམ་ལ་ཞུགས་པ་ཡི། །སྐྱེ་བོ་དེ་དག་ང་མི་མཐོང་། །ཞེས་སོ། །
དོན་དམ་པར་ཀུན་རྫོབ་མེད་པའི་འདོད་ལན་ནོ། །
གཉིས་པ་ལ་གཉིས། ཐ་སྙད་དུ་གྲགས་པ་ལ་བརྟེན་ནས་བློས་དོན་དམགཏན་ལ་
འབེབ་རུང་བ། དཔྱད་པ་རྫོགས་ན་དཔྱད་བློའི་སྤྲོས་པ་རང་ཡལ་འགྲོ་བ་ཙམ་མྱང་འདས་
ཐོབ་པའི་ཐ་སྙད་འཐད་པའོ། །དང་པོ་ནི། དེ་ལྟར་འདིར་གང་ཞིག་གང་གིས་འགོག་པར་
འགྱུར་ཏེ། རྣམ་པར་དཔྱོད་པ་ཡང་མེད་པར་འགྱུར་ལ། དེ་ལྟ་བས་ན་ཅང་མི་སྨྲ་བར་གནས་
པར་བྱའོ་ཞེ་ན། རྟོག་པ་སྟེ་སྒྲོ་འདོགས་པའི་བློ་དབུ་མའི་རིགས་པ་དང་དེར་བརྟག་པར་བྱ་བ་
འཁོར་འདས་ཀྱི་ཆོས་འདི་དག་ཡུལ་ཡུལ་ཅན་གཉིས་པོ་ཕན་ཚུན་གཅིག་ལ་གཅིག་ཐ་སྙད་
ཙམ་དུ་བརྟེན་པ་ཡིན་པས། ཇི་ལྟར་འཇིག་རྟེན་དང་བསྟན་བཅོས་ལ་གྲགས་པའི་ཐ་སྙད་
ཚད་མ་ལ་བརྟེན་ནས། དགག་སྒྲུབ་ཀྱི་རྣམ་པར་དཔྱད་པ་གཞི་ལམ་འབྲས་གསུམ་གྱི་རྣམ་
གཞག་ཐམས་ཅད་བརྗོད་པ་ཡིན་ནོ། །གཉིས་པ་ལ་གཉིས། དཔྱད་པ་ག་མེད་དུ་ཐལ་བའི་
རྩོད་པ་དང༌། ལན་ནོ། །དང་པོ་ནི། ཁོ་ན་རེ་གང་གི་ཚེ་རྣམ་པར་དཔྱད་པར་བྱ་བ་ཡི། རྣམ་
དཔྱོད་ཀྱི་རིགས་པས་ནི་ཡུལ་རྣམས་ལ་དཔྱོད་དེ་རང་བཞིན་མེད་པར་ངེས་པར་བྱེད་ན། དེ་
ཚེ་རྣམ་པར་དཔྱོད་བྱེད་ཀྱི་བློ་དེ་ཡང་ནི། རྣམ་དཔྱོད་ཀྱི་བློ་གཞན་གྱིས་དཔྱད་དགོས་པའི་
ཕྱིར་ན་མཐར་ཐུག་པ་མེད་དོ་ཞེ་ན། གཉིས་པ་ནི་དཔྱད་པར་བྱ་བ་འཁོར་འདས་ཀྱི་ཆོས་
ཐམས་ཅད་རྣམ་པར་དཔྱད་དེ་གཏན་ལ་ཕབ་པར་བྱས་ན། རྣམ་དཔྱོད་ཀྱི་བློ་ལ་ནི་རྣམ་པར་
- 2 5 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། དོ༩
དཔྱད་པའི་གཞིའམ་རྟེན་ཡུལ་ཡོད་པ་མིན་ལ། རྟེན་ཡུལ་མེད་པའི་ཕྱིར་ན་ཡུལ་ཅན་སྒྲོ་
འདོགས་བྱེད་པའི་བློ་མི་སྐྱེ་སྟེ་ཡུལ་ཀ་བ་མེད་ན་ཀ་འཛིན་གྱི་བློ་མི་སྐྱེ་བ་བཞིན། བློ་དེ་ཡང་
རང་ཡུལ་དུ་འགྲོ་བ་དེ་ལ་མྱ་ངན་ལས་འདས་པ་བརྗོད་དེ། དོན་དམ་པར་ཐ་སྙད་ཐམས་ཅད་
ལོག་པའི་ཕྱིར་རོ། །ཐམས་ཅད་དུ་བྱ་བ་མེད་པའི་ཕྱིར་རང་བཞིན་གྱིས་ཞི་བ་དེ་ཉིད་ལ་མྱ་
ངན་ལས་འདས་པར་བརྗོད་དེ། འཇུག་པ་ལས། གང་ཚེ་སྐྱེ་མེད་དེ་ཉིད་ཡིན་ཞིང་བློ་ཡང་སྐྱེ་
བ་དང་བྲལ་བ། །དེ་ཚེ་དེ་རྣམས་བརྟེན་ལས་དེ་ཡི་དེ་ཉིད་རྟོགས་པ་ལྟ་བུ་སྟེ། །ཞེས་དང་།
གང་ཚེགང་ཞིག་མེད་དོ་ཞེས། །བརྟག་བྱའི་དངོས་པོ་མི་དམིགས་པ། །དེ་ཚེ་དངོས་མེད་རྟེན་
བྲལ་བ། །བློ་ཡི་མདུན་ན་ཇི་ལྟར་གནས། །ཞེས་དང་། གང་ཚེ་དངོས་དང་དངོས་མེད་དག།
བློ་ཡི་མདུན་ན་མི་གནས་པ། །དེ་ཚེ་རྣམ་པ་གཞན་མེད་པས། །དམིགས་པ་མེད་པར་རབ་ཏུ་
ཞི༑ ༑ཞེས་སོ། །རྗེ་ཙོང་ཁ་པའི་ཞལ་ནས། སྣང་བརྟེན་འབྲེལ་བསླུ་བ་མེད་པ་དང་། །སྟོང་པ་
ཁས་ལེན་བྲལ་བའི་གོ་བགཉིས། །ཇི་སྲིད་སོ་སོར་སྣང་བ་དེ་སྲིད་དུ། །ད་དུང་ཐུབ་པའི་
དགོངས་པ་རྟོགས་པ་མེད། །ནམ་ཞིག་རེས་འཇོག་མེད་པར་གཅིག་ཅར་དུ། །རྟེན་འབྲེལ་མི་
བསླུར་མཐོང་བ་ཙམ་ཉིད་ནས། །ངེས་ཤེས་ཡུལ་གྱི་འཛིན་སྟངས་ཀུན་འཇིག་ན། །དེ་ཚེ་ལྟ་
བའི་དཔྱད་པ་རྫོགས་པ་ལགས། །ཞེས་སོ། །དེ་ལྟར་དཔྱད་པ་རྫོགས་ནས་དབུ་མའི་ལྟ་བ་ལ་
ངེས་པ་རྙེད་ན་དེ་ནས་ཞི་ལྷག་ཟུང་འཇུག་ཅེས་བྱ་བ་འཇོག་སྒོམ་གཙོ་ཆེ་སྟེ། ལྟ་བ་སྤྲོས་བྲལ་
ངོ་འཕྲོད་ཟིན་པའི་ཕྱིར་རོ། །དེས་ན་ཉན་ཐོས་ལྟ་བ་མཐའ་གཅིག་ཏུ་མེད་དགག་འཛིན་ལ།
བྱང་སེམས་དཔྱད་སྒོམ་སྐབས་མེད་དགག་ཙམ་སྟེ། འཛིན་སྟངས་དངོས་མེད་དགག་པ་ལས་
མ་འདས་ཀྱང་། མཐའ་གཅིག་ཏུ་མི་འཛིན་ཏེ་རིམ་གྱིས་འགོག་པའི་ཕྱིར། མེད་དགག་ཙམ་
མོ༑ །བྱང་སེམས་འཇོག་སྒོམ་སྤྲོས་བྲལ་དངོས་ཡིན་ནོ། །དེས་ན་ཕར་ཕྱིན་ཐེག་པའི་ལྟ་བ་
མེད་དགག་ཏུ་རློམ་པ་སྲིད་ནའང་གྱི་ན་ཙམ་སྟེ་འཛིན་སྟངས་དངོས་ལ་ལྟ་བར་རློམ་པ་སྟེ། གོ་
- 25 3 -



，
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡུལ་སྤྲོས་བྲལ་ཡིན་པའི་ཕྱིར། དཔེར་ན་ལ་ལ་མེ་དཔོག་པ་ན་ལ་ལ་མེ་རང་མཚན་ཡོད་སྙམ་
གྱི་རྟོག་པ་གཞན་སེལ་འཛིན་སྟངས་དེས་མེ་རང་མཚན་མཐོང་བ་མིན་པ་བཞིན་ནོ། །དེ་ཡན་
ཆད་ཀྱིས་གཞི་ལམ་ཉམས་སུ་ལེན་ཚུལ་རྩོད་སྤོངས་བཅས་བསྟན་ཟིན་ཏོ། །
གཉིས་པ་ལ་མཐར་འཛིན་མ་ལུས་པ་ལྡོག་པ་དངོས་དང༌། ཆོས་ཐམས་ཅད་སྐྱེ་
འགག་མེད་པས་དོན་བསྡུ་བའོ། །དང་པོ་ལ་ཐམས་ཅད་ལ་དཔྱོད་པ་རྟེན་འབྲེལ་ཆེན་མོའི་
རིགས་པས་དཔྱད། རྒྱུ་ལ་དཔྱོད་པ་རྡོ་རྗེ་གཟེགས་མ། ངོ་བོ་ལ་དཔྱོད་པ་གཅིག་དུ་བྲལ།
འབྲས་བུ་ལ་དཔྱོད་པ་ཡོད་མེད་སྐྱེ་འགོག་དང་བཞི་ལས། དང་པོ་ལ་ལོག་རྟོག་བཟློག་པ་
དང༌། ཉེས་སྤོང་དགག་པའོ། །དང་པོ་ལ་དམ་བཅའ་བསྟན་པ་དང་། གཏན་ཚིགས་གཉིས།
དང་པོ་ནི། དངོས་སྨྲ་བ་གང་གི་ལྟར་ན་ཚད་མ་དང་རྣམ་པར་བརྟག་པར་བྱ་བའམ་གཞལ་
བར་བྱ་བ་འདི་གཉིས་བདེན་པར་འདོད་པ། དེ་ཉིད་ཤིན་ཏུ་བསྒྲུབ་པར་དཀའ་བར་གནསཏེ།
གཉིས་པ་ལ་རྟེན་འབྲེལ་མིན་པའི་དངོས་པོ་མི་འཐད། རྟེན་འབྲེལ་ཡིན་ན་རང་བཞིན་མེད་
པའོ། །དང་པོ་ལ་སེམས་ཙམ་ལྟར་ཤེས་པ་རྫས་གྲུབ་ལས་དོན་ཡུལ་སྣང་བར་འདོད་ན་
བསྒྲུབ་བྱ་ཤེས་པ་ཡོད་པའི་སྒྲུབ་བྱེད་མི་རྙེད། མདོ་སྡེ་ལྟར་ཤེས་བྱ་ལས་བློ་སྐྱེ་བར་འདོད་ན་
རྟེན་འབྲེལ་མིན་པའི་རང་བཞིན་སྒྲུབ་བྱེད་མི་རྙེད་པ་གཉིས་ལས་དང་པོ་ནི། སེམས་ཙམ་
ལྟརགལ་ཏེ་ཤེས་པ་ཚད་མའི་དབང་ལསཏེ་སྟོབས་ཀྱིས་དོན་གཞལ་བར་བྱ་བ་གྲུབ་པ་ལྟར་
ན༑ དེའི་ཤེས་པ་བདེན་གྲུབ་ཡོད་པ་ཉིད་ལ་རྟེན་ཅི་ཞིག་ཡོད་དེ་རང་གིས་རང་རིག་པནི་མེད་
ལ༑ ཚད་མ་གཞན་ཚོལ་ན་ཡང་ཐུག་པ་མེད་པར་འགྱུར་བའི་ཕྱིར་རོ། །གཉིས་པ་ནི། འོན་ཏེ་
མདོ་སྡེ་པ་ལྟར་ཤེས་བྱ་དང་པོ་གྲུབ་པ་ལས་ཤེས་པ་གྲུབ་ན། ཤེས་བྱ་དོན་ཡོད་པ་ཉིད་ལ་རྟེན་
ཅི་ཞིག་ཡོད། དེ་རང་བཞིན་མ་གྲུབ་པ་བསྟན་ཟིན་ཏོ། །སྔ་རྒོལ་འདིའང་དངོས་པོ་བདེན་
གྲུབ་ཁས་ལེན་པའི་ཕྱི་ནང་གི་གྲུབ་མཐའ་ཐམས་ཅད་དོ། །གཉིས་པ་ནི། དེ་སྟེ་ཤེས་པའི་
，
་
，
-25 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༩
སྟོབས་ཀྱིས་ཤེས་བྱ་དང་ཤེས་བྱའི་སྟོབས་ཀྱིས་ཤེས་པ་འཇོག་པས་ཕན་ཚུན་གྱི་དབང་གིས་
ཡོད་པར་འདོད་ན། དེའི་ཚེགཉིས་ཀ་ཡང་ནི་མེད་པར་འགྱུར་ཏེ་ཕན་ཚུན་བརྟེན་པ་ཡིན་པའི་
ཕྱིར་གཅིག་མ་གྲུབ་པས་གཉིས་ཀ་ཡང་མི་འགྲུབ་བོ། །འདིར་རང་བཞིན་མཐུན་པའི་དཔེ་
བསྟན་པ་ནི། གལ་ཏེ་མི་འགའ་ཞིག་གིས་བུ་སྐྱེད་པ་ན་ཕར་འགྱུར་གྱི་བུ་མེད་པའི་སྔ་རོལ་དུ་
ཕ་ཡོད་པ་མིན་ན། ཇི་སྲིད་དུ་ཕ་མེད་པ་དེ་སྲིད་དུ་བུ་ཉིད་གང་ལས་བྱུང་པ་ཡིན། བུ་མེད་པ་
སྟེ་མ་སྐྱེས་པར་ནི་ཕ་ཡང་མེད་པ་དེ་བཞིན་དུ་ཤེས་པ་དང་ཤེས་བྱ་དེ་གཉིས་ཀ་ཡང་མེད་པ་
ཉིད་ཡིན་ནོ། །ཕ་བུགཉིས་དང་པོ་འདི་གྲུབ་པའང་རྒྱུ་མཚན་བརྗོད་མ་ཤེས་པ་ནི་གཅིག་ཀྱང་
དོན་ལ་མ་གྲུབ་ཀྱང་འཁྲུལ་ངོར་ཡོད་ཙམ་གྱི་དོན་ཏོ། །གཉིས་པ་དཔེ་དོན་མི་མཚུངས་པ་ལ་
རྩོད་ལན་གཉིས་ལས་དང་པོ་ནི། མྱུ་གུ་ས་བོན་ལས་སྐྱེ་བར་འགྱུར་ཞིང་། ས་བོན་ཡོད་པའང་
མྱུ་གུ་ཡོད་པའི་རྟགས་དེ་ཉིད་ཀྱིས་རྟོགས་པ་བཞིན་དུ། ཤེས་བྱ་ལས་སྐྱེས་པའི་ཤེས་པ་ཡིས་
ཤེས་པར་བྱ་བ་དེ་ཡོད་པར་ནི་ཅིས་མི་རྟོགས་པར་འགྱུར་ཞེ་ན། གཉིས་པ་ལན་ནི། འདི་དཔེ་
དང་འདྲ་བ་མ་ཡིན་ནོ་ཞེས་བསྟན་པའི་ཕྱིར། མྱུ་གུ་ལས་གཞན་ཐ་དད་པའི་གང་ཟག་གཞན་
གྱི་ཤེས་པ་ཡིས་མྱུགུ་ཤེས་པར་བྱས་ནས། འདི་ན་ས་བོན་སྔོན་སོང་ཡོད་ཅེས་རང་གིས་གོ་
བར་བྱེད་ཅིང་གཞན་ལ་རྟོགས་པར་འགྱུར་ན། གང་གི་ཕྱིར་ཤེས་བྱ་དེ་རྟོགས་པར་བྱེད་པའི་
གང་ཟག་གི་ཤེས་པ་ཡོད་པ་ཉིད་གང་ལས་རྟོགས་ཏེ་རང་རིག་པ་མེད་པའི་ཕྱིར་གཞན་གྱིས་
ཀྱང་ཤེས་པ་མིན་ཏེ་ཐུག་པ་མེད་པའི་ཕྱིར་རོ། །དེ་ལྟ་བས་ན་བདེན་པའི་དངོས་པོ་ཡོད་པར་
ཁས་ལེན་པའི་ཕྱོགས་ལ་ཤེས་པ་དང་ཤེས་བྱ་རང་བཞིན་གྱིས་གྲུབ་པ་དཔྱད་པ་ནུས་པ་མ་
ཡིན་ཏེ། ཀུན་རྫོབ་རྨི་ལམ་ལྟ་བུ་བརྟགས་པའི་ཕྱོགས་ལ་ནི་ཇི་ལྟར་གྲགས་པ་བཞིན་དུ་ཐ་
སྙད་ལ་བརྟེན་ནས་ནུས་པ་ཡིན་ནོ་ཞེས་ངེས་སོ། །རྟེན་འབྲེལ་ཆེན་པོའི་རིགས་པས་དཔྱད་
，
ཟིན་ནས།
-25 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་རྒྱུ་ལ་དཔྱོད་པ་རྡོ་རྗེ་གཟེགས་མའི་རིགས་པ་ལ་གཉིས། རྒྱུ་མེད་རྒྱང་
འཕེན་པའི་ལོག་རྟོག་བཟློག་པ། རྒྱུ་འགལ་རྟག་སྨྲ་དབང་ཕྱུག་སོགས་ཀྱི་ལོག་རྟོག་བཟློག་
པའོ། །དང་པོ་ལ་རྒྱུ་མེད་ཐ་སྙད་ཙམ་དུའང་མི་འཐད་པ་དང་། རྒྱུ་དང་འབྲས་བུ་ཐ་སྙད་ཙམ་
དུ་ཆོས་ཀྱི་རིགས་པས་སྒྲུབ་པའོ། །དང་པོ་ལ་སྤྱིར་ཆོས་ཐམས་ཅད་རྒྱུ་མེད་དུ་འདོད་པ་མི་
འཐད་དེ། བྱེ་བྲག་འགའ་ཞིག་རྒྱུ་མེད་དུ་མི་འཐད་པའོ། །དང་པོནི། རྒྱུ་མེད་པར་སྨྲ་བ་རྣམས་
ན་རེ། འགྲོ་བ་སྣ་ཚོགས་ནི་རྒྱུ་མེད་པ་ཉིད་ཡིན་ཏེ། དེ་སྐད་དུའང་། པདྨ་གེ་སར་ལ་སོགས་
པ༑ ༑རྣམ་པ་སྣ་ཚོགས་སུ་ཡིས་བྱས། །རྨ་བྱའི་མདོངས་ལ་སོགས་པ་ཡི། །སྣ་ཚོགས་ཁྲ་བོ་སུ་
ཡིས་སྤྲུལ། །ཞེས་འབྱུང་བས་སོ་སྙམ་པ་ལ་བརྗོད་པ། རེ་ཞིག་འཇིག་རྟེན་གྱི་སྐྱེ་བོ་ཐམས་
ཅད་ཀྱིས་ཀྱང་མངོན་སུམ་གྱིས་སྣ་ཚོགས་པའི་རྒྱུ་རྣམས་ཐམས་ཅད་མཐོང་བ་ཡིན་ནོ།།
གཉིས་པ་ནི། མེ་ཏོག་པདྨའི་སྡོང་བུ་ལ་སོགས་པ་རྣམས་ལ་རྒྱུ་སྔོན་དུ་སོང་བ་མེད་དོ་ཞེན།
པདྨའི་སྡོང་བུ་དང་ལོ་མ་དང་འདབ་མ་དང་ཡལ་ག་དང་ཟེའུ་འབྲུ་ལ་སོགས་པའི་འབྲས་བུའི་
དབྱེ་བ་ཐ་དད་པ་ནི། རྒྱུ་ཡི་དབྱེ་བ་ཐ་དད་པས་བསྐྱེད་པ་ཡིན་ཏེ། གཞན་དུ་རྒྱུ་མེདན་ངེས་པ་
མེད་པ་ཐམས་ཅད་དུ་ཐམས་ཅད་འབྱུང་བར་ཐལ་བའི་ཕྱིར་རོ། །གཉིས་པ་ལ། རྒྱུ་ཐ་དད་
ཀྱིས་འབྲས་བུ་ཐ་དད་སྐྱེ་བ་མི་འཐད་པ། སྤྱིར་རྒྱུས་འབྲས་བུ་སྐྱེ་བ་མི་འཐད་པ་གཉིས། དང་
པོ་ནི། རྒྱུ་ཡི་དབྱེ་བ་འདི་དག་གང་གིས་བྱས་པ་ཡིན་ཞེ་ན། རང་རང་གི་སྔར་གྱི་རྒྱུའི་ཁྱད་པར་
གྱི་དབྱེ་བ་ཉིད་ལས་སོ། །འོ་ན་ཐུག་མེད་དུ་ཐལ་ཞེ་ན། དེ་ལྟར་ཕྱི་མ་ཕྱི་མའི་ཁྱད་པར་རྣམས་
སྔ་མ་སྔ་མའི་ཁྱད་པར་ལས་འབྱུང་ཞེས་ལན་བརྗོད་པར་བྱ་ལ། ཐུག་པ་མེད་པ་མི་འདོད་པ་
ཅུང་ཟད་ཙམ་དུ་ཡང་འགྱུར་བ་མ་ཡིན་ཏེ། འཁོར་བ་ལ་ཐོག་མ་མེད་པས་སྔོན་གྱི་མཐའ་ཤེས་
པར་འགྱུར་བ་མ་ཡིན་ཞེས་ཁས་བླངས་པའི་ཕྱིར་རོ། །གཉིས་པནི། ཅིའི་ཕྱིར་རྒྱུ་ཡིས་འབྲས་
བུ་སྐྱེད་པར་ནུས་ཤེ་ན། གཅིག་ནས་གཅིག་ཏུ་བརྒྱུད་པའི་སྔར་གྱི་རྒྱུ་ཡི་མཐུ་ཉིད་ལས་སོ།།
-25 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༼༩
འདི་ནི་མེ་ཡི་ཚ་བ་དང་ཆུ་ཡི་བཤེར་བ་སོགས་ཆོས་ཉིད་ཡིན་པ་ལྟར་དངོས་པོའི་ཆོས་ཉིད་དོ།།
གཉིས་པ་རྟག་པའི་རྒྱུ་མི་འཐད་པ་ལ་གསུམ་ལས། དབང་ཕྱུག་གི་ངོ་བོ་མ་གྲུབ།
སྣོད་བཅུད་ཀྱི་སྣང་བ་དེའི་འབྲས་བུ་མ་གྲུབ། རྟག་དངོས་ཀྱིས་འབྲས་བུ་འབྱིན་ན་ཧ་ཅང་
ཐལ་བར་བསྟན་པའོ། །དང་པོ་ལ་དྲི་བ་དང༌། དེའི་ལན་མི་འཐད་པ་གཉིས་ལས་དང་པོ་ནི།
འདིར་དབང་ཕྱུག་རྒྱུར་སྨྲ་བ་དག་ན་རེ། རྒྱུ་དེ་ཡོད་དུ་ཆུག་ཀྱང་དེ་ནི་དབང་ཕྱུག་གི་བློ་སྔོན་དུ་
བཏང་བ་དེ་ཉིད་ཀྱིས་ལུས་ཅན་དང་གནས་ལ་སོགས་པ་ཐམས་ཅད་བྱས་པ་ཡིན་ནོ། །ཞེས་
རྟོག་པས་དེའི་ཕྱིར་དེ་ལྟར་དབང་ཕྱུག་གནོད་བཅུད་འགྲོ་བའི་རྒྱུ་ཡིན་པར་སེམས་ན། རེ
ཞིག་དབང་ཕྱུག་ཉིད་གང་ཡིན་པ་སྨྲོས་ཤིག །གཉིས་པ་ལ། འབྱུང་བ་དང་། ནམ་མཁའ་
དང༌། བདག་དང༌། བསམ་གྱིས་མི་ཁྱབ་པ་མི་འགྲུབ་པ་བཞི་ལས། དང་པོ་ལ་དོན་ལ་བྱེད་
པ་པོ་ཙམ་ཐ་དད་ཀྱང་ཐ་སྙད་རྨོངས་པ་དབང་ཕྱུག་གི་མཚན་ཉིད་དང་འབྱུང་བཞི་ཤིན་ཏུ་
འགལ་བ་གཉིས་ལས་དང་པོ་ནི། གལ་ཏེ་དེ་དག་ན་རེ། འབྱུང་བ་རྣམས་ཡིན་ནོ་ཞེ་ན། ཁོ་བོ་
ཅག་ཀྱང་འབྱུང་བ་དེ་རྣམས་ལ་སྔ་མ་སྔ་མས་ཕྱི་མ་ཕྱི་མ་འབྲས་བུའི་ཚུལ་གྱིས་འགྲོ་བའི་རྒྱུ་
ཉིད་དུ་འདོད་པས་དེ་ལྟར་ཡིན་པར་ཟད་མོད། དོན་གྱི་དབྱེ་བས་སྟོང་པའི་མིང་ཙམ་ལ་ཡང་
ཅི་ཞིག་ངལ་བར་བྱེད། གཉིས་པ་ནི་འོན་ཀྱང་ས་ལ་སོགས་པ་འདི་དག་དུ་མ་ཡིན་པ་དང་།
སྐྱེ་བ་དང་འཇིག་པ་ཡིན་པས་མི་རྟག་པ་དང་བློའི་གཡོ་བ་མེད་པ་དང་བརྟེན་པར་བྱ་བའི་རང་
བཞིན་གྱི་ལྷ་མིན་ཞིང་། འགོམ་པར་བྱ་བ་ཉིད་དང་མི་གཙང་བ་དང་འབྲེལ་བས་དེ་ནི་དབང་
ཕྱུག་ཉིད་མ་ཡིན་ཏེ། ཁྱོད་འདི་ལྟར་གཅིག་པུ་ཡིན་པ་དང་རྟག་པ་ཉིད་དང་གཡོ་བ་སྔོན་དུ་
འགྲོ་བ་དང་ལྷའི་འགྲོ་བས་བསྡུས་པ་དང་གཙང་ཞིང་མཆོད་པར་འོས་པའོ་ཞེས་འདོད་པ་དེ་
དང་འགལ་བའི་ཕྱིར་རོ། །གཉིས་པ་ནི། གལ་ཏེ་ས་ལ་སོགས་པ་དབང་ཕྱུག་མ་ཡིན་ན་འོ་ན་
ནམ་མཁའ་དབང་ཕྱུག་ཡིན་ནོ་ཞེ་ན། དབང་ཕྱུག་ནམ་མཁའ་མིན་ཏེ་བློ་ཡི་གཡོ་བ་དང་བྱ་བ་
-2 5 7 -



བ རྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པའི་ཕྱིར་རོ། །གསུམ་པ་ནི་བདག་ཡིན་ནོ་ཞེ་ན། བདག་མིན་ཏེ་སྔར་ནས་བཀག་ཟིན་
པའི་ ཕྱིར་རི་བོང་གི་རྭ་དང་འདྲའོ། །བཞི་པ་ནི། གལ་ཏེ་དབང་ཕྱུག་དེ་ཚུར་མཐོང་བློས་
བསམ་གྱིས་མི་ཁྱབ་པ་ཡིན་ནོ་ཞེས་འདོད་ན་བསམ་བྱ་མིན་པ་ཡི་བྱེད་པ་པོ་ཡང་མེད་ལ།
བསམ་པར་བྱ་བ་མིན་པ་དེ་ཉིད་བརྗོད་པས་ཅི་ཞིག་བྱ་སྟེ་བསམ་མི་ཤེས་ན་བརྗོད་པ་ག་ལ་
ཤེས། གཉིས་པ་ལ། དྲིས་ལན་གཉིས་ལས། དང་པོ་ནི། རྒྱུ་བྱེད་པོ་བསམཡུལ་ལས་འདས་
ཏེ་མ་ཤེས་ན་དེས་སྐྱེ་བར་འདོད་པའི་དངོས་པོ་དེའང་གང་ཞིག་ཡིན། །
གཉིས་པ་ལ་རྟག་པའི་རྒྱུ་འབྲས་བསྐྱེད་བྱ་སྐྱེད་བྱེད་འགལ། མི་རྟག་པའི་འབྲས་
བུ་རང་རྒྱུའི་བསྐྱེད་ཚུལ་ལོ། །དང་པོ་ནི། རྒྱུ་འབྲས་དང་པོ་ངོ་ཤེས་ནས་རྒྱུ་འདིས་འབྲས་བུ་
འདི་བསྐྱེད་ཅེས་བརྗོད་དགོས་ཀྱི་རྒྱུ་གཏནངོ་མ་ཤེསཏེ་བསམ་པའི་ཡུལ་མིན་ན་དེས་འབྲས་
བུ་འདིའོ་ཞེས་སུས་ཤེས། གཞན་ཡང་གལ་ཏེ་དབང་ཕྱུག་གིས་འབྲས་བུ་བསྐྱེད་ན་རྟག་
པའམ་མི་རྟག་པ་བསྐྱེད། དངཔོ་རྟག་པ་བདག་ཅེས་བྱ་བ་འབྱིན་པར་འདོད་ན་བདག་དེ་རྟག་
པར་ཁས་བླངས་པ་དང་ས་དང་ཆུ་དང་མེ་དང་རླུང་དང་ནམ་མཁའ་དང་དུས་དང་ཕྱོགས་ལ་
སོགས་པ་ཡང་རྟག་པར་ཁས་བླངས་པ་དང༌། དབང་ཕྱུག་རང་གི་ངོ་བོའང་རྟག་པར་ཁས་
བླངས་པ་མིན་ནམ་ཅི། དེས་ན་རྟག་པ་ཡིན་ན་བྱ་བ་བྱེད་མི་རུང་ཞིང་གལ་ཏེ་བྱ་བ་བྱེད་ན་མི་
རྟག་པར་འགྱུར་རོ། །གཉིས་པ་ནི། མི་རྟག་པ་བསྐྱེད་ནའང་དབང་ཕྱུག་མིན་ཏེ། མིག་ལ་
སོགས་པའི་ཤེས་པ་ནི་ཤེས་བྱ་གཟུགས་སོགས་ལ་དམིགས་པ་ལས་སྐྱེ་བ་དང༌། འཁོར་བ་
ཐོག་མ་མེད་པའི་དུས་ནས་འོང་བའི་སེམས་ཅན་རང་རང་གི་བདེ་སྡུག་ཐམས་ཅད་ནི་དགེ་བ་
དང་མི་དགེ་བའི་ལས་ལས་ཡིན་ལ། དབང་ཕྱུག་དེ་ཡིས་གང་ཞིག་བསྐྱེད་པར་སྨོས་ཤིག།
མདོར་ན་རྟག་པ་ལ་རྒྱུ་མི་དགོས་ལ། མི་རྟག་པ་ནི་ཐ་སྙད་དུ་རང་རང་གི་རྒྱུ་ལས་སྐྱེ་བས་རྒྱུ་
དབང་ཕྱུག་ག་ལ་ཡིན།
E
- 25 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། [༩
གསུམ་པ་ཧ་ཅང་ཐལ་བ་ལ་འབྲས་བུ་ཀུན་ཡེ་ཡོད་དུ་ཐལ་བ། རྟག་ཏུ་འབྲས་བུ་
བསྐྱེད་དགོས་པར་ཐལ་བ། རྐྱེན་ལ་ལྟོས་ན་རང་ནུས་གཏན་མེད་དུ་ཐལ་བ། རྐྱེན་གྱིས་
བསྒྱུར་ན་གཞན་དབང་ཅན་དུ་ཐལ་བ། འབྲས་བུ་འབྱུང་ན་དབང་ཕྱུག་རྒྱུ་མིན་པར་ཐལ་བ་
བཅས་ལྔའོ། །དང་པོ་ནི། རྒྱུ་སྟེ་བྱེད་པ་པོ་ལ་རྟག་པ་མིན་པས་ཐོག་མ་ཡོད་པ་མིན་ན། དེའི་
འབྲས་བུའི་ཐོག་མ་ཡང་ག་ལ་ཡོད་དེ། འབྲས་བུ་ཐམས་ཅད་ཡེ་གྲུབ་ཡིན་པས་སྔར་ཡོད་ཁོ་
ན་ལས་གསར་སྐྱེ་གཏན་མི་སྲིད་པས་ད་ལྟ་འདི་སྐྱེ་མ་འོངས་པ་ན་འདི་འབྱུང་གི་ཐ་སྙད་གཏན་
མེད་དུ་ཐལ་ལོ། །དེས་ན་རེས་འགའ་སྣོད་བཅུད་ཀྱི་འགྲོ་བ་མི་སྲིད་པར་འགྱུར་རོ། །དེ་ལྟར་
ཡིན་དུ་ཟིན་ཀྱང་རྟག་ཏུ་མི་བྱེད་དེ་ལྟོས་ནས་བྱེད་པ་ཡིན་ནོ་ཞེ་ན། གཉིས་པ་ནི། འབྲས་བུ་
ཐམས་ཅད་དུས་རྟག་ཏུ་ཅིའི་ཕྱིར་བྱེད་པ་མིན་ཏེ། དབང་ཕྱུག་དེ་ནི་ལྷན་ཅིག་བྱེད་པའི་རྒྱུ་
གཞན་ལ་ལྟོས་རིགས་པ་མིན་ཏེ་རྟག་པ་ཡིན་པས་སྐྱེ་བའི་རྒྱུ་རྟག་ཏུ་ཚང་བའི་ཕྱིར་རྣམ་
འགྲེལ་ལས། མ་ཚང་མེད་རྒྱུ་དེ་ལ་ནི། །འབྲས་བུ་གང་གིས་ལྡོག་པར་རྒྱུར། ཞེས་གསུངས་
པ་བཞིན་ནོ། །ལྟོས་པ་པོ་དབང་ཕྱུག་རང་ཉིད་རྟག་པ་རྐྱེན་གཞན་ལ་ལྟོས་མི་དགོས་ཀྱང་
ལྟོས་ཡུལ་གཞན་ལ་ལྟོས་དགོས་སོ་ཞེ་ན། དབང་ཕྱུག་དེས་བྱས་པ་མིན་པའི་དངོས་པོ་གཞན་
ཡོད་པ་མིནན། དེ་བས་ན་ལྟོས་ཡུལ་འདི་གང་ཞིག་ལ་ལྟོས་པར་འགྱུར། གསུམ་པནི། གལ་
ཏེ་ལྟོས་ཡུལ་གཞན་ལ་ལྟོས་ནས་འབྲས་བུ་སྐྱེ་བར་ཁས་ལེན་ན་རྐྱེན་ཚོགས་པ་ཉིད་རྒྱུ་ཡིན་
པར་འགྱུར་གྱི་དབང་ཕྱུག་རྒྱུ་མིན་ནོ། །གཞན་ཡང་དབྱར་ལྟ་བུ་རྒྱུ་ཚོགས་ཚང་ཞིང་གེགས་
མེད་པ་ན་འབྲས་བུ་དེ་མི་སྐྱེ་བའི་དབང་མེད་ཅིང། དགུན་ལྟ་བུ་རྐྱེན་ཚོགས་པ་དེ་མེད་པར་ནི་
སྐྱེ་བའི་དབང་མེད་དོ། །བཞི་པ་ནི། ཡང་ཚོགས་པ་ཡོད་པ་ན་བྱེད་པ་ཡོད་པར་འགྱུར་དུ་ཆུག་
མོད། དེའི་ཚེ་དབང་ཕྱུག་རང་ཉིད་མི་འདོད་ཀྱང་རྐྱེན་གྱིས་དྲངས་ནས་བྱེད་པ་ཡིན་ནམ།
འོན་ཏེ་འདོད་ནས་ཡིན་ཞེས་རྣམ་པར་བརྟགས་ན་གལ་ཏེ་དབང་ཕྱུག་མི་འདོད་བཞིན་དུ་རྐྱེན་
，
-
-
བ 2 59 -



༤
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གྱིས་དྲངས་ནས་འབྲས་བུ་བྱེད་ཅིང་སྒྲུབ་པ་ཡིན་ན་རྐྱེན་གཞན་ལ་རག་ལས་ཤིང་གཞན་གྱི་
དབང་དུ་སོང་བར་ཐལ། འོན་ཏེ་དབང་ཕྱུག་རང་གི་འདོད་ནས་བྱེད་ནའང་འདོད་པ་ཀུན་
རྟོག་ཉིད་ལ་རག་ལས་པར་འགྱུར་ཏེ་དེ་ལ་ལྟོས་པ་ཡོད་པའི་ཕྱིར་རོ། །ལྔཔ་ནི། གལ་ཏེ་
འབྲས་བུ་སྒྲུབ་པར་བྱེད་ནའང་དབང་ཕྱུག་ག་ལ་ཡིན་ཏེ་རང་གི་མཚན་ཉིད་རྟག་པ་དང་
འགལ་བ་ཡིན་པའི་ཕྱིར་ཏེ་བྱ་བ་བྱེད་ན་མི་རྟག་པར་འགྱུར་བའི་ཕྱིར་རོ། །
གསུམ་པ་ངོ་བོ་ལ་དཔྱོད་པ་གཅིག་དུ་བྲལ་ལ་ཕྲ་རགས་ཀྱི་ཆ་མེད་ཀྱི་ཐ་སྙད་
འཇུག་པའི་གཞི་གསུམ་སྟེ་དངོས་པོ་གཏན་མེད་སོང་བའི་ཆ་མེད་དང༌། དངོས་སྨྲ་བས་དེ་
བས་ཆུང་ཐབས་མེད་པའི་དངོས་པོ་ཕྲ་མོ་ལ་ཆ་མེད་ཟེར་བ་དང་། འཁོར་འདས་ཀྱི་དངོས་པོ་
རྟན་གཡོ་མཐའ་དག་དུམ་བུ་གཅིག་ཏུ་གྱུར་ནས་དངོས་པོ་དེས་མ་ཁྱབ་པའི་ཆ་གཞན་མེད་
པགཙོ་བོ་ལྟ་བུ་ཆེ་བའི་མཐར་ཐུག་པའོ། །དང་པོ་གཉིས་སྔར་གྱི་རིགས་པས་ཁེགས་པ།
རགས་པའི་གཙོ་བོ་རིགས་པ་གཞན་གྱིས་འགོག་པ་གཉིས་ལས། དང་པོ་ནི། དཔྱོད་པ་བ་
གང་དག་རྡུལ་ཕྲན་རྟག་པར་སྨྲ་བ། དེ་དག་ཀྱང་ནི་སྔར་རྡུལ་དེའང་ཕྱོགས་ཆའི་དབྱེ་བ་ཡིས་
སོགས་ཀྱིས་བཟློག་ཟིན་ཏོ། །གཉིས་པ་ལ་འདོད་པ་བརྗོད་པ། དེ་དགག་པ་གཉིས། དང་པོ་
ལ་གཉིས་ལས་མདོར་བསྟན་པ་ནི། གཙོ་བོ་རྟག་པ་གཡོ་བ་དང་མི་གཡོ་བའི་འགྲོ་བ་ཡི་
ཡོངས་སུ་རྒྱུར་པའི་རྒྱུ་ཡིན་པར་ནི་གྲངས་ཅན་པས་འདོད་དོ། །གཉིས་པ་རྒྱས་བཤད་ལ་
གཉིས། གཙོ་བོ་དང་། རྣམ་འགྱུར་རོ། །དང་པོ་ནི། གཙོ་བོ་ཞེས་བྱ་བ་ནི་སྙིང་སྟོབས་ཏེ་བདེ་
བ་དང་རྡུལ་ཏེ་སྡུག་བསྔལ་དང་མུན་པ་སྟེ་བཏང་སྙོམས་ཞེས། བྱ་བའི་ཡོན་ཏན་མཉམ་པར་
གནས་པ་ན། གཙོ་བོ་ཞེས་བྱ་བར་རབ་ཏུ་བརྗོད་དེ་རང་བཞིན་གྱི་གནས་སྐབས་ཡིན་ལ།
གཉིས་པནི། མི་མཉམ་པ་ནི་འགྲོ་བ་སྣ་ཚོགས་པ་ཡོངས་སུ་གྱུར་པ་ཡིན་པར་བརྗོད་དོ།།
གངགི་ཚེ་སྐྱེ་བུ་ཡུལ་ལ་ལོངས་སྤྱོད་པའི་འདོད་པ་སྐྱེ་བ་དེའི་ཚེ་སྐྱེས་བུའི་འདོད་པ་རང་བཞིན་
-26 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། (༩
གྱིས་ཡོངས་སུ་ཤེསནསསྒྲ་ལ་སོགས་པ་འབྱོན་པའི་ངོ་བོ་ཡོངས་སུགྱུར་པས་ཉེ་བར་འགྱུར་
རོ༑ །དེའི་ཚེ་རིམ་པ་ནི་འདི་ཡིན་ཏེ། རང་བཞིན་ལས་ནི་ཆེན་པོ་དེ་ལས་ནི། །ངར་འཛིན་དེ་
ལས་ཚོགས་ནི་བཅུ་དྲུག་ཡིན། །བཅུ་དྲུག་པོ་ཡི་ནང་ནས་ལྔ་པོ་རྣམས། །དེ་ལས་ཀྱང་ནི་
འབྱུང་བ་ལྔ་རྣམས་ཡིན། །དེའི་དོན་ནི་འདི་ཡིན་ཏེ། རང་བཞིན་ལས་ཆེན་པོ་ནི་གཙོ་བོ་ལས་
ཆེན་པོ་ཡིན་ལ། ཆེན་པོ་ཞེས་པ་ནི་གློ་བུར་དུ་འབྱུང་བའོ། །དེ་ལས་ངར་འཛིན་པ་དང་། དེ་
ལས་ཚོགས་བཅུ་དྲུག་སྟེ། དབང་པོ་བཅུ་གཅིག་དང་དེ་ཙམ་ལྔའོ། །དེ་ལ་ལས་ཀྱི་དབང་པོ་
ལྔ་ནི། ཁ་དང་། རྐང་པ་དང་། ལག་པ་དང་། མདོམས་དང་། རྐུབ་སྟེ་རིམ་པ་ལྟར་སྨྲ་བ་དང་།
འགྲོ་བ་དང་། སྟེར་བ་དང་། འཁྲིག་པ་དང༌། བཤང་བའི་ལས་རྣམས་ལདབང་བྱེད་པ་ཡིན་
ནོ༑ །བློའི་དབང་པོ་ལྔ་ནི། རྣ་བདང་། ལུས་དང་། མིག་དང་། ལྕེ་དང་། སྣའོ། །ཐམས་ཅད་
ལ་ཁྱབ་པ་ནི་ཡིད་ཀྱི་དབང་པོའོ། །དེ་ཙམ་ལྔ་ནི། སྒྲ་དང༌། རེག་བྱ་དང་། གཟུགས་དང་། རོ་
དང་། དྲི་དེ་ཙམ་མོ། །ཡང་སྒྲ་ལས་ནམ་མཁའ་དང་། རེག་ལས་རླུང་དང་། གཟུགས་ལས་མེ་
དང༌། རོ་ལས་ཆུ་དང་། དྲི་ལས་ས་རྣམས་འབྱུང་བ་ཡིན་ནོ། །དང་པོ་རང་བཞིན་ནི་རྒྱུ་ཉིད་
ཡིན་ཏེ་འབྲས་བུ་མ་ཡིན་ནོ། །ཆེན་པོ་དང་ངར་འཛིན་པ་དང་སྒྲ་ལ་སོགས་པ་ལྔ་ནི་འབྲས་བུ་
ཡང་ཡིན་ལ་རྒྱུ་ཡང་ཡིན་ནོ། །དབང་པོ་བཅུ་གཅིག་པོ་རྣམས་དང་ནམ་མཁའ་ལ་སོགས་པ་
ལྔ་པོ་རྣམས་འབྲས་བུ་ཉིད་ཡིན་ལ་རྒྱུ་མ་ཡིན་ནོ། །སྐྱེས་བུ་ནི་རྒྱུ་དང་འབྲས་བུ་གཉིས་ཀའི་
རང་བཞིན་སྤངས་པ་ཡིན་ནོ། །ཡང་བརྗོད་པ་རྩ་བའི་རང་བཞིན་རྣམ་འགྱུར་མིན་ལ། །ཆེན་
པོ་སོགས་བདུན་རང་བཞིན་རྣམ་འགྱུར་ཡིན། །བཅུ་དྲུག་པོ་ནི་རྣམ་པར་འགྱུར་བ་སྟེ། །སྐྱེས་
བུ་རང་བཞིན་མ་ཡིན་རྣམ་འགྱུར་མིན། །ཞེས་སོ། །གཙོ་བོ་དེ་ཡང་འབྲས་བུ་མ་ལུས་པ་ནུས་
པའི་རང་བཞིན་ཉིད་ཡོན་ཏན་གསུམ་གྱི་རང་བཞིན་ཁོ་ན་ལས་འབྲས་བུ་སྒྲུབ་པར་བྱེད་པ་
ཡིན་ཏེ། གཞན་དུ་ན། ཇི་ལྟར་དེ་ལ་ཡོད་པ་མ་ཡིན་པ་འབྲས་བུ་སྣ་ཚོགས་པའི་གཟུགས་
-26 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱེད་པར་བྱེད་དེ། དེ་སྐད་དུ་ཡང་། མ་ལུས་ནུས་པའི་ཚོགས་རྣམས་ཀྱི། །རང་བཞིན་འབའ་
ཞིག་ཁོ་ན་ལས། །འབྲས་བུའི་ཁྱད་པར་འཇུག་པ་ནི། །དངོས་པོ་དེའི་རང་བཞིན་ནོ། །གལ་
ཏེ་རྒྱུ་ཡི་བདག་ཉིད་ལ། །ནུས་པའི་ངོ་བོར་འབྲས་མེད་ན། །དེ་ཉིད་བསྐྱེད་པར་ནུས་མིན་ཏེ།།
མེད་ཕྱིར་ནམ་མཁའི་མེ་ཏོག་བཞིན་ཞེས་ཟེར་རོ། །
གཉིས་པ་ལ། རང་བཞིན་དགག་པ། རྣམ་འགྱུར་དགག་པགཉིས། དང་པོ་ལ་
ཡོན་ཏན་གསུམ་གྱི་བདག་ཉིད་གཙོ་བོ་གཅིག་མ་གྲུབ། ཡོན་ཏན་རེ་རེ་ཡང་མ་གྲུབ། དེས་ན་
རྣམ་འགྱུར་ཡང་དོན་གྱིས་ཁེགས་པ་དང་གསུམ་མོ། དང་པོ་ནི། དེ་དག་ཐམས་ཅད་ནམ་
མཁའ་ལ་མངོན་པར་བྲིས་པའི་རི་མོ་བཞིན་དུ་སྣང་བ་ཡིན་ཞེས་དགོངས་ནས་གྲུབ་པའི་
མཐའ་སྨྲ་བས་སུན་དབྱུང་བའི་ཕྱིར་བཤད་པ། གཙོ་བོ་གཅིག་ལ་རྡུལ་གྱི་རང་བཞིན་དང་
མུན་པ་དང་སྙིང་སྟོབས་ཀྱི་རང་བཞིན་གསུམ་ཉིད་ནི། རིགས་པ་མིན་པས་དེས་ན་གཙོབོ་དེ་
ཡོད་པ་མིན་ནོ། །གཉིས་པ་ནི། དེ་བཞིན་དུ་ཡོན་ཏན་གསུམ་ཡང་ཡོད་པ་མིན་ཏེ། དེ་ཡང་སོ་
སོར་རྣམ་པ་གསུམ་གསུམ་དུ་འགྱུར་ཏེ་རེ་རེ་ལ་གསུམ་གསུམ་མེད་ན་གཙོ་བོ་རང་གི་མཚན་
ཉིད་དང་འགལ་བའི་ཕྱིར་རོ། །གསུམ་པནི། དེ་ལྟར་ཡོན་ཏནརྣམས་མེད་པ་ན་སྒྲ་ལ་སོགས་
པའི་རྣམ་འགྱུར་གྱི་དངོས་པོ་དག་ཀྱང་ཡོད་པ་ཉིད་དུ་བརྗོད་པ་ནི་ཤིན་ཏུ་རྒྱང་རིང་བར་
འགྱུར་ཏེ། སྒྲ་ལ་སོགས་པ་རྣམ་འགྱུར་ཉེར་གསུམ་པོ་རེ་རེ་ཡང་རྡུལ་མུན་སྙིང་སྟོབསགསུམ་
གསུམ་གྱི་རང་བཞིན་ཡིན་པའི་ཕྱིར། འཇིམ་པ་མེད་པའི་བུམ་པ་མི་སྲིད་པ་བཞིན་ནོ། །
གཉིས་པ་ལ། བེམས་ཤེས་གོ་ལོག་གི་རྒྱུ་འབྲས་མི་སྲིད། གྲགས་པའི་དངོས་པོ་
སྔར་བསྟན་རིགས་པས་ཁེག །དེས་ན་དོན་དམ་པར་རྒྱུ་འབྲས་མཐའ་དག་མི་སྲིད་པ་དང་
གསུམ་མོ། །དང་པོ་ནི། གཞན་ཡང་ཁྱེད་ལྟར་རྒྱུ་འབྲས་གོ་ལོག་ཏུ་ཐལ་ཏེ་སེམས་མེད་པའི་
རང་བཞིན་གྱི་གོས་ལ་སོགས་པ་ལ། སེམས་ཀྱི་བདག་ཉིད་བདེ་བ་ལ་སོགས་པ་ལ་སྲོག་ཡོད་
- 2 6 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། [༩
པ་སྲིད་པའང་མིན་ལ། གཉིས་པ་ནི། དངོས་པོ་སྒྲ་ལ་སོགས་པ་རྣམས་བདེ་བ་སོགས་དེ་རྒྱུའི་
རང་བཞིན་ནམ་ངོ་བོ་ཉིད་ཡིན་ན། དྲན་པ་ཉེར་བཞག་གི་སྐབས་སུ་སྒྲ་དང་གགས་དངོས་
པོ་དག་རྣམ་པར་དཔྱད་ཟིན་པ་མིན་ནམ་སྟེ་ཡིན་ནོ། །གསུམ་པ་ནི། ཐ་སྙད་ཙམ་དུ་ཡང་ཁྱོད་
ཀྱི་རྒྱུ་ཡང་བདེ་བ་དང་སྡུག་བསྔལ་ལ་སོགས་པ་ཉིད་དུ་འདོད་པ་དེ་ནི་མ་ཡིན་ཏེ། བདེ་བ་ལ་
སོགས་པ་དེ་ལས་སྣམ་བུ་དང་ཟས་ལ་སོགས་པའི་དངོས་པོ་འབྱུང་བའང་མེད་ལ། སྣམ་བུ་
དང་ཙནྡན་ལ་སོགས་པ་ལས་ནི་བདེ་བ་ལ་སོགས་པ་མིན་ན། རྒྱུ་སྣམ་བུ་ལ་སོགས་པ་དེ་མེད་
པའི་ཕྱིར་ན་འབྲས་བུ་བདེ་བ་ལ་སོགས་པ་མེད་དེ། དེ་དག་གི་འབྲས་བུ་ཡིན་པའི་ཕྱིར་རོ། །
བཞི་པ་འབྲས་བུ་ལ་དཔྱོད་པ་ཡོད་མེད་སྐྱེ་འགོག་ལ་གཉིས། རྒྱས་བཤད་དང་།
དོན་བསྡུ་བའོ། །དང་པོ་ལ་གཉིས། རྒྱུ་ལ་འབྲས་བུ་ཡོད་པར་འདོད་པ་དགག་པ་དང་། མེད་
པ་དགག་པའོ། །དང་པོ་ལ་དགག་པ་དངོས་དང༌། རྩོད་སྤང་གཉིས། དང་པོ་ལ་གཉིས། རྒྱུ་
ལ་རྟག་པའི་འབྲས་བུ་ཡོད་པ་མི་འཐད། གཅིག་ཏུ་ཡོད་ན་ཧ་ཅང་ཐལ་བའོ། །དང་པོ་ལ་
གསུམ། རྟག་པའི་འབྲས་བུ་ཤེས་བྱའི་ཁོང་ན་མེད། ཅིས་ཀྱང་ཡོད་ན་རྟག་ཏུ་སྣང་བ་ཐལ་བ།
ཆ་གཉིས་སྲིད་ན་རྟག་པའི་དམ་བཅའ་ཉམས་པའོ། །དང་པོ་ནི། བདེ་བ་ལ་སོགས་པ་གཙོ་
བོའི་ཀློང་ན་རྟག་པ་ཉིད་དུ་ཡང་། དུས་ནམ་དུ་ཡང་ནི་དམིགས་པ་ཡོད་པ་མ་ཡིན་ནོ། །གལ་
ཏེ་ཡོདན་སྡུག་བསྔལ་བའི་གནས་སྐབས་སུ་བདེ་བ་དེ་མྱོང་དགོས་ནའང་དེ་མི་སྲིད་པའི་ཕྱིར།
གཉིས་པནི། ཁོ་ན་རེ་བདེ་བ་ལ་སོགས་པའི་གསལ་ཁ་བྱེ་བྲག་ཕྲ་མོ་འགའ་ཞིག་སྡུག་བསྔལ་
བའི་གནས་སྐབས་སུ་རྟག་ཏུ་ཡོད་པ་ཉིད་དུ་འདོད་དོ་ཞེ་ན། འོ་ན་སྡུག་བསྔལ་བ་ལྟ་བུ་
གནས་སྐབས་ཐམས་ཅད་དུ་བདེ་བ་དེ་མྱོང་བའི་སྒོ་ནས་ཅི་ཡི་ཕྱིར་འཛིན་པ་མ་ཡིན་ཏེ་མྱོང་
དགོས་པའི་ཕྱིར་རོ། །གསུམ་པ་ལ་རྟག་པ་ཡིན་ན་ཆ་གཉིས་མེད་པས་ཁྱབ། ཕྲ་རགས་གྱུར་
ན་མི་རྟག་ཉིད་དུ་ངེས། རྣམ་འགྱུར་བཞིན་དུ་རང་བཞིན་མི་རྟག་པར་ཐལ་བ། དེསན་འབྲས་
• 2 6 3 -



D
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུགསར་སྐྱེས་འགྲུབ་པ་དང་བཞིའོ། །དང་པོ་ནི། ཁོ་ན་རེ་སྡུག་བསྔལ་བའི་གནས་སྐབས་སུ་
བདེ་བ་དེ་ཉིད་ཕྲ་མོར་གྱུར་པ་ཡིན་ཏེ་ཉིན་མོའི་སྐར་མ་ལ་སོགས་པ་བཞིན་བདེ་བར་མི་
དམིགས་སོ་ཞེ་ན། ཁྱོད་འདོད་པའི་བདེ་བ་དེ་བདེ་བ་སྟོབས་དང་ལྡན་པའི་དུས་སུ་རགས་པ་
དང་སྡུག་བསྔལ་སྟོབས་ལྡན་གྱི་དུས་སུ་ཕྲ་བའང་ཇི་ལྟར་ཡིན། རྟག་པའི་རང་བཞིན་བདེ་བ་
གཅིག་ལ་ཕྲ་རགས་དུ་མ་མི་སྲིད་པའི་ཕྱིར་རོ། །གཉིས་པ་ནི། གལ་ཏེ་རིམ་གྱིས་རགས་པ་
སྤངས་ནས་ཕྱིས་ཕྲ་བར་འགྱུར་གྱི་དུས་གཅིག་ཅར་དུ་ཕྲ་རགས་ལྷན་ཅིག་ཏུ་འབྱུང་བ་ནི་མ་
ཡིན་ནོ་ཞེ་ན་ནི་ དང་པོ་ རགས་པའི་ ངོ་བོ་དེ་ དོར་ནས་ཕྲ་བར་འགྱུར་བས། བདེ་སྡུག་
སོགས་གཙོ་བོའི་ཡོན་ཏན་ཕྲ་རགས་དེ་དག་མི་རྟག་པ་ཉིད་ཡིན་ནོ། །གསུམ་པནི། དེ་བཞིན་
དུ་ཆེན་པོ་ལ་སོགས་པའི་རྣམ་འགྱུར་ཉེར་གསུམ་གྱི་དངོས་པོ་ཐམས་ཅད་ཀྱང་ནི། མི་རྟག་
ཉིད་དུ་ཅིས་མི་འདོད། ཁོ་ན་རེ་ཕྲ་བ་དང་རགས་པའི་གནས་སྐབས་རྣམ་འགྱུར་གྱི་ངོས་ན་ཐ་
དད་པ་ཡིན་གྱི། གནས་སྐབས་ཅན་གྱི་གཞི་བདེ་བ་རང་བཞིན་ལ་ནི་ཐ་དད་པ་མེད་དོ་ཞེ་ན།
གསལ་བའི་ངོ་བོར་གྱུར་པའི་བདེ་བ་རགས་པ་དེ་རང་བཞིན་གྱིས་ཕྲ་བ་ལས་གཞན་མིན་ན།
རང་བཞིན་གྱི་བདེ་བ་ཡང་གསལ་བ་ཕྲ་རགས་སུ་འགྱུར་བ་བཞིན་དུ་མི་རྟག་པ་ཉིད་དུ་
འགྱུར་རོ། །བཞི་པ་ནི། ཁོ་ན་རེ་གལ་ཏེ་རྣམ་པ་ཐམས་ཅད་དུ་བདེ་བ་ཞིག་སྟེགསལ་བ་
གཏན་མེད་པར་འགྱུར་བ་ཡིན་ན་འགའ་ཡང་ནི། སླར་སྐྱེ་བ་མིན་ཏེ་མེད་པའི་ཕྱིར་ནམ་
མཁའི་ཨུཏྤལ་བཞིན་ནོ་ཞེས་འདོད་ན། དེའང་མི་འཐད་དེ། གསལ་བ་སྔར་མེད་པར་ཕྱིས་
གསར་དུ་སྐྱེ་བར་ནི། ཁྱོད་ཀྱིས་མི་འདོད་ཀྱང་གནས་པ་ཉིད་དེ་འབྲས་བུ་ཐམས་ཅད་སྔར་
མེད་གསར་དུ་སྐྱེ་བ་ཡིན་ནོ། །གཞན་དུ་ན་སྔར་ལྷའི་བདེ་བ་ལྟ་བུའི་གནས་སྐབས་ན་ཡང་
དམྱལ་བའི་སྡུག་བསྔལ་དེ་ཡོད་པ་ཡིན་ན་ཕྱི་མ་དམྱལ་བའི་སྡུག་བསྔལ་བཞིན་དུ་སྔར་ལྷའི་
གནས་སྐབས་ན་ཡང་དེ་དམིགས་པར་ཐལ་བར་འགྱུར་རོ། །ཇི་ལྟར་གསལ་བ་སྔར་མེད་པ་
- 2 6 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༩
སྐྱེས་པ་དེ་བཞིན་དུ་ཕྱི་ནང་གི་དངོས་པོ་གཞན་ཡང་ཡིན་པ་དེའི་ཚེ་འགལ་བ་ཅུང་ཟད་ཀྱང་
ཡོད་པ་མ་ཡིན་ནོ། །
གཉིས་པ་ལ་ཧ་ཅང་ཐལ་བ་དངོས་དང་། ཉེས་སྤོང་གི་ལན་དགག་པ་གཉིས་ལས་
དང་པོ་ནི། འདི་ལ་གནོད་པ་གཞན་ཡང་ཡོད་དེ། གལ་ཏེ་རྒྱུ་གཙོ་བོའི་ཀློང་ལ་འབྲས་བུ་རྣམ་
འགྱུར་མཐའ་དག་གནས་པར་ལྟ་ན། ཟན་ཟ་བའི་ཚེ་མི་གཙང་བ་ཟ་བར་འགྱུར་ཞིང་། རས་
ཀྱི་རིན་གྱིས་རས་བལ་གྱི་ས་བོན་ཆོས་ལ་རས་བལ་དེ་ཉིད་ལུས་ལ་བགོ་བར་གྱིས་ཤིག། །རྒྱུ་
རས་བལ་ལ་འབྲས་བུ་རས་དེ་ཡོད་པའི་ཕྱིར། གཉིས་པ་ལ་ཉེས་སྤོང་དང་། ལན་གཉིས་
ལས། དང་པོ་ནི། གལ་ཏེ་འཇིག་རྟེན་རྨོངས་པ་སྟེ་མི་ཤེས་པས་རྒྱུ་ལ་འབྲས་བུ་གནས་པ་མ་
མཐོང་ངོ་སྙམ་ན། གཉིས་པ་ལ་རྨོངས་པ་མཚུངས་པ། མ་རྨོངས་པ་མཚུངས། འཇིག་རྟེན་
རྣམ་པ་བརྫུན་ན་གྲུབ་མཐའ་འཇིག་ཅིང་རང་གི་འདོད་པ་གྲུབ་པ་གསུམ་མོ། །དང་པོ་ནི། དེ་
ཁོ་ན་ཉིད་ཤེས་ཤིང་མ་རྨོངས་པ་དྲང་སྲོང་སེར་སྐྱ་ལ་སོགས་པ་རྣམས་ཀྱིས་ཀྱང་འཇིག་རྟེན་
པ་རྨོངས་པར་བཞག་པ་དེ་ཉིད་རང་ལའང་གནས་པ་ཉིད་དེ། རྒྱུ་ལ་འབྲས་བུ་གནས་པར་
མཐོང་བ་མ་ཡིན་ནམ། འདི་ལྟར་ཟན་ཟ་བ་དང་རས་བལ་ལས་རས་ཡུག་འཐག་ནས་ལུས་
ལ་བཀོན་པའི་ཕྱིར་རོ། །འགྱུར་ལ་ལ་ལྟར། དེ་ཉིད་ཉེར་ལྔ་ཤེས་པའི་དྲང་སྲོང་ལའང་རྨོངས་
པ་དེ་གནས་པ་ཉིད་དོ་ཞེས་སྣང་སྟེ་དོན་ལ་གྲངས་ཅན་པ་དག་ཀྱང་ཟན་ཟ་བ་དང་། རས་ཉིད་
ཉོ་བར་འཇུག་གི །གཞན་ནི་མ་ཡིན་ནོ་ཞེས་པའི་དོན་ནོ། །གཉིས་པ་ནི། ཐ་སྙད་དུ་རྒྱུ་དང་
འབྲས་བུ་ལ་རྟོག་པའི་ཤེས་པ་དེ་འཇིག་རྟེན་ཐ་མལ་པ་རྣམས་ལ་ཡང་ནི་ཡོད་པ་ཉིད་ཡིན་
པས་རྒྱུ་ལ་འབྲས་བུ་གནས་པ་དེ་ཅི་སྟེ་མཐོང་བ་མ་ཡིན། གསུམ་པ་ནི། གལ་ཏེ་འཇིག་རྟེན་
པའི་ཤེས་པ་རྒྱུ་འབྲས་ཡོད་མེད་རྟོག་པ་ཡོད་ཀྱང་ཚད་མ་ཉིན་མིན་པས་དོན་དམ་པར་རྒྱུ་ལ་
འབྲས་བུ་ཡོད་པ་མ་མཐོང་ངོ་ཞེ་ན། འཇིག་རྟེན་པའི་ཤེས་པས་སྒྲ་དང་གཟུགས་ལ་སོགས་པ་
- 2 6
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཤེས་པ་ཚད་མས་གསལ་བ་མཐོང་བའང་ཁྱེད་ལྟར་ན་བདེན་པ་མ་ཡིན་པས་མེད་པ་ཉིད་དོ།།
དེ་ལྟ་བས་ན་དངོས་པོའི་དེ་ཁོ་ན་ཉིད་ཀྱི་གྲངས་ཉེར་ལྔའི་རྣམ་པར་བཞག་པ་མ་ཐོབ་པ་ཡིན་
པས་འདི་ཁོ་བོ་ཅག་གི་འདོད་དེ་ཐ་སྙད་པའི་ཚད་མ་ཐམས་ཅད་དོན་དམ་པར་ཚད་མ་མ་ཡིན་
པའི་ཕྱིར་རོ། །ཐལ་འགྱུར་བས་ཐ་སྙད་ཚད་གྲུབ་མི་འདོད་ཅེས་པའང་བབ་ཅོལ་ཙམ་དུ་ཟད་
དེ༑ ཐ་སྙད་ཚད་གྲུབ་མི་འདོད་ན་ཐ་སྙད་བདེན་པའང་མི་འདོད་དགོས་པའི་ཕྱིར་རོ། །
གཉིས་པ་རྩོད་སྤོང་ལ་རྩོད་ལན་གཉིས། དང་པོ་ལ་རིག་ཤེས་ཚད་མ་མིན་ན་
གཞལ་བྱ་སྟོང་ཉིད་བརྫུན་པར་ཐལ་བ། འདོད་ན་དོན་དམ་པའི་སྒོམ་བྱུང་གཏནམེད་དུ་ཐལ་
བ་གཉིས། དང་པོ་ནི། དེ་ལ་རྒོལ་བས་སྨྲས་པ། གལ་ཏེ་ཐ་སྙད་པའི་ཚད་མ་ཡང་དོན་དམ་
པར་ཚད་མ་མིན་ན། ཐ་སྙད་ཚད་མ་དེས་གཞལ་བ་ཐམས་ཅད་བརྫུན་པར་མི་འགྱུར་རམ་ཅི་
སྟེ་འགྱུར་རོ། །གཉིས་པ་ནི། དེ་ཁོ་ན་ཉིད་དེ་དོན་དུ་ན་ཆོས་ཐམས་ཅད་རང་བཞིན་མེད་པའི་
སྟོང་པ་ཉིད་སྒོམ་པ་ཡང་ཐ་སྙད་ཚད་མས་ངེས་པ་ཐམས་ཅད་བརྫུན་པ་ཡིན་པ་དེའི་ཕྱིར་མི་
འཐད་པར་འགྱུར་རོ་ཞེ་ན། གཉིས་པ་ལན་ལ་གཉིས། གནས་ལུགས་དོན་ལ་སྤང་གཉེན་ཡེ་
ནས་མ་གྲུབ། ཐ་སྙད་ཙམ་དུ་སྤང་གཉེན་རྨི་ལམ་ལྟ་བུའི་དཔེ་དོན་གཉིས། དང་པོ་ནི། འདི་
ལ་ལན་བསྟན་པ་བརྟགས་པར་བྱ་བའི་ཆོས་ཀྱི་དངོས་པོ་རང་མཚན་གྲུབ་པ་ཞིག་ལ་མ་རེག་
པར་རམ་མ་བརྟེན་པར་དངོས་པོ་དེ་ཡི་དངོས་པོ་མེད་པ་ཡན་དགར་བའང་འཛིན་པ་མ་ཡིན་
ཏེ་རྟེན་འབྲེལ་ཡིན་པས་དངོས་པོ་ལ་ལྟོས་ནས་དངོས་མེད་འཛིན་དགོས་པ་དེ་ཡི་ཕྱིར་དངོས་
པོ་ཅུང་ཟད་ཀྱང་བདེན་པར་མ་གྲུབ་པས་བརྫུན་པའི་དངོས་པོ་གང་ཡིན་པ་དེ་ཡི་དངོས་པོ་
མེད་པར་འཛིན་པ་དེ་ཡང་གསལ་བར་ཏེ་ངེས་པར་བརྫུན་པ་ཡིན་ནོ། །དེའང་མཐའབཞིསྐྱེ་
བ་མེད་པ་དང༌། མཐའ་བཞི་སྤྲོས་པ་བྲལ་བ་སོགས་མ་གྲུབ་སྙམ་དུ་འཛིན་པ་མཐའ་དག་
ཀྱང་མེད་དགག་གི་འཛིན་སྟངས་ཡིན་པས་ཕྱིན་ཅི་ལོག་སྟེ་མེད་དགག་གི་འཛིན་པ་མཐའ་
- 2 6 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༩
དག་དང་པོ་ཡོད་པ་ལ་ལྟོསནས་དེ་མེད་སྙམ་དུ་འཛིན་དགོསཏེ་རི་རྭ་མེད་པར་འཛིན་པ་ཡང་
བ་གླང་གི་རྭ་ཡོད་པ་ལ་ལྟོས་དགོས་ལ། ནམ་མཁའི་མེ་ཏོག་ཀྱང་ཐང་ལས་སྐྱེས་པའི་མེ་ཏོག་
ལ་ལྟོས་ནས་དེ་འདྲ་མེད་ཅེས་བརྗོད་དགོས་པའི་ཕྱིར། དེས་ན་ཐ་སྙད་ཙམ་དུ་དགག་བྱ་ཤེས་
-
་
གཉིས་ཀྱང་དོན་བརྫུན་པར་འདྲ་སྟེ་ལྟོས་ས་བ་ལང་གི་རྭ་དངོས་པོ་དེ་བརྫུན་པས་དེ་འདྲ་མེད་
སྙམ་པ་ཡང་བརྫུན་པ་ཡིན་ནོ། །དེས་ན་རི་རྭ་སོགས་མེད་པ་ཡིན་སྙམ་པ་ཡང་ལོག་རྟོག་སྟེ་
ཡོད་པ་བརྫུན་པ་ཡིན་པས་དེ་མེད་པ་བརྫུན་པ་ཡིན་ཏེ་ཕ་རི་མ་གྲུབ་ན་ཚུ་རི་མི་འགྲུབ་པ་
བཞིན་ནོ། །གཉིས་པ་ནི། དེས་ན་དཔེར་ན་གཉིད་ཀྱིས་ནོན་པའི་རྨི་ལམ་ན་བུ་སྐྱེས་ཏེ་ཤི་བ་
རྨིས་པ་ལ། བུ་དེ་མེད་དོ་སྙམ་པའི་རྣམ་རྟོག་ནི། ཐོག་མར་བུ་དེ་ཡོད་པར་འཛིན་པའིརྣམ་
པར་རྟོག་པ་རྫུན་པ་དེ་ཡི་གེགས་ཡིན་མོད་ཀྱི་བུ་མེད་པར་འཛིན་པ་དེ་ཡང་བརྫུན་པ་ཡིན་ཏེ།
རྨི་ལམ་གྱི་བུ་ནི་མ་སྐྱེས་པ་དང་མ་འགག་པའི་ཕྱིར་རོ། །དེ་ལྟར་ན་ཆོས་ཐམས་ཅད་ཀྱི་སྐྱེ་བ་
དང་འགག་པ་རྟོག་པས་བཏགས་པར་བལྟ་བར་བྱའོ། །དེའང་སད་པའི་གནས་སྐབས་ཀྱི་བུ་
སྐྱེ་ཤི་དང་རྨི་ལམ་གྱི་བུ་སྐྱེ་ཤི་གཉིས། ཐ་སྙད་བདེན་པ་ལ་ལྟོས་ན་བདེན་རྫུན་ཁྱད་པར་ཡོད་
དེ་བག་ཆགས་བརྟན་མི་བརྟན་ཁྱད་ཡོད་པའི་ཕྱིར། དོན་དམ་བདེན་པ་ལ་ལྟོས་ན་ཁྱད་མེད་
དེ་བདེན་རྫུན་གཉིས་ཀྱང་ལྟོས་གྲུབ་ཡིན་པས་དོན་དམ་པར་བདེན་རྫུན་གྱི་སྤྲོས་པ་ལས་
འདས་པའི་ཕྱིར་རོ། །བདེན་པ་དོན་ལ་མ་གྲུབ་ན་རྫུན་པ་ལྟ་ཅི་སྨོས། དེས་ན་ཉན་རང་གི་ལྟ་
བ་ནི་བདེན་པའི་སྤྲོས་བྲལ་ཏེ་བདེན་པ་ཡོད་མེད་སོགས་མཐའ་གང་དུའང་མི་འཛིན་ཏེ།
བདེན་རྫུན་གྱི་སྤྲོས་བྲལ་ཀུན་མ་རྟོགས་པའི་ཕྱིར། ཐེག་པ་ཆེན་པོའི་ལྟ་བ་ནི་འཛིན་པ་མཐའ་
དག་ལས་གྲོལ་བ་སྟེ་རིག་ངོར་མཐའ་གང་ཡང་མི་གྲུབ་ཅིང་ཐེག་ཆེན་མཉམ་གཞག་གི་ངོར་
- 2 6 7 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅི་ཡང་མི་གཟིགས་ཏེ་བསམ་བརྗོད་ལས་འདས་པའི་ཕྱིར། དེས་ན་ཐེག་པ་མཆོག་དམན་གྱི་
ལྟ་བའི་ཁྱད་པར་བདེན་མེད་རྟོགས་མ་རྟོགས་ཀྱི་སྒོ་ནས་བྱེད་པ་རང་རྒྱུད་པའི་གྲུབ་མཐའ་
དྲང་དོན་ཡིན་པ་ཐལ་འགྱུར་ལྟར་ངེས་དོན་གྱི་དགོངས་པ་བདེན་མེད་འཛིན་པའི་སྤྲོས་པ་ཡོད་
མེད་སྒོ་ནས་ཁྱད་པར་ཤིན་ཏུ་འཐད་དོ། །
གཉིས་པ་རྒྱུ་ལ་འབྲས་བུ་མེད་པར་འདོད་པ་འགག་པ་ལ་གཉིས། རྒྱུ་མེད་ཀྱི་
འབྲས་བུ་ཀུན་རྫོབ་ཙམ་དུའང་མི་འགྲུབ། རྒྱུ་མི་རྟག་པའི་འབྲས་བུ་དོན་དམ་པར་མི་འགྲུབ་
པ་གཉིས། དང་པོ་ནི། དེ་བས་ན་བརྗོད་མ་ཐག་པར་དེ་ལྟར་རྣམ་པར་དཔྱད་པས་ཕྱི་ནང་གི་
དངོས་པོ་འགའ་ཡང་རྒྱུ་མེད་པ་ལས་སྐྱེ་བ་དང་སྐྱེས་བུ་དང་དུས་ལ་སོགས་པས་སྔར་གསར་
དུ་བྱས་པ་ཡོད་པ་མ་ཡིན་ཞིང་། གཉིས་པ་ལ་དོན་དམ་པར་མ་གྲུབ་པ་དང་། ཐ་སྙད་སྣང་
ཙམ་མི་འགོག་པ་གཉིས། དང་པོ་ལ་རྒྱུ་སོ་སོ་བ་དང་འདུས་པ་ལས་འབྱུང་མི་སྲིད་པ་དང་།
དུས་གསུམ་དུ་བརྟགས་ན་འགྲོ་འོང་མ་གྲུབ་པ་གཉིས། དང་པོ་ནི། རྒྱུ་སོ་སོ་རེ་རེ་བའམ་
ཐམས་ཅད་འདུས་པ་ཡི། །རྐྱེན་རྣམས་ལ་ཡང་སྔར་མེད་གསར་དུ་སྐྱེ་བའི་ངོ་བོརགནས་པ་མ་
ཡིན་ནོ། །གཉིས་པ་ནི། གཞན་ཏེ་འདས་པའི་ས་ནས་སྔར་གྱི་རྒྱུ་ལ་འབྲས་བུ་གསར་དུ་
འོངས་པའང་མ་ཡིན་ལ། ད་ལྟ་བར་རྟག་པའི་དངོས་པོ་མི་འགག་པར་གནས་པ་མ་ཡིན་ཞིང་།
ད་ལྟ་བ་དེ་ཉིད་མ་འོངས་པའི་སར་འགྲོ་བ་མ་ཡིན་ནོ། །གཉིས་པ་འགཉིས། འཁྲུལ་སྣང་སྒྱུ་
མ་ལྟ་བུ་བརྟག་ན་འགྲོ་འོང་མ་གྲུབ། རྒྱུ་རྐྱེན་ཉིད་ལ་ལྟོས་པས་ངོ་བོ་རྟེན་འབྲེལ་དུ་ངེས་པ་
གཉིས། དང་པོ་ནི། འོ་ན་འཇིག་རྟེན་པ་རྣམས་ཀྱིས་ཅི་སྟེ་བདེན་པར་རྟོག་སྙམ་ན། རྨོངས་པ་
སྟེ་ཐོག་མེད་དུས་ནས་ལྷན་སྐྱེས་ཀྱི་བག་ཆགས་བརྟན་པོ་གོམས་པའི་མི་ཤེས་པའི་དབང་
གིས་བདེན་པར་བརྟགས་ཤིང་ཁས་བླངས་གང་བྱས་པ་འདི། སྒྱུ་མ་ལས་ཏེ་མིག་འཕྲུལ་
མཁན་གྱིས་བྱས་པའི་གླང་པོ་ལ་སོགས་པ་དང་ནི་ཁྱད་པར་ཅི་ཞིག་ཡོད་དེ་མེད་དོ། །སྒྱུ་མ་
-
-2
6
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། (༩
མཁན་གྱིས་སྤྲུལ་པ་གང་ཡིན་པ་དང་། རྒྱུ་ལས་ཉོན་མོངས་པ་རྣམས་ཀྱིས་ནི་གང་ཞིག་སྤྲུལ་
པ༑ དེ་དག་རྨི་ལམ་རང་ཉིད་དང་། འཁོར་བའི་འཁྲུལ་སྣང་ཐ་སྙད་བདེན་པ་རང་ཉིད་ལ་
ལྟོས་ནས་ཐོག་མར་ནི་གང་ནས་འོངས་པརགྱུར་ཅིང་། མཐར་གང་དུ་འགྲོ་བའང་བརྟག་པར་
གྱིས་ཤིག །དེས་ན་རྨི་ལམ་རང་དང་འཁོར་བ་རང་ལ་ལྟོས་ན་ཐོག་མཐའ་མི་རྙེད་པའི་དོན་
ཡིན་གྱི། ལུས་ཀྱི་ཐོག་མཐའ་དང་གོས་ཀྱི་ཐོག་མཐའ་ནོར་བ་ལྟར། གཉིད་སད་པ་དང་
སངས་རྒྱས་པ་ལ། རྨི་ལམ་དང་འཁོར་བ་ཐོག་མཐར་བཟུང་ན་ནོར་རོ། །རྩ་ཤེར་ལས། སྔོན་
མཐའ་མངོན་ནམ་ཞེས་ཞུས་ཚེ། །ཐུབ་པ་ཆེན་པོས་མིན་ཅེས་གསུངས། །འཁོར་བ་ཐོག་མེད་
མཐའ་མེད་པ། །དེ་ལ་སྔོན་མེད་ཕྱི་མ་མེད། །ཞེས་གསུངས་པ་ལྟར། དོན་གྱི་གནས་ཚུལ་
ངོས་ན་ཐོག་མཐའ་མེད་པར་དགོངས་ཏེ། བཞི་བརྒྱ་པ་དང་དེའི་འགྲེལ་པར་ས་བོན་ལ་སྔོན་
མཐའ་མ་མཐོང་ཡང་མེར་བསྲེག་ན་ཕྱི་མཐའ་མཐོང་བ་ལྟར། འཁོར་བ་ལ་སྔོན་མཐའ་མ་
མཐོང་ཡང་ལམ་སྒོམ་སྟེ་ཐར་པ་ཐོབ་པ་ན་ཕྱི་མཐའ་མཐོང་བར་བཤད་ཅིང་ཚད་མའི་གཞུང་
རྣམས་ལས་དེ་ལྟར་གསུངས་པ་ནི་ཐ་སྙད་དུ་ལམ་ལ་སྤྲོ་བ་བསྐྱེད་པའི་ཆེད་དུ་གདུལ་བྱའི་
བསམ་ངོར་དེ་སྐད་སྟོན་པ་ནི་འཁྲུལ་སྣང་གཤིས་ལ་མ་ཞུགས་པའམ་མ་གྲུབ་པས་དེ་སྤངས་
ནས་ཐར་པ་ཐོབ་པར་ལྟ་བའི་དོན་གྱིས་འཁོར་བ་དང་པོ་ཡོད་པ་ཞིག་ཟད་ནས་སྔར་མེད་ཀྱི་
ཐར་པ་རང་མཚན་པ་ཞིག་ཐོབ་པ་ག་ལ་ཡིན་ཏེ་ལམ་སྒོམ་པའི་སྣང་བ་དང་། འབྲས་བུ་ཐོབ་
སྣང་ཤར་བ་ཡང་ཐ་སྙད་འཁྲུལ་ངོར་རྣམ་པར་བཞག་པ་ཙམ་ཡིན་པའི་ཕྱིར་རོ། །དེས་ན་ཟླ་
གྲགས་ཀྱིས་བཞི་བརྒྱ་པའི་འགྲེལ་པ་འདི་ནི་ཐ་སྙད་དུ་གྲུབ་མཐའ་གཞན་དང་སྒོ་བསྟུན་པ་
ཙམ་ཡིན་གྱི། དབུ་མ་པ་ལ་རང་ལུགས་གཞན་མེད་པ་མིན་ནོ། །གསུངས་པའི་དོན་གནས་
ལུགས་ལ་འཁོར་འདས་ཅི་ཡང་མ་གྲུབ་ལ་ཐོག་མཐའ་མི་སྲིད་ཅིང་ཐ་སྙད་པའི་འཁྲུལ་ངོར་
ཡང་བློ་དེའི་དབང་དུ་བྱས་ནས་ཐོག་མཐའ་མི་མཐོང་ལ་རྨི་ལམ་རྨི་བཞིན་པའི་ངོར་བློ་དེས་
1
- 2 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐོག་མཐའ་མི་སྲིད་པ་ཀུན་རྫོབ་ཀྱི་གནས་ཚུལ་ལྟར་ནའང་ཐོག་མཐའ་མ་གྲུབ་བོ། །འོན་ཀྱང་
བདག་མེད་རྟོགས་པའི་ཤེས་རབ་ལ་བརྟེན་ན་ཐ་སྙད་འཁྲུལ་ངོར་འཁྲུལ་པ་ཟད་པའི་ཐབས་
ཡོད་དེ་དྲི་མས་དྲི་མ་བཀྲུ་བ་བཞིན་ནོ་ཞེས་ཀུན་རྫོབ་སྒྲོ་བརྟགས་ཙམ་དུ་ཐར་པ་ཡོད་པར་
རྣམ་པར་བཞག་གོ །
གཉིས་པ་ནི། འབྲས་བུ་གང་ཞིག་རྒྱུ་དང་རྐྱེན་གྱི་དངོས་པོ་གང་ནི་ཉེ་བ་ཡིས།
མཐོང་བ་སྟེ་དམིགས་པར་འགྱུར་ལ་དེ་མེད་ན་དམིགས་པ་མིན་པ། གཞན་ལ་ག་ལས་པའི་
བཅོས་བུ་མེ་ལོང་གི་དཀྱིལ་འཁོར་ལ་མཐོང་བའི་གཟུགས་བརྙན་དང་མཚུངས་པ། དེ་ལ་
དོན་དམ་བདེན་པ་ཉིད་ནི་ཇི་ལྟར་ཡོད། དེ་སྐད་དུ། གང་དག་རྒྱུ་ལས་འབྱུང་བ་རྣམས། །དེ་
མེད་པ་ནི་ཡོད་མིན་གང༌། །དེ་རྣམས་གཟུགས་བརྙན་དང་མཚུངས་པར། །གསལ་བར་ཅིཡི་
ཕྱིར་མི་བཞེད། །ཅེས་གསུངས་པ་ཡིན་ནོ། །གཉིས་པ་དོན་བསྡུ་བ་ནི། དེ་ལྟར་ན་ཡང་རྒྱུ་ནི་
ཡོད་དོ་ཞེ་ན། འབྲས་བུའི་དངོས་པོ་གྲངས་ཅན་དང་བྱེ་སྨྲ་ལྟར་ཡོད་པར་གྱུར་པ་ལ་ནི།
འབྲས་བུ་གྲུབ་ཟིན་པས་རྒྱུ་ཡིས་དགོས་པ་ཅི་ཞིག་ཡོད། འོན་ཏེ་མདོ་སེམས་ལྟར་འབྲས་བུ་
དེ་ནི་རྒྱུ་ལ་མེད་ན་ཡང་། རྒྱུ་ཡིས་དགོས་པ་ཅི་ཞིག་ཡོད་དེ་མེད་དོ། །དེ་ཅིའི་ཕྱིར་ཞེ་ན། བྱེ་བ་
བརྒྱ་ཕྲག་གི་རྒྱུ་ཡིས་ཀྱང་། དངོས་པོ་མེད་པ་དེ་དངོས་པོར་བསྒྱུར་དུ་མེད་དོ། །
གཉིས་པ་ཆོས་ཐམས་ཅད་སྐྱེ་འགག་མེད་པར་དོན་བསྡུ་བ་ལ། དོན་བསྡུ་བ་དངོས་
དང༌། དེས་ན་འཁོར་འདས་མཉམ་ཉིད་དུ་བསྟན་པ་གཉིས། དང་པོ་ལ་རྒྱས་བཤད་དོན་བསྡུ་
གཉིས། དང་པོ་ལ་སྐྱེ་བ་མེད་པ་དང་། འགག་པ་མེད་པ་གཉིས་ལས། དང་པོ་ལ་རང་དངོས་
གཞན་དངོས་གཉིས་མ་གྲུབ་པས་དངོས་པོ་འབྱུང་བའི་སྐབས་མི་སྲིད་པ་དང༌། དངོས་མེད་
དང་བྲལ་བའི་སྐབས་མི་སྲིད་པ་གཉིས། དང་པོ་ནི། འབྲས་བུ་མེད་པའི་གནས་སྐབས་སུ་
ས་བོན་དེ་དངོས་པོ་ཇི་ལྟར་ཡིན། འབྲས་བུ་ས་བོན་མེད་ཉིད་ལས་ཐ་དད་པའི་དངོས་པོར་
- 2 7 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། [༩
གྱུར་པ་མྱུ་གུ་གཞན་ས་སྨྱུག་དུས་གཅིག་ཏུ་གྲུབ་པ་ཡང་གང་ཞིག་ཡིན་ཏེ་མི་སྲིད་དོ། །འབྲས་
བུ་མེད་པའི་རྒྱུ་མཚན་གྱི་ས་བོན་གྱི་ཚེ་དངོས་པོ་མྱུ་གུ་ཡོད་སྲིད་པ་མིན་ན་ས་བོན་འགག་ནས་
དངོས་མེད་དུ་སོང་བའམ་ས་བོན་གཏན་མེད་ལས་ནི་དེ་བས་ཀྱང་འབྱུང་མི་སྲིད་པས་འབྲས་
བུ་མྱུ་གུ་དངོས་པོ་ཡོད་པ་དུས་ནམ་ཞིག་ན་འགྱུར། གཉིས་པ་ནི། སྨྱུ་གུ་དངོས་པོ་སྐྱེས་པར་མ་
གྱུར་ཅིང་འབྱུང་བར་མ་གྱུར་པར་འབྲས་བུ་དངོས་པོ་མེད་པས་ས་བོན་དང་ནི་འབྲལ་བར་མི་
འགྱུར་ལ། དངོས་པོ་མེད་པ་ས་བོན་དང་ནི་གཏན་མ་བྲལ་ན། དེ་ལ་འབྲས་བུ་མྱུ་གུ་དངོས་པོ་
ཡོད་པའི་སྐབས་མི་སྲིད་དེ། དངོས་པོ་མྱུ་གུ་འབྱུང་བ་དང་འགལ་བ་དངོས་པོ་མེད་པ་ཉིད་
ཡོད་པའི་ཕྱིར་རོ། །གཉིས་པ་འགག་པ་མེད་པ་ནི། ཇི་ལྟར་དངོས་པོ་མེད་པ་དེ་དོན་དམ་
དངོས་པོར་སྐྱེ་བ་མི་འགྱུར་བ་བཞིན་དུ་དངོས་པོ་ཡོད་པའང་དངོས་པོ་མེད་པར་འགྱུར་བ་
མིན་ཏེ། དཔེར་ན་བུམ་པ་དངོས་པོ་ཡོད་པ་གང་གི་ཚེ་དངོས་པོ་མེད་པའི་རང་བཞིན་དུ་གྱུར་
ན་དེའི་ཚེ་དངོས་པོ་བུམ་པ་ལྟ་བུ་གཅིག་ཉིད་བུམ་པ་དངོས་པོ་རང་བཞིན་ལ་དངོས་མེད་ཆག་
ཟིན་ལྟ་བུ་གཉིས་སུ་ཐལ་བར་འགྱུར་བའི་ཕྱིར་རོ། །གཉིས་པ་ནི། དེ་མི་སྲིད་པས་དེ་ལྟར་
འགག་པ་ཡོད་པ་མིན་ཞིང་། དངོས་པོ་སྐྱེ་བ་མེད་པ་དང་དངོས་མེད་པའང་ཡོད་པ་མིན་པ་དེ་
ཡི་ཕྱིར། སྣོད་བཅུད་ཀྱི་འགྲོ་བ་མ་ལུས་པ་འདི་དག་ཐམས་ཅད་ནི། དོན་དམ་པར་དུས་རྟག་
ཏུ་མ་སྐྱེས་པ་དང་མ་འགག་པ་ཉིད་དོ། །
གཉིས་པ་འཁོར་འདས་མཉམ་ཉིད་དུ་བསྟན་པ་ནི། ཀུན་རྫོབ་ཙམ་དུ་འགྲོ་བ་ལྔའི་
འཁོར་བ་རྨི་ལམ་ལྟ་བུར་འཁོར་བ་སྟེ་འཁོར་བ་འཁྲུལ་པ་དེ་ལ་དོན་དམ་རིགས་པས་རྣམ་
པར་དཔྱད་ན་ཆུ་ཤིང་དང་འདྲ་བར་སྙིང་པོ་མེད་པ་ཉིད་ཡིན་ནོ། །འཁོར་འདས་ཀྱི་ཆོས་
ཐམས་ཅད་སྐྱེས་པ་དང་མ་འགག་པ་དེའི་ཕྱིར་མྱ་ངན་ལས་འདས་པ་སངས་རྒྱས་དང་མ་
འདས་པ་འཁོར་བ་ཡེ་ནས་དག་པའང་དེ་ཁོ་ན་ཉིད་དུ་ནི་ཁྱད་པར་ཅི་ཡང་མེད་དོ། །དེ་སྐད་དུ་
- 2 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མགོན་པོ་ཀླུ་སྒྲུབ་ཀྱིས། འཁོར་བ་མྱ་ངན་འདས་པ་ལས། ཁྱད་པར་ཅུང་ཟད་ཡོད་མ་ཡིན།།
མྱ་ངན་འདས་པའང་འཁོར་བ་ལས། ཁྱད་པར་ཅུང་ཟད་ཡོད་མ་ཡིན། །ཞེས་སོ། །
གཉིས་པ་གྲུབ་དོན་བསྡུནས་སྟོང་ཉིད་སྙིང་རྗེའི་སྙིང་པོ་ཅན་སྒོམ་པར་གདམས་པ་
ལ་གཉིས། མཉམ་གཞག་ཏུ་སྟོང་ཉིད་སྒོམ་པ་དང༌། རྗེས་ཐོབ་ཏུ་སྙིང་རྗེ་སྒོམ་པར་གདམས་
པའོ། །དང་པོ་ལ་རྒྱས་བཤད་དོན་བསྡུ་གཉིས་ལས་དང་པོ་ལ་ཆོས་བརྒྱད་མི་དམིགས་པ་
དང༌། འཁོར་གསུམ་མི་དམིགས་པ་དང་། དུས་གསུམ་མི་དམིགས་པ་དང་། དགྲགཉེན་མི་
དམིགས་པ་བཞིའོ། །དང་པོ་ནི། བྱིས་པའི་སྐྱེ་བོ་དོན་དམ་པའི་དེ་ཁོ་ན་ཉིད་དུ་ཡོངས་སུ་མི་
ཤེས་པ་ཕྱིན་ཅི་ལོག་གི་མངོན་པར་ཞེན་པས་སྒྲོ་བཏགས་པས་འགྲོ་བའི་ཚོགས་ཉེ་བར་
བརྟགས་ན་བདག་ཉིད་ཀྱིས་བདག་ཉིད་འཁྲུགས་པར་བྱེད་དོ་ཞེས་བསྟན་པའི་ཕྱིར་བཤད་
པ༑ དེ་ལྟར་དོན་དམ་པ་རང་བཞིན་གྱིས་སྟོང་པའི་དངོས་པོ་རྣམས་ལ། རྙེད་པ་ཐོབ་པ་ཅི་
ཞིག་ཡོད་ཅིང་ཤོར་བའང་ཅི་ཞིག་ཡོད། སེམས་གང་གིས་བསྟོད་ཅིང་རིམ་གྲོ་བྱས་པའམ།
སྨད་དེ་ཡོངས་སུ་བརྙས་པར་བྱས་པའང་ཅི་ཞིག་ཡོད། ཕན་འདོགས་པའི་རང་བཞིན་གྱི་བདེ་
བའམ་གནོད་པར་བྱེད་པའི་བདག་ཉིད་ཀྱི་སྡུག་བསྔལ་ཡང་གང་ལས་ཡིན། མི་སྙན་པར་
བརྗོད་པས་མི་དགའ་བར་ཅི་ཞིག་ཡོད་ཅིང་སྙན་པར་སྨྲ་བས་དགའ་བར་འགྱུར་བ་ཅི་ཞིག་
ཡོད། དེས་ན་འཇིག་རྟེན་གྱི་ཆོས་བརྒྱད་པོ་དེ་དག་མ་གྲུབ་ཅིང་། གཉིས་པ་ནི། དེ་ཁོ་ན་ཉིད་
དུ་ནི་བཙལ་བར་བྱས་ན། ཡུལ་ཅན་གང་ཞིག་སྲིད་ཅིང་སྲེད་ཡུལ་གང་ལ་སྲེད། གསུམ་པ་ནི།
དཔྱདན་གསོན་པའི་འཇིག་རྟེན་འདི། མགྲུབ་པས་གང་ཞིག་ཚེ་འདིར་ནི་འཆི་བར་འགྱུར་ཏེ།
ཚེ་ཕྱི་མར་འབྱུང་བར་འགྱུར་བ་གང་ཞིག་ཡིན། ཚེ་སྔ་མ་བྱུང་པར་གྱུར་པ་དེ་ཡང་གང་ཞིག་
ཡིན། བཞི་པ་ནི། གཉེན་དང་གྲོགས་མཛའ་བཤེསརྣམས་ཀྱང་གང་ཞིག་ཡིན་ཏེ་དགྲ་ཡངནི་
གང་ཞིག་ཡིན། དེ་དག་ཐམས་ཅད་དོན་དམ་པར་ནམ་མཁའ་དང་འདྲ་བར་སྐྱེ་བ་མེད་ཅིང་
- 27 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༩ །
འགག་པ་མེད་པ་ནི། བསྟན་བཅོས་མཁན་པོ་བདག་དང་འདྲ་བའི་རྒྱལ་སྲས་དེ་ཁོ་ན་ཉིད་
ཚོལ་བ་གཞནརྣམས་ཀྱིས་དཔྱད་འཇོག་གི་སྒོ་ནས་གོམས་ཤིང་འདྲེས་པར་གྱིས་ལ་ཡོངས་སུ་
བཟུང་བར་གྱིས་ཤིག །
གཉིས་པ་ལ་གསུམ། འཁོར་བའི་སྡུག་བསྔལ་སྤྱི་ལ་དམིགས་ནས་སྙིང་རྗེ་སྒོམ་
དགོས་པ། བྱེ་བྲག་རིགས་མཐུན་མི་ཡི་འགྲོ་བ་ལ་དམིགས་ཏེ་བསྒོམ་པ། ཐུན་མོང་དུ་དོན་
བསྡུ་བའོ། །དང་པོ་ལ་གཉིས། སྡུག་བསྔལ་རྒྱ་ཆེ་བ་དང༌། གཉེན་པོ་འཕྲད་དཀའ་བའོ།
དང་པོ་ལ་བཞི། འགྲོ་བའི་བྱ་སྤྱོད་མཐའ་དག་སྡུག་བསྔལ་རྒྱུ་འབྲས་ལས་མ་འདས། མཐོ་
རིས་ཟག་བཅས་ཀྱི་བདེ་བ་སྙིང་པོ་མེད་པ། ངན་སོང་གི་སྡུག་བསྔལ་གནོད་ཡུལ་རིང་ཞིང་
གནོད་ཚབ་ཆེ་བ། དེས་ན་སྲིད་པའི་སྡུག་བསྔལ་རྣམ་གྲངས་མང་བར་བསམ་པའོ། །དང་པོ་
ནི༑ བདག་ཉིད་བདེ་བར་འདོད་པའི་རྨོངས་པའི་གཞན་དབང་དུ་གྱུར་པ་འཁོར་བ་རྣམས་ནི།
རེས་ཕན་ཚུན་འཐབ་པའི་རྒྱུ་དང་རེས་སྤྲོ་བའི་རྒྱུ་དག་གིས་གོ་རིམ་བཞིན་དུ་ཡིད་རབ་ཏུ་
འཁྲུགས་པ་དང་དགའ་བར་བྱེད་ཅིང་། ཡང་བདེ་བ་མ་ཐོབ་པས་སེམས་སྡུག་པ་དང་བྲལ་
བའི་མྱ་ངན་བྱེད་པ་དང་བདེ་བའི་ཆེད་དུ་འབད་རྩོལ་དང་ཕན་ཚུན་རྩོད་པ་དང༌། ཕན་ཚུན་
ལག་བརྡར་ཏེ་མགོ་དང་རྐང་ལག་གཅོད་པ་དང་མདའ་ལ་སོགས་པས་འབིགས་པ་དང་།
སྡིག་པ་མི་དགེ་བའི་ལས་དག་གིས་ནི་ཚོགས་ཆེན་པོར་འཚོའོ། །གཉིས་པ་ནི། དགེ་བ་ཟག་
པ་དང་བཅས་པ་བསྒྲུབས་པས་བདེ་འགྲོར་ལྷ་ཡི་གནས་སུ་ཡང་དང་ཡང་དུ་འོངསཏེ། མཐོ་
རིས་དགའ་བའི་བདེ་བ་མང་པོ་ལ་བསྐལ་པ་མང་པོར་ལོངས་སྤྱད་སྤྱད་ནས། དེ་ལས་ཚེ་
འཕོས་ཏེ་ཤི་བར་གྱུར་ནས། གསུམ་པ་ནི། ལན་གྲངས་གཞན་ལ་མྱོང་བར་འགྱུར་བའི་ལས་
སོགས་ཀྱིས་ངན་སོང་གི་གནས་ཀྱི་ཚ་གྲང་དང་བཀྲེས་སྐོམ་གྱི་སྡུག་བསྔལ་ནི། ཡུན་རིང་བ་
བཟོད་པར་དཀའ་བ་མི་ཟད་པ་རྣམས་སུ་ལྟུང་ངོ༌། །བཞི་པ་ནི། སྲིད་པ་ནནི་སྡུག་བསྔལ་
- 2 7 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱེད་པར་བྱེད་པའི་གཡང་ས་མང་ཞིང་། །
གཉིས་པ་གཉེན་པོ་འཕྲད་དཀའ་བ་ལ་གསུམ། སྟོང་ཉིད་གཉེན་པོ་སྟོབས་དང་
ལྡན་ཡང་ཚུལ་བཞིན་བསྟན་པའི་དཔོན་སློབ་འཛོམས་དཀའ་བ། འཁོར་བའི་སྡུག་བསྔལ་རྒྱ་
ཆེ་བས་སྤོང་དཀའ་བ། དངོས་འཛིན་གྱི་དགེ་བ་ཉམས་ཆུང་བས་བདེན་འཛིན་སྤོང་མི་ནུས་
པར་བསམ་པའོ། །དང་པོ་ནི། གནས་དེར་ནི་མུན་པའི་གཉེན་པོ་སྣང་བ་ལྟར་དེ་ཁོ་ན་ཉིད་
བདག་མེད་མིན་པ་འདི་འདྲ་བའི་འཁྲུལ་སྣང་གི་ནགས་ཚལ་ཐུག་པོར་འཁྱམ་པར་འགྱུར་
བའི་ཚེ། དེར་ཡང་ཕན་ཚུན་བདེན་པ་ཡོད་མེད་དངོས་སུ་འགལ་བས་ན། སྲིད་པའི་གནས་
འདི་ན་དེ་ཁོ་ན་ཉིད་རང་བཞིན་མེད་པ་འདི་འདྲ་བའི་གཉེན་པོ་སྟོབས་ཆེ་བ་གཞན་མེད་པས་
དེ་ཁོ་ན་ཉིད་སྟོན་པར་བྱེད་པའི་དགེ་བའི་བཤེསགཉེན་དཔལ་མགོན་འཕགས་པ་ཀླུ་སྒྲུབ་ལྟ་
བུ་དང་བྲལ་བ་རྣམས་ཀྱི་ཕྱིར་ཡང་མྱ་ངན་བྱ་བར་འོས་སོ། །གཉིས་པ་ནི། དེར་ཡང་དཔེ་མེད་
པ་མི་རུང་བ་མི་ཟད་པའི་སྡུག་བསྔལ་གྱི་རྒྱ་མཚོ་ཆེན་པོ་མཐའ་ལས་འདས་པ་ཐར་པའི་གོ་
སྐབས་དེ་ཡང་ནམ་ཞིག་ལོན། གསུམ་པ་ནི། དེར་ནི་དེ་ལྟར་སྟོང་ཉིད་སྟོན་པའི་དགེ་བའི་
བཤེས་གཉེན་དང་བྲལ་བས་དངོས་འཛིན་ནི་སྟོབས་ལྡན་དམ་པའི་ཆོས་བསྒྲུབ་པ་ལ་སྟོབས་
ཆུང་ཞིང་།
གཉིས་པ་བྱེ་བྲག་རིགས་མཐུན་མི་ཡི་འགྲོ་བར་དམིགས་ཏེ་སྒོམ་པ་ལ་བཞི།
མཐུན་རྐྱེན་ཚོགས་དཀའ་བ། འགལ་རྐྱེན་སྤོང་དཀའ་བ། གློ་བུར་བའི་བར་ད་མང་བ།
དལ་འབྱོར་སྟོང་ཟད་ཤོར་ན་ཡང་རྙེད་དཀའ་བར་བསམ་པའོ། །དང་པོ་ནི། དེར་ནི་དལ་
འབྱོར་ལན་ཅིག་ཐོབ་པ་འདི་ཚེ་ཡང་ཐུང་བ་ཉིད་དོ། །ཅུང་ཟད་གནས་པའི་དུས་དེར་ཡང་
གསོན་པའི་རིམ་གྲོ་དང་ནད་མེད་པ་ཉིད་ཀྱི་དོན་དུ་བཅུད་ཀྱིས་ལེན་ལ་སོགས་བྱེད་པ་དང་
བཀྲེས་སྐོམ་དང་ན་བའི་ངལ་བ་རྣམས་གསོ་བའི་ཐབས་དང་། མཚན་མོ་གཉིད་ལོག་པ་དང་
-2 7
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། དོ༩
གཞན་གྱིས་འཚེ་བ་བསྲུང་བ་དང་དེ་བཞིན་དུ། བྱིས་པ་དང་འགྲོགས་པ་ལ་སོགས་པ་དོན་
མེད་ཀྱི་བྱ་བ་རྣམས་ཀྱིས། ཚེནི་དོན་མེད་པར་མྱུར་དུ་འདའ་ཡི། གནས་ལུགས་ཀྱི་དོན་ལ་
རྣམ་པར་དཔྱོད་པའི་བློ་དེ་ཡང་ཤིན་ཏུ་རྙེད་པར་དཀའ་ཞིང་། གཉིས་པ་ནི། དེར་ཡང་ལན་
འགར་ངོ་བོ་ཉིད་མེད་པར་སྟོན་པའི་བསྟན་བཅོས་མཉན་པར་བྱས་ཀྱང་ཐོག་མ་མེད་པ་ནས་
རྣམ་པར་གཡེང་བ་གོམས་པ་འདི་ནི་མྱུར་དུ་བཟློག་པའི་ཐབས་ནི་ག་ལ་ཡོད། གསུམ་པ་ནི།
གལ་ཏེ་སྟོང་པ་ཉིད་ལ་ལན་མང་དུ་གོམས་པར་འདོད་པའི་བློ་འབྱུང་བ་སྲིད་ན་དེར་ཡང་ངན་
སོང་ཆེན་པོར་ནི། ལྟུང་བའི་བདུད་ནི་བརྩོན་པར་བྱེད་ཅིང་། དེར་ནི་ཡང་དག་པའི་གནས་
ལུགས་ལ་རྒྱབ་ཀྱིས་ཕྱོགས་པར་གྱུར་པའི་ལོག་པའི་ལམ་བསྟན་བཅོས་ངན་པར་འདོན་པ་
རྣམ་མང་ཞིང་། རང་བཞིན་གྱིས་སྟོང་པའི་དོན་ལ་ཐེ་ཚོམ་ཟ་བ་ལས་ཀྱང་བརྒལ་བར་དཀའ་
སྟེ་ཐེ་ཚོམ་ཟ་བ་ལས་ཀྱང་མ་བརྒལ་བའི་དབང་གིས་གནས་ལུགས་མ་རྟོགས་བཞིན་དུ་འཆི་
བའི་དུས་བྱས་ན། བཞི་པ་ནི། སླར་ཡང་དལ་བ་ཕུན་སུམ་ཚོགས་པ་འདི་འདྲ་བ་རྙེད་པར་
དཀའ་ཞིང་། སངས་རྒྱས་འཇིག་རྟེན་དུ་འབྱུང་བ་ཡང་དེ་བས་ཀྱང་རྙེད་པ་ཤིན་ཏུ་དཀའ་ལ།
དེ་དཀའ་བ་ཡང་དག་པར་གདམས་ངག་གི་འབྲས་བུ་ཉོན་མོངས་པའི་ཆུ་བོ་སྤང་བར་དཀའ་
སྟེ༑ དེ་སྤང་བར་མི་ནུས་པ་རྣམས་ནི་ཨེ་མ་ཞེས་སྨྲེ་སྔགས་ཀྱི་ཚིགས་དང་བཅས་ཇི་ལྟར་
འབད་ཀྱང་སྡུག་བསྔལ་བརྒྱུད་པར་འགྱུར་རོ། །
གསུམ་པ་ཐུན་མོང་གི་དོན་བསྡུ་བ་ལ་གཉིས། རྨོངས་པ་ཚབ་ཆེན་གྱི་འཁོར་བའི་
སྡུག་བསྔལ་སྤྱིར་བསམ་པ་དཔེ་དང་བཅས་ཏེ་བསྟན། མཐོ་རིས་ཟག་བཅས་ཀྱི་བདེ་བ་སྤྱོད་
བཞིན་པ་ཡང་ངན་སོང་གི་རྒྱུར་རིག་ནས་ལྷག་པར་བརྩེ་བའི་ཡུལ་དུ་བསྟན་པའོ། །དང་པོ་
ནི༑ དེ་ལྟར་སྲིད་པའི་གནས་འདིར་ཤིན་ཏུ་སྡུག་བསྔལ་བར་གྱུར་པ་ཡང་། རྨོངས་པའི་དབང་
གིས་རང་གི་སྡུག་བསྔལ་གྱི་གནས་སྐབས་མི་མཐོང་བ་གང་ཡིན་པ། སྡུག་བསྔལ་གསུམ་གྱི་
- 2 7 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆུ་བོར་གནས་པ་འདི་དག་གི་ཕྱིར་དུ། ཀྱི་ཧུད་རྒྱལ་སྲས་རྣམས་ཀྱིས་མྱ་ངན་བྱ་བར་འོས་སོ།།
དཔེར་ན་སྐྱེ་བོ་མྱོས་པ་འགའ་ཞིག་ཡང་ཡང་དུ་ཆུར་ཞུགས་ནས་ཁྲུས་བྱས་ཏེ་ཡང་ཡང་མེར་
འཇུག་པ་དེ་ལྟར་ཤིན་ཏུ་སྡུག་བསྔལ་བར་གནས་ཀྱང་ད་དུང་བདག་ཉིད་བདེ་བར་རློམ་པ་
བཞིན་ནོ། །གཉིས་པ་ནི། དེ་ལྟར་རྒ་བ་མེད་པ་དང་འཆི་བ་མེད་པ་བཞིན་དུ་འདོད་པའི་ཡུལ་
དག་ལ་སྤྱོད་པས་གནས་པ་རྣམས་ལ། དང་པོ་ཉིད་དུ་འཆི་བདག་གིས་བསད་པར་བྱས་ནས།
དེའི་རྗེས་སུ་ཡུན་རིང་པོར་ངན་སོང་དུ་ལྟུང་བ་མི་ཟད་པ་ཞིག་འོང་ངོ༌། །
རྩ་བའི་ གསུམ་པ་དགེ་རྩ་ གཞན་དོན་དུ་བསྔོ་བ་ལ་གཉིས། བསོད་ནམས་ཀྱི་
ཚོགས་དངོས་ཀྱིས་འགྲོ་བའི་སྡུག་བསྔལ་མྱུར་དུ་ཞི་བ་དང་། ཡེ་ཤེས་ཚོགས་ཀྱི་རྒྱུ་ཐེག་ཆེན་
སྟོན་པའི་དགེ་བའི་བཤེས་གཉེན་མྱུར་དུ་འགྱུར་བར་སྨོན་པའོ། །དང་པོ་ནི། དེ་ལྟར་སྡུག་
བསྔལ་གྱིས་མེས་ཤིན་ཏུ་གདུངས་པར་གྱུར་པ་རྣམས་ལབདག་གི་བསོད་ནམས་ཀྱི་སྤྲིན་
ཚོགས་ལས་ལེགས་པར་བྱུངཔའི་རང་གི་བདེ་བའི་རྒྱུར་གྱུར་པའི་ཚོགས་བསགས་པའི་ཆར་
གྱིས་སྡུག་བསྔལ་དེ་བདག་གིས་ཞི་བར་བྱེད་པར་བདག་ནམ་ཞིག་ཏུ་གྱུར། གཉིས་པ་ནི།
ནམ་ཞིག་ན་བདག་གིས་དམིགས་པ་མེད་པ་སྟེ་མི་དམིགས་པའི་ཚུལ་དུ་གུས་པས་བསོད་
ནམས་ཀྱི་ཚོགས་མཐའ་ཡས་པ་བསགས་ཏེ། དམིགས་པས་བཅིངས་ཏེ་ཕུང་བར་འགྱུར་བ་
རྣམས་ལ་སྤྲོས་པ་ཐམས་ཅད་དང་བྲལ་བའི་སྟོང་པ་ཉིད་ནི་སྟོན་པར་འགྱུར། ཞེས་སེམས་
ཅན་སྟོང་པ་ཉིད་མ་རྟོགས་པ་རྣམས་ལ་བདག་གིས་སྟོང་པ་ཉིད་ཕྱིན་ཅི་མ་ལོག་པར་ཁོང་དུ་
ཆུད་པའི་ཐབས་སྟོན་པར་སྨོན་པའོ། །བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས་ཤེས་
རབ་ཀྱི་ཕ་རོལ་ཏུ་ཕྱིན་པའི་ལེའུ་སྟེ་དགུ་པའོ།། །།
སླར་སྨྲས་པ། ལྔ་བརྒྱའི་གཙུག་རྒྱན་ཤཱཀྱའི་རྒྱལ་པོ་ཡི། །སྡེ་སྣོད་གསུམ་གྱི་མཁའ་
དབྱིངས་དག་པ་ལས། །བྱམས་ཀླུ་ཟབ་རྒྱས་ཆུ་ཀླུང་རྒྱ་མཚོ་ནི། །ཤེས་གསུམ་གྱིས་བསླབ་
-2 7 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་ལེའི་དཀའ་འགྲེལ་བཞུགས། ༩
ཐབས་ཤེས་ཟུང་འཇུག་གི །རྒྱལ་སྲས་སྤྱོད་ལུས་གསེར་གྱི་ས་གཞི་དབུས། །བདེན་གཉིས་
ཟུང་འཇུག་རིན་ཆེན་ལྷུན་པོའི་སྟེང་། །ཚོགས་གཉིས་ཟུང་འཇུག་རྣམ་རྒྱལ་ཁང་བཟང་རྩེར།།
སྐུ་གཉིས་ཟུང་འཇུག་རྒྱལ་མཚན་ཕྱོགས་བཅུར་སྒྲེངས། །དེ་ལྟར་ཐོས་པའི་ས་བོན་ལས།།
བསམ་པའི་ཡལ་འདབ་རབ་འཁྲུངསཏེ། །སྒོམ་པའི་མེ་ཏོག་རབཏུ་རྒྱས། །སྐུགསུམ་འབྲས་
བུ་འབྱུང་བར་ངེས། །དེ་ལྟར་གཞི་ལམ་འབྲས་བུའི་མཁར། །མ་རྟོགས་ལོག་རྟོག་ཐེ་ཚོམ་གྱི།།
སྤྲིན་གྱི་དྲ་བས་བསྒྲིབས་པ་ཡང་། །ཤེས་རབ་རླུང་གིས་རྣམ་པར་གཏོར། །སླར་ཡང་ཐུགས་
རྗེའི་ཆར་རྒྱུན་གྱིས། །འགྲོ་རྒྱུད་ཐར་པར་སྨིན་པའི་ཕྱིར། །ཐབས་ཤེས་དབྱེར་མེད་གདམས་
ཟབ་ནི། །སྲིད་མཐའི་བར་དུ་རྒྱུན་མི་ཆད། །གཞུང་བཟང་ནོར་བུ་ལྟ་བྱེད་མིག །སྒྲིབ་སེལ་
རྣམ་བཤད་གསེར་ཐུར་ནི། །འཕགས་ཡུལ་ལེགས་བཤད་གསེར་རི་ལ། །བརྟེན་ནས་རྗེ་
བཙུན་བླ་མས་མཛད། །འདི་ཡི་དགོངས་དོན་སྙིང་པོ་ནི། །གསལ་བྱེད་ཚངས་ཐིག་ཉི་ཆེན་
འདི། །བློ་གྲོས་རྒྱ་མཚོ་བསྲུབས་ལས་བྱུང་། །ལུང་རྟོགས་བསྟན་པའི་རྒྱ་མཚན་ནི། །མི་ནུབ་
སྲིད་མཐར་བསྒྲེངས་གྱུར་ཅིག །ཅེས་པ་འདིའང་མཁན་མིང་བློ་གྲོས་རྒྱལ་མཚན་གྱིས་སུག་བྲིས་སུ་བགྱིས་པའི་
དགེ་བས་འགྲོ་བ་ཀུན་གྱི་དབུ་མའི་དོན་བདེ་བླག་ཏུ་རྟོགས་པའི་རྒྱུར་གྱུར་ཅིག །དགེའོ།། །།
-2 77 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༄༅། །བྱང་ཆུབ་སེམས་དཔའི་སྤྱོད་པ་ལ་འཇུག་པའི་བསྡུས་དོན་འཇམ་དབྱངས་
བླ་མའི་ཞལ་ལུང་ཞེས་བྱ་བ་བཞུགས་སོ། །
ཆོས་རྗེ་ཀུན་དགའ་རྣམ་རྒྱལ་གྱིས་མཛད།
༈ བླ་མ་དང་མགོན་པོ་འཇམ་པའི་དབྱངས་ལ་གུས་པས་ཕྱག་འཚལ་ལོ། །འདིར་
དུས་གསུམ་གྱི་སངས་རྒྱས་ཐམས་ཅད་ཀྱི་བགྲོད་པ་གཅིག་པུའི་ལམ། ཐེག་པ་ཆེན་པོའི་
མདོ་སྡེ་མཐའ་དག་གི་དོན་གྱི་བཅུད་ཕྱུང་བ། འཕགས་པ་འཇམ་དཔལ་དབྱངས་་་་་་
བཀའ་ སྲོལ། སློབ་དཔོན་ཆེན་པོ་ཀླུ་སྒྲུབ་ནས་རིམ་པར་བརྒྱུད་པའི་མན་ངག རྒྱལ་སྲས་
བྱང་ཆུབ་སེམས་དཔའི་རྨད་དུ་བྱུང་བའི་སྤྱོད་པ་ལ་འཇུག་པའི་ཚུལ་གསལ་བར་སྟོན་པར་
བྱེད་པའི་གཞུང་བཟང་འདི་ཉིད་འཆད་པ་ལ་དོན་གསུམ་སྟེ། དོན་དང་མཐུན་པའི་མཚན་
གྱི་དོན། །དོན་མཆོག་ལྡན་པ་གཞུང་གི་དོན། །དོན་དེ་ལེགས་པར་བསྒྱུར་ཚུལ་་་་་་་་་
ལོ༑ ༑དང་པོ་ལ་དོན་དངོས་ ་རྒྱ་གར་དང༌། ཞར་བྱུང་འགྱུར་ཕྱག་་ས་ངས་གོ །གཉིས་པ་་་་་་
གསུམ། རྩོམ་པ་ལ་འཇུག་པ་ཀླད་ཀྱི་དོན་དང་། བརྩམ་པར་བྱ་བ་གཞུང་གི་དོན་དང་།་་ ་
བརྩམས་པ་མཐར་ཕྱིན་མཇུག་གི་དོན་ནོ། །དང་པོ་ལ་གསུམ། མཆོད་པར་བརྗོད་པ་བདེ་
གཤེགས་གཉིས་དང་། བཤད་པར་དམ་བཅའ་བ་་བདེ་དང་། ཁེངས་པ་བསྐྱུང་བའོ།“སྔོན་ཆད་བརྒྱད་། མ་
གཉིས་པ་ལ་གསུམ་སྟེ། སློབ་པ་པོའི་རྟེན་གྱི་གང་ཟག་དང་། དེས་ལམ་མཆོག་ལ་་་་་་
བསླབ་པའི་ཚུལ་དང་། ལམ་དེའི་འབྲས་བུ་དོན་གཉིས་འགྲུབ་པ་བསྔོ་བའི་ཚུལ་གྱིས་་་་་
- 2 7 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བསྡུས་དོན་བཞུགས། །༩
བསྟན་པའོ། །དང་པོ་ལ་གཉིས། ལུས་རྟེན་དང་།་དལ་འབྱོར་བཞི། སེམས་རྟེན་ནོ།ྋཇི་ལྟར་བཞི་ཡ་མ་
གཉིས་པ་ལ་གཉིས། ཉེར་ལེན་གྱི་རྒྱུ་བྱང་ཆུབ་མཆོག་ཏུ་སེམས་བསྐྱེད་པ་དང་། ལྷན་་་་་
ཅིག་བྱེད་པའི་རྐྱེན་བསླབ་པ་རྗེས་སུ་བསྒྲུབ་པའོ། །དང་པོ་ལ་གཉིས། སེམས་བསྐྱེད་ཀྱི་
ཕན་ཡོན་བསྟན་པས་སྤྲོ་བ་བསྐྱེད་པ་དང་། ཕན་ཡོན་ཅན་གྱི་སེམས་སྐྱེད་གྱི་སྡོམ་པ་ཡང་
དག་པར་བླང་བའོ། །དང་པོ་ལ་གཉིས། བྱང་ཆུབ་ཀྱི་སེམས་གྱི་ཕན་ཡོན་རྒྱས་པ་་་་་་
བཤད་པ་དང་། སེམས་དེ་ལྡན་གྱི་གང་ཟག་སྐྱབས་གནས་སུ་བསྒྲུབ་པས་ཕན་ཡོན་་་་་་་
མདོར་བསྡུ་བའོ། །དང་པོ་ལ་གསུམ། སྨོན་འཇུག་ཐུན་མོང་གི་ཕན་ཡོན་དང་། སྨོན་ ་ ་
འཇུག་གཉིས་ཀྱི་རབ་དབྱེ་དང་། སྨོན་འཇུག་གི་ཕན་ཡོན་སོ་སོར་བཤད་པའོ། །དང་པོ་
ལ་གསུམ། མ་མཐོང་པའི་ཕན་ཡོན་དང་། །དེ་ལྟས་བཅུ་གཉིས། མཐོང་པའི་ཕན་ཡོན་དང་།“བྱང་ཆུབ་བཞི།
ཕན་ཡོན་དཔེས་བསྔགས་པའོ། །འདི་ལ་དྲུག དམན་པའི་ལུས་མཆོག་ཏུ་བསྒྱུར་་་་་་་
གསེར་འགྱུར་གྱི་རྩིའི་དཔེས་བསྟན་པ་དང་།གསེར་བཞི། རྙེད་དཀའ་ཞིང་ཕན་ཡོན་ཆེ་བ་ནོར་
བུའི་དཔེས།”འགྲོ་བའི་བཞི། འབྲས་བུ་མི་ཟད་ཅིང་འཕེལ་པ་དཔག་བསམ་གྱི་ཤིང་གི་དཔེས།་་་
དགེ་བ་བཞི། ངེས་པའི་སྡིག་པ་ཟིལ་གྱིས་གནོན་པ་དཔའ་བོའི་དཔེས།”སྡིག་པ་བཞི། མ་ངེས་པའི་་
སྡིག་པ་དྲུང་ནས་འབྱིན་པ་དུས་མཐའི་མེའི་དཔེས་བསྟན་པ་དང་།དེས་ནི་གཉིས། དེ་ཤེས་བྱེད་་
ཀྱི་ལུང་དང་སྦྱར་བའོ། །དེ་ཡི་གཉིས། གཉིས་པ་སྨོན་འཇུག་གི་དབྱེ་བ་ནི།“་ང་ཆུབ་བརྒྱད། གསུམ་པ་་ ་
ཕན་ཡོན་སོ་སོར་བཤད་པ་ལ་གཉིས། ཁྱད་པར་མདོར་བསྟན་པ་དང་།་ང་ཆུབ་བཅུ་གཉིས དེའི་
འཐད་པ་བསྟན་པའོ། །འདི་ལ་གཉིས། ལུང་དང་།”འདི་ནི་བཞི། རིགས་པའོ། །འདི་ལ་གཉིས།
སྨོན་པ་ཕན་ཡོན་དང་ལྡན་པའི་འཐད་པ་དང་།སེམས་ཅན་ཉེར་བཞི། འཇུག་པ་ཕན་ཡོན་དང་ལྡན་་
ཆུ་
- 2 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་འཐད་པའོ། ”ཕན་པར་སོ་དྲུག གཉིས་པ་ནི། གང་ལ་བཞི། གཉིས་པ་ཕན་ཡོན་ཅན་གྱི་སེམས་་་་་་་
བསྐྱེད་ཀྱི་སྡོམ་པ་ཡང་དག་པར་བླང་བ་ལ་གསུམ། རྟེན་སྣོད་རུང་དུ་བྱ་བའི་ཕྱིར་སྦྱོར་བ་
ཡན་ལག་བདུན་བྱ་བ་དང་། དངོས་གཞི་བྱང་ཆུབ་མཆོག་ཏུ་སེམས་བསྐྱེད་པ་དང་།་་་་་
མཇུག་རང་གཞན་དགའ་བ་བསྐྱེད་པས་བརྟན་ཅིང་དཔོགས་དབྱུང་བའོ། །དང་པོ་ལ་་་་་
བདུན་མཆོད་པ་དང་། སྐྱབས་སུ་འགྲོ་བ་དང་། སྡིག་པ་བཤགས་པ་དང་། རྗེས་སུ་ཡི་་ ་ ་
རང་བ་དང་།ཆོས་འཁོར་བསྐོར་བར་བསྐུལ་བ་དང་། མྱ་ངན་ལས་མི་འདའ་བར་གསོལ་
བ་འདེབས་པ་དང་། བསོད་ནམས་ཡོངས་སུ་བསྔོ་བའོ། །དང་པོ་ལ་གཉིས། མཚམས་
སྦྱར་བའི་སྒོ་ནས་མཆོད་པ་མདོར་བསྟན་པ་དང་།རིན་ཆེན་བཞི། རྒྱས་པར་བཤད་པའོ། །འདི་
ལ་ལྔ། བདག་པོས་མ་བཟུང་བའི་མཆོད་པ་དང་།“མེ་ཏོག་ཉེར་བཞི། ལུས་ཀྱི་མཆོད་པ་དང་
། རྒྱལ་
དང་བརྒྱད། བློས་སྤྲུལ་བའི་མཆོད་པ་དང་། ལུས་ཀྱི་ཞེ་བརྒྱད། བླ་ན་མེད་པའི་མཆོད་པ་དང་། བསྟོད་
ཕྱག་བཀུར་སྟིས་མཆོད་པའོ།”ཡོན་ཏན་བཅུ་གཉིས། གཉིས་པ་སྐྱབས་སུ་འགྲོ་བ་ནི། བྱང་ཆུབ་བཞི། “ཡ་ཡ་ཁ་
གསུམ་པ་སྡིག་པ་བཤགས་པ་ལ་བཞི། རྣམ་པར་སུན་འབྱིན་པའི་སྟོབས་དང་། རྟེན་གྱི་
སྟོབས་དང་། གཉེན་པོ་ཀུན་ཏུ་སྤྱོད་པའི་སྟོབས་དང༌། སོར་ཆུད་པའི་སྟོབས་སོ། །དང་
པོ་ལ་ལྔ། རྟེན་ལ་གསོལ་བ་གདབ་པ་དང་། ཕྱོགས་རྣམས་བཞི། བྱས་པའི་རྣམ་གྲངས་ལ་་་་་་་
བརྟགས་ཏེ་བཤགས་པ་དང་།“ཐོག་མ་བཅུ་དྲུག མྱུར་དུ་འབྲལ་བར་འདུན་པ་་བདག་ནི་བརྒྱད་དང་།་་
དོན་མེད་པར་བརྟགས་པ་དང་།”ཐམས་ཅད་ཉེར་བཞི། འཇིགས་པར་ཡིད་ལ་བྱ་བའོ།''ན་མཚན་སོ་གཉིས།
གཉིས་པ་ལ་གསུམ། སྤྱི་་༌་བས་བརྒྱད་དང་། ཁྱད་པར་དང་།་བ་དག་ནི་བཅུ་དྲུག དེ་དག་གི་བཀའ་
རྗེས་སུ་བསྒྲུབ་པའོ།”སྔོན་ཆད་བཞི། གསུམ་པ་ལ་གཉིས། གཉེན་པོ་ལ་འབད་པར་རིགས་པ་
མ
- 2 8 0 -



གྱི
གྲགས་ཆེན་བཅོ་བརྒྱད་ཀྱི་སྤྱོད་འཇུག་བསྡུས་དོན་བཞུགས། །༩
དང༌།་བ་མལ་བཅུ་དྲུག མྱུར་དུ་འཇུག་རིགས་པའོ། །དེ་རིང་བརྒྱད། བཞི་པ་ལ་གསུམ། ཕྱི་མ་སྡོམ་པ་
དང༌། “སྔོན་ཆད་བཅུ་གཉིས། སྔ་མ་སྦྱང་བ་དང་་་་བདག་ནི་བརྒྱད། སྐབས་བསྡུ་བའོ།”འདྲེན་པ་བཞི། བཞི་པ་ནི།་་
སེམས་ཅན་བཅུ་བཞི། ལྔ་བ་ནི།་ཕྱོགས་རྣམས་བཞི། དྲུག་པ་ནི། “རྒྱལ་བ་བཞི བདུན་པ་ནི། །དེ་ལྟར་བཅུ་དྲུག གཉིས་པ་
དངོས་གཞི་སེམས་བསྐྱེད་པ་ལ་གཉིས། ཐོག་མར་བསམ་པ་སྦྱང་བ་དང༌། བསམ་པ་
ངེས་ནས་དམ་བཅའ་བ་ཚིག་ཏུ་བརྗོད་པའོ། །དང་པོ་ལ་གསུམ། ཐམས་ཅད་བཏང་བ་
དང་། །ལུས་དང་བཅོ་བརྒྱད། ཆུད་མི་ཟ་བའི་རྒྱུར་སྨོན་པ་དང་།ྋབདག་ལ་བཅུ་དྲུག ལོངས་སྤྱོད་པའི་རྒྱུར་་་་
སྨོན་པའོ།་བདག་ནི་ཉེར་གཅིག གཉིས་པ་ནི།་ཇི་ལྟར་བརྒྱད། གསུམ་པ་མཇུག་གི་ཆོ་ག་ལ་གཉིས། རང་
དགའ་བ་བསྐྱེད་པ་དང་། གཞན་དགའ་བ་བསྐྱེད་དུ་ཞུགས་པའོ། །དང་པོ་ལ་གཉིས།་་་
རང་དོན་འགྲུབ་པས་དགའ་བ་བསྐྱེད་པ་དང་།་དེ་ལྟར་བཅུ་དྲུག གཞན་དོན་འགྲུབ་པས་དགའ་
བ་བསྐྱེད་པའོ།”འགྲོ་བའི་ཉི་ཤུ། གཉིས་པ་ནི།བདག་གིས་བཞི། གཉིས་པ་ལྷན་ཅིག་བྱེད་པའི་རྐྱེན་་་་་
བསླབ་པ་རྗེས་སུ་བསྒྲུབ་པ་ལ་གཉིས། བསླབ་པ་ཐུན་མོང་དུ་འགྲུབ་པའི་རྒྱུ་བག་ཡོད་པ་
དང༌། བསླབ་པ་སོ་སོར་བསྒྲུབ་པའོ། །དང་པོ་ལ་གསུམ། མཚམས་སྦྱར་བའི་ཚུལ་གྱིས་
མདོར་བསྟན་པ་དང་།་རྒྱལ་བའི་བཞི། རྒྱས་པར་བཤད་པ་དང་། མཇུག་རྗེས་སུ་གདམས་་་་་་་་
པའོ། །གཉིས་པ་ལ་གཉིས། བསམ་པ་བྱང་ཆུབ་ཀྱི་སེམས་ལ་བག་བྱ་བ་དང༌། སྦྱོར་བ་
བསླབ་པ་ལ་བག་བྱ་བའོ། །དང་པོ་ལ་གཉིས། བྱང་ཆུབ་ཀྱི་སེམས་མི་འདོར་བའི་འཐད་
པ་དང་། ་བ་བཅོལ་བརྒྱད། དོར་པའི་ཉེས་དམིགས་སོ། །གལ་ཏེ་སོ་གཉིས། གཉིས་པ་ལ་གསུམ། སྤང་བྱ་
ཉེས་པ་དོར་བ་ལ་བག་བྱ་བ་དང་། གཉེན་པོ་དགེ་བ་བྱེད་པ་ལ་བག་བྱ་བ་དང་། ཉེས་པ་
ཉོན་མོངས་པ་སྤང་བ་ལ་བག་བྱ་བའོ། །དང་པོ་ལ་གཉིས། ཉེས་པས་ངན་འགྲོར་འགྲོ་བ་
- 2
8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་།་དེ་ལྟས་བཅུ་གཉིས། ཉེས་པ་མ་སྤང་ན་དལ་བ་རྙེད་དཀའ་བར་བསྟན་པའོ། །དེ་བཞིན་ཉེར་བཞི། ཁ་
གཉིས་པ་ལ་གཉིས། སྔོན་བསགས་གྱི་སྡིག་པ་མང་ལ་ཟད་དཀའ་བ་དང་།་་སྐད་ཅིག་མས་
བརྒྱད། དེས་ན་གཉེན་པོ་དགེ་བ་ལ་འབད་པའོ།་འདི་འདྲའི་བཅོ་བརྒྱད། གསུམ་པ་ལ་གསུམ། གནོད་
པའི་རྣམ་པར་བརྟགས་ཏེ་སྤང་བའི་བློ་བསྐྱེད་པ་དང་།ྋས་རྨོངས་སོ་བརྒྱད། སྤང་བའི་ཐབས་་་ ་ ་ ་
བསྟེན་པ་དང་།རང་བཞིན་སོ་གསུམ། སྤང་བར་ནུས་པ་ཉིད་དུ་སྤྲོ་བ་བསྐྱེད་པའོ།་བ་མལ་བཅུ་གཉིས། མ་མ་
གསུམ་པ་ནི།་དེ་ལྟས་བཞི། གཉིས་པ་བསླབ་པ་སོ་སོར་བསྒྲུབ་པ་ལ་ལྔ་ལས་དང་པོ་ཚུལ་་་ ་ ་ ་ ་
ཁྲིམས་མི་ཉམས་པའི་རྒྱུ་དྲན་ཤེས་བསྲུང་བའི་ལེའུ་ལ་གསུམ། མཚམས་སྦྱར་བའི་ཚུལ་
གྱིས་མདོར་བསྟན་པ་དང་། “བསླབ་པ་བཞི། དོན་དངོས་རྒྱས་པར་བཤད་པ་དང་། དོན་བསྡུས་
ཏེ་རྗེས་སུ་གདམས་པའོ། །གཉིས་པ་ལ་བཞི། བསླབ་པ་བསྲུང་བའི་ཐབས་སུ་སེམས་
བསྲུང་བ་དང་། སེམས་བསྲུང་བའི་ཐབས་སུ་དྲན་ཤེས་བསྲུང་བ་དང་། དྲན་ཤེས་ཀྱིས་
སེམས་བསྲུང་བའི་སྤྱོད་པ་ལ་བསླབ་པའི་ཚུལ་དང་། བསླབ་པ་ཕུན་སུམ་ཚོགས་པའི་་ ་ ་
ཡན་ལག་བསྟན་པའོ། །དང་པོ་ལ་གསུམ་སེམས་བསྲུང་བས་ཐམས་ཅད་བསྲུང་བར་་་་་
འགྱུར་བ་དང་།སེམས་གྱི་བཅུ་དྲུག ཐམས་ཅད་སེམས་ལ་རག་ལས་པའི་འཐད་པ་དང་། དེས་ན་
སེམས་བསྲུང་བ་ལ་འབད་པར་བྱ་བའོ། །གཉིས་པ་ལ་གཉིས་ཉེས་པ་ཐམས་ཅད་སེམས་
ལ་རག་ལས་པ་དང་།་་འདི་ལྟར་བཅུ་གཉིས། དགེ་བ་ཐམས་ཅད་སེམས་ལ་རག་ལས་པའོ།་གལ་ཏེ་སོ་
དྲུག གསུམ་པ་ནི།དེ་ལྟས་ཉི་ཤུ། གཉིས་པ་ལ་གཉིས། མདོར་བསྟན་པ་དང་།་སེམས་བསྲུང་བཞི། རྒྱས་་ ་
པར་བཤད་པའོ། །འདི་ལ་གཉིས། ཤེས་བཞིན་མེད་པའི་ཉེས་པ་དང་།ནད་ཀྱིས་ཉི། ཤེས་
བཞིན་བསྲུང་བའི་ཐབས་སུ་དྲན་པར་བསྲུང་བའོ། ་དེ་བས་ཅི་ཤུ། གསུམ་པ་དྲན་ཤེས་ཀྱིས་་་་་
- 2 8 2 -



སོ
གྲགས་ཆེན་བཅོ་བརྒྱད་ཀྱི་སྤྱོད་འཇུག་བསྡུས་དོན་བཞུགས། །༩
སེམས་བསྲུང་བའི་སྤྱོད་པ་ལ་བསླབ་ཚུལ་ལ་གསུམ། ཉེས་སྤྱོད་སྡོམ་པའི་སྤྱོད་པ་ལ་་་ ་ ་
བསླབ་པ་དང་། དགེ་བ་ཆོས་སྡུད་ཀྱི་སྤྱོད་པ་ལ་བསླབ་པ་དང་། སེམས་ཅན་དོན་བྱེད་ཀྱི་
སྤྱོད་པ་ལ་བསླབ་པའོ། །དང་པོ་ལ་གཉིས། སྡོམ་པའི་རང་བཞིན་ལ་སྦྱར་བ་དང་་་་་་
ཉམས་པ་བསྲུང་བའོ། །དང་པོ་ལ་གཉིས། ལུས་སེམས་སྡོམ་པའི་རང་བཞིན་ལ་སྦྱར་བ་
དང་་་རེ་ཞིག་སོ་གཉིས། རང་བཞིན་ལས་འདའ་བར་གནང་བའོ།་འཇིགས་དང་བཅུ་གཉིས། གཉིས་པ་ནི།་་
མོའི་ང་དྲུག གཉིས་པ་ལ་གཉིས། ལུས་ཀྱི་ཉེས་པ་ལ་བརྟགས་ནས་དགེ་བ་བསྐྱེད་པ་དང་།་
རྒོད་ཞེ་བརྒྱད། དགེ་བ་བསྒྲུབ་པའི་ཐབས་མཁས་ལ་བསླབ་པའོ། །འདི་ལ་གསུམ། ཐ་མལ་་་་
བའི་སྤྱོད་པ་ལ་ཐབས་མཁས་པ་དང་།་དེ་ལྟར་བཅུ་གཉིས། ལས་གྱི་སྤྱོད་པ་ལ་ཐབས་མཁས་པ་
དང་།གཞན་ལ་ཉིག། བྱེད་པ་པོའི་སྤྱོད་པ་ལ་ཐབས་མཁས་པའོ། །ལན་ཅིག། གསུམ་པ་ལ་གསུམ་
གཞན་དོན་ལ་ཆེད་ཆེར་བྱ་བ་དང་།་དེ་ལྟར་བཞི། སེམས་ཅན་བསྡུ་བའི་སྤྱོད་པ་དང་། སེམས་
ཅན་གྱི་སེམས་རྗེས་སུ་བསྲུང་པའི་སྤྱོད་པའོ། །གཉིས་པ་ལ་གཉིས། ཟང་ཟིང་གིས་བསྡུ་
བ་དང་།ྋལོག་པར་བཅུ་གཉིས། ཆོས་ཀྱིས་བསྡུ་པའོ།་་གུས་བཅུ་གཉིས། གསུམ་པ་ནི།་སོ་ཤིང་ཉེར་བརྒྱད། བཞི་པ་
བསླབ་པ་ཕུན་སུམ་ཚོགས་པའི་ཡན་ལག་ནི།”ཉིན་དང་བཞི་བཅུ གསུམ་པ་དོན་བསྡུས་ཏེ་་་་་་་
གདམས་པ་ནི། ལུས་ཀྱིས་བརྒྱད། གཉིས་པ་བཟོད་པ་བསྒོམ་ཚུལ་ལ་གསུམ། ཞེ་སྡང་གི་ཉེས་པ་
ལ་བརྟགས་ནས་བཟོད་པ་བསྒོམ་པར་གདམས་པ་དང་། བསྐལ་བ་ཉེར་བཞི བཟོད་པ་བསྒོམ་་ ་ ་
པའི་ཐབས་བསྟེན་པ་དང་། བཟོད་པའི་འབྲས་བུ་ཡིད་ལ་བྱ་བའོ། །གཉིས་པ་ལ་གཉིས།
མི་བཟོད་པའི་རྒྱུ་ཡིད་མི་བདེ་བ་བཟློག་པ་དང་། མི་འདོད་བཅུ་དྲུག འབྲས་བུ་མི་བཟོད་པ་ཉིད་་་ ་ ་
བཟློག་པའོ། །འདི་ལ་གཉིས། མི་བཟོད་པའི་རྒྱུ་ཕྱེ་སྟེ་བསྟན་པ་དང་། ཡང་དག་གམ་བཞི དེ་ལ་་་་་
- 2 8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཟོད་པ་བསྒོམ་ཚུལ་རྒྱས་པར་བཤད་པའོ། །འདི་ལ་གསུམ། སྡུག་བསྔལ་དང་ལེན་གྱི་
བཟོད་པ་དང་། ཆོས་ལ་ངེས་པར་སེམས་པའི་བཟོད་པ་དང་། གནོད་བྱེད་ལ་ཇི་མི་སྙམ་
པའི་བཟོད་པ་བསྒོམ་ཚུལ་ལོ། །དང་པོ་ནི།ཡབདེ་བའི་བཞི་བཅུ། གཉིས་པ་ལ་གསུམ། གནོད་་་་
བྱེད་ལ་ཁྲོ་བ་བཟློག་པ་དང་། ཁྲོ་བ་བཟློག་པའི་དགོས་པ་དང་། དོན་བསྡུ་བའོ། །དང་་ ་
པོ་ལ་གསུམ། གནོད་བྱེད་ལ་རང་དབང་མེད་པས་ཁྲོ་ཡུལ་དུ་མི་རིགས་པ་དང་། “མཁྲིས་པ་ཉི་ཤུ།
རང་དབང་ཡོད་པར་འདོད་པ་དགག་པ་དང་། གཙོ་བོ་བཅུ་དྲུག དེས་གྲུབ་པའི་དོན་བསྡུ་བའོ། ་
ལྟར་བཞི། གཉིས་པ་ནི། གང་བཞི། གསུམ་པ་ནི། –དེ་བས་བརྒྱད། གསུམ་པ་གནོད་བྱེད་ལ་ཅི་མི་སྙམ་ ་ ་ ་ ་
པའི་བཟོད་པ་བསྒོམ་ཚུལ་ལ་གཉིས། མི་འདོད་པ་བྱེད་པ་ལ་ཁྲོ་བའི་རྒྱུ་མཚན་དགག་པ་
དང༌། འདོད་པའི་གེགས་བྱེད་པ་ལ་ཁྲོ་བའི་རྒྱུ་མཚན་དགག་པའོ། །དང་པོ་ལ་གསུམ་་
བདག་ལ་མི་འདོད་པ་བྱེད་པ་དང་། བདག་གི་གཉེན་ལ་མི་འདོད་པ་བྱེད་པ་དང་ད་་་་་་་
བདག་གི་དགྲ་ལ་ལེགས་པ་བྱེད་པ་ལ་མི་བཟོད་པ་དགག་པའོ། །དང་པོ་ལ་གཉིས།་་་
བདག་ལ་སྡུག་བསྔལ་བྱེད་པ་ལ་མི་བཟོད་པ་དགག་པ་དང་། བརྙས་སོགས་བསྒྲུབ་པ་་ ་
ལ་མི་བཟོད་པ་དགག་པའོ། །དང་པོ་ལ་གསུམ། གནོད་བྱེད་བརྩེ་ཡུལ་དུ་བསྒོམ་པ་དང་
བག་མེད་བཅུ་དྲུག ཁྲོ་བོ་མི་རིགས་པ་དང་།་གལ་ཏེ་བཅུ་གཉིས། རང་གི་ཉེས་པར་བརྟགས་པའོ།་བདག་གིས་བཞི་
བ༔ གཉིས་པ་ནི། ད་ནི་ཞེ་བརྒྱད། གཉིས་པ་ནི།་་གཟུགས་ཞེ་གསུམ། གསུམ་པ་ནི་གཞན་གྱིས་ཞེ་བཞི། ཡ་
གཉིས་པ་འདོད་པའི་ཆོས་ཀྱི་གེགས་བྱེད་པ་ལ་མི་བཟོད་པ་དགག་པ་ལ་གཉིས། དགྲ་་ ་
ལ་ཉེས་པ་འགྲུབ་པའི་གེགས་བྱེད་པ་ལ་མི་བཟོད་པ་དགག་པ་དང་། གལ་ཏེ་བཅུ་གཉིས། བདག་
དང་བདག་གི་ཕྱོགས་ལ་ལེགས་པའི་གེགས་བྱེད་པ་ལ་མི་བཟོད་པ་དགག་པའོ། །འདི་
སྐུ་
-28 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བསྡུས་དོན་བཞུགས། ༼༩
ལ་གཉིས། འཇིག་རྟེན་པའི་ཆོས་འགོག་པ་ལ་མི་བཟོད་པ་དོར་བ་དང་། ྋ་བསྟོད་དང་ཞེ་བརྒྱད། ཨ་མ་
བསོད་ནམས་ཀྱི་གེགས་བྱེད་པ་ལ་མི་བཟོད་པ་དོར་བའོ། །འདི་ལ་གཉིས། བསོད་ ་ ་ ་ ་
ནམས་ཀྱི་གེགས་བྱེད་པས་ཁྲོ་བར་མི་རིགས་ཅིང་གེགས་ཉིད་མ་ཡིན་པ་དང་། “འདི་ནི་བརྒྱུས་པ་
དྲུག གནོད་བྱེད་གུས་པའི་ཡུལ་དུ་བསྟན་པའོ། །འདི་ལ་གཉིས། སེམས་ཅན་རང་གི་ཡོན་
ཏན་གྱིས་གུས་པར་བྱ་བ་དང་།”འཇིག་རྟེན་ང་གཉིས། སྟོན་པ་ལ་དང་པས་གུས་པར་བྱ་བའོ།་་གཞན་་
ཡང་སོ་གཉིས། གསུམ་པ་བཟོད་པའི་འབྲས་བུ་ཡིད་ལ་བྱ་བ་ནི། འདི་ཉིད་སོ་གཉིས། གསུམ་པ་བརྩོན་་་་
འགྲུས་རྩོམ་ཚུལ་ལ་གཉིས། མཚམས་སྦྱར་བའི་སྒོ་ནས་བརྩོན་འགྲུས་ལ་སྤྲོ་བ་བསྐྱེད་པ་
དང་།དེ་ལྟར་བཞི བརྩོན་འགྲུས་གྱི་རང་བཞིན་རྒྱས་པར་བཤད་པའོ། །འདི་ལ་གསུམ།་་་་་
བརྩོན་འགྲུས་གྱི་ངོ་བོ་དང་། བརྩོན་གང་གཅིག མི་མཐུན་པའི་ཕྱོགས་སྤང་བ་དང་། བརྩོན་་་་
འགྲུས་ཡང་དག་པར་སྤེལ་བའོ། །གཉིས་པ་ལ་གཉིས། ངོ་བོ་ངོས་བཟུང་བ་དང་།དེ་ཡི་
གསུམ། དེ་སྤང་ཐབས་རྒྱས་པར་བཤད་པའོ། །འདི་ལ་གསུམ། སྦྱོར་བ་མེད་པའི་ལེ་ལོ་་་
སྤངས་པ་དང་། བྱ་བ་ངན་ཞེན་གྱི་ལེ་ལོ་སྤངས་བ་དང་། སྒྱིད་ལུགས་བདག་ཉིད་བརྙས་
པའི་ལེ་ལོ་སྤངས་པའོ། །དང་པོ་ལ་གཉིས། མི་སྦྱོར་བའི་རྒྱུ་བརྟགས་པ་་་མ་ལས་བཞི་དང་་་་
དེའི་གཉེན་པོ་ཡིད་ལ་བྱ་བའོ། ཉོན་མོངས་ཞེ་བཞི། གཉིས་པ་ནི། །དགའ་བའི་བཞི། གསུམ་པ་ལ་གསུམ།
གཉེན་པོ་འབྲས་བུ་དང་བཅས་པས་མདོར་བསྟན་པ་དང་།ཕྱིད་ལུག་བཞི། རྒྱུ་ནུས་པ་མེད་པས་་་་
སྐྱིད་ལུག་པའི་གཉེན་པོ་ཡིད་ལ་བྱ་བ་དང་།བདག་གིས་བཅུ་གཉིས། རྐྱེན་འགྲུབ་དཀའ་བས་སྐྱིད་་་་
ལུག་པའི་གཉེན་པོ་ཡིད་ལ་བྱ་བའོ།་འོན་ཏེ་ཞེ་བཞི། གསུམ་པ་བརྩོན་འགྲུས་ཡང་དག་པར་་་་་་་
སྤེལ་པ་ལ་གཉིས། མདོར་བསྟན་པ་དང་།་སེམས་ཅན་བརྒྱད། རྒྱས་པར་བཤད་པའོ། །འདི་ལ་
• 2 85-



རྡོ་
རྗེ་
，
，
་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་དཔུང་ཚོགས་བསྐྱེད་པ་དང་། ལྷུར་བླང་བ་དང་། བདག་ཉིད་དབང་དུ་་་་་་་་
བའོ། །དང་པོ་ལ་བཞི་མོས་པ་དང་། བརྟན་པ་དང་། དགའ་བ་དང་། དོར་བའི་དཔུང་ངོ་
དང་པོ་ལ་གསུམ། མོས་པའི་ཡུལ་དང་།་བདག་དང་ཉེར་བཞི། འབྲས་བུ་དང་། བདག་ནི་དྲུག རྒྱུའོ་་དེ་ཡི་ཉེར་
བཞི གཉིས་པ་ལ་གཉིས་རྩོམ་པ་བརྟན་པ་དང་། རྡོ་རྗེ་བརྩ། ཞུགས་པ་བརྟན་པའོ། །འདི་་ ་ ལ་
གཉིས་མདོར་བསྟན་པ་དང་། ལས་དང་གཉིས། རྒྱས་པར་བཤད་པའོ། །འདི་ལ་གསུམ་་་་་
ལས་ཀྱི་ང་རྒྱལ་དང་།་བདག་ཉིད་བས ནུས་པའི་ང་རྒྱལ་དང་
།་གི་བའི་སོ་གསུམ། ཉོན་མོངས་པའི་་་་
རྒྱལ་ལོ།་་ཉོན་མོངས་བཅུ་བཞི། གསུམ་པ་དགའ་བའི་དཔུང་ནི།”རྩེད་མོའི་བཅུ་དྲུག དོར་བའི་དཔུང་ནི། མ་
སྟོབས་ཉམས་བཞི གཉིས་པ་ལྷུར་བླང་པ་ནི།་འཐབ་རྙེད་ཉེར་བརྒྱད། གསུམ་པ་བདག་ཉིད་དབང་དུ་བྱ་བ་
ནི།ཅི་ནས་བརྒྱད། བཞི་བ་བསམ་གཏན་བསྒོམ་ཚུལ་ལ་གསུམ། མཚམས་སྦྱར་བའི་སྒོ་ནས་
བསམ་གཏན་སྒོམ་ཚུལ་མདོར་བསྟན་པ་དང་། དེ་ལྟར་གཉིས། དེ་རྒྱས་པར་བཤད་པ་དང་་་་
མཇུག་རྗེས་སུ་གདམས་པའོ། །གཉིས་པ་ལ་གཉིས། མི་མཐུན་ཕྱོགས་སྤང་བ་དང་་་་
བསམ་གཏན་ཀྱི་དམིགས་པ་ཡིད་ལ་བྱ་བའོ། །དང་པོ་ལ་གཉིས། སྦྱང་ཚུལ་མདོར་་་་་་་
བསྟན་པ་དང་། སེམས་ནི་དྲུག རྒྱས་པར་བཤད་པའོ། །འདི་ལ་གཉིས། འཇིག་རྟེན་སྤང་པ་ ་ ་
དང༌། རྣམ་རྟོག་དོར་བའོ། །དང་པོ་ལ་གསུམ། འཇིག་རྟེན་མི་སྤང་བའི་རྒྱུ་དང་།་ཆགས་པའི་
གཉིས། རྒྱུའི་གཉེན་པོའི་ཆེ་བ་དང་།་དེ་བས་དྲུག གཉེན་པོས་བསྒྲུབ་པའི་ཚུལ་ལོ། །འདི་ལ་་་་་་
གསུམ། སེམས་ཅན་ལ་མ་ཆགས་པ་བསྒྲུབ་ཚུལ་དང་། རྙེད་སོགས་ལ་མ་ཆགས་པ་་ ་ ་ ་ ་
བསྒྲུབ་ཚུལ་དང་། ཞེན་པའི་ཡུལ་གཞན་ལ་མ་ཆགས་པ་བསྒྲུབ་ཚུལ་ལོ། །དང་པོ་ལ་་ ་
གཉིས། ཡུལ་ཅན་ཆགས་པའི་ཉེས་པ་དང༌། མི་རྟག་བཅུ་བཞི། ཡུལ་འདོད་པའི་ཉེས་པའོ།་་རྟག་པ་སོ་
，
- 2
8 6 -



བསམ་
གྲགས་ཆེན་བཅོ་བརྒྱད་ཀྱི་སྤྱོད་འཇུག་བསྡུས་དོན་བཞུགས། ༩
བཞི གཉིས་པ་ནི། ་་བདག་ནི་ཉི་ཤུ། གསུམ་པ་ལ་གསུམ། མི་ནུས་པས་གཞན་དོན་ལ་ཞེན་པ་སྤང་
བ་དང་། སེམས་ཅན་བཅུ་གཉིས། གནས་གྲོགས་ལོངས་སྤྱོད་ལ་ཞེན་པ་སྤངས་ཏེ་དབེན་པ་ལ་སྤྲོ་བ་
བསྐྱེད་པ་དང་།ནགས་ན་བཅུ་དྲུག ལུས་སོགས་ལ་ཞེན་པ་སྤངས་ཏེ་དབེན་པ་བསྟེན་པར་་་་་་་་་
གདམས་པའོ། །དུར་ཁྲོད་སོ་དྲུག གཉིས་པ་རྣམ་རྟོག་དོར་བ་ལ་གཉིས། མདོར་བསྟན་པ་དང་།
བསམ་པ་བཞི རྒྱས་པར་བཤད་པའོ། །འདི་ལ་གཉིས། འདོད་པའི་ཉེས་དམིགས་ལ་བརྟགས་
ནས་དོར་བ་དང་། དབེན་པའི་ཡོན་ཏན་ལ་བརྟགས་ནས་སྤྲོ་བ་བསྐྱེད་པའོ། །དང་པོ་ལ་
གསུམ། འབྲས་བུ་འཇིགས་པ་དང་བཅས་པར་བརྟགས་པ་དང་།་འཇིག་རྟེན་བཞི། ངོ་བོ་མི་་་་་་
གཙང་བར་བརྟགས་པ་དང་། རྒྱུས་གནོད་པ་མང་བར་བརྟགས་པའོ། །གཉིས་པ་ལ་་་་་
གཉིས། དུར་ཁྲོད་ཀྱི་ཆོས་ལ་སྦྱར་བས་མི་གཙང་བར་བརྟགས་པ་དང་།ྋལོ་ཉ་སོ་དྲུག གསོན་
པོའི་ཆོས་ལ་སྦྱར་བས་མི་གཙང་བར་བརྟགས་པའོ།ཟས་ནི་རྒྱ་བརྒྱད། གསུམ་པ་ལ་གཉིས་་་
མདོར་བསྟན་པ་དང་།་དེ་ལྟར་བཞི། རྒྱས་པར་བཤད་པའོ། །འདི་ལ་གཉིས། འདོད་པ་ཉིད་མི་
ཐོབ་པ་དང་།ྋབྱིས་པ་བཅུ་དྲུག གནོད་པ་ཐམས་ཅད་ཀྱི་འབྱུང་གནས་སུ་བརྟགས་པའོ།“ལ་ལ་ཉེ་བས་
དྲུག གཉིས་པ་དབེན་པའི་ཡོན་ཏན་ལ་བརྟགས་ཏེ་སྤྲོ་བ་བསྐྱེད་པ་ནི།དེ་ལྟར་བཅུ་དྲུག གཉིས་པ་
བསམ་གཏན་གྱི་དམིགས་པ་ཡིད་ལ་བྱ་བ་ལ་གཉིས། མདོར་བསྟན་པ་དང་།་དེ་ལ་བཞི། ཡ
རྒྱས་པར་བཤད་པའོ། །འདི་ལ་གཉིས། བདག་གཞན་མཉམ་པ་སྒོམ་པ་དང་། བརྗེ་བ་
བསྒོམ་པའོ། །དང་པོ་ལ་གསུམ། མདོར་བསྟན་པ་དང་།་བདག་དང་བཞི། ཉམས་སུ་བླང་བ་ ་ ་ ་
རྒྱས་པར་བཤད་པ་དང་། མཇུག་བསྡུས་ཏེ་གདམས་པའོ། །གཉིས་པ་ལ་གསུམ། སྡུག་
བསྔལ་ཅན་བདག་ཏུ་བཟུང་བས་མཉམ་པ་དང་།་་ལག་པ་བཅུ་གཉིས། སྡུག་བསྔལ་སྤང་བྱ་ཡིན་་་་
L
ཅུ་
-3-
བ 28 7 -



རྗེ
དུ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་མཉམ་པ་དང་། བདག་གཞན་མཉམ་པ་བསྒོམ་པའི་ཕན་ཡོན་ནོ། །གཉིས་པ་ལ་་
གཉིས་དངོས་དང་། བདག་གིས་བཞི་བ། དེ་ལ་རྩོད་པ་སྤང་བའོ།''ང་རྗེའི་བཅུ་གཉིས། གསུམ་པ་ནི།་དེ་ལྟར་
བཅུ་གཉིས། གསུམ་པ་ནི།་དེ་བས་བཅུ་གཉིས། གཉིས་པ་བདག་གཞན་བརྗེ་བ་བསྒོམ་པ་ལ་གཉིས།་་་
མདོར་བསྟན་པ་དང་། བདག་ཉིད་བཞི། རྒྱས་པར་བཤད་པའོ། །འདི་ལ་གསུམ། བརྗེ་བའི་་་་་
མཚན་ཉིད་བཤད་པ་དང་། བརྗེ་བའི་བསམ་པ་རྗེས་སུ་སྒྲུབ་པ་དང་། སྦྱོར་བ་རྗེས་སུ་་་
སྒྲུབ་པའོ། །དང་པོ་ལ་བཞི། གཞན་བླང་བ་དང་། ་་ལྟར་ཉེ་བརྒྱད། བདག་གཅེས་འཛིན་དོར་བ་
དང་། “བདག་ལུས་བཅུ་དྲུག བདག་གཞན་གཙོ་བོར་བྱས་པའི་སྐྱོན་ཡོན་གྱི་རྣམ་གྲངས་དང་།་གལ་ཏེ་ཞེ་
བའི དོན་བསྡུ་བའོ། །དེ་ལྟས་བཅུ་དྲུག གཉིས་པ་ལ་གཉིས། མདོར་བསྟན་པ་དང་།་ར་མན་སོགས་བཞི། ལས་
རྒྱས་པར་བཤད་པའོ། །འདི་ལ་བཞི། ཕྲག་དོག་བསྒོམ་པ་དང་།་བ་ནི་ཉེར་བཞི། འགྲན་་་་་་་
སེམས་བསྒོམ་པ་དང་
།་་་ངག་དང་བཅུ་དྲུག ང་རྒྱལ་བསྒོམ་པ་དང་།ཉོན་མོངས་བཅུ་དྲུག བསྒོམ་པའི་་་་་་་
འབྲས་བུའོ། ཡིད་ཁྱོད་བཅུ་དྲུག གསུམ་པ་ལ་གཉིས་སྒྲུབ་པའི་ཚུལ་དང་།་གཞན་གྱི་ཉེར་གཉིས། སྦྱོར་བ་ལ་
སེམས་དབང་དུ་བྱ་བའོ། །འདི་ལ་གཉིས། རང་ཆེད་དུ་སྦྱོར་བའི་ཉེས་པ་ལ་བརྟགས་་་་་་
ནས་སེམས་ཚར་བཅད་པ་དང་།་དེ་བྱ་ཉེ་བརྒྱད། ལུས་ཀྱི་ཉེས་པ་ལ་བརྟགས་ན་གཞན་དོན་ལ་ ་
སྦྱོར་བའོ།་ཇི་ལྟར་ཞེ་བཞི། གསུམ་པ་རྗེས་སུ་གདམས་པ་ནི། དེ་བས་བཅུ་གཉིས། ལྔ་པ་ཤེས་རབ་ཀྱི་་་་་
ལེའུ་ལ་གསུམ། མཚམས་སྦྱར་བའི་ཚུལ་གྱིས་བརྗོད་བྱའི་ངོ་བོ་བསྟན་པ་དང་། “ཡན་ལག་་་
བཞི། དོན་དངོས་རྒྱས་པར་བཤད་པ་དང་། མཇུག་རྗེས་སུ་གདམ་པའོ། །གཉིས་པ་ལ་་་་་་
གསུམ། བདེན་པ་གཉིས་ཀྱི་སྒོ་ནས་ཤེར་ཕྱིན་མདོར་བསྟན་པ་དང་། བདག་མེད་གཉིས་
ཀྱི་སྒོ་ནས་ཤེར་ཕྱིན་རྒྱས་པར་བཤད་པ་དང་། ཆོས་ཐམས་ཅད་སྐྱེ་འགག་དང་བྲལ་བའི་
ས
- 2 8
8 -



སྒྱུ་
གྲགས་ཆེན་བཅོ་བརྒྱད་ཀྱི་སྤྱོད་འཇུག་བསྡུས་དོན་བཞུགས། (༩
སྒོ་ནས་ཤེར་ཕྱིན་གྱི་དོན་བསྡུས་ཏེ་བསྟན་པའོ། །དང་པོ་ལ་གསུམ་དབྱེ་བ་དང་། ཀུན་རྫོབ་་་
གཉིས། ངོ་བོ་དང་། དོན་དམ་གཉིས། དེ་བསྒྲུབ་པའོ།”དེ་ལ་བས། གཉིས་པ་ལ་གཉིས་ཆོས་ཀྱི་བདག་མེད་་
བསྒོམ་པ་དང་། གང་ཟག་གི་བདག་མེད་བསྒོམ་པའོ། །དང་པོ་ལ་གཉིས་ཡུལ་དང་ཡུལ་
ཅན་སྟོང་ཉིད་དུ་བསྒྲུབ་པ་དང་། དེ་ལྟར་ཤེས་པ་ལམ་དུ་བསྒྲུབ་པའོ། །དང་པོ་ལ་གསུམ།
བྱེ་སྨྲའི་རྩོད་སྤང་དང་།་གཟུགས་སོགས་བཅུ་གཉིས། མདོ་སྡེ་པའི་རྩོད་སྤང་དང་།་འདྲའི་ཉེར་དྲུག སེམས་་་་་
ཙམ་པའི་རྩོད་སྤངས་ངོ་། །གང་ཚེ་ང་བརྒྱད། གཉིས་པ་ལ་གསུམ། དེ་ལྟར་ཤེས་པ་ལམ་དུ་བསྒྲུབ་
པ་དངོས་དང༌། དེ་ལ་ཉན་ཐོས་ཀྱི་རྩོད་པ་སྤང་བ་དང་། ཤེས་པ་གཉིས་ཀྱི་བྱེད་པ་མདོར་
བསྡུས་ཏེ་བསྟན་པའོ། །དང་པོ་ལ་བཞི། ཕྱོགས་གཅིག་སྒྱུ་མར་རྟོགས་པ་ལམ་མ་ཡིན་པ་
དང༌།་ས་མ་བརྒྱད། ཐམས་ཅད་སྒྱུ་མར་རྟོགས་པ་ལམ་ཡིན་པ་དང་། སྟོང་ཉིད་བརྒྱད། དེ་ལས་སྣང་་་་་་
མེད་ཀྱི་ཤེས་རབ་སྐྱེ་བ་དང་།་་གང་ཆེ་བའི་ ཕྲིན་ལས་འཇུག་པ་འབད་པ་ལ་མི་ལྟོས་པའོ། ཨ་མེད་པ་
བཞིན་ཉིའུ། གཉིས་པ་ལ་གཉིས། ལུང་གིས་མདོར་བསྟན་པ་དང་།་བདེན་པ་བཞི། བརྒལ་ལན་གྱིས་
རྒྱས་པར་བཤད་པའོ། །འདི་ལ་བཞི། ཐེག་ཆེན་བཀར་བསྒྲུབ་པ་དང་། གལ་ཏེ་བཅུ་བཞི། པ་ཡས་
བཀའི་ནང་ནས་ངེས་དོན་དུ་བསྒྲུབ་པ་དང་།སེམས་ནི་བཅུ་གཉིས། སྐབས་བསྡུ་བ་དང་།དམིགས་པ་མ་
དྲུག སྒྲུབ་བྱེད་རྒྱས་པར་བཤད་པའོ།་་་ག་གང་བཅུ་གཉིས། གསུམ་པ་ནི།“རྨོངས་པས་ཉི་ཤུ། གཉིས་པ་གང་ ་ ་
ཟག་གི་བདག་མེད་བསྒོམ་པ་ལ་བཞི། ཁམས་དྲུག་བདག་མེད་པར་བསྒོམ་པ་སྤྱིར་་་་་་་
བསྟན་པ་དང་།་སོ་དང་བཅུ་གཉིས། མུ་སྟེགས་ཀྱིས་བརྟགས་པའི་བདག་དགག་པ་དང་། བདག་ ་
མེད་ལ་རྩོད་པ་སྤང་བ་དང་། དྲན་པ་ཉེར་བཞག་གི་སྒོ་ནས་གང་ཟག་གི་བདག་མེད་རྒྱས་
པར་བསྒོམ་པའོ། །གཉིས་པ་ལ་གཉིས། གྲངས་ཅན་པའི་བདག་དགག་པ་དང་།གལ་ཏེ་སོ་
-2 8 9 -



སྔ
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ། རིག་པ་ཅན་གྱི་བདག་དགག་པའོ།་སེམས་མེད་བརྒྱད། གསུམ་པ་ལ་གཉིས། ལས་འབྲས་ཀྱི་
འབྲེལ་བ་མི་འཐད་པ་སྤང་བ་དང་། གལ་ཏེ་གཉིས། སྙིང་རྗེ་བསྒོམ་ཡུལ་མི་འཐད་པ་སྤང་བའོ།་
གལ་ཏེ་བཅུ་གཉིས། བཞི་པ་ལ་བཞི། ལུས་དང་། ཚོར་བ་དང་། སེམས་དང་། ཆོས་དྲན་པ་ཉེར་ ་ ་
བཞག་གོ །དང་པོ་ལ་གསུམ། ཡན་ལག་སོ་སོ་ལུས་མ་ཡིན་པ་དང་། ལུས་ནི་བརྒྱད། ཡན་ལག་
ཅན་གྱི་རྫས་མ་གྲུབ་པ་དང་།གལ་ཏེ་ཉེར་བརྒྱད། དོན་བསྡུ་བའོ། །དེ་ལྟར་བཞི། གཉིས་པ་ལ་བཞི་་་་་
ཚོར་བའི་རང་བཞིན་མ་གྲུབ་པ་དང་།ྋག་བསྔལ་ཉི་ཤུ། རྒྱུ་རེག་པ་མ་གྲུབ་པ་དང་།གལ་ཏེ་ཉེར་བཞི། ཡ་
ཚོར་བའི་ཡུལ་མ་གྲུབ་པ་དང་། མཐོང་བའམ་གཉིས། འཛིན་བྱེད་མ་གྲུབ་པའོ།”སེམས་དང་བ༔ གསུམ་པ་
ལ་གཉིས། ཡིད་ཤེས་རང་བཞིན་མ་གྲུབ་པ་དང་། ཡིད་ནི་བརྒྱད། སྒོ་ལྔའི་རྣམ་ཤེས་མ་གྲུབ་ ་ ་ ་
པའོ།་ཤེས་བྱ་དྲུག བཞི་པ་ལ་གཉིས། ཆོས་ཐམས་ཅད་སྐྱེ་མེད་དུ་གྲུབ་པ་དང་།དེ་ལྟར་གཉིས། དེ་ལ་
རྩོད་པ་སྤང་བའོ། །འདི་ལ་གསུམ། ཀུན་རྫོབ་མེད་པའི་ཧ་ཅང་ཐལ་བ་སྤང་བ་དང་།གལ་
ཏེ་བརྒྱད། ངེས་བྱེད་ཀྱི་ཚད་མ་མི་འཐད་པར་ཐལ་བ་སྤང་བ་དང་། རྟོགས་དང་བཅུ་གཉིས། མུ་སྟེགས་་་
བྱེད་ཀྱི་རྩོད་པ་སྤང་བའོ། །འདི་ལ་གསུམ། དངོས་པོའི་རང་བཞིན་ལ་སྒྲུབ་བྱེད་ཀྱི་ཚད་
མ་མེད་པ་དང་། གང་གི་ཉི་ཤུ། གནོད་བྱེད་ཡོད་པ་དང༌། ཆོས་ཐམས་ཅད་སྐྱེ་མེད་དུ་བསྟན་པ་
ལ་རྩོད་པ་སྤང་བའོ། །གཉིས་པ་ལ་གསུམ། རྒྱུ་མེད་ལས་སྐྱེ་བ་དགག་པ་དང་།རེ་ཞིག་བརྒྱད།
གཞན་སྐྱེ་དགག་པ་དང་།”་དབང་ཕྱུག་ཉེར་བཞི། བདག་སྐྱེ་དགག་པའོ།་་གཙོ་བོ་ཞེ་བཞི། གསུམ་པ་ནི།་གལ་ཏེ་
བཅུ་གཉིས། གསུམ་པ་ཆོས་ཐམས་ཅད་སྐྱེ་འགག་དང་བྲལ་བའི་སྒོ་ནས་ཤེར་ཕྱིན་གྱི་དོན་་་་་་
བསྡུས་ཏེ་བསྟན་པ་ལ་བཞི། སྐྱེ་འགག་མེད་པའི་དོན་དངོས་དང་། །དེ་བས་དྲུག རྟེན་འབྲེལ་སྒྱུ་
མར་བསྟན་པ་དང་། རྨོངས་པས་བཅུ། རྟེན་འབྲེལ་ཉིད་ངོ་བོར་འདོད་པ་དགག་པ་དང༌་།་དངོས་པོ་བཅུ་
ས
- 29 (0 -



ཏུ
གྲགས་ཆེན་བཅོ་བརྒྱད་ཀྱི་སྤྱོད་འཇུག་བསྡུས་དོན་བཞུགས། ༩
དྲུག སྲིད་ཞི་མཉམ་པ་ཉིད་དུ་བསྟན་པའོ། །དེ་ལྟར་བརྒྱད། གསུམ་པ་མཇུག་རྗེས་སུ་གདམས་པ་་ ་
ལ་གཉིས་སྟོང་ཉིད་རྟོགས་པས་རང་དོན་གྲུབ་པའི་ཕན་ཡོན་དང་། །དེ་ལྟར་བཅུ་བཞི། ཟུང་འཇུག་
ཏུ་བྱ་བའི་ཕྱིར་གཞན་ལ་སྙིང་རྗེ་བསྐྱེད་པར་གདམས་པའོ། །འདི་ལ་གཉིས། མཐོང་མ་
མཐོང་གི་སྡུག་བསྔལ་ལ་དམིགས་སྟེ་སྙིང་རྗེ་བསྒོམ་པ་དང་།་བདག་ཉིད་ཞེ་དྲུག དེ་དག་རྗེས་སུ་་
བཟུང་བར་སྨོན་པའོ།་་ལྟར་བརྒྱད། གསུམ་པ་ལམ་དེའི་འབྲས་བུ་དོན་གཉིས་ཕུན་ཚོགས་་་་་
འགྲུབ་པ་བསྔོ་བའི་ཐབས་གྱིས་བསྟན་པ་ལ་གསུམ། བསྔོ་བའི་རྒྱུ་དང་། བདག་གི་བའི ཇི་ ་ ་ ་ ་
ལྟར་བསྔོ་བའི་ཚུལ་དང་། བཀའ་དྲིན་རྗེས་སུ་དྲན་པའི་ཕྱག་བྱ་བའོ། །གཉིས་པ་ལ་་་་་་
གསུམ། གཞན་དོན་དུ་བསྔོ་བ་དང་། རང་དོན་དུ་བསྔོ་བ་དང་། བདེ་བའི་འབྱུང་གནས་
བསྟན་པ་དར་རྒྱས་སུ་བསྔོ་བའོ། །དང་པོ་ལ་གཉིས་འཇིག་རྟེན་པའི་དོན་དུ་བསྔོ་བ་དང་
འཇིག་རྟེན་ལས་འདས་པའི་ཆེད་དུ་བསྔོ་བའོ། །དང་པོ་ལ་གསུམ། སྤྱིར་བསྔོ་བ་་ཕྱོགས་རྣམས་
བརྒྱང་དང་། ངན་འགྲོའི་ཆེད་དུ་བསྔོ་བ་་འཇིག་རྟེན་པ་དྲུག་དང་། བདེ་འགྲོའི་དོན་དུ་བསྔོ་་་་་་་
བའོ། །འདི་ལ་གཉིས། སྤྱིར་མིའི་དོན་དུ་བསྔོ་བ་དང༌། བྱེ་བྲག་བསྟན་པ་ལ་ཞུགས་པའི་
དོན་ཏུ་བསྔོ་བའོ། །དང་པོ་ལ་གཉིས། མི་འདོད་པ་དང་བྲལ་བར་བསྔོ་བ་་་ལོང་བ་སོ་དྲུག་དང་
འདོད་དོན་འགྲུབ་པར་བསྔོ་་མི་དལ་དྲུག་ཅུ་བའོ། གཉིས་པ་ནི།གཙུག་ལག་ཉེར་བརྒྱད། གཉིས་པ་ནི། “བྱང་
ཆུབ་དྲུག གཉིས་པ་རང་དོན་དུ་བསྔོ་བ་ལ་གཉིས། གནས་སྐབས་ཀྱི་དོན་འགྲུབ་པས་བསྔོ་བ་
བདག་ནི་བརྒྱ་དང༌། དོན་གཉིས་ཕུན་སུམ་ཚོགས་པར་བསྔོ་བའོ།”ཕྱོགས་བཅུ་བཅུ་གཉིས། གསུམ་པ་བདེ་
བའི་འབྱུང་གནས་བསྟན་པ་དར་རྒྱས་སུ་བསྔོ་བ་ནི། འགྲོ་བའི་བཞི། གསུམ་པ་ནི། ་གང་གི་བཞི།
གསུམ་པ་བརྩམས་པ་མཐར་ཕྱིན་པའི་དོན་ནི།བྱང་ཆུབ་དྲུག གསུམ་པ་དོན་དེ་ལེགས་པར་་་་་
དུ
ཆུ་
བ
པ
- 29 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྒྱུར་ཚུལ་ནི། རྒྱ་གར རྒྱལ་སྲས་སྤྱོད་ལ་འཇུག་པའི་བསྡུས་དོན་འདི། བྲིས་པའི་དགེ་ ་ ་ ་
བས་བདག་གཞན་སེམས་ཅན་རྣམས། ཐེག་ཆེན་རིགས་ལྡན་བྱང་ཆུབ་སེམས་མཆོག་
བསྐྱེད། ཕྱིན་དྲུག་མཐར་ཕྱིན་རྫོགས་བྱང་མྱུར་ཐོག་ཤོག ཅེས་པ་འདི་ནི་རྗེ་བཙུན་གོང་
མའི་གསུང་རབས་མཐའ་དག་ལ་སྙིང་ནས་དད་པ་ཐོབ་པ་འཇམ་དབྱངས་ཀུན་དགའ་
རྣམ་རྒྱལ་གྱིས་འཇམ་མགོན་བླ་མ་སྐུ་མཆེད་ཀྱི་བསྡུས་དོན་ཤིན་ཏུ་རྒྱས་པ་ཉུང་ངུར་་་་་་
བསྡུས་ཏེ་བློ་ལ་གཟུང་བདེ་བའི་ཆེད་དུ་བྲིས་པ་དགེ་ཞིང་བཀྲ་ཤིས་པར་གྱུར་ཅིག །ཚེ་
རབས་ཀུན་དུ་རྗེ་བཙུན་ས་སྐྱ་པའི། །ལེགས་གསུང་མདོ་རྒྱུད་ཀུན་གྱི་སྙིང་པོའི་་་་་་་་་
དོན། །ཚུལ་བཞིན་རྟོགས་ནས་གཞན་ལ་སྟོན་པ་ཡིས། །བསྟན་འགྲོའི་དོན་ཆེན་འགྲུབ་
པར་བྱིན་གྱིས་རློབས། །ཞེས་པ་འདི་མཁས་མཆོག་སྙན་གྲགས་ལུང་རིགས་ཉི་མ་ ་ ་ ་
མཛད་པའོ། །ཕྱོགས་བཅུའི་ནམ་མཁའི་མཐས་གཏུགས་པའི། །སེམས་ཅན་ཀུན་དོན་
བསྒྲུབ་བྱའི་ཕྱིར། །ཇི་ལྟར་འཇམ་དབྱངས་སྤྱོད་མཛད་པ། །བདག་གི་སྤྱོད་པའང་དེ་ ་ ་ ་
འདྲར་ཤོག། །།
-29 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། ༩
༄༅། །བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས་ཤེས་རབ་ཀྱི་ཕ་རོལ་ཏུ་
ཕྱིན་པའི་ལེའུའི་འགྲེལ་པ་གཞུང་དོན་འཁྲུལ་མེད་གསལ་བའི་
ཉི་འོད་ཅེས་བྱ་བ་བཞུགས་སོ། །
ཀུན་དགའརྣམ་རྒྱལ་གྱིས་མཛད།
༄༅། །འཇམ་མགོན་བླ་མའི་ཞབས་ལ་ཕྱག་འཚལ་ལོ། །ཤེས་རབ་ཀྱི་ཕ་རོལ་ཏུ་ཕྱིན་
པའི་ལེའུའི་དོན་བཤད་པ་ལ་གསུམ། མཚམས་སྦྱར་བའི་ཚུལ་གྱིས་བརྗོད་བྱའི་ངོ་བོ་བསྟན་པ་
དང་། དོན་དངོས་དང་། མཇུག་རྗེསསུ་གདམས་པའོ། །དང་པོ་ནི། ཤེས་རབ་ཀྱི་རྒྱུའམ་འཁོར་
དུ་གྱུར་པའི་ཡན་ལག་སྦྱིན་སོགས་ཕར་ཕྱིན་ལྔ་པོ་འདི་དག་ཐམས་ཅད་ནི་ཐུབ་པས་ཤེས་རབ་
བསྐྱེད་པའི་དོན་དུ་གསུངས་ཏེ། ཕར་ཕྱིན་ལྔ་ལ་གོམས་པས་ཤེས་རབ་སྐྱེ་བར་འགྱུར་བའི་ཕྱིར་
དང༌། ཉོན་མོངས་བའི་གཉེན་པོ་ཤེས་རབ་ཡིན་ཡང་གཞན་རྣམས་དེའི་འཁོར་རམ་གྲོགས་སུ་
འགྲོ་བའི་ཕྱིར་རོ། །དེ་ཡི་ཕྱིར་ན་རང་གཞན་གྱི་སྡུག་བསྔལ་དག་ཞི་བར་འདོད་པས་ཤེས་རབ་
རང་རྒྱུད་ལ་བསྐྱེད་པར་བྱ་སྟེ། སྡུག་བསྔལ་གྱི་རྩ་བ་དངོས་པོ་ལ་མངོན་པར་ཞེན་པ་ཡིན་ལ་དེ་
ཤེས་རབ་ཁོ་ནས་སྤོང་བར་བྱ་དགོས་པའི་ཕྱིར་རོ། །གཉིས་པ་དོན་དངོས་ལ་གསུམ་སྟེ། བདེན་
པ་གཉིས་ཀྱི་སྒོ་ནས་ཤེར་ཕྱིན་མདོར་བསྟན་པ་དང་། བདག་མེད་གཉིས་ཀྱི་སྒོ་ནས་ཤེར་ཕྱིན་
རྒྱས་པར་བཤད་པ་དང་། ཆོས་ཐམས་ཅད་སྐྱེ་འགག་དང་བྲལ་བའི་སྒོ་ནས་ཤེར་ཕྱིན་གྱི་དོན་
བསྡུས་ཏེ་བསྟན་པའོ། །དང་པོ་ལ་གསུམ། བདེན་པ་གཉིས་སུ་དབྱེ་བ་དང་། དེའི་མཚན་ཉིད་
དང་། མཚན་ཉིད་དེ་བསྒྲུབ་པའོ། །དང་པོ་ནི། ཀུན་རྫོབ་དང་ནི་དོན་དམ་སྟེ། །འདི་ནི་བདེན་པ་
-29 3 -



-
，
O
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་སུ་འདོད། །ཅེས་པ་སྟེ། དེའང་དབྱེ་བའི་གཞི་ནི་ཤེས་བྱ་ཙམ་སྟེ། ཇི་ལྟ་བ་དོན་དམ་པ་
དང༌། ཇི་སྙེད་པ་ཀུན་རྫོབ་ཡིན་པས་དེ་གཉིས་ཀ་ལ་ཤེས་བྱ་ཙམ་གྱིས་ཁྱབ་པའི་ཕྱིར། དབྱེ་
བའི་དོན་ནི། བདེན་པ་གཉིས་དངོས་པོ་ཐ་དད་པ་དང་། ཐ་དད་གཏན་མེད་ཀྱི་གཅིག་པ་ནི་མ་
ཡིན་ཏེ། སྐྱོན་བཞི་བཞི་ཡོད་པའི་ཕྱིར། དེས་ན་རྟོག་ངོར་དངོས་པོ་གཅིག་ལ་ལྡོག་པ་ཐ་དད་པ་
སྟེ༑ བུམ་པའི་བྱས་པ་དང་མི་རྟག་པ་བཞིན་ནོ། །གནས་ཚུལ་ལ་དངོས་པོ་གཅིག་ལ་ཆོས་ཐ་
དད་པའང་མ་ཡིན་ཏེ། ནམ་མཁའ་ལ་སྐྲ་ཤད་དུ་སྣང་བ་དང༌། སྣང་བ་དེས་དབེན་པ་བཞིན་དེ་
ཉིད་དང་གཞན་དུ་བརྗོད་དུ་མེད་པ་ཡིན་པའི་ཕྱིར། གྲངས་ངེས་ནི། ཤེས་བྱ་ཐམས་ཅད་བདེན་
རྫུན་གཉིས་སུ་ངེས་ཤིང་དེ་གཉིས་གཞི་མཐུན་མི་སྲིད་པས་རྫུན་པ་རྣམ་རྟོག་གི་ཡུལ་དུ་གྲུབ་པ་
དེ་ཐ་སྙད་པའི་ཚད་མས་ཡོད་པར་བསྒྲུབ་པ་ཀུན་རྫོབ་པ་ཡིན་ལ། བདེན་པ་རྣམ་རྟོག་གི་ཡུལ་
དུ་གྲུབ་པ་དེ་ཚད་མས་བཀག་པ་ནི་དོན་དམ་པའི་བདེན་པ་ཡིན་པས་བདེན་པ་གཉིས་སུ་གྲངས་
ངེས་སོ། །སྒྲ་དོན་ནི། སྒྲིབ་པའི་དོན་གྱིས་ཀུན་རྫོབ་ཡིན་ལ། དེའི་ཡུལ་ནི་འཁྲུལ་ངོར་བདེན་
པས་ཀུན་རྫོབ་ཀྱི་བདེན་པའོ། །རིག་པའི་ཤེས་པ་ནི་དོན་དུ་གཉེར་བྱ་ཡིན་པ་དང་མི་བསླུ་བས་
དོན་དམ་པ་ཡིན་ལ། ཆོས་ཉིད་སྤྲོས་བྲལ་ནི་རིག་པ་དེའི་ངོར་བདེན་པས་དོན་དམ་པའི་བདེན་
པའོ། །གཉིས་པ་མཚན་ཉིད་ནི། ཕྱིན་ཅི་ལོག་གི་དམིགས་པ་མཐའ་དག་གིས་སྟོང་པ་ནི་དོན་
དམ་བདེན་པ་སྟེ། དེ་ནི་མཐའ་བཞིར་བརྟགས་པའི་བློ་ཡི་སྤྱོད་ཡུལ་མིན་པས་སྤྲོས་པ་དང་བྲལ་
བའོ། །སྣང་ཡང་རིགས་པའི་ངོར་མི་བདེན་པས་ཕྱིན་ཅི་ལོག་གི་བློའི་དམིགས་པ་ནི་ཀུན་རྫོབ་
ཡིན་པར་བརྗོད་དོ། །གསུམ་པ་མཚན་ཉིད་དེ་སྒྲུབ་པ་ལ་གནོད་ཡུལ་བློའི་དབྱེ་བ་ནི། བདེན་
གཉིས་དེ་ལ་དཔྱོད་པའི་འཇིག་རྟེན་ཏེ་གང་ཟག་རྣམ་པ་གཉིས་མཐོང་སྟེ། བདེ་བར་གཤེགས་
པའི་གཞུང་ལུགས་བཀའ་རྟགས་ཀྱི་ཕྱག་རྒྱ་བཞི་ཁས་ལེན་པའི་རྣལ་འབྱོར་པ་དང་། བདག་ཏུ་
སྨ་པ་མུ་སྟེགས་བྱེད་དང་སྐྱེ་བོ་ཐ་མལ་པ་སོགས་ཕལ་བའོ། །གནོད་བྱེད་ཀྱི་རིམ་པ་ནི། དེ་ལ་
-29 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། ༼༩
འཇིག་རྟེན་ཕལ་པས་ལུས་རིལ་པོ་དང་ཤེས་པ་རྟག་པར་འཛིན་པ་ལ་ནི། རྣལ་འབྱོར་འཇིག་
རྟེན་གྱི་གཟུང་བ་རྡུལ་ཕྲན་དང་། འཛིན་པ་སྐད་ཅིག་མར་བསྒྲུབ་པས་གནོད་ཅིང་། རྣལ་འབྱོར་
པ་ཡང་བློ་ཁྱད་ཀྱིས་གོང་མ་གོང་མ་རྣམས་ཀྱིས་འོག་མ་འོག་མ་རྣམས་ལ་གནོད་དེ། བྱེ་སྨྲས་སྔོ་
སོགས་ཕྱི་དོན་དུ་འདོད་ནས་ཤེས་པ་དང་དོན་རྣམ་པས་མ་བཞག་པར་ཐུག་ཕྲད་དུ་འཛིན་པར་
འདོད་པ་ལ། མདོ་སྡེ་པའི་ལྷན་ཅིག་དམིགས་ངེས་སོགས་ཀྱིས་གནོད་ཅིང་། མདོ་སྡེ་པས་སྣང་
བ་ཐམས་ཅད་སེམས་ཀྱི་རྣམ་པ་ཡིན་ཡང་རྣམ་པ་འཇོག་བྱེད་ཕྱི་རོལ་ན་དོན་ཡོད་པར་འདོད་པ་
ལ་སེམས་ཙམ་པས་རྡུལ་ལ་ཆ་མེད་ན་གོང་བུ་ཐམས་ཅད་རྡུལ་ཚད་དུ་ཐལ་བ་དང་། ཆ་ཡོད་ན་
ཆ་མེད་ཀྱི་རྡུལ་མི་འཐད་པ་སོགས་ཀྱིས་གནོད་པ་དང་། སེམས་ཙམ་པས་གཉིས་སྟོང་གི་ཤེས་
པ་བདེན་པར་འདོད་པ་ལ། དབུ་མ་པས་ཤེས་པ་བདེན་པར་རང་གཞན་གང་གིས་ཀྱང་སེམས་
བདེན་པར་ཡོད་པར་ཤེས་མི་ནུས་ཤིང་། རང་གི་ངོ་བོ་རང་བཞིན་མེད་པ་སོགས་ཀྱིས་གནོད་དོ།།
དེ་ལྟར་གནོད་པ་དེ་གང་གིས་ཤེས་ཞེ་ན། རྒོལ་ཕྱིར་རྒོལ་གཉིས་ཀ་ཡང་ནི་སྣང་ལ་རང་བཞིན་
མེད་པར་འདོད་པའི་དཔེ་གཟུགས་བརྙན་སོགས་ཀྱིས་བསྒྲུབ་ནུས་པའི་ཕྱིར་རོ། །རྩོད་སྤོང་ནི།
གལ་ཏེ་དམིགས་པ་ཐམས་ཅད་འཁྲུལ་པ་ཡིན་ན་དེ་ཉིད་རྟོགས་པའི་རྣལ་འབྱོར་པ་རྣམས་སྦྱིན་
སོགས་སྤྱོད་པ་རྒྱུན་ཆད་པར་འགྱུར་རོ་ཞེ་ན། འབྲས་བུ་སངས་རྒྱས་ཐོབ་པའི་དོན་དུ་ཚོགས་
རྫོགས་པར་བྱེད་པ་ལ་མི་བདེན་པར་ཤེས་ཀྱང་མ་དཔྱད་ཀུན་རྫོབ་ཏུ་རྒྱུ་འབྲས་ཀྱི་ངེས་པ་ཡོད་
པའི་ཕྱིར་སྤྲུལ་པ་ལྟ་བུས་འགྲོ་དོན་དུ་སྣང་བ་མི་འདོར་རོ། །འོ་ན་སྣང་བཅས་ཀྱི་བློ་མི་འདོར་
བས་རྣལ་འབྱོར་པ་དང་ཕལ་པ་ལ་ཁྱད་མེད་པར་འགྱུར་རོ་ཞེ་ན། འཇིག་རྟེན་པ་ཡིས་རྟོག་མེད་
ཀྱི་ཤེས་པས་དངོས་པོ་རྣམས་མཐོང་ཞིང་། རྟོག་བཅས་ཀྱི་ཤེས་པས་ཡང་དག་པ་བདེན་པ་ཉིད་
དུ་རྟོག་པར་བྱེད་ཀྱི་སྒྱུ་མ་ལྟ་བུར་རྟོགས་པ་མིན་ལ་རྣལ་འབྱོར་པས་སྒྱུ་མ་ལྟ་བུར་རྟོགས་པའི་
ཕྱིར་འདིར་རྣལ་འབྱོར་པ་དང་འཇིག་རྟེན་རྩོད་དེ་འཇིག་རྟེན་པས་བདེན་པར་འཛིན་པ་ལ་རྣལ་
- 2 9 5-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྱོར་པས་རྗེས་དཔག་གིས་དེ་འགོག་དགོས་པས་སོ། །གཉིས་པ་བདག་མེད་གཉིས་ཀྱི་སྒོ་
ནས་རྒྱས་པར་བཤད་པ་ལ་གཉིས། ཆོས་ཀྱི་བདག་མེད་བསྒོམ་པ་དང་། གང་ཟག་གི་བདག་
མེད་བསྒོམ་པའོ། །དང་པོ་ལ་གཉིས། ཡུལ་དང་ཡུལ་ཅན་སྟོང་ཉིད་དུ་བསྒྲུབ་པ་དང༌། གང་
ཟག་གི་བདག་མེད་བསྒོམ་པའོ། །དང་པོ་ལ་གཉིས། ཡུལ་དང་ཡུལ་ཅན་སྟོང་ཉིད་དུ་བསྒྲུབ་པ་
དང༌། དེ་ལྟར་ཤེས་པ་ལམ་དུ་བསྒྲུབ་པའོ། །དང་པོ་ལ་གསུམ་ལས་བྱེ་སྨྲས་རྩོད་སྤང་ལ་ཚད་མ་
དང་འགལ་བ་སྤངས་པ་ནི། གལ་ཏེ་དངོས་ཀུན་དེ་ཁོ་ནར་མ་གྲུབ་ན་ཤེས་བྱའི་གཞི་ལྔ་པོ་དོན་
དམ་པར་ཡོད་པར་མངོན་སུམ་གྱིས་གྲུབ་པས་གནོད་དོ་ཞེ་ན། གཟུགས་སོགས་མངོན་སུམ་དུ་
སྣང་བ་ཉིད་ཀྱང་ནི་རྟོག་པས་བརྟགས་པ་ལ་མངོན་སུམ་ལྟར་སྣང་བ་ཀུན་རྫོབ་པ་གྲགས་པ་
ཙམ་ ཡིན་ གྱི་དོན་དམ་པའི་ ཚད་མས་གྲུབ་ པ་མིན་ཏེ། བུམ་པའི་ ཕྱོགས་ གཅིག་ལས་མ་
མཐོང་བར་བུམ་པ་མཐོང་ཞེས་གྲགས་པ་དང་འདྲ་བར་གཟུགས་སོགས་ཀྱང་ཁྱེད་འདོད་པས་
རྫས་བརྒྱད་མེད་པའི་ཁ་དོག་མེད་ལ་རྫས་བརྒྱད་མིག་གིས་མཐོང་བ་མེད་པའི་ཕྱིར་རོ། །དེ་ཉིད་
དོན་དམ་མོ་ཞེ་ན། དེ་ནི་མི་གཙང་བ་ལ་སོགས་པ་ལ་གཙང་སོགས་གྲགས་པ་བཞིན་དུ་བརྫུན་
པ་ཡིན་ནོ། །ལུང་དང་འགལ་སྤོང་ནི། འོ་ན་བཅོམ་ལྡན་འདས་ཀྱིས་ཕུང་སོགས་ཡོད་པར་
གསུངས་པ་དང་འགལ་ལོ་ཞེ་ན། དེ་ནི་དགོངས་པ་ཅན་ཏེ། དགོས་པ་འཇིག་རྟེན་པ་རིམ་གྱིས་
གཞུག་པའི་དོན་དུ་ནི་མགོན་པོས་དངོས་པོ་ཡོད་པར་བསྟན་པ་དགོངས་གཞི་ཀུན་རྫོབ་ཏུ་ཡོད་
པ་ལ་དགོངས། དངོས་ལ་གནོད་བྱེད་དེ་ཁོ་ན་ཉིད་དུ་ཕུང་སོགས་དེ་དག་རགས་པའི་དངོས་པོ་
ལྟ་ཅི་ཤིན་ཏུ་ཕྲ་བའི་སྐད་ཅིག་མ་ཙམ་ཉིད་དང་དེ་བསགས་པའི་དུ་མར་ཡོད་པ་མིན་ནོ། །གལ་
ཏེ་སྐད་ཅིག་དོན་དམ་པ་མིན་ན་ཀུན་རྫོབ་ཉིད་དུའང་འགལ་ཏེ། ཀུན་རྫོབ་འཇིག་རྟེན་ལ་སྣང་
བ་ཡིན་པ་ལ་མི་སྣང་བའི་ཕྱིར་ཞེ་ན། དེ་ཕལ་པ་ལ་མི་སྣང་ཡང་རྣལ་འབྱོར་པ་བདེན་མཐོང་
གིས་མངོན་སུམ་དང་། མོས་སྤྱོད་རྗེས་དཔག་གི་ཡུལ་ཡིན་པས་ཀུན་རྫོབ་ཡིན་པ་ལ་ཉེས་པ་
L
，
- 2 9 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། (༩
མེད་དེ་བློ་དེ་དག་གི་སྣང་ངོར་ཡོད་པའི་ཕྱིར། འོ་ན་སྐད་ཅིག་མཐོང་བ་ལ་བདེན་པ་མཐོང་པར་
བཤད་པས་ཀུན་རྫོ་བ་ཡིན་པ་འགལ་ཞེ་ན། དེ་ནི་འཇིག་རྟེན་པའི་བློ་འཁྲུལ་པ་ལ་ལྟོས་ནས་དེ་
ཉིད་མཐོང་ཞེས་བཤད་པ་ཡིན་ནོ། །གལ་ཏེ་ཀུན་རྫོབ་ཐམས་ཅད་འཇིག་རྟེན་པའི་ཀུན་རྫོབ་
ཡིན་གྱི་རྣལ་འབྱོར་པའི་ཡུལ་ནི་དོན་དམ་ཡིན་ནོ་ཞེ་ན། རྣལ་འབྱོར་པའི་ཀུན་རྫོབ་ཁས་ལེན་པ་
ལས་གཞན་དུ་ཀུན་རྫོབ་ཐམས་ཅད་འཇིག་རྟེན་གྱི་ཀུན་རྫོབ་ཀྱིས་ཁྱབ་པར་འདོད་ན་རྣལ་
འབྱོར་པས་བུད་མེད་མི་གཙང་བར་ངེས་པར་རྟོགས་པ་ལ་འཇིག་རྟེན་གྱིས་གཙང་བར་མཐོང་
བས་གནོད་པར་འགྱུར་རོ། །གཉིས་པ་མདོ་སྡེ་བའི་རྩོད་སྤོང་ལ་བཞི་ལས་ཚོགས་ཀྱི་རྟེན་
གསུངས་པས་མི་གནོད་པ་ནི། མདོ་སྡེ་པས་མྱང་འདས་ཀྱི་དམིགས་པ་ཐམས་ཅད་དོན་དམ་དང་།
ཀུན་ཉོན་གྱི་དམིགས་པ་ཐམས་ཅད་ཀུན་རྫོབ་ཡིན་པར་འདོད་དོ། །དེས་ན་ཐམས་ཅད་སྒྱུ་མ་
ལྟར་བརྫུན་པ་ཁོ་ན་ཡིན་ན། རྒྱལ་བ་མཆོད་པ་ལ་བསོད་ནམས་མེད་པར་ཐལ་ཏེ། རྒྱལ་བའང་
སྒྱུ་མ་ལྟ་བུ་ཡིན་པའི་ཕྱིར་ཞེ་ན། སྒྱུ་འདྲའི་རྒྱལ་བ་ལ་མཆོད་པས་བསོད་ནམས་སྒྱུ་འདྲར་ཐོབ་པ་
ནི་ཇི་ལྟར་ཁྱེད་རང་རྒྱལ་བ་དངོས་ཡོད་ལ་མཆོད་པས་བསོད་ནམས་དངོས་ཡོད་འབྱུང་བར་
འདོད་པ་ཇི་བཞིན་ནོ། །ཉིང་མཚམས་སྦྱོར་བར་གསུངས་པས་མི་གནོད་པ་ནི། གལ་ཏེ་སེམས་
ཅན་སྒྱུ་མ་དང་འདྲ་ན་ཤི་ནས་ཇི་ལྟར་སྐྱེ་བར་འགྱུར་ཞེ་ན། དེ་ལ་ཇི་སྲིད་དུ་རྐྱེན་རྣམས་ཚོགས་
པར་གྱུར་པ་དེ་སྲིད་དུ་སྒྱུ་མ་ལྟ་བུ་ལའང་སྐྱེ་བ་མི་འགལ་ཏེ། རྐྱེན་ཚོགས་པས་སྒྱུ་མ་འབྱུང་བར་
འགྱུར་བ་དང་འདྲ་བའི་ཕྱིར་རོ། །འོ་ན་རྐྱེན་ཡོད་ཀྱི་བར་དུ་གནས་པས་ཡུན་རིང་དུ་གནས་ཕྱིར་
སེམས་ཅན་བདེན་པར་ཡོད་པར་ཐལ་ལོ་ཞེ་ན། སྐྱེ་བ་རྒྱུན་རིང་དུ་གནས་པ་ཙམ་གྱིས་ཇི་ལྟར་ན་
སེམས་ཅན་བདེན་པར་ཡོད་པ་ཡིན་ཏེ། བདེན་རྫུན་ཡུན་རིང་ཐུང་གིས་མི་འབྱེད་དེ་སྒྱུར་མ་ལོར་
གནས་ཀྱང་ཐ་སྙད་རྫུན་ལ་སེམས་ཅན་ཞག་གཅིག་ནས་འཆི་ནའང་ཐ་སྙད་བདེན་པའི་ཕྱིར།
ལས་རྟེན་གསུངས་པས་མི་གནོད་པ་ནི། གལ་ཏེ་ཐམས་ཅད་སྒྱུ་མ་ལྟ་བུ་ཡིན་ན་སེམས་ཅན་ལ་
- 29 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕན་གནོད་ཀྱིས་དགེ་སྡིག་མེད་པར་ཐལ་ལ་ཡོད་ན་སྒྱུར་མའི་སྐྱེས་བུ་ལའང་མཚུངས་སོ་ཞེ་ན།
སྒྱུ་མའི་སྐྱེས་བུ་བསད་སོགས་ལ། །སེམས་མེད་ཕྱིར་ན་སྡིག་མེད་དེ། །སྒྱུ་མའི་སེམས་དང་ལྡན་
པ་ལ་ཕན་གནོད་བྱས་པས་བསོད་ནམས་དང་ནི་སྡིག་པ་འབྱུང་བར་འགྱུར་ཏེ། ཁྱོད་ཐོ་ཡོར་དང་
སྐྱེས་བུ་དངོས་པོར་འདོད་པར་འདྲ་ཡང་དེ་ལ་གནོད་པའི་ལས་ཀྱི་སྡིག་པ་ཡོད་མེད་སེམས་ཡོད་
མེད་ཀྱིས་འབྱེད་པ་དང་འདྲ་བའི་ཕྱིར། འོ་ན་ཐམས་ཅད་སྒྱུ་མ་ལྟ་བུ་ཡིན་ན་སེམས་ཡོད་མེད་ཀྱི་
དབྱེ་བ་ཉིད་ཀྱང་མི་འཐད་དོ་ཞེ་ན། ཁྱེད་ལྟར་ན་སེམས་ཡོད་མེད་རྒྱུ་ཐ་དད་པ་ལས་ཡིན་པ་ལྟར་
སྔགས་སོགས་རྣམས་ལ་ནི་སེམས་སྐྱེ་བའི་ནུས་པ་མེད་ཕྱིར་སྒྱུ་མའི་སེམས་ནི་འབྱུང་བ་མེད་དོ།།
དེའི་ཤུགས་ཀྱིས་ལས་ཉོན་ལ་སེམས་བསྐྱེད་པའི་ནུས་པ་ཡོད་པར་བསྟན་ཏོ། །གལ་ཏེ་སྒྱུ་མ་ལྟ་
བུ་ཡིན་ན་རྐྱེན་ཐ་དད་པ་ལས་འབྲས་བུ་ཐ་དད་ཉིད་འགལ་ལོ་ཞེ་ན། སྣ་ཚོགས་རྐྱེན་ལས་བྱུང་
བ་ཡི། །སྒྱུ་མ་དེ་ཡང་རྟ་གླང་སོགས་སྣ་ཚོགས་ཉིད་དུ་མཐོང་བས་རྐྱེན་ཐ་དད་པ་མི་འགལ་ལོ།།
དེས་ན་སྒྱུ་མ་དང་དངོས་པོ་གང་གི་ལྟར་ཡང་རྐྱེན་གཅིག་གིས་ནི་འབྲས་བུ་ཀུན་བསྐྱེད་ནུས་པ་དེ་
ནི་གང་ན་ཡང་ནི་ཡོད་པ་མ་ཡིན་ནོ། །འཁོར་འདས་ཀྱི་ཐ་སྙད་བཞག་པར་མི་གནོད་པ་ནི། གལ་
ཏེ་དོན་དམ་པ་ནི་མྱ་ངན་ལས་འདས་པ་དང་། འཁོར་བ་ནི་ཀུན་རྫོབ་ཡིན་པ་དེ་ལྟར་ན་སངས་
རྒྱས་ལ་སྣང་བཅས་ཀྱི་བློ་ཡོད་དམ་མེད། མེད་ན་སངས་རྒྱས་དངོས་མེད་དམ་བེམས་པོར་ཐལ་
ལ༑ ཡོད་ན་དེ་ཀུན་རྫོབ་ཡིན་ནམ་དོན་དམ་ཡིན། དོན་དམ་ཡིན་ན་བློ་ནི་ཀུན་རྫོབ་ཡིན་པར་
བརྗོད་པའི་དམ་བཅའ་ཉམས་ལ། ཀུན་རྫོབ་ཡིན་ན་ཀུན་རྫོབ་ཀུན་ལས་ཉོན་གྱི་སྤྲོས་པ་ཡིན་
པས་སངས་རྒྱས་ཀྱང་ནི་འཁོར་བར་འགྱུར་བས་བྱང་ཆུབ་ཀྱི་སྤྱོད་པས་ཅི་ཞིག་བྱ་ཞེ་ན། ཁོ་བོ་
ཅག་ཀུན་རྫོབ་ཐམས་ཅད་འཁོར་བ་དང་མྱང་འདས་ཐམས་ཅད་དོན་དམ་དུ་ཁས་མི་ལེན་ཏེ།
དཔྱད་བཟོད་མི་བཟོད་ཀྱིས་དོན་དམ་དང་ཀུན་རྫོབ་ཏུ་འཇོག་གོ་འོ་ན་འཁོར་འདས་ཀྱི་ཁྱད་པར་
གང་ཞེ་ན། སྒྱུ་མར་ཁྱད་མེད་ཀྱང་རྐྱེན་རྣམས་རྒྱུན་ནི་མ་ཆད་ན་སྒྱུ་མ་རྫུན་ཡང་ལྡོག་པར་མི་
-29 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། དོe
འགྱུར་གྱི་རྐྱེན་རྒྱུན་ཆད་ན་ལྡོག་པ་བཞིན་དུ་ལས་ཉོན་ཀྱི་རྐྱེན་ཡོད་ཀྱི་བར་འཁོར་བ་མི་ལྡོག་ལ་
རྐྱེན་ལས་ཉོན་རྣམས་རྒྱུན་ནི་ཆད་པ་ན་སངས་རྒྱས་ལ་ཡེ་ཤེས་ཀུན་རྫོབ་ཏུ་ཡོད་ཀྱང་འཁོར་བ་
མི་འབྱུང་ངོ༌། །གསུམ་པ་སེམས་ཙམ་པའི་རྩོད་བ་སྤོང་བ་གཉིས། འཁྲུལ་ཤེས་མ་གྲུབ་ན་འཛིན་
པ་མ་གྲུབ་པར་ཐལ་བ་སྤང་བ་དང་། འཁྲུལ་གཞི་མེད་ན་འཁོར་བ་མ་གྲུབ་པ་ཐལ་བ་སྤང་བའོ།།
དང་པོ་ལ་གསུམ། རྣམ་མེད་པའི་རྩོད་སྤང༌། རྣམ་བདེན་པའི་རྩོད་སྤང༌། བདེན་འཛིན་བཟློག་
སྟེ་སྐབས་བསྡུ་བའོ། །དང་པོ་ནི། ཁྱེད་དབུ་མ་པས་ཆོས་ཀུན་སྟོང་ཉིད་དུ་སྨྲ་བས་གང་གི་ཚེ་
འཁྲུལ་བའི་ཤེས་པའང་ཡོད་པ་མིན་ན་དམིགས་བྱ་སྒྱུ་མ་གང་གིས་དམིགས་པར་འགྱུར་ཏེ།
དམིགས་བྱ་ལ་དམིགས་བྱེད་ཀྱིས་ཁྱབ་པ་ལ་དམིགས་བྱེད་ཀྱི་སེམས་མེད་པས་དམིགས་བྱའི་
རྣམ་པ་གཏན་མ་དམིགས་པར་ཐལ་ལོ་ཞེ་ན། གང་ཚེ་ཁྱོད་ལ་དམིགས་བྱ་སྒྱུ་མ་ཉིད་མེད་ནའང་
དེ་ཚེ་ཅི་ཞིག་དམིགས་དེ་བརྫུན་པའི་རྣམ་པ་དངོས་པོ་མེད་པར་འདོད་པས་དམིགས་བྱ་མེད་
པས་མ་དམིགས་པར་ཐལ་བ་མཚུངས་པའི་ཕྱིར། གཉིས་པ་ལ་གཉིས་ལས་འདོད་པ་བརྗོད་པ་
ནི༑ གལ་ཏེ་ཡུལ་གྱི་གོ་ས་དེ་ཉིད་དུ་དམིགས་བྱེད་ལས་གཞན་ཐ་དད་པར་ཡོད་པའི་དམིགས་
པའི་རྣམ་པ་དེ་ནི་སེམས་ཉིད་ཡིན་ནོ། །དེས་ན་དམིགས་བྱ་དམིགས་བྱེད་ཐ་མི་དད་པས་གཉིས་
ཀ་ཡོད་པས་རྣམ་བརྫུན་ལ་བརྗོད་པའི་སྐྱོན་ཁོ་བོ་ཅག་ལ་མེད་དོ་ཞེས་རྒོལ་བའོ། །གཉིས་པ་
དེའི་སྒྲུབ་བྱེད་དགག་པ་ལ་གསུམ་ལས་གནོད་པ་མདོར་བསྟན་པ་ནི། གང་ཚེ་སེམས་ཉིད་སྒྱུ་
མར་དམིགས་བྱ་དམིགས་བྱེད་ཐ་དད་མེད་ན་ནི། དེའི་ཚེ་རིག་བྱ་གང་ཞིག་རིག་བྱེད་གང་གིས་
མཐོང་སྟེ་གཅིག་ལ་བྱ་བྱེད་འགལ་བའི་ཕྱིར་རོ། །ལུང་གིས་ཀྱང་གནོད་དེ། འཇིག་རྟེན་གྱི་ནི་
མགོན་པོས་ཀྱང་སེམས་ཀྱིས་སེམས་མི་མཐོང་ཞེས་གཙུག་ན་རིན་པོ་ཆེས་ཞུས་པའི་མདོ་ལས་
གསུངས་ཏེ། འདི་ལྟ་སྟེ་དཔེར་ན་རལ་གྲིའི་སོ་དེ་ཉིད་ཀྱིས་རལ་གྲིའི་སོ་དེ་ཉིད་གཅོད་པར་མི་
ནུས་པ་དང་། སོར་མོའི་རྩེ་མོ་དེ་ཉིད་ཀྱིས་སོར་མོའི་རྩེ་མོ་དེ་ཉིད་ལ་རེག་པར་མི་ནུས་པ་བཞིན་
-29 9-



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དུ་སེམས་ཉིད་ཀྱིས་སེམས་ཉིད་མཐོང་བར་མི་ནུས་སོ་ཞེས་གསུངས་སོ། །དེས་ན་རལ་གྲིའི་
སོས་ནི་རང་ལ་རང་ཇི་ལྟར་མི་གཅོད་པ་དེ་བཞིན་དུ་ཡིད་ཀྱིས་ཀྱང་རང་ལ་རང་མི་མཐོང་ངོ༌། །
གཉིས་པ་རང་རིག་དོན་དམ་ལ་གནོད་པ་རྒྱས་པར་བརྗོད་པ་ལ་ལྔ་ལས་དཔེ་མ་གྲུབ་པ་ནི།
གལ་ཏེ་ཁྱེད་དབུ་མ་པས་བྱ་བྱེད་གཉིས་མེད་པར་རང་རིག་པ་མེད་པར་བསྒྲུབ་པ་མ་ངེས་ཏེ།
སྤྱིར་བྱ་བྱེད་གཉིས་མེད་ཀྱང་རང་གི་དངོས་པོ་ཡང་དག་པར་གསལ་བར་བྱེད་པ་ཡོད་པ་བཞིན་
ཤེས་པ་ལ་བྱ་བྱེད་གཉིས་མེད་ཀྱང་རང་རིག་པ་ཡོད་པ་ཅི་འགལ་ཞེ་ན། མར་མེ་གསལ་བྱེད་
ཡིན་ཀྱང་གསལ་བར་བྱ་བ་མིན་ཏེ། གང་གི་ཕྱིར་གསལ་བྱ་ལ་སྔར་མི་གསལ་བས་ཁྱབ་པ་ལ་
མར་མེ་ལ་གསལ་བྱའི་མུན་གྱིས་བསྒྲིབས་པ་མེད་པའི་ཕྱིར། དེས་ན་ཤེས་པ་ནི་རིག་བྱ་རིག་
བྱེད་དུ་གནས་པ་ལ་བྱ་བྱེད་གཉིས་ཀྱིས་ཁྱབ་པས་དེ་དང་མི་མཚུངས་སོ། །ཡང་ཁོ་ན་རེ། སྤྱིར་
བྱ་བྱེད་གཉིས་ཡོད་ཀྱང་གཉིས་མེད་པ་ལྟ་བུར་སྣང་སྟེ་ཤེལ་བཞིན་དུ་སྔོན་པོ་དེ་གཞན་ལ་ལྟོས་
པ་དང༌། གཉིས་མེད་ལ་གཉིས་སུ་སྣང་བའང་ཡོད་དེ། བཻཌཱུརྱ་བཞིན་དུ་སྔོ་ཉིད་ལ་གཞན་ལ་
ལྟོས་པ་ཡོད་པ་མ་ཡིན་པ་དེ་བཞིན་དུ་གཞན་རིག་གི་ཡུལ་འགའ་ཞིག་རིག་བྱེད་གཞན་ལ་ནི་
ལྟོས་པ་ཡོད་པ་དང་། རང་རིག་གི་ཡུལ་འགའ་ཞིག་རིག་བྱེད་གཞན་ལ་ལྟོས་པ་མེད་པའང་
མཐོང་བས་རིག་པ་ཐམས་ཅད་ལ་རིག་བྱེད་གཞན་གྱིས་མ་ཁྱབ་པས་རིག་བྱེད་གཞན་བཀག་
པས་རིག་པ་ཙམ་འགགས་པས་མ་ཁྱབ་བོ་ཞེ་ན། བཻཌཱུརྱ་སྔོ་བ་ཉིད་ལ་བྱ་བྱེད་ཐ་དད་པ་མེད་དེ།
སྔར་སྔོན་པོ་མིན་པ་ལ་ཕྱིས་སྔོན་པོ་དེ་བདག་གིས་བདག་ཉིད་བྱས་པ་མེད་པའི་ཕྱིར། དེས་ན་
རང་རིག་པའི་དཔེར་མི་རུང་ངོ༌། ། དོན་དང་མི་མཚུངས་པ་ནི། མར་མེས་རང་གསལ་བར་བྱེད་
དོ་ཞེས་ཤེས་པས་མངོན་སུམ་དུ་ཤེས་ཏེ་ཐ་སྙད་དུ་བརྗོད་པར་བྱེད་པ་འཐད་ནའང་བློ་ཤེས་པ་ནི་
གསལ་བ་ཉིད་ཡིན་ཅེས་ཤེས་ནས་ཐ་སྙད་དུ་དེ་སྐད་དུ་བརྗོད་དེ། རང་རིག་གིས་ངེས་པ་བཀག་
ཟིན་ལ་གཞན་རིག་གིས་ངེས་ན་གཟུང་འཛིན་གྲུབ་པར་ཐལ་བའི་སྐྱོན་ཡོད་པའི་ཕྱིར། ཡོད་
-3 0 ( -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། ༩
ངེས་ཀྱི་ཐ་སྙད་དགག་པ་ནི། གང་ཚེ་རང་རིག་པ་ཞེས་བྱ་བ་ཤེས་པ་འགས་ཀྱང་མཐོང་བ་མིན་ན་
དེའི་ཁྱད་པར་གསལ་བའམ་ནི་མི་གསལ་བའོ་ཞེས་དེ་ནི་བརྗོད་ཀྱང་དོན་མེད་དེ། རྟོག་ལྡན་གྱི་
གང་ཟག་ལ་ངེས་པ་མི་སྐྱེ་བའི་ཕྱིར། དཔེར་ན་མོ་གཤམ་བུ་མོའི་འགྱིང་བག་མཛེས་མི་མཛེས་
བཞིན་ནོ། །འབྲས་བུའི་རྟགས་འཁྲུལ་པ་ནི། གལ་ཏེ་རྒྱུ་རང་རིག་ཡོད་པ་མིན་ན་འབྲས་བུ་རྣམ་
ཤེས་དྲན་པ་ཇི་ལྟར་འགྱུར་ཏེ། གང་ཞིག་དྲན་པ་ལ་དྲན་ཡུལ་དེ་སྔར་མྱོང་བས་ཁྱབ་པའི་ཕྱིར།
སྔོན་པོ་སྔར་ཤེས་པ་ཕྱིས་དྲན་པ་ལྟ་བུའོ། །དེས་ན་འབྲས་རྟགས་ཀྱིས་དཔོག་གོ་ཞེ་ན། དྲན་པ་
ལ་མྱོང་བ་ཙམ་སྔོན་དུ་འགྲོ་བས་ཁྱབ་ཀྱང་། དྲན་བྱ་དེ་ཉིད་མྱོང་བས་མ་ཁྱབ་སྟེ། གཞན་མྱོང་བ་
དང་རྗེས་སུ་འབྲེལ་བ་ལས་དྲན་པར་འགྱུར་ཏེ། དེ་དང་འབྲེལ་བ་གཞན་མྱོང་བས་ཆོག་པའི་
ཕྱིར། དཔེར་ན་བྱི་བའི་སོས་དུག་བསྒོས་པ་མ་མྱོང་ཡང་འབྲུག་སྒྲའི་རྐྱེན་གྱིས་ན་ཚ་མྱོང་བ་ན་
དེ་ལས་དཔག་ནས་དྲན་པ་བཞིན་ནོ། །རང་བཞིན་གྱི་རྟགས་འཁྲུལ་པ་ནི། གལ་ཏེ་བསྒོམས་
པའི་རྐྱེན་གཞན་དག་དང་ལྡན་པ་ནི་བསྐལ་པའི་དོན་གཞན་གྱི་སེམས་ལ་སོགས་པ་རིང་པོ་ན་
ཡོད་པའང་མཐོང་བའི་ཕྱིར་ཉེ་བ་རང་གི་ཤེས་པ་ཉིད་ཀྱང་རང་གསལ་བར་རིགས་སོ་ཞེ་ན།
ཐག་རིང་པོ་མཐོང་བ་ལ་ཉེ་བ་མཐོང་བས་ཁྱབ་པའི་ཕྱིར་ཉེ་བ་རང་གི་ཤེས་པ་ཉིད་ཀྱང་རང་
གསལ་བར་རིགས་སོ་ཞེ་ན། ཐག་རིང་པོ་མཐོང་བ་ལ་ཉེ་བ་མཐོང་བས་མ་ཁྱབ་སྟེ། གྲུབ་པའི་
མིག་སྨན་གྱི་སྦྱོར་བ་མིག་ལ་བསྐུས་པ་ལས་རིང་པོ་ས་འོག་གི་བུམ་པ་མཐོང་ཡང་ཉེ་བ་མིག་
སྨན་ཉིད་མཐོང་བར་འགྱུར་བ་མིན་པའི་ཕྱིར། གསུམ་པ་བཀག་པས་རང་ལ་གནོད་པ་སྤང་བ་
ནི༑ གལ་ཏེ་ཤེས་པ་དེ་ཁོ་ནར་མེད་ན་མཐོང་ཐོས་ལ་སོགས་པ་མངོན་སུམ་དུ་གྲུབ་པའང་
བསལ་དགོས་སོ་ཞེ་ན། ཇི་ལྟར་ཀུན་རྫོབ་སྣང་ཙམ་པའི་མཐོང་བ་དང་ཐོས་པ་དང་ཤེས་པ་དག་
འདིར་ནི་དགག་པར་བྱ་བ་མིན་ཏེ། འདིར་ནི་སྡུག་བསྔལ་གྱི་རྒྱུར་གྱུར་པ་མཐོང་ཐོས་སོགས་
དོན་དམ་པར་བདེན་པར་རྟོག་པ་བཟློག་པར་བྱ་བ་ཉིད་ཡིན་ནོ། །གསུམ་པ་བདེན་འཛིན་
-3 0 1 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཟློག་སྟེ་སྐབས་བསྡུ་བ་ནི། དེ་ལྟར་སྣང་གྲགས་ཀྱི་ཆོས་སྒྱུ་མ་ལྟ་བུ་འདི་རྣམས་སེམས་ལས་
གཞན་ཐ་དད་ཀྱི་དངོས་པོ་མིན་པར་ཁྱེད་འདོད་ཅིང་ཁོ་བོ་ཡང་འདོད་ལ། སེམས་ལས་གཞན་
མིན་པར་སེམས་ཉིད་དུ་ཡང་མི་བརྟགས་ཏེ་ཁོ་བོས་སུན་ཕྱུང་ལ། དེ་ལྟར་ན་དངོས་པོར་འཛིན་
པ་མི་འོང་སྟེ། གཉིས་སུ་མི་འཛིན་པའི་ཕྱིར། ཅི་ལྟར་བདེན་པར་མི་འཛིན་ཞེ་ན། དངོས་པོ་ཞིག་
ཡིན་ན་ཇི་ལྟར་དེ་གཞན་མིན་ཏེ་གཞན་ཡིན་དགོས་ལ། ཡང་ན་གཞན་མིན་པར་སེམས་ཡིན་
དགོས་སོ། །ཕྱི་མ་དེ་འདོད་དོ་ཞེ་ན། མ་ཡིན་ཏེ་དེ་གཉིས་ཀ་བཀག་ཟིན་པས་སོ། །དེས་ན་
དངོས་པོ་བདེན་པར་མེད་པ་གྲུབ་བོ། །གལ་ཏེ་དེ་ལྟར་བདེན་པ་བཀག་ན་མཐོང་ཐོས་ལ་སོགས་
ཀྱང་འགག་པར་འགྱུར་རོ་ཞེ་ན། བདེན་པ་མེད་ཀྱང་སྣང་བ་མི་འགག་སྟེ་དཔེར་ཇི་ལྟར་ན་སྒྱུ་མ་
བདེན་པ་མིན་ཡང་བལྟ་བྱ་ཡིན་པ་དེ་བཞིན་དུ་ལྟ་བྱེད་ཡིད་མི་བདེན་ཡང་མ་བརྟག་ཉམས་
དགའ་ཙམ་དུ་སྣང་བ་ཡིན་ནོ། །གཉིས་པ་འཁྲུལ་གཞི་མེད་ན་འཁོར་བ་མ་གྲུབ་པར་ཐལ་བ་
སྤང་བ་ནི། གལ་ཏེ་གཉིས་སྣང་འཁོར་བའི་འཁྲུལ་པ་ཡོད་པའི་ཕྱིར་འཁྲུལ་གཞི་གཉིས་མེད་
རང་རིག་དངོས་པོའི་རྟེན་ཅན་ཡོད་དེ། འཁྲུལ་བ་ལ་འཁྲུལ་གཞིས་ཁྱབ་པའི་ཕྱིར། མིར་འཁྲུལ་
བའི་གཞི་ཐོ་ཡོར་བཞིན། དེས་ན་གཉིས་སྣང་དེ་ནི་གཞན་དུ་རྟེན་རང་རིག་མེད་ན་ནམ་མཁའ་
དང་འདྲ་བར་མེད་པར་འགྱུར་རོ་ཞེ་ན། འོ་ན་འཁྲུལ་བ་དངོས་མེད་ངོ་བོ་མ་གྲུབ་པའི་ཕྱིར་རྟེན་
དངོས་པོ་ལ་བརྟེན་པས་ན་དངོས་མེད་རང་གི་དོན་བྱེད་པ་དང་ལྡན་པར་ཇི་ལྟར་འགྱུར་ཏེ།
དཔེར་ན་རི་བོང་གི་རྭ་བུམ་པ་ལ་བརྟེན་ནས་འབུགས་པ་ལ་སོགས་པའི་བྱ་བ་བྱེད་པ་མི་འཐད་
པ་བཞིན་ནོ། །རང་ལ་ཡང་མཚུངས་ཏེ། གལ་ཏེ་དངོས་མེད་ཀྱིས་བྱ་བ་མི་བྱེད་པར་འདོད་ན་
ཁྱོད་ཀྱི་སེམས་ཉིད་དེ་ནི་གཉིས་སྣང་གི་གྲོགས་མེད་པར་གཉིས་མེད་ཀྱི་ཤེས་པ་གཅིག་པུ་ཉིད་
དུ་གནས་པར་ཐལ་བར་འགྱུར་བ་ཡིན་ཏེ། སེམས་རྟེན་བདེན་པ་ལའང་གཉིས་སྣང་བརྫུན་པ་
བརྟེན་པར་མི་འཐད་པའི་ཕྱིར། དེ་འདོད་དོ་ཞེ་ན། གང་ཚེ་སེམས་ནི་གཟུང་འཛིན་གཉིས་སུ་
，
-3 0 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། །༩
སྣང་བའི་དྲི་མ་དང་བྲལ་བ་དེའི་ཚེ་ཐམས་ཅད་དེ་བཞིན་གཤེགས་པ་ཉིད་དུ་ཐལ་ལོ། །གལ་ཏེ་
གཉིས་སྣང་ལས་གྲོལ་ཡང་སངས་རྒྱས་མི་ཐོབ་པ་ཅི་འགལ་ཞེ་ན། འོ་ན་རྣམ་རིག་ཙམ་དུ་
རྟོགས་ཀྱང་སྒྲིག་པ་ལས་མི་གྲོལ་བ་དེ་ལྟ་ནའང་སེམས་ཙམ་དང་གཉིས་དང་བྲལ་བར་བྱ་ན་དེ་
འཁོར་བ་ལས་གྲོལ་བའི་ཆེད་དུ་བརྟགས་པ་ལ་ཡོན་ཏན་ཅི་ཞིག་ཡོད་དེ་ཅི་ཡང་མེད་དོ། །
གཉིས་པ་དེ་ལྟར་ཤེས་པ་ལམ་དུ་བསྒྲུབ་པ་ལ་གསུམ། སྟོང་ཉིད་རྟོགས་པའི་ཤེས་པ་ལམ་དུ་
བསྒྲུབ་པ་དངོས་དང་། དེ་ལ་ཉན་ཐོས་ཀྱི་རྩོད་པ་སྤང་བ་དང་། ཤེས་པ་གཉིས་ཀྱི་བྱེད་པ་བསྡུས་
ཏེ་བསྟན་པའོ། །དང་པོ་ལ་རྒོལ་ལན་གཉིས་ལས་རྒོལ་བ་ནི། ཉོན་མོངས་པའི་དམིགས་པ་སྒྱུ་
མ་ལྟ་བུར་ཤེས་ན་ཡང་དེས་ཇི་ལྟར་ན་ཉོན་མོངས་པ་ལྡོག་པར་འགྱུར་ཏེ། གང་གི་ཚེ་སྒྱུ་མའི་
བུད་མེད་ལ་དེ་སྤྲུལ་པ་བྱེད་པ་སྒྱུ་མ་མཁན་ཉིད་ཀྱང་ཆགས་པ་སྐྱེ་བར་འགྱུར་བའི་ཕྱིར་ཞེས་
པའོ། །གཉིས་པ་ལན་ལ་བཞི་ལས་ཕྱོགས་གཅིག་སྒྱུ་མར་རྟོགས་པ་ལམ་མིན་པ་ནི། སྒྱུ་མ་དེ་
བྱེད་པ་པོ་ནི་ཤེས་བྱ་ལ་དངོས་པོར་ཞེན་པ་ཉོན་མོངས་པའི་བག་ཆགས་མ་སྤང་པ་དེས་ན་སྒྱུ་
མའི་བུད་མེད་དེ་མཐོང་བ་ན་ཆགས་པ་སྐྱེ་སྟེ། དེ་ཡི་སྟོང་པ་ཉིད་ཤེས་པའི་བག་ཆགས་ཉམས་
ཆུང་བ་ཉིད་དེ། སྒྱུ་མ་སྟོང་པར་རྟོགས་ཀྱང་ཐམས་ཅད་ལ་དམིགས་པའི་འདུ་ཤེས་ཡོད་པའི་
ཕྱིར། དེས་ན་ཕྱོགས་གཅིག་སྒྱུ་མར་རྟོགས་པ་ལམ་མིན་ནོ། །གཉིས་པ་ཐམས་ཅད་སྒྱུར་མར་
རྟོགས་པ་ལམ་ཡིན་པ་ནི། ཆོས་ཐམས་ཅད་སྟོང་པ་ཉིད་དུ་ཤེས་པའི་བག་ཆགས་གོམས་པས་ནི་
དངོས་པོར་འཛིན་པའི་བག་ཆགས་སྤོང་བར་འགྱུར་ཏེ། དེ་གཉིས་འཛིན་སྟངས་འགལ་བའི་
ཕྱིར། སྟོང་མི་སྟོང་ཅི་ཡང་གྲུབ་པ་མེད་ཅེས་གོམས་པས་ནི་སྟོང་ཉིད་དུ་འཛིན་པ་དེ་ཡང་ཕྱི་ནས་
སྤོང་བར་འགྱུར་རོ། །སྟོང་ཉིད་དུ་འཛིན་པ་དེ་ཇི་ལྟར་སྤོང་ཞེ་ན། དེའི་འཐད་པ་ནི། གང་གི་ཚེ་
དགག་བྱ་གང་ཞིག་མེད་དོ་ཞེས་བརྟགས་བྱའི་དངོས་པོ་མི་དམིགས་པ་དེའི་ཚེ་བཀག་པ་དངོས་
མེད་དེ་ཡི་རྟེན་དགག་བྱའི་སྒྲོ་འདོགས་དང་བྲལ་བའི་ཕྱིར་དངོས་པོ་མེད་པ་དེ་ཡང་བློ་ཡི་མདུན་
-30 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་ཇི་ལྟར་གནས་ཏེ་མི་གནས་སོ། །གསུམ་པ་དེ་ལས་སྣང་བ་མེད་པའི་ཤེས་རབ་སྐྱེ་ཚུལ་ནི།
གང་གི་ཚེ་དངོས་པོ་ནི་རིག་པའི་ལམ་དུ་མ་གྲུབ་ལ་དངོས་པོ་མེད་པ་རིག་པའི་ཡུལ་དུ་མ་གྲུབ་
པས་དེ་དག་བློ་ཡི་མདུན་ན་མི་གནས་པ་དེའི་ཚེ་ཡོད་མེད་གཉིས་ལས་རྣམ་པ་གཞན་དོན་སྤྱི་ལ་
མི་འཆར་ཞིང་ཕྱི་རོལ་དུ་ཞེན་པ་མེད་པས་སྒྲོ་འདོགས་ཀྱི་དམིགས་པ་མེད་ཅིང་རྟོག་པ་ཐམས་
ཅད་རབ་ཏུ་ཞི་བའི་སྣང་བ་མེད་པའི་ཤེས་རབ་སྐྱེའོ། །བཞི་པ་ཕྲིན་ལས་འཇུག་པ་འབད་པ་ལ་
མི་ལྟོས་པར་གསུམ་ལས་རྒྱུད་དག་པའི་གདུལ་བྱ་ལ་སྣང་བ་ནི། གལ་ཏེ་ཆོས་ཐམས་ཅད་སྟོང་
པ་ཉིད་ལ་སྣང་མེད་ཀྱི་ཤེས་རབ་དུས་རྟག་ཏུ་མཉམ་པར་བཞག་ན་གཞན་དོན་ཇི་ལྟར་མཛད་ཅེ་
ན༑ རྟོག་པ་མེད་ཀྱང་ཡིད་བཞིན་གྱི་ནོར་བུ་དང་དཔག་བསམ་གྱི་ཤིང་གི་ནུས་པ་དང་སེམས་
ཅན་གྱི་བསོད་ནམས་ཚོག་སཔས་ཇི་ལྟར་འདོད་པའི་རེ་བ་ཐམས་ཅད་ཡོངས་སུ་སྐོང་བ་དེ་
བཞིན་དུ་གདུལ་བྱའི་དབང་དང་འབད་མེད་ལྷུན་གྲུབ་ཏུ་འགྲོ་དོན་བྱེད་པར་སྨོན་ལམ་བཏབ་པ་
དེ་ཉིད་ཀྱི་དབང་གིས་རྒྱལ་བའི་སྐུ་ལོངས་སྤྱོད་རྫོགས་པ་དང་སྤྲུལ་པའི་སྐུར་སྣང་ཞིང་དོན་
མཛད་དོ། །སྣང་བ་དེས་ཕན་པ་རྗེས་སུ་བསྒྲུབ་པ་ནི། དཔེར་ན་བྲམ་ཟེ་ཤཾ་ཀུས་ཨོ་ཊི་ཡ་ནར་
རིག་སྔགས་གྲུབ་པའི་བུད་མེད་ཞིག་ལ་ནམ་མཁའ་ལྡིང་གི་ནི་རིགས་སྔགས་ཞུས་ནས་དེས་
བསྔགས་པའི་མཆོད་སྡོང་བསྒྲུབ་ནས་ཤཾ་ཀུ་འདས་པར་གྱུར་པ་ན་དེ་འདས་ནས་ཡུན་རིང་པོར་
ལོན་ཡང་མཆོད་སྡོང་དེས་ཀླུའི་དུག་ལ་སོགས་པ་ཞི་བར་བྱེད་པ་བཞིན་དུ་བྱང་ཆུབ་སེམས་
དཔས་བྱང་ཆུབ་སྤྱོད་པའི་རྗེས་སུ་མཐུན་པ་ཚོགས་གཉིས་དང་སྨོན་ལམ་སོགས་ཀྱིས་རྒྱལ་བའི་
མཆོད་སྡོང་བསྒྲུབས་པས་ཡང་སྒྲུབ་པ་པོ་བྱང་ཆུབ་སེམས་དཔའ་མྱ་ངན་ལས་
ཐམས་ཅད་དང་བྲལ་བའི་ཆོས་སྐུ་བརྙེས་ཀྱང་གཞན་གྱི་དོན་རྣམས་ཐམས་ཅད་མཛད་པ་ཡིན་
ནོ༑ ༑དེ་ལ་རྩོད་སྤོང་ནི། གལ་ཏེ་སངས་རྒྱས་ལ་སེམས་རྣམ་རྟོག་མེད་པ་ན་དེ་ལ་མཆོད་པ་བྱས་
པས་ཇི་ལྟར་འབྲས་བུ་བསོད་ནམས་དང་ལྡན་པར་འགྱུར་ཞེ་ན། རྣམ་རྟོག་མི་མངའ་ཡང་བསོད་
-30 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། ༩
ནམས་ཡོད་དེ། གང་གི་ཕྱིར་ན་བཞུགས་པའམ་མྱ་ངན་ལས་འདས་པའི་སྐུ་གདུང་ལ་མཆོད་པ་
གཉིས་མཚུངས་པ་ཉིད་དུ་མཆོད་རྟེན་བསྐོར་བའི་ཕན་ཡོན་ལས་བཤད་པའི་ཕྱིར་རོ། །དེ་སྐད་
དུ༑ གང་ཞིག་བཞུགས་ལ་མཆོད་པ་དང་། །མྱ་ངན་འདས་འོག་གང་ཞིག་མཆོད། །སེམས་དགེ་
བ་ནི་མཉམ་གྱུར་ན། །བསོད་ནམས་མཉམ་ཞིང་རྣམ་སྨིན་མཉམ། །ཞེས་སོ། །དེས་ན་ཁོ་བོ་
ཅག་བསོད་ནམས་ཡོད་པར་སྒྲུབ་བྱེད་ལུང་ཁོ་ན་ཡིན་པས་ལུང་ལས་གྲུབ་པ་ཡིན་ནོ། ། དཔེར་
ན་ཁྱོད་ལྟར་སེམས་ཡོད་པར་བདེན་པའི་སངས་རྒྱས་ལ་ཇི་ལྟར་མཆོད་པའི་འབྲས་བུ་དང་
བཅས་པ་བཞིན་དུ་རྟོག་པ་མེད་པར་འདོད་པ་ལའང་དེ་བཞིན་དུ་འབྲས་བུ་འབྱུང་ངོ་། ། གཉིས་
པ་དེ་ལ་ཉན་ཐོས་ཀྱི་རྩོད་པ་སྤོང་བ་ལ་གཉིས། རྒོལ་བ་དང་། ལན་ནོ། །དང་པོ་ནི། ཉན་ཐོས་
པ་དག་ན་རེ། བདེན་པ་བཞི་ལ་མི་རྟག་སྡུག་བསྔལ་སོགས་རྣམ་པ་བཅུ་དྲུག་ཏུ་མཐོང་ན་དེ་ལ་
སྟོང་པ་ཉིད་ཀྱང་ཡོད། བདག་མེད་དང་ཞི་བ་དང་འགོག་པའང་ཡོད་པས་དེ་གོམས་པས་རྣམ་
པར་གྲོལ་བ་ལྷག་བཅས་དང་ལྷག་མེད་ཀྱི་མྱང་འདས་ཐོབ་པར་འགྱུར་བས་འདི་ལམ་ཡིན་གྱི།
ཐམས་ཅད་སྒྱུ་མ་ལྟ་བུར་དང་ཐམས་ཅད་བདེན་པའི་ རང་བཞིན་མེད་པ། གང་ལའང་མི་
དམིགས་མི་རྟོག་པའི་སྟོང་པ་ཉིད་རྟོགས་པས་ཅི་ཞིག་བྱ་སྟེ་དེ་ལམ་མིན་ནོ་ཞེས་ཟེར་རོ། །
གཉིས་པ་ལན་ལ་གཉིས། ལུང་གིས་མདོར་བསྟན་པ་དང་། བརྒལ་ལན་གྱིས་རྒྱས་པར་བཤད་
པའོ། །དང་པོ་ནི། དེ་ལ་སྟོང་ཉིད་བསྒོམ་པའི་ཤེས་པ་ལམ་ཡིན་ཏེ། གང་གི་ཕྱིར་ན་ལུང་ཤེས་
རབ་ཀྱི་ཕ་རོལ་ཏུ་ཕྱིན་པ་ལས་ལམ་སྟོང་ཉིད་རྟོགས་པའི་ཤེས་རབ་འདི་ནི་མེད་པར་བྱང་ཆུབ་
མེད་པར་གསུངས་པའི་ཕྱིར་རོ། །དེ་སྐད་དུ། དངོས་པོའི་འདུ་ཤེས་ཅན་ལ་རྗེས་སུ་མཐུན་པའི་
བཟོད་པའང་མེད་ན་བླ་ན་མེད་པའི་བྱང་ཆུབ་ལྟ་ཅི་སྨོས་ཞེས་དང་། གང་དག་བདེ་གཤེགས་
ཉན་ཐོས་འགྱུར་བར་བྱ་སྙམ་དང༌། །རང་སངས་རྒྱས་དང་དེ་བཞིན་ཆོས་རྒྱལ་འགྱུར་འདོད་
པས། །བཟོད་པ་འདི་ལ་མ་བརྟེན་ཐོབ་པར་མི་ནུས་ཏེ། །ཞེས་སོ། ། གཉིས་པ་ལ་བཞི། ཐེག་
，
-30 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཆེན་པོ་བཀར་བསྒྲུབ་པ་དང་། བཀའི་ནང་ནས་ངེས་དོན་དུ་བསྒྲུབ་པ་དང༌། སྐབས་བསྡུ་བ་
དང༌། ཐེག་པ་ཆེན་པོ་བཀར་སྒྲུབ་བྱེད་རྒྱས་པར་བཤད་པའོ། །དང་པོ་ལ་བླང་བའི་རྒྱུ་མཚན་
མཚུངས་པ་ནི། གལ་ཏེ་ཐེག་ཆེན་བཀའ་མ་ཡིན་ཏེ་སངས་རྒྱས་མྱ་ངན་ལས་འདས་ནས་དུས་
ཕྱིས་བྱས་པ་ཡིན་པས་དེ་སྒྲུབ་བྱེད་དུ་མི་རུང་ངོ་ཞེ་ན། འོ་ན་ཐེག་ཆེན་བཀར་མ་གྲུབ་ན་ཁྱོད་ཉན་
ཐོས་གྱི་ལུང་ཡང་ནི་བཀར་ཇི་ལྟར་སྒྲུབ་ཅེས་དྲིའོ། །ཉན་ཐོས་ཀྱི་ལུང་བཀར་སྒྲུབ་སྟེ་གང་འདིར་
རྒོལ་ཕྱིར་རྒོལ་གཉིས་ཀ་ལ་འདི་བཀར་གྲུབ་པའི་ཕྱིར་ཞེ་ན། འོ་ན་དེ་ལུང་དུ་བསྒྲུབ་པ་གཉིས་
ཀ་ལ་གྲུབ་པ་དེ་ཁྱོད་རང་ཉིད་དམ། འོན་ཏེ་གང་ཡང་རུང་བ་གཉིས་མཐུན་པར་ཁས་ལེན་པས་
ཡིན། དང་པོ་ལྟར་ན་དང་པོ་ནས་ལུང་དང་འབྲེལ་བས་སམ་ཕྱིས་རིགས་པས་འཐད་ནས་ཁས་
བླངས་པ་ཡིན། དང་པོ་ནི་མི་འཐད་དེ། དང་པོར་ལུང་དང་མ་འབྲེལ་བའི་དུས་ཁྱོད་ལ་འདི་
བཀར་མ་གྲུབ་པའི་ཕྱིར། འོན་ཏེ་ཕྱིས་རིགས་པས་འཐད་པས་ཁས་བླངས་སོ་ཞེ་ན། འོ་ན་
བཀར་ཁས་ལེན་པའི་རྐྱེན་གང་གིས་ནི་ལུང་དེ་བཀར་ཡིད་ཆེས། གལ་ཏེ་མདོ་སྡེ་ལ་འཇུག །
འདུལ་བ་ལ་སྣང་། ཆོས་ཉིད་དང་མི་འགལ་བས་བཀར་གྲུབ་བོ་ཞེ་ན། དེ་ནི་ཐེག་པ་ཆེན་པོ་ལ་
ཡང་མཚུངས་ཏེ། མདོ་སྡེ་ལ་འཇུག་པ་སོགས་ཡོད་པའི་ཕྱིར་རོ། །གལ་ཏེ་གཞན་གང་ཡང་རུང་
བ་གཉིས་མཐུན་པར་འདོད་པས་དེ་བཀར་བདེན་པ་ཡིན་ན་ནི། འོ་ན་རིག་བྱེད་ལ་སོགས་
པའང་མུ་སྟེགས་ཅན་གཉིས་མཐུན་པར་ཁས་ལེན་པས་ཀྱང་དེ་བཀར་བདེན་པར་འགྱུར་རོ། །
དོར་བའི་རྒྱུ་མཚན་མཚུངས་པ་ནི། གལ་ཏེ་ཐེག་ཆེན་བཀའ་ཡིན་མིན་རྩོད་པ་དང་བཅས་པའི་
ཕྱིར་དོར་བྱ་ཡིན་ནོ་ཞེ་ན། འོ་ན་ཉན་ཐོས་ཀྱི་ལུང་སྤྱི་ལ་མུ་སྟེགས་པ་རྣམས་དང་། ལུང་གི་བྱེ་
བྲག་གཞན་ལའང་སྡེ་པ་རང་གཞན་དག་རྩོད་པ་དང་བཅས་པ་ཡིན་པའི་ཕྱིར་དོར་བྱར་འགྱུར་
རོ༑ །དེར་མ་ཟད་རྩོད་པ་དང་བཅས་པས་ལུང་དེ་དོར་ན། བསྟན་རྩ་དགེ་སློང་ཉིད་ཡིན་ན་དགེ་
སློང་ཉིད་ཀྱང་དོར་བྱར་འགྱུར་ཏེ། དེའི་བསླབ་བྱ་ལ་རྩོད་པ་ཡོད་པའི་ཕྱིར་བླང་བྱ་དཀའ་བར་
- 3 (0 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། ༼༩
གནས་ཏེ་རྒྱུ་མཚན་མཚུངས་པའི་ཕྱིར། ཞེས་དཱ་ན་ཤཱིའི་བཞེད་པ་འདི་ཁོ་ན་སློབ་དཔོན་གྱི་
དགོངས་པར་སྣང་གསུངས། ཡང་ན་དགེ་སློང་ལ་མིང་དང་ཁས་འཆེ་བ་སློང་བ་བསྙེན་པར་
རྫོགས་པ་ཉོན་མོངས་སྤངས་པ་དང་ལྔ་ཡོད་པ་ལས་འདིར་ཕྱི་མ་ཉོན་མོས་པ་སྤངས་པའི་དགེ་
སློང་སྟེ་དེ་ཡང་བྱང་ཆུབ་སེམས་དཔའི་དབང་དུ་བྱས་པའི་སྤང་བྱ་རྣམ་རྟོག་ཐམས་ཅད་ཟད་པ་
ཉིད་དོ། །དེ་རང་གིས་བྱང་ཆུབ་མངོན་དུ་མཛད་ནས་གཞན་ལ་ཐེག་པ་གསུམ་གྱི་ཆོས་སྟོན་པས་
བསྟན་པའི་རྩ་བ་ཐམས་ཅད་མཁྱེན་པའི་དགེ་སློང་སངས་རྒྱས་ཉིད་ཡིན་ནོ། །དེ་ཐེག་ཆེན་
ལས་གཞན་ལ་དཀའ་བར་གནས་ཏེ། དེ་ཐོབ་བྱེད་ཀྱི་རྒྱུ་མེད་པའི་ཕྱིར། ཞེས་འཆད་དགོས་སོ།།
གཉིས་པ་བཀའི་ནང་ནས་ངེས་དོན་དུ་སྒྲུབ་པ་ལ་གསུམ་ལས་སྡུག་བསྔལ་སྤངས་པའི་མྱང་
འདས་མི་འཐད་པ་ནི། གལ་ཏེ་ཐེག་ཆེན་འདི་བཀར་གྲུབ་ཀྱང་དྲང་དོན་ཡིན་ནོ་ཞེ་ན། མ་ཡིན་
ཏེ་མཐར་ཐུག་གི་མྱང་འདས་ཐེག་ཆེན་ནས་བཤད་པའི་ལམ་ཁོ་ནས་ཐོབ་པས་ངེས་དོན་ཡིན་ལ།
ཉན་ཐོས་ཀྱི་ལུང་ལས་བཤད་པ་དེས་མི་ཐོབ་པས་དྲང་དོན་ཡིན་ཏེ། དེ་ལས་ཆོས་ཀྱི་བདག་མེད་
གསལ་རྒྱས་རྫོགས་གསུམ་དུ་མ་བསྟན་པས་སེམས་ནི་ཆོས་སུ་འཛིན་པའི་དམིགས་པ་དང་
བཅས་པ་རྣམས་ཀྱིས་ཡིད་ཀྱི་རང་བཞིན་གྱི་ལུས་ཀྱི་སྡུག་བསྔལ་ལས་གྲོལ་བའི་མྱ་ངན་ལས་
འདས་པ་དཀའ་བར་གནས་ཏེ་འཐོབ་མི་ནུས་པའི་ཕྱིར། འཕགས་པ་ཀླུ་སྒྲུབ་ཀྱི། མཚན་མ་
མེད་པ་མ་རྟོགས་པར། ཁྱེད་ཀྱིས་ཐར་པ་མེད་པར་གསུངས། །དེའི་ཕྱིར་ཁྱོད་ཀྱིས་ཐེག་ཆེན་
ལས། །དེ་ནི་ཚང་བར་བསྟན་པ་ལགས། །ཞེས་གསུངས་པ་ལྟར་རོ། །གཉིས་པ་དེ་ལ་རྩོད་པ་
སྤང་བ་ནི། གལ་ཏེ་རྒྱུ་ཉོན་མོངས་པ་སྤངས་པས་འབྲས་བུ་སྡུག་བསྔལ་ལས་གྲོལ་བ་ཉན་ཐོས་
པ་དག་ལ་ཡོད་དོ་ཞེ་ན། འོ་ན་ལྷག་བཅས་དགྲ་བཅོམ་པ་དེའི་ཉོན་མོངས་པ་སྤངས་པ་དེ་མ་
ཐག་ཏུ་སྡུག་བསྔལ་ཟད་པའི་མྱང་འདས་དེར་འགྱུར་རོ། །གལ་ཏེ་དེ་འདོད་དོ་ཞེ་ན། མ་ཡིན་ཏེ།
ཉོན་མོངས་མེད་ཀྱང་ལྷག་བཅས་ཀྱི་མྱང་འདས་དེ་དག་ལ་ལས་ཀྱི་ནུས་པ་མཐོང་བ་ཡིན་པའི་
-3 0 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར། དགྲ་བཅོམ་ པ་སྒུར་ཆུང་ལ་ སོགས་ པ་བཞིན་ནོ། །གལ་ཏེ་རེ་ཞིག་ཚེ་འདིའི་སྡུག་
བསྔལ་མ་ཟད་ཀྱང༌། ཚེ་ཕྱི་མའི་ཕུང་པོ་ཉེ་བར་ལེན་པའི་རྒྱུ་སྲེད་པ་ནི་མེད་པས་ཕྱི་མའི་སྡུག་
བསྔལ་མི་ལེན་པས་ངེས་པར་གྲོལ་བ་ཉིད་དོ་ཞེ་ན། དེའི་ཚེ་ཡང་སྡུག་བསྔལ་གཏན་གྲོལ་བ་མ་
ཡིན་ཏེ། དེ་དག་གི་ཆོས་ཙམ་ལ་ཞེན་པའི་སྲེད་པ་འདི་འཇིག་ཚོགས་ལ་བདག་ཏུ་ཞེན་པའི་སྲེད་
པ་མིན་པས་ཉོན་མོངས་ཅན་མིན་ཡང་མ་རིག་བག་ཆགས་ཀྱི་སའི་ཀུན་ཏུ་རྨོངས་པ་ཡོད་པ་
བཞིན་དུ་ཅི་སྟེ་མེད་དེ་ཡོད་པས་དེ་ཕྱི་མར་ཡིད་ཀྱི་རང་བཞིན་གྱི་ལུས་ཐོབ་པའི་རྐྱེན་ཡིན་པའི་
ཕྱིར། སྲེད་པ་ཡོད་པའི་རྒྱུ་མཚན་ཡང་སྤྱིར་ཚོར་བའི་རྐྱེན་གྱིས་སྲེད་པ་འབྱུང་བ་ཡིན་པས།
ལྷག་བཅས་ཀྱིས་ཀུན་གཞི་མ་སྤངས་པས་དེའི་འཁོར་གྱི་ཚོར་བ་དེ་དག་ལ་ཡང་ཡོད་པའི་ཕྱིར་
ཏེ༑ དམིགས་པ་དང་ནི་བཅས་པའི་སེམས་ནི་ཡུལ་འགའ་ཞིག་ལ་ནི་གནས་ཏེ་ཞེན་པར་འགྱུར་
བའི་ཕྱིར་རོ། །གསུམ་པ་སྐབས་བསྡུ་བ་ནི། དམིགས་པའི་མཚན་མ་ཐམས་ཅད་དང་བྲལ་བའི་
སྟོང་པ་ཉིད་རྟོགས་པ་དང་ནི་བྲལ་བའི་སེམས་ནི་ལྷག་མེད་ཀྱི་དབྱིངས་སུ། ལུས་ཞིག་ཚོར་བ་
གསིལ་བར་གྱུར། །འདུ་ཤེས་འགགས་ཤིང་འདུ་བྱེད་འགགས། །རྣམ་པར་ཤེས་པ་ནུབ་གྱུར་
པ༑ ༑འདི་འདྲ་འདི་ནི་སྡུག་བསྔལ་མཐའ། །ཞེས་པ་ལྟར་འགག་པར་གྱུར་ཀྱང་མ་རིག་བག་
ཆགས་ཀྱི་ས་མ་སྤངས་པས་སླར་ཡང་ཟག་མེད་ཀྱི་སེམས་སྐྱེས་ནས་ཐེག་ཆེན་གྱི་ལམ་ལ་སློབ་
དགོས་པར་འགྱུར་ཏེ། འདུ་ཤེས་མེད་པའི་སྙོམས་འཇུག་ལ་ཞུགས་པ་ན་ཚོགས་དྲུག་འགག་
ཀྱང་ས་བོན་མ་བཅོམ་པས་སླར་སྐྱེ་བ་བཞིན་ནོ། །དེས་ན་མཚན་འཛིན་ཐམས་ཅད་དང་བྲལ་
བའི་སྟོང་པ་ཉིད་ནི་བསྒོམ་པར་བྱའོ། །དེ་སྐད་དུ་ཀླུ་སྒྲུབ་ཀྱི་ཞལ་ནས། བྱང་ཆུབ་དམ་པ་གཉིས་
ཐོབ་ནས། །སྲིད་པས་སྐྲག་ཡིད་དེ་དག་ནི། །ཚེ་ཟད་ལ་དགའ་མྱ་ངན་ལས། །འདས་ཐོབ་འདུ་
ཤེས་ཅན་དུ་འགྱུར། །འོན་ཀྱང་སྲིད་གསུམ་ཁམས་གསུམ་དུ། །སྐྱེ་བ་མེད་ལ་ཡོད་མ་ཡིན། །
ཟག་མེད་དབྱིངས་ན་དེ་དག་ཀྱང་། །མི་ཤེས་ཉོན་མོངས་མིན་ཡང་ཕྱིར། །ཕྱིས་ནི་སངས་རྒྱས་
-3 0 8-



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། དེ༩
ཀྱིས་བསྐུལ་ནས། །བྱང་ཆུབ་དུ་ནི་ཚོགས་བསགས་ཏེ། །དེ་ཡང་འཇིག་རྟེན་འདྲེན་པར་འགྱུར།།
ཞེས་དང༌། རྒྱུད་བླ་མ་ལས། དེས་ན་སངས་རྒྱས་མ་ཐོབ་པར། །མྱ་ངན་འདས་པ་མི་ཐོབ་སྟེ།།
འོད་དང་འོད་ཟེར་སྤངས་ནས་ནི། །ཉི་མ་བལྟ་བར་མི་ནུས་བཞིན། །ཞེས་སོགས་གསུངས་པ་
ལྟར་རོ། །དེས་ན་ཉན་རང་གི་མྱང་འདས་བཏགས་པ་བ་ཡིན་པས་དེའི་ལུང་ཡང་དྲང་དོན་དང་
མཐར་ཐུག་གི་མྱང་འདས་སངས་རྒྱས་ཁོ་ན་ཡིན་པས་ཐེག་ཆེན་གྱི་ལུང་ཡང་ངེས་དོན་དུ་གྲུབ་བོ།།
བཞི་པ་ཐེག་པ་ཆེན་པོ་བཀར་སྒྲུབ་བྱེད་རྒྱས་བཤད་ནི། ངག་གང་ཞིག་ཏིང་ངེ་འཛིན་གྱིས་
བསླབ་པ་སྟོན་པས་མདོ་སྡེ་ལ་འཇུག །ཚུལ་ཁྲིམས་ཀྱི་བསླབ་པ་སྟོན་པས་འདུལ་བ་ལ་སྣང་།
ཤེས་རབ་ཀྱི་བསླབ་པ་སྟོན་པས་ཆོས་ཉིད་དང་མི་འགལ་བར་སྟོན་པ་དེ་གལ་ཏེ་སངས་རྒྱས་ཀྱི་
གསུང་ཡིན་པར་འདོད་ལ་ཐེག་ཆེན་ལ་དེ་མེད་དོ་ཞེ་ན། འོ་ན་ཐེག་ཆེན་གྱིས་སྟོང་པར་སྟོན་པས་
མདོ་སྡེ་ལ་འཇུག་པ་མིན་དུ་ཆུག་ཀྱང་ཕལ་ཆེར་ནི་ཁྱེད་ཅག་གི་མདོ་དང་མཚུངས་པར་བསླབ་
གསུམ་སྟོན་པས་བཀར་འདོད་པར་མིན་ནམ་ཅི་སྟེ་འདོད་པར་རིགས་སོ། །གལ་ཏེ་གཞན་མདོ་
སྡེ་ལ་འཇུག་པ་སོགས་ཡོད་ཀྱང་སྟོང་པར་སྟོན་པ་དེ་ལ་མཚན་ཉིད་ཚང་བར་མ་རྟོགས་པས་དེ་
ལྟ་བུ་གཅིག་གིས་ནི་དེའི་རིགས་ཅན་ཐམས་ཅད་བཀའ་མིན་པའི་སྐྱོན་དང་བཅས་པར་འགྱུར་
རོ་ཞེ་ན། འོ་ན་ཉན་ཐོས་ཀྱི་མདོ་ཞིག་རྒྱལ་བས་གསུངས་པའི་མཚན་ཉིད་མཚུངས་པ་གཅིག་
གིས་མདོ་སྡེ་ཐམས་ཅད་ནི་རྒྱལ་བས་གསུངས་པ་ཅིས་མ་ཡིན་ཏེ་རྒྱུ་མཚན་མཚུངས་པའི་ཕྱིར་རོ།།
གལ་ཏེ་ཐེག་ཆེན་གྱི་ལུང་འདི་དག་བཀའ་ཡིན་ན་འོད་སྲུང་སོགས་ཀྱིས་རྟོགས་རིགས་པ་ལས་དེ་
དག་གིས་མ་རྟོགས་པས་བཀའ་མིན་ནོ་ཞེ་ན། ཐེག་ཆེན་གྱི་མདོའི་ངག་གང་ཞི་བརྗོད་བྱ་འོད་
སྲུང་ཆེན་པོ་ལ་སོགས་པས་གཏིང་དཔོགས་པར་མ་གྱུར་པའི་ཟབ་མོ་དེ་ནི་ཁྱོད་ཀྱིས་མ་རྟོགས་
པས་བཀར་བྱ་བར་མིན་པར་རིགས་པར་སྨྲ་བ་སུ་ཞིག་བྱེད་དེ་བྱེད་མི་རིགས་སོ། །གསུམ་པ་
ཤེས་པ་གཉིས་ཀྱི་བྱེད་པ་མདོར་བསྡུས་ཏེ་བསྟན་པ་ལ་མཆོག་ཏུ་གྱུར་པའི་འབྲས་བུ་བསྐྱེད་པ་
-3 09 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི༑ རྒྱུ་གཏི་མུག་གིས་རྨོངས་པས་འབྲས་བུ་སྡུག་བསྔལ་ཅན་རྣམས་ ཀྱི་དོན་དུ་འཁོར་བར་
གནས་པར་གྲུབ་པར་གྱུར་པའི་གཞན་དོན་འདི་ནི་སྙིང་རྗེ་དང་ཀུན་རྫོབ་སྒྱུ་མ་ལྟ་བུར་ཤེས་པའི་
འབྲས་བུ་ཡིན་ལ། དངོས་པོ་ལ་མངོན་པར་ཞེན་པའི་ཆགས་པའི་མཐའ་དང༌། སྟོང་ཉིད་ལ་
སྐྲག་པའི་འཇིགས་པའི་མཐའ་ལས་གྲོལ་བ་འདི་ནི་དོན་དམ་སྟོང་ཉིད་ཤེས་པའི་འབྲས་བུ་ཡིན་
ནོ༑ ༑སྟོང་ཉིད་རྟོགས་མ་རྟོགས་པ་ལ་སྐྱོན་ཡོན་དེ་ལྟར་ཡོད་པས་ན་སྟོང་པ་ཉིད་ཀྱི་ཕྱོགས་ལ་
སུན་འབྱིན་བརྗོད་པ་ནི་འཐད་པ་མ་ཡིན་པ་དེས་ན་དེ་སངས་རྒྱས་ཀྱི་ལམ་ཡིན་མིན་ཐེ་ཚོམ་མི་
ཟ་བར་སྟོང་པ་ཉིད་ནི་བསྒོམ་པར་བྱའོ། །སྒྲིབ་པའི་གཉེན་པོར་ངེས་པས་སྐྲག་མི་རིགས་པ་ནི།
བྱང་ཆུབ་ཆེན་པོའི་གེགས་ཉོན་མོངས་པ་དང་ཤེས་བྱའི་སྒྲིབ་པ་ཡི་མུན་པའི་གཉེན་པོ་སྟོང་པ་
ཉིད་བསྒོམ་པ་ཡིན་པས་ན། མྱུར་དུ་ཐམས་ཅད་མཁྱེན་པ་ཉིད་ཐོབ་པར་འདོད་པས། སྟོང་ཉིད་
དེ་ནི་ཇི་ལྟར་ན་བསྒོམ་པར་མི་བྱེད་དེ་བྱེད་དགོས་སོ། །དེས་ན་དེ་སྤང་མི་རིགས་ཏེ་དངོས་པོ་གང་
ཞིག་སྡུག་བསྔལ་སྐྱེད་པར་བྱེད་པ་བདག་འཛིན་དང་ནད་ལ་སོགས་པ་དེ་ལ་སྐྲག་པར་སྐྱེ་བར་
འགྱུར་བ་རིགས་པ་ཡིན་ན་སྟོང་ཉིད་བསྒོམ་པ་སྡུག་བསྔལ་ཐམས་ཅད་ཞི་བར་བྱེད་པ་ཡིན་ན་དེ་
ལ་འཇིགས་པ་ཇི་ལྟར་སྐྱེ་སྟེ་འཇིགས་མི་རིགས་སོ། །གལ་ཏེ་འཇིགས་པ་པོའི་བདག་འགའ་
ཞིག་ཡོད་ན་ནི་སྟོང་པ་ཉིད་སོགས་ཅི་ཡང་རུང་བ་ལ་འཇིགས་པར་འགྱུར་བ་རིགས་ན། བདག་
ཉིད་འགའ་ཡང་ཡོད་པ་མིན་པས་ན་འཇིགས་པར་འགྱུར་བ་སུ་ཞིག་ཡིན་ཏེ་ཅི་ཡང་མེད་དོ། །སྤྱི་
དོན་གཉིས་པ་གང་ཟག་གི་བདག་མེད་བསྒོམ་པ་སྤྱིར་བསྟན་པ་དང་། མུ་སྟེགས་ཀྱིས་བརྟགས་
པའི་བདག་དགག་པ་དང་། བདག་མེད་ལ་རྩོད་པ་སྤོང་བ་དང་། དྲན་པ་ཉེར་བཞག་གི་སྒོ་ནས་
གང་ཟག་གི་བདག་མེད་བསྒོམ་པ་རྒྱས་པར་བཤད་པའོ། །དང་པོ་ནི། སོ་དང་སྐྲ་སེན་བདག་མ་
ཡིན། །བདག་ནི་རུས་པ་ཁྲག་མ་ཡིན། །སྣབས་མིན་བད་ཀན་མ་ཡིན་ཏེ། །ཆུ་སེར་དང་ནི་རྣག་
ཀྱང་མིན། །བདག་ནི་ཞག་དང་རྡུལ་མིན་ཏེ། །བློ་མཆིན་དག་ཀྱང་བདག་མ་ཡིན། །ནང་ཁྲོལ་
-3 10



བཟ
-
，
L，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། [༩
གཞན་ཡང་བདག་མིན་ཏེ། །བདག་ནི་ཕྱི་ས་གཅིན་མ་ཡིན། །ཤ་དང་པགས་པ་བདག་མིན་ཏེ།
དེ་ལྟར་ན་ས་དང་ཆུ་ཡི་ཁམས་ལ་བདག་མེད་དོ། །དེ་བཞིན་དུ་དྲོད་མེ་ཡི་ཁམས་དང་རླུང་གི་
ཁམས་ཀྱང་བདག་མ་ཡིན། བུ་ག་ནམ་མཁའི་ཁམས་ཀྱང་བདག་མིན་ལ་རྣམ་པ་ཀུན་ཏུ་རྣམ་
ཤེས་དྲུག་གི་ཁམས་ཀྱང་བདག་མ་ཡིན་ཏེ། ཁམས་དྲུག་པོ་དེ་དག་མི་རྟག་པ་དང་རང་དབང་
ཅན་མ་ཡིན་པའི་ཕྱིར་རོ། །གཉིས་པ་མུ་སྟེགས་ཀྱིས་བརྟགས་པའི་བདག་དགག་པ་ལ་གཉིས།
གྲངས་ཅན་པའི་བདག་དགག་པ་དང་། རིག་པ་ཅན་པའི་བདག་དགག་ པའོ། །དང་ པོ་ནི།
གྲངས་ཅན་པས་སེམས་ཀུན་ལ་གཙོ་བོ་བེམས་པོ་སྤྱིར་ཡོད་པའི་ཁུག་མ་ནས་བདག་ཤེས་རིག་
པ་ཡོད་པའི་སྐྱེས་བུ་རྟག་པ་ཤེས་རིག་གི་ངོ་བོ་མི་སྣང་བ་ཞིག་ཡོད་ཅིང་དེའི་རྣམ་པ་བློའི་མེ་ལོང་
ལ་བཞག་ནས་སྒྲ་དེ་ཙམ་སོགས་ཀྱི་རྣམ་པ་རེ་འགའ་དང་འབྲེལ་བར་སྣང་བ་དང༌། ཡུལ་ལ་
ལོངས་སྤྱོད་པའི་གནས་སྐབས་རེས་འགའ་བར་འདོད་དོ། །དེ་དགག་པ་ལ་གསུམ། སྐྱེས་བུ་
སྤྱིར་དགག་པ་དང་། གནས་སྐབས་དུ་མ་དང་འབྲེལ་བ་དགག་པ་དང་། རང་བཞིན་གཅིག་པ་
དགག་པའོ། །དང་པོ་ལ་གནོད་བྱེད་བརྗོད་པ་ནི། གལ་ཏེ་སྒྲ་འཛིན་པའི་ཤེས་རིག་རྟག་པ་ཡིན་
ན་དུས་ཐམས་ཅད་ཀྱི་ཚེ་ན་སྒྲ་འཛིན་པར་ཐལ་བར་འགྱུར་རོ། །གལ་ཏེ་རང་རིག་པའི་ངོ་བོར་
རྟག་ཏུ་གནས་པ་ལ་སྒྲ་ཤེས་རྟག་ཏུ་གནས་པས་མ་ཁྱབ་སྟེ། ཤེས་པའི་ངོ་བོ་ཙམ་ཡུལ་ལ་མི་ལྟོས་
ལ༑ སྒྲ་ཤེས་སྒྲ་ལ་ལྟོས་པས་སྒྲ་མེད་ན་སྒྲ་ཤེས་མེད་ཀྱང་ཤེས་པ་ཙམ་ཡོད་པའི་ཕྱིར་རོ་ཞེ་ན། །
སྒྲ་འཛིན་དུ་འཇོག་པ་སྒྲ་ལ་རག་ལས་པས་སྒྲ་མེད་ན་སྒྲ་ཤེས་པ་མེད་པ་ལྟར་ཤེས་པ་རང་གི་ངོ་
བོ་ཡང་ཤེས་བྱ་ལ་རག་ལས་པས་ཤེས་བྱ་མེད་ན་ཤེས་བྱ་ཅི་རིག་ནས་རྒྱུ་མཚན་གང་གིས་དེ་
ཤེས་པའི་ངོ་བོ་ཡོད་ཅེས་བརྗོད་པར་བྱེད་དེ་ཤེས་པ་མེད་དོ། །དེས་ན་སྒྲ་ཤེས་འགགས་པས་
ཤེས་པ་འགོག་པའི་ཁྱབ་པར་གྲུབ་བོ། །གལ་ཏེ་ཤེས་པ་ཙམ་སྒྲ་ལ་མི་ལྟོས་པས་སྒྲ་ཤེས་པ་ཙམ་
ཡོད་པ་ཡིན་ཞེ་ན། འོ་ན་ཤེས་བྱ་ཤེས་པ་མེད་ཀྱང་དེ་ཤེས་པ་ཡིན་ན་ཤིང་ཡང་ཤེས་པ་ཅན་དུ་
-31 1 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐལ་བར་འགྱུར་ཏེ། རྒྱུ་མཚན་མཚུངས་པའི་ཕྱིར། དེས་ན་ཤེས་པ་ནི་ཤེས་བྱའི་ཁྱད་པར་དུ་བྱེད་
པས་ན་ཤེས་བྱ་ཉེ་བར་གནས་པ་མེད་པར་ཤེས་པ་མེད་དོ་ཞེས་ངེས་པ་ཉིད་དོ། །རྩོད་སྤོང་ནི།
གལ་ཏེ་ཤེས་བྱ་གཏན་མེད་ཀྱི་ཤེས་པ་མི་སྲིད་ཀྱང་སྒྲ་མི་ཉེ་ན་སྒྲ་ཤེས་དེ་ཉིད་ཀྱིས་ནི་གཟུགས་
ཤེས་ན་སྟེ་ཤེས་བྱ་གཟུགས་ཡོད་པས་ཤེས་བྱ་རྟག་ཏུ་ཡོད་དོ་ཞེ་ན། འོ་ན་སྔར་གྱི་སྒྲ་ཤེས་
འགགས་ནས་ཕྱིས་གཟུགས་ཤེས་པའམ། འོན་ཏེ་སྒྲ་ཤེས་མ་འགགས། དང་པོ་ལྟར་ན་ཤེས་པ་
ཙམ་དུ་མཚུངས་ཀྱང་ངོ་བོ་སྔ་མ་འགགས་པས་སྐྱེས་བུ་རྟག་པ་ཉམས་སོ། །གཉིས་པ་ལྟར་ན་
གཟུགས་ཤེས་པ་དེའི་ཚེ་སྒྲ་ཐོས་པའང་ཅི་སྟེ་མིན་ཏེ་སྒྲ་འཛིན་མ་འགགས་པའི་ཕྱིར། གལ་ཏེ་སྒྲ་
ཤེས་རྟག་པར་ཡོད་ཀྱང་སྒྲ་ཐོས་པའང་ཅི་སྟེ་མིན་ཏེ་སྒྲ་འཛིན་མ་འགགས་པའི་ཕྱིར། གལ་ཏེ་སྒྲ་
ཤེས་རྟག་པར་ཡོད་ཀྱང་སྒྲ་རིག་པ་སྒྲ་ལ་ལྟོས་པས་སྒྲ་རྟག་ཏུ་རིག་པས་མ་ཁྱབ་སྟེ་སྒྲ་མི་ཉེ་བའི་
དུས་ཡོད་པའི་ཕྱིར་ཞེ་ན། སྒྲ་ཤེས་སྒྲས་ཁྱད་པར་དུ་བྱས་པ་དེས་ན་སྒྲ་མེད་ན་སྒྲ་དེ་ཡི་ཤེས་
པའང་མེད་པས་ཁྱབ་བོ། །གལ་ཏེ་སྒྲ་ཤེས་དང་གཟུགས་ཤེས་ངོ་བོ་གཅིག་པས་སྔ་མ་མ་
འགགས་སོ་ཞེ་ན། སྒྲ་འཛིན་གྱི་རང་བཞིན་གང་ཡིན་པ་དེ་གཟུགས་འཛིན་པའི་རང་བཞིན་དུ་ཇི་
ལྟར་འགྱུར་ཏེ། རྣམ་པ་འགལ་བ་ལ་ངོ་བོ་གཅིག་གི་ཐ་སྙད་མི་འཐད་པའི་ཕྱིར་རོ། །གལ་ཏེ་ངོ་
བོ་གཅིག་ཉིད་གཟུགས་ལ་ལྟོས་ནས་གཟུགས་ཤེས་དང་སྒྲ་ལ་ལྟོས་ནས་སྒྲ་ཤེས་སུ་འཇོག་
སྟེ་དཔེར་ན་མི་གཅིག་ལ་རང་གི་ཕ་ལ་ལྟོས་ནས་བུ་དང་བུ་ལ་ལྟོས་ནས་ཕར་འཇོག་པ་མི་འགལ་
བ་བཞིན་ནོ་ཞེ་ན། དེ་དཔེ་མི་རུང་སྟེ། མི་གཅིག་ཉིད་ནི་ཕ་དང་བུ་ཉིད་དུ་བརྟགས་པ་ཡིན་གྱི་
ཡང་དག་པར་ཉིད་དུ་བདེན་པ་མིན་ཏེ། འདི་ལྟར་སྙིང་སྟོབས་དང་རྡུལ་དང་ནི་མུན་པ་ནི་བུ་མིན་
ཕ་ཡང་མིན་ཏེ། རང་བཞིན་གསུམ་གྱི་རང་བཞིན་དོན་དམ་པ་ནི་ཕ་དང་བུར་མི་འཐད་པའི་ཕྱིར་
རོ༑ །གཞན་ཡང་དེ་གཉིས་གཅིག་ཉིད་དུ་མི་འཐད་དེ། གཟུགས་འཛིན་དེ་ནི་སྒྲ་འཛིན་པ་དང་
ལྡན་པའི་རང་བཞིན་དུ་ནི་མཐོང་བ་མ་ཡིན་པའི་ཕྱིར་ཏེ་གཅིག་ཡིན་ན་སྣང་དུ་རུང་བ་ལས་མ་
E
，
-
，
-3 1 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། (༩
དམིགས་པའི་ཕྱིར། གཉིས་པ་གནས་སྐབས་དུ་མ་དང་འབྲེལ་བ་དགག་པ་ནི། གལ་ཏེ་གར་
མཁན་གཅིག་ཉིད་རྣམ་པ་མི་འདྲ་བ་ཐ་དད་དུ་སྣང་བ་ལྟ་བུར་འདིར་ཡང་སྔར་གྱི་སྒྲ་འཛིན་དེ་
ཉིད་ཕྱིས་ཚུལ་གཞན་གཟུགས་འཛིན་གྱི་ཚུལ་གྱིས་མཐོང་བ་སོགས་རྣམ་པར་འགྱུར་བ་གནས་
སྐབས་དུ་མ་དང་འབྲེལ་ཡང་ངོ་བོ་གཅིག་ཡིན་ནོ་ཞེ་ན། འོ་ན་གནས་སྐབས་དུ་མར་ཤེས་པ་དེ་
ཉིད་མཐོང་ན་དེ་རྟག་པ་མིན་ཏེ། གནས་སྐབས་དང་རང་བཞིན་བདག་གཅིག་པས་སྔ་མ་འགག་
ལ་ཕྱི་མ་གསར་དུ་སྐྱེ་བའི་ཕྱིར། གལ་ཏེ་ཚུལ་གཞན་དུ་འགྱུར་ཡང་ངོ་བོ་གཅིག་པས་སྔར་གྱི་དེ་
ཉིད་དོ་ཞེ་ན། རྣམ་པ་མི་འདྲ་བ་ངོ་བོ་གཅིག་ཡིན་ན། གཅིག་གི་མཚན་ཉིད་དེ་ལྟ་བུ་ནི་འཇིག་
རྟེན་ན་སྔོན་མེད་པ་གཅིག་བྱུང་ངོ༌། །གསུམ་པ་རང་བཞིན་གཅིག་པ་དགག་པ་ནི། གལ་ཏེ་ཚུལ་
གཞན་གནས་སྐབས་དུ་མར་བདེན་པ་མིན་པས་རང་བཞིན་གཅིག་ཏུ་བདེན་ནོ་ཞེ་ན། འོ་ན་
ཤེས་པ་དེ་ཡི་རང་གི་རང་བཞིན་གཅིག་ཏུ་འཇོག་པའི་རྒྱུ་མཚན་གང་ཡིན་སྨོས་ཤིག་ཅེས་དྲི།
གལ་ཏེ་གནས་སྐབས་སྒྲ་ཤེས་དང་གཟུགས་ཤེས་སོགས་ཐ་དད་ཀྱང་རང་བཞིན་གཅིག་སྟེ་ཤེས་
པ་ཙམ་ཉིད་དུ་ལྡོག་པ་མཚུངས་པའི་ཕྱིར་ཞེ་ན། དེ་ལྟར་ན་སྐྱེས་བུ་ཀུན་ངོ་བོ་གཅིག་ཏུ་ཐལ་བར་
འགྱུར་ཏེ། ཤེས་པ་ཙམ་དུ་ལྡོག་པ་མཚུངས་པའི་ཕྱིར། དེར་མ་ཟད་ལྡོག་པ་མཚུངས་པ་ལ་ངོ་བོ་
གཅིག་གིས་ཁྱབ་ན་སེམས་པ་ཤེས་རིག་གི་སྐྱེས་བུ་དང་། སེམས་མེད་བློའི་མེ་ལོང་བེམས་པོར་
འདོད་པ་དེ་དག་ཀྱང་ངོ་བོ་གཅིག་ཏུ་ཐལ་བར་འགྱུར་ཏེ། རྒྱུ་མཚན་གང་གི་ཕྱིར་ཡོད་པ་ཙམ་
ཉིད་དུ་ལྡོག་པ་མཚུངས་པའི་ཕྱིར་རོ། །སྤྱི་ཉིད་ཀྱང་མ་གྲུབ་སྟེ་གང་ཚེ་བྱེ་བྲག་ཏུ་སྒྲ་ཤེས་
གཟུགས་ཤེས་སོགས་ཐམས་ཅད་ཕྱིན་ཅི་ལོག་སྟེ་མི་བདེན་ན་དེའི་དེ་དང་བདག་གཅིག་པའི་
ཤེས་པ་ཙམ་དུ་འདྲ་བའི་རྟེན་སྤྱིའང་བདེན་པ་གང་ཞིག་ཡིན་ཏེ། བྱེ་བྲག་སྔོ་བསང་སོགས་མི་
བདེན་ན་སྤྱི་མོ་གཤམ་གྱི་སྤུ་ཙམ་ཡང་མ་གྲུབ་པ་བཞིན་ནོ། །གཉིས་པ་རིག་པ་ཅན་གྱི་བདག་
དགག་པ་ནི། རིག་པ་ཅན་བདག་བེམས་པོ་སེམས་པ་གཞན་དང་རྗེས་སུ་འབྲེལ་བས་བྱེད་པ་
-3 1 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོར་འདོད་དོ་ཞེ་ན། སེམས་མེད་པའི་བེམས་པོ་ཡང་བྱེད་པ་པོའི་བདག་མིན་ཏེ། སེམས་མེད་
པའི་བེམས་པོ་ཉིད་ཡིན་པའི་ཕྱིར། བུམ་པ་ལ་སོགས་པ་བཞིན། འོན་ཏེ་བདག་རང་ཉིད་བེམས་
པོ་ཡིན་ཀྱང་སེམས་པ་གཞན་དང་ལྡན་པའི་ཕྱིར་བློ་སྔོན་དུ་གཏོང་བའི་ཤེས་པ་ཅན་ཡིན་ནོ་ཞེ་ན།
འོ་ན་སེམས་པ་གཞན་དེས་བདག་བེམས་པོའི་རང་བཞིན་བསྒྱུར་རམ་མི་བསྒྱུར། བསྒྱུར་ན་སྔར་
བེམས་པོ་ཡིན་པ་ལ་ཕྱིས་ཤེས་པར་འགྱུར་བས་ན་བདག་དེ་མི་ཤེས་པའི་རང་བཞིན་འཇིག་སྟེ་
མི་རྟག་པར་ཐལ་ལོ། །ཅི་སྟེ་བདག་ལ་འགྱུར་བ་མེད་པས་རྟག་གོ་ཞེ་ན། འོ་ན་སྔར་བེམས་པོ་
ཡིན་ན་སེམས་གཞན་དང་ལྡན་པས་དེ་ལ་ཅི་ཞིག་བྱས་ཏེ་བློ་སྔོན་དུ་གཏོང་བའི་སེམས་པ་ཅན་དུ་
མ་བསྒྱུར་བའི་ཕྱིར། དེས་ན་བེམས་པོ་བྱེད་པ་པོ་མ་ཡིན་པས་ཁྱབ་བོ། །དེ་ལྟར་ཤེས་པའི་ངོ་
བོར་མེད་ཅིང་བྱ་བ་བྱེད་པ་པོ་དང་བྲལ་བ་དེ་བདག་ཡིན་ན་ནམ་མཁའ་ཡང་བདག་ཏུ་བྱས་པ་སྟེ་
བདག་ཏུ་ཐལ་བར་འགྱུར་ རོ། །གསུམ་པ་བདག་མེད་ལ་རྩོད་པ་སྤང་བ་ལ་གཉིས། ལས་
འབྲས་འབྲེལ་བ་མི་འཐད་པ་སྤང་བ་དང་། སྙིང་རྗེ་བསྒོམ་པའི་ཡུལ་མི་འཐད་པ་སྤང་བའོ། །
དང་པོ་ལ་རྩོད་པ་འགོད་པ་ནི། གལ་ཏེ་ཚེ་འདི་དང་ཕྱི་མ་ལ་བདག་གི་རང་བཞིན་གཅིག་ནི་
ཡོད་པ་མིན་ན། ལས་འབྲས་ཀྱི་འབྲེལ་བ་སྟེ་ལས་བྱེད་པ་པོ་ཉིད་ཀྱིས་འབྲས་བུ་མྱོང་བ་དེ་
རིགས་པ་མིན་ཏེ། ལས་བྱས་ནས་ནི་ཚེ་འདི་ཡི་ཕུང་པོ་ཞིག་པས་བྱས་པ་ཆུད་ཟོས་པ་དང་། ཕྱི་
མའི་ཕུང་པོ་གསར་དུ་སྐྱེས་པས་མ་བྱས་པ་དང་ཕྲད་པར་འགྱུར་ཏེ། དེས་ན་ལས་དེ་སུ་ཡི་ལས་
སུ་འགྱུར་ཏེ་དོན་མེད་དོ་ཞེ་ན། ལན་ལ་གཉིས་ལས་ཁས་བླང་མཚུངས་པ་ནི། ཁྱེད་ཉིད་བྱ་བའི་
གཞི་ལས་བྱེད་པ་པོ་ཚེ་འདིའི་སྐྱེས་བུ་དང་། འབྲས་བུའི་གཞི་ཚེ་ཕྱི་མའི་བྱེད་པ་པོ་ཐ་དད་པ་དང་།
བྱེད་པ་ཐམས་ཅད་གནས་སྐབས་ཀྱི་རྣམ་འགྱུར་ཡིན་པས་དེར་རང་བཞིན་གྱི་བདག་རྟག་པ་དེ་
བྱེད་པ་པོ་མེད་པར་ ༼ཤོག་བུ་རྒྱབ་མདུན་གཉིས་ཆད་༽ ཡིན་ཏེ་གང་ཡང་མེད་དོ། །གཉིས་པ་ཡན་ལག་
ཅན་གྱི་རྫས་མ་གྲུབ་པ་ལ་གསུམ་ལས་ཡན་ལག་རྣམས་ལ་ཆ་རེས་དང་བདག་ཉིད་ཐམས་ཅད་
;
，
-3 1
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། ༩
ཀྱིས་གནས་པ་མི་འཐད་པའི་ཕྱིར། གལ་ཏེ་ཡན་ལག་དུ་མ་ལུས་མ་ཡིན་ཡང་ཡན་ལག་ཅན་གྱི་
རྫ་ས་གཅིག་ཡོད་དོ་ཞེ་ན། འོ་ན་ཡན་ལག་ཅན་གྱི་ལུས་དེ་ཡན་ལག་སོ་སོ་ལ་གནས་ན་ཆ་རེ་ཆ་
རེ་ལ་གནས་སམ། འོན་ཏེ་ཡན་ལག་སོ་སོ་ལ་རྫོགས་པ་རེ་གནས། དང་པོ་ལྟར་ན་གལ་ཏེ་ལུས་
འདི་ཡན་ལག་ཐམས་ཅད་ལ་ཕྱོགས་རེ་ཡིས་ནི་གནས་གྱུར་ན། ལུས་ཀྱི་ཆ་རྣམས་ཡན་ལག་གི་
ཆ་ལ་གནས་པར་འགྱུར་མོད། སྤྱིའི་ལུས་གཅིག་པོ་དེ་མ་གྲུབ་པས་དེ་རང་ཉིད་ནི་གང་ལ་
གནས། གལ་ཏེ་ཕྱོགས་གཉིས་པ་ལྟར་བདག་ཉིད་ཀུན་གྱི་ལུས་རྫོགས་པ་རེ་རེ་ལག་སོགས་
རྣམས་ལ་གནས་ན་ནི། ལག་སོགས་ཡན་ལག་དེ་དག་ཇི་སྙེད་པ་དེ་སྙེད་ཀྱི་ནི་ཡན་ལག་ཅན་གྱི་
ལུས་ཡོངས་སུ་རྫོགས་པ་རེ་རེ་གནས་པར་འགྱུར་རོ། །དེ་ལྟར་ཕྱི་དང་ནང་གང་དུ་ཡང་ལུས་མེད་
ན་ཇི་ལྟར་ལག་སོགས་ལ་ལུས་བདེན་པར་ཡོད། ལག་སོགས་རྣམ་ལས་གཞན་དུ་ཡང་མེད་ན་
ལུས་དེ་ནི་ཇི་ལྟར་ན་ཡོད་པ་ཡིན་ཏེ་མེད་དོ། །ལུས་འཛིན་འཁྲུལ་པར་དཔེ་དང་སྦྱར་ཏེ་བསྟན་པ་
ནི༑ ལུས་བདེན་པ་མེད་པ་དེས་ན་ལུས་མེད་པའི་ལག་པ་སོགས་ལ་རྨོངས་པ་ཡིས་ནི་ལུས་ཀྱི་སྤྱི་
གཅིག་ཏུ་འཁྲུལ་པའི་བློ་སྐྱེ་བར་འགྱུར་ཏེ། དཔེར་ན་མི་དང་འདྲ་བའི་དབྱིབས་སུ་བཀོད་པའི་
ཁྱད་པར་གྱི་ཐོ་ཡོར་ལ་ནི་མིར་འཛིན་པའི་བློ་བཞིན་ནོ། །ཇི་སྲིད་དུ་དེ་ལ་མིར་འཁྲུལ་པའི་རྐྱེན་
ཚོགས་པ་དེ་སྲིད་དུ་ཐོ་ཡོར་གྱི་ལུས་དེ་ནི་སྐྱེས་བུ་ལྟར་སྣང་བ་དེ་བཞིན་དུ་ཇི་སྲིད་ལག་པ་ལ་
སོགས་པ་ལ་ལུས་སུ་འཁྲུལ་བའི་རྐྱེན་དེ་ཡོད་པ་དེ་སྲིད་དུ་དེར་ལུས་སུ་སྣང་བར་འགྱུར་རོ།།
འཁྲུལ་བའི་ཤེས་བྱེད་དུ་ཡན་ལག་ཉིད་ཀྱང་མ་གྲུབ་པར་བསྟན་པ་ནི། ལུས་གཅིག་བདེན་དུ་མ་
གྲུབ་པ་དེ་བཞིན་དུ་སོར་མོའི་ཚོགས་འདུས་པ་ཡིན་པའི་ཕྱིར་ན་ལག་པའང་གཅིག་ཏུ་བདེན་པ་
གང་ཞིག་ཡིན་པར་འགྱུར། སོར་མོ་དེ་ཡང་ཚིགས་ཀྱི་ཚོགས་ཡིན་པའི་ཕྱིར་ན་མི་བདེན་ལ།
ཚིགས་དེ་དག་ཀྱང་རང་རང་གི་ཆ་ཤས་ཕྱེ་བས་དེ་ཡང་མེད་ཅིང་། ཆ་དེ་ཡང་རྡུལ་ཕྲན་དུ་ཕྱེ་བ་
བྱས་ཏེ་རྡུལ་ཕྲན་དེའང་ཕྱོགས་ཆའི་དབྱེ་བ་ཡིས་དུ་མར་འགྱུར་བས་མི་བདེན་ལ། དེའི་ཕྱོགས་
-3 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རེ་རེ་ལ་ཕྱེ་བས་ཆ་ཤས་གཅིག་ཏུ་བདེན་པར་དང་བྲལ་བའི་ཕྱིར་ནམ་མཁའ་བཞིན་དུ་སྟོང་པ་
དེས་ན་རྡུལ་ཕྲན་རང་ཡང་བདེན་པ་མེད་དོ། །གསུམ་པ་སྤྱིའི་དོན་བསྡུ་བ་ནི། དེ་ལྟར་སྣང་ཡང་
བདེན་པ་མེད་པས་རྨི་ལམ་ལྟ་བུ་ཡི་གཟུགས་ལ་རྟོག་དཔྱོད་དང་ལྡན་པ་སུ་ཞིག་ཆགས་པར་བྱེད་
དེ་ཆགས་མི་རིགས་སོ། །གང་ཚེ་དེ་ལྟར་ལུས་སྤྱི་མེད་པ་དེའི་ཚེ་བྱེ་བྲག་སྐྱེས་པའི་ལུས་གང་བུད་
མེད་ཀྱི་ལུས་གང་ཡིན་ཏེ་མེད་དོ། །གཉིས་པ་ཚོར་བ་དྲན་པ་ཉེར་བཞག་ལ་བཞི་སྟེ། ཚོར་བའི་
རང་བཞིན་མ་གྲུབ་པ་དང་། རྒྱུ་རེག་པ་མ་གྲུབ་པ་དང་། ཡུལ་མ་གྲུབ་པ་དང༌། འཛིན་བྱེད་མ་
གྲུབ་པའོ། །དང་པོ་ལ་བཞི་ལས་བདེ་སྡུག་དོན་དམ་དུ་མ་གྲུབ་པ་ནི། གལ་ཏེ་སྡུག་བསྔལ་དེ་ཁོ་
ན་ཉིད་དུ་ཡོད་ན་མེའི་རང་བཞིན་ཚ་བ་ལྟར་འགྲོ་རྒྱུད་སྡུག་བསྔལ་གྱི་རང་བཞིན་དུ་གནས་པའི་
ཕྱིར་ཅི་སྟེ་རབ་དགའ་ལ་མི་གནོད་དེ་བདེ་བ་སྐད་ཅིག་ཀྱང་མེད་པར་ཐལ་ལོ། །གལ་ཏེ་གྲངས་
ཅན་པས་རོ་དེ་ཙམ་གྱི་ཞིམ་པོ་དེ་ལ་བདེ་བའི་རང་བཞིན་ཡོད་དོ་ཞེ་ན། མྱ་ངན་དང་ནད་དྲག་
པོས་གདུང་བ་སོགས་ལ་རོ་དེ་ཙམ་ཞིམ་པ་ལ་སོགས་པས་ཅི་སྟེ་དགའ་བར་མི་བྱེད་དེ་བདེ་བར་
ཐལ་ཏེ། བདེ་བའི་རང་བཞིན་ཡིན་པའི་ཕྱིར། རྩོད་པ་སྤང་བ་ནི་གལ་ཏེ་སྡུག་བསྔལ་དེ་ཉིད་དུ་
ཡོད་མོད་བདེ་བ་སྟོབས་དང་ལྡན་པ་སྐྱེས་པས་ཟིལ་གྱིས་མནན་པའི་ཕྱིར་སྡུག་བསྔལ་དེ་མྱོང་བ་
མ་ཡིན་ཏེ་ཉིན་མོའི་སྐར་མ་བཞིན་ཞེ་ན། གང་ཞིག་ཉམས་སུ་མྱོང་བའི་བདག་ཉིད་མིན་པའི་
ཕྱིར་མ་མྱང་པ་དེའི་ཚེ་དེ་ནི་ཚོར་བ་ཇི་ལྟར་ཡིན་ཏེ་མིན་ནོ། །གལ་ཏེ་མ་མྱོང་བའི་རྟགས་མ་
གྲུབ་སྟེ། སྡུག་བསྔལ་ཕྲ་མོ་དེ་ནི་སྡུག་བསྔལ་དུ་མྱོང་ངམ། བདེ་བར་མྱོང་། དང་པོ་ནི་སྣང་རུང་
མ་དམིགས་པས་ཁེགས་ལ། གཉིས་པ་ལྟར་དེ་ལས་གཞན་དགའ་བ་ཙམ་དུ་མྱོང་ངོ་ཞེ་ན། ཕྲ་མོ་
ཉིད་དེ་ཡང་སྡུག་བསྔལ་མིན་ཏེ། བདེ་བ་དེའི་ངོ་བོར་མྱོང་བའི་ཕྱིར། དེ་བཞིན་དུ་མྱ་ངན་སོགས་
ཀྱི་སྐབས་སུ་བདེ་བ་ཡོད་ཀྱང་མ་མྱོང་བར་འདོད་པ་ལ་སྦྱར་ཏེ་མྱོང་བ་མེད་པས་ན་ཚོར་བ་མི་
རུང་བ་དང་། དེ་ཕྲ་མོར་མྱོང་ན་བདེ་བར་མྱོང་བ་སྣང་རུང་མ་དམིགས་པས་ཁེགས་པ་དང༌།
，
1，
，
-3 1 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། [༩
སྡུག་བསྔལ་དུ་མྱོང་བ་བདེ་བར་འགལ་བར་ཤེས་པར་བྱའོ། །ཚོར་བ་དོན་དམ་དུ་མེད་པ་སྐབས་
ལ་སྦྱར་བ་ནི། གལ་ཏེ་འགལ་རྐྱེན་བདེ་བ་སྐྱེས་པས་ན་སྡུག་བསྔལ་སྐྱེས་པ་མིན་ན་ནི་སྡུག་
བསྔལ་དེ་རེས་འགའ་བ། གནས་སྐབས་པ་བཅོས་མར་གྲུབ་པས་རང་བཞིན་མ་གྲུབ་པའི་ཕྱིར་
ཚོར་བ་ཡང་དག་པར་རྟོག་པ་ལ་མངོན་པར་ཞེན་པ་ཙམ་ཉིད་ཡིན་ཞེས་བྱ་བར་གྲུབ་པ་མིན་ནམ་
སྟེ་ཡིན་ནོ། །དཔྱད་དོན་ལ་རྣལ་འབྱོར་དུ་བྱ་བ་ནི། ཚོར་བ་བདེན་པར་མེད་པ་དེ་ཉིད་ཀྱི་ཕྱིར་ན་
བདེན་འཛིན་འདི་ཡི་ནི་གཉེན་པོར་ཆོས་ཀུན་རང་བཞིན་མེད་པར་རྣམ་པར་དཔྱད་པའི་ཤེས་
རབ་འདི་བསྒོམ་པར་བྱ་སྟེ། རྒྱུ་རྣམ་པར་བརྟགས་པའི་ཤེས་རབ་ཀྱི་ཞིང་ས་བཟང་པོ་ལས་བྱུང་
བ་ཡི་འབྲས་བུ་བསམ་གཏན་ཏེ་ཏིང་ངེ་འཛིན་ནི་རྣལ་འབྱོར་པའི་བདག་མེད་རྟོགས་པའི་ལུས་
རྒྱས་པར་བྱེད་པའི་ཟས་ཡིན་པའི་ཕྱིར་རོ། །གཉིས་པ་རྒྱུ་རེག་པ་མ་གྲུབ་པ་ལ་ལྔ་ལས་དབང་
དོན་ཕྲད་པ་མེད་པ་ནི། ཚོར་བའི་རྒྱུ་ནི་ཡུལ་དབང་ཤེས་གསུམ་ཕྲད་ནས་དོན་དེ་ཡིད་དུ་འོང་མི་
འོང་བར་མར་ཡོངས་སུ་བཅད་པ་ཡིན་པ་ལ་དབང་དོན་འཕྲད་པའང་མེད་དེ། དེ་དག་ཕྲད་པ་ན་
གལ་ཏེ་བར་ཡོད་དམ་མེད། ཡོད་ན་དབང་དོན་དེ་དག་བར་དང་བཅས་པ་ཡིན་པའི་ཕྱིར་ན་དེ་
དག་གང་དུ་ཕྲད་པར་འགྱུར་ཏེ་ཕྲད་མི་ནུས་སོ། །འོན་ཏེ་བར་མེད་ན་ཡང་གཅིག་ཉིད་ཡིན་པའི་
ཕྱིར་དེ་དག་ཕྲད་བྱེད་གང་ཞིག་ཕྲད་བྱ་གང་དང་ཕྲད་པར་འགྱུར་ཏེ་ཕྲད་པ་མེད་དོ། །དེ་ལྟར་
རགས་ པ་ ཕྲད་ པ་མེད་ པར་ མ་ཟད་ཕྲ་མོའང་ ཕྲད་ པ་མེད་དེ། དབང་དོན་གྱི་རྡུལ་ཕྲན་
གཉིས་ཕྲད་པ་མེད་དེ། རྡུལ་ཕྲན་གཅིག་གི་ནང་ལ་གཅིག་འཇུག་པ་མེད་པའི་ཕྱིར། རྟགས་
གྲུབ་སྟེ། རྡུལ་ཕྲན་དེ་གཉིས་ནི་ནང་གི་སྐབས་མེད་པའི་ཕྱིར་དང་ཚད་མཉམ་པ་ཡིན་པའི་ཕྱིར།
མ་ཞུགས་ན་ཕྲད་པ་མེད་པས་ཁྱབ་པ་མ་གྲུབ་སྟེ། མ་ཞུགས་པ་ལ་འདྲེས་པ་མེད་ཅིང་མ་འདྲེས་
པ་ལ་ཕྲད་པ་མེད་པའི་ཕྱིར། མདོར་ན་རྡུལ་དེ་དག་ཕྱོགས་ཐམས་ཅད་ནས་ཕྲད་ཅིང་ཆ་མེད་པ་
ལའང་ཕྲད་པ་ཞེས་བྱ་བ་ཇི་ལྟར་འཐད་པར་འགྱུར་ཏེ། གཅིག་ཏུ་འགྱུར་བའི་ཕྱིར། ཕྱོགས་
-3 1
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅིག་གིས་ཕྲད་ནའང་ཕྲད་མ་ཕྲད་ཀྱི་ཕྱོགས་ཆ་ཡོད་པའི་ཕྱིར་ན་ཕྲད་པ་དང་ནི་ཆ་མེད་པ་
དེ་འདྲར་གལ་ཏེ་མཐོང་ན་བསྟན་པར་གྱིས་ཏེ་བསྟན་མི་ནུས་སོ། །རྣམ་ཤེས་དང་ཕྲད་པ་མེད་པ་
ནི༑ རྣམ་ཤེས་ནི་ལུས་ཏེ་གཟུགས་མེད་པའི་ཕྱིར་དེ་ལ་ནི་ཕྲད་པ་འཐད་པ་མ་ཡིན་པ་ཉིད་དོ། །
ཚོགས་པ་ཡང་དག་མིན་པ་ནི། གལ་ཏེ་ཕྲད་པ་ཞེས་པ་གཟུགས་ཅན་རགས་པ་མ་ཡིན་ཏེ།
འབྲས་བུ་རེག་པ་བསྐྱེད་པའི་རྒྱུ་ཚོགས་པ་ཡིན་པས་ཉེས་པ་དེ་དག་མེད་དོ་ཞེ་ན། རྒྱུ་ཚོགས་
པའང་དངོས་པོ་བདེན་པ་མེད་དེ། དུ་མ་ལ་གཅིག་ཏུ་སྒྲོ་བཏགས་པ་ཡིན་པའི་ཕྱིར་ཏེ། སྔར་ནི་
རྒྱུད་དང་ཚོགས་ཞེས་བྱ་བ་ནི། །ཕྲེང་བ་དམག་ལ་སོགས་བཞིན་རྫུན། །ཞེས་ཇི་ལྟར་རྣམ་པར་
དཔྱད་པ་བཞིན་ནོ། །སྐབས་བསྡུ་བ་ནི། དེ་ལྟར་རྒྱུ་རེག་པ་ཡོད་པ་མིན་ན་འབྲས་བུ་ཚོར་བ་གང་
ལས་འབྱུང་བར་འགྱུར། དེས་ན་ཚོར་བ་བདེ་བ་དོན་གཉེར་གྱི་ངལ་བ་འདི་ཅི་ཡི་དོན་དུ་ཡིན་ཏེ་
འཐོབ་བྱ་མེད་ལ། སྡུག་བསྔལ་གང་གིས་རྒྱུད་གང་ལ་གནོད་པར་འགྱུར་ཏེ་གནོད་བྱེད་མེད་དོ།།
དེས་གྲུབ་པའི་དོན་ནི། གང་ཚེ་ཚོར་བ་པོའི་བདག་འགའ་མེད་ཅིང་། ཚོར་བའང་ཡོད་པ་མ་ཡིན་
པ་དེའི་ཚེ་གནས་སྐབས་འདི་མཐོང་ནས་བདེ་སྡུག་ལ་ཐོབ་བྲལ་གྱི་སྲེད་པ་ཅི་ཕྱིར་ལྡོག་པར་མི་
འགྱུར་ཏེ་འགྱུར་རོ། །གསུམ་པ་ཚོར་བའི་ཡུལ་མ་གྲུབ་པ་ནི། མཐོང་བའམ་ནི་རེག་པའི་བར་དུ་
ཡུལ་གཟུགས་སོགས་ལྔ་པོ་ཡང་སྔར་ལུས་ལ་རྡུལ་ཕྲན་བཀག་པ་བཞིན་རྨི་ལམ་དང་སྒྱུ་མར་
འདྲ་བའི་བདག་ཉིད་ཡིན་པ་ཉིད་ཀྱིས་དེ་དག་གི་ཡུལ་ཅན་ཚོར་བ་ཡང་མེད་པར་ཤུགས་ལས་
གྲུབ་པོ། །བཞི་པ་འཛིན་བྱེད་མ་གྲུབ་པ་ནི། ཚོར་བ་སེམས་ཀྱིས་མྱོང་བ་ན་དུས་མཉམ་ཀྱི་
སེམས་ཀྱིས་མྱོང་ངམ། སྔ་ཕྱིར་སྐྱེས་པས་མྱོང་། དང་པོ་ལྟར་ན། སེམས་དང་ཚོར་བ་ལྷན་ཅིག་
སྐྱེས་པའི་ཕྱིར་ཚོར་བ་རང་དང་དུས་གཅིག་པའི་སེམས་དེ་ཡིས་མཐོང་བ་མ་ཡིན་ནོ། །དེའི་ཁྱབ་
པ་གྲུབ་སྟེ། དུས་མཉམ་པ་ལ་དམིགས་བྱ་དམིགས་བྱེད་ཀྱི་རྣམ་འཇོག་གི་རྒྱུ་འབྲས་སུ་མི་རུང་
བའི་ཕྱིར་རོ། །གཉིས་པ་ལྟར་ཚོར་བ་སྔར་སྐྱེས་པས་རྒྱུ་དང་རྣམ་ཤེས་ཕྱི་མར་སྐྱེས་པས་འབྲས་
-3 1 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། ༩
བུ་ཡིན་པས་ཡུལ་དང་ཡུལ་ཅན་ཡིན་ནོ་ཞེ་ན། ཚོར་བ་སྔར་སྐྱེས་ཀྱང་དེ་ཤེས་པ་ཕྱི་མས་དྲན་
པར་འགྱུར་གྱི་མྱོང་བའི་ཡུལ་མ་ཡིན་པར་ཐལ་ཏེ། ངོ་བོ་འགགས་པའི་ཕྱིར། ཁྱབ་སྟེ་མྱོང་བྱ་
ཡིན་ན་ངོ་བོ་མ་འགགས་པས་ཁྱབ་པའི་ཕྱིར། བྱ་བྱེད་གཉིས་མེད་པའི་ཕྱིར་ཚོར་བ་རང་གི་
བདག་ཉིད་མྱོང་བ་མིན་ལ། དུས་གསུམ་དུ་བརྟགས་ན་མི་འཐད་པས་དེ་ལས་གཞན་དག་གིས་
ཀྱང་མྱོང་པ་རིགས་པ་མ་ཡིན་པས་ཚོར་བ་པོ་འགའ་ཡང་ཡོད་པ་མིན་ཏེ། དེས་ན་ཚོར་བ་དེ་ཉིད་
དུ་ཡོད་པ་མིན་ནོ། །དེ་ལྟར་བདག་མེད་པའི་ཕུང་པོའི་ཚོགས་འདི་ལ་ཚོར་བ་སྡུག་བསྔལ་འདི་
ཡིས་ཅི་སྟེ་གནོད་པར་བྱས་ཤུགས་ཀྱིས་བདེ་བས་ཅི་སྟེ་ཕན་པར་བྱས་ཏེ་ཕན་བྱེད་གནོད་བྱེད་དུ་
མ་གྲུབ་བོ། གསུམ་པ་སེམས་དྲན་པ་ཉེར་བཞག་ལ་གཉིས་ལས་ཡིད་ཀྱི་རང་བཞིན་མ་གྲུབ་པ་
ནི༑ ཡིད་ཀྱི་རྣམ་ཤེས་ནི་དབང་པོ་རྣམས་ལ་མི་གནས་ཏེ། དབང་པོ་མེད་ཀྱང་ཡོད་པའི་ཕྱིར།
ཡུལ་གཟུགས་སོགས་ལ་གནས་པ་མིན་ཏེ། ཡུལ་མེད་ཀྱང་ཡོད་པའི་ཕྱིར། དེ་དག་གི་བར་
ནའང་གནས་པ་མིན་ཏེ་དམིགས་པའི་ཕྱིར། དེས་ན་རྟེན་མ་གྲུབ་པོ། ངོ་བོ་ཡང་མ་གྲུབ་སྟེ། ནང་
ན་གནས་པའི་སྐྱེ་མཆེད་དབང་པོ་ལྔ་ཡང་སེམས་མིན་ཏེ། གཟུགས་ཅན་མིན་པ་གཟུགས་སུ་
འགལ་བའི་ཕྱིར། དེ་བཞིན་དུ་ཕྱིའི་སྐྱེ་མཆེད་རྣམས་ཀྱང་སེམས་མིན་ཞིང་། དེ་ལས་གཞན་དུ་
ཡང་ནི་ངོ་བོ་རྙེད་པ་མ་ཡིན་ལ། གང་ཞིག་སྐྱེ་མཆེད་གཉིས་ཀའི་རྟེན་ལུས་ཀྱང་གཟུགས་ཅན་
ཡིན་པའི་ཕྱིར་སེམས་མིན་ལ་དེ་ལས་གཞན་དུའང་ཡོད་པ་མིན། ལུས་དང་འདྲེས་པའང་མིན་
ཏེ༑ འགལ་བའི་ཕྱིར། ལོགས་སུའང་འགར་མེད་པ་ཡིན་ཏེ་མ་དམིགས་པའི་ཕྱིར། ད་ལྟར་ཡིད་
དེ་ནི་ཅུང་ཟད་ཀྱང་བདེན་པར་ཡོད་པ་མིན་པ་དེའི་ཕྱིར་སེམས་ཅན་རང་བཞིན་གྱིས་མྱ་ངན་ལས་
འདས་པ་ཡིན་ནོ། །སྒོ་ལྔའི་རྣམ་ཤེས་མ་གྲུབ་པ་ནི། ཡིད་ཤེས་མ་གྲུབ་ཀྱང་སྒོ་ལྔའི་ཤེས་པ་ཡོད་
དོ་ཞེ་ན། འོ་ན་ཤེས་བྱའི་སྔོན་རོལ་དུ་ཤེས་པ་ཡོད་དམ་དུས་མཉམ་དུ་ཡོད་དམ་ཤེས་བྱའི་ཕྱིས་
སུ་ཤེས་པ་ཡོད། དེ་ལ་དང་པོ་ལྟར་ན་ཤེས་བྱ་ལས་སྔར་ཤེས་པ་ཡོད་ན་སྐྱེ་བྱེད་སྔོན་དུ་སོང་བ་
-3 1 9-



༥
་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པའི་ཕྱིར་ཤེས་པ་དེ་ནི་ཡུལ་ཅི་ལ་དམིགས་ནས་སྐྱེ་སྟེ་སྐྱེ་བྱེད་མེད་པར་ཐལ་ལོ། །གཉིས་པ་
ལྟར་ན། ཤེས་པ་དང་ཤེས་བྱ་ལྷན་ཅིག་ལ་རྒྱུ་འབྲས་ཀྱི་འབྲེལ་བ་མེད་པའི་ཕྱིར་ན་དེ་ནི་ཅི་ལ་
དམིགས་ནས་སྐྱེ་སྟེ་སྐྱེ་མི་རིགས་སོ། །འོན་ཏེ་གསུམ་པ་ལྟར་ཤེས་བྱའི་ཕྱིས་སུ་ཡོད་ན། དེ་ཚེ་
ཤེས་པ་རྒྱུ་གང་ལས་སྐྱེས་སྟེ་ཤེས་པ་དང་ཡུལ་གཉིས་བར་དུ་ཆོད་དམ་མ་ཆོད། དང་པོ་ལྟར་ན་
བར་དུ་ཆོད་པའི་ཕྱིར་བསྐྱེད་བྱ་མིན་པར་ཐལ། གཉིས་པ་ལྟར་ན་ཕྱོགས་ཀུན་ནས་བར་མ་ཆོད་
དམ་ཕྱོགས་གཅིག་གིས་བར་མ་ཆོད། དང་པོ་ལྟར་ན་ཕྱོགས་ཀུན་ནས་བར་མ་ཆོད་པའི་ཕྱིར་
དུས་མཉམ་པར་ཐལ་ལ། གཉིས་པ་ལྟར་ན་རྒྱུའང་ཆ་དུ་མ་ལ་གཅིག་ཏུ་བཟུང་ལ། འབྲས་
བུའང་ཆ་དུ་མ་ལ་གཅིག་ཏུ་བཟུང་བས་བདེན་པའི་རང་བཞིན་མེད་དོ། །བཞི་པ་ཆོས་དྲན་པ་
ཉེར་བཞག་ལ་གཉིས། ཆོས་ཐམས་ཅད་སྐྱེ་མེད་དུ་གྲུབ་པ་དང་། དེ་ལ་རྩོད་པ་སྤང་བའོ། །དང་
པོ་ནི་རྒྱུ་ལས་འབྲས་བུ་སྔ་ཕྱི་དུས་མཉམ་གསུམ་དུ་སྐྱེ་བར་མི་རིགས་པ་བཤད་མ་ཐག་པ་དེ་ལྟར་
ཡིན་པ་དེའི་ཕྱིར་ཆོས་རྣམས་ཐམས་ཅད་ཀྱི་སྐྱེ་བ་བདེན་པར་རྟོགས་པར་འགྱུར་བ་མ་ཡིན་ནོ། །
གཉིས་པ་དེ་ལ་རྩོད་པ་སྤང་བ་ལ་གསུམ། ཀུན་རྫོ་བ་མེད་པའི་ཧ་ཅང་ཐལ་བ་སྤང་བ་དང་། ངེས་
བྱེད་ཀྱི་ཚད་མ་མི་འཐད་པར་ཐལ་བ་སྤང་བ་དང་། ཕྱི་རོལ་མུ་སྟེགས་ཀྱི་རྩོད་པ་སྤང་བའོ། །དང་
པོ་ལ་རྒོལ་བ་ནི། གལ་ཏེ་དོན་དམ་པར་རྒྱུའི་སྔོན་དང་དུས་མཉམ་དང་ཕྱིས་སུ་སྐྱེ་བ་གསུམ་ག་
མི་འཐད་པ་དེ་ལྟར་ཀུན་རྫོབ་ཏུའང་རྒྱུའི་སྔོན་དང་དུས་མཉམ་དང་ཕྱིས་སུ་སྐྱེ་བ་གསུམ་ག་མི་
འཐད་པས་ཀུན་རྫོབ་ཏུ་སྐྱེ་བ་མེད་པར་ཐལ་ལ། དེ་འདོད་ན་དེའི་ལུགས་ལ་དོན་དམ་གཅིག་པུ་
ལས་མེད་པས་བདེན་པ་གཉིས་ཀ་ལ་ཡོད་དེ་མེད་དོ། །གལ་ཏེ་བློ་འཁྲུལ་མེད་ཀྱི་ངོ་ན་ཀུན་རྫོབ་
མེད་པ་དེ་ལྟ་ན་ཡང་ཀུན་རྫོབ་གཞན་གྱི་བློ་འཁྲུལ་བའི་ངོར་ཡོད་པས་ན་བདེན་གཉིས་འཐད་
པས་བདེན་པ་གཉིས་སུ་འཇོག་ན་དེ་ལྟར་ན་སངས་རྒྱས་ལ་སྒྲིབ་པ་མེད་ཀྱང་གཞན་གྱི་བློ་
འཁྲུལ་བའི་སྣང་བ་ལ་སྒྲིབ་པ་ཡོད་པར་བཟུང་བས་སངས་རྒྱས་སྒྲིབ་པ་དང་བཅས་པར་ཐལ་
- 3 20 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། ༩
བས་སེམས་ཅན་མྱ་ངན་ལས་ག་ལ་འདའ་སྟེ་འདའ་བར་མི་འགྱུར་རོ་ཞེ་ན། ལན་ནི། སངས་
རྒྱས་ཀྱི་རྒྱུད་ལ་སྒྲིབ་པ་མེད་ཀྱང་སྒྲིབ་པ་ཅན་དུ་བརྟགས་པ་འདི་ནི་གཞན་འཁྲུལ་བའི་སེམས་
ཀྱི་རྣམ་རྟོག་གི་ངོར་ཡོད་དེ། དེ་ནི་མྱང་འདས་རང་གི་ཀུན་རྫོབ་སྟེ་སྒྲིབ་པ་མིན་པས་མྱ་ངན་
ལས་མི་འདའ་བའི་སྐྱོན་མེད་དོ། །འོ་ན་གཞན་གྱི་འཁྲུལ་ངོར་ཡོད་པས་ཀྱང་གཞན་བློ་ལ་ལྟོས་
པའི་ཀུན་རྫོབ་ཏུ་མི་འཐད་ལ། རིགས་པའི་ངོ་བོར་ཀུན་རྫོབ་བཀག་པས་ན་བདེན་གཉིས་མེད་
པའི་སྐྱོན་ཡོད་དོ་ཞེ་ན། རིགས་ངོར་དོན་དམ་དུ་སྐྱེ་བ་མེད་པས་ཀུན་རྫོབ་ཏུ་ཡང་སྐྱེ་བ་མེད་པས་
ཀུན་རྫོབ་མེད་པར་ཐལ་བའི་ཉེས་པ་མེད་དེ། ཀུན་རྫོབ་ཏུ་རྒྱུའི་སྔོན་དང་དུས་མཉམ་པར་སྐྱེ་བ་
ཁས་མི་ལེན་ཡང་། མ་བརྟགས་སྣང་ཙམ་དུ་རྒྱུའི་ཕྱིས་སྐྱེ་བ་འདི་ཙམ་ཞིག་ཁས་ལེན་པ་དེས་ན་
རྒྱུ་དེ་སྔོན་དུ་སོང་བར་ངེས་ན་འབྲས་བུ་དེ་ཡོད་ལ། རྒྱུ་དེ་སྔོན་དུ་སོང་བ་མིན་ན་འབྲས་བུ་ཀུན་
རྫོབ་འཁྲུལ་པ་དེ་མེད་པ་ཉིད་པས་རྒྱུ་འབྲས་རྗེས་སུ་འགྲོ་ལྡོག་གྲུབ་པས་ཀུན་རྫོབ་ཏུ་བརྟེན་
ནས་སྐྱེ་བ་མི་ཁེགས་པས་བདེན་པ་གཉིས་མེད་པར་མི་འགྱུར་རོ། །གཉིས་པ་ངེས་བྱེད་ཀྱི་ཚད་
མ་མི་འཐད་པར་ཐལ་བ་སྤང་བ་ནི། གལ་ཏེ་ཁྱོད་དོན་དམ་དུ་ཅིར་ཡང་མ་གྲུབ་པར་འདོད་ན་
ངེས་བྱེད་ཀྱི་ཚད་མ་ཉིད་ཀྱང་མ་གྲུབ་པས་གང་གིས་གཏན་ལ་འབེབ་ཞེ་ན། དོན་དམ་པར་ཚད་
མ་མ་གྲུབ་ཀྱང་ཀུན་རྫོབ་ཏུ་ཡོད་པས་སྐྱོན་མེད་དོ། །འདི་ལྟར་རྟོག་བྱེད་ཀྱི་བློ་ཚད་མ་དང་།
བརྟག་པར་བྱ་བའམ་གཞལ་བྱ་དག་ཐ་སྙད་དུ་ཡོད་པ་མ་བཀག་པས་དེ་གཉིས་པོ་ཕན་ཚུན་
བརྟེན་ནས་རྣམ་པར་འཇོག་པ་ཡིན་ལ། དེའང་བདེན་དངོས་མ་ཡིན་པར་ཇི་ལྟར་ཐ་སྙད་ལ་
གྲགས་པ་ཙམ་ལ་བརྟེན་ནས་ཚད་མས་ཡུལ་རྣམ་པར་དཔྱད་པ་ཐམས་ཅད་ཡོད་པར་བརྗོད་དོ།།
གལ་ཏེ་གང་གི་ཆོས་ཐམས་ཅད་རང་བཞིན་མེད་པར་རྣམ་པར་དཔྱད་པར་བྱེད་པ་ཡི་རྣམ་དཔྱོད་
ཚད་མ་དེ་ཉིད་ཀྱིས་ནི་དཔྱོད་པར་བྱེད་དགོས་ན་དེའི་ཚེ་རྣམ་དཔྱོད་ཀྱི་བློ་དེ་ཡང་ནི་རྣམ་པར་
དཔྱོད་བྱེད་བློ་གཞན་གྱིས་དཔྱོད་དགོས་པའི་ཕྱིར་ན་ཐུག་པ་མེད་པར་འགྱུར་རོ་ཞེ་ན། ཐུག་མེད་
-，
-3 2 1 -



IFE
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་ཐལ་བའི་སྐྱོན་མེད་དེ། སྤྱིར་དཔྱད་བྱ་ཆོས་ཐམས་ཅད་རྣམ་པར་དཔྱད་པར་བྱས་པས་རང་
བཞིན་མེད་པར་ངེས་པ་ན་བྱེ་བྲག་རྣམ་དཔྱོད་ཀྱི་བློ་ཚད་མ་དེ་ལ་ནི་རང་བཞིན་ཡོད་པར་འཛིན་
པའི་རྟེན་ཡོད་པ་མིན་ལ། རྟེན་མེད་པའི་ཕྱིར་ན་དཔྱོད་བྱེད་རང་བཞིན་མེད་པར་ཤུགས་ལ་ངེས་
པས་དེར་བདེན་འཛིན་མི་སྐྱེ་བའི་ཕྱིར་ཏེ། དེས་ན་ཡུལ་དང་ཡུལ་ཅན་གཉིས་ཀ་རང་བཞིན་མེད་
ཅིང་ཞི་བ་དེ་ཡང་མྱ་ངན་ལས་འདས་པར་བརྗོད་དོ། །གསུམ་པ་མུ་སྟེགས་བྱེད་ཀྱི་རྩོད་སྤོང་ལ་
གསུམ། དངོས་པོར་འཛིན་པ་ལ་སྒྲུབ་བྱེད་ཀྱི་ཚད་མ་མེད་པ་དང་། གནོད་བྱེད་ཡོད་པ་དང་།
ཆོས་ཐམས་ཅད་སྐྱེ་མེད་དུ་བསྟན་པ་ལ་རྩོད་པ་སྤང་པའོ། །དང་པོ་ལ་མདོར་བསྟན་པ་ནི།
དངོས་པོར་སྨྲ་བ་གང་གི་ལྟར་ན་ཤེས་བྱ་དང་ཤེས་པ་འདི་གཉིས་བདེན་པར་གནས་པར་འདོད་
པ་ཡིན་ན། བདེན་པར་གནས་པ་ལ་སྒྲུབ་བྱེད་མེད་པས་བདེན་པར་ངེས་པའི་ཐ་སྙད་བྱེད་པ་དེ་
ཉིད་ཤིན་ཏུ་དཀའ་བར་གནས་སོ། །རྒྱས་བཤད་ལ་གཉིས་ལས་ཕན་ཚུན་བརྟེན་པ་དཔེ་བཅས་
ནི༑ གལ་ཏེ་འཇལ་བྱེད་ཀྱི་ཤེས་པའི་དབང་སྟེ་སྟོབས་ལས་གཞལ་བའི་དོན་བདེན་པར་གྲུབ་
ན༑ འོ་ན་འཇལ་བྱེད་ཤེས་པ་བདེན་པར་ཡོད་པ་ཉིད་ལ་རྟེན་ཏེ་སྒྲུབ་བྱེད་ཅི་ཞིག་ཡོད་དེ་
རང་རིག་པ་ནི་བཀག་ཟིན་ལ། དོན་རིག་པས་ཡུལ་དུ་བྱེད་པ་འགལ་བའི་ཕྱིར། འོན་ཏེ་ཤེས་
བྱའི་དབང་ལས་ཤེས་པ་ཡོད་པ་གྲུབ་བོ་ཞེ་ན། ཤེས་བྱ་ཡོད་པ་ལ་རྟེན་ཅི་ཞིག་ཡོད་དེ། དེ་སྟེ་
ཕན་ཚུན་བརྟེན་པའི་དབང་གིས་ཡོད་པས་གཉིས་ཀ་ཡང་ནི་མེད་པར་འགྱུར་རོ། །གལ་ཏེ་བུ་
མེད་ན་ཕ་ཡོད་པ་མིན་ལ་ཕ་མེད་ན་བུ་ཉིད་གང་ལས་བྱུང་བ་ཡིན། དེ་ལྟར་བུ་མེད་པར་ནི་ཕ་
མེད་ཕ་མེད་པར་བུ་མེད་པས་དོན་ལ་གཉིས་ཀ་མེད་པ་དེ་བཞིན་དུ་ཚད་མ་དང་གཞལ་བྱ་དེ་
གཉིས་ཀ་མེད་པ་ཉིད་དོ། །སྒྲུབ་བྱེད་དགག་པ་ནི། གལ་ཏེ་མྱུ་གུ་ས་བོན་ལས་སྐྱེ་ཞིང་། ས་བོན་
ཡོད་པ་མྱུ་གུ་ཡོད་པའི་རྟགས་དེ་ཉིད་ཀྱིས་རྟོགས་པ་བཞིན་དུ་ཤེས་བྱ་ལས་སྐྱེས་པའི་ཤེས་པ་
ཡིས་ཤེས་བྱ་དེ་ཡོད་པ་ནི་ཅིས་མི་རྟོགས་ཞེ་ན། དེ་ནི་དཔེ་དོན་མི་མཚུངས་ཏེ། མྱུ་གུ་རྟགས་སུ་
བ 32 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། ༼༩
བཀོད་ནས་ས་བོན་བསྒྲུབ་པ་ན་ས་བོན་ཡོད་པ་ལ་མ་ལྟོས་པར་མྱུ་གུ་དེ་ལས་གཞན་མིག་གི་
ཤེས་པ་ཡིས་མཐོང་ནས་ས་བོན་ཡོད་ཅེས་རྟོགས་པར་འགྱུར་བ་ཡིན་ན། གང་གི་ཕྱིར་ཤེས་བྱ་དེ་
རྟོགས་པར་བྱེད་པའི་ཤེས་པ་ཡོད་པ་ཉིད་གང་ལས་རྟོགས་ཏེ། རང་རིག་པས་གྲུབ་པ་སྔར་
བཀག་ཟིན་ལ། ཤེས་བྱ་གྲུབ་པའི་དབང་གིས་གྲུབ་པ་ནི་འདིར་ཕན་ཚུན་བརྟེན་པས་བཀག་
ཟིན་པའི་ཕྱིར་རོ། །གཉིས་པ་གནོད་བྱེད་ཡོད་པར་བསྟན་པ་ལ་གསུམ། རྒྱུ་མེད་ལས་སྐྱེ་བ་
དགག་པ་དང་། གཞན་ལས་སྐྱེ་བ་དགག་པ་དང་། རང་ལས་སྐྱེ་བ་དགག་པའོ། །དང་པོ་ནི། ངོ་
བོ་ཉིད་རྒྱུར་སྨྲ་བ་དག་གིས། སྲན་ཟླུམ་ཚེར་མ་གཟེངས་རིང་རྣོ་བ་དང་། ཉི་ཤར་ཆུ་བོ་ཐུར་དུ་
འབབ་པ་དང་། །རྨ་བྱའི་མདོངས་བཀྲ་ལ་སོགས་ཇི་སྙེད་པ། །སུས་ཀྱང་མ་བྱས་ངོ་བོ་ཉིད་ལས་
བྱུང༌། །ཞེས་འདོད་དོ། །དེ་མི་འཐད་དེ། རེ་ཞིག་འཇིག་རྟེན་གྱི་མངོན་སུམ་གྱིས་ཀྱང་འབྲས་བུ་
དེ་རང་གི་རྒྱུ་རྣམས་ཐམས་ཅད་ཚོགས་པ་ལས་སྐྱེ་བར་མཐོང་བ་ཡིན་པའི་ཕྱིར། གལ་ཏེ་པདྨའི་
སྡོང་བུ་སོགས་སྣ་ཚོགས་པ་རྒྱུ་གང་གིས་བྱས་ཏེ་རྒྱུ་མེད་དོ་ཞེ་ན། པདྨའི་སྡོང་པོ་ལ་སོགས་པ་
འབྲས་བུ་སྣ་ཚོགས་པའི་དབྱེ་བ་དེ་ནི་རྒྱུ་ཐ་དད་པ་ཡི་དབྱེ་བས་བསྐྱེད་པ་ཡིན་ནོ། །འོ་ན་རྒྱུ་ཡི་
དབྱེ་བ་དེ་གང་གིས་བྱས་ཤེ་ན། སྔར་གྱི་རྒྱུའི་དབྱེ་བ་ཉིད་ལས་སོ། །ཅིའི་ཕྱིར་རྒྱུ་ཐ་དད་པ་ཡིས་
འབྲས་བུ་ཐ་དད་པ་སྐྱེད་ནུས་ཞེ་ན། སྔར་གྱི་རྒྱུ་ཡི་མཐུ་ཉིད་ལས་ཏེ་ཆོས་ཉིད་ཡིན་པའི་ཕྱིར།
གཉིས་པ་གཞན་སྐྱེ་དགག་པ་ལ་གཉིས། དབང་ཕྱུག་རྒྱུ་མ་ཡིན་པ་དང་། རྡུལ་རྟག་པ་རྒྱུ་མ་ཡིན་
པའོ། །དང་པོ་ལ་གཉིས་ལས་དབང་ཕྱུག་ཉིད་མ་གྲུབ་པ་ནི། རིག་པ་ཅན་ཁ་ཅིག་དབང་ཕྱུག་
ཆོས་ལྔ་ལྡན་གྱིས་དངོས་པོ་ཐམས་ཅད་བསྐྱེད་པས་འགྲོ་བ་མ་ལུས་པའི་རྒྱུ་ཡིན་པར་འདོད་ལ།
དེ་ལྟ་ན་རེ་ཞིག་དབང་ཕྱུག་དེ་གང་ཡིན་སྨོས་ཞེས་དྲིའོ། །འབྱུང་བ་རྣམས་ཡིན་ནོ་ཞེ་ན། དེ་ལ་
དེར་བརྗོད་པ་ཙམ་རུང་བ་དེ་ལྟ་མོད། དོན་དབང་ཕྱུག་མིན་ཡང་མིང་ཙམ་ལ་ཡང་རྩོད་པས་ཅི་
ཞིག་ངལ་བར་བྱེད། འོན་ཀྱང་ས་ཆུ་ལ་སོགས་པ་དེ་དག་དུ་མ་དང་མི་རྟག་པ་དང་བློའི་གཡོ་བ་
-3 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྔོན་དུ་གཏོང་བ་མེད་པ་དང་ལྷ་མིན་ཞིང་། འགོམ་པར་བྱ་བ་ཉིད་དང་། མི་གཙང་བའི་ཕྱིར་དང་།
དབང་ཕྱུག་ནི་གཅིག་པུ་རྟག་པ་ལྷ་སེམས་པ་ཡོད་པ་མཆོད་བྱ་གཙང་བའི་རང་བཞིན་དུ་འདོད་
པའི་ཕྱིར་འབྱུང་བ་དེ་རྣམས་ནི་དབང་ཕྱུག་ཉིད་མ་ཡིན་ནོ། །དབང་ཕྱུག་ནི་ནམ་མཁའ་མིན་ཏེ་
བློའི་གཡོ་བ་མེད་པའི་ཕྱིར། དེ་ལས་གཞན་བསམ་པར་ནུས་པ་མིན་པ་ཡི་བྱེད་པ་པོ་དབང་ཕྱུག་
ཞིག་འདོད་ན་དེ་ཡང་མི་འཐད་དེ། བསམ་པར་བྱ་བ་མིན་པ་ཞིག་བྱེད་པོར་བརྗོད་པས་ཅི་ཞིག་
བྱ་སྟེ་སུས་ཀྱང་མི་རྟོགས་པའི་ཕྱིར། འབྲས་བུ་མི་སྲིད་པ་ནི། དབང་ཕྱུག་དེས་བསྐྱེད་པར་འདོད་
པའི་འབྲས་བུའང་གང་ཞིག་ཡིན་ཞེས་དྲི། བདག་དང་འབྱུང་བཞི་རྟག་པ་སོགས་ཡིན་ནོ་ཞེ་ན།
བདག་དེ་དང་ས་ལ་སོགས་པ་དང་དབང་ཕྱུག་རང་གི་ངོ་བོའང་རྟག་པ་མིན་ནམ་སྟེ། བསྐྱེད་བྱ་
སྐྱེད་བྱེད་གཉིས་ཀ་རྟག་པའི་ཕྱིར་འབྲས་བུ་ཐམས་ཅད་གཅིག་ཅར་བསྐྱེད་པའམ། གཏན་མི་སྐྱེ་
བ་གང་རུང་དུ་ཐལ་ལོ། །ཡང་ཤེས་པ་དང་ཚོར་བ་སོགས་མི་རྟག་པ་རྣམས་ནི་དབང་ཕྱུག་གིས་
བསྐྱེད་པ་མིན་ཏེ། ཤེས་པ་ཤེས་བྱ་ལས་སྐྱེ་བ་མངོན་སུམ་དང་ཐོག་མེད་ནས་བདེ་སྡུག་ནི་ལས་
དགེ་སྡིག་ལས་སྐྱེ་བ་ཡིན་པར་ལུང་ཚད་མ་ལས་གྲུབ་པའི་ཕྱིར། དེ་བས་ན་དེ་ཡི་འབྲས་བུ་གང་
ཞིག་སྐྱེད་པ་སྨོས་ཤིག །སྐྱེད་བྱེད་མི་འཐད་པ་ནི། རྒྱུ་དབང་ཕྱུག་ནུས་པ་ཐོག་མེད་རྟག་ན་ནུས་
པ་དེ་ལ་ཐོག་མ་ཡོད་པ་མིན་པའི་ཕྱིར་ན་དེའི་འབྲས་བུའི་ཐོག་མ་ག་ལ་ཡོད་དེ་རྟག་ཏུ་ཡོད་པར་
ཐལ་ལོ། །རྟགས་གྲུབ་སྟེ་རྟག་པ་རྒྱུར་སྨྲ་ན་ནུས་པའི་ཕྱིས་འཕེལ་བར་མི་རུང་བས་དང་པོ་ནས་
ནུས་པ་ཐོག་མེད་དུ་ཁས་ལེན་པའི་ཕྱིར། དེའི་ཁྱབ་པ་ནི། རྒྱུ་རྟག་པ་དེས་རྟག་ཏུ་ཅིའི་ཕྱིར་བྱེད་
པ་མིན་ཏེ། དེ་ནི་རྐྱེན་གཞན་ལ་ལྟོས་པ་མིན་པའི་ཕྱིར། དེས་ན་རྟག་པ་ལ་རེས་འགའ་བ་མི་རུང་
བས་ན་གཅིག་ཅར་སྐྱེས་པའི་ཁྱབ་པར་གྲུབ་བོ། །ལྟོས་མེད་ཀྱི་རྟགས་དེ་ཡང་གྲུབ་སྟེ། དབང་
ཕྱུག་དེས་བྱས་པ་མིན་པའི་ཆོས་གཞན་ཡོད་པ་མིན་པའི་ཕྱིར་ན་དེས་འབྲས་བུ་བསྐྱེད་པ་འདི་
གང་ལ་ལྟོས་པར་འགྱུར་ཏེ་ལྟོས་མེད་དུ་གྲུབ་པའི་ཕྱིར། གལ་ཏེ་རྐྱེན་ཚོགས་པ་ལ་ལྟོས་ན་
-3 2
4 -



，
1-
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། ༩
ཚོགས་པ་ཉིད་རྒྱུ་ཡིན་པར་འགྱུར་གྱི་དབང་ཕྱུག་རྒྱུ་མིན་ཏེ། རྒྱུ་རྐྱེན་ཚོགས་ན་དབང་ཕྱུག་ལ་
འབྲས་བུ་མི་སྐྱེ་བའི་དབང་མེད་ཅིང་། ཚོགས་པ་དེ་མེད་པར་ནི་འབྲས་བུ་སྐྱེ་བའི་དབང་མེད་
པའི་ཕྱིར། གལ་ཏེ་དབང་ཕྱུག་མི་འདོད་བཞིན་འབྲས་བུ་བྱེད་ན་གཞན་གྱི་དབང་དུ་ཐལ་ལོ། །
འདོད་བཞིན་ནའང་འདོད་པ་ལ་རག་ལས་པར་འགྱུར་བས་འབྲས་བུ་བྱེད་ནའང་དབང་ཕྱུག་
དབང་ཅན་ག་ལ་ཡིན་ཏེ་མིན་ནོ། །གཉིས་པ་རྟག་པའི་རྡུལ་རྒྱུ་མ་ཡིན་པ་ནི། བྱེ་བྲག་པ་གང་
དག་རྡུལ་ཕྲན་གྱི་རྫས་རྟག་པ་རྒྱུར་སྨྲ་བ་དེ་དག་ཀྱང་ནི་སྔར་ལུས་དྲན་པ་ཉེར་བཞག་གི་སྐབས་
སུ་ཆ་ཤས་གཤིག་པས་བཟློག་ཟིན་ཏོ། །གསུམ་པ་རང་ལས་སྐྱེ་བ་དགག་པ་ལ་གཉིས།
དགག་པའི་ཡུལ་བསྟན་པ་དང་། དེ་དགག་པའོ། །དང་པོ་ནི། གཙོ་བོའི་རང་བཞིན་རྟག་པ་
བེམས་པོ་གཅིག་པུ་སུས་ཀྱང་མི་མཐོང་བ་བྱེད་པ་པོ་ཡིན་པ་སྟེ་ཆོས་ལྔ་ལྡན་ཞིག་ཡིན་ལ་དེ་ནི་
འགྲོ་བ་སྟེ་གསལ་བ་གནས་སྐབས་ཐམས་ཅད་ཀྱི་རྒྱུ་ཡིན་ཅིང་། དེ་ལ་རང་བཞིན་མཐོང་ཡུལ་
མིན་ཅིང་གནས་སྐབས་མཐོང་ཡུལ་ཡིན་པས་སྔར་མ་གསལ་བ་ལས་གཉིས་ཀ་ལ་རང་བཞིན་
ཞེས་བརྗོད། །ཀུན་རྫོབ་ཏུ་གསལ་བས་སྐྱེ་བ་ཞེས་ཀྱང་བྱ་བར་ནི་གྲངས་ཅན་པ་དག་འདོད་དེ།
སྙིང་སྟོབས་ཏེ་བདེ་བ་དང་རྡུལ་དེ་སྡུག་བསྔལ་དང་བཏང་སྙོམས་མུན་པ་ཞེས་བྱ་བའི་ཡོན་ཏན་
གསུམ་ཆ་མཉམ་པར་གནས་པ་ནི་བེམས་པོ་རྟག་པ་འགྲོ་བ་ཐམས་ཅད་ལ་གཅིག་གིས་ཁྱབ་པ་
ཀུན་གྱི་རྒྱུ་གཙོ་བོ་ཞེས་བྱ་བར་རབ་ཏུ་བརྗོད་དེ། དེའི་ཁུག་མ་ན་ཤེས་རིག་གི་ངོ་བོ་སྐྱེས་བུ་རྟག་
པ་གཅིག་སེམས་ཅན་རེ་རེ་ལ་རེ་རེ་ཡོད་པ་ནི་ཡུལ་ལ་ལོངས་སྤྱོད་པ་པོ་ཡིན་གྱི་གང་གི་ཡང་རྒྱུ་
འབྲས་མིན་ནོ། །དེ་གཉིས་ཀ་དོན་དམ་ཡིན་པས་མཐོང་ཡུལ་མ་ཡིན་པས་བལྟ་དཀའ་བའོ།།
ཡོན་ཏན་གསུམ་ཆ་མི་མཉམ་ན་འགྲོ་བ་སྟེ་གསལ་བའམ་རྣམ་འགྱུར་འབྱུང་བ་ཡིན་པར་བརྗོད་
དེ༑ དེའི་ཐོག་མར་ཆེན་པོའམ་བློ། དེ་ལས་ང་རྒྱལ་གསུམ་སྟེ། སྙིང་སྟོབས་ཅན་དང་། རྣམ་པར་
འགྱུར་བ་དང་། མུན་པ་ཅན་ནོ། །ང་རྒྱལ་དང་པོ་ལས་མིག་རྣ་བ་སྣ་ལྕེ་ལུས་ཏེ་བློ་དབང་ལྔ་དང་།
，
1，ང་
-3 25 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངག་ལག་པ་རྐང་པ་མཚན་མ་རྐུབ་སྟེ་ལས་དབང་ལྔ་དང་། ཡིད་གཉིས་ཀའི་དབང་པོ་རྣམས་
འབྱུང་། གཉིས་པ་ལས་སྒྲ་དྲི་རོ་རེག་གཟུགས་ཀྱི་དེ་ཙམ་ལྔ་དང་། དེ་ལས་ནམ་མཁའ་ས་ཆུ་རླུང་
མེ་ལྔ་འབྱུང་ངོ༌། །གསུམ་པ་ནི་དང་པོ་གཉིས་ཀར་འཇུག་གོ །དེ་ཙམ་ལྔ་ལ་ཡིད་དུ་འོང་མི་འོང་
བར་མ་གསུམ་དུ་གནས་པས་དེ་སོགས་ཀྱང་བེམས་པོ་ཡིན་པས་དེས་བློའི་མེ་ལོང་ལ་རྣམ་པ་
བཞག་པ་ན་ནང་གི་ཤེས་རིག་དང་རྣམ་པ་འདྲེས་པ་ལས་ལོངས་སྤྱོད་པ་ཡིན་ནོ་ཞེས་ཟེར་རོ། །
དེ་དགག་པ་ལ་བཞི་ལས་གནོད་པ་སྤྱིར་བརྗོད་པ་ནི། གཙོ་བོ་གཅིག་ཉིད་ལ་རང་བཞིན་གསུམ་
ཉིད་དུ་བདེན་པ་ནི་རིག་པ་མིན་པ་དེས་ན་གཙོ་བོ་དེ་ཡོད་པ་མིན་ནོ། །དེ་བཞིན་དུ་ཡོན་ཏན་ཡང་
གསུམ་དུ་བདེན་པར་ཡོད་པ་མིན་ཏེ། གསུམ་པོ་དེ་ཡང་སོ་སོར་རྣམ་པར་གསུམ་གསུམ་དུ་ཡོད་
པའི་ཕྱིར། རྒྱུ་ཡོན་ཏན་མེད་པའི་ཕྱིར་ན་འབྲས་བུ་སྒྲ་སོགས་ཀྱང་ཡོད་ཉིད་ཤིན་ཏུ་རྒྱང་རིང་
བར་འགྱུར་རོ། །བདེ་སོགས་ཕྱི་དོན་ཡིན་པ་དགག་པ་ནི། སེམས་མེད་པའི་གོས་ལ་སོགས་པའི་
དེ་ཙམ་ལྔ་པོ་བེམས་པོ་ཡིན་པས་དེ་ལས་བདེ་སོགས་རིག་པ་ཡོད་པ་སྲིད་པའང་མིན་ཏེ། ཕན་
ཚུན་འགལ་བ་མངོན་སུམ་གྱིས་གྲུབ་པའི་ཕྱིར། གྲངས་ཅན་པའི་འདོད་པ་དོར་ཏེ་དེ་ཙམ་གྱི་
དངོས་པོ་རྣམས་བདེ་སོགས་དེ་ཡི་རྒྱུའི་རང་བཞིན་ཡིན་ནོ་ཞེ་ན། སྔར་དངོས་པོ་རྣམས་ཤེས་བྱ་
ལས་སྔར་ཤེས་ཡོད་ན། །སོགས་ཀྱི་སྐབས་སུ་དུས་གསུམ་དུ་མི་འཐད་པར་དཔྱད་ཟིན་པ་མ་
ཡིན་ནམ་སྟེ་ཡིན་ནོ། །གལ་ཏེ་བཀག་པ་དེ་དོན་དམ་ལ་ཡིན་གྱི་ཀུན་རྫོབ་ཏུ་རྒྱུ་འབྲས་ཡིན་པ་མ་
བཀག་གོ་ཞེ་ན། འོ་ན་རང་ཚིག་དང་འགལ་ཏེ་ཁྱོད་ཀྱི་རྒྱུ་ཡང་བདེ་སོགས་གསུམ་གྱི་རང་བཞིན་
གཙོ་བོ་ཉིད་ལས་དེ་ཙམ་ལྔ་འབྱུང་བར་འདོད་ཀྱི་དེ་ཙམ་ལས་བདེ་སོགས་འབྱུང་བར་མི་འདོད་
པའི་ཕྱིར། གལ་ཏེ་དེ་ཙམ་ལྔ་བདེ་སོགས་ཀྱི་རྒྱུར་མི་འདོད་ཀྱི་བདེ་སོགས་ཀྱི་རང་བཞིན་གཙོ་
བོ་དེ་ཙམ་ལྔའི་རྒྱུར་འདོད་དོ་ཞེ་ན། དེ་ནི་མངོན་སུམ་དང་འགལ་ཏེ། བདེ་སོགས་དེ་ལས་
སྣམ་སོགས་དེ་ཙམ་ལྔ་འབྱུང་བའང་མེད་པ་དང༌། སྣམ་སོགས་ལས་ནི་བདེ་སོགས་འབྱུང་བ་
- 3 26 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། ༩
ཡིན་པ་མངོན་སུམ་དུ་གྲུབ་པའི་ཕྱིར། སྣམ་སོགས་དེ་དག་དོན་དམ་དུ་གྲུབ་པ་མེད་པའི་ཕྱིར་ན་
བདེ་སོགས་ཀྱང་དོན་དམ་པར་མེད་པར་གྲུབ་བོ། །གཙོ་བོའི་རང་བཞིན་རྟག་པར་མི་འཐད་པ་
ནི༑ བདེ་སོགས་རྟག་པ་ཉིད་དུ་གནས་པ་ཡང་མེད་དེ། སྣང་དུ་རུང་བ་ལ་དུས་ནམ་ཡང་རྟག་
པར་གནས་པར་དམིགས་པ་ཡོད་པ་མ་ཡིན་པའི་ཕྱིར། གལ་ཏེ་རང་བཞིན་སྣང་དུ་མི་རུང་བས་
དམིགས་པ་མེད་པས་རྟག་ཏུ་གནས་པ་མི་ཁེགས་སོ་ཞེ་ན། འོ་ན་བདེ་བ་དེ་གསལ་བའི་དུས་སུ་
སྣང་དུ་རུང་བར་མངོན་སུམ་དུ་གྲུབ་ན། མི་གསལ་བ་ན་དེའི་རང་བཞིན་དོར་རམ་མ་དོར། དོར་
ན་མི་རྟག་པར་ཁྱེད་ཉིད་ཀྱིས་ཁས་བླངས་ལ། མ་དོར་ན་བདེ་སོགས་གསལ་བའི་རང་བཞིན་
ཡོད་པ་ཉིད་ཀྱི་ཕྱིར་ན་མྱོང་བ་ཅིའི་ཕྱིར་འཛིན་པ་མ་ཡིན་ཏེ་འཛིན་པར་ཐལ་ལོ། །གལ་ཏེ་བདེ་
བ་ཉིད་མ་ཚོར་བ་ནི་སྔར་རགས་པ་ཕྱིས་ཕྲ་མོར་བསྒྱུར་པ་ཡིན་ནོ་ཞེ་ན། ཕྲ་རགས་རང་བཞིན་
གཅིག་གམ་ཐ་དད། གཅིག་ན་བདེ་བ་དེ་རགས་པ་དང་ཕྲ་བ་འགལ་བར་གནས་པའི་ཕྱིར་རང་
བཞིན་གཅིག་པའང་ཇི་ལྟར་ཡིན་ཏེ་མིན་ནོ། །ཕྲ་རགས་གནས་སྐབས་ཡིན་པས་རང་བཞིན་ཐ་
དད་མིན་ན། རགས་པ་དོར་ནས་ཕྲ་མོར་སྐྱེ་བར་འགྱུར་བའི་ཕྱིར་ཕྲ་རགས་དེ་དག་མི་རྟག་
པ་ཉིད་དུ་འགྱུར་རོ། །གལ་ཏེ་གནས་སྐབས་མི་རྟག་ལ་རང་བཞིན་རྟག་གོ་ཞེ་ན། གནས་སྐབས་
མི་རྟག་པ་དེ་བཞིན་དུ་དངོས་པོ་ཐམས་ཅད་ནི་མི་རྟག་པ་ཉིད་དུ་ཅིས་མི་འདོད་དེ། གནས་
སྐབས་རགས་པ་དང་ཕྲ་བ་རང་བཞིན་གྱི་བདེ་བ་ལས་གཞན་མིན་པར་བདག་གཅིག་པའི་ཕྱིར་
ན་བདེ་བ་གསལ་བར་ཏེ་ངེས་པར་མི་རྟག་པ་ཉིད་དོ། །ཡོད་པ་སྐྱེ་བར་འགལ་བ་ནི། གལ་ཏེ་
སྔར་མེད་པ་འགའ་ཡང་ནི་ཕྱིས་སྐྱེ་བ་མིན་ཏེ། མེད་པའི་ཕྱིར། སྔར་མེད་ཀྱང་སྐྱེ་ན་རི་བོང་གི་རྭ་
ཡང་ཅི་སྟེ་མི་སྐྱེ། དེས་ན་སྔར་མི་གསལ་པའི་དུས་ན་གཙོ་བོའི་ཁུག་མ་ན་ཡོད་པ་ཕྱིས་གསལ་བ་
ཙམ་མོ་ཞེས་འདོད་ན། སྔར་མེད་རྟགས་སུ་བཀོད་ནས་ཕྱིས་ཀྱང་མི་སྐྱེ་བར་སྒྲུབ་ན་བདེ་སོགས་
གསལ་བ་སྔར་མེད་པར་ཕྱིས་གསལ་བར་སྐྱེ་བ་ནི་ཁྱོད་མི་འདོད་ཀྱང་མངོན་སུམ་དུ་གནས་པ་
-3 2 7 -



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཀྱི་ཕྱིར་མ་ངེས་སོ། །གལ་ཏེ་རྒྱུ་ལ་འབྲས་བུ་གནས་ན་རྒྱུ་ཟན་ཟ་བར་འདོད་ན་འབྲས་བུ་མི་
གཙང་བ་ཟ་བར་འགྱུར་བ་དང་། འབྲས་བུ་རས་གྱོན་པར་འདོད་ན་དེ་ཉིད་ཀྱི་རིན་གྱིས་རྒྱུ་རས་
བལ་གྱི་ས་བོན་ཉོས་ལ་བགོ་བར་གྱིས་ཤིག་གལ་ཏེ་རས་བལ་གྱི་ས་བོན་ལ་རས་ཡོད་ཀྱང་
འཇིག་རྟེན་པ་རྨོངས་པས་མ་མཐོང་བས་ལོངས་སྤྱོད་མི་ནུས་སོ་ཞེ་ན། འཇིག་རྟེན་རྨོངས་པས་
ལོངས་སྤྱོད་མ་ནུས་སུ་ཆུག་ཀྱང་དེ་ཉིད་ཤེས་པ་སེར་སྐྱ་སོགས་ཀྱིས་རྣམ་གཞག་ས་བོན་མི་གྱོན་
པར་རས་གྱོན་པ་དེ་ཉིད་ཡིན་ནོ། ། འཇིག་རྟེན་རྨོངས་པའང་མི་འཐད་དེ། འབྲས་བུ་དེ་ཙམ་
ཉེར་ལྔ་ཤེས་པའི་སྟོན་པ་ཐམས་ཅད་མཁྱེན་པ་དེ་རྒྱུ་འཇིག་རྟེན་རྨོངས་པ་རྣམས་ལ་ཡང་ནི་ཡོད་
པ་ཡིན་ན་རས་ཀྱི་ས་བོན་ལ་རས་ཡོད་པ་ཅི་སྟེ་མཐོང་བ་མ་ཡིན་ཏེ། མཐོང་བར་འགྱུར་རོ། །
གལ་ཏེ་འཇིག་རྟེན་པའི་མཐོང་བ་ཚད་མ་ཉིད་ཡིན་ན་འབྲས་བུ་ཉམས་སུ་མྱོང་བའི་བློ་གསལ་བ་
མ་ཡིན་པ་ལ་གསལ་བར་མཐོང་བའང་བདེན་པ་མ་ཡིན་པར་འགྱུར་རོ། །གསུམ་པ་ཆོས་ཐམས་
ཅད་སྐྱེ་བ་མེད་པར་བསྟན་པ་ལ་རྩོད་པ་སྤོང་བ་ལ་རྩོད་པ་འགོད་པ་ནི། གལ་ཏེ་ཁྱེད་དབུ་མ་
པས་བློ་ནི་ཀུན་རྫོབ་ཡིན་པར་བརྗོད་ཅེས་བློ་འཁྲུལ་བར་ཁས་ལེན་ན་སྤྲོས་པ་གཅོད་པའི་བློ་
ཚད་མ་དེ་ཡང་ཚད་མ་མིན་པར་འཁྲུལ་བར་འགྱུར་བས་ན་དེས་གཞལ་བའི་སྟོང་ཉིད་ཀྱང་
བརྫུན་པར་མི་འགྱུར་རམ་ཏེ་འགྱུར་བར་ཐལ་ལ། དེ་འདོད་ན་དེ་ཁོ་ན་ཉིད་དུ་ན་ཆོས་ཐམས་
ཅད་སྟོང་པ་ཉིད་དུ་བསྒོམ་པ་ནི་བརྫུན་པ་ཡིན་པ་དེའི་ཕྱིར་མི་འཐད་པར་ཐལ་བར་འགྱུར་རོ་
ཞེས་པའོ། །ལན་ལ་གཉིས་ལས་ཡོངས་གཅོད་ལ་ཚད་མ་མིན་པར་འདོད་པ་ནི། བརྟགས་པའི་
དངོས་པོ་དགག་བྱ་ལ་བློས་མ་རེག་པ་སྟེ་བློ་ཡུལ་དུ་མ་བྱས་པར་དེ་ཡི་བཀག་པ་དངོས་མེད་ཀྱང་
བློས་འཛིན་པ་མ་ཡིན་ཏེ། མོ་གཤམ་གྱི་བུ་བརྫུན་ན་ཤི་བ་ཡང་བརྫུན་པ་བཞིན་ནོ། །དེ་ཕྱིར་
དགག་བྱ་བརྫུན་པའི་དངོས་པོ་གང་ཡིན་པ་དེ་ཡི་བཀག་པ་དངོས་མེད་ཀྱང་གསལ་བར་ཏེ་ངེས་
པར་བརྫུན་ནོ། །དེས་ན་དོན་དམ་པར་ཚད་མ་མིན་པར་འདོད་པ་ཡིན་ནོ། །རྣམ་བཅད་ལ་ཚད་
-3 28 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། ༼༩
མ་ཡིན་པ་ནི། སྟོང་ཉིད་བསྒོམ་པ་དོན་མེད་པར་ཐལ་ཞེས་པའི་ཁྱབ་པ་མ་གྲུབ་སྟེ། དགག་བྱ་
བདེན་འཛིན་འགོག་བྱེད་ཀྱི་རིགས་པ་དེ་བརྫུན་པ་རྣལ་འབྱོར་ཀུན་རྫོབ་ཙམ་ཡིན་ཀྱང་དེས་
བདེན་འཛིན་གྱི་རྟོག་པ་གཞན་གྱི་གེགས་བྱེད་པ་དེས་ནའོ། །དཔེར་ན་རྨི་ལམ་དུ་བུ་སྐྱེ་ནས་ཤི་
བ་རྨི་ལ་བུ་དེ་མེད་སྙམ་པའི་རྣམ་རྟོག་དེ་ནི་བུ་དེ་ཡོད་སྙམ་པའི་རྣམ་པར་རྟོག་པ་ཡི་གེགས་ཡིན་
ལ༑ དེའི་མེད་འཛིན་དེ་བརྫུན་པ་ཡིན་ཡང་ཡོད་འཛིན་དེ་སྤོང་ནུས་པ་བཞིན་ནོ། །སྤྱི་དོན་
གསུམ་པ་ཆོས་ཐམས་ཅད་སྐྱེ་འགག་ཡང་རྒྱུ་མེད་པ་ཡོད་པ་མ་ཡིན་ལ། རྒྱུ་རྐྱེན་སོ་སོ་བ་ལ་མ་
འདུས་པ་ཡི་རྐྱེན་རྣམས་ལ་ཡང་སྐྱེ་བའི་དངོས་པོ་འགའ་ཡང་རྒྱུ་མེད་པ་ཡོད་པ་མ་ཡིན་ལ། རྒྱུ་
རྐྱེན་སོ་སོ་བ་ལ་མ་འདུས་པ་ཡི་རྐྱེན་རྣམས་ལ་ཡང་སྐྱེ་བའི་དངོས་པོ་གནས་པ་མ་ཡིན་ནོ། །དེས་
ན་དུས་གསུམ་མཉམ་པ་ཉིད་དེ། གཞན་ནས་སྔར་མེད་གསར་དུ་འོངས་པ་སྟེ་སྐྱེ་བའང་མ་ཡིན་
ལ༑ བར་དུ་གནས་པའང་མ་ཡིན་ཞིང་། ཐ་མར་འགག་ནས་གཞན་དུ་འགྲོ་བ་མ་ཡིན་པས་དོན་
དམ་པར་འདུས་བྱས་ཀྱི་མཚན་ཉིད་གསུམ་དང་བྲལ་བའི་ཕྱིར། གཉིས་པ་རྟེན་འབྲེལ་སྒྱུ་མར་
བསྟན་པ་ནི། དེ་ལྟར་ན་རྨོངས་པས་བདེན་པར་བཟུང་བར་གང་བྱས་པ་འདི་རིགས་པས་དཔྱད་
ན་ཅིར་ཡང་མ་གྲུབ་པས་སྣང་ཡང་བདེན་པ་མེད་པ་སྒྱུ་མ་ལས་ནི་ཁྱད་ཅི་ཞིག་ཡོད་དེ་མེད་དོ། །
དེའི་རྒྱུ་མཚན་འདི་ལྟར་སྒྱུ་མས་སྤྲུལ་པའི་རྟ་གླང་ལ་སོགས་པ་གང་ཡིན་པ་དང་། རྒྱུ་དང་རྐྱེན་
རྣམས་ཀྱིས་ནི་གཟུགས་སོགས་གང་སྤྲུལ་པ་དེ་དག་ནི་གང་ནས་འོངས་ཏེ་སྐྱེ་བར་འགྱུར་ཞིང་
གང་དུ་འགྲོ་སྟེ་འགག་པ་དང་གནས་པའང་བརྟག་པར་གྱིས་སྟེ་བརྟག་ན་སྐྱེ་འགག་མེད་དོ། །
བཅོས་མ་ལ་བདེན་པའི་རང་བཞིན་མེད་པས་ཁྱབ་པའི་ཕྱིར། དེས་ན་ཐམས་ཅདརྟེན་འབྲེལ་
ཉིད་དུ་གྲུབ་སྟེ། འབྲས་བུ་གང་ཞིག་རྒྱུ་གང་ནི་ཉེ་བ་ཡིས་མཐོང་བར་འགྱུར་ལ། རྒྱུ་དེ་མེད་ན་
འབྲས་བུ་དེ་མཐོང་བ་མིན་པ་རྒྱུ་འབྲས་རྗེས་སུ་འགྲོ་ལྡོག་བྱེད་པའི་ཕྱིར། རྟེན་འབྲེལ་ཡིན་ན་
རང་བཞིན་མེད་པས་ཁྱབ་སྟེ། རང་བཞིན་ཡིན་ན་རྒྱུས་བཅོས་པ་མི་འཐད་པས་རྒྱུ་རྐྱེན་གྱིས་
-3 2 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅོས་པ་ལ་རང་བཞིན་མེད་པས་ཁྱབ་པའི་ཕྱིར། དཔེར་ན་གཟུགས་བརྙན་དང་མཚུངས་པ་
ཡིན་ནོ། །དེས་ན་སྣང་བ་དེ་ལ་བདེན་པ་ཉིད་ནི་ཇི་ལྟར་ཡོད་དེ་མེད་དོ། །གསུམ་པ་རྟེན་འབྲེལ་
ཙམ་ཉིད་ངོ་བོར་འདོད་པ་དགག་པ་ནི། གལ་ཏེ་རྟེན་འབྲེལ་ཡིན་ཡང་དོན་དམ་པའི་རང་བཞིན་
ཡིན་ན་ཅི་འགལ་རྟེན་འབྲེལ་ཡིན་ན་རང་བཞིན་མེད་པས་མ་ཁྱབ་བོ་ཞེ་ན། དོན་དམ་པའི་
རང་བཞིན་ཏེ་རྟེན་འབྲེལ་མ་ཡིན་ཏེ་འབྲས་བུ་ཡོད་པ་དང་མེད་པ་སྐྱེ་བ་མི་འཐད་པའི་ཕྱིར།
འདི་ལྟར་འབྲས་བུའི་དངོས་པོ་ཡོད་པར་གྱུར་པ་ལ་རྒྱུ་ཡི་དགོས་པ་ཅི་ཞིག་ཡོད་དེ། རྒྱུས་བསྐྱེད་
བྱ་ཡིན་པ་ལ་བསྐྱེད་དགོས་པས་ཁྱབ་པ་ལ། ཡོད་པ་དང་བསྐྱེད་དགོས་པ་འགལ་བའི་ཕྱིར།
འོན་ཏེ་འབྲས་བུ་དེ་ནི་མེད་པ་ན་ཡང་རྒྱུ་ཡི་དགོས་པ་ཅི་ཞིག་ཡོད་དེ། བསྐྱེད་པ་ལ་ཁྱད་པར་དུ་
བྱར་ཡོད་པས་ཁྱབ་པ་ལས་ཁྱད་པར་བྱར་ཡོད་པ་དང་དངོས་མེད་འགལ་བའི་ཕྱིར། དངོས་མེད་
རྒྱུའི་ཡུལ་དུ་མི་འཐད་དེ། བྱེ་བ་བརྒྱ་ཕྲག་ཙམ་གྱི་རྒྱུ་ཡིས་ཀྱང་དངོས་པོ་མེད་པ་བསྒྱུར་དུ་མེད་
པའི་ཕྱིར། གལ་ཏེ་སྔར་ཡོད་གཞན་དུ་བསྒྱུར་དུ་མེད་ཀྱང་སྔར་མེད་པ་ཕྱིས་དངོས་པོར་བསྒྱུར་
དུ་ཡོད་དོ་ཞེ་ན། ཕྱིས་ཀྱི་དངོས་པོར་གྱུར་པ་སྟེ་སྔར་གྱི་དངོས་མེད་མ་དོར་ནས་དངོས་པོར་
འགྱུར་རམ་དོར་ནས་འགྱུར། དང་པོ་ལྟར་ན། དངོས་མེད་ཀྱི་གནས་སྐབས་ཏེ་དངོས་པོར་ཇི་
ལྟར་ཡིན་ཏེ། དེ་གཉིས་ཕན་ཚུན་སྤངས་འགལ་ཡིན་པའི་ཕྱིར། གཉིས་པ་ལྟར་ན་དངོས་མེད་ཀྱི་
གནས་སྐབས་ཏེ་ཕྱིས་དོར་ནས་དངོས་པོར་འགྱུར་བ་གཞན་ཡང་གང་ཞིག་ཡིན་ཏེ། དངོས་པོར་
འགྱུར་བ་ལ་དངོས་མེད་འགག་པས་ཁྱབ་པ་ལ་དངོས་མེད་འགག་པ་མེད་པའི་ཕྱིར། རྟགས་
གྲུབ་སྟེ། དངོས་མེད་འགག་ན་དངོས་པོར་ཐལ་ཏེ་མི་རྟག་པ་ལ་དངོས་པོས་ཁྱབ་པའི་ཕྱིར།
བརྟགས་པ་གཉིས་པོའི་བཤད་པ་རིམ་བཞིན། དངོས་མེད་མ་དོར་ནས་དངོས་པོར་འགྱུར་བ་མི་
འཐད་དེ། དངོས་པོ་མེད་ཚེ་དངོས་པོ་ཡོད་པ་སྲིད་པ་མིན་ན་དངོས་པོ་ཡོད་པར་ནམ་ཞིག་འགྱུར།
དངོས་མེད་དོར་ནས་དངོས་པོར་འགྱུར་བ་མི་འཐད་དེ། །དངོས་པོ་སྐྱེས་པར་མ་གྱུར་བར་དངོས་
，
1
，
-3 3 (0



IE)
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། ༼༩
པོ་མེད་པ་དང་ནི་བྲལ་བར་མི་འགྱུར་ལ། དངོས་པོ་མེད་པ་དང་ནི་མ་བྲལ་ན་དངོས་པོ་ཡོད་པའི་
སྐབས་མི་སྲིད་པའི་ཕྱིར། དངོས་མེད་དངོས་པོར་མི་འགྱུར་བ་དེ་བཞིན་དུ་དངོས་པོའང་དངོས་
པོ་མེད་པར་འགྱུར་བ་མིན་ཏེ། དངོས་པོ་དང་མ་བྲལ་ན་རང་བཞིན་གཉིས་སུ་ཐལ་བར་འགྱུར་
བའི་ཕྱིར། བྲལ་ན་ནི་དངོས་པོར་མི་འཐད་པའི་ཕྱིར། བཞི་པ་སྲིད་ཞི་མཉམ་པ་ཉིད་དུ་བསྟན་པ་
ནི༑ དེ་ལྟར་འགག་པ་ཡོད་པ་མིན་ཞིང་དངོས་པོའང་ཡོད་པ་མིན་པ་དེའི་ཕྱིར། འགྲོ་བ་འདི་དག་
ཐམས་ཅད་ནི་རྟག་ཏུ་མ་སྐྱེས་པ་དང་མ་འགག་པའི་རང་བཞིན་ཀྱིས་མྱ་ངན་ལས་འདས་པ་ཉིད་
དོ༑ ༑དེ་ལྟར་འགྲོ་བའི་རང་བཞིན་སྐྱེ་འགག་དང་བྲལ་ཡང་འཁྲུལ་ངོར་རྨིམ་ལམ་ལྟ་བུར་སྣང་
དུ་རུང་སྟེ། རྣམ་པར་དཔྱད་ན་ཆུ་ཤིང་དང་འདྲ་བར་བདེན་པའི་སྙིང་པོ་མེད་དོ། །དེས་ན་མྱ་ངན་
ལས་འདས་པ་དང་མ་འདས་པ་འཁོར་བའང་དེ་ཁོ་ན་ཉིད་དུ་ནི་ཁྱད་པར་མེད་དེ། སྟོང་པ་ཉིད་དུ་
རོ་གཅིག་པ་ཡིན་པའི་ཕྱིར་རོ། །གསུམ་པ་མཇུག་དོན་བསྟན་པའི་སྒོ་ནས་རྗེས་སུ་གདམས་པ་
ལ་གཉིས། སྟོང་ཉིད་རྟོགས་ན་རང་དོན་གྲུབ་པའི་ཕན་ཡོན་དང༌། ཟུང་འཇུག་ཏུ་བྱ་བའི་ཕྱིར་
གཞན་ལ་སྙིང་རྗེ་བསྐྱེད་པར་གདམས་པའོ། །དང་པོ་ལ་འཇིག་རྟེན་ཆོས་བརྒྱད་མ་གྲུབ་པ་ནི།
དེ་ལྟར་སྟོང་པའི་དངོས་པོ་རྣམས་ལ་རྙེད་པ་ཐོབ་པ་ཅི་ཡོད་མ་རྙེད་དེ་ཤོར་བ་ཅི་ཞིག་ཡོད། གང་
གིས་བསྟོད་ཅིང་རིམ་གྲོ་བྱས་པའམ། ཡོངས་སུ་བརྙས་པ་སྨད་པའང་ཅི་ཞིག་ཡོད། བདེ་བའམ་
སྡུག་བསྔལ་གང་ལས་ཡིན། མི་སྙན་པ་ལ་མི་དགར་ཅི་ཡོད་སྙན་པར་གྲགས་པ་ལ་དགར་ཅི་
ཡོད་དེ་ཐམས་ཅད་སྟོང་པ་ཉིད་དུ་མཉམ་པའི་ཕྱིར། དེ་ལ་བརྟེན་པའི་སྲེད་པ་ལྡོག་པ་ནི། དེ་ཉིད་
དུ་ནི་བཙལ་བར་བྱས་ན་ཡུལ་ཅན་གང་ཞིག་སྲེད་ཅིང་ཡུལ་གང་ལ་སྲེད། དཔྱད་ན་གསོན་པའི་
འཇིག་རྟེན་འདི་མ་གྲུབ་ན་གང་ཞིག་འདིར་ནི་འཆི་འགྱུར་ཏེ་ཚེ་རིང་ཐུང་མ་གྲུབ་པས་དགའ་མི་
དགའ་ཅི་ཞིག་ཡོད། མངོན་པར་དགའ་བའི་ཡུལ་མ་འོངས་པ་མ་གྲུབ་པས་འབྱུང་བར་འགྱུར་
བ་གང་ཞིག་ཡིན། ལྷག་པར་ཆགས་ཡུལ་ད་ལྟ་བ་དང༌། དྲན་ཡུལ་འདས་པ་མ་གྲུབ་པས་
，
，
，
་
- 33 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱུང་བར་གྱུར་པ་གང་ཞིག་ཡིན། སྡུག་པའི་གཉེན་དང་བཤེས་ཀྱང་གང་ཞིག་ཡིན་ཏེ་དེ་དག་
ལ་བརྟེན་ནས་སྲིད་པ་ཇི་ལྟར་སྐྱེ། དེས་ན་ཆོས་ཐམས་ཅད་སྟོང་ཉིད་ནམ་མཁའ་དང་འདྲ་བར་ནི་
བདག་དང་འདྲ་བའི་སོ་སོའི་སྐྱེ་བོ་གནས་ལུགས་ཚོལ་བ་རྣམས་ཀྱིས་ཡོངས་སུ་བཟུང་བར་གྱིས་
ཤིག་ཅེས་སྟོང་པ་ཉིད་བསྒོམ་པར་གདམས་པའོ། །གཉིས་པ་ཟུང་འཇུག་ཏུ་བྱ་བའི་ཕྱིར་གཞན་
ལ་སྙིང་རྗེ་བསྐྱེད་པར་གདམས་པ་ལ་གསུམ་ལས་བརྩེ་ཡུལ་གྱི་མཐོང་བའི་སྡུག་བསྔལ་ལ་
དམིགས་ཏེ་སྙིང་རྗེ་བསྒོམ་པ་ནི། སེམས་ཅན་བདག་ཉིད་བདེ་བར་འདོད་པ་སྟོང་ཉིད་མ་རྟོགས་
པ་རྣམས་ནི་འཐབ་པ་དང་སྤྲོ་བའི་རྒྱུ་དག་གིས་རིམ་བཞིན་ཡིད་རབ་ཏུ་འཁྲུགས་པ་དང་དགའ་
བར་བྱེད་ཅིང་། བདེ་མ་ཐོབ་པས་མྱ་ངན་དང་ཐོབ་པའི་དོན་དུ་འབད་རྩོལ་དང༌། རྩོད་པ་དང་
ཕན་ཚུན་ལུས་གཅོད་པ་དང་འབིགས་པ་སོགས་ཆགས་པ་དང་སྡང་བས་སྡིག་པ་མང་པོ་དག་
གིས་ནི་ཚེགས་ཆེན་པོས་འཚོ་བར་སྣང་ངོ༌། །གཉིས་པ་མ་མཐོང་བའི་སྡུག་བསྔལ་ལ་མདོར་
བསྟན་པ་ནི། སེམས་ཅན་རྣམས་བདེ་འགྲོར་ཡང་དང་ཡང་འོངས་ཏེ་བདེ་བ་མང་པོར་སྤྱད་སྤྱད་
ནས་སླར་ཡང་ཤི་ནས་ངན་སོང་གི་སྡུག་བསྔལ་ནི་ཡུན་རིང་མི་ཟད་པ་རྣམས་སུ་ལྟུང་བར་འགྱུར་
བ་ཡིན་ནོ། །སྡུག་བསྔལ་བརྒྱུད་མར་འཇུག་པ་ནི། སྲིད་པ་ན་ནི་འབྲས་བུ་སྡུག་བསྔལ་གྱི་
གཡང་ས་མང་ཞིང་དེར་ནི་རྒྱུ་གཏི་མུག་གིས་བསྒྲིབས་པས་དེ་ཉིད་མཐོང་བ་མིན་པ་འདི་འདྲ་བ་
དང་ལྡན་པའི་སྐབས་དེར་ཡང་དེ་ཉིད་རྟོགས་པ་དང་བདེན་པར་འཛིན་པ་ཕན་ཚུན་འགལ་བས་
ན༑ སྲིད་པ་ན་དེ་ཉིད་རྟོགས་པ་འདི་འདྲ་མེད་པས་སྡུག་བསྔལ་གྱི་རྩ་བ་མ་ཞི་བ་དང་། དེར་ཡང་
དཔེ་མེད་ཅིང་མི་ཟད་པའི་སྡུག་བསྔལ་རྒྱ་མཚོ་མཐའ་ལས་འདས་པ་མྱོང་བའི་སྐབས་དེར་ནི་དེ་
ལྟར་བརྩོན་འགྲུས་ཞན་པས་སྟོབས་ཆུང་ཞིང་དེར་ནི་རྟེན་དལ་འབྱོར་གྱི་ཚེ་ཡང་ཐུང་བ་ཉིད་
ཀྱིས་གཉེན་པོ་རྣམ་དཔྱད་རྙེད་དཀའ་ཞིང་། དེར་ཡང་གསོན་པར་བྱེད་པ་དང་ནད་མེད་པའི་
ཐབས་བྱེད་པ་དང་། བཀྲེས་པ་དང་ན་བས་ངལ་བ་དང་། གཉིད་དང་འཚེ་བ་དང་དེ་བཞིན་དུ་
-3 3 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེར་འགྲེལ་བཞུགས། ༩
བྱིས་པ་དང་འགྲོགས་པ་ནས་དོན་མེད་ཀྱི་སྤྱོད་པས་ཚེ་ནི་དོན་མེད་དུ་མྱུར་དུ་འདའ་བ་ཡིས་མི་
མཐུན་ཕྱོགས་ཕྱིན་ཅི་ལོག་གི་རྣམ་གཡེང་གོམས་པ་སྟེ། དེ་ལྟར་བཟློག་ཐབས་གཉེན་པོ་རྣམ་
པར་དཔྱད་པ་ཤིན་ཏུ་རྙེད་པར་དཀའ་བ་དང་དེར་ཡང་མི་མཐུན་ཕྱོགས་ཀྱི་རྣམ་གཡེང་གོམས་པ་
གཉིས་ཀྱིས་སྡུག་བསྔལ་དེ་ནི་བཟློག་པའི་ཐབས་ནི་ག་ལ་ཡོད་ཏེ་བཟློག་པའི་ཐབས་མེད་པ་
དང༌། དེར་ཡང་ངན་སོང་ཆེན་པོར་ནི་ལྟུང་བའི་ཕྱིར་བདུད་ནི་བརྩོན་པར་བྱེད་ཅིང༌། དེར་ནི་
བདུད་ཀྱིས་བསྟན་པའི་ལོག་པའི་ལམ་མང་ཞིང་། ཡང་དག་པའི་ལམ་ཐེ་ཚོམ་ཟ་བ་ལས་ཀྱང་
བརྒལ་དཀའ་བ་སྟེ་ཕྱི་ནང་གི་བར་ཆད་མང་བ་དང་། དེ་དག་གི་སྟོབས་ཀྱིས་སླར་ཡང་དལ་བ་
བརྒྱད་དང་རང་གི་འབྱོར་པ་རྙེད་པར་དཀའ་ཞིང་སངས་རྒྱས་འབྱུང་བ་སོགས་གཞན་གྱི་འབྱོར་
བ་རྙེད་པར་ཤིན་ཏུ་དཀའ་བས་རྟེན་རྙེད་པར་དཀའ་བ་དང་། ཐོག་མེད་ནས་གོམས་པ་ཉོན་
མོངས་པའི་ཆུ་བོ་སྤང་དཀའ་བས་རྒྱུ་སྤང་དཀའ་བ་སྟེ། རྒྱུ་མཚན་ལྔས་འགྲོ་བ་འདི་རྣམས་ཨེ་མ་
སྡུག་བསྔལ་བརྒྱུད་པར་མྱོང་བར་འགྱུར་རོ་ཞེས་བརྩེ་བས་སྨྲས་པའོ། །སྡུག་བསྔལ་ལ་སྡུག་
བསྔལ་དུ་མ་ཤེས་པ་ནི། དེ་ལྟར་ཤིན་ཏུ་སྡུག་བསྔལ་ཡང་ རང་གི་ སྡུག་བསྔལ་དང་དེའི་
རྒྱུ་ཞུགས་པ་མི་མཐོང་བ་གང་ཡིན་པའི་སེམས་ཅན་སྡུག་བསྔལ་གྱི་ཆུ་བོར་གནས་པ་འདི་དག་
ཀྱི་ཧུད་མྱ་ངན་བྱ་བར་འོས་ཏེ། དཔེར་ན་འགའ་ཞིག་ཡང་ཡང་ཁྲུས་བྱས་ཏེ་གྲང་བས་ཉེན་པ་ན་
དྲོ་བར་འདོད་ནས་ཡང་ཡང་མེར་འཇུག་པའི་སྟོབས་ཀྱིས་དེ་ལྟར་ཤིན་ཏུ་སྡུག་བསྔལ་བར་
གནས་ཀྱང་བདག་ཉིད་བདེ་བར་རློམ་པ་བཞིན་ནོ། །མྱོང་བར་འགྱུར་བའི་སྡུག་བསྔལ་གྱི་རྣམ་
པ་ནི། དེ་ལྟར་ཤིན་ཏུ་སྡུག་བསྔལ་ཡང་རྒ་བ་དང་འཆི་བ་ལ་སོགས་པའི་སྡུག་བསྔལ་མེད་པ་
བཞིན་དུ་སྡུག་བསྔལ་གྱི་རྒྱུ་ལ་ལོངས་སྤྱོད་པས་གནས་པ་རྣམས་ལ་དང་པོ་ཉིད་དུ་འཆི་བདག་
གིས་བསད་པར་བྱས་ནས་ངན་སོང་གསུམ་དུ་ལྟུང་བའི་སྡུག་བསྔལ་མི་ཟད་པ་འོང་བ་ཡིན་ནོ། །
དེ་ལྟར་སྟོང་ཉིད་མ་རྟོགས་པའི་སེམས་ཅན་སྡུག་བསྔལ་དང་དེ་ཡི་རྒྱུ་ལ་སྤྱོད་པ་རྣམས་ཡུལ་དུ་
-33 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱས་ནས་སྙིང་རྗེ་བསྒོམ་པར་བྱའོ། །གསུམ་པ་དེ་རྗེས་སུ་བཟུང་བར་སྨོན་པ་ལ་སྡུག་བསྔལ་ཞི་
བར་སྨོན་པ་ནི། དེ་ལྟར་སྡུག་བསྔལ་མེ་ཡིས་གདུང་བ་རྣམས་ལ་རྒྱུ་བསོད་ནམས་སྤྲིན་ལས་
ལེགས་པར་བྱུང་བའི་ཐབས་རང་གི་བདེ་བའི་ཚོགས་ཆར་གྱིས་དེ་དག་གི་སྡུག་བསྔལ་ཞི་བར་
བྱེད་པར་བདག་ནམ་ཞིག་འགྱུར་ཞེས་སྨོན་པའོ། །ནམ་ཞིག་ཆོས་ཐམས་ཅད་དམིགས་པ་མེད་
པར་རྟོགས་པའི་ཤེས་རབ་དང་ལྡན་པའི་ཚུལ་དུ་གུས་པས་ཐབས་བསོད་ནམས་ཀྱི་ཚོགས་
བསགས་ཏེ། རང་གི་ཚོགས་གཉིས་རྫོགས་ནས་གཞན་དམིགས་པས་ཕུང་བར་གྱུར་པ་རྣམས་
ལ་སྟོང་པ་ཉིད་ནི་སྟོན་པར་གྱུར་ཅིག་གུ་སྙམ་དུ་ཡིད་ལ་བྱ་བར་གདམས་པའོ། །བྱང་ཆུབ་
སེམས་དཔའི་སྤྱོད་པ་ལ་འཇུག་པ་ལས་ཤེས་རབ་ཀྱི་ཕ་རོལ་ཏུ་ཕྱིན་པའི་ལེའུ་སྟེ་དགུ་པའོ།། །།
རྒྱལ་སྲས་སྤྱོད་གཞུང་ཤེས་རབ་ལེའུའི་དོན། །འཇམ་དཔལ་དབྱངས་དངོས་རྗེ་བཙུན་
སྐུ་མཆེད་ཀྱི། །འཁྲུལ་མེད་གསུང་གི་དགོངས་པ་ཇི་ལྟ་བར། །ཉུང་ངུའི་ངག་གིས་ཚིག་དོན་ཙམ་
ཞིག་བཤད། །རྗེས་བཙུན་གོང་མའི་གསུང་རབ་ཀུན་བོར་ནས། །རིས་མེད་ཟོལ་གྱིས་གཞན་
ཟེར་རྗེས་འབྲངས་པའི། །ཕྱོགས་འདིའི་མཁས་པ་ཕལ་གྱི་དགོངས་པ་ལ།། མི་འཕྲོད་མོད་ཀྱིས་
དེ་ཡིས་ཅི་ཞིག་ནོངས། །གཞུང་དོན་གཏིང་གསལ་གསུང་རབ་ཉིན་བྱེད་དབང་། །བདག་བློར་
ཤར་ཚེ་སྣང་བྱེད་གཞན་དག་ལ། །རེ་བ་ལྷོད་འདིས་ཕྱོགས་ཞེན་ཆེ་ཟེར་ཡང་། །སྙིང་ནས་ངེས་
ཤེས་རྙེད་ལ་བསྒྱུར་ཅི་ཡོད། །ཚུལ་འདི་གཞན་ངོར་མ་ཡིན་རང་ཉིད་ཀྱིས། །སྐྱོན་བྲལ་གོང་མའི་
གསུང་རབ་མཐའ་དག་ལ། །ཡིད་ཆེས་དད་ཐོབ་ཤུགས་ཀྱིས་བགྱིས་པས་ན། །འབད་པ་དོན་
དང་ལྡན་པ་ཡིན་སྙམ་བགྱིད། །དེས་ན་འདི་ལ་རྣམ་དཀར་ཆུ་བོའི་རྒྱུན། །མཆིས་ན་དེ་ཉིད་
རིགས་གསུམ་སེམས་དཔའ་ཡི། །ཕྲིན་ལས་རྒྱ་མཚོ་ཆེ་དང་འདྲེས་གྱུར་ནས། །ཕན་བདེའི་ནོར་
བུའི་འབྱུང་གནས་ཉིད་གྱུར་ཅིག། །།
-3 3 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་དཀའ་འགྲེལ་ལུང་སྦྱོར་བཞུགས། ༩
༄༅། །བྱང་ཆུབ་སེམས་དཔའི་སྤྱོད་པ་ལ་འཇུག་པའི་དཀའ་འགྲེལ་དང་ལུང་
སྦྱོར་མདོར་བསྡུས་འཇམ་དབྱངས་བླ་མའི་དགོངས་གསལ་
ཞེས་བྱ་བ་བཞུགས་སོ། །
ཀུན་དགའ་རྣམ་རྒྱལ་ཞབས་ཀྱིས་མཛད།
༄༅། །བྱང་ཆུབ་སེམས་ལ་གུས་བཏུད་ནས། །རྒྱལ་སྲས སྤྱོད་ལ་འཇུག་པ་ཡི། །
དཀའ་འགྲེལ་ལུང་སྦྱོར་མདོར་བསྡུས་འབྲི། །དེ་ལ་ཐོག་མར་མཆོད་བརྗོད་ཀྱི་དོན་ལ་གཉིས།
སྐྱབས་གནས་དཀོན་མཆོག་གསུམ་ལ་མཆོད་པར་བརྗོད་པ་དང་། ཕྱག་འོས་རྣམས་ལ་མཆོད་
པར་བརྗོད་པའོ། །དང་པོ་ནི། བདེ་གཤེགས་ཆོས་ཀྱི་སྐུ་མངའ་སྲས་བཅས་དང༌། །ཞེས་པ་སྟེ།
དེའི་དོན་ལ། བདེ་གཤེགས་ནི་སངས་རྒྱས་དཀོན་མཆོག་སྟེ། རྒྱ་སྐད་ལ་སུ་ག་ཏ་ཞེས་འབྱུང་
བས་དེས་སྤངས་རྟོགས་གཉིས་སྟོན་ཏེ། སུ་ནི་བདེ་བའམ་ལེགས་པ་དང་། མ་ལུས་པ་དང་།
སླར་མི་ལྡོག་པ་གསུམ་ལ་འཇུག་ཅིང་། ག་ཏ་ནི་གཤེགས་པ་སྟེ། དེ་དག་སྤངས་པ་ལ་སྦྱར་ན།
ལེགས་པར་སྤངས་པ་ནི་ཉོན་སྒྲིབ་སྤངས་པ། ཐར་པའི་གེགས་ཆགས་སོགས་ཉོན་མོངས་པ་
ལེགས་པར་སྤངས་པའི་ཕྱིར། མ་ལུས་པ་སྤངས་པ་ནི་ཤེས་སྒྲིབ་སྤངས་པ་སྟེ། ཐམས་ཅད་
མཁྱེན་པའི་གེགས་འཁོར་གསུམ་དུ་རྣམ་པར་རྟོག་པ་དང་གནས་ངན་ལེན་མ་ལུས་པ་སྤངས་
པའི་ཕྱིར། སླར་མི་ལྡོག་པར་སྤངས་པ་ནི་སྒྲིབ་གཉིས་གཏན་སྤངས་པ་སྟེ། ཟད་མི་སྐྱེ་ཤེས་
པའི་ཡེ་ཤེས་མཐར་ཐུག་བརྙེས་པའི་ཕྱིར། དེ་ལྟར་ན་སྒྲིབ་གཉིས་ལས་རིང་དུ་གཤེགས་པས་
ན་བདེ་གཤེགས་སོ། །རྟོགས་པ་ལ་སྦྱར་ན་ལེགས་པར་རྟོགས་པ་ནི་ཇི་ལྟ་བ་རྟོགས་པ་སྟེ་ཆོས་
-33 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་མངོན་སུམ་དུ་རྟོགས་པའི་ཕྱིར། མ་ལུས་པ་རྟོགས་པ་ནི་ཆོས་ཅན་ཇི་སྙེད་པ་རྟོགས་པ་སྟེ་
མཁྱེན་པའི་སྟོབས་བཅུ་མངའ་བའི་ཕྱིར། སླར་མི་ལྡོག་པར་རྟོགས་པ་ནི་རྟོགས་པ་ལས་ཉམས་
པ་མེད་པ་སྟེ། ཐམས་ཅད་མཁྱེན་ལ་ཡོན་ཏན་ཀུན། །མངའ་ལ་དེ་ཡང་ཉམས་མི་མངའ། །
ཞེས་གསུངས་པ་ལྟར་ཡིན་པའི་ཕྱིར། དེ་ལྟར་ན་ཤེས་བྱའི་རྗེས་སུ་བློ་གྲོས་ལེགས་པར་
གཤེགས་པས་ན་བདེ་གཤེགས་ཞེས་བྱའོ། །ཆོས་ཀྱི་སྐུ་མངའ་ཞེས་པ་ནི། ཆོས་དཀོན་མཆོག་
སྟེ༑ དབྱིངས་རང་བཞིན་གྱིས་རྣམ་པར་དག་ཅིང་གློ་བུར་གྱི་དྲི་མ་ལས་གྲོལ་བའི་འགོག་པ་
མཐའ་ཐུག་དང༌། དེ་རྣམ་པར་མི་རྟོག་པའི་ཤེས་རབ་ཀྱིས་རྟོགས་པའི་ལམ་མཐར་ཐུག་པ་
གཉིས་རྟོགས་པའི་ཆོས་སོ། །དེས་ཡོན་ཏན་ཐམས་ཅད་ཀྱི་རྟེན་བྱེད་པས་ན་སྐུའོ། །དེའི་དོན་
སྟོན་པ་ནི་ལུང་གི་ཆོས་ཏེ། དེ་དག་དང་ལྡན་པའི་ཕྱིར་མངའ་བ་ཞེས་གསུངས་སོ། །སྲས་ནི་
བྱང་ཆུབ་སེམས་དཔའི་དགེ་འདུན་དཀོན་མཆོག་སྟེ། རྒྱུ་བླ་མ་ལས། ཐེག་ཆེན་ལ་མོས་ས་བོན་
ཤེས་རབ་ནི། །སངས་རྒྱས་ཆོས་བསྐྱེད་མ་དང་བསམ་གཏན་གི །བདེ་བའི་མངའ་གནས་སྙིང་
རྗེའི་མ་མ་ཅན། །གང་ཡིན་དེ་དག་ཐུབ་པའི་རྗེས་སྐྱེས་སྲས། །ཞེས་གསུངས་པ་ལྟར་རྒྱུ་བཞིས་
བདེ་བར་གཤེགས་པའི་གདུང་ལས་སྐྱེས་པ་དང༌། གདུང་འཚོབ་ནུས་པའི་ཕྱིར། ཉན་རང་ལ་
རྒྱུ་བཞི་མ་ཚང་བས་སྲས་ཞེས་མི་བྱའོ། །དེ་ལྟར་ན་བདེ་གཤེགས་ཆོས་ཀྱི་སྐུ་མངའ་སྲས་
བཅས་ལ་གུས་པས་ཕྱག་འཚལ་ཞེས་སྦྱར་ཏེ་ཐེག་པ་ཆེན་པོའི་སྐྱབས་གནས་དཀོན་མཆོག་
གསུམ་ལ་མཆོད་པར་བརྗོད་པའོ། །
གཉིས་པ་ནི། ཐེག་ཆེན་པའི་སྐྱབས་གནས་མིན་ཡང་ཡོན་ཏན་གྱིས་མངོན་པར་མཐོ་
བས་ཕྱག་བྱ་བར་འོས་པ་ཉན་རང་སོགས་ལ་གུས་པས་ཕྱག་འཚལ་ལོ། །ཞེས་པའོ། །དེ་ལྟར་
མཆོད་པར་བརྗོད་པའི་དགོས་པ་ནི། རང་ཉིད་དམ་པར་གཏོགས་ནས་གཞན་བསྟན་བཅོས་
ལ་འཇུག་པའི་ཆེད་དང་། རྩོམ་པ་པོ་དང་འཆད་ཉན་བྱེད་པ་རྣམས་ཀྱི་རྒྱུད་ལ་བསོད་ནམས་རྒྱ་
- 3 36 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་དཀའ་འགྲེལ་ལུང་སྦྱོར་བཞུགས། དོe
ཆེན་གསོག་པའི་དགོས་པ་ཡོད་དེ། མདོ་ལས། གང་དག་སྟོན་པ་བདེ་གཤེགས་ལ། །མཆོད་
པ་ཆུང་དུ་བྱེད་པ་ཡང་། །ལྷ་མིའི་བདེ་བ་ཀུན་བགྲོད་ནས། །འཆི་མེད་དམ་པ་ཐོབ་པར་འགྱུར།།
ཞེས་གསུངས་པའི་ཕྱིར། བཤད་པར་དམ་བཅའ་བ་ནི། བདེ་བར་གཤེགས་པའི་སྲས་བྱང་
ཆུབ་སེམས་དཔའ་རྣམས་ཀྱི་རྒྱུད་ལ་ཡོད་པའི་སྡོམ་པ་ལ་འཇུག་པའི་ཚུལ་ལམ་ཉམས་སུ་ལེན་
ཐབས་དེ་འདིར་བརྗོད་པར་བྱའོ། །དེ་ཡང་རང་བཟོ་མིན་པར་རྣམ་པར་དག་པའི་ལུང་ལས་
གསུངས་པ་བཞིན་དུའོ། །དེ་ལྟ་ན་ཡང་ཟློས་སྐྱོན་མེད་དེ། ལུང་ལས་རྒྱས་པར་བཤད་པ་ལ་
འཇུག་མི་ནུས་པ་དག་ལ་ལུང་དོན་མདོར་བསྡུས་ནས་ནི་བརྗོད་པའི་ཕྱིར་རོ། །བྱང་སེམས་
སྡོམ་པའི་མཚན་ཉིད་ནི། རྫོགས་བྱང་སྒྲུབ་པ་ཁྱད་པར་བ། །མཐའ་གཉིས་སྤོང་བའི་སེམས་
པའོ། །དབྱེ་ན་ ཉེས་ སྤྱོད་ གཞི་ བཅས་སྡོམ། །དགེ་ཆོས་མཐའ་དག་བསྡུས་ཤིང་བསྒྲུབ། །
གཞན་དོན་མ་འཁྲུལ་བྱེད་གསུམ་ གྱི། །སེམས་པ་རྒྱུན་ཆགས་ཚུལ་ཁྲིམས་གསུམ། །སྐྱོན་
སྤངས་ནས་ནི་ཡོན་ཏན་ཚོལ། །ཡོན་ཏན་གྲུབ་ནས་གཞན་དོན་ལ། །འཇུག་ཕྱིར་གོ་རིམ་
དེ་ལྟར་ངེས། །གྲངས་ནི་རྫོགས་བྱང་བསྒྲུབ་པ་ལ། །སྐྱོན་སེལ་ཡོན་ཏན་བསྒྲུབ་པ་དང༌།།
གཞན་དོན་བྱེད་པ་གསུམ་དུ་ངེས། །སྤོང་སེམས་བརྟན་ཕྱིར་སྡོམ་པར་བརྗོད། །ཅེས་སོ། །དེ་
ལྟར་དངོས་སུ་མཆོད་བརྗོད་སོགས་བསྟན་ཀྱང་ཤུགས་ལ་དགོས་སོགས་བཞི་གནས་ཏེ། བདེ་
གཤེགས་སྲས་ཀྱི་སྡོམ་ལ་འཇུག་པ་ནི། །ཞེས་པས་བརྗོད་བྱ་བསྟན་ཏེ། གཞུང་གི་བརྗོད་བྱ་དེ་
ཡིན་པའི་ཕྱིར། ལུང་བཞིན་མདོར་བསྡུས་ནས་ནི་བརྗོད་པར་བྱ། །ཞེས་པས་དགོས་པ་བསྟན་
ཏེ༑ ཉན་པ་པོ་ལ་བརྗོད་དོན་གྱི་རྟོགས་པ་སྐྱེ་ཕྱིར། མཆོད་བརྗོད་ཀྱིས་ཉིང་དགོས་བསྟན་ཏེ།
མཆོད་ཡུལ་དེ་ཐོབ་བྱའི་གནས་ཡིན་པའི་ཕྱིར། འབྲེལ་བ་ནི་དོན་གྱིས་གནས་ཏེ། དགོས་པ་
གཞུང་ལ་ རག་ལས་ཤིང་ཉིང་དགོས་དགོས་པ་ལ་རག་ལས་པའི་ཕྱིར། དེ་ལྟར་བརྗོད་བྱ་
བསྟན་པས་དགོས་པ་ཡོད་པ་དང་། དགོས་པ་བསྟན་པས་དེ་བསྒྲུབ་ནུས་པ་དང་ཉིང་དགོས་
-3 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་པས་དེ་འདོད་བྱར་གྲུབ་པ་དང་། འབྲེལ་བ་བསྟན་པས་དེ་དག་གཞུང་འདི་ལ་རག་ལས་
པར་གྲུབ་བོ། །དེས་ན་རྟོགས་ལྡན་བསྟན་བཅོས་ལ་འཇུག་པའི་རྒྱུར་བསྟན་ཏོ། །
གཞུང་དོན་གྱི་ས་བཅད་ལ་སློབ་དཔོན་རིན་པོ་ཆེ་བསོད་ནམས་རྩེ་མོས་རྟེན་
ལམ་འབྲས་གསུམ་དུ་བསྡུས། ལམ་ལ་ཉེར་ལེན་གྱི་རྒྱུ་སེམས་བསྐྱེད། ལྷན་ཅིག་བྱེད་རྐྱེན་
བསླབ་པ་གཉིས་སུ་མཛད་པ་ནི་གཞུང་གི་དངོས་བསྟན་ལ་དགོངས་ལ། རྗེ་བཙུན་རིན་པོ་ཆེས་
ལེའུ་དང་པོ་གསུམ་སྦྱིན་པ། དེ་ནས་གཉིས་ཚུལ་ཁྲིམས། གཞན་གཞུང་ལྟར་མཛད་པ་ནི།
གཞུང་འདི་བསླབ་བཏུས་ཀྱི་དོན་བསྡུས་ཡིན་པ་དེ་གཉིས་སྦྲགས་ཏེ་བཤད་པའི་དབང་དུ་
མཛད་དེ་བསླབ་བཏུས་ཀྱི་དངོས་བསྟན་དེ་ལྟར་དུ་ཡོད་པའི་ཕྱིར། དེ་གཉིས་ཀ་སློབ་དཔོན་གྱི་
དགོངས་པ་འཁྲུལ་མེད་ཡིན་ཚུལ་གཞུང་སོ་སོའི་སྟེང་ནས་ངེས་ཤེས་རྙེད་པར་འགྱུར་རོ། །སྐྱེས
བུའི་དོན་བསྒྲུབ་ཐོབ་ཅེས་པའི་དོན་ནི། ལུས་རྟེན་འདིས་མངོན་མཐོ་ལྷ་མི་ཡི་བདེ་བ་དང༌།
ངེས་ལེགས་བྱང་ཆུབ་གསུམ་བསྒྲུབ་ནུས་པའོ། །བསམ་པའི་རྟེན་ནི། སྤྱིར་དཀར་པོའི་ཆོས་ལ་
འཇུག་པའི་རྒྱུ་ཡིད་ཆེས་པའི་དད་པ་དང་། ཆོས་འདིར་གཏོགས་པ་ལ་འཇུག་པའི་རྒྱུ་དང་བའི་
དད་པ་དང་། ངེས་པར་འབྱུང་བ་ལ་འཇུག་པའི་རྒྱུ་འདོད་པའི་དད་པ་དང་། མྱུར་དུ་འཇུག་པའི་
རྒྱུ་དལ་འབྱོར་རྙེད་དཀའ་དང་མི་རྟག་པ་བསམ་པ་སྟེ་ཐུན་མོང་གི་བསམ་པ་ལྔ་དང་། སེམས་
ཅན་གྱི་དོན་འདོད་པའི་བརྩེ་བ་དང་། ཐབས་ངེས་པར་འབྱུང་བའི་དད་པ་སྟེ། ཐུན་མོང་མ་ཡིན་
པའི་བསམ་པ་གཉིས་ལས་འདིར་བསོད་ནམས་བློ་གྲོས་ནི། ཕྱི་མ་གཉིས་ཏེ་དེ་ཡོད་ན་ཐེག་
ཆེན་གྱི་རིགས་སད་པས་སེམས་བསྐྱེད་པ་དང༌། སྤྱོད་པ་རྗེས་སུ་སྒྲུབ་པའི་རྟེན་དུ་རུང་བའི་
ཕྱིར་ཏེ། བྱང་ཆུབ་སེམས་དཔའི་སྡེ་སྣོད་ལས་འདི་ལ་བྱང་ཆུབ་སེམས་དཔའ་བྱང་ཆུབ་ཏུ་
མངོན་པར་མོས་པའི་སྔོན་དུ་འགྲོ་བ་ནི་སྙིང་རྗེ་ཆེན་པོ་ཡིན་ནོ། །ཞེས་སོགས་གསུངས་སོ། །དེ་
ལྟས། གནོན་པར་འགྱུར། ཞེས་པ་ན། སྡོང་པོ་བཀོད་པ་ལས། ཐམས་ཅད་མཁྱེན་པ་ཉིད་དུ་
-338 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་དཀའ་འགྲེལ་ལུང་སྦྱོར་བཞུགས། [༩
སེམས་བསྐྱེད་པའི་སྒྲོན་མ་གཅིག་སེམས་ཀྱི་བསམ་པའི་ཁྱིམ་ཐིབས་པོ་མ་རིག་པའི་མུན་པ་
མུན་ནག་དང་ལྡན་པ་ཇི་ལྟ་བུར་ཡང་རུང་བ་དེར་བྱུང་ན་དེ་བྱུང་མ་ཐག་ཏུ་བསྐལ་པ་བརྗོད་དུ་
མེད་པ་བརྒྱ་སྟོང་ནས་བསགས་པའི་ལས་དང་ཉོན་མོངས་པའི་སྒྲིབ་པའི་མུན་པ་མུན་ནག་ཀྱང་
སེལ་ཞིང་ཡེ་ཤེས་ཀྱི་སྣང་བ་ཡང་བསྐྱེད་དོ། །ཞེས་སོ། །བདེ་མཆོག་བླ་མེད་བྱང་ཆུབ་བདེ་
བླག་ཉིད་དུ་ཐོབ་པར་བྱེད་པ་ནི། དེ་ཉིད་ལས། མདོར་ན་སངས་རྒྱས་ཀྱི་ཆོས་ཐམས་ཅད་དང་།
སངས་རྒྱས་ཀྱི་ཡོན་ཏན་ཐམས་ཅད་ཇི་སྙེད་ཡོད་པ་བྱང་ཆུབ་ཀྱི་སེམས་ཀྱི་ཡོན་ཏན་དང་ཕན་
ཡོན་ཡང་དེ་སྙེད་ཡོད་དོ། །དེ་ཅིའི་ཕྱིར་ཞེ་ན། བྱང་ཆུབ་སྤྱོད་པའི་དཀྱིལ་འཁོར་ཐམས་ཅད་
ཀྱང་འདི་ལས་བྱུང་སྟེ། དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱང་འདི་ལས་སྐྱེས་
སོ༑ ༑ཞེས་སོ། །སྲིད་པའི་སྡུག་བསྔལ་གཞོམ་པ་ཉན་རང་གི་བདེ་བ་དང་། སེམས་ཅན་མི་
བདེ་བསལ་བ་བྱང་སེམས་ཀྱི་བདེ་བ་དང་། བདེ་མང་བརྒྱ་ཕྲག་སྤྱོད་པ་མངོན་མཐོའི་བདེ་བ་
སྟེ༑ བདེ་བ་དེ་གསུམ་སངས་རྒྱས་ལས་འབྱུང་ལ། སངས་རྒྱས་བྱང་སེམས་ལས་འབྱུང་བའི་
ཕྱིར། ཕན་བདེའི་འབྱུང་གནས་རྫོགས་པ་ཡི། །སངས་རྒྱས་རྒྱལ་བའི་སྲས་ལམ་འཁྲུངས། །
རྒྱལ་སྲས་སྟོང་ཉིད་སྙིང་རྗེ་ཡི། །བདག་ཉིད་བྱང་ཆུབ་སེམས་ལས་འཁྲུངས། །ཞེས་གསུངས་
པ་ལྟར་རོ། །བྱང་ཆུབ་ཕྱག་འཚལ་གྱུར། ཞེས་པ་ནི། མདོ་ལས། དེ་བཞིན་བྱང་ཆུབ་སེམས་ནི་
བསྐྱེད་མ་ཐག །མཚན་ལྡན་རྒྱལ་བའི་སྲས་པོ་དེ་ལ་ནི། །ལྷ་དང་བཅས་པའི་འཇིག་རྟེན་ཕྱག་
འཚལ་ཞིང་། །དད་པའི་སེམས་ཀྱིས་ཤིན་ཏུ་གཅེས་པར་འཛིན། །ཞེས་སོ། །གསེར་འགྱུར་གྱི་
རྩིའི་དཔེ་ནི། སྡོང་པོ་བཀོད་པ་ལས། དངུལ་ཆུའི་རིགས་གསེར་དུ་སྣང་བ་ལ་སྲང་གཅིག་གིས་
ལྕགས་སྲང་སྟོང་གསེར་དུ་བསྒྱུར་པ་དེ་བཞིན་དུ། ཐམས་ཅད་མཁྱེན་པ་ཉིད་དུ་སེམས་བསྐྱེད་
པའི་དངུལ་ཆུའི་ཁམས་དགེ་བའི་རྩ་བ་ཡོངས་སུ་བསྔོ་བའི་ཡེ་ཤེས་ཀྱིས་བཟུང་བས་ནི་ལས་
དང་ཉོན་མོངས་པའི་སྒྲིབ་པའི་ལྕགས་ཐམས་ཅད་ཟད་པར་བྱས་ཏེ། ཆོས་ཐམས་ཅད་ཐམས་
-33 9 -



11
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་མཁྱེན་པ་ཉིད་ཀྱི་ཁ་དོག་ཏུ་བྱེད་ཀྱང་། ཐམས་ཅད་མཁྱེན་པ་ཉིད་དུ་སེམས་བསྐྱེད་པའི་
རོའི་ཁམས་གཅིག་པོ་དེ་ནི་ལས་ཉོན་གྱི་ལྕགས་ཐམས་ཅད་ཀྱིས་ཀྱང་ཀུན་ནས་ཉོན་མོངས་
པར་བྱ་བའམ། ཟད་པར་མི་ནུས་སོ། །ཞེས་སོ། །ནོར་བུའི་དཔེ་ནི། དོན་ཐམས་ཅད་ཡོངས་སུ་
བསྒྲུབ་པས་ཡིད་བཞིན་གྱི་ནོར་བུ་ལྟ་བུའོ། །ཞེས་དང༌། ཉི་ཟླས་གང་སྣང་གི་ནོར་ཀུན་གྱིས་
ཡིད་བཞིན་གྱི་ནོར་བུའི་རིན་དུ་མི་ཆོག་པ་བཞིན་དུ། ཐམས་ཅད་མཁྱེན་པའི་ཡེ་ཤེས་ཀྱི་ཡུལ་
དུ་སྣང་ཚད་ཀྱི་ལྷ་མི་ཉན་རང་རྣམས་ཀྱི་དགེ་རྩ་ཐམས་ཅད་ཀྱིས་ཀྱང་བྱང་ཆུབ་ཏུ་སེམས་
བསྐྱེད་པའི་ནོར་བུའི་རིན་དུ་མི་ཆོག་པར་གསུངས་སོ། །ལྗོན་ཤིང་གི་དཔེ་ནི། དཀོན་མཆོག་གི་
ཟ་མ་ཏོག་ལས། འཇམ་དཔལ་འདི་ལྟ་སྟེ། ཤིང་ལྗོན་པ་སྣ་ཚོགས་པ་ནི་ཁམས་བཞིས་བཟུང་
ནས་རྣམ་པར་འཕེལ་ལོ། །འཇམ་དཔལ་དེ་བཞིན་དུ་དགེ་བའི་རྩ་བ་ཡང་བྱང་ཆུབ་ཀྱི་སེམས་
ཀྱིས་བཟུང་ཞིང་ཐམས་ཅད་མཁྱེན་པ་ཉིད་དུ་འདོད་ན་རྣམ་པར་འཕེལ་ལོ། །ཞེས་སོ། །དཔའ་
བའི་དཔེ་ནི། སྡོང་པོ་བཀོད་པ་ལས། རིགས་ཀྱི་བུ་འདི་ལྟ་སྟེ། དཔེར་ན་དཔའ་བོ་ལ་བརྟེན་
པའི་མི་ནི་དགྲ་ཐམས་ཅད་ཀྱིས་མི་འཇིགས་སོ། །དེ་བཞིན་དུ་བྱང་ཆུབ་སེམས་དཔའ་ཐམས་
ཅད་མཁྱེན་པ་ཉིད་དུ་སེམས་བསྐྱེད་པ་དཔའ་བོ་ལ་བརྟེན་པ་ཡང་སྤྱོད་པ་ངན་པའི་དགྲས་མི་
འཇིགས་སོ། །ཞེས་སོ། །མེའི་དཔེ་ནི། ཉེས་པར་ བྱས་པ་ཐམས་ཅད་བསྲེག་པས་བསྐལ་
པའི་མེ་ལྟ་བུའོ། །ཞེས་སོ། །དེ་ཡི་ཕན་ཡོན་དཔག་ཏུ་མེད་པ་དག །སྡོང་པོ་བཀོད་པའི་མདོར་
བྱམས་མགོན་བློ་དང་ལྡན་པས་ནོར་བཟང་ལ་བཤད་དེ། གང་དག་འཇིག་རྟེན་ན་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པའི་སེམས་ཅན་དེ་དག་ནི་ཤིན་ཏུ་རྙེད་
པར་དཀའོ། །བྱང་ཆུབ་ཀྱི་སེམས་ནི་སངས་རྒྱས་ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། །འགྲོ་
བ་ཐམས་ཅད་ཀྱི་ཆོས་དཀར་པོ་རྣམ་པར་འཕེལ་བར་བྱེད་པས་ཞིང་ས་ལྟ་བུའོ། །ཉེས་པར་
བྱས་པ་ཐམས་ཅད་བསྲེགས་པས་སྲེག་པའི་བསྐལ་པའི་མེ་ལྟ་བུའོ། །མི་དགེ་བའི་ཆོས་ཐམས་
-3 4_0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་དཀའ་འགྲེལ་ལུང་སྦྱོར་བཞུགས། ༩
ཅད་ཟད་པར་བྱེད་པའི་ཕྱིར་ས་འོག་ལྟ་བུའོ། །དོན་ཐམས་ཅད་ཡོངས་སུ་སྒྲུབ་པས་ཡིད་བཞིན་
གྱི་ནོར་བུ་ལྟ་བུའོ། །བསམ་པ་ཐམས་ཅས་ཡོངས་སུ་རྫོགས་པར་བྱེད་པས་བུམ་པ་བཟང་པོ་ལྟ་
བུའོ། །འཁོར་བའི་ཆུ་ལ་རྒྱུ་བ་འདོན་པས་ལྕགས་ཀྱུ་ལྟ་བུའོ། །ལྷ་དང་མི་དང་ལྷ་མ་ཡིན་དང་
བཅས་པའི་འཇིག་རྟེན་ལ་མཆོད་རྟེན་ལྟ་བུ་སྟེ། ཞེས་སོགས་ཀྱི་མཇུག་ཏུ་སྔར་དྲངས་ཟིན་པ་
རྣམས་དང་གཞན་ཡང་རྒྱས་པར་གསུངས་སོ། །འདི་ནི་འཐད་པ་ཉིད་ཀྱིས་གསུངས། །ཞེས་པ་
ནི༑ ལག་བཟང་འདི་ལ་བྱང་ཆུབ་སེམས་དཔའ་འདི་ལྟར་ཡང་དག་པར་སློབ་སྟེ། ཕྱོགས་
བཅུའི་ཕྱོགས་རེ་རེ་ཡང་འཇིག་རྟེན་གྱི་ཁམས་མཐའ་ཡས་མུ་མེད་དེ། འཇིག་རྟེན་གྱི་ཁམས་རེ་
རེ་ན་ཡང་སེམས་ཅན་མཐའ་ཡས་སོ། །དེ་ལྟར་སེམས་ཅན་གྱི་ཚོགས་མཐའ་ཡས་ཤིང་མུ་མེད་
པ་ལ་མཐའ་དང་མུ་ཡོད་པ་མ་ཡིན་ཏེ། བདག་ནི་སེམས་ཅན་གྱི་ཚོགས་མཐའ་ཡས་པ་དེ་ལ་
ཕན་པ་དང་བདེ་བའི་ཕྱིར་གོ་ཆ་བགོས་ན་སེམས་ཅན་ཐམས་ཅད་ལ་ཕན་པ་དང་བདེ་བར་
དམིགས་པ་མཐའ་ཡས་པའི་དགེ་བའི་རྩ་བ་མཐའ་ཡས་པ་དག་བག་མེད་པར་གྱུར་ཏམ།
སེམས་གཞན་དུ་གྱུར་ཏམ། གཉིད་ཀྱིས་ལོག་ཀྱང་ཉིན་མཚན་དུ་སེམས་ཀྱི་སྐད་ཅིག་སེམས་
ཀྱི་སྐད་ཅིག་ལ་འཕེལ་བ་དང༌། རྒྱས་པ་དང་། ཡོངས་སུ་རྫོགས་པར་འགྱུར་ཏེ། སེམས་ཀྱི་
སྐད་ཅིག་སེམས་ཀྱི་སྐད་ཅིག་ལ་དགེ་བའི་རྩ་བ་མཐའ་ཡས་པ་དག་སྐྱེ་བ་དང་། བྱང་ཆུབ་ཀྱི་
ཚོགས་ཀྱི་ཕུང་པོ་མཐའ་ཡས་ཤིང་མཐའ་ཡས་པ་དག་སྐྱེ་བས་རྫོགས་པའི་བྱང་ཆུབ་རྙེད་
དཀའ་བར་མི་འགྱུར་ན་བདག་གིས་འདིར་སེམས་ཀྱི་སྐད་ཅིག་སེམས་ཀྱི་སྐད་ཅིག་ལ་དགེ་
བའི་རྩ་བ་འཕེལ་བ་དང་རྒྱས་པར་འགྱུར་བ་མཐའ་ཡས་ཞིང་མཐའ་ཡས་པ་ཡང་དག་པར་
རྗེས་སུ་མཐོང་ལ་གཞི་དེ་ལས་རྫོགས་པའི་བྱང་ཆུབ་རྙེད་མི་དཀའ་བར་ཡང་དག་པར་རྗེས་སུ་
མཐོང་བཞིན་དུ་རྫོགས་པའི་བྱང་ཆུབ་ཐོབ་པར་འགྱུར་བའི་བརྩོན་འགྲུས་སྲོག་གི་ཕྱིར་ཡང་
ཅིའི་ཕྱིར་ཉམས་པར་བྱ་སྙམ་མོ། །ཞེས་སོགས་རྒྱས་པར་གསུངས་སོ། །རིན་ཆེན་གཞན་གྱིས་
- 3
4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ག་ལའང་། ཞེས་པ་ནི། དེ་བཞིན་གཤེགས་པའི་གསང་བའི་མདོ་ལས། བྱང་ཆུབ་སེམས་ཀྱི་
བསོད་ནམས་གང། །གལ་ཏེ་དེ་ལ་གཟུགས་མཆིས་ན། །ནམ་མཁའི་ཁམས་ནི་ཀུན་བཀང་སྟེ།།
དེ་ནི་དེ་བས་ལྷག་པར་འགྱུར། །སེམས་ཅན་ཀུན་གྱི་བསོད་ནམས་ཀྱི། །ཕུང་པོ་ཇི་སྙེད་
ཡོངས་བཟུང་བ། །དེ་ཉིད་བྱང་ཆུབ་སེམས་དཔའ་ཡི། །བྱང་ཆུབ་སེམས་ལས་རབ་ཏུ་འབྱུང་།།
ཞེས་སོ། །ཕན་པར་བསམ། ཁྱད་འཕགས་ན། །ཞེས་པ། ཟླ་བ་སྒྲོན་མེ་ལས། བྱེ་བ་ཕྲག་ཁྲིག་
གཏམས་པའི་ཞིང་དག་ན། །མཆོད་པའི་རྣམ་པ་དཔག་མེད་ཇི་སྙེད་པས། །སྐྱེས་མཆོག་རྣམས་
ལ་ཉིན་རེ་རྟག་མཆོད་པས། །བྱམས་པའི་སེམས་ལ་ཆར་དང་གྲངས་མི་ཕོད། །ཞེས་དང༌།
དཔལ་བྱིན་གྱིས་ཞུས་པ་ལས། སངས་རྒྱས་རྣམས་ལ་མི་གང་གིས། །རིན་ཆེན་དག་གིས་ཀུན་
བཀང་སྟེ། །བདེ་བར་ གཤེགས་ ལ་ ཕུལ་ བ་བས། །གང་གིས་བྱང་ཆུབ་ སེམས་བཏུད་ན།།
མཆོད་པ་འདི་ནི་ཁྱད་པར་འཕགས། །ཞེས་སོ། །ཕན་པར་བསམ་པ་སྨོན་པ་དང་
། བདེ་དོན་
བརྩོན་པ་འཇུག་པའོ། །སྡུག་བསྔལ་འདོར་འདོད་སེམས་ཡོད་ཀྱང་། །ཞེས་སོགས་ཀྱི་དོན་ནི།
སེམས་ཅན་གྱི་རིགས་ནི། རྒྱུ་གཏི་མུག་དང་ལྡན་པ་དང་། འབྲས་བུ་བདེ་བས་ཕོངས་པ་དང་།
སྡུག་བསྔལ་གྱིས་གཟིར་བ་གསུམ་མོ། །དང་པོ་ནི། སྡུག་བསྔལ་འདོར་འདོད་ནས་རང་གི་
བདེ་བ་དགྲ་ལྟར་འཇོམས་པའི་རྒྱུ་གཏི་མུག་དང་ལྡན་པའི་སེམས་ཅན་རྣམས་ཀྱི་གཏི་མུག་ཀྱང་
ནི་བྱང་ཆུབ་ཀྱི་སེམས་ཀྱིས་སེལ་བར་བྱེད་པའི་ཕྱིར། བསོད་ནམས་ཀྱི་སྣང་བ་དེ་དང་འདྲ་
བ་ག་ལ་ཡོད། །ཅེས་སྤྲེལ། གཉིས་པ་ནི། སེམས་ཅན་གང་ཞིག་བདེ་བས་ཕོངས་པ་རྣམས་ལ།
བྱང་སེམས་ཀྱི་བདེ་བ་ཀུན་གྱིས་ཚིམ་པར་བྱེད་པའི་ཕྱིར། དེ་དང་དགེ་མཚུངས་ག་ལ་ཡོད།
གསུམ་པ་ནི། སྡུག་བསྔལ་མང་ལྡན་དེ་དག་གི །སྡུག་བསྔལ་ཐམས་ཅད་གཅོད་པར་བྱེད་པའི་
ཕྱིར། སེམས་མཆོག་དེ་དང་འདྲ་བའི་བཤེས་ཀྱང་ག་ལ་ཡོད། །ཅེས་སྦྱར་ཏེ་གསུངས། གང་
ཞིག་དེ་འདྲའི་ནས་གསུངས། ཞེས་པ་ནི། རབ་ཏུ་ཞི་བྱ་རྣམ་པར་ངེས་པ་ཆོ་འཕྲུལ་གྱི་མདོ་ལས་
-3 4 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་དཀའ་འགྲེལ་ལུང་སྦྱོར་བཞུགས། ༩
འཇམ་དཔལ་བྱང་ཆུབ་སེམས་དཔའ། བྱང་ཆུབ་སེམས་དཔའ་ལ་ཁོང་ཁྲོ་བ་དང༌། བརྙས་
པའི་སེམས་ཇི་ཙམ་པ་དེ་སྙེད་ཀྱི་བསྐལ་པར་སེམས་ཅན་དམྱལ་བ་ན་གནས་པར་གོ་ཆ་བགོ་
བར་བྱའོ། །ཞེས་སོ། །འོན་ཏེ་ནས་འཕེལ། ཞེས་པ་ནི་ངེས་པ་དང་མ་ངེས་པར་འཇུག་པའི་
ཕྱག་རྒྱའི་མདོ་ལས། འཇམ་དཔལ་ཡོངས་སུ་བརྟག་པ་བཟུང་ནས་གལ་ཏེ་འཇིག་རྟེན་གྱི་
ཁམས་ཐམས་ཅད་ཀྱི་སེམས་ཅན་ཐམས་ཅད་ཀྱི་མིག་ཕྱུང་བར་གྱུར་ལ། ཡོངས་སུ་བརྟག་པ་
བཟུང་སྟེ་རིགས་ཀྱི་བུའམ་རིགས་ཀྱི་བུ་མོ་གང་ལ་ལས་སེམས་ཅན་དེ་དག་ཐམས་ཅད་ལ་
བྱམས་པའི་སེམས་ཀྱིས་དེ་དག་གི་མིག་བསྐྱེད་པ་བས། འཇམ་དཔལ་ རིགས་ཀྱི་བུའམ་
རིགས་ཀྱི་བུ་མོ་གཞན་ཞིག་གི་ཐེག་པ་ཆེན་པོ་ལ་མོས་པའི་བྱང་ཆུབ་སེམས་དཔའ་ལ་དད་པའི་
སེམས་ཀྱིས་བལྟས་ན་འདི་ནི་དེ་བས་བསོད་ནམས་ཆེས་གྲངས་མེད་པ་བསྐྱེད་དོ། །ཞེས་སོ། །
རྒྱལ་སྲས་ནས་འཕེལ་ཏེ། ཕར་ཕྱིན་བསྡུས་པ་ལས་གནོད་པའི་རྣམ་པ་མི་ཟད་མང་པོས་ཀྱང་།།
སྐྱེས་མཆོག་དེ་དག་ཡིད་ནི་འགྱུར་བ་མེད། །བཟོད་པའི་སྟོབས་ཀྱིས་ཤིན་ཏུ་བརྟན་པས་ན། །
བྱང་ཆུབ་མཆོག་སྒྲུབ་མོས་པ་མང་བར་འགྱུར། །ཞེས་པ་ལྟར་རོ། །གང་ལ་སེམས་ཀྱི་ནས་ཕྱག་
འཚལ་ཏེ། འོད་སྲུང་ཀྱི་ལེའུ་ལས། གང་དག་ང་ལ་རབ་ཏུ་དད་པ་དེ་དག་གིས་བྱང་ཆུབ་སེམས་
དཔའ་རྣམས་ལ་ཕྱག་བྱ་ཡི། དེ་བཞིན་གཤེགས་པ་རྣམས་ལ་ནི་མ་ཡིན་ནོ། །དེ་ཅིའི་ཕྱིར་ཞེ་ན།
བྱང་ཆུབ་སེམས་དཔའ་ལས་ནི་དེ་བཞིན་གཤེགས་པ་རྣམས་སྐྱེའོ། །དེ་བཞིན་གཤེགས་པ་
དག་ལས་ནི་ཉན་ཐོས་དང་རང་སངས་རྒྱས་ཐམས་ཅད་སྐྱེའོ། །ཞེས་གསུངས་སོ། །གནོད་པ་
བྱས་ཀྱང་བདེ་འབྲེལ་བ། ཞེས་པ་འདི་སྔར་ངན་སེམས་བསྐྱེད་པའི་སོགས་དང་མི་འགལ་ཏེ།
གནོད་པ་བྱས་པའི་འབྲས་བུ་བདེ་བ་འབྱུང་བའི་དོན་མིན་པའི་ཕྱིར། འདི་ནི་གནོད་པ་བྱེད་པ་
པོ་ལ་སྙིང་རྗེས་འཕྲལ་དང་ཡུན་དུ་བདེ་བ་སྟེར་བའི་དོན་ཏེ། བྱམས་པའི་སྟོབས་ཀྱིས་གནོད་
སྦྱིན་ལྔ་ལ་འཕྲལ་དང་ཡུན་དུ་བདེ་བ་སྟེར་བ་བཞིན་ནོ། །
-3
4
3 -



-
，
L་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཆོད་པ་འབུལ་བ་སོགས་དམ་པ་དྲུག་དང་ལྡན་པར་བྱ་དགོས་ཏེ། བྱང་ཆུབ་ཀྱི་
སེམས་ཀྱི་རྟེན་དང༌། གྱ་ནོམ་ཉེས་མེད་ཀྱི་དངོས་པོ་དང༌། གཞན་དོན་གྱི་ཆེད་དང་། འཁོར་
གསུམ་རྣམ་པར་མི་རྟོག་པའི་ཐབས་དང༌། སྒྲིབ་པའི་དྲི་མ་མེད་པས་དག་པ་དང་། བླ་མེད་བྱང་
ཆུབ་ཏུ་བསྔོ་བ་དམ་པ་སྟེ་དྲུག་གོ །བླ་ན་མེད་པའི་མཆོད་པ་ནི། ལག་མཐིལ་དུ་མཆོད་རྫ་ས་
གཅིག་དེ་ལས་འོད་ཟེར་བརྒྱ་སྤྲོས་པའི་རྩེ་མོར་མཆོད་རྫས་རེ་རེ་དེ་རེ་རེ་ལས་འོད་ཟེར་བརྒྱ་
བརྒྱ་སྤྲོས་པའི་རྩེ་མོར་མཆོད་རྫས་རེ་རེ། དེས་མཚོན་ཏེ་ནམ་མཁའི་ཁམས་ཐམས་ཅད་གང་
བར་སྤྲུལ་པ་ནི་དངོས་པོ། བསམ་པ་འཁོར་གསུམ་མི་རྟོག་པའི་ཤེས་རབ་དང་དམིགས་མེད་
སྙིང་རྗེ་ཟུང་འཇུག་གི་བློས་རྒྱལ་བ་སྲས་དང་བཅས་ལ་འབུལ་བའོ། །སྐྱབས་འགྲོའི་དོན་ནི།
སྐབས་འདིར་ཐེག་ཆེན་སྐྱབས་འགྲོ་སྟེ། རྒྱུ་ནི་འཇིགས་དད་སྙིང་རྗེ་གསུམ། ཡུལ་ལ་གནས་
སྐབས་སྐྱབས་ཡུལ་ནི། ཐེག་ཆེན་དཀོན་མཆོག་རྣམ་གསུམ་ལ། །སྟོན་ལམ་གྲོགས་སུ་འཛིན་
པ་ཡིན། །མཐར་ཐུག་སྐྱབས་གཅིག་སངས་རྒྱས་ཏེ། །ཐུབ་པ་ཆོས་ཀྱི་སྐུ་ཅན་ཕྱིར། །ཚོགས་
ཀྱང་དེ་ཡི་མཐར་ཐུག་ཡིན། །དགོས་ཆེད་འགྲོ་ཀུན་སྲིད་ཞིའི་འཇིགས། །ཀུན་ལས་བསྐྱབ་
ཕྱིར་སྐྱབས་སུ་འགྲོ། །སྒྲ་དོན་ཡང་ནི་དེས་ཤེས་ནུས། །ཕན་ཡོན་ཡོན་ཏན་ཀུན་སྐྱེ་ཞིང་། །
འཇིགས་ཀུན་སེལ་སོགས་མཐའ་ཡས་སོ། །བསླབ་བྱ་ཐུན་མོང་རྣམ་བཞི་སྟེ། །དམ་པ་དང་
འགྲོགས་དམ་ཆོས་ཉན། །དེ་དོན་སེམས་ཤིང་ཆོས་བཞིན་བསྒྲུབ། །ཐུན་མིན་སྐྱབས་དང་ཐོབ་
བྱའི་གནས། །སངས་རྒྱས་ཉིད་ལས་སྟོན་གཞན་སྤང་།།གཞན་གནོད་གཞི་བཅས་སྤོང་བ་དང་།།
ལྟ་སྤྱོད་རྒྱལ་བའི་གསུང་བཞིན་སྒྲུབ། །ཅེས་སོ། །དེ་བས་རྒྱལ་བ་སོགས་ཀྱི་དོན། སངས་རྒྱས་
ནི་རང་དོན་བདུད་བཞི་ལས་རྒྱལ་བའོ། །གཞན་དོན་ནི་འགྲོ་བའི་མགོན་ཞེས་པས་བསྟན་ཏེ།
འཚེ་བ་དག་ནི་ཐམས་ཅད་དང༌། །ཐབས་མ་ཡིན་དང་ངན་སོང་དང་། །འཇིག་ཚོགས་ཐེག་པ་
དམན་པ་ལས། །བསྐྱབ་ཕྱིར་སྐྱབས་ཀྱི་དམ་པར་འདོད། །ཅེས་པ་ལྟར་ལས་ཀྱང་སྐྱོབ་པས་
-3 4 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་དཀའ་འགྲེལ་ལུང་སྦྱོར་བཞུགས། ༼༩
མགོན་ནོ། །དེ་བཤད་པ་ནི་འགྲོ་བ་སྐྱོབ་པའི་དོན་ལ་བརྩོན་པ་དང་། སྐྱོབ་པའི་མཐུ་སྟོབས་
ཆེན་པོ་དང་ལྡན་པས་འཇིགས་པ་དེ་ཀུན་སེལ་བར་མཛད་པའོ། །ཆོས་ནི་རྟོགས་པའི་ཆོས་ཏེ།
དེ་ཡི་ཐུགས་སུ་ཆུད་པའི་དབྱིངས་གློ་བུར་གྱི་དྲི་མ་ལས་གྲོལ་བ་འགོག་པའོ། །འཁོར་བའི་
འཇིགས་པ་སེལ་བ་ནི་ལམ་མོ། །དགེ་མདུན་ནི་བྱང་ཆུབ་སེམས་དཔའི་དགེ་འདུན་ནོ། །
དངོས་གཞི་སེམས་བསྐྱེད་ཀྱི་སྤྱིའི་དོན་ལ་ལྔ་སྤྱིའི་རྣམ་གཞག་སྐབས་དོན་ངོས་
བཟུང་བ། དེ་སྐྱེ་བའི་རྒྱུ། ལེན་པའི་ཚུལ། བླང་པའི་ཕན་ཡོན་ནོ། །དང་པོ་ནི། སེམས་བསྐྱེད་
སྤྱིའི་མཚན་ཉིད། རྫོགས་པའི་བྱང་ཆུབ་ཀྱི་སྒྲུབ་པ་ཁྱད་པར་བའོ། །མཚན་གཞི་ནི་སྟོང་ཉིད་
སྙིང་རྗེའི་སྙིང་པོ་ཅན་ནོ། །དབྱེ་བ་ལ་ངོ་བོས་དབྱེ་ན་སྨོན་འཇུག་གཉིས། ཡུལ་གྱིས་དབྱེ་ན་
ཀུན་རྫོབ་དོན་དམ་གཉིས། སྐྱེ་ཚུལ་ཀྱིས་དབྱེ་ན་བརྡ་ལས་བྱུང་བ་དང་། ཆོས་ཉིད་ཀྱིས་ཐོབ་
པ་གཉིས། ས་མཚམས་ཀྱིས་དབྱེ་ན། མོས་ཐོབ། བསམ་དང༌། རྣམ་སྨིན་སྒྲིབ་སྤངས་བཞི།
རྟེན་གྱིས་དབྱེ་ན་ས་ལྟ་བུའི་སེམས་བསྐྱེད་སོགས་ཉེར་གཉིས་ཡོད་དོ། །གཉིས་པ་ནི། སྐབས་
འདིར་སེམས་བསྐྱེད་པ་ནི། ངོ་བོ་སྨོན་འཇུག་ཀུན་རྫོབ་ཀྱིས་བསྡུས་པ་ཡང་དག་པར་བླངས་པ་
བརྡ་ལས་བྱུང་བ་མོས་པས་སྤྱོད་པའི་སེམས་བསྐྱེད་ས་ལྟ་བུའི་ཁོངས་སུ་གཏོགས་པ་དེ་ཡིན་ལ།
དེའི་མཚན་ཉིད་ནི། རྫོགས་པའི་སངས་རྒྱས་ཀྱི་སྒྲུབ་པ་ཁྱད་པར་བ། མི་མཐུན་ཕྱོགས་སྤོང་
བའི་སེམས་པ་རྒྱུན་ཆགས་སོ། །དབྱེ་ན་སྨོན་འཇུག་གཉིས་ཏེ། མཚན་ཉིད་རིམ་བཞིན་གཞན་
དོན་དུ་སངས་རྒྱས་ཐོབ་པར་འདོད་པ་དང༌། དེའི་སྤྱོད་པ་སྒྲུབ་པར་འདོད་པའོ། །སྨོན་འཇུག་
གཉིས་ཀ་ལ་དེའི་སེམས་དང༌། དེའི་སེམས་བསྐྱེད་པ། དེ་མི་ཉམས་པར་བསྲུང་བ་གསུམ་
གསུམ་ཡོད་ལ། དེ་ལ་སྨོན་འཇུག་གི་སེམས་རྐྱང་པ་སྡོམ་པ་མིན་ཀྱང་སྨོན་འཇུག་གི་སེམས་
བསྐྱེད་པ་ལ་མི་མཐུན་ཕྱོགས་སྤོང་བའི་སེམས་པ་རྒྱུན་ཆགས་ཡོད་ན་གཉིས་ཀ་ཡང་སྡོམ་པར་
འགྱུར་ཏེ། སྡོམ་པའི་མཚན་ཉིད་དང་ལྡན་པའི་ཕྱིར། དེས་ན་གཞུང་འདིར་སྨོན་སེམས་ལ་
-3 4 5 -



I
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསོད་ནམས་རྒྱུན་ཆགས་མི་འབྱུང་བར་གསུངས་པ་ནི་སྨོན་སེམས་རྐྱང་པ་ལ་དགོངས་སོ། ། །
གསུམ་པ་ལ་གསུམ། རྒྱུ་སྙིང་རྗེ་གོམས་པ་དང༌། རྩ་བ་དད་པ་བརྟན་པ་དང་།
བསམ་པའི་རྟེན་གཞན་ནོ། །དང་པོ་ནི། སེམས་ཅན་ལ་དམིགས་པའི་དང་། ཆོས་ལ་དམིགས་
པའི་དང་། དམིགས་པ་མེད་པའི་སྙིང་རྗེ་གསུམ་གང་རུང་གོམས་པ་ཉེར་ལེན་གྱི་རྒྱུ་སྟེ། བྱང་
ཆུབ་སེམས་དཔའི་སྡེ་སྣོད་ཀྱི་མདོ་ལས། འདི་ལ་བྱང་ཆུབ་སེམས་དཔའ་བྱང་ཆུབ་ཏུ་མངོན་
པར་མོས་པའི་སྔོན་དུ་འགྲོ་བ་ནི་སྙིང་རྗེ་ཆེན་པོ་ཡིན་ནོ། །དཔེར་ན་མིའི་སྲོག་དབང་གི་སྔོན་དུ་
འགྲོ་བ་ནི་དབུགས་འབྱིན་པ་དང་རྔུབ་པའོ། །དེ་བཞིན་དུ་བྱང་ཆུབ་སེམས་དཔའ་ཐེག་པ་ཆེན་
པོ་ཡང་དག་པར་སྒྲུབ་པའི་སྔོན་དུ་འགྲོ་བ་ནི་སྙིང་རྗེ་ཆེན་པོའོ། །དཔེར་ན་འཁོར་ལོས་སྒྱུར་
བའི་རྒྱལ་པོའི་རིན་པོ་ཆེ་ཐམས་ཅད་ཀྱི་སྔོན་དུ་འགྲོ་བ་ནི་འཁོར་ལོ་རིན་པོ་ཆེའོ། །དེ་བཞིན་དུ་
བྱང་ཆུབ་སེམས་དཔའི་སྙིང་རྗེ་ཆེན་པོ་ཡང་སངས་རྒྱས་ཀྱི་ཆོས་ཐམས་ཅད་ཀྱི་སྔོན་དུ་འགྲོའོ།།
ཞེས་སོགས་གསུངས་པའི་ཕྱིར། གཉིས་པ་ནི། རྟེན་དཀོན་མཆོག་གསུམ་ལ་དད་པ། རྒྱུ་ཐེག་
ཆེན་གྱི་སྤྱོད་པ་ལ་དད་པ། འབྲས་བུ་རྫོགས་པའི་བྱང་ཆུབ་ལ་དད་པ་གསུམ་སྟེ། དཀོན་
མཆོག་སྒྲོན་མེའི་མདོ་ལས། རྒྱལ་དང་རྒྱལ་བའི་ཆོས་ལ་དད་གྱུར་ཅིང་
། །རྒྱལ་སྲས་རྣམས་ཀྱི་
སྤྱོད་ལ་དད་བྱེད་དང་། །བྱང་ཆུབ་བླ་ན་མེད་ལ་དད་གྱུར་ན། །སྐྱེས་བུ་ཆེན་པོ་རྣམས་ཀྱི་སེམས་
བསྐྱེའོ། །ཞེས་གསུངས་པའི་ཕྱིར། གསུམ་པ་ནི། གཞན་གནོད་གཞི་བཅས་སྤོང་བའི་སོ་ཐར་
གྱི་སྡོམ་པ་སྟེ། དེ་གཞན་ཕན་སྒྲུབ་པའི་རྟེན་དུ་དགོས་པའི་ཕྱིར། དེ་ནི་སེམས་བསྐྱེད་པའི་སྔོན་
དུ་ཐེག་ཆེན་སྐྱབས་འགྲོ་བྱས་པས་འགྲུབ་སྟེ། དེ་དུས་ཐེག་ཆེན་སྡོམ་པ་ཐོབ་པའི་ཕྱིར་རོ། །
སྐྱབས་འགྲོའི་བསླབ་བྱ་ཐུན་མིན་ཕྱག་དང་ཐོབ་བྱའི་གནས་སངས་རྒྱས་ཁོ་ནར་བཟུང་བ་དང་།
འཚེ་ཞིང་གནོད་པའི་སེམས་དང་བྲལ་བ་དང་། བསླབ་བྱ་ཀུན་རྒྱལ་བའི་གསུང་བཞིན་སྒྲུབ་པ་
གསུམ་རིམ་བཞིན་ངེས་འབྱུང་མཆོག་གི་བློ་དང་། སྡོམ་པའི་ཚུལ་ཁྲིམས། འཇུག་པའི་ཚུལ་
-
-3 4
6 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་དཀའ་འགྲེལ་ལུང་སྦྱོར་བཞུགས། [༩
ཁྲིམས་གསུམ་གྱི་ངོ་བོ་ཡིན་པའི་ཕྱིར། དེས་ན་འདི་ཉིད་སེམས་བསྐྱེད་སྐྱེ་བ་དང་གནས་པའི་
རྟེན་ཡིན་པའི་ཕྱིར། སོ་ཐར་རིས་བདུན་གང་རུང་མ་ཐོབ་པའི་མི་དང་། རིས་བདུན་གྱི་རྟེན་དུ་
མི་རུང་བའི་ལྷ་ཀླུ་སོགས་ཀྱི་བྱང་སྡོམ་གྱི་རྟེན་འདི་ཉིད་དོ། །ཡང་སེམས་བསྐྱེད་ཀྱིས་ཟིན་པའི་
རིས་བདུན་གང་རུང་ཐོབ་ཟིན་ནམ། དེ་དམན་པའི་སེམས་ཀྱིས་བླངས་ཟིན་ཀྱང་སེམས་
བསྐྱེད་པའི་ཚེ་དམན་སེམས་གནས་འགྱུར་བའི་ཕྱིར་གཉིས་ཀ་རྟེན་ཡིན་ཏེ། སྡོམ་གསུམ་ངོ་བོ་
གཅིག་ལ་ལྡོག་པ་ཐ་དད་དུ་གནས་པའི་ཕྱིར་དང༌། ཤི་འཕོས་པའི་ཚེ་ཡང་འདུལ་བའི་ཆོ་ག་
ལས་ཐོབ་པའི་ རིས་བདུན་གྱི་ལྡོག་པ་བཏང་ཡང་། གཞན་གནོད་སྤོང་སེམས་ཀྱི་ངོ་བོ་མི་
གཏོང་བའི་ཕྱིར། དེ་ལྟར་རྒྱུ་གསུམ་དང་ལྡན་ན་ཆོ་ག་ལ་མ་བརྟེན་ཀྱང་སེམས་བསྐྱེད་ཀྱི་ངོ་བོ་
ཙམ་སྐྱེ་བ་ཡོད་མོད། བླང་བ་ལ་དགོས་པ་ཡོད་དེ་སྡོམ་པའི་སེམས་བརྟན་ཅིང་ཡང་དག་པའི་
ལམ་དུ་ཚུད་པ་ནི་ཆོ་ག་ཕུན་སུམ་ཚོགས་པ་ལས་སྐྱེ་བའི་ཕྱིར་རོ། །བཞི་པ་ལེན་པའི་ཚུལ་ལ།
ཡུལ་གང་ཟག་གཞི་དུས་ཆོ་ག་རྩོད་སྤོང་བསླབ་བྱ་དང་བདུན་ཡོད་པས་དང་པོ་གང་ལས་བླང་
བའི་ཡུལ་ནི། སྡོམ་པ་ཐོབ་སྲུང་གསོ་གསུམ་གྱི་ཐབས་ཚུལ་ལ་མཁས་པ་དང་། རང་ཉིད་སྡོམ་
པ་རྣམ་དག་དང་ལྡན་ཞིང་བརྡ་གོ་བ་སོགས་ཀྱིས་གཞན་རྗེས་སུ་འཛིན་ནུས་པ་ལས་བླངས་ཏེ།
བསླབ་པ་ལ་གུས་པའི་ཡན་ལག་ཏུ་འགྱུར་བའི་ཕྱིར། ལེན་པའི་ཡུལ་དེ་ལྟ་བུ་མ་རྙེད་ན་སངས་
རྒྱས་བྱང་སེམས་ཀྱི་སྤྱན་སྔ་ནས་བླང་ངོ༌། །ལེན་པའི་གང་ཟག་ནི། ཐེག་ཆེན་གྱི་རིགས་དང་
ལྡན་ཞིང་བརྡ་ཤེས་ཤིང་དོན་གོ་བའི་འགྲོ་བ་མཐའ་དག་གོ །བླང་བའི་གཞི་ནི། ནུས་པ་ཡོད་ན་
བྱང་སེམས་ཀྱི་སྡོམ་པ་གསུམ་ཆར་གཟུང་བའམ་མེད་ན་གང་རུང་དམ་སྡོམ་པ་སྣ་རེ་ཙམ་ལ་
བརྟེན་ཡང་རུང་སྟེ། དེ་ལྟ་མིན་ན་དམ་བཅས་པ་ལས་ཉམས་པའི་ཉེས་པར་འགྱུར་བའི་ཕྱིར་རོ།།
ལེན་པའི་དུས་ཀྱང་རང་གི་སྟོབས་དང་སྦྱར་ནས་བྱང་ཆུབ་ཀྱི་བར་ནས་ཉིན་ཞག་གི་བར་ཅི་
རིགས་སུ་བསླབ་བོ། །ཞེས་གསུངས་པའི་དོན་ནི་གཞན་དོན་དུ་སངས་རྒྱས་ཐོབ་འདོད་ཀྱི་དམ་
-
-
-3 4 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བཅའ་བརྟན་ཅིང་དེའི་ཆེད་དུ་དོན་མེད་པའི་སྡིག་པ་མི་གསོག །ཇི་ནུས་པའི་དགེ་བ་སྒྲུབ་པར་
དམ་བཅའ་བ་ནི་ངེས་པར་དགོས་ཏེ། དེ་དག་བསླབ་བྱ་བསྡུས་པ་ཡིན་པར་གསུངས་པའི་ཕྱིར།
དེ་ཙམ་མེད་ན་སྨོན་འཇུག་གི་སེམས་བསྐྱེད་པའི་དོན་མི་གནས་པའི་ཕྱིར། དེས་ན་གཞི་དུས་
ཀྱི་དབྱེ་བ་མཛད་པ་ནི་བསླབ་པ་གཟུང་ཚུལ་ལ་དགོངས་ཏེ། རྒྱལ་བ་ཕན་བཞེད་ཀྱིས་ཉིན་
གཅིག་སྲོག་གཅོད་སྤོང་བའི་སྡོམ་པ་བླངས་ནས་སེམས་བསྐྱེད་པ་ལྟ་བུ་ནས་བཟུང་བསླབ་པ་
མཐའ་དག་སློབ་ནུས་ཀྱི་བར་རིམ་གྱིས་བསླབ་པར་དམ་བཅའ་བ་ལ་དགོངས་པའི་ཕྱིར་ཏེ།
བྱང་ཆུབ་སེམས་དཔའི་བསླབ་པ་ལ། །རིམ་པ་བཞིན་དུ་བསླབ་པར་བགྱི། །ཞེས་གསུངས་
པའི་དོན་ཡིན་པའི་ཕྱིར། དེ་ལྟར་ན་ཐམས་ཅད་ལ་སློབ་མ་ནུས་ན་ཡང་དམ་བཅས་པ་ལས་
ཉམས་པའི་ཉེས་པ་མེད་དེ། ནུས་སྟོབས་དང་སྦྱར་ནས་རིམ་བཞིན་བསླབ་པར་དམ་བཅས་
པའི་ཕྱིར་རོ། །ལེན་པའི་ཆོ་ག་ནི་སྦྱོར་དངོས་རྗེས་གསུམ་ཚང་བས་ལེན་པ་སྟེ། གཞུང་ནས་
བཤད་པ་ལྟར་རོ། །དེའི་བསླབ་བྱ་ལ་བསྡུས་འབྲིང་རྒྱས་པ་གསུམ་ལས། བསྡུས་པ་ནི། སྨོན་
འཇུག་གཉིས་བསམ་པ་དང་སྦྱོར་བ་ཡིན་པས་སྨོན་པ་སེམས་ཅན་ཐམས་ཅད་ཀྱི་དོན་དུ་སངས་
རྒྱས་ཐོབ་པར་བྱ་སྙམ་པའི་བསམ་པ་དང་། འཇུག་པ་དོན་མེད་པའི་སྡིག་པ་སྤོང་ཞིང་ཅི་ནུས་
པའི་དགེ་བ་བསྒྲུབ་པ་སྟེ། དེ་ཙམ་གྱིས་ཀྱང་མཐར་འཚང་རྒྱ་བར་རྒྱལ་པོ་ལ་གདམས་པ་དང་།
ལག་བཟངས་ཀྱིས་ཞུས་པ་སོགས་ལས་གསུངས་སོ། །འབྲིང་དུ་བསླབ་པ་ལ། སྨོན་སེམས་
གཏོང་བའི་རྒྱུ་ཞུམ་པ་དང༌། སྒྱིད་ལུག་པ་དང་འཁོར་བའི་སྡུག་བསྔལ་གྱིས་སྐྲག་ནས་སེམས་
གཏོང་བས་དེ་གསུམ་སྤངས་པ་ལ་བསླབ་པའོ། །འཇུག་པ་ལ་ནག་པོའི་ཆོས་བཞི་སྤོང་བ་དང་
དཀར་པོའི་ཆོས་བཞི་བསྟེན་པའོ། །
རྒྱས་པར་བསླབ་པ་ལ། སྨོན་སེམས་སྐྱེ་བའི་རྒྱུ། འཕེལ་བའི་རྐྱེན། མི་ཉམས་པའི་
ཐབས་གསུམ་དང༌། འཇུག་པ་ལའང་། སྐྱེ་བའི་རྒྱུ། འཕེལ་བའི་རྐྱེན། མི་ཉམས་པའི་ཐབས་
*
，
-3 4 8-



གྲགས་ཆེན་བཅོ་བརྒྱད་ཀྱི་སྤྱོད་འཇུག་དཀའ་འགྲེལ་ལུང་སྦྱོར་བཞུགས། (༩
གསུམ་སྟེ། རྒྱལ་སྲས་ལམ་བཟང་ནས་རྒྱས་པར་གསུངས་པ་ལྟར་ཤེས་པར་བྱས་ནས་བསླབ་
པར་བྱའོ། །དུས་ཐམས་ཅད་དུ་མི་ཉམས་པའི་རྒྱུ་བསྟན་པ་ནི། གལ་ཏེ་བྱང་ཆུབ་ཀྱི་བར་དུ་
བླངས་ན། ཚེ་འཕོས་ནས་བརྗེད་པས་ལྟུང་བས་གོས་པར་འགྱུར་རོ་ཞེ་ན། དུས་ཐམས་ཅད་དུ་
མི་ཉམས་པའི་རྒྱུ་ལ་བསླབ་ཏུ་ཡོད་པས་སྐྱོན་མེད་དོ། །སྔོན་མི་འཁྲུགས་པའི་ཐུགས་བསྐྱེད་པ་
ལྟར་བསམ་སྦྱོར་དང་སྨོན་ལམ་སྟོབས་ཆེ་བས་དུས་ནམ་ཡང་མི་ཉམས་པའི་ཕྱིར་དང་། འོད་
སྲུང་གིས་ཞུས་པ་ལས། བྱང་ཆུབ་ཀྱི་སེམས་བརྗེད་པའི་རྒྱུ་ནག་པོའི་ཆོས་བཞི་སྤངས་པ་དང་།
མི་བརྗེད་པའི་རྒྱུ་དཀར་པོའི་ཆོས་བཞི་བསྟེན་ན་སྐྱེ་བ་ཐམས་ཅད་དུ་སྐྱེས་མ་ཐག་ཏུ་བྱང་ཆུབ་
ཀྱི་སེམས་མངོན་དུ་འགྱུར་ཞིང་བརྗེད་པར་མི་འགྱུར་བར་གསུངས་པ་དང་། སེང་གེས་ཞུས་པ་
ལས། ཆོས་ཀྱི་སྦྱིན་པས་ཚེ་རབས་དྲན་ཏེ་ཕྱོགས་ཐམས་ཅད་དུ་སེམས་ཅན་རྣམས་བྱང་ཆུབ་ལ་
འཛུད་པས་རྨི་ལམ་ནའང་བྱང་ཆུབ་ཀྱི་སེམས་མི་འདོར་རོ། །ཞེས་གསུངས་པ་སོགས་ཀྱི་དོན་
ལ་བསླབ་ཆོག་པའི་ཕྱིར་རོ། །དཀར་ནག་གི་ཆོས་བཞི་ནི། བླ་མ་མཆོད་གནས་རྫུན་གྱིས་བསླུ།།
འགྱོད་མིན་གནས་ལ་འགྱོད་པ་བསྐྱེད། །ཐེག་ཆེན་ཞུགས་པའི་གང་ཟག་སྨོད། །གཡོ་སྒྱུ་སྤྱོད་
བཞི་ནག་པོའི་ཆོས། །སྲོག་གི་ཕྱིར་ཡང་རྫུན་མི་སྨྲ། །རྒྱལ་སྲས་རྣམས་ཀྱི་བསྔགས་པ་བརྗོད།།
འགྲོ་རྣམས་ཐེག་ཆེན་ལམ་ལ་འགོད། །གཡོ་སྒྱུ་སྤངས་པ་དཀར་ཆོས་བཞི། །ཞེས་སོ། །ལྔ་པ་
བླངས་པའི་ཕན་ཡོན་ནི། གནས་སྐབས་དང་། མཐར་ཐུག་གི་ཕན་ཡོན་གཉིས་ལས། དང་པོ་
ནི༑ མཐོང་བའི་ཆོས་ལ་མིང་དོན་འཕོ་བ། འཇིག་རྟེན་ཕ་རོལ་ཏུ་ངན་སོང་འགོག་ཅིང་བདེ་
འགྲོ་མཆོག་ཐོབ། མཐར་ཐུག་པའི་ཡོན་ཏན་རྣམས་རིམ་གྱིས་བསྐྱེད་ནས་འཚང་རྒྱ་བ་ན་
གཟུགས་ཀྱི་སྐུའི་ཉེར་ལེན་བྱེད་དོ། །རྒྱས་པར་ལེའུ་དང་པོ་སོགས་ལས་འདི་གསུངས་སོ། །
སྤྱིའི་དོན་དེ་དག་འཇམ་དཔལ་དབྱངས་དངོས་རྗེ་བཙུན་སྐུ་མཆེད་དང་། ཆོས་རྗེ་བདག་ཉིད་
ཆེན་པོའི་གསུང་ལས་བཏུས་ཏེ་གསལ་བྱེད་ཅུང་ཟད་ཀྱིས་བརྒྱན་ཏེ་བྲིས་པའོ། །
-3 4 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསླབ་པ་ཐུན་མོང་དུ་འགྲུབ་པའི་རྒྱུ་བག་ཡོད་པ་ཡིན་ཏེ། ཟླ་བ་སྒྲོན་མེའི་མདོ་
ལས། ཚུལ་ཁྲིམས་ཐོས་དང་གཏོང་དང་བཟོད་པ་དང་། །དགེ་བའི་ཆོས་སུ་བརྗོད་པ་ཇི་སྙེད་
པ༑ ༑ཀུན་གྱི་རྩ་བ་བག་ཡོད་འདི་ཡིན་ཏེ། །གཏེར་ཐོབ་བྱེད་ཅེས་བདེ་བར་གཤེགས་པས་
བསྟན། །ཅེས་སོ། །དེ་ལྟས་ནས། བསླབ་ལས་མི་འདའ་འབད་པར་བྱ། །ཇི་ལྟར་བསླབ་ཚུལ་
ནི༑ ལྟུང་བ་དང་ལྟུང་བ་མེད་པའི་གཟུགས་བརྙན་ནི་སྤང་བར་བྱ་ལ། ལྟུང་བ་མེད་པ་དང་ལྟུང་
བའི་གཟུགས་བརྙན་གཉིས་ནི་བླང་བར་བྱའོ། །དེ་ལ་ལྟུང་བ་ནི། རྒྱལ་བློན་ལས་དང་པོའི་རྩ་
ལྟུང་ལྔ་ལྔ་བརྒྱད་དུ་གསུངས་པ་རྫས་སུ་བསྡུ་ན་བཅུ་བཞི་སྟེ་དེ་རྣམས་སྤང་བར་བྱའོ། །དེ་གང་
ཞེ་ན། བྱང་སེམས་རྩ་ལྟུང་བཅུ་བཞི་ནི། །དཀོན་མཆོག་དཀོར་འཕྲོགས་དམ་ཆོས་སྤོང་། །རབ་
བྱུང་ཆད་པས་གཅོད་དང་འབེབས། །མཚམས་མེད་བྱེད་དང་ལོག་ལྟ་འཛིན། །གྲོང་ལ་སོགས་
པ་འཇིག་པ་དང༌། །བློ་མ་སྦྱངས་ལ་སྟོང་ཉིད་སྟོན། །རྫོགས་བྱང་ཞུགས་རྣམས་དེ་ལས་བཟློག།
ཉན་རང་རིགས་ཅན་ཐེག་ཆེན་སྦྱོར། །སློབ་པའི་ཐེག་པས་ཆགས་སོགས་ནི། །སྤོང་མིན་ཞེས་
འཛིན་འཛིན་དུ་གཞུག །རྙེད་ཕྱིར་བདག་བསྟོད་གཞན་ལ་སྨོད། །ཟབ་དོན་རྟོགས་ཞེས་རྫུན་
དུ་སྨྲ། །དགེ་སྦྱོང་ཆད་པས་གཅོད་འཇུག་ཅིང་། །དེ་ཡིས་སྦྱིན་པ་ལེན་པར་བྱེད། །སྤོང་བའི་
རྣལ་འབྱོར་འདོར་འཇུག་དང་། །དེ་ཡི་ལོངས་སྤྱོད་ཀློག་པར་སྦྱིན། །ཞེས་སོ། །ལྟུང་བ་མེད་པ་
ནི་དེ་དག་སྤང་བའོ། །ལྟུང་མེད་ཀྱི་གཟུགས་བརྙན་ནི། སྡོམ་པའི་ཚུལ་ཁྲིམས་ལ། སྐྱེ་བོ་
འགའ་ཞིག་གིས་བསྟན་འགྲོ་ལ་གནོད་པ་བྱེད་པའི་ཚེ། དེ་ཐབས་གཞན་གྱིས་བཟློག་མི་ནུས་
ཚེ་བསད་ན་ལྟུང་བའི་གཟུགས་བརྙན་ཡིན་མ་བསད་ན་ལྟུང་མེད་ཀྱི་གཟུགས་བརྙན་ནོ། །
བཅས་རང་གཉིས་ཀ་ལ་དེས་མཚོན་ནས་ཤེས་པར་བྱའོ། །དགེ་བ་ཆོས་སྡུད་ལ། རྣལ་འབྱོར་
ལ་བརྩོན་པའི་ཚེ་ཕྱི་རོལ་དུ་བསྟན་འགྲོའི་དོན་འགའ་ཞིག་མཐོང་ན་དེ་ཐབས་གཞན་གྱིས་མ་
འགྲུབ་ཚེ་རང་གི་རྣལ་འབྱོར་དོར་ནས་བསྒྲུབས་ན་ལྟུང་བའི་གཟུགས་བརྙན་མ་བསྒྲུབས་ན་
-3 5 0 -



་
གྲགས་ཆེན་བཅོ་བརྒྱད་ཀྱི་སྤྱོད་འཇུག་དཀའ་འགྲེལ་ལུང་སྦྱོར་བཞུགས། ༩
ལྟུང་མེད་ཀྱི་གཟུགས་བརྙན་ནོ། །སེམས་ཅན་དོན་བྱེད་ལའང་། དོན་ཆུང་ངུ་སྒྲུབ་ཚེ་དོན་ཆེན་
པོ་སྒྲུབ་དགོས་ན་སྔ་མའི་རིགས་བསྒྲེས་ཏེ་ཤེས་པར་བྱའོ། །དངོས་པོ་ཕལ་པ་ནས་འགྱུར་
གསུངས་ན་ནི། དྲན་པ་ཉེར་བཞག་ལས། ཅུང་ཟད་བསམས་ནས་མི་སྦྱིན་ན་ཡི་དྭགས་སུ་
སྐྱེ་ལ། ཁས་བླངས་ནས་མི་སྦྱིན་ན་དམྱལ་བར་སྐྱེ་བར་གསུངས་སོ། །མི་གང་བྱང་ཆུབ་ནས་
ཐར་པར་བྱེད་པ་ནི། ཤཱ་རིའི་བུ་སྔོན་རྒྱལ་པོ་བི་ན་སེ་ནར་གྱུར་པ་ལ་བྲམ་ཟེ་དྲག་པོའི་མིག་
གིས་ལག་པ་གཡས་པ་བླངས་པ་ན་དེ་བཅད་དེ་གཡོན་པས་བྱིན་པས་དེ་ཁྲོས་པ་ན་སྐྱོ་བ་སྐྱེས་
ཏེ་བྱང་ཆུབ་ཀྱི་སེམས་དོར་ཏེ་ཐེག་དམན་དུ་ལོག་ཀྱང་ངན་འགྲོར་མ་སོང་བས་དེ་དང་འགལ་
ལོ་ཞེ་ན། དེ་ནི་ལས་ཚུལ་སོ་སྐྱེས་ཀྱིས་བསམ་གྱིས་མི་ཁྱབ་སྟེ། ཐམས་ཅད་མཁྱེན་པ་ཁོ་ནས་
མཁྱེན། དེས་ན་དཔྱད་བྱ་མིན་ནོ། །སེམས་བསྐྱེད་བཏང་ན་ལྟུང་བ་ལྕི་ཚུལ་ནི། སྡུད་པ་ལས།
གལ་ཏེ་བསྐལ་པ་བྱེ་བར་དགེ་བའི་ལས་ལམ་བཅུ། །སྤྱོད་ཀྱང་རང་རྒྱལ་དགྲ་བཅོམ་ཉིད་ལ་
འདོད་བསྐྱེད་ན། །དེ་ནི་ཚུལ་ཁྲིམས་སྐྱོན་བྱུང་ཚུལ་ཁྲིམས་ཉམས་པ་ཡིན། །སེམས་བསྐྱེད་དེ་
ནི་ཕས་ཕམ་པས་ཀྱང་ཤིན་ཏུ་ལྕི། །ཞེས་གསུངས་སོ། །གང་གཞན་སོགས་ཏེ། རབ་ཏུ་ཞི་བ་
རྣམ་པར་ངེས་པ་ཆོ་འཕྲུལ་གྱི་མདོ་ལས། གང་ལ་ལ་ཞིག་གིས་འཛམ་གླིང་གི་སེམས་ཅན་
ཐམས་ཅད་ཀྱི་བདོག་པ་འཕྲོགས་ཤིང་སྲོག་བཅད་པ་བས། གང་གིས་བྱང་ཆུབ་སེམས་དཔའི་
དགེ་བ་ཐ་ན་དུད་འགྲོ་ལ་ཟན་ཆངས་པ་གཅིག་སྦྱིན་པའི་བར་ཆད་བྱས་ན་དེ་ནི་དེ་བས་སྡིག་
ཆེས་གྲངས་མེད་དུ་བསྐྱེད་དེ། སངས་རྒྱས་འབྱུང་བ་བསྐྱེད་པའི་དགེ་བ་ལ་བར་ཆད་བྱེད་པའི་
ཕྱིར་རོ། །ཞེས་སོ། །ས་ཐོབ་པ་ལ་ཐོགས་པ་ནི་ལྟུང་བ་དང་སེམས་བསྐྱེད་པ་སྤེལ་བས་ལམ་
སྒྲུབ་པ་ལ་བར་ཆད་ཡོད་པའི་ཕྱིར་ས་ཐོབ་པ་ལ་ཐོགས་ཏེ་ཕྱུགས་ཀྱི་ཤིང་རྟ་ལྟ་བུས་འགྲོ་བའི་
སེམས་དཔའ་ཡིན་པའི་ཕྱིར། །དེ་བཞིན་གཤེགས་པ་འབྱུང་བ་དང་། དེའི་ཤུགས་ལ་གཞན་
འབྱོར་བཞི་དང༌། གནས་ལ་དད་པ་དང་མི་ལུས་ཐོབ་པ་དང་། དེའི་ཤུགས་ཀྱིས་རང་འབྱོར་
，
- 3 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་གསུམ་དང་དལ་བ་ཡང་བསྟན་ཏོ། །དགེ་གོམས་རུང་བ་ནི་བསམ་པའི་རྟེན་ནོ། །སྟག་
དང་ནས་དེ་དག་ཐམས་ཅད་ཐུལ་བར་འགྱུར་ཏེ། དེ་ཡི་རང་བཞིན་སྙིང་རྗེའི་བདག་ཉིད་ཀྱིས།།
རྣམ་པར་བརྒྱན་པ་བཞིན་དུ་བརླན་གྱུར་པས། །ཕན་ཚུན་གནོད་པ་མེད་པའི་ཡིད་གྱུར་ཏེ།
དཀའ་ཐུབ་ཅན་བཞིན་གཅན་གཟན་ཁྲོ་བོའང་སྤྱོད། །ཅེས་སྐྱེས་རབས་ལས་གསུངས་པ་ལྟར་
རོ༑ ༑ཐམས་ཅད་སེམས་ལས་བྱུང་བར་གསུངས་པ་ནི། དཀོན་མཆོག་སྤྲིན་ལས། སེམས་ནི་
ཆོས་ཐམས་ཅད་ཀྱི་རྩ་བ་སྟེ། སེམས་ཡོངས་ཤེས་ན་ཆོས་ཐམས་ཅད་ཡོངས་སུ་ཤེས་པར་
འགྱུར་རོ། །ཞེས་དང་། དགེ་བའམ་འོན་ཏེ་མི་དགེ་བའི། །ལས་ནི་སེམས་ཀྱིས་བསམ་པ་ཡིན།།
ཞེས་སོགས་གསུངས་སོ། །སེམས་ཅན་དམྱལ་བའི་མཚོན་ཆ་དང་ཤལ་མ་རིའི་བུད་མེད་
སོགས་སྡིག་སེམས་ལས་བྱུང་བ་ཡིན་པར་དྲན་པ་ཉེར་བཞག་ལས་གསུངས་ཏེ། སྔོན་གང་
མཐོང་བའི་བུད་མེད་ལས་ཀྱིས་མཐོང་ངོ༌། །ཞེས་སོ། །སེམས་ལས་འཇིགས་པ་གཞན་མེད་
དེ༑ ༑སེམས་ནི་དགྲ་ནང་དགྲ་ཆེན་ཏེ། །དེ་ལས་གཞན་པའི་དགྲ་མེད་དེ། །གཙུབས་ཤིང་རང་
གིས་ རང་བསྲེགས་ ལྟར། །སེམས་ནི་རང་གི་སེམས་ ཀྱིས་བསྲེགས། །ཞེས་སོ། །ཕྱིན་དྲུག་
སྒྲུབ་པའི་དགེ་བ་ཆོས་སྡུད་ཀྱི་ཚུལ་ཁྲིམས་ཀྱང་སེམས་ལ་རག་ལས་ཀྱི་ཕྱི་རོལ་གྱི་བྱེད་པས་
མིན་ཚུལ་ནི་བློ་གྲོས་མི་ཟད་པའི་མདོ་ལས། སྦྱིན་པའི་ཕ་རོལ་ཏུ་ཕྱིན་པ་གང་ཞེ་ན། བདོག་པ་
ཐམས་ཅད་འབྲས་བུ་དང་བཅས་ཏེ་གཏོང་བའི་སེམས་སོ། །ཞེས་དང༌། ཚུལ་ཁྲིམས་ཀྱི་ཕ་
རོལ་ཏུ་ཕྱིན་པ་གང་ཞེ་ན། གཞན་ལ་གནོད་པ་སྤོང་བའི་སེམས་པའོ། །ཞེས་སོགས་གསུངས་
པའི་ཕྱིར་རོ། །བརྩོན་འགྲུས་ཀྱི་སྐབས་སེམས་གསལ་གཅིག་གི་སོགས་ཀྱི་དོན། ཆུ་བོ་གང་
དང་ཡ་མུ་ནི་བརྒལ་བའི་མ་སྨད་གཅིག་ལ་གཅིག་བརྩེ་སེམས་ཀྱི་ངང་ནས་ཤི་བ་ཚངས་རིས་སུ་
སྐྱེས་པར་གསུངས་པ་ལྟ་བུའོ། །བཟླས་བརྗོད་གཡེང་བས་བྱས་པ་དོན་མེད་པ་ནི། ཏིང་འཛིན་
སྡུད་པའི་མདོ་ལས། དགེ་སློང་དག་འདོད་པ་ལ་ཡེངས་པའི་དཀའ་ཐུབ་དང་ཁ་ཏོན་ལ་སོགས་
-3 5 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་དཀའ་འགྲེལ་ལུང་སྦྱོར་བཞུགས། (༩
པ་ནི་འབྲས་བུ་མེད་པར་འགྱུར་རོ། །ཞེས་སོ། །ཤེས་རབ་སྐབས། སེམས་ཀྱི་གསང་ནི་སེམས་
ཀྱི་ཆོས་ཉིད་སྟོང་པ་ཉིད་དེ། སྐལ་དམན་གྱིས་མི་རྟོགས་པས་གསང་བ་ཞེས་གསུངས་སྡོང་པོ་
བཀོད་པ་ལས། བྱང་ཆུབ་སེམས་དཔའི་སྤྱོད་པ་ཐམས་ཅད་ནི་སེམས་རང་གི་ལ་བརྟེན་ཏོ། །
ཞེས་གསུངས་སོ། །སེམས་བསྲུང་འདོད་པ་སོགས་ཏེ། བླང་དོར་གྱི་གནས་མི་བརྗེད་པའི་དྲན་
པ་དང༌། བདག་རྒྱུད་ལ་བརྟགས་ནས་དེ་དག་གི་སྤོང་ལེན་ཤེས་པའི་ཤེས་བཞིན་ཏེ་དང་པོ་
གཙུག་ན་རིན་པོ་ཆེའི་མདོ་ལས། དྲན་པ་གང་གིས་ཉོན་མོངས་པ་ཐམས་ཅད་འབྱུང་བར་མི་
འགྱུར་བ་དང༌། དྲན་པ་གང་གིས་བདུད་ལས་ཐམས་ཅད་ཀྱིས་སྐབས་མི་འབྱེད་པ་དང་། དྲན་
པ་གང་གིས་ལམ་གོལ་བ་དང་ལམ་ངན་པར་མི་འགྲོ་བ་དང་། དྲན་པ་སྒོ་པ་ལྟ་བུའོ། །ཞེས་སོ།།
ཤེས་བཞིན་ནི། ཡུམ་ལས། སྤྱོད་ན་ཡང་སྤྱོད་དོ་ཞེས་བྱ་བར་རབ་ཏུ་ཤེས་སོ། །ཞེས་
སོགས་གསུངས་པ་ལྟ་བུའོ། །བླ་མ་དང་ནི་སོགས་ཏེ། སྡོམ་པ་དང་ལུང་འབོག་པའི་བླ་མ་དང་།
ཆོས་ལྡན་གྲོགས་དང་གྲོགས་པོ་ལས་དྲན་པ་དེ་བླག་ཉིད་དུ་སྐྱེའོ། །ཇི་ལྟར་སྐྱེ་ཞིང་མཁན་པོ་སྟེ་
བླ་མས་རྗེས་སུ་བསྟན་པ་དང༌། འགྲོགས་པ་སྟེ་གྲོགས་ཀྱིས་རྗེས་སུ་བསྟན་པས་ཀྱང་འཇིགས་
པ་སྟེ་ཁྲེལ་ཡོད་སྐྱེ་བས་སོ། །གང་ལ་ན་སྐལ་ལྡན་གུས་བྱེད་ལའོ། །རྟག་པར་མངོན་ཞེན་
སོགས་ཏེ། ཀུན་སློང་ལ་མངོན་ཞེན་ནི་ཆེ་ཆེར་འཛིན་པའོ། །གཉིས་པོ་ནི་སེར་སྣ་མེད་པ་དང་།
ཉེས་པ་འཛེམ་པ་དང་། མི་ཁྲོ་བ་དང་། སྤྲོ་བ་དང་། མི་གཡེང་བ་དང་། སྒྱུ་མ་ལྟ་བུར་ཤེས་པས་
སེར་སྣ་ལ་སོགས་པའི་གཉེན་པོ་བྱེད་ནུས་པའི་སེམས་སོ། །ཞིང་ནི་ཡོན་ཏན་གྱི་ཞིང་ནི་དཀོན་
མཆོག་གསུམ། ཕན་འདོགས་པའི་ཞིང་ནི་ཕ་མ་སོགས་དང༌། སྡུག་བསྔལ་ནི་དབུལ་པོ་ལ་
སོགས་པའོ། །སྦྱོང་བ་ལ་མཁས་པ་ནི་དགེ་བ་སྒྲུབ་པ་ལ་མཁས་ཤིང་དེ་ལ་དགའ་བ་དང་
གཞན་ལ་ལྟོས་མི་དགོས་པར་རོ། །རྣམ་པའི་ཁྱད་པར་སྦྱིན་སོགས་གོང་ནས་གོང་དུ་ཁྱད་
ཞུགས་པས་གོང་མ་རྣམས་གཙོ་བོར་སྤྱོད་པར་བྱ་ལ། སྤྱིར་དེ་ལྟར་ཡིན་ཀྱང་སྔར་བཤད་ལྟར་
-3 5 3 -



，
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཚུལ་ཁྲིམས་ཆུང་ངུའི་ཆེད་དུ་སྦྱིན་པ་དོན་ཆེན་པོ་མི་བཏང་བ་ལྟ་བུའོ། །བཀག་པ་རྣམས་ཀྱང་དེ་
ལ་གནང་བ་ནི། དེད་དཔོན་སྙིང་རྗེ་ཆེན་པོས་མི་ནག་པོ་བསད་པས་བསྐལ་པ་འབུམ་གྱི་
ཚོགས་རྫོགས་པར་གསུངས་པ་ལྟ་བུའོ། །ཕུང་པོ་གསུམ་ནི། སྡིག་པ་བཤགས་པ་དང༌། དགེ་
བ་བསྔོ་བ་དང༌། རྫོགས་བྱང་མྱུར་དུ་ཐོབ་པའི་ཐབས་གསུམ་མོ། །རང་ངམ་སོགས་ཏེ། རང་
གི་དབང་དུ་བྱས་པའི་བསླབ་པར་གསུངས་པ་བྱང་ཆུབ་སེམས་དཔའི་སྡེ་སྣོད་ཡིན་ལ། གཞན་
གྱི་དབང་དུ་བྱས་པའི་བསླབ་པ་ནི་ཉན་ཐོས་ཀྱི་བསླབ་པའོ། །བསླབ་པ་ཐམས་ཅད་ལ་བསླབ་
པ་ལ་དགོས་པ་ཅི་ཡོད་ཅེ་ན། རྒྱལ་སྲས་རྣམས་ཀྱི་རྣམ་མཁྱེན་གྱི་རྒྱུ་རྒྱུར་པའི་ཐེག་པ་མ་ལུས་
པ་ལ་མཁས་པར་བྱ་དགོས་པས་མི་བསླབ་པ་གང་ཡང་མེད་དེ་གདུལ་བྱ་ཐམས་ཅད་འདུལ་
དགོས་པའི་ཕྱིར། དེའི་འབྲས་བུ་དེ་ལྟར་སོགས་སོ། །དངོས་སམ་སོགས་ཏེ། སེམས་ཅན་དོན་
བྱེད་ནི་དངོས་སུ་སེམས་ཅན་གྱི་དོན་བྱེད་པ་ཡིན་ལ། སྡོམ་པ་དང་དགེ་བ་སྡུད་པ་གཉིས་ནི་
བརྒྱུད་ནས་སེམས་ཅན་གྱི་དོན་ཡིན་པས་དེ་གསུམ་ལས་གཞན་མི་སྤྱོད། །ཅེས་པའོ། །དཔལ་
འབྱུང་སོགས་ཏེ། སྡོང་པོ་བཀོད་པ་ལས། འཕགས་པ་དཔལ་འབྱུང་གིས་གསུངས་པ་ལྟ་བུ་སྟེ།
རིགས་ཀྱི་བུ་དགེ་བའི་བཤེས་གཉེན་གྱིས་ཡང་དག་པར་ཟིན་པའི་བྱང་ཆུབ་སེམས་དཔའ་
རྣམས་ནི་ངན་འགྲོར་མི་ལྟུང་ངོ༌། །དགེ་བའི་བཤེས་ཀྱིས་བསམ་པའི་བྱང་སེམས་རྣམས་ནི་
བྱང་ཆུབ་སེམས་དཔའི་བསླབ་པ་དང་འགལ་བར་མི་བྱེད་དོ། །དགེ་བའི་བཤེས་གཉེན་གྱིས་
བསྐྱངས་པའི་བྱང་སེམས་རྣམས་ནི་འཇིག་རྟེན་ལས་མངོན་པར་འཕགས་པ་ཡིན་ནོ། །དགེ་
བའི་བཤེས་གཉེན་ལ་བསྙེན་བཀུར་བྱས་པའི་བྱང་སེམས་རྣམས་ནི་སྤྱོད་པ་ཐམས་ཅད་ལ་མི་
བརྗེད་པ་སྤྱོད་པ་ཡིན་ནོ། །དགེ་བའི་བཤེས་གཉེན་གྱིས་ཡོངས་སུ་བཟུང་བའི་བྱང་སེམས་
རྣམས་ནི་ལས་དང་ཉོན་མོངས་པ་རྣམས་ཀྱིས་ཐུབ་པར་དཀའ་བ་ཡིན་ནོ། །དགེ་བའི་བཤེས་
གཉེན་ནི་བྱ་བ་དང་བྱ་བ་མིན་པ་རྣམས་ཁོང་དུ་ཆུད་པར་བྱེད་པའོ། །བག་མེད་པའི་གནས་
-35 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་དཀའ་འགྲེལ་ལུང་སྦྱོར་བཞུགས། ༩
ལས་བཟློག་པའོ། །འཁོར་བའི་གྲོང་ཁྱེར་ནས་འདོན་པའོ། །རིགས་ཀྱི་བུ་དེ་ལྟ་བས་ན་དེ་ལྟར་
ཡིད་ལ་བྱ་བ་རྒྱུན་མི་ཆད་པས་དགེ་བའི་བཤེས་གཉེན་རྣམས་ཀྱི་དྲུང་དུ་འགྲོ་བར་བྱའོ། ཁུར་
ཐམས་ཅད་བསྐུར་བས་མི་སྐྱོ་བའི་ཕྱིར་ས་ལྟ་བུའི་སེམས་དང་། མི་ཕྱེད་པའི་ཕྱིར་རྡོ་རྗེ་ལྟ་བུའི་
སེམས་དང་། སྡུག་བསྔལ་ཐམས་ཅད་ཀྱིས་མི་བསྒུལ་བའི་ཕྱིར་ཁོར་ཡུག་ལྟ་བུའི་སེམས་དང་།
ལས་ཐམས་ཅད་ཉམས་སུ་བླང་བ་ལ་མི་སྨོད་པས་བྲན་ལྟ་བུའི་སེམས་དང༌། ང་རྒྱལ་དང་ཆེ་
བའི་ང་རྒྱལ་སྤོང་བས་ཕྱག་དར་བ་ལྟ་བུའི་སེམས་དང་། ཁུར་ལྕི་བ་བཀུར་བས་ཐེག་པ་ལྟ་བུའི་
སེམས་དང༌། མི་ཁྲོ་བས་ཁྱི་ལྟ་བུའི་སེམས་དང་། འགྲོ་ཞིང་འོང་བས་མི་སྐྱོ་བའི་གྲུ་ལྟ་བུའི་
སེམས་དང༌། དགེ་བའི་བཤེས་གཉེན་གྱི་ངོར་ལྟ་བས་བུ་མཛངས་པ་ལྟ་བུའི་སེམས་ཀྱིས་དགེ་
བའི་བཤེས་གཉེན་ལ་བསྙེན་བཀུར་བྱའོ། །རིགས་ཀྱི་བུ་ཁྱོད་ཀྱི་རང་ལ་ནི་ནད་པའི་འདུ་ཤེས་
བསྐྱེད་པར་བྱའོ། །དགེ་བའི་བཤེས་གཉེན་ལ་ནི་སྨན་པའི་འདུ་ཤེས་དང་། རྗེས་སུ་བསྟན་པ་
ལ་ནི་སྨན་གྱི་འདུ་ཤེས་དང༌། ནན་ཏན་ཉམས་སུ་བླངས་པ་ལ་ནི་ནད་འཚོ་བའི་འདུ་ཤེས་
བསྐྱེད་པར་བྱའོ། །ཞེས་སོགས་རྒྱས་པར་གསུངས་སོ། །འདི་དང་སོགས་ཏེ། བྱང་ཆུབ་སེམས་
དཔའི་བསླབ་པ་འདི་དང་སངས་རྒྱས་བཀའ་སྩལ་གཞན་ཉན་ཐོས་ཀྱི་བསླབ་པ་རྣམས་མདོ་སྡེ་
བཀླགས་ནས་ཤེས་པར་བྱའོ། །
བསྐལ་པ་སྟོང་སོགས་ཏེ། དཀོན་མཆོག་བརྩེགས་པ་ལས། ཁོང་ཁྲོ་བ་གང་ཞེ་ན།
བསྐལ་པ་སྟོང་དུ་བསགས་པའི་དགེ་བའི་རྩ་བ་བསྲེགས་པའི་ངང་ཚུལ་ཅན་ནོ། །ཞེས་
གསུངས། ལེགས་སྤྱད་ནི་ཐར་པར་མ་བསྔོས་པའི་བསོད་ནམས་ཆ་མཐུན་ནོ། །འཇོམས་པའི་
དོན་ནི། འབྲས་བུ་འབྱིན་པའི་ནུས་པ་འཇོམས་པ་ཡིན་གྱི་ས་བོན་གཏན་འཇོམས་པ་མིན་ནོ། །
བདག་གམ་སོགས་ཀྱི་དོན་རང་ལ་སྡུག་བསྔལ་བརྙས་པ་ཚིག་རྩུབ་མི་སྙན་པ་བཞི་དང༌།
གཉེན་ལ་དེ་བཞི་དང༌། དགྲ་ལ་བདེ་བཀུར་བསྟོད་སྙན་བཞི་སྟེ་མི་འདོད་པ་བཅུ་གཉིས་བྱེད་
བ 35 5 -



-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དང༌། བདག་ལ་བདེ་བཀུར་བསྟོད་སྙན་བཞི་དང༌། གཉེན་ལ་དེ་བཞི་དང་། དགྲ་ལ་སྡུག་
བསྔལ་བརྙས་པ་ཚིག་རྩུབ་མི་སྙན་བཞི་སྟེ་འདོད་པ་བཅུ་གཉིས་པོའི་གེགས་བྱེད་པ་སྟེ་ཁྲོ་ཡུལ་
ཉེར་བཞིའོ། །དགྲའི་གཉེན་ལ་བཞི་མི་རྩི་སྟེ། བདག་ལ་གནོད་ན་དགྲ་དང་ཕན་ན་བཤེས་སུ་
འགྱུར་ལ། ཕན་གནོད་མེད་ན་ཆགས་སྡང་གི་ཡུལ་མིན་པའི་ཕྱིར་རོ། །
གཙོ་བོ་ཞེས་བྱ་ཞེས་སོགས་ཀྱི་དོན་ལ་གསུམ། གྲངས་ཅན་པའི་འདོད་པ་དགག་པ་
དང༌། རིག་པ་ཅན་གྱི་འདོད་པ་དགག་པ་དང་། དོན་བསྡུ་བའོ། །དང་པོ་ལ་ཕྱོགས་སྔ་མ་ནི།
གལ་ཏེ་རྐྱེན་ལ་རག་ལས་པ་རྣམས་རྐྱེན་དབང་ཡིན་པས་རང་དབང་ཅན་མིན་ཀྱང་ཁོ་བོ་ཅག་
འདོད་པའི་གཙོ་བོ་དང་སྐྱེས་བུ་དག་ནི་རྟག་པ་དང་རྐྱེན་ལ་མི་ལྟོས་པར་རང་དབང་ཅན་དུ་
འབྱུང་བ་ཡིན་ནོ། །དེའང་གཙོ་བོ་ནི་རྡུལ་མུན་སྙིང་སྟོབས་གསུམ་ཆ་སྙོམས་པའི་བེམས་པོ་རྟག་
པ་འགྲོ་བ་ཐམས་ཅད་ལ་གཅིག་གིས་ཁྱབ་པ་རྣམ་འགྱུར་སྤྲུལ་པ་པོའོ། །སྐྱེས་བུ་ནི་དེའི་ཁུག་
མ་ན་ཤེས་རིག་གི་ངོ་བོ་སེམས་ཅན་རེ་རེ་ལ་རེ་རེ་ཡོད་པ་རྟག་གཅིག་རང་དབང་ཅན་ཟ་བ་པོ་
བྱེད་པོ་མིན་པ་ཞིག་གོ །རྣམ་འགྱུར་ནི་ཡོན་ཏན་གསུམ་ཆ་མི་མཉམ་ན་ཐོག་མར་ཆེན་པོ་དེ་
ལས་ང་རྒྱལ་དེ་ལས་དེ་ཙམ་ལྔ་འབྱུང་དེ་ལས་དབང་པོ་བཅུ་གཅིག་འབྱུང་ངོ་། །ཆེན་པོ་དྭངས་
ཤིང་མེ་ལོང་ངོས་གཉིས་པ་ལྟ་བུ་ལ་ནང་ནས་ཤེས་རིག་དང་། ཕྱི་ནས་དེ་ཙམ་སོགས་ཀྱི་རྣམ་
པ་འཇོག་ལ། དེ་གཉིས་འདྲེས་པ་ལ་སྐྱེས་བུ་ཡུལ་ལ་ལོངས་སྤྱོད་པའི་ཐ་སྙད་བྱེད་དོ། །རང་
བཞིན་རྟག་ལ་རྣམ་འགྱུར་མི་རྟག་གོ །དེས་ན་བྱེད་པ་པོ་རང་དབང་ཅན་མིན་ནོ། །ཞེའོ། །དེ་
དགག་པ་ལ་གཙོ་བོ་དགག་པ་ནི། གཙོ་བོ་དེ་ཉིད་ཆོས་ཅན། བདག་གིས་རྣམ་འགྱུར་དེ་འབྱུང་
བར་བྱའོ་ཞེས་ཆེད་དུ་བསམ་ཤིང་བློ་སྔོན་དུ་བཏང་ནས་འབྱུང་བ་མེད་དེ། བེམས་པོ་ཡིན་པའི་
ཕྱིར། གལ་ཏེ་རྣམ་འགྱུར་བྱེད་པ་པོ་ཡིན་སྙམ་ན། དེ་དགག་པ་ནི། རྣམ་འགྱུར་མ་སྐྱེས་པའི་
གནས་སྐབས་ཆོས་ཅན། དེ་ཚེ་སྐྱེ་འདོད་པའི་སེམས་གང་ཞིག་ཡོད་དེ་དེ་མ་སྐྱེས་གོང་དུ་ངོ་བོ་
-3 5 6 -



，
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་དཀའ་འགྲེལ་ལུང་སྦྱོར་བཞུགས། ༼༩
མེད་ན་སྟེ་མེད་པའི་ཕྱིར། གལ་ཏེ་སྐྱེས་བུ་བྱེད་པ་པོ་ཡིན་སྙམ་ན། དེ་དགག་པ་ལ། བྱེད་པ་པོ་
འགལ་བ་ནི། མ་སྐྱེས་པར་ནི་དེ་མེད་ན། །དེ་ཚེ་སྐྱེ་བར་འདོད་པ་གང་། །ཞེས་པ་བཟླས་ཏེ།
སྐྱེས་བུ་ཆོས་ཅན། དེ་ཚེ་སྐྱེ་བར་འདོད་པ་གང་སྟེ་བྱེད་པ་པོ་མེད་དེ། དེ་ཡི་ངོ་བོ་མེད་པའི་ཕྱིར་
ནའོ། །རྟགས་མ་གྲུབ་ སྙམ་ན། སྐྱེས་བུ་ཆོས་ཅན། ངོ་བོ་མེད་དེ། མ་སྐྱེས་པའི་ཕྱིར། ནམ་
མཁའི་མེ་ཏོག་བཞིན། ཡུལ་ལ་ལོངས་སྤྱོད་པ་རེས་འགའ་བ་དང་འབྲེལ་བར་དགག་པ་ནི།
སྐྱེས་བུ་ཆོས་ཅན། འགག་པར་འགྱུར་བ་མ་ཡིན་པར་ཐལ། ཡུལ་ལ་རྟག་ཏུ་གཡེངས་པར་
འགྱུར་བ་སྟེ་ལོངས་སྤྱོད་པ་པོ་རྟག་པའི་ཕྱིར་རོ། །དེའི་ཤུགས་ལ་ཡུལ་ལོངས་སྤྱོད་པ་རེས་
འགའ་བ་ཡིན་པའི་ཕྱིར། བྱེད་པ་པོ་རྟག་པ་མེད་ཅེས་པ་འཕེན་ནོ། །
གཉིས་པ་ལ། ཕྱོགས་སྔ་ནི། རིགས་པ་ཅན་པ་ན་རེ། བདག་ནི་རྟག་པ་ནུས་པ་
ཐམས་ཅད་དང་ལྡན་པའི་རང་བཞིན་སེམས་པ་མ་ཡིན་ཡང་། སེམས་པ་གཞན་དང་ལྡན་པས་
བྱེད་པ་པོ་རང་དབང་ཅན་ཡིན་ལ་དེས་བྲོ་བ་སོགས་བསྐྱེད་དོ་ཞེ་ན། དེ་དགག་པ་ནི། ཅི་སྟེ་
བདག་དེ་རྟག་པ་ཡིན་ན་ནི། དེ་ཆོས་ཅན། འབྲས་བུ་བསྐྱེད་པའི་བྱེད་པ་མེད་པར་མངོན་ཏེ།
རྟག་པ་ལ་རིམ་དང་གཅིག་ཅར་གྱི་དོན་བྱེད་པས་སྟོང་པའི་ཕྱིར། ནམ་མཁའ་བཞིན་ནོ།། གལ་
ཏེ་བྱ་བ་མ་གྲུབ་སྟེ། རྟག་པ་ལ་རིམ་པ་མེད་ཀྱང་རྐྱེན་ལ་རིམ་པ་ཡོད་པས་འབྲས་བུ་རིམ་ཅན་
དུ་བསྐྱེད་ན་ཅི་འགལ་ཞེ་ན། བདག་རྟག་པ་ཆོས་ཅན། རྐྱེན་རྣམས་གཞན་དང་འཕྲད་ན་ཡང་
སྔར་ནུས་མེད་ནུས་ཡོད་དུ་ཅི་བྱར་ཡོད་དེ། འགྱུར་བ་མེད་པའི་ཕྱིར། དེའི་ཕྱོགས་ཆོས་གྲུབ་སྟེ།
སྐྱེན་གྱིས་བྱེད་པའི་ཚེ་ཡང་སྔོན་རྐྱེན་མེད་པའི་སྐབས་བཞིན་གནས་ཏེ་ཁྱད་མེད་ན། རྐྱེན་གྱི་
བྱེད་པས་བདག་དེ་ལ་ཅི་ཞིག་བྱས་ཏེ་ཅི་ཡང་བྱས་པ་མེད་དོ། །གལ་ཏེ་རྟག་པ་ལ་ཁྱད་མེད་
ཀྱང་རྐྱེན་ཉིད་ལ་ནུས་པའི་དབྱེ་བ་ཡོད་པས་འབྲས་བུ་བསྐྱེད་མི་བསྐྱེད་ཀྱི་ཆ་ཡོད་དོ་ཞེ་ན། འོ་
ན་རྟག་པ་དེ་ཡི་བྱེད་པའི་འབྲས་བུ་འདི་ཡིན་ཞེས་རྒྱུ་འབྲས་ཀྱི་འབྲེལ་བར་འགྱུར་བ་གང་ཞིག་
-3 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོད་དེ། རྐྱེན་གྱི་འབྲས་བུ་ཡིན་པའི་ཕྱིར། གསུམ་པ་ནི། དེ་ལྟར་སོགས་སོ།། གལ་ཏེ་བདག་
ལ་སོགས་ཀྱི་དོན། གལ་ཏེ་གཞན་ངན་འགྲོར་འགྲོ་བའི་སྡིག་གྲོགས་བདག་གིས་བྱས་པས་
བདག་སྡིག་མི་སྦྱངས་ཤིང་དམྱལ་བར་འགྲོ་བས་གཞན་ཕན་འདོགས་བྱེད་དུ་མི་འཐད་དོ་ཞེ་
ན༑ བདག་གིས་གཞན་གྱི་སྡིག་རྐྱེན་བྱས་ཀྱང་བདག་ལ་བསམ་པ་ཡི་ཡོན་ཏན་བཟོད་པ་ཡོད་
ན་དེས་སྡིག་པ་བྱང་བས་དམྱལ་བར་མི་འགྲོ་བས་གཞན་ཕན་འདོགས་བྱེད་དུ་གྲུབ་བོ། །འོ་ན་
གཞན་བདག་གི་སྡིག་སྦྱོང་གི་གྲོགས་ཡིན་པས་དམྱལ་བར་མི་འགྲོ་ལ་བདག་གིས་ཀྱང་བཏང་
བ་མེད་པས་བདག་གནོད་བྱེད་དུ་མི་འཐད་དོ་ཞེ་ན། གལ་ཏེ་བདག་གིས་བཟོད་པ་བསྒོམ་
ནས་བདག་བསྲུང་ན་གཞན་དགེ་གྲོགས་ཡིན་ཀྱང་། གཞན་དེ་དག་ལ་འདིར་བདག་གི་དགེ་
གྲོགས་བྱ་སྙམ་པ་ཇི་ཞིག་འབྱུང་སྟེ་མ་བྱུང་པས་དམྱལ་བར་འགྲོ་བས་བདག་གནོད་བྱེད་དུ་
གྲུབ་བོ། །འོ་ན་གནོད་པ་བྱས་པས་ཕན་བཏགས་པར་འགྱུར་ན་བདག་གིས་ཀྱང་དེ་བྱའོ་ཞེ་ན།
འོ་ན་སྟེ་ལན་དུ་གནོད་བྱས་ན་བསམ་པའི་ཡོན་ཏན་ཡོད་པ་ལ་དགེ་གྲོགས་འགྱུར་ཡང་མེད་པ་
ལ་སྡིག་གྲོགས་སུ་འགྱུར་བས་དེ་དག་བསྲུང་བར་མི་འགྱུར་ལ། བདག་གི་སྤྱོད་པ་དགེ་སྦྱོང་
ཆོས་བཞི་ཉམས་པར་འགྱུར་ལ་དེས་ན་དཀའ་ཐུབ་ཀྱི་མཆོག་བཟོད་པ་ཞིག་པར་འགྱུར་རོ། །
དེ་ཕྱིར་སེམས་ཅན་ཞིང་སོགས་ཀྱི་དོན་ནི། སེམས་ཅན་ནི་བཟོད་པ་དང་སྙིང་རྗེ་སོགས་ཀྱི་ཞིང་
ཡིན་ལ། སངས་རྒྱས་ནི་དད་པ་དང་མཆོད་པ་སོགས་ཀྱི་ཞིང་ཡིན་པས་གཉིས་ཀ་ལས་སངས་
རྒྱས་ཀྱི་ཆོས་སྐྱེ་བར་ཐུབ་པས་ཆོས་ཡང་དག་པར་སྡུད་པའི་མདོ་ལས་གསུངས་ཏེ། སེམས་
ཅན་གྱི་ཞིང་ནི་བྱང་ཆུབ་སེམས་དཔའི་སངས་རྒྱས་ཀྱི་ཞིང་སྟེ། སངས་རྒྱས་ཀྱི་ཞིང་དེ་ལས་
སངས་རྒྱས་ཀྱི་ཆོས་རྣམས་ཐོབ་པར་འགྱུར་བས་དེ་ལ་ལོག་པར་བསྒྲུབ་པར་མི་རིགས་སོ། །
ཞེས་སོ། །
སྒྱིད་ལུག་མེད་དང་སོགས་ཀྱི་དོན་ནི། བྱ་བ་ཁྱད་པར་ཅན་ལ་སེམས་གཟེངས་མཐོ་
，
-35 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་དཀའ་འགྲེལ་ལུང་སྦྱོར་བཞུགས། །༩
བའི་རྣམ་པ་ཅན་ནི་སྒྱིད་ལུག་མེད་པའི་རང་གི་ངོ་བོའོ། །སྒྱིད་ལུག་པའི་གཉེན་པོ་ནི། དཔུང་
ཚོགས་ཏེ། སྦྱོར་བ་མོས་པ་དང་། དངོས་གཞི་བརྟན་པ་དང་། དགའ་བ་དང་། རྗེས་དོར་བའི་
དཔུང་ངོ་། །སྤང་བྱ་གཞོམ་པའི་བྱ་བ་ལྷུར་བླང་བ་དང་། བདག་ཉིད་དབང་དུ་བྱས་པས་སེམས་
ལས་སུ་རུང་བར་བྱས་ནས་བདག་གཞན་མཉམ་པ་དང་བརྗེ་བ་བསྒོམ་པར་བྱའོ། །དེའང་སྤྲོ་
བ་དང་ལྡན་པས་སྐྱིད་ལུག་པ་སྤང༌། དེས་དཔུང་ཚོགས་བཞི་གསོག །དེས་སྤང་བྱ་འཇོམ་པ་
ལྷུར་བླང༌། དེས་སྒོ་གསུམ་གཉེན་པོའི་དབང་དུ་བསྡུས་ནས་བདག་གཞན་མཉམ་བརྗེ་བསྒོམ་
པར་བྱའོ། །བདེན་པར་གསུང་པས་བདེན་འདི་གསུངས་ཞེས་པ་ནི། ལག་བཟང་གཞན་ཡང་
བྱང་ཆུབ་སེམས་དཔའ་འདི་ལྟར་ཡང་དག་པར་སློབ་སྟེ། གང་དག་སེང་གེ་དང་སྟག་དང་ཁྱི་
དང་ཅེ་སྤྱང་དང་བྱ་རྒོད་དང་བྱ་རོག་དང་འུག་པ་དང་སྲིན་བུ་དང་སྦྲང་མ་དང་སྦྲང་བུ་དང་ཤ་
སྦྲང་དུ་གྱུར་པ་དེ་དག་གིས་ཀྱང་བྱང་ཆུབ་མངོན་པར་རྫོགས་པར་སངས་རྒྱས་པར་གྱུར་ན།
བདག་མིར་གྱུར་བཞིན་དུ་སྲོག་གི་ཕྱིར་ཡང་ཅིའི་ཕྱིར་རྫོགས་པའི་བྱང་ཆུབ་ཐོབ་པར་འགྱུར་
བའི་བརྩོན་འགྲུས་ཉམས་པར་བྱ་སྙམ་མོ། །ཞེས་སོ། །མོས་བརྟན་དགའ་དང་དོར་བ་ཡིན། །
ཞེས་པའི་དོན་ནི། བསམ་པས་གོ་ཆ་མི་ཕྱེད་པས་འཇུག་པ་ནི་མོས་པའོ། །སྦྱོང་བ་མི་བསྒྲིལ་བ་
ནི་བརྟན་པའོ། །སྦྱོར་བ་འདི་གཉིས་ཁྱད་པར་དུ་བྱ་བའི་ཕྱིར་སྤྲོ་བ་སྤེལ་བ་ནི་དགའ་བའོ། །
དེས་དུབ་ནས་སྦྱོར་བ་གློད་པ་ནི་དོར་བའོ། །དགེ་བའི་རྩ་བ་ཐམས་ཅད་ཀྱི། རྩ་བ་མོས་པ་ཡིན་
པར་བློ་གྲོས་རྒྱ་མཚོས་ཞུས་པ་ལས། དགེ་བའི་ཆོས་ཐམས་ཅད་ཀྱི་རྩ་བ་ནི་མོས་པའོ། །ཞེས་
དང༌། འཇལ་དཔལ་ཞིང་བཀོད་ལས། ཆོས་རྣམས་ཐམས་ཅད་རྐྱེན་བཞིན་ཏེ། །འདུན་པའི་
རྩ་ལ་རབ་ཏུ་གནས། །ཞེས་སོ། །རྡོ་རྗེ་རྒྱལ་མཚན་གྱི་ཡོངས་སུ་བསྔོ་བ་དྲུག་པ་ལས། དཔེར་
ན་ལྷའི་བུ་ཉི་མ་འཆར་བྱེད་ནི། དམུས་ལོང་དང་། དྲི་ཟའི་གྲོང་ཁྱེར་དང༌། རྡུལ་དང༌། སྒྲ་
གཅན་དང་། དུ་བ་དང་། ཁུག་སྣ་ལ་སོགས་པ་དང༌། གྲིབ་མ་ཐ་དད་པ་དང༌། རི་མི་མཉམ་པ་
་
- 3 59 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་སོགས་པའི་ཉེས་པས་མི་ལྡོག་པར་འོས་སུ་གྱུར་པའི་ཡུལ་སྣང་བར་བྱེད་པ་ལྟར། བྱང་ཆུབ་
སེམས་དཔའ་གཞན་དོན་དུ་འཆར་བ་ཡང་སེམས་ཅན་མི་སྲུན་པ་དང་དམུ་རྒོད་ལ་སོགས་པའི་
ཉེས་པ་སྣ་ཚོགས་པ་གང་གིས་ཀྱང་མི་ལྡོག་པར་འོས་སུ་གྱུར་པའི་སེམས་ཅན་འདུན་པ་དང༌།
སྨིན་པ་དང་། རྣམ་པར་གྲོལ་བར་བརྩོན་པར་བྱའོ། །ཞེས་གསུངས་སོ། །ལས་དང་སོགས་ཀྱི་
དོན་ནི། གཉེན་པོའི་ལས་ཉིད་མཆོག་ཏུ་བསམ་སྟེ་འདི་ལྟ་བུ་ལ་བདག་ལྟ་བུས་འཇུག་པར་
རིགས་ཀྱི་གཞན་གྱིས་མ་ཡིན་ནོ་སྙམ་ནས་འཇུག་པ་ནི་ལས་ཀྱི་ང་རྒྱལ་ལོ། །ཉོན་མོངས་པ་
དམན་པར་ཡིད་ལ་བྱས་ཏེ་འདི་ལྟ་བུའི་དབང་དུ་ཅི་སྟེ་འགྱུར་སྙམ་པ་ནི་ཉོན་མོངས་པའི་ང་
རྒྱལ་ལོ། །བདག་ཉིད་མཆོག་ཏུ་རིག་ནས་བདག་གིས་ཉེས་པ་སྤང་བ་དང་ཡོན་ཏན་བསྒྲུབ་
ནུས་ཀྱི་གཞན་གྱིས་མ་ཡིན་ནོ་སྙམ་ནས་འཇུག་པ་ནི་ནུས་པའི་ང་རྒྱལ་ལོ། །གང་ཞིག་ང་རྒྱལ་
སོགས་ཀྱི་དོན་ནི། གང་ཞིག་ཉོན་མོངས་པའི་ང་རྒྱལ་གྱི་དགྲ་ལས་རྒྱལ་ཕྱིར་ང་རྒྱལ་འཆང་
བས་ན་ང་རྒྱལ་ཅན་ནོ། །ང་རྒྱལ་གྱི་དགྲ་བདེ་བ་དེ་ཡང་དེས་བཅོམ་པས་ན་དཔའ་བ་དེ་ཉིད་དོ།།
འགྲོ་བ་རྣམས་ལ་ཇི་ལྟར་འདོད་པ་བཞིན་དུ་གནས་སྐབས་དང་མཐར་ཐུག་རྒྱལ་བའི་གོ་འཕང་
ཉིད་ཀྱི་འབྲས་བུ་རྫོགས་པར་བྱེད་པས་ན་རྣམ་རྒྱལ་ལོ། །ཞེས་སོ། ། །
གང་ཕྱིར་བྱིས་པ་སོགས་ནས་རྣམས་ཀྱིས་གསུངས་ཏེ། ཏིང་འཛིན་རྒྱལ་པོ་ལས་།
སོ་སོ་སྐྱེ་བོ་ལ་ནི་མཛའ་བ་མེད། །ཆོས་དང་མཐུན་པའི་ཚིག་གིས་སྨྲས་གྱུར་ཀྱང་། ཁྲོ་དང་ཞེ་
སྡང་ཡིད་མི་ཆེས་པ་དག །རབ་ཏུ་སྨྲ་སྟེ་འདི་ནི་བྱིས་པའི་ཆོས། །ཞེས་སོགས་དང་། ཟླ་བ་སྒྲོན་
མེའི་མདོ་ལས། བྱིས་པ་ཇི་ལྟར་ཡུན་རིང་ལེགས་བསྟེན་ཡང་། །དེ་དག་ཕྱིར་ཞིང་མི་མཛའ་
འགྲས་འགྱུར་ཞེས། །བྱིས་པའི་ངོ་བོ་ཉིད་ཀྱི་རྒྱུ་ཤེས་ནས། །མཁས་པ་བྱིས་པ་དག་ལ་བརྟེན་
མི་བྱེད། །ཅེས་སོ། །ལག་པ་ལ་སོགས་སོགས་ཀྱི་དོན་ནི། ལག་པ་ལ་སོགས་པ་དངོས་པོའི་
དབྱེ་བ་ཐ་དད་པ་རྣམས་མང་ཡང་བདག་འཛིན་གཅིག་གིས་ཁྱབ་པས་ཡོངས་སུ་བསྲུང་བྱའི་
-36_0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་དཀའ་འགྲེལ་ལུང་སྦྱོར་བཞུགས། [༩
ལུས་སུ་གཅིག་པ་ལྟར། དེ་བཞིན་དུ་འགྲོ་བ་ཐ་དད་ཀྱི་བདེ་སྡུག་རང་རྒྱུད་ལས་ཐ་དད་ཀྱང་
བདག་འཛིན་གཅིག་གིས་ཁྱབ་པར་བྱས་ལ་ཐམས་ཅད་བདག་བཞིན་བདེ་བ་འདོད་པར་
མཉམ་ཞིང་གཅིག་པར་བསྲུང་ངོ༌། །གལ་ཏེ་བདག་གི་སྡུག་བསྔལ་གྱིས། །གཞན་གྱི་ལུས་ལ་
མི་གནོད་དེ། དེ་དེས་བདག་ཏུ་མ་བཟུང་བའི་ཕྱིར། དེ་ལྟའང་བདག་གི་སྡུག་བསྔལ་ཡིན་ཏེ།
བདག་ཏུ་བཟུང་བས་མི་བཟོད་པ་ཉིད་འབྱུང་བའི་ཕྱིར། དཔེ་དེ་བཞིན་དུ་གཞན་གྱི་སོགས་སོ།།
བདག་གིས་གཞན་གྱི་སྡུག་བསྔལ་བསལ། །ཞེས་སོགས་ཀྱི་དོན་ནི། གཞན་གྱི་སྡུག་བསྔལ་
ཆོས་ཅན། བདག་གིས་བསལ་བྱ་ཡིན་ཏེ། སྡུག་བསྔལ་ཡིན་པའི་ཕྱིར། བདག་གི་སྡུག་བསྔལ་
བཞིན་ནོ། །གཞན་ལ་ཕན་པ་ཆོས་ཅན། བདག་གིས་བྱ་སྟེ། སེམས་ཅན་གྱི་བདེ་བ་ཡིན་པའི་
ཕྱིར། བདག་ གི་ ལུས་ཀྱི་བདེ་བ་བཞིན་ནོ། །དེའི་ཁྱབ་པ་སྒྲུབ་པ་ལ་རྟགས་ཕྱི་མའི་ཁྱབ་
པ་སྒྲུབ་པ་ནི། གལ་ཏེ་བདེ་བ་ཡིན་ཡང་བསྒྲུབ་བྱ་མིན་ལ་ཅི་འགལ་ཞེ་ན། རང་བདེ་བསྒྲུབ་བྱ་
ཡིན་པ་ལ་རྒྱུ་མཚན་གང་ཡོད། གལ་ཏེ་བདག་གིས་འདོད་བྱ་ཡིན་པའི་ཕྱིར་ཞེ་ན། འོ་ན་གང་
ཚེ་བདག་དང་གཞན་གཉིས་ཀ་བདེ་བ་འདོད་དུ་མཚུངས་པ་ལ། གང་ཕྱིར་བདག་གཅིག་པུ་
བདེ་བར་བརྩོན་ཏེ། བདག་དང་ཁྱད་པར་ཅི་ཡོད་ན་སྟེ་མེད་པའི་ཕྱིར། དེས་ན་བདེ་བ་ཡིན་ན་
བསྒྲུབ་བྱ་མིན་པའི་ཁྱབ་པ་གྲུབ་བོ། །རྟགས་དང་པོའི་ཁྱབ་པ་སྒྲུབ་པ་ལ་གསུམ་ལས་སྡུག་
བསྔལ་སྤང་བྱར་མཚུངས་པ་ནི། གལ་ཏེ་སྡུག་བསྔལ་ཡིན་ཡང་སྤང་བྱར་མི་བརྗོད་ན་ཅི་
འགལ་ཞེ་ན། འོ་ན་བདག་རྒྱུད་གྱི་སྡུག་བསྔལ་སྤང་བྱར་བརྗོད་པའི་རྒྱུ་མཚན་གང་ཡིན།
བདག་མི་འདོད་པའི་རྒྱུ་མཚན་གྱིས་ཡིན་ནོ་ཞེ་ན། འོ་ན་གང་ཚེ་བདག་དང་གཞན་གཉིས་ཀ་
སྡུག་བསྔལ་མི་འདོད་མཚུངས་པ་ལ། གང་ཕྱིར་གཞན་བསྲུང་བ་མིན་ལ་བདག་བསྲུང་བར་
བྱེད་དེ། བདག་དང་ཁྱད་པར་ཅི་ཡོད་ན་སྟེ་མེད་པའི་ཕྱིར། དེས་ན་སྡུག་བསྔལ་ཡིན་ན་སྤང་བྱ་
ཡིན་པས་ཁྱབ་བོ། །མི་མཚུངས་པའི་རྒྱུ་མཚན་དགག་པ་ནི། གལ་ཏེ་བདག་སྡུག་བསྲུང་བྱ་
- 3
6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པའི་རྒྱུ་མཚན་ནི་བདག་ལ་གནོད་པའི་ཕྱིར་ཡིན་གྱི། གཞན་མི་འདོད་པ་ཙམ་གྱིས་མི་
བསྲུང་སྟེ། གཞན་དེ་ལ་སྡུག་བསྔལ་བས་བདག་ལ་མི་གནོད་པའི་ཕྱིར་ཞེ་ན། འོ་ན་མ་འོངས་
པའི་སྡུག་བསྔལ་ཡང་ཆོས་ཅན། དེ་བདག་གིས་ཅི་སྟེ་བསྲུང་སྟེ་སྲུང་མི་རིགས་པར་ཐལ། ད་
ལྟར་གྱི་ལུས་ལ་མི་གནོད་པའི་ཕྱིར། གཞན་སྡུག་བཞིན། གལ་ཏེ་མ་འོངས་པའི་སྡུག་བསྔལ་
དེ་ནི་ད་ལྟར་མི་གནོད་ཀྱང་བདག་གིས་ཚེ་ཕྱི་མ་ལ་མྱོང་བར་འབྱུང་བས་སྲུང་ངོ་སྙམ་ན། སྔ་ཕྱི་
གཅིག་ཏུ་འཛིན་པའི་རྣམ་པར་རྟོག་པ་དེ་ཆོས་ཅན། ལོག་པར་རྟོག་པ་ཡིན་ཏེ། རྒྱུ་མཚན་འདི་
ལྟར་ཤི་བ་སྟེ་ཚེ་འདི་ཡང་གཞན་ལ་སྐྱེ་བ་སྟེ་ཚེ་ཕྱི་མ་ཡང་ནི་གཞན་ཡིན་པའི་ཕྱིར་ཏེ། སེམས་
སྐད་ཅིག་དང་རྒྱུན་གྱིས་འགག་པའི་ཕྱིར། ཡང་གང་ཚེ་མྱོང་བ་པོ་གང་གི་སྡུག་བསྔལ་གང་ཡིན་
པ་དེ་ནི་དེ་ཉིད་ཀྱིས་བསྲུང་རིགས་ཀྱིས་གཞན་གྱིས་མིན་ནོ་ཞེ་ན། འོ་ན་རྐང་པའི་སྡུག་བསྔལ་
ལག་པས་མྱོང་བ་མིན་པའི་ཕྱིར་ན། ཅིའི་ཕྱིར་རྐང་པའི་སྡུག་བསྔལ་དེ་ནི་ལག་པ་དེས་
བསྲུངས་ཏེ་བསྲུང་མི་རིགས་པར་ཐལ་ལོ། །གལ་ཏེ་གཞན་སྡུག་གིས་བདག་ལ་མི་གནོད་པས་
བསྲུང་མི་རིགས་པ་ལྟར་བདག་སྡུག་མ་འོངས་པ་ཡང་བསྲུང་བྱར་རིགས་པ་མིན་ཡང་འདིར་
བདག་ཏུ་འཛིན་པས་འཇུག་ཅེ་ན། བདག་འཛིན་མི་རིགས་གང་ཡིན་པ་ཅི་ནུས་པར་ནི་སྤང་བྱ་
ཉིད་ཡིན་ནོ། །གལ་ཏེ་སྐད་ཅིག་དང་ཡན་ལག་ཐ་དད་ཀྱང་བདག་འཛིན་རིགས་སོ་ཞེ་ན། འོ་
ན་རྒྱུད་ཐ་དད་ཀྱང་གཞན་ལ་བདག་འཛིན་རིགས་པས་སྡུག་བསྔལ་བསྲུང་དགོས་སོ། །རྒྱུད་
ཐ་དད་ལ་བདག་འཛིན་རིགས་ཀྱང་གཞན་འཛིན་འཇུག་གོ་ཞེ་ན། གཞན་འཛིན་མི་རིགས་
གང་ཡིན་པ་ཅི་ནུས་པར་ནི་སྤང་བྱ་ཉིད་དོ། །གལ་ཏེ་མ་འོངས་པ་ལ་བདག་འཛིན་རིགས་ཏེ།
སྐད་ཅིག་ཐ་དད་ཀྱང་རྒྱུད་གཅིག་པའི་ཕྱིར། སེམས་ཅན་གཞན་ལ་བདག་འཛིན་མི་རིགས་ཏེ།
རྒྱུད་ཐ་དད་པའི་ཕྱིར། ཡན་ལག་གཞན་ཡིན་ཡང་བདག་འཛིན་རིགས་ཏེ། ཚོགས་པའི་ལུས་
སུ་གཅིག་པའི་ཕྱིར། གཞན་གྱི་ལུས་ལ་བདག་འཛིན་མི་རིགས་ཏེ། ཚོགས་པ་ཐ་དད་པའི་
-3
6
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་དཀའ་འགྲེལ་ལུང་སྦྱོར་བཞུགས། ༼༩
ཕྱིར། དེས་ན་བདག་གཞན་དུ་འཛིན་པ་མི་རིགས་པ་མེད་དོ་ཞེ་ན། རྒྱུད་ཅེས་བྱ་བ་ཆོས་ཅན།
བརྫུ་ན་ཡིན་ཏེ། རིམ་ཅན་དུ་མ་ལ་གཅིག་ཏུ་འཛིན་པའི་ཕྱིར། ཕྲེང་བ་དུ་མ་ལ་གཅིག་ཏུ་འཛིན་
པ་བཞིན། ཡང་ཚོགས་པ་ཞེས་བྱ་བ་ཆོས་ཅན། བརྫུན་ཡིན་ཏེ། གཅིག་ཅར་དུ་མ་ལ་གཅིག་ཏུ་
བཟུང་བའི་ཕྱིར། དམག་དུ་མར་གཅིག་ཏུ་བཟུང་བ་བཞིན་ནོ། །
སྐབས་ཀྱི་དོན་བསྡུ་བ་ནི། བདག་གཞན་ངོ་བོ་ཐ་དད་པས་གཞན་སྡུག་བདག་གི་
མིན་པ་ལྟར། བདག་རྒྱུད་ཀྱང་སྐད་ཅིག་དང་རྡུལ་ཕྲན་ཐ་དད་པས་སྡུག་བསྔལ་མྱོང་བ་ཅན་གྱི་
བདག་གང་ཡིན་པ་དེ་མེད་པ་དེས་ན་སྡུག་བསྔལ་འདི་མྱོང་བ་པོ་སུ་ཞིག་གིས་དབང་དུ་བྱེད་
པར་འགྱུར་ཏེ། སྡུག་བསྔལ་མྱོང་བ་པོའི་བདག་པོ་གཅིག་ཏུ་གྲུབ་པ་མེད་པ་ནི། རང་གཞན་
ཐམས་ཅད་བྱེ་བྲག་མེད་པ་ཉིད་ཡིན་པའི་ཕྱིར། དེས་ན་སྡུག་བསྔལ་ཡིན་ཕྱིར་དེ་བསལ་བར་
བྱ་ཡི། རང་གི་སེལ་ལ་གཞན་གྱི་མི་སེལ་བའི་ངེས་པས་འདིར་ནི་ཅི་ཞིག་བྱ་དེས་ན་གཞན་ཀྱི་
སྡུག་བསྔལ་སྤང་བྱར་གྲུབ་པས་ཅིའི་ཕྱིར་ཀུན་གྱི་སྡུག་བསྔལ་ནི་བཟློག་པར་བྱ་ཞེས་བརྩད་དུ་
མེད་དོ། །གལ་ཏེ་བཟློག་ན་ཐམས་ཅད་བཟློག །དེ་མིན་བདག་ཀྱང་སེམས་ཅན་གཞན་བཞིན་
བྱེད་རིགས་པའི་ཕྱིར་རོ། །དེས་ན་མེ་ཏོག་ཟླ་མཛེས་ཀྱིས་སོགས་ཀྱི་དོན་ནི། སྔོན་འདས་པའི་
དུས་སུ་སངས་རྒྱས་རིན་ཆེན་བླ་མ་ཟླ་བ་རྣམ་དག་མངོན་འཕགས་རྒྱལ་པོ་ཞེས་བྱ་བའི་བསྟན་
པ་ནུབ་ཏུ་ཉེ་བ་ན་ཕོ་བྲང་རིན་ཆེན་ལྡན་ཞེས་བྱ་བར་རྒྱལ་པོ་དཔའ་སྦྱིན་སོགས་ལོག་ལྟས་ཟིན་
ནས་བྱང་ཆུབ་སེམས་དཔའ་བདུན་སྟོང་ཡུལ་འཁོར་ནས་བསྐྲད་པ་ཆོས་སྨྲ་བ་མེ་ཏོག་ཟླ་
མཛེས་དང་ལྷན་དུ་ཀུན་ཏུ་བཟང་པོའི་ནགས་ཁྲོད་དུ་རྣལ་འབྱོར་ལ་བརྩོན་ཏེ་བཞུགས་པའི་ཚེ།
མེ་ཏོག་ཟླ་མཛེས་ཀྱིས་ལྷའི་མིག་གིས་བརྟགས་པས། ཞིང་སྣ་ཚོགས་ནས་འོངས་པའི་བྱང་
སེམས་དགེ་རྩ་བསྐྱེད་པ་ཕྲག་ཁྲིག་མང་པོ་འདིར་སྐྱེས་ཏེ་ཏིང་འཛིན་རྒྱལ་པོའི་ཆོས་ཀྱི་རྣམས་
གྲངས་ཐོས་ན་བླ་ན་མེད་པའི་བྱང་ཆུབ་ལས་ཕྱིར་མི་ལྡོག་ལ། མ་ཐོས་ན་ལྡོག་པར་འགྱུར་བ་
-3
6
3 -



.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟིགས་ཤིང་རང་ཉིད་ཀྱི་སྲོག་གི་བར་ཆད་དུ་འགྱུར་བ་མཁྱེན་བཞིན་དུ་བྱོན་པའི་ཚེ། གཞན་
རྣམས་ཀྱིས་བྱོན་པའི་དུས་མིན་པར་ནན་གྱིས་ཞུས་པའི་ལན་དུ་བདག་གི་ལུས་བསྲུང་ན་དུས་
གསུམ་གྱི་སངས་རྒྱས་རྣམས་ཀྱི་བསྟན་པ་མ་བསྲུང་བར་འགྱུར་རོ་གསུང་ནས་གྲོང་དང་གྲོང་
ཁྱེར་དུ་བྱོན་ནས་ཆོས་བསྟན་པས་སེམས་ཅན་ཕྲག་ཁྲིག་དགུ་བཅུ་བྱང་ཆུབ་ལས་ཕྱིར་མི་ལྡོག་
པ་ལ་བཀོད། དེ་བཞིན་དུ་ཤིང་དྲུང་དུ་བཞུགས་ཚེ་སེམས་ཅན་བྱེ་བ་ཕྲག་སུམ་ཅུ་དང་། དེ་
བཞིན་གཤེགས་པའི་སེན་མོའི་མཆོད་རྟེན་གྱི་དྲུང་དུ་བཞུགས་ནས་ཞག་བདུན་དུ་ཟན་བཅད་
དེ༑ སྔ་དྲོ་རྣམས་སུ་རྒྱལ་པོའི་ཕོ་བྲང་དུ་བྱོན་ནས་ཆོས་བསྟན་པས་ཉིན་དང་པོ་ལ་སེམས་ཅན་
དཔག་མེད་དང་། གཉིས་པ་ལ་བྱེ་བ་ཕྲག་ཉི་ཤུ་རྩ་གསུམ། གསུམ་པ་ལ་སེམས་ཅན་བརྒྱ་སྟོང་
ཕྲག་དགུ་བཅུ། བཞི་པ་ལ་བྱེ་བ་ཕྲག་ཁྲིག་བརྒྱ་སྟོང་དགུ་བཅུ་རྩ་དགུ། ལྔ་པ་ལ་བུད་མེད་
བརྒྱད་ཁྲི། དྲུག་པ་ལ་རྒྱལ་པོའི་བུ་སྟོང་བྱང་ཆུབ་ལས་ཕྱིར་མི་ལྡོག་པ་ལ་བཀོད། བདུན་པ་ལ་
རྒྱལ་པོ་འཁོར་བཅས་སྐྱེད་མོས་ཚལ་དུ་འགྲོ་བ་རྣམས་ལ་ཆོས་བསྟན་པས་རྒྱལ་པོའི་བུ་མོ་
རྣམས་དང་བཙུན་མོ་རྣམས་བྱང་ཆུབ་ལས་ཕྱིར་མི་ལྡོག་པ་ལ་བཀོད། མཐར་རྒྱལ་པོས་ཕྲག་
དོག་གི་དབང་གིས་གཤེད་མ་དག་འབྱེད་ལ་བསྒོས་ནས་དེའི་ཕྱག་ཞབས་སོགས་རིམ་གྱིས་
བཅད། སྤྱན་གཉིས་ཀྱང་སྐམ་པས་ཕྱུང་སྟེ་བཀྲོངས་པ་ན། སྐུ་ལས་ངོ་མཚར་བའི་ལྟས་མང་དུ་
བྱུང་པས་རྒྱལ་པོ་འགྱོད་དེ་གསོལ་བ་བཏབ་པར་ཏིང་འཛིན་རྒྱལ་པོ་ལས་གསུངས་སོ། །དེས་
ན་མགོན་སོགས་ ཀྱི་དོན་ནི་མགོན་པོ་སྤྱན་རས་གཟིགས་ཀྱིས་རང་གི་མཚན་བྱིན་གྱིས་
བརླབས་ཏེ། མཚན་དྲན་པ་ཙམ་གྱིས་དགྲ་དང་མེ་ཆུ་སོགས་ཀྱི་འཇིགས་པ་ལས་གྲོལ་བ་དང་།
འཁོར་དུ་བག་ཚ་བའི་འཇིགས་པ་ལས་གྲོལ་བར་འགྱུར་བར་བྱིན་གྱིས་བརླབས་སོ། །དང་པོ་
ལྟར་ན་འཁོར་གྱི། ཕྱི་མ་ལྟར་ན་འཁོར་གྱིས་ཞེས་བརྗོད་དོ། །དམན་སོགས་བདག་ཏུ་སོགས་
ཀྱི་དོན་ཐུབ་པ་དགོངས་གསལ་ལས་གསུང་པ་ལྟར་བསྒོམ་སྟེ། སྔར་རང་གིས་ཕྲག་དོག་བྱེད་
，
- 3
6
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་དཀའ་འགྲེལ་ལུང་སྦྱོར་བཞུགས། ༩
པའི་དགྲ་ཞིག་ཡོད་ན་རང་ལས་དམན་པའི་གནས་སུ་དགྲ་བཞག །དགྲའམ་གཞན་མཐོན་
པོའི་གནས་སུ་རང་བཞག་ལ་རང་མཐོ་བདེ་ལ་དགྲ་དམའ་བ་དེས་སྔར་རང་གིས་དགྲ་ལ་ཕྲག་
དོག་བྱས་པ་དེ་བཞིན་དུ་ཕྲག་དོག་བསྒོམ་དུ་བཞུག །བསྒོམ་དེ་ཚར་བ་ན་འདི་ལྟར་བསྒོམས་
པའི་འབྲས་བུ་འབྱུང་སྟེ། རང་མཐོན་པོར་བསྒོམ། གཞན་དམའ་བར་བསྒོམས་པ་དེས་རང་ལ་
ཕྲག་དོག་བྱས་པར་བསྒོམས་པ་ལ་ཡང་འདི་ལྟ་བུའི་སྡུག་བསྔལ་འབྱུང་ན་གཞན་ལ་ཕྲག་དོག་
བྱེད་པ་ག་ལ་འཐད་ཅེས་ཕྲག་དོག་རང་ཞིར་འགྱུར་རོ། །དེ་བཞིན་དུ་བདག་དང་མཉམ་པ་ལ་
བལྟས་ལ་འགྲན་སེམས་བསྒོམ་པ་ཡང་། བདག་དང་མཉམ་པའི་དགྲའི་གནས་སུ་རང་ཉིད་
བཞག །རང་གི་གནས་སུ་དགྲ་དེ་བཞག་ལ། དགྲ་དེས་བདག་ལ་ཕྱོགས་མཐའ་དག་གི་སྒོ་
ནས་འགྲན་པར་བསྒོམ་མོ། །བསྒོམ་དེ་ གྲོལ་བ་ན་འདི་ལྟ་བུའི་བསམ་པ་འབྱུང་སྟེ། རང་
དགྲར་བསྒོམས་ནས་གཞན་གྱིས་གནོད་པ་དང་འགྲན་སེམས་བྱས་པར་བསྒོམས་པ་ལ་ཡང་
འདི་ལྟ་བུའི་སྡུག་བསྔལ་འབྱུང་ན། གཞན་ལ་གནོད་པའི་འགྲན་སེམས་བྱར་ག་ལ་རུང་སྙམ་
ནས་འགྲན་སེམས་རང་ཞིར་འགྱུར་རོ། །ཡང་དེ་བཞིན་དུ་ང་རྒྱལ་བསྒོམ་པ་ཡང་། རང་བས་
དམན་པའི་གནས་སུ་བདག་ཉིད་བཞག །རང་གི་གནས་སུ་རང་བས་དམའ་བ་དེ་བཞག་ལ་
གཞན་མཐོ་བ་དེས་རང་དམའ་བ་དེ་ལ་རིགས་དང་ཡོན་ཏན་ལ་སོགས་པའི་སྒོ་ནས་ང་རྒྱལ་
བྱེད་དུ་གཞུག །བསྒོམ་དེ་ཚར་བ་ན་བདག་ལ་གཞན་གྱིས་ང་རྒྱལ་བསྒོམ་པ་ན། འདི་ལྟ་བུའི་
སྡུག་བསྔལ་འབྱུང་ན་དེའི་ཕྱིར་བདག་གིས་གཞན་ལ་ང་རྒྱལ་བྱར་ག་ལ་རུང་སྙམ་ནས་ང་རྒྱལ་
ངོ་བོ་ཉིད་ཀྱིས་ཞི་བར་འགྱུར་རོ་ཞེས་གསུངས་སོ། །དེ་ལྟར་ན་རྒྱས་བཤད་ཀྱི་སྐབས་སུ་ཕྲག་
དོག་སོགས་གསུམ་པོ་བསྒོམ་ཡུལ་བདག་ཉིད་ལ་བྱ། སྒོམ་པ་པོ་དགྲ་མཐོ་མཉམ་དམའ་
གསུམ་པོ་དེ་ཡིན་ལ། བསྒོམ་ཚུལ་སྔར་རང་གིས་དགྲ་ལ་ཇི་ལྟར་བྱས་པ་དེ་བཞིན་དུ་དགྲ་དེས་
བདག་ལ་བྱེད་པར་བསྒོམ་མོ། །དེས་རང་སེམས་ལ་འདི་བྱེད་མ་བབ་སྙམ་ནས་མི་དགའ་བ་
-
-36 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྱུང་ལ། དེའི་ཚེ་དེ་རྒྱུ་མཚན་དུ་བྱས་ནས་གཞན་དགྲ་ལ་དེ་གསུམ་བྱེད་མི་རིགས་སྙམ་པའི་
ངེས་ཤེས་སྐྱེས་ནས་རང་རྒྱུད་ཀྱི་དེ་གསུམ་རང་ཞིར་འགྱུར་བའི་མན་ངག་དམ་པ་ཡིན་ནོ། །དེ་
བྱ་སོགས་ཀྱི་དོན་ལ་སྐབས་དོན་ལྟར་བྱས་ན་བདག་གཞན་བརྗེ་བ་དེ་བྱ་ཞིང་དེ་ལྟར་བརྗེས་
ནས་འདིའི་བསམ་སྦྱོར་ལ་རྟག་ཏུ་གནས་པར་བྱ་ཞིང་། དེ་ལྟར་ན་ཁྱོད་ཀྱིས་རང་གཅེས་འཛིན་
གྱི་བསམ་སྦྱོར་མི་བྱ་བ་སྔར་བཤད་པ་དེ་ལྟར་འདི་དག་ལ་ནི་སེམས་དབང་དུ་བྱ་སྟེ། དེ་ལས་
འདས་ན་ཚར་བཅད་པར་བྱའོ། །ཡང་སྤྱིའི་དབང་དུ་བྱས་ན་སེམས་ཅན་དོན་བྱེད་ཀྱི་ཚུལ་
ཁྲིམས་དེ་བྱ་ཞིང་དགེ་བ་ཆོས་སྡུད་ཀྱི་ཚུལ་ཁྲིམས་ལ་དེ་ལྟར་གནས་པར་བྱ་ཞིང་། དེ་ལྟར་ཁྱོད་
ཀྱིས་སྡོམ་པའི་ཚུལ་ཁྲིམས་ཀྱིས་མི་དགེ་བ་མི་བྱ་བ་དེ་ལྟར་བསླབ་གསུམ་འདི་ལ་ནི་སེམས་
དབང་དུ་བྱ་སྟེ། དེ་ལས་འདས་ན་གཉེན་པོ་བསྐྱེད་ནས་ཚར་བཅད་པར་བྱའོ། །ཞེས་པའོ། །
གཉིད་དང་རྨུགས་པ་བཟློག་པར་བྱ་ཞེས་པ་མཚོན་པ་སྟེ། དེ་གཉིས་གཅིག་ཏུ་བྱས་པ་དང༌།
རྒོད་འགྱོད་གཉིས་གཅིག །འདོད་པ་ལ་འདུན་པ་དང༌། རྣམ་འཚེ་དང་། ཐེ་ཚོམ་སྟེ་བསླབ་
གསུམ་གྱི་སྒྲིབ་བ་ལྔ་པོ་བཟློག་པར་བྱའོ། །དེ་བས་སོགས་ཀྱི་དོན་སྔར་གྱི་རྒྱུ་མཚན་དེ་བས་ན་
སྒྲིབ་པ་གཉིས་བསལ་བར་བྱ་བའི་ཕྱིར་དུ་འདོད་པའི་རྣམ་རྟོག་སོགས་ལོག་པའི་ལམ་ལས་
སེམས་བླན་ཏེ། ཡང་དག་པ་བདག་གཞན་མཉམ་བརྗེ་སོགས་ཡང་དག་པའི་དམིགས་པ་ལ་
རྟག་པར་ཡང་བདག་གིས་མཉམ་པར་བཞག་པར་བྱའོ། །
ཡན་ལག་འདི་དག་ཐམས་ཅད་ནི། །ཐུབ་པས་ཤེས་རབ་དོན་དུ་གསུངས་ཏེ། སྡུད་
པ་ལས། ཇི་སྲིད་དགེ་བའི་རྩ་བ་ཡོངས་སུ་མ་རྫོགས་པ། །དེ་སྲིད་སྟོང་ཉིད་དམ་པ་དེ་ནི་རྟོགས་
མི་འགྱུར། །ཞེས་དང༌། སྨོན་ལམ་སྡུད་པའི་མདོ་ལས། ཞི་བའི་བློ་གྲོས་གཞན་ཡང་བྱང་ཆུབ་
སེམས་དཔའ་ཐབས་ལ་མཁས་པ་ནི་སྦྱིན་པ་གང་གཅིག་གཏོང་བ་ནས་བསམ་གཏན་གང་ཅི་
སྒོམ་པའི་བར་དེ་དག་ཐམས་ཅད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱ་
-3 6 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་དཀའ་འགྲེལ་ལུང་སྦྱོར་བཞུགས། །༩
བ་དང་། འཕེལ་བར་བྱ་བའི་ཕྱིར་གཏོད་པ་དང་སྒོམ་པ་སྟེ་དེ་ཅིའི་ཕྱིར་ཞེ་ན། ཤེས་རབ་ཀྱི་ཕ་
རོལ་ཏུ་ ཕྱིན་པ་ནི། ཐམས་ཅད་མཁྱེན་པའི་ཚིག་བླ་དྭགས་སོ། །ཞེས་སོ། །སྡུག་བསྔལ་ནི་
དངོས་པོར་འཛིན་པ་ལས་བྱུང་སྟེ། ཇི་སྲིད་ཕུང་པོར་འཛིན་ཡོད་པ། །དེ་སྲིད་དེ་ལ་ངར་འཛིན་
ཡོད། །ངར་འཛིན་ཡོད་ན་ཡང་ལས་ཏེ། །དེ་ལས་ཀྱང་ནི་སྐྱེ་བར་འགྱུར། །ཞེས་སོ། །དེ་ཞི་
བྱེད་ནི་ཤེས་རབ་སྟེ། ཤེས་རབ་ཀྱིས་ནི་ཆོས་ཀྱི་རང་བཞིན་ཡོངས་ཤེས་ནས། ཁམས་གསུམ་
མ་ལུས་པ་ལས་ཡང་དག་འདའ་བར་འགྱུར་ཞེས་སོ། །བདེན་གཉིས་ཀྱི་དབྱེ་གཞི་ནི་ཤེས་བྱ་
ཙམ་ཡིན་ཏེ། བདེན་པ་གཉིས་སུ་དབྱེ་བ་ནི་གདུལ་བྱའི་ངོར་ཡིན་ལ། དེའི་ཚེ་ཐ་སྙད་དུ་སྒྲའི་
བསྟན་དོན་བློའི་ཡུལ་དུ་བྱ་དགོས་པའི་ཕྱིར། དེ་ལ་དགོངས་ནས་ཡབ་སྲས་མཇལ་བའི་མདོ་
ལས་ཤེས་པར་བྱ་བ་ཡང་འདིར་ཟད་དེ། ཀུན་རྫོབ་དང་དོན་དམ་པའི་བདེན་པའོ། །ཞེས་
གསུངས་སོ། །ཐུབ་པའི་དགོངས་གསལ་ལས་དབྱེ་གཞི་བློ་ཙམ་ཞེས་གསུངས་པའི་དོན།
ཡུལ་གྱི་གནས་ཚུལ་གྱི་ངོས་ནས་བདེན་པ་གཉིས་སུ་མེད་ཀྱང་། བློས་གནས་ཚུལ་མཐོང་བ་
དང་མ་མཐོང་བའི་སྒོ་ནས་བདེན་པ་གཉིས་སུ་དབྱེ་བའི་དོན་ཡིན་གསུངས། དེ་གཉིས་ཀ་
དགོངས་པ་གཅིག་ཏེ། སྔ་མ་ཡུལ་དང་ཕྱི་མ་ཡུལ་ཅན་གྱི་ངོས་ནས་དབྱེ་གཞི་མཛད་པའི་ཕྱིར།
དབྱེ་བའི་དོན་ལ་བདེན་གཉིས་དངོས་པོ་ཐ་དད་དང༌། ཐ་དད་གཏན་མེད་ཀྱི་གཅིག་ལ་གང་
རུང་ཁས་བླང་ན་སྐྱོན་བཞི་བཞི་ཡོད་པར་མདོ་དགོངས་པ་ངེས་འགྲེལ་ལས་གསུངས་པ་ནི།
བདེན་གཉིས་ངོ་བོ་ཐ་དད་ན་ཆོས་ཅན་དང་ཆོས་ཉིད་མ་ཡིན་པར་ཐལ་བ་དང་། དོན་དམ་
རྟོགས་པས་དམིགས་པའི་མཚན་མ་ཟིལ་གྱིས་མི་གནོན་པར་ཐལ་བ་དང་། ཀུན་རྫོབ་ཡང་
དག་པར་མ་གྲུབ་པ་ཙམ་དོན་དམ་པ་མ་ཡིན་པར་ཐལ་བ་དང༌། གང་ཟག་གཅིག་གི་རྒྱུད་
ལ་ཀུན་ཉོན་དང་རྣམ་བྱང་དུས་གཅིག་པར་ཐལ་བ་སྟེ་སྐྱོན་བཞི་དང་། དེ་གཉིས་ཐ་དད་གཏན་
མེད་ཀྱི་གཅིག་པ་ཡིན་ན། ཀུན་རྫོབ་མཐོང་བ་ན་དོན་དམ་པ་མཐོང་བར་ཐལ་བ་དང་། དོན་
，
-3 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམ་ལྟར་ཀུན་རྫོབ་ལ་དབྱེ་བ་མེད་པར་ཐལ་བ་དང་། ཀུན་རྫོབ་སྒྲིབ་པའི་དམིགས་པ་ཡིན་པ་
ལྟར་དོན་དམ་པའང་སྒྲིབ་པའི་དམིགས་པར་ཐལ་བ་དང་། ཀུན་རྫོབ་མཐོང་ཐོས་ལས་གཞན་
དུ་བཙལ་བྱ་མིན་པ་ལྟར་དོན་དམ་པའང་དེར་ཐལ་བ་སྟེ་སྐྱོན་བཞིའོ། །ངོ་བོ་གཅིག་ལ་ལྡོག་པ་
ཐ་དད་ཅེས་པ་ནི་ཡུལ་རང་ངོས་ནས་དེ་ལྟར་འདོད་ན་སྔར་གྱི་སྐྱོན་དེ་དག་ཡོད་ལ་བློ་གཞན་
སེལ་གྱི་ངོར་དེ་ལྟར་རུང་སྟེ། དངོས་པོ་གཅིག་ལ་ཐ་དད་འབྱེད་པའི་གཞན་སེལ་གྱིས་སྣང་སྟོང་
གི་ལྡོག་པ་སོ་སོར་ཕྱེས་ནས་གཅིག་ཏུ་སྡུད་པའི་གཞན་སེལ་གྱིས་དངོས་པོ་དེ་སྣང་སྟོང་བྱེད་
མེད་དུ་བསྒྲུབ་པའི་ཕྱིར། བུམ་པའི་བྱས་མི་རྟག་སོ་སོར་ཕྱེས་ནས་གཅིག་ཏུ་སྡུད་པ་བཞིན།
རིམ་ལྔ་ལས་སྣང་བ་དང་ནི་སྟོང་པའི་ཆ། །སོ་སོའི་ཆར་ནི་ཤེས་གྱུར་ནས། །གང་དུ་ཡང་དག་
འདྲེས་གྱུར་པ། །ཟུང་དུ་འཇུག་པར་དེ་བཤད་དོ། །ཞེས་གསུངས་སོ། །ཡུལ་གྱི་གནས་ཚུལ་ལ་
ངོ་བོ་གཅིག་ལ་ལྡོག་པ་ཐ་དད་པའང་མིན་ཏེ། སྣང་སྟོང་གཉིས་དེ་ཉིད་དང་གཞན་དུ་བརྗོད་དུ་
མེད་པའི་ཕྱིར། ནམ་མཁའ་ལ་སྐྲ་ཤས་དུ་སྣང་བ་དང་། དེས་དབེན་པ་གཉིས་གཅིག་དང་ཐ་
དད་དུ་བརྗོད་དུ་མེད་པ་བཞིན་ནོ། །འཇུག་པ་ལས། རབ་རིབ་མཐུ་ཡིས་སྐྲ་ཤད་ལ་སོགས་པ།།
ངོ་བོ་ལོགས་པ་གང་ཞིག་རྣམ་བརྟགས་པ། །དེ་ཉིད་བདག་ཉིད་གང་དུ་མིག་དག་པས། །
མཐོང་སྟེ་དེ་ཉིད་དེ་བཞིན་འདིར་ཤེས་གྱིས། །ཞེས་གསུངས་པ་ལྟར་རོ། །དོན་དམ་བློ་ཡི་སྤྱོད་
ཡུལ་མིན། །བློ་ནི་ཀུན་རྫོབ་ཡིན་པར་འདོད། །ཅེས་པ་འདིས་བདེན་གཉིས་ཀྱི་མཚན་ཉིད་
བསྟན་ཏེ། བློ་གྲོས་མི་ཟད་པའི་མདོ་ལས། ཀུན་རྫོབ་བདེན་པ་གང་ཞེ་ན། ཇི་སྙེད་འཇིག་རྟེན་
གྱི་ཐ་སྙད་གདགས་པ་དང༌། ཡི་གེ་དང༌། སྐད་དང་། བརྡས་བསྟན་པ་དག་གོ །དོན་དམ་པའི་
བདེན་པ་ནི། གང་ལ་སེམས་ཀྱི་རྒྱུ་བ་ཡང་མེད་ན། ཡི་གེ་རྣམས་ལྟ་སྨོས་ཀྱང་ཅི་དགོས། ཞེས་
གསུང་པའི་དོན་དང་མཐུན་པའི་ཕྱིར་དང་། ལུང་དེས་མཚན་ཉིད་བསྟན་པར་ཐལ་རང་གི་སློབ་
དཔོན་རྣམས་བཞེད་པའི་ཕྱིར་རོ། །ཐུབ་པ་དགོངས་གསལ་ལས། ཚིག་རྐང་གཉིས་པ་དེ་
-3_6 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་དཀའ་འགྲེལ་ལུང་སྦྱོར་བཞུགས། ༼༩
མཚན་གཞི་ཡིན་ཞེས་གསུངས་པ་དང་འགལ་བར་མི་བསམ་སྟེ། འགྲེལ་ཚུལ་གྱི་དབང་གིས་
གཉིས་ཀ་ལ་བཤད་དུ་རུང་བའི་ཕྱིར། དེ་ཡང་དོན་དམ་པ་ནི་གཉིས་སྣང་དང་བཅས་པའི་བློ་ཡི་
སྤྱོད་ཡུལ་མིན་ལ་གཉིས་སྣང་དང་བཅས་པའི་བློའི་ཡུལ་དུ་བྱར་རུང་བ་ནི་ཀུན་རྫོབ་ཡིན་པར་
འདོད་ཅེས་ཡུལ་ཅན་གྱི་སྒོ་ནས་མཚན་གཞིར་བཤད་ཆོག་པ་ལ་དགོངས་སོ། །དོན་དམ་བདེན་
པའི་མཚན་ཉིད་འཇུག་པ་ལས། མཐོང་བ་ཡང་དག་པས་དངོས་པོའི་ངོ་བོ་རྙེད་པའི་རྙེད་ཡུལ་
ཞེས་གསུངས་པའི་དོན། དངོས་པོའི་ངོ་བོ་སྤྲོས་པའི་མཐའ་ཅིར་ཡང་མ་མཐོང་བའམ། མ་
གཟིགས་པ་ལ་དངོས་པོའི་ངོ་བོ་རྙེད་ཅེས་ཐ་སྙད་བཏགས་པ་ཙམ་ཡིན་གྱི་ངོ་བོ་གྲུབ་པ་ཞིག་
རྙེད་པ་མ་ཡིན་ཏེ། མདོ་ལས་འགའ་ཡང་མཐོང་བ་མེད་པ་ནི། །དེ་ཁོ་ན་ཉིད་མཐོང་བའི་མཆོག།
ཞེས་གསུངས་པ་ལྟར་ཡིན་པའི་ཕྱིར། དེས་ན་འཇམ་དབྱངས་བླ་མ་སྐུ་མཆེད་ཀྱིས། དོན་དམ་
པ་དཔྱད་བཟོད་པ་ཞེས་གསུངས་པའི་དོན་ཡང་དེ་ལྟར་དུ་ཤེས་དགོས་ཏེ། རིགས་ཤེས་ཚད་
མའམ། རྣམ་པར་མི་རྟོག་པའི་ཡེ་ཤེས་ཀྱིས་ཆོས་ཉིད་ཡོད་མེད་སོགས་སྤྲོས་མཐའ་ཅིར་ཡང་
མ་གྲུབ་པ་དེ་ཉིད་ལས་གཞན་དུ་མཐོང་བྱར་མེད་པས་ན་དང་པོ་ནས་དེའི་རང་བཞིན་དུ་གནས་
པ་ལ་དགོངས་པའི་ཕྱིར། མདོ་ལས། དེ་བཞིན་གཤེགས་པ་རྣམས་བྱུང་ཡང་རུང་མ་བྱུང་ཡང་
རུང་ཆོས་རྣམས་ཀྱི་ཆོས་ཉིད་ནི་དེ་བཞིན་དུ་གནས་པའོ། །ཞེས་གསུངས་པ་ལྟར་རོ། །ཐུབ་པ་
དགོངས་གསལ་ལས། དོན་དམ་པའི་མཚན་ཉིད་དཔྱད་པའི་བློ་ངོར་མ་གྲུབ་ཞེས་གསུངས་
པའི་དོན། ཀུན་མཁྱེན་གྱིས། འཕགས་པའི་མཉམ་གཞག་གིས་གཟིགས་ངོའི་སྤྲོས་བྲལ་དེ་
ཉིད་སྤྲོས་པ་ཐམས་ཅད་ལས་འདས་པས་རང་གི་ངོ་བོ་མཚན་ཉིད་གང་གིས་ཀྱང་མཚོན་པར་
མ་ནུས་ཀྱང་། སོ་སོ་སྐྱེ་བོའི་རྟོག་བཅས་ཀྱི་བློ་ངོར་དཔྱད་པའི་མཐའ་གང་དུ་ཡང་མ་གྲུབ་པ་
དེས་སྤྲོས་བྲལ་མཚན་ཉིད་པར་རློམ་ཞེས་པའི་དོན་ཏེ། ཇོ་བོ་རྗེས། བསྟན་པའི་ཚིག་གི་སྦྱོར་བ་
ཡིས། །སྐྱེ་མེད་འགག་མེད་སོགས་པས་མཚོན། །ཞེས་གསུངས་པ་དང་མཐུན་ནོ། །ཞེས་དང་།
-36 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེས་ན་འདིའི་དགོངས་པ་དཔྱད་པའི་བློ་ངོར་མ་གྲུབ་པའི་ཆ་ནས་མི་སླུ་བར་འཇོག་པ་ཞེས་
པའོ། །ཞེས་གསུངས་སོ། །དེ་ལྟར་ན་ཐམས་ཅད་དགོངས་པའི་གནད་གཅིག་པ་ཡིན་ནོ། །
དྲན་པ་ཉེར་བཞག་བཞི་པོ་གང་ཟག་གི་བདག་མེད་བསྒོམ་ཚུལ་ཡིན་པར་རྗེ་བཙུན་
སྐུ་མཆེད་གཉིས་ཀས་གསུངས་པ་ནི་སློབ་དཔོན་གྱི་དགོངས་པ་འཁྲུལ་མེད་ཡིན་ཏེ། བསླབ་
བཏུས་ལས། དྲན་པ་ཉེ་བར་བཞག་པ་བཤད་ཟིན་ཏོ། །དེ་ལྟར་སེམས་འོས་སུ་གྲུབ་ནས་ཡང་
སྟོང་པ་ཉིད་ལ་འཇུག་པར་བྱ་སྟེ། གང་ཟག་སྟོང་པ་ཉིད་ནི་དེ་ལྟར་ཤིན་ཏུ་གྲུབ་པ་ཡིན་ནོ།།
དེའི་ཕྱིར་རྩ་བ་ཆད་པས་ཉོན་མོངས་པ་ཀུན་ཏུ་མི་འབྱུང་ངོ་། །ཞེས་སོགས་དང་། གཞུང་རྩ་བ་
ལས་ཀྱང་། དེ་ལྟར་རྨི་ལམ་ལྟ་བུ་ཡི། །གཟུགས་ལ་དཔྱོད་ལྡན་སུ་ཞིག་ཆགས། །ཞེས་དང་།
དེ་ལྟར་བདག་མེད་ཚོགས་འདི་ལ། །འདི་ཡིས་ཅི་སྟེ་གནོད་པ་བྱས། །ཞེས་སོགས་གསུངས་
པས་ཀྱང་གྲུབ་པ་ཡིན་ནོ། །
བྱང་ཆུབ་སྤྱོད་ལ་འཇུག་པའི་གསལ་བྱེད་འདི། །འཁྲུལ་མེད་གོང་མའི་གསུང་
བཞིན་བྲིས་པའི་དགེས། །འགྲོ་ཀུན་ཟབ་རྒྱས་ལམ་ལ་ལེགས་བཞུགས་ནས། །དོན་གཉིས་
ལྷུན་གྲུབ་སངས་རྒྱས་མྱུར་ཐོབ་ཤོག །ཅེས་པ་འདི་ནི་སྤྱོད་འཇུག་རྩ་བ་འཇམ་དབྱངས་བླ་མ་
སྐུ་མཆེད་ཀྱི་དགོངས་པ་ལྟར་འཆད་ཚེ་བསྡུས་དོན་ཤེར་འགྲེལ་གཉིས་བྲིས་ཟིན་སྟེང་དཀའ་
འགྲེལ་ལུང་སྦྱོར་འདི་ཙམ་གྱིས་དོན་འགྲུབ་པར་བསམ་ནས་འཇམ་དབྱངས་ཀུན་དགའ་རྣམ་
རྒྱལ་གྱིས་བྲིས་པའི་དགེ་བས་སེམས་ཅན་ཀུན་གྱི་རྒྱུད་ལ་བྱང་ཆུབ་ཀྱི་སེམས་བཅོས་མིན་སྐྱེ་
བར་གྱུར་ཅིག །དགེའོ།། །། །
-3 70 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། །༩
༄༅། །བྱང་ཆུབ་སེམས་དཔའི་སྤྱོད་པ་ལ་འཇུག་པའི་
གཏམ་རྒྱུད་བཞུགས་སོ། །
ཀུན་མཁྱེན་འཚོ་སྣ་བས་མཛད་པར་གྲགས།
༄༅། །ཨོཾ་སྭསྟི། མཁྱེན་པ་བརྩེ་ལྡན་འདྲེན་པ་དང་མཚུངས་པ། །རྒྱས་སྲས་སྤྱོད་
མཛད་ཡོན་ཏན་ཀུན་གྱིས་ཕྱུག །འགྲོ་བའི་སྒྲོན་འཛིན་བཤེས་གཉེན་ལ་བཏུད་དེ། །སྐབས་
མཁོའི་ངོ་མཚར་གཏམ་རྣམས་ གསུང་བཞིན་བྲི། །ཕྱག་འོས་ཀུན་ལའང་གུས་པར་ཕྱག་
འཚལ་ཏེ། །ཞེས་པ་ཉན་ཐོས་དང་རང་སངས་རྒྱས་ཀྱང་ཕྱག་གི་ཡུལ་ཡིན་པའོ། །དེ་ལྟ་ན་ནི་
ལུང་དང་འགལ་ལོ་ཞེ་ན། ལུང་དགོངས་པ་ཡིན་ཏེ། སྔོན་རྒྱལ་པོ་མ་སྐྱེས་དགྲ་དགྲ་བཅོམ་པ་
འོད་སྲུང་ཆེན་པོ་དང་སྒྲ་གཅན་འཛིན་ལ་སོགས་པ་གདུགས་ཚོད་ལ་སྤྱན་དྲངས་པའི་ཚེ།
རྒྱལ་པོ་དེ་ལ་བུ་མོ་མྱ་ངན་མེད་པས་བྱིན་པ་ཞེས་བྱ་བ་བྱང་ཆུབ་སེམས་དཔའི་སྤྲུལ་པ་བུད་
མེད་ཀྱི་ལུས་བཟུང་བ་ཞིག་ཡོད་པ་ཁྲི་ལ་བསྡད་ནས་དགྲ་བཅོམ་པ་དེ་དག་ལ་དད་པ་དང་
ཕྱག་ལ་སོགས་པ་མི་བྱེད་པས། ཡབ་ཀྱིས་ཁྱོད་དགྲ་བཅོམ་པ་འདི་དག་ལ་ཕྱག་མི་བྱེད་པ་ཅི་
ཡིན་གསུངས་པ་ལ། བུ་མོ་ན་རེ། ཡབ་ཀྱིས་རིའི་རྒྱལ་པོ་རི་རབ་ཉུངས་དཀར་ལ་ཕྱག་བྱེད་
པ་གསན་ནམ་གཟིགས་སམ། ཉི་མ་དང་ཟླ་བའི་དཀྱིལ་འཁོར་སྲིན་བུ་མེ་ཁྱེར་ལ་ཕྱག་བྱེད་
པ་དང༌། རྒྱ་མཚོ་ཆེན་པོས་བ་གླང་གི་རྨིག་རྗེས་ཀྱི་ཆུ་ལ་ཕྱག་བྱེད་པ་དང་། སེང་གེ་རལ་པ་
ཅན་ཝ་སྐྱེས་ལ་ཕྱག་བྱེད་པ་གསན་ནམ་གཟིགས་སམ་ལ་སོགས་པ་བརྗོད་པས། བུ་མོ་ཁྱོད་
ནི་ང་རྒྱལ་ཆེའོ་བྱས་པས། ཡབ་རྒྱལ་པོ་རང་ཡང་ང་རྒྱལ་ཆེའོ་ཞེས་སོ། །བདག་ང་རྒྱལ་ཆེ་བ་
- 3 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅི་སྟེ་བྱས་པས་བུ་མོ་ན་རེ་ང་རྒྱལ་ཆེ་བ་ཅི་སྟེ་ཟེར། ཁྱོད་དགྲ་བཅོམ་པ་འདི་དག་ལ་ཕྱག་མི་
བྱེད་པས། རྒྱལ་པོ་ཡང་གྲོང་པའི་སྐྱེ་བོ་ཐ་མལ་པ་ཀུན་ལ་ཕྱག་མི་བྱེད་དོ་ཞེས་བརྗོད་པས།
རྒྱལ་པོས་ཁྱོད་གཞན་ལ་ཕྱག་མི་བྱེད་ཀྱང་སྒྲ་གཅན་འཛིན་ནི་བཅོམ་ལྡན་འདས་ཀྱི་སྲས་ཡིན་
པས་ཕྱག་བྱ་བར་རིགས་སོ་བྱས་པས། བུ་མོ་ན་རེ་སེང་གེ་ལ་སེང་གེའི་ཕྲུ་གུ་འབྱུང་བ་ལས།
ཝ་སྐྱེས་ཀྱི་བུ་མི་འབྱུང་བ་བཞིན་དུ། སངས་རྒྱས་སེང་གེ་དང་འདྲ་བ་ལ་སྲས་བྱང་ཆུབ་སེམས་
དཔའ་གཞན་དོན་བྱེད་པ་མེད་པར། ཉན་ཐོས་རང་དོན་བྱེད་ཅིང་སྒྲུབ་པ་ཝ་སྐྱེས་དང་འདྲ་བ་
སྐྱེས་པས་ཕྱག་མི་འཚལ་ཟེར་བས་དེ་ཉན་ཐོས་དམན་པ་ལ་དགོངས་པའོ། །དགོས་པ་ནི་དེ་
དག་ཐེག་ཆེན་ལ་དྲངས་པའི་ཕྱིར་རོ། །སྒྲ་ཇི་བཞིན་པ་ལ་གནོད་པ་ནི། བུ་མོ་དེ་དགྲ་བཅོམ་
པ་དེ་དག་དང་བགྲོ་གླེང་བྱས་པས་བུ་མོ་རྒྱལ་ཡང་ང་རྒྱལ་མེད་པར་ཁྲི་ལས་བབས་ཏེ་ལུས་
ཐམས་ཅད་ཀྱིས་ཕབ་ནས་ཕྱག་བཙལ་བར་བཤད་པས། སྔ་མ་སྒྲ་ཇི་བཞིན་པ་མ་ཡིན་ནོ། །
དལ་འབྱོར་འདི་ནི་ཤིན་ཏུ་རྙེད་པར་དཀའ། །ཞེས་པ་ལ། དེ་ཐོབ་པར་དཀའ་བ་
མཐའ་བཟུང་གི་དཔེ་ནི་འཇིག་རྟེན་གྱི་ཁམས་ཐམས་ཅད་ནི་རྒྱ་མཚོ་ཆེན་པོ་ཞིག་ཏུ་གྱུར་ལ་
དེའི་གཏིང་ན་རུས་སྦལ་ཞར་བ་ཞིག་གནས་པ་ལོ་བརྒྱ་བརྒྱ་ན་སྟེང་དུ་ལན་རེ་འབྱུང་ཞིང་རྒྱ་
མཚོའི་སྟེང་ན་གཉའ་ཤིང་བུ་ག་གཅིག་པ་ཞིག་ཤར་གྱི་རླུང་གིས་ནུབ་ཏུ་བདས་ལ། ནུབ་ཀྱི་
རླུང་གིས་ཤར་དུའོ། །དེ་བཞིན་དུ་བྱང་བདས་རླུང་གིས་ལྷོ། ལྷོའི་རླུང་གི་བྱང་དུ་བདས་ཏེ།
ས་གཅིག་ཏུ་གནས་སོ། །དེ་ལྟར་རྒྱ་མཚོ་རྒྱ་ཆེ་བ་དང་རུས་སྦལ་དོན་པ་ཉུང་བ་དང་། གཉའ་
ཤིང་གཅིག་ཏུ་མི་གནས་པས་གཉའ་ཤིང་གི་བུ་གར་རུས་སྦལ་ཀྱི་མགྲིན་པ་ཆུད་པ་ཤིན་ཏུ་
དཀའ་སྟེ། དེ་བས་ཀྱང་ངན་སོང་ལས་དལ་འབྱོར་ཐོབ་དཀའ་བར་བསྟན་པ་དང་། །
བྱང་ཆུབ་སེམས་བསྐྱེད་གྱུར་ན་སྐད་ཅིག་གིས། །ཞེས་བྱང་ཆུབ་ཀྱི་སེམས་དང་
ལྡན་ན་ཚེ་འདིར་ཡང་སྡུག་བསྔལ་དང་བྲལ་ཞིང་གཞན་གྱིས་བཀུར་བའི་འོས་སུ་འགྱུར་ཏེ།
:37 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། ༩
སྔོན་གྱི་དུས་ན་རྒྱ་མཚོ་ལ་ནོར་བུ་རིན་པོ་ཆེ་ལེན་པའི་ཚོང་པ་འགའ་ཕྱིན་པ་དང་རྫིངས་ཞིག་
ནས་ཚོང་པ་གཞན་ཐམས་ཅད་ཤི་བ་ལ་སེམས་བསྐྱེད་ཅན་གཅིག་ཡོད་པ་ཤིང་ལེབ་ལ་
འཇུས་ནས་མ་ཤི་བར་རྒྱ་མཚོའི་འགྲམ་དུ་ཐོན་པ་ལ། རྒྱ་གར་ན་མ་ཕྱུག་པོའི་ལུགས་ཀྱིས་
དགྲ་ལ་སུན་སྟེར་བའི་སུན་བག་རེ་ལུས་པ་འཆང་བ་ཡིན་ལ། ཁོ་ལ་ཡང་གསེར་སྲང་གསུམ་
ཡོད་པ་དང་མཚན་མོ་དགེ་ཁང་ཞེས་བྱ་བ་སྟེ། མགྲོན་ཁང་སྟོང་པ་ཞིག་ཏུ་ཉལ་བ་ལ། རྐུན་པོ་
ཞིག་ཡོང་ནས་རྫས་གཞན་མ་རྙེད་པས། ཁོ་ལ་ནོར་བླང་བྱས་པས། ཁོ་སེམས་བསྐྱེད་པ་ཡིན་
པས་གསེར་སྲང་གསུམ་པོ་དེ་བྱིན་ནོ། །རྐུན་པོའི་བསམ་པ་ལ་འདི་ཙམ་སྟེར་ཚོད་ཀྱིས་འདི་
ལ་ད་དུང་ནོར་ཆེ་བ་ཞིག་ཡོད་དམ་སྙམ་ནས་སློང་བས། ང་ལ་ཅི་ཡང་མེད་ཟེར། འོ་ན་ཁྱེད་
གསོད་བྱས་པས། བསད་ཀྱང་ང་ལ་མེད་ཟེར་རོ། །དེའང་སྙིང་ཁར་ཕ་བོང་གིས་མནན་ཏེ་
མིག་ཏུ་མཚོན་བཙུག །མིག་འདོན་ཞིང་བྱས་ནས་དབྱིག་པས་མིག་བཏོན་ཀྱང་ང་ལ་ནོར་ནི་
མེད། ནོར་མེད་ཀྱང་འདོན་ན་ང་ལ་མི་དགའ་བ་མེད་ཀྱིས་ཐོན་ཅིག་ཟེར་བས་ཆོམ་པོ་ངོ་
མཚར་སྐྱེས་ནས་ཁྱོད་ལ་ཡོན་ཏན་ཅི་ཡོད་ཅེས་དྲིས་པས། ང་ལ་ཡོན་ཏན་གཞན་ནི་མེད་ཀྱི་
བྱང་ཆུབ་ཏུ་སེམས་བསྐྱེད་པ་ཡིན་བྱས་པས་རྐུན་པོ་ཤིན་ཏུ་དད་པར་གྱུར་ནས་གསེར་ཡང་
སླར་བྱིན་རྐུན་པོ་ཡང་སློབ་མ་བྱས་ནས་སེམས་བསྐྱེད་ཞུས་ཏེ། ལུས་ངག་ཡིད་གསུམ་གྱིས་
བསྙེན་བཀུར་བྱས་པ་ལྟ་བུའོ། ། །
སེམས་ཅན་རྣམས་ཀྱི་ཀླད་ནད་ཙམ། །ཞེས་པས་གཞན་ལ་ཕན་པའི་བསམ་པ་
སྐད་ཅིག་ཙམ་སྐྱེས་པའི་ཕན་ཡོན་དཔག་ཏུ་མེད་དེ། སྔོན་དེད་དཔོན་མཛའ་བོ་ཞེས་བྱ་བ་
ཞིག་ལ་བུ་འཚོ་བར་མ་གྱུར་པ་ལས། དེའི་ཚེ་མོ་ལྟས་བྱས་པས་མཛའ་བོའི་བུ་བུ་མོར་མིང་
བཏགས་ན་འཚོ་བར་འགྱུར་རོ། །ཟེར་ནས། བུ་གཅིག་བཙས་པ་དང་མཛའ་བོའི་བུ་མོར་
མིང་བཏགས། དེ་ནས་རིང་པོ་མ་ལོན་པར་ཕ་ཤི་བར་གྱུར་ཏོ། །དེའི་ཚེ་བུས་མ་ལ་བདག་གི་
ཁ3 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕའི་བྱ་བ་གང་བྱེད་པ་ཡིན་ཞེས་དྲིས་པས། མ་རྫིངས་ཞིག་པས་འཇིགས་ཏེ་ནོར་བུ་ལོན་པ་
གསང་སྟེ་ཚོང་བྱེད་པ་ཡིན་ཞེས་སྨྲས་པས། ཀ་ཤ་པ་ཎིའི་ཚོང་བྱས་པས། ཁེ་བསྐྱེད་འགྲོན་བུ་
གསུམ་བྱུང་བ་མ་ལ་བྱིན་ཏེ་འཚོ་བར་བྱེད་དོ། །དེ་ནས་སྤོས་ཀྱི་ཚོང་བྱས་པས། ཀ་ཤ་པ་ཎི་
བཞི་ཚོང་ཁེ་ལ་ཐོན་པ་མ་ལ་བྱིན། དེ་ནས་ཡང་གྲོང་ཁྱེར་གྱི་ཚོང་བྱས་པས་ཀ་ཤ་པ་ཎི་དྲུག་ལ་
སོགས་པ་མང་པོ་མ་ལ་བྱིན་ནོ། །དེ་ནས་ཡུལ་འཁོར་གྱི་ཚོང་བྱས་པས་འགྲོན་བུ་བརྒྱད་ཀྱི་
འཕེལ་བྱུང་པ་ཡང་མ་ལ་བྱིན་ཏེ་གསོས་སོ། །དེའི་ཚེ་ཡུལ་མི་རྣམས་ཀྱིས་ཕ་མའི་བྱ་བ་ནི། སྔ་
མ་རྣམས་མ་ཡིན་ཏེ། རྒྱ་མཚོ་ལ་ནོར་བུ་རིན་པོ་ཆེ་ལེན་པའི་དེད་དཔོན་ཡིན་ནོ། །ཞེས་བརྗོད་
པས། རིན་པོ་ཆེ་ལེན་པར་ཆས་པ་དང༌། མས་བཤོལ་བས་མ་ཉན་པར་ཐབས་གཞན་མེད་
ནས་སྒོའི་འཕྲེད་བཅད་དེ་ཉལ་བས་མའི་མགོ་རྡོག་པས་བརྫིས་ཏེ་སོང་ངོ༌། །དེ་ནས་རྒྱ་
མཚོར་ཞུགས་ཏེ་ཕྱིན་པ་ལས་རྫི་ངས་ཞིག་སྟེ་མགྲོན་པོ་རྣམས་ཆུས་ཁྱེར་མཛའ་བོའི་བུ་མོ་ཆུའི་
གླིང་ཞིག་ལ་ཆགས་ཏེ། མགྲོན་པོ་རྣམས་གར་འགྲོ་ཡིས་གནས་མེད་པའི་དུས་སུ། ལྷའི་བུ་མོ་
གཉིས་དང་། བཞི་དང་དྲུག་དང་བརྒྱད་ཀྱིས་རིམ་པ་བཞིན་དགའ་བྱེད་དང་། ཚངས་པའི་བླ་
མ་དང༌། རྟག་ཏུ་མྱོས་དང༌། འོད་མཛེས་དང་། བཞིར་འདུས་ཏེ། ལོ་གཉིས་དང་དྲུག་དང་
བརྒྱད་དུ་འདོད་པའི་ཡོན་ཏན་ལ་ལོངས་སྤྱོད་དོ། །དེ་ནས་མ་ལ་བསྙེན་བཀུར་བའི་ལས་འཕྲོ་
བཟང་པོ་ཟད་ནས་ཇི་ཞིག་ན་ཉི་ཚེ་བའི་སེམས་ཅན་དམྱལ་བའི་གནས་ལྕགས་ཀྱི་ཁང་པ་
འཇིགས་སུ་རུང་བ་སྒོ་མེད་པ་ཞིག་ཏུ་ཚུད་པར་གྱུར་པ་དེའི་ཚེ་སྒོ་རང་བྱེ་བ་དང་དེ་ན་དམྱལ་
བ་པ་ཞིག་གི་མགོ་ལ་ལྕགས་ཀྱི་འཁོར་ལོ་འཁོར་ཞིང་སྡུག་བསྔལ་དཔག་ཏུ་མེད་པ་དང་ལྡན་
ནས། ཁྱོད་ཀྱི་སྡུག་བསྔལ་འདི་ཅི་ལས་བྱུང་ཞེས་དྲིས་པས། མ་ལ་གནོད་པ་བྱས་པ་ལས་བྱུང་
ཞེས། འདི་ལས་ནམ་ཐར་ཞེས་དྲིས་པས། མཛམ་བུ་གླིང་དུ་མ་ལ་གནོད་པ་བྱས་པ་ཞིག་ནམ་
བྱུང་ན་ཐར་ཟེར། དེའི་ཚེ་ནམ་མཁའ་ནས་གང་བཅིངས་པ་ནི་གྲོལ་མ་བཅིང་པ་ནི་འཆིང་བར་
-3 7 4 -



ར
གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། །༩
གྱུར་ཅིག་ཅེས་པའི་སྒྲ་བྱུང་བས། མ་ལ་གནོད་པའི་ལས་སད་ནས་འཁོར་ལོ་མགོ་ལ་འཁོར་
བར་གྱུར་ཏོ། །དེའི་རིགས་ཀྱི་སྟོབས་ཀྱིས་སྙིང་རྗེའི་ས་བོན་དངོས་སུ་སད་ནས། རང་གི་སྡུག་
བསྔལ་གྱིས་དཔགས་ནས་སེམས་ཅན་ཀླད་པའི་ནད་ཀྱིས་ན་བ་ཀུན་གྱི་སྡུག་བསྔལ་ཐམས་
ཅད་བདག་ལ་སྨིན་པར་གྱུར་ཅིག་ཅེས་སེམས་བསྐྱེད་པས་དེ་ནས་ཚེ་འཕོས་ནས་ལྷར་སྐྱེས་པ་
དཔེར་བྱས་པའོ། །ལྷས་ཀྱང་། དགའ་བྱེད་ཚངས་པའི་བླ་མ་དང༌། །རྟག་ཏུ་མྱོས་བྱེད་འོད་
མཛེས་དང༌། །གྲོང་ཁྱེར་བཞི་ལས་རབ་ཐར་ནས། །ལས་ཀྱི་དབང་གིས་འདིར་འོངས་སོ།།
ཞེས་ཟེར། །
སེམས་ཅན་གྲངས་མཐའ་ཡས་ལ་དུས་རིང་དུ་ཞེས་པ་བྱང་ཆུབ་སེམས་དཔའ་
གཞན་ཆོས་ལ་སྦྱར་ན་ནོར་ཆེན་པོར་འགྱུར་ཏེ། འདི་ལྟར་འཁོར་ལོས་སྒྱུར་བའི་རྒྱལ་པོ་ནམ་
མཁའ་ཞེས་བྱ་བ་རིན་པོ་ཆེ་སྣ་བདུན་དང་ལྡན་པ་ཞིག་བྱུང་སྟེ། དེས་གླིང་བཞི་བཏུལ་ནས་
ཆོས་དགེ་བ་བཅུ་ལ་བཙུད་པ་ལ། ལོ་འགའ་སྟེ་ཐུལ་ཞིང་ཡང་མི་དགེ་བ་ལ་ཞུགས་པར་གྱུར་
ནས་རྒྱལ་པོས་བསམ་པས་ལུས་ཀྱིས་བཏུལ་ཡང་སེམས་ཡེངས་པས་ལན་སྙམ་སྟེ། རི་རབ་
ཀྱི་བང་རིམ་ལ་བསྡུས་ནས་སེམས་བསྐྱེད་ཡོངས་སུ་དག་པ་བསྒོམས་པས་གླིང་བཞི་ཐམས་
ཅད་ཐུལ་བར་གྱུར་ཏེ། དེ་ལ་ལྷ་རྣམས་ངོ་མཚར་ཆེ་ནས། ཚིགས་སུ་བཅད་ནས་སྨྲས་པ།
རིན་ཆེན་བདུན་ལྡན་རྒྱལ་ཆེན་གྱིས། །ལུས་ཀྱི་ཐུལ་བར་མ་གྱུར་པས། །སེམས་བསྐྱེད་ཡོངས་
སུ་དག་པ་ཡིས། །སེམས་ཀྱི་ཐུལ་བ་ངོ་མཚར་ཆེ། །ཞེས་སོ། །
འོན་ཏེ་གང་ཞིག་ཡིད་རབ་དང་བྱེད་ན། །ཞེས་པ། བྱང་ཆུབ་སེམས་དཔའ་ལ་དང་
བའི་སེམས་ཀྱིས་ལྟ་བ་ནི་ཤིན་ཏུ་དགེ་སྟེ། ཚེ་དང་ལྡན་པ་ཤཱ་རིའི་བུས་གྲོང་ཁྱེར་དུ་བསོད་
སྙོམས་ལ་ཕྱིན་པས་ཁྱིས་རྐང་པ་ལ་སོ་བཏབ་སྟེ། ཕྱིས་མི་འོང་བར་བྱ་བའི་ཕྱིར་འབྲས་ཟན་
བྱིན་པ་དང་། ཁྱི་དེ་ཤིན་ཏུ་དང་བར་གྱུར་ཏེ་མཐོང་བ་དང་མདུན་དུ་རྒྱུག་གོ །ཁྱི་དེ་ཤི་འཕོས་
- 37 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དང་ཁྱིའི་སྐྱེ་བ་ལྔ་བརྒྱ་ལེན་རྒྱུ་ལས། དང་བ་སྐྱེས་པའི་ཕན་ཡོན་གྱིས་ཁྱེའུ་སྣང་བ་བསམ་
གྱིས་མི་ཁྱབ་པ་ཞེས་བྱ་བ་རབ་ཏུ་བྱུང་ནས་དགྲ་བཅོམ་པ་ཐོབ་པར་གྱུར་ཏོ། །ཉན་ཐོས་ལ་
དང་བ་སྐྱེས་པའི་ཕན་ཡོན་ལ་དེ་ལྟར་ཆེ་ན་བྱང་ཆུབ་སེམས་དཔའ་ལ་སྨོས་ཅི་ཡོད། དེ་ཡང་
འདི་ལྟར་སྔོན་བྱང་ཆུབ་སེམས་དཔའ་དགའ་བྱེད་ཅེས་པ་གཟུགས་ཕུན་སུམ་ཚོགས་པ་དང་
ལྡན་པའི་དགེ་སློང་ཞིག་གིས་གྲོང་ཁྱེར་ཞིག་ཏུ་བསོད་སྙོམས་ལ་ཕྱིན་པ་དང་། བུ་མོ་དཔལ་
གྱི་ཡོན་ཏན་གྱི་མཆོག་ཅེས་པ་དེ་ནི། མཛེས་ཤིང་ལྟ་ན་སྡུག་པ་ལུས་རྒྱན་གྱིས་བརྒྱན་པ་ཞིག་
དེ་ལ་ཆགས་པར་གྱུར་པས་འདོད་པ་བསྟེན་པར་ཞུས་པ་དང་མ་གནང་ནས། དེ་ཆགས་པས་
ཡིད་གདུངས་ནས་ལུས་རྔུལ་ཏེ་ས་ཕྱོགས་དེར་འགྲེང་ཞིང་འཆི་བའི་དུས་བྱས་སོ། །བྱང་ཆུབ་
སེམས་དཔའ་དེས་སྨོན་ལམ་བཏབ་སྟེ། དགའ་བྱེད་སྨོན་ལམ་ཕྱིར་འདེབས་པ་ནི། །བུད་
མེད་གང་དག་ཆགས་སེམས་ཀྱིས་བལྟ་བ། །དེ་ནི་བུད་མེད་ལུས་ཀྱང་ཡོངས་སྤངས་ཏེ།།
སྐྱེས་བུ་སྤངས་པའི་སེམས་ཅན་གྱུར་པར་ཤོག །ཅེས་སོ། །བུ་མོ་དེའི་ཕའི་བསམ་པ་ལ་དགེ་
སློང་འདིས་བདག་གི་བུ་མོ་ལ་སྤྱད་བྱས་སོ་བསམ་ནས་སྡང་བར་གྱུར་ཏོ། །བུ་མོ་དེའི་བསམ་
པ་དང་བྱང་ཆུབ་སེམས་དཔའི་སྨོན་ལམ་གྱི་སྟོབས་ཀྱིས་སུམ་ཅུ་རྩ་གསུམ་གྱི་ལྷའི་ནང་དུ་
སྐྱེས་ཏེ། དེར་སྐྱེ་བའི་རྒྱུ་ཅི་ཡིན་ཞེས་མངོན་ཤེས་ཀྱིས་བལྟས་པས་གོང་ལྟར་ཤེས་ཏེ། ལྷ་
རྫས་ཀྱི་མེ་ཏོག་ལ་སོགས་པ་ཁྱེར་ནས་འཛམ་བུའི་གླིང་དུ་བཅོམ་ལྡན་འདས་དང་བྱང་ཆུབ་
སེམས་དཔའ་དགའ་བྱེད་ལ་མཆོད་པ་ཕུལ་ལ་མ་ལ་ཡང་གོང་གི་ལོ་རྒྱུས་བརྗོད་དེ་མི་མོས་པ་
བཟློག་པ་ལྟ་བུའོ། ། །
རྒྱལ་སྲས་རྣམས་ལ་དོ་གལ་ཆེན་པོས་ཀྱང་། །ཞེས་པ། རྒྱལ་སྲས་རྣམས་ལ་ནི་
ཉེས་པ་ཆེན་པོས་ཁོང་ཁྲོ་མི་སྐྱེ་ལ་སླར་དགེ་བ་འཕེལ་ཏེ། སྔོན་མི་ཞིག་ལ་བ་ཞིག་ཡོད་པ་
གཏོར་ཏེ་འབྲོག་དགོན་པ་རིང་མོ་ཞིག་ཏུ་ཕྱིན་པ་ན། བཀྲེས་པ་དང་ངལ་བས་ཉེན་ནས་
- 3 7 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། དོ༩
གཡང་ས་ཞིག་ན་ཤིང་གྱེན་དུ་ཞེས་པ། ཡལ་ག་དང་ལོ་མ་དང་འབྲས་བུ་ཕུན་སུམ་ཚོགས་པ་
དང་ལྡན་པ་ཞིག་འདུག་པ་དེའི་འབྲས་བུ་ཟོས་པ་དང་ཡང་ཡལ་ག་ནས་བཟུང་སྟེ་འབེབ་པའི་
འབད་རྩོལ་བྱས་པས་ཤིང་ཆག་སྟེ་འོག་ན་ཆུ་ཆེན་པོ་ཡོད་པར་ལྷུང་སྟེ། དེའི་ཚེ་ད་ལྟར་གྱི་
སྟོན་པ་འདི་ཉིད་སྤྲེའུ་བྱང་ཆུབ་སེམས་དཔའ་ཞིག་ཏུ་གནས་པ་སྤྱོད་ཡུལ་དངོས་ས་དང་ཤིང་
དེས་གཡབ་པ་བཞིན་དུ་གྱུར་ནས་ཕྱིན་པས་མི་དེ་མཐོང་བ་དང་སྙིང་རྗེ་སྟོབས་དང་ལྡན་པ་
སྐྱེས། མི་དེ་འདོན་པར་བསམ་པ་ལ་སྟོབས་ཀྱིས་མི་ཐེག་པར་ཤེས་ནས། རྡོ་བ་ཆུང་བ་ནས་
རིམ་གྱི་མི་ཙམ་གྱི་བར་དུ་ཁུར་ཅིང་ལུས་སྦྱངས་ཏེ་ཐེག་པར་གྱུར་པ་ན་མི་དེ་ལ་ཁོ་བོས་ཁྱོད་
འདོན་པར་བྱ་ཡིས་ཁུར་ཅིག་ཅེས་རྒྱབ་ཏུ་ཁུར་ནས་འཛེག་སྟེ་གོམ་པ་སའི་སྟེང་དུ་ཐོན་པ་
དང༌། སྤྲེའུ་ཤིན་ཏུ་ངལ་ཞིང་དུབ་པར་གྱུར་ནས་མི་དེ་ལ་སྨྲས་པ། བདག་ཤིན་ཏུ་ངལ་ཞིང་
དུབ་པར་གྱུར་ཏེ་གཉིད་ཅུང་ཟད་ཅིག་ལོག་པར་བྱ་ཡིས། མི་རྒོད་དང་གཅན་གཟན་ལ་
སོགས་པའི་འཚེ་བར་སེམས་པ་དག་ལྟོས་ཤིག་ཟེར་ནས་ཉལ་ལོ། །མི་དེའི་སེམས་པ་ལ་
འཛམ་བུའི་གླིང་པ་རྣམས་ནི་ལེགས་པ་བྱས་པའི་ལན་ཉེས་པ་བྱེད་པ་ཡིན། བདག་ལ་ཡང་
སྤྲེའུ་འདི་ཤིན་ཏུ་དྲིན་ཆེ་སྟེ་བདག་བཀྲེས་པས་ཉེན་པས་འདི་བསད་ལ་ཤ་བཟའོ་སྙམ་ནས།
རྡོ་བ་ཞིག་སྤྲེའུའི་མགོ་ལ་བསྣུན་པས་སྤྲེའུ་མ་བཟོད་པར་གཉིད་སད་ནས་མི་དེ་ལ་སྙིང་རྗེ་
བསྐྱེད་ནས། ཀྱེ་མ་འདི་ལྟ་བུའི་སེམས་ཅན་ལོག་པའི་འདུ་ཤེས་དང་ལྡན་པ་འདིའི་སྐྱེ་བ་ཅི་
འདྲ་བར་འགྱུར་སྙམ་ནས། སླར་ཁོ་རང་གི་ཡུལ་དུ་བསྐྱལ་ལོ། །མི་དེ་ལ་མཐོང་ཆོས་ཀྱིས་
རྣམ་སྨིན་མེ་ཏོག་ལྟ་བུ་ལ་མཛེ་བྱུང་སྟེ་ཉེ་འབྲེལ་དང་ཡུལ་པ་དག་གི་ཡུལ་ཞེས་ལུས་ཤིན་ཏུ་
མཛེས་པ་སྡུག་བསྔལ་བར་གནས་པ་དང༌། རྒྱལ་པོ་ཞིག་སྐྱོ་བསངས་ལ་ཕྱིན་པས་དེ་མཐོང་
ནས་ ཁྱོད་ མི་ མ་ ཡིན་ པ་ ཞིག་ ཡིན་ནམ་ཞེས་དྲིས་པས། དེས་སྨྲས་པ། བྱམས་ལ་སྙིང་
རིངས་བྱས་པ་ཡི། །མེ་ཏོག་འདི་ནི་རེ་ཞིག་མྱོང༌། །དེ་བས་རབ་ཏུ་མི་ཟད་པའི། །འབྲས་བུ་
，
..
-377-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་ཞིག་སླད་ཀྱི་མཆི། །ཞེས་ཏེ། སྔར་གྱི་བྱ་བ་དག་བརྗོད་དོ། །དེ་ནས་ཚེའི་དུས་བྱས་པ་
དང་སྐྱེ་བ་ཕྱི་མའི་འབྲས་བུ་ཞལ་ལས་ཤེས་སོ། །
གང་ལ་གནོད་པ་བྱས་པ་བདེ་འབྲེལ་བ། །ཞེས་པས། སྐྱེས་བུ་དམ་པ་རྣམས་ལ་ནི་
གནོད་པ་བྱས་ཀྱང་སླར་དགེ་བ་སྐྱེ་བ་ནི། སྔོན་འདས་པའི་དུས་ན་རྒྱལ་པོ་བྱམས་པའི་སྟོབས་
ཞེས་བྱ་བ་བྱང་ཆུབ་སེམས་དཔའ་ཆེན་པོ་ཞིག་བྱུང་དེའི་ཡུལ་ཕྱོགས་ཀྱི་ནགས་ཀྱི་གསེབ་ན་
བ་གླང་རྫི་ཞིག་དགྲ་སྟ་དང་མཆིལ་ལྷམ་གཡས་རོལ་དུ་བཞག །སྲད་བུ་འཁལ་གླུ་ལེན་པ་
གླང་འཚོ་བ་ཞིག་འདུག་པ་ན། གནོད་སྦྱིན་འཇིགས་སུ་རུང་བ་ལྔ་རང་གི་ཡུལ་དུ་ཉེས་པ་བྱས་
པས་གནོད་སྦྱིན་གྱི་བདག་པོས་ཆད་པས་བཅད་པས་འཁྱམ་ཞིང་འོངས་པ་ན་བ་གླང་རྫི་དེ་
རྣམས་དང་ཕྲད་པས་དེ་ལ་མི་འཇིགས་པ་མཐོང་ནས་གནོད་སྦྱིན་དེ་དག་གིས་ཚིགས་སུ་
བཅད་དེ་སྨྲས་པ། རིགས་སྔགས་དཀའ་ཐུབ་བདེ་ལེགས་ལྡན་པ་དག །གྲོགས་ཀྱིས་བསྐོར་
བའི་ནང་ན་འདུག་གྱུར་ཅིང༌། །དཔའ་ལ་འཇིགས་པ་མེད་པའི་མི་དག་ཀྱང་། །གང་ལས་
ཐར་པར་འགྱུར་བ་རབ་དཀའ་བར། །ནགས་ཚལ་རབ་ཏུ་དབེན་ཞིང་ཟབ་པ་ལ། །འཇིགས་
པའི་ས་ན་གྲོགས་ཀྱང་ཡོང་མེད་པར། །མིའི་ཤ་དང་ཚིལ་དག་ཟ་བ་ཡི། །སྲིན་བུ་དེ་དག་ལ་
ནི་ཅི་ཕྱིར་ཁྱེད་མི་འཇིགས། །ཞེས་པ་དང་། བ་གླང་རྫིས་དེ་དག་ལ་བཤད་པ། རྒྱལ་པོ་ཡོན་
ཏན་དཔག་ཏུ་མེད་པའི་མཐུས། །འཇིགས་པ་མེད་ཅེས་སྨྲས་པ་ནི། །བདེ་ལེགས་ཆེན་པོས་
འགྲོ་བ་ནི། །ཡོངས་སུ་བསྐྱབས་པར་གྱུར་པས་ན། །ལྷ་ཡི་དབང་པོ་དག་གིས་ཀྱང་། །འདི་
དག་བརྩེ་བར་མི་ནུས་ན། །ཤ་ཟ་རྣམས་ཀྱིས་ག་ལ་ནུས། །དེ་བས་ནགས་ནའང་ཁྱིམ་བཞིན་
དུ༑ ༑མཚན་མོ་ དག་ ཀྱང་ཉིན་ བར་ བཞིན། །གཅིག་པུའང་ གྲོགས་ ཀྱི་ནང་ འདུག་ འདྲ།།
བདག་ནི་འཇིགས་པ་མེད་པར་འདུག །ཅེས་བྱས་པས། གནོད་སྦྱིན་དེ་དག་གིས་རྒྱལ་པོ་ལ་
དེ་ལྟ་བུའི་ཡོན་ཏན་ཡོད་དམ་མེད་བལྟར་ཕྱིན་པ་དང་། སྔར་བརྗོད་པ་བས་ཀྱང་ངོ་མཚར་
-3 7 8 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། [༩
ཆེས་ལྷག་པར་རིག་ནས་ངོ་མཚར་དུ་གྱུར་ཏོ། །དེས་རྒྱལ་པོ་ལ་བསྟོད་པ། གསེར་གྱི་རི་བོའི་
བྲག་ལྟར་ཡངས་པའི་བྲང་། །སྟོན་ཀའི་ཟླ་བ་དྲི་མེད་མཛེས་པའི་ཞལ། །དབུ་མ་གསེར་གྱི་
སྡོང་པོ་ལྟ་བུར་རྒྱས། །མི་དབང་ཁྱུ་ མཆོག་སྤྱན་འདྲ་རྣམ་པར་གནོན། །ཞེས་རྒྱལ་པོ་ལ་
བསྟོད་དོ། །རྒྱལ་པོས་ཁྱོད་ཅི་འདོད་ཅེས་དྲིས་པས་ཟས་སྐོམ་འདོད་ཟེར་ནས། རྒྱལ་པོས་
བློན་པོ་ལ་འདི་རྣམས་ལ་ཟས་སྐོམ་བྱིན་ཅིག་ཅེས་བྱས་པ་དང་། ཟས་ཤིན་ཏུ་ཞིམ་པ་སོས་པ་
སྣ་ཚོགས་པ་དྲངས་པ་ན། དཔེར་ན་སྟག་གཟིག་ལ་རྩ་བསྔོས་པ་ལྟར་ཟར་མ་འདོད་དོ། །འོ་
ན་ཁྱོད་ཅི་འདོད་དྲིས་པ་དང་། མི་ཤ་ཤིན་ཏུ་དྲོན་མོ་དང་། །མི་ཡི་ཁྲག་ནི་དྲོན་མོ་དག །གནོད་
སྦྱིན་དག་གི་བཟའ་བཏུང་ལགས། །བརྟུལ་ཞུགས་མ་ཉམས་པད་མའི་སྤྱན། །ཅེས་ཟེར་ནས་
རང་རང་གི་གཟུགས་འཇིགས་པ་རྣམས་བསྟན་ནོ། །དེ་ནས་རྒྱལ་པོས་དེ་རྣམས་མི་མ་ཡིན་
ཡིན་པར་ཤེས་ནས་ད་རང་གི་ཤ་ཁྲག་སྦྱིན་པར་བཟའ་བ་ལས་བློན་པོ་རྣམས་ཀྱིས་ཞུས་པ།
ཀྱེ་རྒྱལ་པོ་ཆེན་པོ་སྔོན་ཆད་ཁྱེད་ཉིད་ཀྱི་བཀའ་དང་འགལ་བ་བྱས་པ་ནི་མ་དྲན། བྱས་པ་
མཆིས་པར་གྱུར་ན་བཟོད་པར་མཛོད་ལ་བདག་ཅག་གིས་འདི་རྣམས་ལ་ཤ་ཁྲག་སྦྱིན་
གྱིས་བདག་ཅག་བློ་བརྩེ་བའི་འབངས་རྣམས་ལོག་པར་མི་བཏང་བར་ཞུ། ཞེས་གསོལ་བས།
རྒྱལ་པོ་ན་རེ། འདི་རྣམས་ཁྱེད་རྣམས་ལ་མི་སློང་ང་ལ་སློང་ཞིང་ང་ལ་མེད་ན་ཁྱེད་ཀྱིས་
སྦྱིན་པར་བྱ་བ་ཡིན་པ་ལ། བདག་ལ་ཡོད་པས་བདག་གིས་སྦྱིན་ནོ་ཟེར་ནས། སྨན་པ་བོས་
ཏེ་རྩ་གཏར་ནས་ཁྲག་ཙན་དན་དམར་པོའི་ཁུ་བ་ལྟ་བུ་ལ་གནོད་སྦྱིན་རྣམས་རང་རང་གི་སྙིམ་
པ་བཟེད་ནས་འཐུང་དུ་བཅུག །རལ་གྲི་ཨུཏྤ་ལ་མཐིང་ཁའི་མདོག་ལྟ་བུས་བརླ་དང་དཔུང་
པ་ལས་ཤ་བཅད་ནས་ཀྱང་དེ་ལ་བྱིན་ནས་ཚིམ་པར་བྱས་སོ། །དེ་ནས་དེ་དག་ཤིན་ཏུ་དགའ་
ནས། བདེ་བ་བརྙེས་པར་གྱུར་པ་ན། རྒྱལ་པོའི་དཔལ་ཡང་བོར་ནས་ནི། །འདི་ལྟ་བུ་ཡི་སྤྱོད་
པ་ཡིས། །རྨད་དུ་བྱུང་པའི་གནས་ཅི་ཞིག །ཐམས་ཅད་ས་ཡི་བདག་པོ་འམ། །ནོར་གྱིས་ཕྱུག་
-37 9 -



E
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའམ་དབང་པོའམ། །ཚངས་པའམ་རྣམ་པར་གྲོལ་བའམ། །དེ་དག་དཀའ་ཐུབ་འདི་ཡིས་
བཞེད་ལགས་སམ། །འདི་ལྟ་བུ་ཡི་སྩོལ་ཕོད་པས། །བཞེད་པའི་དོན་ནི་མི་རིང་སྟེ། །གལ་ཏེ་
བདག་ཅག་ཐོས་རུང་ན། །བདག་ཅག་ལ་ནི་བཀའ་སྩལ་རིགས། །ཞེས་དྲིན་ལན་ཅི་འདོད་
ཅེས་དྲིས་པ་དང་། རྒྱལ་པོས་སྨྲས་པ། རྙེད་པར་དཀའ་ལ་འཇིག་པར་སླ་བ་དང་། །ཆོག་པའི་
བདེ་མེད་རབ་ཏུ་ཞི་མེད་པའི། །སྲིད་པའི་ལོངས་སྤྱོད་བདེ་བའང་ང་མི་འདོད། །ལྷ་དབང་
དཔལ་ཡང་འདོད་པ་མ་ཡིན་ན། །དེ་ལས་གཞན་པ་སྨོས་ཀྱང་ཅི་ཞིག་དགོས། །བདག་གི་
སྡུག་བསྔལ་ཟད་པ་ཙམ་གྱིས་ནི། །ང་ཡི་ཡིད་ནི་མགུ་བར་འགྱུར་མ་ཡིན། །སྡུག་བསྔལ་མི་
ཟད་ནད་ ཀྱིས་ཉེན་པ་ཡི། །ལུས་ཅན་མགོན་མེད་འདི་རྣམས་ངས་བལྟས་ནས། །བསོད་
རྣམས་འདི་ཡིས་ཐམས་ཅད་གཟིགས་པ་ཡི། །གོ་འཕང་ཐོབ་ནས་སྐྱོན་གྱི་དགྲ་བཏུལ་ནས།།
རྒ་ནད་འཆི་བའི་རྦ་རླབས་འཁྲུག་པ་ཡི། །སྲིད་པའི་མཚོ་ལས་འགྲོ་བ་འདོན་པར་འདོད།།
ཅེས་གསུངས་པས། དེ་དག་རབ་ཏུ་དགའ་ནས། ལུས་ཀྱི་བ་སྤུ་ལངས་པས་རྒྱལ་པོ་ལ་ཕྱག་
བྱས་ཏེ། ཁྱོད་ཀྱི་བརྩོན་པའི་སྤྱོད་པ་འདི་ལྟ་བུས་མྱུར་དུ་བྱང་ཆུབ་ཐོབ་པར་ངེས་པས། དེའི་
ཚེ་བདག་ཅག་རྣམས་ཀྱང་ཐུགས་ལ་ཐོགས། ཞེས་ཞུས་ནས་སྔར་ཡོན་ཏན་དུ་མ་རིག་ནས་འོ་
བརྒྱལ་བར་བྱས་པ་ནི་བཟོད་པར་གསོལ། ཁྱེད་ཀྱི་མཛད་པ་འདི་ཀུན་ནི། །འཇིག་རྟེན་ཕན་
པའི་ཕྱིར་ལགས་ཀྱང་། །བདག་ཅག་རང་ལ་ཕན་འཚལ་བས། །དེ་ཚེ་བདག་ཅག་དགོངས་
སུ་གསོལ། །མ་འཚལ་བས་ན་བདག་ཅག་གིས། །བདག་གི་དོན་ཡང་མ་མཐོང་བས། །དེ་
ལྟར་ ཁྱོད་ནི་འོ་བརྒྱལ་བས། །དེ་ཡང་བཟོད་པར་མཛད་དུ་གསོལ། ཁྱེད་ཀྱི་དཀའ་ཡང་
བདག་ཅག་ལ། །རྗེས་སུ་བཟུང་བའི་རྒྱུར་གྱུར་པ། །བླུན་པོས་བདག་ལ་བགྱི་བ་བཞིན།།
འཛེམ་པ་མེད་པར་བསྩལ་བར་རིགས། །ཞེས་སྨྲས་པ་དང༌། རྒྱལ་པོ་ན་རེ། ཆོས་ཀྱི་ལམ་ལ་
འདི་ལྟར་གྲོགས་གྱུར་པས། །བྱང་ཆུབ་ཐོབ་ནས་བརྗེད་པར་ག་ལ་འགྱུར། །རྣམ་པར་དག་
-3 8 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། [༩
པའི་ཆོས་ཀྱི་བདུད་རྩི་ལས། ཁྱེད་ཅག་རྣམས་ལ་ཐོག་མར་བསྒོ་བར་བྱ། །ང་ནི་དེ་ལ་དགའ་
བར་ཤེས་བྱས་ནས། །སྲོག་གཅོད་ཁྱེད་ཀྱི་དུག་བཞིན་སྤང་བར་བྱོས། །གཞན་ནོར་ཆུང་མ་
དག་ལའང་ཆགས་པ་དང༌། །རྫུན་དུ་སྨྲ་དང་ཆང་གི་སྡིག་པ་སྤོངས། །ཞེས་དེ་དག་ལ་དགེ་
བསྙེན་གྱི་སྡོམ་པ་ཕོགས་པས། དེ་བཞིན་བགྱིའོ་ཞེས་ཁས་བླངས་ནས་རྒྱལ་པོ་ལ་བསྐོར་བ་
བྱས་ཕྱག་བཙལ་ནས་དེ་ཉིད་དུ་མི་སྣང་བར་གྱུར་ཏོ། །དེ་ནས་ཕྱིས་རྒྱལ་པོ་དེ་ནི་བཅོམ་ལྡན་
འདས་སུ་གྱུར། གནོད་སྦྱིན་སྡེ་ལྔ་ནི་ལྔ་སྡེ་བཟང་པོར་གྱུར་ཏེ། གྲོང་ཁྱེར་ཆེན་པོ་ཝཱ་རཱ་ཎ་སཱིར་
དྲང་སྲོང་ལྷུང་བ་རི་དྭགས་རྒྱུ་བའི་ཚལ་དུ་བདེན་པ་བཞིའི་ཆོས་ཀྱི་འཁོར་ལོ་བསྐོར་ནས་དེ་
རྣམས་ཀྱི་དོན་མཛད་དེ་འབྲས་བུ་གཞན་ལ་བྱིན་པའོ། ། །
ཐམས་ཅད་བོར་ཏེ་འཆི་དགོས་ པར། །ཞེས་པ། ཡུལ་མི་རྟག་པ་ལ་རྟག་པར་
བཟུང་ནས་སྡིག་པ་སྣ་ཚོགས་པ་ལ་སོགས་པ་ཅི་ལ་ཡང་མ་ཞེན་པར་བྱའོ། །དེ་ཡང་སྔོན་རྒྱ་
གར་གྱི་ཡུལ་དབུས་ན་ཁྱིམ་བདག་གོའུ་ཏ་མ་ཞེས་བྱ་བ་ལ། བུ་གཞོན་ནུ་ནེ་ཙོ་ཞེས་བྱ་བ་ནོར་
རྣམ་ཐོས་ཀྱི་བུ་དང་མཉམ་པ་ཞིག་ཡོད་པ་ལ། ཁྱིམ་བདག་གཞོན་ནུ་དེས་མི་མང་པོས་སྦྲང་
ཚང་འདོན་པའི་དྲུང་དུ་ཕྱིན་པས། སྦྲང་རྩི་མི་མང་པོས་འཐུ་བུ་རྣམས་བསད། མ་རྣམས་ལ་ལ་
བསད་ལ་ལ་བྲོས་པ་མཐོང་བས་དེའི་བསམ་པར་ཁྱིམ་བདག་གི་མི་དང་ནོར་ལ་སོགས་པ་
རྣམས་བུང་ཚང་ཞིག་པ་དང་འདྲའོ་སྙམ་ནས་སྐྱོ་བ་སྐྱེས་ཏེ། སོ་ནམ་གྱི་བྱ་བ་ཡང་བཞག་ནོར་
རྗེས་ཀྱང་གཞན་ལ་བྱིན་པས་ཕ་ན་རེ། བུ་སོ་ནམ་ཡང་མ་ཆག་པར་གྱིས། ནོར་རྫས་ཀྱང་
ཆུད་མ་གཟན་བྱས་པས། བུ་ན་རེ་ཁྱིམ་བདག་ཆེན་པོ་བསགས་པ་ལ་དོན་ཅི་ཡོད། ཐམས་
ཅད་བུང་ཚང་ཞིག་པ་དང་འདྲའོ། །ཕས་སྨྲས་པ་དེ་དང་ཅིས་ཏེ་འདྲ། བུས་སྨྲས་པ། འོ་སྐོལ་
ལ་དགྲ་ཆེན་པོ་ཐུབ་པ་མེད་པ་ཞིག་འོང་ངོ༌། །ཕས་སྨྲས་པ་དགྲ་དེ་འོང་བའི་བྱ་བྱུང་ངམ་ཇི་
ལྟར་ཡིན། བུས་སྨྲས་པ་སྐྲ་དཀར་གཉེར་མ་ལ་སོགས་པ་བྱ་ཡིན་ཏེ་ཡིན་སྙམ་པ་མེད། ལུས་
，
-
-3 8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་ཟིལ་པ་དང་འདྲ་སྟེ་འབོ་ལ་ཁད། དབུགས་ནི་ན་བུན་དང་འདྲ་ཏེ་ཡལ་དུ་ཉེ། སེམས་ནི་
གློག་དང་འདྲ་སྟེ་སྐད་ཅིག་མ། ལོངས་སྤྱོད་སྒྱུ་མ་དང་འདྲ་སྟེ་སྣང་ལ་མེད། མདོར་ན་ཐམས་
ཅད་བུང་ཚང་ཞིག་པ་འདྲ། ཕས་སྨྲས་པ། དགྲ་དེ་ཐུལ་བའི་ཐབས་སུ་ལ་ཡོད། བུས་སྨྲས་པ།
དགྲ་དེ་ཐུལ་བའི་ཐབས་སངས་རྒྱས་མཁས་ཟེར་སྤྱན་སྔར་ཕྱིན་ནས་ཞུས་པས། བཀའ་སྩལ་
པ༑ འཁོར་བ་མི་རྟག་བུང་ཚང་ཞིག་པ་འདྲ། །རྟག་པར་འཛིན་པ་ཐམས་ཅད་ཕུང་བར་
འགྱུར། །དེ་ལ་མི་རྟག་སྐྱོ་བ་སྐྱེས་པ་ནི། །སྡུག་བསྔལ་ལས་གྲོལ་མྱ་ངན་འདའ་བར་འགྱུར།།
ཞེས་གསུངས་པས། ཁྱིམ་བདག་ཕ་བུའི་རྫས་ནོར་ཐམས་ཅད་སྦྱིན་གཏོང་བྱས་ཏེ་ཆོས་བྱས་
-
ཉིན་མཚན་སྡོད་པ་ཡོང་མེད་པར། །ཞེས་པ། ཚེ་ཡུན་ཐུང་ཞིང་མི་རྟག་པས་ཏེ།
དཔེར་ན་མི་ཞིག་གཡང་ས་ཆེན་པོའི་འོག་ན་མཚོ་ཆེན་པོ་ཞིག་ཏུ་ལྷུང་སྟེ། རྩྭ་འཇག་ཕུང་ཞིག་
ལ་འཇུས་པ་དང༌། སྟེང་ནས་སྦྲང་རྩི་ཅུང་ཟད་ཁར་འཛག་པ་ལ་ཆགས་སོ། །དེ་ལ་བྱི་བ་
དཀར་ནག་གཉིས་ཀྱིས་རེ་མོས་རྩྭ་བཅད་པས་ཟད་པ་དང་མི་དེ་ལྷུང་སྟེ་རྒྱ་མཚོར་འགྲོ་བ་
ལས། ཡར་འཛག་པའི་འབད་རྩོལ་ཡང་མི་བྱེད། བྱི་བ་ཡང་མི་བསྲུངས་ན་མི་དེ་ཤིན་ཏུ་བླུན་
ནོ༑ །དེ་བཞིན་དུ་འཁོར་བའི་རྒྱ་མཚོ་དང་ངན་སོང་གི་གཡང་ས་དང་ད་ལྟར་དལ་འབྱོར་ཐོབ་
པས་འདོད་པའི་རོ་ལ་ཆགས་པ་དང༌། ཉིན་མཚན་གཉིས་ཀྱིས་ཚེ་ཟད་ནས་འཆི་བར་ངེས་
ཀྱང་ཆོས་མི་སྤྱོད་པ་རྣམས་དང་ཅི་རིགས་སུ་སྦྱར་རོ། །
དེ་བཞིན་ཡང་དག་སྐྱབས་སུ་མཆིའོ། །ཞེས་པས་སྐྱབས་སུ་འགྲོ་བ་སྙིང་ཐག་པ་
ནས་བྱས་ན་ཕན་ཡོན་ཤིན་ཏུ་ཆེ་སྟེ། སུམ་ཅུ་རྩ་གསུམ་གྱི་གནས་ནས་ལྷའི་བུ་ཞིག་ཚེ་ཟད་དེ།
མེ་ཏོག་གི་ཐོད་རྙིང་པ་དང་ལུས་ལ་རྔུལ་བྱུང་གོས་ལ་དྲི་མ་ཆགས། རང་གི་སྟན་ལ་སྡོད་སྙིང་
མི་འདོད། ལྷའི་བུ་དང་བུ་མོའི་རྩེ་ གྲོགས་ཀྱིས་སྤངས་པ་སྟེ། འཆི་ལྟས་ལྔ་བྱུང་ནས་ཞག་
-3 8 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། (༩
བདུན་ན་འཆི་བར་འདུག་པས་མངོན་ཤེས་ཀྱིས་བལྟས་པས། འཛམ་བུའི་གླིང་དུ་རྒྱལ་
པོའི་ཁབ་ཏུ་ཕག་ཕྲུག་ཏུ་སྐྱེ་བར་ཤེས་ཏེ་སྡུག་བསྔལ་དྲག་པོས་ཡིད་གདུང་སྟེ། ཀྱི་ཧུད་སུམ་
ཅུ་རྩ་གསུམ་གྱི་གནས་ཞེས་པ་ལ་སོགས་པ་སྨྲེ་སྔགས་འདོན་ཅིང་ཉ་བྱེ་ཚན་ལ་འདྲེ་བ་ལྟར་
གནས་པ་ལྷའི་དབང་པོ་བརྒྱ་བྱིན་གྱིས་མཐོང་སྟེ། ཁྱོད་ཅི་ཉེས་དྲིས་པས། དེས་གོང་ལྟར་
རྒྱས་པར་བཤད་པས། ལྷའི་དབང་པོས་དེ་སྐྱབས་སུ་འཛིན་ཏུ་བཅུག་སྟེ་དེ་ཚེ་འཕོས་པ་དང་།
དགའ་ལྡན་གྱི་གནས་སུ་ལྷའི་བུར་སྐྱེས་སོ། །བརྒྱ་བྱིན་གྱིས་དེར་སྐྱེས་པ་མ་ཤེས་ཏེ། གོང་མ་
ལ་ཤེས་པ་མི་འཇུག་པས་སོ། །ངན་སོང་གསུམ་དང་མི་ཡུལ་གླིང་བཞི་དང༌། རྒྱལ་ཆེན་
རིགས་བཞི་དང་། སུམ་ཅུ་རྩ་གསུམ་རྣམས་གང་དུ་ཡང་སྐྱེས་པར་མ་མཐོང་ནས། བཅོམ་
ལྡན་འདས་ལ་གསོལ་པ། སུམ་ཅུ་རྩ་གསུམ་གྱི་གནས་ནས་ལྷའི་བུ་ཞིག་ཚེ་འཕོས་ནས་ཞག་
བདུན་ལོན་ན་དེའི་སྐྱེ་བ་གར་བླངས་ཞེས་ཞུས་པས། བཀའ་སྩལ་པ། དེ་ནི་དགའ་ལྡན་གྱི་
གནས་སུ་ལྷར་སྐྱེས་ཞེས་པས། ལྷའི་དབང་པོ་ངོ་མཚར་དུ་གྱུར་ཏེ་སྨྲས་པ། གང་དག་སངས་
རྒྱས་སྐྱབས་སོང་བ། །དེ་དག་ངན་འགྲོར་མི་འགྲོ་སྟེ། །མི་ཡི་ལུས་ནི་སྤངས་ནས་སུ། །དེ་
དག་ལྷ་ཡི་ལུས་ཐོབ་བོ། །དེ་བཞིན་དུ་ཆོས་དང་དགེ་འདུན་ལ་ཡང་སྦྱོར།
འགྲོ་བ་ནད་པ་ཇི་སྲིད་དུ། །ཞེས་པས་བློ་ལྡན་བསམ་སྦྱོར་དག་པ་ནི། གཞན་གྱི་
ནད་གསོ་བའི་སྨན་དུ་ཡང་གྱུར་ཏེ། སྔོན་འདས་པའི་དུས་ན་འཛམ་བུ་གླིང་དུ་རྟོགས་པ་ནམ་
མཁས་བསྐོར་བ་འདི་ཉིད་དུ། གྲོང་ཁྱེར་བརྒྱད་ཁྲི་བཞི་སྟོང་ཕྲག་བཞི་བྱུང་སྟེ། དེ་ན་གྲོང་དང་
ཚོང་འདུས་དང༌། རི་ཁྲོད་སྟོང་ཕྲག་མང་པོ། སྲོག་ཆགས་བྱེ་བ་ཕྲག་ཁྲིག་བརྒྱ་སྟོང་གནས་པ་
མང་པོ་ཡོད་དེ། དེའི་ཚེ་དེའི་དུས་ན་ནད་ཆེན་པོའི་བསྐལ་པ་བར་མ་བྱུང་སྟེ། སེམས་ཅན་
རྣམས་ནད་སྣ་ཚོགས་ཀྱིས་བཏབ་པར་གྱུར་ནས། ཕལ་ཆེར་ལུས་ཤུ་བ་ཐོན། ལུས་རྣག་པ་
དང་། འབྲས་དང་། ཕོལ་མིག་དང་། མེ་དབལ་དང་། ཧོར་བུ་དང་། རླུང་མཁྲིས་བད་ཀན་གྱི་
ས་
-3 8
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནད་ཀྱིས་རྒྱས་པར་གྱུར་ཏོ། །དེའི་ཚེ་སྨན་པ་སྟོང་ཕྲག་དུ་མས་སེམས་ཅན་དེ་དག་གི་ནད་
བསལ་བར་མ་ནུས་སོ། །དེར་སེམས་ཅན་དེ་དག་གིས་ནད་གསོ་བའི་སྤྱོད་པ་མ་རྙེད་དེ་
སྐྱབས་དང་རྟེན་མ་རྙེད་ནས་འདི་སྐད་དུ། ནད་འདི་དག་ལས་ཐར་བྱེད་པ། །ལྷའམ་ཀླུའམ་དྲི་
ཟའམ། །གནོད་སྦྱིན་དང་ནི་མི་ཡང་རུང་། །མི་མ་ཡིན་པ་སུ་ཞིག་ཡོད། །སྡུག་བསྔལ་ལས་ནི་
ཐར་བྱེད་པ། །དེ་ལ་ནོར་རྣམས་ཐམས་ཅད་བཏང་། །རྗེས་སུ་བསྟན་པ་བཞིན་དུ་བྱ། །བྱས་
པ་དག་ཀྱང་གཟོ་བར་བྱ། །ཞེས་ཀུ་ཅོ་ཆེར་བཏོན་ནོ། །དེའི་ཚེ་བཅོམ་ལྡན་འདས་ཤཱཀྱ་ཐུབ་
པ་འདི་ལྷའི་དབང་པོ་བརྒྱ་བྱིན་མིག་བཟང་ཞེས་བྱ་བར་གྱུར་ཏེ། དེས་ལྷའི་མིག་རྣམ་པར་
དག་པ་མི་ལས་འདས་པས་སེམས་ཅན་དེ་དག་ནད་སྣ་ཚོགས་མང་པོས་བཏབ་པ་ཡང་
མཐོང་། ལྷའི་རྣ་བ་རྣམ་པར་དག་པས་ཀུ་ཅོ་ཆེན་པོ་འདོན་པའི་སྒྲ་ཡང་ཐོས་ནས་སྙིང་རྗེ་ཆེན་
པོ་སྐྱེས་ཏེ། འདི་སྙམ་དུ་བདག་ཅི་ནས་སེམས་ཅན་གནས་མེད་པ། འདི་དག་གི་གནས་དང་།
སྐྱབས་དང་རྟེན་མེད་པ་རྣམས་ཀྱིས་རྟེན་ལ་སོགས་པར་གྱུར་པར་བྱ་སྙམ་དུ་བསམས་ནས།
འཛམ་བུའི་གླིང་གི་དབུས་ན་གྲོང་ཁྱེར་ཆེན་པོ་ཀུ་རུ་ཞེས་བྱ་བ་ཡོད་པ་དང་། ཧ་ཅང་ཡང་མི་
རིང་བ་ཞིག་ཏུ་སྲོག་ཆགས་དེས་པ་ཞེས་བྱ་བར་རྫུས་ཏེ་སྐྱེས་ནས་སྟེང་གི་བར་སྣང་ལ་འདུག་
སྟེ་འཛམ་བུའི་གླིང་གི་མི་ཐམས་ཅད་ལ་ཚིགས་སུ་བཅད་དེ་སྨྲས་པ། ཀུ་རུའི་གྲོང་ཁྱེར་ཉེ་བ་
ན༑ ༑སྲོག་ཆགས་དེས་པ་ཞེས་བྱ་ཡོད། །དེ་ཡི་ཤ་ལ་སུས་བཟོས་པ། །དེ་ནི་ནད་ལས་ཐར་
བར་འགྱུར། །འཇིགས་པར་མ་བྱེད་སྐྲག་མ་བྱེད། །ཇི་ལྟར་འདོད་པར་དེའི་ཤ་ལོངས། །དེ་
ལ་ཁྲོ་མེད་གཤེ་མེད་གནོད་སེམས་མེད། །འཛམ་བུ་གླིང་འདིར་དེ་ནི་སྨན་ཡིན་ནོ། །དེ་ལྟར་
གྲོང་དང་གྲོང་ཁྱེར་གྲོང་བརྡལ་དང་། །ཚོང་འདུས་དང་ནི་རི་ཁྲོད་དེ་དག་གི་སེམས་ཅན་ནད་
པ་ཇི་སྙེད་ཡོད་པ་དེ་དག་གིས་སྒྲ་དེ་ཐོས་ནས། གྲོང་ཁྱེར་ཆེན་པོ་ཀུ་རུ་ག་ལ་བ་དང་སྲོག་
ཆགས་ཀྱི་རྣམ་པ་དེས་པ་ག་ལ་བ་དེར་སོང་སྟེ་ཕྱིན་ནས། དེས་པའི་ལུས་ལས་ཤ་བཅད་ཅིང་
-38 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། །༩
ཁྱེར་ཡང་དེའི་ལུས་ལ་ཤ་ཟད་པར་མ་གྱུར་ནས། དེས་པས་ཚིགས་སུ་བཅད་དེ་སྨྲས་པ།
བདེན་པ་གང་གིས་བྱང་ཆུབ་ཐོབ་འགྱུར་ཞིང་། །བདག་གིས་ཡེ་ཤེས་ཟད་པར་མི་འགྱུར་བའི།།
བདེན་པ་དེས་ནི་བདག་གི་ལུས་ལ་ཤ །འདིར་ནི་ནམ་ཡང་ཟད་པར་མ་གྱུར་ཅིག །དེ་ལྟར་
སེམས་ཅན་ནད་པ་ཇི་སྙེད་ཡོད་པ་དེ་དག་གིས་དེས་པའི་ལུས་ལ་ཤ་བཅད་ཅིང་ཁྱེར་ཡང་དེའི་
ལུས་ལ་གང་བའམ་བྲི་བར་མི་མངོན་ནོ། །ཡང་ཡང་བཅད་ཀྱང་ཕྱིས་སྐྱེས་པར་གྱུར་ཏོ། །དེ་
ལྟར་ནད་པ་ཇི་སྙེད་ཀྱིས་དེས་པའི་ཤ་ཟོས་པ་དེ་དག་ཟོས་མ་ཐག་ཏུ་ནད་དེ་དག་ཐམས་ཅད་
ཞི་བར་གྱུར་ཏེ། ནད་མེད་ཅིང་བདེ་བ་དང་ཉམས་པ་མེད་པར་གྱུར་ཏོ། །མཐར་གྱིས་འཛམ་
བུའི་གླིང་གི་སེམས་ཅན་གྱི་ནད་བསལ་བར་གྱུར་ཏོ། །དེ་དག་གི་འཛམ་བུའི་གླིང་གི་སྐྱེས་པ་
དང་བུད་མེད་དང༌། ཁྱིའུ་དང་བུ་མོ་དག་འདི་སྙམ་དུ། སྲོག་ཆགས་ཀྱི་རྣམ་པ་དེས་པས་
བདག་ཅག་ནད་ལས་ཡོངས་སུ་ཐར་ཞིང་ནད་མེད་པར་བྱས་སོ། །བདེ་ཞིང་ཉམས་པར་གྱུར་
པ་མེད་པར་བྱས་ཀྱི། བདག་ཅག་གི་དེ་ལ་མཆོད་པའི་ལས་ཤིག་བྱའོ་སྙམ་ནས་དེ་དག་
ཕྱོགས་གཅིག་ཏུ་འདུག་སྟེ། དེས་པ་ག་ལ་བ་དེར་སོང་ནས་ཐལ་མོ་སྦྱར་ནས་ཚིགས་སུ་
བཅད་དེ་སྨྲས་པ། ཁྱོད་ནི་བདག་ཅག་གནས་དང་སྐྱབས། ཁྱེད་ནི་བདག་ཅག་སྨན་པ་སྨན།
ཁྱོད་ལ་མཆོད་པ་གང་དང་གང་བགྱི་བ། ཁྱོད་ཀྱིས་བདག་ལ་བཀའ་སྩོལ་ཅིག །དེ་ནས་སྲོག་
ཆགས་ཀྱི་རྣམ་པ་དེས་པས་ལུས་དེ་མི་སྣང་བར་བྱས་ནས་བདག་གི་ལུས་སུ་འདུག་ནས། སྐྱེ་
བོའི་ཚོགས་ཆེན་པོ་དེ་དག་ལ་ང་ལ་ནོར་དང་ཟས་སྐོམ་དང་གསེར་དང་འབྲུ་རྣམས་ཀྱིས་
དགོས་པ་མེད་ཀྱི། ཐམས་ཅད་ལྷན་ཅིག་མཐུན་པར་ནི། །དགེ་བ་བཅུའི་ལས་ལམ་སྲུངས།།
སེམས་ཅན་ཀུན་ལ་ཕན་པའི་ཕྱིར། །བྱང་ཆུབ་སྨོན་ལམ་བརྟན་པ་ཐོབ། །ཕན་པའི་དངོས་པོ་
ཉིད་ཀྱི་སེམས། །གཅིག་ལ་གཅིག་ཀྱང་བྱམས་སེམས་བསྐྱེད། །ཅེས་ཚིགས་སུ་བཅད་པ་
སྨྲས་པས། སེམས་ཅན་དེ་དག་རབ་ཏུ་དགའ་སྟེ་ཐམས་ཅད་ཀྱིས་ཀྱང་དགེ་བའི་ལས་ཀྱི་ལམ་
- 3 8 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་དག་པར་བླངས་ཏེ་གནས་པར་གྱུར་ཏོ། །དེ་ལྟར་ན་དེ་ཚུན་ཆད་འཛམ་བུའི་གླིང་གི་སྐྱེས་
པ་དང་བུ་མེད་ལ་སོགས་པ་དེ་རྣམས་ཐ་ན་སེམས་གཅིག་ཀྱང་ལོག་པར་ལྟུང་བ་མི་དྲན་ནོ།།
དེ་དག་ཤི་བའི་དུས་བྱས་ནས་ཀྱང་སུམ་ཅུ་རྩ་གསུམ་གྱི་ལྷ་རྣམས་དང་སྐལ་བ་མཉམ་པར་
སྐྱེས་སོ། །ལྷའི་དབང་པོ་བརྒྱ་བྱིན་དེས་ཆོས་ཀྱི་གཏམ་བྱས་པས་ཁ་ཅིག་བྱང་ཆུབ་ཏུ་སེམས་
བསྐྱེད་ཅིང་། ཁ་ཅིག་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་རྣམ་པར་
དག་གོ །ཞི་བའི་བློ་གྲོས་འདི་ནི་བྱང་ཆུབ་སེམས་དཔའི་ལུས་ཀྱི་གསང་བ་དང༌། ལུས་ཀྱི་
ལས་ཡོངས་སུ་དག་པ་སྟེ། དེ་ལྟར་ལུས་གཅིག་ཡོངས་སུ་བཏང་བས་ཀྱང་སེམས་ཅན་ཚད་
མེད་པ་དག་ཡོངས་སུ་སྨིན་པར་བྱས་ཞེས་འབྱུང་ངོ༌། །
ཟས་དང་སྐོམ་གྱི་ཆར་བབ་སྟེ། །ཞེས་པ། བྱང་ཆུབ་སེམས་དཔའ་ནི་བསམ་སྦྱོར་
གཉིས་ཀས་གཞན་ལ་ཕན་པ་བྱས་ཏེ། སྔོན་སེམས་ཅན་རྣམས་ལ་མུ་གེའི་འཇིགས་པ་ཆེན་པོ་
བྱུང་ལ། ཡུལ་འབྲི་ཏོ་ཧ་ཞེས་བྱ་བ་ན་རྒྱལ་པོ་དབང་ཆེན་སྡེ་ཞེས་བྱ་བ་བྱང་ཆུབ་སེམས་དཔའ་
ཞིག་ཡོད་པ་འབྱོར་པ་ཕུན་སུམ་ཚོགས་པ་དང་ལྡན་པས་སེམས་ཅན་ལ་ཟས་དང་སྐོམ་གྱི་
སྦྱིན་པ་ལོ་དུ་མར་བྱས་སོ། །དེར་འབྲུའི་བར་མཛོད་རྣམས་ཟད་པར་གྱུར་པ་དང་། རྒྱལ་པོའི་
བསམ་པས་ཐབས་གཞན་མེད་དེ་བདག་གིས་ཉ་ཆེན་པོ་ཞིག་ཏུ་སྐྱེ་བ་བླངས་ཏེ་དེའི་ཤས་
སེམས་ཅན་གྱི་འཚོ་བ་བྱ་སྟེ་ཕན་བཏགས་སོ་སྙམ་ནས། རྒྱ་མཚོའི་འགྲམ་ན་ཤིང་ཆེན་པོ་ཞིག་
ཡོད་པ་ལ་འཛེགས་ཏེ་འདི་སྐད་དུ། ཆོས་རྒྱུ་འབྲས་བདེན་ཞིང་བདག་གི་བསམ་པ་རྣམ་པར་
དག་ན་བདག་ཉ་ཆེན་པོ་ཞིག་ཏུ་གྱུར་ནས་སེམས་ཅན་གྱི་སོས་སུ་གྱུར་ཅིག །ཅེས་སྨོན་ལམ་
བཏབ་སྟེ་མཚོར་མཆོངས་སོ། །དེ་བསམ་པ་རྣམ་པར་དག་པའི་སྟོབས་ཀྱིས་ཉ་རོ་ཧི་ཏ་ཞེས་
པ་ལུས་དཔག་ཚད་ལྔ་བརྒྱ་བ་ཞིག་ཏུ་གྱུར་ནས་རྒྱ་མཚོའི་འགྲམ་ན་གནས་པ་དང། གྲོང་ཁྱེར་
བའི་ཤིང་འཐུ་བ་འགའ་ཞིག་གིས་མཐོང་ནས་ཤིན་ཏུ་འཇིགས་ཤིང་སྐྲག་པ་ལ། ཉ་དེས་མི་
-3 8 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། ད༩
སྐད་དུ་སྨྲས་པ། ཁྱེད་ང་ལ་མ་འཇིགས་ཤིག །ང་ནི་རྒྱལ་པོ་དབང་ཆེན་སྡེ་ཡིན་ཏེ། སེམས་
ཅན་དབུལ་པོ་རྣམས་ལ་ཟས་དང་སྐོམ་གྱིས་ཕན་བཏགས་པ་ལས་དེ་ཟད་པར་གྱུར་ནས་ཉར་
སྐྱེ་བ་བླངས་པ་ཡིན་གྱིས། ཁྱེད་རང་ཁོ་བོའི་ཤ་ལ་ཟོ། སེམས་ཅན་གཞན་ལ་ཡང་སྔོན་ཅིག་
ཅེས་སོ། །དེ་དག་གིས་དེ་ཐོས་པ་དང་ཡིད་དགའ་བ་རྙེད་དེ་རང་ཅག་ཡང་ལོངས་སྤྱོད་གཞན་
ལ་ཡང་སྦྲན་ཏེ། རྟ་དང་དྲེའུ་ལ་སོགས་པའི་ཁལ་མང་པོས་བླངས་ཤིང་ཟོས་པས་མུ་གེའི་སྡུག་
བསྔལ་ལས་གྲོལ་ཞེས་གྲག་གོ ། །
ལུས་དང་དེ་བཞིན་ལོངས་སྤྱོད་དང་། །ཞེས་པས། སེམས་བསྐྱེད་པས་ཐམས་ཅད་
གཞན་ལ་བཏང་བར་བྱ་སྟེ། སྔོན་འཛམ་བུའི་གླིང་འདིར་རྒྱལ་པོ་ཟླ་འོད་ཅེས་བྱ་བ་གླིང་ལྔ་ལ་
དབང་བ་རྒྱལ་ཕྲན་བརྒྱད་ཁྲི་བཞི་སྟོང་ལ་དབང་བསྒྱུར་བ་ཡུལ་ལྗོངས་སྟོང་ཕྲག་དྲུག་ཅུ་ན་
གྲོང་ཁྱེར་ཁྲི་ཕྲག་བརྒྱད་ཅུ་ལ་དབང་བསྒྱུར་པ་ཞིག་བྱུང་ངོ༌། །རྒྱལ་པོ་དེ་ལ་བཙུན་མོ་སྟོང་
ཕྲག་དྲུག་ཅུའོ། །སྲས་རྒྱལ་བུ་ལྔ་བརྒྱ་ཡོད་དོ། །ཕོ་བྲང་གི་མིང་ནི་འཚོ་བ་བཟང་པོ་ཞེས་བྱ་བ་
སྟེ༑ རྒྱུ་རིན་པོ་ཆེ་ལས་བྱས་པའོ། །མངའ་ཐང་ལོངས་སྤྱོད་ལ་ཚད་མེད་དོ། །རྒྱལ་པོ་དེ་ནི་
བྱང་ཆུབ་སེམས་དཔའ་ཡིན་ཏེ། འཛམ་བུ་གླིང་པ་ཐམས་ཅད་ལ་ཇི་ལྟར་འདོད་པ་བྱིན་ཏེ་
བདེ་སྐྱིད་ལ་འགོད་ཅིང་དེའི་ཡོན་ཏན་ཀུན་གྱིས་ཐོས་སོ། །དུས་དེ་ཙམ་ན་ཡུལ་མཐའ་ཁོབ་
གཅིག་ན་རྒྱལ་པོ་བི་མ་སེ་ན་བྱ་བ་ཞིག་གི་བསམ་པར་རྒྱལ་པོ་ཟླ་འོད་མ་ཤི་ན་ང་ལ་མཐོ་བའི་
དུས་མི་ཡོང་ན། ཇི་ལྟར་བྱ་སྙམ་པའི་ ཕྲག་དོག་གི་སེམས་སྐྱེད་ནས་དེར་རང་གི་འཁོར་
འབངས་ཐམས་ཅད་བསྡུས་ནས་བཀའ་སྩལ་པ། རྒྱལ་བུ་ཟླ་འོད་འདི་ནི་ཡོན་ཏན་ཀུན་དང་
ལྡན་ལ་ཀུན་གྱིས་བཀུར་ལ་ཁོ་བོ་ནི་མ་གྲགས་པས་འདི་མེད་པའི་ཐབས་ཇི་ལྟར་བྱ། གྲོས་
གྱིས་ཤིག་ཅེས་བསྒོ་བས་འབངས་རྣམས་ཀྱིས་གསོལ་བ། རྒྱལ་པོ་འདི་ནི་བུ་གཅིག་པ་ལ་མ་
བྱམས་པ་ལྟར་སེམས་ཅན་ཐམས་ཅད་ལ་སེམས་པས་ཀུན་གྱི་ཕ་མ་དང་འདྲ་བས་བདག་
-3 8 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅག་འཆི་བ་ལ་ཐུག་ཀྱང་འདི་ལ་གནོད་པ་མི་ཡོད་དོ། །ཟེར་ནས་སོ་སོར་གྱེས་སོ། །རྒྱལ་པོ་
སླར་ཡང་མི་དགའ་བར་གྱུར་ནས་བྲམ་ཟེ་ལེའུ་དེ་བ་ཞེས་བྱ་བ་ཁྲོ་ཞིང་གཏུམ་པ་ཞིག་རྒྱལ་
པོའི་སྤྱན་སྔར་བོས་ནས། རྒྱལ་པོ་ལགས། བཀའ་སྩལ་བ་བདག་གི་བགྱིའོ་ཞེས་ཞུས་པས།
བཀའ་སྩལ་པ། འོ་ན་རྒྱལ་པོ་ཟླ་འོད་འདི་ཆགས་པ་མེད་པའི་སྦྱིན་པ་བྱེད་པས་མགོ་སློངས་
ཤིག །མགོ་བྱུང་ན་ངའི་བུ་མོ་དང་རྒྱལ་སྲིད་ཕྱེད་སྦྱིན་ནོ། །བྲམ་ཟེས་ལམ་དུ་ཞུགས་པ་དང་
དུས་དེར་རྒྱལ་པོ་ཟླ་འོད་ཀྱི་ཡུལ་དུ་རིན་པོ་ཆེའི་རྒྱལ་མཚན་ཆག་པ་ལ་སོགས་པ་ལྟས་ངན་པ་
སྣ་ཚོགས་པ་བྱུང་ངོ༌། །བྲམ་ཟེས་ཕོ་བྲང་གི་སྒོར་ཕྱིན་པ་དང་སྒོ་སྲུང་བས་བྲམ་ཟེའི་བསམ་པ་
ངན་པ་རིག་ནས་མ་བཏང་ངོ༌། །དེར་རྒྱལ་པོའི་རྨི་ལམ་ན། རྒྱལ་པོའི་མགོ་སློང་བའི་བྲམ་ཟེ་
ཞིག་འོངས་ནས་ནང་དུ་འོང་བའི་དབང་མེད་དེ་དེ་ལ་མགོ་བཏང་ན་སྦྱིན་པ་རྫོགས་པར་
འགྱུར་ཏོ་ཟེར་བ་རྨིས་ནས། བློན་པོ་ཟླ་བ་ཆེན་པོ་ལ་བཀའ་སྩལ་པ། འོ་ཅིའི་ཕོ་བྲང་གི་སྒོར་
སུ་འོངས་ཀྱང་ཐོངས་ཤིག་ཅེས་སོ། །སྒོ་སྲུང་ན་རེ། འདི་ཅི་སྡེག་པའི་སེམས་ཀྱིས་རྒྱལ་པོ་ལ་
དབུ་སློང་པས་ནང་དུ་མ་བཏང་སྟེ་ཐབས་ཅི་ཡོད་ཅེས་སོ། །བློན་པོས་གསེར་དངུལ་ལ་མགོ་
མང་པོ་བྱས་ཏེ་རྒྱལ་པོའི་དབུའི་དོད་དུ་བྱིན་པས་བྲམ་ཟེ་ན་རེ། བདག་ལ་འདི་དག་ནི་མི་
དགོས་ཀྱི་རྒྱལ་པོའི་དབུ་འདོད་ཟེར་རོ། །ཡང་བློན་པོས་རིན་པོ་ཆེ་སྣ་བདུན་ལས་བྱས་པའི་
མགོ་མང་པོ་བྱིན་ཡང་མ་ཉན་ཏེ། རྒྱལ་པོའི་སྤྱན་སྔར་འདི་བཏང་ན་ངེས་པར་དབུ་སྟེར་བས་
རྒྱལ་པོ་གྲོངས་པའི་ཤུལ་དུ་འདུག་པ་བས་རང་ཤི་བ་རུང་སྙམ་ནས་མྱ་ངན་གྱི་གདུངས་ཏེ་
ཤིའོ། །དེ་ནས་བྲམ་ཟེ་ཅུང་ཟད་ནང་དུ་ཕྱིན་པ་ཡང་གཞན་གྱིས་བསྲུངས་པས་སྐད་ཆེན་པོས་
བདག་ནི་ཐག་རིང་པོ་ནས་རྒྱལ་པོའི་དབུ་འདོད་དུ་གསོལ་བས་དབུ་སྦྱིན་པར་མཛོད་ཅིག།
ཅེས་བོས་པས་གསན་ནས་སྤྱན་སྔར་ཤོག་གསུངས་ནས་བོས་སོ། །དེས་ཕྱིན་པ་དང་། ཁྱོད་
ཅི་འདོད་གསུངས་པ་དང༌། བདག་ལ་གཞན་ནི་དགོས་པ་མེད་ཀྱི་རྒྱལ་པོའི་དབུ་འཚལ་ལོ་
-38 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། །༩
ཞེས་ཞུས་པ་དང་ཞག་བདུན་ན་སྦྱིན་ནོ་ཞེས་སོ། །དེ་ནས་དྲིལ་ཆེན་པོ་བསྒྲགས་ཏེ། ཞག་
བདུན་ན་རྒྱལ་པོ་ཟླ་འོད་སྦྱིན་པ་ཆེན་པོ་གཏོང་ངོ་ཞེས་བསྒྲགས་སོ། །དེར་འཁོར་ཆེན་པོ་མྱ་
ངན་གྱིས་ཟིན་ནས་རྒྱལ་པོ་ལ་ཞུས་པ། རྒྱལ་པོ་ལགས་སྔོན་ལས་ཀྱིས་འབྲེལ་བས་བདག་ལ་
མི་དགོངས་པར་བྲམ་ཟེ་ཞིག་དོན་མཛད་དམ། བཀའ་སྩལ་པ། འཁོར་བ་ཐོག་མ་མེད་པ་
ནས་ལུས་དཔག་ཏུ་མེད་པ་བླངས་ཏེ་རུས་པ་སྤུངས་ན་རི་རབ་བས་ཀྱང་མཐོ། ཁྲག་རྒྱ་མཚོ་
བས་ཀྱང་མང་མི་ཁོམ་པར་སྐྱེས་ན་དགེ་བའི་སྐབས་མེད་པས། ད་ལྟའི་ལུས་འདི་རང་དབང་
ཡོད་པ་ལ་ཆུད་མི་གཟན་པར་སྦྱིན་པར་བྱེད་པས། ཁྱེད་ངའི་དགེ་བའི་བར་ཆད་མ་བྱེད་ཅིག་
ཅེས་གསུངས་པས། འཁོར་ཐམས་ཅད་མྱ་ངན་གྱིས་གདུངས་ནས་བརྒྱལ་ཏེ་འགྱེལ་ལོ། །དེ་
ནས་ཞག་བདུན་འདས་པ་ན། རྒྱལ་པོས་བྲམ་ཟེ་ལ་སྨྲས་པ། ད་མགོ་སློང་བའི་དུས་ལ་བབ་
ཀྱི་ལོངས་ཤིག་ཅེས་སྨྲས་པས། བྲམ་ཟེས་གསོལ་བ། རྒྱལ་པོའི་འཁོར་མང་པོའི་ནང་ན་
བདག་ལ་དབུ་བཅད་པའི་ཐབས་མེད། ཕྱི་རོལ་སྐྱེད་མོས་ཚལ་དུ་གཤེགས་སོ་ཟེར་ནས་རྒྱལ་
པོས་འཁོར་ལ་བཀའ་སྩལ་པ། ཁྱེད་རྣམས་ང་ལ་སེམས་ཤིང་གདུང་ན་བྲམ་ཟེ་འདི་ལ་གནོད་
པ་མ་བྱེད་ཅིག་ངའི་དགེ་བ་ཆུད་འཛའོ་བྱས་ནས་བྲམ་ཟེ་དང་སྐྱེད་མོས་ཚལ་དུ་གཤེགས་པའི་
བྲམ་ཟེས་གསོལ་པ། རྒྱལ་པོས་ཚ་བ་མ་བཟོད་ན་འགྱོད་པ་དག་སྲིད་ཀྱིས། དབུ་ཤིང་ལ་
བཏགས་ལ་དགུམ་མོ་ཞེས་ཞུས་སོ། །རྒྱལ་པོས་ཤིང་ཡལ་ག་ཀུན་ཁེབས་པ་ཞིག་ལ་དབུ་
བཏགས་ནས་ཁྱོད་ངའི་མགོ་ཆོད་ལ་ངའི་ལག་ཏུ་ཞོག་ལ་ལོངས་ཤིག་གསུངས་ནས་བདག་
གིས་བྲམ་ཟེ་འདི་ལ་མགོ་སྦྱིན་པར་བཏང་བས། བདག་གི་བླ་ན་མེད་པའི་བྱང་ཆུབ་ཀྱི་གོ་
འཕང་ཐོབ་ནས་འགྲོ་བ་མང་པོ་མྱ་ངན་ལས་འདས་པའི་བདེ་བ་ལ་འགོད་པར་གྱུར་ཅིག་ཅེས་
སྨོན་ལམ་བཏབ་བོ། །དེ་ནས་བྲམ་ཟེས་རལ་གྲི་འཕྱར་བས་ཤིང་གི་ལྷ་མོས་མི་རིགས་པར་
ཤེས་ཏེ། བྲམ་ཟེ་ལ་ཐལ་ལྕག་བརྒྱབ་པས་བརྒྱལ་ལོ། །རྒྱལ་པོས་ཤིང་གི་ལྷ་མོ་ལ་བདག་
-3 8
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གིས་སྐྱེ་བ་སྔ་མ་ཡང༌། ཤིང་འདིའི་རྩར་མགོ་དགུ་བརྒྱ་དགུ་བཅུ་རྩ་དགུ་བཏང་སྟེ། ད་ཡང་
བདག་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པ་བྱེད་པའི་བར་ཆད་མ་བྱེད་ཅིག་བསྒོའོ།།
ལྷ་མོས་བྲམ་ཟེ་བསླངས་དེ་ནས་བྲམ་ཟེས་མགོ་བཅད་པས་ས་རྣམས་རབ་ཏུ་གཡོས་ལྷ་
རྣམས་ཀྱིས་རྒྱལ་པོ་ལ་བསྟོད་པ་བྱས། དེ་ཙམ་ན་རྒྱལ་པོ་བི་མ་སི་ནས་གྲོང་ཁྱེར་དུ་ཕྱིན་
པས་རྒྱལ་པོ་ཟླ་འོད་ཀྱིས་མགོ་སྦྱིན་པར་བཏང་བས་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་
རྫོགས་སོ། །ཞེས་ཐོས་པས། རེ་བ་མ་གྲུབ་སྟེ་ཡིད་མུག་ནས་ཤིའོ། །བྲམ་ཟེས་ལམ་དུ་ཕྱིན་
པ་དང་མགོ་རུལ་ཞིང་ཞིག་སྟེ་བྱེ་མའི་ཁྲོད་གཅིག་ཏུ་བོར་རོ། །རྒྱལ་པོ་བི་མ་སེ་ན་ཤི་བ་ཐོས་
པས་ཁོ་ཡང་སྙིང་གས་ཏེ་ཤི་བས་མནར་མེད་པའི་སེམས་ཅན་དམྱལ་བར་སྐྱེས་སོ། །ཞེས་
འབྱུང་ངོ༌། །
གཟིངས་དང་ཟམ་པ་ཉིད་དུ་གྱུར་ཅེས་པས། བྱང་ཆུབ་སེམས་དཔའི་བསམ་སྦྱོར་
དག་པས་གཞན་དོན་སྤྱོད་པ་ནི་གཞན་གྱི་ཇི་ལྟར་འདོད་པ་བཞིན་དུ་འགྱུར་བ་ཀླུའི་རྒྱལ་པོ་
ཨེ་ལའི་འདབ་ཀྱི་གཏམ་སྟེ་གཞན་དུ་བལྟའོ། །གལ་ཏེ་དེ་ལྟར་དམ་བཅས་ནས། །ཞེས་པས།
བརྩེ་ལྡན་གྱི་དམ་བཅས་པ་ནི། ལུས་དང་སྲོག་གི་ཕྱིར་ཡང་མི་གཏོང་སྟེ། སྔོན་རི་དྭགས་ཀྱི་
རྒྱལ་པོ་སེང་གེ་ཡན་ལག་མ་སྨད་པ་ཞེས་བྱ་བ་ཞིག་རི་ཕུག་བགྲོད་དཀའ་བ་ཞིག་ན་རྩྭ་ལ་
སོགས་པ་ལ་བརྟེན་ནས་གནས་པ་ལ་སྤྲེའུ་ཕོ་མོ་གཉིས་ཀྱིས་སྤྲེལ་ཕྲུག་སེང་གེ་ལ་གཏམས་ཏེ་
སྤྱོད་ཡུལ་དུ་དོངས་བ་དང་། བྱ་རྒོད་ཀྱི་རྒྱལ་པོ་སྤུ་གྲི་བ་ཞེས་བྱ་བ་བར་སྣང་ནས་བབས་ནས་
སྤྲེལ་ཕྲུག་གཉིས་ཁྱེར་རོ། །དེ་སེང་གེས་མཐོང་ནས་བྱ་རྒོད་རྒྱལ་པོ་ཁྱོད་ལ་བདག་གསོལ་པ།།
བདག་གི་སྤྲེལ་ཕྲུག་འདི་གཉིས་བཅོལ་གྱིས་ཐོངས། །བདག་ནི་དེ་དག་འཇིགས་མེད་བྱ་ཕྱིར་
གནས། །སྐྱབས་སུ་དོང་བས་མ་བསད་ཁྱེད་ཀྱིས་ཐོངས། །ཞེས་སྨྲས་པ་དང༌། བྱ་རྒོད་ཀྱིས་
སྨྲས་པ། རི་དྭགས་རྒྱལ་པོ་ཁྱོད་ནི་བདག་དོར་ནས། །དེ་ལྟ་ན་ནི་མི་བསད་བཏང་བར་བྱ། ཁོ་
-3 9 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། ༩
བོས་འདི་གཉིས་ཟོས་ནས་ཁོ་བོ་མཁའ་ལ་གནས། ཁྱོད་ནི་ཁྲོས་པར་གྱུར་ཀྱང་བདག་ལ་ཅི་
བྱར་ཡོད། །སེང་གེས་སྨྲས་པ། བདག་ནི་བཏང་གིས་ཡོངས་སུ་བཟའ་བར་གྱིས། །བདག་གི་
སྤྲེལ་ཕྲུག་འདི་གཉིས་བཏང་དུ་གསོལ། །བྱང་ཆུབ་ཞུགས་པས་དམ་བཅས་སྲུང་བར་བྱེད།།
མཁས་པ་དག་ནི་བརྫུན་དུ་སྨྲ་བ་མེད། །དེ་ནས་བྱ་རྒོད་ངོ་མཚར་དུ་གྱུར་ནས། གང་དག་
གཞན་ཕྱིར་རང་གི་ལུས་དོར་བ། །དེ་དག་འཚོ་བ་འཇིག་རྟེན་འདིར་བདེ་འཚོ། ཁོ་བོས་སྤྲེལ་
ཕྲུག་འདི་གཉིས་བཏང་བར་བྱ། ཁྱོད་ཀྱང་འཚོ་ཞིང་རིང་དུ་ཆོས་སྤྱོད་ཅིག །ཞེས་སྨྲས་ནས་
སྤྲེལ་ཕྲུག་གཉིས་བཏང་སྟེ། བྱ་རྒོད་ལ་སེང་གེས་སྨྲས་པ། ང་ནི་སེང་གེ་ཁྱོད་ནི་བྱ་རྒོད་འོད་
སྲུང་ཆེན་པོ་དང༌། །སེར་སྐྱ་བཟང་མོ་དང་ནི་སྤྲེའུ་ཕོ་མོ་གཉིས། །སྒྲ་གཅན་འཛིན་དང་ཀུན་
དགའ་བོ་ནི་སྤྲེལ་ཕྲུག་ཏུ་འགྱུར་རོ། །ཞེས་སོ། ། །
མི་གང་བྱང་ཆུབ་སེམས་བཏང་ཡང་། །ཞེས་པ་སེམས་བསྐྱེད་ཀྱི་སྡོམ་པ་བཏང་ན་
ངེས་པར་ངན་སོང་དུ་སྐྱེ་ལ། གལ་ཏེ་མ་སྐྱེས་ཀྱང་ཐེག་པ་དམན་པར་ལྟུང་སྟེ། སྔོན་རྒྱལ་པོ་
ཟླ་འོད་ཅེས་བྱ་བས་བྱང་ཆུབ་ཏུ་སེམས་བསྐྱེད་དེ། སེམས་ཅན་རྣམས་ལ་ཅི་དང་ཅི་འདོད་པ་
སྟེར་བ་ལས་བདུད་བྲམ་ཟེའི་ཆ་བྱད་ཅན་ཞིག་གིས་ལག་པ་སློང་བ་དང་རྒྱལ་པོས་མཚོན་རྣོན་
པོ་བླངས་ནས་ལག་པ་གཡས་པ་བཅད་གཡོན་པས་བྱིན་པས་བདུད་ཁྲོས་ཏེ། བྲམ་ཟེ་ལ་སྤྱི་
བོའི་སྟེང་དུ་བཞག་ནས་མི་སྟེར་བར། ཁྱོད་ཀྱི་བཙོག་ལག་གཡོན་པས་སྟེར་བ་ཞེས་ཟེར་ནས་
ལག་པ་བྱིན་པ་ས་ལ་བརྡབས་པས་རྒྱལ་པོའི་བསམ་པ་ལ་བདག་གི་སེམས་ཅན་མ་རུངས་པ་
འདི་འདྲ་བའི་དོན་མི་ཡོངས་བས་སེམས་བསྐྱེད་གཏོང་སྙམ་སྟེ་ཉན་ཐོས་སུ་ལོག་པ་ནི་ཚེ་དང་
ལྡན་པ་ཤཱ་རིའི་བུའོ། ། །
དེ་དག་ཐམས་ཅད་ཐུལ་བར་འགྱུར། །ཞེས་པ་བདག་ཉིད་ཀྱི་སེམས་ཉོན་མོངས་
ལས་བསྲུངས་ཏེ་ཐུལ་ན། སྟག་དང་སེང་གེ་དང་སྲིན་མོ་ལ་སོགས་པའི་འཇིགས་པ་ཡང་མི་
- 39 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྱུང་སྟེ། སྔོན་བྱང་ཆུབ་སེམས་དཔའ་དེད་དཔོན་དུ་གྱུར་པའི་ཚེ། རྒྱ་མཚོ་ལ་ནོར་བུ་ལེན་དུ་
ཕྱིན་པ་དང་ལམ་ནོར་ནས་སེང་གྷ་ལའི་གླིང་ཞེས་པ་སྲིན་མོའི་གྲོང་ཁྱེར་དུ་ཕྱིན་པས་སྲིན་མོ་
འཇིགས་སུ་རུང་བས་ཁྱིམ་ཐབ་དུ་བཟུང་ནས་གནས་པ་དང༌། ཕན་པར་བྱེད་པ་ཡུལ་བའི་མི་
ཞིག་བྱུང་སྟེ། གྲོང་ཁྱེར་དེ་ལས་གཞན་པ་ཞིག་བསྟན་འདི་སྐད་དུ། དེད་དཔོན་ཆེན་པོ་ཁྱོད་
འདིར་མ་འདུག་ཅིག་འདི་ནི་སྲིན་མོའི་གྲོང་ཁྱེར་ཡིན་ཏེ་དུས་ཕྱིས་གྲོང་ཁྱེར་ཕ་གིར་ཁྲིད་ནས་
བསད་པར་བྱེད་དོ་ཞེས་སོ། །དེར་ཤིན་ཏུ་འཇིགས་པ་སྐྱེས་ཏེ་འདི་ལས་ཐར་པའི་ཐབས་ཡོད་
དམ་བྱས་པས་སང་ཉིན་རྒྱ་མཚོའི་ནང་ནས་རྟ་ཞིག་བྱུང་ནས་གསེར་གྱི་བྱེ་མ་ལ་འགྲེས་
ཏེ་འཛམ་བུའི་གླིང་དུ་འགྲོ་བར་འདོད་པ་རྣམས་ངའི་རྒྱབ་ཏུ་ཞོན་ཅིག་ཟེར་བ་འབྱུང་གིས། དེ་
ཙ་ན་བཞོན་པའམ་རྔ་མ་ལ་འཇུས་པས་ཐར་པར་འགྱུར་རོ། །ཞེས་ཟེར་ནས་སང་ཉིན་བལྟས་
པས་རྟ་ཞིག་བྱུང་སྟེ་དེ་ལ་བཞོན་པས་ཐར་ཏེ་རང་གི་ཡུལ་དུ་ཕྱིན་ནོ། །ཞེས་སོ། །
སེམས་གསལ་ཅིག་སྐྱེས་འབྲས་བུ་གང་ཞེས་པ། གཞན་ལ་བརྩེ་བའི་སེམས་སྐད་
ཅིག་ཙམ་སྐྱེས་པ་ལ་ཡང་འབྲས་བུ་དཔག་ཏུ་མེད་དེ། སྔོན་བུད་མེད་གཅིག་གིས་བུ་ཆུང་ཞིག་
པང་དུ་ཁྱེར་ནས་ཆུ་བོ་གངྒཱ་ལ་བརྒལ་བ་ལས་ཆུས་ཁྱེར་ཏེ་ཤི་བ་ལས་མ་བུ་ལ་སྙིང་རྗེ་ཆེན་པོ་
སྐྱེས་ཏེ། ཀྱེ་མ་བདག་ཤི་བ་ནི་བླའི་བུ་འདི་ཤིན་ཏུ་འཕངས་ཤིང་སྙིང་རྗེའོ་སྙམ་ནས་ཤི་བས་
ཚངས་པའི་འཇིག་རྟེན་དུ་སྐྱེས་སོ། །ཞེས་གྲག་གོ ། །
སེམས་སྲུང་བརྟུལ་ཞུགས་མ་གཏོགས་པ། །ཞེས་པས་སྡོམ་པ་ནི་སེམས་གཉེན་པོ་
སྟོབས་ལྡན་གྱིས་བསྲུངས་ཏེ། སྔོན་བྱང་ཆུབ་སེམས་དཔའ་མཐོང་བ་དོན་ཡོད་ཅེས་པ་དགེ་
ཚུལ་ཚུལ་ཁྲིམས་རྣམ་པར་དག་པ་ཞིག་གནས་པ་ལ། ལྷའི་དབང་པོ་བརྒྱ་བྱིན་གྱིས་ཉམས་
སད་པའི་ཕྱིར་བུ་མོ་གཟུགས་བཟང་བ་ལྟ་ན་སྡུག་པ་རྒྱན་སྣ་ཚོགས་ཀྱི་བརྒྱན་པ་ཞིག་ཏུ་སྤྲུལ་
ཏེ༔ དགེ་ཚུལ་དེ་ལ་བགད་པ་དང་བརྩེ་བ་ལ་སོགས་པ་བྲོད་པས་དགེ་ཚུལ་དེས་གནས་
-3 9 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། (༩
གཞན་དང་གཞན་དུ་བྲོས་པ་དང་བུ་མོས་ཕྱི་བཞིན་དུ་འབྲངས་ནས་འདི་སྐད་དུ། བདག་ནི་
སེམས་གྱིས་སྤང་བར་གྱིས། །ལུས་ཀྱིས་བྲོས་པས་ཅི་ཞིག་ཕན། །བརྟན་པོ་ལུས་ནི་བྲོས་པ་
ཡིས། །འདོད་ཆགས་སྤོང་བར་མི་ནུས་སོ། །ཞེས་སྨྲས་ནས་མི་སྣང་བར་གྱུར་པ་བཞིན་ནོ། །
ཡོན་ཏན་ཤེས་པར་རིག་པར་བྱ། །ཞེས་པས། བདག་ཉིད་ལ་ཡོན་ཏན་ཁྱད་པར་
ཅན་བརྗོད་པའི་ཚེ་དེ་ཡོད་ན་འཇིག་རྟེན་ན་ཡོན་ཏན་ཅན་ལ་དེར་ཤེས་པའང་ཡོད་ཨང་སྙམ་
དུ་བྱས་ལ། མེད་ན་ནི་འབད་པས་བསྒྲུབ་པར་བྱ་སྟེ། སྔོན་བྱང་ཆུབ་སེམས་དཔའ་ཚོང་དཔོན་
ཞིག་ཏུ་གྱུར་པ་ན། དེ་ནི་རང་བཞིན་ཆོས་ཀྱི་བདག །ཐོས་ལ་སོགས་པའི་ཡོན་ཏན་བརྒྱན།།
འཇིག་རྟེན་དག་གི་ཕལ་ཆེར་ནི། །བཀུར་སྟི་བྱ་བའི་འོས་སུ་འགྱུར། །ཞེས་པའི་ཡོན་ཏན་
དཔག་ཏུ་མེད་པ་དང་ལྡན་ནོ། །དེ་རྒྱལ་པོའི་ཕོ་བྲང་ཞིག་ཏུ་དོན་གཉེར་དུ་སོང་བ་དང་།
དེའི་སྒྱུག་མོ་རང་གི་བུ་མོ་དང་ཕྲད་པའི་ཕྱིར་དེའི་ཁྱིམ་དུ་ཕྱིན་ཏེ་ཟས་དང་སྐོམ་གྱི་སྐྱེམས་བྱིན་
ནས་ གཏམ་དྲིས་པ། བུ་མོ་ ཁྱོད་ རང་བདེའམ། ཁྱོད་ཀྱི་ ཁྱིམ་ཐབ་ཁྱོད་ལ་བྱམས་སམ།
ལེགས་པའི་ཡོན་ཏན་དང་ལྡན་ནམ། ཞེས་དྲིས་སོ། །བུ་མོས་མགོ་སྨད་བཅོམ་བསྐྱུངས་ནས།
དེ་ལྟ་བུའི་ཚུལ་ཁྲིམས་དང་ཡོན་ཏན་དང་སྤྱོད་ཚུལ་ནི་རབ་ཏུ་བྱུང་བ་ལ་ཡོད་དོ། །ཞེས་སྨྲས་
པ་དང༌། མ་རྒས་ཤིང་དབང་པོ་མི་གསལ་བ་དང་བུ་མོ་སྐད་ཆུང་བས་ལེགས་པར་མ་ཐོས་ཏེ།
བདག་གི་མག་པས་ནི་བུ་མོ་བོར་ཏེ་རབ་ཏུ་བྱུང་ངོ༌། །སྙམ་སྟེ་སྐད་ཕྱུང་ནས་ངུས་སོ། །བུ་མོའི་
བསམ་པ་ལ་བདག་གི་ཁྱིམ་ཐབ་རབ་ཏུ་བྱུང་པའི་གཏམ་མ་ཐོས་ཏེ་བདག་གི་མྱ་ངན་སངས་
པའི་ཕྱིར་འདིར་འོངས་སོ་སྙམ་ནས། སྨྲེ་སྔགས་འདོན་ཅིང་སྐད་ཆེར་ངུས་པས་བརྒྱལ་བར་
གྱུར་ཏོ། །དེ་གཡོག་འཁོར་དང་གྲོང་པ་དག་གིས་ཐོས་ནས་ཐམས་ཅད་ཁྱིམ་དེར་འདུས་ཤིང་
ངུས་སོ། །དེ་ནས་ཚོང་དཔོན་གྱིས་རྒྱལ་པོའི་ཕོ་བྲང་ནས་སླར་ལོག་སྟེ། བདག་གི་ཁྱིམ་དང་
ཉེར་ཕྱིན་པ་དང་མི་མང་པོ་འདུས་པ་མཐོང་བ་དང་། རང་གི་འཁོར་ལ་འདི་དག་ཅི་བྱེད་ལྟོས་
-39 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤིག་ཅེས་བསྒོའོ། །དེས་དེ་ལྟར་གྱུར་པ་བརྟགས་ནས་སྨྲས་པ། ཇོ་བོས་འབྱོར་པའི་ཁྱིམ་
སྤངས་ནས། །རབ་ཏུ་བྱུང་ཞེས་ཐོས་ནས་ནི། །སྐྱེ་བོ་འདི་དག་ག་ཞིག་ནས། །བྱམས་པའི་
དབང་གིས་འདུས་པར་གྱུར། །ཞེས་མྱ་ངན་བྱེད་པའོ་ཞེས་སོ། །དེ་ནས་བྱང་ཆུབ་སེམས་
དཔའ་བསྐུལ་བ་བཞིན་དུ་གྱུར་ནས། ཨེ་མ་ཧོ། སྐྱེ་བོ་རྣམས་བདག་ལ་དེ་ལྟར་རེ་བ་ལེགས་
སོ༑ ༑ད་ནི་བདག་ཁྱིམ་དུ་མི་འགྲོ་བར་བྱའོ་སྙམ་ནས་སླར་ལོག་སྟེ། རྒྱལ་པོ་ལ་རབ་ཏུ་འབྱིན་
པར་ཞུས་སོ། །རྒྱལ་པོ་ན་རེ། ཁྱོད་གང་གིས་འཕོངས་ནས་རབ་ཏུ་འབྱིན་ཞིང་ནགས་སུ་
འགྲོ་ཅི་དང་ཅི་དགོས་པ་ངས་སྦྱིན་ནོ་ཞེས་སོ། །དེ་ནས་སྨྲས་པ་བདག་ནི་གང་གིས་ཀྱང་
འཕོངས་པ་མེད་དེ། བདག་རབ་ཏུ་འབྱུང་ངོ་ཞེས་སྐྱེ་བོ་མང་པོས་དེ་བཞིན་དུ་བཞེད་དོ།།
ཞེས་པ་ལ་སོགས་པ་གསོལ་བ་དང་རྒྱལ་པོས་གནང་སྟེ། རབ་ཏུ་བྱུང་ནས་ནགས་སུ་འགྲོ་
བར་ཆས་སོ། །དེ་ནས་དེའི་མཛའ་བོ་དང་ཉེ་དུ་བ་འཁོར་འབངས་རྣམས་དེར་ལྷགས་ནས་མྱ་
ངན་གྱི་མིག་མཆི་མས་གང་ཞིང་ཁ་ཅིག་རྐང་པ་དང་ལག་པ་ལ་འཇུས་ཏེ་འགྲོར་མི་སྟེར། ཁ་
ཅིག་ཐལ་མོ་སྦྱར་ཏེ་འགྲོར་མི་སྟེར་བར་གསོལ་བ་འདེབས་སོ། ཁ་ཅིག་ལམ་བཀག་སྟེ་
འཁོད་དོ། ཁ་ཅིག་ཚིག་འཇམ་པོས་བརྡ་སྤྲོད། ཁ་ཅིག་ངག་རྩུབ་པོས་སྡིགས་ཤིང་གསོལ་བ་
འདེབས་པར་བྱེད་དོ། །དེ་ནས་སྐྱེས་བུ་དམ་པ་རབ་ཏུ་བྱུང་ཞིང་ནགས་སུ་འགྲོ་བ་འགོག་པའི་
མཛའ་བོ་གདོང་མཆི་མས་གང་བ་དེ་དག་ལ་བལྟས་ནས། དེ་དག་དང་འགྲོགས་པས་ཉེས་
སྤྱོད་འཕེལ་བར་གྱུར་པ་དེ་རབ་ཏུ་བྱུང་ཞིང་ནགས་སུ་སོང་བའི་ཕན་ཡོན་ལས་བརྩམས་པའི་
ཚིགས་སུ་བཅད་པ་མང་དུ་སྨྲས་ནས་ནགས་སུ་སོང་ངོ་། །ཞེས་གྲག་གོ །
བཀག་པ་རྣམས་ཀྱང་དེ་ལ་གནང་། །ཞེས་པ། སེམས་ཅན་གྱི་དོན་རྒྱ་ཆེན་པོ་
མཐོང་ན་ཉན་ཐོས་པ་དག་ལ་བཀག་པ་སྲོག་གཅོད་པ་ལ་སོགས་པ་རང་བཞིན་གྱི་ཁ་ན་མ་ཐོ་
བ་སྤྱད་ཀྱང་ཉེས་པར་མི་འགྱུར་ཞིང་། ཕན་ཡོན་ཡང་ཤིན་ཏུ་ཆེ་སྟེ། སེམས་ཅན་གྱི་དཔུང་
- 39 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། ༩
གཉེན་བྱེད་པའི་ཐབས་ལ་མཁས་པ་ཞེས་པའོ། །འདི་ལྟར་སྔོན་དེད་དཔོན་སྙིང་རྗེ་ཆེན་པོ་
ཞེས་བྱ་བ་བྱང་ཆུབ་ཀྱི་སེམས་དང་ལྡན་པ་ཞིག་གིས་མགྲོན་པོའི་སྐྱེ་བོ་མང་པོ་བསྡུས་ནས།
རྫིངས་ཆེན་པོ་བཅས་ཚོང་པའི་ཡོ་བྱད་མང་པོ་ཁྱེར་ཆུ་སྲིན་གྱི་གནོད་པ་བཟློག་པའི་དུང་དང་
བྱ་རོག་དང༌། འདོད་པའི་རླུང་བྱུང་ན་འཕྱར་བའི་དར་དང་ངལ་གསོ་བའི་ལྕགས་ཀྱི་ཕ་བོང་
དང༌། ཇི་ལྟར་མཁོ་བའི་ཡོ་བྱད་རྣམས་ཁྱེར་ཏེ་ནོར་བུ་རིན་པོ་ཆེ་ལེན་དུ་ཕྱིན་ནས་རྒྱ་མཚོའི་
གླིང་ལ་དགོས་འདོད་འབྱུང་བའི་ནོར་བུ་མང་པོ་བླངས་པ་དང༌། དེ་དག་གི་ནང་ནས་ཚོང་པ་
ལྭ་བ་ནག་པོ་ཅན་ཞེས་བྱ་བ་ཞིག་ལ་བསམ་པ་ངན་པ་སྐྱེས་ཏེ། བདག་གིས་མགྲོན་པོ་འདི་
དག་བསད་ལ་ནོར་བུ་འདི་རྣམས་བདག་བྱའོ་སྙམ་མོ། །དེ་རྒྱ་མཚོའི་ལྷ་ཞིག་གིས་དེད་དཔོན་
སྙིང་རྗེ་ཆེན་པོའི་རྨི་ལམ་དུ་སྤྲན་ནོ། །དེད་དཔོན་གྱི་བསམ་པས་མི་འདི་རྣམས་འདོད་པའི་
དོན་དང་བྲལ་ན་མི་ལེགས་ཀྱིས་བདག་དམྱལ་བར་སོང་ཡང་བླའི་སྐྱེ་བོ་འདི་རྣམས་ལ་ཕན་
པར་བྱའོ་སྙམ་ནས། མི་ནག་པོ་དེ་ལ་མདུང་བསྣུན་ནས་བསད་པས་ཉེས་པ་མ་བྱུང་ཞིང་
བསོད་ནམས་འཕེལ་བ་ལ་སོགས་པའོ། །
ལོག་པར་ལྟུང་དང་མགོན་མེད་དང༌། །ཞེས་པ་རྣལ་འབྱོར་པའི་ཁ་ཟས་ཆ་གཅིག་
ཡི་དྭགས་ལ་སྦྱིན་པར་བྱ་སྟེ་སྟོན་པའི་བཅས་པ་ཡང་ཡིན་པའོ། །དེ་ཡང་འདི་ལྟར་ཡི་དྭགས་
ཀྱི་རྒྱལ་པོ་འཕྲོག་མ་ཞེས་བྱ་བ་ལ་བུ་ལྔ་བརྒྱ་ཡོད་པ་ལ། ནུབ་རེ་ལ་མི་བུ་ལྔ་བརྒྱ་བསད་ཅིང་
ཟ་བ་ལས་སངས་རྒྱས་ཀྱིས་དེ་འདུལ་བར་དགོངས་ནས། དེའི་བུ་ཆེ་བ་ཐོའུ་སྡུག་པ་དགའ་
བྱེད་ཅེས་པ་བརྐུས་ཏེ། ལྷུང་བཟེད་ནང་དུ་སྦས་པ་དང་། མས་འཛམ་བུའི་གླིང་གི་རྒྱ་མཚོའི་
འགྲམ་ཚུན་ཆད་བཙལ་བས་མ་རྙེད་ནས་ཤིན་ཏུ་སྡུག་བསྔལ་བར་གྱུར་ནས་སངས་རྒྱས་ལ་
བདག་གི་བུ་གཟིགས་སམ་ཞེས་ཞུས་པས། སངས་རྒྱས་ན་རེ། ཁྱོད་བུ་འདི་ཙམ་ཡོད་པ་ཡང་
བརྩེ་ན་བུ་རེ་རེ་ལ་སོགས་པ་ཉུང་ཟད་ལས་མེད་པ་ཚོ་ཅི་འདྲ་བར་འགྱུར་བས། ད་ནས་མིའི་
བ 39 5 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུ་མི་གསོད་པར་བསླབ་པའི་གཞི་ལྔ་འཛིན་ན་ཡོན་ཏན་ནོ་གསུངས་པས། དེས་དེ་ལྟར་
བགྱིའོ་ཞེས་ཟེར་བས་བུ་བྱིན་ཏེ། དེ་རྣམས་ཀྱི་འཚོ་བ་སྟོན་པའི་འཁོར་གྱིས་ཆང་བུ་གཉིས་
གཉིས་པོ་འདི་སྦྱིན་པར་དམ་བཅས་པའོ། །
ཆོས་གོས་གསུམ་མ་གཏོགས་པ་སྦྱིན། །ཞེས་པ། བྱང་ཆུབ་སེམས་དཔས་སེམས་
ཅན་གོས་མེད་ཅིང་གྲང་བས་ཉེན་པ་མཐོང་ནས་རབ་ཏུ་བྱུང་བས་ཆོས་གོས་གསུམ་མ་
གཏོགས་པ་སྦྱིན་ཞིང་གཞན་ཡང་ཇི་ལྟ་ཡོད་པ་སྦྱིན་པར་བྱས་ན་ཕན་ཡོན་དཔག་ཏུ་མེད་པ་
ཡོད་དེ། སྔོན་འདས་པའི་དུས་ན་སངས་རྒྱས་བསོད་རྣམས་སྐྱབས་ཞེས་བྱ་བ་འཇིག་རྟེན་དུ་
བྱོན་པ་ལ། མི་ཐམས་ཅད་ཀྱིས་མཆོད་པ་བྱས་པ་དང༌། དེའི་ཚེ་བུད་མེད་འགའ་ནི་བཀབ་
ཞེས་པ་དབུལ་ཞིང་འཕོངས་པས། ཁྱོ་ཤུག་གཉིས་ལ་རས་ཡུག་གཅིག་ལས་གོས་གཞན་མེད་
དོ༑ ༑གཞན་དོན་གཉེར་དུ་འགྲོ་བ་དེས་དེ་གྱོན་ཞིང་གཅིག་ཤོས་ནི་རྩྭའི་གསེབ་ཏུ་གཅེར་
བུར་འདུག་གོ །དེ་ནས་སྟོན་པའི་འཁོར་དགེ་སློང་གཞན་དོན་བྱེད་པ་ཞིག་བུད་མེད་དེའི་སྒོ་
རྩར་སོང་སྟེ་དེ་ཕྲད་ནས། ཁྱོད་སངས་རྒྱས་ལ་ཕྱག་ཚོལ་ཡོན་ཕུལ་ཆོས་ཉོན་ཞེས། དལ་
འབྱོར་རྙེད་དཀའ་བ་དང་སྦྱིན་པའི་ཕན་ཡོན་ལ་སོགས་པ་བཤད་པས། དེས་སྨྲས་པ། བཙུན་
པ་ཅུང་ཟད་ཅིག་བཞུགས་ཤིག་སྒོ་ན་དགེ་སློང་ཞིག་སངས་རྒྱས་ལ་ཕྱག་ཚོལ་ཆོས་ཉོན་སྦྱིན་
པ་གྱིས་མཆི་ན། བདག་ཅག་ཚེ་སྔ་མ་ལ་སྦྱིན་པ་མ་བྱས་པས་འདི་ལྟར་དབུལ་ཞིང་འཕོངས་
པར་གྱུར། ད་ཡང་ཅི་ཞིག་གིས་ཚེ་ཕྱི་མའི་ཚིགས་སུ་འགྱུར་པར་བྱ། ཁྱོས་སྨྲས་པ། འདི་སྦྱིན་
པར་འོས་ཏེ་བདག་ཅག་དབུལ་བས་ཅི་ཞིག་སྦྱིན་པར་བྱ། ཆུང་མས་སྨྲས་པ། བདག་ནི་སྦྱིན་
པ་ཞིག་བྱེད་ཁྱོད་ཀྱིས་གནང་ཞིག །ཁྱོས་འདི་ལ་ནོར་གུད་ན་ཞིག་ཡོད་དམ་སྙམ་ནས་འོ་ན་
སྦྱིན་པ་གྱིས་ཤིག་ཅེས་སྨྲས་སོ། །བདག་ནི་རས་འདི་སྦྱིན་པར་བྱེད་དོ་ཞེས་སོ། ཁྱོས་སྨྲས་པ།
འདི་སྦྱིན་ན་བདག་ཅི་གྱོན་དོན་ཡང་ཅིས་གཉེར། གཉིས་ཀ་བསྡད་དམ་ཅི་བྱས་པས། སྨྲས་
-39_6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། ༩
པ༑ བདག་ཅག་ནི་མྱུར་དུ་ཚེ་འཕོ་བས་འདི་མེད་ཀྱང་ཕྱི་མ་གལ་ཆེ་བས་བཏང་ངོ༌། ཁྱོས་ཀྱང་
མི་དགའ་བཞིན་དུ་གནང་ངོ༌། །དེ་ནས་བུད་མེད་དེས་དགེ་སློང་དེ་ལ་སྨྲས་པ། བཙུན་པ་ཅུང་
ཟད་མ་གཟིགས་ཤིག་སྦྱིན་པ་བགྱིའོ། །དགེ་སློང་གིས་སྨྲས་པ། མངོན་སུམ་ལག་གིས་བྱིན་
ཅིག་སྦྱིན་པའི་ཚིགས་བཅད་བགྱིའོ་ཞེས་བསྒོའོ། །སྨྲས་པ་བདག་ལ་རས་འདི་ལས་གོས་མེད་
པས་བུད་མེད་ཀྱི་ལུས་བཙོག་པ་མནམ་པོ་འདི་གཟིགས་མི་རུང་བས་ནང་ནས་འབུལ་ལོ།།
ཞེས་ནང་ནས་ཕུལ་ལོ། །དགེ་སློང་དེས་སྦྱིན་པའི་ཚིགས་བཅད་བྱས་ནས་རས་དེ་ཁྱེར་ནས་
བཅོམ་ལྡན་འདས་ག་ལ་བ་དེར་ཕྱིན་པ་དང་། བཅོམ་ལྡན་འདས་ཀྱིས་དགེ་སློང་ལ་བུད་མེད་
ཀྱིས་ཕུལ་བའི་གོས་ལོན་ཅིག་ཅེས་བཀའ་སྩལ་པ་དང་། དགེ་སློང་དེས་ཀྱང་རས་དེ་སངས་
རྒྱས་ལ་ཕུལ་བས་ཕྱག་གིས་བཞེས་སོ། །དེ་ལ་རྒྱལ་པོ་དང་འཁོར་རྣམས་མ་མོས་པས་དེ་
རྣམས་ཀྱི་སེམས་མཁྱེན་ནས་བཀའ་སྩལ་པ། ངས་བལྟས་ན་འཁོར་འདི་ཡི་ནང་ནས་སྦྱིན་པ་
རྣམ་པར་དག་པ་འདི་ལས་མེད་དོ་ཞེས་བཀའ་བསྩལ་ཏོ། །དེ་ནས་འཁོར་རྣམས་ངོ་མཚར་
སྐྱེས་ཏེ། རྒྱལ་པོའི་བཙུན་མོས་ཀྱང་ལུས་ལ་གྱོན་པའི་གོས་དང་རྒྱན་ཕུད་ནས་བུད་མེད་དེ་ལ་
བྱིན་ཏོ། །རྒྱལ་པོས་ ཀྱང་ གོས་དང་རྒྱན་ཕུད་ནས་དེའི་ཁྱིམ་ཐབ་ལ་བསྐྱལ་ཏེ། ཁྱོ་ཤུག་
གཉིས་འཁོར་གྱི་ནང་དུ་ཤོག་ཅིག་བསྒོས་སོ། །བུད་མེད་དེ་སྐྱེ་བ་ཕྱི་མ་ལ་ཁྱིམ་བདག་ཕྱུག་པོ་
ཞིག་གི་བུ་མོར་གྱུར་ཏེ་བཙས་མ་ཐག་ནས་ལུས་ལ་རས་འཇམ་པོ་དཀྲིས་ཏེ་བྱུང་ངོ༌། །དེ་
བཞིན་དུ་བསྐལ་བ་དགུ་བཅུ་རྩ་གཅིག་ཏུ་གར་སྐྱེས་པར་ལུས་གོས་དང་བཅས་ཤིང་འབྱོར་པ་
ཕུན་སུམ་ཚོགས་པར་གྱུར་ཏོ། །
དོན་ཆེན་འགྲུབ་པའི་རྒྱུར་བཏང་ངོ༌། །ཞེས་པས། བྱང་ཆུབ་སེམས་དཔའ་སེམས་
ཅན་གྱི་དོན་རྒྱ་ཆེན་པོར་འགྱུར་བ་མཐོང་ནས། རང་གི་ལུས་སྲོག་ཀྱང་འཕངས་པ་མེད་པར་
བཏང་བར་བྱ་སྟེ། རྒྱ་གར་གྱི་ཡུལ་ཤར་ཕྱོགས་བྷ་ག་ལ་དང་ལྷོ་ཕྱོགས་པོ་ཏ་ལའི་བར་ན།
-39 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཛའ་བར་ཏིའུ་ཞེས་པའི་རི་མཐོ་ལ་ལྗོན་ཤིང་རྒྱས་པ་ཞིག་ཤིང་ཐོག་དང་ངད་མང་པོས་གང་
བ་ཞིག་ལ། གླང་པོ་ཆེའི་རྒྱལ་པོ་སྙིང་རྗེ་སེམས་ཞེས་བྱ་བ་གཟུགས་བཟང་བ་སྙིང་རྗེ་ཆེ་
བས་སེམས་ཅན་ཐམས་ཅད་ཀྱི་མགོན་དང་སྐྱབས་བྱེད་པ་ཞིག་ཡོད། དེས་བལྟས་པས། བྱེ་
ཐང་ཆེན་པོ་ཞིག་ན་ཚུར་མི་མང་པོ་བྱུང་པ་མཐོང་ཏེ། དེ་དག་ནི་རྒྱལ་པོའི་ཆད་པ་ཕོག་
པའམ་ཡང་ན་མགྲོན་པོ་ལམ་གཏོར་བ་ཡིན་སྙམ་ནས། དེ་དག་གི་མདུན་དུ་རྒྱུག་པས། དེ་
རྣམས་ཤིན་ཏུ་བྲེད་དེ་རང་ཅག་རྣམས་ཡེ་ནས་རྒྱལ་པོའི་ཆད་པ་བྱུང་བ་ལ་ད་ནི་གླང་པོ་ཆེ་སྨྱོན་
པས་གསོད་སྙམ་མོ། །དེ་ནས་གླང་དེས་མི་སྐད་དུ་སྨྲས་པ། ཀྱེ་ཁྱེད་ཅག་ལམ་གཏོར་བའམ།
རྒྱལ་པོའི་ཆད་པས་བཏབ་བའམ་ཇི་ལྟར་ཡིན་ཞེས་དྲིས་པས། མི་རྣམས་ངལ་ཞིང་དུབ་པ་
དང་ཁ་བསྐམས་པས་སྨྲ་མ་ནུས་སོ། །དེ་ནས་གླང་པོ་ཆེས་མི་དེ་དག་ཁྲིད་དེ་ཆུ་འཐུང་དུ་
བཅུག་པས་ཆོ་ངེར་ངུས་ནས་སྨྲས་པ། བདག་ཅག་ལ་རྒྱལ་པོའི་ཆད་པ་བྱུང་ནས་མི་སྟོང་ཙམ་
སྤྲུགས་པ་ལ། སུམ་བརྒྱ་ཙམ་ལྟོགས་ཤིང་ངལ་ནས་ཤི །འདི་ན་བདུན་བརྒྱ་ཙམ་ཡོད་དོ་ཟེར་
རོ༑ ༑དེ་ནས་གླང་པོ་ཆེས་མི་དེ་དག་ལ་ཤིང་ཐོག་བྲག་གོ་ལ་སོགས་བཟར་བཅུག་པས་ཤིང་
ཐོག་ནད་ལ་ཕོག་སྟེ་ཐམས་ཅད་ནའོ། །གླང་པོས་སྨྲས་པ་ཁྱེད་ཅག་བདེ་ཞིང་སྐྱིད་དམ། དེ་
དག་གིས་སྨྲས་པ། བདག་མིའི་བཟའ་བ་ཟ་བ་ཡིན་པ་ལ་ཤིང་ཐོག་གིས་ནད་ཁམས་བསྐྱེད་
དེ་ནའོ་ཞེས་སོ། །གླང་པོ་ན་རེ་སང་ཉིན་བྲག་ཆེན་པོ་ཕ་གིའི་རྩར་སོང་དང་དེའི་རྩ་ན་གླང་པོ་
ཆེ་གསར་དུ་ཤི་བའི་རོ་ཞིག་ཡོད་ཀྱིས་དེའི་ཤ་ཟོས་ན་ཤིང་ཐོག་གི་ནད་ཀྱང་འཚོ། ཤ་རྣམས་
ཁུར་ལ་ལམ་རྒྱགས་གྱིས་རྒྱུ་ལོང་གི་ཆུས་སྣོད་གྱིས་ལ་ལམ་དུ་སོངས་ཤིག །དེ་ཟད་རྩ་ན་མི་
ཡུལ་དུ་ལྟོལ་ཡོང་གེས་བྱས་ཏེ། སྨོན་ལམ་བཏབ་སྟེ་ བྲག་དེ་ལ་མཆོངས་ནས་ཤིའོ། །མི་
རྣམས་ཀྱིས་ཕྱིན་ནས་གླང་པོ་ཆེའི་རོ་དང་ཕྲད་པ་ལ་ཁ་ཅིག་ན་རེ་འདི་ཁོ་བོ་ཅག་ལ་བྱམས་
པའི་གླང་པོ་ཆེ་དེ་འདྲའོ་ཞེས་ཟེར། ཁ་ཅིག་ན་རེ་དེ་ལྟ་ན་འདིའི་ཤ་ཟ་བར་མི་རིགས་པས་རོ་
- 398 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། །༩
བསྲེག་པར་བྱའོ་ཞེས་ཟེར། ཁ་ཅིག་ན་རེ་ཁོས་བདག་ཅག་རྣམས་ཀྱི་དོན་དུ་བསམས་པ་ཡིན་
པས། བཟའ་བ་འཐད་དོ་ཟེར་ནས་ཤས་ལམ་རྒྱགས་བྱས་ནས་ཕྱིན་པས། བེ་ཏ་ལའི་རྒྱལ་
ཁམས་ཆེན་པོར་ཕྱིན་ཏེ་དེར་ཡུལ་བཟུང་བས། མི་དེ་རྣམས་ལས་འཕེལ་བས་དེང་སང་ཡང་
གླང་པོ་ཆེའི་སྡེ་ཞེས་པ་མི་སྡེ་ཆེན་པོ་ཡོད་དོ། །མི་དེ་རྣམས་དྲིན་དུ་གཟོ་བས་དུས་དེ་ནས་ད་
བར་དུ་གླང་པོ་ཆེའི་ཤ་མི་ཟ་ཞིང་ཁལ་མི་འགེལ་ལོ། །དེ་ལྟར་ངོ་མཚར་ཆེ་བས་ལྷ་རྣམས་
ཀྱིས་ཚིགས་སུ་བཅད་དེ་སྨྲས་པ། གླང་ཆེན་སྙིང་རྗེ་ཆེན་པོ་ཡིས། །གཞན་གྱི་སྡུག་བསྔལ་
ཡུལ་མཐོང་ནས། །རང་གི་སྲོག་ཀྱང་འདོར་ནུས་པ། །ཨེ་མ་ངོ་མཚར་ཡ་མཚན་ཆེ། །ཞེས་སོ།
ཁོང་ཁྲོ་གཅིག་གིས་འཇོམས་པར་བྱེད། །ཅེས་པ། ཞེ་སྡང་གི་སེམས་དྲག་པོ་སྐྱེས་
པ་ནི་ཉེས་པ་ཤིན་ཏུ་ཆེ་སྟེ། སྔོན་འདས་པའི་ཚེ། ཐུབ་པའི་བསྟན་པ་འཇིག་ཏུ་ཉེ་བ་ན། བྱང་
ཆུབ་སེམས་དཔའ་དགའ་བའི་དབང་པོ་ཞེས་པ་བློ་དང་ལྡན་པ་སྟོང་པ་ཉིད་ལ་ལྷག་པར་མོས་
པ་སངས་རྒྱས་མང་པོ་ལ་བྱ་བ་བྱས་པ་སེམས་ཅན་ལ་ཕན་བདེ་སྒྲུབ་པ་ཞིག་བྱུང་བས། གྲོང་
དང་གྲོང་ཁྱེར་དུ་སོང་ནས་སེམས་ཅན་རྣམས་ལ་སྟོང་པ་ཉིད་དང་མཐུན་པའི་ཆོས་བསྟན་ཏེ།
སེམས་ཅན་མང་པོ་ཕྱིར་མི་ལྡོག་པའི་ལམ་ལ་བཀོད་དེ། དེའི་ཚེ་བྱང་ཆུབ་སེམས་དཔའ་རྒྱལ་
བའི་བློ་གྲོས་ཞེས་བྱ་བ་བློ་ཆུང་བ་ཚུལ་ཁྲིམས་ལ་མཆོག་ཏུ་འཛིན་པ་སྟོང་པ་ཉིད་ལ་མོས་པ་
དང་བྲལ་ནས་སྡང་བར་ཞུགས་པ་ཞིག་བྱུང་པས། བྱང་ཆུབ་སེམས་དཔའ་དགའ་བའི་དབང་
པོ་འགྲོ་བ་མང་པོ་ལ་སྟོང་པ་ཉིད་ཀྱི་གཏམ་འབའ་ཞིག་བརྗོད་པ་མཐོང་ནས། སེམས་ཁྲོས་
འཁྲུགས་རྔམས་པར་གྱུར་ནས། འདི་ནི་བློ་གྲོས་འཆལ་བ་སངས་རྒྱས་ཀྱི་བསྟན་པ་འཇིག་
པར་བྱེད་པ། ཆོས་ལ་སྐུར་པ་འདེབས་པ། སེམས་ཅན་ལོག་པའི་ལམ་ལ་བཀོད་པས། འདི་
ལ་སུས་ཀྱང་ཉན་པའམ། འགྲོགས་པའམ། བསྙེན་བཀུར་མ་བྱེད་ཅིག་ཅེས་པ་ལ་སོགས་
སྨྲས་ཏེ། ཡུལ་དེ་ནས་བསྐྲད་པའི་འབད་པ་ཡང་བྱེད་དོ། །དེ་ལྟར་སྐུར་བ་བཏབ་པའི་ཉེས་
-3 99 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་འཆི་བའི་དུས་བྱེད་པའི་ཚེ་ཡང་བར་མཐོངས་ཕྱེ་ནས་སེམས་ཅན་དམྱལ་བར་ལྷུང་སྟེ་ལོ་
བྱེ་བ་མང་པོ་སྡུག་བསྔལ་མྱོང་ངོ༌། །དེ་འཆི་བའི་ཚེ་བྱང་ཆུབ་སེམས་དཔའ་རབ་ཏུ་དགའ་བའི་
དབང་པོས་སྙིང་རྗེ་བས་སྟོང་པ་ཉིད་ཀྱི་གཏམ་བྱས་པས་ཕྱིས་མིར་སྐྱེས་ནས་སྟོང་པ་ཉིད་ལ་
དགའ་བའི་མཆོག་ཏུ་གྱུར། ད་ལྟ་བྱང་ཆུབ་སེམས་དཔའ་འཇམ་དཔལ་ལོ། །
འདི་ལ་ཐོག་མར་བལྟར་འོས་ཏེ་ཞེས་པ། བརྩེ་ལྡན་གྱི་སྦྱིན་པ་ལ་སོགས་པ་དགེ་
བའི་ལས་སྤྱད་པས་ཐོབ་པའི་འབྲས་བུ་ཡང་། གཞན་ལ་སྦྱིན་ཞིང་བལྟ་བར་བྱ་སྟེ། སྔོན་ཡུལ་
ཀ་ཤི་ཀ་ཞེས་པར་རྒྱལ་པོ་རྩོད་བྱུང་ཞེས་ཀྱང་བྱ། འཐབ་མོ་སྐྱེས་ཞེས་ཀྱང་བྱ་བ་བློན་པོ་བཞི་
དང་བཅས་པ་བཙུན་མོ་དམ་པ་རྣམས་དང་སྲས་འཁོར་ཉུག་རུམ་པ་དང་བཅས་པ་དག་གིས་
ཕྱི་རོལ་སྐྱེད་མོས་ཚལ་དུ་སྐྱོ་སངས་ལ་ཕྱིན་པ་དང་། རྒྱལ་པོ་ཕྱོགས་དེ་ཉིད་དུ་གཉིད་ཀྱིས་
ནོན་ཏོ། །འཁོར་རྣམས་ཀྱིས་ནགས་གསེབ་ཏུ་ཕྱིན་པས། དེ་ན་དྲང་སྲོང་བཟོད་པར་སྨྲ་བ་
ཞེས་པ། དཀའ་ཐུབ་བརྟན་པ་ཏིང་ངེ་འཛིན་ལ་གནས་པ་ཞིག་མཐོང་སྟེ། དད་ཅིང་མོས་པར་
གྱུར་ནས་ཕྱག་བཙལ་ཏེ་གདམས་ངག་ཞུས་པས། དེས་ཀྱང་འདུས་བྱས་ཐམས་ཅད་མི་རྟག་
པ་ལ་སོགས་པ་གདམས་ངག་གནང་ངོ༌། །དེ་ནས་རྒྱལ་པོ་དེ་གཉིད་སངས་ཏེ་ཕྱི་བཞིན་ཕྱིན་
པས་ཚུལ་དེ་མཐོང་བས། ཀྱེ་མ་བདག་གི་བཙུན་མོ་རྣམས་ནི་དགེ་སློང་འདིའི་དབང་དུ་གྱུར་
ཏོ་སྙམ་ནས། གཏུམ་པོའི་རང་བཞིན་ཅན་དེས་མཚོན་རྣོན་པོས་དྲང་སྲོང་གསོད་པར་གཟས་
པས། དྲང་སྲོང་ན་རེ། རྒྱལ་པོ་ཆེན་པོ་བདག་གིས་འདི་དག་ལ་ཆོས་བསྟན་པ་ཙམ་མ་ཡིན་པ་
གནོད་པ་གང་ཡང་མ་མཆིས་ན། བདག་འཚོ་བ་དང་བྲལ་བ་ནི་བཟོད་དེ་ཁྱོད་ཉིད་ལ་འཇིག་
རྟེན་འདིར་གྲགས་པ་ངན་པ་དང་ཕྱི་མར་རྣམ་སྨིན་དྲག་པོ་འབྱུང་བས་མི་ལེགས་སོ། །ཞེས་
སོ༑ ༑རྒྱལ་པོ་ཡིད་མ་ཆེས་ཏེ་མི་བདེན་པར་ཤེས་ནས་ཁྲོས་འཁྲུགས་ནས་དྲང་སྲོང་གི་རྐང་
ལག་ཐམས་ཅད་བཅད་ནས་དེའི་བཟོད་པ་མ་ཉམས་པས་རྒྱལ་པོ་ངོ་མཚར་དུ་གྱུར་ཏོ།།
-40 0 -



I
གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། ༩
བཟོད་པར་གསོལ་ནས་ཁྱོད་སངས་རྒྱས་པའི་ཚེ་བདག་ཅག་ཀྱང་རྗེས་སུ་བཟུང་དུ་གསོལ།
ཞེས་ཞུས་པས། དྲང་སྲོང་གིས་གནང་སྟེ་སྨོན་ལམ་བཏབ་པས་དུས་ཕྱིས་དྲང་སྲོང་དེ་ནི་
བཅོམ་ལྡན་འདས་སུ་གྱུར། རྒྱལ་པོ་བློན་པོ་བཞི་དང་བཅས་པ་ནི་ལྔ་སྡེ་བཟང་པོར་གྱུར་ནས། །
ཝཱ་རཱ་ཎ་སཱིར་བདེན་པ་བཞིའི་ཆོས་གསུངས་པ་ནི་ཐོག་མར་གཞན་ལ་བལྟའོ། །
སངས་རྒྱས་ཉིད་སྦྱིན་མི་སྲིད་དོ། །ཞེས་པ། བྱང་ཆུབ་སེམས་དཔས་སེམས་ཅན་
མགུ་བར་བྱས་པ་ནི་ཤིན་ཏུ་དོན་ཆེ་བས་བདེ་འགྲོ་དང་ཐར་པ་ཐོབ་ལ། འཇིག་རྟེན་ན་དབང་
ཆེ་བར་གྲགས་པའི་རྒྱལ་པོ་མགུ་བས་ནི་ཟས་དང་ནོར་ཙམ་ལས་སྦྱིན་པར་མི་ནུས་ཏེ། སྔོན་
རྒྱལ་པོ་ཧཱ་ཤང་དེ་བ་ཞེས་བྱ་བས་རྒྱལ་ཁམས་ཀྱི་མི་ཐམས་ཅད་ལ་མཐའ་འཁོབ་ཀྱི་སྐད་དོར་
ལ༑ སཾ་སྐྲྀ་ཏའི་སྐད་དུ་སྨྲ་བར་བྱའོ། །ཞེས་བཀའ་ཁྲིམས་བཅས་ནས་ཐབས་ཀྱིས་དེ་ལྟར་
བསླབས་སོ། །དེ་ནས་རྒྱལ་པོས་དེ་ལྟར་བྱེད་དམ་མི་བྱེད་ཉུལ་དུ་ཕྱིན་པ་དང་། ལམ་ན་བྲམ་
ཟེ་གཟུགས་ངན་པ་ཞིག་ཁྲུས་བྱེད་ཅིང་འདུག་པ་ལ་ཆུ་འདི་ལ་ཇི་ཙམ་ནུས་ཞེས་དྲིས་པ་དང་།
སཾ་སྐྲྀ་ཏའི་སྐད་དུ་པུས་མོ་ནུབ་ཙམ་བལྟའོ་ཟེར་ནས་རྒྱལ་པོ་ཤིན་ཏུ་དགྱེས་ནས་དེ་ལ་ནོར་
རྫས་མང་པོ་བྱིན་ཏེ། ཇི་སྐད་དུ། འབུམ་དང་འབུམ་དང་ཡང་འབུམ་དང་། །གླང་ཆེན་མྱོས་པ་
ཆུ་དག་ནི། །པུས་ནུབ་ཆུ་ཞེས་བརྗོད་པ་ལས། །ལྷའི་བྲམ་ཟེ་ལ་གནང་ངོ༌། །ཞེས་འབྱུང་ངོ་།།
ཡུངས་མར་གང་བའི་སྣོད་བསར་ཅེས་པ། བསླབ་པ་ནི་གཉེན་པོ་བརྗེད་པ་མེད་
པར་བསྲུང་བར་བྱ་སྟེ། འདི་ལྟར་ཡུལ་གྱེན་དུ་རྒྱལ་གྱི་གྲོང་ཁྱེར་འཕགས་རྒྱལ་ཞེས་བྱ་བ་ན་
རྒྱལ་པོ་རབ་གནང་གཏུམ་པོ་ཞེས་བྱ་བ་ཡོད་པས། ནང་པ་སངས་རྒྱས་དང་ཕྱི་རོལ་པ་གཉིས་
མཆོད་གནས་གང་བཟང་བལྟ་བའི་ཕྱིར། འཕགས་པ་ཀ་ཏ་ཡ་ན་ལ་སོགས་པ་སྤྱན་དྲངས་
ནས་གདུགས་ཚོད་དྲངས། མེ་ཏོག་ཀྱང་ཕུལ་ཏེ། ཕྱིར་གཤེགས་པ་ལ། ལམ་དུ་སྐྱེ་བོ་དག་
གིས་སྟོན་མོ་བཟང་ངམ་ངན་ཞེས་སྨོད་དུ་བཅུག་པ་ལ། སྦྱིན་པ་པོས་བྱིན། ལེན་པ་པོས་
པ
，
-4
0 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བླངས། ཉིན་ཞག་ཕྲུགས་གཅིག་གི་བྱ་བ་བྱས་སོ་ཞེས་གསུངས་སོ། །སང་ཉིན་ཕྱི་རོལ་པ་ལ་
སྔ་མ་དང་འདྲ་བར་བསྙེན་བཀུར་བྱས་ནས་འདྲིར་བཅུག་པ་ལ་ཤིན་ཏུ་བཟང་ངོ་ཞེས་བསྟོད་
དོ༑ ༑དེ་ནས་ཡང་སངས་རྒྱས་པ་དང་ཕྱི་རོལ་པ་གཉིས་ཀ་ལ་རིམ་པ་བཞིན་དུ་སྟོན་མོ་འབུལ་
བ་མེད་པར་སྔར་ལས་ཅུང་ངན་པ་དྲངས་ནས་འདྲིར་བཅུག་སངས་རྒྱས་པ་སྔར་བཞིན་བརྗོད་
དེ་མི་སྨོད་དོ། །ཕྱི་རོལ་པས་ཤིན་ཏུ་ངན་ནོ་ཞེས་སྨད་དོ། །དེ་རྒྱལ་པོ་ལ་བརྗོད་པས། སངས་
རྒྱས་པ་ལ་བཟང་བར་ཤེས་ནས་མཆོད་གནས་སུ་བཟུང་ངོ༌། །དེ་ནས་རྒྱལ་པོས་མཆོད་
གནས་མཉེས་པའི་ཕྱིར་མདུན་དུ་རོལ་མོའི་རྣམ་པ་མང་པོ་བྱེད་དུ་བཅུག་ནས་འཕགས་པ་
དག་མཉེས་སམ་ཞེས་ཞུས་པ་ཅི་ཡང་མ་མཐོང་གསུངས་པས། རྫུན་ནོ་སྙམ་ནས་རྒྱལ་པོ་ཅུང་
མ་དད་པ་ལ། དེ་དག་ན་རེ་བདག་ཅག་འཁོར་བའི་སྡུག་བསྔལ་གྱིས་འཇིགས་ཤིང་བསླབ་པ་
མ་ཡེངས་པར་བསྲུང་པས་དེ་ལྟ་བུ་མ་མཐོང་སྟེ། དེ་བདེན་བརྫུན་སད་དེ་རྒྱལ་པོ་རང་གི་
འབངས་གཅིག་ལ་འབྲུ་མར་གྱིས་གང་བའི་སྣོད་གཅིག་བསྐུར་ལ་བཏེགས་འདྲེད་ལ་འགྲོར་
བཅུག་ལ་གཤེད་མ་རལ་གྲི་ཐོགས་པས་བོ་ན་བསད་དོ་ཞེས་སྡིགས། དེ་ནས་དྲུང་དུ་རོལ་མོ་
དེ་རྣམས་བྱེད་དུ་ཆུག་དང་དེས་མཐོང་ན་རྒྱལ་པོ་བདེན་ལ་མ་མཐོང་ན་ང་བདེན་ནོ་ཞེས་བྱས་
ཏེ༑ དེ་ཁོ་ན་ལྟར་བྱས་ནས་དྲིས་པས་ཅང་མ་མཐོང་ཟེར་བ་ལྟ་བུའོ། །
འདྲིས་པ་མེད་པར་གནས་པར་བྱ། །ཞེས་པས། ཆོས་བྱེད་རྣམས་ཀྱིས་སྔར་འདྲིས་
པའི་ གྲོགས་ཀྱང་བྱང་ཆུབ་སེམས་ལ་གནོད་ན་སྤང་བར་བྱ། མ་འདྲིས་པ་དང་འདྲིས་པ་
གཉིས་མི་དབྱེ་སྟེ། ཉེས་པ་འབྱུང་བས་སོ། །དེ་ཡང་སྔོན་བྱང་ཆུབ་སེམས་དཔའ་བྲམ་ཟེ་ཞིག་
ཏུ་གྱུར་ཏེ། འཁོར་བ་ལ་སྐྱོ་བ་སྐྱེས་ཐར་པ་ལ་འདུན་པར་གྱུར་ནས་ཁྱིམ་གྱི་འབྱོར་པ་ཆེན་པོ་
རབ་ཏུ་སྦངས་ནས་རབ་ཏུ་བྱུང་སྟེ། ནགས་ཁྲོད་ན་དབེན་པར་སོང་ནས་དཀའ་ཐུབ་ལས་མི་
ཉམས་པར་སེམས་ཅན་ལ་ཕན་པ་མང་པོ་སྤྱོད་དོ། །དེའི་སྙན་པ་བརྒྱ་བྱིན་གྱིས་ཐོས་ནས་
-4_O 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། །༩
ཉམས་སད་པའི་ཕྱིར་འོངས་ཏེ། བཟའ་བ་དང་བཏུང་བ་ཐམས་ཅད་མི་སྣང་བར་བྱས་པས།
བྱང་ཆུབ་སེམས་དཔའ་བསམ་གཏན་བྱེད་པ་དེ་ཆོག་ཤེས་དང་ལུས་ལ་མ་ཆགས་པས་མི་
དགའ་བ་མེད་དོ། །བརྒྱ་བྱིན་ངོ་མཚར་སྐྱེས་ནས་རང་ཉིད་བྲམ་ཟེའི་ལུས་སུ་བསྒྱུར་ཏེ། དེའི་
མདུན་དུ་འོངས་པ་དང་འོངས་པ་ལེགས་སོ་ཞེས་བཟའ་བ་དང་བཏུང་བ་བྱིན་ནོ། །དེའི་དཀའ་
ཐུབ་བསྟན་པ་དང་། འདོད་པ་ལ་ཡིད་བྱུང་པས་སེམས་འགྱུར་རོ། །དེ་ནས་ལྷའི་དབང་པོས་
བྲམ་ཟེ་ལ་མཆོག་སློང་བཞིན་བྱས་པ་དང་། དེས་མཆོག་སློང་བ་ལ་སྙད་བཏགས་ཏེ་སྨྲས་པ།
བྱམས་པ་རྣམས་ནི་ནམ་ཡང་མི་ཐོས་ཤིང་། །མཐོང་བར་མི་འགྱུར་ནམ་ཡང་མི་སྨྲ་དང་། །དེ་
དང་འགྲོགས་པའི་སྐྱོ་བའི་སྡུག་བསྔལ་མང་། །མི་མྱོང་མཆོག་དེ་བདག་ནི་ཁྱོད་ལ་སློང་།།
ལྷའི་དབང་པོས་སྨྲས་པ། འཕོངས་པར་གྱུར་ལ་ཁྱད་པར་དུ། །དམ་པས་ཕན་བཏགས་མ་
ཡིན་ནམ། །འཕོངས་པའི་གནས་སུ་གྱུར་པའི་ཕྱིར། །བྱིས་པ་ཐ་མ་ཡིན་པར་འདོད། །བྱིས་
པ་འདི་དག་ཁྱད་པར་དུ། །སྙིང་རྗེའི་གནས་སུ་གྱུར་པས་ན། །ཅི་ཕྱིར་སྙིང་རྗེ་ཅན་ཡིན་ཡང་།།
མཐོང་བ་ཙམ་དུ་ཁྱོད་མི་འདོད། །བྲམ་ཟེས་སྨྲས་པ། ཇི་ལྟར་བྱས་ཀྱང་བྱིས་པ་ལ། །ཕན་
གདགས་པར་ནི་མི་ནུས་ཏེ། །བདག་ཅག་ལྟ་བུ་ཇི་ལྟར་ན། །དེ་ལ་ཕན་པ་བརྩོན་མི་བྱེད། །དེ་
དག་ཚུལ་མིན་པར་ཡང་ཚུལ་བཞིན་བྱེད། །གཞན་ཡང་འདི་ལ་རབ་ཏུ་སྦྱོར་བར་བྱེད།།
འདུལ་དང་དྲག་པོའི་རིམ་པར་མི་མཐུན་པ། །ཕན་པར་བསྟན་ཀྱང་རབ་ཏུ་འཁྲུགས་པར་
འགྱུར། །མཁས་པའི་ང་རྒྱལ་གཏི་མུག་མེས་བསྲེགས་བཞིན། །ཕན་པར་སྨྲས་ལ་ཁྲོ་བས་
རྩུབ་གྱུར་པ། །འདུལ་ལ་བརྩོན་འགྲུས་ཆུང་བས་གཟུ་ལུམས་ཅན། །དེ་ལ་ཇི་ལྟར་ཕན་
བཏགས་རུང་བ་སྨྲོས། །ལྷའི་གཙོ་བོ་དེ་བས་ན། སྙིང་རྗེ་ཆེ་བར་གྱུར་པ་ན། །བྱིས་པ་བཅོས་
སུ་མིང་རུང་བས། །མཐོང་བ་ཙམ་དུའང་མི་འདོད་དོ། །ཞེས་པ་དང༌། དགེའོ་དེ་ལྟར་གྱུར་
ཅིག་ཅེས་ཟེར་ནས་བརྒྱ་བྱིན་ཡང་མི་སྣང་བར་གྱུར་ཏོ། །ཞེས་འབྱུང་ངོ༌། །
- 4
0
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུས་ཀྱང་གཡེང་བར་འགྱུར་བ་མེད། །ཅེས་པས་རྣལ་འབྱོར་པ་སེམས་གནས་
པར་འདོད་པས་གཡེང་བ་ཐམས་ཅད་སྤངས་ཏེ། ནགས་ཁྲོད་དབེན་པ་བརྟེན་པར་བྱ་སྟེ། དེ་
ཡང་སྔོན་རྒྱལ་པོ་ཞིག་ལ་བུ་བྱུང་པ་ཐམས་ཅད་ཤི་བ་ལ་མོ་མ་དང་དཔྱད་མཁན་རྣམས་ན་རེ།
འདི་ནི་འདྲེ་གདོན་གྱིས་འཁྱེར་བས། ད་བུ་གཅིག་བྱུང་ན་ལྕགས་ཀྱི་ཁང་པར་བསྐྱེད་ན་འཚོའི་
ཞེས་ཟེར་རོ། །དེ་ནས་དུས་རེ་ཞིག་ན་བྱང་ཆུབ་སེམས་དཔའ་ཁྱིམ་དེར་སྐྱེས་ཏེ། ཕ་མས་ཀྱང་
ལྟས་མཁན་བཞིན་དུ་ལྕགས་ཀྱི་ཁང་པར་སྐྱེས་ནས་ཆེར་སྐྱེས་པ་དང་། ཕ་མ་ལ་བདག་
དགོན་པར་འགྲོའོ་ཞེས་གསོལ་བ་བཏབ་བོ། །ཕ་མས་ཀྱང་ཁྱོད་ནི་བདག་ཅག་གིས་དཀའ་
བས་གསོས་ཏེ། ཟས་སྐོམ་དང་ནོར་རྫས་ལ་སོགས་པ་ཅིས་ཀྱང་འབྲེལ་བ་མེད་ན་བདག་
ཅག་བོར་ཏེ་དགོན་པར་ཅིའི་ཕྱིར་འགྲོ་ཞེས་དྲིས་པས་རྒྱལ་བུས་སྨྲས་པ། དང་པོ་མངལ་དུ་
ཞུགས་པའི་ནུབ་མོ་ནས། །དེ་ནས་བརྩམས་ཏེ་འཇིག་རྟེན་འདི་རྣམས་ནི། །ལམ་དུ་ཞུགས་
ནས་གཞན་དུ་མ་གོལ་བར། །འཆི་བདག་དྲུང་དུ་དེ་ནི་ཉེ་བར་འགྲོ། །ཐབས་དང་རབ་ཏུ་ལྡན་
པའི་མཐུ་ཡོད་ཀྱང་། །འཆི་དང་རྒས་ལས་སུ་ཡང་ཐར་པ་མེད། །འདི་གཉིས་ཀྱིས་ནི་འདི་
ཀུན་རབ་ཏུ་གཙེས། །དེ་བས་ཆོས་ཀྱི་དོན་དུ་དགོན་པར་མཆིས། །འགྲོ་བ་འདི་ལྟ་བུར་ནི་
འཁོར་བ་ལ། །སྐྱེ་བོ་འཇིགས་པ་མེད་པ་ངོ་མཚར་ཆེ། །ལམ་རྣམས་ཐམས་ཅད་འཆི་བདག་
ཉིད་ཀྱིས་བཀག །དགོས་པ་མེད་པར་རབ་ཏུ་དགའ་བཞིན་སྤྱོད། །ན་དང་རྒ་དང་འཆི་བས་
གནོད་བྱེད་དགྲ། །མཐུ་ཆེན་དགག་པར་མི་ནུས་ཡོད་བཞིན་ལ། །འཇིག་རྟེན་ཕ་རོལ་ཉམ་
ངར་དེས་འགྲོ་ན། །འདི་ལ་སེམས་ཤེས་སུ་ཞིག་དགའ་བར་སེམས། །ཕས་སྨྲས་པ། ཁྱོད་ནི་
ནགས་སུ་འཆི་བདག་དགྲ་བོ་མི་ཡོང་ངམ། །དྲང་སྲོང་ཆོས་ལ་གནས་པའང་ནགས་སུ་མ་
ཤིའམ། །དེ་ལྟར་ནགས་ནའང་ཆོས་ཉིད་དེ་བཞིན་ན། ཁྱིམ་བདག་བོར་ཏེ་ནགས་སུ་སོང་
ཡང་ཅི་ལ་ཕན། །བྱང་ཆུབ་སེམས་དཔས་སྨྲས་པ། ནགས་དང་ཁྱིམ་ན་འདུག་ཀྱང་འཆི་
-4 0 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། [༩
བདག་འོང་འགྱུར་ལ། །ཆོས་ལ་གནས་དང་ལོག་པར་སྤྱོད་པ་མཚུངས་མོད་ཀྱང་། །ཆོས་ཀྱི་
བདག་ཉིད་ཅན་རྣམས་མྱ་ངན་གདུང་མི་འགྱུར། །ཆོས་ཀྱང་ནགས་ཚལ་དག་ན་བདེ་བར་
སྒྲུབ་ཏུ་མཆིས། །དེ་ལ་སོགས་པ་ཁྱིམ་དང་ནགས་ཀྱི་སྐྱོན་ཡོན་མང་དུ་སྨྲས་ནས་ཆགས་པ་
མེད་པར་ནགས་སུ་སོང་ཞེས་གྲག་གོ །
དེས་ན་མེ་ཏོག་ཟླ་མཛེས་ཀྱིས་ཞེས་པ། བརྩེ་ལྡན་གྱིས་གཞན་དོན་རྒྱ་ཆེན་པོ་
མཐོང་ནས་བདག་ཉིད་ལ་གནོད་པ་དང་སྡུག་བསྔལ་བྱུང་ཡང་བཟོད་པར་བྱས་ཏེ་སྔོན་འདས་
པའི་དུས་བསྐལ་པ་གྲངས་མེད་པ་ན། དེ་བཞིན་གཤེགས་པ་རིན་ཆེན་པད་མའི་ཟླ་བ་མངོན་
པར་འཕགས་པའི་རྒྱལ་པོ་ཞེས་བྱ་བ་འཇིག་རྟེན་དུ་བྱུང་ངོ༌། །དེའི་ཚེ་ཚད་ནི་བསྐལ་པ་བྱེ་
བ་ཕྲག་ཁྲིག་དགུ་བཅུ་རྩ་དགུར་འགྱུར་ཏེ། ཉི་མ་རེ་རེ་ཞིང་སེམས་ཅན་དཔག་ཏུ་མེད་པའི་
དོན་བྱས་ནས་མྱ་ངན་ལས་འདས་སོ། །དེ་ནས་ལྔ་བརྒྱ་ཐ་མ་ལ་དམ་པའི་ཆོས་ནུབ་ཏུ་ཉེ་བ་ན།
རྒྱལ་པོའི་ཕོ་བྲང་འཁོར་རིན་ཆེན་ལྡན་ཞེས་བྱ་བར་རྒྱལ་པོ་དཔའ་བས་བྱིན་ཞེས་བྱ་བ།
བཙུན་མོའི་འཁོར་བརྒྱད་ཁྲི་བཞི་སྟོང་ཡོད་པ། བུ་སྟོང་ཡོད་པ། བུ་མོ་ལྔ་བརྒྱ་ཡོད་པ་ཞིག་
བྱུང་ངོ༌། །དེའི་ཚེ་ཆོས་སྨྲ་བའི་དགེ་སློང་མེ་ཏོག་ཟླ་མཛེས་ཞེས་བྱ་བ་ཞིག་ཀུན་ཏུ་བཟང་པོ་
ཞེས་བྱ་བའི་ནགས་ཁྲོད་གཅིག་ན་གནས་པ་ན། བྱང་ཆུབ་སེམས་དཔའ་བདུན་སྟོང་གྲོང་དང་
གྲོང་ཁྱེར་དང་རྒྱལ་པོའི་ཕོ་བྲང་འཁོར་ལ་སོགས་པ་ནས་བསྐྱེད་ནས། དེ་དགེ་སློང་དེ་དང་
ལྷན་ཅིག་ནགས་ཁྲོད་དེར་བརྟེན་ཅིང་གནས་སོ། །དེ་ནས་ཆོས་སྨྲ་བ་མེ་ཏོག་ཟླ་མཛེས་དེ་
གཅིག་པུ་དབེན་པར་སོང་ནས་ནང་དུ་ཡང་དག་པར་འཇོག་པ་ལ་བཞུགས་ཏེ། ལྷའི་མིག་
རྣམ་པར་དག་པ་མི་ལས་འདས་པས་བལྟས་པ་ན། བྱང་ཆུབ་སེམས་དཔའ་དགེ་བའི་རྩ་བ་
སྐྱེད་པ་ཕྲག་ཁྲིག་མང་པོ་དག །སངས་རྒྱས་ཀྱི་ཞིང་སྣ་ཚོགས་ནས་འདིར་སྐྱེས་ཏེ། དེ་དག་ལ་
ཆོས་བསྟན་ན་བྱང་ཆུབ་ལས་ཕྱིར་མི་ལྡོག་པར་འགྱུར་ལ། མ་བསྟན་ན་ལྡོག་པར་འགྱུར་བ་
བ 4 05 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་སྟེ། དྲན་ཤེས་བཞིན་དུ་ཏིང་ངེ་འཛིན་དེ་ལས་ལངས་ཏེ། བྱང་ཆུབ་སེམས་དཔའི་
ཚོགས་ཆེན་པོ་ག་ལ་བ་དེར་སོང་སྟེ། རིགས་ཀྱི་བུ་དག་ཁོ་བོ་ནི་གྲོང་དང་གྲོང་ཁྱེར་ལ་སོགས་
པར་སོང་ནས་སེམས་ཅན་རྣམས་ལ་ཆོས་བསྟན་པར་བྱའོ་ཞེས་སྨྲས་པ་དང༌། དེ་ནས་བྱང་
ཆུབ་སེམས་པའི་ཚོགས་ཆེན་པོ་དེ་དག་གིས་ཁྱེད་ནགས་ཁྲོད་འདི་ནས་གྲོང་ལ་སོགས་པར་
འགྲོ་བ་ནི་ཁོ་བོ་ཅག་འདོད་པ་མ་ཡིན་ཏེ། ཅིའི་ཕྱིར་ཞེ་ན། དགེ་སློང་དང་དགེ་སློང་མ་དང་
དགེ་བསྙེན་དང་དགེ་བསྙེན་མ་དང༌། ལྷག་པའི་ང་རྒྱལ་ཅན་མང་བས་ཆོས་སྤོང་བ་དག་
འབྱུང་བའི་དུས་ལ་བབ་ཀྱིས། དེ་དག་ཚེ་དང་ལྡན་པའི་སྲོག་གཅོད་པར་གྱུར་ན་མི་ལེགས་
སོ༑ ༑གཞན་ཡང་བྱང་ཆུབ་སེམས་དཔའི་གཟུགས་ནི་ཤིན་ཏུ་མཛེས་ཤིང་བྱད་བཞིན་བཟང་
བ་ལྟ་ན་སྡུག་པ་ཡིན་པས། རྒྱལ་པོ་ལ་སོགས་པ་དག་ཀྱང་ཕྲག་དོག་དང་འཇུངས་པས་ནོན་
པའི་སེམས་ཀྱིས་ཁྱོད་ཀྱི་སྲོག་བཅད་ན་མ་ལེགས་སོ་ཞེས་སྨྲས་སོ། །དེ་ནས་མེ་ཏོག་ཟླ་
མཛེས་ཀྱིས་བྱང་ཆུབ་སེམས་དཔའི་ཚོགས་ཆེན་པོ་དེ་དག་ལ་འདི་སྐད་ཅེས། གལ་ཏེ་ཁོ་བོས་
བདག་ཉིད་བསྲུང་བ་བྱས་ན་དུས་གསུམ་གྱི་སངས་རྒྱས་ཀྱི་བསྟན་པ་བསྲུང་བར་མི་འགྱུར་
རོ༑ ༑ཞེས་ཟེར་ནས་སྔ་དྲོའི་དུས་སུ་གྲོང་ལ་སོགས་པར་ཕྱིན་ནས་སེམས་ཅན་རྣམས་ལ་ཆོས་
བསྟན་པས། སྲོག་ཆགས་ཕྲག་ཁྲིག་དགུ་བཅུ་རྩ་དགུ་བྱང་ཆུབ་ལས་ཕྱིར་མི་ལྡོག་པར་བཀོད་
དོ༑ ༑དེ་ནས་མཐར་གྱིས་རྒྱལ་པོའི་ཕོ་བྲང་འཁོར་རིན་ཆེན་ལྡན་དུ་སོང་སྟེ། ཤིང་གླགས་ཤ་
སཱ་ལུའི་དྲུང་དུ་འདུག་གོ །དེའི་ནུབ་མོ་འདས་པ་དང་རྒྱལ་པོའི་ཕོ་བྲང་འཁོར་དུ་ཞུགས་ཏེ།
སྲོག་ཆགས་བྱེ་བ་ཕྲག་ཁྲིག་ཕྲག་སུམ་ཅུ་རྩ་དྲུག་ཀྱང་བྱང་ཆུབ་ཀྱི་ལམ་ལས་ཕྱིར་མི་ལྡོག་པའི་
ས་ལ་བཀོད་ཀྱང་། ད་དུང་ཟས་ཀྱི་བྱ་བ་མ་བྱས་སོ། །དེ་ཟས་བཅད་ནས་རྒྱལ་པོའི་ཕོ་བྲང་
ནས་བྱུང་སྟེ། བཅོམ་ལྡན་འདས་ཀྱི་སེན་མོའི་མཆོད་རྟེན་གྱི་དྲུང་དུ་སོང་ནས་འགྲེང་བཞིན་དུ་
ཉིན་མཚན་འདས་པར་བྱས་སོ། །དེ་ལྟ་བུ་ལན་བདུན་གྱི་བར་དུ་སེམས་ཅན་དཔག་ཏུ་མེད་པ་
，
-
I
-40 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། དོ༩
སྨིན་པར་བྱས་སོ། །སྐྱེ་བོའི་ཚོགས་དེ་དག་ཀྱང་དགེ་སློང་དེ་ལ་རབ་ཏུ་དད་པར་གྱུར་ཏེ་དགེ་
སློང་གཟུགས་བཟང་ལ་ལྟ་ན་སྡུག་ཅིང་མཛེས་པ་ཙམ་དུ་རྒྱལ་པོ་དཔའ་བས་བྱིན་དེ་ལྟ་མ་
ཡིན་པས། དེའི་གཟུགས་ཡོངས་སུ་རྫོགས་པ་རྒྱལ་པོ་དེས་མཐོང་ནས། ཀྱེ་མ་བཙུན་མོའི་
འཁོར་འདི་དག་ནི་ལོག་པར་ཞུགས་ཏེ། སྐྱེ་བོའི་ཚོགས་ཀྱང་ལོག་སྙམ་པས་ཤིན་ཏུ་ཁྲོས་སོ།།
དགེ་སློང་དེ་དག་རྒྱལ་པོའི་ལམ་ན་འདུག་པའི་མིག་ཏུ། རྡུལ་སོང་སྟེ། བཙུན་པའི་ཚུལ་དང་།
འདིས་ཆགས་པའི་སེམས་ཀྱིས་ངའི་བཙུན་མོའི་འཁོར་ལ་བལྟས་མིག་གིས་ཀྱང་བརྡ་བྱས་
སོ༑ ༑འདི་གསོད་པར་བྱ་བ་སུ་ཡོད་སྙམ་ནས། རང་གི་ཞབས་འབྲིང་དུ་འབྲང་བའི་བུ་སྟོང་
ཡོད་པ་ལ། གཞོན་ནུ་དག་དགེ་སློང་དག་སྲོག་དང་ཕྲོལ་ཅིག །ཅེས་སྨྲས་པས། དེ་དག་གིས་
རྒྱལ་པོ་ལ་བཟློག་པ་དང༌། དགེ་སློང་དེའི་ཕྱིར་བདག་གི་བུ་དག་ཀྱང་བཀའ་མི་ཉན་ཏེ།
བདག་གཅིག་པུ་གཉིས་སུ་མེད་པར་བཞག་ནས་ད་ལྟར་དགེ་སློང་འདི་སྲོག་དང་བྲལ་བར་
བྱེད་པ་བུ་མེད་སྙམ་པ་དང༌། དེ་ལ་གསོད་པའི་གཤེད་མ་དགའ་བྱེད་ཅེས་བྱ་བ། གཏུམ་པོ་
བསམ་པ་མེད་པ་མ་རུངས་པ་ཞིག་ཡོད་པ་དེ་རྒྱལ་པོའི་ལམ་ན་ཧ་ཅང་མི་རིང་བ་ཞིག་ན་
འདུག་པ་མཐོང་ནས། དགའ་མགུ་ཡི་རངས་ཏེ། འདིས་དགེ་སློང་འདི་སྲོག་དང་བྲལ་བར་
བྱེད་སྙམ་ནས། ཁྱོད་ལ་བྱ་དགའ་ཆེན་པོ་བྱིན་ནོ། །དགེ་སློང་འདི་སྲོག་དང་བྲལ་བར་ནུས་
སམ། ཞེས་པ་དང༌། ལྷ་ཤིན་ཏུ་རྔོ་ཐོག་གོ །བཀའ་བཞིན་དུ་དགེ་སློང་འདི་སྲོག་དང་བྲལ་
བར་འཚལ་ལོ། །ཞེས་སོ། །དེ་ནས་རྒྱལ་པོས་དེའི་དུས་ལ་བབ་པར་ཤེས་ནས་མཚོན་རྣོན་པོ་
ཐོགས་ལ་འདི་ཡི་རྐང་ལག་དང་རྣ་བ་སྣ་ཆོད་ཅིག །འདིས་ཆགས་སེམས་ཀྱིས་ངའི་བཙུན་མོ་
ལ་བལྟས་ཀྱིས་ཕྱིར་འདིའི་མིག་ཀྱང་རྐམ་པས་ཕྱུང་ཞིག་ཅེས་སྨྲས་པ་དང་། དགའ་བྱེད་ཀྱིས་
རལ་གྲི་ཐོགས་ནས་རྐང་ལག་དང་རྣ་བ་དང་སྣ་བཅད་དོ། །མིག་གཉིས་ཀྱང་ཕྱུང་ངོ༌། །དེ་
ནས་དེའི་མགོ་བོ་དང་རྣ་བ་ལ་སོགས་པ་བཅད་པ་ལས། འོད་ཟེར་བྱེ་བ་ཕྲག་ཁྲིག་བརྒྱ་སྟོང་
- 4 0 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་མ་ཡང་བྱུང་ངོ༌། ཁྲག་ཀྱང་འོ་མའི་རྒྱུན་དུ་བྱུང་སྟེ། ཕྱོགས་བཅུར་བསྐོར་ནས་སླར་ཡང་དེའི་
ལུས་ཀྱི་ནང་དུ་ནུབ་བོ། །བཅད་ཅིང་གཏུབས་པའི་འཕྲོ་ལས། དཔལ་བེའུ་དང་བཀྲ་ཤིས་
དང་འཁོར་ལོ་ལ་སོགས་པ་བྱུང་སྟེ། སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་ཀུན་ཏུ་སྣང་
ངོ་༑ ༑དེ་ནས་རྒྱལ་པོ་དེ་སྐྱེ་བོའི་ཚོགས་ཆེན་པོ་དང་དོང་ནས། དེ་དག་གིས་དགེ་སློང་ལམ་ན་
བཅད་གཏུབས་ཤིང་འདུག་པ་མཐོང་ནས། སྡུག་བསྔལ་ཞིང་ཡིད་མི་བདེ་སྟེ། ངོ་མཚར་དུ་
གྱུར་ནས་ཆོ་ངེས་བཏབ་སྟེ། སྨེ་སྔགས་བཏོན་ནས་རྒྱལ་པོའི་ཕོ་བྲང་དུ་སོང་ངོ༌། །རྒྱལ་པོ་
སྐྱེད་མོས་ཚལ་དུ་འདུག་པ་ཡང་མི་དགའ་མི་བརྩེ་ཡོངས་སུ་མི་སྤྱོད་དེ་སྐྱེད་མོས་ཚལ་ནས་
བྱུང་ངོ༌། །ཞག་བདུན་འདས་པ་དང་རྒྱལ་པོའི་ཕོ་བྲང་དུ་ཞུགས་པས། དགེ་སློང་དེ་ཤི་ནས་
ཞག་བདུན་ལོན་ཡང་ལུས་ཀྱི་མདོག་མ་འགྱུར་བར་མཐོང་ནས། དེའི་ལུས་ཀྱི་མདོག་མ་
འགྱུར་པ་ལ་བལྟས་ནས། དགེ་སློང་འདི་གདོན་མི་ཟ་བར་བླ་ན་མེད་པ་ཡང་དག་པར་རྫོགས་
པའི་བྱང་ཆུབ་ལས་ཕྱིར་མི་ལྡོག་པ་ཞིག་ན། བདག་གིས་སེམས་ཅན་དམྱལ་བ་ཆེན་པོར་སྐྱེ་
བར་འགྱུར་བའི་སྡིག་པའི་ལས་བྱས་ཀྱིས། བདག་མྱུར་དུ་སེམས་ཅན་དམྱལ་བ་ཆེན་པོར་
ལྟུང་བར་འགྱུར་རོ་སྙམ་ན། སྟེང་གི་བར་སྣང་ལ་ལྷའི་བུ་བརྒྱད་ཁྲིས་མགྲིན་གཅིག་ཏུ་འདི་
སྐད་དུ། རྒྱལ་པོ་ཆེན་པོ་འདི་ནི་དེ་བཞིན་ཏེ། ཁྱོད་ཇི་ལྟར་སེམས་པ་ལྟར་དགེ་སློང་འདི་ནི་བླ་
ན་མེད་པ་ཡང་དག་པར་རྫོགས་པའི་བྱང་ཆུབ་ལས་ཕྱིར་མི་ལྡོག་པ་ཡིན་ནོ། །ཞེས་ཟེར་རོ།།
རྒྱལ་པོས་དེ་ཐོས་པས་ཤིན་ཏུ་འཇིགས་ཤིང་སྐྲག་སྟེ་སྤུ་ཟིང་ཞེས་བྱེད་ནས་འགྱོད་པར་གྱུར་
ཏེ༑ སྡུག་བསྔལ་ཞིང་ཡིད་མི་བདེ་ནས་ཆོ་ངེས་བཏབ་ནས། རྒྱལ་པོའི་སྲིད་དང་རྒྱལ་པོའི་ཕོ་
བྲང་དང༌། །ནོར་བུ་རིན་ཆེན་མུ་ཏིག་གསེར་དབྱིག་སྤང་། །བདག་ཉིད་མཚོན་ཐོགས་བདག་
ཉིད་འཆི་བར་བྱ། །བདག་ནི་བྱིས་པའི་བློ་ཅན་ལས་ངན་ཅན། །ཞེས་བྱ་བ་ལ་སོགས་པ་སྨྲས།
རྒྱལ་པོ་དེ་ནི་བཅོམ་ལྡན་འདས་ཉིད་དེ། དེའི་ཚེ་ང་ནི་རྒྱལ་པོ་དཔའ་བྱིན་ཡིན། ངའི་བུ་
ཁ 4 08 -



འབ
གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། །༩
རྣམས་ནི་ཕྱི་དུས་ཆོས་སྐྱོང་བ་མེ་ཏོག་ཟླ་མཛེས་པད་མའི་བླ་མ་ཡིན། དགའ་བྱེད་ནི་ཞི་བའི་
རྒྱལ་པོར་འགྱུར། ཞེས་འཕགས་པ་ཀུན་དགའ་བོ་ལ་བཀའ་བསྩལ་ཏོ། ། །
ཕ་དང་མ་ཡང་གསོད་བྱེད་ཅིང་། །ཞེས་པ། འདོད་སྲེད་ཅན་གྱི་གང་ཟག་ནི། སྡིག་
པའི་ལས་སྣ་ཚོགས་ལ་འཇུག་ཅིང་། ཁྱད་པར་ཕ་མ་ཡང་གསོད་པར་བྱེད་དེ། སྔོན་བསྐལ་པ་
རྫོགས་ལྡན་གྱི་དུས་སུ་འཛམ་བུ་གླིང་འདིར་གྲོང་ཁྱེར་གཏེར་ལྡན་ཞེས་བྱ་བ་ན། རྒྱལ་པོ་དྲི་
མེད་སྨྲ་ཞེས་བྱ་བ་དང་བཙུན་མོ་དགེ་ལྡན་མ་ཞེས་བྱ་བ་ཞིག་ཤིན་ཏུ་སྲས་ཀྱིས་འཕོངས་པ་
ལས། རྒྱལ་པོའི་ས་ཕྱོགས་ན་དྲང་སྲོང་མངོན་པར་ཤེས་པ་དང་ལྡན་པ་ཞིག་ཡོད་པ་ལ། རྒྱལ་
པོས་བདག་ལ་བུ་མེད་པ་ནི་ཡེ་ནས་བདག་ལ་སྐལ་བ་མེད་པ་ཡིན་ནམ། འོན་ཏེ་རྐྱེན་གྱིས་
བཀག་ནས་སྐྱེར་མ་བཏུབ་པ་ཡིན་ཞུས་པས། དྲང་སྲོང་ན་རེ་རྒྱལ་པོའི་བུ་སྐལ་ནི་ས་ཕྱོགས་
འདི་ན་བྲམ་ཟེ་བསམ་གཏན་བྱེད་པ་ཞིག་ཡོད་དེ། དེ་ཚེའི་དུས་བྱས་ནས་རྒྱལ་པོའི་སྲས་སུ་
གྱུར་ཏོ། །ཞེས་སོ། །རྒྱལ་པོ་གདོལ་པ་ཅན་སྲས་རིངས་པས་བྲམ་ཟེ་དུས་མ་ཡིན་པར་འཚོ་བ་
དང་ཕྲལ་བས། དེའི་སྲས་སུ་མ་སྐྱེས་པར་སྐྱེ་བ་གཞན་དུ་བླངས་སོ། །དེ་ནས་ཡང་རྒྱལ་པོས་
དྲང་སྲོང་ལ་ཞུས་པ། བྲམ་ཟེ་ནི་ཚེའི་དུས་བྱེད་དུ་གྱུར་ཀྱང་བདག་གིས་སྲས་སུ་སྐྱེར་མ་འཚལ་
ན༑ ཞུས་པས། སྨྲས་པ་བྲམ་ཟེ་མྱུར་དུ་འདའ་ངེས་པ་ལ་དུས་མ་ཡིན་པར་བཀྲོངས་པས་སྐྱེ་
བ་གཞན་དུ་བླངས་སོ། །ད་ལྟར་མེ་རི་འབར་བའི་ཁ་ལ་རི་བོང་དམར་སྐྱ་བ་རྣ་བ་གཡས་པ་
བསྐུམ་པ་ཞིག་ཏུ་སྐྱེས་ཏེ། དེའི་ཚེ་འཕོས་ནས་རྒྱལ་པོའི་སྲས་སུ་སྐྱེའོ་བྱས་པས། རྒྱལ་པོས་
འབངས་རྣམས་རློག་སྟེ་རི་ལ་བཙལ་བས། རི་བོང་དེ་ལྟ་བུ་ཞིག་རྙེད་པས་བསད་དོ། །རི་བོང་
དེས་ཁས་སྨྲ་མ་ཤེས་ཀྱང་ཡིད་ལ་སྨོད་དོར་བ། ང་འབྲོག་སྟོང་པ་ན་རྩྭ་ཟ་ཆུ་འཐུང་ཞིང་གཞན་
ལ་མི་གནོད་པ་བསད་པས། ཚེ་འཕོས་ནས་རྒྱལ་པོ་ཁྱོད་ཀྱི་གཤེད་མར་གྱུར་ཅིག་ཅེས་སོ།།
དེ་ཤི་བ་དང་བཙུན་མོ་ལ་སྲས་བལྟམས་སོ། །མངལ་ལ་གནས་ཙམ་ན་ཡུམ་ཤ་ཟ་སྙིང་འདོད་
བ 40 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ལ་ཤ་གཞན་གྱིས་མ་ཕན་ནས་རྒྱལ་པོའི་ཁྲག་འཐུང་ན་ཕན་སྙམ་མོ། །རྒྱལ་པོའི་མཐེབ་
ཆུང་ལས་ཁྲག་ཕྱུང་ནས་བཏུང་བས་ཕན་ནོ། །དེ་ནས་ལོ་དུས་སུ་སྲས་བལྟམས་པའི་མིང་ནི་
རྒྱལ་བུ་ནོར་བུ་འཛིན་ཞེས་བཏགས་སོ། །དེ་ནས་གཞོན་ནུ་དེ་ཆེར་སྐྱེས་པ་དང་། ཡབ་ཀྱི་
རྒྱལ་སྲིད་ཀྱི་ལོངས་སྤྱོད་དང་མངའ་ཐང་ཆེན་པོ་མཐོང་ནས། གནོད་སེམས་བསྐྱེད་ནས།
སྲས་ཀྱིས་སྡིག་པའི་བཤེས་གཉེན་ཞིག་ལ་དྲིས་ཏེ་ཡབ་རྒྱལ་པོའི་མངའ་ཐང་ལོངས་སྤྱོད་ནི་
བདག་གིས་ནམ་ཐོབ་བྱས་པས། འདི་རྣམས་ཡབ་རྒྱལ་པོ་ནམ་འདས་ཙམ་ན་ཐོབ་བོ་ཞེས་སོ།།
རྒྱལ་བུ་དེ་རྒྱལ་སྲིད་ལ་ཆགས་ཤིང་བརྐམ་པའི་དབང་གིས། ཡབ་གདུགས་ཚོད་གསོལ་དུས་
སུ་ལག་ཏུ་མཚོན་ཐོགས་ཏེ་བྱུང་བ་དང་། ཡུམ་ན་རེ་མ་སྐྱེས་དགྲ་ཞེས་ཟེར་ནས་ངུ་བཞིན་དུ་
བཤུམས་ཀྱང་མ་ཉན་ནོ། །དེར་ཡབ་མཚོན་ཀྱི་བཏབ་སྟེ་བཀྲོངས་སོ། །ཡུམ་ཡང་དེའི་མྱ་ངན་
གྱིས་འདས་ཏེ། ཡབ་ཡུམ་གཉིས་དུས་གཅིག་ཏུ་འདས་སོ། །བློན་པོ་རྣམས་ཀྱིས་རྒྱལ་བུ་
གདོལ་བ་ཅན་འདི་ལ་རྒྱལ་སྲིད་བསྐུར་རྒྱུ་ནི་མིན་ཏེ། རྒྱལ་བུ་ཐོབ་མི་མངའ་བས་ད་བསྐུར་
རོ་ཞེས་ཟེར་ནས་རྒྱལ་སྲིད་ཀྱང་ཕུལ་ལོ་ཞེས་སོ། །
དེ་ཡི་འདོད་པ་སུས་བྱེད་ནུས། །ཞེས་པ། དངོས་པོ་གང་ལ་ཡང་ཆོག་ཤེས་མེད་པ་
ནི༑ ཚེ་འདི་དང་ཕ་རོལ་ཏུ་སྡུག་བསྔལ་ཐམས་ཅད་ཀྱི་རྩ་བ་ཡིན་ཏེ། སྔོན་རྒྱལ་པོ་གྲགས་པ་
མཐའ་ཡས་ཞེས་པ་བསོད་ནམས་ཀྱི་སྟོབས་ཆེ་བ་ཞིག་གནས་པ་ཕོ་བྲང་གི་ཕྱི་རོལ་ཏུ་སོང་བ་
དང༌། ཞིང་ལས་རྨོ་བཀོལ་བྱེད་པ་དང༌། བལ་འཁེལ་ཞིང་འཐག་པ་དག་མཐོང་ནས། འདི་
ཀུན་ཅི་བྱེད་པ་ཡིན་ཞེས་སོ། །བློན་པོས་སྨྲས་པ། ཇི་ཙམ་ལུས་གནས་ཀྱི་བར་དུ་འཚོ་བ་སྟེ་
རྒྱགས་དགོས་པས། དེའི་རྒྱུ་བྱེད་པས་སོ་བྱས་པས་རྒྱལ་པོ་ན་རེ། ང་རྒྱལ་པོའི་བསོད་ནམས་
ཡོད་ན་འབད་པ་བྱ་མི་དགོས་པར་ཟས་གོས་འབྱུང་བར་གྱུར་ཅིག་ཅེས་སྨོན་ལམ་བཏབ་པས།
ཇི་ལྟར་འདོད་པ་བཞིན་དུ་བྱུང་སྟེ། ནམ་མཁའ་ལས་རིན་པོ་ཆེའི་ཆར་ཡང་བབས་པས་རོལ་
-
，
-4 10 -



བ
རྒྱུ
གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། ༩
མོའི་སྒྲ་ཡང་མང་པོ་བྱུང་། ཡང་རྒྱལ་པོ་ན་རེ། འདི་སུའི་ཡོན་ཏན་ཡིན་སྨྲས་པས། འདི་དག་
ནི་རྒྱལ་པོ་ཉིད་ཀྱི་བྱིན་རླབས་དང་བདག་ཅག་གི་བསོད་ནམས་ལགས་སོ་ཞེས་སོ། །དེ་ལྟར་
འཛམ་བུའི་གླིང་གི་བདེ་སྐྱིད་ཐམས་ཅད་ལ་མངའ་མཛད་པ་ལས་ད་ནི་བདག་གི་ཤར་ལུས་
འཕགས་པོའི་གླིང་པ་དག་ཏུ་བྱའོ་སྙམ་ནས། གསེར་གྱི་འཁོར་ལོ་ཤར་དུ་འཕངས་ཏེ། དེའི་
ཕྱི་བཞིན་དུ་བློན་པོ་རིན་པོ་ཆེ་ལ་སོགས་པ་རིན་པོ་ཆེ་སྣ་བདུན་དང་བཅས་པ་བྱོན་ཏེ། དེའི་མི་
ནོར་ཐམས་ཅད་ལ་མངའ་མཛད་དོ། །དེ་བཞིན་དུ་བྱང་དང་ནུབ་ཏུ་ཡང་བྱོན་ནས་ལོངས་སྤྱད་
པས་ཀྱང་འདོད་པའི་སེམས་མ་ཞི་སྟེ། ད་ནི་བདག་རྒྱལ་ཆེན་རིགས་བཞིའི་གནས་སུ་འགྲོ་
བར་བྱའོ་སྙམ་ནས། འཁོར་ལོ་སྟེང་དུ་འཕངས་ནས་ཕྱི་བཞིན་ཕྱིན་པ་དང་རྒྱལ་ཆེན་བཞིས་
ཀྱང་དེ་མཐོང་ནས་རོལ་མོ་དུ་མ་དང་བཅས་པས་བསུ་བ་མཛད་དོ། །དེས་ཀྱང་ཆོག་མ་ཤེས་
ཏེ༑ ད་ནི་སུམ་ཅུ་རྩ་གསུམ་དུ་འགྲོ་སྙམ་ནས་འཁོར་ལོའི་ཕྱི་བཞིན་ཕྱིན་པས་དེར་རྟོལ་ཏེ།
ལྷ་རྣམས་ཀྱིས་ངོ་མ་ཤེས་པ་ལས་ལྷའི་དྲང་སྲོང་མངོན་ཤེས་ཅན་ཞིག་ན་རེ་མིའི་གནས་ནས་
འོངས་པ་འཁོར་ལོས་བསྒྱུར་བའི་རྒྱལ་པོ་གྲགས་པ་མཐའ་ཡས་ཞེས་བྱ་བ་ཡིན་ནོ། །ཞེས་
སོ༑ ༑དེར་ལྷ་རྣམས་ཀྱིས་རོལ་མོ་མང་པོ་དང་བཅས་པས་བསུས་ནས། རྣམ་པར་རྒྱལ་བའི་
ཁང་བཟང་དུ་ཁྲིད། ལྷའི་དབང་པོ་བརྒྱ་བྱིན་གྱི་སྟན་ཕྱེད་ལ་བཞག་ནས། བརྒྱ་བྱིན་གྱི་སྟན་
དང་མངའ་ཐང་ཕྱེད་ལ་དབང་བྱས་སོ། །དེས་ཀྱང་ཆོག་མ་ཤེས་ཏེ་ད་ནི་ལྷའི་དབང་པོ་བརྒྱ་
བྱིན་ནི་བསད་ལ། ང་གཅིག་པུས་ལྷའི་རྒྱལ་སྲིད་ལ་དབང་བྱའོ་སྙམ་པ་དང༌། དེ་མ་ཐག་ཏུ་
སྔོན་གྱི་ཕོ་བྲང་རྙིང་པར་ལྷང་ནས་བྱེ་ཚན་ལ་མར་གསར་གྱི་གོང་བུ་བཞག་པ་ལྟར་ཤིན་ཏུ
ཉམ་ཐག་པས་འཆི་བའི་དུས་བྱས་སོ། །དེ་ནས་ཀྱང་ངན་སོང་དུ་ལྷུང་ངོ་། །ཞེས་གྲག་གོ ། །
དེའི་ཕུན་ཚོགས་ཟད་མི་ཤེས། །ཞེས་པ། དངོས་པོ་ཉུང་ཟད་ཙམ་གྱིས་ཆོག་ཤེས་
ན་ཡོན་ཏན་ཆེ་སྟེ། རྒྱ་གར་གྱི་ཡུལ་དུ་དབུལ་པོ་དེས་པ་ཞེས་བྱ་བས་ཕྱག་བདར་གྱི་ཁྲོད་ནས་
- 41 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནོར་བུ་རིན་པོ་ཆེ་རྙེད་དེ། དེའི་བསམ་པར་ངས་སྔོན་ཡང་དགེ་བ་མ་བྱས་པས་ད་ལྟར་ཤིན་ཏུ་
དབུལ་བར་གྱུར་པས་ནོར་བུ་འདི་སྦྱིན་པར་བྱའོ་སྙམ་ནས་གྲོང་ཁྱེར་གྱི་དབུས་སུ་སོང་ནས།
སྐྱེ་བོ་དབུལ་པོ་རྣམས་ལ་བདག་གིས་ནོར་བུ་སྦྱིན་ནོ་ཞེས་སྒྲ་བསྒྲགས་པས། དབུལ་པོ་
ཐམས་ཅད་དེའི་མདུན་ན་འདུས་སོ། །རྒྱལ་པོ་ཚངས་སྦྱིན་ཞེས་པ་འབྱོར་པ་ཆེན་པོ་དང་ལྡན་
པ་ཞིག་ཀྱང་དེར་འོངས་ཏེ་སློང་ངོ་དེར་ཀུན་གྱིས་སློང་བས། དེས་པ་ན་རེ་འདི་ནི་གཞན་ལ་མི་
སྟེར་ཏེ། རྟོགས་པ་རྒྱལ་པོ་ཚངས་བྱིན་ལ་སྟེར་རོ་ཟེར་ནས། རྒྱལ་པོ་ཤིན་ཏུ་ངོ་ཚ་བས་ཁྲོས་
ཏེ་སྨྲས་པ། ང་རྒྱལ་ཁམས་བརྒྱད་ཁྲི་བཞི་སྟོང་ལ་དབང་བྱེད་ལྗོངས་སུམ་བརྒྱ་དྲུག་ཅུ་ལ་
དབང་བསྒྱུར་བས་ལྟོགས་སམ་བྱས་པས། དེས་པ་ན་རེ་སྔ་མ་དེ་ཙམ་ཡོད་ཀྱང་ཆོག་མི་ཤེས་
པར་ད་རུང་འདོད་པས་རྒྱལ་པོ་ཉིད་ལྟོགས་སོ་ཟེར། དེར་རྒྱལ་པོའི་བསམ་པར་དེ་ལྟར་གོ་
ནས་རྒྱལ་པོས་ཀྱང་སྦྱིན་པ་རྒྱ་ཆེན་པོ་བཏང་། དེས་པས་ཀྱང་ནོར་བུ་གཞན་ལ་བྱིན་པས།
གཉིས་ཀས་འབྲས་བུ་ཐོབ་བོ། །
དཔེར་ན་ནམ་མཁའ་ལྡིང་གིས་ནི། །ཞེས་པ། ཚོགས་གཉིས་སྒྲུབ་པ་ཉམས་སུ་
བླངས་པས་འབྲས་བུ་རང་དོན་དུ་ཆོས་སྐུ་མངོན་དུ་གྱུར་ཅིང་གཞན་དོན་དུ་སྔོན་གྱི་སྨོན་ལམ་
གྱི་དབང་གིས་གཟུགས་སྐུ་གཉིས་འབྱུང་བའོ། །སྨོན་ལམ་གྱིས་མི་ཕན་ནོ་ཞེ་ན་ཕན་ཏེ། སྔོན་
བྲམ་ཟེ་ཤང་ཀུ་ཞེས་པ་ཞིག་བྱུང་། ངའི་ས་ཆར་མི་ཐམས་ཅད་ཀླུ་གདོན་གྱི་འཚེ་བས་བདག་
གི་ཀླུ་དབང་དུ་བྱ་བའི་རིག་པ་ཞིག་བསྩལ་ལ་སེམས་ཅན་ནད་མེད་པ་ལ་འགོད་དོ། སྙམ་
ནས་འཚོལ་དུ་ཕྱིན་པ་ལ། ཡུལ་ཞིག་གི་ཞིང་ན་བུད་མེད་ནག་མོ་འབང་ཞེས་པ། ཞིང་ལ་ཡུར་
མ་བྱེད་པའི་རྩ་ན་བུ་ཆུང་བ་ལ་མས་ཉུངས་དཀར་འབྲུ་གུ་འགའ་སྟེར་བས་སྦྲུལ་ནག་པོ་ཞིག་
བྱུང་ནས་བུ་ཆུང་ལ་ཅུང་ཟད་སྟོགས་པས་ངུ་བ་འཕྲོ་ཆད་དེ་ཤི་བ་ལྟར་ཉལ་ནས། མས་ཡུར་མ་
བྱས། དགོང་མོ་ཡང་རྫས་ཤིག་བཏོར་བས་སྤྲུལ་དཀར་པོ་ཞིག་བྱུང་སྟེ་བུ་ཆུང་ལ་སྟོགས་པས་
-4 1 2 .



གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། །༩
སོས་པར་གྱུར་པ་དེ་བྲམ་ཟེས་མཐོང་སྟེ། བུད་མེད་འདི་ལ་ཀླུ་དབང་དུ་བྱེད་པའི་རིག་པ་ཞིག་
ཡོད་ངེས་སྙམ་ནས་ཞུས་པས། རྫས་ཁྱི་ནག་མོའི་འོ་མ་ཕུལ་བརྒྱད་ཚོལ་ཟེར་ནས། འོ་མ་
ཕུལ་བརྒྱད་བཙལ་ནས་འོངས་པ་དང་། འཐུང་དུ་འཅུག་པ་ལ་བདུན་བཏུང་ནས་ཕུལ་གང་
ལུས་པས། སློབ་དཔོན་མ་དེ་ན་རེ་འདི་རྣམས་ཡོངས་འཐུང་ཐུབ་ན་ཀླུ་ཆེན་པོ་བརྒྱད་དབང་དུ་
འགྱུར་བ་ཡིན་པ་ལ། ད་ཀླུ་མཐའ་ཡས་ཞེས་བྱ་བ་ཞིག་དབང་དུ་མ་འདུས་པས། ཁྱོད་ལ་
ཀླུའི་བར་ཆད་ཁྱེའུ་ཐོང་ཞིག་གིས་སྲོག་དབྲོག་ཏུ་དུག་དགོར་འོང་བས་དེ་བྱུང་ན་རྒྱ་མཚོའི་སྐུ་
བ་ལང་ལ་དཀུས་ཤིག་ཅེས་པའི་གདམས་ངག་བྱས་སོ། །དེ་ནས་ཁོས་ཡུལ་དུ་འོངས་ནས་
ཀླུའི་ནད་ཀྱི་བཏབ་པ་མང་པོ་བོས་པར་བྱས་པ་ལས། དུས་ཕྱིས་ཁོ་བོ་བདག་ལ་སྔ་མ་བཞིན་
དུ་ཀླུའི་བར་ཆད་བྱུང་ནས། གཡོག་གཅིག་རྒྱ་མཚོའི་སྦུ་བ་ལེན་དུ་བཏང་བ་ལ་ཀླུས་སྨན་པ་
ཞིག་ཏུ་བྱས་ནས་ལམ་དུ་གདོད་གར་ཕྱིན་དྲིས་པ་དང་། དེས་ལོ་རྒྱུས་བྱས་ཏེ་བསྟན་པས།
འདི་མ་ཡིན་ཟེར་ནས་གཞན་ཞིག་བསྐུར་རོ། །གཡོག་གིས་དེ་དག་བརྗོད་པས་ཀླུས་བར་ཆད་
བྱས་པས་ངེས་པར་འཆི་བར་ཤེས་ནས། རྡོ་རིང་ཞིག་གི་སྟེང་ན་ནམ་མཁའ་ལྡིང་གི་གཟུགས་
བྱས་ཏེ་རྟེན་བཙུགས་ནས། གང་ཟག་སུས་འདི་ལ་ཕྱག་དང་མཆོད་པ་དང་བསྙེན་བཀུར་བྱེད་
པ་ཐམས་ཅད་ཀླུ་གདོན་གྱི་འཇིགས་པ་ལས་གྲོལ་བར་གྱུར་ཅིག་ཅེས་གཞན་དོན་དུ་སྨོད་
བཙུགས་པས། བྲམ་ཟེ་ཤི་ནས་ཀྱང་ཕྱིས་དེ་ལ་མཆོད་པ་ལ་སོགས་པ་བྱས་པས་མཆོད་སྡོང་
དེས་ཀླུ་གདོན་གྱི་གནོད་པ་ཐམས་ཅད་སེལ་བར་ནུས་པ་ལྟ་བུའོ། ། །
ཉོན་མོངས་མེད་ཀྱང་དེ་དག་ལ། །ཞེས་པ་སྔོན་གྱི་ལས་ཀྱི་རྣམ་པར་སྨིན་པ་ནི་
བསླུ་མི་སྲིད་དེ། འཕགས་པ་དགྲ་བཅོམ་པ་དབང་དང་ལྡན་པ་མོའུ་འགལ་གྱི་བུ་སྔོན་བྱིས་པ་
སྐྱེ་བོའི་དུས་སུ་ཁྱིམ་ཐབ་དབང་དུ་གྱུར་པས་ཡུལ་དམ་པ་ཕ་མ་ལ་སྡང་བར་ཞུགས་ནས།
ལུས་ཀྱི་སྡིག་པ་དང་། ངག་གིས་ཀྱང་གཞན་དག་གིས་ཕ་མ་འདི་གཉིས་ཀྱི་རྐང་ལག་ལྷམ་བུ་
• 4 13 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བཅོམ་པ་ལྟར་རུག་རུག་པར་བཅོམ་ན་ཅི་མ་རུང་ཞེས་བརྗོད་པས། ཞིང་དམ་པ་ལ་བརྟེན་
པའི་ལས་མི་ཟད་པ་བསགས་པའི་རྒྱུས་དམྱལ་བ་ལ་སོགས་པ་སྡུག་བསྔལ་དྲག་པོ་མྱངས་
ནས། དེ་ནས་ཕྱིས་ཉོན་མོངས་པ་ལ་ལུས་དྲུང་ནས་ཕྱུང་སྟེ། དགྲ་བཅོམ་པ་ཐོབ་ནས་འཕགས་
པ་ཤཱ་རིའི་བུ་དང་གཉིས་འགྲོགས་ཏེ། ཡུལ་གཞན་ཞིག་ཏུ་ལྗོངས་རྒྱུར་ཕྱིན་པའི་ཚེ། ཀུན་ཏུ་
རྒྱུ་འོད་སྲུང་རྫོགས་བྱེད་ཅེས་བྱ་བ་ཞིག་སྔོན་ཆོས་ལོག་པ་བཤད་པའི་རྒྱུས་ནི་ཉི་ཚེ་བའི་
སེམས་ཅན་དམྱལ་བར་སྐྱེས་ནས་སྡུག་བསྔལ་དཔག་ཏུ་མེད་པ་དང་ལྡན་པ་ཞིག་མཐོང་བས།
འཕགས་པ་དག་གར་གཤེགས་ཞེས་དྲིས་པ་ལ་འཛམ་བུའི་གླིང་དུ་འགྲོ་བྱས་པས། འོ་ན་ངའི་
སློབ་མ་ཀུན་ཏུ་རྒྱུ་འཛམ་བུའི་གླིང་ན་ཡོད་པ་རྣམས་ལ་ངས་ཆོས་ལོག་པར་བཤད་པས་ལྕེ་
ཐོང་ཤོལ་གྱིས་རྨོ་བ་ལ་སོགས་པ་སྡུག་བསྔལ་འདི་ལྟ་བུ་བྱུང་བས་ཆོས་དེ་མ་བཤད་མ་སྒྲུབ་
ཆོས་ལུགས་དེ་དོར་ཅིག་གསུང་བར་ཞུའོ་འཕྲིན་སྤྲིངས་པས། དགྲ་བཅོམ་པ་གཉིས་ཀྱིས་
ཀུན་ཏུ་རྒྱུ་དག་ལ་ཁྱོད་ཀྱི་སློན་དཔོན་དམྱལ་བར་སྐྱེས་ནས་སྡུག་བསྔལ་ཆེན་པོ་དང་ལྡན་
པས། ཁྱོད་ལ་ཆོས་ལོག་མ་བཤད་མ་སྒྲུབ་ཟེར་རོ་བྱས་པས། དེ་དག་ཁྲོས་ཏེ་ཁོ་བོའི་སློབ་
དཔོན་དམྱལ་བར་སྐྱེས་པ་ཨ་ཟེར་ནས། འཕགས་པ་མོའུ་འགལ་གྱི་བུ་ཡན་ལག་ལྟོ་བ་དང་
དབྱུག་པས་འདམ་བུ་བཅག་པ་ལྟར་རུག་རུག་པོར་བྱས་པ་ཤཱ་རིའི་བུས་གོས་ཀྱིས་བཏུམས་
ནས་ཁུར་འོངས་པ་དང༌། གྲོགས་གཞན་དག་ན་རེ། ཚེ་དང་ལྡན་པ་རྙེད་པ་དང་ལྡན་ནམ།
ཞེས་སོ། །དེ་བསྟན་པས་རྒྱལ་པོ་ཤིན་ཏུ་མ་དགའ་ནས་བདག་གི་མཆོད་གནས་གསོ་བར་
བྱའོ་ཞེས་སྨན་པ་མང་དུ་བོས་ཏེ་འདི་འཚོ་ན་རྙེད་པ་ཆེར་བྱིན། མ་འཚོན་ནི་ཁྱེད་འཚོ་བ་དང་
ཕྲལ་ལོ་ཞེས་ཟེར་བ་ལ། མོའུ་འགལ་གྱིས་སྨན་པ་དེ་དག་གི་དོན་དུ་ཁྱེད་ཅག་བདག་ལ་སྨན་
ཐོངས་ཤིག་བདག་གི་རྫུ་འཕྲུལ་བྱའོ་ཞེས་ཏེ། རེ་ཞིག་འཚོ་བའི་རྫུ་འཕྲུལ་མཛད་ནས་སྨན་པ་
རྣམས་འཇིགས་པ་དེ་ལས་ཐར་པ་དང་། མྱ་ངན་ལས་འདས་སོ་ཞེས་ཏེ། དེ་ནི་སྔོན་མ་ལ་
༣
-4 1 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་གཏམ་རྒྱུད་བཞུགས། །༩
གནོད་པ་བྱས་པའི་འབྲས་བུའོ། །
འདྲེན་པས་སྔོན་དུ་དཀའ་བ་སྤྱད་རྣམས་དང༌། །གཞན་ཡང་ངོ་མཚར་རྨད་བྱུང་
གཏམ་འདི་དག །དམ་པའི་གཞུང་ཐོས་མདོ་སྡེ་མཐོང་བ་ལ། །བརྟེན་ནས་རང་གཞན་དོན་དུ་
རྣམ་པར་དབྱེ། །དགེ་བ་དེས་ནི་སྡུག་བསྔལ་མེས་གདུངས་པའི། །འགྲོ་རྣམས་ཐེག་ཆེན་ལམ་
འདིས་བགྲོད་པར་ཤོག །དགེའོ། །བྱང་ཆུབ་སེམས་པའི་སྤྱོད་པ་ལ་འཇུག་པའི་སྐབས་སུ་
མཁོ་བའི་གཏམ་མདོའི་ཁུངས་ལོ་རྒྱུས་རྫོགས་སོ། །འགྲོ་བ་དཔག་ཏུ་མེད་པ་ལ་ཕན་པ་རྒྱ་
ཆེན་པོ་ཐོབ་པར་གྱུར་ཅིག །མངྒ་ལཾ། བྷ་ཝནྟ།། །།ཀུན་མཁྱེན་འཚོ་སྣ་བས་མཛད་པ་ཞུས་དག། །།
-4 ！ 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༄༅། །བྱང་ཆུབ་སེམས་དཔའི་སྤྱོད་པ་ལ་འཇུག་པའི་སྒྲུང་འགྲེལ
ལས་འབྲས་གསལ་བའི་མེ་ལོང་ཞེས་བྱ་
བ་བཞུགས་སོ། །
མཛད་བྱང་མེད།
༄༅། །ཨོཾ་སྭསྟི་སིདྡྷཾ། བྱང་ཆུབ་སེམས་དཔའི་སྤྱོད་པ་ལ་འཇུག་པའི་སྒྲུང་འགྲེལ་
ལས་འབྲས་གསལ་བའི་མེ་ལོང་ཞེས་བྱ་བ། སངས་རྒྱས་དང་བྱང་ཆུབ་སེམས་དཔའ་ཐམས་
ཅད་ལ་ཕྱག་འཚལ་ལོ། །ཐུབ་དབང་ཞབས་རྡུལ་མགོས་མཆོད་ནས། །སྤྱོད་ཕྱོགས་གླིང་བཞི་
བཤད་དོ་ཞེས། །དེ་གསུང་སྤྱི་ཏིའི་ལུགས་བཞིན་བྲི། །དགེ་བསམ་ཡིད་བཞིན་འགྲུབ་གྱུར་
ཅིག །
དེའང་ལེའུ་བཅུ་ལས་ལེའུ་དང་པོའི་སྡོམ་ནི། བུ་མོ་ཀླུ་སྒྲུབ་དེད་དཔོན་དང་། །རྒྱལ་
པོ་ནོར་བཟང་མཛའ་བོའི་བུ། །ཚངས་པ་ལེགས་སྐྱེས་ཁྲོན་པའི་མི། །དགེ་སློང་དགའ་བྱེད་
ཕྲའུ་དང་། །བྱམས་པའི་སྟོབས་དང་བཅུ་གསུམ་མོ། །
ཕྱག་འོས་ཀུན་ལའང་གུས་པར་ཕྱག་འཚལ་ཏེ། །ཞེས་པའི་སྐབས་སུ་བྱང་སེམས་
ཀྱིས་ཉན་རང་ལ་སོགས་པ་ཡུལ་དམན་པ་ལ་ཕྱག་བྱ་བ་མ་ཡིན་ཏེ། དཔེར་ན་རྒྱལ་པོ་མ་སྐྱེས་
དགྲས་གནས་བརྟན་འོད་སྲུང་སོགས་ཉན་ཐོས་རྣམས་ཕོ་བྲང་དུ་གདུགས་ཚོད་ལ་གདན་
དྲངས་པ་ན། རྒྱལ་པོའི་སྲས་མོ་ལོ་བཅུ་དྲུག་ལོན་པ་མཛེས་སྡུག་གཅིག་ཡོད་པ་ཁྲི་ལས་མི་
ལྡང་བ་ལ། རྒྱལ་པོས་འཕགས་པ་འདི་འདྲ་བ་བྱོན་དུས་ཕྱག་སོགས་མི་བྱེད་པ་ཁྱོད་ནི་དམན་
-4
1
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། ༩
པའི་གནས་སོ་ཞེས་སྨྲས་པས། བུ་མོ་ན་རེ། ཡབ་རང་ཡང་སྨད་པའི་གནས་སོ་ཟེར་རོ། །དེ་
ཅི་དྲིས་པས། འཁོར་ལོ་སྒྱུར་རྒྱལ་མཚན་དང་ རབ་ལྡན་པས། །ཕལ་པ་རྣམས་ལ་ཕྱག་
སོགས་མི་བྱེད་ལྟར། །རྒྱལ་བའི་སྲས་མོ་མཚན་དང་རབ་ལྡན་པས། །ཉན་རང་རྣམས་ལ་
ཕྱག་བྱེད་ག་ལ་འགྱུར། །དེ་ཅིའི་ཕྱིར་ཞེ་ན། བྱང་སེམས་དང༌། འཁོར་ལོ་སྒྱུར་བས་ཡབ་དེ་
ཉིད་ཀྱི་གདུང་འཚོབ་ནུས་པའི་ཕྱིར་རོ། ཁོ་མོ་ཡང་བྱང་སེམས་ཡིན་པས་ཉན་རང་ལ་ཕྱག་མི་
འཚལ་ཞེས་ཟེར་རོ། ། །
གསེར་འགྱུར་རྩི་ཡི་རྣམ་པ་མཆོག་ལྟ་བུ། །བྷེ་ཏའི་ཡུལ་གྲོང་ཁྱེར་ཛྷེ་ཏར་བྲམ་ཟེ་
རྣལ་འབྱོར་རྒྱལ་བའི་ལྷའི་ཆེན་མ་བློ་ལྡན་མ་ལ་བུ་བློ་གྲོས་འཕགས་བཙས་ཏེ། མཚན་
མཁན་ལ་བསྟན་པས། ཚེ་རིང་ན་སྟོན་པ་གཉིས་པ་གཅིག་སྟེ་ཚེ་ཞག་བདུན་ལས་མེད་ཟེར་བ་
ལ༑ ཀླུས་ཤིས་པ་བརྗོད་པས་ལོ་བདུན་དུ་གྱུར། ཡང་རྨ་བྱ་ཆེན་མོ་བསྒྲུབས་པས་ལོ་བཅོ་
ལྔར་གྱུར་པའི་ཚེ། ཆུན་མ་གཟུགས་ལྡན་མའི་བྲམ་ཟེ་མཉེས་པར་བྱས་ཏེ། བདག་གི་བུ་
བསོད་ནམས་འཕགས་ལ་སྨན་གྱི་མངའ་ཐང་གནང་བར་ཞུ་བྱས་པས། ཐུབ་ཆོད་དུ་སྦྱིན་དུ་
མི་རུང་བས་ཐབས་ཀྱིས་སྦྱིན་ནོ། །ཞེས་དེ་ལ་གསོ་རིག་གི་མན་ངག་ཐམས་ཅད་ཡོངས་
རྫོགས་སུ་བསླབས་ཚར་བ་དང༌། བློ་གྲོས་འཕགས་པ་དང་རྒན་པས་ཞག་གསུམ་ན་ཁྱེད་
གཉིས་སུ་མཁས་པ་ཞིག་ལ་མངའ་ཐང་ཐམས་ཅད་གཏོད་དོ་སློབས་ཤིག་ཟེར་རོ། །དེར་ཡུམ་
ངོ་གནག་པའི་རྒྱུ་དྲིས་པས། གོང་ལྟར་བསྙད། ཁྱོད་བུ་ཐུ་བོ་ཡིན་ཡང་སྲིད་མི་ཐོབ་པ་ལ་མ་
དགའ་ཟེར། མི་དགྱེས་མི་འཚལ་གྱིས་མར་མེ་སྟ་གོན་མཛོད་ཅིག་ཟེར་ནས། ནུབ་དང་པོ་ལ་
ཡབ་ཀྱི་བཞེད་པ་གཅིག །གཉིས་པ་ལ་ཡབ་ཀྱི་ནོར་བ། གསུམ་པ་ལ་ཡིན་ལུགས་བཞིན་
རྟོགས་ནས། ཉིན་གསུམ་རིམ་བཞིན་བཤད་པས་ནུ་བོས་ཡེ་མ་སྤོབས་པ། ཡུམ་གཉིས་ངོ་
ལོག་པའི་ཚེ། ཕུ་བོས་ཡབ་ཡུམ་མི་དགྱེས་མི་འཚལ་གྱིས་སྲིད་ཁོ་ལ་གཏོད་ལ། བདག་རབ་
- 41 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏུ་འབྱུང་བར་ཞུས་པས་དགྱེས་ཏེ་གནང་ནས། ནཱ་ལེནྡྲར་མཁན་པོ་སྒྲ་གཅན་འཛིན་བཟང་པོ་
ལ་རབ་ཏུ་བྱུང་སྟེ། གནས་ལྔ་ཐམས་ཅད་ལན་རེ་གཟིགས་པའམ་གསན་པས་མཁྱེན་ཀྱང་།
བཅོ་ལྔའི་ལོ་གྲངས་ཚང་ནས། དཔལ་གྱི་རིར་མྱ་ངན་གྱི་གླིང་དུ་འགྲེངས་པས། ས་ར་ཧས་
དྲིས་པ་ན། ཞག་བདུན་ལས་ཚེ་མེད་ཟེར་བས། ངས་རྐང་མགྱོགས་ཀྱི་དངོས་གྲུབ་སྦྱིན་གྱིས།
རྩེ་ལྔར་འཇམ་དཔལ་ལ་ཞུས་ལ་འཆི་མེད་སྒྲོན་མ་ལ་གསོལ་བ་ཐོབ་གསུངས་པ་བཞིན་
མཛད་པས། ཞག་ལྔ་ན་མཐོང་ལམ་གྱི་ཡོན་ཏན་བརྒྱ་ཕྲག་བཅུ་གཉིས་མངོན་དུ་གྱུར་ཏེ།
ཚེའི་དངོས་གྲུབ་བརྙེས་ནས་འཛམ་བུ་གླིང་དུ་བྱོན་པས་མུ་གེ་ཆེན་པོ་འདུག་ནས། དེ་བསྐྱབ་
པའི་ཕྱིར་དབྱུ་གུ་མ་མཆེད་གསུམ་བསྒྲུབས་པས་མནལ་ལམ་དུ་ཟངས་གླིང་དུ་སོང་ལ་གསེར་
འགྱུར་སློབས་གསུང་བ་རྨིས་ནས། སང་རི་སུལ་ཞིག་ཏུ་སྐུ་ཁམས་སེང་དུ་བྱོན་པའི་ཚེ། སྦྲུལ་
ནག་གཅིག་གིས་སྦྲུལ་དཀར་གཅིག་དེད་དེ་དྲུང་དུ་སླེབས་པ་དང་། ཤིང་ལོ་ཞིག་སྦྱོར་བསྐུས་
པས་འཕུར། མེ་ཏོག་གཅིག་མགོར་བསྐུས་པས་བབས་པ། ཡང་དེད་པས་འབྲས་བུ་ཞིག་
ཁར་བཅུག་པས་མི་སྣང་བར་སོང་སྟེ། སློབ་དཔོན་གྱིས་ཀྱང་དེ་གསུམ་གྲྭར་བཏུམས་ཏེ་ཤིང་
ལོས་འཕུར། མེ་ཏོག་གི་ཟངས་གླིང་དུ་བབས་ཏེ། གསེར་བྱིན་ལ་སློབས་བྱས་པས་འཕེལ་དུ་
དྭགས་ནས་མ་བྱིན། འདིར་ཐོན་པ་ཅི་ཡིན་ཟེར། ཤིང་ལོ་འདིའི་མཐུ་བྱས་པས། དེ་སྟེར་ན་
བསླབ་ཟེར། བྱིན་ཏེ་ལོབ་པ་དང་གྲྭ་གསེབ་ཀྱི་ཤིང་ལོས་འཕུར་བ་དེད་པ་ཟིན་ཁར་འབྲས་
བུས་བསྒྲིབས་ནས། མེ་ཏོག་གིས་བབས་ཏེ། བུ་མོ་གཙང་མའི་གསེར་ཁྲག་བཏང་ཞེས་པ་ལ།
དེའི་ལག་ནས་བྱུང་པའི་གཡའ་བསྐུས་པ་བཏང་ཡང་མ་གྲུབ་པར། མཁའ་འགྲོ་མ་ལ་གསོལ་
བ་བཏབ་པས་བཟོ་གནས་སུ་བུ་མོ་རླུང་གིས་དངངས་ཏེ་འགོམས་པས་གསེར་མདུང་སྣད་
པའི་ཁྲག་ལུགས་ཕོར་དུ་ལྷུང་སྟེ། རྩི་གྲུབ་ནས་དངོས་པོ་གང་ལ་དེས་རེག་ཚད་གསེར་དུ་
འགྱུར་ཏེ། ཕྱིས་ དཔེ་ དེ་ བཞིན་དུ། བྱང་ སེམས་བསྐྱེད་ཚད་ སངས་རྒྱས་སུ་འགྱུར་བར་
-4 1 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། ༩
དགོངས་ནས། ས་ར་ཧས། དངོས་གྲུབ་མཆོག་གི་རྫས་གཅིག་གིས། །དངོས་གང་གསེར་དུ་
གྱུར་པ་ལྟར། །བྱང་ཆུབ་མཆོག་གི་སེམས་གཅིག་གིས། །ལུས་ཅན་རྒྱལ་བའི་སྐུར་འགྱུར་རོ།།
ཞེས་སོ། །
འགྲོ་བའི་དེད་དཔོན་གཅིག་པུ་ཚད་མེད་བློས། །དེད་དཔོན་ལེགས་སྒྲོལ་ཞེས་པས་
གཟིངས་ཆེན་ཚོང་པ་མང་པོ་དང་བཅས་ཏེ་རྒྱ་མཚོར་ཕྱིན་པས། རླུང་གི་དྲོད་ཚད་མ་ཟིན་པར་
མཚོའི་གུར་དུ་ཆད་དོ། །དེ་ན་སྔར་ཡང་ཚོང་པ་མང་པོ་ཤི་བའི་རུས་པ་མང་པོ་འདུག་ནས།
རབ་ཏུ་མི་དགའ་ཞིང་སྨྲེ་སྔགས་མང་པོ་སྟོན་ནས་དུ་བ་ལ། དེད་དཔོན་གྱིས་ཉིན་པར་ཚོང་པ་
རྣམས་ཀྱི་སེམས་གསོ་བའི་ཕྱིར་ཐབས་ཡོད་དོ། །ཞེས་སྨྲས་ཤིང༌། མཚན་མོ་ནི་དེའི་ཐབས་
ཁོ་ན་ལ་རྟོག་པའི་ཚེ། སྐབས་དེར་དེ་ན་ཤིང་རིང་པོ་གཅིག་ལ། བྱ་ཁ་ཅིག་ཆགས་འདུག་
པས། ཚོང་དཔོན་གྱིས་བྱ་སྐད་ཤེས་ཏེ་ཉན་པས། སྔར་མེད་པའི་བྱ་མགྲོན་པོ་གཉིས་ནི་ཤིན་
ཏུ་ཚོན། གཞི་བྱ་རྣམས་ནི་རིད་པ་ལ། གཞི་བྱ་ན་རེ། མགྲོན་པོ་ཁྱེད་ཚོ་བ་ཇི་ལྟར་ཡིན་ཟེར།
མགྲོན་པོ་ན་རེ། ངེད་ནི་རྒྱལ་པོ་བསོད་ནམས་ཅན་གྱི་འབྲས་ཆན་ལ་སོགས་པའི་ལྷག་མ་
ཟའོ་ཟེར། མགྲོན་པོ་ན་རེ། གཞི་བྱ་ཁྱེད་རིད་པ་ཅིས་ཉེས་ཟེར། ངེད་ནི་རྡེའུ་དཀར་ནག་ལས་
ཟར་མེད་དོ་ཟེར། དེར་ཚོང་དཔོན་གྱིས་རྒྱལ་པོ་དེ་ལ་ངེད་ཚོང་པ་འདི་ཙམ་ཞིག་མཚོ་གུར་
འདི་ལྟ་བུར་ཆུད་པས། ཁྱེད་ལ་ཐབས་ཡོད་ན་འདོན་དགོས་ཟེར་བའི་ཡི་གེ་མགྲོན་བྱའི་སྒེར་
མཚན་མོ་མ་ཚོར་བར་བཏགས་པ་རྒྱལ་པོས་མཐོང་ནས་རྔ་བརྡུངས་ཏེ་ཚོང་པ་འདི་ལྟ་བུ་
འདོན་ནུས་པ་བྱུང་ན་རྒྱལ་སྲིད་ཕྱེད་སྦྱིན་ནོ། །ཞེས་བསྒྲགས་པས། བྲམ་ཟེ་རྫུ་འཕྲུལ་ཅན་
ཞིག་ན་རེ། རྒྱལ་སྲིད་ཙམ་མི་འདོད་ཡུལ་གྲུ་དྲུག་འདོད་པས་ངས་འདོན་ཟེར་བས་རྒྱ་མཚོའི་
སྟེང་ན་ཕར་རྫུ་འཕྲུལ་གྱིས་ཕྱིན་པས་ཚོང་པ་ཀུན་སྲིན་པོ་སོགས་བྱུང་སྙམ་ནས་སྐྲག་པ་ལ།
ཚོང་དཔོན་དེ་ན་རེ། ངས་བྱ་ལ་ཐན་བཏང་ཡོད་པས། འུ་ཅག་འདོན་པ་ཡིན་སྲིད་ཀྱིས། མ་
-4 19 -



་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇིགས་ཤིག་སྨྲས་པས། གམ་དུ་སླེབས་པ་དང་། འདོན་མཁན་ཡིན་ཏེ། ཁྱེད་རྣམས་ལས་
གང་རུང་གཅིག་ལུས་པས་གཞན་ཐམས་ཅད་ཐོན་པར་བྱའོ། །ཟེར་བས། དེད་དཔོན་གྱིས་
སྡོད་པར་བྱས་ ཁས་བླངས་སོ། །དེར་བྲམ་ཟེ་ན་རེ། འདིར་སྡོད་པ་དེས་བྲག་ཁུང་འདི་ན་
གསེར་གྱི་རྔ་གཅིག་ཡོད་པ་རྡུངས་ཤིག་ཟེར་བ་བཞིན་བརྡུངས་པས། དེ་ན་བྱ་མང་པོ་ཡོད་པ་
ཀུན་འགྲོགས་པའི་རླུང་ཤུགས་ཀྱིས་གཟིངས་སྐྱོད་ནས་ཐོན་ཞིང་། རྗེས་སུ་ཚོང་དཔོན་ཡང་
ཐོན་ནོ། །
སྡིག་པ་ཤིན་ཏུ་མི་ཟད་བྱས་ན་ཡང་། །གྲོང་ཁྱེར་ཉེར་ལྡན་ཞེས་བྱ་བར། ཡབ་རྒྱལ་
པོ་དྲི་མེད་སྒྲ་དང་། ཡུམ་བཙུན་མོ་དགེ་ལྡན་མ་གཉིས་ཤིན་ཏུ་སྲས་ཀྱིས་འཕོངས་པ་ལ། རྒྱལ་
པོས་ཕྱོགས་དེའི་དྲང་སྲོང་མངོན་ཤེས་ཅན་ཞིག་ཡོད་པ་ལ་དྲིས་པ། བདག་ལ་ཡེ་ནས་བུའི་
སྐལ་བ་མེད་དམ། འོན་ཏེ་རྐྱེན་གྱིས་བཙས་མ་བཏུབ་པ་ཅི་ལགས་ཞུས་པས། དྲང་སྲོང་ན་རེ།
རྒྱལ་པོ་ཆེན་པོ་ཁྱེད་ཀྱི་བུ་སྐལ་ནི་ས་ཕྱོགས་འདི་ན་བྲམ་ཟེ་བསམ་གཏན་བྱེད་པ་ཞིག་ཡོད་དེ།
དེ་ཚེའི་དུས་བྱས་ནས་རྒྱལ་པོའི་སྲས་སུ་སྐྱེའོ་ཞེས་སྨྲས་པ་དང་། རྒྱལ་པོ་འདོད་པ་ཅན་སྲས་
རིངས་པའི་དབང་གིས། བྲམ་ཟེ་དུས་མ་ཡིན་པར་འཚོ་བ་དང་ཕྲལ་བཏང་བས་རྒྱལ་པོའི་
སྲས་སུ་སྐྱེ་བར་མ་བཏུབ་པར་སྐྱེ་བ་གཞན་བླངས་སོ། །ཡང་རྒྱལ་པོས་དྲང་སྲོང་ལ་སྨྲས་པ།
བྲམ་ཟེ་ཚེའི་དུས་བྱས་ཀྱང་བདག་གི་སྲས་སུ་སྐྱེར་མ་བཏུབ་པ་ཅི་ཞུས་པས། དྲང་སྲོང་གིས་
སྨྲས་པ། དུས་མ་ཡིན་པར་སྲོག་དང་ཕྲལ་བས་ལན་གྱིས། ད་ལྕགས་རི་མེ་འབར་བའི་ཁ་ན་
རི་བོང་དམར་སྐྱ་རྣ་བ་གཡོན་པ་གཏུམ་པ་ཞིག་སྐྱེས་ཏེ། དེ་ཚེ་འཕོས་མ་ཐག་རྒྱལ་པོའི་སྲས་
སུ་སྐྱེའོ་ཞེས་སྨྲས་པས། ཡང་རྒྱལ་པོས་ཡུལ་ཁམས་ཀྱི་མི་མང་པོ་བཟློག་ནས་བཤོར་བས་རི་
བོང་དམར་སྐྱ་རྣ་བ་གཡོན་པ་གཏུམ་པ་ཞིག་བྱུང་བ་བསད་དོ། །རི་བོང་དེས་ཡིད་ལ་སྨོད་པ་
བོར་བ། ང་ལུང་སྟོང་དུ་སུ་ལ་མི་གནོད་པའི་རྩྭ་ཟ། ཆུ་འཐུང་བ་ལ་རྒྱལ་པོ་འདིས་མི་མང་པོ་
，
བ 4
2 () -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། དོ༩
བསྡུས་ནས་བདག་བསད་པས། ང་ཚེ་འཕོས་ནས། རྒྱལ་པོ་ཁྱེད་ཀྱི་གཤེད་མ་བྱེད་པར་གྱུར་
ཅིག་ཅེས་སོ། །དེ་ཚེ་འཕོས་མ་ཐག་ཡུམ་དགེ་ལྡན་མའི་མངལ་དུ་ཞུགས་ཏེ། མངལ་ན་གནས་
ཙམ་ན། ཤ་ཁོ་ན་འདོད་པ་ལ་ཤ་གཞན་ནི་མ་ཕན། ཡབ་ཀྱི་ཁྲག་ཅིག་བཏར་ནས་བཏང་བས་
སོ༑ ༑དེར་ལོ་དུས་སུ་བལྟམས་པའི་མིང་ནི་རྒྱལ་བུ་ནོར་བུ་འཛིན་ཞེས་བྱ་བར་བཏགས་སོ།།
རྒྱལ་བུ་དེ་མ་མ་དུ་མས་བསྐྱངས་ཏེ་སྐྱེད་བསྲིངས་ནས། སྐབས་སྐབས་ལ་རྒྱལ་པོའི་སྤྱན་
སྔར་ཕྱག་འཚལ་དུ་འོངས་པ་ལས་རྒྱལ་པོའི་འབྱོར་པ་ཆེན་པོ་དེ་རྣམས་མཐོང་སྟེ། དགེ་བའི་
བཤེས་གཉེན་གཅིག་ལ་དྲིས་པ། ཡབ་ཀྱི་ཕུན་སུམ་ཚོགས་པ་འདི་རྣམས་བདག་གིས་ནམ་
འཐོབ། རྒྱལ་པོ་ནམ་འདས་པའི་ཚེ་འཐོབ་པར་འགྱུར་རོ་ཞེས་སྨྲས་པས། རྒྱལ་བུ་ཆགས་
ཤིང་བརྐམ་པས་ཡབ་ལ་མཚོན་བསྣུན་པས། ཡུམ་གྱིས་ང་ལ་མ་སྐྱེས་པའི་དགྲ་ཞིག་སྐྱེས་སོ་
བྱས་པས་མ་སྐྱེས་དགྲར་གྲགས་སོ། །དེའི་རྐྱེན་གྱིས་ཡུམ་གྲོངས། དགྲ་བཅོམ་མ་ཨུཏྤ་ལའི་
མདོག་ཉེས་མེད་དུ་བསད། དེ་བཞིན་གཤེགས་པ་བཀྲོངས་འདོད་ཀྱི་ཁྲག་ཕྱུང་། དགེ་འདུན་
ཕྱེས་ཏེ། མཚམས་མེད་ལྔ་གང་བྱས་པར་གྲགས་སོ། །བློན་པོ་རྣམས་ཀྱི་རྒྱལ་བུ་སྤྱི་གཏོལ་
ཅན་འདི་ལ་རྒྱལ་སྲིད་བྱིན་རྒྱུ་མིན་ནའང་། ད་སྲས་འཐེབ་མི་གནང་བས་བྱིན་ཟེར་ནས་བྱིན་
ནོ༑ ༑དུས་ཞིག་ན་རྒྱལ་པོ་དེ་རི་དྭགས་བཤོར་དུ་ཕྱིན་པས། ནགས་ན་དྲང་སྲོང་ཞིག་དང་ཕྲད་
ནས་སྨྲས་པ། འདི་ལྟ་བུའི་སྡུག་བསྔལ་གྱིས་ཁྱོད་ལ་ཅི་ཞིག་བྱ་ཞེས་དྲིས་པས། དྲང་སྲོང་གིས་
སྨྲས་པ། རྒྱལ་པོ་ཆེན་པོ་བདག་དཀོན་མཆོག་གསུམ་ལ་བརྟེན་ནས་འབྲས་བུ་བླ་ན་མེད་པའི་
བྱང་ཆུབ་འཚོལ་བའི་དཀའ་ཐུབ་ཀྱི་སྡུག་བསྔལ་འདི་ལྟ་བུ་ནི་བཟོད་ཀྱིས། ཁྱོད་ཚེ་འདིའི་
འདོད་པ་ཙམ་གྱི་ཕྱིར་ཕ་མ་སོགས་བསད་ནས་མནར་མེད་པའི་དམྱལ་བར་འགྲོ་བ་འདི་ནི་
བདག་གིས་མི་བཟོད་ཀྱིས། ཞེས་སྨྲས་པ་དང༌། དྲང་སྲོང་ཆེན་པོ་ལྷ་དཀོན་མཆོག་གསུམ་བྱ་
བ་ཅི་ཡིན། སྡིག་པ་ ཕ་མ་བསད་པ་སོགས་ཅིར་འགྱུར། དེ་དག་སྤངས་པས་འབྲས་བུ་ཅི་
- 4 2 1 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཐོབ་དྲིས་པས། དྲང་སྲོང་གིས་ལས་རྒྱུ་འབྲས་ཀྱི་ཆོས་མང་དུ་བཤད་པས། ཤིན་ཏུ་འགྱོད་
ཀྱང་མཐོང་ཆོས་སུ་འབྲས་བུ་མེ་དབལ་གྱིས་བཏབ་སྟེ། ལུས་ཀྱི་མདོག་དབྱིབས་ཐམས་ཅད་
མི་སྡུག་པར་གྱུར། རྣག་གི་དྲི་མས་སའི་ཕྱོགས་ཐམས་ཅད་གང༌། དངོས་སུ་ལུས་སེམས་
དམྱལ་བ་ལྟར་སྡུག་བསྔལ་བའི་ཚེ། ནམ་མཁའ་ལ་ད་སྟེ་ཞག་བདུན་ན་སའི་བར་བྱེ་སྟེ་ལུས་
འདི་ཉིད་ཀྱིས་མནར་མེད་དུ་འགྲོའོ་ཞེས་ཐོས་པས་སྡུག་བསྔལ་ཆེན་པོས་སྐྲག་ནས་སྟོན་པ་
དྲུག་ལ་སྡིག་བཤགས་ཐམས་ཅད་དྲིས་པས་མ་ཤེས་པ་ན། བུ་འཚོ་བྱེད་ན་རེ་སངས་རྒྱས་ཀྱི་
སར་ཕྱིན་ན་འདི་ལས་ཐར་ངེས་ཟེར། སངས་རྒྱས་དག་པ་དགྲ་བཅོམ་དག་པས་བསྐོར་བའི་
དྲུང་དུ། བདག་དམྱལ་བའི་ལུས་ཀྱིས་ཇི་ལྟར་འགྲོ་བར་ནུས་ཟེར། སངས་རྒྱས་ནི་ཤཱ་རིའི་བུ་
དང་ལམ་ཆུང་ལའང་ཆོས་མཚུངས་པར་སྟོན། གསལ་རྒྱལ་དང་དབུལ་པོ་ཡིན་མཉམ་དུ་
སྦྱོང་། སྒྲ་གཅན་འཛིན་དང་ལྷ་བྱིན་ལའང་ཐུགས་མཉམ་པར་གནས་ན་ཇི་ལྟར་མི་འགྲོ་ཟེར།
འོ་ན་བདེན་པ་མཐོང་ན་ངན་འགྲོར་མི་འགྲོ་བར་གསུངས་པས། འུ་གཉིས་གླང་ཆེན་ཞིག་ལ་
བཞོན་ལ་ང་ལྷུང་ན་ཟུངས་ཤིག་ཟེར་ཏེ་ཕྱིན་ནས་མཐའ་གཅིག་ན་ཡོད་པ་ལ་ལན་གཉིས་
འབོད་ཀྱང་ང་མིན་སྙམ་པའི་ཚེ། གསུམ་པ་ལ་རྒྱལ་ཆེན་མ་སྐྱེས་དགྲ་ཞེས་གསུངས་པས་
དགའ་ཆེས་ནས་ལན་དེའུ་རེ་མ་ཐེབས་པ་ལ། ཁྱོད་ཀྱིས་མཚམས་མེད་པ་བྱས་སམ། བཙུན་
པ་མེད་ལགས་སོ། །དེ་དག་གཤོགས་ཤིག །བདག་དང་སེམས་ཅན་ཐམས་ཅད་ཀྱི་སྡིག་པ་
སོ་སོར་བཤགས་ཤིང་སླར་ཡང་མི་བགྱིད་དོ། །ཞེས་པས། རྒྱལ་རིགས་བཟང་པོ་རང་སྡིག་ཏུ་
མ་ཟད་ཐམས་ཅད་ཀྱི་བཤགས་པ་ལེགས་སོ། །ཞེས་སྡིག་པ་ཀུན་དག་ནས་བཟོད་པ་ཐོབ་བོ།།
དེར་འཇམ་དཔལ་ལ་འདིའི་འགྱོད་པ་སོལ་ཅིག་ཅེས་པས། འཇམ་དཔལ་གྱིས་མཚམས་
མེད་ལྔ་བྱས་པ་བདེན་ལགས་སམ་བྱས་པས། བློ་གྲོས་ཆེན་པོ་མད་ལགས་སོ། །གང་གིས་
བྱས་སེམས་ཀྱིས་བསླང་ནས་ལུས་ཀྱིས་སོ། །སློང་མཁན་དེ་ཕྱི་ནང་གང་ན། མདོག་དབྱིབས་
1
-4 2 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། ༩
ཅི་འདྲ་ཞེས་བརྟགས་པས། ཆོས་ཐམས་ཅད་རང་བཞིན་མེད་པར་མཁྱེན་ནས་འཁྲུལ་ངོའི་
སྡིག་འབྲས་ཐམས་ཅད་བདག་ལ་སྨིན་ལ། དེ་དག་ཐམས་ཅད་ཀྱིས་བྱང་ཆུབ་ཐོབ་པར་གྱུར་
ཅིག་སྙམ་པ་དང༌། འཁོར་འདས་ཀྱི་དེ་ཉིད་མངོན་དུ་གྱུར་ནས་ས་དྲུག་གི་རྟོགས་པ་འཁྲུངས་
པ་དང༌། ནམ་མཁར། མ་སྐྱེད་དགྲས་ནི་མཚམས་མེད་སྡིག་བྱས་པའང་། །སེམས་གཅིག་
གིས་ནི་རྣལ་འབྱོར་གྲོལ་ལ་ལྟོས། །ཞེས་སོ། །
བྱམས་མགོན་བློ་དང་ལྡན་པས་ནོར་བཟང་བཤད། །སྡོང་པོ་བཀོད་པའི་མདོར།
གྲོང་ཁྱེར་སྐྱིད་པའི་འབྱུང་གནས་སུ། ཚོང་དཔོན་ནོར་རྟེན་གྱི་བུ་ནོར་བཟང་གིས་འཇམ་
དཔལ་ལ་སེམས་བསྐྱེད་དེ། བསླབ་བྱ་བཙལ་བའི་ཕྱིར་མཐར་གྱིས་བྱམས་པའི་དྲུང་དུ་སོང་
བ་དང༌། དེ་ལྷོ་ཕྱོགས་རྒྱ་མཚོའི་འགྲམ་ཁང་པ་བརྩེགས་པ་རྣམ་པར་སྣང་མཛད་རྒྱན་གྱིས་
བརྒྱན་པའི་སྙིང་པོ་ཞེས་པའི་ཕྱོགས་གཅིག་ན་འཁོར་རྒྱ་མཚོ་ལྟ་བུའི་དབུས་ན་ཆོས་སྟོན་པ་
རྒྱང་རིང་པོ་ནས་མཐོང་ནས། ཁྱེའུ་དེ་ཡང་། དགའ་བ་དང་གུས་པ་བསྐྱེད་དེ་ལུས་ཐམས་ཅད་
ཀྱིས་ཕབ་སྟེ་ཕྱག་འཚལ་ལོ། །འཕགས་པ་བྱམས་པས་ཀྱང་ཕྱག་གཡས་པ་གླང་པོ་ཆེའི་སྣ་
ལྟར་བརྐྱངས་ནས་གཞོན་ནུ་དེ་འཁོར་ཀུན་ལ་ངོམས་པའི་ཚུལ་དུ་བསྟན་ནས་སྨྲས་པ། ལྟོས་
ཤིག་བསམ་པ་ཡོངས་སུ་དག་པ་འདི། །ནོར་བཟང་ནོར་རྣམས་རབ་ཏུ་བརྟན་པའི་བུ། །བྱང་
ཆུབ་སྤྱོད་པ་དམ་པ་ཡོངས་འཚོལ་ཞིང་། །མཁས་ པ་ ང་ ཡི་དྲུང་དུ་ལེགས་པར་འོངས།།
ལེགས་པར་འོངས་སམ་སྙིང་རྗེའི་བྱང་ཆུབ་ཁྱོད། །བྱམས་པའི་དཀྱིལ་འཁོར་ཡངས་པར་
ལེགས་འོངས་སམ། །ལེགས་པར་འོངས་སམ་ལྟ་ན་རབ་ཞི་བ། །སྤྱད་པ་སྤྱོད་ཚེ་དུབ་པ་མ་
གྱུར་ཏམ། །རྣམ་དག་བསམ་ལྡན་ཚུར་ཤོག་འོངས་པ་ལེགས། །སྐྱེ་མེད་ཡིད་ལྡན་ཚུར་ཤོག་
འོངས་པ་ལེགས། །དབང་པོ་མ་ཞུམ་ཚུར་ཤོགས་འོངས་པ་ལེགས། །སྤྱད་པ་སྤྱོད་ཚེ་དུབ་པ་
མེད་གྲང་ངོ༌། །ཞེས་སོགས་ཡོན་ཏན་གྱི་བསྔགས་པ་བརྗོད་པ་ཚིགས་སུ་བཅད་པ་མང་པོ་
- 4
2
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུངས་པ་དང༌། ནོར་བཟང་གིས་བྱམས་པའི་གཡས་ཕྱོགས་ནས་བསྐོར་བ་ལན་གསུམ་
བྱས། མདུན་དུ་ཐལ་མོ་སྦྱར་ནས་སྨྲས་པ། འཕགས་པ། བདག་བླ་ན་མེད་པའི་བྱང་ཆུབ་ཏུ་
ཞུགས་ན། དེའི་བསླབ་པ་ལ་ཇི་ལྟར་བསླབ་པར་བགྱི་བ་དང་། ཇི་ལྟར་ནན་ཏན་དུ་བགྱི་བ་
མ་འཚལ་བས་བསྟན་དུ་གསོལ་ཞེས་ཞུས་པའི་ལན་དུ། རིགས་ཀྱི་བུ་ཁྱོད་ནི་དགེ་བའི་
བཤེས་གཉེན་གྱིས་ཡོངས་སུ་བཟུང་བའོ། །དེ་ཅིའི་ཕྱིར་ཞེ་ན། རིགས་ཀྱི་བུ། བྱང་ཆུབ་ཀྱི་
སེམས་ནི། སངས་རྒྱས་ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། །འགྲོ་བ་ཐམས་ཅད་ཀྱི་ཆོས་
དཀར་པོ་འཕེལ་བས་ཞིང་ལྟ་བུའོ། །འཇིག་རྟེན་རབ་ཏུ་བརྟེན་པས་ས་ལྟ་བུའོ། །ཞེས་བྱ་བ་
ནས། རྩི་དང་སྨན་དང་རིན་པོ་ཆེ་ལ་སོགས་པ་དཔེ་བདུན་ཅུ་ལྷག་དང་བཅས་པ་གསུངས་
པའི་ནང་ནས་འདི་དག་ཅི་རིགས་པར་འབྱུང་བ་ཡིན་ནོ། །
སེམས་ཅན་རྣམས་ཀྱི་ཀླད་ནད་ཙམ། །གང་པོའི་རྟོགས་བརྗོད་བཏགས་པར། ཕ་མ་
ཚངས་དང་སློབ་དཔོན་ཏེ། །མཁས་པས་ཕ་མ་བཀུར་བྱས་ནས། །ཚེ་འདིར་ཀུན་གྱིས་བསྟོད་
འགྱུར་ལ། །ཕྱི་མར་བདེ་འགྲོ་དགའ་བདེ་ཐོབ། །ཅེས་པ་ལ། དགེ་སློང་དག་གིས་ཕ་མའི་
བཀུར་སྟི་དེ་ཙམ་དུ་ཅི་བཟང་ཞེས་ཞུས་པའི་ལན་དུ། བཀའ་སྩལ་པ། འདས་པའི་དུས་སུ་ང་
ཉོན་མོངས་པ་ལས་མ་གྲོལ་བ་དེའི་ཚེ། མ་ལ་གནོད་པ་ཆུང་དུས་སྡུག་བསྔལ་ཆེན་པོ་འབྱུང་
བ་ཉོན་ཅིག །དགེ་སློང་དག་འདས་པའི་དུས་ན་ཝཱ་རཱ་ཎ་སཱིར་དེད་དཔོན་མཛའ་བོའི་བུ་བྱུང་ངོ་
ཅོག་ཤི་ནས། བྲམ་ཟེ་མཚན་བརྟག་པ་ལ་མཁས་པ་ཞིག་ན་རེ། ད་བུ་སྐྱེས་ན་བུ་མོའི་མིང་
ཐོགས་ཤིག་འཚོ་ཟེར་ནས། རིང་པོ་མ་ལོན་པར་བུད་མེད་སེམས་ཅན་དང་ལྡན་པ་དེད་
དཔོན་ལ་གསོལ་བས་དགྱེས་ཏེ། བུད་མེད་ཁང་བཟངས་ཀྱི་སྟེང་གི་ཆ་ལ་སྐྱེས་པ་མེད་པར་
གཅིག་པུར་ཉམས་རངས་སུ་བཞག །སྒྲ་ཡིད་དུ་མི་འོང་བ་མི་ཐོས་པར་བྱས། ཟས་ཧ་ཅང་ཁ་
བ་མིན་པ་སོགས་བྱིན། ཁྲིའུ་ནས་ཁྲིའུའི་སྟེང་དུ་འགྲོ་བར་བྱས་ཏེ་རྐང་པ་ས་ལ་འཇོག་ཏུ་མི་
-4 2
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། །
འཇུག་པ་སོགས་སྦྲུམ་མའི་རིམ་གྲོ་ཆེར་བྱས་པས། ཟླ་བ་བཅུ་ན་ཁྱིའུ་གཟུགས་བཟང་བ།
མཛེས་པ་ལྟ་ན་སྡུག་པ། མགོ་བོ་གདུགས་ལྟར་འདུག་པ། དཔྲལ་བའི་དབྱེས་ཆེ་བ། སྨིན་མ་
འཇམ་པ། སྣའི་གཟིངས་མཐོ་བ། མཚན་ཉིད་ཐམས་ཅད་དང་ལྡན་པ་བཙས་ཏེ་བཙས་སྟོན་
རྒྱ་ཆེར་བྱས་ནས་མཛའ་བོའི་བུ་མོར་མིང་བཏགས་སོ། །ཕ་རྒྱ་མཚོར་ཤི་ནས། མས་བསྐྱེད་
དེ༑ ཕའི་ལས་དྲིས་པས། དྲང་པོར་སྨྲས་ན་ཤིར་དོགས་ནས། འབྲུ། སྤོས། གོས། རིན་ཆེན་
འཚོང་བས་སོ་ཞེས་པས། རིམ་བཞིན་དེ་དག་གི་རྙེད་པ་ཀ་ཤ་པ་ན་བཞི་བརྒྱད་བཅུ་དྲུག་སོ་
གཉིས་རྙེད་པ་མ་ལ་ཕུལ་ནས་ཚོང་པ་ལྔ་བརྒྱ་དང་ལྷན་ཅིག་ཆས་པ་ལ་མས་ངུ་ཞིང་རྐང་པ་ལ་
འཇུས་ཀྱང་མགོར་རྡོག་པ་བསྣུན་ནས་སོང་བ་ལ། མས་བུ་ཁྱོད་ལ་དེའི་རྣམ་པར་སྨིན་པར་མ་
གྱུར་ཅིག་ཅེས་སོ། །དེར་གྲུ་ཉ་མིད་ཀྱིས་བཅོམ་ནས་ཚལ་པ་གཅིག་ལ་འཇུས་པས་ཐོན་ནས་
རྒྱ་མཚོའི་མཐར་ཕྱིན་པས། གྲོང་ཁྱེར་དགའ་བ། དགའ་བྱེད། སྟག་མྱོས། ཚངས་པའི་བླ་མ་
ཞེས་པ་བཞིར་ལྷའི་བུ་མོ་བཞི། བརྒྱད། བཅུ་དྲུག །སོ་གཉིས་ཀྱིས་བསུས་ནས། ལོ་དེ་སྙེད་
ཀྱི་བར་དུ་ལྷའི་དགའ་བདེ་མྱོང་ངོ༌། །དེ་ནས་ལྷོ་ཕྱོགས་སུ་མ་འགྲོ་ཞེས་བཀག་ཀྱང་འགྲོ་
འདོད་ནས། ཕྱིན་པ་དང་། ལྕགས་ཀྱི་ཁང་པ་ཞིག་གི་ནང་དུ་ཚུད་ནས་སྒོ་རང་འགྲིག་སྟེ། ནང་
ན་མི་བོ་ཆེ་ཞིག་གི་མགོ་བོ་ལ་འཁོར་ལོ་འབར་བའི་རྣག་ཁྲག་གིས་འཚོ་བ་མཐོང་ནས་དྲིས་
པས་མ་ལ་རྡོག་པས་བསྣུན་འབྲས་ཟེར། འོ་ན་བདག་ཀྱང་ལས་དེས་འདིར་ཁྲིད་དོ་སྙམ་པ་
དང༌། ནམ་མཁའ་ལས་དགའ་བ་དག་ནི་དགའ་བྱེད་དང༌། །རྟག་མྱོས་ཚངས་པའི་བླ་མ་
རྣམས། །སྤངས་ནས་ཅི་ཕྱིར་ཁྱོད་འདིར་འོངས། །ཞེས་གྲགས་པ་དང་། ལས་ཀྱི་དབང་གིས་
འོངས་སོ་ཞེས་པ་དང༌། བཅིངས་པ་གྲོལ་ཞིང་གྲོལ་བ་འཆིང་བར་འགྱུར་རོ་ཟེར་བ་དང་། དེ་
འཕགས་ནས་བུ་མོའི་མགོ་བོ་ལ་འཁོར་རོ། །དེ་ལས་ཐར་པ་དེ་ལ་འདི་ཇི་ཙམ་ཞིག་འཁོར་
དྲིས་པས་ལོ་དྲུག་ཁྲི་དང་དྲུག་སྟོང་ཟེར། འོ་ན་ཐར་དཀའོ་སྙམ་ནས་ཡི་མུག་སྟེ། འདིར་
- 4 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་འོང་ངམ་བྱས་པས། འདིའི་ལས་སུ་བསགས་པ་ཐམས་ཅད་འོང་ཟེར། རང་ལ་དཔག་
ནས་གཞན་གཅེས་ཀྱི་སྙིང་རྗེ་སྐྱེས་ཏེ། འདི་ལྟ་བུ་མྱོང་ངེས་ཀྱི་ལས་འབྲས་བསགས་པ་ཐམས་
ཅད་བདག་ལ་སྨིན་ལ་ད་འདིར་སུའང་འོངས་པར་མ་གྱུར་ཅིག་ཅེས་བརྗོད་མ་ཐག་ཏུ།
འཁོར་ལོ་དེ་བྱང་སེམས་མཛའ་བོའི་བུ་མོའི་མགོ་ལས་ཏ་ལ་བདུན་སྲིད་ཙམ་དུ་འཕགས་ཏེ་
ཤི་ནས་དགའ་ལྡན་དུ་སྐྱེས་སོ། །དགེ་སློང་དག་མ་ལ་པ་ནེ་རེ་ཕུལ་འབྲས་གྲོང་ཁྱེར་བཞིར་
དགའ་བདེ་མྱོང་ལ། གནོད་པ་དེ་ཙམ་གྱིས་ཀླད་པ་གཤོག་པའི་སྡུག་བསྔལ་མྱོང་ངོ༌། །ཞེས་
ཚངས་པ་ལ་ཡང་འདི་ཡོད་དམ། །ཚངས་པ་ནི། སེམས་ཅན་ཐམས་ཅད་ཀྱི་སྐྱེ་བ་
རྒྱུན་མི་ཆད་པར་གྱུར་ཅིག་ཅེས་སྨོན་ལམ་བཏབ་པས། བཏབ་པ་བཞིན་སྐྱེ་བ་རྒྱུན་མ་ཆད་
སྙམ་པས་སེམས་ཅན་ཐམས་ཅད་ཁོའི་བུ་ཡིན་བསམས་ནས་སེམས་ཅན་ཐམས་ཅད་ལ་ཚད་
སྒོམ་པའོ། །
ཕན་བཏགས་ལན་ལོན་གང་ཡིན་པ། །གྲོང་ཁྱེར་བཟང་པོའི་དཔལ་དུ། རྒྱལ་པོ་
ལྷ་གནས་ཞེས་པས། བུ་སྟོང་ཡུལ་སོ་སོར་རྒྱལ་ཕྲན་ལ་བཙུད་ནས། ཐ་ཆུང་དགེ་གནས་ཞེས་
པ་མི་དང་མི་མ་ཡིན་ཀུན་གྱིས་བཀུར་བ་ཞིག་ཡོད་པ་སྐྱེད་མོས་ཚལ་ན་ཡོད་པའི་ཚེ། གནོད་
སྦྱིན་གཅིག་ས་གཏིང་ནས་འཐོན་སྟེ། མཁྱེན་པར་མཛོད་ཅིག་བློན་པོ་དགྲ་གཅན་གློ་བ་རིང་
བས་ཡབ་བསད་དེ་རྒྱལ་པོར་ཞུ་ན། རྒྱལ་ཕྲན་ཐམས་ཅད་བསད་ཉིད་ཀྱང་གསོད་དུ་འོང་
བས་མྱུར་དུ་བྲོས་ཤིག་ཟེར་བས་དངངས་ཏེ། འབྲོས་པའི་ལམ་དུ་བུ་ལེགས་སྐྱེས་ཞེས་པའི་
ལོ་བདུན་པ་དེ་འདུག་པ་བླངས་པས་བཙུན་མོ་ན་རེ་ཇི་ལྟར་རིགས་ཟེར། རྒྱུ་མཚན་བསྙད་
པས་བདག་ཀྱང་འཆི་བ་ཞུ་ཟེར་ཏེ་ཕྱིན་པས། བཏབ་པས་རིང་ལམ་དུ་སོང་སྟེ། མི་གཅིག་གི་
ཞག་གཅིག་གི་རྒྱགས་ ལ་ གསུམ་ གྱིས་ཟོས་པས་ཟད་ནས། བུ་སྡུག་འདི་འཕངས་པས།
•4 2 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། (༩
བཙུན་མོ་གསད་ལ་གསོལ་སྙམ་སྟེ། གཏིང་ནས་རལ་གྲི་གཟས་པས། བུས་ཐལ་མོ་སྦྱར་ཏེ།
མིན་པར་བདག་འགུམ་དུ་གསོལ་ཞེས་ཡང་ཡང་གསོལ་ཏེ། དེའང་ད་ལྟ་བསད་ཀྱང་རུལ་
ནས་ཕན་མི་ཐོགས་ཀྱིས། གསོན་པོ་ལ་གང་རན་བཅད་ན་རིང་དུ་ཐུབ་པོ་ཞེས་པ་བཞིན་བྱས་
ཏེ༑ ཤ་ཀུན་ཟད་ཀྱང་ད་དུང་མི་གཏོལ་བར་ཤེས་ཏེ། རལ་གྲིས་བཏུབ་པའི་བར་གྱི་ཤ་དང་
མིག་ལ་སོགས་པ་ཁྱེར་ཏེ་ཕྱིན་པས་བུ་ན་རེ་བདག་དབུག་པ་ཅུང་ཟད་རྒྱུ་བ་འདི་ལའང་བག་
ཙམ་བྱིན་ལ་བྱོན་ཟེར་བ་བཞིན་བྱས་ཏེ་སོང་བ་དང་། བུས་བདག་གི་ལུས་ཀྱི་ཤ་ཚུན་ཆད་ཕ་
མ་ལ་ཕུལ་བ་འདིས། མ་འོངས་པ་ན་བདག་གིས་སེམས་ཅན་ཐམས་ཅད་སྐྱོབ་བྱེད་སངས་
རྒྱས་ཐོབ་པར་གྱུར་ཅིག །ཅེས་སྨོན་པས། གནམ་ས་དྲུག་ཏུ་གཡོས་ཏེ། ལྷ་རྣམས་ཀྱང་མངོན་
ཤེས་ཀྱིས་བབས་ནས། སྙིང་རྗེས་ངུ་ཞིང་མེ་ཏོག་འཐོར། བརྒྱ་བྱིན་གྱིས་ཉམས་སད་པའི་
ཕྱིར་སྤྲང་པོར་སྤྲུལ་ནས་དེའི་ཤ་ཅུང་ཟད་དེ་ཡང་བླངས་པས་བྱིན་ནོ། །ཡང་སྟག་སོགས་
གཅན་གཟན་གདུག་པ་ཅན་མང་པོར་སྤྲུལ་ནས། མཆོང་ཞིང་། ངར་སྒྲས་ཟ་བར་བརྩམས་
པས་ད་བདག་ལ་ཤ་ནི་མེད། རུས་པ་དང་ཆུ་རྒྱུས་དང་རྐང་མར་དང་ཀླད་པ་ལ་སོགས་པ་འདི་
དག་གིས་ཁྱེད་ཚིམས་ནས་མ་འོངས་པ་ན་ཆོས་ཀྱི་བདུད་རྩིས་ཚིམ་པར་བྱེད་པར་གྱུར་ཅིག་
ཅེས་བསྔོས་ནས། ད་བདག་གི་ལུས་དོན་ཡོད་པར་བྱའོ། །སྙམ་པའི་བསམ་པ་བརྒྱ་བྱིན་གྱིས་
ཤེས་ཏེ། རང་གཟུགས་བསྟན་པ་ཁྱོད་འདི་ལྟ་བུའི་རྒྱུར་རྒྱལ་ལམ་ཚངས་སོགས་ཅི་འདོད་
བྱས་པས། བདག་འཁོར་བའི་བདེ་འབྲས་གང་ཡང་མི་འདོད་ཀྱིས། བསོད་ནམས་འདིས་
སེམས་ཅན་ཐམས་ཅད་སྐྱོབ་བྱེད་སངས་རྒྱས་ཐོབ་པར་འདོད་ཅེས་སོ། །འོ་ན་ཁྱོད་ཤ་ཚུན་
ཆད་བྱིན་པ་ལ་མི་འགྱོད་དམ་ཟེར། འགྱོད་པ་རྡུལ་ཙམ་མེད་དོ་ཟེར། དེ་ལ་དཔང་པོ་སུ་ཡོད་
ཟེར། བདག་ལ་འགྱོད་པ་མེད་ཅིང་དགའ་སེམས་ཡོད་ན། ལུས་སྔར་བཞིན་གྱུར་ཏེ། མཐར་
སངས་རྒྱས་ཐོབ་པར་གྱུར་ཅིག །འགྱོད་ཅིང་ཁྲོ་སེམས་ཡོད་ན་ད་ལྟ་ཉིད་དུ་ཤི་ནས་མནར་
- 4 2
7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་དུ་ལྟུང་བར་གྱུར་ཅིག་ཅེས་བརྗོད་མ་ཐག་ཏུ། ལུས་སྔར་བཞིན་གྱུར་ཏེ་གཟི་བརྗིད་
དཔལ་དང་ལྡན་པར་གྱུར་ཏེ། ཕ་མ་དང་གྲོང་ཁྱེར་དེའི་སྐྱེ་བོ་ཀུན་འདུས་ནས་ངོ་མཚར་དུ་
བསྒྲགས་ཤིང༌། མགྲིན་གཅིག་ཏུ། བྱས་ཤེས་དྲིན་དུ་གཟོ་བའི་མི། །རང་གི་ལུས་ལའང་མ་
ཆགས་པར། །ཕན་བཏགས་ལན་ལྡོག་གང་ཡིན་པ། །འདི་འདྲ་ཀུན་གྱིས་བསྔགས་པར་འོས།།
ཞེས་སོ། །དེས་ནས་ཡུལ་དེའི་རྒྱལ་པོས། ཡབ་ཡུམ་སྲས་གསུམ་ཕོ་བྲང་དུ་ཁྲིད་དེ་བཀུར་སྟི་
སྣ་ཚོགས་བྱས་ནས། རྒྱལ་བུ་དེ་ལ་ཐུགས་བརྩེ་བས་གཡུལ་བཤམས་ཏེ། སྒྲ་གཅན་བསྟན་
ཏེ་ཡབ་སྲས་གཉིས་ཀ་སྔར་གྱི་རྒྱལ་ས་བཙུད་དེ་རྒྱལ་སྲིད་ཆོས་བཞིན་དུ་བསྐྱངས་སོ། །
ཡང་བི་ཧ་ཏ་ཞེས་པའི་གྲོང་ཁྱེར་སྟོངས་ཤུལ་གྱི་ཐང་སྟོང་ཀྱི་ཁྲོན་པར། མི་གཅིག།
ཁྲ་གཅིག །བྱི་བ་གཅིག །སྦྲུལ་གཅིག་སྟེ་བཞི་ལྷུང་ནས་ཡུན་རིང་པོར་གྲང་སྐྱེས་སོགས་སྡུག་
བསྔལ་སྣ་ཚོགས་མྱོང་བ་ན། ཕྱོགས་དེར་མི་གཅིག་འོངས་པས་མཐོང་ནས་ཐབས་སྣ་ཚོགས་
ཀྱིས་སྙིང་རྗེས་བཏོན་པ་ན། དེ་བཞི་ན་རེ། ཁྲོན་པ་གཏིང་ཟབ་འདི་ནས་ངེད་ཀྱི་སྲོག་བྱིན་
པས་དྲིན་ལན་བྱའོ་ཟེར། མིས་ཡོང་སྲིད། དུད་འགྲོ་ཁྱེད་གསུམ་ལ་རེ་དུས་མི་ཡོང་ཞེས་ཁྱད་
དུ་བསད་པས། ཕྱིས་མི་དེ་ཕོངས་ནས་ནགས་ཁྲོད་དུ་རྔོན་པ་ལ་ཕྱིན་པས། སྔར་གྱི་ཁྲ་དང་
ཕྲད་ནས། གྲོགས་པོ་ཅི་བྱེད་ཟེར་ན་ཕོངས་ནས་རྔོན་པ་བྱེད་ཅེས་པས། སྔར་གྱི་དྲིན་ལན་བྱ་
ཟེར་ནས། རྒྱལ་པོའི་བཙུན་མོ་སྐུ་འཁྲུད་པའི་བར་ལ་རྒྱན་རྣམས་ཁྱེར་ཏེ་བྱིན་ནོ༑ ༑མིས་ང་
ལ་ཁྲས་རྒྱན་བྱིན་ཞེས་རང་གིས་ཁྲོན་པ་ནས་བཏོན་པའི་མི་དེ་ལ་སྨྲས་པས། རྒྱལ་པོས་གྲོང་
ཁྱེར་པའི་སྐྱེ་བོ་རྣམས་ལ་ངའི་བཙུན་མོའི་རྒྱན་སུས་ཁྱེར་ཤེས་པ་བྱུང་ན་བྱ་དགའ་སྦྱིན་ནོ་སྨྲས་
པས། མི་ངན་དེས་སྔར་སྲོག་བཏོན་པའི་དྲིན་ནི་བརྗེད། དྲིན་ལན་བྱའོ་ཞེས་པའི་ཚིག་ནི་རྩྭ་
བཞིན་སྤངས་ནས། དོན་དེ་རྒྱལ་པོ་ལ་སྨྲས་སོ། །རྒྱལ་པོས་མི་དེ་བཟུང་ནས་ཁྲི་མོན་དུ་བཅུག་
བཟའ་བཏུང་སྲོག་ཟིན་ཙམ་ལས་ལྷག་པ་བསྡམས་ཏེ་ཉམ་ཐག་པའི་ཚེ། སྔར་གྱི་བྱི་བས་
-4 2 8 -



L
，
--
གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། ༩
མཐོང་བས་བཟའ་རྒྱུ་བསྐྱལ་ལོ། །སྦྲུལ་གྱིས་རྒྱལ་པོའི་ལུས་ལ་འཁྱུད་པ་དང་ཁ་རླངས་ཀྱིས་
སྐྲངས་ཏེ། པྲ་མཁན་རྣམས་ལ་རྩིས་བྱས་པས་སྦྲུལ་འདི་ནི་བཙོན་དེའི་བསྲུང་མ་སྟེ། བརྩོན་
འདི་བཏང་ན་སྦྲུལ་འདི་འགྲོ་ཟེར་བ་བཞིན་སྔར་གྱི་ནོར་རྣམས་ཀྱང་བྱིན་ནས་བཏང་ངོ༌། །
དམྱལ་བར་གནས་པར་འགྱུར་ཞེས་ཐུབ་པས་གསུངས། །ཚེ་དང་ལྡན་པ་མོའུ་
འགལ་གྱི་བུས་སེམས་ཅན་དམྱལ་བའི་ནང་དུ་ཕྱིན་པ་ན། སེམས་ཅན་ལུས་ཆེ་བ། ཁ་ནས་མེ་
ལྕེ་བྱུང་སྟེ། ལྕགས་ཀྱི་ས་གཞི་འབར་བ་མེ་ལྕེ་ གཅིག་ཏུ་གྱུར་པའི་སྟེང་དུ་བརྐྱངས་ནས།
ལྕགས་ཀྱི་ཕུར་པ་འབར་བས་ཐང་ཤ་བཅད་ཅིང་དེའི་ལྕེ་ལ་རྨོས་དོ་སྟོང་བྱུང་སྟེ། དེ་རྣམས་ཀྱི་
རྨིག་པ་ཐམས་ཅད་སྤུ་གྲིའི་སོ་འདྲ་བ་མེ་ལྕེ་གཅིག་ཏུ་གྱུར་པ་སྟེ། དེ་དག་གིས་ཕྱོགས་གང་དུ་
གོམ་པ་བོར་བ་དེའི་ཕྱོགས་དེ་དང་དེར་ཀུན་ཏུ་གཅོད་ཅིང་གཏུབ་ལ། གཞི་དེས་སྡུག་བསྔལ་
དྲག་པོ་མི་ཟད་པའི་ཚོར་བ་ཉམས་སུ་མྱོང་བ་ཞིག་མཐོང་ངོ༌། །དེ་ནས་བསམ་པ་འདི་ལྟ་བུ་རྒྱུ་
ཅི་ལས་བྱུང་ཞེས་མཉམ་པར་བཞག་ཀྱང་། དམྱལ་བ་ནས་དམྱལ་བ་ཁོ་ནར་ཡང་ཡང་སྐྱེས་པ་
ཙམ་ལས། ལས་ཅིས་སྐྱེས་མ་ཤེས་ནས། བཅོམ་ལྡན་འདས་ལ་གསོལ་བ། བདག་འཆག་པ་
ན་འདི་ལྟ་བུའི་དམྱལ་བ་མཐོང་ལགས་པ་ལས་ཅི་ལས་གྱུར་གསུང་དུ་གསོལ། བཀའ་སྩལ་
པ༑ སྔོན་འདས་པའི་དུས་ན་སངས་རྒྱས་བགྲོད་པ་མ་ཉམས་པ་ཞེས་བྱ་བ་འཇིག་རྟེན་དུ་བྱུང་
སྟེ༑ དེའི་ཚེ་དགེ་སློང་སྡེ་སྣོད་གསུམ་པ་རིག་པ་དང་གྲོལ་བའི་སྤོབས་པ་དང་ལྡན་པ། ཆོས་སྨྲ་
བ་འཁོར་དང་ལྡན་པ་ཞིག་རྒྱལ་པོའི་ཕོ་བྲང་ཞིག་ན་བརྟེན་ཞིང་གནས་ཏེ། དེ་དེ་ན་མཆོད་
པར་བྱ་བའི་གནས་སུ་གྱུར་ཏོ། །དེའི་ཚེ་དགེ་སློང་དགྲ་བཅོམ་པ་སྡེ་སྣོད་གསུམ་རིག་པ་
སོགས་ཡོན་ཏན་དུ་མ་དང་ལྡན་པ་འཁོར་ལྔ་བརྒྱ་དང་བཅས་པ་ཞིག་ཕྱོགས་དེར་སོང་བ་ན།
དེ་འབའ་ཞིག་ལ་སྐྱེ་བོ་རྣམས་བཀུར་བསྟིར་བྱ་བར་སེམས་ཀྱི། སྔར་གྱི་སྡེ་སྣོད་གསུམ་པ་ལ་
ནི་མ་ཡིན་ནོ། །དེས་བསམ་པ་དགེ་སློང་འདི་འདིར་མ་འོངས་པའི་ཚེ་བདག་རྙེད་གྲགས་དང་
-4 29 -



༌་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྡན་པ་ལ། འདི་འོངས་ནས་དེ་ལྟ་མ་ཡིན་ཏེ། འདི་མེད་ན་བདག་རྙེད་གྲགས་སྔ་མ་ཁོ་ན་
བཞིན་དུ་འགྱུར་བས། བདག་གིས་ཅི་ནས་ཀྱང་འདི་འདིར་མི་འདུག་པར་བྱའོ། །སྙམ་སྟེ།
དགེ་སློང་འདི་ནི་ཚུལ་ཁྲིམས་འཆལ་བའོ། །ཞེས་སོགས་ཕྱར་ཀ་བཏང་བས། སྐྱེ་བོ་ཀུན་ཀྱང་
དགྲ་བཅོམ་དེ་ལ་མི་ལྟ་བར་གྱུར་ཏེ། དགྲ་བཅོམ་དེས་ཀྱང་དོན་དེ་གོ་ནས་གཞན་དུ་སོང་ངོ༌།།
དགེ་སློང་དག་དེ་ཇི་སྙམ་དུ་སེམས། དེའི་ཚེ་མདོ་སྡེ་གསུམ་པར་གྱུར་པ་དེ་དམྱལ་བ་དེ་ཡིན་
ཏེ༑ སངས་རྒྱས་བགྲོད་པ་མ་ཉམས་པའི་རིང་ནས། ད་ལྟ་ངའི་བར་དུ་སེམས་ཅན་དམྱལ་བ་
ལས་ཤི་འཕོས་ཤིང་ཡང་དམྱལ་བ་འབའ་ཞིག་ཏུ་སྐྱེས་སོ། །གསོལ་བ། བཅོམ་ལྡན་འདས་
སེམས་ཅན་དེ་སྡུག་བསྔལ་དེ་ལས་ནམ་ཐར་པར་འགྱུར། བཀའ་སྩལ་པ། མ་འོངས་པའི་
དུས་ན་སངས་རྒྱས་བླ་མ་ཞེས་བྱ་བ་འཇིག་རྟེན་དུ་འབྱུང་སྟེ། དེའི་ཚེ་སེམས་ཅན་དམྱལ་བ་
ལས་ཤི་འཕོས་ནས་མི་ལུས་ཐོབ་ཏེ། དེའི་བསྟན་པ་ལ་རབ་ཏུ་བྱུང་སྟེ། དགྲ་བཅོམ་པ་མངོན་
དུ་བྱེད་པར་འགྱུར་རོ། །སྐུར་བ་མང་བར་ཡང་འགྱུར་ཏེ། དེ་གང་དང་གང་དུ་འགྲོ་བ་དེ་དང་
དེར་བསྐུར་བ་འཕྲད་པར་འགྱུར་ཏེ། དེ་ཁོ་ནས་སྐྱོ་བར་གྱུར་ནས་ཕུང་པོ་ལྷག་མ་མེད་པའི་
དབྱིངས་སུ་ཡོངས་སུ་མྱ་ངན་ལས་འདའ་བར་འགྱུར་རོ། །
འོན་ཏེ་གང་ཞིག་ཡིད་རབ་དང་བྱེད་ན། །གསང་ཆེན་དུ། བཅོམ་ལྡན་འདས་ཀྱི་
འདོད་ཆགས་ཀྱི་དྲ་བ་ཤེས་རབ་ཀྱི་མཚོན་གྱིས་དྲལ་ན། མ་ཆགས་པའི་ཞིང་དག་པར་འགྱུར་
རོ༑ ༑ཞེས་པའི་ཚེ། བྱང་སེམས་དགའ་བྱེད་ཡང་དག་འཇོག་ལས་བཞེངས་ཏེ། མཉན་ཡོད་
དུ་བསོད་སྙོམས་ཀྱི་ཕྱིར་གཤེགས་པ་ཚོང་དཔོན་དཔལ་གྱི་བུ་མོ་དཔལ་ཡོན་ཅན་གྱིས་མཐོང་
ནས་བསོད་སྙོམས་ཐོགས་ཏེ་ཕྱིན་པས། དགའ་བྱེད་ཞི་ཞིང་དུལ་བ་བྱད་གཟུགས་མཛེས་པ་
ལ་མིག་ཚུགས་སུ་བལྟས་པས། ལྷག་པར་ཆགས་ཏེ། དྲན་པ་ཉམས་ལ། དགའ་བ་བྱེད་ཀྱང་
ཚུལ་མིན་གྱི་རྟོག་པས་མྱོས་ཀྱང་ཡུད་ཙམ་ན་དྲན་པ་རྙེད་ནས་ཆགས་པའི་བྱ་བྱེད་ལ་བརྟག་
-4
3 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། །༩
པས། ཆགས་འགྱུར་གྱི་ཆོས་གང་ཡང་མ་དམིགས་ཏེ། མི་སྐྱེ་བའི་ཆོས་ལ་བཟོད་པ་ཐོབ་ནས།
ཏ་ལ་བདུན་སྲིད་དུ་འཕགས་ནས་རྒྱལ་བྱེད་དུ་འཕགས་པ་དང་། ཀུན་དགའ་བོ་ལ་བཀའ་
སྩལ་པ། དགའ་བྱེད་ཀྱིས་འདོད་ཆགས་ཀྱི་སེམས་ལ་བརྟེན་ནས་བདུད་སྡེ་བཅོམ་ཞིང་འཁོར་
ལོ་ བསྐོར་ ཞེས་ སོ། །དཔལ་ ཡོན་ཅན་འདོད་ཆགས་ ཀྱིས་གདུངས་ཏེ། དེ་ཉིད་དུ་འགྲེང་
བཞིན་དུ་དུས་བྱས་ནས། རྩ་གསུམ་དུ་སྐྱེ་མ་ཐག་ཏུ། རིན་ཆེན་གཞལ་ཡས་ཁང་དཔག་ཚད་
བཅུ་གཉིས་པར་ཞབས་འབྲིང་པ་ལྷའི་བུ་མོ་ཁྲི་བྱུང་བ་དྲན་པས་ཤེས་ཏེ། ཆགས་སེམས་ལ་
འདི་ལྟ་ན། དེ་ལ་དད་སེམས་ཀྱིས་མཆོད་པ་བྱའོ་སྙམ་ནས། ལྷའི་བུ་མོ་ལྔ་བརྒྱ་དང་ལྷན་ཅིག་
མེ་ཏོག་སོགས་ཀྱིས་མཆོད་ཅིང་། ཕྱག་འཚལ་ཏེ། ལན་བདུན་བསྐོར་ནས་ཚིགས་སུ་བཅད་
པ་དུ་མས་བསྟོད་དོ། །དེའི་ཕ་མ་དག་དགའ་བྱེད་ཀྱིས་བྱད་སྟེམ་བྱས་སོ་ཞེས་ཆོ་ངེས་
འདེབས་ཤིང་ཁྲོ་སེམས་ཀྱིས་བསྐུར་བ་འདེབས་ལ། བཞམས་དགོས་གླེང་ནས་སྡིག་པ་
བཤགས་ཏེ་ཕྱག་འཚོལ་ནས། ཕ་མ་སོགས་དཔལ་ཡོན་གྱི་ཉེ་དུ་ལྔ་བརྒྱ་དགའ་བྱེད་ལ་
སེམས་བསྐྱེད་དོ། །དེས་ན་བྱང་སེམས་ཀྱི་སྤྱོད་པ་ལ་དད་པར་བྱའོ། ། །
རྒྱལ་སྲས་རྣམས་ལ་དོ་གལ་ཆེན་པོས་ཀྱང་། །སྐྱེ་རབས་ལས། སྟོན་པ་ནི་སྔོན་
ནགས་ཁྲོད་དཔལ་དང་ལྡན་པ་ཞིག་ན་གཅིག་པུར་རྒྱུ་བའི་སྤྲེའུ་ཞིག་ཏུ་གྱུར་པའི་ཚེ། ཕྱོགས་
དེར་བ་གཏོར་བ་འཚོལ་བའི་མི་གཅིག་ལམ་འཆོལ་ཏེ་འཁྱམས་པ་གཅིག་བཀྲེས་པས་གཡང་
ཁའི་གཏིང་དུ་འབྲས་བུ་སྨིན་པའི་ལྗིད་ཀྱིས་གཡང་ཕྱོགས་སུ་དུད་པ་གཅིག་འཛེགས་པས།
ཤིང་རྩེར་སླེབ་ལ་ཁད་པ་དང་སྒྲ་དང་བཅས་ཏེ་ཆག་ནས། གཡང་དུ་ཆུ་འཁྱིལ་བ་གཅིག་གི་
སྟེང་དུ་ལྷུང་བས། མ་སྣད་པར་ལངས་ཏེ་ལྟས་པས་གང་ནས་ཀྱང་ཐར་ས་མ་རྙེད་པར་སྨྲ་
སྔགས་འདོན་པ་སྤྲེའུས་གསན་ནས་ཁྱོད་ཐར་དཀའ་བའི་གཡང་ས་འདིར་ཅི་བྱེད་དྲིས་པའི་
ལན་དུ། སྔར་གྱི་ལོ་རྒྱུས་གླེང་སྟེ། ཐལ་མོ་སྦྱར་ནས་བདག་གི་སྐྱབས་མཛད་དུ་གསོལ་ཞེས་
- 43 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས། སེམས་དཔའ་དེས་སྙིང་རྗེས་དབུགས་ཕྱུང་སྟེ། རྡོ་བ་མིའི་ལྗིད་ཙམ་ལ་སྦྱངས་ནས་
མཆོངས་ཏེ་མི་དེ་སྟེང་དུ་བཏོན་པས་ཆད་དེ། རང་ཉིད་ངང་རྒྱུད་བཟང་ཞིང་མི་དེ་ལ་དྲིན་གྱིས་
ཁྱབ་པས་གནོད་པ་བྱས་སུ་དོགས་པ་མེད་པར་ངས་རྡོ་ལེབ་འདིའི་སྟེང་དུ་ཉལ་གྱིས། གཅན་
གཟན་སོགས་གནོད་པ་སྲུངས་ཤིག་བྱས་ཏེ་བག་ཕབ་ནས་གཉིད་ལོག་པ་ལ། ངན་སེམས་
བསྐྱེད་དེ་ལམ་རྒྱགས་བྱ་བར་འདོད་ནས། སྤྲེ་མགོ་ལ་རྡོ་འཕངས་ཀྱང༌། ཁོ་ཉམས་སྟོབས་
ཆུང་ཞིང་འཁྱར་བས་རྡོ་ཟུར་ཕོག་ནས་ རྡོ་ལེབ་ ལ་ འཕར་ བའི་ སྒྲས་ གཉིས་ སད་ནས།
མཆོངས་སྟབས་སུ་ལངས་ཏེ་བལྟས་པས། མི་དེ་སྐྱེངས་ཤིང་སྐྲག་པས་སྨྲ་མ་ནུས་པར་འདུག་
པ་ལ། ཁོང་རང་གནད་པའི་སྡུག་བསྔལ་ལ་མི་གཟིགས་པར་མི་དེ་ལ་ཡི་ཆད་དེ། སྙིང་རྗེས་
བརྟན་དུ་མི་རུང་ཡང༌། ཁྱོད་ཉམས་ཉེས་ན་མི་རུང་གིས་བྱས་ཏེ། གྲོང་འདབས་སུ་ལེགས་
པར་བསྐྱལ་ལོ། །དེ་ནས་མི་དེ་མཐོང་ཆོས་ཀྱིས་མྱུར་བར་མཛེས་ཟིན་པ་ཀུན་གྱིས་སྤངས་ཏེ།
འབྲོག་དགོན་པ་ཞིག་ན་མི་གཟུགས་སུ་མ་ཤེས་པར་འདུག་པ་ལ། ཡུལ་དེའི་རྒྱལ་པོ་རི་
དྭགས་ཤོར་བ་ལ། ཤུར་བའི་གོང་བུ་རྣག་ཁྲག་གིས་སྦགས་ཤིང་དྲི་ང་བ་དེ་མཐོང་བས་
དངངས་ཏེ། ཁྱོད་འདྲེའམ་ཉི་ཚེ་བ་ནི་ཅི་དྲིས་པས། མི་ལགས་ཏེ། འདི་ལྟ་བུའི་རྒྱུ་ནི། བྱམས་
པ་སྙིང་རིངས་བྱས་པ་ཡི། །མེ་ཏོག་ཙམ་གཅིག་འདིར་སྨིན་ཏེ། །འཇིག་རྟེན་གཞན་དུ་གནག་
དཀའ་བའི། །དམྱལ་བའི་སྡུག་བསྔལ་སླད་ཀྱིས་འཆི། །ཞེས་ཟེར་རོ། །དེ་ནས་སེམས་དཔའ་
ཆེན་པོ་དེ། དེ་ལ་སྙིང་རྗེའི་ཤུགས་དྲག་པོ་སྐྱེས་པ་ལ་བརྟེན་ནས་སླར་ཡང་དགེ་བ་ལ་བརྩོན་
སྐྱེ་རབས་ལས། སྟོན་པ་འདི་ནི་རྒྱལ་པོ་བྱམས་པའི་སྟོབས་སུ་གྱུར་པ་ན། ཀུན་
དའི་དགའ་སྟོན་གྱི་ཤུལ་དུ། རྣམ་སྲས་ཀྱི་འཁོར་གནོད་སྦྱིན་ལྔ་ཉེས་པ་འགའི་ཕྱིར་བསྐྲད་
-4 3 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། དོ༩
ནས། འཛམ་བུ་གླིང་དུ་སེམས་ཅན་གྱི་མདངས་འཕྲོག་མ་ནུས་པར་བྲམ་ཟེར་སྤྲུལ་ནས་
ནགས་ཁྲོད་གཅིག་ཏུ་ཕྱིན་ཏེ། བ་གླང་རྫི་གཅིག་གིས་རྒྱལ་པོའི་སྙན་པ་བརྗོད་ནས། སྒོ་དྲུང་
དུ་ ཕྱིན་ནས་ བཟའ་བཏུང་ བླངས་ པས། དཀར་ གསུམ་བྱིན་ཡང་ཟར་མ་ཉན་པར་ རང་
གཟུགས་བསྟན་ནས་གསོན་པོའི་ཤ་ཁྲག་དྲོན་པོ་འཚལ་ཟེར་ནས། རྒྱལ་པོ་ཉིད་ཀྱི་ཤ་ཁྲག་
གནང་བས་ཚིམ་སྟེ། དྲིན་ལན་ཅི་བཞེད་དྲིས་པས། འགྲོ་ཀུན་སྐྱོབས་བྱེད་སངས་རྒྱས་འདོད་
གསུང་། དེ་བདག་ཅག་གི་ཡུལ་ཡིན་ཡང་ཁྱེད་ཐུགས་དམ་ལ་བརྩོན་པར་གདའ་བས་མྱུར་དུ་
ཐོབ་འཆི་བས་དེ་ཐོག་མར་དག་ཅག་ལ་དགོངས་ཤིག་ཟེར་བས། ཆོས་ཀྱི་ལམ་ལ་འདི་འདྲའི་
གྲོགས་གྱུར་པ། །བྱང་ཆུབ་ཐོབ་ནས་རྗེད་པར་ག་ལ་འགྱུར། །རྣམ་པར་དག་པའི་ཆོས་ཀྱི་
བདུད་རྩི་ལ། །ཐོག་མ་ཉིད་དུ་ཁྱེད་ལ་བགོ་བར་བྱ། །ཞེས་ཁས་བླངས་པས། ལྔ་སྡེ་ལ་ཐོག་
མར་ཆོས་སྟོན་པའི་རྒྱུ་མཚན་གཅིག་དེའོ། །གནོད་སྦྱིན་རྣམས་ཀྱང་སྲོག་མི་གཅོད་པ་སོགས་
དམ་བཅས་ཕྱག་འཚལ་ཏེ་མི་སྣང་བར་གྱུར་ཏོ། །ལེའུ་དང་པོའོ།། །། །
༈ ལེའུ་གཉིས་པའི་སྐབས་ཀྱི་གཏམ་རྒྱུད་བཤད་པ། ལེགས་འོང་དཔལ་སྐྱེ་རྒན་
ཞུགས་དང༌། །ལྷ་ཕྲུག་རྡོ་རྗེ་མ་སོགས་བཞི། །རྒན་སྐྱེས་སྲིན་ཕྲུག་ནེ་ཙོ་དང༌། །གྲོ་བཞིན་
སྐྱེས་དང་བྱི་བ་གཉིས། །འདོད་ཆགས་ཞེ་སྡང་གཏི་མུག་དང་། །ང་རྒྱལ་ཕྲག་དོག་བཅོ་བརྒྱད་
དོ༑ ༑རིན་ཆེན་སེམས་དེ་གཟུང་བར་བྱ་བའི་ཕྱིར། །ཞེས་སོགས་སྐབས་སུ་ཚོགས་བསགས་
དགོས་ ཏེ། དཔེར་ན། ཁྱེའུ་ལེགས་འོངས་ སམ། ཁྱིམ་བདག་དཔལ་སྐྱེས་བཞིན། དེའང་
མཉན་ཡོད་ན་ཁྱིམ་བདག་ཕྱུག་པོ་གཅིག་ལ་བུ་མེད་པར་སྡེ་པ་དྲུག་གི་སྟོན་པ་ལ་ཆོས་སྟོན་
བྱས་པས། ལོ་དུས་ན་བུ་གཅིག་སྐྱེས་པ་ལེགས་འོངས་སུ་བཏགས་སོ། །དེ་ཆེར་སྐྱེས་པའི་ཚེ་
ཕ་མ་ཤི །བུ་ཡང་ཤིན་ཏུ་རྩིངས་པས་རྫས་ཐམས་ཅད་རླག་གོ །མིང་ཡང་ཉེས་འོངས་སུ་སྤོས་
སོ༑ ༑དེ་ནས་ཁོལ་མོ་གཅིག་གིས་ཤིང་བཏུས་ནས་གསོ་བཞིན་དུ། ཁོལ་མོ་བརྡུང་འཚོགས་
-4 3 3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས། དེར་ཁོལ་མོ་ཡང་ཡིད་བྱུང་ནས་ངས་འབད་ནས་གསོས་ཀྱང་ང་ལ་སྡང་བས་འགྲོགས་
པའི་ཐབས་མེད་ཀྱིས་ཁྱོད་འདི་ནས་གྲོང་ཁྱེར་གཉན་ཡོད་དུ་སོངས་ལ། དེ་ན་ཉན་ཐོས་ཀྱི་
དགེ་འདུན་བརྒྱ་ཕྲག་ཕྱེད་དང་བཅུ་གསུམ་དང༌། ཐམས་ཅད་མཁྱེན་པ་བཞུགས་ཀྱིས་རབ་ཏུ་
བྱུང་ཞིག་ཟེར་ནས། དུག་པོའི་མཐའ་ལ་དངུལ་གྱི་པ་ནེ་གཅིག་བཏགས་ཏེ་བཏང་ངོ༌། །དེར་
ཁྱེའུ་ཉེས་འོངས་ཀྱིས་ཉན་ཐོས་ཤཱ་རིའི་བུ་ལ་སོགས་པ་ལ་རབ་ཏུ་བྱུང་བར་ཞུས་པས་ཏིང་ངེ་
འཛིན་གྱིས་བལྟས་པས་ཚོགས་མ་བསགས་པར་མཐོང་ནས་མ་གནང་ངོ༌། །དེ་ནས་ཐམས་
ཅད་མཁྱེན་པའི་དྲུང་དུ་ཕྱིན་ནས་རབ་ཏུ་འབྱུང་བར་གནང་སྟེ། ཁྱོད་ཚོགས་སོགས་ཤིག་
གསུང་སྟེ། དུག་པོའི་མཐའ་ལ་དངུལ་གྱི་པ་ནེ་གཅིག་བཏགས་ཏེ་བཏང་ངོ༌། །དུག་པོའི་
མཐའ་ལ་དངུལ་གྱི་པ་ནེ་འདུག་པའང་གཟིགས་ནས་དེས་ཚོང་དཔོན་གྱི་བུ་མོ་ལ་ཨུཏྤ་ལ་ཉོས་
གསུངས་པ་བཞིན་ཕྱིན་པས། བུ་མོའང་ཉེས་འོངས་དགེ་བ་ལ་ཞུགས་པ་ལ་དགའ་ནས་
ཨཏྤལ་ཁུར་གཅིག་བསྐུར་བཏང་ངོ༌། །བཀའ་སྩལ་པ། དགེ་འདུན་ཐམས་ཅད་ཀྱི་དབུ་ལ་མེ་
ཏོག་རེ་རེ་ཚུགས་ཤིག་གསུངས་པ་བཞིན་བཙུགས་སོ། །དགེ་འདུན་རྣམས་ཀྱིས་ཉེས་འོངས་
ཀྱི་ཚོགས་རྫོགས་པའི་ཕྱིར་མེ་ཏོག་ལ་སྣོམས་ཤིག་གསུངས་པ་བཞིན་བསྣམས་པས། ཉེས་
འོངས་ཚོགས་རྫོགས་ནས་བཤགས་པ་བྱས་ཏེ། བཅོམ་ལྡན་འདས་ཀྱིས་ཀྱང༌། དགེ་སློང་
འོངས་པ་ལེགས་སོ་ཞེས་བརྗོད་པས་དགེ་སློང་དུ་གྱུར་ནས་དགྲ་བཅོམ་པའི་འབྲས་བུ་ཐོབ་
ཡང་ཁྱིམ་བདག་དཔལ་སྐྱེས་ཞེས་པ་སེར་སྣ་དང་ལྡན་པ་ཅིག་ལ། རྒས་ཁར་བུ་ལྔ་
བཙས་ནས་དེ་རྣམས་ལ་རྫས་ཐམས་ཅད་བྱིན་ནས་ཆུང་མ་རེའང་བླངས་སོ། །དེར་ཁྱིམ་
བདག་ལོ་བརྒྱད་ཅུ་ལོན་ནས་ཆུང་མའང་ཤི །མིག་ཀྱང་མི་བདེ་ནས། མནའ་མ་ལྔའི་བགོར་
ལྷུང་ནས་རེ་མོས་ཀྱིས་གསོ་བ་ལ། མནའ་མ་རྣམས་ཀྱིས་རང་རང་གི་ཁྱོ་ལ་ཚོད་མ་བཟང་པོ་
-4 3 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། དོ༩
དྲངས། རྒད་པོ་ལ་ཚོད་མ་ངན་པ་དྲངས་པས། ཁྱིམ་བདག་ན་རེ་བུ་ལ་ང་ཚོད་མ་ངན་ནོ་བྱས་
པས་བུ་རྣམས་ཀྱིས་ཆུང་མ་ལ་ཁྱིམ་བདག་རྫས་ཐམས་ཅད་གསོག་གསོག་པ་ཡིན་པས། བྱ་
ན་བཟང་པོ་བྱིན་ཅིག་བྱས་པས། ཆུང་མ་རྣམས་ཀྱིས་ཕུ་བ་ཞབས་གཉིས་པར་ཚོད་མ་བཟང་
ངན་གཉིས་གཉིས་བྱས་ཏེ། རྒད་པོ་ལ་ངན་པ་དྲངས་སོ། །ཡང་རྒད་པོས་བུ་རྣམས་ལ་ངའི་
ཚོད་མ་ངན་ནོ་སྨྲས་པས། བུད་མེད་ན་རེ་རྒད་པོ་འཆོལ་བ་ཡིན་ཟེར། བུས་ཀྱང་ཕྲུ་བ་གཅིག་
ཏུ་ཐམས་ཅད་འདྲེན་གྱིན་འདུག་པས་སྐྱོན་མེད་དོ་སྨྲས། ནམ་ཞིག་ཁྱིམ་བདག་རིད་པར་གྱུར་
ནས། ལག་ པས་ ཕྲུ་བར་ཉུལ་ བས་ ཞབས་ གཉིས་པར་རྟོགས་ཏེ། ཤིན་ཏུ་ཡི་མུག་ནས་
འཁྱམས་སོ། །རྫས་ཐམས་ཅད་གསོག་གསོག་པ་ཡིན་ཏེ་ཕན་མེད་ཟེར་ནས། རྒྱལ་བྱེད་ཀྱི་
ཚལ་དུ་ཕྱིན་ནས། ཤཱ་རིའི་བུ་དང་། མོའུ་འགལ་གྱི་བུ་དང་། འོད་སྲུང་གི་བར་དུའང་རིམ་
བཞིན་བདག་རབ་ཏུ་འབྱུང་བར་ཞུས་པས་ཏིང་ངེ་འཛིན་གྱིས་ཚོགས་མ་བསགས་པར་
གཟིགས་ནས་མ་གནང་ངོ༌། །དེར་ཁྱིམ་བདག་གིས་བསམས་པ། འདིར་རབ་ཏུ་འབྱུང་བའི་
སྐལ་བ་མེད་དེ། སླར་ལྡོག་ཏུ་མནའ་མས་བཟའ་བ་མི་སྟེར་ཤིན་ཏུ་ཡི་མུག་ཏེ་འཆི་བར་
བསམས་ནས་མགོན་མེད་ཟས་བྱིན་གྱིས་ཀུན་དགའ་རྭ་བའི་ཐེམ་པ་ལ་སྔས་བཅས་ཏེ་འདུག་
ཅིང་ཟས་བཅད་པས། ཞག་གསུམ་ན་བཅོམ་ལྡན་འདས་ཀྱིས་ཐུགས་རྗེས་གཟིགས་ནས།
ཀུན་དགའ་བོ་ལ་མཁྱེན་བཞིན་དུ་དྲིས་སོ། །རྒྱུ་མཚན་ཞུས་པས། འདིར་བོས་ཅིག་གསུང་ངོ༌།།
ནང་དུ་ཕྱིན་པས། བཅོམ་ལྡན་འདས་ཀྱིས་དགེ་སློང་ལེགས་པར་འོངས་སམ་ཞེས་གསུངས་
པས། རབ་ཏུ་བྱུང་སྟེ་དགྲ་བཅོམ་པར་གྱུར་ཏོ། །འཁོར་རྣམས་ངོ་མཚར་དུ་གྱུར་ནས་ཞུས་པ།
འདིར་སེར་སྣའི་དབང་གིས་ས་བོན་མེད་བཞིན་དུ་འདི་ལྟར་འགྱུར་བ་རྒྱུ་ཅི་ལགས་ཞེས་སོ།།
བཀའ་སྩལ་པ། ང་ནི་ཐམས་ཅད་མཁྱེན་པར་འགྱུར་བས། ས་དང་བསེག་མའི་ནང་ན་ནོར་བུ་
ཕྲ་མོ་ལྟར། ཉོན་མོངས་སྡུག་པའི་ནང་ན་ས་བོན་ཕྲ་མོ་ཡོད་པ་མཐོང་ངོ༌། །དེའང་ཁྱིམ་བདག་
-4 35.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདི་སྐྱེ་བ་སྔ་མ་རྒྱལ་པོ་གཅིག་གི་ཤིང་ཐུན་ཏེ། གྲོང་ཁྱེར་དེར་བྱོན་པའི་སྒྲ་ཐོས་ནས། ཤིང་
ཐུན་དགའ་སྟེ། འཕགས་པ་དང་འཕྲད་འདོད་པས་ཉེ་ལམ་ནས་གྲོང་ཁྱེར་དུ་འོངས་པ་ལམ་དུ་
སྟག་མོ་བུ་སྐྱེས་གཅིག་དང་ཕྲད་དེ་བསད་དོ། །དེ་འཆི་བའི་ཚེ་སངས་རྒྱས་ཞེས་བརྗོད་པ་དང་
བཅས་པས་ས་བོན་ཕྲ་མོ་དེ་ལྟ་བུ་ཡོད་པ་ངས་མཐོང་བ་དེའི་ཕྱིར་རོ་ཞེས་གསུངས་སོ། །
སངས་རྒྱས་རྣམས་ལ་སྐྱབས་སུ་མཆི། །སྔོན་རྒན་ཞུགས་བླུན་པོ་ཞིག་བསོད་
སྙོམས་ལ་ཕྱིན་པ་ལ་སྦྱིན་བདག་མོ་ཞིག་དད་ནས། རས་ཟུང་སྦྱར་གཅིག་ཕུལ་ནས་ཆོས་ཞུས་
པས། རྒན་ཞུགས་ཀྱིས་ཆོས་མ་ཤེས་པར་ང་མི་ཤེས་པ་སྡུག་བསྔལ་ལོ། །ཞེས་ཡང་ཡང་སྨྲས་
པས། རྒན་མོས་རྒྱུ་མི་ཤེས་པ་ལས་འབྲས་བུ་སྡུག་བསྔལ་འབྱུང་བར་རྟོགས་ཏེ་བདེན་པ་
མཐོང་ནས། སློབ་དཔོན་གྱིས་བདག་འཁོར་བ་ལས་སྒྲོལ་ལོ་ཞེས་སོགས་ཚིག་གི་གཏང་རག་
དུ་མ་བརྗོད་ནས་སོང་ངོ༌། །དེའི་ཚེ་རྐུན་པོ་གཅིག་བླུན་པོ་འདི་ལ་རས་འདི་བརྐུ་བར་བྱ་སྙམ་
ནས་ རྗེས་སུ་འབྲང་སྟེ། རྒན་ཞུགས་ནང་དུ་ཞུགས་པ་ལ། རས་བྱིན་ཅིག་སྨྲས་སོ། །རྒན་
ཞུགས་སྐྲག་པས་ཕྱིར་འབྱུང་མི་ནུས་ཀྱིས་ལག་པ་གཉིས་གཡག་ཤིང་བུག་ནས་ཡར་ཐོངས་
ཤིག་ སྨྲས་ཏེ་ བཏང་ བ་ན། ཐག་ པས་ དམ་དུ་བཏགས་ནས། རྒན་ཞུགས་ཕྱིར་བྱུང་སྟེ།
གསུམ་ལ་སྐྱབས་འགྲོ་རེ་བྱེད་དུ་བཅུག་ནས། དབྱུག་པ་ན་ངེ་པ་རེ་སྤེལ་ནས་རྒྱབ། དེར་
འཐེང་གིན་ཕྱིན་པ་ན། མགྲོན་པོ་ན་རེ་ཁྱོད་སུ་ཅི་སྟེ་འཐེང་ཟེར། ཁོ་བོ་རྐུན་པོ་ཞིག་སྟེ། དེ་
བས་ཀྱང་དགེ་སྦྱོང་རྐུན་ཆེན་ཞིག་ན་དེས་སྐྱབས་འགྲོ་རེ་དང་དབྱུག་པ་རེ་སྤེལ་གྱིན་བརྡུངས།
སངས་རྒྱས་ཐུགས་ཤེས་མངའ་བས་སྐྱབས་འགྲོ་གསུམ་དུ་བསྡུས། སྐྱབས་འགྲོ་བཞི་པ་སྲིད་
ན་ཁོ་བོ་ངེས་པར་སྲོག་དང་འབྲལ་ངེས་སོ་ཟེར་ནས་སངས་རྒྱས་ལ་དད་བཞིན་དུ་ཟམ་འོག་
གཅིག་ཏུ་ཞུགས་སོ། །དེར་ཟམ་པ་དེ་ལ་མི་མ་ཡིན་མང་པོ་འགྲོ་མ་ནུས་ཏེ། སྔར་བདག་ཅག་
རྣམས་ཀྱིས་ཟམ་པ་འདི་ལ་བདེ་བླག་ཏུ་འགྲོ་ནུས་བཞིན་དུ། ད་མི་ནུས་པ་ནི་ཅི། ཟམ་འོག་
，
1
-4
3 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། (༩
གི་མི་དེ་ལ་ཁྱོད་ཀྱིས་རིག་པ་ཅི་ཤེས་དྲིས་པས། སྐྱབས་འགྲོ་གཅིག་ཤེས་གཞན་ནི་གང་ཡང་
མ་ཤེས། དེ་ཐམས་ཅད་དད་ནས་སྐྱབས་འགྲོ་བྱེད་ཅིང་། རྐུན་པོ་དེའང་རབ་ཏུ་བྱུང་ནས་
འབྲས་བུ་ཐོབ་བོ། །
ཡང༌། ལྷའི་བུ་ནོར་བུ་དྲི་མ་མེད་པ་ལ་འཆི་ལྟས་ལྔ་བྱུང་ཏེ། ཤི་ནས་ཀྱང་འཛམ་
བུའི་གླིང་དུ་ཕག་མོའི་མངལ་དུ་སྐྱེའོ་ཞེས་གྲགས་པས། བརྒྱ་བྱིན་གྱིས་སྐྱབས་མ་ནུས་པར།
སངས་རྒྱས་ཀྱིས་སྐྱབས་འགྲོ་ཕོག་པས། དེ་ཤི་ནས་བྲམ་ཟེར་སྐྱེས། དེ་ནས་དགའ་ལྡན་དུ་
སྐྱེས་པ་མངོན་ཤེས་ཀྱིས་སྐྱབས་འགྲོས་སྐྱེས་པ་ཤེས་ཏེ། སངས་རྒྱས་ལ་མེ་ཏོག་གཏོར།
ཚིགས་སུ་བཅད་དེ་སྨྲས་པ། གང་ཞིག་སངས་རྒྱས་སྐྱབས་འགྲོ་བ། །དེ་དག་ངན་འགྲོར་མི་
འགྲོ་སྟེ། །མི་ཡི་ལུས་ནི་སྤངས་ནས་སུ། །དེ་ནས་ལྷ་ཡི་ལུས་འཐོབ་བོ། །ཆོས་དང་། དགེ་
འདུན་ལའང་འགྲེའོ། །
ཡང་། རྒྱལ་པོ་གསལ་རྒྱལ་ལ། བཙུན་མོ་དུ་མ་ཡོད་པའི་ཆེན་མ་འབར་ལེ་ལ། བུ་
མོ་བོངས་ཐུང་། མདོག་ནག །ཤ་རྩུབ། གང་ནས་ལྟས་ཀྱང་མི་སྡུག་སྟེ། རྒྱལ་པོའི་བླ་བརྗོད་
པ་གཅིག་བཙས་པའི་མིང་རྡོ་རྗེ་མ་ཞེས་བཏགས་སོ། །རྒྱལ་པོ་དེ་ཤིན་ཏུ་ངོ་ཚ་ཡང་བཙུན་མོ་
གནང་ཆེན་གྱི་བུ་མོ་ཡིན་པས་ཕོ་བྲང་དགུ་རིམ་གྱི་ནང་དུ་སྦེད་ཅིང་། ཚད་དུ་བྱོན་ནས་ཁྱིམ་གྱི་
དུས་ལ་བབ་པ་དང་། རྒྱལ་པོས་བློན་པོ་གཅིག་ལ་བཀའ་སྩལ་པ། ཐོག་མར་ཆོ་རིས་ཆེ་བ་ལ་
ད་ལྟ་ནོར་མེད་ནས་འཁྱམས་པ་གཅིག་ངའི་སྤྱན་སྔར་ད་ལ་ཤོག་ཅིག་བསྒོ་བ་བཞིན། ཕུལ་
བ་དང༌། རྒྱལ་བོས་དབེན་པར་མི་དེ་ལ་གསང་སྟེ། བཀའ་སྩལ་པ། ང་ལ་བུ་མོ་ཤིན་ཏུ་མི་
སྡུག་པ་གཅིག་ཡོད་དེ། ཁྱོད་ནོར་མེད་ཀྱང་མི་རིགས་མཐོ་བས་སྦྱིན་གྱིས་ལོངས་ཤིག་བྱས་
པས། མི་དེས་པུས་བཙུགས་ཏེ། རྒྱལ་པོས་བདག་ལ་མི་ཕལ་པ་ཞིག་སྩལ་ནའང་བླང་འཚལ་
ན༑ གདུང་རིགས་བཙལ་བ་ཅི་སྟེ་མི་བླང་བྱས་པས། མག་པ་ལ་བསྒོ་བ། ངའི་བུ་མོ་འདི་
E-
-4 37-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཤིན་ཏུ་མི་སྡུག་པས་ཁྱེད་གཞན་དུ་འགྲོ་བའི་ཚེ་ཕུགས་སུ་ཆུག་ལ་ལྡེ་མིག་རང་གིས་ཆོངས་
ཤིག་ཅེས་ཡོ་བྱད་ཆོག་ཐང་གཅིག་བྱིན་ནས་བྱན་མོར་བཞག་གོ །དེས་ཡོ་བྱད་འཕེལ་ཏེ།
བླན་པོ་གཞན་དང་བུད་མེད་བགྲོས་བྱས་ཏེ་འཚོག་པར་བྱས་སོ། །གཞན་ཀུན་ཆད་པ་བཞིན་
འོངས་པ་ན། ཁོའི་བུད་མེད་མེད་པས་རོགས་པ་ཀུན་ཐེ་ཚོམ་ཟ་ནས། ཡང་ན་འདི་ལ་བྱེད་
གཟུགས་བཟང་ལ་ཁྱད་པར་འཕགས་པ། ཡང་ན་ལྡོག་པས་ལྟའོ་ཟེར་ཏེ། ཁོ་བཟི་བ་དང་གློ་
ལས་ལྡེ་མིག་བརྐུས་ཏེ་ལྟ་བར་བགྲོས་སོ། །དེའི་ཚེ་བུད་མེད་དེས་བསམ་པ། བདག་གིས་
སྔོན་ལས་ཅི་ཞིག་བྱས་པས་ཚེ་གང་གིས་ཁྱིམ་མུན་ཁུང་དགུ་རིམ་དུ་བཅུག་ནས་ཉི་ཟླ་ཟེར་
ཙམ་ཡང་མི་མཐོང་ངོ་སྙམ་ཡི་མུག་ནས། དེ་བས་ཐམས་ཅད་མཁྱེན་པ་ལ་སྐྱབས་སུ་གསོལ་
སྙམ་སྟེ། བ་སྤུ་ལངས་འཆི་མ་འབྲུབ་ཅིང་། སྟོན་པའི་ཕྱོགས་ན་ཕར་ལུས་སྟབས་ཏེ། སྟོན་པ་
བཅོམ་ལྡན་འདས་ཐམས་ཅད་མཁྱེན་པ་ལ་ཕྱག་འཚལ་ཅིང་སྐྱབས་སུ་མཆིའོ།། བདག་འདི་
ལྟ་བུའི་སྡུག་བསྔལ་ལས་ཐར་བར་མཛད་དུ་གསོལ་ཞེས་བརྗོད་པས། སྟོན་པ་དེ་ཉིད་དུ་བྱོན་
ནས། དབུ་མཐོང་བས་མགོ་བོ་སྐྱོན་དང༌། སྐུ་རྫོགས་པར་མཐོང་བས་ལུས་ངན་པ་ཐམས་
ཅད་དོར་ནས་མཛེས་སྡུག་དཔེ་ཟླ་མེད་པར་གྱུར་པ་དང་། གྲོགས་པོ་ཀུན་ལྟར་འོངས་པ་ཤིན་
ཏུ་མཚར་བ་འདི་ཕངས་པས་སྟོན་མི་ནུས་ངེས་སོ་ཟེར། དེ་ནས་ཁྱོ་འོངས་པས་མཐོང་སྟེ་སུ་
ཡིན་དྲིས་པས། ང་ཁྱོད་ཀྱི་ཁྱིམ་ཐབ་ཡིན་ཏེ། རྒྱུ་མཚན་དེ་ལྟར་བྱུང་བསྙད་ནས། ཁྱོད་ལ་ད་
ཧ་ཅང་སྐྱོ་ཆེས་ཀྱིས་ང་ཡབ་ལ་མཇལ་བས་ཁྱོད་ཀྱིས་ཞུས་ཤིག །དེར་ཞུས་པས། རྒྱལ་པོས་
དེ་སྐད་མ་ཟེར་བར་མོ་ལ་སྒོ་ཆོད་ལ་ཕྱིར་འབྱུང་དུ་མ་སྟེར་ཟེར་བ་ལ། སྲས་མོ་ནི་སྔར་བཞིན་
མ་ལགས་ཏེ་ད་ལྟ་ལྷ་མོ་ལས་ཀྱང་འདས་སོ་ཞུས་པས་དགྱེས་ཏེ་གནང་ནས། འཁོར་བཅས་
ཀྱིས་སངས་རྒྱས་ལ་མཆོད་དེ་རྒྱུ་མཚན་ཞུས་པས། བཀའ་སྩལ་པ། འདི་སྐྱེ་བ་སྔ་མ་ལ་རྒྱལ་
པོ་གཅིག་གི་བུ་མོ་ཡིན་ཏེ། དེས་ཡབ་ཀྱི་མཆོད་གནས་རང་རྒྱལ་མི་སྡུག་པ་གཅིག་ཡོད་པ་ལ།
|
，，
-4 3
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། དོ༩
འདིའི་མགོ་བོ་འདི་དོམ་མགོ་འདྲ། རྣ་བ་འདི་བོང་བུའི། མིག་ནི་སྤྲེའུའི། སྣ་ནི་ཕག་པའི། སོ་
ནི་ཁྱིའི། ལུས་འདི་ནི་སྦལ་པའི་ཞེས་སོགས་ཡང་ཡང་བརྗོད་དོ། །དེར་རང་རྒྱལ་དེས་ཀྱང་
ནམ་མཁའ་ལ་འཕགས་ནས་རྫུ་འཕྲུལ་དུ་མ་བསྟན་པས་བུ་མོ་ཤིན་ཏུ་འགྱོད་དེ་རང་རྒྱལ་དེ་
ལ་བཤགས་པས་དེས་ཀྱང་ཚངས་པར་གནས་པ་སོགས་རྒྱུ་མཚན་རྒྱས་པར་གསུངས་ནས་
ཐམས་ཅད་སྐྱབས་འགྲོ་ལ་བཀོད་དོ། །གཞན་ཡང་། དུར་ཁྲོད་ཀྱི་མི་མིན་གྱིས་མི་ཚུགས་པ།
བཟའ་མི་གཉིས་ཀྱི་མ་གཅིག་སྐྱབས་འགྲོ་ལ་དགའ་བ་དུར་ཁྲོད་དུ་བསྐྱལ་བ་བཞིན་དང་།
འབྲོག་སྲིན་ཟ་བྱེད་ཀྱིས་མ་ཚུགས་པའི་ ཕ་བུ་བཞིན་དང༌། སྙིང་རྗེ་པད་དཀར་ལས། རྒྱ་
མཚོར་ཚོང་པས་སྐྱབས་འགྲོ་བྱས་པ་ཐོབ་པའི་ཆུ་སྲིན་གྲུ་བཤིག་མཁན་གྱིས་ཀྱང་འབྲས་བུ་
ཐོབ་པ་བཞིན་ཞེས་སོགས་འདིར་རྒྱས་པར་བརྗོད་པར་ག་ལ་ནུས་ཏེ། ཡི་གེ་མངས་པས་
འཇིགས་པའི་ཕྱིར་རོ། །སྤྲོས་པ་ལ་དགའ་ན་གཞན་དུ་གཟིགས་ཤིག ། །
ཉོན་མོངས་སྒོ་ནས་ལུས་ངག་དང་། །རྒྱལ་པོའི་ཁབ་ན་ཚོང་དཔོན་ཕྱུག་པོ་གཅིག་
གི་ཆུང་མ་ལ་བུ་ཆགས་ནས་བུ་སྔ་མ་དེ་མངལ་ལས་མ་བྱུང་བར་འདུག་བཞིན་དུ། ཕྱིས་བུ་
བཅུ་བྱུང་ཡང་བུ་དང་པོ་ནི་མངལ་ན་འདུག་གོ །དེ་ནས་རེ་ཞིག་ན་བུད་མེད་ནས་རིམ་འགྲོ་
བྱས་ཀྱང་མ་ཕན་པར་འཆིར་ཉེ་བའི་ཚེ། ཁྱིམ་ཐབ་ལ་སྨྲས་པ། བདག་གུམ་པའི་ཚེ་བློ་གཡས་
རོལ་མཚོན་གྱིས་ཕྱེ་ལ། ཁྱེའུ་དང་པོ་དེ་ཕྱུང་ཤིག །ཡང་སྨྲས་པ། བསགས་པ་ཀུན་ནི་ཐ་མར་
འཛད། །མཐོན་པོ་རྣམས་ནི་ཐ་མར་འཇིག །འདུས་པ་རྣམས་ནི་ཐ་མར་འབྲལ། །གསོན་པ་
རྣམས་ནི་ཐ་མར་འཆི། །ཞེས་སྨྲས་ཏེ་ཤིའོ། །དེ་སྨན་པ་མཚོ་བྱེད་ཀྱིས་བསིལ་བའི་ཚལ་གྱི་
དུར་ཁྲོད་དུ་ཁྱེར་ཏེ། གཤག་ཕྱིན་པས། དོན་དེ་རྒྱལ་པོའི་ཁབ་ཀྱི་གྲོང་ཁྱེར་དུ་གྲགས་ཏེ་ལྟད་
མོ་མི་འབུམ་ཕྲག་དུ་མ་འདུས་སོ། །བཅོམ་ལྡན་འདས་ཀྱིས་ཀུན་དགའ་བོ་ལ་བཀའ་སྩལ་པ།
ཀུན་དགའ་བོ་ལ། དགེ་སློང་རྣམས་ལ་བཅོམ་ལྡན་འདས་དུར་ཁྲོད་དུ་གཤེགས་པར་བཞེད་
-4 3 9 -



-
-
L，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས། ཁྱེད་ཅག་ལས་རྨད་དུ་བྱུང་བ་ལ་ལྟ་འདོད་པ་གཤེགས་ཤིག་བགོས་ཤིག། དེ་ནས་ཉན་
ཐོས་རྣམས་ཀྱིས་ཞབས་འབྲིང་བྱས་ཏེ་བྱོན་ནས། མཚོ་བྱེད་ཀྱིས་བུད་མེད་དེའི་བློ་གཡས་
དྲལ་བས། ཀུན་གྱིས་མཐོང་བར་ཁྱེའུ་སྐུ་དཀར་ཞིང་གཉེར་མ་མང་ལ་རིད་པ་རྒན་ཤ་ཅན་
གཅིག་མ་ཤི་བར་བྱུང་ངོ༌། །བྱུང་མ་ཐག་དེ་སྐྱེ་བོའི་ཚོགས་དེ་ལ་ལྟས་ཏེ་སྨྲས་པ། ཀྱེ་མ་ཕ་
མའམ་མཁན་སློབ་རྣམས་ལ་ཚིག་རྩུབ་མོ་མ་སྨྲ་ཞིག །ཇི་ལྟར་ཞེ་ན། བདག་ནི་མའི་ལྟོ་བ་
དང་ལོང་ཁའི་བར་དུ་ལོ་དྲུག་ཅུར་འདུག་པའི་སྡུག་བསྔལ་ཉམས་སུ་མྱོང་ངོ་ཟེར་ནས། མི་སྨྲ་
བར་འདུག་གོ །བཅོམ་ལྡན་འདས་ཀྱིས་དེ་བཀའ་སྩལ་པ་ཁྱོད་རྒན་པོ་ཡིན་ནམ། གསོལ་བ་
བཅོམ་ལྡན་འདས་བདག་ནི་རྒན་པོ་ལགས་སོ། །བདེ་བར་གཤེགས་པ་བདག་ནི་རྒན་
པོ་ལགས་སོ། །གཞི་དེས་རྒན་པོ་སྐྱེས་སུ་བཏགས་སོ། །རྒྱུ་དེ་ལས་བརྩམས་ཏེ། བཅོམ་ལྡན་
འདས་ཀྱིས་ཆོས་བསྟན་པས་སེམས་ཅན་བརྒྱ་ཕྲག་མང་པོ་སྐྱོ་བར་གྱུར་ནས་འབྲས་བུ་ཐོབ་
བོ༑ ༑རྒན་པོ་ཡང་ལོ་བཅུའི་བར་དུ་ཁྱིམ་ན་གནས་ཏེ། བདུན་ཅུ་པ་ལ་རབ་ཏུ་བྱུང་ནས་དགྲ་
བཅོམ་པ་ཐོབ་བོ། །དེས་ཀྱང་ཚོང་པ་ལྔ་བརྒྱ་རྒྱ་མཚོར་འཇིགས་པ་ལས་སྐྱབས་ཏེ། དགྲ་
བཅོམ་པ་ལ་བཀོད་དོ། །དགེ་སློང་རྣམས་ཀྱིས་གསོལ་བ། བཅོམ་ལྡན་འདས་རྒན་པོ་སྐྱེས་
འདིའི་འདི་ལྟ་བུའི་རྒྱུ་མཚན་གསུང་དུ་གསོལ། བཀའ་སྩལ་པ། སྔོན་སངས་རྒྱས་འོད་སྲུང་
གི་བསྟན་པ་ལ། ཚོང་དཔོན་གྱི་བུ་གཅིག །གནས་བརྟན་དགྲ་བཅོམ་གཅིག་ལ་རབ་ཏུ་བྱུང་
ངོ་༑ ༑དེའི་ཚེ་དེར་དུས་སྟོན་གཅིག་བྱུང་ནས། གཞོན་ནུས་གནས་བརྟན་དེ་ལ་ད་ནི་གཤེགས་
རན་ནོ་ཞེས་ལན་གསུམ་དུ་བརྗོད་ཀྱང་། ད་དུང་ལྟས་ཀྱིས། དགེ་བའི་ཕྱོགས་གྱིས་ཤིག་ཅེས་
ཡང་ཡང་བརྗོད་དོ། །གཞོན་ནུ་ལྟོ་འདུན་ཅན་དེས། ཁྱོད་ལོ་དྲུག་ཅུའི་བར་དུ་ཁྱིམ་ནས་མ་
བྱུང་ཞིག །ང་ནི་སོང་ཟིན་ནོ་ཞེས་ངག་རྩུབ་སྨྲས་པའི་ལས་སོ། །ལུས་ཅན་དག་གི་ལས་
རྣམས་ནི། །ཞེས་སོགས་རྒྱས་པར་གསུངས་སོ། །
E
-4
4
0



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། (༩
ཐམས་ཅད་འདྲེན་པ་རྣམས་ལ་འཆགས། །བྲམ་ཟེ་གཅིག་རང་གི་ཕོ་བྲང་ན་གནས་
པ་ན། མི་ཤིན་ཏུ་མི་བསྲུན་པ། དམན་པའི་རིགས། བཞིན་མི་སྡུག་པ། སྤྲེའུ་ལྡུམ་པའི་ཆ་
བྱད་ལྟ་བུ། འགྲོ་ན་གཞོགས་འགྲོས་སུ་འགྲོ། སྨྲ་ན་ངུ་ཞིང་སྨྲ། ཟ་ན་སྐྱུག་ཐབས་སུ་ཟ་བ། །
མིའི་རིགས་མིན་པ་གཅིག་ལ་བཙུན་མོ་རྣལ་འབྱོར་གནོན་པ་བྱ་བ་ཤིན་ཏུ་མཛེས་ཤིང་ལྟ་ན་
ཡིད་དུ་འོངས་པ་ཞིག་ཡོད་པ། ཁྱོ་དེས་རྟག་ཏུ་འཚོག་ཅིང་བརྡུང་ལ་དུས་ནམ་ཞིག་མོས་ཕྱག་
མ་བྱས་པ་ལ་གསོད་དུ་བྱུང་པ་ན། བྲེད་དེ་འདར་ཞིང་བྲོས་པས་སུས་ཀྱང་སྐྱབས་མ་ནུས་པ་
ལ༑ བྲམ་ཟེ་དེ་སྙིང་རྗེ་ཆེར་སྐྱེས་ནས་དེའི་སྐྱབས་བྱས་པས། སྲིན་ཕྲུག་དེ་བྲམ་ཟེ་དེ་མཐོང་
བས་ཤིན་ཏུ་བྲེད་དེ། ཨ་ཙི་མི་ལུས་གཟི་བརྗིད་ཅན། །འདི་ལྟ་བུ་ཞིག་ག་ན་གནས། ཁོ་བོ་
བདག་ལ་ཐུགས་རྗེས་གཟིགས། །དམ་པའི་གཟུགས་ལ་སྐྱབས་སུ་མཆི། །ཟེར་བ་ལ། ཀྱེ་མ་
སེམས་ཅན་ངོ་མཚར་ཅན། །མི་ལུས་སྲིན་པོའི་གདོང་པ་འདི། །ལས་ངན་བྱས་པས་ལུས་ངན་
ཐོབ། །འགྱོད་དྲག་སྐྱེས་ན་བདེ་བའི་དོན། །ཞེས་སྨྲས་པས། དེའང་ཤིན་ཏུ་འགྱོད་པ་དྲག་པོ་
སྐྱེས་ཏེ། སྙིང་འགས་པ་སྙམ། མིག་འབྲས་ཕྱུང་བ་སྙམ་ལུས་འཇིག་པ་སྙམ་པ་བྱུང་སྟེ། སྐྲ་
འབལ་ཞིང་མཆི་མ་ཁྲག་ཏུ་འཛག་པ་ལུས་རེངས་ཏེ་སྨྲས་པ། ཀྱི་མ་ཀྱི་ཧུད་ལས་ངན་རང་ལ་
སྨིན། །སུ་ཡིས་མ་ལན་རང་ལ་ཡི་རེ་མུག །གང་དུ་ལས་བྱས་ད་ལྟ་སྨིན་གྱུར་ཅིག །ད་ལྟ་ཉིད་
དུ་སྡུག་བསྔལ་གནང་གྱུར་ཅིག །ཅེས་འགྱོད་གདུང་དང་བཅས་ཏེ་སྨྲས་པས། དེ་ཉིད་དུ་ལུས་
མཛེས་པ། ངག་སྙན་པ། ཡིད་དུ་འོང་བར་གྱུར་ནས། སྔར་གྱི་ཆ་བྱད་སྤངས་པས། མི་རྣམས་
ན་རེ། བཙུན་མོ་རྣམ་པར་གནོན་པའི་དཔལ་དུ་བྲམ་ཟེ་བྱུང་ངོ་ཟེར་བས་བྲམ་ཟེའི་མཚན་དེ་
ལྟར་གྲགས་སོ། །
གློ་བུར་ཚེ་ལ་ཡིད་མི་བརྟན། ཁྱིམ་བདག་ཀེ་དུ་ཏ་མའི་བུ་གཞོན་ནུ་ནེ་ཙོས། སྦྲང་
ཚང་གི་རྣམ་འགྱུར་ལས་མི་རྟག་པ་སྐྱེས་ཏེ། འབྱོར་པ་ཐམས་ཅད་སྦྱིན་པར་བཏང་ནས་ཕ་
- 4
4
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་གཉིས་ཀ་རབ་ཏུ་བྱུང་ནས་དགྲ་བཅོམ་པ་ཐོབ་བོ། །མི་ཟད་གང་ཡིན་མདུན་ན་གནས།།
སྡེ་དཔོན་སྟོབས་ཀྱི་སྡེ་ཞེས་པ་ལ་བུ་མགོ་བོ་གདུགས་ལྟར་འདུག་པ་སོགས་དང་། རིན་པོ་
ཆེའི་རྣ་ཆ་རང་ཆས་སུ་ཡོད་པ་ཞིག་སྐར་མ་གྲོ་ཞུན་ལ་བཙས་སོ། །དེའི་མིང་འདོགས་པའི་ཚེ།
རིན་ཆེན་དེའི་རིན་གཅོད་དུ་བཅུག་པས་སུས་ཀྱང་བཅད་མ་ནུས་པ་ལ་འཇིག་རྟེན་ན་བྱེ་བ་རི་
ཟེར་བས། དེའི་མིང་ཡང་རྣ་བ་བྱེ་བ་རིའམ། གྲོ་ཞུན་སྐྱེས་སུ་བཏགས་སོ། །དེ་ཆེར་སྐྱེས་པའི་
ཚེ༑ ཕ་དེད་དཔོན་གྱི་རིགས་ཡིན་པས། མ་ལ་ནོར་བུ་འདོན་དུ་འགྲོ་བར་ཞུས་སྟེ། ཚོང་པ་
རྣམས་ལ་དྲིལ་བསྒྲགས་ནས། རྒྱ་མཚོར་འགྲོ་བ་ལ། མས་ཚོང་པ་རྣམས་ལ་སྨྲས་པ། ངའི་བུ་
འདི་སྔོན་ལ་མ་བཏང་ཕྱི་ལ་མ་བཞག་པར་ཚུར་འོང་དུས་ཀྱང་ངའི་བུ་ཁྲིད་ལ་ཤོག་བྱས་ཏེ།
འཁལ་བ་ཡང་གླང་པོ་ཆེ་སོགས་མ་བསྐུར་བར། གསོ་སླ་དྲན་པ་དང་ལྡན་པའི་བོང་བུ་བསྐུར་
བཏང་ངོ༌། །དེ་ནས་རྒྱ་མཚོ་ནས་ནོར་བུ་མང་པོ་ཉེས་མེད་དུ་ལོན་པ་ལ། རིན་འདི་ལ་འདི་
ཟིན་གྱིས་རྣམ་རྟོག་ཡེངས་ནས་ནམ་སྨད་གཉིད་དུ་སོང་བའི་བར་ལ་ཚོང་པ་རྣམས་སོང་སྟེ།
ཉི་མ་ཤར་བ་གྲོ་ཞུན་སྐྱེས་ཀྱི་འགྲམ་པ་ལ་ཕོག་པས་གཉིད་སད་དེ་ལྟས་པས་གྲོགས་ཐམས་
ཅད་མེད་དོ། ཁོས་ཀྱང་བོང་བུ་ལ་ཁལ་བཀལ་ཏེ། གྲོགས་མ་སྙེགས་སུ་དོགས་ནས་བོང་
བུ་བརྡུངས་པས་བོང་བུ་རྫི་འཚུབས་ཏེ་ལམ་གཏོར་བས། ཁལ་བོར་ཏེ་བཀྲེས་པས། ལྕགས་
ཀྱི་ཁང་པ་གཅིག་འདུག་པའི་སྒོ་ན་ཡར་གྲོ་བཞིན་སྐྱེས་ལ་འོས་པའི་བཟའ་བཏུང་བྱིན་ཅིག་
བྱས་པས་དེ་ནས་ཡི་དྭགས་མང་པོ་བྱུང་ནས། ངེད་ཀྱིས་ལོ་བཅུ་གཉིས་ཀྱི་བར་དུ་བཟའ་
བཏུང་གི་མིང་ཡང་མ་ཐོས་ན། ཁྱོད་ཀྱིས་ངེད་ལ་བཟའ་བཏུང་བྱིན་ཅིག་ཟེར། ཁྱེད་འདིར་
ལས་ཅིས་སྐྱེས་བྱས་པས། ཁྱེད་འཛམ་བུ་གླིང་པ་ཡིད་ཆེས་པར་དཀའ་བས་མི་སྨྲ་ཟེར། ངས་
མངོན་སུམ་དུ་མཐོང་བ་ལ་ཡིད་མི་ཆེས་རྒྱུ་མེད་ཅི་ཡོད་སྨྱོས་ཤིག །དེ་དག་ན་རེ། བདག་ཅག་
ངག་རྩུབ་ཁྲོ་ལྡན་ཞིང་། །བདག་ཅག་སེར་སྣས་འཇུངས་པ་ཅན། །སྦྱིན་པ་ཅི་ཡང་མ་བཏང་
- 4 4
2 -



-
-
，
，
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། ༩
བས། །ད་ལྟ་ཡི་དྭགས་འཇིག་རྟེན་ལྷགས། །གཉིས་པ་སྨྲས་པ། ནད་མེད་རྒྱགས་པས་མྱོས་
པ་དང༌། །ལང་ཚོ་ལོངས་སྤྱོད་དྲེགས་པས་མྱོས། །སྦྱིན་པ་ཅི་ཡང་མ་བཏང་བས། །ད་ལྟ་ཡི་
དྭགས་འཇིག་རྟེན་ལྷགས། །དེ་རྣམས་སྐྱེ་བ་སྔ་མ་གྲོང་ཁྱེར་རྡོ་འཇོག་ན་ཡོད་པའི་བྱིས་པ་ཁ་
ཅིག་ཡིན་ཏེ། རྩེད་མོའི་ཕྱིར་ཆུ་རྙོག་པས་དགེ་འདུན་གྱི་ཆུ་ལེན་མ་བཏུབ་པར་གྲོ་ཆག་པའི་
རྣམ་སྨིན་ནོ་ཟེར་རོ། །དེ་ནས་གྲོ་ཞུན་སྐྱེས་ཀྱིས་ཕྱོགས་གཅིག་ན་ཕར་ཕྱིན་པས་ནམ་སྲོས་པ་
དང༌། ཕྱོགས་དེ་ན་གཞལ་ཡས་ཁང་གཅིག་ན་ལྷ་གཅིག་འདུག་པ་ལ་བཟའ་བཏུང་བླངས་
པས། འགྲངས་ངོམས་སུ་བྱིན་ནས་མཚན་མོ་ཟད་ཁར་ལྷ་དེ་ན་རེ་ངན་པ་མིག་གིས་མ་མཐོང་
བ་ལ་སོང་ཞིག་ཟེར། ཁོས་ངན་པ་ཅི་ཡོད་དམ་སྙམ་ནས་བསྡད་པས། ལྷ་དེ་སེམས་ཅན་
དམྱལ་བ་གཅིག་ཏུ་གྱུར་ནས་སྲེག་ཅིང་འདུག་གོ །ཡང་མཚན་མོར་སོང་བ་དང་ལྷར་གྱུར་ཏོ།
ཁོས་ལྷ་དེ་ལ་མཚན་མོ་ལྷར་འགྱུར་ལ་ཉིན་མོ་དམྱལ་བར་འགྱུར་བ་ཅི་དྲིས་པས། ང་སྐྱེ་བ་སྔ་
མ་གྲོང་ཁྱེར་རྡོ་འཇོག་གི་ཤན་པ་ཡིན་པ་ལ། འཕགས་པ་ཀ་ཏ་ཡ་ནས་ང་ལ་སྲོག་གཅོད་
སྤོངས་གསུངས། ངས་མི་ནུས་བྱས་པས། ཁྱོད་ཉིན་མོ་སྲོག་གཅོད་དམ། མཚན་མོ་གཅོད་
གསུངས། ངས་ཉིན་མོ་གཅོད་ཞུས་པས། འོ་ན་མཚན་མོ་སྲོག་མི་གཅོད་པའི་སྡོམ་པ་ལོངས་
གསུངས་ནས་བླངས་པ་ལས་དེ་ལྟ་བུའི་རྒྱུ་ལས་འདི་ལྟ་བུའོ་ཟེར། ཁྱོད་གྲོང་ཁྱེར་རྡོ་འཇོག་ཏུ་
འགྲོ་ན་ངའི་བུ་ཤན་པ་ཞིག་ཡོད་ཀྱིས་ཤན་པ་འཕྲོ་ཆོད་ལ། ཤན་པའི་གྲི་འཇོག་པའི་འོག་ན་
མར་གསེར་བུམ་གང་ཡོད་ཀྱིས་ཐོན་ལ་ངའི་དོན་དུ་དགེ་སྦྱོང་དང་བྲམ་ཟེ་དང་འཕགས་པ་ཀ་
ཏ་ཡ་ན་ལ་ཕུལ་ལ་ངའི་མིང་ནས་ཐོན་ལ་བསྔོ་བ་གྱིས་ཤིག་དང་། འོན་ཀྱང་ངའི་སྡུག་བསྔལ་
འདི་སྲབ་པར་འགྱུར་རོ་ཟེར་རོ། །ཡང་ཕྱོགས་གཅིག་ན་ཕར་ཕྱིན་པ་དང་། ཉིན་པར་གཞལ་
ཡས་ཁང་གཅིག་ན་ལྷ་གཅིག་འདུག་པས། བཟའ་བཏུང་མང་པོ་བྱིན་ནས་ཉི་མ་ནུབ་ཁར་
ངན་པ་མིག་གིས་མ་མཐོང་བ་ལ་སོང་ཟེར། སྔར་བཞིན་བསྡད་པས། དམྱལ་བར་སོང་བ་
1
-4 4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དང་། ཡང་ལྷར་སོང་བ་སོགས་རྒྱུ་མཚན་དྲིས་པས་ང་སྐྱེ་བ་སྔ་མ་གྲོང་ཁྱེར་རྡོ་འཇོག་གི་ཁྱིམ་
བདག་འདོད་ལོག་སྤྱོད་པ་ཞིག་ཡིན་ཏེ། འཕགས་པ་ཀ་ཏ་ཡ་ནས་འདོད་ལོག་སྤོངས་གསུང་།
ངས་མི་ནུས་ཞུས་པས། ཉིན་མོ་སྤྱོད་དམ་མཚམ་མོ་སྤྱོད་གསུང་། ངས་མཚན་མོ་སྤྱོད་ཞུས་
པས། འོ་ན་ཉིན་མོ་མི་སྤྱོད་པའི་སྡོམ་པ་ལོངས་གསུངས་ནས་བླངས་པས་རྒྱུ་མཚན་འགྲེའོ།།
ཁྱོད་རྡོ་མཆོག་ཏུ་འགྲོ་ན་ངའི་བུ་དེ་ལ་མེ་ཐབ་སྦས་པའི་འོག་ན་གསེར་བུམ་གང་ཡོད་ཀྱིས་དེ་
ཐོན་ལ། བདག་ཉིད་ལའང་དུས་དུས་སུ་བདེ་བས་ཚིམ་པར་བྱེད་པ་དང་། འཕགས་པ་ཀ་ཏྱཱ་
ན་ཆེན་པོ་ལ་བསོད་སྙོམས་ཕུལ་ལ། ངའི་མིང་ནས་ཐོན་ལ་ཡོན་བསྔོ་བ་གྱིས་ཤིག་དང༌།
ངའི་སྡུག་བསྔལ་འདི་སྲབ་པར་འགྱུར་རོ་ཞེས་སོ། །ཡང་ཕྱོགས་གཅིག་ན་ཕར་ཕྱིན་པས།
གཞལ་ཡས་ཁང་གཅིག་ན་ལྷ་མོ་གཅིག་ལ་འཁོར་ཡི་དྭགས་བཞི་འདུག་གོ །བཟའ་བཏུང་
བླངས་པས་མང་པོ་བྱིན་ནས་ཡི་དྭགས་འདི་རྣམས་ལ་མ་བྱིན་ཅིག་ཟེར། ཁོས་མ་ཉན་པར་
བྱིན་པས། གཅིག་ལ་ཁྲོ་ཆུ་ཁོལ་མར་གྱུར། གཅིག་ལ་མེ་མར་མུར་དུ་གྱུར། གཅིག་ལ་གྲ་
ཕུབ་ཏུ་གྱུར། གཅིག་ལ་མེ་མདག་ཏུ་གྱུར་ཏེ་སྡུག་བསྔལ་ལོ། །དེར་ལྷ་མོ་དེ་ན་རེ་ད་ཅི་རུ་མ་
སྟེར་བྱས་ཏེ། བྱིན་པས་ཕན་ན་ང་ཡང་སྟེར་ཏེ་མི་ཕན་པར་སྡུག་བསྔལ་རོགས་སུ་འགྲོ་ཟེར་
རོ༑ ཁོས་འདི་ལྟ་བུའི་འཁོར་སོགས་རྒྱུ་མཚན་དྲིས་པས། ཁྱེད་འཛམ་བུ་གླིང་པ་ཡིད་ཆེས་
པར་དཀའ་བས་མི་སྨྲ་ཟེར། ངས་མངོན་སུམ་དུ་མཐོང་བས་ཡིད་ཆེས་སྨོས་ཤིག །ངེད་སྐྱེ་བ་
སྔ་མ་གྲོང་ཁྱེར་རྡོ་འཇོག་གི་བཟའ་ཚང་ཡིན་པ་ལ། འདི་རྣམས་ངའི་ཁྱོ། བུ། བུ་མོ། བྲན་མོ་
བཞི་ཡིན་པས། སྔར་མོར་ལས་ལ་སོང་སྟེ། ངས་གཡོས་བྱེད་ཀྱིན་བསྡད་པས། འཕགས་པ་
ཀ་ཏྱཱ་ན་བྱོན་པ་ལ་འབྲས་ཆན་ལྷུང་བཟེད་གང་བཙོས་ཏེ་དྲངས་པས། ཁོ་པའི་ལྟོ་བ་འཕྱིད་
ཟེར། ངས་ཁྱོད་རྣམས་རྗེས་སུ་ཡི་རངས་པར་བྱོས་ཤིག་དང་། ངས་འཕགས་པ་ཀ་ཏྱཱ་ན་ལ་
བསོད་སྙོམས་ཕུལ་བས་ལྟོ་འཕྱིད་པ་ཡིན་གྱིས་བྱས་པས། ཁྱོ་ན་རེ་དེའི་ཁ་རུ་མེ་མདག་སྦར་
-1
-4 4 4 -



གང་མི་བདུག་པ་ཟེར། བུ་ན་རེ་ཁྲོ་ཆུ་ཁོལ་མ། བུ་མོ་ན་རེ་མེ་མ་མུར། བྲན་མོས་གྲ་པུབ་མི་
བདུག་པ་ཟེར། ངས་སྨོན་ལམ་མ་དག་པ་བཏབ་ཏེ། ཁྱེད་རྣམས་ཀྱིས་འཕགས་པ་ཡུལ་ཁྱད་
པར་ཅན་ལ་ངག་རྩུབ་སྨྲས་པའི་རྣམ་སྨིན་ངས་མཐོང་བར་གྱུར་ཅིག་བྱས་པ་ལས་འདི་ལྟ་བུའི་
རྒྱུ་མཚན་ཟེར། དེ་ན་རེ་ཁྱོད་གྲོང་ཁྱེར་རྡོ་འཇོག་ཏུ་སྡོད་པར་འདོད་དམ་ཟེར། འདོད་བྱས་
པས། དེར་སྔས་སྟོན་ལ་ཉོལ་ཟེར་ནས་ཉལ་བས། ཡི་དྭགས་བཞི་པོས་སྟན་གྱི་གྲྭ་བཞི་ནས་
བཏེགས་ནས་རྡོ་འཇོག་ཏུ་བསྐྱལ་ལོ། །གཉིད་སད་ནས་བལྟས་པས། རྡོ་འཇོག་ཏུ་སླེབས་
འདུག་ནས་བསམ་པ། འཕགས་པ་ཀ་ཏ་ཡ་ན་ལ་རབ་ཏུ་འབྱུང་བར་ཞུ་སྙམ་ནས་ཞུས་པས།
ཁྱོད་རང་གི་ཕ་མ་མ་ཤི་བར་ཡོད་པས། ཕ་མ་ལ་རབ་ཏུ་འབྱུང་བར་ཞུས་ལས་ཤོག་ཅིག།
དམྱལ་བ་ཡི་དྭགས་རྣམས་ཀྱི་འཕྲིན་ཡང་གྱིས་གསུངས་ནས། ཁོས་ཤན་པའི་བུ་ལ་འཕྲིན་
བཟླས་པས་རྫུན་ཡིན་ཟེར། གསེར་བུམ་བསྟན་པ་ལྟར་བྱུང་ནས་ཡིད་ཆེས་འདུག་པ་མཚར་
ནས་འཛུམ་བྱས་པས་གསེར་གྱི་མཆེ་བ་ལྷག་བྱུང་བ་དང༌། དེར་གྲོ་ཞུན་སྐྱེས་སུ་ངོ་ཤེས་ནས།
ཁྱོད་གྲོ་ཞུན་སྐྱེས་ཡིན་བྱས་པས་འཇིག་རྟེན་དེ་ལྟར་གྲགས་ཟེར། འོ་ན་ཁྱོད་ཀྱི་ཕ་མ་ཡོད་
པས་འཕྲད་དུ་སོང་ཟེར་རོ། །འཕྲིན་གཉིས་པ་བྱས་པས་ཀྱང་ཕ་མ་ལ་འཕྲད་དུ་སོང་གི་བར་
གོང་བཞིན་ནོ། །གོང་དུ་ཚོང་པ་རྣམས་ལོག་པའི་ཚེ་ཁོ་མེད་དེ་དྲིས་པས། སྔ་མ་རྣམས་ན་རེ་ཕྱི་
ནས་འོང་ཟེར། ཕྱི་མ་ན་རེ་སྔོན་ལ་སོང་ཟེར་ཏེ། ཤི་སྙམ་ནས་དགེ་རྩ་བྱས་ཏེ། ཁོའི་དོན་དུ་
འདི་ལྟར་བྱས་སོ། །ཞེས་རྡོ་རིང་ལ་བྲིས་ནས་བུ་ཤི་བའི་མྱ་ངན་གྱིས་ཕ་མའི་མིག་ལོང་བ། ཁོ་
ཕྱིན་པས་དགའ་ཆེས་ནས་ངུས་པས་མཆི་མས་ལིང་ཐོག་དག་སྟེ་མཐོང་ངོ༌། །དེར་ཕ་མས་
ཀྱང་རབ་ཏུ་བྱུང་བར་གནང་ནས། འཕགས་པ་ཀ་ཏ་ཡ་ན་ལ་རབ་ཏུ་བྱུང་སྟེ་ཕྱིར་མི་འོངས་
པའི་འབྲས་བུ་ཐོབ་བོ། །
ཉིན་མཚན་སྡོད་པ་ཡོངས་མེད་པར། །མི་ཞིག་གཡང་ཁའི་འབྲས་བུ་ལ་ཆགས་ཏེ་༑
-4 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྩྭ་ལ་འཇུས་པས་བྱི་བ་དཀར་ནག་གཉིས་གིས་རེ་མོས་སུ་རྩྭ་དེ་བཅད་ནས་གཡང་དུ་ལྷུང་ངོ་།།
ཟུག་ངུ་ཐམས་ཅད་འབྱིན་པ་ཡི། སྤྱི་ཏིས། དགའ་བོ་སོར་ཕྲེང་ལམ་ཆུང་བ། །ཀ་པིན་ལྷ་སྦྱིན་
དུག་ལྔའི་དཔེ། །ཞེས་གསུངས་པ་ལྟར། དང་པོ་འདོད་ཆགས་ཀྱི་ཟུག་རྔུ་འབྱིན་ཚུལ་ནི།
སྟོན་པ་རྒྱལ་བྱེད་ན་བཞུགས་པའི་ཚེ། གཅུང་མཛེས་དགའོ། །པུདྡྷཱ་རི་ཀ་ལ་ཆགས་ནས་དེ་
ཡིད་འབྱུང་བས་གདུལ་བའི་ཕྱིར་སེར་སྐྱར་བྱོན་པ་ལ་བསོད་སྙོམས་འབུལ་བ་པུ་དྷས་མ་
ཁེགས་པར་དཔྲལ་བར་ཙན་དན་གྱི་ཐིག་ལེ་བྱས་པ་མ་བཀབ་པར་ཤོག་བྱས་ཀྱང་། རྒྱལ་
བྱེད་ལྟ་བར་འདོད་དམ་ཞེས་ཁྲིད་དེ་ཕྱག་དར་ལ་བཙུད་པ་ཟིན་དུས་མེད་ནས་མ་ཚོར་བར་
བྲོས་པ་དང་མཇལ་ནས། རྩ་གསུམ་ལྟ་བར་འདོད་དམ་ཞེས་ཁྲིད་དེ། དེར་ཁང་པ་ཐམས་
ཅད་ན་ལྷ་ཕོ་མོ་ཟུང་དུ་འདུག་ཅིང་། གཅིག་ན་མཛེས་མ་གཅིག་ཁྱེའུ་མེད་པར་མེ་ཏོག་གི་ཕྲེང་
བ་རྒྱུད་པ་ལ་རྒྱུ་མཚན་དྲིས་པས། མཛེས་དགའ་རབ་ཏུ་བྱུང་ནས་འདིར་སྐྱེ་བའི་ཕྲེང་བའོ་
ཟེར། དེར་ལེགས་སྨོན་གྱི་རབ་ཏུ་བྱུང་བའི་ཚེ། དམྱལ་བའི་གནས་ལྟ་འདོད་དམ་ཞེས་ཁྲིད་
དེ༑ ཐམས་ཅད་ན་འཚོད་ཡང་། གཅིག་ན་སེམས་ཅན་མེད་པར་ཆུ་ཚན་སྐོལ་བའི་རྒྱུ་མཚན་
དྲིས་པས། གཅུང་དགའ་བོ་མི་ཡུལ་ན་ལེགས་སྨོན་གྱི་སྡོམ་པ་བསྲུང་བའི་འབྲས་བུ་ཟད་ནས།
འདིར་སྐྱེ་བའི་ཆུ་སྐོལ་ལོ་བྱས་པས་སྐྲག་ནས་ངེས་འབྱུང་གི་ཚུལ་ཁྲིམས་བསྲུངས་ཏེ་བསྒོམས་
པས་དགྲ་བཅོམ་པ་ཐོབ་བོ། །ཞེ་སྡང་གི་ཟུག་རྔུ་འབྱིན་ཚུལ་ནི། སོར་ཕྲེང་གི་མདོ་ལས་
སངས་རྒྱས་དང་མཛངས་བླུན་ལས་ཕན་པར་བཞེད་དོ། །རྒྱལ་བྱེད་ན་བཞུགས་པའི་ཚེ།
གསལ་རྒྱལ་གྱི་བློན་པོ་ཟླ་བ་ལ་བུ་དགེ་མཚན་དུ་མས་སྤྲས་པ་སྐྱེས་ནས་མཚན་བསྟན་པས།
མངལ་དུ་བྱུང་ཙམ་ནས་མ་སྡུག་བསྔལ་གྱིས་མི་གདུང་བས། ཁྱེའུ་མི་གདུང་བར་བཏགས་སོ།།
སྟོབས་མི་སྟོང་ཐུབ། ཡང་རྩལ་བྱ་འཕུར་ཡང་ཟིན། མགྱོགས་པ་རྟ་བས་ལྷག་པ་གཅིག་སྟེ།
བྲམ་ཟེ་ནོར་བཟང་ཅན་ལ་རིག་བྱེད་བསླབས་པས། ཉིན་རེ་ལ་ལོབས་ལྷག་པ་ལོབས་ཏེ།
-4 4
6 -



་
གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། ༼༩
ཐམས་ཅད་ཀྱིས་ཁུར་ཞིང༌། ཡིད་བཞིན་བཟང་མོ་ཡང་ཡང་དེའི་བྱད་གཟུགས་ལ་ཆགས་
ཀྱང་། གླེང་པའི་གོ་སྐབས་མ་བྱུང་བའི་ཚེ། བྲམ་ཟེ་ལ་ལྷོ་ཕྱོགས་ན་ཟླ་བ་གསུམ་ཡོ་བྱད་སྦྱོར་
བ་ཡོད་པར་གཤེགས་པས། བཟང་མོ་ལ་གྲོགས་སློབ་མ་གཅིག་བཞག་གོ་སྨྲས་པས། དགའ་
སྟེ༑ ཁྱིམ་ གྱི་ སོ་ཚིས་ལའང་མཁས། ཡིད་གཏན་དུ་རུང་བས། མི་གདུང་བ་བཞག་པར་
རིགས་སོ་ཟེར་བ་བཞིན་བཞག་པས། མོས་ལུས་བརྒྱན་ཏེ། ཁོ་མོ་ཁྱོད་ལ་ཆགས་ཀྱང་སྔར་
སྐབས་མ་བྱུང་གི་རེ་བ་བསྒྲུབས་ཤིག་བྱས་ཀྱང་། ཁྱེའུ་སྲན་གཟུགས་ཏེ། ཁོ་བོ་ཡང་ཁྱོད་ཡིད་
དུ་འོངས་ཀྱང༌། བྲམ་ཟེའི་ཆོས་ལུགས་ལ་སློབ་དཔོན་གི་ཆུང་མ་ལ་ལོག་པར་ཞུགས་ན། ཚེ་
འདི་ཕྱིར་བརླག་པས་གསོད་ཀྱང་འདི་བྱེད་མི་ཕོད་བྱས་པས། མོ་ངོ་ཚ་ནས་ཁྲོ་སེམས་ཀྱིས་སྒྱུ་
བྱ་བར་བསམ་སྟེ། སློབ་དཔོན་འོང་ཁར་གོས་དབྲལ། གདོང་བྲད། སྡུག་བསྔལ་གྱིས་གོས་
ཏེ་ས་ལ་ཉལ་ལོ། །སློབ་དཔོན་གྱིས་རྒྱུ་མཚན་དྲིས་པས། གླེང་རིན་མི་ཆོག་ཅེས་པས། ཁོ་བོ་
ལས་སྙིང་ཉེ་བ་ཡོད་དམ་ཅི་ཉེས་སྨོས། ཁྱོད་ཅན་རྟག་ཏུ་སྡོད་པའི་ཁྱེའུ་འདིས་ཁོ་མོ་ལ་ཉལ་
པོ་སྒྲུགས་པ། ངས་མ་ཉན་པས་འདི་ལྟར་བྱས་སོ་ད་འདི་སོད་ཅིག་ཟེར། ཁོ་བློན་པོ་ཆེན་པོའི་
བུ་ཡིན་ཅིང་སྟོབས་ཤིན་ཏུ་ཆེ་བས། ཐུབ་ཆོད་དུ་མི་རུང་༌། ཐབས་ཀྱིས་བསད་དོ་ཟེར་ཏེ།
ཁྱེའུ་ཅན་སོང་ནས་ཁྱོད་ལས་དང་པོ་པ་སོ་ཚིས་ཀྱིས་ཉོན་མོངས་པར་མ་གྱུར་ཏམ། ཁོ་བོ་ནི་
ཁྱོད་ཀྱི་དྲིན་དྲན་པས་གསང་བའི་ཆོས་གཞན་ལ་མ་བསྟན་པ་གཅིག་ཡོད་པས་ཁྱོད་ལ་བསྟན་
ནོ་ཟེར། ཁྱེའུ་པུས་བཙུགས་ཏེ་ཞུས་པས། ཁྱོད་ཞག་བདུན་དགེ་བ་བསྲུངས་ཏེ། མི་སྟོང་གི་
མགོ་བོ་ཆོད་ལ་སོར་མོའི་ཕྲེང་བ་རྒྱན་དུ་གྱིས་ཤིག་དེས་ཚངས་པར་སྐྱེའོ་ཟེར་བ་ལ། ཁོ་ཤེས་
རབ་ཤིན་ཏུ་ཆེ་བས་སློབ་དཔོན་ལྷར་སྐྱེ་བའི་རྒྱུ་ནི་དེ་མིན་ན་ཇི་སྐད་ཟེར། བདེན་པར་སྨྲ་ཞིང་
ཁྲོ་མི་བྱ། །སློང་ལ་ཆུང་ཡང་སྦྱིན་པར་བྱ། །དངོས་པོ་འདི་གསུམ་ལྡན་གྱུར་ན། །ལྷ་ཡི་གནས་
སུ་ངེས་པར་སྐྱེ། །ཟེར་གྱི་སྲོག་བཅད་པས་ལྷ་ཐོབ་བོ་ཞེས་མ་གསུངས་བྱས་པ། བྲམ་ཟེ་ན་རེ་
- 4 4 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱོད་ངའི་ཆོས་ལ་ཐེ་ཚོམ་ཟ་བས། དམ་ཚིག་ཉམས་སོ་ཟེར། དེར་ཁོ་ཁ་རོག་བསྡད་པས་
བཞིན་འགྱུར་བར་རིག་ནས། བར་དེར་བྲམ་ཟེ་ལ་ཕ་རོལ་གྱི་སྙིང་སྒུལ་བའི་ངན་སྔགས་ཡོད་
པ་བཏབ་པས། ཞེ་སྡང་སྐྱེས་པ་ལ་རལ་གྲི་ལ་སྔགས་བཏབ་ཏེ་བསྐུར་བཏང་བས། ཞག་
བདུན་གྱི་བར་དུ་མི་དགུ་བརྒྱ་གོ་དགུ་བསད་དོ། །སོར་མོ་ཇི་སྙེད་པ་རྒྱན་དུ་བྱས་སོ། །དེ་
ཐམས་ཅད་ཀྱིས་ཐོས་ཏེ་རྒྱུ་འགྲུལ་ཆད་དོ། །མའི་བསམ་པ་ལ་འདོད་ཁམས་ཀྱི་སེམས་ཅན་
ཞག་བདུན་ཟས་མ་མྱོང་ན་འཆི་སྙམ་ནས་ཟས་ཁྱེར་ཕྱིན་པ་དང་། མ་གསད་པར་བསམས་ཏེ་
རྒྱུགས་པ་དང་། མ་ན་རེ་ང་ནི་ཁྱོད་ཤིར་དོགས་པས་ཟས་སྐྱེལ་གྱིས། ང་གསད་ན་མཚམས་
མེད་འོངས་བྱས་པས། ངའི་སློབ་དཔོན་གྱི་མན་ངག་ཡིན་པས། མ་མི་གསད་པ་ཐབས་མེད་
དོ་ཟེར། སློབ་དཔོན་ཅི་ཟེར། འདིར་ལྟར་རོ། །འོ་ན་ངའི་སོར་མོ་ཆོད་ལ་ཁྱེར་ཞིག །ཁྱོད་ལ་
མཚམས་མེད་ཀྱང་མི་འོང་། སོར་མོ་ཡང་ཚང་བས་སོ། །དེས་མི་ཕན་པས་བསད་དགོས་ཟེར་
བར་དེར་སངས་རྒྱས་ཀྱིས་ཁོང་འདུལ་བའི་དུས་ལ་བབ་པར་མཁྱེན་ནས། ཁོའི་མཐོང་སར་
བྱོན་པ་དང་། མ་གསོད་མི་དགོས་བཙུན་པ་ཕ་གི་བསད་པས་ཆོག་པར་འདུག་སྙམ་ནས།
རལ་གྲི་ཁྱེར་ཏེ་རྒྱུགས་པ་ན། སངས་རྒྱས་ག་ལེ་གཤེགས་ཀྱང་ཁོས་མ་ཟིན་པར། བཙུན་པ་
སྡོད་ཅིག་བྱས་པས། དེ་ཅི་ལ་ཟེར། ང་ནི་རྟག་ཏུ་སྡོད་སྡོད་པ་ཡིན། ཁྱོད་ནི་རྟག་ཏུ་འགྲོ་བ་
ཡིན་གསུང་། ཁོ་དྲན་པ་རྙེད་དེ་དགེ་སྦྱོང་དེ་སྐད་བྱ་བ་ཅི་ལ་ཟེར། བཀའ་སྩལ་པ། ང་ནི་ཚུལ་
ཁྲིམས་བསྲུངས་པས་ལྷ་དང་མིའི་ནང་དུ་རྟག་ཏུ་སྡོད་སྡོད་པའོ། །ཁྱོད་ནི་སློབ་དཔོན་ངན་
པའི་མན་ངག་ལ་བརྟེན་ནས་སྲོག་བཅད་པས་ངན་སོང་དུ་རྟག་ཏུ་འགྲོ་འགྲོ་བའོ་གསུངས།
སྐབས་དེར་འགྱོད་པ་སྐྱེས་ཏེ། རལ་གྲི་ས་ལ་སྐྱུར། ཁ་ནས་ཁྲག་སྐྱུགས་ཏེ། དགེ་སློང་ཁྱོད་
ལ་སྐྱབས་སུ་མཆིའོ་ཟེར། རབ་ཏུ་བྱུང་བར་ཞུས་ནས། སངས་རྒྱས་ཀྱིས་ཀྱང་དགེ་སློང་
འོངས་པ་ལེགས་སོ་གསུངས་པས་དགེ་སློང་དུ་གྱུར་ཏེ་མན་ངག་ཕོག་ནས་བསྒོམས་པས་དགྲ་
- 4 4 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། །༩
བཅོམ་ཐོབ་བོ། །དེ་ལྟར་གྱུར་ཀྱང་ད་དུང་མིའི་རྒྱུ་འགྲུལ་ཆད་པ་ལ། སངས་རྒྱས་ཀྱིས། མི་
གདུང་སོར་ཕྲེང་ཅན་ནི་ང་ཡིན་ན། ངས་ནི་སྲོག་ཆགས་གྲོག་སྦུར་གཅིག་ཀྱང་གསོད་མ་མྱོང་
ངོ་གྱིས་ལ་སྒྲ་སྒྲོགས་ཤིག་གསུངས་པས། བདག་གིས་ནི་མི་དགུ་བརྒྱ་གོ་དགུ་བསད་ན།
བདག་ལ་བརྫུན་མི་མཆིའམ་ཞུས་པས། ཁྱོད་སོ་སྐྱེའི་དུས་སུ་བསད་ཀྱི་འཕགས་པར་གྱུར་
ནས་ གཅིག་ཀྱང་མ་བསད་པའི་ཕྱིར་བརྫུན་མི་འོང་ གསུངས་ པ་བཞིན་བསྒྲགས་ པས་
སོར་ཕྲེང་ཅན་སངས་རྒྱས་ཀྱིས་གདུལ་སྙམ་ནས་འགྲུབ་བར་གྱུར་ཏོ། །དེའི་ཚེ་གསལ་རྒྱལ་
དཔུང་བཅས་ཀྱིས་སོར་ཕྲེང་འདུལ་དུ་ཡོང་བས། རྟ་གཉན་ཡོད་དུ་མགོ་བསྟན་དེ་འགྲོར་མ་
འདོད་པ་ལ། བློན་པོས་འདི་ན་དགེ་སློང་ཤིན་ཏུ་དབྱངས་སྙན་པ་གཅིག་ཡོད་པས་སོ་ཟེར།
འོ་ན་དཔུང་བཅས་གཉན་ཡོད་དུ་སྒྱུར་ཟེར་བ་བཞིན་བསྒྱུར་ཏེ། སངས་རྒྱས་ཀྱི་སྤྱན་སྔར་དེ་
ལྟ་བུ་ཡོད་པར་གདའ་བས་མཇལ་ཅིང་ཕྱག་རྟེན་འབུལ་བར་ཞུས་པས། ཕྱག་རྟེན་ད་ལྟ་ཕུལ།
དེ་ནས་མཇལ་ཤིང་འདོད་པ་སྲིད་བྱས་པས། ཅི་གསུང་། ཕྱག་རྟེན་བྱ་བ་མཇལ་ནས་འབུལ་
བ་ལས། སྔོན་ལ་འབུལ་བ་ག་ནའང་མ་མཆིས་སོ་ཟེར་ཏེ། མ་ཕུལ། དེ་ནས་གཟུགས་ངན་པ་
མཐོང་ནས་འབུལ་སྙིང་མ་འདོད་དོ། །རྒྱལ་པོས། འདི་ལྟ་བུའི་རྒྱུ་མཚན་ཞུས་པས། བཀའ་
སྩལ་པ། སྔོན་འོད་སྲུང་གི་བསྟན་པ་ལ་རྒྱལ་པོ་ལིང་ཤི་བྱ་བས་མཆོད་རྟེན་གཅིག་བྱ་བར་
འདོད་ནས་རྨི་ལམ་དུ་བྲམ་ཟེའི་ཁྱེའུ་ལྔས་མཆོད་རྟེན་ནི་རིན་པོ་ཆེ་ལས་བྱེད་དམ་ཟེར་བ་རྨིས་
ནས་དཔོན་པོ་བཞི་ལ་བགོས་ནས། གསུམ་པོས་ཕྱོགས་གསུམ་འབྱོངས་སོ། །གཅིག་གིས་
རྒྱལ་པོ་གླེན་པ་འདི་ཙམ་ག་ལ་འབྱོངས་ཟེར་ནས་བཞག་གོ །ཕྱིས་ཀུན་ལོག་ནས་ཕྱོགས་
གཅིག་ཀྱང་བྱས་ཏེ་རིན་ཆེན་ལས་གྲུབ་པ་ཁྱད་པར་འཕགས་པ་གཅིག་བྱུང་རྗེས། བློན་པོ་ལེ་
ལོ་ཅན་དེས་ཀྱང་ད་ཙམ་ཅི་འདྲ་ཞེས་ལྟར་ཕྱིན་པས་ཁྱད་པར་ཅན་དེ་བྱུང་བས་ཁོའང་དད་
ནས་གསེར་གྱི་དྲིལ་གཅིག་བཏགས་པས། དེང་སང་ཚེ་དང་ལྡན་པ་སྙན་པ་བཟང་ལྡན་དང་
-4
4
9 -



1
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་ལ་འབྱོངས་ཀྱིས་སྐྱེ་བ་ལྔ་བརྒྱར་གཟུགས་ངན་ནོ་ཞེས་སོགས་གསུངས་ནས། རྒྱལ་པོ་
འཁོར་བཅས་འགྲོ་འདོད་ པ་ལ། མཁྱེན་བཞིན་དུ་དྲིས་པས། སོར་ ཕྲེང་འདུལ་དུ་ཟེར།
འདིར་དགྲ་བཅོམ་གསུངས་པས། འོ་ན་མཇལ་ཟེར་ཕྱིན་པས། སོར་ཕྲེང་གི་གློ་གོག་པས་
རྒྱལ་པོ་བརྒྱལ་ལོ། །རྒྱུ་མཚན་ཞུས་པས་སྔོན་ཡང་བྲེད་བྲེད་པ་སྟེ། སྔོན་བྱ་ཤིན་ཏུ་གདུག་པ་
ཅན་དེའི་གྲིབ་མས་ཕོག་པའི་སེམས་ཅན་ཐམས་ཅད་ཀྱང་ཉོན་མོངས་པར་འགྲོ་བ་གཅིག་སྟེ།
བྱ་དེ་ཤིང་རྩེར་བབས་ནས་སྐད་གྲགས་པས་ཤིང་གྲིབ་ལ་གླང་པོ་ཆེ་གཅིག་ཡོད་པ་བརྒྱལ་
ལོ༑ ༑དེ་ལྟ་བུའི་བྱ་དང་གླང་ཆེན་ནི་འདི་གཉིས་སོ་ཞེས་སོགས་གསུང་ངོ༌། །
གཏི་མུག་གི་ཟུག་རྔུ་ནི། བྲམ་ཟེ་གཅིག་ལ་བུ་བྱུང་ངོ་ཤི་ནས། ཕྱིས་གཅིག་བྱུང་བ་
གསོས་པའི་ཐབས་སུ་ལམ་པོ་ཆེར་ཁྱེར་ལ་དགེ་སྦྱོང་དང་ཕྲད་ན་སྨོན་ནམ། ཀུན་ཏུ་རྒྱུ་དང་
འཕྲད་ན་ཤིས་པ་བརྗོད་ཟེར་བ་བཞིན་བྱས་པས་དགེ་སྦྱོང་གིས་སྨོན་ལམ་བཏབ་ནས་ལམ་
པར་བཏགས། ཡང་གཅིག་གིས་ལམ་ཆུང་བར་བཏགས། ཡང་གཅིག་གིས་ལམ་ཕྲན་པར་
བཏགས། དེས་ལོ་གཅིག་ལ་སིདྷཾ་བུད་དྷ་མ་ཟིན་པར་རབ་ཏུ་བྱུང་ནས་ལྷམ་གྱི་དྲི་མ་འཕྱི་བ་
དང་ཕྱག་དར་ཡང་མ་ཟིན་པར་ཡི་མུག་སྟེ་ལྕེབ་འདོད་པའི་ཚེ། སངས་རྒྱས་ཀྱིས་འདུལ་བའི་
དུས་ལ་བབ་པར་མཁྱེན་ནས་ཆོས་བསྟན་པས་དགྲ་བཅོམ་པ་ཐོབ་ནས་དགེ་སློང་མ་ལ་ཆོས་
སྟོན་པར་བསྐོས་པ་ན། ངེད་སྡེ་སྣོད་གསུམ་ཤེས་པའི་དགེ་སློང་མ་ལ། གཏི་མུག་ཅན་གྱི་
མཐར་ཐུག་ལམ་ཕྲན་ལྷ་བུ་བསྐོ་བ་ཟེར་ཏེ་བརྙས་པ་ལ། ཁྲི་ཆེན་པོ་བརྩེགས་ནས་འདིར་
སངས་རྒྱས་དང་འདྲ་བའི་དགྲ་བཅོམ་ཞིག་ཆོས་སྟོན་དུ་འོང་ཞེས་དྲིལ་བསྒྲགས་པས། མང་དུ་
འདུས་ཏེ་ཁྲེལ་བ་ལ་རྫུ་འཕྲུལ་གྱིས་ཁྲི་ལ་གཤེགས་ཏེ་ཆོས་རྒྱ་ཆེར་བསྟན་པས་སྐྱེ་བོ་དུ་མ་
ལུས་ཀྱི་རྫུ་འཕྲུལ་གྱིས་ཀྱང་འདུན་པར་བྱས་སོ། །ང་རྒྱལ་ཟུག་རྔུ་ནི། བཅོམ་ལྡན་འདས་
མཉན་ཡོད་ན་བཞུགས་པའི་ཚེ། དེའི་རྒྱལ་པོ་གསལ་རྒྱལ་བྱེད་དོ། །ལྷོ་ཕྱོགས་གསེར་པའི་
- 4 5 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། [༩
རྒྱལ་པོ་ཀ་པི་ནའི་རྒྱལ་ཚབ་ཀ་པི་ན་ཆེན་པོས་སོ། །དེ་ལ་རྒྱལ་ ཕྲན་སྟོང་ཕྲག་སོ་དྲུག་གོ།
དེའི་དམག་གང་བབས་སར་མེ་ཏོག་རླུང་གིས་བཏབ་པ་བཞིན་འགྲོ་ལ། གཞན་གྱིས་དཔལ་
ཐོས་ན་བཞིན་མདོག་དམར་པོར་འགྱུར་བ་ཞིག་ཡོད་ལ། དེའི་ཚོང་པས་དབུས་ཀྱི་རས་
བཟང་པོ་བཞི་གསེར་པའི་རྒྱལ་པོ་ལ་ཕུལ་བས། འདི་ལྟ་བུའི་རས་བཟང་པོ་གང་ནས་འོངས།
དབུས་ནས་སོ། །ཡུལ་དབུས་དེ་གང་དེའི་རྒྱལ་པོ་ཅི། དེ་ང་ལ་ཕྱག་དང་བཅའ་འབུལ་དུ་ཅིའི་
ཕྱིར་མི་འོང་། ད་སྟེ་ཞག་བདུན་ན་ང་ལ་ཕྱག་འཚལ་དུ་མ་བྱུང་ན་ཁྱོད་ཀྱིས་མིང་ཙམ་ཡང་མེད་
པར་བྱའོ། །ཞེས་གསལ་རྒྱལ་ལ་བསྲིངས་པས། སྐྲག་ནས་བཅོམ་ལྡན་འདས་ལ་ཞུས་པས།
བཀའ་སྩལ་པ། ང་བས་རྒྱལ་པོ་ཆེ་བ་གཅིག་ཡོད་པས་དེ་ལ་སྲིངས་ཤིག་གིས་གསུངས་པ་
བཞིན་བསྒོ་ནས་སོང་བ་དང༌། བཅོམ་ལྡན་འདས་ཀྱི་སྒྱུར་རྒྱལ་དུ་སྤྲུལ། མོའུ་འགལ་ལ་
སོགས་བློན་པོ་དང༌། སྣ་བདུན་དང་། ཉེ་བའི་སྣ་བདུན་སོགས་སྤྲུལ། ཀུན་དགའ་ར་བ་རིན་
པོ་ཆེའི་ཁང་བཟངས་འབོས་རིམ་པ་བདུན་གྱི་ནང་རིན་པོ་ཆེའི་ཤིང་ལྗོན་པ་རྒྱས་པ་སོགས་སུ་
སྤྲུལ་པའི་རྒྱལ་པོ། ཕོ་ཉ་བས་མཐོང་བས་དངངས་ཏེ། བདག་ཅག་གི་རྒྱལ་པོས་འདི་ལ་
འགྲན་མི་བཟོད་མོད། འོན་ཀྱང་ཡི་གེ་དབུལ་སྙམ་དུ་ཕུལ་བས། འཕྲུལ་གྱི་རྒྱལ་པོའི་རྐང་
འོག་ཏུ་བཅུག་སྟེ། ང་གླིང་བཞི་ལ་དབང་བའི་རྒྱལ་པོ་ཡིན། གླེན་པ་ཁྱོད་ངའི་བཀའ་ཐོས་
ནས་འགྲོ་འཆག་ཟ་གསུམ་ན། ད་སྟེ་ཞག་བདུན་ན་ང་ཅན་མ་སླེབས་ན་ཁྲིམས་དང་སྦྱོར་ཞེས་
བསྲིངས་པ་ཐོས་པས། བཞིན་མདོག་གྱུར་ཏེ། ཁྲི་ལས་ལངས་ནས་རལ་གྲི་བཤམས་པ་ལས་
འཕྲུལ་གྱི་རྒྱལ་པོའི་མཐུ་དཔལ་གླེང་བས་འགྱོད་པར་གྱུར་ཏེ། དྲུང་དུ་ཐལ་བྱུང་དུ་འགྲོ་མི་
རིགས་པས། ད་དུང་ལན་ཅིག་བརྟག་གོ་སྙམ་ནས། ཕོ་ཉ་མངགས་ཏེ། ངེད་ཕྱག་འཚལ་དུ་
དམག་དཔུང་འབུམ་ཕྲག་བཅོ་བརྒྱད། རྒྱལ་ ཕྲན་སྟོང་སོ་དྲུག་མཆི་ན། དེ་དག་རིམ་གྱིས
མཆིའོ། །ཞེས་པས། རྒྱལ་ ཕྲན་ཕྱེད་བཅས་པ་ཤོག་གསུངས་པས། རྒྱལ་ཕྲན་ཁྲི་སྟོང་དང་
- 4 5
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅས་པ་ཕྱག་འཚལ་ནས། འདིའི་དཔལ་དང་བྱད་གཟུགས་བདག་པས་ལྷག་ཀྱང་། སྟོབས་
ནི་བདག་ཙམ་མི་ཕོད་སྙམ་པ་དང་། འཕྲུལ་གྱི་རྒྱལ་པོས། བློན་པོ་ལ། ངའི་གཞུ་འདི་ལ་བྱིན་
ཅིག་ཅེས་པས། ཀ་པིན་གྱིས་བླངས་མ་ཐེག་གོ །དེ་ནས་འཕྲུལ་གྱི་རྒྱལ་པོས་མཐེའུ་ཆུང་གིས་
བརྡུངས་ཏེ། རྒྱུད་ བསྒྲེངས་ པས་ སྟོང་ གསུམ་ གཡོས་སོ། །དེ་ནས་མདའ་ཞིག་ ལྷོངས་ཏེ་
འཕངས་པས། མདའ་ལྔར་གྱུར་ཏེ། དེ་དག་གིས་རྩེ་མོ་ལ་འོད་ཟེར་གྲངས་མེད་བྱུང་ནས།
པད་མོ་ཤིང་རྟའི་ཕང་ལོ་ཙམ་རེ་ལ་སྒྱུར་རྒྱལ་སྣ་བདུན་ཅན་རེ་རེ་བྱུང་ནས་སེམས་ཅན་གྱི་
དོན་བྱས་པས། ཀ་པིན་དགའ་མགུ་རངས་ཏེ། ཆོས་ཀྱི་མིག་རྣམ་པར་དག་གོ །རྒྱལ་ཕྲན་
རྣམས་ཚིམ་སྟེ། དེ་ནས་རྫུ་འཕྲུལ་བསྡུས་ཏེ། སངས་རྒྱས་ཀྱི་སྐུ་དགེ་སློང་གི་དགེ་འདུན་གྱིས་
བསྐོར་བ་བསྟན་ཏེ། གསེར་པའི་རྒྱལ་པོ་རབ་ཏུ་བྱུང་བར་ཞུས་ནས། སྟོན་པས་ཀྱང་ཚུར་
ཤོག་འོངས་པ་ལེགས་ཞེས་པས་དགེ་སློང་དུ་གྱུར་ཏེ་བསྒྲུབས་པས། དགྲ་བཅོམ་པ་ཐོབ་བོ།།
ཕྲག་དོག་གི་ཟུག་རྔུ་ནི། སྟོན་པ་བྱ་རྒོད་ཕུང་པོར་བཞུགས་པའི་ཚེ། སྐུ་གསེར་མའི་
བསྟུན་ཅུང་ཟད་ཀྱིས་བཟུང་ནས། འཚོ་བྱེད་ཀྱིས་སྨན་སྣ་སོ་གཉིས་མར་དང་སྦྱར་ཏེ། ཉིན་རེ་
ལ་སྲང་སོ་གཉིས་རེ་གསོལ་བས། ལྷས་སྦྱིན་གྱིས་ཐོས་ཏེ་ཕྲག་དོག་སྐྱེས་ནས། དོན་གྲུབ་
གང་ཟའི་སྨན་དེ་ཙམ་ང་ལ་ཡང་སྦྱོར་ཏེ་བྱིན་ཅིག་ཟེར་བ་བཞིན་སྦྱར་ནས་ཉིན་རེ་ལ་སྲང་བཞི་
བཞི་ལས་ལྷག་པ་མ་ཟ་ཞིག་བྱས་པས། དོན་གྲུབ་ཅི་ཙམ་ཟ་ཟེར། སངས་རྒྱས་ཉིན་རེ་ལ་
སྲང་སོ་གཉིས་སོ་གཉིས་གསོལ། འོ་ན་ཁོ་བོ་ལ་ཡང་དེ་མ་བྱིན་ཅི་ཟེར། སངས་རྒྱས་དང་
ཁྱོད་གཉིས་མི་འདྲ་སྟེ། ཁྱོད་ཀྱིས་དེ་ཙམ་ཟོས་ན་ངེས་པར་ནད་དུ་འགྱུར་བྱས་པས། ཟས་ཅི་
ཙམ་འཇུའི་ཚོད་ཁོ་བོ་རང་ལ་ཡོད་ཀྱིས། དོན་གྲུབ་ཀྱིས་འཇུ་ན་ཁོ་བོ་ཅིའི་ཕྱིར་མི་འཇུ། དོན་
གྲུབ་དང་། ཕ་མའི་རིགས་ཆོ་འབྲང་སོགས་གང་ཡང་མ་མཉམ་པ་མེད་ན། ཁྱོད་ཀྱིས་ཁྱད་
ཅིག་ཤེས་སམ་ཟེར་མ་ཉན་པར་སྲང་སོ་གཉིས་ཟོས་པས་མ་ཞུ་བར་རྩ་ཀུན་ཏུ་ཟུག་ནས།
-4 5 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། [༩
ལུས་འགྲེ་ལྡོག །ངག་སྨྲེ་སྔགས། སེམས་མྱ་ངན་གྱིས་ནོན་པ་ལ་ཐུགས་རྗེས་རྒྱང་ནས་ཕྱག་
བརྐྱངས་ཏེ། མགོ་ལ་བྱུགས་མ་ཐག་སྨན་ཀུན་ཞུ་སྟེ། ནད་ལས་གྲོལ་བ་དང་། ཕྱག་ཡིན་པར་
ཤེས་ཏེ། དོན་གྲུབ་ཀྱི་ལག་སྔོན་དེ་རེག་པས་ཆམ་པ་མ་བྱུང་ཁར་ཇེ་ཆེ། ཕྱིན་ཆད་ཡེ་མ་རེག་
གྱིས་ཤིག་ཟེར་ བ་ལ། འཚོ་ བྱེད་ ཀྱིས་ སྔར་ ཡང་ནད་ ལས་བཀྲོལ། ད་དུང་ནའང་བྱིན་
བརླབས་ཞུ་དགོས་མོད་བྱས་པས། ང་ནད་པས་ཅི་བྱུང་ཡང་དོན་གྲུབ་ལ་རེ་དུས་མི་འོང་ཟེར།
ཡང་སང་ལྷག་མ་གསོལ་བར་ཐོས་པས། ཁོ་བོ་ལ་ཡང་བྱིན་ཟེར། ཁྱོད་སྔར་ལྟོ་ཉེན་པས་ད་
གཅིག་ཀྱང་བཟར་མི་རུང་ངོ་བྱས་ཀྱང་མ་ཉན་པར་ཟོས་པས། ནང་ཤུགས་སུ་ཚུད་དེ་སྲོག་ལ་
ཐུག་པ། ཀུན་དགའ་བོས་ནུ་བོ་འགུམ་པ་མ་བཟོད་ནས་བྱོན་པར་ཞུས་པས། སྒྲ་གཅན་
འཛིན་དྲུང་ན་འདུག་ད་ལྟ་འོང་གིས་བྱས་པས། ཆགས་སྡང་ཅན་དེ་ཁོ་མི་འོང་། སྒྲ་གཅན་
འཛིན་གྱིས་ཆོག །གཞན་ཤི་ནའང་ཤི་ཟེར། ཀུན་དགའ་བོས་རིངས་པར་ ཕྱིན་ཏེ། ད་ནི་
འགུམ་པ་ལ་ཐུག་པས། མྱུར་དུ་བརྩེ་བར་དགོངས་སུ་གསོལ་ཞུས་པས། རིངས་པར་བྱོན་
ནས་ཕྱག་སྤྱི་བོར་བཞག་ནས་ཤིན་ཏུ་གུས་པའི་སྒྲ་གཅན་འཛིན་དང་ཤིན་ཏུ་སྡང་བའི་ལྷ་སྦྱིན་
གཉིས་ལ་བྱམས་པའི་སེམས་སུ་མཉམ་ན། ལྷ་སྦྱིན་གྱི་ནད་འདི་ད་ལྟ་ཉིད་དུ་དྲག་པར་གྱུར་
ཅིག་གསུངས་པས་འཕྲལ་དུ་དྲག་པས། ཁོ་ན་རེ། དོན་གྲུབ་ཀྱིས་ཀྱང་ཤེས་བྱའི་རྩལ་དུ་སྨན་
རྒྱོབ་ཅིག་ཤེས་ཀྱིན་འདུག་སྟེ། ཁོ་རང་རྒས་ཀར་རྒྱགས་རྟེན་འདྲ་ལ་ཕན་མོད། ང་ཀུན་དེ་ལ་
མི་རེའོ་ཟེར། དེ་ནས་ཚེའི་དུས་བྱས་དབྱེན་སོགས་ལྔའི་སྡིག་འབྲས་ཀྱིས་མནར་མེད་དུ་ལྟུང་
བ༑ ཀུན་དགའ་བོས་འོད་སྲུང་གི་སྤྱོ་བ་ལ་བརྟེན་ནས་དགྲ་བཅོམ་ཐོབ་སྟེ། མིག་གི་མངོན་
ཤེས་ཀྱིས་བལྟས་པས། དུཁ་བ་གཟིགས་ནས་མ་བཟོད་པར་སྐུ་གདུང་གཅིག་བསྣམས་ཏེ་
བྱོན་པས་དེ་དག་གི་སྡུག་བསྔལ་གཟིགས་པས། མཉམ་གཞག་ལས་གཡེངས་ཏེ། མ་མཁྱེན་
པར་དམྱལ་སྲུང་ལ་དྲིས་པས། འོད་སྲུང་མར་མེ་མཛད་སོགས་སུའི་ཟེར། ཐུབ་པའི་ལྷ་སྦྱིན་
- 4
5
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནོ་ བྱས་ པས། དེ་འདི་ན་ འདི་ ལྟར་ སྡུག་ བསྔལ་ལོ་ཟེར། འདི་ལས་ནམ་ཐར་དྲིས་པས།
བཀའ་ལྟར་མི་བྱེད་སེམས་དཔའ་ནི། །ཤིན་ཏུ་གཏི་མུག་སྨད་པའི་གནས། །སྡིག་འབྲས་མི་
བཟད་བསྐལ་བར་ནི། །སྡུག་བསྔལ་ཡང་བརྒྱུད་ཐར་སྐབས་མེད། །ཟེར། མྱུར་བར་བྱོན་
ནས་ཁྱོད་སྡུག་བསྔལ་ལམ་བྱས་པས། བཙུན་པ་ཤིན་ཏུ་སྡུག་བསྔལ་ལོ་ཟེར། སྟོན་པ་ལ་
ལོག་སྒྲུབ་བྱས་པའི་སྡིག་འབྲས་ཡིན་གྱིས། ཉིད་ལ་སྐྱབས་སུ་སོང་ལ་མྱུར་དུ་གཤོགས་ཤིག་
བྱས་པས། ཁོ་བོ་ཀུན་དགའ་བོ་འདི་ལ་ཁ་ཅོལ་མེད་པ། ཐལ་མོ་ཡ་མེད་བརྡེབ་ཏུ་གར་རུང་།
ང་སྡིག་གསོག་མཁན་ཡིན་ན། ཁོ་སྡིག་བསགས་ཡུལ་ཡིན་ཁོ་རང་ལ་ཡང་ཤོག་གྱིས་ཟེར་རོ།།
དེ་སྐད་མ་ཟེར་སྟོན་པ་ནི་བདེ་བ་ནས་བདེ་བར་གཤེགས་པ་ཡིན། ཉེས་སྐྱོན་ཐམས་ཅད་
སྤངས་པ་ལ་སྔར་ཡང་ལོག་སྒྲུབ་བྱས་པས་འདི་ལྟར་སྡུག་བསྔལ། དའང་བྱས་ན་ཐར་བླགས་
མེད་ཀྱིས། སྐུ་གདུང་འདི་ལ་སྐྱབས་སུ་སོང་ལ། འགྱོད་སེམས་ཀྱིས་བཤགས་ན་གྲོལ་བར་
གསུངས་སོ་བྱས་པས། ཁོ་བོ། ཀུན་དགའ་བོ་འདི་ལ་ཕོ་ཚོད་ཡེ་མི་འདུག །ཟེར་རྒུ་བདེན་
པར་མ་འཛིན། སྨྲ་ཚད་གཏམ་དུ་མ་རེ། སྦག་མ་ཆུ་ཕྱོགས་མ་བྱེད། ང་དྲུང་སྤྱན་པས་ཁོ་ཕ་
སྤུན་ཉེ་བ། དགེ་སྦྱོང་གཡོ་སྒྱུ་ཅན་དེའི་རུས་གོང་ལ་སྐྱབས་སུ་སོང་བྱ་བའི་གཏམ་གཅིག་རང་
འོང་བ། ང་ལས་ཅི་ལ་ཐུག་ཀྱང་རྒན་ཞུགས་རྫུན་རླབས་ཅན་དེའི་རུས་དུམ་ལ་མགོན་སྐྱབས་
རེ་བའི་དུས་མི་ཡོང་ཟེར་ནས་གཏན་འཁྱམས་སུ་སོང་ངོ༌། །མདོ་ཁ་ཅིག་ནས་བཤགས་ཏེ་
བརྩོན་པས་གྲོལ་བར་བཤད་ཅིང་། མདོ་ཁ་ཅིག་ནས་སྟོན་པའི་ཆེ་བ་དབྱུང་བའི་ཕྱིར་སྤྲུལ་
པའི་དགེ་སློང་དུ་བྱས་པའང་ཡོད་དོ། །ལེའུ་གཉིས་པའོ།། །།
༈ ལེའུ་གསུམ་པའི་སྐབས་ཀྱི་གཏམ་རྒྱུད་བཤད་པ། རྒྱལ་སྲས་ས་ལའང་ཡི་རང་
ངོ༌༑ ༑ས་དང་དེས་པ་ཡེ་ཤེས་ལྡན། །གླང་པོ་གསེར་མདོག་ཐམས་ཅད་གྲོལ། །དབང་མེད་
བདེ་སྟོབས་མཆོག་རྣམས་བརྒྱད་དོ། །གསལ་རྒྱལ་གྱིས་གཞན་ཕན་གྱི་བློས། སངས་རྒྱས་
J་
-4 5
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། [༩
དགེ་འདུན་དང་བཅས་པ་ལ་ཉི་མ་བདུན་དུ་བསྙེན་བཀུར་དང་རིམ་གྲོ་རྒྱ་ཆེར་བྱས་པའི་ཉི་མ་
དང་པོ་ལ། རྒྱལ་པོ་ཁྱེད་ཀྱི་དགེ་བ་བསྔོའམ། ཁྱོད་བས་དགེ་བ་བརྒྱ་འགྱུར་གྱིས་ཆེ་བ་ཞིག་
གི་དགེ་བ་བསྔོ་གསུང་། དེ་རིང་བདག་ལས་ཆེ་བ་ཅང་ཡོད་དམ་སྙམ་ནས། བདག་པས་དགེ་
རླབས་ཆེ་བ་དེའི་ཡོན་བསྔོ་བར་ཞུས་པས། སྒོ་དྲུང་ན་སྤྲང་པོ་ས་ད་ཞེས་པས། རྒྱལ་པོ་འདི་
གཞན་ཕན་གྱི་བློས་སངས་རྒྱས་འཁོར་བཅས་ལ་བསྙེན་བཀུར་མཛད་པ་ངོ་མཚར་ཆེ་སྙམ་དུ་
ཐེག་ཆེན་གྱི་དགེ་བ་ལ་ཡི་རང་ཁོར་ཡུག་ཏུ་བྱེད་པ་དེའི་དགེ་བ་བསྔོས་སོ། །དེ་བཞིན་དུ་ཉིན་
དྲུག་གི་བར་དུ་བསྔོས་པས། རྒྱལ་པོ་མྱ་ངན་གྱི་ཕྱག་རྒྱ་བཅས་པ་ལ། དེ་ཅི་ནོངས། འདི་ལྟར
རོ་ཟེར། བློན་པོ་ཐབས་མཁས་ཤིག་ན་རེ། མི་དགྱེས་མི་འཚལ། རྒྱལ་པོའི་བསྔོ་བ་འགྲུབ་
པའི་ཐབས་མཆིས་ཀྱིས་ཟེར་ཏེ། སང་ཐོན་སྟོན་ལ་འབྲས་ཆན་ཉིས་འགྱུར་འཚོད་དུ་བཅུག་
སྟེ༑ འདྲེན་དུས་ཕྱེད་ཕྱེད་ཕོ་ལ། སྤྲང་པོ་སྡུད་པ་ཀུན་བརྡུངས་ཤིག་ཅེས་པས། སྤྲང་པོ་ཀུན་
འཁྲུགས་ནས་ཡི་རང་ཤོར་ཏེ། གཟོད་རྒྱལ་པོའི་དགེ་བ་བསྔོས་ནས་ལུང་བསྟན་ཐོབ་བོ།།
གཞན་ཡང་ཤིང་ཐུན་གཅིག་གི་ཆུང་མས་དྲང་སྲོང་གཅིག་ལ་འབྲས་ཚོད་དྲངས་པ་ལ་ཁྱོད་ཡི་
རང་བྱས་པས་ནང་དུ་གཏེར་ཐོན་ནོ། ། །
སྨན་དང་སྨན་པ་ཉིད་དག་དང་། །དཀོན་བརྩེགས་ལས། ཞི་བའི་བློ་གྲོས་འདས་
པའི་དུས་ན་འཛམ་གླིང་འདིར་མི་རྣམས་ལ་ནད་སྣ་ཚོགས་བྱུང་ནས་གཟེར་མ་བཏུབ་སྟེ་སྨྲེ་
སྔགས་སྣ་ཚོགས་འདོན་པ་ན། སྟོན་པ་འདི་དེའི་ཚེ་རྩ་གསུམ་གྱི་བརྒྱ་བྱིན་མིག་བཟང་དུ་གྱུར་
པས་མངོན་ཤེས་ཀྱིས་འདི་ལྟ་བུ་ཕན་པར་མཁྱེན་ཏེ། མྱུར་བར་འཛམ་གླིང་དབུས་ཀུ་རུ་ཞེས་
པའི་གྲོང་དང་ཧ་ཅང་ཡང་མི་རིང་སར། དེས་པ་ཞེས་པའི་སྲོག་ཆགས་སུ་བརྫུས་ཏེ་སྐྱེས་ནས་
བར་སྣང་ནས་མི་རྣམས་ལ་སྨྲས་པ། ཀུ་རུ་ཞེས་བྱའི་གྲོང་ཁྱེར་ན། །དེས་པ་ཞེས་བྱའི་སྲོག་
ཆགས་ཡོད། །དེའི་ཤ་ལ་སུ་བཟའ་བ། །དེ་ནི་ནད་རྣམས་ཀུན་ལས་ཐར། །ཞེས་པ་ལྟར་དེའི་
- 4 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤ་ཟོས་མ་ཐག་ནད་ལས་ཐར་ཅིང་། ཚེ་སྟོབས་ཕུན་སུམ་ཚོགས་པར་གྱུར་ཏེ། ཤ་ཡང་ཟད་
པར་མ་གྱུར་ཏོ། །མི་རྣམས་ན་རེ་སྨན་དང་སྨན་པའི་སྒོ་ནས་དྲིན་ལན་བཏང་རག་བགྱིའོ་
བཀའ་སྩོལ་ཅིག་ཟེར་བ་ལ། བར་སྣང་ལ་ལྷ་ལུས་སུ་འདུག་ནས། ཁོ་བོ་རྩ་གསུམ་འཚོ་བྱེད་
དེས་པར་བསྟན་པ་དེ། ང་ལ་ཟས་ནོར་མཆོད་པ་མི་དགོས་ཀྱིས། མི་དགེ་བཅུ་སྤོངས་ལ་
བྱམས་སྙིང་རྗེ་བསྐྱེད་ཅིག་ཅེས་པས་ལུས་བདེ་བར་མ་ཟད་སེམས་ཀྱང་བདེ་བའི་རྒྱུ་བྱས་པས་
བཀའ་བཞིན་བགྱིའོ། །ཟེར་བ་བཞིན་བསྒྲུབས་པས་ཐམས་ཅད་བྱང་ཆུབ་ཐོབ་བོ། །
དེ་ཡི་ནད་གཡོག་བྱེད་པར་ཤོག །ཏིང་ངེ་འཛིན་རྒྱལ་པོར། མྱུར་དུ་སངས་རྒྱས་
པར་འདོད་པས། ཆོས་སྨྲ་བ་ན་བ་ལ་རིམ་གྲོ་བྱའོ། །དེའང་འདས་པའི་དུས་ན་སངས་རྒྱས་
སྨོན་ལམ་ཁྱད་འཕགས་རྒྱལ་པོ་འཇིག་རྟེན་དུ་བྱོན་ནས། སངས་རྒྱས་པའི་ཉིན་པར་སྤྲུལ་པ་
སྣ་ཚོགས་ཀྱིས་སེམས་ཅན་དུ་མ་ཐེག་པ་གསུམ་གྱི་འབྲས་བུ་ལ་བཀོད་ནས། ཕྱི་དྲོ་མྱ་ངན་
ལས་འདས་ཤིང་། དམ་པའི་ཆོས་ལོ་བྱེ་བ་སྟོང་དུ་གནས་ཏེ། བསྟན་པའི་གཟུགས་བརྙན་ལ་
སྤྱོད་པའི་ཚེ། གླིང་བཞི་ལ་དབང་བའི་རྒྱལ་པོ་ཡེ་ཤེས་སྟོབས་ཀྱི་སློབ་དཔོན་ཆོས་སྨྲ་བ་ཡན་
ལག་ བློ་ གྲོས་སམ་ཡང་དག་བློ་གྲོས་ཀྱང་ཟེར། འབྲུམ་བུ་མེ་དབལ་ནག་པོས་ཟིན་ནས་སྨན་ པ་
ཀུན་གྱིས་ཀྱང་སྤངས་ཏེ་འགུམ་པ་ལ་ཐུག་པའི་ཚེ། རྒྱལ་པོ་འཁོར་བཅས་ངུ་ཞིང་མྱ་ངན་བྱེད་
པ་ན། རྒྱལ་པོའི་སྲུང་མ་ལྷ་མོ་ཡེ་ཤེས་མཆོག་གིས་རྒྱལ་པོ་ཡབ་སྲས་ཀྱི་རྨི་ལམ་དུ། འདི་ལ་
མིའི་གསོན་ཁྲག་གིས་བྱུགས་ཤིང་གསོན་ཤའི་སྣག་ཁུ་བྱིན་ན་སོས་སོ་ཞེས་བསྟན་ཏོ། །རྒྱལ་
པོས་ཐམས་ཅད་བསོགས་ཏེ། སྤྲོ་བ་དྲིས་པས་གཅིག་ཀྱང་མ་བྱུང་བར་རྒྱལ་པོའི་བུ་མོ་ཡེ་
ཤེས་ལྡན་ལོ་བཅོ་ལྔ་ལོན་པ་དེས་བདག་གི་ལུས་དོན་ཡོད་པར་བྱའོ་སྙམ་སྟེ། རང་གི་གནས་
སུ་སོང་སྟེ། རྩ་བོ་ཆེ་ཁ་ཕྱེ་ནས་ཁྲག་གིས་ཁྱབ་པར་བྱུགས་ཏེ། ཤ་བཅད་ནས་སྣག་ཁུར་བྱས་
པ་དྲངས་པས་དགེ་སློང་ནད་ལས་གྲོལ་ཏེ་ཆོས་བསྟན་པས་སྲོག་ཆགས་དུ་མ་ཕྱིར་མི་ལྡོག་
- 4 5 6 -



，
•་
གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། ༩
པའི་འབྲས་བུ་ལ་བཀོད་དོ། །རྒྱལ་པོས་བུ་མོ་ལ་ཁྱོད་ཀྱིས་སྨན་དེ་དག་གང་ནས་རྙེད་དྲིས་
པས། ལྷ་ མོས་ ལུང་བསྟན་ པ་ལ་སུའང་ སྤྲོ་བ་མ་བྱུང་བས། བདག་གིས་ལུས་བཏང་བ་
ལགས་སོ་ཞེས་སོ། །འོ་ན་ཁྱོད་རང་ལུས་ལ་ཟུག་གཟེར་སྐྱེད་པ་ལ་འགྱོད་པ་མེད་དམ་དྲིས་
པས། དེ་འདས་ན་ཆོས་ཀྱང་ནབ་ལ་འགྲོ་ཀུན་ལྗོངས་པར་འགྱུར་བས། བདག་གི་དོན་དེ་
ཙམ་གྲུབ་པ་ལ་ག་ལ་འགྱོད་ཟེར། མི་འགྱོད་པའི་དཔང་པོར་སུ་ཡོད་དྲིས་པས། གལ་ཏེ་
འགྱོད་ན་ད་ལྟ་འགུམ་པ་དང་། མི་འགྱོད་ན་བདག་ལུས་སྔར་བཞིན་དུ་གྱུར་ཅིག་ཅེས་པས།
ལུས་སྔར་བཞིན་དུ་གྱུར་ནས་རྒྱལ་པོ་འཁོར་བཅས་ཡི་རང་ངོ༌། །གཞོན་ནུ། ང་ཉིད་དེའི་ཚེ་ཡེ་
ཤེས་ལྡན་ནོ། །དགེ་སློང་མར་མེ་མཛད་དོ། །རྒྱལ་པོ་ནི་བྱམས་པའོ། །ལྷ་མོ་ནི་མི་འཁྲུགས་
པའོ། །ཞེས་སོ། །
བདག་ནི་ཟས་དང་སྐོམ་དུ་གྱུར། །སྟོན་པ་ནི་སྔར་རྩི་ཤིང་དུ་འབབ་ཆུ་སོགས་ཀྱིས་
མཛེས་པ་མྱ་ངམ་གྱི་ཐང་གིས་བསྐོར་བས་གྲོང་དང་ཐག་རིང་བ་ཞིག་ན་གླང་ཆེན་ཞིག་ཏུ་གྱུར་
ཏེ༑ རེ་ཞིག་མཐར་རྒྱུ་བ་ན་སྨྲེ་སྔགས་ཀྱི་སྒྲ་ཞིག་ཐོས་ཏེ་སྙིང་རྗེས་ལྟར་ཕྱིན་པས། རྩྭ་ཆུ་
སོགས་ཀྱི་བསྒྲིབས་གཡོགས་མེད་པའི་མྱ་ངམ་གྱི་ཐང་དེ་ལ་མི་རིད་སྟོབས་ཟད་མང་པོ་ཞིག་
འདུག་པས། གླང་ཆེན་གངས་རི་འགྲོ་ཞེས་པ་ལྟ་བུ་དེ་མཐོང་སྟེ་འཇིགས་ཡང་བཀྲེས་ངལ་
གྱིས་བྲོས་མ་ནུས་པའི་ཚེ། དེས་ཁྱེད་ང་ལ་སྐྲག་མི་དགོས་ཞེས་དབུགས་ཕྱུང་སྟེ། དྲུང་དུ་ཕྱིན་
ནས་རྒྱུ་མཚན་དྲིས་པས། གླང་པོ་མི་སྐད་སྨྲ་བས་སེམས་བརྟས་ཏེ་ཕྱག་བྱས་ནས་སྨྲས་པ།
བདག་ཅག་རྒྱལ་པོ་མི་སྲུན་པས་ཡིད་དང་མི་མཐུན་པ་ཅུང་ཟད་ཀྱི་རྐྱེན་གྱིས་སྤྲུགས་ན། ད་
བདག་ཅག་རྣམས་སྡུག་བསྔལ་འདི་ལས་སྐྱབས་སུ་གསོལ་ཟེར། ཁྱེད་དུ་ཡོད་དྲིས་པས།
སྟོང་ལས་གུམ་པའི་ལྷག་མ་བདུན་བརྒྱ་ཙམ་མོ། །སྙིང་རྗེས་འདི་དག་ཐར་པའི་སྐབས་གཞན་
མེད་བདག་གི་ལུས་བཏང་སྙམ་ནས། སྣ་སྦྲུལ་མགོ་ལྟར་ཕྱར་ཏེ་སྨྲས་པ། རི་བོ་ཕ་གིའི་
，
མ 4 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
འགྲམ་ན་ཆུ་གཙང་གིས་གང་བའི་མཚོ་འགྲམ་ན། རི་ནས་ལྷུང་བའི་གླང་པོའི་རོ་ཞིག་ཡོད་
ཀྱིས་དེའི་ཤས་ལམ་རྒྱགས་དང་རྒྱུ་མས་ཆུ་སྣོད་བྱས་ཏེ་ལམ་འདི་ནས་ཕྱིན་ན་ཐར་རོ་ཞེས་
སྨྲས་ནས། ལམ་ གཞན་ནས་ རིངས་པར་ སོང་ནས། རིའི་ ཁར་ འཛེགས་ཏེ། བདག་ གིས་
ཉམས་ཐག་པའི་སྐྱེ་བོ་འདི་རྣམས་བསྒྲལ་བའི་བསོད་ནམས་ཀྱིས་སེམས་ཅན་ཐམས་ཅད་ཀྱི་
མགོན་སྐྱབས་སུ་གྱུར་ཅིག་ཅེས་སྨོན་ཏེ། རང་གི་སྡུག་བསྔལ་ལ་མི་ལྟ་བར་དེ་དག་སྐྱབས་
པའི་ཕྱིར་མཆོངས་སོ། །དེའི་རོ་དེ་དག་གིས་མཐོང་ནས་སྔར་གྱི་དེ་དང་འདྲ་སྟེ་དེའི་ཉེ་བ་ཞིག་
གོ་ཟེར། ཁ་ཅིག་ས་གཡོས་སོགས་ཀྱིས་ལྟས་དང་སྦྱར་ན་འོང་། འོ་སྐོལ་གྱི་དོན་དུ་ཉིད་རང་
ལྷུང་བས། འདིའི་ཤ་ཟ་མི་ཕོད་པས་མཆོད་སྤྲིན་དུ་སྲེག་ཟེར་རོ། ཁ་ཅིག་ཁོང་རང་གི་ཐུགས་
དགོངས་བཞིན་བྱས་ན་ངོས་དྲིན་སོབས་ཟེར་ཞིང་ཐམས་ཅད་མ་མཛངས་མ་ཤི་བའི་བུ་བཞིན་
མྱ་ངན་བྱེད་དོ། །དེར་ཁོང་རང་ཟེར་བ་བཞིན་བྱས་ཏེ། མྱ་ངན་དེ་ལས་ཐར་ནས་གླང་པོའི་
རུས་པ་བསྡུས་ནས་སྐུ་གདུང་བྱས་ནས་བླ་མ་བཞིན་དུས་མཆོད་ལ་བརྩོན་པར་གྱུར་ཏོ། །
ཟས་དང་སྐོམ་གྱི་ཆར་ཕབ་སྟེ། །སྔོན་བྱུང་བ་འདས་པའི་དུས་ན་རྒྱལ་པོ་གསེར་
མདོག་གི་ཡུལ་དུ་ལོ་བཅུ་གཉིས་སུ་ཆར་མི་འབབ་ཅེས་ལྟས་མཁན་གྱིས་བལྟས་པས། ཡོད་
རྒུ་ཁོད་མཉམ་པ་སྟེ་བརྩིས་ཀྱང་འཕྲལ་སྐྱེས་མང་པོས་ཟོས་པས་ལོ་བཅུ་གཅིག་ལས་མ་ཐུབ་
པ་ན། རྒྱལ་པོ་ཉིད་ལ་འབྲས་ཆན་བྲེའུ་གང་ལུས་པ། རང་རྒྱལ་ཞིག་གིས་ཚོགས་རྫོགས་པར་
མཁྱེན་ནས་བསོད་སྙོམས་ལ་བྱོན་པས་རྒྱལ་པོས། ད་ངེས་པར་འཆི་སྙམ་ལ། འདི་ནི་གསེར་
མདོག་གི་སྦྱིན་པའི་ཐ་མ་ཡིན་ཏེ་འཁོར་རྣམས་ཡི་རང་བྱོས་ཤིག་ཅེས་སྨོན་ལམ་བཏབ་སྟེ་
ཕུལ་བས། དེའི་མོད་ལ་འཛམ་གླིང་ཀུན་ཏུ་ཟས་གོས་སོགས་ཅི་འདོད་པའི་ཆར་བབས་སོ།།
དེའི་ཚེ་རྒྱལ་པོ་ནི་ང་ཉིད་དོ་གསུངས་སོ། །
ཕངས་པ་མེད་པར་བཏང་བར་བྱ། །ཐམས་ཅད་སྒྲོལ་སྦྱིན་པ་ལ་དཔའ་ཆེས་ནས་
- 4
5
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། །༩
གླང་པོའི་མཆོག་བྲམ་ཟེ་ལ་བྱིན་པས་ཤི་པི་བ་རྣམས་ཁྲོས་ཏེ། རི་བོ་འབང་ཁར་སྤྲུགས་པའི་
ཚེའང་ཤིང་རྟ་དང་གཞོན་ནུ་གཉིས་དང༌། བཙུན་མོའང་བྱིན་པས། ཤི་པི་བ་རྣམས་ཀྱང་ཡི་
རང་ནས་སླར་ གྱི་རྒྱལ་ སྲིད་ ལ་བཙུད་པ་སོགས་ཏེ། མདོར་ན། སྐྱེས་རབས་ལས། ཚོང་
དཔོན་གཉིས་དང་རི་བོང་དང༌། །ཐམས་ཅད་སྒྲོལ་དང་མཆོད་སྦྱིན་ནོ། །ཞེས་སོགས་སྦྱིན་པ་
ལས་བརྩམས་པ་བཅུ་པོ་འདིར་ཡང་སྦྱིན་པའི་སྐབས་སུ་རྒྱས་བསྡུས་ཏེ་ཅི་རིགས་སུ་བཤད་
མི་ཟད་གཏེར་ཡང་འདི་ཡིན་ནོ། །སྔོན་བྱུང་འདས་པའི་དུས་ན་ཝཱ་རཱ་ཎ་སཱི་ན།
རྒྱལ་པོ་དབང་ཆེན་སྡེ་ལ་ཆོས་དང་འཇིག་རྟེན་གྱི་སྲིད་ཕུན་སུམ་ཚོགས་པའི་ཚེ་ཉི་འོག་གི་
རྒྱལ་པོས་དཔུང་བཤམས་ཏེ་ཝཱ་རཱ་ཎ་སཱིར་གཡུལ་བཏབ་ནས་འདུག་གོ །དབང་ཆེན་སྡེས་
འཁོར་རྣམས་ལ་ང་ཚོ་གཅིག་གི་འཚོ་བ་ཙམ་གི་ཕྱིར་སྡིག་བྱེད་མི་ཕོད་ཀྱིས། ཁྱེད་རྣམས་ཉི་
འོག་གི་རྒྱལ་པོ་ལ་ཕྱག་ཚོལ་ཅིག་གསུངས་པ་བཞིན་བྱས་ཏེ་དབང་ཆེན་སྡེ་རང་ཉིད་ནགས་
སུ་སོང་སྟེ་རྩ་བ་དང་འབྲས་བུ་ཟ་ཞིང་འདུག་གོ །དེའི་ཚེ་བྲམ་ཟེ་དབུལ་པོ་ཞིག་དབང་ཆེན་
སྡེས་ཅི་འདོད་སྟེར་བར་ཐོས་ནས་ཕྱིན་པ་ན། རྒྱལ་པོས་ང་ཆིངས་ལ་ཉི་འོག་གི་རྒྱལ་པོའི་དྲུང་
དུ་ཁྱེར་ཞིག་ཁྱོད་ལ་ཅི་འདོད་སྟེར་རོ་སྨྲས་པས། བྲམ་ཟེ་ན་རེ་ངས་ནི་ཁྱོད་འཆིང་མི་ཕོད་དོ་
ཟེར་ཡང་། རང་ཉིད་ཀྱི་བཅིངས་ནས་བྱིན་ཏེ། བྲམ་ཟེས་ཉི་འོག་གི་རྒྱལ་པོ་ལ་སྨྲས་པ། འདི་
ནི་ལྷའི་དགྲ་ལགས་ཏེ་བདག་གིས་བཟུང་སྟེ་མཆིས་སོ། །ཉི་འོག་རྒྱལ་པོས་བསམས་པར།
འདི་སྟོབས་ཆེ་བ། བྲམ་ཟེ་ཉམ་ཆུང་འདིས་བཅིང་ག་ལ་ནུས། འདི་རང་གིས་རང་བཅིངས་
ནས་བྲམ་ཟེ་འདི་ལ་བྱིན་ངེས་སོ་སྙམ་ནས་བྲམ་ཟེ་ལ་འདི་ཇི་ལྟར་བཅིངས་དྲང་པོར་སྨོས་
ཤིག་ཅེས་ པས། བྲམ་ཟེས་ ཀྱང་དྲང་པོར་སྨྲས་ པས། ཉི་འོག་ངོ་མཚར་ནས་བཟོད་པས་
གསོལ་ཏེ། རྒྱལ་སྲིད་སླར་ཕུལ་ནས་རང་གི་ཡུལ་དུ་སོང་ངོ༌། །བྲམ་ཟེའང་ནོར་གྱིས་ཚིམ་
- 4
5
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བྱས་ཏེ། ཐམས་ཅད་དགེ་བ་བཅུ་ལ་བཀོད་དོ། །དགེ་སློང་དག་ང་ཉིད་དེའི་ཚེ་རྒྱལ་པོ་
དབང་ཆེན་སྡེར་གྱུར་ཏོ་ཞེས་སོ། །
དམ་ཆོས་འོ་མ་བསྲུབས་པ་ལས། །རྒྱལ་པོ་སྟོབས་མཆོག་གིས་རྒྱ་མཚོ་བསྲུབས་
པས། ཉི་ཟླ་དང༌། དུག་བུམ་དང༌། ཆང་ཞེས་པའི་བུད་མེད་དང༌། བུད་མེད་བུམ་པ་གང་
སོགས་བྱུང་བ་བཞིན་ནོ། །ལེའུ་གསུམ་པའོ།། །།
༈ ལེའུ་བཞི་པའི་སྐབས་ཀྱི་གཏམ་རྒྱུད་བཤད་པ། སྔགས་ཀྱིས་རྨོངས་པར་བྱས་
པ་བཞིན། །བདེན་པ་མཐོང་བ་གཟུགས་ཅན་སྙིང་པོ་ལ་སྒྱུ་མ་མཁན་དགེ་བཞིན་གྱིས་སྒྱུ་
མའི་གཟིགས་མོ་ཞིག་ཀྱང་འབུལ། བཀའ་ཕབས་ཤིག་ཀྱང་ཞུ་བྱས་པས། རྒྱལ་པོ་ན་རེ།
ངས་ཆོས་ཐམས་ཅད་སྒྱུ་མར་བལྟས་ཤིང་མཐོང་ཟེར། འོ་ན་བདག་གིས་སང་སྒྱུ་མ་ཞིག་སྤྲུལ་
གྱིས་དེ་ལྟར་མཁྱེན་པར་མཛོད་ཅིག་བྱས་ཏེ། རྒྱལ་པོ་ཅི་ལ་མཉེས་ཕག་ཏུ་དྲིས་པས། རྟ་
བཟང་པོ་ལའོ་ཟེར། དེས་ཆ་ལུགས་བསྒྱུར་ཏེ་སྒྱུ་སྔགས་ཀྱིས་རྨོངས་པར་བྱས་པའི་རྟ་བཟང་
པོ་ཞིག་སྤྲུལ་ཏེ་ཁྱེར་ཕྱིན་ནས་མཇལ་བར་ཞུས་པས་རིན་གྱིས་ཟེར། རྟ་མཆོག་འགྲོ་བའི་ཚེ་
ན་ཤེས་པས་ང་རང་གིས་བརྟག་དགོས་ཟེར། འདི་ནི་ཐུལ་དཀའོ་ཞུས་པས། ངས་རྟ་རྒོད་
གང་ཡང་མི་ཐུལ་བ་མེད་པ་གསུངས་ནས་བཞོན་པས་རིང་དུ་ཁྱེར་ཏེ། ཡུལ་མཐའ་ཞིག་ཏུ་
སྐྱུར་བས་རྟ་མ་ཟིན་པར་རྨོས་པ་ཞིག་འདུག་པ་ལ་ཟ་གཏུང་བླངས་པས། གླང་མ་ཤོར་བར་
རྨོས་དེད་གྱིས་ཤིག །བླང་ངོ་ཟེར་རོ། །རྨོས་པས་ཤོར་ནས་ད་དེ། སྲོག་ལ་ཐུག་པ་ཙམ་དུ་
སྡུག་བསྔལ། ཁོ་ན་རེ། གང་ནས་གང་དུ་འགྲོ་ཟེར་བ་ལ་རྒྱུ་མཚན་བཤད་པས། ད་འགྲོ་
ཁུངས་མེད་ན་ངའི་བུ་མོ་སྦྱིན་གྱིས་སྡོད་ཟེར་ཏེ་བསྡད་པས་བུ་སྲིང་གཉིས་བྱུང་སྟེ། གྱོས་སྒྲུག་
གཉིས་ཤི་བའི་རོ་རིམ་བཞིན་བསྐྱལ། དེ་ནས་ཆུང་མའང་ཤི་བའི་རོ་སྐྱེལ་བ་ལ་བུ་སྲིང་གིས་
འཇུས་ནས་ངུ་རྐྱེན་གྱིས་རྒྱལ་པོས་ཀྱང་དུས་ཏེ་ང་བསོད་ནམས་ཆེ་ནས་རྒྱལ་པོར། ཆུང་ནས་
- 4 6 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། ༼༩
འདི་ལྟ་ཞེས་སྨེ་བ་ལ། དགེ་བཞིན་གྱིས་སེ་གོལ་གཏོགས་ཏེ་རྒྱལ་པོ་ཅི་ནོངས་ཞེས་པས།
རྒྱལ་པོ་ཤུམ་ན་སྐུ་རིད་པར་སོང་སྟེ་འདུག་གོ །དེར་ཐམས་ཅད་སྒྱུ་མར་གཟིགས་ནས།
བདག་ལ་སྡང་ཞིང་རྨོས་པ་ཕ་བུར་ཞེན་པ་སྡུག་བསྔལ་གྱི་རྒྱུ་ལགས་མོད་ཅེས་པས་རྒྱལ་པོ་
སྐྱེངས་ཏེ་ལན་མེད་པར་གྱུར་ཏོ། །ལེའུ་བཞི་པའོ།། །།
༈ ལེའུ་ལྔ་པའི་སྐབས་ཀྱི་གཏམ་རྒྱུད་བཤད་པ། དགེ་སློང་དོན་ཕའུ་གླང་པོའི་
མཆོག །ལ་བུ་དགེ་ཚུལ་ཨུཏྤལ་མིག །ལ་བ་པུ་དབྱེར་སུ་ཏ་པ། །ཚོང་དཔོན་གསེར་ཡིག་དེ་
དཔོན་དང༌། །སྒུར་ཆུང་མ་ཏེ་བཅུ་གསུམ་མོ། །སྟག་དང་སེང་གེ་གླང་ཆེན་དྲེད། །སྔོན་ཝཱ་རཱ་
ཎ་སཱིར། རིན་ཆེན་གོ་ཆ་ལ་བཙུན་མོ་ལྔ་བརྒྱ་ཡོད་ཀྱང་བུ་མེད་པར་མྱ་ངན་གྱི་ཕྱག་རྒྱས་ཉལ་
བའི་རྨི་ལམ་དུ་ལྷས་བསྟན་པ། ཕྱི་རོལ་ན་དྲང་སྲོང་ལྕགས་མདོག་དང་གསེར་གྱི་མདོག་ཅན་
གཉིས་ཡོད་ཀྱིས། གསེར་མདོག་ལ་བུར་གསོལ་བ་ཐོབ་ཅིག་ཅེས་རྨིས་ནས། གསོལ་བ་
བཏབ་པ་ཁས་བླངས་པས། གཅིག་གིས་ཀྱང་ངོ༌། །དེ་གཉིས་ཤི་ནས་ཆེན་ཆུན་གྱི་མངལ་དུ་
ཞུགས་པ་ཞག་བདུན་གྱི་རིམ་པ་བུར་ཤེས་ཏེ་རིམ་གྲོ་སྐྱེད་དེ་ཟླ་བ་ཚང་ནས་བཙས་པ་མཚན་
མཁན་ལ་བསྟན་པས་དགེ་དོན་སྡིག་དོན་དུ་བཏགས་ཏེ། གཙུག་ལག་ཐམས་ཅད་ལ་མཁས་
པར་བསླབས་ཤིང་། ཆེར་སྐྱེས་ནས་སྐྱེད་མོས་ཚལ་ལྟར་ཕྱིན་པས། འབངས་ཐམས་ཅད་བྱ་
བ་སོ་སོས་ཉམ་ཐག་པ་དྲིས་པས་ཕ་མེས་རིགས་རྒྱུད་ནས། སོ་ནམ་ན་བཞིས་རང་ཡང་འཚོང་
ཞིང་། རྒྱལ་པོའི་བཅའང་འབུལ་ཟེར་བས་དེ་དག་ལ་སྙིང་རྗེ་བཞིན་དུ་ནགས་སུ་བྱོན་པས།
ཡེངས་ཏེ་གཅིག་པུར་གོལ་བའི་ལམ་ན་ཆུ་ཕྲན་གཅིག་འདུག་པ་ཡིད་དུ་འོང་ནས་སྨྲས་པ། ཕུ་
ཆུའི་རྒྱུན་སྒྲ་རྔ་ལྟར་སྙན་པ་ཁྱོད། །གང་ནས་འོངས་ཤིང་གང་དུ་འགྲོ། །ཀུ་ཅོ་མ་ཆེ་ཇི་ལྟར་
རིངས། །ཡུད་ཙམ་འདུག་ལ་གཏམ་གསུམ་ཐོངས། །ཞེས་པའི་ལན་དུ། ངས། ད་ནངས་སྐྱེ་
མེད་གངས་དཀར་གྱི་སྟེང་ནས་འོངས། །དོ་ནུབ་འགག་མེད་རྒྱ་མཚོའི་ཀློང་དུ་འགྲོ། །ཀུ་ཅོ་
-4 6 1 -



སྒོ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདག་མེད་སྟོང་པའི་རང་སྒྲ་ཡིན། །མི་འདོད་འདུས་བྱས་འཇིག་པའི་དཔེ་རུ་རིངས། །ཟེར་
བས། འདི་ནི་སྤྲུལ་པའི་འབབ་ཆུའོ་སྙམ་ནས། ཡང་སྨྲས་པ། ང་ཡང་དགེ་དོན་རྒྱལ་པོའི་བུ།།
སྲོག་དང་བཅས་པའི་དཔལ་ཡང་གཡོ། །རིགས་ལྡན་བྱང་ཆུབ་སྒྲུབ་རྣམས་ཀྱིས། །ལམ་གྱི་
དང་པོ་གང་ལ་བསླབ། །ཅེས་པའི་ལན་དུ། ཁྱོད་སྔོན་བྲམ་ཟེ་འཕྲིན་གྱུར་ཚེ། །སྐྱོབ་པ་མར་
མེ་མཛད་དཔལ་གྱིས། །ལམ་གྱི་དང་པོ་སྦྱིན་པ་ཞེས། །རྒྱ་ཆེར་གསུངས་པ་བསྙེལ་ལམ་ཅི།།
ཞེས་བསྐུལ་ཏེ། སྔར་གྱི་སྡུག་ཕོངས་གཟིགས་པའི་རྐྱེན་གྱིས་མི་དགའ་ནས་ངུ་བཞིན་དུ་ཡབ་
ཀྱི་དྲུང་དུ་ཕྱག་བྱས་ཏེ། བདག་འཆག་པ་ན། བྲན་འབངས་ཐམས་ཅད་ལྟོའི་ཕྱིར་སྡིག་སྡུག་
སྣ་ཚོགས་ཀྱིས་ཉམ་ཐག་པ་འདི་དག་བསྐྱབ་པའི་ཕྱིར། སྦྱིན་པ་གཏོང་གི་ཡོ་བྱད་སྩལ་དུ་
གསོལ། ཞེས་པས་ཡབ་ན་རེ། ངས་ནོར་མཛོད་ཐམས་ཅད་ཁྱོད་ཁོ་ནའི་ཆེད་དུ་བཟུང་བ་
ཡིན་གྱིས། ཅི་བདེ་བར་བྱིན་ཅིག །ཅེས་པའི་ལུང་ཐོབ་ནས། ཐམས་ཅད་དུ་ཅི་འདོད་པ་སྦྱིན་
པ་ལ་ཞུགས་སོ། །དེ་ནས་མཛོད་བསྲུང་གིས་མཛོད་ཕྱེད་ཟད་དོ་བྱས་པས་ཟད་ཀྱང་བླ་ཟེར།
ད་ནི་སུམ་གཉིས་ཟད་དོ་བྱས་པས། ངས་བུའི་ངོ་མི་བཟློག་གིས། ཁྱོད་ཀྱིས་ཐབས་ལེགས་
ཀྱིས་ཁོག་ཅིག་གི་ལུང་ཐོབ་ནས། མཛོད་སྒོ་བཙུད་དེ་གཞན་དུ་ཕྱིན་པས། འདིས་འདི་མི་
ནུས་ཀྱིས། ཡབ་ཀྱི་ལུང་ཐོབ་པར་ངེས་ལ། སྤྱིར་ཡང་བུས་པའི་མཛོད་སྟོང་པར་བྱར་མི་
རིགས་ལ། ད་ནོར་གྱིས་སེམས་ཅན་ལ་ཕན་ཐོགས་པའི་ཐབས་དྲིས་པས། ཞིང་། ཚོང༌།
འབྲོག །གླིང་ཞེས་སོ་སོ་ནས་ཟེར་བའི་ཕྱི་མ་ཡིད་ལ་བབས་ནས། ཡབ་ལ་ཞུས་པས། ཁྱོད་
སྦྱིན་པ་བྱེད་འདོད་ན། ཁྱིམ་ན་ཅི་འདོད་ཡོད་ཐམས་ཅད་བྱིན་ལ། ཉམ་ང་བའི་གནས་རྒྱ་
མཚོར་འགྲོར་མི་གནང་ངོ་ཟེར་ཏེ། འདོད་པ་མ་གྲུབ་པར་ཟས་བཅད་དེ་ཉལ་བ་ལ་ཐམས་
ཅད་ཀྱིས་བགྲོས་བཏབ་ཀྱང་མ་ཉན་པར། ཞག་དྲུག་ལོན་ནས། ད་ནི་དོ་ནུབ་མ་ཟོས་ན་འཆི་
བས་དེ་བས་རྒྱ་མཚོ་ནས་ལྡོག་ཀྱང་སྲིད་དོ་ཞེས་བགྲོས་ཏེ་གནང་བས། དེད་དཔོན་དགེ་
- 46 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། །༩
དཔལ་ལ་ཞུས་པས་མ་ཉན་པར། རྒྱལ་པོས་བསྔགས་པས། བདག་ལོ་བརྒྱ་ཉི་ཤུ་ལོན་ཞིང་།
མིག་རྣམ་ཡང་མེད་པས་མི་ནུས་མོད། འོན་ཀྱང་རྒྱལ་པོའི་བཀའ་བཅག་ཏུ་མི་རུང་ངོ་ཞེས་
ཁས་བླངས་སོ། །དེར་སྡིག་དོན་ཡང་འགྲན་ནས། ཚོང་པ་ལྔ་བརྒྱ་དང་བཅས་པ་ཆས་ཏེ་ཕ་
མས་བསྐྱལ་ནས། ཐག་པ་བདུན་རིམ་གྱིས་བཏུལ་ནས། རླུང་འདོད་ཕྱོགས་ནས་ལངས་ཏེ།
སྟོབས་པོ་ཆེའི་མདའ་བཞིན་སོང་ནས། རིན་ཆེན་གླིང་དུ་སླེབས་ཏེ། བཟང་ངན་དང་མང་ཉུང་
དང༌། ལྕི་ཡང་སོགས་ཀྱི་ཚད་བསྟན་ནས་སྡིག་དོན་ལ་འདི་དག་འགོ་ཐོན་ཅིག་བྱས་ནས།
ཁོང་རང་དེད་དཔོན་དང་གཉིས་ཡིད་བཞིན་བཙལ་བའི་ཕྱིར་གཟིངས་ཆུང་ཞིག་ཏུ་ཞུགས་ཏེ་
སོང་བ་ཡང་ཞིག་ནས། རྐྱལ་བས་དེད་དཔོན་ཆད་དེ། རི་དཀར། སྔོ། སེར། སྣ་ལྔའམ། དེ་
དག་གསེར་དངུལ་བེཌཱུརྱའི་རིའོ། །གསེར་རི་དེའི་མདུན་ན་གསེར་གྱི་བྱེ་མ་ཞིག་ཡོད་ཀྱིས་
དེར་ངལ་བསོས་ཤིག་ཟེར་ནས། ད་ང་འཆི་བས། ཁྱེད་གསེར་རི་འདིའི་གཡས་ནས་ཕྱིན་པ་
ན༑ ལམ་གྱི་གསང་སྟོང་ནས། སྟག་སེང་སྦྲུལ་སྲིན་སོགས་བཟའ་བའི་བསམ་པ་འོང་སྟེ་དེ་
དག་ལ་བྱམས་པའི་བློས་སོང་ཞིག །དེ་དག་དུལ་ནས་ཕ་མའི་འདུ་ཤེས་ཀྱིས་གནས་སོ། །དེ་
ནས་རིན་ཆེན་བདུན་གྱི་མཁར་ཞིག་ཡོད་དོ། །དེའི་སྒོ་རྡོས་བརྡུངས་པས། ལྷ་མོ་ལྔ་བརྒྱས་སོ་
སོ་ནས་ནོར་བུ་འབུལ་ལོ། །དེ་ནས་ལྷ་མོ་ལྷག་པར་གཟུགས་བཟང་བ་ཞིག་གིས་ནོར་བུ་སྔོན་
པོ་ཞིག་ཕུལ་ཏེ། དེ་ཡིད་བཞིན་ཡིན་པས་དེ་མ་ཐོབ་དེ་ཐོབ་མ་ཐག་མ་ཤོར་བར་བཟུང་ལ།
ཆགས་ཞེན་མེད་པར་སེམ་ཅན་ལ་བྱམས་བརྩེའི་སེམས་ཀྱིས་དབང་པོའི་སྒོ་སྡོམས་ལ་མྱུར་དུ་
བྲོས་ཤིག །དེ་ཅིའི་ཕྱིར་ན། ཡིད་བཞིན་ཤིན་ཏུ་དཀོན་པས། ཀླུ་དག་ཕྲག་དོག་ཅིང་འདོད་པ་
སྲིད་པས་སོ། །ཟེར་ནས་ཚེའི་དུས་བྱས་སོ། །དེ་ནས་དེའི་དུས་བུ་ལ་བསྐོར་བ་བྱས་ཏེ་བྱེ་མ་
ལ་སྦས་ནས། དེད་དཔོན་གྱི་ངག་བཞིན་ཕྱིན་པས། དེ་བཞིན་དུ་ཐོབ་ནས་ནོར་བུའི་མཐུས་དེ་
མ་ཐག་ཏུ་སླེབས་ནས་སྡིག་དོན་དང་འཕྲད་དེ། ཚོང་པ་རྣམས་དྲིས་པས། གཟིངས་ཉ་མིད་
- 4 6
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་བཅོམ་ནས་ངས་རོ་ལ་འཇུས་པ་གཅིག་པུར་ཐོན་པའོ། །ཚོང་པ་སྙིང་རྗེ་སྟེ། ཁྱོད་ཐོན་
པའི་ལེགས་སོ་བྱས་པས། ནོར་མེད་པར་གསོན་ཀྱང་ཅི་རུང་ཟེར། དེའི་མྱ་ངན་མི་དགོས་ང་
ལ་ཡིད་བཞིན་ཡོད་ཀྱིས་ཞེས་བསྟན་པས་ཕྲག་དོག་སྐྱེས་པའི་ཚེ། དགེ་དོན་གྱིས་ང་དུབ་པས་
གཉིད་ལོག་གིས། ཁྱེད་ཀྱིས་ང་དང་ནོར་བུ་ལ་གནོད་པ་བསྲུངས་ཤིག་ཅེས་པས། གླགས་
རྙེད་དེ་མིག་ཏུ་ཚེར་མ་བཙུགས་ནས་ནོར་བུ་ཁྱེར་ཏེ་བྲོས་པས་དེ་བསད་ཀྱིས་དོགས་ནས།
ཆོམ་རྐུན་བྱུང་ངོ་ནོར་བུ་ཁྱེར་ལ་བྲོས་ཤོག་བྲས་པས། ལྷས་ཆོམ་རྐུན་སྡིག་དོན་ཉིད་ཟེར་བས་
ཡི་མུགས་ནས་བྲོས་པས། དྲེད་གནས་སུ་སོང་སྟེ། ཟ་འདོད་དེ་དྲུང་དུ་ཕྱིན་པས་བུ་བཞིན་
གྱུར་ནས་ཚེར་མ་བཏོན་ནས་ལི་ཤིའི་རི་འདབས་སུ་བསྐྱལ་བས། གླང་ཁྱུའི་བརྫི་བ་ཁྱུ་
མཆོག་གིས་བསྐྱབས་ཏེ་མིག་ལ་ལྡག་པས་ཟུག་ངུ་མེད་པར་བྱས་སོ། །དེ་ནས་གླང་རྫིས་
གསོས་པས། དེའང་སྐྱོ་བར་ཤེས་ཏེ། ལི་ཤིའི་གྲོང་འདབས་སུ་བསྐྱལ་པས། རོལ་མོ་དང་
ལེགས་བཤད་ཀྱིས་ཀུན་དགའ་བར་བྱས་ནས་སྤྲང་པོ་ལྔ་བརྒྱ་ཡང་སོས་སོ། །དེ་ནས་རྒྱལ་
པོས་སྐྱེད་མོས་ཚལ་བསྲུང་བར་བསྐོས་པས་མིག་མེད་པས་སོ་ཟེར་མིག་མེད་ཀྱང་བླའི། སྐྱེ་
ཤིང་ལ་གཡེར་ཁ་བཏགས་ཏེ་ཐེ་གུས་འཐེན་ལ་བསྲུངས་ཤིག་ཅེས་པས་ཐམས་ཅད་འདུས་
ཏེ༑ རྒྱལ་པོའི་བུ་མོ་ཡང་བདག་ནི་འདི་དང་ཟས་ལྷན་ཅིག་ཟ་ཟེར་བ་ལ། སྤྲང་པོ་དང་ལྷན་
ཅིག་ཟོས་ནས་རྒྱལ་པོས་ཆད་པ་ཡོང་བྱས་ཀྱང་མ་ཉན་པར། དགོང་མོའང་བོས་ཀྱང་བདག་
འདིའི་ཁྱིམ་ཐབ་ཏུ་འདུག་པས་ནང་དུ་མི་འོང་ཟེར། ཁྱོད་ནི་དགེ་དོན་ལ་བྱིན་ཚར་ན། སྦྲང་པོ་
ལ་དགའ་བ་སྨྱོས་སམ་ཞེས་བཀག་ཀྱང་ཁ་ཁེགས་པར་གཉིས་ཀ་ཁབ་ཏུ་བླངས་ཏེ་བཞག་གོ།
དེར་བུ་མོ་གཞན་དུ་སོང་བ་ལ། ཁྱོད་སྐྱེས་པ་གཞན་དང་སྤྲུགས་སོ་བྱས་པས། ཁྱོད་སྤྱང་ལོག་
ཞིག་ལ་ངས་གཏམ་ཁྱད་དུ་བསད་དེ་དགའ་བར་བྱས་པ་ལ་ཁྱོད་བསྙོན་འདེབས་པ་མི་རིགས་
མོད། འོན་ཀྱང་ང་སྐྱེས་པ་གཞན་ལ་རྡུལ་ཙམ་ཞིག་ཀྱང་སེམས་པ་ཡོད་ན་བདག་ཀྱང་ལོང་
-46 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། ༼༩
ཞིག །དེ་མེད་ན་ཁྱོད་ཀྱི་མིག་གཅིག་ གིས་མཐོང་བར་གྱུར་ཅིག་ཅེས་པས། མིག་གཉིས་
གསལ་བར་གྱུར་པ་དང་ཁྱོད་ཀྱིས་ང་སུ་ཡིན་ཤེས་སམ། ཤེས་ཏེ་སྤྲང་པོ་དམུ་ལོང་ངོ༌། །རིན་
ཆེན་གོ་ཆའི་བུ་དགེ་དོན་ཐོས་སམ་དེ་ང་ཡིན་ནོ། །དེ་ལ་དཔང་པོ་སུ་ཡོད་ཟེར་བ་ལ། དེ་ང་
ཡིན་ན་བདག་གི་མིག་ཡ་གཅིག་གིས་ཀྱང་མཐོང་བར་གྱུར་ཅིག་བྱས་པས། མིག་གཉིས་ཀ་
འགྲན་པ་བཞིན་གྱུར་ཏོ། །དེར་བུ་མོས་རྒྱལ་པོ་ལ་གླེངས་ཏེ། བཟོད་པར་གསོལ་ནས་རྒྱང་
གྲགས་གཅིག་སྐྱེད་དེ། གདོད་རྒྱ་མཚོ་ནས་འཁོར་བ་སྐད་བྱས་ཏེ་བསུས་ནས། བུ་མོ་ཡང་
བྱིན་ཏེ། ཡོ་བྱད་ཐམས་ཅད་ཀྱིས་བསྐུར་རོ། །སྡིག་དོན་ཡུལ་དུ་སླེབས་ནས། དགེ་དོན་དང་
ཚོང་པ་ཐམས་ཅད་ཤིའོ་ཞེས་པས་ཐམས་ཅད་བརྒྱལ་ཏེ། སངས་པ་དང་། དགེ་དོན་ཆུང་ངུའི་
རྩེར་གྲོགས་ངང་པ་དཀར་པོའི་མགུལ་དུ་ཡི་གེ་བཏགས་ཏེ་རྒྱ་མཚོའི་བར་དུ་བཙལ་བས་དེར་
རྙེད་ནས། སྡིག་དོན་གྱིས་འདི་ལྟར་བྱས་སོ་ཞེས་པའི་ཡི་གེ་ལན་བསྐུར་བས། སྡིག་དོན་ཁྲི་
མོན་དུ་བཅུག་སྟེ་དེ་ལི་ཤི་ལ་ངའི་བུ་གཡོག་དང་བཅས་ཏེ་མ་བསྐྱལ་ན། ང་ད་དུག་བཅས་
དེར་འོང་ཞེས་བསྲིངས་པས། སྐྱུག་ནས་རྟ་གླང་ལྔ་བརྒྱ་ནོར་གྱིས་མནན་ཏེ། བུ་མོ་གཡོག་
དང་བཅས་པ་བསྐྱལ་པས་ཡབ་ཡུམ་གྱིས་བསུ་བ་ལ་ཕྱག་བྱས་ནས། སྡིག་དོན་དྲིས་པས།
ཁྲི་མོན་ན་ཡོད་དེ། དེ་བཏང་དུ་མི་རུང་ཟེར། འོ་ན་བདག་ཀྱང་ནང་དུ་མི་མཆིའོ། །ཞེས་པས།
བཏང་ནས་ནུ་བོ་ལ་བསྙུན་སྨན་དེ་ལྷག་པར་བྱམས་སོ། །གླེང་ལངས་ཏེ་ནོར་བུ་ལམ་དུ་སྦས་
པ་བཙལ་ཀྱང་མ་རྙེད་པར་དགེ་དོན་གྱིས་ཕྱིན་པས་ནོར་བུས་རྒྱང་གྲགས་གཅིག་བསུ་དེ་རྙེད་
པ་ལ། འདི་ནོར་བུ་ཡིན་ཡང་དག་ན་བདག་གི་ཕ་མའི་མིག་གསལ་བ་དང་། ཁང་ཁྲི་ན་བཟའ་
གདུགས་སོགས་ཐམས་ཅད་རིན་ཆེན་ལས་གྲུབ་པ་དང༌། སྔར་སྦྱིན་གཏོང་གིས་ཟད་པའི་
མཛོད་ཀུན་ལྷག་པར་ཡང་འབྱོར་པར་གྱུར་ཅིག་བྱས་པ་བཞིན་གྱུར་ཏེ། དེར་དུས་བཟང་པོ་
ལ་གོས་གཙང་གྱོན་ནས་ཁྲུས་བྱས་ཏེ། རྒྱལ་མཚན་གྱི་རྩེ་ལ་བཏགས་ཏེ་ཡིད་བཞིན་ཡིན་
ག 4 6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་དག་ན། ཐམས་ཅད་དུ་ཅི་འདོད་འབབ་པར་གྱུར་ཅིག་ཅེས་པས། རླུང་གིས་མི་གཙང་བ་
ཕྱགས་ཏེ་ཆར་གྱིས་མནན་ནས་ཟས་གོས་འབྲུ་དབྱིག་སོགས་འདོད་རྒུ་བབས་ཏེ་ཐམས་ཅད་
གང་གིས་ཀྱང་འབྲལ་བ་མེད་པའི་ཚེ། ངས་ལུས་སྲོག་ལ་མ་བལྟས་པར་འབྲལ་འབྲས་འཛམ་
གླིང་ཀུན་ཕོངས་པ་རྒྱུན་ཆད་པས་ཐམས་ཅད་ཀྱིས་སྡིག་བཅུ་སྤོངས། དགེ་བཅུ་སྒྲུབས་ཤིག་
ཅེས་བཀར་བཏགས་ཏེ། དེ་བཞིན་བསྒྲུབས་པས། ཤི་བ་ཐམས་ཅད་ཀྱང་ལྷར་སྐྱེས་སོ། །
སྤོང་བའི་སེམས་ནི་ཐོབ་པ་ལ། །མི་ཕ་བུ་གཉིས་ཡོད་པ་གཉིས་ཀ་དགེ་སློང་བྱས་
པ་ན། ཕ་ཤིན་ཏུ་དཀའ་ཐུབ་ལ་གནས་པས་དྲོ་ཡོལ་ན་མི་གསོལ་བས། དེ་ལྟ་ན་ཕ་རྒུད་པར་
དྭགས་ནས། འགྲོགས་ཏེ་ཕྱིན་པའི་ཚེ་མྱུར་བར་བསྐུལ་ཀྱང་ཕ་འགྲོས་ཞེན་པ་ལ། བུས་རྒྱབ་
ནས་འཕུལ་བས། མགོ་རྡོ་ལ་ཐུག་སྟེ་ཤི་ཡང་བུ་དེ་རྩ་གསུམ་གྱི་ལྷར་སྐྱེས་པ་ནི་ཐེག་ཆེན་པས་
སེམས་གཙོ་བོས་སོ། ཁྲོ་བའི་སེམས་འདི་གཅིག་བཅོམ་ན། །རྒྱལ་པོ་གཙུག་ན་རིན་པོ་ཆེས།
གླང་པོའི་མཆོག་བྲམ་ཟེ་ལ་བྱིན་པ་རྒྱལ་ཕྲན་གཅིག་ལ་བཙོངས་ཏེ། དེས་ཉིད་དམག་དྲངས་
པས། ཚེ་འདིའི་ཕྱིར་སྡིག་མི་ནུས་གསུང་ངོ༌། །རྒྱལ་སྲིད་ཀྱང་དེ་ལ་བྱིན་ནོ། །སེམས་གསལ་
གཅིག་སྐྱེད་འབྲས་བུ་ཡང་། །མ་བུ་གཉིས་ཆུས་ཁྱེར་བ་ན་བྱང་སེམས་གསལ་པོར་སྐྱེས་པས་
ཤི་འཕོས་ནས་ཚངས་པར་སྐྱེས་སོ། །
བུད་མེད་ཁྲོད་ན་གནས་ཀྱང་རུང་། །སྟོན་པ་འདས་ནས་རིང་པོ་མ་ལོན་པའི་ཚེ།
ཡུལ་ཨང་གྷ་དྷ་ན་ཁྲིམས་ལྔ་བསྲུང་བའི་བྲམ་ཟེ་ཞི་དཔལ་ཞེས་པ་རྣམ་ཐོས་ཀྱི་བུ་ལྟར་འབྱོར་
པ་ གཅིག་ ལ། མཆོད་གནས་གསེར་ མཆོག་ཞེས་པ་སྡེ་སྣོད་གསུན་མཁྱེན་ཅིང་། བསླབ་
གསུམ་འཛིན་པ་སྦྱངས་པའི་ཡོན་ཏན་ཏན་ལ་གནས་པ་དེ། ཉིན་རེ་བཞིན་གདུགས་ཚོད་ལ་
སྤྱན་འདྲེན་པ་ལ། ལམ་དུ་ཚ་དྲང་གི་ཉོན་མོངས་ཤིང༌། དགེ་སྦྱོང་གི་བར་ཆད་དུ་གྱུར་པས།
ཕྱིན་ཆད་སྐྱེས་པར་ཞུས་སོ། །ཡུལ་དེའི་ཁྱིམ་བདག་གི་བུ་གཅིག་བསྟན་པ་ལ་དད་ནས། སྟོན་
-4_6
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། །༩
པ་དམ་པ་ལ་བརྟེན་པར་འདོད་ནས། དགེ་སློང་དེ་ལ་ཞུས་པས། དེའི་ལྷ་མིག་དག་པས་
གཟིགས་པ་ན། ཚུལ་ཁྲིམས་ཀྱི་སྙན་གྲགས་ཕྱོགས་བཅུར་རྒྱས་ཏེ་བསྟན་པའི་རྒྱལ་མཚན་
འཛིན་པ་ཞིག་འབྱུང་བར་ཤེས་ནས། དགེ་ཚུལ་དུ་བྱས་ཏེ་ལྷ་མཆོག་ཅེས་བཏགས་སོ། །དགེ་
བསྙེན་གྱི་ཁྱིམ་གང་གི་མི་ཀུན་མཛའ་བོས་སྟོན་མོ་ལ་བོས་ཏེ། དེའི་བུ་མོ་བདེ་དཔལ་ཞེས་པ་
ལོ་བཅུ་དྲུག་ལོན་པ་དེ་ཁྱིམ་བསྲུང་དུ་བཅུག་གོ །དེ་ན་དེ་དག་གིས་མི་རྒྱུད་ཚུན་ཆད་ཀྱི་མཆོད་
གནས་བྲམ་ཟེ་གཡོན་ཅན་ན་གུ་ལེ་ཞེས་པ་དེ་དག་ལ་ཕྲག་དོག་པས་སྐུར་བ་གདབ་པའི་
སྐབས་རྙེད་དེ། གསེར་མཆོག་ཅན་ཕྱིན་ནས། དགེ་བསྙེན་བྲེལ་བས་གདུགས་ཚོད་བླང་བར་
རིགས་སོ་ཞེས་བསྐུལ་བས། ལོང་མེད་ན་ཟ་སྤྱོད་པ་མི་རིགས་ཀྱིས། ཁྱོད་བག་ཡོད་པར་
གྱིས་ལ་ཟས་ལོངས་ཤིག་ཅེས་པས། ལྷ་མཆོག་གི་བཀའ་བཞིན་བགྱིའོ། །ཞེས་མཁན་པོའི་
རྐང་པ་ལ་ཕྱག་འཚལ་ཏེ་སོང་བས། སྒོ་བརྡུང་བ་ལ། བུ་མོས་སུ་ཡིན་དྲིས་པས། བདག་
མཁན་པོས་བསོད་སྙོམས་ལེན་དུ་བཏང་བྱས་པས། བུ་མོ་དགའ་སྟེ་བདག་གི་བསམ་པ་གྲུབ་
མོད། འོན་ཀྱང་འདི་གཉེན་པོ་གོམས་ཤིང༌། ཚུལ་ཁྲིམས་ལ་གཅེས་སྤྲས་ཆེ་བས། གླགས་
རྙེད་དཀའ་བས་བརྟག་གོ་སྙམ་ནས། བུ་མོས་སྡིག་པའི་གཟུགས་ཤིག་བྱས། བྲན་མོ་ལྷ་རྟེན་
གྱི་ཕག་ཏུ་སྦས་ཏེ། སྡིག་གཟུགས་འདི་ལ་སྐྲག་ན་བདེན་པ་མ་མཐོང་ངེས་ཀྱིས་ཁྱོད་ཀྱི་ཚུལ་
ཁྲིམས་མ་དག་པ་དེ་ཐོངས་ལ། བུ་མོ་དང་ལྷན་ཅིག་བདེ་བའི་རོ་མྱངས་པས་གཉེན་པོའི་
སྟོབས་འཕེལ་ཏེ། སླར་བླངས་ནས་བསྲུངས་ན་མྱུར་དུ་གྲོལ་ལོ་ཞེས་ལྷས་བསྟན་པའི་ཚུལ་དུ་
སྨོས་ཤིག་བྱས་ཏེ། སྡིག་གཟུགས་སྒྱུར་བས་དངངས་པ་ན་བྲན་མོས་སྨྲས་པའི་རྗེས་སུ་འཇམ་
པོས་གླེང་སྟེ། ཁྱིམ་འདིའང་རྣམ་ཐོས་ཀྱི་དཔལ་ལྟར་འབྱོར་ཀྱང་བདག་ལ་མིང་པོ་མེད་པས།
ཁྱོད་ ཀྱིས་བདག་པོ་མཛོད་ཅིག །བདག་གིས་ཁོལ་མོ་བགྱིད་དོ། །དེ་མིན་ནའང་། ལྷས་
བསྟན་པ་བཞིན་དེ་རིང་བདག་གི་རེ་བ་བསྒྲུབས་ལ། སླར་བླངས་ཏེ་བསྲུངས་ན་སྟོབས་ཆེ་
• 4 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་ཐོབ་ཀྱིས། ཕྱིན་ཆད་ལྷག་པར་ཡང་ཞབས་ཏོག་གོ་ཞེས་པས་དགེ་ཚུལ་འདི་སྙམ་དུ། ཀྱེ་
མ༑ འདིའི་འདོད་ཆགས་ཀྱི་མེས་བདག་གི་ཚུལ་ཁྲིམས་ཀྱི་ཤིང་སྲེག་གོ །ཁྲོས་ཏེ་བལྟས་ན་
སྒྲོ་སྐུར་སྣ་ཚོགས་ཀྱིས་བྲམ་ཟེ་དག་གིས་འདོད་པའང་འགྲུབ་ལ། བསྡད་ན་ནི་སངས་རྒྱས་ཀྱི་
རིགས་སུན་ཕྱུང་སྟེ་བསྟན་པའི་རྒྱལ་མཚན་བཅག་པར་གྱུར་གྱི། དེ་བས་སྲོག་བཅད་པ་
བླའི་བཅས་པ་ཉམས་ན་མི་རུང་ངོ་སྙམ་ནས། བུ་མོ་ལ་ཁྱོད་ཀྱིས་སྒོ་ཆོད་ཅིག ཁོ་བོས་ཆོ་ག་
ཅུང་ཟད་གཅིག་བྱའོ། །ཞེས་ཁང་ཕུགས་ སུ་སོང་སྟེ། ཆོས་གོས་གདང་བུ་ལ་གཟར་ནས།
ཐལ་མོ་སྦྱར་ཏེ། བདག་དཀོན་མཆོག་མཁན་པོ་སོགས་སྤོང་བ་མིན་གྱིས་ཚུལ་ཁྲིམས་མི་སྤང་
བའི་སླད་དུ། ལུས་སྤངས་པས་ཁྲིམས་འབྲས་དལ་འབྱོར་ཐོབ་ནས་གཞོན་ནུ་ལ་རབ་ཏུ་བྱུང་
སྟེ༑ ལམ་གོམས་འབྲས་སངས་རྒྱས་མྱུར་དུ་ཐོབ་པར་རྒྱུར་ཅིག །ཅེས་སྨོས་ནས། སྤུ་གྲིས་
མགུལ་བ་བཅད་དེ་ཚེ་འཕོས་སོ། །བུ་མོས། ཐོགས་ཏེ་བོས་ཀྱང་མ་བྱུང་བར་ནང་དུ་ཕྱིན་པ་
དང༌། ཚེ་འཕོས་པ་མཐོང་སྟེ་དངངས་ཏེ། འདོད་ཆགས་ཀྱི་མེ་ཞི། མྱ་ངན་གྱི་མཚོ་རྡོལ།
འགྱེལ་ཏེ་བརྒྱལ་བའི་ཚེ། ཕས་འཁོར་ཏེ་སྒོ་བརྡུང་ཀྱང་མ་ཐོས་པར་གྲོང་རྒྱུད་དེ་འོངས་པས་
བུ་མོ་བརྒྱལ་བ་མཐོང་ནས་ཆུ་གཏོར་དྲིས་ནས་དྲང་པོར་སྨྲས་ན་ངོ་ཚ་ཞིང་། དགེ་ཚུལ་གྱིས་
རྐྱལ་ཀ་བྱས་སོ་ཞེས་སྐུར་བ་བཏབ་ནས་དམྱལ་བར་སྐྱེ། འོན་ཀྱང་། ཁོང་སྐུ་ཚེའི་བར་ཆད་ཀྱི་
སྡིག་གིས་ཆོག་སྙམ་ནས་དྲང་པོར་སྨྲས་པས། ཕ་མགོ་སྨད་དེ། འདུས་བྱས་ཐམས་ཅད་གྱི་
མཚན་ཉིད་མི་རྟག་པ་ཡིན་མོད། མྱ་ངན་མ་བྱེད་ཅེས་ཏེ། ཕུགས་སུ་ལྟས་པས་དེའི་རོ་ཁྲག་
གིས་སྦགས་ཀྱང་མདངས་མ་ཡལ་བར་མཐོང་ནས། ཨེ་མ་ཧོ། ལུས་སྲོག་ལའང་མི་གཟིགས་
པར་ཚུལ་ཁྲིམས་བསྲུང་བ་ངོ་མཚར་ཆེ། ཞེས་བསྟོད་དེ་ཕྱག་འཚལ་ནས། དེའི་རྒྱལ་ཁྲིམས་
ཀྱིས་ཚུལ་ལྡན་ཁྱིམ་དུ་གྲོངས་ན་གསེར་གྱི་དོང་ཙེ་སྟོང་གི་ཆད་པ་ཡོད་པ་ཁྱེར་ནས། རྒྱལ་པོ་
ལ༑ བདག་གིས་ཅུང་ཟད་ནོངས་ཀྱིས། དོང་ཙེ་འདི་དག་བཞེས་ཤིག་བྱས་པས། ཡུལ་འདི་
-4 6 8 .



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། ༼༩
ན་དྲང་ཞིང་ཆོས་ལ་དད་པ་ནི་ཁྱོད་ཁོ་ན་ཡིན་ན། ཉེས་པ་དག་ཅིང་སྲིད་དེ་བྱས་པས། བུ་མོ་ལ་
སྨད་དེ། དགེ་ཚུལ་ལ་བསྟོད་ནས། དྲང་པོར་ཞུས་པས། བུ་མོ་ལ་སྨད་དུ་ཅི་ཡོད། འཆིང་བ་
ལས་མ་གྲོལ་བ་ཀུན་གྱི་ཆོས་ཉིད་ཡིན་ནོ་མོད། དགེ་ཚུལ་ལུས་སྲོག་ལ་མ་གཟིགས་པར་ཚུལ་
ཁྲིམས་བསྲུངས་པ་ནི། འཇིག་རྟེན་ན་དཀོན་ནོ། །དེ་ལ་ཁྱོད་ལ་ཉེས་པ་གར་ཡོད། དོང་ཙེ་ཁྱོ་
རང་ཁྱེར་ཅིག །ང་དེའི་རུས་པ་ལ་མཆོད་དད་ཅིག་ལ་འགྲོའོ། །ཞེས་གསེར་རྔ་བརྡུངས་ཏེ།
ཞབས་འབྲིང་བ་སུམ་ཅུ་དང་བཅས་པས་རུས་པ་ལ་ཕྱག་འཚལ་ཏེ་བསྟོད་ནས། རུས་པ་རིན་
ཆེན་ཤིང་རྟ་ལས་སྤྱན་དྲངས་ཏེ། སྤོས་དང་ཙན་དན་གྱིས་བསྲེགས་ཤིང་མཆོད་པས་ས་
གཡོས་ཏེ་མེ་ཏོག་གི་ཆར་བབས། བུ་མོ་དེ་ཀུན་གྱི་མཐོང་སར་བཞག་ནས་ངའི་ཆབ་འོག་ཙམ་
ན་འདི་ལས་གཟུགས་བཟང་བ་མེད་ན། དེ་ལའང་མ་ཆགས་པར་ཚུལ་ཁྲིམས་ཀྱི་ཕྱིར་སྐུ་སྲོག་
གཏོང་བ་ནི་ཤིན་ཏུ་ཡང་ངོ་མཚར་རོ། །ཞེས། སློབ་དཔོན་ཡང་སྤྱན་དྲངས་ཏེ་ཆོས་བསྟན་
པས་ཐམས་ཅད་ཀྱིས་ཚུལ་གཅེས་སྤྲས་བྱས་ནས་བྱང་ཆུབ་ཏུ་སེམས་བསྐྱེད་དོ། །
སྲོག་ལ་བབ་ཀྱང་སྲུངས་ཤིག་ཅེས། །ཡུལ་ཀ་ཤི་ཀའི་རྒྱལ་པོ་ཚངས་བྱིན་གྱིས།
གདོལ་པ་ལྔ་ལ་ཁྱེད་སོང་ལ། རི་ཁ་བ་ཅན་གྱི་དྲུང་ནས། གླང་པོ་ཆེ་ཨུཏྤ་ལའི་མིག་ཅེས་བྱ་བ་
ཡོད་པའི་མཆེ་བ་ལོངས་ཤིག་བསྒོ་བས། རྔོན་པས་ཆོས་གོས་གྱོན་ནས། དགེ་སྦྱོང་གི་ཆ་
ལུགས་ལ་མཆན་དུ་དུག་མདའ་སྦས་པས་བསད་ཀྱང༌། གླང་པོས་ཆ་ལུགས་ལ་གུས་པ་དང
བཀུར་སྟི་བྱས་པའི་ཕྱིར། མ་འོངས་པའི་དུས་ན་ངའི་བསྟན་པ་ལ་རབ་ཏུ་བྱུང་བ་སྣོད་དུ་
འགྱུར་ཏམ། མ་གྱུར་ཀྱང༌། དེ་ལ་འཚེ་བ་སོགས་བྱེད་པ་དེ་ནི་དུས་གསུམ་གྱི་སངས་རྒྱས་ལ་
འཚེ་བའོ། །ཞེས་སོགས་རྒྱས་པར་གསུངས་སོ། །སློབ་དཔོན་ལྭ་བ་པས། ཨུ་རྒྱན་དུ་སྤྱོད་པ་
ལ་ཕྱིན་པས། ཕྱི་པའི་རྣལ་འབྱོར་མས་ལག་པ་ལ་ཡིད་ཀྱིས་ཨུཏྤལ་བྲིས་པ། རྗེས་སུ་ནང་
པའི་རྣལ་འབྱོར་མས་མཐོང་སྟེ་ཁྱོད་ལ་ཕྱི་པས་གློགས་འཚོལ་བས་ལྷ་སྒོམས་ཞེས་པ་བཞིན་
- 4
6
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྒོམས་ཀྱང་། མེ་རི་རྡོ་ར་སོགས་བསྐྱེད་རིམ་གྱིས་ཐུབ་པ་མི་འདྲ་ནས། སྟོང་པར་བསྒོམས་
པས་ལྭ་བ་ལོགས་སུ་བོར་བ་རྣལ་འབྱོར་མ་རྣམས་ཀྱིས་བགོས་ནས་ཟོས་པ་ལ། སང་རྒྱལ་པོ་
ལ་ཞུས་ཏེ། རྣལ་འབྱོར་པ་སེམས་སྟོབས་ཆེ་བ་བས། བློན་པོ་རྣམས་ཀྱི་ཆུང་མ་ཚེར་ལྕག་
གིས་བྲབས་པ་ན། ལྭ་བ་མཐོ་རེ་བསྐུངས་སོ། །གོང་བ་ནས་མཐོ་གང་མ་ཚང་བ་རྒྱལ་པོའི་
བཙུན་མོ་ཆེ་བ་གསེར་ཐོད་ཅན་གྱིས་བསྐུངས་ཏེ་བསྒྲིགས་པས་ཚང་བ་ལྟ་བུའོ། །མཁན་པོ་
རྗེས་སུ་བསྟན་པ་དང་། རྒྱལ་བྱེད་ཀྱི་ཚལ་ན་འཕགས་པ་ཀ་ཏྱཱ་ན་ཡ་བཞུགས་པས། པུ་དབྱི་
རའི་རྒྱལ་པོ་འབྱོར་ལྡན་དེ་ལ་མི་རྟག་པའི་ཆོས་བཤད་པས་དད་ནས་རབ་ཏུ་བྱུང་ངོ༌། །དེ་
དགོན་པ་ཞིག་ན་སེམས་སྲུང་ཞིང་སྒོམ་པའི་དྲུང་དུ་རྒྱལ་པོ་གཞན་ཞིག་རི་དྭགས་བཤོར་བའི་
བཙུན་མོས་ཆོས་ཞུས་པ་ལ་ཕྲག་དོག་སྐྱེས་ནས། པུ་དབྱི་ར་ཚེར་ལྕག་གིས་བྲབས་པས་བུ་ག་
དགུ་ནས་ཁྲག་འཛག་པས་སེམས་འཁྲུགས་ཏེ། ཀ་ཏྱཱ་ནའི་དྲུང་དུ་ཕྱིན་ནས་རྒྱུ་མཚན་བཤད་
དེ༑ ཁོ་མོས་སྡོམ་པ་དབུལ་ལོ། །ངའི་དཔུང་བཞི་པོ་བླངས་ཏེ་རྒྱལ་པོ་འདི་བརླག་པར་བྱེད་དོ་
ཟེར་བ་ལ། མི་རྟག་པའི་ཆོས་བཤད་ཀྱང་མ་ཉན་པ་ན་དོ་ནུབ་ངའི་གམ་དུ་ཉོལ་ལ་སང་སྡོམ་
པ་ཕུལ་ཞིག་བྱས་པས། དེའི་ནུབ་མཁན་པོའི་བྱིན་རླབས་ཀྱིས། ཁོའི་རྨི་ལམ་དུ། རང་གི་
དཔུང་བཞི་བླངས་ནས་རྒལ་བས་ཕམ་ནས། པུ་དབྱི་ར་རང་ཉིད་ཀྱང་རྟུལ་པོའི་ལག་ཏུ་ཤོར་
བ་རྨིས་ནས། སད་དེ་སྐྲག་ནས་མཁན་པོར་སྐྱབས་སུ་གསོལ་ཞེས་རྨི་ལམ་བཟླས་པས།
མཁན་པོ་ན་རེ་མང་བས་ཉུང་བ་རྒྱལ་བ་ཡོད། །ཞེས་སོགས་ཆོས་བཤད་པས་སྡོམ་པ་དབུལ་
བ་བཤོལ་ཏེ། རྩེ་གཅིག་ཏུ་བསྒོམ་པ་མཁན་པོའི་དྲིན་ནོ། །སངས་རྒྱས་ཆུ་ཟླས་སུ་ད་པའི་བུ་
ལ༑ དམ་པ་རྣམས་དང་ལན་ཅིག་ཙམ། །ཇི་ལྟར་འདོད་པར་ཕྲད་ཀྱང་རུང་། །འདྲིས་པར་བྱ་
བར་མི་དགོས་པར། །རབ་ཏུ་བརྟན་པ་ཉིད་དུ་འགྱུར། །ཞེས་སོགས་ཆོས་ཤོ་ལོ་ཀ་གསུམ་
བཤད་ནས་དད་དེ། དམ་བཅའ་བཞི་འབུལ་ལོ་ཞེས་པ་ལ། བདེན་པའི་བརྟུལ་ཞུགས་
-4 7 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། ༼༩
ལོངས་ལ་སྲོག་ཆགས་གསོད་པ་སྤོངས། །སྐྱེ་བོ་བཙོན་དུ་བཟུང་བ་འདི་རྣམས་བཏང་བར་
གྱིས། །དཔའ་བོ་ཁྱོད་ཀྱིས་མི་ཤ་ཟ་བ་ཐོངས། །དམ་པའི་ནང་ནས་འདི་བཞི་བྱིན་པར་གྱིས།།
ཞེས་སོགས་ཀྱིས་བཏུལ་ནས། སླར་ཁོ་རང་གི་རྒྱལ་སྲིད་ལ་བཙུད་པའང་མཁན་པོ་བསྟེན་
པའི་ཕན་ཡོན་ནོ། །ཡོན་ཏན་ཤེས་པར་རིག་པར་བྱ། །མེད་ལ་ཡོན་ཏན་སྒྲོག་པ་ནི། །དམ་པ་
རྣམས་ལ་སྐུར་འདེབས་འདྲ། །སྟོན་པ་འདི། རྒྱལ་པོ་བསོད་འཕེལ་གྱི་བློན་པོ་དཔལ་འཕེལ་
དུ་གྱུར་པ་ན། ཚོང་དཔོན་རྒྱལ་པོའི་དྲུང་དུ་སོང་ཤུལ་དུ་སྒྱུག་མོ་བུ་མོ་ལ་ཕྲད་པའི་ཚེ། ཁྱོད་ཀྱི་
ཁྱིམ་ཐབ་དེ་སྤྱོད་ཚུལ་ཅི་འདྲ། བུ་མོ་ཁྱིམ་ཐབ་ལ་སྡོད་པ་ངོ་ཚ་བས་མགོ་སྨད་དེ་བཅོམ་
སྐྱུངས་ནས། དེ་ལྟ་བུའི་སྤྱོད་ཚུལ་ནི་རབ་ཏུ་བྱུང་བ་ལའང་མ་མཆིས་སོ་ཞེས་པས། མ་རྒས་
ཤིང་རྣ་བ་མི་གསང་བས། རབ་ཏུ་བྱུང་ཞེས་པའི་སྒྲ་ཙམ་གཅིག་ཐོས་ཏེ། བདག་གིས་མག་པ་
རབ་ཏུ་བྱུང་ཞེས་ངུས་པས། འོ་ན་མ་བདག་གི་མྱ་ངན་སེལ་དུ་འོངས་སོ་སྙམ་ནས། བུ་མོས་
ཀྱང་ངུས། ནང་མི་ཁྱིམ་མཚེས་ཀུན་འདུས་ཏེ་ངུ་བ། ཚོང་དཔོན་གྱིས་ཅི་ཉེས་སྙམ་ནས་
གཡོག་གཅིག་བལྟར་བཏང་བས། ཇོ་བོ་འབྱོར་པའི་ཁྱིམ་སྤངས་ཏེ་རབ་ཏུ་བྱུང་ཞེས་ཐོས་
པས། མྱ་ངན་བྱེད་ཟེར། ཁོང་རྣམས་རེ་བ་མ་གྲུབ་པར་ཁྱིམ་དུ་མཆི་བ་ཡང་ངོ་ཚ་ཟེར་ཏེ།
རིངས་པར་རྒྱལ་པོའི་དྲུང་དུ་ལོག་སྟེ་རྒྱུ་མཚན་ཞུས་པས་ཁྱོད་ལ་མི་བདེ་བ་གང་ཡོད་བསལ་
གྱི༑ དེ་སྐད་མ་ཟེར་ཅིག །བྱས་པས་ཁྱེད་ལྟ་བུ་ལ་བརྟེན་པ་ལ་མི་བདེ་བ་གར་མཆི། ཐམས་
ཅད་བདག་ལ་རབ་ཏུ་བྱུང་བ་རེ་བ་ལ་དེ་མ་གྲུབ་པར་ཁྱིམ་དུ་མཆི་བ་ངོ་ཚ་ཟེར། འཇིག་རྟེན་
པའི་མུ་ཅོར་གྱི་ཚིག་ཙམ་ལ་བརྟེན་ནས་ངེད་ཐམས་ཅད་ཡལ་བར་འདོར་བ་མི་རིགས་སོ་ཟེར་
ཀྱང༌། ནན་གྱིས་ཞུས་པས་གནང་སྟེ། ཉེ་འབྲེལ་ཐབས་སྣ་ཚོགས་ཀྱིས་བཟློག་པའི་ཚིག་
རྣམས་བགས་ཀྱིས་བྲིས་ནས་ནགས་སུ་སོང་ངོ༌། །དེས་ན། དགེ་བཤེས་སྟོན་པ། དགེ་སློང་
སོགས་བརྗོད་ན་དེའི་སྤྱོད་ཚུལ་ལ་འབད་དོ། །
-4
7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོན་ཏན་དང་ནི་ཕན་ཐོགས་ཞིང༌། །སྟོན་པ་མཉན་ཡོད་ན་འཁོར་བརྒྱ་ཕྲག་ཕྱེད་
དང་བཅུ་གསུམ་དང་ཐབས་ཅིག་ཏུ་བཞུགས་སོ། །དེའི་ཚེ་ཁྱིམ་བདག་གཅིག་གི་ཆུང་མ་ལ་
ཁྱེའུ་མཛེས་ཤིང་ལྟ་ན་སྡུག་པ་ཁུ་ཚུར་གཉིས་བཅངས་པ་གཅིག་སྐྱེས་པ་དེ། ཤིས་སམ་མི་
ཤིས་སྙམ་ནས་ཁུ་ཚུར་ཁ་ཕྱེ་བས་གསེར་གྱི་དོང་ཚེ་རེ་རེ་བྱུང་ངོ༌། །ཕ་མ་གཉིས་རབ་ཏུ་དགའ་
སྟེ༑ དོང་ཙེ་བླངས་ཏེ་ཡང་ཁུ་ཚུར་འཆང་ངོ༌། །མཚན་མཁན་ལ་བསྟན་པས་མཚན་རབ་ཏུ་
བཟང་སྟེ། མིང་ཡང་གསེར་ཡིག་ཏུ་བཏགས་སོ། །དེའི་ཁུ་ཚུར་ཕྱེ་རེས་ཀྱིས་གསེར་གྱི་དོང་ཙེ་
རེ་བྱུང་བས། ཕ་མའི་བང་མཛོད་ཐམས་ཅད་གང་ཡང་ད་དུང་ཟད་པ་མེད་དོ། །དེ་ཆེར་སྐྱེས་
ནས་ཕ་མ་ལ་རབ་ཏུ་བྱུང་བར་ཞུས་ནས། དགེ་སློང་དུ་གྱུར་པའི་ཚེ་ཡང་། ཕྱག་གར་འཚལ་
པར་གསེར་གྱི་དོང་ཙེ་བྱུང་བར་གྱུར་ཏེ། དེ་ནས་དགྲ་བཅོམ་པའི་འབྲས་བུ་ཐོབ་བོ། །ཀུན་
དགའ་བོས་སྟོན་པ་ལ། དགེ་སློང་གསེར་ཡིག་འདིས་སྔོན་ལས་ཅི་བགྱིས་ཏེ་འདི་ལྟ་བུའི་ཚུལ་
ལགས་ཞུས་པས། བཀའ་སྩལ་པ་བསྐལ་པ་དགུ་བཅུ་རྩ་གཅིག་གི་སྔོན་རོལ་དུ། སངས་རྒྱས་
གསེར་ཐུབ་འཇིག་རྟེན་དུ་བྱུང་བ་དེ་འཁོར་བཅས་ཁྱིམ་བདག་རིགས་གཉིས་ཀྱིས་སྤྱན་དྲངས་
ཏེ་འབྱོར་པ་ཕུལ་བས། དེའི་ཚེ་ཤིང་ཐུན་དབུལ་པོ་གཅིག་ཀྱང་དད་ནས། ཉིན་རངས་བཏུས་
པའི་ཤིག་བཙོངས་པས་གསེར་གྱི་དོག་ཙེ་གཉིས་རྙེད་དེ། ཁྱིམ་བདག་གི་སྒོ་དྲུང་དུ་བཅོམ་
ལྡན་འདས་བྱོན་པ་ལ་གཞན་དགའ་བ་དང་གུས་པའི་སྒོ་ནས་ཕུལ་བས། སྟོན་པས་ཀྱང་བརྩེ་
བར་དགོངས་ནས་བཞེས་ཏེ་སྨོན་ལམ་བཏབ་བོ། །ཞེས་སོགས་རྒྱས་པར་གསུངས་སོ།།
གཞན་ཡང་། ནག་པོ་པའི་དཀྱིལ་ཆོག་ལས། སྐྱེ་བོ་ཕལ་པ་སྟོང་ཕྲག་གཉིས། །བྲམ་ཟེ་
གཙང་མ་གཅིག་དང་མཉམ། །བྲམ་ཟེ་གཙང་མ་སྟོག་ཕྲག་གཉིས། །དགེ་སློང་གཅིག་ལ་རབ་
ཏུ་སྦྱར། །དགེ་སློང་སྟོང་ཕྲག་གཉིས་དག་ནི། །རྡུལ་མེད་པ་ནི་གཅིག་དང་མཉམ། །རྡུལ་མེད་
སྟོང་ཕྲག་ གཉིས་དག་ནི། །ཡེ་ཤེས་ལྡན་པ་གཅིག་དང་སྦྱར། །ཡེ་ཤེས་ལྡན་པ་སྟོང་ཕྲག་
-4 7 2 -



L，
གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། ༩
གཉིས། །སློབ་དཔོན་གཅིག་དང་མཉམ་པར་བརྟག །ཅེས་སོགས་ཀྱི་བར་དུ་གསུངས་སོ།།
ཕན་འདོགས་པའི་ཞིང་ནི་མཛའ་བོའི་བུ་སོགས་བཤད་ཟིན་ཏོ། །རྡུལ་གྱི་ཞིང་པུར་པའི་མདོ་
ལ་སོགས་པ་བཞིན། ཡང་གལ་ཏེ་ཡོད་ན་དགེ་འདུན་མཆོད། །ཡང་ན་བྱིས་པའི་སྟོན་མོ་བྱ།།
མགོན་མེད་རྣམས་ལ་བྱིན་པ་ནི། །བསོད་ནམས་ཕུང་པོ་དཔག་ཏུ་མེད། །ཅེས་སོ། །
བཀག་པ་རྣམས་ཀྱང་དེ་ལ་གནང་། །དེད་དཔོན་སྙིང་རྗེ་ཆེ་ལྡན་དེས་སེམས་ཅན་
གྱི་དབུལ་བ་བསྐྱབ་པའི་ཕྱིར་རྒྱ་མཚོར་འགྲོ་ནུས་པ་སུ་ཡོད་ཅེས་དྲིལ་བསྒྲགས་ཏེ། ཚོང་པ་
ལྔ་བརྒྱ་དང་ལྷན་ཅིག་ཆས་པས། འཕོངས་རྩལ་ལ་གོམས་པའི་ཆོམ་རྐུན་བྷ་ཙི་ཞེས་པ་
གཅིག་ཀྱང་ཚོང་པའི་ཆ་ལུགས་ཀྱིས་བཞུགས་ཏེ་དོན་འགྲུབ་ན་ཚོང་པ་རྣམས་རྒྱ་མཚོར་འཕོ་
ལ་ནོར་རྣམས་ཁོ་བོས་བྱའོ་སྙམ་དུ་སེམས་བསྐྱེད་དོ། །དེར་གཟིངས་ནོར་དབྱིག་གིས་གང་སྟེ།
འཛམ་གླིང་དུ་འཁོར་ཁར་ཆོམ་རྐུན་དེས་ད་ནི་དུས་ལ་བབ་བོ་སྙམ་པའི་ཚེ། རྒྱ་མཚོའི་
ལྷས་དེད་དཔོན་གྱི་རྨི་ལམ་དུ། འདི་ན་བྷ་ཙི་ཞེས་པ་བོང་ཆེ་བ་ངམ་གནག་པ། མིག་དམར་
བ༑ སྟོབས་རྒྱས་པ་གཅིག་འདུག་པ་དེས་སེམས་བསྐྱེད་པ་མྱུར་དུ་བརྩམས་པས། དེ་བཟློག་
པའི་ཐབས་ལ་མྱུར་དུ་འབོད་ཅིག །མ་བཟློག་ན་ཚོང་པ་འདི་རྣམས་ཕྱིར་མི་ལྡོག་པ་ཁོ་ན་ཡིན་
པས། བྷ་ཙི་དམྱལ་བ་མཐའ་མེད་དུ་ལྟུང་ངོ༌། །ཞེས་རྨི་བ་སད་ནས། དེར་རླུང་ལོག་སྟེ། ཞག་
བདུན་སྡོད་པའི་ཚེ་བསམས་པ་སྨྲས་ན་ཚོང་པ་རྣམས་ཀྱི་སྟོབས་ཤུགས་ཀྱིས་བསད་དེ། ཚོང་
པ་དམྱལ་བར་ལྟུང་གཞན་ན་ཚོང་པ་སྲོག་དང་འབྲལ་ཞིག་བྷ་ཙི་དམྱལ་བར་ལྟུང་། བྷ་ཙི་
གསད་ན་བདག་རང་དམྱལ་བར་ལྟུང་སྟེ་གང་ལྟར་ཡང་དམྱལ་བའི་གནས་ལས་མ་འདས་
པས། བདག་གིས་ཚོང་པའི་སྲོག་བསྲུང་ཞིང་བྷ་ཙི་དམྱལ་བའི་སྡུག་བསྔལ་ལས་བསྐྱབ་པའི་
ཕྱིར། བསྐལ་པ་འབུམ་དུ་དམྱལ་བའི་སྡུག་བསྔལ་བདག་གིས་བཟོད་པར་བྱའོ། །སྙམ་དུ་
སྙིང་རྗེའི་བློས་ཁོ་རང་གི་སེང་ལྡེང་གི་མདུང་འཕྲོགས་ཏེ་ཁོ་རང་ལ་བསྣུན་པས། ངའི་བསྐལ་
-4 7 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་འབུམ་གྱི་འཁོར་བ་ཕྱིར་བསྙིལ་ལ། ཚོང་པ་རྣམས་འཛམ་གླིང་དུ་བདེ་བར་ཕྱིན་ནས་དགེ་
བ་ལ་བཀོད་ཅིང་། བྷ་ཙི་ལྷར་སྐྱེས་སོ། །
མ་གུས་པ་ལ་ཆོས་མི་བཤད། །རྣལ་འབྱོར་མ་སྒུར་ཆུང་མས་སྟན་དམའ་བ་ལ་
འདུག་སྟེ། རྒྱལ་པོའི་བཙུན་མོ་གསེར་ཁྲི་མཐོན་པོ་ལ་འདུག་པ་དུ་མ་ལ་ཆོས་ཡང་ཡང་བཤད་
ཀྱང་། དངོས་གྲུབ་རྡུལ་ཙམ་ཡང་མ་རྙེད་དེ། སློབ་དཔོན་གྱི་དྲུང་དུ་ཕྱིན་ནས་ངའི་སློབ་མ་ལ་
ཡོན་ཏན་མི་འབྱུང་བ་ཅི་ཞུས་པས། མ་གུས་པའི་ཉེས་པ་སྟེ། བཙུན་མོ་རྣམས་ཁྲི་ལས་ཕོབ་
ཅིག་ཟེར་བ་བཞིན་བཙུན་མོ་རྣམས་ཀྱིས་རང་རང་གི་རིགས་ཀྱི་ང་རྒྱལ་བཅོམ་ནས་ཁྲི་ལས་
བབས་ཏེ་སྟན་དམའ་བ་ལ་འདུག །སྒུར་ཆུང་མ་གསེར་ཁྲི་ལ་བཞག་སྟེ་ཆོས་མཉན་ནས་
དངོས་གྲུབ་རྙེད་དོ། །ལེའུ་ལྔ་པའོ།། །།
༈ ལེའུ་དྲུག་པའི་སྐབས་ཀྱི་གཏམ་རྒྱུད་བཤད་པ། དྲང་སྲོང་རྒྱལ་གདམ་གོ་ར་བ།།
རྨ་བྱ་ཚེར་མ་ཨུཏྤལ་མདོག །ལྷ་སྦྱིན་གསེར་འབུམ་མ་ཧེ་དང་། །དཀོན་གཉེར་གླང་ལུག་མང་
ནུས་སོགས། །སེར་ཐུབ་ལྔ་སྡེ་ཞི་དགེ་དང་། །རྒྱལ་པོ་ཟླ་འོད་བྱན་ལག་དང་། །གཏུམ་པོ་དང་
ནི་ཉི་ཤུའོ། །
ཁོ་ཁྲོ་གཅིག་གིས་འཇོམས་པར་བྱེད། །བཅོམ་ལྡན་འདས་མཉན་ཡོད་ན་བཞུགས་
པའི་ཚེ། མུ་སྟེགས་མང་པོ་མཚོ་མ་ཕམ་ལ་ཁྲུས་བྱེད་དུ་སོང་བ་དང༌། བཅོམ་ལྡན་འདས་
འཁོར་བརྒྱ་ཕྲག་ཕྱེད་དང་བཅུ་གསུམ་དང་བཅས་པ་རྫུ་འཕྲུལ་གྱིས་ནམ་མཁའ་ལ་ངང་པ་ཁྱུ་
ལྡིང་བ་བཞིན་དུ་གཤེགས་པ། བལ་ཡུལ་གྱི་ཐད་དུ་སླེབས་པ་ན། སངས་རྒྱས་འོད་སྲུང་གི་
སྐྲ་སྤུ་ལས་བྱས་པའི་མཆོད་རྟེན་དེ་ལ་དགེ་སློང་གཅིག་གུས་པས་ཕྱག་འཚལ་བ་མཐོང་ནས།
དེའི་བསོད་ནམས་ཀྱི་ཚད་ནི་ཅི་ཙམ་ཞེས་བསྟན་པ། འཁོར་རྣམས་ཀྱིས་ཞུས་པའི་ཚེ། བཀའ་
སྩལ་པ། ཁོ་རང་འདུག་ས་ནས། གསེར་གྱི་ས་གཞི་ལ་ཐུག་པའི་བར་གྱི་རྡུལ་ཕྲ་རབ་ཀྱི་
-47 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། ༼༩
གྲངས་དང་མཉམ་པའི་འཁོར་ལོས་བསྒྱུར་བའི་རྒྱལ་པོར་འགྱུར་རོ། །ཞེས་སོ། །དེར་མཚོ་
དྲུང་དུ་ཚུལ་ཤིང་ལ་བྲིས་པ་རྣམས་ཀྱི་ནང་ནས། གནས་བརྟན་འོད་སྲུང་མ་ཚང་བ་ལ།
མཆོག་ གཉིས་ སྔོན་དུ་བཏང་བས། འགྲོར་ མ་ ཉན་པ་ལ། རྫུན་འཕྲུལ་ གྱིས་ ཁྲིད་ པར་
བརྩམས་པས། སྒུལ་བར་ཡང་མ་ནུས་པས། བཅོམ་ལྡན་འདས་ཀྱི་རྫུ་འཕྲུལ་གྱིས་འོད་སྲུང་
གི་ཏིང་ངེ་འཛིན་བཤིག་སྟེ་བཀུག་གོ །དེར་སངས་རྒྱས་འཁོར་བཅས་ཀྱིས་ཁྲུས་བྱས་ཏེ།
སླར་གཤེགས་པ་ན་བལ་ཡུལ་གྱི་ཐད་དུ་སླེབས་པ་ན། སྔར་གྱི་དགེ་སློང་དེ་གྲོགས་ཚངས་པ་
མཚུངས་པར་སྤྱོད་པ་གཅིག་དང་འཐབ་ཅིང་། ཁོང་ཁྲོ་དྲག་པོའི་སྒོ་ནས་མན་ཇི་ཕར་འཕེན་
ཚུར་འཕེན་བྱེད་པ་མཐོང་ནས། ཞུས་པ། འདིའི་སྡིག་པའི་ཚད་ནི་ཇི་ཙམ་ལགས། བཀའ་
སྩལ་པ། སྔར་གྱི་རྒྱལ་པོར་སྐྱེ་བའི་ལས་བཅོམ་ནས་གསེར་གྱི་ས་གཞིའི་བར་གྱི་རྡུལ་ཕྲ་རབ་
ཀྱི་གྲངས་དང་མཉམ་པའི་དམྱལ་བར་སྐྱེའོ་གསུངས་ནས་མཉན་ཡོད་དུ་གཤེགས་སོ། །
བཀའ་བཟློག་དད་དང་ ཀན་ པ། །ལྷ་རྣམས་ཕམ་པའི་ཚེ། ལྷ་ཆེན་དབང་ཕྱུག་
དཔའ་བས་དཀའ་ཐུབ་ལས་བཟློག་ནས་གཡུལ་དུ་འཇུག་པའི་ཐབས་སུ་དེ་འདོད་ཡོན་ལ་
སྲེད་པས། ལྷ་རྣམས་ཚོགས་ཏེ་ཤ་སོན་མོ་རེ་བསྡུས་ནས། ལྷ་མོ་དབུ་མ་ཞེས་པའི་གཟུགས་
བྱད་ཤིན་ཏུ་མཛེས་པ་གཅིག་སྤྲུལ་ནས། དབང་ཆེན་ལ་ཕུལ་ཏེ། དཀའ་ཐུབ་ལས་བཞེངས་
ནས་གཡུལ་དུ་འཇུག་པར་ཞུས་པས། དཀའ་ཐུབ་ལས་བཞེངས་ཀྱང་འདོད་པས་གཡེངས་ཏེ་
གཡུལ་དུ་འཇུག་ཏུ་མ་འདོད་པར། དེ་དབྲལ་བའི་ཕྱིར་མེ་ལྷས་སྦྱོར་མཚམས་ནས་མེ་སྤར་
བས། ཁོང་འཁྲུགས་ཏེ་ས་བོན་བྲབས་ནས་རྒྱབ་པ། ཐལ་ནས་རྒྱ་མཚོར་ལྷུང་བ་ལན་ཚྭར་
ཆགས་ཏེ། ལྷས་སྦྱིན་ལན་ཚྭ་མི་ཟ་བའི་རྒྱུ་དེའོ། །དེར་དབང་ཆེན་འཁྲུགས་ནས་དྲག་པོར་
གྱུར་ཏེ། དབུ་མ་ཡང་གྱེད་ནས། ལྷའི་བུ་སྟོབས་འཕེལ་གྱིས་རང་ལུས་བསྲེགས་ཏེ། དབུ་མ་
མཆོད་པས་མཉེས་ནས། དབང་ཆེན་མགུ་བར་བྱས་ཏེ་གཡུལ་དུ་ཞུགས་ནས་ལྷ་རྣམས་རྒྱལ་
-4 7 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་བྱས་པས། དེང་སང་ཡང་དབུ་མ་མཉེས་པའི་ཐབས་སུ་རང་ལུས་སྲེག་པ་བཟོད་པར་
བྱེད་དོ། །ཀན་པ་ནི་བོད་སྐད་དྲང་སྲོང་ནག་པ་སྟེ། ཁོ་སྒྲུབ་པ་བྱེད་པའི་ཉེ་འཁོར་དུ། ཉི་ཟླ་
གཟས་ཟིན་པའི་ཚེ། བསམ་གཏན་པ་གཉིས་ཁོན་ཅུང་ཟད་ཀྱིས་མགོ་བོ་གཅོད་རེས་བྱས་ཏེ་
ཤི་བ་ནག་པོའི་མངོན་ཤེས་ཀྱིས་ཚངས་པར་སྐྱེས་པ་མཐོང་ནས། དེར་དེ་ལྟ་བུས་སྐྱེའོ་ཞེས་
ཁོས་སྨྲས་པས། དེང་སང་ཡང་དེའི་ཆེད་དུ་མགོ་བོ་གཅོད་རེས་ཀྱིས་སྡུག་བསྔལ་བཟོད་པར་
བྱའོ། །སོགས་ཁོངས་ནས། ལྷ་ཆེན་རྒྱལ་བ་དམ་པ་དཀའ་ཐུབ་ཀྱི་གནས་ན་འདུག་པའི་ཉེ་
འཁོར་དུ་ནང་པའི་རང་རྒྱལ་ཞིག་ཡོ་བྱད་ཅུང་ཟད་ཀྱི་ཕྱིར་མི་རྒོད་ཀྱིས་བཤུས་ནས་ཤིང་ལ་
བཅིངས་ཏེ་ཤི་བ། རྒྱལ་བ་དམ་པའི་མངོན་ཤེས་ཀྱིས་གང་དུའང་སྐྱེ་བ་མ་མཐོང་བར། དེས།
དེ་ལྟ་བུས་ཤི་ན་སྐྱེ་མེད་དུ་གྲོལ་ཞེས་གྲགས་པས། དེང་སང་ཡང་གཅེར་བུ་པའི་དཀའ་སྤྱད་
དེ་ལྟ་བུ་བཟོད་པར་བྱེད་དོ། །
གོམས་ན་སླ་བར་མི་འགྱུར་བའི། །གསོ་ཐིགས་སུ། གོ་ར་བ་བཞིན་ཞེས་པས།
ཚངས་བྱིན་གྱིས་བློན་པོ་གོ་ར་བའི་མལ་ལ་བདེ་བར་གཉིད་མྱངས་པར་བལྟས་པས། འབོལ་
བར་ན་རྟ་རྔ་གཅིག་བྱུང་བ་ཐོས་པས། དེ་ལྟ་བུའི་ཚོར་རྟོག་ནི་བརྒྱ་བྱིན་ལའང་མེད་དོ་ཞེས།
སློབ་འདབས་ནས་ཕྱུང་ནས། རང་ཁྱིམ་དུ་བུ་སྨད་ཀྱིས་བསྐུལ་ནས་ཤིང་འཚོང་བ་ན་བྲག་
རོང་ནས་རྐང་རྗེན་དུ་ཚེར་ཁུར་ཁུར་ཏེ་གླུ་ལེན་པ། རྒྱལ་པོས་གསན་ཏེ། ཁྱོད་དང་པོ་རྟ་རྔ་ལ་
སྨྲེ་སྔགས་འདོན། ད་ལྟ་ཚེར་ཁུར་འོག་ནས་གླུ་ལེན་པའི་རྒྱུ་མཚན་དྲིས་པས། དང་པོ་རྒྱལ་
པོའི་སྐུ་དྲིན་གྱིས་བསྐྱབས་པས་བློན་འབངས་ཐམས་ཅད་ཀྱིས་ཁུར་ཏེ། དར་འབོལ་བདུན་
བརྩེགས་ཀྱི་སྟེང་དུ་འཇམ་འཁྲིལ་གསུམ་སྡུག་གྱོན་ནས་ཞིམ་མངར་གཞན་གྱིས་སྣོད་ཀྱང་
ལང་ཡོད་ཀྱིས་སྐྱིད་དུ་ཚོར་བའང་མ་བྱུང་། ད་ལྟ་བུ་སྨད་ཀྱིས་བརྙས། རི་རོགས་རྣམས་ཀྱིས་
ཀྱང་གཤེ་ཞིང་། བྲག་རོང་ནས་ཚེར་མ་ཁུར་ཏེ་ཚིགས་མ་ཟ་ཡང་ངན་གོམས་ཀྱིས་སྡུག་ཏུ་
-4 7
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། །༩
ཚེར་བའང་མ་མཆིས་པས། སྐྱིད་སྡུག་ཐམས་ཅད་ལུས་ཀྱིས་མིན་པར་སེམས་གོམས་པའི་
ཤུགས་སོ་ཞེས་ཞུས་པས། དྲང་པོ་ཞིག་གོ་ཞེས། སླར་བློན་པོར་བཙུད་དོ། །
ཁྲོ་བ་དེ་བཞིན་སྐྱེ་བར་འགྱུར། །ཝཱ་རཱ་ཎ་སཱིར། དགེ་སློང་བསོད་སྙོམས་པ་གཅིག་
འོངས་པས། ཁྱིམ་བདག་གཅིག་ནོར་བུ་ཞིག་སྐེམས་ཤིང་དྲུང་ནས་རྨ་བྱ་ཞིག་ཀྱང་འདུག་གོ།
དགེ་སློང་གི་ཟླ་བ་དམར་པོའི་འོད་ནོར་བུ་ལ་ཕོག་པས་དམར་པོར་སོང་བ། རྨ་བྱས་ཤར་
བསམས་ཏེ་ཟོས་སོ། ཁྱིམ་བདག་གིས་བསོད་སྙོམས་བླངས་ཏེ། འོངས་པ་ན་ནོར་བུ་མེད་དེ། །
དགེ་སློང་ལ་བཙུགས་པས། ངས་མ་ཁྱེར་ཙམ་ལས་རྨ་བྱས་ཟོས་པ་མ་སྨྲས་སོ། ཁོ་ཁྲོས་ཏེ་
གོས་ལ་མདུད་པ་བྱེད་པ་ན། དགེ་སློང་གིས་ཀྱང་གོས་ལ་མདུད་པ་བྱས་སོ། །དེར་ཁྱིམ་
བདག་གིས་རྨ་བྱ་ལ་རྟོག་པ་ཕོག་ཏེ་ཤི་བའི་ཚེ། ནོར་བུ་རྨ་བྱས་ཟོས་པ་བཤད་དོ། །སྔར་མི་སྨྲ་
བ་ནི་ཁྱོད་ཀྱིས་རྨ་བྱ་གསད་ཀྱིས་དོགས་པས་སོ། ཁོ་ན་རེ་ཁྱོད་ལའང་ཞེ་སྡང་ཡོད་དེ། ང་
མདུད་པ་བྱེད་ཚེ་ཁྱེད་ཀྱང་བྱེད་པས་སོ་ཟེར། ང་སེམས་མ་འགྱུར་མོད། ཁྱོད་ཀྱིས་ང་གསོད་
པས་སྤྱོད་ལམ་བསྡམ་པའི་ཕྱིར་མདུད་པ་བྱས་པའོ། །བྱས་པས། ཁྱིམ་བདག་དད་དེ་ནོར་བུ་
ཡོན་དུ་ཕུལ་ནས་སེམས་བསྐྱེད་དོ། །དེ་ནས། ལྭ་བ། ནོར་བུ། རྨ་བྱ་ གསུམ་ ལས། ཁྱིམ་
བདག་ལ་ཞེ་སྡང་སྐྱེ་བ་རྟེན་འབྲེལ་ཡིན་ནོ། །
ཚེར་མ་ལ་སོགས་གནོད་པ་བྱེད། །མ་ག་དྷའི་ནཱ་ལེནྡྲ་ན། ལྷ་ཁང་ཆེན་པོ་བཅུ་བཞི།
ཕྲན་སུམ་བརྒྱ་ཡོད་པ་ལ། ཁ་ཆེ་བདེན་པའི་བྱང་ཆུབ་ཅེས་པ་མགྲོན་པོ་ཞིག་གིས་ཁྱིམ་ཞིག་
ཏུ་ཉལ་བས། གཞི་པ་ཞིག་གིས་ཉལ་དུ་མ་བཅུག་པ་ལ། ཞེ་སྡང་སྐྱེས་ནས་འདི་ཐམས་ཅད་
ཡུལ་ནས་ཕྱུང་ལ། ང་གཅིག་པུས་ཡུལ་འདི་བཟུང་སྙམ་ནས་རང་གི་ལྷ་ལ་རེ་བ་ཆེ་བྱས་སོ།།
དེ་ལྷ་རྨི་བའི་ཕྱིར་ཚེར་ཕུང་ཆེན་པོ་ཞིག་གི་སྟེང་དུ་ཉལ་ཏེ་སྡུག་བསྔལ་བར་བྱས་སོ། །དེར་
ཤིན་ཏུ་རིད་པར་གྱུར་ཏེ། ནམ་ཞིག་ལྷ་རྨི་ལམ་དུ་བྱུང་ནས་ཁྱོད་ཅི་འདོད་ཟེར། ང་ཡུལ་མ་ག་
，
-47 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དྷ་རི་འདོད་བྱས། དེ་ནས་སེམས་བསྐྱེད་པ་སོགས་ཡུལ་ཁྱད་པར་ཅན་མང་པོ་ཡོད་པས་ཕྱུང་
ན་སྡིག་འོང་ཟེར། སྡིག་འོང་ཡང་འདོད་བྱས་པས། འོ་ན་ཡུལ་ཁྱེར་ལ་སྡིག་མ་བྱེད་ཟེར་རོ།།
དེར་གཉིད་སད་ནས་ཚེར་གསེབ་ནས་ལངས་ཏེ། མ་ག་དྷར། རྒྱལ་པོའི་དྲུང་དུ་ཕྱིན་ནས།
དགེ་འདུན་འདི་རྣམས་ཡོ་བྱད་ཐམས་ཅད་རང་གི་གཡོག་ལ་བགོས་ནས་དགེ་བ་མི་བྱེད་
པས་འདི་ཐམས་ཅད་ཕྱུང་ལ་ངས་བཟུང་ངོ༌། །ཞེས་སྨྲས་པས། རྒྱལ་པོས་ཀྱང་དེ་བཞིན་
གནང་སྟེ། ལྷའི་ནུས་པས་རང་ཉིད་བློན་པོ་ཆེན་པོའི་ཁྲིམས་བཅས་ཏེ་མངའ་ཐང་ནི་ཤིན་ཏུ་
ཆེའོ། །ནམ་ཞིག་དེ་འཆི་ནད་ཀྱིས་ཟིན་པ་ན། གཡོག་རྒྱ་གར་བས་སྣབས་སྣོད་གཞན་བསྩལ་
གཡོག་པེན་དྷ་བས་སྣབས་ལག་པས་བླངས་པས། ངའི་བློན་སྲིད། ད་ནི་པེན་དྷ་ངོས་ལ་སྦྱིན་
བསམ། གཡོག་གཉིས་པོས་ངེད་གཉིས་སུ་ལ་སྟེར་དྲིས་པས། ཁྱེད་གཉིས་རྒྱལ་པོའི་དྲུང་དུ་
སོང་ལ་དྲིས་ཤིག་ཟེར་རོ། །དེར་པེན་དྷས་གོས་གསར་པ་སྦས་ཏེ་ཧྲུལ་པོ་གྱོན། རྒྱ་གར་བས་
གསར་པ་གོན་ཕྱིན་ནས་སྡུག་བསྔལ་བྱུང་། པེན་དྷས་གོས་གསར་པ་བརྗེས་ཏེ་གོ་གནས།
རྒྱལ་པོ་ལ་ངེད་ཀྱི་བློན་པོ་ཤི་བས། བློན་སྲིད་ངེད་གཉིས་སུ་ལ་སྟེར་བྱས་པས། རྒྱལ་པོ་ན་རེ།
རྒྱ་གར་བ་ཁྱོད་རང་གི་གོས་ཀྱང་ག་དར་མི་ནུས་ན་བློན་པོ་ག་ལ་འོང་ཟེར་ཏེ། པེན་དྷ་བ་ལ་
བྱིན་ནས་ད་ལྟ་དེས་བཟུང་སྐད་དོ། །
བདག་སྡུག་ཉིད་ཀྱང་གསོད་བྱེད་པ། །ཉོ་ཆང་པ་ཞིག་བཟི་སྟེ་ནམ་ཕྱེད་ན་འོངས་
པ་ལ། ཆུང་མ་བུ་སྐྱེས་ཏེ་སྒོ་འབྱེད་མ་ནུས་པས། ཁོ་ཁྲོས་ཏེ་སྒོ་བཅག་ནས་ཁྱོད་བུ་ཤོས་ལ་ཟོ་
ཞིག །དེ་མིན་གསོད་ཟེར་བས། ཆུང་མ་རང་སྲོག་ལ་ཆགས་ནས་བུ་བཤས་ཏེ་ཟོས་སོ། །དེར་
ཡ་མཚན་ཆེ་བར་གྱུར་ཏེ། རྒྱ་མཚན་ནི་སྐྱེ་བ་སྔ་མ་རྒྱལ་པོ་གཅིག་གི་ཆེན་མར་གྱུར་ཀྱང་བུ་
མེད་ནས། ཆུན་ལ་བུ་གཅིག་བཙས་པའི་ཚངས་བུག་ཏུ་ཁབ་བཅུག་སྟེ་བསད་པས་ཆུན་མ་ན་
རེ༑ ངའི་བུ་ཁྱོད་ཀྱིས་བསད་ཟེར། མོས་མ་བསད། བསད་ན་ཕྱི་མ་རང་གི་བུ་བསད་ནས་
- 4
7
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། དོ༩
རང་གིས་ཟ་བར་གྱུར་ཅིག །བུ་ལ་ལ་སྤྱང་གིས་ཟ་ཞིང་། ལ་ལ་ཆུར་ཁྱེར་བར་གྱུར་ཅིག།
གསོན་པོ་ལ་དུར་དུ་ཡང་ཡང་འཇུག་པར་གྱུར་ཅིག །སོགས་བརྗོད་པའི་ལས་ཏེ། རྒྱས་པར་
དགེ་སློང་མ་ཨུཏྤ་ལའི་མདོག་གི་རྣམ་ཐར་སོགས་ལས་ཤེས་སོ། །
བཟོད་པས་བདག་སྡིག་མང་དུ་འབྱང་། །སྔོན་ཚེ་ལོ་དཔག་མེད་ཀྱི་དུས་ན། གྲོང་
ཁྱེར་སུམ་སྟོང་གིས་རིམ་པ་བཞིན་བསྐོར་བའི་རྒྱལ་པོས་སྦྱིན་པ་དང་ཚུལ་ཁྲིམས་ནི་རྫོགས་
པར་མཛད་པ་ན། གནོད་བྱེད་མེད་པས་ང་ལ་བཟོད་པ་བསྒོམ་དུ་མེད་དོ། །ད་འཁོར་རྣམས་
ཀྱི་ནང་ནས། ང་ལ་སུ་སྙིང་བརྩེ་བ་གཅིག་གིས་ང་ལ་ཅི་གནོད་གྱིས་ཤིག་ང་བཟོད་པ་བསྒོམ་
ཞེས་པས། དེའི་ཚེ་མི་ཞིག་ལ་རིམ་པ་ཐ་མའི་སྒོ་གཉེར་གཏད་པ་ལོ་སྟོང་ཐུབ་སྟེ། རིམ་པ་
གཉིས་པའང་གཏད་པས། ལོ་སྟོང་སྟོང་དུ་སྒོ་གཉེར་ཐུབ་པས་མཐར་རྒྱལ་པོ་ཉིད་ཀྱི་ཕོ་བྲང་
ཡང་གཉེར་བྱས་པ་དེས། རྒྱལ་པོ་ལ་ཕན་ན། ངས་གང་གནོད་བྱ་ཟེར་ཏེ། བྱས་པས་བཟོད་
ཕྱིན་རྫོགས་ཏེ། དེ་ནི་ལྷས་བྱིན་ནོ། ། །
བདག་གི་རྙེད་པ་འདིར་འདོར་གྱིས། །རྡོ་ རྗེ་གདན་གྱི་བྱང་ཕྱོགས་ན། ཁ་ཆེའི་
བཙུན་པ་ཞིག་ལ་གསེར་བུམ་པ་གང་ཡོད་ལ། དེ་འཆི་བའི་ཚེ་འགྲོ་མི་ནུས་བཞིན་དུ་ཕྱིན་ནས་
གསེར་ལ་ཤིན་ཏུ་ཆགས་ནས་ཆབ་ཁུང་དུ་བསྐྱུར་རོ། །དེའི་རོ་དུར་ཁྲོད་དུ་བསྐྱལ་ཏེ། གསེར་
བཙལ་བས་མ་རྙེད་དོ། །ཕྱིས་རིགས་ངན་གྱིས་ལུད་འདོན་པ་ན་རྟོག་རྩེ་ཐེན་གྱིས་བྱུང་བ་དེ་
བལྟས་པས། གསེར་བུམ་ལ་སྦལ་པ་ཞིག་འཁྲིལ་འདུག་པ་ཕྲལ་བས་མ་ཕྲེལ་བར། སྦལ་པ་
བཏུབས་ནས་གསེར་ཁྱེར་རོ། །དེར་རྡོ་རྗེ་གདན་གྱི་བྱང་ཕྱོགས་སུ་མགར་བ་ཞིག་ལ་གསེར་
བག་ཙམ་ཞིག་གསང་ནས་བཙོངས་པས། མགར་བ་འཁུས་ནས་བཤད་པས། དགེ་འདུན་
གྱིས་རིགས་ངན་བསྒྲིགས་ཏེ་གསེར་འཕྲོགས་སོ། །
ཐམས་ཅད་ལས་ལ་རག་ལས་ན། །ཚོང་པ་མང་པོའི་གཟིངས་ཞིག་སྟེ། མི་བདུན།
- 4 79 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་ཧེ་དང་བརྒྱད་ཐོན་པ་ལྟོགས་ཏེ། འཛན་མ་བྷི་རིས་མ་ཧེའི་ཤ་རན་ཙམ་རེ་གསོན་པོ་རེ་ལ་
བཅད་ཅིང་ཟོས། མི་བདུན་པོས་དེ་མི་གཙང་བས་རྟོགས་པ་རུང་ངོ་ཟེར་ཏེ་རྩ་བ་སོགས་ཟོས་
སོ༑ ༑དེར་ཡུལ་དུ་སླེབ་པ་དང་། མ་ཧེའི་ཤ་ཟད་དེ་ཤི་མ་ཐག་ཞེ་སྡང་གིས། ཡུལ་དེའི་རྫིང་དུ་
ཆུ་སྲིན་དུ་སྐྱེས་ནས་མི་སྐད་དུ་ང་རོ་ཆེན་པོ་བཏོན་པས། ཆུ་ལེན་སོགས་རྒྱུན་ཆད་དེ། ང་ནི་མི་
གཅིག་མིན་པ་ལ་མི་གནོད་ཀྱིས་མ་སྐྲག་ཟེར་རོ། །ནམ་ཞིག་འཛན་མ་བྷི་རིས་ཁྲུས་བྱེད་དུ་
ཕྱིན་པས་ཆུ་སྲིན་གྱིས་བཟུང་ནས། མགོ་ནས་ཏིལ་ཙམ་རེ་བཅད་ཅིང་ཟོས་ཏེ། ཡུན་རིང་དུ་
སྡུག་བསྔལ་ལོ། །
དམྱལ་བ་བྲལ་ན་ཅིས་མ་ལེགས། །ལྷོ་ཕྱོགས་ཨ་མོ་གྷ་པ་ཤའི་གཙུག་ལག་ཁང་གི་
དཀོན་གཉེར། རྒྱལ་པོ་སཾ་ག་ཕ་ལའི་བློན་པོ་ལྷར་བཅས་ཀྱིས། ཙན་དན་གོར་ཤི་ཥའི་སྒོར་
རྒྱབ་ནས་བཞོགས་ཏེ་བཙོངས་པས། ཁྱིམ་ཐབ་དེ་ལྡན་གྱིས་སྐུ་ཚབ་གྱིས་ལ་སྡིག་པ་སྦྱོངས།
མིན་ན་སྡིག་ཅན་གཅིག་བདེ་བར་མི་གནས། ཟེར་བ་བཞིན་བྱས་པས། དག་རྟགས་ཅུང་ཟད་
ཀྱིས་བྲོད་པ་སྐྱེས་ཏེ། ཉིན་མཚན་ཟས་གཉིད་མི་དྲན་པར་འབད་པས། རྒྱབ་ཐམས་ཅད་རྨར་
སོང་སྟེ། ཟུག་གཟེར་མ་བཟོད་པར་ཁྱིམ་ཐབ་བོས་ཏེ། འཐོན་བྱས་པས། དམྱལ་བའི་སྡུག་
བསྔལ་མཐོང་ཆོས་སུ་འདྲེན་པ་ཡིན་གྱིས་འབོད་ཅིག་བྱས་པས། ནམ་ཞིག་སྐུ་རྒྱབ་དྲེག་པ་
ཅན་ཞིག་བསྟན་ནས་ཞལ་ཕྱིར་གཟིགས་པ་མཐོང་སྟེ། སྡིག་མི་འདག་འདུག །སྙམ་ནས་ཡི་
ཆད་དེ་ཉལ་བ་ཁྱིམ་ཐབ་འཚོ་བ་སྐྱེལ་བས་མཐོང་ནས། དེ་ཀ་སྔ་ལྟས་ཡིན་གྱི་ལོངས་ལ་
སྒྲུབས་ཟེར་བ་བཞིན་བྱས་པས། ནམ་ཞིག་མི་རེང་དཀར་པོ་འགའ་བྱུང་ནས། སྒོ་བཤིག་
སྟེ་བྲག་ཕྲེང་ཞིག་ན་མར་རྒྱབ་ཟད་ཟད་དྲུད་དེ་ཤི་ལ་ཁད་པ་ཞིག་ཆུ་འགྲམ་ཞིག་ཏུ་སྐྱུར་ནས།
ཁྲག་གིས་བོར་ཏེ་བརྒྱལ་བ་སངས་པ་དང་། ནམ་མཁར་ལྷ་ལྔ་བྱོན་ནས། གལ་ཏེ་མི་ཡི་སྡུག་
བསྔལ་གྱིས། །དམྱལ་བ་བྲལ་ན་ཅི་མ་ལེགས། །བདེ་ལྡན་ཞིང་དུ་མྱུར་སོང་ནས། །རིང་པོར་
- 4 8 0 -



ག
)
|
་
གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། /༩
མི་ཐོགས་མངོན་འཚང་རྒྱ། །ཞེས་དབུགས་ཕྱུང་། ལུང་བསྟན་པ། མི་སྣང་བར་གྱུར་པ་དང་།
བྱིན་རླབས་ཀྱིས་ཆུ་དེ་ལས་དངོས་གྲུབ་ཀྱི་ཤིང་ཏོག་གཉིས་བྱུང་བ་གཅིག་ཟོས་པས། རྨ་དྲག་
སྟེ་འཕྲལ་དུ་ལྷ་ལུས་སུ་གྱུར། གཅིག་ཁྱིམ་ཐབ་ལ་དྲིན་ལན་དུ་བཞག་གོ །འཚོ་བ་སྐྱེལ་དུ་
ཕྱིན་པས་སྒོ་ཧྲལ་ཧྲུལ་དུ་ཞིག་ནས་དྲུད་པའི་ཁྲག་ལམ་ནས་ཕྱིན་པས། ལྷ་ཞིག་འདུག་པ་ལ་
དྲིས་པས། དེ་ཀ་ང་ཡིན་འདི་ལྟར་བྱུང་བྱས་ཏེ། ཤིང་ཏོག་གཅིག་བྱིན་པས་ཟོས་མ་ཐག་ལྷ་
ལུས་སུ་གྱུར་ནས་བདེ་ལྡན་དུ་སོང་སྟེ། སྒྲུབ་གཡོག་རྟོགས་པ་མྱུར་བར་གྱུར་ཏོ། །
མཐོང་དང་མ་མཐོང་ཉམས་པར་འགྱུར། །སྟོན་པ་བཞུགས་དུས་སུ། ལུང་པ་ཕུ་ན་
མི་དབུལ་པོ་ཞིག་ལ་ནོར་དུ་ལུག་གཅིག་ཡོད་པ་གསོད་གྲབས་བྱས་པ་ན། ལུག་ན་རེ། ང་མ་
གསོད་རྔན་པ་སྦྱིན་ཟེར། ཅི་སྦྱིན། མདོ་ན་མི་ཕྱུག་པོ་ཞིག་ལ་ནོར་གླིང་གཅིག་ཡོད་ཀྱིས།
ཁྱོད་ཀྱི་གླང་དང་། ངའི་ལུག་ ཁ་སུ་དྲག་འགྲན་གྱིས་ངའི་གླང་དྲག་ཟེར་ན། གསེར་སྲང་
བཅུའི་རྒྱལ་ཚུགས་ཟེར་བ་བཞིན་བྱས་པས། ལུག་ན་རེ། ང་ལ་བྲེ་དང་སྲང་ཁོལ་ཟེར། བཀལ་
ནས་དམངས་མང་པོས་དཔང་པོ་བྱས་ཏེ། གང་རྒྱལ་བས་གསེར་ཐོབ་པར་བྱས་པས། བྲེ་
སྲང་ཁྲོག་ཟེར་བས། གླང་བྲོས་ཏེ་རྒྱལ་ཐོབ་པ། དེར་འཇིག་རྟེན་པ། འབས་འབུ་དེད་ཟེར།
སྟོན་པ་ལ་རྒྱུ་མཚན་ཞུས་པས། ལུག་དེ་སྔ་མ་མི་ཕྱུག་པོ་ཞིག་ཡིན་ཀྱང་། སྦྱིན་སོགས་མ་བྱས་
པར་འདི་ཕྱི་གཉིས་ལ་མཐོང་གི་ལས་ཉམས་པར་བྱས། གླང་དེས་ཀྱང་། དེ་ལ་བུ་ལོན་བླངས་
པ་མ་བཅལ་བས་སོ་གསུང་ངོ༌། །
བམ་པོ་གཉིས་པ། རྒྱན་སོགས་ཆང་ཡང་བསྟེན་དགོས་སོ། །བུམ་པའི་སྐྱེ་རབས་
སོགས་བརྗོད་དོ། །མདོར་ན། བརྒྱ་བྱིན་བྲམ་ཟེ་ཉན་ཐོས་བྱེད། །ལེགས་པར་ཕ་རོལ་ཕྱིན་
དང་ཉ། །བྱ་དང་བུམ་པ་ཕྱུག་པོའི་བུ། །དཀའ་ཐུབ་ཅན་དང་ཚོང་དཔོན་ནོ། །ཞེས་སོགས་
ཚུལ་ཁྲིམས་ལས་བརྩམས་པ་བཅུ་པོ་དང་། བྱང་ཆུབ་ངང་པ་བྱང་ཆུབ་ཆེ། །སྤྲེའུ་རི་དྭགས་ཤ་
- 4
8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རམ་བྷ། །རུ་རུ་ཁྲོ་རྒྱལ་བཟོད་པར་སྨྲ། །ཚངས་དང་གླང་ཆེན་དགེ་བ་བཅུ། །ཞེས་པ། བཟོད་
པ་ལས་བརྩམས་པ་བཅུ་པོ་དང༌། སཱུ་ད་པ་དང་ལྕགས་ཁྱིམ་དང་། །མ་ཧེ་དང་ནི་ཤིང་རྟ་མོ།།
བརྩོན་འགྲུས་བརྩམས་པ་བཞི་པོ་རྣམས། འདིར་ཡང་ཕར་ཕྱིན་དྲུག་གི་སྐབས་སུ། སྐབས་
དག་གང་འབྲེལ་རྒྱས་བསྡུས་ཅི་རིགས་སུ་བརྗོད་པར་བྱའོ། །
ཁྱིམ་དུ་གཏེར་ནི་བྱུང་བ་ལྟར། །མཉན་ཡོད་ན་བུ་མོ་ས་ག་ཞེས་པ་ཞིག་བཙས་མ་
ཐག །ཁྱིམ་གྱི་གྲྭ་བཞིར་ཁྲོན་པ་རེ་རྡོལ་བའི་ནང་ནས་ཅི་འདོད་ཐམས་ཅད་འབྱུང་ངོ༌། །དེ་
ཆེར་སྐྱེས་ནས་ཁྱིམ་ཐབ་བྱས་པས་བུ་གསུམ་སྐྱེས་སོ། །དེ་ནས་དགེ་བསྙེན་མ་ས་ག་དེ། རྫས་
ཡོ་བྱད་ཐམས་ཅད་ལ་གཉེར་མེལ་ཚེ་མི་བྱེད་འདུག་པ་ལ་བུ་ན་རེ། མའི་ཡོ་བྱད་གཏོར་མི་
འགྲོའམ་ཟེར། མི་གཏོར་རོ་ཟེར། དེ་ཅི། ངས་ནི་སྐྱེ་བ་སྔོན་མ་ལ་མ་བྱིན་ལེན་སྤངས་པས་སོ་
ཟེར། དེ་རྟག་པའི་ཕྱིར་བུ་གསུམ་གྲོས་བྱས་ནས། མའི་སོར་གདུབ་ཕྲ་གསུམ་ཡོད་པ། ཕྲ་
གཅིག་གིས་དུག་ཐུབ། གཅིག་གིས་རིམས་ཐུབ། གཅིག་གིས་ཐོག་ཐུབ་པ་དེ། ཆུ་བོ་གངྒཱ་ལ་
སྐྱུར་ བཏང་ངོ༌། །དེར་ བུ་ ན་ རེ། མའི་ སོར་ གདུབ་ གར་ སོང་ བྱས་པས། ནམ་ཞིག་ འོང་
གིས་ཟེར། དེ་ནས་ཉ་པ་རྣམས་ཀྱིས་དཀའ་དཀའ་ནས་གངྒཱ་ལས་ཉ་གཅིག་ཟིན་པ་དེ། དགེ་
བསྙེན་མ་ས་གས་ཉ་དེ་ཟོས་ཙ་ན་དེའི་མགོ་བོའི་ནང་ནས། སྔར་གྱི་སོར་གདུབ་བྱུང་བ་བུ་ལ་
བསྟན་པས་གདོད་ཡིད་ཆེས་སོ། ། །
འདི་ལ་ཐོག་མར་བདར་འོས་ཏེ། །སྟོན་པ་ཐོག་མར་ལྔ་སྡེ་ལ་ཆོས་སྟོན། དེ་ནས་
འོད་སྲུང་སྤྱན་སྟོང་ལ་ཆོས་སྟོན་པའི་རྒྱུ་མཚན་ཞུས་པས། ངས་སྔོན་ཁས་བླངས་པས་སོ། །ཇི་
ལྟར་ན། ཝཱ་རཱ་ཎ་སཱིར་རྒྱལ་པོ་རྩོད་འབྱུང་འཁོར་བཅས་ནགས་ན་དྲང་སྲོང་བཟོད་པ་ཅན་
འཁོར་ལྔ་དང་བཅས་པའི་ཕྱོགས་སུ་སོང་སྟེ། རྒྱལ་པོ་མནལ་སད་ནས་བཙུན་མོ་རྣམས་
བཙལ་བས་དྲང་སྲོང་གི་མདུན་ན་འདུག་པ་ལ། ཕྲག་དོག་སྐྱེས་ཏེ། ཚད་མེད་སོགས་ཅི་ཐོབ་
- 4 8 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། [༩
མ་ཐོབ་ན་དབེན་པ་སྐྱབས་མེད་དུ་བུད་མེད་དང་ལྷན་ཅིག་ཅི་བྱེད། བཟོད་པ་བསྒོམ་མོ།།
བཟོད་མི་བཟོད་ལྟའོ། །ཟེར་ཏེ། རལ་གྲིས་རྐང་ལག་བཞི་རིམ་གྱིས་བཅད་ཀྱང་བཟོད་པ་མ་
ཉམས་པར། འཁོར་རྣམས་འཕུར་ཏེ་ས་གཡོས་སོ། །ད་དུང་བཟོད་པར་ཅི་ཤེས། དེ་ལ་ཇི་མི་
སྙམ་པ་བདེན་ན་ཁྲག་འོ་མ་དང་། རྐང་ལག་སྔར་བཞིན་གྱུར་ཅིག །ཅེས་པས། སྔར་བཞིན་
གྱུར་ནས་རྒྱལ་པོ་འགྱོད་དེ། བག་མེད་པས་ནོངས་པ་བགྱིས་པ་བཟོད་པར་གསོལ་གྱིས།
བརྩེ་བར་དགོངས་ཤིག་ཅེས་པའི་ལན་དུ། ཁྱོད་ཀྱིས་ཕྲག་དོག་གིས་ངའི་རྐང་ལག་བཅད་པ་
བཞིན་དུ། ང་སངས་རྒྱས་པ་ན། ཤེས་རབ་ཀྱི་མཚོན་གྱིས། ཁྱོད་ཀྱི་ཉོན་མོངས་ཀྱི་རྐང་ལག་
བཅད་པར་བྱའོ། །ཞེས་པས། དྲང་སྲོང་ལ་འགྱོད་ཚངས་བྱས་ཏེ། རྒྱུན་དུ་ཕོ་བྲང་དུ་མཆོད་
པས། ཕྱོགས་དེའི་ཀུན་ཏུ་རྒྱུ་སྟོང་གི་ཕྲག་དོག་གིས་རྡུལ་བཤང་གཅི་གཏོར་བ་ཡང་བཟོད་
པར་བྱས་ཏེ། ང་སངས་རྒྱས་པ་ན། ཆོས་ཀྱི་བདུད་རྩིས་དེ་དག་གི་ཉོན་མོངས་ཀྱི་དྲི་མ་བཀྲུ་
བར་བྱའོ། །ཞེས་ཁས་བླངས་པའི་དྲང་སྲོང་ཡིན་ལ། རྩོད་འབྱུང་དྷི་རྩའོ། །བློན་པོ་བཞི་ནི་
རླངས་པ་སོགས་སོ། །ཀུན་ཏུ་རྒྱུ་སྟོང་ནི་འོད་སྲུང་སྤྱན་སྟོང་ངོ༌། །དེ་དག་གིས་བཟོད་ཕྱིན་
རྫོགས་པར་བྱས་པའི་དྲིན་ལན་ནོ་ཞེས་སོ། ། །
གང་ཞིག་སྐུ་གཏོང་མནར་མེད་དུ་འཇུག་པས། །སྔོན་འཛམ་གླིང་མུ་གེས་ཉེན་པ་
བསྐྱབ་པའི་ཕྱིར། དེད་དཔོན་ཞི་དགེ་གཉིས་ཕན་ཚུན་གྲོགས་པོར་བྱས་པ་འབྲལ་མ་ཕོད་
པར་གཉིས་ཀ་རྒྱ་མཚོ་ཞུགས་པས་གདོད་གླིང་དུ་ཕྱིན་ནས་ནོར་གྱིས་ཚིམ་པའི་ཚེ། རླུང་ལོག་
ནས་རྔ་ཡབ་ཏུ་ཁྱེར་ཏེ། སྲིན་མོས་བཟུང་ནས། དེད་དཔོན་གཟུགས་བཟང་བས་བཞག་སྟེ།
ཚོང་པ་རྣམས་ཟ་བར་བརྩམས་པའི་ཚེ། དགེ་བ་འཇམ་དབྱངས་ཡིན་ཏེ་ཤེས་རབ་ཆེ་བས།
སྔར་གྱི་གཟིངས་གླིང་མཐར་བསྐྱལ་ཏེ། ཚོང་པ་བྲོས་སོ་ཟེས་བསྒྲགས་པས། གཟིངས་བོར་
ཏེ་བྲོས་སམ་ཞེས་འཚོལ་དུ་ཁྲིད་པའི་ཤུལ་དུ། ཞི་བ་སྤྱན་རས་གཟིགས་ཡིན་ཏེ་སྙིང་རྗེ་ཆེ་
•
རྗེ་
ཆེ་
-4 8 3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བས། ཚོང་པ་རྣམས་གཟིངས་ནང་དུ་བཅུག་ཏེ། འདོད་རླུང་དང་སྡོངས་བཏང་བས། ཚོང་པ་
རྣམས་ན་རེ། དེད་དཔོན་ཞི་བ་ལ་གོར་བྱོན། དགེ་བ་མིན་པ་མ་ལུས་པས་མཚར་ཏེ། ཟེར་བ་
ལ༑ གྲོགས་པོ་དམ་པ་བོར་ནས་བདག་ཉིད་ཐར་པས་ཅི་ཞིག་བྱ། དེ་བས་གྲོགས་པོའི་མདུན་
དུ་ཤི་ན་བླའོ། །ཞེས་སྨྲས་ཏེ། ཚོར་པ་དག་སྡོད་བྲོས་ངེས་པོ་ལ་གོར་བྱོན་ཞེས་དེད་དཔོན་
སྲིན་མོ་དང་བཅས་ལ་སྨྲས་པས། འཛམ་བུ་གླིང་པའི་ཁྱེའུ་འདི་དྲང་པོ་ཞིག་གོ་ཞེས་ཡིད་
ཕེབས་པའི་ཚེ། སྲིན་མོ་གཅིག་ན་རེ་ཚོང་པ་གཞན་ལ་ཟིན་ནས། ཁྱེད་དོ་ནུབ་ཟ་བར་བགྲོས་
ཀྱིས། རྐྱལ་པ་འདི་དག་རེ་རེ་ལ་བཞོན་ལ། ལ་གོར་བྲོས་ཤིག་ཟེར་ནས་བྲོས་པས། ལམ་
རིང་བས་རྐྱལ་པ་ཟགས་ཏེ་འཆིར་ཉེ་བ་ན། དགེ་བ་ཤེས་རབ་ཆེ་བས། ད་རྒྱལ་རེས་ཀྱིས་
གཤེགས་སོ་ཞེས་ཞི་བ་སྐྱོན་ཏེ་རིང་ཞིག་ནས་ཞི་བས་ཀྱང་བརྗེས་ཏེ། འོངས་པས། ཞི་བའང་
ཆད་དེ་བསམ་པ་ལམ་རིང་བས་འཚོ་བའང་མེད་པར་གཉིས་ཀ་ཆད་འཆི་བས། བདག་གིས་
སེམས་བསྐྱེད་པའི་རང་སྲོག་བཅད་དེ་མནར་མེད་དུ་སྐྱེས་ཀྱང་བླའི། ཆོས་ཀྱི་ཡང་པོ་འདི་
ཐོན་ན་སེམས་ཅན་གྱི་མགོན་དུ་འགྱུར་བས། རྒྱ་མཚོ་ནི་རོ་དང་ཞག་ཏུ་མི་འགྲོགས་སྙམ་ནས་
སྤུ་གྲིས་རྩ་བོ་ཆེ་བཅད་པས་མྱུར་དུ་ཐར་ཐོན་ནས། ད་བཞེངས་བྱས་པས་ལྡང་རྒྱུ་མ་བྱུང་བར་
གྲོངས་པར་ཤེས་ཏེ་སྨྲེ་སྔགས་བཏོན་པ་ཀླུས་ཐོས་ཏེ་འཆི་སོས་ཀྱི་སྨན་བསྐུས་པས་བཞེངས་
ནས། རྒྱ་མཚོའི་སྦུ་བ་བྱུགས་པས་དཀར་པོ་རྒྱན་མེད་དུའོ། །ཀླུས་སེམས་ཅན་བསྐྱབ་པ་དང་།
ཁྱད་པར་དུ་ཀླུའི་ནད་ཞི་བར་གསོལ་ཞུས་པས། ངའི་མིང་ཐོས་པས་སེམས་ཅན་གྱི་སྡུག་
བསྔལ་ཞི་བ་དང༌། ཁྱད་པར་དུ་ཀླུའི་ནད་ཞི་བར་གསོལ་ཞུས་པས། ངའི་མིང་ཐོས་པས་
སེམས་ཅན་གྱི་སྡུག་བསྔལ་ཞི་བ་དང༌། ཁྱད་པར་དུ་ཀླུའི་ནད་ཞི་ནས། ཀླུའང་སེམས་ཅན་སུ་
ལའང་འཚེ་བར་མ་གྱུར་ཅིག །ཅེས་མི་འཇིགས་པ་སེང་གེའི་སྒྲ་སྒྲགས་པས་སེང་གེ་སྒྲའོ། །
གང་ཕྱིར་རང་གི་སྐུ་ལའང་མི་གཟིགས་པར། །སྟོན་པ་འདི་སྔོན་ལྷོ་ཕྱོགས་ཕོ་བྲང་
- 4 8 4 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། །༩
འཚོ་བ་བཟང་པོ་ཞེས་པ་ན། འཛམ་གླིང་ལ་དབང་པའི་རྒྱལ་པོ་ཟླ་འོད་ཅེས་པ་རྒྱལ་ཕྲན་
བརྒྱད་ཁྲི་བཞི་སྟོང་། གྲོང་ཁྱེར་འབུམ་ཕྲག་བཅོ་བརྒྱད། བཙུན་མོ་ཉི་ཁྲི་ལྔ་བརྒྱ་སོགས་ཡོད་
པར་སྐུ་འཁྲུངས་པ་ན། ད་ལྟའི་འབྱོར་པའང་སྔོན་གྱི་དགེ་འབྲས་ཡིན་པས། ཕྱི་མའི་རྒྱུར་ད་
ལྟ་བསོད་ནམས་བསག་པར་བྱའོ། །སྙམ་ནས་གསེར་རྔ་རྡུང་སྟེ། འགྲོ་བ་ཀུན་ལ་ཅི་འདོད་
སྦྱིན་ནོ། །ཞེས་བསྒྲགས་ཏེ། ཐམས་ཅད་ལ་ཚིམ་པར་བྱིན་པ། དེའི་སྙན་པས་ས་སྟེང་ཁྱབ་པ།
མཐའི་རྒྱལ་ཕྲན་བྷི་མ་སེ་ནས་མ་བཟོད་པར་དགེ་སྦྱོང་དང་བྲམ་ཟེ་ཀུན་ལ་བསྙེན་བཀུར་ཏེ།
ངའི་མྱ་ངན་སོལ་ཅིག་ཅེས་སོ། །མྱ་ངན་ཅི་ཟླ་འོད་གྱི་སྙན་པས་ངའི་མིང་ཙམ་ཡང་མེད་པར་
བྱས་པས། དེ་སྲོག་དང་དབྲལ་བའི་ཐབས་ལ་འབོད་ཅིག །ཅེས་པས་ཐམས་ཅད་དངངས་ཏེ།
དེ་འདྲ་ནི་ཐོས་སུའང་མི་རུང་ངོ་ཞེས་ཐམས་ཅད་ཀྱིས་སོ། །དེར་ཁོ་འཁྲུགས་ཏེ། ཟླ་འོད་ཀྱི་
མགོ་བོ་ལོངས་ན་རྒྱལ་སྲིད་ཕྱེད་དང་བུ་མོ་སྟེར་ཟེར་རོ། །དེར་བྲམ་ཟེ་ལོའུ་དུ་ཆས་ཁས་
བླངས་ཏེ། སྒོ་དྲུང་དུ་ཕྱིན་པས། སྒོ་སྲུང་ཀྱི་ལྷས་ནང་དུ་མ་བཏང་བ་ལ། གཙང་མའི་ལྷ་རྫས་
སྦྱིན་ཕྱིན་རྫོགས་པར་ཤེས་ནས། རྨི་ལམ་དུ་ཁྱེད་ཀྱི་སྦྱིན་གནས་དམ་པ་ནི་སྒོ་དྲུང་ན་སྡོད་དོ།།
ཞེས་བསྟན་པ་སད་ནས་བློན་པོ་ཟླ་ཆེན་ལ་ཁྱོད་སོང་ལ་ནང་དུ་འོང་བ་སུའང་མ་བཀག །ཅེས་
བཟླས་པས། ལྷས་ལུང་བསྟན་ནས། འདི་ཕྲག་དོག་གིས་རྒྱལ་པོའི་དབུ་སློང་བས་བཏང་དུ་
མི་རུང་ངོ་ཟེར་ཀྱང་། དེ་ལྟར་ནའང་རྒྱལ་པོའི་བཀའ་བཅག་ཏུ་མི་རུང་ངོ་། །ཞེས་བཏང་བས།
རྒྱལ་པོས་བསུ་སྟེ་གསེར་དངུལ་སོགས་ཅི་འདོད་དྲིས་པས། ཕྱི་ཡོ་བྱད་ཀྱིས་སྦྱིན་ཕྱིན་མི་
རྫོགས་ཀྱིས། ནང་སྐུ་ལུས་བཏང་བ་སྦྱིན་པའི་མཆོག་ལགས་པས། དབུ་སྩལ་དུ་གསོལ་ཞེས་
པས་དགྱེས་ཏེ། ད་སྟེ་ཞག་བདུན་ན་སྦྱིན་ནོ། །ཞེས་པས། ཟླ་ཆེན་དངངས་ཏེ་གསེར་གྱི་མགོ་
བོ་ལྔ་བརྒྱ་བྱིན་ནས་བྲིད་ཀྱང་མ་ཉན། རྒྱལ་ཕྲན་བཙུན་མོ་སྲས་བཅས་ཀུན་གྱིས་ནོར་གཞན་
སྣ་ཚོགས་ཀྱིས་བླུས་ཀྱང་མ་ཉན་ཏེ། ཐམས་ཅད་དྲུང་དུ་ལྷགས་མཆི་མ་འབྲུབས་ཏེ་སྨྲས་པ།
མ 48 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྲམ་ཟེ་ཞིག་གི་ཕྱིར་བདག་ཅག་མགོན་དང་བྲལ་བར་མི་མཛད་པར་ཞུས་པས། ངས་ལུས་
འདི་སྔར་དོན་མེད་དུ་ཇི་སྙེད་ཅིག་ཆུད་གཟན་གྱིས། ད་རེས་མྱུར་དུ་འཇིག་པའི་ལུས་འདི་
བྲམ་ཟེ་ལ་བྱིན་ནས་སངས་རྒྱས་སུ་བསྔོས་པས་སངས་རྒྱས་ཐོབ་པ་ན་ཁྱེད་རྣམས་ཀྱི་མགོན་
བྱའོ། །ཞེས་ཚིག་འཇམ་པོར་སྨྲས་ཏེ། བྲམ་ཟེ་ལ་ད་ནི་མགོ་བོ་བླང་བའི་དུས་ལ་བབ་བོ།།
ཞེས་པས། བློན་པོ་ཟླ་ཆེན་ཐབས་གང་གིས་ཀྱང་མི་བཟློག་པར་ཤེས་ནས་སྙིང་གས་ཏེ་ཤིའོ།།
བྲམ་ཟེ་ན་རེ་འཁོར་འདི་ཙམ་གྱི་དབུས་སུ་བདག་གིས་དབུ་གཅོད་པར་ག་ལ་ནུས། ཞེ་ནས་
གནང་ན་རྒྱབ་ཀྱི་སྐྱེད་མོས་ཚལ་དུ་གཤེགས་འཚལ་ཟེར་ཏེ། ཕྱིན་པ་དང་། ཁོ་ན་རེ། རྒྱལ་པོ་
ནི་སྐུ་གཞོན་ལ་སྟོབས་རྩལ་ཆེ་བ་གྱད་དང་མཉམ་པས། སྐུ་ཟུག་མ་བཟོད་དོ། །དེ་འགྱོད་
སྲིད་ཀྱིས། དབུ་ཤིང་ ལ་ བཏགས་ཏེ་དགུམ་མོ་ཟེར་ཏེ། ཤིང་བརྟན་པོ་ཞིག་ལ་དམ་དུ་
བཏགས་ནས། བྲམ་ཟེ་ལ་པུས་བཙུགས་ཏེ་ཁྱོད་ཀྱིས་ཆོད་ལ་ངའི་ལག་ཏུ་ཞོག་ཅིག །སྦྱིན་པ་
ལག་གིས་བཏང་ངོ་གསུང་། བྲམ་ཟེས་རལ་གྲི་གཟས་པ་དང་། ཤིང་གི་ལྷ་མོས་ཐལ་ལྕགས་
བསྣུན་ནས་འགྱེལ་བ་དང༌། ཤིང་གི་ལྷ་ལ་བཀའ་སྩལ་པ། ངས་སྔར་མགོ་བོ་དགུ་བརྒྱ་གོ་
དགུ་བྱིན་ནས་འདིས་སྟོང་དུ་ཚང་སྟེ་སྦྱིན་ཕྱིན་རྫོགས་ནས་སངས་རྒྱས་འགྲུབ་པའི་བར་ཆད་
མ་བྱེད་ཅེས་པས། ཤིང་གི་ལྷ་ཡང་མཆི་མ་འབྲུབ་བཞིན་དུ་བྲམ་ཟེའི་སྟོབས་བསྐྱེད་དེ།
ལངས་ནས་དབུ་བཅད་དེ་ཕྱག་ཏུ་བཏང་བ་དང༌། སྦྱིན་པ་ཆེན་པོར་གྱུར་པ་འདི་ཡིས་ནི།།
འགྲོ་བའི་ནང་ནས་རང་བྱུང་སངས་རྒྱས་ཏེ། །སྔོན་གྱི་རྒྱལ་བ་རྣམས་ཀྱིས་མ་བསྒྲལ་བའི།།
སྐྱེ་བོའི་ཚོགས་རྣམས་བདག་གིས་སྒྲོལ་བར་ཤོག །ཅེས་གསུངས་ནས་བྲམ་ཟེའི་ལག་ཏུ་
བཏད་པས། ས་གཡོས། མེ་ཏོག་གི་ཆར་བབས། ནམ་མཁའ་ཐམས་ཅད་འཇའ་འོད་དུ་གྱུར་
པས་སེ་ན་འགྱོད་དེ་སྙིང་གས་ནས་ཤི་བ་ཐོས་ཏེ། བྲམ་ཟེ་རེ་བ་མ་འགྲུབ་པར་སྙིང་གས་ཏེ་ཤི་
ནས། གཉིས་ཀའང་བར་དོ་མེད་པར་མདའ་བཞིན་དམྱལ་བར་སོང་ངོ༌། །རྒྱལ་པོའི་འཁོར་
-4 86 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། དོ༩
མྱ་ངན་གྱིས་ཤི་བ་རྣམས་ལྷར་སྐྱེས་སོ། །
དཔེར་ན་རྒྱལ་པོའི་མི་འགའ་ཞིག །ཀ་ན་དྷ་ཞེས་པའི་རྒྱལ་པོ་ཤིན་ཏུ་སྟོབས་ཆེ་བ་
ཞིག་ཡོད་པའི་འཁོར་བྲམ་ཟེ་ཞིག་རྒྱལ་ཕྲན་གཅིག་གི་ཡུལ་དུ་ཕྱིན་ནས། བྲམ་ཟེས་ཉ་ཞིག་
ཉོས་ཏེ་ཁྱིམ་དུ་སོང་བའི་བར་དུ་ཉ་དེ་བྱ་གླག་གིས་ཁྱེར་རོ། །དེར་བྲམ་ཟེ་རང་གི་རྒྱལ་པོ་
སྙེམས་པས། རྒྱལ་ཕྲན་བློན་པོ་དང་བཅས་པའི་གསེབ་ཏུ་ཕྱིན་ནས། ངས་ཉ་ཉོས་པ་ཁྱེད་ཀྱི་
ཡུལ་གྱི་བྱ་གླག་གིས་ཁྱེར་བས་ད་ང་ལ་བྱ་གླག་བཟུང་ལ་བྱིན་ཅིག་ཟེར། དེར་རྒྱལ་བློན་
རྣམས་ན་རེ། བྱ་གླག་ངེད་ཀྱིས་མི་རྙེད་པས། ཉ་རིན་སྦྱིན་བྱས་པས། བྲམ་ཟེ་ན་རེ། ཅི་ནས་
ཀྱང་བྱ་གླག་འདོད་ཟེར་ཏེ་མ་ཉན་པ་ལ། རྒྱལ་པོ་ཀ་ན་དྷ་བསྐྱོད་པའི་དགོངས་པའི་མིག་རྒྱང་
རིང་པོ་བྲམ་ཟེ་དེ་གཅིག་པུ་ཐུབ་ཀྱང་བརྙས་པ་མ་བྱས་པར། རྒྱལ་བློན་དེ་རྣམས་ཀྱིས། བྲམ་
ཟེ་དེ་ལ་ཉའི་རིན་མང་དུ་བྱིན་ནོ། །དེ་ལྟར་དམངས་ཀྱིས་རྒྱལ་གཏམ་བཞིན། །སྔོན་རྒྱལ་པོ་
ཆེན་པོ་ཞིག་ལ་བཙུན་མོ་དུ་མ་ཡོད་པའི་ཆེན་མས་སྡིག་པ་ཞིག་བརྟེན་པ་ལ་བུ་གཅིག་བཙས་
པ༑ ཆེར་སྐྱེས་ཤིང་སྡིག་ལ་དགའ་ཞིང་གཉིད་མི་འོངས་པར་མི་ཟའོ། །དེས་རྒྱལ་སྲིད་ཀྱང་
བཟུང་སྟེ། མིང་ཡང་རྒྱལ་པོ་གཏུམ་པོ་རབ་སྣང་ཞེས་བྱའོ། །དེ་གཉིད་མི་འོངས་པས་གཏམ་
ཟླ་རེ་འབངས་རྣམས་ཀྱིས་རེ་མོས་སུ་བཀྲལ་འཇོག་པ་གསོད་དོ། །ནམ་ཞིག་ན། ས་འཛིན་
པ་ཞེས་པའི་མི་ཞིག་ལ་རེ་མོས་བབ་སྟེ་ཕྱིན་པ་ན་དེའང་གཉིད་དུ་སོང་ངོ་། །རྒྱལ་པོས་ཁྱོད་སུ་
ཡིན་འདྲི་བ་ན་མ་ཐོས་ལ་སྐད་ཆེར་དྲིས་པས་གཉིད་སད་དེ་བདག་ལགས་སོ་ཞེས་ལན་བྱས་
པས། ཁྱོད་ད་ ཇི་ སྐད་མི་འབྱིན་པས་བསད་དོ། །ཟེར་བ་ལ། བདག་འཇིག་རྟེན་སེམས་
དཔའ་ལ་ཞུགས་པས་ལན་ནོ། །དེ་ཅི་དྲིས་པས། འཇིག་རྟེན་སྲང་བཅུ་གཞལ་ཏེ་སྲང་གཅིག་
འཕྲེ་ནས་བཅལ་ཡང་། ད་དུང་སྲང་བཅུ་མཆིས་པས་སོ། །དེ་གང་ཡིན་དྲིས་པས། མངོན་དུ་
འགྱུར་ལགས་ཀྱིས། བྱ་ཞིག་ལ་སྲང་བཅུ་བྱུང་བ་སྒྲོ་སྤུ་སྲང་གཅིག་འཕྲི་ནས་བཅལ་ཡང་སྲང་
-4
8
7 -



-
-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅུ་འབྱུང་བས། འདི་ལ་རྒྱུ་མཚན་ཅི་ཡོད་ཟེར། སྒྲོས་བཏེགས་པའི་སླད་དུའོ། །ཞེས་པས།
རྒྱལ་པོ་དགའ་སྟེ། དེ་མ་བསད་པར་ནུབ་ཕྱི་མ་རྣམས་ཀྱང་ཉལ་བས། སྔར་གྱི་དེ་བཞིན་ལ།
ལན་ཚྭ་ཆུ། བྱེད་མ་ཆུ། མར་ཞོ་རྣམས་བྲེ་རེ་རེ། སྲེས་ཀྱང་བྲེ་རེ་རེ་ཤོང་བ་སོགས་བསྟན་
པས། ས་འཛིན་པ་ཁྱོད་ནི་མཁས་པའོ། །གསུང༌། ལྷའི་བཀའ་དྲིན་ལགས་མོད་ཟེར། ང་ལ་
གཉིད་མི་ཡོང་བ་ལ་རྒྱུ་མཚན་ཅི་ཡོད་གསུང་། ལྷ་མི་འཇིགས་པ་སྩོལ་ཞིག །སྦྱིན་ནོ། ཁྱོད་ནི་
སྡིག་པའི་བུ་ལགས་པའི་སླད་དུའོ། །ཡུམ་ལ་ང་སུའི་བུ་ཡིན་དྲང་པོར་སྨྱོས་ཤིག་བྱས་པས།
མི་འཇིགས་པ་སྩོལ་ཞིག །སྦྱིན་ནོ། །ཡབ་དང་ཕྲད་དཀའ་ནས་ཁོ་མོ་ཟླ་མཚན་དང་ལྡན་པ་ན་
སྡིག་པ་གཅིག་དང་ཕྲད་དེ། འདི་སྐྱེས་པ་ཡིན་ནས། བདག་ལ་འདོད་པ་བརྟེན་ནུས་ན་ཅི་མ་
རུང་སྙམ་ནས་མཚན་མར་བཅུག་པས་སོ། །ཞེས་ཞུས་པ་ན་ངོ་ཚ་ཞིང་ས་འཛིན་པ་དེ་ལ་ནི་
དངོས་པོ་ཆོས་ཐང་གཅིག་བྱིན་ནས། ཡུལ་གཞན་དུ་ཐབས་ཀྱིས་བསྐྱད་དོ། །འཚོ་བྱེད་ཀྱིས་
ཡུལ་དབུས་ཀྱི་ཆང་མར་དང་སྦྱར་ཏེ་བྱིན་པས་གཉིད་དུ་སོང་ཤུལ་དུ་བྲོས་པ་ལ། གཉིད་སད་
དེ་མར་གྱི་སྒྲེགས་པ་བྱུང་བས། ང་ལ་མར་བྱིན་འདུག་པས་འཚོ་བྱེད་དེད་ལ་སོད་ཟེར་འཁོར་
རྣམས་ན་རེ། ལྷ་ལ་མནལ་འོང་བའི་ཐབས་བགྱིས་པ་བཞིན་བྱུང་པ་དྲིན་ཚོར་ལགས་ན། དེ་
གསད་པར་ག་ལ་འོས་ཞེས་སོགས་ཀྱི་ཐབས་སྣ་ཚོགས་ཀྱི་སྒོ་ནས་མགུ་བར་བྱེད་དོ། །ལེའུ་
དྲུག་པའོ།། །། །
༈ ལེའུ་བདུན་པའི་སྐབས་ཀྱི་གཏམ་རྒྱུད་བཤད་པ། བུ་མོ་ཕྱུག་མོ་ཁྲ་དང་ནི། །ཡི་
དྭགས་ སྲིན་བུ་བློ་བརྟན་དང༌། །ཡུངས་མར་བཀང་བའི་སྣོད་དང་བདུན། །དེ་བཞིན་སྲིན་
བུར་གང་གྱུར་པ། །རྒྱལ་པོ་ཀྲི་ཀྲི་ལ་བུ་མོ་ཤིན་ཏུ་མཛེས་པ་བདུན་ཡོད་པ་དེ་རྣམས་ཤིན་ཏུ་
བསྟན་པ་ལ་དད་དེ། རབ་ཏུ་བྱུང་ནས་དགྲ་བཅོམ་པ་ཐོབ་པ། ཡབ་ཀྱིས། སྟོན་པ་ལ་འདི་ལྟ་
བུའི་རྒྱུ་མཚན་ཅི་ལགས་ཞུས་པས། བཀའ་སྩལ་པ། སྔོན་ཕྱིའི་རྒྱ་མཚོའི་ནང་ན་མཆོད་རྟེན་
E
-488 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། །༩
བཞི་ཡོད་པ་ལ། ཤིང་ལོ་ལ་གནས་པའི་སྲིན་བུ་བདུན་རླུང་གིས་དེད་པའི་ཤུགས་ཀྱིས་བསྐོར་
བ་གཅིག་བྱུང་པས། རིགས་ངན་གྱི་བུ་མོ་བདུན་དུ་སྐྱེས། དེ་རྣམས་རང་གི་རིགས་དང་ལོངས་
སྤྱོད་སྐྱོ་ནས་ཤིང་བཙོངས་ཏེ། སྦྱིན་སོགས་བྱས་པས། རྒྱལ་པོའི་སྲས་མོར་གྱུར་ཏེ་ཆོས་ལ་
དད་པར་གྱུར་ཏོ། །སོགས་གསུངས་སོ། །
ཆོ་ག་ཤིན་ཏུ་འཇམ་པོ་ཡིས། །མཉན་ཡོད་ན་ཁྱིམ་བདག་ཕྱུག་པོ་སེར་སྣ་ཅན་
རྡུལ་ཙམ་མི་སྦྱིན་པ་ཞིག་ཡོད་པ་ལ། འཕགས་པ་མོའུ་འགལ་གྱི་བུས་འདུལ་དུ་བྱོན་ནས། ཉི་
མ་བདུན་དུ་སྦྱིན་པའི་གཏམ་འབའ་ཞིག་བྱས་ཏེ། བསོད་སྙོམས་བླངས་པས་ཁོ་ཁྲོས་ཏེ་
བསོད་སྙོམས་མི་སྟེར་བར། ཁྱོད་ལ་ལབ་རྒྱུ་གཅིག་པུ་དེ་ཀ་མིན་པ་མེད་དམ་ཟེར། བཅོམ་
ལྡན་འདས་ལ་རྒྱུ་མཚན་གསོལ་པས། ང་ཁོ་ནའི་གདུལ་བྱ་ཡིན་གསུངས་ནས་བྱོན་པས།
ཁྱིམ་བདག་སོག་མའི་བྱ་བ་བྱེད་པ་ལ་བ་བླངས་པས་སོགས་མ་ཞིག་བྱིན་པ་ལ་དགའ་བའི་
ཚུལ་གྱིས་སྦྱིན་ལན་སོགས་བྱས་པས། ཕྱིས་ལྡུམ་རྭར་ལོ་མ་བྱིན་པ་ལ་སྔར་བཞིན་ཡོན་གྱི་
ཁྱད་པར་བཤད་པས། དེ་འདྲ་ཞིག་ལ་དེ་ལྟ་ན། སང་འཁོར་བཅས་ཆོས་སྟོན་ལ་སྤྱན་དྲངས།
དེ་ནས་རིམ་བཞིན་རྫས་ཐམས་ཅད་ཟད་པར་སྟོན་པ་འཁོར་བཅས་ལ་མཆོད་དོ། །མཐར་
ལུས་ལའང་ཞེན་པ་མེད་དེ། རས་སྣུམ་ཅན་གྱིས་ལུས་དཀྲིས་ཏེ་མར་མེ་ཕུལ་ཏེ་རྒྱུན་དུ་
ཞུགས་པའི་འབྲས་བུ་ཐོབ་བོ། །
རིམ་གྱིས་རང་གི་ཤ་ཡང་གཏོང་། །སྔོན་བསྐལ་པ་གྲངས་མེད་པའི་སྔོན་རོལ་ན།།
འཛམ་ གླིང་འདིར་ཡུལ་དེ་བ་དྷ་ན་ཞེས་ པར། རྒྱལ་པོ་ཤིང་བྱི་ཞེས་པ་འབྱོར་པ་དང༌།
བྱམས་སྙིང་རྗེ་ཚད་མེད་པ་ཞིག་བྱུང་ངོ༌། །དེའི་ཚེ་བརྒྱ་བྱིན་ལ་འཆི་ལྟས་བྱུང་བ། རྒྱལ་པོ་
དེས་སྐྱབས་ནུས་ཞེས་བི་ཤྭ་ཀར་མས་སྨྲས་ནས། རྒྱལ་པོ་དེ་ཉམས་སད་པའི་ཕྱིར། བི་ཤྭ་
ཀར་མས་ཕུག་རོན་དང་། བརྒྱ་བྱིན་གྱིས་ཁྲར་སྤྲུལ་ནས་དེད་པས། ཕུག་རོན་བཟུང་ལ་མ་
-4 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རེག་པ་དེ་རྒྱལ་པོའི་ནང་དུ་ཞུགས་པ་དང་། ཁྲས་ཀྱང་རྒྱལ་པོའི་སྤྱན་སྔར་ཕྱིན་ནས། ཕུག་
རོན་འདི་ནི་བདག་གི་ཟས་ལགས་ཀྱིས། ཚུར་མྱུར་དུ་བྱིན་ཅིག་བྱས་པས། འདི་ནི་ང་ལ་
སྐྱབས་ པས། ཁྱོད་ལ་ སྦྱིན་པའི་ཐབས་མེད་དོ། །འོ་ན་ཁོའི་སྐྱབས་བྱས་ནས། བདག་གི་
སྐྱབས་མི་མཛད་དམ་བདག་ནི་ལྟོགས་ཏེ་ཤི་ལ་ཁད་དོ་ཟེར། ཁྱོད་ཤ་གཞན་ཞིག་གིས་བླུས་
ན་འདོད་དམ་བྱས་པས། འཕྲལ་དུ་བསད་པའི་ཤ་ཁྲག་དྲོན་མོ་བྱུང་ན་འདོད་དོ་ཟེར། རང་གི་
བརླ་ནས་ཕུག་རོན་ཙམ་ཞིག་བཅད་དེ་བྱིན་པས། ཁྲ་ན་རེ་སྲང་ལ་བསྒྲིན་འཚལ་ལོ། །ཟེར་ཏེ་
བཅད་པས་བརླ་གཉིས་ཀ་དང་གནག་པ་ཐམས་ཅད་ཀྱིས་ཀྱང་མ་ཁྱེར་ནས་བརྒྱལ་བའི་ཚེ་
གནམ་ས་ཡང་དྲུག་ཏུ་གཡོས་སོ། །བརྒྱ་བྱིན་རང་གཟུགས་བསྟན་ནས། རྒྱལ་པོ་འདི་ལྟ་བུའི་
དཀའ་སྤྱད་ཀྱིས་འབྲས་བུ་ཅི་བཞེད་འཇིག་རྟེན་གྱི་བདེ་འབྲས་གང་ཡང་མི་འདོད་ཀྱིས།
སེམས་ཅན་ཐམས་ཅད་སྐྱོབ་བྱེད་སངས་རྒྱས་འདོད་ཟེར་རོ། །འོ་ན་སྐུ་ལུས་ལ་ཟུག་ཟེར་འདི་
ལྟ་བུ་སྐྱེད་ པ་ ལ་ འགྱོད་པ་མེད་དམ་ཟེར་བས། མེད་དོ་ཟེར། དེ་ལ་དཔང་པོ་ སུ་ཡོད་
ཅེས་པས། ངས་དང་པོ་ཕུག་རོན་བླུ་བར་ཁས་བླངས་པ་ནས། ད་ལྟའི་བར་དུ་འགྱོད་པ་རྡུལ་
ཙམ་མེད་ན་བདག་ལུས་སྔོན་བཞིན་གྱུར་ཅིག་ཅེས་པས་སྔར་བཞིན་གྱུར་ཏོ། །
ཕོངས་པ་འདི་འདྲ་བྱུང་གྱུར་ན། །ཚེ་དང་ལྡན་པ་མོའུ་འགལ་བུ་ཡི་དྭགས་ཀྱི་
གནས་སུ་སོང་བ་ན། ཡི་དྭགས་ཁ་ཁབ་མིག་ཙམ་པ་རང་གི་སྐྱེས་གཡོགས་པ། ལྟོ་བ་རི་ཙམ་
ལུས་ལ་མེ་འབར་བས་ཉམས་ཐག་ནས་སྐད་འབྱིན་པ། བཤང་གཅི་ཟ་ཡང་དེ་ཡང་བདེ་བླག་
ཏུ་མི་རྙེད་པ་ཞིག་མཐོང་ནས། ལས་ཅིས་ཁྱོད་འདིར་སྐྱེས་དྲིས་པས། ཉི་མ་ཤར་བའི་ཚེ་སྒྲོན་
མེ་མི་དགོས་ཀྱིས། བཅོམ་ལྡན་འདས་ལ་དོན་འདི་ཞུས་ཤིག །བདག་གི་ལས་ཀྱི་རྣམ་པར་
སྨིན་པ་སྟོན་པར་འགྱུར་རོ། །ཞེས་ཟེར་བ་བཞིན་ཞུས་པས། བཀའ་སྩལ་པ། སྔོན་རང་རྒྱལ་
ཞིག་གིས་བུ་རམ་ཤིང་གི་ཁུ་བླངས་པས། ཁྱིམ་བདག་དེས་འཕགས་པ་ལ་ཕུལ་ཅིག་ཅེས་
-49 (0 -



，
་
གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། ༼༩
གཡོག་ལ་བསྒོས་པས། གཡོག་དེས་ལྷུང་བཟེད་ཐོང་ཞིག་ཟེར་ནས། བཤང་གཅིས་ཕག་ཏུ་
བཀང་སྟེ། སྟེང་དུ་བུ་རམ་གྱི་ཁུ་བའི་ལྷུ་བ་བླུགས་ནས་བྱིན་པས་ལས་དེས་འདི་ལྟ་བུའོ།།
ཞེས་གང་པོའི་རྟོགས་བརྗོད་ལས་སོ། ། །
སྡུག་བསྔལ་མཚོན་གྱིས་རྣམ་པར་འཇོམས། །བཅོམ་ལྡན་འདས་བྱ་རྒོད་ཕུང་པོའི་
རི་ལ་བཞུགས་པ་ན། གྲོང་ཁྱེར་གྱི་མི་གཙང་བའི་ལྟེང་ཀ་ཞིག་གི་ནང་ན། སྲིན་བུ་སྦྲུལ་འདྲ་
བ་ལ་རྐང་པ་ནི་བཞི་ཡོད་པ་བར་འགའ་ནི་ཕྱིར་འབྱུང་། བར་འགའ་ནི་ཆུའི་སྟེང་དུ་འབྱུང་
མོད། དེར་ལོ་མང་པོར་སྡུག་བསྔལ་ཚད་མེད་པ་མྱོང་བ་དེར་འཁོར་བཅས་བྱོན་ནས། བཀའ་
སྩལ་པ། ཁྱེད་ཅག་ལེགས་པར་ཉོན་ལ་ཡིད་ལ་བཟུང་ཞིག །འདིའི་སྔོན་གྱི་རྒྱུ་བཤད་པར་
བྱའོ། །སྔོན་སངས་རྒྱས་རྣམ་པར་གཟིགས་ཀྱི་བསྟན་པ་ལ། དགེ་སློང་སྟོང་ཕྲག་བཅུ་བཞི་
དགོན་པ་ཞིག་ན་གནས་པ་ལ། ཚོང་པ་ལྔ་བརྒྱས་རིན་པོ་ཆེའི་དམ་པ་ཞིག་བསོད་སྙོམས་ཀྱི་
ཟོང་དུ་ཕུལ་བ་བཞེས་ནས་ཞལ་ཏ་བྱེད་པའི་དགེ་སློང་ཞིག་ལ་གཏད་དོ། །ཕྱིས་བསོད་
སྙོམས་ཀྱིས་བྲེལ་ནས། ཞལ་ཏ་བ་ལ་ཚོང་པས་ཕུལ་བའི་རིན་ཆེན་འོན་ཅིག །བསོད་སྙོམས་
སུ་བཙོང་ངོ་ཞེས་པས་ཞལ་ཏ་བ་ཁྲོས་ཏེ། ཁྱོད་སྐྱུགས་པ་ཟ་སམ། རིན་ཆེན་བཙོངས་པས་ཁོ་
བོ་གཅིག་པུ་ལ་བྱིན་དུ་ཟད་ཀྱིས། ཁྱེད་ཀུན་ལ་མ་བྱིན་ནོ། །ཟེར་བས། དགེ་འདུན་ཀྱང་སོ་
སོར་གྱེས་སོ། །དེའི་རྒྱུས་ལུས་ཞིག་སྟེ་ཚེ་འཕོས་ནས་མཚམས་མེད་པའི་དམྱལ་བ་ཆེན་པོར་
ལྷུང་སྟེ། ངན་སྐྱུག་གི་ནང་དུ་བསྐལ་པ་དགུ་བཅུ་རྩ་གཅིག་གི་བར་དུ་འགྲེ་འགྲེ་བའོ། །དེ་
ལས་ཐར་ནས། ད་ལྟ་འདི་ན་ངན་སྐྱུག་གི་ཁུང་བུར་སྐྱེས་ནས་ལོ་མང་པོ་ལོན་ཡང་ད་དུང་མ་
ཐར་ཏེ། འདི་ལྟ་སྟེ། སྔོན་འདས་པའི་སངས་རྒྱས་རིན་ཆེན་གཙུག་ཏོར་ཅན་གྱིས་ཀྱང་། དགེ་
འདུན་འཁོར་བཅས་འདིར་གཤེགས་ནས། ཉེ་གནས་རྣམས་ལ་འདིའི་ལས་བསྟན་ཏེ། དེ་
ནས་སངས་རྒྱས་ཐམས་ཅད་སྐྱོབ་ཀྱིས་ཀྱང་དེ་བཞིན་དུ་བསྟན་ཏོ། །དེ་ནས་ཚེ་འཕོས་ནས་
- 4 9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིས་ཡང་དམྱལ་བར་སྐྱེས་ཏེ། ལོ་ཕྲག་ཁྲིག་གྲངས་མེད་པ་ཞིག་ལོན་ནས། ཕྱིར་ཡང་ཁུང་བུ་
འདིར་སྐྱེའོ། །དེའི་འོག་ཏུ་སངས་རྒྱས་འཁོར་བ་འཇིག་གིས་ཀྱང་དེ་བཞིན་དུ་བསྟན་ཏོ།།
གསེར་ཐུབ་དང་། འོད་སྲུང་གིས་ཀྱང་དེ་བཞིན་དུ་བསྟན་ཏོ། །དེ་བཞིན་དུ། སངས་རྒྱས་སྟོང་
པོ་ཀུན་ཉེ་གནས་དང་བཅས་ཏེ་འདིར་གཤེགས་ནས། སྲིན་བུ་འདི་སྔོན་ལས་ཅིར་གྱུར་པའི་
རྒྱུ་སྟོན་པར་འགྱུར་རོ། །ཞེས་གསུངས་པ་དང་། དགེ་སློང་རྣམས་སྤུ་ལངས་ཏེ་ལུས་ངག་ཡིད་
གསུམ་ཤིན་ཏུ་སྲུང་བ་ལ། བཙོན་པར་གྱུར་ཏོ། །ཞེས་མཛངས་བླུན་ལས་སོ། །
ངན་འགྲོར་ང་རྒྱལ་གྱིས་ཁྲིད་ཅིང་། །སློབ་དཔོན་དབྱིག་གཉེན་ལ་རང་དང་མཉམ་
པའི་སློབ་མ་བཞི་ཡོད་པའི། དང་པོ་བློ་གྲོས་བརྟན་པ་ནི། ནུབ་ཕྱོགས་བྲམ་ཟེ་རབ་བསྟན་གྱི་
གྲོང་ན་སློབ་དཔོན་འབྲུ་མར་གྱི་བཅིང་བ་བྱས་ཏེ། གཞུང་འབུམ་སྡེ་གྱ་བཞིའི་ནང་རེ་ལ་
འབུམ་ཕྲག་བཅུ་གཉིས་ཞལ་ཐོན་མཛད་དེ། ཞག་བདུན་ན་ཚར་བ། བྲམ་ཟེའི་བུས་རྫོགས་
པར་ཐོས་ཏེ། དད་བཞིན་དུ་ཚེའི་དུས་བྱས་ནས། ཡང་དེའི་བུར་སྐྱེས་ཏེ། ནཱ་ལེནྡྲར་རབ་ཏུ་
བྱུང་ནས། བློ་གྲོས་བརྟན་པར་གྲགས་སོ། །སྔར་སློབ་དཔོན་ལ་གསན་པའི་བག་ཆགས་སད་
དེ་མཁས་པར་གྱུར་པའི་ཚེ་ཉི་མའི་དངོས་གྲུབ་བསྲེགས་པའི་མདོ་མང་པོ་ཞིག་འདུས་ཀྱང་།
ཟབ་རྒྱས་མངོན་པ་དང༌། དཀོན་བརྩེགས་སོགས་མ་རྙེད་པར། ཚངས་བྱིན་གྱིས་བསྙེན་
བཀུར་བྱས་ཏེ། འདི་དག་ཐུགས་ལ་སྡུད་ནུས་པ་བྱུང་ནས་པཎ་ཆེན་ཀུན་གྱིའང་གཙུག་གི་
ནོར་བུར་ཁུར་རོ། །ཞེས་པས། ཐམས་ཅད་སློབ་དཔོན་ལ་ལྟ་བའི་ཚེ། བཞེངས་ནས། བདག་
བློ་ཕྱོགས་གཅིག་བཞག་པ་དང༌། །འགྲོ་བློ་ཕྱོགས་གཅིག་བཞག་པ་གཉིས། །གལ་ཏེ་དེ་ལ་
ལྗིད་རུང་ན། །སྲང་ལ་བཅལ་ན་བདག་བློ་ལྕེ། །ཞེས་སོ། །འོ་ན་དབྱིག་གཉེན་ཞེས་པའི་ལན་
དུ༑ དབྱིག་གཉེན་གཞུང་ལུགས་རྒྱ་མཚོ་ཡི། །ཕ་རོལ་སོན་ཡང་ཚུལ་མ་ཤེས། །ཆང་བུམ་
གང་གི་མྱ་ངན་གྱིས། །སངས་རྒྱས་བསྟན་ལ་དལ་པོར་མནལ། །གསུང་ནས་བཏུད་པས། སོ་
-49 2 -



-
གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། (༩
དགུ་ཚར་བ་དང༌། སློབ་དཔོན་ལ་སྨད་པས། སྐུ་ཚེའི་བར་ཆད་དུ་གྱུར་ཏེ། ང་རྒྱལ་གྱིས་
དམྱལ་བར་ཁྲིད་ནས་བཙོས་ཏེ་དབྱུག་པས་བསྔོགས་པ་ན་ཟུག་གཟེར་མ་བཟོད་པར་དབྱུག་
ཐོ་ལ་འཇུས་པས། ཕྱག་ཚིག་སྟེ་ཚིག་བར་མཉམ་པ་ལ་དབྱུག་པ་མི་ཚ་བ་ངའི་བདག་འཛིན་
གྱིས་ལན་སྙམ་ནས། གནས་ལུགས་ལ་དཔྱད་པས་ཆོས་ཐམས་ཅད་བདག་མེད་དུ་རྟོགས་ཏེ།
འཛམ་བུ་གླིང་དུ་ཐོན་ནས། ཡང་སྨྲས་པ། ང་ཡི་ང་རྒྱལ་ལྕགས་དང་འདྲ། །ང་ཡི་ཤེས་རབ་གྲུ་
དང་འདྲ། །ལྕགས་ཀྱིས་རྒྱ་མཚོར་བྱིང་བ་ཡང་། །གྲུ་ཡིས་སྟེང་དུ་ཐོན་ལ་ལྟོས། །ཞེས་སོ།།
ཡང་། ཕག་སོགས་དམན་པའི་གནས་བདུན་བརྒྱུད་པའི་ཚེ། པཎྜིཏས། མདུན་གྱི་ཕག་མོའི་
ལྟོ་བ་ནས། །ང་ནི་སྔོན་གྱི་མ་ཏི་སྦི་ར་སྟེ། །ང་རྒྱལ་དབང་གིས་ཕག་མོའི་མངལ་དུ་སྐྱེས།།
འདི་རུ་མ་བཞག་རྒྱལ་པོའི་ཁབ་ཏུ་ཁྱེར། །ཤི་ནས་དགའ་ལྡན་ལྷ་གནས་སྐྱེ་འགྱུར་གྱིས།།
གསུངས་པ་ལྟ་བུ་སྟེ། མཁས་པའི་ང་རྒྱལ་གྱིས་ངན་འགྲོར་གཤེགས་ཀྱང་མྱུར་དུ་གྲོལ་རྐྱེན་
བྱེད་དེ། འོ་སྐོལ་རྨོངས་པའི་ང་རྒྱལ་གྱིས་གཏན་འཁྱམས་བྱེད་པས་གཉེན་པོ་བསྒོམ་པ་
གཅེས་སོ། །
ཡུངས་མར་བཀང་བའི་སྣོད་བསྐུར་ལ། །གཏུམ་པོ་རབ་སྣང་གིས་ལྷོ་ཕྱོགས་སུ་
གཡུལ་ལས་རྒྱལ་བའི་སྡིག་སྦྱོང་ལ། ཀ་ཏྱཱ་ན་སྤྱན་དྲངས། རྩེད་འཇོ་བ་དུ་མས་བསུ་སྟེ། དེ་
དག་གང་མཁས་པར་གདའ་ཞུས་པས། ལྟ་ལོང་མེད་པས་མ་མཐོང་གསུངས་པས། ཡིད་མ་
ཆེས་པ་ལ། ཁྱོད་ཀྱི་ཆབ་འོག་ན་ཆད་པ་ཕོག་པ་ཡོད་ཟེར་བ་ལམ་སྟེགས་འདྲེད་པའི་སྟེང་ནས་
འབྲུ་མར་གྱིས་བཀང་བའི་སྣོད་བསྐུར་ཏེ། རལ་གྲི་ཐོགས་པས་དྲུང་དུ་བསྡད་ནས། ཐིགས་
གཅིག་བོ་ན་གསོད་དོ། །མ་བོ་ན་ཆད་པ་ལས་ཐར་བར་བྱའོ། །ཞེས་རྩེད་འཇོ་བ་མང་པོས་
བསྐོར་ཏེ། དེ་དག་གང་མཁས་པར་འདུག་དྲིས་པས། ལྟས་ཏེ་བོ་ན་སྲོག་དང་བྲལ་དྭགས་
ཀྱིས་འཇིགས་ནས། ལྟ་སྐབས་མ་མཆིས་ལགས་ཟེར་བ་ལ། དེ་ནི་ཚེ་འདིའི་སྲོག་དང་བྲལ་
བ 4
9 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགོས་ཙམ་ཡིན་གྱི། འདིར་བག་མེད་ཀྱི་ཉེས་པས་རེག་ན་གཏན་གྱི་ཕན་བདེའི་སྲོག་དང་
འབྲལ་བས། བརྟུལ་ཞུགས་ཅན་གྱིས་ལྷག་པར་ཡང་སྒྲིམ་འཚལ་ལོ་གསུངས་པས། རྒྱལ་པོ་
ལྷག་པར་དད་དོ། །ལེའུ་བདུན་པའོ།། །། །
༈ ལེའུ་བརྒྱད་པའི་སྐབས་ཀྱི་གཏམ་རྒྱུད་བཤད་པ། གཙང་འབྱོར་ཆུ་སྨད་ཉ་པ་
དང༌། །ལེགས་དཀར་ཤན་པ་ལྕགས་ཁྱིམ་དང༌། །བྱི་པོ་རྟ་དབྱངས་དགེ་ཚུལ་དང༌། །ཟླ་
མཛེས་སེང་གེ་ལྷ་ཆེན་དང་། །རྒྱལ་འབྱུང་དགྲ་རྒྱལ་སྤྱི་བོ་སྐྱེས། །དེས་པ་པཎ་ཆུང་སྒོམ་དད་
དང༌། །སེམས་བསྐྱེད་ཀླུ་སྒྲུབ་ཉི་ཤུའོ། །
ཤི་བའི་འོག་ཏུ་འཇིགས་པ་སྐྱེ། སྟོན་པ་ཀུན་དགའ་བོ་དང་བཅས་པ་རྒྱལ་ཁབ་ཏུ་
བསོད་སྙོམས་ལ་བྱོན་པའི་ཚེ། སྐྱེ་བོ་ཐམས་ཅད་ཀྱི་བཤང་གཅི་འདོར་སའི་གྲོག་པོ་གཏིང་
རིངས་ཀྱི་ཆབ་བཙོག་དེའི་ནང་ན། སྲིན་བུ་མིའི་གཟུགས་འདྲ་བ་ལ་རྐང་ལག་མང་བ་ཞིག།
སྟོན་པ་ལ་བལྟས་ནས་མཆི་མ་འཛག་གོ །འཁོར་གྱིས་གསོལ་བ། འདིའི་ལས་ཅི། དེར་སྐྱེས་
ནས་ཇི་སྲིད་ཅིག་ལོན་ལགས་ཞུགས་པས། བཀའ་སྩལ་པ། སྔོན་འདས་པའི་དུས་ན། ཁྱིམ་
བདག་གཅིག་གིས་དགེ་འདུན་ལ་མར་དང༌། འབྲུ་མར་དག་ཕུལ་ཏེ། དགེ་སློང་མགྲོན་པོ་
ཞིག་ཀྱང་འོངས་པ་ལ། གཙང་སྦྱོར་བས་མཁྱེན་ནས། ཁྱོད་ནི་མགྲོན་པོ། ངེད་ནི་བཟའ་ཚང་
ཡིན་ནོ་ཞེས། དེ་ལ་སྐལ་བ་མ་བྱིན་ནོ། །མགྲོན་པོས། ཡོན་བདག་གིས་དགེ་འདུན་ལ་ཕུལ་
གྱིས། ཁོ་བོ་དགེ་འདུན་ཡིན་པས་བྱིན་ཅིག་ཟེར་བ་ལ། ཞལ་ཏ་བ་ཁྲོས་ཏེ། ཁྱོད་བཤང་གཅི་
མི་ཟ་བར་ང་ལ་འབྲུ་མར་དག་འདོད་དམ་ཞེས་ཚིག་ངན་སྨྲས་པས། ལས་དེས་བསྐལ་པ་བྱེ་
བ་དགུ་བཅུའི་བར་དུ་རྒྱུན་དུ་ཆབ་བཙོག་པ་འདིའི་ནང་དུ་སྐྱེས་སོ། །དེའི་ཕྱིར་ཁྱེད་རྣམས་
ཀྱང་ངག་གི་ལས་བསྲུང་ཞིང་སྡོམས་ཤིག་ཅེས་དྲིན་ལན་བསབ་ལས་གསུངས། །
དེ་དང་དེ་སྡོངས་སྟོང་གྱུར་དུ། །ཚོང་དཔོན་འབྱོར་ལྡན་བཟའ་མི་གཉིས་ལ། རྒྱུ་
-49 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། (༩༠
སྐར་ཆུ་སྨད་ལ་བུ་གཅིག་བཙས་པ་ཉེ་དུས་ཆུ་སྨད་ཅེས་མིང་དུ་བཏགས་སོ། །དེ་ཆེར་སྐྱེས་ཏེ་
ཕ་ཤི་ནས་ཁྱིམ་གྱི་བདག་པོར་གྱུར་ཏོ། །མ་ལ་རབ་ཏུ་འབྱུང་བར་ཞུས་པས། ང་ཤི་བའི་འོག་
ཏུ་རབ་ཏུ་བྱུང་ཞིག་ཅེས་སོ། །བུས་ཇི་སྙེད་པ་ཐམས་ཅད་མ་ལ་ཕུལ་ཏེ། དགེ་སྦྱོང་དང་བྲམ་
ཟེ་དང་བཀྲེན་པ་རྣམས་ལ་བྱིན་ཅིག །ཞེས་བསྒོའོ། །མ་ནི་ཤིན་ཏུ་འཇུངས་པས། བུས་བྱིན་
པ་ཐམས་ཅད་སྦས་ཏེ་ཁོ་མོས་བྱིན་ནོ། །ཞེས་བུ་རྫུན་གྱིས་བསླུ་བར་ཡང་བྱེད་ལ། དགེ་སྦྱོང་
སློང་བ་མཐོང་ན་ནི་ཁྱེད་ནི་ཡི་དྭགས་སུ་སྐྱེས་པ་བཞིན་ཁྱིམ་ཐམས་ཅད་ཡང་ཡང་ཅིའི་ཕྱིར་
ཉུལ་ཟེར་རོ། །དེ་ཤི་ནས་ཡི་དྭགས་སུ་སྐྱེས་ཏེ། བུས་སྦྱིན་པ་དག་བྱིན་ནས་གདོད་རབ་ཏུ་བྱུང་
སྟེ༑ དགྲ་བཅོམ་པ་ཐོབ་ནས། གངྒཱའི་འགྲམ་ན་འདུག་པའི་དྲུང་དུ་མ་ཡི་དྭགས་མོ་འཇིགས་
སུ་རུང་བ་དེ་ལྷགས་ཏེ། བུ་བདག་གིས་ནི་ལོ་ཉེར་ལྔའི་བར་དུ་ཆུའི་བག་ཀུང་མ་མཐོང་ན་ཁ་
ཟས་ལྟ་ཅི་སྨོས། ཁོ་མོ་ལ་ཆུ་སོལ་ཅིག་ཟེར་རོ། །ཆུ་སྨད་ཀྱིས་སྨྲས་པ། ཡུམ་ཁྱོད་མིར་གྱུར་
པ་ན་ངས་སྦྱིན་པ་དག་བྱེད་དུ་མ་བཅུག་གམ། བུ་བདག་སེར་སྣས་ནོན་ནས། རྫས་ཐམས་
ཅད་སྦས་ཏེ་སྦྱིན་པ་ཅུང་ཟད་ཀྱང་མ་བྱས་ཀྱི་ད་བདག་གི་དོན་དུ། སངས་རྒྱས་དང་དགེ་
འདུན་ལ་བཤོས་གསོལ་ནས་བདག་གི་མིང་གིས་ཡོན་བསྔོས་ཤིག །འོན་ཀྱང་བདག་ཡི་
དྭགས་ཀྱི་སྐྱེ་གནས་འདི་ནས་ཐར་སྲིད་དོ་ཟེར། ཆུ་སྨད་ཀྱིས་སྨྲས་པ། དེ་ལྟར་བགྱིད་པས།
ཁྱོད་རང་ཡང་གྲལ་དཔོན་གྱི་མདུན་དུ་འདུག་ཅིག །བུ་བདག་ནི་གཅེར་བུར་འདུག་པ་འདི་ངོ་
ཚའོ། །ཡུམ་ཁྱོད་གང་གི་ཚེ་སྡིག་པ་བྱེད་པ་དེའི་ཚེ་ངོ་མི་ཚ་ན། ད་ལྟ་ཅིའི་ཕྱིར་ངོ་ཚ་འདོད་ན་
དེ་ བཞིན་ བྱའོ་ཟེར། ཆུ་ སྨད་ ཀྱིས། ཉེ་དུ་རྣམས་ ཀྱི་ཁྱིམ་དུ་དད་པ་དྲིས་ནས། ཕྱི་ཉིན་
གདུགས་ཚོད་དྲངས་པའི་གྲལ་དཔོན་དྲུང་དུ་ཡི་དྭགས་མོའང་འདུག་པ་སྲོག་ཆགས་འབུམ་
ཕྲག་དུ་མས་མཐོང་ནས། སྐྱོ་བ་སྐྱེས་པ་དེ་དང་མཐུན་པའི་ཆོས་བསྟན་པས་ཐམས་ཅད་
བདེན་པ་མཐོང་བར་གྱུར་ཏོ། །བཅོམ་ལྡན་འདས་ཀྱིས། སྦྱིན་པ་འདིའི་བསོད་ནམས་གང་།།
-
- 4
9 5.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ནི་ཡི་དྭགས་ཕྱི་བཞིན་སོང་། །ཡི་དྭགས་འཇིག་རྟེན་རབ་འཇིགས་ལས། །དེ་ནི་མྱུར་དུ་
ཐར་གྱུར་ཅིག །ཅེས་པས། ཡི་དྭགས་མོ་དེ་ཡང་ཤི་འཕོས་ནས། ཡི་དྭགས་རྫུ་འཕྲུལ་ཆེན་
མོར་སྐྱེས་སོ། །ཆུ་སྨད་ཀྱིས། ཡུམ་ད་ནི་མཐུ་ཡོད་ཀྱིས་སྦྱིན་པ་ཐོངས་ཤིག །བུ་མི་ནུས་སོ།།
ལན་མང་དུ་བཅོས་པས། རས་ཟུང་གཅིག་སྦྱིན་པ། ཆུ་སྨད་ཀྱིས་དགེ་འདུན་ལ་ཕུལ་བ།
དགེ་སློང་ཞིག་གིས་ཉན་ཐོས་ཏེ་གདང་བུ་ལ་བཀལ་བ། ཡི་དྭགས་མོས། མཚན་མོ་འོངས་ཏེ་
བརྐུས་སོ། །ཡང་ཆུ་སྨད་ཀྱིས་བཀུག་པ། ལན་གསུམ་དུ་བརྐུས་སོ། །དེར་དགེ་སློང་དེས་
ཀྱང་རས་དེ་གཤགས་ནས་ཕྱོགས་བཞིའི་དགེ་འདུན་གྱི་སྟན་ལ་བླན་པས། དེ་ནས་རྐུ་མ་ནུས་
སོ༑ ༑ཞེས་སྙིང་རྗེ་པད་དཀར་ལས་སོ། ། །
སེམས་ཅན་མོས་པ་སྣ་ཚོགས་པ། །གཟུགས་ཅན་སྙིང་པོས་བཅོམ་ལྡན་འདས་
ཐུགས་རྗེ་ཐབས་སུ་ལྡན་པ་ཡིན་ལགས་ན། མུ་སྟེགས་ཀྱི་སྟོན་པ་དྲུག་པོ་འདི་ལམ་རྣལ་མ་ལ་
ཅིའི་ཕྱིར་མི་སྦྱོར་ཞུས་པས། བཀའ་སྩལ་པ། རྒྱལ་པོ་ཁྱོད་ཀྱིས་འབངས་ཐམས་ཅད་ཐུལ་
ལམ་གསུང་། ཐུལ་ལོ་ཞུས་པས། འོ་ན་རིགས་ངན་ཉ་པ་དེ་ཐུལ་ཅིག་གསུང་། དེར་རྒྱལ་
པོས་ཉ་པ་བོས་ནས་ཁྱོད་ལ་ལོངས་སྤྱོད་མང་པོ་སྦྱིན་ནོ། །ཉ་ཤོར་བ་སྤོངས་ཤིག་བྱས་པས་མ་
ཉན་ནོ། །དེར་རྒྱལ་པོས། འཁོར་རྣམས་ལ་འདི་མ་བསད་པར་ཉ་པ་མི་ཡོང་ན་གསོད་ཅེས་
སྡིགས་ཤིག་གསུངས་པས། ཉ་པ་ན་རེ། ངའི་བུ་སྨད་སྤྲོན་ཅིག་ཚིག་གསུམ་སྨྲའོ་ཟེར། སྐྱེད་
འོང་སྙམ་ནས་བུ་སྨད་སྤྲན་པས། འུ་ཅག་ཉ་ཤོར་བའི་རིགས་སུ་ངེས་ཤིང་དཔྲལ་བ་ན་མཚན་
མའང་ཡོད་པས། ལུས་དང་སྲོག་གི་ཕྱིར་ཡང་ཉ་པ་ལས་མ་ལོག་ཅིག་ཟེར་རོ། །དེར་ཉ་པའང་
མ་བསད་དེ། བཅོམ་ལྡན་འདས་ཀྱིས་སེམས་ཅན་མོས་པ་སྣ་ཚོགས་དེ་ཉིད་ངས་ཀྱང་ཐུལ་
བར་དཀའོ་གསུངས་པས། རྒྱལ་པོ་གདོད་ཡིད་ཆེས་སོ། །
གང་ཕྱིར་བྱིས་པ་རང་དོན་ནི། །ལེགས་དཀར་སྟོན་པའི་གཟིམ་གཡོག་བྱེད་པ་ན།
- 49 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། [༩
མ་གཟིམས་པར་ཉེ་གནས་ཉལ་དུ་མེད་པས། ཁོ་གཅེར་བུ་ཅན་འགྲོ་རིང་སྟེ། གོ་ཏམ། མྱུར་
དུ་ཉོལ། བ་གུ་ལ་འོང་ངོ་ཟེར། བཀའ་སྩལ་པ། ཀླུ་སྐྱོང་ཁྱོད་སྙིང་ལས་ཆུང་ངུར་གྱིས་ཤིག་
དང་ལྷ་དང་བཅས་པའི་འཇིག་རྟེན་ན། དེ་པ་ལ་རྫི་བར་ནུས་པ་སུ་ཡང་མེད་དེ། འོན་ཀྱང་
ཁྱེད་ཀྱི་སྟོན་པ་གཅེར་བུ་པ་སྡུག་བསྔལ་འགྱུར་ནི། ཞག་བདུན་ན་མ་ཞུ་བའི་ནད་ཀྱིས་དུས་
བྱས་ཏེ། མི་གཙང་བའི་སྲིན་བུ་དང་དམྱལ་སོགས་སུ་སྐྱེ་བར་འདུག་གོ་གསུངས་པས། ཁོ་མ་
བཟོད་པར་རིངས་པར་ སོང་སྟེ། གོ་ཏམ་ གྱི་མངོན་ཤེས་རྡུགས་སུ་གཞུག་གི །ཞག་བདུན་
ཟས་ཆོད་ཅིག་ཟེར། བདུན་ནས་ཟོས་པས་དུས་བྱས་ཏེ། སྲིན་བུར་སྐྱེས་ནས། སྨྲེ་སྔགས་དང་
བཅས་ཏེ། གོ་ཏམ་ཐམས་ཅད་མཁྱེན་པར་འདུག་གོ །འུ་རང་ཞག་དྲུག་ལ་བདུན་དུ་འཁྲུལ་
ཏེ༑ འདི་ལྟ་བུའི་སྡུག་བསྔལ་མྱོང་ནས་དམྱལ་བ་མཐའ་མེད་དུ་འཁྱམས་པར་འདུག་གོ།
ལོག་ལམ་དང་སྡིག་གྲོགས་སྤོངས །གོ་ཏམ་ལ་བཟོད་པར་གསོལ་ལ། སྐྱབས་སུ་སོང་ཞིག་
བྱས་པས། སྟོན་པ་འདི་ལ་རྟག་མེད་པ་དེ་ལ་བཟོད་པར་གསོལ་ན་རེ་བ་སྐྱེ་མོད། ང་ལས་ཇི་
ལ་ཐུག་ཀྱང་གོ་ཏམ་ལ་འདུད་དུས་མི་ཡོང་། མི་ཆེ་ཆུང་ལ་འཆི་བ་ཡིན་གྱིས། སྤྱི་སྔགས་མ་
བྱེད་པར་སྡུག་སེམས་བསྐྱེད་ཅིག་ཟེར་ཏེ། དྲུང་དུ་སོང་ནས། ཁྱོད་ཀྱི་མངོན་ཤེས་རྡུགས་སོ་
ཟེར། འོ་ན་དམྱལ་སོགས་སུ་བརྒྱུད་དེ་ལྷུང་ཟེར་བ་གསུངས་པས། ཁོ་སྐྱེངས་ཏེ་འཁྲུགས་
ནས། ངའི་སྟོན་པ་ལ་སྐྱོན་སྣ་ཚོགས་བརྗོད་པ་ཁྱོད་ཀྱི་གཡོག་མི་བྱེད་ཟེར་ཏེ་སོང་ནས། ཀུན་
ཏུ་རྒྱུ་སྟོན་པའི་སྐྱོན་བརྗོད་བྱེད་པའི་ནང་དུ་སོང་སྟེ། ཁྱོད་ལ་རྒྱུས་མེད་པ་ཡིན་ཁོ་ལ་འདི་
འདྲའི་སྐྱོན་མང་པོ་ཡོད་ཟེར་བ་ལ། མོའུ་འགལ་གྱི་བུས་ཕྱིན་ནས། སྟོན་པ་ཉེས་སྐྱོན་ཐམས་
ཅད་དང་བྲལ་བ་ལ་སྒྲོ་སྐུར་བྱས་ན་ངན་འགྲོར་སྡུག་བསྔལ་མྱོང་གི །དེ་ལྟ་བུ་མ་ཟེར་བྱས་
པས། ཁྱོད་ཀྱི་ཐོས་ པའི་ གྲངས་པས་ངས་མཐོང་བའི་ གྲངས་མང་། འཇིམ་པ་རློན་པ་ཆུ་
ཕྱོགས་མི་དགོས་གཡོ་སྒྱུའི་རྫུ་འཕྲུལ་སྣ་ཚོགས་ཀྱིས་སྦྱིན་བདག་གི་མགོ་བོ་བསྐོར་ནས་དད་
- 49 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྫས་སྣ་ཚོགས་ཟོས་པས་ངན་འགྲོར་འགྲོ་ན་ཁྱེད་རང་དཔོན་སློབ་འགྲོ་མོད། ང་སྟོན་པ་
གཅེར་བུ་བ་ལྟ་བུས་རྗེས་སུ་བཟུང་བ་ལ་ངན་འགྲོར་འགྲོ་དོན་མེད་དོ་ཟེར་ཏེ། ཕྱིར་ལ་ཙོག་
ཏུ་སོང་ཏེ། འབྲུམ་བུ་མེ་དབལ་ནག་པོས་ལུས་དུམ་བུ་ཆད་དེ་སྨྲེ་སྔགས་དང་བཅས་ནས་
མནར་མེད་དུ་སོང་ངོ་། །དེས་ནས་སྡིག་གྲོགས་སྤངས་ཏེ་དམ་པ་ལ་བརྟེན་པར་བྱའོ། །
སྡུག་བསྔལ་བསྐལ་གཞན་མི་ལེན་ན། །ཤན་པ་ཞིག་ལ་བུ་མཛེས་པ་ཞིག་སྐྱེས་པ་
ལོ་བཅུ་གཉིས་ལོན་པའི་ཚེ། གཉེན་འདུན་རྣམས་ན་རེ། ཁྱོད་ཤན་པའི་རིགས་ཡིན་པས་
སྲོག་བཅད་ལ་ངེད་རྣམས་གསོ་དགོས་བྱས་པས། བུས། རིགས་དེ་ལྟར་ཡིན་ཡང་། ང་ནི་
སྡིག་ལ་མི་འཇུག་སྟེ། ངན་སོང་གིས་འཇིགས་པས་སོ་ཟེར། གཉེན་རྣམས་ན་རེ། ཁྱོད་ཀྱིས་
ཤན་པ་བྱོས་ཤིག་དང༌། སྡིག་པ་ནི་ཡུ་བུ་སྤྱི་ཡིས་བགོར་རོ། །ཞེས་པ་ལ། བུས་ཀྱང་ཅུང་ཟད་
ཅིག་བསམས་ནས། མདུན་ན་རང་གི་གྲོགས་པོ་ཞིག་འདུག་པ་ལ། ང་ལ་ནད་གཅིག་ཡོད་
པས་རྒྱབ་ཏུ་ཁུ་ཚུར་ཞིག་རྒྱོབ་བྱས་པ་བཞིན་བརྒྱབ་པས། བུ་ན་རེ། ང་ན་བས། ཁྱེད་རྣམས་
ནའམ་ཟེར། ཁྱོད་ལ་བརྒྱབ་པས་ངེད་ཅི་ལ་ན་ཟེར། དེ་བཞིན་དུ་ངས་ཤན་པ་བྱས་པའི་རྣམ་
སྨིན་ ང་ རང་ གིས་མྱོང་དགོས་ ཀྱིས། ཁྱེད་ལ་བགོར་གར་བཏུབ་ཟེར་ཏེ། སྤང་ཞིང་ཆོས་
བསྒྲུབས་པས་འབྲས་བུ་ཐོབ་བོ། །
དེ་སྲིད་དུ་ནི་ནགས་སུ་སོང་། །སྟོན་པ་འདི་སྔོན་རྒྱལ་པོ་ཞིག་གི་སྲས་སུ་གྱུར་པ་ན།
སྲས་སྔ་མ་མང་དུ་ཤི་བས་གདོན་གྱིས་ཉེན་པར་བཟུང་ནས། ལྕགས་ཀྱི་ཁང་པ་རིན་ཆེན་གྱིས་
སྤྲས་པར་བཅུག་སྟེ། གདོན་གྱིས་མི་ཚུགས་པའི་བསྲུང་བ་དུ་མ་བྱས་ཏེ་ཆེར་སྐྱེས་ནས། རིག་
པའི་གནས་མང་དུ་ལོབས་ཏེ། རེ་ཞིག་རང་གི་ཡུལ་དེར་ཀུ་མུ་དའི་དགའ་སྟོན་བྱུང་བ་ལ། ལྟ་
བའི་ཕྱིར་ཤིང་རྟའི་མཆོག་ལ་བཞོན་ནས་ཞབས་འབྲིང་བ་དུ་མས་བསྐོར་ཏེ་ཕྱིན་པ་ན། གླུ་
དང་བཞད་གད་དང་། རོལ་མོ་མཁན་སོགས་སྐྱེ་བོ་འབུམ་ཕྲག་དུ་མ་དགའ་དགའ་ལྟར་
-4 9 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། །༩
འདུག་པ་གཟིགས་ཀྱང་། མི་རྟག་པའི་འདུ་ཤེས་ལ་གོམས་པས་སྐྱོ་བར་གྱུར་ཏེ། ཀུ་མུ་ད་ཡི་
དཔལ་འདི་ཡང་། །དྲན་པར་བྱ་བ་ཉིད་དུ་འགྱུར། །ཞེས། ཕ་ལ་རབ་ཏུ་འབྱུང་བར་ཞུས་པས།
ཕ་གླང་པོ་ཆེ་དུག་མདའ་ཕོག་པ་བཞིན་དུ་ སྡུག་བསྔལ་བར་གྱུར་ཏེ། ངས་ཉེས་པའམ།
འབངས་ཀྱིས་ཉེས་པ་མ་བྱས་པར་གློ་བུར་དུ་ཅིས་ཏེ་ནགས་སུ་འགྲོ། བུ་ན་རེ། བདག་ལ་
གནོད་པ་བྱེད་པ་སུ་ཞིག་མཆིས། བདག་ནི་རྟག་པར་འཆི་བས་འཇིགས་པའི་ཕྱིར། རབ་ཏུ་
འབྱུང་ངོ༌། །ཞེས་པ་དཔེ་དུ་མའི་སྒོ་ནས་ཞུས་པས། ཕ་ན་རེ། འཆི་བདག་གི་དགྲ་བོ་དེ་བཅོས་
སུ་མི་རུང་ན། ནགས་སུ་ཕྱིན་ཀྱང་ཅིས་ཕན་ཟེར་བས་འཆི་བར་ངེས་ཀྱང་ཆོས་པ་དགའ་ཞིང་
འཆི། ཁྱིམ་གྱི་ནང་ན་འགྱོད་བཞིན་འཆི་བའི་ཕྱིར། རབ་ཏུ་བྱུང་ནས་ནགས་སུ་བསྒོམས་པས་
བསམ་གཏན་གྱི་སེམས་ཐོབ་སྟེ། ཚངས་པའི་འཇིག་རྟེན་དུ་སྐྱེས་སོ། །
མོས་པ་བཞིན་དུ་འགལ་བའི་ཀྱང་། །སྤྱན་རས་གཟིགས་སོ་སྐྱེའི་དུས་ན། ཆུང་མ་
བྱི་ཁོ་ན་བྱས་མི་ཐུབ་པ་གྲོགས་པོ་འཇམ་དཔལ་ཅན་ཕྱིན་ནས་བཟླས་པས། འཇམ་དཔལ་ནི་
དེ་ཙམ་ན་ཤེས་རབ་ཆེ་བས། ཁྱོད་ཉལ་ཁར། ཆུང་མ་སྒྲེན་མོར་ཕྱུང་སྟེ་སྐྱ་ཤིག་ལ། ལག་ཏུ་
གྲི་ཁྱོག་པོ་རིང་བ་ཞིག་བསྐུར་ལ། ཧ་ཧ་ཞེས་རྟག་ཏུ་ཟེར་དུ་ཆུག་ཅིག་ཟེར་བ་བཞིན་ནུབ་རེ་
བཞིན་དེ་ལྟར་བྱེད་དུ་བཅུག་པས་ཆུང་མ་གོམས་སོ། །དེར་སྤྱན་རས་གཟིགས་ཀྱི་ཚོང་ལ་ཕྱིན་
པའི་ཤུལ་དུ། ཆུང་མས་གྲོགས་པོ་བཀུག་ནས་ཉལ་ཁར་མོས་སྒྲེན་མོར་སྔར་བཞིན་བྱས་
པས། བྱི་པོ་བྲེད་དེ་བྲོས་སོ། །དེ་ནས་ཚོང་ལོག་པའི་ལམ་དུ། བྱི་པོ་དང་ཕྲད་དེ། གཅིག་གིས་
གཅིག་ངོ་མ་ཤེས་ཡུལ་འདི་ན་མི་སྙན་པ་མེད་དམ་དྲིས་པས། བྱི་པོ་ན་རེ། ཡུལ་འདི་ན་བུད་
མེད་འདི་འདྲ་བ་ཞིག་ནུབ་མོ་ཉལ་ཁར་སྤྱོད་པ་འདི་འདྲ་བྱེད་པ་ཞིག་ཁོ་བོས་མཐོང་ངོ་ཟེར།
གདོད་བྱི་པོ་ཡིན་པར་ཤེས་ཏེ། ཁྱིམ་དུ་ཕྱིན་ནས་ཆུང་མ་དང་མགོ་མཇུག་རྒོལ་ནས་ཉལ་ལོ།།
སང་ཁྱོད་ཀྱི་ཡོང་ནས་འདི་འདྲ་བའི་གཏམ་བྱུང་ངོ༌། །ཞེས་ཆུང་མའི་མཚང་བཟླས་པས།
-499-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངས་ཁྱོད་ལ་ངེས་པར་མངོན་ཤེས་ཡོད་སྙམ་ནས་ཕྱིས་བྱི་མི་ཤོར་རོ། །
སྤྲིན་བྲལ་ཉི་ཟེར་གྱིས་ཕྱེ་བའི། །མཉན་ཡོད་ན་བཅོམ་ལྡན་འདས་འཁོར་བཅས་
ཆོས་གསུངས་པ་ན། བྱ་རོག་གཅིག་གིས་ཕྲག་པ་གཡས་སུ་བྱ་ཐལ་གཡོགས་ཏེ་སོང་ངོ༌།།
འཁོར་རྣམས་ཀྱིས་འདི་ཅིའི་ལྟས་ཞེས་ཞུས་པས། ང་མྱ་ངན་ལས་འདས་པའི་འོག་ཏུ་བྲམ་ཟེ་
རྟ་དབྱངས་ཞེས་པས་ངའི་བསྟན་པ་རྒུད་པར་བྱེད་པའི་ལྟས་སོ། །དེ་ཅིས་འདུལ་ཞུས་པས།
དེ་ལ་དབང་ཕྱུག་གིས་མངལ་སྐྱེས་ཐམས་ཅད་ཀྱིས་མི་ཐུབ་པའི་དངོས་གྲུབ་བྱིན་ནས་འོང་
བས་རྫུས་སྐྱེས་ཤིག་ཡོད་ན་དེས་འདུལ་གསུང་། དེར་འཁོར་དེའི་ནང་ནས་མི་ཞིག་ལངས་ཏེ།
དེའི་ཚེ་བདག་བརྫུས་སྐྱེས་སུ་གྱུར་ལ་དེའི་གཉེན་པོར་གྱུར་ཅིག་ཅེས་སྨོན་ལམ་བཏབ་བོ།།
དེར་དུས་ཕྱིས་བྱ་རོག་དེ་རྟ་དབྱངས་སུ་སྐྱེས་པ་དང་མཉམ་དུ་སིང་ག་ལའི་གླིང་དུ་མེ་ཏོག་པད་
མ་ཞིག་འཁྲུངས་སོ་སྤྲིན་དང་བྲལ་བའི་ཉི་མས་ཁ་ཕྱེ་བའི་ནང་ནས་མི་ཞིག་སྐྱེས་པ་མིང་ཡང་
ཨཱརྱ་དེ་བར་བཏགས་སོ། །དེ་ཤིན་ཏུ་མཛེས་མོད་ཁྱད་པར་དུའང་སྤྱན་ལེགས་པ་དེས་རབ་ཏུ་
བྱུང་ནས་སྐྱེས་ཐོབ་ཀྱི་ཤེས་རབ་དང་ལྡན་ཏེ། སློབ་དཔོན་ཀླུ་སྒྲུབ་ལ་ཆོས་ཉན་ཅིང་དཔལ་གྱི་
རི་ལ་བཞུགས་སོ། །དེ་ཙ་ན་བི་ཏ་རའི་གཙུག་ལག་ནི་མུ་སྟེགས་པས་དབང་བྱེད་དོ། །དགེ་
འདུན་རྣམས་མ་དགའ་ནས་རྡོ་སྐུའི་མགོན་པོ་ལ་གསོལ་བ་བཏབ་པས། མགོན་པོའི་ཐུགས་
ཀ་ནས་བྱ་རོག་གཅིག་བྱུང་བའི་སྐེ་རུ། ནཱ་ལེནྡྲའི་གཙུག་ལག་ནི་མུ་སྟེགས་པས་དབང་བྱེད་དོ།
ཞེས་པའི་ཡི་གེ་བཏགས་བཏང་བས་བྱ་རོག་གིས་འཕགས་པ་ཡབ་སྲས་ཀྱི་དྲུང་དུ་བབས་
ཏེ་ཡི་གེ་གཟིགས་ནས། ཡབ་སྲས་གཉིས་གཅིག་གིས་རྟ་དབྱངས་ཀྱི་གཞུང་བཟུང་ནས་རྩོད་
པས་ཨཱརྱ་དེ་བ་མ་ཐུབ་ནས། དེར་ཨཱརྱས། ཤིང་ཁུར་གྱི་ནང་དུ་ཆོས་གོས་རྣམས་སྦས་ཏེ། ནཱ་
ལེནྡྲར་བྱོན་ནས། ང་ནི་འཕགས་པ་ལྷའོ། །ཞེས་པས་དགེ་འདུན་དགའོ། །དེར་ཚ་བ་གསོལ་
ཞིང་བཞུགས་པའི་དུས་ལ་རྟ་དབྱངས་འོངས་ནས། དཀར་ཚོད་འཐུང་ངམ་ནག་ཚོད་འཐུང་
- 5 0 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། །༩
ཟེར་བས་འཕགས་པས་དཀར་པོ་གསོལ་བྱས་པས་ཁོ་དཔྱད་པ་སྐྱེས་ཏེ། སྔར་མེད་པའི་མགོ་
ནི་གང་ནས་འོངས་ཟེར། སྐེ་ལས་སོ་ཟེར། མིག་ཏེ་ལམ་ལས་སོ་ཟེར། འོ་ན་ལམ་རང་ལ་
དྲིས་ཞེས་སོགས་བྱུང་ཀྱང་སང་རྩོད་པའི་དུས་བཏབ་བོ། །མུ་སྟེགས་ལ། སྲིང་མོ། ནེ་ཙོ། རྡོ་
རྒྱུས། ཁོ་རང་དང་བཞི་ཡོད། འཕགས་པས། དེའི་ནུབ་བྱི་ལ་ལ་ནེ་ཙོའི་གཟུགས་བསྙད་དོ།།
སང་རྩོད་པའི་ས་གཞི་མར་ནག་གིས་བྱུགས། དགེ་བསྙེན་ཞིག་གཅེར་བུར་བྱུང་ནས་འཕོངས་
དང་དབང་པོ་ལ་མེ་ཏོག་གིས་བརྒྱན། མུ་སྟེགས་ཀྱི་བླ་རེ་ལ་བྲེ་ལ་ཅམ་ལྷམ་ཆུར་བཅུག་པ་
གཅིག་བཏགས་སོ། །སང་གཉིས་ཀ་སེང་ཁྲི་ལ་འདུག་སྟེ་རྩོད་པ་ན། མུ་སྟེགས་ན་རེ། ང་མི་
དགོས་རྡོ་རྒྱུས་འདིས་ལན་ཐོབ་ཟེར། སྔོན་དུ་བཏང་བས་མར་ནག་གི་གཞི་ལ་བྲིར་མ་བཏུབ་
བོ༑ ༑དེར་ནེ་ཙོ་བཏང་ནས་མདུན་དུ་སྒྲ་སྦྱོར་བ་ན་འཕགས་པས་བྱི་ལ་བཏང་སྟེ་འཕུར་ཏེ་
སོང་ངོ༌། །སྲིང་མོ་བཏང་བས། འཕགས་པས་དགེ་བསྙེན་གཅེར་བུ་བཏང་བས་ངོ་ཚ་ནས་
བྲོས་སོ། །དེར་མུ་སྟེགས་ཁོ་རང་ན་རེ། ཁྱེད་སངས་རྒྱས་པ་ནེ་ཙོ་ལ་བྱི་ལ་གཏོང་བ་སྙིང་རྗེ་
མེད་དོ་ཟེར། ངའི་མས་སྡིག་བཤགས་བྱེད་ཅིང་ཡོད། ཁྱོད་ཀྱི་སྡིག་ལ་མས་སྡིག་བཤགས་
པས་ཅི་ལ་ཕན་ཟེར། བྱི་ལས་ནེ་ཙོ་བསད་པ་ང་ལ་ཅི་ལ་གནོད། ཁོ་ལ་སྨྲ་བའི་ཐབས་མེད་དེ།
འཕགས་པ་ལ་མིག་གསུམ་བལྟས་པས། འཕགས་པས། བརྒྱ་བྱིན་མིག་སྟོང་ལྡན་ཀྱང་དེ་
ཉིད་མཐོང་བ་མེད། །དེ་བཞིན་རྟ་དབྱངས་མིག་གསུམ་གྱིས་ནི་ཅི་ཞིག་མཐོང་། །ཨཱརྱ་དེ་བ་
མིག་གཅིག་གིས་ནི་ཐམས་ཅད་མཐོང་། །དེ་བས་མིག་གསུམ་བསྟན་པའི་དགོས་པ་ཅི་ཞིག་
ཡོད། །ཅེས་སྨྲས་ཏེ། རྐང་པ་ས་ལ་བརྡབས་པས་རྐང་མཐིལ་ཐམས་ཅད་མིག་གིས་གང་བས་
མུ་སྟེགས་ལ་བསྟན་པས། དེས་དེར་སྐྱེངས་པས་མིག་ནམ་མཁའ་ལ་བལྟས་པས་ཅག་ལྷམ་
གྱི་ཆུ་ཐིགས་ཁར་ལྷུང་བས་ལྷ་མནལ་ནས་སྨྲ་མ་ཤེས་དེར་ཡི་མུག་སྟེ་ལྕེ་ལ་སྤུ་གྲི་བཏབ་སྟེ་
ལྕེབས་སོ། །སངས་རྒྱས་ཀྱི་བསྟན་པ་ནི་དར་བར་བྱས་སོ། །
- 5 0 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དུར་ཁྲོད་དག་ཏུ་བོར་བའི་ལུས། །ཏ་ར་བེའི་གཙུག་ལག་ཁང་ན་དགེ་ཚུལ་ཤིན་ཏུ་
འདོད་ཆགས་ཆེ་བ་ཞིག་ཡོད་པ་བུད་མེད་ཀྱི་རེག་བྱ་ལ་ཆགས་ཏེ་ཆ་ལུགས་སྒྱུར་བར་བྱེད་
པའི་སྐབས་སུ། ཤཱ་རིའི་བུས། བསིལ་བའི་ཚལ་གྱི་དུར་ཁྲོད་དུ་ཁྲིད་དེ། བུད་མེད་ཀྱི་རོ་བམ་
པ་དང་སྔོས་པ་དང་། ཀེང་རུས་སུ་འདུག་པ་སོགས་རིམ་བཞིན་བསྟན་ནས་འདི་ལྟ་བུའི་ཆོས་
ཅན་ནོ། །ཞེས་ཆོས་དུ་མ་བསྟན་ཡང་མ་ཉན། དེ་ནས་བུད་མེད་ཀྱི་རུལ་པའི་མངལ་ན་སྲིན་བུ་
མང་པོ་འདུག་པ་བསྟན་ནས་འདི་ལྟ་བུ་ལ་སུ་ཞིག་ཆགས་ཞེས་མི་གཙང་བའི་ཆོས་དུ་མ་
གསུངས་པས། དགེ་ཚུལ་ན་རེ། སྲིན་བུ་འདི་ཀུན་རེ་དགའ་ན་ཞེས་མ་ཉན་པ། བཅོམ་ལྡན་
འདས་ལ་ཞུས་པས། ང་ཁོ་ནའི་གདུལ་བྱའོ། །ཞེས་བཏུལ་བས། སྟོན་པས་ཐུལ་ལོ། །
དེ་ནས་མེ་ཏོག་ཟླ་མཛེས་ཀྱི། །སྔོན་སངས་རྒྱས་མངོན་འཕགས་རིན་ཆེན་རྒྱལ་པོ་
འཇིག་རྟེན་དུ་བྱོན་ནས། སེམས་ཅན་དཔག་ཏུ་མེད་པ་བྱང་ཆུབ་ལ་བཀོད་དེ་མྱ་ངན་ལས་
འདས་ནས་བསྟན་པའང་ནུབ་ཏུ་ཉེ་བ་ན། ཕོ་བྲང་རིན་ཆེན་ལྡན་དུ་རྒྱལ་པོ་དཔའ་བྱིན་ཞེས་
པ༑ བུ་སྟོང༌། བུ་མོ་ལྔ་བརྒྱ། བཙུན་མོ་བརྒྱད་ཁྲི་བཞི་སྟོང་ཡོད་པ་ཞིག་བྱུང་ངོ༌། །དེའི་ཚེ་
བསྟན་པ་ཉམས་པས་ནག་ཕྱོགས་ཁ་རྒྱལ་ཏེ་ཡུལ་དེར་མུག་ནག་སོགས་མི་ཤིས་པ་དུ་མ་བྱུང་
པ༑ དེ་ན་བྱང་སེམས་བདུན་སྟོང་ཡོད་པའི་ཉེས་པར་བཟུང་སྟེ་བསྐྲད་པ་ཕོ་བྲང་དང་ཧ་ཅང་
ཡང་མི་རིང་བ་ན། ཀུན་ཏུ་བཟང་པོའི་ནགས་ཁྲོད་ཅེས་པ་ན། ཆོས་སྨྲ་བ་མེ་ཏོག་ཟླ་མཛེས་
བཞུགས་པ་དེ་ལ་བརྟེན་ནས་ཆོས་ཀྱི་རྣམ་གྲངས་འདི་ཉན་ཞིང་རྣལ་འབྱོར་ལ་བརྩོན་པར་
གྱུར་ཏོ། །དེ་ནས་ཟླ་མཛེས་གཅིག་པུར་ཡང་དག་འཇོག་ལ་བཞུགས་ཏེ། ལྷ་མིག་དག་པས་
གཟིགས་པས་ཕྱོགས་བཅུའི་ཞིང་སྣ་ཚོགས་ནས་བྱང་སེམས་མང་པོ་འདིར་སྐྱེས་པས། དེ་
དག་ལ་ཆོས་བསྟན་ན་རང་གི་སྲོག་གི་བར་ཆད་དུ་འགྱུར་ཀྱང་སེམས་ཅན་རྣམས་བྱང་ཆུབ་ལ་
ཕྱིར་མི་ལྡོག་ལ་མ་བསྟན་ན་བར་ཆད་དུ་མི་འགྱུར་མོད། སེམས་ཅན་རྣམས་ལོག་པར་ལྟུང་
I.
- 5 0 2 -



ར
པ
གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། [༩
བར་གཟིགས་ཏེ། ཏིང་ངེ་འཛིན་དེ་ལས་ལངས་ནས་འཁོར་བྱང་སེམས་རྣམས་ལ་སྨྲས་པ།
ཁོ་བོ་ནི་གྲོང་ཁྱེར་དུ་ཆོས་སྟོན་དུ་འགྲོའི་ཞེས་པས། བྱང་སེམས་རྣམས་ན་རེ། ཁྱོད་ནི་མཛེས་
སྡུག་ཅིང་ཡིད་འོང་ལ། གྲོང་ཁྱེར་འདི་ནི། དམ་པའི་ཆོས་སྤོང་ཞིང་འཕགས་པ་ལ་སྐུར་པ་
འདེབས་པ་ལོག་པའི་ང་རྒྱལ་ཅན་མང་པོས་གང་ནས་རྒྱལ་པོ་ལ་སོགས་པ་ཕྲག་དོག་ཅན་
གྱིས་ཁྱེད་ཀྱི་སྲོག་ཕྲལ་ན་མི་རུང་ངོ༌། །ཞེས་པས། ཁོ་བོས་སྲོག་བསྲུངས་ནས་བསྟན་པ་
བསྲུང་བར་མི་འགྱུར་རོ། །ཞེས་སོང་ནས་བཟའ་བཏུང་ཡིད་ལ་མི་བྱེད་པར་ཉིན་མོ་ཆོས་
བསྟན་ནས་སྲོག་ཆགས་བྱེ་བ་བརྒྱ་སྟོང་མང་པོ་ཕྱིར་མི་ལྡོག་པ་ལ་བཀོད་དེ། མཚན་མོ་བཅོམ་
ལྡན་འདས་ཀྱི་སེན་མོའི་མཆོད་རྟེན་གྱི་དྲུང་དུ་འགྲེང་བཞིན་དུ་མཉམ་པར་བཞག་གོ །དེ་
ལྟར་ཞག་དྲུག་འདས་ནས་ཀྱང་ཟས་ཀྱི་བྱ་བ་མ་བྱས་པར། ཉི་མ་བདུན་པ་ལ་རིན་ཆེན་ལྡན་
དུ་བྱོན་པས་རྒྱལ་པོ་རིན་ཆེན་ཤིང་རྟ་ལ་བཞོན་ནས་བུ་མོ་བརྒྱད་བརྒྱས་རིན་ཆེན་ཐ་གུས་
དྲངས་ཏེ། རྒྱལ་རིགས་བྲམ་ཟེ་སོགས་དུ་མས་ཞབས་འབྲིང་དུ་བྱས་ནས། བུ་མོ་དང་བཙུན་
མོ་རྣམས་ཀྱང་རིན་ཆེན་གྱི་ཁྱོགས་སུ་བཏེགས་ཏེ་མདུན་ནས་འགྲོ་བ་དེ་དག་གིས་དགེ་སློང་དེ་
མཐོང་བ་ཙམ་གྱིས་དད་དེ། རང་རང་གི་བཞོན་པ་ལས་བབས་ནས་ཕྱག་འཚལ་ནས། ཆོས་
བསྟན་ པས་ ཕྱིར་མི་ལྡོག་ པ་ལ་བཀོད་དོ། །དེར་རྒྱལ་པོ་ འདི་ སྙམ་དུ། ཀྱེ་མ། འདི་དག་
ཐམས་ཅད་ནི་དགེ་སློང་འདིའི་དབང་དུ་གྱུར་ནས་ཁོ་བོ་ལ་རྒྱབ་ཀྱིས་ཕྱོགས་སོ་སྙམ་མོ།
རྒྱལ་པོའི་ལམ་ན། དགེ་སློང་འདུག་པ་དེའི་མིག་ཏུ་སྡུག་བསྔལ་སོང་བས་ཀྱེ་མ་དགེ་སློང་
འདིས་བདག་གི་བཙུན་མོ་ལ་ཞེན་སེམས་ཀྱིས་བལྟས་ནས་མིག་གིས་ཀྱང་བརྡ་བྱས་སོ་སྙམ་
ཕྲག་དོག་ལྷག་པར་སྐྱེས་ནས། དགེ་སློང་འདི་གསོད་ནུས་པ་སུ་ཡོད་ཅེས་དྲིས་པས་མ་བྱུང་
བར། རང་གི་བུ་སྟོང་ལ་དགེ་སློང་འདི་སྲོག་དང་ཕྲོལ་ཅིག །ཞེས་པས། བུ་རྣམས་ཀྱིས་ཀྱང་
སླར་བཟློག་པས། ཀྱེ་མ་བུ་དག་ཀྱང་བཀའ་མི་ཉན་ན་གཞན་ལྟ་ཅིས་སྨོས། བདག་གཅིག་པུ་
- 5 03 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་སུ་མེད་པར་བཞག་ན་ད་དགེ་སློང་འདི་གསོད་པ་སུ་ཡོད་དམ་སྙམ་དུ་སེམས་ཁོང་དུ་
ཆུད་པའི་ཚེ། རྒྱལ་པོ་དང་ཧ་ཅང་ཡང་མི་རིང་བ་ན། གཤེད་མ་དགའ་བྱེད་ཅེས་པ་འདུག་པ་
ལ༑ ཁྱོད་ལ་བྱ་དགའ་ཆེར་བྱིན་ནོ། །དགེ་སློང་འདི་སྲོག་དང་བྲལ་ནུས་སམ་བྱས་པས། དེ་
དགའ་ནས། ལྷ་རྔོ་ཐོགས་སོ་ཞེས་ཟེར་ནས། དེ་ལ་མཚོན་བསྐུར་ཏེ། འདིས་ངའི་བཙུན་མོ་
ཅན་ ཕྱིན་པས་རྐང་ པ་ གཅིག་ཆོད་ཅིག །བརྡ་ ཞིག་ བྱས་ པས་ལག་པ་གཉིས་ཆོད་ཅིག།
ཆགས་སེམས་ཀྱིས་བལྟས་པས་མིག་གཉིས་ཀྱང་ཕྱུང་ཞིག །སྣ་དང་རྣ་བ་ཡང་ཆོད་ཅིག་
ཅེས་སྐུ་ལུས་དུམ་བུ་བརྒྱད་དུ་བཅད་པས་ཁྲག་འོ་མར་འབབ་ཅིང་བཅད་འཕྲོ་ལ་ཤིས་ལྟས་
བརྒྱད་དང༌། མཚན་བཟང་པོ་སོ་གཉིས་ཀྱང་སྣང་ངོ༌། །འོད་ཟེར་དུ་མ་ཡང་ཕྱོགས་བཅུར་
བསྐོར་ནས་སྐུ་ཉིད་ལ་ཐིམ་མོ། །དེར་འདུས་པའི་སྐྱེ་བོ་ཐམས་ཅད་ཀྱང་བརྒྱལ་བ་སངས་
ནས་ཕོ་བྲང་དུ་སོང་ངོ༌། །རྒྱལ་པོའང་མི་དགའ་བཞིན་དུ་ཞག་བདུན་ནགས་སུ་འཁྱམས་ནས།
སླར་ཕོ་བྲང་དུ་འགྲོ་བའི་ལམ་ན། དེ་འདུག་པ་ཤི་ནས་ཞག་བདུན་ལོན་ཡང་། སྐུ་ལུས་ཀྱི་
མདོག་མ་འགྱུར་ཞིང་། མཚན་ལྟས་བཟང་པོ་རྣམས་ཀྱང་མཐོང་ནས། འདི་ནི་བླ་ན་མེད་པའི་
བྱང་ཆུབ་ལས་ཕྱིར་མི་ལྡོག་པར་ངེས་ན་བདག་གིས་མནར་མེད་དུ་སྐྱེ་བའི་ལས་བྱས་སོ་སྙམ་
པ་དང༌། ནམ་མཁའ་ལས། ལྷའི་བུ་བརྒྱད་ཁྲི་ཡང་དབྱངས་གཅིག་ཏུ། དེ་དེ་བཞིན་ཏེ། ལས་
དེས་ནི་ཁྱོད་མྱུར་དུ་མནར་མེད་པའི་དམྱལ་བར་བསྲེག་པར་འགྱུར་རོ། །ཞེས་པས། རྒྱལ་པོ་
བ་སྤུ་འཁྲུགས་ཏེ་སྨྲེ་སྔགས་བཏོན་ནས་འགྱོད་སེམས་དྲག་པོས་བཤགས་ཏེ། སྐུ་གདུང་རིན་
ཆེན་ཁྱོགས་ལ་སྤྱན་དྲངས་ནས། ཙན་དན་དང༌། ཨ་ཀ་རུ་དང༌། འབྲུ་མར་སོགས་ཀྱིས་
བསྲེགས་ཏེ། སྐུ་གདུང་ལ་རིན་པོ་ཆེའི་མཆོད་རྟེན་བྱས་ནས། དྲུང་དུ་སྡིག་པ་བཤགས་ཏེ།
སྡུག་བསྔལ་ཐམས་ཅད་ཀྱི་རྩ་བ་རྒྱལ་སྲིད་ཀྱི་འདོད་ཡོན་སྤངས་ནས་ཚུལ་ཁྲིམས་བཟུང་སྟེ།
གསོ་སྦྱོང་ལ་གནས་ཀྱང་ལུས་ཞིག་མ་ཐག་མནར་མེད་དུ་ལྷུང་ངོ༌། །མཐར་སྡིག་པ་བཤགས་
-5 0 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། དོ༩
ཏེ་འདོད་ཡོན་སྤངས་ནས་ཚུལ་བཞིན་སེམས་པའི་འབྲས་བུ་གཡུང་དྲུང་གི་སྐུ་ཐོབ་པ་ཡིན་ནོ།།
ཞེས་སོ། །
དེ་ཉིད་མེད་ན་མི་དགར་འགྱུར། །རྒྱལ་པོ་སུ་ད་པ་དེ་སྔར་སེང་གེའི་མིང་ཐོས་པ་
ཙམ་གྱིས་འཇིགས་པ་ལ། ཕྱིས་རི་དྭགས་བཤོར་དུ་ཕྱིན་པ་ན། སེང་གེ་མོ་གཅིག་དང་བཟའ་
མིར་གྱུར་ནས། དེ་ནས་སེང་གེ་མོ་མེད་དུས་མི་དགའ་བ་བཞིན་ནོ། །
ཕ་དང་མ་ཡང་གསོད་བྱེད་ཅིང་། །སྟོན་པ་འདས་ནས་ལོ་ཉིས་བརྒྱ་ན་ལྷོ་ཕྱོགས་བྷ་
རུ་ནར། བྲམ་ཟེ་ལྷ་བཟང་ཞེས་པ་རྣམ་ཐོས་ཀྱི་བུ་ལྟར་འབྱོར་ཀྱང་བུ་མེད་པར་ལྷ་ལ་གསོལ་
བ་བཏབ་པས། ཟླ་བ་བཅུ་ན་ཁྱེའུ་ཞིག་བཙས་པ་ལྷ་ཆེན་དུ་བཏགས་ཏེ། དེའི་བཙས་སྟོན་གྱི་
ཕྱིར་ཕ་རྒྱ་མཚོར་ལོ་མང་དུ་ཐོགས་ནས། བུ་དེ་སྐྱེད་དྲག་པས་མྱུར་དུ་ལང་ཚོ་ལ་བབ་སྟེ། མ་
དང་འབྱར་མས་ཁྱོད་ང་དང་ལྷན་ཅིག་སྡོད་འདོད་ན་ཕ་གསད་དགོས་བྱས་པས། བུས་ལམ་
དུ་ཕ་གསད་ཀྱང་མ་རང་བཞིན་གྱིས་གཡེམ་ལ་དགའ་བས་སྐྱེས་པ་གཞན་བསྟེན་པས། བུ་
འཁྲུགས་ཏེ་མ་ཡང་བསད། མཆོད་གནས་དགྲ་བཅོམ་ལ་ཆོས་མཉན་པའི་ཚེ། ལས་འབྲས་
ཀྱི་ཆོས་བསྟན་ཏེ་མི་དགེ་བའི་ནང་ནས་མཚམས་མེད་ཁོ་ན་ལྕིའོ། །ཞེས་པས། ཁོའི་རང་
གནོང་གིས་འདིའི་མངོན་ཤེས་ཀྱིས་ཚོར་ངེས་སོ་སྙམ་ནས་དགྲ་བཅོམ་ཀྱང་བསད་དེ་ཡི་མུག་
པས་ལོངས་སྤྱོད་ཐམས་ཅད་སུ་འདོད་པ་ལ་བྱིན་ནས། དབུས་སུ་འཁྱམས་ནས། འཚོ་བ་
སློང་བའི་ཕྱིར་བཙུན་གཟུགས་བྱས་ནས། བས་མཐའ་གཅིག་ཏུ་བསྡད་པས། ཤི་ཐུན་དང་བ་
རྫི་སོགས་ཀྱིས་མཐོང་ནས་ཆོས་ཞུས་པས་མཆོད་གནས་དགྲ་བཅོམ་པ་ལ་ཐོས་པ་བག་རེ་
བཟླས་པས། དེ་དག་གིས་ཁོའི་སྙན་པ་བརྗོད་དེ། འཁོར་འབུམ་ཕྲག་དུ་མ་འདུས་ནས། ཁ་
གསག་དང༌། གཡོ་སྒྱུའི་འབུལ་ནོར་བྱུང་པ་ཐམས་ཅད་སླར་ཡང་དེ་དག་ལ་འགྱེད་པས།
ཐམས་ཅད་དད་ནས་དགྲ་བཅོམ་དུ་ཁས་བླངས་སོ། །མི་ཆོས་བླ་མའི་རྫུན་རླབས་ཅན་དེའི་
- 50 5 -



I•-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དྲུང་དུ་ཐམས་ཅད་འདུས་ནས་སྤྱིལ་པོའི་དབུས་ནོར་བྱུང་པ་ཐམས་ཅད་དུ་སྒོམ་བྱེད་པའི་ཚུལ་
དུ་བསྡད་དེ་བསམས་པས། འདོད་ལོག་གི་ཕྱིར་ཕ་མ་དགྲ་བཅོམ་བསད་ནས་རྫུན་གྱིས་སྐྱེ་བོ་
མང་པོའི་མགོ་བསྐོར་བས། འགྲོ་བ་ནི་དམྱལ་བ་ལས་མེད་ན་སྙམ་པའི་ཡི་མུག་སྟེ། ཀྱི་མ།
སྡུག་བསྔལ་ལོ་ཞེས་སྨྲས་པའི་སྨྲེ་སྔགས་མཁན་བུ་རྣམས་ཀྱིས་ཐོས་ཏེ། དགྲ་བཅོམ་སྡུག་
བསྔལ་ལས་གྲོལ་བ་ཡིན་ན། ཅིའི་ཕྱིར་སྨེ་ཞེས་པས། ངས་ནི་བདེན་བཞི་བོས་པའོ། །ཟེར།
འཁོར་རྣམས་ཀྱིས་ཆོས་དྲིས་པས། ང་རང་ཡང་ཐེ་ཚོམ་ཟ་ཟེར། དགྲ་བཅོམ་པ་ལའང་ཡིད་
གཉིས་མཆིས་སམ་ཟེར། ཤིན་ཏུའང་ཡོད་དེ། ཐེ་ཚོམ་ཐམས་ཅད་སྤངས་པ་ནི་སངས་རྒྱས་
ཉག་གཅིག་གོ་ཟེར། རྫུ་འཕྲུལ་སྟོན་པར་ཞུས་པས། ད་ནངས་ཐོ་རངས་ཉམས་ཟེར་དགྲ་
བཅོམ་ལའང་ཉམས་པ་མཆིས་སམ་བྱས་པས། ཡོད་དེ། ཡོངས་སུ་ཉམས་པའི་ཆོས་ཅན་གྱི་
དགྲ་བཅོམ་པ་ཞེས་པས་སོ། །འདོད་ཡོན་བསྟེན་པས། དགྲ་བཅོམ་ལ་ཡང་འདོད་ཆགས་
ཡོད་དམ་ཞེས་པས། ལུས་སེམས་མ་བསྲུངས་ན་ཡོད་ཟེར། དེ་བསྲུང་དགོས་སམ་བྱས་པས།
དགོས་ཏེ། རྗེས་སུ་བསྲུང་བའི་ཆོས་ཅན་གྱི་དགྲ་བཅོམ་པ་ཞེས་གསུངས་པས་སོ་ཟེར། དེར་
འཆི་ཁར་སའི་བར་འཐོངས་ཕྱེ་ནས་ལུས་དེ་ཉིད་ཀྱིས་མནར་མེད་དུ་སོང་ངོ༌། །
དཀོན་མཆོག་གསུམ་གྱི་དཀོར་བརྐུས་ནས། །ནཱ་ལེནྡྲའི་བྱང་ཕྱོགས་ན། སུ་ཁྱེན་
གྱོང་ཞེས་པ་ས་ཕུག་དང་བཅས་པ་ཞིག་ན། བྱིས་པ་མང་པོ་རྩེ་བའི་དབུས་སུ། རླུང་ཚུབ་
འཁྱིལ་བ་མི་འཕྲོ་བ་ཞིག་བྱུང་པ་ལ། བྱིས་པ་རྣམས་ཀྱིས་རྡོ་རུབ་བྱས་པས། བྱིས་པ་ཟོས་
དུས་སུ་འབོག་པ་ཞིག་ལ་བཏབ་ནས། རྐང་པ་ཕྱེད་ཀ་ལོག་ཏུ་འགྲོ་ཞིང་། པགས་པའི་སྐྱི་
ཤིག་ཤིག་བྱས་ཏེ་ཁ་ནས་མེ་ལྕེ་ཉུག་ཅིང་། སཾ་སྐྲྀ་ཏའི་སྐད་དུ་ཐམས་ཅད་ལ་འབར་རོ། །དེའི་
ཉེ་འཁོར་ན་བྱམས་པ་བསྒོམ་པའི་རྣལ་འབྱོར་པ་ཞིག་ཡོད་པས་དེས་གསན་ནས་བྱིས་པ་འདི་
འདྲས་ཀྱང་སཾ་སྐྲྀ་ཏའི་སྐད་ཤེས་པ་ངོ་མཚར་ཆེའོ། །སྙམ་ནས་ཉན་དུ་ཕྱིན་པས། དེ་ལ་མི་
- 5 0 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། (༩
འབར་བར་འདུག་ནས་རྒྱུ་མཚན་དྲིས་པས་འདི་རྣམས་སྡང་སེམས་ཀྱིས་ཉན་པས་འབར་ལ།
ཁྱོད་དང་སེམས་ཀྱིས་ཉན་པས་མི་འབར་བ་ཡིན་ཟེར། འོ་ན་འདིར་ལས་གང་གིས་སྐྱེས་དྲིས་
པས། བཙུན་གཞོན་འདི་རྣམས་ཐོན་ཞིག་ཁྱོད་བྱམས་པའི་རྣལ་འབྱོར་པ་བཟང་པོ་ཞིག་
འདུག་པས་དྲང་པོར་བཤད་དོ་ཟེར་ཏེ། སྟོན་པས། ང་ནཱ་ལེནྡྲའི་མཁན་པོ་རྒྱལ་འབྱུང་ཡིན་ཏེ།
ང་རང་བདག་པོ་ཡིན་སྙམ་ནས་དགེ་འདུན་གྱི་འབྲས་ཤིག་བྲེ་ཕྱེད་ཐུབ་ཆོད་དུ་བཅད་པས།
ད་ལྟ་ལྟོ་སྲེག་པའི་ཡི་དྭགས་སུ་སྐྱེས་ནས། རྟག་ཏུ་ནང་ཁྲོལ་ཐམས་ཅད་འབར་མེས་སྲེག་པའི་
མེ་ལྕེ་ཁ་སྣ་ནས་ཉུག་པ་ཡིན། སྡེ་སྣོད་བཞུགས་པའི་གཙུག་ལག་ཁང་དུ་མཆིལ་ལྷམ་མ་ཕུད་
པར་ཕྱིན་པས། རྐང་པ་ཕྱི་ཀ་ལོག་ཏུ་འཆུ་བ་དང༌། ངའི་འདུ་ཁང་གི་ཐུབ་སྐུ་ལ་སྒྲོན་མེ་ཕུལ་
བས་སྐུ་མཉེ་བྱས་ཏེ། སྦྱིན་པ་འཚབ་པ་མ་གྲུབ་པས། ལྟག་པའི་སྐྱི་ཤིག་པའི་རྡུལ་རྟག་ཏུ་
ཡོད་པས་དཀོར་འདི་འཇིགས། དཀོན་མཆོག་གསུམ་ལ་དགེ་འདུན་གྱི་དཀོར་འདི་ཁོ་ན་ལྕི་
བར་འདུག་གོ་ཟེར། འདི་ལས་དག་ལོ་སྟོང་ཕྲག་བཅོ་ལྔ་ན་ཐར་ཏེ། དེ་ནས་མནར་མེད་དུ་
འགྲོ་དགོས་པ་འདུག་པ་ཟེར། འདི་ལ་བཤགས་ཐབས་མེད་དམ་བྱས་པས། ལས་འབྲས་ལ་
ཁྱད་བསོད་བྱས་པས་ཡེ་མེད་ཟེར། དགེ་འདུན་གྱི་དཀོར་ལ་འཛེམས་ན་ཕན་ཡོན་ཆེ་སྟེ།
ངའི་ཉེ་གནས་དཔལ་ཡོན་བྱ་བ་དགེ་འདུན་ལ་སྲོག་པས་གཅེས་ཤིང་ཡོ་བྱད་ལ་དུག་པས་
འཇིགས་པ་ཞིག་ཡོད་དེ། ཁོ་འཆི་ཁར་འཇའ་འོད་དང་རོལ་མོ་དང་བཅས་ནས་ལྷ་དང་ཆོས་
སྐྱོང་གིས་བསུས་ནས་སོང༌། ཁོ་ད་ཙམ་འཁོར་བ་ལས་གྲོལ་ཏེ་འཆི་གསུང་། འོ་ན་བཙུན་
གཞོན་རྣམས་གདོན་པའི་རྒྱུ་མཚན་དྲིས་པས། དེ་ཐམས་ཅད་ངའི་མཁན་བུ་ཡིན་ཏེ། ཐོས་ན་
ང་ངོ་ཚ། ཁོང་རྣམས་ཡི་མུག་ནས་འགྲོ་ཟེར། དེ་ནས་དར་ཙམ་ཞིག་དྲན་མེད་སོང་། ཡང་
ལབ་པ་ལ་ད་ཅི་ནས་གར་ཕྱིན་དྲིས་པས། ཕུ་ཡ་གི་ན་རྣལ་འབྱོར་པ་ཞིག་འདུག་པའི་དགེ་
སྦྱོར་གྱི་བར་ཆད་ལ་ཕྱིན་ཟེར། ཁྱེད་མཁན་པོ་སྡེ་སྣོད་གསུམ་ཤེས་པ་ཞིག་དེ་འདྲ་བྱེད་པ་ཞན་
- 5 0 7 .



་་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱས་པས། བདེན་ཏེ་ངའི་ཤེས་པ་ལ་རང་དབང་མེད་ཟེར། ཡང༌། སད་ཀྱང་བྱིས་པ་དེ་ལ་
བཏབ་ནས་ལུས་ཐམས་ཅད་དྲོད་དུ་བྱས་ཏེ། ཁ་སྣ་ནས་ནི་མེ་ལྕེ་ཉུག་ཅིང་། ཐམས་ཅད་ལ་
འབར་བ་ལ་སྔར་གྱི་རྣལ་འབྱོར་པ་དེ་སྤྱན་དྲངས་ཏེ། ཁོ་བོའི་དམིགས་པ་གཅིག་བྱས་པས།
ཁོ་རྒོད་ཅིང་། གཏུམ་པོའི་བསྐྱེད་རིམ་ལ་བརྟན་པ་ཐོབ་པས་འཇིག་རྟེན་གྱི་ནུས་མཐུ་ཅན་སུ་
ལའང་མི་འཇིགས་ཟེར། འོ་ན་ཁོ་ཅན་འོངས་པའི་རྒྱུ་མཚན་དྲིས་པས། ངས་ཟས་བག་རེ་རྙེད་
ཀྱང་ཟོས་ན་ལྟོའི་མེ་ལ་ཤིང་བསྣན་པ་བཞིན་འགྱུར་གིན་འདུག་ནས། སྔར་འདྲིས་ཀྱི་བག་
ཆགས་ཀྱིས། ཁོ་ལྟོགས་པ་ལ་སྟེར་དུ་འོངས་པ་ཡིན་ཏེ། ཁོའི་ལས་ངན་སད་རྐྱེན་བྱེད་ཀྱིན་
འདུག་པ་ཟེར། དེ་དག་གི་རྒྱུ་མཚན་དྲིས་པས། ང་མཁན་པོ་བྱེད་དུས་སུ། ཁོ་ནཱ་ལེནྡྲར་བརྡ་
སྤྱོད་སློབ་ཏུ་འོངས་ནས་བརྟུལ་ཞུགས་དང་མི་ལྡན་པར། དགེ་འདུན་གྱི་ཚུལ་དང་ཆུ་ཤིང་ལ་
དཔྱད་པའི་མཐོང་ཆོས་སོ་ཟེར། དེས་འཛད་དམ་དྲིས་པས། མྱོང་འོག་བཙུགས་ཀྱིས་རྣམ་
སྨིན་ཕྱི་མ་ཡི་དྭགས་སུ་འགྲོ་ཟེར། དེ་ལ་བཤགས་ཐབས་ཡོད་དམ་དྲིས་པས། དགེ་འདུན་
རང་ལ་བསྙེན་བཀུར་བྱས་ཏེ། སྤྱན་སྔར་མཐོལ་ཞིང་བཤགས་ནས་འདག་གོ་ཟེར། རྣལ་
འབྱོར་པས་དེ་ལ་དམིགས་པའི་བྱམས་པ་ཡུད་ཙམ་སྐྱེས་པས། ཐལ་མོ་སྦྱར་ཏེ། མ་ཡང་བྱོན་
བདོག་གམ་ཟེར་ནས་འཆི་མ་ཕྲལ་བྱས་ཏེ། སོང་ནས་ཕྱིན་ཆད་དེར་མ་འཁོར་རོ། །དེར་དེ་
བཞིན་དུ་ཚོགས་སུ་མཐོལ་ཏེ། གླེང་བས་དེར་འདུས་ཚོ་ཁོང་གི་མཁན་བུ་ཡིན་པར་འདུག་
ནས་ཐམས་ཅད་ཆོ་ངེས་སོ། །དེས་ན། བཅོམ་ལྡན་འདས་ཀྱིས་དགེ་འདུན་གྱི་རྫས་ལ་ཤ་
བུའི་འདུ་ཤེས་བཞག་པར་བྱའོ། །ཞེས་པའི་དོན་ཏོ། ། །
རྨོངས་རྣམས་སྡུག་བསྔལ་མི་ཟད་ལེན། ཁྱིམ་བྱའི་ལྷ་ཁང་ན་དགེ་འདུན་གྱི་གནས་
གཞི་ཞིག་ཡོད་པ་ལས། དེར་སྐྱེས་བུ་ལྔ་བརྒྱ་ཙམ་གྱིས་དགེ་འདུན་གསོལ་བའི་འབབ་ཆུ་
རྙོགས་སོ། །དེར་འབྲས་བཙོར་མ་བཏུབ་ནས་དགེ་འདུན་གྱི་ཆོས་སྟོན་ཆག་གོ །དེ་ནི་བྱང་
- 5 08



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། །༩
ཆུབ་སེམས་དཔའ་དགྲ་ལས་རྣམ་རྒྱལ་བཞུགས་པ་ལ་དགེ་འདུན་རྣམས་ཀྱི་ཚོགས་དཔོན་
བྱས་པས། རྡོ་རྗེ་གདན་ན་སྐར་མ་ས་གའི་མཆོད་པ་ལ་བལྟ་རུ་གཤེགས་ཟེར་བ་བཞིན་ཕྱིན་
པའི་ལམ་དུ་བྱེ་རླུང་ཆེན་པོ་ཞིག་ན་བུད་མེད་ཀྱི་སྐད་ཅིག་གཉའ་ཙེར་གྱིས་དྲག་ནས་བལྟས་
པས། ཡི་དྭགས་མོ་ཆེན་མོ་ཞིག་ལ་བུ་ལྔ་བརྒྱ་སྐྱེས་ནས་འདུག་པ་གཟིགས་སོ། །དེར་ཡི་
དྭགས་མོ་ན་རེ། བྱང་ཆུབ་སེམས་དཔའ་བདག་ཅག་ལ་ཟས་སྐོམ་བྱིན་ཅིག་ཟེར། བྱང་ཆུབ་
སེམས་དཔའ་འགྱུར་མགུལ་དེ་ནས་ཆུ་བླུད་པས་གྲེ་བར་མ་སོང་བར། ཁྲོ་བོ་མི་གཡོ་བའི་
སྔགས་ཀྱིས་བྱིན་གྱིས་བརླབས་ནས་བྱིན་པས་ཚིམ་པར་གྱུར་ཏོ། །དེར་ཡི་དྭགས་མོ་ན་རེ།
ཁྱེད་རྡོ་རྗེ་གདན་དུ་གཤེགས་ན་འཕྲིན་ཅིག་གསུངས་ཤིག །ངའི་ཁྱོ་ཟས་འཚོལ་དུ་སོང་ནས་
ཟླ་བ་དྲུག་ལོན་ཏེ་ཟས་ཁྱེར་ལ་མྱུར་དུ་ཤོག །ང་ནི་ཤི་ལ་ཁད་ན་ཟེར་རོ། །གསུངས་ཤིག་དེ་
ངས་ངོ་མི་ཤེས་བྱས་པས། མིག་ཡ་གཅིག་མེད་པ། རྣ་བ་ཡ་གཅིག་མེད་པ། ལག་པ་དང་རྐང་
པའང་ཡ་རེ་མེད་པ་ཞིག་བདོག་གོ་ཟེར། དེ་ངས་མི་མཐོང་བྱས་པས། རྫས་འདི་བཅངས་
པས་མཐོང་ཟེར་ཏེ་རྫས་ཤིག་བསྐུར་རོ། །དེར་བྱང་ཆུབ་སེམས་དཔའ་རྡོ་རྗེ་གདན་དུ་བྱོན་
ནས་སྙིང་རྗེའི་བསམ་པས་ཡི་དྭགས་མོའི་འཕྲིན་མ་བརྗེད་དེ། ལྷོ་ངོས་གཤིན་རྗེའི་ལྷ་ཁང་དུ་
ཕྱིན་ནས་བལྟས་པས། འདྲེ་ཐམས་ཅད་གོང་བུ་གཅིག་ཏུ་འདུས་ནས་འདུག །ས་བསླང་བས།
ཐམས་ཅད་ལངས་ པའི་ ཡི་དྭགས་མོའི་ཁྱོ་བྱུང་བ་གཟིགས་ཏེ། འཕྲིན་བཟླས་པས། ཡི་
དྭགས་ན་རེ་ངས་ཟླ་བ་དྲུག་གི་བར་དུ་ཟླ་ཟས་བཙལ་ཡང་མ་རྙེད། ད་ལྟ་མི་གཅིག་གིས་ལུད་
པ་བོར་བ་ཐོབ་པས། འདྲེ་ཐམས་ཅད་འདུས་ཏེ་བརྡུངས་ནས་སྡུག་བསྔལ་བ་གཟིགས་སོ།།
མཆིལ་མ་དེ་ཡང་ད་ནི་བསྐམས་འདུག་ན་ཟེར། བྱང་ཆུབ་སེམས་དཔས་ངས་ཟས་སྐོམ་སྦྱིན་
གྱིས་ཁྱེར་ལ་སོངས་བྱས་པས། ཡི་དྭགས་གཞན་གྱིས་འཕྲོག་ཟེར། དེར་བྱང་ཆུབ་སེམས་
དཔས་ཟས་སྐོམ་བུམ་པ་གཉིས་ལ། ཁྲོ་བོ་མི་གཡོ་བའི་སྔགས་ཀྱིས་སྲུང་བ་བྱས་ནས་བསྐུར་
བ 5 09 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བས། བུ་སྨད་ཀྱི་གམ་དུ་ཕྱིན་ནས་ཟོས་པས་ཚིམ་པར་གྱུར་ཏེ། དེ་ནས་སྐར་མ་ས་གའི་དུས་
མཆོད་ཐོས་ནས། བྱང་ཆུབ་སེམས་དཔའ་འཁོར་བཅས་ཀྱིས་སླར་བྷ་ག་ལར་བྱོན་པའི་ལམ་
དུ་སྔར་གྱི་ཡི་དྭགས་རྣམས་དང་འཕྲད་དེ། ཕྱག་འཚལ་ནས། དེར་ཡང་ཟས་སྐོམ་བྱིན་ནོ།།
བྱང་ཆུབ་སེམས་དཔས་ཁྱེད་དུ་ཡོད་དྲིས་པས། ལྔ་བརྒྱའོ་ཟེར་འདིར་ལས་ཅིས་སྐྱེས་བྱས་
པས། ཁྱེད་འཛམ་བུ་གླིང་པ་ཡིད་ཆེས་པར་དཀའ་བས་མི་སྨྲ་ཟེར། ངས་མངོན་སུམ་དུ་མཐོང་
བས་ཡིད་ཆེས་སོ་བྱས་པས། ངེད་རྣམས་ཀྱིས་ཁྱིམ་བྱའི་ལྷ་ཁང་གི་དགེ་འདུན་གྱི་ཆུ་རྙོགས་
ཏེ༑ ཆོས་སྟོན་བཅག་པས་སོ་ཟེར། ངེད་འདི་ལས་ཐར་པའི་ཐབས་མངའམ་ཟེར། བྱང་ཆུབ་
སེམས་དཔས་ཐབས་ཡོད་ཀྱིས་སེམས་རྩེ་གཅིག་ཏུ་གྱིས་ལ། ཡི་གེ་དྲུག་པ་བཟློས་ཤིག་
གསུངས་པ་བཞིན་ཡི་དྭགས་རྣམས་ཀྱིས་ཀྱང་དེ་བཞིན་དུ་བྱས་པས་དེ་མ་ཐག་ཏུ་ཚེ་འཕོས་
ནས་སུམ་ཅུ་རྩ་སུམ་དུ་སྐྱེས་སོ། །
བསམ་པ་ཉམས་པའང་སྐྱེ་བར་འགྱུར། །བསྐལ་པ་དང་པོའི་ཚེ་འཛམ་བུའི་གླིང་
འདིར་རྒྱལ་པོ་བསྙེན་པའི་སྤྱི་བོའི་ལྦ་བ་ལས་ཁྱེའུ་མཛེས་པ་ཞིག་བྱུང་པ། མཚན་མཁན་གྱིས་
གླིང་བཞི་ལ་དབང་བར་ལུང་བསྟན་ནས། སྤྱི་བོ་སྐྱེས་སུ་བཏགས་ཏེ། ཡབ་འདས་པ་དང་
རྒྱལ་ཚབ་ཞུས་པས་ང་ལ་རྒྱལ་པོའི་དབང་ཐང་ཞིག་ཡོད་ན། དེ་དག་འབད་མེད་དུ་འབྱུང་
བར་གྱུར་ཅིག་ཅེས་པས་འཛམ་གླིང་ཀུན་ཏུ་ཅི་འདོད་བབས་པས། བློན་པོ་རྣམས་ལ། འདི་
སུའི་མཐུ་དྲིས་པས། རྒྱལ་པོའི་ཡོན་ཏན་དང་སེམས་ཅན་གྱི་བསོད་ནམས་སོ་ཟེར་བས།
ངའམ། སེམས་ཅན་སུའི་ཡིན་པར་འབབ་པར་གྱུར་ཅིག་ཅེས་པས། གཞན་དུ་འབབ་འཕྲོ་
ཆད་ནས་ཕོ་བྲང་ཉིད་དུ་ཞག་བདུན་བབས་ཏེ། འཛམ་གླིང་དུ་ལོ་ཁྲི་ཕྲག་མང་པོ་བདེ་བ་སྤྱད་
པ་དང༌། རྒྱལ་པོ་ཉིད་ཀྱིས་གཟིགས་པའི་གནོད་སྦྱིན་ལྷ་གནས་ཀྱིས། འདི་བས་ཀྱང་ལུས་
འཕགས་པ་གླིང་ན་འབྱོར་པ་ཆེ་བས་དེར་གཤེགས་པར་དགྱེས་པ་ཙམ་གྱིས་འཁོར་ལོ་ནམ་
-5 10 -



བ
གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། ༩
མཁའ་ལ་འཕགས་ཏེ་རྒྱལ་ཕྲན་རྣམས་ཀྱིས་བསུས་ནས། དེར་ལོ་སྟོང་ཕྲག་དུ་མ་དགའ་བདེ་
སྤྱད་པ་དང་། ཡང་ལྷ་གནས་ཀྱིས། བ་གླང་སྤྱོད་དང་སྒྲ་མི་སྙན་དང་རིས་བཞིར་ཡང་སྔར་
བཞིན་སྤྱད་དོ། །ཡང་རྩ་གསུམ་དུ་བསྐུལ་ཏེ་སྣ་བདུན་འཕངས་པས། དེ་མ་ཐག་ཏུ། རྒྱལ་པོ་
འཁོར་བཅས་ནམ་མཁའ་ལ་འགྲོ་བས་རྟ་གླང་གི་རྩྭ་ཆུས་རི་རབ་ཀྱི་ཁོང་སེང་ན་དྲང་སྲོང་ལྔ་
བརྒྱ་ཡོད་པའི་ལུས་ལ་ཕོག་ན། འདི་ཅི་ཞིག་རྟོག་པ་དང་། དྲང་སྲོང་བློ་དང་ལྡན་པ་ཞིག་ན་རེ།
སྤྱི་བོ་སྐྱེས་སུམ་ཅུ་རྩ་གསུམ་དུ་སོང་ཟེར་གྱིས། དེའི་རྟ་གླང་གི་བཤང་གཅིའོ་ཟེར་ནས།
བཤང་གཅི་ཕོག་པས་ཁྲོས་ནས་དྲང་སྲོང་དེ་དག་གིས་ཏིང་ངེ་འཛིན་གྱིས་བཅིངས་པས། རྒྱལ་
པོ་དཔུང་བཅས་ཀྱིས་འགྲོ་བར་མ་ནུས་པར་རྒྱལ་པོས་ཀྱང་དེ་ལྟར་ཤེས་ནས། ང་ལ་རྒྱལ་
པོའི་དབང་ཐང་ཡོད་ན་དྲང་སྲོང་དེ་དག་ང་ལ་ཕྱག་འཚལ་ཏེ། ངའི་ཞབས་འབྲིང་ལ་འབྱུང་
བར་གྱུར་ཅིག་ཅེས་པས། དེ་མ་ཐག་ཏུ་ཐམས་ཅད་བྱུང་ནས་ཞབས་འབྲིང་བྱས་ཏེ་བྱོན་པ་
མཐོང་ནས་ལྷ་རྣམས་དངངས་ཏེ། སྒོ་ཐམས་ཅད་བཅད་ནས་བཏང་བ་སུམ་རིམ་བཅུག་གོ།
དེར་སྤྱི་བོ་སྐྱེས་ཀྱིས་དུང་བུས། གཞུ་རྒྱུད་བསྒྲེངས་པས། སྒོ་ཐམས་ཅད་རང་བྱེ་ནས། བརྒྱ་
བྱིན་གྱིས་མ་བཟོད་པར་རིངས་པར་བསུ་སྟེ་སྟན་ཕྱེད་བསྟབས་ནས། ལྷའི་དབང་པོ་དྲུག་གི་
བར་དུ་དགའ་བདེ་སྤྱད་པའི་ལྷ་དབང་ཐ་མ་བྱང་སེམས་འོད་སྲུང་གི་ཚེ་ལྷ་མིན་གྱི་དམག་གིས་
ཕམ་པར་བྱས་ཏེ། ལྷ་དབང་བྲོས་པ་ན། སྤྱི་བོ་སྐྱེས་ཀྱིས་དུང་བུས་གཞུ་རྒྱུད་བསྒྲེངས་པས་ལྷ་
མིན་ཆུ་ནང་དུ་བྱེར་བས་ང་རྒྱལ་སྐྱེས་ཏེ། འདིར་དབང་པོ་གཉིས་མི་དགོས་པས། འདི་བསད་
ལ་ང་འབའ་ཞིག་གིས་བྱའོ་སྙམ་པའི་ངན་སེམས་སྐྱེད་མ་ཐག་ཏུ་ཕོ་བྲང་རྙིང་པའི་སྒོ་དྲུང་དུ་
ལྷུང་ནས་དེའུ་རེར་ཤིའོ། །དེར་མི་རྣམས་ལྷགས་ཏེ་སུ་ཡིན་ཞེས་འདྲིའོ། །སྔར་གྱི་བློན་རྒན་
གླིང་སྐྱོང་ཞེས་པས་ངོ་ཤེས་ཏེ། འཇིག་རྟེན་པ་དག་འདྲི་ན་ཇི་ལྟར་ལན་གདབ་པར་བྱ་ཞེས་
དྲིས་པའི་ལན་དུ། གླིང་བཞི། ལྷ་གནས་གཉིས་ཀྱིས་འདོད་པས་ཆོག་མ་ཤེས་པར་བསམ་
-5 1 1 -



ར
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངན་སྐྱེས་ཏེ་རྩ་གསུམ་ནས་ལྷུང་ནས། འཛམ་གླིང་དུ་ཚེའི་དུས་བྱས་ཏེ། མནར་མེད་དུ་སོང་ངོ་
ཞེས་ལན་ཐོབ། གཅིག་ནས་འགྱོད་བཞིན་དུ་ཚེའི་དུས་བྱས་སོ། །དེ་ལྟ་བུའི་འབྱོར་པ་དེ་ནི་
སྔོན་སྲན་འཚོང་དུ་གྱུར་པ་ན། སངས་རྒྱས་པ་རུ་ཤ་ལ་སྲན་མ་ཕྱེད་དང་ལྔ་དད་གུས་ཀྱིས་
གཏོར་བའི་འབྲས་བུའོ། ། །
དེ་ཡི་ཕུན་ཚོགས་ཟད་མི་ཤེས། །མཉན་ཡོད་དང་ཧ་ཅང་ཡང་མི་རིང་བ་ན། སྔོན་
གྱི་དེ་བཞིན་གཤེགས་པ་ལ་བྱ་བ་བྱས་པ་དེས་པ་ཞེས་པ་ཞིག་ཡོད་པ་དེས། གསལ་རྒྱལ་ཆོག་
མི་ཤེས་ཤིང་འདོད་པ་ལ་བརྐམ་པས། ཁྱིམ་བདག་ལྔ་བརྒྱའི་བདོག་པ་ཕྲོགས་ནས་མི་ཀུན་
བཟུང་བ་དེ་གདུལ་བའི་ཕྱིར། ཕྱགས་དར་ཁྱོད་ནས་རིན་ཆེན་འཛམ་གླིང་གི་ནོར་ཐམས་ཅད་
པས་དགའ་བ་ཞིག་རྙེད་པ་དང་སུ་དབུལ་བ་ལ་སྟེར་རོ་ཞེས་པས། དེར་ཚོགས་པའི་མུལ་སྤྲང་
སོགས་ལ་མི་སྟེར་བར། ཁྱོད་པས་ཆེས་དབུལ་བ་གསལ་རྒྱལ་ལ་སྟེར་ཟེར་བ་ཐོས་ནས། ང་
ལ་གཏེར་མཛོད་འདི་རྙེད་ཅིག་ཡོད་ན། དབུལ་བའི་རྒྱུ་མཚན་ཅི་དྲིས་པའི་ལན་དུ། རིན་ཆེན་
གཏེར་མཆོག་དཔག་མེད་ཀྱང་། །ཆོག་མི་ཤེས་ཤིང་བརྐམ་པ་ཁྱོད། །འཇིག་རྟེན་འདི་ན་ཆེས་
དབུལ་ལོ། །བྱས་པས། དེ་ལ་དཔང་པོ་སུ་ཡོད་ཟེར། ཆོས་ཀྱི་རྗེའོ། །ངས་སྤྱན་དྲང་ངོ་ཟེར་བ་
ལ༑ མི་དགོས་འབྱོན་པར་འགྱུར་གྱིས་ཟེར་ཏེ། ཀུན་མཁྱེན་རྒྱལ་པོ་ཀུན་གཟིགས་པས།།
བདག་གིས་བསམ་པ་མཁྱེན་མཛོད་ལ། །བྱང་ཆུབ་བདག་གི་དྲུང་བཞུད་ཅིག །ཅེས་པས་
བྱོན་ནས། རྒྱལ་པོས་ཞུས་པས། དེས་པ་བདེན་ཏེ། ཁྱོད་ནི་ཞེས་སོགས་ འདོད་ ཡོན་ གྱི་
ཉེས་དམིགས་གསུངས་པས། ཁྱིམ་བདག་ནོར་དང་བཅས་པ་བཏང་ནས། རང་གི་རྒྱལ་སྲིད་
ཀྱང་སྤངས་ཏེ། སེམས་བསྐྱེད་དོ། །
འཕེལ་ཕྱིར་སྐབས་དབྱེ་མི་བྱ་སྟེ། །ཛཱ་ན་ཤྲཱིའི་པཎ་ཆུང་གུ་ན་ཤྲཱི་ཞེས་པ། འདོད་པ་
ཆུང་ཞིང་ཆོག་ཤེས་པ་སྦྱངས་པའི་ཡོན་ཏན་ལ་གནས་པ་དེ་ཅི་ཡང་མི་འཛིན་པས། གཏོར་མ་
- 5 1 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། (༩
རྡོ་ལེབ་ཀྱི་སྟེང་དུ་ཁྱོར་བས་ཆུ་ལྡུགས་པ་ལ། བླ་ཆེན་སྟག་ཚས་མི་བཞེད་བཞིན་དུ་གཏོར་
སྣོད་གཅིག་ནན་གྱིས་ཕུལ། དེའི་གྲོགས་སུ་ཆུ་བུམ་ཞིག་ཀྱང་ཕུལ། དེ་ནས་མཆོད་ཆ་དཔེ་
རྟེན་སོགས་འབུལ་བ་བག་རེ་བླངས་པས། ཕྱིས་འདོད་པ་འཕེལ་ཏེ། མངའ་རིས་ཀྱི་མཁན་
པོ་མཛད་ནས་སྟོད་ཕྱོགས་ཀྱི་གནས་དགོན་ཐམས་ཅད་བཏད་ཀྱང་ཆོག་མ་ཤེས་པར། ཐང་
ཆུང་དུ་ཡི་གེ་སྐུར་ཕྱིན་པ་ཞིག་བྱུང་ངོ༌། །གང་ཞིག་ཡིད་འོང་མི་འཛིན་པ། དཔྱལ་ཆོས་བཟང་
རྡོ་ རྗེ་གདན་ན་ལོ་ཙཱ་སློབ་པའི་རྒྱགས་སྐྱེལ་བ་ལྷོ་ཕྱོགས་ཀྱི་ཚོང་པ་མང་པོ་དང་འགྲོགས་
ཏེ་ཕྱིན་པའི་ལམ་དུ་ཤི་སྐྱེད་བྱུང་ནས་ནོར་ཀུན་ཁྱེར། མི་ཀུན་བསད་དེ། གསེར་མིད་ཡོད་དེ་
ཟེར་ནས་རྒྱུ་མའང་དེད་པ་ལ་ཉང་སྟོད་སྒོམ་དད་ཅེས་པ་སྐུད་པ་ཙམ་ཞིག་ཀྱང་བདག་ཏུ་མི་
འཛིན་པ་ཞིག་ཀྱང་སངས་རྒྱས་ཀྱི་གདན་ས་ལན་ཅིག་མཐོང་ན་སྙམ་ནས་འགྲོགས་ཕྱིན་པ་དེ་
ལ་ནམ་བཟའ་ཕྱག་དར་ལྷུམ་པོ་ཞིག་ལས་མེད་པར། པེན་ད་བ་དེ་ལ་རེག་ན། མཁར་ཆེ་
ལྡོག་གོ་ཟེར་ཏེ། གསོད་འཕྲོག་ལྟ་ཞོག་རེག་པའང་མ་བྱུང་བ་བཞིན་ནོ། །
འགྲོ་ལ་ཕན་ཕྱིར་ལུས་བཏང་བྱ། །ཚོང་པ་མང་པོས་རྒྱ་མཚོ་ལ་ནོར་བུ་འདོན་དུ་
ཕྱིན་པས་གཟིངས་ཞིག་ནས་ཚོང་པ་ཐམས་ཅད་ཤི །སེམས་བསྐྱེད་པའི་མི་ཞིག་ཡོད་པ་མ་ཤི་
ནས་འོངས་པས་རྒྱ་གར་གྱི་ཕྱུག་པོའི་ལུགས་ཀྱིས་རྒྱལ་པོའི་ཆད་པའམ། དགྲ་བྱུང་ན་གསུག་
གཏོང་བའི་གསེར་སྲང་གསུམ་བཞི་རེ་ལུས་ལ་འཆང་བ་ཡིན་པས་ཁོ་ལའང་གསེར་སྲང་
གསུམ་ཡོད་པ། ནུབ་མོ་མགྲོན་ཁང་ཞིག་ཏུ་ཉལ་བས་རྐུན་པོ་ཁ་ཅིག་བྱུང་སྟེ། ཁོ་ལ་ནོར་
བླངས་བྱས་པས། ཁོ་སེམས་བསྐྱེད་པ་ཡིན་པས་གསེར་སྲང་གསུམ་པོ་མོད་ལ་བྱིན་པས།
རྐུན་པོས་འདི་ཙམ་དུས་ལ་སྟེར་ལུགས་ཀྱིས་ད་དུང་ཡོད་སྙམ་ནས། ད་དུང་བླང་བྱས་
པས་མེད་དོ་ཟེར། འོ་ན་ཁྱོད་གསོད་དོ་བྱས་པས། གསོད་ཀྱང་མེད་ཟེར། དེར་སྙིང་ཁར་ཕ་
བོང་ཞིག་གིས་མནན་ནས་མིག་ཏུ་གྲི་བཙུགས་ཏེ་འདོན་ནོ་བྱས་པས། མིག་འདོན་ཀྱང་ད་ང་
-
-
་
- 5 1 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་ནོར་ནི་མེད་ཀྱིས་ཐོན་ཅིག་བྱས་པས། རྐུན་པོ་དཔྱད་པ་སྐྱེས་ནས། ཁྱོད་ལ་ཡོན་ཏན་ཅི་
ཡོད་དྲིས་པས་ང་ལ་ཡོན་ཏན་གཞན་མེད་སེམས་བསྐྱེད་དེ་ལུས་སྲོག་ཆགས་མེད་དུ་སེམས་
ཅན་ལ་བཏང་བས་སོ་ཟེར། རྐུན་པོ་དད་དེ། གསེར་ཡང་སླར་བྱིན། ཁོ་རང་ཡང་གཡོག་ཏུ་
བྱས་སོ། ། །
ཡང་སློབ་དཔོན་ཀླུ་སྒྲུབ་ཀླུའི་ཡུལ་ནས་འབུམ་སྤྱན་འདྲེན་པའི་དུས་སུ། སློབ་
དཔོན་བྱད་གཟུགས་ཤིན་ཏུ་མཛེས་པ་ལ་ཀླུ་རྣམས་ཆགས་ཏེ། ཁྱོད་ལ་ངེད་ཀྱི་བུ་མོ་སྦྱིན་ནོ་
སྡོད་ཟེར། སློབ་དཔོན་ན་རེ། སྔོན་ལ་ངས་མི་ཡུལ་དུ་ཕྱིན་ལ་མཆོད་རྟེན་བྱེ་བ་ཕྲག་བརྒྱ་
བརྩིགས་ཏེ་འོང་ངོ་ཟེར། དེར་འབུམ་གྱི་པོ་ཏི་གཅིག་རྙིང་པར་བཞག་ནས་གཞན་སྤྱན་དྲངས་
སོ༑ ༑དེར་མི་ཡུལ་དུ་མཆོད་རྟེན་རེའི་ནང་དུ་སྒྲོལ་མ་ལ་སོགས་པའི་སྐུ་རེ་རེ་བཞུགས་པ་བྱེ་
བ་ཕྲག་བརྒྱ་རུ་གཅིག་གིས་མ་ཚང་བ་བརྩིགས་ཏེ། ཀླུ་ཐམས་ཅད་ཀྱིས་གྲོགས་བྱས་པས་
མྱུར་དུ་འགྲུབ་བོ། །གཅིག་ནི་མ་བརྩིགས་ཏེ་ཀླུའི་ཡུལ་དུ་འགྲོ་བ་དགག་པའི་ཕྱིར་རོ། །དེར་
སློབ་དཔོན་གྱིས་ལྷོ་ཕྱོགས་དཔལ་གྱི་རི་ལ་བྱོན་ནས་སེང་ཁྲི་ལ་བཞུགས་ཏེ། ནངས་རེ་བཞིན་
དུ་མི་རྣམས་ལ་ཅི་འདོད་སྦྱིན་ནོ་ཞེས་སྨྲས་ནས། བཅུད་ལེན་དང་། རིག་པ་ལ་སོགས་པ་གང་
དང་གང་འདོད་པ་སྟེར་རོ། །དེ་ནས་ནམ་ཞིག་རྒྱལ་པོ་ས་ལམ་བ་ཧ་ན་ཞེས་བྱ་བ་ཞིག་བཅུད་
ལེན་སློབ་པར་འདོད་པའི་སྐབས་སུ། དེའི་བུས་མ་ལ་སྨྲས་པ་ངས་ཡབ་ཀྱི་རྒྱལ་སྲིད་འདི་
ནམ་ཐོབ། མ་ན་རེ། ཁྱོད་ཀྱི་ཕ་ནི་སློབ་དཔོན་ལ་བཅུད་ལེན་བསླབས་ནས་ཚེ་ཉི་ཟླ་དང་
མཉམ་པར་འགྲོ་སྟེ་ཁྱོད་ཀྱིས་རྒྱལ་སྲིད་མི་འཐོབ་བོ་ཟེར། བུ་ན་རེ། འོ་ན་ཐོབ་པའི་ཐབས་
འདྲ་ཡོད་དམ་ཡོད་དེ། སང་སློབ་དཔོན་ཀླུ་སྒྲུབ་སེང་གེའི་ཁྲི་སྟེང་ནས་ཅི་འདོད་སྦྱིན་ནོ་ཟེར་
གྱིས་དེའི་དྲུང་དུ་སོང་ལ་དབུ་སློངས་ཤིག །འོན་ཀྱང་ཁྱོད་ཀྱི་ཕ་ལ་བཅུད་ལེན་མི་སློབ་
པས་ཕ་མྱུར་དུ་འཆི་ལ། དེར་ཁྱོད་ཀྱིས་རྒྱལ་སྲིད་ཐོབ་བོ་ཞེས་སྨྲས་སོ། །དེར་བུས། བེར་
- 5 ] 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། །༩
ནག་གཅིག་གྱོན་ནས་རལ་གྲི་མཆན་དུ་བཅུག་སྟེ། སློབ་དཔོན་གྱི་དྲུང་དུ་ཕྱིན་ནས། བདག་
ལ་དབུ་སྩོལ་ཅིག་བྱས་ཏེ་ལག་པ་བཟེད་པས། སློབ་དཔོན་གྱིས་རྩྭ་ཀུ་ཤ་ཞིག་ཕྱག་གཉིས་
ཀྱིས་བཟུང་སྟེ། དབུ་བཅད་ནས་བྱིན་ནོ། །དེར་སྐེའི་རྩ་བོ་ཆེ་ལྔའི་ནང་ནས་ང་ཡི་ཡིད་ནི་བདེ་
བ་ཅན་གྱི་ཞིང་དུ་འགྲོ། །ཚེ་ལོ་ལྔ་བཅུ་པ་ལ་འགྲོ་བའི་དོན་དུ་འོང་། །ཞེས་སོགས། ཚིགས་
བཅད་མང་དུ་བྱུང་ངོ༌། །དེ་ནས་རྒྱལ་པོའི་བུས་དབུ་ཁྱེར་ཏེ་ཕྱིན་པས། སློབ་དཔོན་གྱི་
མངགས་གཞུག་པའི་གནོད་སྦྱིན་རྣམས་ཀྱིས་རྒྱལ་བུ་སྐེ་བཙིར་ཏེ་བསད་དོ། །གནོད་སྦྱིན་
རྣམས་ཀྱིས། དབུ་བཏེགས་ལ་སྐེར་བཞག་པར་གཟས་པས་དབུ་མ་ཐེག་གོ །ལོ་རེ་ཞིང་ནས་
ཙམ་གྱིས་ཇེ་ཉེ་ཇེ་ཉེར་འོང་སྟེ། ཕྲད་ཙམ་ན་སློབ་དཔོན་འབྱོན་ནོ། །ད་ལྟ་ལས་དག་པས་ཀྱང་
སྐུ་དང་། དབུ་མཐོང་སྟེ། རྟག་ཏུ་འོ་མ་འཛག་ཅིང་། རླངས་པ་ཐོལ་ལེ། དེང་སང་ནི་ཕྲད་ལ་
ཁད་ཡོད་པར་གྲགས་ཏེ། ཚེ་ལོ་ལྔ་བཅུ་པར་ཉེ་བའི་ཕྱིར་རོ། །ལེའུ་བརྒྱད་པའོ།། །།
༈ ལེའུ་དགུ་པའི་སྐབས་ཀྱི་གཏམ་རྒྱུད་བཤད་པ། བཅོམ་ལྡན་སྒྱུ་མ་མཁན་
གསུམ་དང་། །མིག་སྨན་སང་ཀུན་གསལ་ཐུབ་དང༌། །སྒུར་ཆུང་མེ་མགལ་ཁྱི་གུ་དང༌།།
ལས་འབྲས་བར་ཕྱུག་བཟང་པོའོ། །རྣལ་འབྱོར་པ་ཡང་བློ་ཁྱད་ཀྱི། །བཅོམ་ལྡན་འདས་
འཁོར་བཅས་བྱ་རྒོད་ཕུང་པོའི་རི་ལ་བཞུགས་པའི་ཚེ། ཀུན་དགའ་བོའི་ཤེས་རབ་བརྟག་
པའི་ཆེད་དུ། བཀའ་སྩལ་པ་ཀུན་དགའ་བོ། འདི་ནས་རྒྱལ་པོའི་ཁབ་ཏུ་ཁྱོད་སོང་ལ། ང་ན་
བ་ལ་འོ་མ་ཚོལ་ལ་ཤོག་ཅིག་ཅེས་སོ། །དེར་ཀུན་དགའ་བོས་གྲོང་ཁྱེར་དུ་ཕྱིན་པ་དང་ལི་ཙ་
བྱི་དྲི་མ་མེད་པར་གྲགས་པ་ཤེས་རབ་མཆོག་ཏུ་གྱུར་པར་མཐོང་ནས་དྲིས་པ་དང་། ཀུན་
དགའ་བོས་ལན་ཇི་ལྟ་བ་བཞིན་དུ་གསོལ་བས། དྲི་མེད་གྲགས་པས་སྨྲས་པ། བཅོམ་ལྡན་
འདས་ནི་རྡོ་རྗེའི་སྐུ་སྟེ། སྡུག་བསྔལ་མ་ལུས་པ་ཉེ་བར་བཅོམ་པས་ན་སྐུ་ལ་སྙུན་མི་མངའ་སྟེ།
དེ་ལྟར་སེམས་དཔའ་ནི་ཁྱོད་རབ་ཏུ་འཁྲུལ་ལོ་ཞེས་སོགས་རྩོད་པ་དུ་མའི་སྒོ་ནས་སུན་ཕྱུང་
- 5 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས། ཀུན་དགའ་བོ་སླར་ལོག་ནས་བཅོམ་ལྡན་འདས་ཀྱི་དྲུང་དུ་ཕྱིན་པས་ཁྱོད་ཀྱི་འོ་མ་རྙེད་
དམ་གསུངས། ལན་དུ་དྲི་མ་མེད་པའི་གཏམ་རྒྱུད་སྨྲས་པས། བཅོམ་ལྡན་འདས་ན་རེ། དེ་དེ་
བཞིན་དུ་བདེན་ཏེ། འོན་ཀྱང་ངས་ནི་འཁོར་བའི་ཆོས་དང་བསྟུན་ཏེ། ཁྱོད་ཀྱི་ཤེས་རབ་
བརྟག་པའི་ཆེད་དུའོ། །གསུང་ངོ༌། །
གལ་ཏེ་སེམས་ཅན་སྒྱུ་འདྲ་ན། །མཉན་ཡོད་ཀྱི་གྲོང་ཁྱེར་ན་སྒྱུ་མ་མཁན་ཞིག་
གི་ཁྱིམ་དུ་མགྲོན་པོ་ལྷ་བཟོ་བ་ཞིག་གིས་ཞག་ས་བྱས་སོ། །དེར་སྒྱུ་མ་མཁན་དེས། བུ་མོ་
ཤིན་ཏུ་མཛེས་པ་ཞིག་སྤྲུལ་ཏེ། ནུབ་མོ་མགྲོན་པོ་ལྷ་བཟོ་བ་དེ་ལ་རྡུལ་ཡབ་བྱེད་དུ་བཅུག་གོ།
དེར་མགྲོན་པོ་དེ་བུ་མོ་ལ་སེམས་ཤིན་ཏུ་ཆགས་ནས་ལག་པ་འཇུས་པས་ཤིང་ཁྲོག་ལ་སོགས་
པར་གྱུར་ཏེ། བུ་མོ་ཞིག་གོ །དེར་མགྲོན་པོ་སྐྱེངས་ནས་ངོ་ཚ་སྟེ། ཉལ་བའི་ལོགས་དེ་ཉིད་དུ།
ཁོ་རང་བཀྱིགས་ཏེ་ཤི་བའི་གཟུགས་བརྙན་ཅིག་བྲིས་ཏེ་བྲོས་ནས་ཕྱིན་ནོ། །དེར་ནངས་པར་
ཉི་མ་ཤར་ཙམ་ན། སྒྱུ་མ་མཁན་གྱིས་མགྲོན་པོ་བོས་པས་མེད་དེ། ནང་དུ་ཕྱིན་ཙམ་ན་
བཀྱིགས་ནས་ཤི་བར་མཐོང་ངོ༌། །དེར་ཆད་པ་བྱུང་གིས་དྭགས་སྐྲག་ནས། གཉེར་བྱེད་པའི་
རྒྱལ་པོའི་འཁོར་འདུ་ས་ཏ་ཞེས་བྱ་བ་བོས་ནས་ཁྱིམ་དུ་ཁྲིད་དེ། ངས་མ་བསད་པའི་རྒྱུ་མཚན་
ཡིད་ཆེས་པར་བྱ་བའི་ཕྱིར་བསྟན་ནོ། །དེར་དེས་ཀྱང་མཐོང་ནས་བཀྱིགས་པའི་ཐག་པ་ལ་གྲི་
བཏབ་པས། གྱང་ལོགས་ཀྱི་རི་མོར་སོང་ནས་ཡང་སྒྱུ་མ་མཁན་སྐྱེངས་སོ། །
རྒྱུན་རིང་ཙམ་གྱིས་ཇི་ལྟར་ན། །སྒྱུ་མ་མཁན་གྱི་ཁྱིམ་དུ་སློབ་དཔོན་ཀླུ་སྒྲུབ་ཀྱིས་
ཞག་འགའ་བཞུགས་ནས། དེ་ནས་སྒྱུ་མ་མཁན་གཞན་ཞིག་གི་གྲོང་དུ་ཕྱིན་པས། སྒྱུ་མ་
མཁན་དེས་མཐོང་སྟེ། འདི་ལྟ་བུའི་དགེ་སློང་མཛེས་པ་འདིར་འོང་བ་ངེས་པར་སྒྱུ་མ་མཁན་
གྱིས་ཉམས་སད་པ་ཡིན་སྙམ་ནས། ཁོས་ཀྱང་དེ་ལྟ་བུའི་དགེ་སློང་ཞིག་སྤྲུལ་ནས་དྲུང་དུ་
བཏང་ངོ༌། །ཀླུ་སྒྲུབ་ཀྱིས། དགེ་སློང་དེ་ལ་བདེ་བར་འོངས་སམ་དྲིས་པས། སྒྱུ་མའི་དགེ་སློང་
- 5 1
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། [༩
གིས་སྨྲ་མ་ཤེས་སོ། །དེ་ནས་རིང་ཞིག་ལོན་ནས་སྒྱུ་མའི་དགེ་སློང་སླར་ཞིག་སྟེ་སོང་ནས། སྒྱུ་
མ་མཁན་དེ་འདི་སྙམ་དུ་སེམས་ཏེ། ང་བས་སྒྱུ་མ་མཁན་གཞན་ངེས་པར་མཁས་སོ་སྙམ་མོ།།
དེའི་བསམ་པ་མཁྱེན་ནས། འཕགས་པས། ང་ནི་ཀླུ་སྒྲུབ་ཡིན་ནོ། ཁྱོད་ནི་སྒྱུ་མ་ཡིན་ཏེ། སྒྱུ་
མ་མཁན་གཉིས་མཐུ་མཉམ་མོ། །ཞེས་གསུངས་པས། སྒྱུ་མ་མཁན་དེ་བདག་མི་མཁས་སོ་
སྙམ་པའང་མེད་དོ། །
སྒྱུ་མ་དེ་ཡང་སྣ་ཚོགས་ཉིད། །རྒྱལ་པོ་ཞིག་གི་དྲུང་དུ་མི་ཞིག་ལག་པ་གཡས་སུ་
རལ་གྲི་ཞིག་ཁྱེར་གཡོན་དུ་ཕུབ་ཅིག་བཟུང་། བུད་མེད་གཅིག་ཁྲིད་དེ་བྱུང་ནས། བུད་མེད་
རྒྱལ་པོ་ལ་བཅོལ་ནས། ཁོ་ནམ་མཁའ་ལ་ཐག་པ་ཞིག་བརྒྱངས་ནས་དེ་ལ་འཛེགས་སོང་ངོ༌།།
དར་གཅིག་ན་ཁོའི་ལག་པ་དང་རྐང་པ་དང་མགོ་བོ་དང་གྲི་ཕུག་རྣམས་ཀྱང་རིམ་པར་ལྷུང་
བྱུང་བས་དེར་ལྷ་དང་ལྷ་མིན་འཁྲུགས་པའི་བར་དུ་ཁོ་ཤི་བར་བཟུང་བས། སྐྱེས་བུ་ན་རེ། ད་
ཁོ་ནི་ཤི་ཆུང་མ་འདི་ང་ལ་བླང་ཟེར་བས། རྒྱལ་པོས་ཀྱང་བྱིན་ནོ། །དེར་ཁོའི་མགོ་ལུས་ཀུན་
ཚོགས་པ་ན། ཁོང་ལངས་བྱུང་སྟེ། རྒྱལ་པོ་ལ་ངའི་ཆུང་མ་བཅོལ་བ་འདོད་ཟེར། ཁྱོད་ཤི་
སྙམ་ནས་བུད་མེད་གཞན་ལ་བྱིན་བྱས་པས། མ་ཉན་པར་སླར་ཁོ་རང་ལ་བྱིན་ནོ། །
གྲུབ་པའི་མིག་སྨན་སྦྱོར་བ་ལས། །མིག་སྨན་ཕྱོགས་གཅིག་ཙམ་ནི་བྱི་ལ་ལ། མ་
ཧེ་ཤའི་མར་སྣོད་དོ། །དེ་མ་བཞུ་བར་འཕོངས་ནས་བྱུང་བ། ཐོད་པའི་ནང་དུ་ཨར་ཀའི་ལོ་
མས་སྡོང་བུ་བྱས་ཏེ། མར་མེ་བཏང་བའི་དུད་པ་ཐོད་པ་སྟེང་མའི་ནང་དུ་ཆགས་པ་མིག་ལ་
བསྐུས་ནའོ། །ཡང་ན་ཨར་ཀའི་ལོ་མའི་ཅང་ལྷམ་གྱོན་པའོ། །དེ་མིན་ན། ཁྱེའུ་འམ། བུ་མོ་
རྐང་པ་སྔོན་ལ་སྐྱེས་དེའི་གཉའ་ཁུང་དུ་བཞོན་ནས་རྐང་པ་ས་ལ་མ་རེག་པར་ཕྱིན་ན་ས་འོག་
གི་གཏེར་བུམ་རིན་ཆེན་གྱིས་གང་བ་མཐོང་ངོ་། །
དཔེར་ན་ནམ་མཁའ་ལྡིང་གི་ནི། །ཞེས་པའི་སྐབས་སུ་ལྷོ་ཕྱོགས་གྲོང་ཁྱེར་ཀྲི་
- 5 1 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡར་བྲམ་ཟེ་སྤུན་བདུན་ཡོད་པ་ཀླུ་དང་འགྲས་ཏེ། ཀླུས་སྤུན་དྲུག་རིམ་གྱིས་ཟོས་སོ། །ཐ་
ཆུང་བྲམ་ཟེ་སང་ཀུ་ཞེས་པ་ཞིག་ལུས་པ་དེའང་ཟོས་ཀྱིས་དོགས་ནས། མཁར་སུམ་བརྩེགས་
བྱས་ཏེ། འོག་ཏུ་བྱི་ལ་མང་པོ་བཞག །བར་དུ་སང་ཀུ་བཟའ་མི་གཉིས་བཞག་ནས། སྟེང་
ཁང་དུ་རྨ་བྱ་མང་པོ་བཞག་ནས་བསྲུངས་སོ། །ཉིན་གཅིག་སང་ཀུའི་ཆུང་མས་ཀླུའི་གྲོང་དུ་
ཕྱིན་ནས་མཆོད་མང་པོ་བྱས་སོ་ཟེར། སང་ཀུ་ཁྲོས་ནས་ཀླུའི་ཁང་པ་ཐམས་ཅད་བཞིག་གོ།
དེར་ཀླུ་རྣམས་ཀྱིས་གྲོས་བྱས་ཏེ། འདི་ལ་གནོད་པ་སུས་ནུས་བྱས་པས། སུས་ཀྱང་འགྲོ་མ་
ནུས་པ་ལ་ཀླུ་མོ་མཆུ་ཅན་མ་ཆེན་མོ་ན་རེ། ངས་ནུས་ཀྱིས་ཟེར་ནས་ཕུ་ཞེས་བརྗོད་པས།
རླུང་ཆེན་པོ་ལངས་པས་སྟེང་ཁང་གི་རྨ་བྱ་རྣམས་འོག་ཏུ་བྲོས་སོ། །དེར་ཀླུ་མོས་སྦྲུལ་ཆུང་ངུ་
ཞིག་ཏུ་སྤྲུལ་ནས། སྟེང་ཁང་དུ་འཛེགས་ཏེ། སང་ཀུ་ནུབ་མོ་ཉལ་བའི་བརླ་ལ་སོ་བཏབ་བོ།།
ནངས་པར་ཆུང་མས་སང་ཀུ་ལོངས་བྱས་པས་ཤི་ནས་འདུག་གོ །དེ་ནས་མྱ་ངན་བྱེད་ཅིང་ཆུ་
བོ་གངྒཱ་ལ་གྲུ་ཆེན་པོ་ཞིག་གི་ནང་དུ་སང་ཀུའི་རོ་དང་། ཆུང་མ་རྣམས་བཅུག་སྟེ་ཕྱིན་ནོ། །དེ་
ནས་ཆུ་བོའི་ཕར་འགྲམ་ཚུར་འགྲམ་ན་ཕྱུགས་རྫི་མང་པོ་ཡོད་པས་གྲུའི་ནང་ན་བུད་མེད་དུ་བ་
མཐོང་ནས་དྲིས་པ་དང་། ངའི་ཁྱོ་ཀླུས་བསད་ཁྱེད་ལ་གསོ་ཐབས་ཡོད་དམ་ཟེར་རོ། །ལ་ལ་
ན་རེ་མེད་ཟེར། ལ་ལ་ན་རེ་ངས་ཁྱོ་བྱ་ཡིས་ཚུར་ཤོག་ཟེར། དེ་བཞིན་ཉི་མ་གསུམ་ཕྱིན་པས།
ཡང་ཕྱུགས་རྫི་ཞིག་སྔ་མ་བཞིན་དུ་འདྲི་བ་ལ། སྔར་བཞིན་ལན་བྱས་པས། དེ་ན་རེ་ཚུར་ཆོད་
ཅིག་དང༌། འདི་ན་ཀླུའི་གྲོང་ཁྱེར་ཡོད་ཀྱིས་ཟེར་ནས། དེར་ཕྱིན་ཙམ་ན་ཕྱུགས་རྫི་ན་རེ། ཡོ་
བྱད་ཕྱུང་ཞིག་ཟེར། བུད་མེད་ཀྱིས་ཡོ་བྱད་ཕྱུང་སྟེ་ཀླུ་ལ་མཆོད་པ་བྱས་པས་ཀླུ་ཡིས་དུག་ཕྱུང་
སྟེ༑ སང་ཀུ་སོས་པར་བྱས་སོ། །དེར་ཕྱུགས་རྫི་ལ་དེ་ན་ཡོད་པའི་ཡོ་བྱད་ལྷག་མ་ཐམས་ཅད་
བྱིན་ནས་ངའི་ཡུལ་དུ་འདོང་ཞིག །ཡོ་བྱད་མང་པོ་སྦྱིན་ནོ། །བྱས་པས། ཐག་རིང་ཟེར་ཏེ་
འགྲོར་མ་ཉན། ཁྱོ་ཤུག་གཉིས་པོས་ཡུལ་དུ་ཕྱིན་ནས། མི་ཞིག་དང་ཕྲད་དེ། ཡུལ་འདིར་མི་
-
- 5 {
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། ༩
སྙན་པ་མེད་དམ་དྲིས་པས། གཞན་མེད། བྲམ་ཟེ་སང་ཀུ་ཤི་བའི་བདུན་ཚིགས་དང་ཆོས་
སྟོན་བྱེད་དོ་ཟེར། དེར་མི་དེ་སླར་བཏང་ནས། ང་བྲམ་ཟེ་སང་ཀུ་ཤི་བ་སླར་གསོས་ཀྱིས། ཕ་
མ་ལ་ཕྱིར་ཕྲད་དུ་ཤོག་བསྲིངས་པས། ཤི་བ་གསོས་པ་མེད་དོ། །ཞེས་ཕ་མ་སླར་ངུས་སོ།།
དེར་བཟའ་མི་གཉིས་པོས་ནང་དུ་ཕྱིན་པས། གཉེན་འདུན་ཐམས་ཅད་ཡིད་གཉིས་སུ་གྱུར་
བཞིན་དུ་དགའོ། །དེར་སང་ཀུས་ཀླུས་མི་ཚུགས་པའི་རིག་པ་དུ་མ་ཡང་བསླབས་སོ། །ཡུལ་
གཞན་ཞིག་ཏུ་ཕྱིན་པ་ན། བུད་མེད་མང་པོ་ཆུ་འགྲམ་ན་རས་འཁྲུ་བ་མཐོང་ནས་དེར་ཕྱིན་
ཙམ་ན་བུད་མེད་གཅིག་པུ་གཅིག་ཁུར་བྱུང་བ། བུ་དེས་དུས་ནས་རས་འཁྱུར་མི་སྟེར་བ་ལ།
བུད་མེད་དེས་ཤོག་བྱས་པས། སྦྲུལ་གཅིག་བྱུང་ནས་དེས་བུའི་རྐང་པ་ལ་སོ་བཏབ་པས་དྲན་
མེད་དུ་སོང་ངོ༌། །དེར་རས་བཀྲུ་བ་ཟིན་ནས། ཡང་ཤོག་བྱས་པས་སྦྲུལ་གཅིག་གིས་བླགས་
པས། བུ་དེ་བོས་ཏེ་ཁྱིམ་དུ་སོང་ངོ༌། །དེར་སང་ཀུས་ཟླ་བ་དྲུག་ཏུ་ཐལ་བ་ཕྱག་ཅིང་བཞག།
ཞབས་ཏོག་བྱས་པས། བུད་མེད་ན་རེ། ཁྱོད་ཅི་འདོད་ཟེར། དེར་སང་ཀུས་ལོ་རྒྱུས་ཞིབ་ཏུ་
གསོལ་ནས། ཀླུས་མི་ཚུགས་པའི་མན་ངག་འདོད་བྱས་པས་སྣོད་དུ་མི་རུང་བས་ཕན་མི་
ཐོགས་ཟེར། ནན་ གྱིས་ཞུས་པས། དམ་རྫས་ཀྱང་རྙེད་དཀའ་ཟེར། འབད་པས་རྙེད་དེ།
མཁའ་ལྡིང་གི་རིགས་སྔགས་ཀྱིས་བྱིན་གྱིས་བརླབས་ནས་འཐུང་དུ་བཅུག་པས། ཕུལ་དྲུག་
གི་བར་དུ་རིམ་བཞིན་ཡོག །ལྷག་མ་ལུས་ན་གཉིས་ཀ་ལ་གནོད་ཅེས་སྡིགས་ཀྱང་། བདུན་
ལས་མ་ཡོག་པར། ཕུལ་གང་ལུས་ནས་བུད་མེད་ན་རེ་སྔར་དུ་སྣོད་དུ་མི་རུང་བྱས་ཏེ་མི་ཉན་
འདུག །བརྒྱད་པར་འཐུངས་ན་ཀླུ་རིགས་བརྒྱད་ཀར་གྱི་དུག་ལས་གྲོལ་ཏེ། ཕུལ་གང་ལུས་
པས། ཁྱོད་ལ་ནམ་ཞིག་ན་ཀླུ་ནོར་རྒྱས་ཀྱི་གནོད་པ་འབྱུང་བས། དེའི་གསོ་ཐབས་སུ་རྒྱ་
མཚོའི་ལྦུ་བ་དམ་ཚིག་གསུམ་གྱིས་ལོངས་ལ་བྱུགས་ཤིག །ཀླུ་རིགས་བདུན་ལས་གྲོལ་བའི་
དངོས་གྲུབ་ཐོབ་པ་ཡིན་ནོ་ཟེར། དེ་ནས་སང་ཀུས་ཀླུ་ནད་སྔར་བྱུང་སོས་ཤིང་ཕྱིས་འབྱུང་
-
- 5 1
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསོ་བའི་ཐབས་སུ་མཁའ་ལྡིང་གི་མཆོད་སྡོང་བཞེངས་པས། རྡོ་རིང་གི་སྟེང་དུ་བྱ་ཁྱུང་གི་
གཟུགས་བྱས་ཏེ། གཟུངས་སྔགས་ཀྱི་ནུས་པ་བགོས་ནས་བཞག་གོ །སྔགས་ཀྱི་ནུས་པས་
ཀླུའི་བུ་མོ་ཐམས་ཅད་བཀུག་ཅིང་ལོངས་སྤྱོད་པ་ན། ནོར་རྒྱས་ཀྱི་སྲིང་མོ་ལ་སང་ཀུས་ཀླུ་ཅི་
རྩེ་ཐུབ་དྲིས་ཤིག་བྱས་པ་བཞིན། དྲིས་པས། སང་ཀུས་གསང་མ་ཐུབ་ཀྱིས་དོགས་ནས་
ཐམས་ཅད་ཐུབ་བྱས་སོ། །དེར་ཀླུ་མོས་མིང་པོ་ལ་སྨྲས་པས་ནོར་རྒྱས་ཀྱིས་སང་ཀུའི་ལྟག་
པར་སོ་བཏབ་པས། དེར་གཡོག་གཉིས་ལ་རྣལ་འབྱོར་མས་བསྒོ་བ་བཞིན་དུ། ཕྱིར་མིག་མ་
ལྟ་ལྟས་ནའང་གཏམ་མ་སྨྲ། སྨྲས་པའང་མ་ཉན་ཞེས་པའི་དམ་ཚིག་གསུམ་གྱིས་རྒྱ་མཚོའི་སྐུ་
བ་ལོངས་ཤིག་ཅེས་བཏང་བས། ལོངས་ནས་དྲིས་པའི་གྲོང་འདབས་སུ་སླེབས་པ་དང་ཀླུས་
མ་བཟོད་པར་སྨན་པར་སྤྲུལ་ནས་དེད་པས་ཟིན་ནས་འབོད་ཀྱང་མ་བལྟས་པ་ལ་སྨན་པའི་
སྐད་དུ་སྒྲིག་ནས་བལྟས་པས། འདི་ལྟར་ཕྱིན་བྱས་པས། ཁོ་ཤི་ཟིན་ན་ད་ལྦུ་བས་ཅི་བྱེད་ཕོ་
ལས་ཐོངས་ཟེར་ནས་ཕོ་ཕྱིན་པས། སང་ཀུ་མ་ཤི་བར་ལྦུ་བ་ལོངས་སམ་ཟེར། ལོངས་ཏེ།
འདི་ལྟར་ཟེར་ནས་ཕོ་བྱས་པས། དམ་ཚིག་གསུམ་གང་རུང་ཞིག་བསྲུངས་ན་འགྲུབ་པ་ལ་དེ་
ཀླུའི་སྤྲུལ་པ་ཡིན་གྱིས། སླར་སོང་ལ་ལྦུ་བ་ས་དང་འདྲེས་པ་ཕྱོགས་ལས་ཤོག་ཟེར་ཏེ་ཕྱིན་
པས། ལྦུ་བ་ཕོ་བའི་ཤུལ་ཀྱང་། ཀླུ་གདུག་པའི་སྟོབས་ཀྱིས་རྫིང་བུ་ཞིག་ཏུ་བྱས་ནས་འདུག་
གོ །དེར་བྲམ་ཟེ་ཡི་ཆད་འདས་ནའང་། དེས་བསྒྲུབས་པའི་མཆོད་སྡོང་དེས་ད་དུང་ཀླུ་ནད་ཞི་
བར་བྱེད་པ་བཞིན་ནོ། །
འདས་ཀྱང་དོན་རྣམས་ཐམས་ཅད་མཛད། །སྔོན་བསྐལ་པ་གྲངས་མེད་པའི་
སྔོན་རོལ་དུ། འཛམ་བུའི་གླིང་འདིར་རྒྱལ་པོ་གསལ་ཐུབ་ཅེས་བྱ་བ། རྒྱལ་ཕྲན་བརྒྱད་ཁྲི་
བཞི་སྟོང་སྙེད་ལ་དབང་བསྐུར་བ་ཞིག་བྱུང་བ་དེས། སངས་རྒྱས་བི་ཤྭ་ཞེས་པ་ཞིག་འཇིག་
རྟེན་དུ་བྱོན་པ་དེ་ལ། ཡོ་བྱད་རྣམ་པ་མང་པོའི་སྒོ་ནས་མཆོད་ཅིང་བསྙེན་བཀུར་ཡང་། མྱ་
-5 20 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། (༩
ངན་ལས་འདའ་ཁར་རྒྱལ་པོས་ཞུས་པ། སྟོན་པ་ཐུགས་རྗེ་དང་ལྡན་པ་ལགས་ན། བདག་གི་
རྒྱལ་ཕྲན་བརྒྱད་ཁྲི་བཞི་སྟོང་འདི། མི་དགེ་བའི་སེམས་དང་ལྡན་པས། སྟོན་པའི་ཞལ་མ་
མཐོང་ཞིང་མཆོད་པའང་མ་ཕུལ་བས་འདི་རྣམས་ངན་སོང་དུ་འཁྱམ་པ་ཇི་ལྟར་བགྱི་ཞུས་
པས། བཀའ་ སྩལ་པ། འདས་ པའི་འོག་ཏུ་ ངའི་གཟུགས་བརྙན་བཞེངས་སུ་གསོལ་ལ།
མཆོད་པ་ལུགས་སུ་ཕུལ་ཅིག་འབྲས་བུ་ཐོབ་པར་འགྱུར། ཞེས་གསུངས་སོ། །དེ་ནས་རྒྱལ་
པོ་གསལ་ཐུབ་ཀྱིས། རིན་ཆེན་ལུགས་སུ་བླུག་པ་དང༌། རས་བྲིས་ལ་སོགས་པ་སྐུ་བརྒྱད་ཁྲི་
བཞི་སྟོང་བཞེངས་ཏེ། རྒྱལ་ཕྲན་བརྒྱད་ཁྲི་བཞི་སྟོང་པོ་ཐམས་ཅད་སྦྲན་ནས། མཆོད་པ་ཕུལ་
ཅིག་པར་གདམས་ཏེ། ཐམས་ཅད་ཀྱིས་དེ་བཞིན་དུ་བྱས་པས། འབྲས་བུ་ཐོབ་བོ། །ནོར་བུ།
དེའི་ཚེ། དེའི་དུས་ན། རྒྱལ་པོ་གསལ་ཐུབ་ནི། ད་ལྟར་གྱི་ཤཱཀྱ་ཐུབ་པའོ། །རྒྱལ་ཕྲན་བརྒྱད་
ཁྲི་བཞི་སྟོང་ནི། ཉན་ཐོས་ཀྱི་དགེ་སློང་བརྒྱད་ཁྲི་བཞི་སྟོང་དང་། ཞེས་སོ། །
ལས་ཀྱི་ནུས་པ་མཐོང་བ་ཡིན། །མཉན་ཡོད་ཀྱི་གྲོང་ཁྱེར་ན་ཁྱིམ་བདག་དབུལ་པོ་
ཞིག་གི་ཆུང་མ་ལ་བུ་ཞིག་བཙས་པ་ཆེར་སྐྱེས་ནས་ཀྱང་ཕ་མ་དང་བཅས་པ་འདམ་པ་འབའ་
ཞིག་ཟའི། གཞན་བཟར་མེད་པས་བུའི་མིང་ཡང་འདམ་ཟན་སྒུར་ཆུང་ཞེས་གྲགས་སོ།།
དེས་སངས་རྒྱས་ཀྱི་བསྟན་པ་ལ་རབ་ཏུ་བྱུང་ནས། བདེན་པ་བཞི་བསྒོམས་པས་དགྲ་བཅོམ་
པ་ཐོབ་བོ། །དེ་ནས་གྲོང་ཁྱེར་དུ་བསོད་སྙོམས་ལ་ཕྱིན་པས་ཅུང་ཟད་ཀྱང་མ་རྙེད་དེ། ཞག་
གསུམ་དུ་རྟོགས་སོ། །དེར་མཉན་ཡོད་ཀྱི་གྲོང་ཁྱེར་དུ་འཕགས་པ་སྒུར་ཆུང་ནི་ཞག་གསུམ་
དུ་ལྟོགས་སོ་ཞེས་གྲགས་སོ། །དེར་གནས་བརྟན་འོད་སྲུང་གིས་ལྟུང་བཟེད་གཉིས་ཁྱེར་ཏེ་
བསོད་སྙོམས་བྱས་ནས་བཀང་སྟེ་འོངས་པས། སྒུར་ཆུང་ལ་སྦྱིན་རྒྱུའི་ལྷུང་བཟེད་ལམ་དུ་བྱ་
རོག་གིས་ཕོ་ནས། དེར་ཞག་བཞི་ལྟོགས་སོ། །ཡང་ཤཱ་རིའི་བུས་ཀྱང་སྔར་བཞིན་ལྷུང་བཟེད་
གཉིས་བླངས་ཏེ་འོངས་པས་བ་ཞིག་གིས་བརྡུངས་ཏེ་སྒུར་ཆུང་གི་ལྷུང་བཟེད་བོ་བས་ཞག་
- 5 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྔར་ ལྟོགས་སོ། །ཡང་མོའུ་འགལ་གྱི་བུས་ཀྱང་སྔར་བཞིན་འོངས་པས། རང་གི་བསོད་
སྙོམས་གསོལ་བའི་བར་ལ་སྒུར་ཆུང་ལ་དམིགས་པའི་ལྷུང་བཟེད་སའི་སྟེང་དུ་སོང་སྟེ། དེ་
ལྟར་ཞག་བདུན་དུ་ལྟོགས་པའི་ནངས་པར་འཕགས་པ་སྒུར་ཆུང་དེ་ཉོན་མོངས་མེད་ཀྱང་།
སྔོན་གྱི་ལས་ཀྱི་ནུས་པས་ལྟོགས་གྲིར་ཤིའོ། །དེ་ནས། འཁོར་རྣམས་ ཀྱིས། བཅོམ་ལྡན་
འདས་ལ་གསོལ་བ། འཕགས་པ་སྒུར་ཆུང་ནི་ཉོན་མོངས་པ་བཅོམ་ནས་དགྲ་བཅོམ་པར་
གྱུར་བཞིན་དུ། འཚོ་བའི་ཞལ་ཟས་ལ་རྐྱེན་དུ་མས་བར་དུ་བཅད་ནས། ལྟོགས་པར་འགྲོ་
བའི་རྒྱུ་ཐམས་ཅད་མཁྱེན་པས་བཤད་དུ་གསོལ། ཞེས་ཞུས་པས། བཀའ་སྩལ་པ། སྔོན་མ་
ཏ་གའི་གྲོང་དུ། ཁྱིམ་བདག་ཕྱུག་པོ་གཅིག་ལ་བུ་མེད་ནས། སྡེ་པ་དྲུག་གི་སྟོན་པ་ལ་ཆོས་
སྟོན་དྲངས་ཏེ་བུ་བླངས་པས། སྨོན་ལམ་བཏབ་སྟེ་ལོ་དུས་ན་བུ་ཞིག་བཙས་ཏེ། དེ་ཆེར་སྐྱེས་
ནས་ཕ་ཤི །དེར་མ་དེས་དགེ་འདུན་ལ་སྦྱིན་པ་དུ་མ་གཏོང་བ་ལ། བུ་ཤིན་ཏུ་སེར་སྣ་ཅན་དུ་
གྱུར་ཏེ། མས་ངའི་ནོར་རྫས་བརླག་པར་བྱེད་སྙམ་ནས། སྦྱིན་གནས་རྣམས་ལ་ནི་ཁྲོ་ཞིང་།
མཛོད་སྒོ་ལ་ལྕགས་བཅུག་གོ །དེར་མ་ན་རེ་ང་ལ་བཟའ་བ་བླང་ཟེར་བ་ལ། བུས་འདག་པ་
བྱིན་པས་ཞག་བདུན་ན་མ་ནི་ལྟོགས་གྲིར་ཤིའོ། །དེར་བུ་དེའང་རྗེས་སུ་འགྱོད་པ་དྲག་པོས་
སངས་རྒྱས་ལ་བཤགས་ཤིང་། ཚེའི་དུས་བྱས་ནས། སྐྱེ་བ་ལྔ་བརྒྱར་ལྟོགས་གྲིར་ཤི་བའི་
རྣམ་སྨིན་གྱི་ལྷག་མའོ། །ཞེས་གསུངས་སོ། །
ཡང་། མཆོག་ཟུང་ཞིག་འགྲོ་ལྔར་ཅི་རིགས་སུ་འཆག་པ་ན། དམྱལ་བའི་མཐའ་
ཞིག་ན། ལུས་རི་བོ་ཙམ་པའི་ལྕེ་ཡུལ་ལྗོངས་ཙམ་ཞིག་ལ། རྨོས་དོར་ལྔ་བརྒྱའི་གཤོལ་
མདའ་འབར་བས་རྨོས་པའི་སྡུག་བསྔལ་ཉིན་མོ་མྱོང་ལ། མཚན་མོ་ནི་རྨོས་གླང་སྐྱེས་ནས་
བདེ་བར་གནས་པ་ཞིག་གཟིགས་ཏེ། དེའི་རྒྱུ་མཚན་དྲིས་པས། བདག་འཛམ་གླིང་དུ་མུ་
སྟེགས་ཀྱི་སྟོན་པ་འོད་སྲུང་རྫོགས་བྱེད་དུ་གྱུར་པ་ན། ཉིན་པར་ཆོས་ལོག་བསྟན་ཅིང་།
.5 2 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། (༩
མཚན་མོ་ནི་དཔལ་དལ་བར་བསྡད་པའི་ལས་འབྲས་སོ། །འཕགས་པ་དག་འཛམ་གླིང་དུ་
གཤེགས་ན་བདག་གི་སློབ་མ་རྣམས་ལ། ཆོས་ལོག་བསྟན་པས་ཤིན་ཏུ་སྡུག་བསྔལ་ལོ།
ཁྱེད་ཀྱིས་ཆོས་བཤད་པ་དང་ངའི་རུས་བུ་ལ་མཆོད་པ་ཙམ་གྱིས་ངའི་སྡུག་བསྔལ་རྒྱས་པར་
འགྱུར་གྱིན་འདུག་པས། ཁྱེད་ཐམས་ཅད་ཀྱིས་ལོག་ལམ་བོར་ལ་དྲང་ལམ་ལ་ཞུགས་ཤིག་
ཅེས་བསྲིངས་ཏེ། གཉིས་པོས་འཛམ་གླིང་དུ་བྱོན་པའི་ཚེ་ཁོའི་སློབ་མ་རྣམས་ཆོས་བཤད་ཅིང་
འདུག་པས་མཐོང་ནས། ཁ་ཅིག་ན་རེ། ཤཱཀྱ་སྲས་ཀྱི་དགེ་སྦྱོང་དག་སྣང་ན། དེ་ལ་འོ་སྐོལ་
གྱིས་ཇི་ལྟར་སྒྲུབ་པར་བྱ་ཟེར། ཁ་ཅིག་ན་རེ། གཞན་སྒྲུབ་རྒྱུ་ཅི་ཡོད། ལྡལ་དུ་ཟད་མོད་ཟེར།
ཁ་ཅིག་ན་རེ་དེ་ཁོ་ནར་ལྡལ་ན་མ་ལེགས་ཀྱིས་སྔོན་ལ་བསྙད་བཙལ་བར་བྱའོ་ཟེར། དེར་ཤཱ་
རིའི་བུས་སྔོན་ལ་འོངས་པ་དང་། ཀུན་ཏུ་རྒྱུ་དེ་དག་ན་རེ། ཤཱ་རིའི་བུ་ངེད་ཀུན་ཏུ་རྒྱུ་ལ་དགེ་
སྦྱོང་ཡོད་དམ་མེད་ཟེར། ཤཱ་རིའི་བུས་དགོངས་ཏེ། ཀུན་ཏུ་རྒྱུ་ལ་དགེ་སྦྱོང་ཡོད། དགེ་སྦྱོང་
ཡང་དག་ལམ་ཞུགས་ཡིན་ཞེས་སྨྲས་པས་སྐབས་མ་རྙེད་དེ། ལེགས་པར་སྨྲས་ཀྱིས་ཐོངས་
ཤིག་ཟེར། མོའུ་འགལ་གྱི་བུས་ཕྱི་ནས་འོངས་ནས། ཡང་། དེ་དག་ན་རེ། ངེད་ཀུན་ཏུ་རྒྱུ་ལ་
དགེ་སྦྱོང་ཡོད་མེད་དྲི་བ་ལ། ཁྱེད་ཀུན་ཏུ་རྒྱུ་ལ་དགེ་སྦྱོང་མེད། དགེ་སྦྱོང་ནང་པའི་ཁྱད་ཆོས་
ཡིན་ཞེས་བརྗོད་དེ། སློབ་དཔོན་གྱི་འཕྲིན་ཡང་བཟླས་པས། དེ་དག་དངངས་ཤིང་འཁྲུགས་
ནས་དགེ་སྦྱོང་འགོ་རེག་པ་འདིས། བདག་ཅག་ལ་ཁ་ཟེར་དུ་མ་ཟད། བདག་གི་སྟོན་པ་ལ་
ཡང་མི་སྙན་པ་བརྗོད་པ་འདི་ལ་ཇི་ལྟར་བསྒྲུབ་པར་བྱ། གཞན་སྒྲུབ་རྒྱུ་ཅི་ཡོད། བརྡེག་ཏུ་
ཟད་མོད་ཅེས་དབྱུག་བརྡུངས་བྱས་ཏེ། འདམ་བུའི་ཁྱིམ་དུ་གླང་པོ་ཆེ་ཤོར་བ་ལྟར་རྩིབ་མ་
ཐམས་ཅད་བཅོམ་ནས་དེ་ཉིད་དུ་ས་ལ་འགྱེལ་ལོ། །དེར་ཐོགས་ནས་ཤཱ་རིའི་བུས་གཟིགས་
སུ་བྱོན་ནས་དྲིན་དྲིས་པས། མུ་སྟེགས་པས་འདི་ལྟར་བྱས་སོ་ཟེར། ཁྱེད་སངས་རྒྱས་ཀྱི་རྫུ་
འཕྲུལ་ཅན་རྣམས་ཀྱི་ནང་ནས་མཆོག་ཏུ་ལུང་བསྟན་པ་མ་ཡིན་ནམ། འཕགས་པ་རྫུ་འཕྲུལ་
- 5 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱིས་མི་ བྱོན་པར་བྱས་པས། དགེ་སྦྱོང་དག་ལས་ཀྱི་ནུས་པ་ལ་ལྟོས། འདིར་ལས་ཀྱི་ནུས་
པས་ནོན་ནས། རྫུ་བ་ལྟ་ཞོག་འཕྲུལ་བའངས་མ་དྲན་ན་ཟེར། ཤཱ་རིའི་བུས། བུ་ཆུང་ལ་བྱ་བ་
ལྟར་ཆོས་གོས་ཀྱི་ཁུད་དུ་ཁུར་འོངས་ཏེ། གསལ་རྒྱལ་ལ་རྒྱུ་མཚན་བཤད་པས། ཀུན་ཏུ་རྒྱུ་
ལ་ཆད་པས་གཅོད་པར་ཐོས་ཏེ་བྲོས་ནས་མ་རྙེད་དོ། །མཚོ་བྱེད་བོས་ནས། འདི་མ་སོས་ན་
ཁྲིམས་དང་སྦྱོར་ཞེས་བཏད་ཀྱང་། བགྲེས་ཤིང་བརྡུང་ཚབས་ཆེ་བས་སྐྲག་ནས་ཉིད་ལ་
སྐྱབས་སུ་སོང་བས། ངའི་ལས་ཀྱི་ནུས་པ་མཐོང་ཞིང་། སྟོན་པའང་མྱུར་དུ་གཤེགས་པས་
བསྡད་ལོང་མེད་ཀྱིས། ཁོ་བོས་ཞག་བདུན་རྫུལ་འཕྲུལ་གྱིས་ཆད་པ་ལས་བཀྲོལ་ཏེ་འདའོ།།
ཞེས་པ་ལ། སྨན་པས་ཀྱང་ཞག་བདུན་ན་གདངས་ཏེ། གྲོང་ཁྱེར་དུ་བསོད་སྙོམས་ལ་བྱོན་ནོ།།
ཞེས་བསྒྲགས་ཏེ། བདག་ཉིད་ཇི་ལྟ་བར་སྤྲུལ་ནས་མཉན་ཡོད་ནས་བསོད་སྙོམས་བླངས་ཏེ།
ལྷ་མི་དད་པའི་རྫུ་འཕྲུལ་སྣ་ཚོགས་བསྟན་ཏེ། ནཱ་ལེནྡྲར་དགྲ་བཅོམ་པ་བདུན་ཁྲི་དང་བཅས་
ཏེ་མྱ་ངན་ལས་འདས་སོ། །ཤཱ་རིའི་བུ་དེའི་སྔོན་ལ་དགྲ་བཅོམ་བརྒྱད་ཁྲི་དང་བཅས་ཏེ་གྲོང་
ཁྱེར་ཤིང་འཐག་ཅན་དུ་མྱ་ངན་ལས་འདས་ཏེ། ཆུང་བུ་གྲོགས་མྱ་ངན་ལས་འདའ་བའི་སྡུག་
བསྔལ་མི་བཟོད་པས་སོ། །ལས་ཀྱི་ནུས་པ་ཇི་ལྟར་ན། སྔོན་རི་བྲག་གཅིག་ཏུ་བྲམ་ཟེ་ཁྱོ་
ཤུག་གཉིས་ཀྱི་བུར་གྱུར་པ་ན། ཁྱིམ་ཐབ་ཀྱི་ཕྲ་མ་ལ་བརྟེན་ནས། ཕ་མ་རྒན་རྒོན་འདི་དག་
གི་ཡན་ལག་ཀུན་འདམ་བུ་དཀྲུགས་པ་བཞིན་བཏང་ངོ༌། །ཞེས་པའི་ངག་རྩུབ་ཀྱིས། སྐྱེ་བ་
དུ་མར་ངན་སོང་མྱོང་། མིར་གྱུར་ཀྱང་། སྐྱེ་བ་ལྔ་བརྒྱར་རྩི་བ་མ་འདམ་བུ་དཀྲུགས་པ་བཞིན་
གྱུར་ཅིང་འཆི་བའི་སྡུག་བསྔལ་མྱོང་ལ། ད་ལྟ་ཉོན་མོངས་ཟད་ཀྱང་ལས་ཀྱི་ནུས་པ་དེ་ལྟ་བུ་
མཐོང་བ་ཡིན་ནོ། །ཞེས་སོ། ། །
སྡུག་བསྔལ་དེ་ཉིད་དུ་ཡོད་ན། །མ་ག་དྷ་ན་མི་ཞིག་ལ་ཤུ་བ་གསར་བ་ཆུས་བཀང་
བ་ཞིག་ཡོད་པའི་ནང་དུ། ཁང་ཐོག་ནས་ཁྱི་ཡིས་ཆུ་བཏང་བ་ས་བོན་དང་འདྲེས་ནས་ལྷུང་ངོ༌།།
-5 2
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། ༩
དེར་མི་དེས་དེ་ལྟར་མ་ཚོར་བར་འཐུང་པས་ཁོང་པར་ལྷུམས་སུ་གྱུར་ཏེ་ཡ་མཚན་ཆེ་བར་གྱུར་
ཏེ༑ དེར་ཟླ་བ་མང་པོ་ལོན་ནས་ཡིད་ཤིན་ཏུ་མི་བདེ་བ་ལ་སྨན་པས་ཆུ་མང་པོ་འཐུང་དུ་
བཅུག་པས། ཆུས་ཁྱི་གུ་ཁོང་པའི་སྟོད་དུ་བཏེག་གོ །སྙིང་ཁའི་གོང་དུ་སླེབས་ཙམ་ན། མི་དེ་
མི་གཙང་བ་ལ་བསྒོམ་དུ་བཅུག་པས་ཁོང་པའི་ནང་གི་ཁྱེ་གུ་ཤིན་ཏུ་དགའ་སྟེ། མི་གཙང་བ་
བཟའ་བར་འདོད་པས་མི་དེའི་ཁ་ནས་སྐྱེས་སོ། །དེ་ནས། མི་གཙང་བའི་དྲི་ལ་སྣོམ་པའི་དུས་
སུ་མི་ལ་སྡུག་བསྔལ་ཡོད་ལ། ཁོང་པའི་ཁྱི་གུ་ལ་བདེ་བར་ཡོད་པས། བདེ་སྡུག་དོན་ལ་
བདེན་པར་མི་རིགས་སོ། །རིགས་ན་གཉིས་ཀ་མཚུངས་དགོས་སོ། །ཞེས་པའོ། །
རེ་ཞིག་འཇིག་རྟེན་མངོན་སུམ་གྱིས། །ཀུན་རྒྱུ་བྱང་ཆུབ་བམ་ཚངས་པའི་སྐྱེ་རབས་
སོགས་བརྗོད་ནས། ལས་རྒྱུ་འབྲས་མི་བསླུ་བར་གཏན་ལ་དབབ་བོ། །
དབང་ཕྱུག་འགྲོ་བའི་རྒྱུ་ཡིན་ན། །རྒྱ་གར་དུ་བྲམ་ཟེ་སྤྱན་གསུམ་སྐྱེས་པའི་ཕུ་བོ་
ནི༑ བ་ར་སྲ་མི་སྟེ་རྡོ་རྗེ་གདན་བཞེངས་སོ། །བར་པ་ནི། པ་ཀི་ལ་སྲ་མི་སྟེ། མུ་སྟེགས་ཀྱི་
གཙུག་ལག་ཁང་བཞེངས་སོ། །དེ་གཉིས། བཅོམ་ལྡན་འདས་དང་དབང་ཕྱུག་གང་བཟང་ལ་
རྩོད་པ་བྱས་སོ། །ཕུ་བོ་ན་རེ། ཁྱོད་གངས་ཏེ་སེ་ལ་དབང་ཕྱུག་ཆེན་པོ་བཞུགས་ཀྱིས་དེར་
སོང་ལ། གང་བཟང་དབང་ཕྱུག་རང་ལ་དྲིས་ཤིག་ཟེར་རོ། །དེར་ནུ་བོས་གངས་ཏི་སེ་ལ་ཕྱིན་
ནས་སྒོ་ཕྱེ་བྱས་པས། དེའི་ནང་ནས་དགེ་སློང་བདུན་ནམ་མཁའ་ལ་འཕུར་ཏེ་རྫུ་འཕྲུལ་གྱིས་
སོང་ངོ༌། །དེའི་རྗེས་ལ། དབང་ཕྱུག་ཆེན་པོ་ཡུམ་དང་བཅས་པ་བྱུང་བ་ལ། དབང་ཕྱུག་ཁྱེད་
དང་བཅོམ་ལྡན་འདས་གང་བཟང་བྱས་པས་དབང་ཕྱུག་ན་རེ། དེ་དེ་ལྟ་མ་ཡིན་ཏེ། གོའུ་ཏ་
མའི་ཉན་ཐོས་བདུན་པོ་འདིའང་ངའི་མཆོད་པའི་གནས་ཡིན་ན། བཅོམ་ལྡན་འདས་ང་བས་
བཟང་བ་ལྟ་ཅི་སྨོས་ཟེར། དེར་བ་ཀི་ལ་སྲ་མིའང་སངས་རྒྱས་ཀྱི་བསྟན་པ་ལ་ཞུགས་སོ། །
སྒྱུ་མ་ལ་ནི་ཁྱད་ཅི་ཡོད། །རྒྱལ་པོའི་ཁབ་ན། བཟང་པོ་ཞེས་པ་སྒྱུ་མའི་ཚུལ་
-5
2 5 -



-
--
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞུགས་ལ་ཤིན་ཏུ་མཁས་པ་དེས་སྒྱུ་མའི་སྒོ་ནས་སྐྱེ་བོ་ཐམས་ཅད་འདུན་པར་བྱས་ཀྱང༌།
འཁོར་རྣམ་བཞི་པོ་སངས་རྒྱས་ཀྱི་ཆོ་འཕྲུལ་གྱིས་ངོས་ནས། བཟང་པོས་མགོ་རྨོངས་པར་བྱ་
མ་ནུས་པའི་ཚེ། གོ་ཏོ་ཐམས་ཅད་མཁྱེན་པ་མིན་པར་སྒྱུ་མས་མགོ་རྨོངས་པར་ནུས་ན། སྐྱེ་བོ་
རིལ་བདག་ལ་འདུན་པར་འགྱུར་རོ། །སྙམ་ནས་ཐམས་ཅད་མཁྱེན་པ་ཡིན་མིན་སད་པར་བྱ་
བའི་ཕྱིར་བྱ་རྒོད་ཕུང་པོའི་རི་ལ་སོང་སྟེ། སང་བདག་ཅག་ཅན་གདུགས་ཚོད་ལ་བྱོན་པར་
ཞུས་པས། བཟང་པོ་འདུལ་བའི་དུས་ལ་བབ་པར་མཁྱེན་ནས་ཞལ་གྱིས་བཞེས་པའི་ཚེ།
མོའུ་འགལ་གྱིས་བཟང་པོ་དད་པ་མིན་པར། ཐོ་འཚམ་པ་ལ་མི་གཤེགས་པར་ཞུས་པས།
ཁྱོད་སྙིང་ལས་ཆུང་ངུར་གྱིས་ཤིག །ལྷ་དང་བཅས་པའི་འཇིག་རྟེན་ན་དེ་པ་ལ་སུས་ཀྱང་ཐོ་
འཚམ་པར་མི་ནུས་སོ་གསུང་ངོ༌། །དེར་བཟང་པོས་རྒྱལ་ཁབ་ཏུ་སྒྱུ་མའི་ཁང་བཟངས་སུ་ཁྲི་
སྟན་ཟས་སོགས་བཤམས་པས། ལྷ་ཀླུ་མིར་བཅས་ཐམས་ཅད་ཚོགས་ཏེ། བཟང་པོས་དེ་
བཞིན་གཤེགས་པ་ལ་ཐོ་འཚམ་པ་ལྟའོ། །དེ་ནས་བསམས་པ་སངས་རྒྱས་དགེ་འདུན་དང་
བཅས་ཏེ་བྱོན་པ་ལ། ཐམས་ཅད་ཕྱག་མཆོད་བྱེད་པ་ལྟར་ན། བདག་གིས་མགོ་རྨོངས་སུ་
གཞུག་པར་མི་རིགས་སྙམ་ནས་རིངས་པར་ཕྱིན་ནས། ནོངས་པ་བཟོད་པར་གསོལ་ནས།
གདུགས་ཚོད་ལ་གཞན་དུ་གཤེགས་པར་ཞུས་པས་བཀའ་སྩལ་པ། སྒྱུ་མའམ་སངས་རྒྱས་ལ་
སྒྱུ་མའི་བསྙེན་བཀུར་གྱིས་ཤིག་དང་། འབྲས་བུ་སྒྱུ་མའི་སངས་རྒྱས་འགྲུབ་པར་འགྱུར་རོ།།
ཞེས་གསུངས་ནས་བྱོན་ཏེ། འཁོར་རྣམས་ལ་ངས་སྟན་ལ་མ་བསྡད་པར་ཁྱེད་རྣམས་སྟན་ལ་
མ་འདུག་ཅིག །ངས་ཟས་སོགས་ལ་མ་སྤྱད་པར་ཁྱེད་རྣམས་མ་ཟ་ཞིག་གསུང་ནས་བྱོན་པའི་
ཚེ༑ བཟང་པོས། གཞིག་པར་འདོད་ཀྱང་གཞིག་མ་ནུས་པར། རྒྱུ་མཚན་ཞུས་པས། ངས་
བྱིན་གྱིས་བརླབས་པས་གསུང་སྟེ་ལེགས་ནས། གང་གིས་སྦྱིན་པ་གང་ལ་བཏང་། །སྦྱིན་པ་
ཇི་ལྟར་མི་རྟོག་པ། །སྦྱིན་པ་མཉམ་པ་དེ་ཉིད་ཀྱིས། །བཟང་པོ་ལ་ནི་ཡོངས་རྫོགས་ཤོག།
- 5 2
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། །༩
ཅེས་དང་། ངས་ཆོས་ཐམས་ཅད་སྒྱུ་མ་ལྟ་བུའོ། །ཞེས་མ་བསྟན་ནམ། ཞེས་སོགས་གསུངས་
ནས་བཟང་པོ་དད་པར་བྱས་ཏེ། མཐུ་འབྲས་བུ་ལ་བཀོད་དོ། །ཤེར་ཕྱིན་གྱི་ལེའུ་དགུ་
པའོ།། །།
༈ ལེའུ་བཅུ་པའི་སྐབས་ཀྱི་གཏམ་རྒྱུད་བཤད་པ། གྲང་བའི་ཉམ་ཐག་དྲོ་ཐོབ་ཤོག།
ཚ་གྲང་ལ་སོགས་ངན་སོང་གསུམ། །ཟག་བཅས་དགེ་བས་ལྷ་མི་དང་། །ཐབས་མཁས་དགེ་
བས་འཚང་རྒྱ་ཞེས། །བླང་དོར་ཞིབ་ཏུ་བཤད་པར་བྱས་སོ། །འགའ་ཞིག་གིས། རྟེན་གསུམ་
སོགས་ཀྱི་ནམ་བཟའ་བཤུས་པ་དང་སྐམ་ལ་གནས་པའི་སེམས་ཅན་ཆུར་སྐྱུར་བ་ལ་སོགས་
པས། གྲང་དམྱལ། ཆུ་བུར་ཅན་དང༌། ཆུ་བུར་རྡོལ་བ་དང༌། ཨ་ཆུ་ཟེར་བ་དང༌། ཀྱེ་ཧུད་
ཟེར་བ་དང༌། སོ་ཐམ་ཐམ་པ་དང་། ཨཏྤལ་ལྟར་གས་པ་དང༌། པད་མ་ལྟར་གས་པ། པདྨ་
ལྟར་ཆེར་གས་པ་སྟེ། བརྒྱད་པོ་དེར་སྐྱེས་པ་ན། སྡུག་བསྔལ་གྱི་ལོངས་སྤྱོད་ནི། མིང་གིས་
ཤེས་ལ། ཚེ་ཚད་ནི། མཛོད་ལས། ཏིལ་སྦྱངས་ནང་ནས་ལོ་བརྒྱ་ཞིང་། །ཏིལ་གཅིག་ཕྱུང་
བས་ཟད་གྱུར་པ། །ཆུ་བུར་ཅན་གྱི་ཚེ་ཚད་ཡིན། །གཞན་གྱི་འགྱུར་ནི་ཉི་ཤུ་འགྱུར། །ཞེས་
སོགས་ལས་རྒྱུ་འབྲས་ཞིབ་ཏུ་བཤད་དོ། ། །
ཚ་བའི་ཉམ་ཐག་བསིལ་བར་ཤོག །འགྲོ་བ་དྲུག་གི་ཚིག་ལེའུར་བྱས་པ་ལས།
ཆགས་དང་གཏི་མུག་འཇིགས་དང་ཁྲོས། །མི་གང་མི་ནི་གསོད་པ་དང་། །གཞན་ཡང་སྐྱེས་
ནས་བསད་བྱས་ན། །དེ་དག་ཡང་སོས་འགྲོ་བར་འགྱུར། །ཞེས་པ་ནས། མེད་པར་ལྟ་བ་
གང་ཞིག་གིས། །ཆོས་དང་ཆོས་མིན་ལོག་སྟོན་ཞིང༌། །གཞན་དག་ལ་ནི་ཉོན་མོངས་བྱས།།
ཞེས་སོགས་དང་། ཡོན་ཏན་དག་གིས་ཆེ་བ་ལ། །གནོད་པ་དྲག་པོ་བྱས་པའམ། །ཕ་མ་བླ་མ་
བསད་བྱས་ན། །མི་དེ་མནར་མེད་བསྲེག་པར་འགྱུར། །ཞེས་པའི་བར་དུ་གསུངས་པ་ལྟར།
ལས་དེ་དང་དེ་དག་བསགས་པས། ཡང་སོས། ཐིག་ནག །བསྡུས་འཇོམས། ངུ་འབོད། ངུ་
1
|
- 5 2
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབོད་ཆེན་པོ། ཚ་བ། རབ་ཏུ་ཚ་བ། མནར་མེད་དེ། ཚ་དམྱལ་བརྒྱད་པོ་དེར་སྐྱེས་པ་ན། མེ་
དེ་རྣམས་ཀྱིས་སྲེག་པ་ཤིན་ཏུ་བཟོད་དཀའ་སྟེ། ཐ་མལ་གྱི་མེ་དང་། མགར་བའི་མེ་དང་།
ཙན་དན་གྱི་མེ་དང་། དུས་མཐའི་མེ་དང༌། དམྱལ་བའི་མེ་བརྒྱད་པོ་ཐམས་ཅད་སྔ་མ་སྔ་མ་
ལས་ཕྱི་མ་ཕྱི་མ་རྣམས་བཞི་འགྱུར་གྱིས་ཚའོ། །མོའུ་འགལ་གྱི་བུས། དམྱལ་བའི་མེ་ཉུང་
འབྲུ་ཙམ་ཞིག །ལྷུང་བཟེད་དུ་ཁྱེར་འོངས་པས། གླིང་བཞིའི་མི་དང་། སུམ་ཅུ་རྩ་གསུམ་པའི་
ལྷ་ཐམས་ཅད་དམྱལ་བར་གྱུར་ཏེ། གཞན་དུ་དོར་ཡང་སེམས་ཅན་ལ་གནོད་པ་མཁྱེན་ནས་
རྫུ་འཕྲུལ་གྱིས་ཆུ་བཞིའི་རྒྱུན་ཕབ་སྟེ། ཞི་བར་བྱས་པ་བཞིན་ནོ། །ཚེ་ཚད་ནི། ཡང་སོས་ལ་
སོགས་དྲུག་རིམ་བཞིན། །འདོད་ལྷའི་ཚེ་དང་ཉིན་ཞག་མཉམ། །དེས་ན་དེ་དག་རྣམས་ཀྱི་
ཚེ༑ ༑འདོད་པའི་ལྷ་དང་འདྲ་བ་ཡིན། །རབ་ཏུ་ཚ་བྱེད་མནར་མེད་ནི། །བར་གྱི་བསྐལ་པའོ།།
དུད་འགྲོ་རྣམས། མཆོག་རིང་བ་བསྐལ་པའོ། །ཡི་དྭགས་རྣམས། ཟླ་བ་ཉིན་ཞག་གིས་ལྔ་
བརྒྱ། །ཞེས་སོགས་ལྟར། མཛོད་དང༌། འགྲོ་བ་དྲུག་གི་ཚིགས་བཅད་སོགས་སྦྱར་ཏེ་ངན་
སོང་དེ་རྣམས་ཀྱི་རྒྱུ། ཚེ་ཚད། ལུས་ཚད། སྡུག་བསྔལ་གྱི་ལོངས་སྤྱོད་ཀྱི་ཚད་སོགས་ཞིབ་ཏུ་
བཤད་ནས། སྤང་བྱ་དང་ཉེས་དམིགས་ཀྱི་གཉེན་པོའི་སྒོ་ནས། གདུལ་བྱ་འཇིགས་ཤིང་
སྐྲག་པ་སྐྱེད་ནུས་པར་ཡང་བཤད་དོ། ། །
ལྷ་མོ་རྣམས་དང་ལྷན་ཅིག་དལ་གྱིས་འབབ་གནས་ཤོག །ཟག་བཅས་ཀྱི་དགེ་བ་
འགའ་བྱས་པས། གླིང་བཞིའི་མི་དང༌། འདོད་པ་ཁམས་ཀྱི་ལྷ་རིགས་དྲུག་དང་། གཟུགས་
ཁམས་གནས་རིགས་བཅུ་བདུན་དང་། གཟུགས་མེད་སྐྱེ་མཆེད་མུ་བཞི་སོགས་སུ་སྐྱེས་པ་ན།
དེ་དག་གི་ལུས་ཚད། ཚེ་ ཚད། བདེ་བའི་ལོངས་སྤྱོད་ཀྱི་ཚད་ལ་སོགས་པའི་སྒོ་ནས་ཟག་
བཅས་ཀྱི་བདེ་བ་རྒྱུ་འབྲས་དང༌། ཡང་སྐྱེ་མཆེད་དམ་བསྔོ་བས་ཟིན་པའི་དགེ་བ་འགའ་
བསགས་པས། གནས་སྐབས་ཀྱི་འབྲས་བུ་ལམ་ལྔ་ས་བཅུ་དང་། མཐར་ཐུག་གི་འབྲས་བུ་
-5 2 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་སྒྲུང་འགྲེལ་བཞུགས། [༩
རྫོགས་པའི་སངས་རྒྱས་ཟག་མེད་ཀྱི་ཡོན་ཏན་སྡེ་ཚན་ཉེར་གཅིག་དང་ལྡན་པ་སོགས་ཞིབ་ཏུ་
བཤད་དེ། བླང་དོར་གྱི་གནས་ལ་མཁས་པར་བྱའོ། །ལེའུ་བཅུ་པའོ།། །། །
༈ གསུམ་པ་མཇུག་གི་དོན་བཤད་པ། ཐུབ་པའི་གསུང་དང་དེ་ཡི་དགོངས་འགྲེལ་
རྣམས། །དཔང་དུ་བྱས་ཏེ་ལེགས་པར་བཤད་མོད་ནའང་། །བདག་བློ་བྱིས་པའི་དབང་གྱུར་
འགལ་འཁྲུལ་རྣམས། །དམ་པ་རྣམས་ཀྱིས་བཟོད་པར་མཛད་དུ་གསོལ། །བདག་གི་ཕན་
སེམས་རྒྱ་མཚོ་ལས་འོངས་པའི། །སྒྲུང་འགྲེལ་ངོ་མཚར་རིན་ཆེན་ཕྲེང་བ་འདི། །སྐྱེ་རྒུའི་བློ་
ཡི་དབུལ་བ་གཏན་བཅོམ་ནས། །ཀུན་མཁྱེན་རྒྱལ་བའི་དཔལ་གྱིས་འབྱོར་གྱུར་ཅིག །བདག་
ཀྱང་འཇམ་པའི་དབྱངས་ཀྱིས་རྗེས་བཟུང་སྟེ། །ཐོས་བསམ་སྒོམ་པའི་དཔལ་འབྱོར་གྱིས
ཕྱུག་ཅིང་། །འབྲས་བུ་སྐུ་བཞིའི་དངོས་གྲུབ་མྱུར་ཐོབ་ནས། །ཀུན་ཏུ་བཟང་པོའི་དཔལ་ལ་
སྤྱོད་པར་ཤོག །དཔེ་ལེགས་ལ་དག་པ་འདི་དགེ་བའི་བཤེས་གཉེན་དམ་པ་ཡོན་ཏན་དབང་
ཕྱུག་གིས་བསམ་པ་བཟང་བའི་སྒོ་ནས་བཞེངས་པ་ལགས། མངྒ་ལཾ། ཤུབྷཾ།། །།
བ 5 2 9 -



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
རྩོམ་སྒྲིག་འགན་འཁུར་བ།
མདུན་ཤོག་འཆར་འགོད་པ།
དཔེ་སྐྲུན་འགྲེམ་སྤེལ་ཚན་པ།
སྦྲག་ཨང་།
བརྒྱུད་འཚོང་།
པར་འདེབས་ཚན་པ།
དེབ་ཚད།
པར་ཤོག
སྤང་ལོ་བློ་གྲོས་བརྟན་པ་སོགས།
ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
ཐུབ་བསྟན་སྨོན་ལམ་དང་ས་སྐྱ་དགེ་ལེགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
850010
ཞིན་ཧྭ་དཔེ་ཚོང་ཁང་།
ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
787mmX 1092mm1/16
2316.25
ཡིག་གྲངས།
པར་གཞི།
པར་ཐེངས།
ཁྲི་1284
2015ལོའི་ཟླ་11པར་པར་གཞི་དང་པོ་བསྒྲིགས།
2015ལོའི་ཟླ་11 པར་པར་ཐེངས་དང་པོ་དཔར།
ISBN 978-7-80589-670-0
སྒོར་ 3840.00 ༼ཁྱོན་པོད་དོན་དགུ་ཡོད།༽
དཔེ་རྟགས།
རིན་གོང་།
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག



图书在版编目(CIP)数据
六大集成之般若集:藏文/ 美桑古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
1.0六…. 0美…. 0藏语一研究
IV.OH214
中国版本图书馆 CIP数据核字(2015)第210402号
六大集成之般若集
作者
责任编辑
封面设计
出版
社址
邮政编码
经销
印刷
开本
印张
字数
版次
印次
标准书号
定价
邦译师罗追丹巴等
乌金群培 嘎瓦西热桑布 土日美朗
土日美朗,萨迦格列
西藏藏文古籍出版社
拉萨市色拉路22号
850010
全国新华书店
成都一千印务有限公司
787mm×1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
3840.00元(全七十九册)
版权所有
翻印必究
