༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup:
ISBN:
13CN4458
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
Date:
n/a
bod jongs bod yig dpe raying dpe skrun khang /
Volume:
80
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



འཕགས་ཡུལ་རྒྱུན་དྲུག་ཐིག་གཉིས་ཀྱི་རྣལ་ལུང་།
་
t #18
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
བས་ཆེན་བཅོ་བརྒྱད་ལས།
ཕར་ཕྱིན་སྐོར།
་་ སྤྱོད་འཇུག་བོད་གསུམ་པ། ་ ་
་་་་་ ༡ - ༡༣ ་་་
ད
| །
་
སྨོན་བཟང་དཔེ་རྙིང་འཚོལ་བསྡུ། ཁང་ནས་བསྒྲིགས།
1: བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



.jp
gr
འཕགས་ཡུལ་རྒྱན་དྲུག་ྋཐོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
སྤྱོད་འཇུག་པོད་གསུམ་པ།
༡ - ༡༣
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



། དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
ངག་གི་རྒྱུན་ལས་བཀའ་བསྟན་གྱི་སྤར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྒོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང་། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང་། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས། །
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ་ །



ལས་རིམ་གླེང་སློང་གཏམ།
༈ བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
ཀ
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང་། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང༌། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྨྲ་ཏི་ཛ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང༌། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང༌། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང་། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང་། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
རང
A
ཚོགས་ལྔ་དང༌། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང་། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང་།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང༌། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང༌། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ།།དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང༌། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང༌། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲྭ་བསྐོར་ཕེབས་པའི་



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང༌། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང་། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།
•་པ



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང༌། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་(སྤྱི་ལོ༡༥༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང༌། དེའི་དངོས་སློབ་(སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་
ལས་



ལས་རིམ་གླེང་སློང་གཏམ།
ནད་
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་
ས4



ལས་རིམ་གླེང་སློང་གཏམ།
བ
པསཔ་ཡང
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། དོ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་(ཚན་པ་ཆུང་ངུ་ཞིག་ཁ་བསྐང་ཡོད།དེ་དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང་། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་ བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང༌། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། (༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ༼༩
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། ༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༼༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། (སྤྱི་ལོ་༢༠༠༡ ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་(སྤྱི་ལོ་༢༠༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས། །
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་



ལས་རིམ་གླེང་སློང་གཏམ།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །།
གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།༽
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤུད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
༼སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།༽
1 (j



དཀར་ཆག
ར
t
，，，，•••••••••••••••• ••••••(36)
དཀར་ཆག
༈ བྱང་ཆུབ་སེམས་པའི་སྤྱོད་པ་ལ་འཇུག་པའི་ཟིན་བྲིས་འཇམ་དཔལ་ཞལ་ལུང་། ....………....
......• ལྷོ་པ་ཀུན་མཁྱེན་རིན་ཆེན་དཔལ།
གཞུང་གི་གླེང་སློང་ནི། ..………………... •............ • •(1）
གཞུང་འདིས་བསྟན་དོན་མདོར་བསྟན་པ། ..........................•(1)
རྩོམ་པར་ཀླད་ཀྱི་དོན་ནི། ….........
• • • • •(17)
དམ་བཅའ་བ་ནི། ….....…...
• • • • • • • • •... •(25)
རྟེན་བསྟན་པ་ནི། ......…..........
•........• •(29)
སེམས་བསྐྱེད་ཀྱི་ཕན་ཡོན་ནི།….. ........
• • • • • • • •(32)
ཕན་ཡོན་རྗེས་སུ་བསྔགས་པ་ནི། ...
སྨོན་འཇུག་གི་དབྱེ་བ། …...........
སྨོན་འཇུག་སོ་སོའི་ཕན་ཡོན། .............…........………..……..(46)
བྱང་ཆུབ་སེམས་ལྡན་གང་ཟག་བསྟོད་པ། ……………………………. •....• • • • • • • • •(49)
རྟེན་སྣོད་རུང་བྱ་ཕྱིར་སྦྱོར་བ་ཡན་ལག་བདུན་ནི། ....
• • • • • • • •(50)
ཡི་རང་མན་བསྟན་པ། …...…..….. .....…...…........•(55)
དངོས་སུ་དམ་བཅའ་བ་ནི། ….……....……..……...……… …......
དབུ་སེམས་ཀྱི་སྡོམ་པའི་ཁྱད་པར། ….…..…..……….. ...............
བསླབ་བྱའི་ཁྱད་པར། …...
ཚུལ་ཁྲིམས་ཡང་དག་གི་རྟེན་བག་ཡོད། .…….......….........……..... བ(70)
བསླབ་པ་སྲུང་ཕྱིར་ཤེས་བཞིན། ………....….....................•(77)
............ •(40)
ས
• • •(67)
སླ



དཀར་ཆག་
• • • •(89)
བཟོད་པའི་སྤྱི་དོན། ……………………......
གཞུང་དོན། ...…..........
• • • • • •(90)
རིག་པ་ཅན་གྱི་བདག་དགག་པ། ………..
• • • • • • •(94)
བརྩོན་འགྲུས་བསྟན་པ། ..…….
......• •(103)
བསམ་གཏན་ནི། ......….......
•.....• •(113)
ཤེས་རབ་ཀྱི་སྤྱི་དོན་ནི། …..…..……....
• • • • • • • • •(129)
གཞུང་དོན་ལ་ཤེས་རབ་གཙོ་བོར་བསྟན་པ། …..….…...........…….....(130)
སྟོང་ཉིད་བསྒོམ་པའི་ཚུལ་ནི། …… …….…...... …..……….....…. •(132)
བདེ་གཉིས་ཀྱི་སྒྲ་དོན། ........
བདེན་གཉིས་ཀྱི་མཚན་ཉིད་སོགས། …...…….........…...........(142)
འཇིག་རྟེན་དང་བྱེ་མདོའི་རྩོད་སྤོང་ནི། ..
• • • • • • •(145)
རྣམ་རིག་པའི་རྩོད་སྤོང་། …..........…......................(151)
དོན་དམ་སྟོང་ཉིད་ལམ་དུ་སྒྲུབ་པའི་རྩོད་སྤོང་། ......…….............•(163)
ཐེག་ཆེན་བཀར་སྒྲུབ་པ། ................................. •(167)
མུ་སྟེགས་པས་བརྟགས་པའི་བདག་དགག་པ། …...................….... •(169)
ལུས་དྲན་ཉེར་སོགས་བསྟན་པ། ….…..... • • • • • • • • • •(174)
དོན་དམ་པར་སྐྱེ་བ་མཐའ་བཞི་དགག་པ། ........…..................(180)
བདེ་སྡུག་ཕྱི་རོལ་གྱི་དོན་ཡིན་པ་དགག་པ། …..
• • • • • • •(186)
ཆོས་ཐམས་ཅད་སྐྱེ་འགག་བྲལ་བར་བསྟན་པ། ......
...............•(188)
མཇུག་ཕན་ཡོན་བསྟན་པ། ...• • • • • • •....
• • • • •
......•(189)
- 2 -



དཀར་ཆག
•• •••• • ••••••• • ••• • • • • • ••• • •• • •(191)
“......(205)
བསགས་དགེ་བ
མཇུག་དོན། ….....…..............................• •(195)
། བྱང་ཆུབ་སེམས་དཔའི་སྤྱོད་པ་ལ་འཇུག་པའི་འགྲེལ་པ། ……....... བདེ་བ་ཅན་པ་ཡེ་ཤེས་མགོན་པོ།
ཀླད་ཀྱི་དོན་བསྟན་པ། ...…..…..
• • • • • • • • •(196)
སྒྲ་འཇུག་པའི་ཡུལ། .....
• • • • • •(198)
བཀའི་དབྱེ་བ། ......................
•.• • • •(201)
བསྟན་བཅོས་ངོས་བཟུང་བ། • • ་
• • • •(203）
མཛད་པ་པོའི་ཆེ་བ། ..............
............
འཆད་ཉན་གྱི་ཚུལ་བསྟན་པ། ......…... ................(209)
བཤད་ཐབས་ཀྱི་ཡན་ལག ....…......
• • • • • • •(210)
ཉན་པ་པོའི་བྱ་བ་ནི། .….………...... • • • • • • • • • • • • • • • • • • • •(212)
གཞུང་དངོས་ལ་མཚན་དོན་ནི། …....
བསྡུས་པའི་དོན་ནི། ..……....….
•...….….....•(218)
ཤུགས་བསྟན་དགོས་འབྲེལ་གྱི་ངག…..........
...... .....• •(224)
ལུས་སེམས་ཀྱི་རྟེན་བསྟན་པ། …..……..... • • • • • • • • •(226)
ཉམས་སུ་བླང་བྱའི་ཕར་ཕྱིན་དྲུག་ནི། …..........….
• • • • • • • • •(231)
སྨོན་འཇུག་གི་ཁྱད་པར། …..........
• • • • •(238)
དེ་ལྟའི་སེམས་བསྐྱེད་ནི་སྔོན་འགྲོ་ནི། ….........
• • • • • • •(243)
མཆོད་པ་ནི། ….…..........….....…. .............•(244)
སྡིག་བཤགས་སོགས་ནི། ............... • ..........• •(251）
བབ•，• •(215）
-3-



དཀར་ཆག
• • • • • •(255)
རྗེས་སུ་ཡི་རང་ནི། …......………..
དངོས་གཞི་ནི། ..........................
• • • • • • • • • • • • • • • • • • • • • • • •(257)
སེམས་བསྐྱེད་སྡོམ་པ་སྤྱིའི་མཚན་ཉིད་དང་བསླབ་བྱ། ….....................(262)
མཇུག་གི་དོན་ནི། ….………….
............ • •(280)
བསླབ་བྱ་ལ་བག་བྱ་བ་ནི། ...….......…......................(280)
བསླབ་པ་བསྲུང་བའི་ཆེད་དུ་དྲན་ཤེས་བཞིན་བསྟེན་པ། ..............…......(287)
སེམས་ཅན་བསྡུ་བའི་སྤྱོད་པ། ...
• • • • • • •(296)
བཟོད་པར་བྱ་བ་བསྟན་པ། • • • • • • • • • • • • • • • • • • • • • • • • • • • • • • • • • •(301)
བཟོད་པའི་ཡོན་ཏན་ཡིད་ལ་བྱ་བ། ........
• • •(309)
བཟོད་ཡུལ་སྟོན་པ་དང་འདྲ་བར་བལྟ་བ། …....
• • • • • • • •(317)
བརྩོན་འགྲུས་བསྟན་པ། ……..…………..….
• • • • • • •(318)
བསམ་གཏན་བསྟན་པ། • • •...
.............• •(326)
ཞི་གནས་དམིགས་པ་ཡིད་ལ་བྱ་བ། .…...
• • • • •(331)
བདག་གཞན་བརྗེ་བ་ནི། ..…..…......
.............•(333)
ཤེས་རབ་བསྟན་པ། .............…... .................•(336)
བདེན་གཉིས་བསྟན་པ། .............
• • • • • • •(339)
བདེན་གཉིས་རྩོད་སྤོང་། ...........
.................(346)
བདག་མེད་གཉིས་ཀྱི་སྒོ་ནས་རྒྱས་པར་བཤད་པ། …...................... བ(350)
ཐེག་ཆེན་བཀའ་སྒྲུབ་ནི། …...................................(360)
གང་ཟག་གི་བདག་དགག་པ་ནི། ….............................(365)
- 4 -



དཀར་ཆག་
དྲན་པ་ཉེར་བཞག་བཞིའི་སྒོ་ནས་གང་ཟག་བདག་མེད་རྒྱས་པར་བསྒོམ་པ། ..….....(369)
ངེས་འབྱེད་ཐུག་མེད་སྐྱོན་སྤོང་བ། .……………
.....• • • • •(373)
མཐའ་བཞི་འགོག་པ། .…………………....
.…........ • •(374）
ཆོས་ཐམས་ཅད་སྐྱེ་བ་མེད་པར་བསྟན་པ། .........….....……....….. བ(379)
དགེ་བའི་འབྲས་བུ་རྣམས་བསྔོ་བ། .....…..
• • • • •(382)
མཇུག་དོན་བསྟན་པ། ….….………...….
•........• • •(384)
།
།།
།



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
༄༅། །བྱང་ཆུབ་སེམས་པའི་སྤྱོད་པ་ལ་འཇུག་པའི་ཟིན་བྲིས་
འཇམ་དཔལ་ཞལ་ལུང་ཞེས་བྱ་བ་
བཞུགས་སོ། །
ལྷོ་པ་ཀུན་མཁྱེན་རིན་ཆེན་དཔལ་གྱིས་མཛད།
༄༅། །བྱང་ཆུབ་སེམས་པའི་སྤྱོད་པ་ལ་འཇུག་པའི་ཟིན་བྲིས་འཇམ་དཔལ་ཞལ་ལུང་
ཞེས་བྱ་བ། དུས་གསུམ་སངས་རྒྱས་ཐམས་ཅད་ཀྱི་མཁྱེན་བརྩེ་ནུས་པའི་བདག་ཉིད་བླ་མ་
འཇམ་པའི་དབྱངས་ལ་གུས་པས་ཕྱག་འཚལ་ཞིང་སྐྱབས་སུ་མཆིའོ། །བྱིན་གྱིས་བརླབ་ཏུ་
གསོལ། པདྨོ་ལས་འོངས་འཁོར་ལོ་འཛིན་བརྩོན་མགྲིན་སྔོན་མེ་དང་མིག་སྟོང་ལྷ་མིན་མི་དང་
ལྟོ་འགྲོའི་དབང་། །རྒྱལ་བ་རྒྱལ་སྲས་རང་རྒྱལ་སློབ་མར་བཅས་པའི་གཙུག་གི་རྒྱན་གྱུར་བླ་
མ་རིན་ཆེན་དང༌། །སྲིད་པའི་མཚན་མོར་ཀུན་རྨོངས་མུན་པས་བློ་མིག་ལྡོང་རྣམས་གང་གི་
བཀའ་དྲིན་ཐོབ་པའི་སྐད་ཅིག་ལ། །པདྨོའི་དཔལ་བཞིན་བློ་རྣམས་འབྱེད་མཛད་བཅོམ་ལྡན་
འཇམ་དབྱངས་ཡེ་ཤེས་ཉི་མ་དེ་ལ་ཕྱག་འཚལ་ལོ། །དཔག་ཡས་བློ་མངའ་སྤྲོས་པའི་རྡུལ་བྲལ་
ཞི་བའི་ལྷས། །འགྲོ་བའི་རྩ་ལག་ཀུན་མཁྱེན་གསུང་རབ་ཟབ་ཡངས་ལས། །རྒྱལ་སྲས་རྣམས་
ཀྱི་འཇུག་ངོགས་ཕ་རོལ་ཕྱིན་པ་དྲུག །ལེགས་འོངས་དཔལ་ལྡན་ཡོན་ཏན་རྒྱ་མཚོའི་གསུང་
བཞིན་བཤད། །
རྒྱལ་སྲས་དམ་པ་བློ་གྲོས་མི་ཟད་པ་ཞེས་གྲགས་པ་འདིས། རྒྱལ་སྲིད་ཀྱི་དཔལ་
ཕུན་སུམ་ཚོགས་པ་རྩྭ་ལྟར་དོར་ཏེ། བརྟུལ་ཞུགས་དྲི་མ་མེད་པའི་ཁུར་བླངས་ནས། དགེ་བའི་
- ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤེས་གཉེན་གྱི་གདམས་པ་ལ་བརྩོན་པ་དམ་པས་བསྐྲུན་པ་ལས། མགོན་པོ་འཇམ་པའི་
དབྱངས་ཀྱི་ཡེ་ཤེས་གཟིགས་པ་ཞུགས་ཤིང་བརྙེས་པ་དང་། གཞན་ཡང་ངོ་མཚར་བའི་མཛད་
པ་དུ་མས་ཀུན་ནས་མཛེས་པའི་བདག་ཉིད་ཆེན་པོ་དེས། བྱང་ཆུབ་སེམས་དཔའི་བསླབ་པ་ལ་
མདོ་སྡེ་དུ་མ་ཚད་མར་གྱུར་པས་འཇུག་པ། བསླབ་པ་ཀུན་ལས་བཏུས་པ་དང༌། མདོ་ཀུན་
ལས་བཏུས་པ་གཉིས་མཛད་ལ། སླར་ཡང་དེ་དག་གི་དོན་བསྡུས་ཏེ། སློབ་པ་པོ་རྟེན་གྱི་གང་
ཟག །བསླབ་བྱ་ཕ་རོལ་ཏུ་ཕྱིན་པ་དྲུག །སྒྲུབ་བྱེད་བྱང་ཆུབ་མཆོག་གི་སེམས་གསལ་བར་
སྟོན་པའི་གཞུང་འདི་མཛད་དོ། །དེ་གཏན་ལ་འབེབ་པར་འདོད་པས། པཎྜིཏ་ཆེན་པོ་བྷ་ཌན་
ཞེས་བྱ་བའི་རྗེས་འབྲང་ཁ་ཅིག །རྩོམ་པ་དང་འབྲེལ་བ་ཀླད་ཀྱི་དོན། གཞི་རྟེན་གྱི་གང་ཟག །
ཉེ་བར་ལེན་པའི་རྒྱུ་སེམས་བསྐྱེད་པ། ལྷན་ཅིག་བྱེད་པའི་རྐྱེན་བསླབ་པ་སྒྲུབ་པ། བསྒྲུབས་
པའི་འབྲས་བུ་མངོན་པར་གྲུབ་པ་དང་ལྔའོ། །དང་པོ་ནི། གཞུང་ལ་དངོས་སུ་གནས་པ་མཆོད་
པར་བརྗོད་ཅིང་བཤད་པར་དམ་བཅའ་བ་ཁེངས་བསྐྱུང་བ་དང་བཅས་པ་དང་། ཤུགས་ཀྱིས་
བསྟན་པ་དགོས་འབྲེལ་གཉིས་ཀྱིས་བསྟན་ལ། དལ་འབྱོར་གྱི་གཞི་རྟེན་གྱི་གང་ཟག་བསྟན་
ཅིང༌། དེ་ནས་ལེའུ་གསུམ་གྱིས་བྱང་ཆུབ་ཏུ་སེམས་བསྐྱེད་པ་བཤད་ནས། ལྷན་ཅིག་བྱེད་པའི་
རྐྱེན་བསླབ་པ་སྒྲུབ་པ་ལ། ཐུན་མོང་གི་རང་བཞིན་དང་། སོ་སོའི་རང་བཞིན་ལས། སྔ་མ་ལེའུ་
བཞི་པ་དང་ལྔ་པས་བསྟན་ཅིང་། གཉིས་པ་ལ་གཉེན་པོ་གྲུབ་པ་དང་གནས་པའི་གེགས་སྤང་
བ་བཟོད་པ། རྗེས་སུ་མཐུན་པའི་སྦྱོར་བ་བསྟེན་པ་བརྩོན་འགྲུས། གཉེན་པོའི་རང་བཞིན་
བསམ་གཏན་དང་ཤེས་རབ་བོ། །དེ་ལ་ཤེས་རབ་གཙོ་བོ་ཉིད་དུ་བསྟན་པ། དེའི་རང་བཞིན་
སྟོང་པ་ཉིད་ཤེས་པ་ཡིན་པ། སྟོང་པ་ཉིད་བསྒོམ་པ་ལ་འཇུག་ཚུལ། དངོས་པོར་འཛིན་པ་
དགག་པ། སྟོང་ཉིད་བསྒོམ་པའི་འབྲས་བུ་དང་ལྔ་ཞེས་འཆད་པ་ནི་རྩོམ་པ་པོའི་དགོངས་པ་མ་
ཡིན་ཞེས་བདག་གི་བླ་མས་རྒྱུ་མཚན་དང་བཅས་ཏེ་གསུངས་མོད། ཤེས་རབ་ལེའུའི་སྐབས་
- 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
སུ་བརྗོད་པར་བྱའོ། །ཡང་ཇོ་བོ་པུཎྜ་ཤྲཱི་མི་ཏྲ་གཞུང་འདི་བསླབ་པ་གསུམ་གྱིས་བསྡུས་པར་
བཞེད་དེ། དེའང་ཐོག་མའི་ལེའུ་དྲུག་ལྷག་པ་ཚུལ་ཁྲིམས་ཀྱི་བསླབ་པ། བསམ་གཏན་ཏིང་
འཛིན། ཤེས་ རབ་ ཀྱིས་ཤེས་ རབ་ ཀྱི་བསླབ་ པ། བརྩོན་འགྲུས་གསུམ་གའི་གྲོགས་ཞེས་
བཤད་དོ། །འདིར་བདག་གི་བླ་མའི་གསུང་གིས་བྲམ་ཟེ་ནག་པོ་ཞབས་ཀྱིས་བསྟན་བཅོས་
འདི་ལ་ལུས་གསུམ་དུ་བཤད་དེ། བསྟན་བཅོས་འབྱུང་བའི་རྒྱུ་བསྟན་པ། གཞུང་ཕ་རོལ་ཏུ་
ཕྱིན་པ་དྲུག་གཏན་ལ་དབབ་པ། བརྩམས་པ་མཐར་ཕྱིན་པའི་བྱ་བ་ཞེས་བཞེད་ལ། དེ་ཉིད་སྔ་
མ་དང་ཡང་དོན་མཐུན་ཏེ། བཅོམ་ལྡན་འདས་བྱམས་པས། བསླབ་གསུམ་དབང་དུ་མཛད་
ནས་ནི། །རྒྱལ་བས་ཕ་རོལ་ཕྱིན་པ་དྲུག །ཡང་དག་བཤད་དེ་དང་པོས་གསུམ། །ཐ་མ་གཉིས་
ཀྱིས་རྣམ་ པ་གཉིས། །གཅིག་ནི་གསུམ་ཆར་ལ་ཡང་གཏོགས། །ཞེས་གསུངས་ལ། དེ་ཉིད་
ཚོགས་གཉིས་སུ་འདུས་ཏེ། སྦྱིན་དང་ཚུལ་ཁྲིམས་བསོད་ནམས་ཀྱི། །ཚོགས་ཡིན་ཤེས་རབ་
ཡེ་ཤེས་ ཀྱི། །གསུམ་པོ་གཞན་ནི་གཉིས་ཀ་སྟེ། །ལྔ་ ཆར་ཡང་ནི་ཡེ་ཤེས་ཚོགས། །ཞེས་
གསུངས་སོ། །རྩོམ་པ་པོས་ཀྱང་གཞུང་འདི་བསླབ་པ་གསུམ་མམ་ཚོགས་གཉིས་སུ་དོན་གྱིས་
གནས་ཀྱང་། དངོས་དོན་ཕ་རོལ་ཏུ་ཕྱིན་པ་དྲུག་ཏུ་དགོངས་ཏེ། དེ་ལ་ཉེ་བར་ལེན་པའི་རྒྱུ་བྱང་
ཆུབ་ཏུ་སེམས་བསྐྱེད་པའི་ལེའུ་གསུམ་སྦྱིན་པའི་ཕ་རོལ་ཏུ་ཕྱིན་པ། བག་ཡོད་པ་དང་དྲན་ཤེས་
བཞིན་ཏེ། ལེའུ་གཉིས་ཚུལ་ཁྲིམས་ཏེ།
བསླབ་བཏུས་ལས་འདིའི་ཐོག་མའི་ལེའུ་གསུམ་གྱི་བརྗོད་བྱ་ལ་སྦྱིན་པའི་ཕ་རོལ་ཏུ་
ཕྱིན་པར་གསུངས། འདིའི་ལེའུ་བཞི་པ་དང་ལྔ་པའི་དོན་ལེའུ་བདུན་དུ་མཛད་དེ། ཚུལ་ཁྲིམས་
ཀྱི་ལེའུ་ཞེས་གསུངས་ཤིང༌། བཟོད་པ་དང་བརྩོན་འགྲུས་རང་མིང་གིས། བསམ་གཏན་ལ་
དབེན་པ་དང་། རྟེན་འབྲེལ་ཞེས་དང་། ཤེས་རབ་ལ་བདག་མེད་གཉིས་ཞེས་གསུངས་སོ། །
དེ་ཡང་ཅིས་མངོན་ཞེ་ན། དེའི་ལེའུ་དང་པོར་འཕགས་པ་སྡོང་པོ་བཀོད་པའི་མདོའི་བྲམ་ཟེ་
- { -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱལ་བའི་དྲོད་ཀྱི་སྐྱེ་མཆེད་ཀྱི་རྣམ་པར་ཐར་པ་ལས། མི་ཁོམ་པ་བརྒྱད་ལས་ལོག་པ་ཡང་རྙེད་
པར་དཀའ། མིར་གྱུར་པ་ཡང་རྙེད་པར་དཀའ། དལ་བ་ཕུན་སུམ་ཚོགས་པ་རྣམ་པར་དག་
པའང་རྙེད་པར་དཀའ་ཞེས་བྱ་བ་ལ་སོགས་པས་རྟེན་གྱི་གང་ཟག་བསྟན་ནས། དེ་དང་ལྡན་
པས་རྩ་བ་དད་པ་བརྟན་པོ་ལ་བརྟེན་ནས་སེམས་བསྐྱེད་པར་བྱའོ་ཞེས་སྟོན་པས། དད་པའི་རྩ་
བ་བརྟན་བྱས་ཏེ། །བྱང་ཆུབ་ལ་ནི་བློ་བརྟན་བྱ། །ཞེས་པ་ལས། དེ་ཉིད་དཀོན་མཆོག་ཏ་ལ་
ལའི་མདོ་ལས། རྒྱལ་དང་རྒྱལ་བའི་ཆོས་ལ་དད་གྱུར་ཅིང་། །སངས་རྒྱས་སྲས་ཀྱི་སྤྱོད་ལ་དད་
བྱེད་ལ། །བྱང་ཆུབ་བླ་ན་མེད་ལ་དད་གྱུར་ནས། །སྐྱེས་བུ་ཆེན་པོ་རྣམས་ཀྱི་སེམས་སྐྱེའོ། །
དད་པ་སྔོན་འགྲོ་མ་ལྟར་བསྐྱེད་པ་སྟེ། །ཞེས་བྱ་བ་ལ་སོགས་པ་དད་པའི་རྩ་བ་བརྟན་པར་
བྱས་ནས། དེས་བྱང་ཆུབ་ཀྱི་སེམས་བསྐྱེད་པ་ལ་ཐོག་མར་ཕན་ཡོན་བསྟན་པ། མདོ་སྔ་མ་
ལས། རིགས་ཀྱི་བུ་བྱང་ཆུབ་ཀྱི་སེམས་ནི་སངས་རྒྱས་ཀྱི་ཆོས་ཐམས་ཅད་ཀྱི་ས་བོན་ལྟ་བུའོ།།
འགྲོ་བ་ཐམས་ཅད་ཀྱི་ཆོས་དཀར་པོ་རྣམ་པར་འཕེལ་བར་བྱེད་པས་ཞིང་ལྟ་བུའོ་ཞེས་བྱ་བ་ལ་
སོགས་པས་སྤྲོ་བ་བསྐྱེད་དེ། དངོས་གཞི་བྱང་ཆུབ་ཏུ་སེམས་བསྐྱེད་པའང་། སེམས་ཅན་ཆེན་
པོ་དག་དེ་ལྟ་བུ་ཐོས་ནས། བྱང་ཆུབ་སེམས་པའི་སྤྱོད་པ་དཀའ་བ་ཡང་ཤེས་རབ་ཀྱིས་རྟོགས་
པར་བྱས་ནས་སྐྱེ་བོ་མ་ལུས་པ་སྡུག་བསྔལ་ལས་བསྐྱབ་པའི་ཁུར་ཁྱེར་བར་སྤྲོ་བ་དེ། ཕྱག་བྱ་
བ་དང་ཞེས་བྱ་བ་ལ་སོགས་པ་སྦྱོར་དངོས་རྗེས་གསུམ་གྱིས་བྱང་ཆུབ་ཏུ་སེམས་བསྐྱེད་ནས།
དེ་ལྟ་བུའི་སེམས་དང་ལྡན་པས། བདག་གི་ལུས་དང་ལོངས་སྤྱོད་དང་། །དགེ་བ་དུས་གསུམ་
སྐྱེས་པ་རྣམས། །སེམས་ཅན་ཀུན་ལ་གཏང་བ་དང༌། །དེ་བསྲུང་དག་དང་སྤེལ་བའོ། །འདི་ནི་
བྱང་ཆུབ་སེམས་དཔའི་སྡོམ་པ་བསྡུས་པ་ཡིན་ཏེ། ཞེས་བྱ་བ་ལ་སོགས་པས་མདོར་བསྟན་ཅིང་
དེ་ཉིད་བྱང་ཆུབ་སེམས་དཔའ་རྡོ་རྗེ་རྒྱལ་མཚན་གྱི་མདོ་ལས། དེ་ལྟར་ཡང་བྱང་ཆུབ་སེམས་
དཔའ་བདག་ཉིད་སེམས་ཅན་ཐམས་ཅད་ལ་གཏོང་བ་ན་ཞེས་བྱ་བ་ལ་སོགས་པས་གཏོང་བ་



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
གསུམ་རྒྱས་པར་བཤད་ནས། སྦྱིན་པའི་ཕ་རོལ་ཏུ་ཕྱིན་པ་ཞེས་གསུངས་པའི་དོན་ལེའུ་དང་
པོས་དད་པའི་རྩ་བ་བརྟན་པས་ཕན་ཡོན་དྲན་པ། གཉིས་པ་དང་གསུམ་པས་བྱང་ཆུབ་ལ་བློ་
བརྟན་པ་སེམས་བསྐྱེད་བསྟན་ཏོ། །དེ་ནས་ལེའུ་གཉིས་པར་དེ་ལྟར་ལུས་དང་ལོངས་སྤྱོད་ལ་
སོགས་པ་གཏང་བ་འདི་དག་ཀྱང་བསྲུང་བར་བྱ་སྟེ། ཞེས་མཚམས་སྦྱར་ནས། སྡོང་པོ་བཀོད་
པའི་མདོའི་དཔལ་འབྱུང་གི་རྣམ་པར་ཐར་པ་ལས་རིགས་ཀྱི་བུ་དགེ་བའི་བཤེས་གཉེན་གྱིས་
ཡང་དག་པར་ཟིན་པའི་བྱང་ཆུབ་སེམས་དཔའ་རྣམས་ནི་ངན་འགྲོར་མི་ལྟུང་ངོ༌། །དགེ་བའི་
བཤེས་གཉེན་གྱིས་བསམ་པའི་བྱང་ཆུབ་སེམས་དཔའ་རྣམས་ནི་བྱང་ཆུབ་སེམས་དཔའི་
བསླབ་པ་དང་འགལ་བར་མི་བྱེད་དོ་ཞེས་བྱ་བ་ནས། རིགས་ཀྱི་བུ་དེ་ལྟ་བས་ན་དེ་ལྟར་ཡིད་
ལ་བྱ་བ་རྒྱུན་མ་བཅད་པར་དགེ་བའི་བཤེས་གཉེན་རྣམས་ཀྱི་དྲུང་དུ་འགྲོ་བར་བྱའོ། ཁུར་
ཐམས་ཅད་བསྐུར་བས་ཡོངས་སུ་མི་སྐྱོ་བའི་ཕྱིར་ས་ལྟ་བུའི་སེམས་དང་། མི་ཕྱེད་པའི་ཕྱིར་རྡོ་
རྗེ་ལྟ་བུའི་སེམས་དང་། ཞེས་བྱ་བ་ལ་སོགས་པས་དགེ་བའི་བཤེས་གཉེན་བསྟེན་ཚུལ་བསྟན་
ནས། ཡང་བྱང་ཆུབ་སེམས་དཔའི་བསླབ་པའི་གཞི་རྣམས་ནི་ཕལ་ཆེར་མདོ་སྡེ་དག་ལས་སྣང་
སྟེ༑ མདོ་སྡེ་དེ་དང་དེ་དག་ལས་བྱང་ཆུབ་སེམས་དཔའི་ཀུན་ཏུ་སྤྱད་པ་དང་། བྱང་ཆུབ་སེམས་
དཔའི་བསླབ་པའི་གཞི་རྣམས་བཅས་སོ་ཞེས་གསུངས་པའི་ཕྱིར་རོ་ཞེས་བྱ་བ་ལ་སོགས་པས་
མདོ་བལྟ་བའི་འཐད་པ་བསྟན། ལེའུ་གསུམ་པ་ལས་དེ་ལ་ལུས་བསྲུང་གང་ཞེ་ན། གནོད་
འགྱུར་སྤོང་བ་གང་ཡིན་པའོ། །དེ་ཡང་འཕགས་པ་ནམ་མཁའི་མཛོད་ཀྱི་མདོ་ལ་སོགས་པའི་
རྗེས་སུ་འབྲངས་ནས་གནོད་འགྱུར་གྱི་ཆོས་བཅུ་གསུམ་སྤང་བར་གསུངས་ཏེ། འདི་ལྟར་
བདུད་ཀྱི་ལས་ཀྱི་གནོད་པ་སྤང་བ་དང༌། བྱང་ཆུབ་ཀྱི་སེམས་བརྗེད་པའི་གནོད་པ་སྤང་བ་དང་།
སྤྲོ་བ་མེད་པའི་གནོད་པ་སྤང་བ་དང༌། སེམས་ཅན་གྱི་དོན་ལ་འཁྲུལ་པའི་གནོད་པ་ལ་སོགས་
པ་རྒྱ་ཆེར་བཤད་ནས། ཡུམ་ལས། བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་རིང་པོར་མ་ལོན་པ་དེ་ལ་བདུད་སྡིག་ཅན་ཤིན་ཏུ་བརྩོན་པར་བྱེད་དེ་ཞེས་བྱ་བ་ལ་སོགས་
པས་བདུད་ཀྱི་ལས་དང༌། དེ་སྤང་བའི་ཐབས་དང་། བྱང་ཆུབ་སེམས་དཔའི་སོ་སོར་ཐར་པ་
ལས། དེས་ཆོས་དང་མཐུན་པ་དང་། ཆོས་ཉན་པ་དང་། དེ་བཞིན་གཤེགས་པ་ལ་མཆོད་པ་ལ་
ཞལ་ཏ་བྱེད་པ་བསྟན་ཏོ་ཞེས་བྱ་བ་ལ་སོགས་པས་ཆོས་སྨྲ་བ་ལ་གུས་པར་བྱ་བ་བསྟན། ལེའུ་
བཞི་པར་གཞན་ཡང་མདོ་སྡེ་དག་ལས་གནོད་པ་ཆེན་པོ་དག་གསུངས་ཏེ། རེ་ཞིག་འཕགས་པ་
ནམ་མཁའི་སྙིང་པའི་མདོ་ལས། རིགས་ཀྱི་བུ་རྒྱལ་པོ་རྒྱལ་རིགས་སྤྱི་བོ་ནས་དབང་བསྐུར་
བའི་རྩ་བའི་ལྟུང་བ་ལྔ་སྟེ། རྩ་བའི་ལྟུང་བ་དེ་དག་གིས་རྒྱལ་པོ་རྒྱལ་རིགས་སྤྱི་བོ་ནས་དབང་
བསྐུར་བ་དགེ་བའི་རྩ་བ་སྔོན་བསྐྱེད་པ་ཐམས་ཅད་ཐལ་བར་རློག་སྟེ། ཕམ་པར་འགྱུར་ཞིང་
ལྷ་དང་མིའི་བདེ་བའི་གནས་ཐམས་ཅད་ལས་ལྟུང་ནས་ངན་སོང་དུ་འགྲོ་བར་འགྱུར་རོ། །ལྔ་
གང་ཞེ་ན། ཞེས་པ་ལ་སོགས་པས་སྔ་མ་རྣམས་ཀྱི་བསླབ་བྱ་རྒྱས་པར་བསྟན་ཏོ། །ལེའུ་ལྔ་
པར་གཞན་གྱི་སྐྱོན་ལ་མི་བརྟག་པ་ལ་སོགས་པ་བསྟན་ཏེ། དེའང་ལྷག་པའི་བསམ་པ་ལ་
བསྐུལ་བའི་མདོ་ལས་ཇི་སྐད་དུ། ལས་དང་པོ་པའི་བྱང་ཆུབ་སེམས་དཔའ་དག །གནོད་པ་
འདི་ལྟ་བུ་དག་ཐོས་ནས་སྐྲག་སྟེ། ཡི་དམ་བླང་བར་གསུངས་པ་དེ་བཞིན་དུ་བྱའོ་ཞེས་བྱ་བ་ལ་
སོགས་པ་བག་ཡོད་རྒྱས་པར་བསྟན། ལེའུ་དྲུག་པར་དེའང་རྟག་ཏུ་དྲན་པས་འགྲུབ་ཅེས་བྱའོ།།
དྲན་པ་བཅུ་གཉིས་པོ་འདི་དག་ནི་འབྲས་བུ་མེད་པའི་སྤྱོད་པ་སྤང་བར་འགྱུར་བ་སྟེ་ཞེས་བྱ་བ་
ལ་སོགས་པ་དྲན་པ་དང་ཤེས་བཞིན་གྱིས་སྒོ་གསུམ་མི་དགེ་བ་ལས་བསྲུང་བ་བསྟན། ལེའུ་
བདུན་པར། ལེགས་སྤྱད་དག་ལ་བརྩམ་པར་བྱ། །ཐམས་ཅད་ལ་ཡང་ཚོད་རིག་བྱ། །དེ་ལྟར་
བསླབ་པའི་གཞི་འདི་ལས། །དེ་ཡི་ལོངས་སྤྱོད་བསྲུང་མི་དཀའ། །ཞེས་བྱ་བའི་དྲག་ཤུལ་ཅན་
གྱིས་ཞུས་པའི་མདོ་ལས། ཤིན་ཏུ་བརྟགས་ཏེ་ལས་བྱེད་པ་དང་། ལེགས་པར་བྱེད་པའི་ལས་
བྱེད་པ་ཞེས་བསླབ་པའི་ གཞི་གསུངས་པས། ལོངས་སྤྱོད་རྣམས་བཞག་ཉེས་པ་དང་། མ་
- G -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
བརྟགས་པ་དང༌། གཡེལ་བ་བཀག་པར་གྲུབ་པ་ཡིན་ནོ། །ཡང་མདོ་དེ་ཉིད་ལས། བུ་དང༌།
ཆུང་མ་དང་། བྲན་ཕོ་དང་། བྲན་མོ་དང་། ལས་བྱེད་པ་དང་། ཞོ་ཤས་འཚོ་བ་རྣམས་ཡང་དག་
པར་ཡོངས་སུ་སྤྱད་པ་ཞེས་གསུངས་ཏེ། ཅི་ནས་ཀྱང་བདག་དང་གཞན་གྱི་བྱང་ཆུབ་ཀྱི་ཕྱོགས་
དང་། ཐོས་པ་ལ་སོགས་པའི་བར་ཆད་དུ་འགྱུར་བའི་གཏོང་བའམ་མི་གཏོང་བ་གཉིས་ཀ་མི་
བྱའོ། །ལོངས་སྤྱོད་དང་དགེ་བ་བསྲུང་བ་སྟེ། བསོད་ནམས་མི་ཉམས་པར་བསྲུང་ཚུལ་བསྟན།
འདིར་བག་ཡོད་ཀྱིས་བསྲུང་བ་མདོར་བསྟན། ཤེས་བཞིན་གྱིས་བསྲུང་བ་རྒྱས་པར་བཤད་
ལ༑ དག་ པ་གསུམ་ལས་ལུས་དག་པའི་ཕྱོགས་གཅིག་སྡིག་པ་དག་ལ། ལེའུ་བརྒྱད་པར།
ལུས་དག་པ་ནི་སྡིག་པ་སྦྱང་བ་ལ་སོགས་པ་སྟེ། འཕགས་པ་དེ་བཞིན་གཤེགས་པའི་གསང་
བའི་མདོ་ལས་འདི་སྐད་དུ། གང་ཡང་གྲོང་ཁྱེར་ཆེན་པོ་དག་གི་དུར་ཁྲོད་ཆེན་པོའི་སྲོག་ཆགས་
བརྒྱ་སྟོང་དུ་མས་གང་བར་གྱུར་པ་དེར་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་དེས་
བདག་གི་ལུས་ཆེན་པོ་ཤི་ཞིང་དུས་ལས་འདས་པར་སྟོན་ཏོ་ཞེས་བྱ་བ་ལ་སོགས་པ་དང༌། ཉེ་
བར་འཁོར་གྱིས་ཞུས་པ་ལས་ཀྱང་། ཤཱ་རིའི་བུ་བྱང་ཆུབ་སེམས་དཔའ་རྣམས་ཀྱི་ཁ་ན་མ་ཐོ་བ་
ཆེན་པོས་བཅས་པའི་ལྟུང་བ་གཉིས་ཏེ། གཉིས་གང་ཞེ་ན་འདི་ལྟ་སྟེ། ཞེ་སྡང་དང་ལྡན་པ་དང་།
གཏི་མུག་དང་ལྡན་པའོ་ཞེས་བྱ་བ་ལ་སོགས་པས་ལྟུང་བ་འབྱུང་བའི་རྒྱུ་དང་བཤག་ཚུལ་
བསྟན་ནས། དེ་ལས་གཞན་པའི་ལྟུང་བ་ལྕི་བ་རྣམས་ནི་སངས་རྒྱས་བཅོམ་ལྡན་འདས་སུམ་ཅུ་
རྩ་ལྔ་ལ་གཅིག་པུས་ཉིན་མཚན་དུ་ལྟུང་བ་ལྕི་བ་རྣམས་བཤགས་པར་བྱའོ་ཞེས་ཕུང་པོ་གསུམ་
པ་གདོན་པའི་ཐབས་དང་བཅས་པས་བསྲུང་བ་གསུམ་བསྟན་ནས། བདུན་པོ་དེ་ཚུལ་ཁྲིམས་
ཀྱི་ཕ་རོལ་ཏུ་ཕྱིན་པ་ཞེས་གསུངས། ལེའུ་དགུ་པར་ཆོས་ཡང་དག་པར་སྡུད་པའི་མདོ་ལས།
སྡུག་བསྔལ་དང་དུ་ལེན་པའི་བཟོད་པ་དང༌། ཆོས་ལ་ངེས་པར་སེམས་པའི་བཟོད་པ་དང་།
གནོད་པ་བྱེད་པ་ལ་ཅི་མི་སྙམ་པའི་བཟོད་པ་སྟེ་རྣམ་པ་གསུམ་གསུངས་སོ་ཞེས་བྱ་བ་ལུས་
-7 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་ པའི་ ཕྱོགས་གཅིག་ཉོན་མོངས་པ་དག་པས་བཟོད་པའི་ལེའུ་བསྟན། ལེའུ་བཅུ་པར་
སྲེད་མེད་ཀྱི་བུས་ཞུས་པའི་མདོ་ལས་འདི་ལྟར། རིགས་ཀྱི་བུ་ཐོས་པ་ལྡན་ན་ཤེས་རབ་འབྱུང་
བར་འགྱུར་རོ། །ཤེས་རབ་དང་ལྡན་ན་ཉོན་མོངས་པ་རབ་ཏུ་ཞི་བར་འགྱུར་རོ། །ཉོན་མོངས་
པ་མེད་པ་ལ་བདུད་ཀྱིས་གླགས་མི་རྙེད་དོ་ཞེས་པ་དང་། འཕགས་པ་བློ་གྲོས་མི་ཟད་པས་ཞུས་
པའི་མདོ་ལས། ཐོས་ པའི་རྣམ་པ་ནི་བརྒྱད་ཅུ་སྟེ། འདི་ལྟ་སྟེ། འདུན་པའི་རྣམ་པ་དང༌ །
བསམ་པའི་རྣམ་པ་དང༌། ལྷག་པའི་བསམ་པའི་རྣམ་པ་དང༌། སྦྱོར་བའི་རྣམ་པ་ལ་སོགས་པ་
དང་། ཡང་དེ་ཉིད་ལས། ཡང་དང་ཡང་ཚོལ་བ་དང་། སེམས་ལ་རྙོག་པ་མེད་པར་བྱེད་པ་དང་།
སྒྲིབ་པ་རྣམས་གནོན་པ་དང་། ལྟུང་བ་རྣམས་ལས་བྱུང་བར་ཤེས་ཤིང་། འགྱོད་པ་མེད་པ་དང་
།
ཀུན་ནས་ལྡང་བ་མེད་པ་དང་། ནན་ཏན་སྙིང་པོར་བྱེད་པ་དང་། ཆོས་ལ་གཞོལ་བ་དང་། ཆོས་
ལ་འབབ་པ་དང༌། ཆོས་ལ་བབ་པ་ལ་སོགས་པ་ཐོས་པ་བཙལ་བའི་སྒོ་ནས་བརྩོན་འགྲུས་ཀྱི་
ཕ་རོལ་ཏུ་ཕྱིན་པ་བསྟན། ལེའུ་བཅུ་གཅིག་པར་དེ་ལྟར་དྲག་ཤུལ་ཅན་གྱིས་ཞུས་པའི་ཚུལ་
གྱིས་ཁྱིམ་གྱི་སྐྱོན་རྣམས་བསྒོམས་ཏེ་དགོན་པ་ལ་གནས་པར་བྱ་བར་ངེས་སོ་ཞེས་ཏེ། ཇི་སྐད་
དུ། ཟླ་བ་སྒྲོན་མའི་མདོ་ལས། འདོད་པ་དག་ནི་རབ་ཏུ་བསྟེན་བྱེད་ཅིང་། །བུ་དང་ཆུང་མ་དག་
ལ་སྲེད་བྱས་ནས། །སྨད་པར་བྱ་བའི་ཁྱིམ་ལ་བརྟེན་པ་དེ། །ནམ་ཡང་བླ་མེད་བྱང་ཆུབ་མཆོག་
མི་ཐོབ། །གང་དག་འདོད་པ་ལྕི་སྐམ་མེ་བཞིན་སྤོང་། །བུ་དང་ཆུང་མ་དག་ལ་སྲེད་སྦྱངས་ནས།
ཁྱིམ་གྱིས་སྐྲག་སྟེ་ཁྱིམ་ནས་མངོན་འབྱུང་བ། །དེ་དག་བྱང་ཆུབ་མཆོག་འདི་རྙེད་མི་དཀའ། །
ཞེས་བྱ་བ་ལ་སོགས་པ་དང༌། དབེན་པར་གནས་པའི་ཕན་ཡོན་ཡང་མདོ་དེ་ཉིད་ལས། གང་
དག་དགའ་དང་མི་དགའ་ཅུང་ཟད་མེད། །གང་དག་ནགས་དང་རི་སུལ་ལ་དགའ་བ། །དེ་དག་
མི་ཡི་འཇིག་རྟེན་རྟོག་རབ་བདེ། །དགེ་སྦྱོང་ཉིད་ཀྱིས་རབ་བདེ་མྱོང་བར་འགྱུར། །བདག་དང་
བདག་གིར་བྱེད་པ་ཅི་ཡང་མེད། །ཡང་དག་ཡོངས་འཛིན་རྣམ་པ་ཀུན་ཏུ་མེད། །བསེ་རུ་ལྟ་
- $ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
བུར་འཇིག་རྟེན་འདིར་གནས་པ། །དེ་དག་ནམ་མཁའ་ལ་ནི་རླུང་ལྟར་འགྲོ། །ཞེས་དང་། ཡང་།
དེ་ནི་ཐར་པའི་རྗེས་སུ་མཐུན་པ་ཡིན། །དེ་ནི་རྣམ་གྲོལ་ཞི་བ་མྱུར་རྟོགས་བྱེད། །ནགས་ལ་
གནས་ཤིང་རྣམ་གྲོལ་བསྟེན་བྱེད་ན། །དགོན་གནས་དེ་ལ་ཡོན་ཏན་འདི་ཀུན་འབྱུང༌། །ཞེས་
དང༌། དྲག་ཤུལ་ཅན་གྱིས་ཞུས་པ་ལས། བདག་ནི་སེམས་ཅན་དང་འདྲེ་བར་མི་བྱའོ། །བདག་
གིས་སེམས་ཅན་གཅིག་གི་དགེ་བའི་རྩ་བ་བསྐྱེད་པར་མི་བྱའོ་ཞེས་བྱ་བས་དབེན་པར་གནས་
པའི་ཚུལ་བསྟན་ནས། ལེའུ་བཅུ་གཉིས་པར་དེ་ལྟར་དགོན་པ་ལ་གནས་ནས་མཉམ་པར་
བཞག་པ་ལ་བརྩོན་པར་བྱ་སྟེ། བཅོམ་ལྡན་འདས་མ་ལས། དེས་སེམས་ཅན་དེ་དག་གི་དོན་
དུ་བསམ་གཏན་གྱི་ཕ་རོལ་ཏུ་ཕྱིན་པ་ལ་སྤྱོད་པས་སེམས་གཡེང་བར་མི་འགྱུར་རོ། །དེ་ཅིའི་
ཕྱིར་ཞེ་ན། འདི་ལྟར་ཏེ། འདི་སྙམ་དུ་སེམས་གཡེང་བ་ལ་ནི་འཇིག་རྟེན་པའི་བསམ་གཏན་སྐྱེ་
བ་ཡང་དཀོན་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལྟ་ཅི་སྨོས། དེ་བས་ན་
བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་མ་
རྒྱས་ཀྱི་བར་དུ་སེམས་མི་གཡེང་བར་བྱའོ་ཞེས་དང༌། ཡང་དེ་ཉིད་ལས། རབ་འབྱོར་གཞན་
ཡང་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་དང་པོ་བསྐྱེད་པ་ནས་ཉེ་བར་བཟུང་
སྟེ༔ བསམ་གཏན་གྱི་ཕ་རོལ་ཏུ་ཕྱིན་པ་ལ་སྤྱོད་ཅིང་རྣམ་པ་ཐམས་ཅད་མཁྱེན་པ་ཉིད་དང་
ལྡན་པའི་ཡིད་ལ་བྱེད་པས་བསམ་གཏན་ལ་སྙོམས་པར་འཇུག་སྟེ། དེ་མིག་གིས་གཟུགས་
རྣམས་མཐོང་ཡང་མཚན་མར་མི་འཛིན་ཅིང་མངོན་རྟགས་སུ་མི་འཛིན་པ་ཡིན་ནོ་ཞེས་བྱ་བ་ལ་
སོགས་པ་རྒྱ་ཆེར་བསྟན་ནས། ཡང་གཏི་མུག་གི་ཕྲ་རྒྱས་ཀྱི་གཉེན་པོར་རྟེན་ཅིང་འབྲེལ་བར་
འབྱུང་བ་ལ་བལྟ་བའོ། །དེ་ལ་རྟེན་ཅིང་འབྲེལ་བར་འབྱུང་བ་ནི་སཱ་ལུ་ལྗང་པའི་མདོ་ལས་
བསྟན་པ་སྟེ། དེ་ལ་ནང་གི་རྟེན་ཅིང་འབྲེལ་བར་འབྱུང་བ་རྒྱུ་དང་འབྲེལ་བ་གང་ཞེ་ན། གང་
འདི་མ་རིག་པའི་རྐྱེན་གྱིས་འདུ་བྱེད་རྣམས་ཞེས་བྱ་བ་ནས། སྐྱེ་བའི་རྐྱེན་གྱིས་རྒ་ཤི་ཞེས་པའི་
- ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་དུའོ་ཞེས་བྱ་བ་ལ་སོགས་པ་རྟེན་འབྲེལ་རྒྱས་པར་བཤད་ནས་འདི་ནི་གཏི་མུག་སྦྱང་བ་
མདོར་བསྡུས་པའོ་ཞེས་དང༌། ཡང་ནང་གི་རྟེན་ཅིང་འབྲེལ་བར་འབྱུང་བ་རྐྱེན་དང་འབྲེལ་བར་
ཇི་ལྟར་བལྟ་ཞེ་ན། ཁམས་དྲུག་འདུས་པའི་ཕྱིར་ཏེ་ཞེས་པ་ལ་སོགས་པ་དང་། ཡང་མུན་པ་
ཆེན་པོའི་ཕྱིར་མ་རིག་པའོ། །མངོན་པར་འདུ་བྱེད་པའི་ཕྱིར་འདུ་བྱེད་རྣམས་སོ་ཞེས་བྱ་བ་
ལ་སོགས་པས་རྟེན་འབྲེལ་སོ་སོའི་ངོ་བོ་དང་སྒོམ་ཚུལ་བསྟན་ཏེ། དེ་གཉིས་ཀྱིས་བསམ་
གཏན་བསྟན་ནས། སེམས་ཡོངས་སུ་སྦྱང་པའི་ལེའུ་ཞེས་གསུངས་སོ། །ལེའུ་བཅུ་གསུམ་པར་
དེ་ལྟར་སེམས་ལས་སུ་རུང་བས་དྲན་པ་ཉེ་བར་བཞག་པ་ལ་འཇུག་སྟེ་ཞེས་བྱ་བ་ནས་རྒྱས་
པར་གསུངས་ཏེ། མཐར། ཕུང་པོ་དག་དང་སྐྱེ་མཆེད་ཁམས་རྣམས་ཀྱི། །རྐྱེན་ནི་མ་རིག་པ་
དང་སྲེད་པ་ལས། །དེ་དག་ཚོགས་པ་སེམས་ཅན་ཞེས་བརྗོད་ཀྱང་། །དེ་ནི་དམ་པའི་དོན་དུ་
དམིགས་སུ་མེད། །ཅེས་གང་ཟག་གི་བདག་མེད་བསྟན་ནས། ལེའུ་བཅུ་བཞི་པར་དྲན་པ་ཉེ་
བར་བཞག་པ་བསྟན་ཟིན་ཏོ། །དེ་ལྟར་སེམས་འོས་སུ་གྱུར་ནས། ཡང་སྟོང་པ་ཉིད་དུ་འཇུག་
པར་བྱ་སྟེ། གང་ཟག་སྟོང་པ་ཉིད་ནི་དེ་ལྟར་ཤིན་ཏུ་གྲུབ་པ་ཡིན་ནོ། །དེའི་ཕྱིར་རྩ་བ་ཆད་པས་
ཉོན་མོངས་པ་ཐམས་ཅད་ཀུན་ཏུ་མི་འབྱུང་ངོ༌། །འཕགས་པ་དེ་བཞིན་གཤེགས་པ་གསང་བའི་
མདོ་ལས། ཞི་བའི་བློ་གྲོས་འདི་ལྟ་སྟེ། དཔེར་ན་ཤིང་རྩ་བ་ནས་བཅད་ན་ཡལ་ག་དང་། ལོ་མ་
དང༌། ཡལ་ག་ཕྲ་མོ་ཐམས་ཅད་སྐམ་པར་འགྱུར་རོ། །ཞི་བའི་བློ་གྲོས་དེ་བཞིན་དུ་འཇིག་
ཚོགས་ལ་ལྟ་བ་ཉེ་བར་ཞི་ན། ཉོན་མོངས་པ་དང་ཉེ་བའི་ཉོན་མོངས་པ་ཐམས་ཅད་ཞི་བར་
འགྱུར་རོ་ཞེས་དང་། ཡུམ་ལས། ཤཱ་རིའི་བུ་གཞན་ཡང་བྱང་ཆུབ་སེམས་དཔའ་སེམས་དཔའ་
ཆེན་པོ་སངས་རྒྱས་ཀྱི་སྐུ་ཡོངས་སུ་བསྒྲུབ་པར་འདོད་པ་དང༌། སྐྱེས་བུ་ཆེན་པོའི་མཚན་སུམ་
ཅུ་རྩ་གཉིས་དང༌། དཔེ་བྱད་བཟང་པོ་བརྒྱད་ཅུ་ཐོབ་པར་འདོད་པ་དང༌། སྐྱེ་བ་ཐམས་ཅད་དུ་
སྐྱེ་བ་དྲན་པ་དང་། བྱང་ཆུབ་ཀྱི་སེམས་ཆུད་མི་ཟ་བ་དང༌། བྱང་ཆུབ་སེམས་དཔའི་སྤྱོད་པ་མི་
- ] ( -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
བརྗེད་པ་ཐོབ་པར་འདོད་པ་དང༌། སྡིག་པའི་བཤེས་གཉེན་དང་སྡིག་པའི་གྲོགས་པོ་ཐམས་
ཅད་ཡོངས་སུ་སྤང་བར་འདོད་པ་དང༌། སངས་རྒྱས་དང་བྱང་ཆུབ་སེམས་དཔའ་དང་དགེ་བའི་
བཤེས་གཉེན་ཐམས་ཅད་མཉེས་པར་བྱ་བ་འདོད་པ་དང་། བདུད་ཀྱི་རིས་ཀྱི་ལྷ་ཐམས་ཅད་
གདུལ་བར་འདོད་པ་དང༌། སྒྲིབ་པ་ཐམས་ཅད་རྣམ་པར་སྦྱང་བར་འདོད་པ་དང༌། ཆོས་
ཐམས་ཅད་སྒྲིབ་པ་མེད་པར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ། །
ཤཱ་རིའི་བུ་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་བཞུགས་པ་དེ་
དག་བདག་གི་བསྔགས་པ་བརྗོད་དོ་སྙམ་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ་
ཞེས་བཤད་ནས། དེ་ལྟར་ཆོས་ཐམས་ཅད་བདག་མེད་ཀྱང་ལས་དང་འབྲས་བུ་མི་འགལ་བ་
དང༌། རང་བཞིན་མེད་ཀྱང་ཅི་ལྟར་མཐོང་བཞིན་པའི་ཆོས་ཐམས་ཅད་མི་འགལ་བར་བསྟན་
པ་ནི། ཡབ་སྲས་མཇལ་བ་ལས། རྒྱལ་པོ་ཆེན་པོ་སྐྱེས་བུ་འདི་ནི་ཁམས་དྲུག་པ། རེག་པའི་སྐྱེ་
མཆེད་དྲུག་པ། ཡིད་ཀྱི་ཉེ་བར་སྤྱོད་པ་བཅོ་བརྒྱད་པའོ། །རྒྱལ་པོ་ཆེན་པོ་སྐྱེས་བུ་འདི་ནི་
ཁམས་དྲུག་པ་ཞེས་གང་བསྟན་པ་དེ་ཅི་ལས་བརྩམས་ཏེ་སྨྲས་ཤེ་ན། རྒྱལ་པོ་ཆེན་པོ་ཁམས་
དྲུག་ནི་འདི་དག་གོ །དྲུག་གང་ཞེ་ན་འདི་ལྟ་སྟེ། སའི་ཁམས་ནས་རྒྱས་པར་བཤད་དོ། །མདོ་
དེ་ཉིད་དུ་ལྗོན་པས་ཞུས་པ་ལས། དཔེར་ན་རང་བཞིན་སྟོང་པ་ཡི། །མེ་ལོང་དཀྱིལ་འཁོར་
ཡོངས་དག་ལ། །གཟུགས་བརྙན་སྣང་བ་དེ་བཞིན་དུ། །ལྗོན་པ་ཆོས་རྣམས་ཤེས་པར་གྱིས། །
ཞེས་དང༌། ཡང་རྒྱལ་པོ་ཆེན་པོ་དེ་ལྟར་ན་ཆོས་ཐམས་ཅད་ཀྱི་བར་ནི་རྣམ་པར་ཐར་པ་ལ་
མངོན་པར་ཕྱོགས་པ། ཆོས་ཀྱི་དབྱིངས་སུ་ངེས་པ། ནམ་མཁའི་ཁམས་ཀྱི་མཐའ་ཀླས་པ།
གདགས་སུ་མེད་པ། ཐ་སྙད་མེད་པ། བརྗོད་དུ་མེད་པ། བརྗོད་པར་བྱ་བ་མ་ཡིན་པའོ་ཞེས་
དང༌། འཕགས་པ་ཆོས་ཡང་དག་པར་སྡུད་པ་ལས། གཞན་དུ་ན་མིང་ཙམ་དང་། བཏགས་པ་
ཙམ་དང་། ཐ་སྙད་ཙམ་དུ་མཐོང་བ་ནི་མ་མཆིས་པ་ལགས་སོ། །མིང་དེ་ཡང་མིང་མ་མཆིས་
- ]
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའོ། །བཏགས་ པ་ཡང་བཏགས་པ་མ་མཆིས་པའོ། །ཐ་སྙད་ཀྱང་ཐ་སྙད་མ་མཆིས་པའོ། །
ཆོས་མཐོང་བས་སངས་རྒྱས་མཐོང་བའོ། །སངས་རྒྱས་མཐོང་བས་སེམས་ཅན་མཐོང་ངོ༌། །
སེམས་ཅན་ཐམས་ཅད་མཐོང་བས་རྒྱུ་དང་རྐྱེན་མཐོང་ངོ༌། །རྒྱུ་དང་རྐྱེན་མཐོང་བས་སྟོང་པ་
ཉིད་མཐོང་ངོ༌། །སྟོང་པ་ཉིད་མཐོང་བ་ནི་མཐོང་བ་མ་མཆིས་པའོ། །བཅོམ་ལྡན་འདས་ཆོས་
མ་མཐོང་བ་ནི་ཡང་དག་པ་མཐོང་བའོ་ཞེས་བདག་མེད་གཉིས་ཀྱིས་ཤེས་རབ་ཀྱི་ཕ་རོལ་ཏུ་
ཕྱིན་པ་བསྟན་ནས། ལུས་ཡོངས་སུ་དག་པ་ཞེས་གསུངས་སོ། །དེས་ན་ལུས་ལ་སོགས་པ་
གཏང་བ་གསུམ་གྱིས་སྦྱིན་པའི་ཕ་རོལ་ཏུ་ཕྱིན་པ། བསྲུང་བ་གསུམ་དང་། ལུས་དག་པའི་
ཕྱོགས་གཅིག་སྡིག་པ་སྦྱང་བ། ཕུང་པོ་གསུམ་པའི་མདོ་ལ་སོགས་པས་ཚུལ་ཁྲིམས། དེ་ནས་
བཟོད་པ། བརྩོན་ འགྲུས། དབེན་པ་བསྟེན་པ་དང་རྟེན་འབྲེལ་བསྒོམ་ཚུལ་གཉིས་བསམ་
གཏན། བདག་མེད་གཉིས་ཤེས་ རབ་སྟེ་ ཕ་ རོལ་ཏུ་ ཕྱིན་པ་དྲུག་ ལས་ ལེའུ་བཅུ་བཞིར་
ཕྱེའོ་ཞེས་གསུངས་ལ། བདག་ནི་ཕྱོགས་གཅིག་ཉོན་མོངས་པ་དག་པ་བཟོད་པ་དང་། བརྩོན་
འགྲུས་ཀྱིས་སྤེལ་བ་གསུམ་བསྡུས་པར་མི་འགལ་ཞེས་ཀྱང་སེམས་སོ། །སྔ་མ་ལྟར་ན་ལེའུ་ཐ་
མ་ལྔ་ལས་དག་པ་གཉིས་སྤེལ་བ་གསུམ་གསུངས་པ་ཇི་ལྟར་བསྡུ་ཞེ་ན། འདི་ལྟ་སྟེ། དེའི་ལེའུ་
བཅོ་ལྔ་པ་ནས། ཡང་དག་འཚོ་བ་སྦྱངས་པ་ཡིས། །ལོངས་སྤྱོད་དག་པ་ཤེས་པར་བྱ། །དེའང་
དྲག་ཤུལ་ཅན་གྱིས་ཞུས་པ་ལས། ཁྱིམ་བདག་འདི་ལ་བྱང་ཆུབ་སེམས་དཔའ་ཆོས་ཀྱི་ལོངས་
སྤྱོད་ཚོལ་གྱི། ཆོས་མ་ཡིན་པའི་མི་འཚོལ་ལོ། །མཐུན་པས་ཚོལ་གྱི། མི་མཐུན་པས་མ་ཡིན་
ནོ ་ཡང་དག་པས་འཚོ་བ་ཡིན་གྱི། ལོག་པས་འཚོ་བ་མ་ཡིན་ནོ་ཞེས་བྱ་བ་ལ་སོགས་པས་
ལོངས་སྤྱོད་དག་པ་བསྟན་པ་སྟེ། འདིར་ཡང་ལེའུ་གསུམ་པར། ལུས་དང་དེ་བཞིན་ལོངས་
སྤྱོད་དང༌། །དུས་གསུམ་དགེ་བ་ཞེས་པ་དང༌། ལེའུ་ལྔ་པར། ལོག་པར་ལྟུང་དང་མགོན་མེད་
ལ་སོགས་པ་དང་། ལེའུ་དྲུག་པར། བདག་ནི་དེང་ཉིད་ཤི་ཡང་བླའི། །ལོག་འཚོས་ཡུན་རིང་
བ 1
2 .



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
གསོན་ཅི་རུང༌། །ཞེས་གསུངས་སོ། །དེའི་ལེའུ་བཅུ་དྲུག་པར། ད་ནི་གསུམ་ཆར་གྱི་འཕེལ་བ་
བརྗོད་པར་བྱ་སྟེ། དེ་ཅིའི་སླད་དུ་ཞེ་ན། གཟུང་བར་བྱ་བ་རབ་མང་ལ། །འདི་ནི་ཉུང་ན་འདིས་
ཅི་བྱ། །ཤིན་ཏུ་ངོམས་པ་བསྐྱེད་མ་ཡིན། །དེ་ཕྱིར་འདི་ནི་འཕེལ་བར་བྱ། །ཞེས་དང༌། ལུས་
འཕེལ་བྱ་བ་གང་ཞེ་ན། ལེ་ལོ་མེད་དང་སྟོབས་འཕེལ་ཡིན། །དེ་ལ་འཕགས་པ་དཀོན་མཆོག་
སྤྲིན་ལས་ སྟོབས་ གསུངས་ཏེ། བྱང་ཆུབ་སེམས་དཔའི་སྟོབས་ལ་སྟོབས་ཀྱིས་བརྫི་ བའི་
སེམས་ཅན་ནི་སེམས་ཅན་གྱི་རིས་ན་མེད་དོ། །དེ་ལྟར་བྱང་ཆུབ་སེམས་དཔའི་མི་ཚུགས་པའི་
སྟོབས་ཕུན་སུམ་ཚོགས་པ་ཡིན་ནོ་ཞེས་པ་ལ་སོགས་པ་དང༌། དེའི་རྒྱུ་ཡང་འཕགས་པ་དེ་
བཞིན་གཤེགས་པའི་གསང་བའི་མདོ་ལས། མ་སྐྱེས་དགྲས་འཕགས་པ་ལག་ན་རྡོ་ རྗེའི་
སྟོབས་མཐོང་ནས་ངོ་མཚར་དུ་གྱུར་ཏེ་ཞུས་པས། བཅོམ་ལྡན་འདས་ཀྱིས་ལན་གསུངས་པ།
རྒྱལ་པོ་ཆེན་པོ་བྱང་ཆུབ་སེམས་དཔའ་ཆོས་བཅུ་དང་ལྡན་ན་སྟོབས་འདི་ལྟ་བུ་ཐོབ་སྟེ། བཅུ་
གང་ཞེ་ན། རྒྱལ་པོ་ཆེན་པོ་འདི་ལ་བྱང་ཆུབ་སེམས་དཔའ་ལུས་དང་སྲོག་ནི་ཡོངས་སུ་གཏོང་གི།
དམ་པའི་ཆོས་མི་གཏོང་བ་དང༌། སེམས་ཅན་ཐམས་ཅད་ལ་འདུད་ཅིང་ང་རྒྱལ་འཕེལ་བར་མི་
བྱེད་པ་དང་། སེམས་ཅན་མཐུ་ཆུང་བ་རྣམས་ལ་བཟོད་ཅིང་ཁོང་ཁྲོ་བར་མི་བྱེད་པ་དང་ཞེས་བྱ་
བ་ལ་སོགས་པ་དང༌། ལེ་ལོ་མེད་པའང་བློ་གྲོས་རྒྱ་མཚོས་ཞུས་པའི་མདོ་ལས། བློ་གྲོས་རྒྱ་
མཚོ་བྱང་ཆུབ་སེམས་དཔའ་རྟག་ཏུ་བརྟེན་པ་བརྟན་པར་བརྩོན་འགྲུས་བརྩམ་པར་བྱའོ་ཞེས་
བྱ་བ་ལ་སོགས་པ་དང་། དེ་དག་གི་གྲོགས་ཡན་ལག་བདུན་པ་བྱ་བ། བཟང་པོ་སྤྱོད་པའི་ཆོ་ག་
བཞིན། །ཕྱག་འཚལ་ལ་སོགས་གུས་པར་བྱ། །དེ་ཉིད་གང་ཞེ་ན། དྲག་ཤུལ་ཅན་གྱིས་ཞུས་པ་
ལས། ཉིན་ལན་གསུམ་མཚན་ལན་གསུམ་ཁྲུས་བྱས་ལ་གོས་གཙང་མ་བགོས་ཏེ། ཕུང་པོ་
གསུམ་པ་བཀླག་པར་བྱའོ་ཞེས་བྱ་བ་ལ་སོགས་པ་གསུངས་ལ། དེ་ཐམས་ཅད་བསྔོ་བའི་ཚུལ་
ཡང་། འཇམ་དཔལ་ཇི་ལྟར་མཁྱེན་ཅིང་དཔའ་བ་དང་། །ཞེས་བྱ་བ་ལ་སོགས་པ་གསུངས་
- ，
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའང་། འདིར་ལེའུ་བདུན་པར། ལེ་ལོ་ངན་ལ་ཞེན་པ་དང༌། །ཞེས་བྱ་བ་ལ་སོགས་པས་མི་
མཐུན་ ཕྱོགས་དང༌། སྤེལ་བ་དངོས། སྒྱིད་ལུག་མེད་དང་དཔུང་ཚོགས་དང༌། །ལྷུར་བླང་
བདག་ཉིད་དབང་བྱ་དང༌། །ཞེས་དང༌། བདག་གིས་ཀུན་ལས་རྒྱལ་བྱ་སྟེ། །བདག་ལས་སུ་
ཡང་རྒྱལ་མི་བྱ། །ཞེས་དང་། ཡང་ལེའུ་གཉིས་པར། རིན་ཆེན་སེམས་དེ་གཟུང་བར་བྱ་བའི་
ཕྱིར། །ཞེས་པ་ནས། མཆོད་པ། སྐྱབས་འགྲོ། སྡིག་བཤགས་གསུམ། ལེའུ་གསུམ་པར་ཕྱི་མ་
བཞི་སྟེ་ཡན་ལག་བདུན་དང༌། ལེའུ་ལྔ་པར། ཉིན་དང་མཚན་མོ་ལན་གསུམ་དུ། །ཕུང་པོ་
གསུམ་པ་གདོན་བྱ་ཞིང་། །ཞེས་སོ། །ལེའུ་བཅུ་བདུན་པར། དེ་ལྟར་ཕྱག་འཚལ་བ་ལ་སོགས་
པའི་ཕན་ཡོན། འཕགས་པ་སྤྱན་རས་གཟིགས་ཀྱི་མདོ་ལས་འདི་སྐད་དུ། ངས་ནི་གང་དག་
བསྟན་པ་ཡི། །མི་ཁོམ་བརྒྱད་པོ་དེ་དག་སྤོང་། །སངས་རྒྱས་འབྱུང་བ་རབ་མཛེས་པ། །མཉེས་
པར་བྱེད་འདི་དལ་བ་གཅིག །ཅེས་པ་ལ་སོགས་པ་དང་། སོ་སོའི་ཕན་ཡོན་ཡང་། འཇིག་རྟེན་
མགོན་པོ་སྐྱོབ་པ་ལ། །དར་གྱི་འབུལ་བ་ཕུལ་བྱས་ན། །ལྷ་ཡི་དག་དང་མི་རྣམས་ཀྱི། །དོན་
རྣམས་ཐམས་ཅད་འགྲུབ་པར་འགྱུར། །ཞེས་བྱ་བ་ལ་སོགས་པ་གསུངས་ལ། དེ་ཉིད་འདིར་
ལེའུ་དང་པོ་དང་གསུམ་པར་བསྟན་ཏེ། དེ་ཐམས་ཅད་བྱང་ཆུབ་ཀྱི་སེམས་དང་རྗེས་སུ་འབྲེལ་
བས། དེའི་ཕན་ཡོན་དང་ཐུན་མོང་དུ་རྒྱ་ཆེར་གསུངས་ལ། གཉིས་པར། བདག་ནི་ཁྱེད་ཀྱིས་
ཡོངས་སུ་བཟུང་བས་ན། །སྲིད་ན་མི་འཇིགས་སེམས་ཅན་ཕན་པར་བགྱིད། །ཅེས་པ་དང༌།
གསུམ་པར། འགྲོ་བའི་འཆི་བདག་འཇོམས་བྱེད་པའི། །བདུད་རྩིའི་མཆོག་ཀྱང་འདི་ཡིན་ནོ།།
ཞེས་བྱ་བ་ལ་སོགས་པས་འགྲུབ་བོ། །ལེའུ་བཅོ་བརྒྱད་པར། དད་པ་ལ་སོགས་རྟག་ཏུ་བསྒོམ།
འདི་ཇི་ལྟར་ཞེ་ན། དེ་བཞིན་གཤེགས་པའི་གསང་བའི་མདོ་ལས་གསུངས་པ་ལྟ་བུ་སྟེ། རྒྱལ་
པོ་ཆེན་པོ་ཆོས་བཞི་པོ་འདི་དག་ནི་ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ཡོངས་སུ་
མི་ཉམས་ཤིང་ཁྱད་པར་དུ་འགྲོ་བར་འགྱུར་རོ། །དད་པ་གང་ཞེ་ན། དད་པ་གང་གིས་
|
4 +



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
འཕགས་པའི་དྲུང་དུ་ཉེ་བར་འགྲོ་བ་དང༌། མི་བྱ་བ་མི་བྱེད་པའོ། །རྒྱལ་པོ་ཆེན་པོ་གུས་པ་ནི་
ཁྱད་པར་དུ་འགྲོ་བ་སྟེ། གུས་པ་གང་གིས་འཕགས་པ་རྣམས་ཀྱིས་ལེགས་པར་བཤད་པ་
རྣམས་གུས་པས་ཉན་པ་དང་། རྣ་བ་བླགས་ཏེ་ཆོས་ཉན་པའོ། །རྒྱལ་པོ་ཆེན་པོ་ང་རྒྱལ་མེད་པ་
ནི་ཁྱད་པར་དུ་འགྲོ་བ་སྟེ། ང་རྒྱལ་མེད་པ་གང་གིས་འཕགས་པ་རྣམས་ལ་མངོན་པར་འདུད་
པ་དང༌། རབ་ཏུ་འདུད་པ་དང་། ཕྱག་འཚལ་བའོ། །རྒྱལ་པོ་ཆེན་པོ་བརྩོན་འགྲུས་ནི་ཁྱད་པར་
དུ་འགྲོ་བར་འགྱུར་བ་སྟེ། བརྩོན་འགྲུས་གང་གིས་ལུས་ཡང་བ་དང༌། སེམས་ཡང་བ་ཐོབ་པ་
དང་། བྱ་བ་ཐམས་ཅད་ཀྱང་ཉམས་འོག་ཏུ་ཆུད་པར་བྱེད་པ་སྟེ། རྒྱལ་པོ་ཆེན་པོ་ཆོས་བཞི་པོ་
དེ་དག་ནི་ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ཡོངས་སུ་མི་ཉམས་ཤིང་ཁྱད་པར་
དུ་འགྲོ་བར་འགྱུར་བའོ་ཞེས་བྱ་སྟེ། དད་པ་ལ་སོགས་པ་རྟག་ཏུ་གོམས་པར་བྱ་བས་བསོད་
ནམས་སྤེལ་བའི་ཚུལ་དང༌། དེའི་ཐབས་སུ་སངས་རྒྱས་ལ་སོགས་པ་དྲན་པར་བྱ་བ་སྟེ། དེ་
ཡང་ཆོས་ཡང་དག་པར་སྡུད་ པའི་མདོ་ལས། གཞན་ཡང་ སངས་རྒྱས་བཅོམ་ལྡན་འདས་
རྣམས་ནི་བསོད་ནམས་དང་ཡེ་ཤེས་ཀྱི་ཚོགས་ཆེན་པོ་མངའ་བ། བྱམས་པ་ཆེན་པོ་དང་སྙིང་རྗེ་
ཆེན་པོའི་སྤྱོད་ཡུལ་ཅན། སེམས་ཅན་གྱི་ཕུང་པོ་ཆེན་པོའི་སྐྱབས་སུ་གྱུར་པ། མགོན་དུ་གྱུར་
པ༑ སྨན་པ་ཆེན་པོ་ཞེས་བྱ་བ་ལ་སོགས་པ་དང༌། ཡང་འདི་ལ་བྱང་ཆུབ་སེམས་དཔའ་འདི་
སྙམ་དུ་སེམས་ཏེ། གང་བཅོམ་ལྡན་འདས་དེ་དག་ནི་ཡོན་ཏན་མཐའ་ཡས་མུ་མེད་པ་སྟེ། དེ་ནི་
ཆོས་ལས་སྐྱེས་པ། ཆོས་ཀྱི་བགོ་སྐལ་ལ་སྤྱོད་པ། ཆོས་ཀྱི་སྤྲུལ་པ་ཞེས་སངས་རྒྱས་རྗེས་དྲན་
དང༌། བཅོམ་ལྡན་འདས་ཀྱིས་ཆོས་ནི་ལེགས་པར་གསུངས་པ། ཡང་དག་པར་མཐོང་བ།
ནད་མེད་པ། དུས་ཆད་པ་མེད་པ། འདི་མཐོང་བ་ལ་དོན་ཡོད་པ། ཉེ་བར་གཏོད་པ་ཞེས་པ་ལ་
སོགས་པ་སྟེ། འདིར་ཆོས་ནི་འཇིག་རྟེན་ཐམས་ཅད་ཀྱི་སྐྱབས་ཡིན་ཏེ། དེ་ལྟར་བདག་གིས་
ཀྱང་ཆོས་དང་འདྲ་བའི་སེམས་སུ་བྱའོ་ཞེས་བྱ་བ་ལ་སོགས་པས་ཆོས་རྗེས་སུ་དྲན་པ་དང་།
བ 1
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་དེ་ཉིད་ལས་དགེ་འདུན་ནི། ཆོས་སྨྲ་བ། ཆོས་སེམས་པ། ཆོས་སྤྱོད་པ། ཆོས་ཀྱི་ཞིང༌།
ཆོས་འཛིན་པ། ཆོས་སྟོན་པ། ཆོས་མཆོད་པ། ཆོས་ཀྱི་བྱ་བ་བྱེད་པ། ཆོས་ཀྱི་སྤྱོད་ཡུལ་བ། །
ཆོས་ཀྱི་སྤྱོད་པ་ཕུན་སུམ་ཚོགས་པ། རང་བཞིན་གྱིས་དྲང་བ། རང་བཞིན་གྱིས་དག་པ། སྙིང་
རྗེའི་ཆོས་ཅན། སྙིང་རྗེ་དང་ལྡན་པ། རྟག་ཏུ་དབེན་པ་ལ་སྤྱོད་ཡུལ་བ་ཞེས་བྱ་བ་ལ་སོགས་
པས་དགེ་འདུན་རྗེས་སུ་དྲན་པ་དང་བཅས་པས་སྤེལ་བ་དང་། དཀོན་མཆོག་གསུམ་དྲན་པ་
བསྟན་ལ། དེ་འདིའི་ལེའུ་བཞི་པར། དེ་བཞིན་གཤེགས་པ་འབྱུང་བ་དང་། །ལ་སོགས་པ་དང་།
གསུམ་པར། དེ་ལྟར་བློ་དང་ལྡན་པ་ཡིས། །རབ་དང་ཞེས་དང་། ལེའུ་གཉིས་པར། བྱང་ཆུབ་
སྙིང་པོར་མཆིས་ཀྱི་བར། །སངས་རྒྱས་རྣམས་ལ་སྐྱབས་སུ་མཆི། །ཆོས་དང་བྱང་ཆུབ་སེམས་
དཔའ་ཡི། །ཚོགས་ལའང་དེ་བཞིན་སྐྱབས་སུ་མཆི། །ཞེས་དང༌། ལེའུ་བདུན་པར། འདི་ཡི་
སངས་རྒྱས་རྗེས་དྲན་སོགས། །ལ་སོགས་པ་གསུངས་སོ། །དེའི་ལེའུ་བཅུ་དགུ་པ་ལས། དུས་
རྣམས་ཀུན་ཏུ་སེམས་ཅན་དོན། །འདི་ནི་དཀོན་མཆོག་སྤྲིན་ལས། དེ་བཞིན་གཤེགས་པའི་
མཆོད་ རྟེན་ནམ། དེ་བཞིན་ གཤེགས་ པའི་ སྐུ་གཟུགས་ལ། མེ་ ཏོག་གམ། བདུག་པའམ།
སྤོས་གསོལ་ན། སེམས་ཅན་ཐམས་ཅད་ཀྱི་ཚུལ་ཁྲིམས་ངན་པའི་དྲི་བསལ་བ་དང༌། དེ་བཞིན་
གཤེགས་པའི་ཚུལ་ཁྲིམས་ཀྱི་དྲི་ཐོབ་པར་ཡོངས་སུ་བསྔོའོ། །དེ་ཕྱག་དར་དང་ཞལ་ཞལ་བྱེད་
ན་སེམས་ཅན་ཐམས་ཅད་ཀྱི་སྤྱོད་ལམ་མི་སྡུག་པ་མེད་པར་འགྱུར་བ་དང་། སྤྱོད་ལམ་མཛེས་
པ་ཕུན་སུམ་ཚོགས་པར་ཡོངས་སུ་བསྔོའོ་ཞེས་བྱ་བ་ལ་སོགས་པ་རྒྱ་ཆེར་གསུངས་ནས།
དངོས་སུ་དོན་ཇི་ལྟར་བྱ་བའི་ཚུལ། ཆོས་ཀྱི་སྦྱིན་པ་ཟང་ཟིང་མེད། །བསོད་ནམས་འཕེལ་བའི་
རྒྱུ་ཡིན་ནོ། །དེའང་འཕགས་པ་ལྷག་པའི་བསམ་པ་ལ་བསྐུལ་བའི་མདོ་ལས། བྱམས་པ་གང་
ཐོབ་པ་དང་། བཀུར་སྟི་མི་འདོད་པར་ཆོས་ཀྱི་སྦྱིན་པ་བྱིན་ན། ཆོས་ཀྱི་སྦྱིན་པ་ཟང་ཟིང་མེད་
པའི་ཕན་ཡོན་ཉི་ཤུ་སྟེ། ཉི་ཤུ་གང་ཞེ་ན། དྲན་པ་དང་ལྡན་པ་ཡིན། བློ་དང་ལྡན་པ་ཡིན། བློ་
- 1 {j .



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
གྲོས་དང་ལྡན་པ་ཡིན། མོས་པ་དང་ལྡན་པ་ཡིན། ཤེས་རབ་དང་ལྡན་པ་ཡིན། འཇིག་རྟེན་
ལས་འདས་པའི་ཤེས་རབ་རྗེས་སུ་རྟོགས་པར་འགྱུར་བ་ཡིན། འདོད་ཆགས་ཆུང་བ་ཡིན། ཞེ་
སྡང་ཆུང་བ་ཡིན། གཏི་མུག་ཆུང་བ་ཡིན། བདུད་ཀྱིས་དེ་ལ་གླགས་མི་རྙེད་པ་ཡིན། སངས་
རྒྱས་བཅོམ་ལྡན་འདས་རྣམས་ཀྱི་དགོངས་པ་ཡིན། མི་མ་ཡིན་རྣམས་ཀྱིས་དེ་བསྲུང་བ་ཡིན།
ལྷ་རྣམས་དེའི་ལུས་ལ་མདངས་འཇུག་པ་ཡིན། མི་མཛའ་བ་རྣམས་ཀྱིས་དེ་ལ་གླགས་མི་རྙེད་
པ་ཡིན། དེ་མཛའ་བོ་རྣམས་དང་མི་ཕྱེད་པ་ཡིན། ཚིག་གཟུང་བར་འོས་པ་ཡིན། མི་འཇིགས་
པ་ཐོབ་པ་ཡིན། ཡིད་བདེ་བ་མང་བ་ཡིན། མཁས་པས་བསྔགས་པ་ཡིན། ཞེས་བཤད་ལ། དེ་
ཇི་ལྟར་སྦྱིན་པ་ཡང་། དམ་པའི་ཆོས་པདྨ་དཀར་པོ་ལས། མཁས་པས་དུས་སུ་སེམས་པར་
བྱེད་པ་ན། །ཞེས་བྱ་བ་ལ་སོགས་པ་རྒྱས་པར་བསྟན་མོད། འདིར་ལེའུ་དང་པོ་ལས། ཕན་
པར་བསམ་པ་ཙམ་གྱིས་ཀྱང་། །སངས་རྒྱས་མཆོད་ལས་ཁྱད་འཕགས་ན། །ཞེས་བྱ་བ་ལ་
སོགས་པ་དང༌། ལེའུ་བཞི་པར། དངོས་པོ་ཕལ་པ་ཅུང་ཟད་ལའང༌། །ཞེས་བྱ་བ་ལ་སོགས་
པས་དོན་མི་འདོར་བའི་འཐད་པ་དཔེ་དང་བཅས་ཏེ་བསྟན་ལ། ལེའུ་ལྔ་པར། མ་གུས་པ་ལ་
ཆོས་མི་བཤད། །ཅེས་བྱ་བ་ལ་སོགས་པས་ཇི་ལྟར་དོན་བྱ་བ་དངོས་བསྟན་པ་ཡིན་ནོ། །དེས་
ན་འདིས་བསླབ་བཏུས་ཀྱི་དོན་བསྡུས་པ་ཡིན་ཞེས་བདག་གི་བླ་མ་གསུང་ངོ༌། །
༈ དེ་ལྟར་རྟོགས་ནས་སྐབས་དོན་གཞུང་ལ་གསུམ་སྟེ། རྩོམ་པ་ལ་འཇུག་པ་ཀླད་
ཀྱི་དོན་དང་། བརྩམ་པར་བྱ་བ་གཞུང་གི་དོན་དང་། བརྩམས་པ་མཐར་ཕྱིན་པ་མཇུག་གི་དོན་
ནོ༑ །དང་པོ་ལ་གཉིས་ཏེ། གཞུང་ལ་དངོས་སུ་གནས་པའི་ངག་བཤད་པ་དང་། ཤུགས་ཀྱིས་
བསྟན་པ་དགོས་འབྲེལ་ལོ། །དང་པོ་ལ་མཆོད་པར་བརྗོད་པ། བཤད་པར་དམ་བཅའ་བ།
ཁེངས་བསྐྱུང་བ་དང་གསུམ་ལས། སྔ་མ། བདེ་གཤེགས་ཆོས་ཀྱི་སྐུ་མངའ་སྲས་བཅས་དང་།།
ཕྱག་འོས་ཀུན་ལའང་གུས་པས་ཕྱག་འཚལ་ཏེ། །ཞེས་པ་ལ་མཆོད་བརྗོད་ཀྱི་ངག་ཀླད་དུ་
- ，
༣ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཀོད་པའི་དགོས་དོན། བསྡུས་དོན། ཚིག་དོན་གསུམ་ལས། དང་པོ་ལ་རྩོམ་པ་པོའི་བཞེད་
པ་དམིགས་པ་དང༌། འཆད་པ་པོས་འབྲས་བུ་གྲངས་སུ་བགྲངས་པ་གཉིས་སོ། །དེ་ལ་རྩོམ་
པ་པོའི་བཞེད་པ་གཞན་གྱིས་དངོས་སུ་མི་ཤེས་ཏེ། འདི་ནས་ཇི་ལྟར་བགྲངས་ཚོད་ཙམ་ཞིག་
གམ། དེ་བས་རྒྱ་ཆེ་བའམ། འདི་རྣམས་ལས་འགའ་ཞིག་ཙམ་མམ། གོང་མ་རྣམས་ཀྱི་སྲོལ་
བསྐྱང་བ་ཙམ་ཡིན་པའང་སྲིད་དེ། རྩོམ་པ་པོ་ཐམས་ཅད་དགོངས་པ་ཐ་དད་པས་འཇུག་པས་
སོ༑ ༑འཆད་པ་པོས་འབྲས་བུ་གྲངས་སུ་བགྲངས་ན་དགོས་པ་གཉིས་འབྱུང་སྟེ། རྩོམ་པ་པོའི་
རྒྱུད་ལ་ཐོབ་པ་རང་དོན་གྱི་དགོས་པ་དང༌། རྗེས་འཇུག་གི་གང་ཟག་ལ་འབྱུང་བ་གཞན་དོན་
གྱི་དགོས་པའོ། །དང་པོ་ལ་གསུམ་ལས། གཙོ་བོར་གྱུར་པ་ནི། མཆོད་བརྗོད་བྱས་པས་རྩོམ་
པ་པོའི་རྒྱུད་ལ་མངོན་པར་མཐོ་བ་དང་ངེས་ལེགས་ཀྱི་ས་བོན་གསོས་པས་ཉོན་མོངས་པའི་
རིམས་ནད་སེལ་བ་དང༌། སྡུག་བསྔལ་གྱི་ཁུར་འདོར་བའོ། །གཉིས་པ་བཞེད་པ་དམིགས་པ་
ནི་མཆོད་བརྗོད་ཀྱི་དགོས་པ་འདིའོ་ཞེས་དངོས་སུ་མ་གསུངས་ཀྱང་། རྩོམ་པ་པོ་ཐམས་ཅད་
བརྩམ་བྱ་མཐར་ཕྱིན་པར་བཞེད་ངེས་ལ། དེ་ཡུལ་ཁྱད་པར་ཅན་ལ་མཆོད་བརྗོད་བྱས་པས་
བསོད་ནམས་སོག་ཅིང་བསོད་ནམས་མ་ཡིན་པ་འགྲིབས་པས། གདོན་ལ་སོགས་པ་ཕྱིའི་བར་
ཆད་རྣམས་དང་། ནད་དང་ཉོན་མོངས་པ་ལ་སོགས་པ་ནང་གི་བར་དུ་གཅོད་པ་ཐམས་ཅད་ཞི་
བས་རྩོམ་པ་མཐར་ཕྱིན་པའོ། །གསུམ་པ་འཇིག་རྟེན་དུ་གཏོགས་པ་ནི། འཇིག་རྟེན་པ་བསྟོད་
སོགས་དོན་དུ་གཉེར་ལ་སློབ་དཔོན་དེ་མི་བཞེད་པས་དེ་སྐད་ཅེས་བྱའོ། །མི་བཞེད་པར་ཅིས་
མངོན་ན། བསྟོད་དང་གྲགས་པའི་རིམ་གྲོས་ནི། །བསོད་ནམས་མི་འགྱུར་ཞེས་པ་ལ་སོགས་
པས་ཤེས་ལ། མི་བཞེད་ཀྱང་མཆོད་བརྗོད་མཛད་པའི་ཤུགས་ལ། སློབ་དཔོན་འདི་མཁས་
པའོ། །གང་ཟག་དམ་པའོ་ཞེས་བྱ་བ་ལ་སོགས་པ་བསྟོད་གྲགས་ཞར་བྱུང་གི་འབྲས་བུ་ཡིན་
པས། འཇིག་རྟེན་པས་དོན་དུ་གཉེར་བྱ་ལ་ལྟོས་ནས་དེ་སྐད་ཅེས་བརྗོད་དོ། །རྗེས་འཇུག་གི་
- 1
3 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
གང་ཟག་ལ་འབྱུང་བ་གཞན་དོན་གྱི་དགོས་པ་ལ་ཡང་གསུམ་ལས། ཕུན་སུམ་ཚོགས་པ་
ཐམས་ཅད་ཀྱི་རྒྱུ་ཡོངས་སུ་འཛིན་པ་ནི། སྔར་གྱི་གཙོ་བོར་གྱུར་པའི་དགོས་པ་དང་ཚུལ་
མཚུངས་ཏེ། རྗེས་འཇུག་གཞན་གྱིས་ཀྱང་ངག་འདི་ལ་བཤད་ཉན་བྱས་པ་ལ་བརྟེན་ནས།
མངོན་མཐོ་དང་ངེས་ལེགས་ཀྱི་ས་བོན་རྒྱུད་ལ་འཇོག་སྟེ། ཡུལ་གྱི་མཆོད་བྱའི་ཡོན་ཏན་ཐོས་
པས་དད་པ་དང་། བརྩོན་འགྲུས་དང་ཤེས་རབ་འཕེལ་བས་བསོད་ནམས་ཐོབ་ཅིང་། དེ་མ་
ཡིན་ལྡོག་སྟེ། སློབ་དཔོན་དཔའ་བོས། གྲགས་པའི་མཚན་མར་གྱུར་པ་བཟང་པོ་འདི་རྣམས་
ཀྱིས། །བདེ་བར་གཤེགས་གྱུར་ལམ་རྣམས་གང་ཡིན་བསྟན་པར་འགྱུར། །ཡིད་ལ་དད་པ་
མེད་པ་རྣམས་ཀྱང་དད་པར་འགྱུར། །ཆོས་དང་ལྡན་པའི་གཏམ་གྱིས་རབ་ཏུ་དགའ་བར་
འགྱུར། །ཞེས་དང་། ལྷ་ལས་ཕུལ་དུ་བྱུང་པར་བསྟོད་པ་ལས་ཀྱང༌། སྙིང་ནས་དད་དམ་ཇི་
ལྟར་དགའ་བའམ། །ཐེ་ཚོམ་གྱིས་སམ་གཞན་གྱི་ངོར་ཡང་རུང་། །གང་ཞིག་ཐུབ་དབང་ཟླ་བ་
དེར་ཕྱག་བྱེད། །དེས་ཀྱང་ལྷ་ཡི་བདེ་བ་ཕུན་ཚོགས་ཐོབ། །ཅེས་སོ། །གཉིས་པ་རྐྱེན་ངེས་པ་
ལ་འཇུག་པ་ལ་གསུམ་སྟེ། སྟོན་པའི་ཆེ་བ་རིག་ནས། བསྟན་བཅོས་ཀྱི་ཆེ་བ་རིག་ནས། རྩོམ་
པ་པོའི་ཆེ་བ་རིག་ནས་འཇུག་པའོ། །དེའང་མཆོད་བརྗོད་ལ་བརྟེན་ནས་གཞན་འཇུག་པར་
འགྱུར་བ་སྟེ། འདི་ལྟར་བདེ་བར་གཤེགས་པ་ལ་སོགས་པའི་དོན་གསུམ་བཤད་པས། སངས་
རྒྱས་ལ་དད་ནས་དེའི་ལམ་ལ་འཇུག་པར་འགྱུར་བའོ། །གཉིས་པ་ནི་མཆོད་བརྗོད་ཀྱི་ངག་
ཀླད་དུ་བཀོད་པས་བསྟན་བཅོས་དོན་བཟང་བར་རྟོགས་པའི་སྒོ་ནས་རྟོག་ལྡན་ཁ་ཅིག་འཇུག་
སྟེ༑ འཇིག་རྟེན་གྱི་བྱ་བ་ངན་པ་ཤོ་དང་མིག་མང་ལ་སོགས་པ་ལ་རང་གི་ལྷ་ལ་མཆོད་པ་མི་
བྱེད་ལ། བྱ་བ་མཆོག་ཏུ་གྱུར་པ་རྒྱལ་པོ་དབང་བསྐུར་བ་དང་། དགྲ་ཚར་གཅོད་པ་ལ་སོགས་
པ་ལ་རང་གི་ལྷ་ལ་མཆོད་པ་མཐོང་ངོ༌། །དེ་བཞིན་དུ་བསྟན་བཅོས་འདི་དོན་ལྡན་དུ་རྟོགས་
ནས་གཞན་འཇུག་པར་འགྱུར་བ་སྟེ། སློབ་དཔོན་ཀླུ་སྒྲུབ་ཀྱིས། བསྟན་བཅོས་བྱེད་པ་སྟོན་པ་
- 1 · -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ༑ ༑མཆོད་བརྗོད་བྱེད་པ་འབྲས་མེད་མིན། །བསྟན་བཅོས་དང་ནི་སྟོན་པ་ལ། །གུས་པ་
བསྐྱེད་པར་བྱ་ཕྱིར་རོ། །ཞེས་བཤད་ལ། གཉིས་པོ་འདིས་སྟོན་པ་མེད་པར་བྱུང་བ་རིག་བྱེད་
ཀྱི་ཚིག་ལྟ་ བུའམ། དམན་པས་བསྟན་པ་འཇིག་རྟེན་པའི་བསྟན་བཅོས་ལྟ་བུ་གཅོད་ལ།
མཁྱེན་པའི་ཡེ་ཤེས་དང་། བརྩེ་བའི་ཐུགས་རྗེ་ཅན་དེས་ཟབ་ཅིང་རྒྱ་ཆེ་བའི་དོན་རྟོགས་ནས་
གསུངས་པར་ཤེས་པས་ཆེ་བ་སྔ་མ་གཉིས་འགྲུབ་ལ། ཚུལ་དེས་རྩོམ་པ་པོའི་ཆེ་བའང་འགྲུབ་
སྟེ་༑ སློབ་དཔོན་ཀླུ་སྒྲུབ་ལ་སོགས་པའང་བསྟན་བཅོས་ཀྱི་སྔོན་དུ་མཆོད་བརྗོད་མཛད་ཅིང་
འདུག་ལ། འདིའང་ཚུལ་དེ་དང་ལྡན་པས་དམ་པས་མཛད་པའི་གཞུང་འདིར་འཇུག་པའོ། །
ཡང་གང་ཟག་དམ་པ་ནི་ལྟ་བ་རྟོགས་པ་ཡིན་ལ། དེ་ལ་གཉིས་ལས་འཇིག་རྟེན་པའི་ཡང་དག་
པའི་ལྟ་བ་ལས་རྒྱུ་འབྲས་ལ་ཡིད་ཆེས་སྐྱེས་པ། འཇིག་རྟེན་ལས་འདས་པའི་ལྟ་བ་སྟོང་ཉིད་
རྟོགས་པ་ཡིན་ལ། འདིར་ཡང་འབྲས་བུ་འདོད་པས་མཆོད་བརྗོད་མཛད་པའི་ཕྱིར། ལས་
འབྲས་ལ་ཡིད་ཆེས་ཡོད་པར་གྲུབ་ཅིང་། ཚིག་གི་དོན་བཤད་པས་འཇིག་རྟེན་ལས་འདས་པའི་
ལྟ་བ་སྟོན་པས་དམ་པས་མཛད་པའི་གཞུང་ལུགས་ལ་འཇུག་པའོ། །འདི་ལ་ཁ་ཅིག་རྩོམ་པ་པོ་
གྲུབ་པའི་སྒོ་ནས་འཇུག་པ་ཞེས་ཏེ། འདིས་རྩོམ་པ་པོའི་ཆེ་བ་རིག་པས་སོ། །གསུམ་པ་ཞུགས་
པའི་ཐབས་མི་འདོར་བ་ནི། སྔར་གྱི་བཞེད་པ་དམིགས་པ་ལྟ་བུ་སྟེ། རྗེས་འཇུག་གིས་འདི་
བཤད་ཉན་བྱས་པས་བསོད་ནམས་སོག་ཅིང་བསོད་ནམས་མ་ཡིན་པ་འགྲིབ་པས་བཤད་ཉན་
མཐར་ཕྱིན་པ་དང་། འབྲས་བུ་ཁྱད་པར་ཅན་གྱི་རྒྱུར་འགྱུར་རོ། །བསྡུས་པའི་དོན་ནི། གང་ལ།
གང་གིས། ཇི་ལྟར་ཏེ། དཀོན་མཆོག་གསུམ་ལ། རྩོམ་པ་པོའི། སྒོ་གསུམ་གུས་པས་སོ། །
གསུམ་པ་ཚིག་གི་དོན་ལ། འདི་ལ་སྐྱབས་གནས་རྟེན་དུ་གཟུང་བ་དང་། ཕྱག་འོས་ལ་ཕྱག་
འཚལ་བའང་རྩ་བ་རེ་རེས་སྟོན་པ་ལས། སྔ་མ་ནི། བདེ་གཤེགས་ཆོས་ཀྱི་སྐུ་མངའ་སྲས་
བཅས་དང་། །ཞེས་ཏེ། དེའང་དོན་དུ་ན་སངས་རྒྱས་ཁོ་ན་སྐྱབས་ཡིན་ཏེ། རྒྱུད་བླ་མ་ལས།
- 2
} -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
སྤང་ཕྱིར་བསླུ་བའི་ཞེས་བྱ་བ་ལ་སོགས་པ་གསུང་ལ། གནས་སྐབས་ཀྱི་དཀོན་མཆོག་གསུམ་
ག་འཛིན་པས། ཐོག་མར་ཚིག་དང་པོ་བརྗོད་ན། བདེ་གཤེགས་ལ་སྐད་སོར་བཞག་ན་སུ་ག་
ཏ་ཟེར་ལ། སུའི་སྒྲ་དེ་ལེགས་པ་ལ་འཇུག་པས། སུ་རཱུ་པ་ཛཱིདྷ་ཞེས་བརྗོད་ན་སྐྱེས་བུ་གཟུགས་
ལེགས་མཛེས་ཞེས་དང་། ཡང་སུ་ཀུ་བྷཾ་ག་ཌ་ཞེས་བུམ་པ་ལེགས་པར་གང་བ་དང་། སུ་ནེབྦ་ཛ་
ར་ཞེས་པ་རིམས་ནད་ལེགས་པར་བྱང་བ་ལྟ་བུ་དང༌། ག་ཏའི་སྒྲ་སྤངས་རྟོགས་གཉིས་དང་།
ཆེ་བ་ཕུན་སུམ་ཚོགས་པ་དང་གསུམ་ལ་འཇུག་པ་ལས། དང་པོ་ནི་ལེགས་པའི་སྒྲ་དེ་དོན་
གསུམ་དང་སྦྱར་བས་ལེགས་པར་སྤངས་པ་ནི་སྡུག་བསྔལ་གྱི་རྒྱུ་ལས་དང་ཉོན་མོངས་པ་སྟེ་
དེའི་སྒྲིབ་པ་སྤངས་པའོ། །མ་ལུས་པར་སྤངས་པ་ནི། སྤང་བྱའི་ལྷག་མ་མེད་པ་སྟེ། རྒྱུ་དངོས་
པོ་ལ་མངོན་པར་ཞེན་པ་དང་འབྲས་བུ་སྒོ་གསུམ་གྱི་གནས་ངན་ལེན་མེད་པར་སྒྲིབ་པ་གཉིས་
སྤངས་པ་སྟེ། རྣམ་འགྲེལ་ལས། ལུས་ངག་སེམས་ཀྱི་གནས་ངན་ལེན། །ཉོན་མོངས་མེད་དང་
ནད་མེད་དང༌། །ཞེས་དང་། གོམས་ཕྱིར་མ་ལུས་སྤངས་པ་ཉིད། །ཅེས་དང༌། རྒྱུ་སྤངས་ཡོན་
ཏན་གསུམ་བདེ་གཤེགས། །ཉིད་ཡིན་སྡུག་བསྔལ་གསུམ་མིན་ཕྱིར། །ཞེས་སོ། །སླར་མི་
ལྡོག་པར་སྤངས་པ་ནི། སྒྲིབ་པ་གཉིས་པོ་དེ་མི་འབྱུང་བས་སྤངས་པ་གཏན་དུ་བ་སྟེ། ཉེས་པ་
རྣམ་པར་འགགས་པ་ནི། །སྲ་བཞིན་སླར་ཡང་སྐྱེ་མེད་དེ། །དེ་བདག་ཉིད་ཀྱིས་འབྲལ་མེད་
དང༌། །ཐལ་བ་བཞིན་དུ་མ་ངེས་ཕྱིར། །ཞེས་དང་། དེ་ཕྱིར་སྔར་ཡང་ནུས་མེད་རྣམས། །དེ་
བདག་གྱུར་པའི་ཕྱིས་ནུས་མེད། །ཅེས་དང༌། སློབ་དཔོན་མ་ཏི་ཙི་ཏྲས། ཉེས་པ་བག་ཆགས་
དང་བཅས་ཏེ། །སྐྱོབ་པ་གཅིག་པུ་ལ་མི་མངའ། །ཞེས་སོ། །དེ་དག་ནི་སྒྲིབ་པ་གཉིས་ལས་
རིང་དུ་གཤེགས་པས་དེ་བཞིན་གཤེགས་པ་སྟེ། སྐྱེས་བུ་རྒྱང་རིང་དུ་སོང་ཞེས་པ་ལྟ་བུའོ། །
ཡང་ག་ཏ་ག་ཏི་བྱས་ན། ཤེས་བྱའི་རྗེས་སུ་བློ་གྲོས་གཤེགས་པས་ཡེ་ཤེས་ཕུན་སུམ་ཚོགས་པ་
ལ་འཇུག་ལ། དེ་ཡང་གསུམ་ལ་ལེགས་པར་རྟོགས་པ། ཤེས་བྱ་ཇི་ལྟ་བ་སྟེ་ཆོས་རྣམས་ཀྱི་
- 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་བཞིན་ཐུགས་སུ་ཆུད་པས་སྐྱེས་བུ་གཟུགས་མཛེས་པ་ལྟ་ བུ་ སྟེ། རྣམ་འགྲེལ་ལས།
ལེགས་ཡིན་དེ་ནི་བདག་མེད་པ། །མཐོང་བའམ་སྦྱོར་བ་ལས་ཡིན་ནོ། །ཞེས་སོ། །མ་ལུས་
པར་རྟོགས་པ་ནི། ཆོས་ཅན་ཇི་སྙེད་པ་དང་། ཆོས་ཉིད་ཇི་ལྟ་བ་མཐའ་དག་རྟོགས་པ་སྟེ། བུམ་
པ་ལེགས་པར་གང་བ་ལྟ་བུའོ། །དེའང་རྣམ་འགྲེལ་ལས། གཤེགས་པ་རྟོགས་པའི་དོན་ཕྱིར་
ཏེ༑ ༑ཞེས་དང་། ཡང་། སྐྱོབ་ལས་དེཉིད་དང་བརྟན་དང༌། །མ་ལུས་ཐམས་ཅད་མཁྱེན་པར་
གྲུབ། །ཅེས་དང༌། སློབ་དཔོན་མ་ཏི་ཙི་ཏྲས། མཁྱེན་པའི་སྐད་ཅིག་གཅིག་གིས་ནི། །ཤེས་
བྱའི་དཀྱིལ་འཁོར་ཀུན་ཁྱབ་ཅན། །ཞེས་དང་། ཡང་། ཐམས་ཅད་མཁྱེན་ལ་ཡོན་ཏན་ཀུན། །
མངའ་ལ་དེ་ཡང་ཉམས་མི་མངའ། །ཞེས་སོ། །སླར་མི་ལྡོག་པར་རྟོགས་པ་ནི། རྟོགས་པ་ལས་
མི་ཉམས་པས་དེ་གཉིས་བརྟན་པར་གྱུར་པ་རིམས་ནད་ལེགས་པར་བྱང་བ་ལྟ་བུ་སྟེ། རྣམ་
འགྲེལ་ལས། སྐྱེ་དང་སྐྱོན་ནི་ཀུན་འབྱུང་དག །སླར་ཡང་ལྡོག་ཅེས་བཤད་པ་ཡིན། །བདག་
ལྟའི་ས་བོན་སྤངས་པའི་ཕྱིར། །སླར་མི་གཤེགས་པ་ཉིད་ཡིན་ནོ། །ཞེས་སོ། །སྐྱེས་བུའི་བློ་
ཆོས་སུ་སོང་ཞེས་པ་ལྟ་བུའོ། །ཡང་ག་ཏའི་སྒྲས་སྟོན་པ་དེ་གཞན་ལས་ཁྱད་པར་དུ་གཤེགས་
པས་ཆེ་བའི་བདག་ཉིད་ཕུན་སུམ་ཚོགས་པ་སྟེ། སྐྱེས་བུ་གཞན་ལས་མཆོག་ཏུ་གྱུར། །ཅེས་པ་
བཞིན་ནོ། །དེ་ཡང་སྟོན་པ་ཉིད་གང་ཟག་ཐམས་ཅད་ལས་ཁྱད་པར་དུ་མཛད་དེ། གཤེགས་པ་
ཙམ་གྱིས་སྐྱེ་བོ་གཞན་འཆིང་བ་མཐའ་དག་དང་ལྡན་པ་ལས་ཁྱད་པར་དུ་མཛད་དེ། རྣམ་
འགྲེལ་ལས། སྡུག་བསྔལ་འཁོར་བ་ཅན་ཕུང་པོ། །གོམས་ལས་འདོད་ཆགས་སོགས་གསལ་
བ༑ ༑མཐོང་ཕྱིར་འདོད་རྒྱལ་ཉིད་མིན་ཏེ། །རྒྱུ་མེད་སྐྱེ་བ་འགལ་ཕྱིར་རོ།།ཞེས་དེ་དག་འཁོར་
བའི་འདམ་ལས་མ་བརྒལ་ལ། སྟོན་པས། དེ་ལྟར་གྲངས་མེད་གསུམ་དག་ཏུ། ཁྱོད་ནི་དེ་ལྟར་
བརྩོན་པ་ན། །བརྩོན་འགྲུས་འབའ་ཞིག་གྲོགས་གྱུར་པས། །གོ་འཕང་བླ་ན་མེད་པ་བརྙེས། །
ཞེས་གསུངས་སོ། །མཛེས་པར་གཤེགས་པ། ཕྱི་རོལ་པའི་སྟོན་པ་ཕྱོགས་རེ་ལ་འདོད་ཆགས་
- ? 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
དང་བྲལ་བ་རྣམས་ལས་ཁྱད་པར་དུ་བྱས་ཏེ་དེ་དག་བདག་དང་བདག་གིར་འཛིན་པས་ལྟ་བ་
མི་མཛེས་ལ། ཁྱི་དང་བ་ལང་ལ་སོགས་པའི་བརྟུལ་ཞུགས་འཛིན་པས་སྤྱོད་པ་མི་མཛེས་མོད།
སྟོན་པ་ལ་དེ་དག་མི་མངའ་སྟེ། རྣམ་འགྲེལ་ལས། བདག་དང་བདག་གིར་འཛིན་བྱས་པའི། །
འདུས་བྱས་སྤྱོད་ཡུལ་ཅན་ཆགས་ནི། །རྒྱུ་ཡིན་དེ་ཡི་གནོད་བྱེད་ནི། །བདག་མེད་མཐོང་བ་
ཞེས་དང༌། ཁྱོད་ཀྱི་སྐུ་ནི་མཛེས་པའི་ཕྱིར། །བལྟ་བས་མི་ངོམ་རང་བཞིན་པས། །མཐོང་ངོ་
ཅོག་ན་ ཕྱི་ ཕྱིར་ཞིང་། །དགའ་བ་བསྐྱེད་པར་མཛད་པ་ལགས། །ཞེས་སོ། །མ་ལུས་ པར་
གཤེགས་པས། ཕྱིར་མི་འོང་བ་དང་། དགྲ་བཅོམ་པ་དང་། རང་རྒྱལ་གསུམ་ལས་ཁྱད་པར་དུ་
བྱས་ཏེ། དེ་དག་ཉོན་མོངས་པ་ཅན་མ་ཡིན་པའི་ལུས་ངག་ཡིད་ཀྱི་གནས་ངན་ལེན་དང་བཅས་
ཤིང་། རང་གིས་རྟོགས་པའི་ལམ་མི་གསལ་བས་སྤང་བྱའི་ལྷག་མ་ལུས་པ་སྟེ། རྣམ་འགྲེལ་
ལས། ལམ་བཤད་མི་གསལ་ཉིད་ལུས་ཡིན། །ཞེས་སོ། །སླར་མི་ལྡོག་པར་གཤེགས་པས།
རྒྱུན་དུ་ཞུགས་པ། ལན་ཅིག་ཕྱིར་འོང་བ། བྱང་ཆུབ་སེམས་དཔའ་ལས་ཁྱད་པར་དུ་བྱས་ཏེ།
དེ་དག་ལ་སྐྱེ་བ་དང་ཉེས་པ་ཕྱིས་ཀྱང་འབྱུང་བ་སྟེ། རྣམ་འགྲེལ་ལས། དེ་ཕྱིར་ཕྱི་རོལ་པ་དང་
སློབ། །མི་སློབ་ལས་ལྷག་དེ་ཡི་ཕྱིར། །གཞན་དོན་མཁྱེན་སྦྱོར་དེ་སྟོན་པ། །ཞེས་དང༌། ཐུབ་
ཆེན་གཞན་དོན་འཇུག་ཅན་ གྱི། །བསེ་རུ་སོགས་ལས་ཁྱད་འདི་ ཡིན། །ཞེས་སོ། །དེས་ན།
གང་ལ་བློ་མངའ་རྟོགས་པར་བྱ་བ་མ་རྟོགས་མེད། །གང་ལ་དགེ་མངའ་ཕྱི་ནས་རྣམ་པར་སྤྱད་
བྱ་མེད། །དེ་ནི་འཇིག་རྟེན་མགོན་ཏེ་འཇིག་རྟེན་མཐར་འབྱིན་པ། །སྐྱེ་རྒུ་རྣམས་ཀྱི་གཙོ་ལ་སྤྱི་
བོས་ཕྱག་འཚལ་ལོ། །སངས་རྒྱས་དཀོན་མཆོག་གོ །
ཆོས་ཀྱི་ སྐུ་ཞེས་ཆོས་དཀོན་མཆོག་སྟེ། ལུང་དང་རྟོགས་པ་ལས། སྔ་མ་ནི། རྗོད་
བྱེད་སྒྲའི་རང་བཞིན། རྣམ་རིག་མིང་དང་ཚིག་དང་ཡི་གེའི་རྣམ་པ་ཅན་དུ་སྣང་བ། གསུང་རབ་
ཡན་ལག་བཅུ་གཉིས་ལ་སོགས་པའོ། །རྟོགས་པ་ནི་བརྗོད་བྱ་དོན་གྱི་རང་བཞིན་ཏེ། དབྱིངས་
- 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་བཞིན་གྱིས་རྣམ་པར་དག་པ་གློ་བུར་གྱི་དྲི་མ་ལས་གྲོལ་བ་འགོག་པར་མཐར་ཐུག་པ་དང་།
དེ་སྣང་བ་མེད་པའི་ཤེས་རབ་ཀྱིས་རྟོགས་པ་ལམ་མཐར་ཐུག་པ་སྟེ། དེས་ཡོན་ཏན་ཐམས་
ཅད་ཀྱི་རྟེན་བྱེད་པས་སྐུ་སྟེ། བདེན་གཉིས་ལས། ཆོས་རྣམས་ཀུན་གྱི་ལུས་ཡིན་ཕྱིར། །
རིགས་པའི་རྗེས་འབྲང་ངོ་བོའི་ཕྱིར། །ཡོན་ཏན་བསམ་ཡས་ཀུན་བརྟེན་ཕྱིར། །སྐྱོབ་པ་རྣམས་
ཀྱི་ཆོས་སྐུ་ཡིན། །ཞེས་དང༌། རྒྱུད་བླ་མར། ཆོས་སྐུ་རྣམ་གཉིས་ཤེས་བྱ་སྟེ། །ཆོས་དབྱིངས་
ཤིན་ཏུ་དྲི་མེད་དང༌། །དེ་ཡི་རྒྱུ་མཐུན་ཟབ་པ་དང་། །སྣ་ཚོགས་ཚུལ་ནི་སྟོན་པའོ། །ཞེས་དང་།
སྟོན་པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་དོ། །ཞེས་དག་པ་གཉིས་
ལྡན་ཏེ། སློབ་དཔོན་མ་ཏི་ཙི་ཏྲས། ཚིག་བཟང་བ་དང་དོན་ཆེ་དང༌། །བདེན་པ་དང་ནི་སྙན་པ་
དང༌། །ཟབ་གསལ་གཉིས་ཀའི་དོན་ལྡན་དང༌། །བསྡུས་དང་སྤྲོས་པ་དང་ལྡན་པ། ཁྱོད་ཀྱི་
གསུང་ནི་ལེགས་གསུམ་ལྡན། །ཞེས་སོ། །སྲས་ནི་བྱང་ཆུབ་སེམས་དཔའ་སྟེ། རིགས་སུ་སྐྱེས་
ཤིང་གདུང་འཚོབ་པས་སོ། །ཉན་རང་གཉིས་རིགས་སུ་སྐྱེས་ཀྱང་གདུང་འཚོབ་པ་མེད་དེ།
འོད་སྲུང་གིས་ཞུས་པ་ལས། འཁོར་ལོས་སྒྱུར་བའི་རྒྱལ་པོའི་བུ་སྟོང་པོ། །ཀུན་ཀྱང་རང་གི་
མཚན་དང་མི་ལྡན་ན། །དེ་ལ་མི་བདག་སྲས་སུ་རེ་བ་མེད། །དེ་བཞིན་རྒྱལ་བའི་ཞམ་འབྲིང་བྱེ་
བ་མང༌། །ཀུན་ཀྱང་བྱང་ཆུབ་སེམས་དང་མི་ལྡན་ན། །དེ་ན་བྱང་ཆུབ་སེམས་དཔའ་འགའ་
མེད་ཕྱིར། །དེ་ལ་བདེ་གཤེགས་སྲས་སུ་དགོངས་མི་མཛད། །ཅེས་སོ། །དེ་ལ་གུས་པས་ཕྱག་
འཚལ་ཞེས་ཐེག་པ་ཆེན་པོ་བར་ངེས་པའི་སྐྱབས་གནས་དཀོན་མཆོག་གསུམ་ལ་མཆོད་པར་
བརྗོད་པ་སྟེ། རྒྱུད་བླ་མར། འབྱུང་བར་དཀོན་ཕྱིར་དྲི་མེད་ཕྱིར། །མཐུ་ལྡན་ཕྱིར་དང་འཇིག་
རྟེན་གྱི། །རྒྱན་གྱུར་ཕྱིར་དང་མཆོག་ཉིད་ཕྱིར། །འགྱུར་བ་མེད་ཕྱིར་དཀོན་མཆོག་ཉིད། །ཅེས་
སོ༑ ༑དེ་ལྟར་དེ་གསུམ་རྟེན་དུ་བཟུང་ནས་གཞན་ཕྱག་འོས་ཀུན་ལའང་ཞེས་པ། ཉན་རང་གི་
དགེ་འདུན་དང་། ཕ་མ་དང་། གཞན་ཡོད་ཏན་ཅན་རྣམས་ལ་གུས་པ་དང་། ཕྱག་གི་འོས་སུ་
- 2
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
བསྟན་ཏོ། །
བཤད་པར་དམ་བཅའ་བ་ལ་གསུམ་ལས། དགོས་དོན་དམ་བཅས་པ་ཡལ་བར་མི་
འདོར་བས་རྩོམ་པ་མཐར་ཕྱིན་པ་སྟེ། སློབ་མ་ལ་སྤྲིང་བར། བདེན་དང་གཞུང་ལ་དགའ་བའི་
གཟི་བརྗིད་ལྡན་པ་རྣམས། །སྲོག་ནི་བདེ་བླག་གཏོང་བར་བྱེད་ཀྱི་དམ་བཅས་མིན། །ཞེས་སོ།།
བསྡུས་པའི་དོན་ནི། གང་། གང་གིས། ཇི་ལྟར་ཞེས་སོ། །ཚིག་གི་དོན་ལས། བདེ་གཤེགས་
སྲས་ཀྱི་སྡོམ་ལ་འཇུག་པ་ནི། །ལུང་བཞིན་མདོར་བསྡུས་ནས་ནི་བསྟན་པར་བྱ། །ཞེས་པ་ལ།
བདག་གི་བླ་མས་ལེགས་པར་གསུངས་པ་དེ་བརྗོད་པར་བྱའོ། །འདི་ལ་སྡོམ་པ་ལ་འཇུག་པའི་
གང་ཟག །སྡོམ་པ་རང་གི་ངོ་བོ། དེའི་རབ་ཏུ་དབྱེ་བ། སོ་སོའི་མཚན་ཉིད། སྒྲའི་དོན་ཏེ་ལྔ་
ལས་དང་པོ་ནི། བདེ་གཤེགས་སྲས་ཞེས་པས་གཞན་དོན་དུ་རྫོགས་པའི་བྱང་ཆུབ་འདོད་པའི་
བློ་ཅན་ནོ། །གཉིས་པ་ནི། རྫོགས་པའི་སངས་རྒྱས་ཀྱི་སྒྲུབ་པ་ཁྱད་པར་བ་མི་མཐུན་པའི་
ཕྱོགས་སྤོང་བའི་སེམས་པ་རྒྱུན་ཆགས་ཏེ། འདི་ཉིད་ལས། སྤོང་བའི་སེམས་ནི་ཐོབ་པ་ལས།།
ཚུལ་ཁྲིམས་ཕ་རོལ་ཕྱིན་ཅེས་སོ། །གསུམ་པ་དབྱེ་ན་གསུམ་སྟེ། བསྲུང་བྱའི་རང་བཞིན་སྡོམ་
པའི་ཚུལ་ཁྲིམས་དང༌། བརྩོན་འགྲུས་ཀྱི་རང་བཞིན་དགེ་བ་ཆོས་སྡུད། གཞན་དོན་གྱི་རང་
བཞིན་སེམས་ཅན་དོན་བྱེད་དོ། །བཞི་པ་ལ། སོ་སོའི་ངོ་བོ། གཅིག་པ་དང་ཐ་དད་པ་བསམ་
པ༑ གྲངས་ངེས་པ། གོ་རིམ་ངེས་པ། བྱ་བ་སྤྱད་པ་དང་ལྔ་ལས། དང་པོ་ནི། མི་དགེ་བ་གཞི་
དང་བཅས་པ་སྤོང་བའི་སེམས་པ་ནི་སྡོམ་པའི་ཚུལ་ཁྲིམས། དགེ་བའི་ཆོས་མཐའ་དག་སྒྲུབ་
པའི་སེམས་པ་ནི་དགེ་བའི་ཆོས་སྡུད། གཞན་གྱི་དོན་ཕྱིན་ཅི་མ་ལོག་པར་བརྩོན་པའི་སེམས་
པ་ནི་སེམས་ཅན་དོན་བྱེད་དོ། །གཉིས་པ་ནི། ཤེས་པའི་ངོ་བོ་གཅིག་ལ་འཇུག་ཡུལ་ལྡོག་པ་
གསུམ་ཐ་དད་དེ། དཔེར་ན་རིན་པོ་ཆེ་གཅིག་ཉིད་དབུལ་བ་སེལ། ནོར་སྡུད། རིམས་ནད་
འཇིལ་བ་བཞིན་ནོ། །གསུམ་པ་ནི་འཚང་རྒྱ་བ་ལ་བསླབ་བྱ་གསུམ་དུ་འདུས་ཏེ། སྐྱོན་སེལ།
- 2
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོན་ཏན་སྒྲུབ། གཞན་འཛིན་པ་གསུམ་ལས། ཉུང་ན་མི་འདུས། མང་ན་མི་དགོས་པའོ། །
བཞི་པ་སྐྱོན་སྤངས་ནས་ཡོན་ཏན་འཚོལ། ཡོན་ཏན་གྲུབ་ནས་གཞན་དོན་ལ་འཇུག་ སྟེ།
དེའང་ལས་དང་པོ་པ་ལ་སྡོམ་པའི་ཚུལ་ཁྲིམས། མོས་པ་སྤྱོད་པ་ལ་དགེ་བ་ཆོས་སྡུད། ས་ཐོབ་
ནས་སེམས་ཅན་དོན་བྱེད་གཙོ་བོ་ཡིན་པའི་ཕྱིར་རོ། །ལྔ་པ་ནི། སྡོམ་པ་དེ་དག་ལ་བྱ་བ་གསུམ་
ཡོད་དེ། རང་གཞན་ཉེས་པ་ཐམས་ཅད་སྤོང་བ་སྡོམ་པའི་བྱ་བ། ལམ་གྱི་ཡོན་ཏན་ཐམས་ཅད་
བདག་གཞན་གྱི་རྒྱུད་ལ་སྒྲུབ་པ་དགེ་བ་ཆོས་སྡུད་ཀྱི་བྱ་བ། དངོས་དང་བརྒྱུད་པས་སེམས་
ཅན་སྨིན་པར་བྱེད་པ་སེམས་ཅན་དོན་བྱེད་ཀྱི་བྱ་བའོ། །སྒྲ་དོན་ཆུའི་ཆུ་ལོན་ལྟར་མི་མཐུན་
ཕྱོགས་ཀྱི་གོ་སྐབས་མི་འབྱེད་པས་སྡོམ་པ་སྟེ། ཚུལ་ཁྲིམས་མི་མཐུན་ཕྱོགས་ཉམས་དང་། །
ཞེས་སོ། །དེ་ལ་འཇུག་པ་སྟེ་ཉམས་སུ་བླང་བའི་ཐབས་ཤིག་འདིར་བརྗོད་པར་བྱ་ཞེས་པ་
དཔལ་ལྡན་ས་སྐྱ་པཎྜིཏའི་གསུང་རབ་བོ། །ཅི་རྣམ་གཞག་འདི་ལྟ་བུ་སྔར་མ་བསྟན་ན་རང་
དགའ་བར་འགྱུར་ལ། བསྟན་ན་ཟློས་སོ་ཞེ་ན། སྡོང་པོ་བཀོད་པ་ལ་སོགས་པའི་མདོ་དུ་མ་ལ་
བརྟེན་པས་ལུང་བཞིན་ནོ་ཞེས་དང༌། དེ་དག་ཏུ་རྒྱས་པར་གསུངས་པ། འཇུག་ཅིང་རྟོགས་
པར་མི་ནུས་པས་མདོར་བསྡུས་ཞེས་ཏེ། ཚིག་ཉུང་ངུར་བསྡུས་ཏེ་བཤད་ཅེས་བྱའོ། །
གསུམ་པ་ཁེངས་བསྐྱུང་བ་ལ་གསུམ་སྟེ། གཞན་དོན་དུ་རྩོམ་པ་མཐུ་ཆུང་བ། རང་
གི་དགེ་བ་སྤེལ་བ། གཞན་དོན་ལ་ལྟོས་པ་ཡོད་པའོ། །དང་པོ་ནི་སྔོན་ཆད་ཅེས་རྩ་བ་གསུམ་
ལས། འདི་སྐད་དུ། ཁྱེད་ཀྱིས་བསྟན་བཅོས་འདི་གཞན་དོན་དུ་རྩོམ་མམ། འོན་ཏེ་རང་དོན་དུ་
ཡིན། སྔ་མ་ལྟར་ན། སློབ་དཔོན་ཕྱོགས་ཀྱི་གླང་པོའི་ཚད་མའི་བསྟན་བཅོས་ལྟ་བུ་དོན་སྔར་མ་
བྱུང་བ་ཁྱད་པར་ཅན་ཞིག་ཡོད་དམ། ཡང་སྐྱེས་པའི་རབས་ལས་ཐུབ་པའི་སྐུ་ཚེ་སྔ་མའི་སྤྱོད་
པ་རྨད་དུ་བྱུང་བ་རྣམས། །བདག་གིས་སྙན་ངག་མེ་ཏོག་སྙིམ་པས་གུས་པས་མཆོད་ཅེས་པ་
ལྟར། སྡེབ་སྦྱོར་ཁྱད་པར་ཅན་ཡོད་ཅེ་ན། སྔ་མ་གཙོ་བོ་མ་ཡིན་ཏེ། རྩོམ་པའི་རྒྱུ་གཉིས་པོ་
- ? f; -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཉལ་རྒྱུན་བཞུགས་ ༼༣
མེད་པས་ཞེས་པ་སྔོན་ཆད་ཅེས་རྩ་བ་གསུམ་མོ། །གཉིས་པ་རང་དོན་དུ་རྩོམ་ནའང་རང་གིས་
དོན་མ་རྟོགས་ན་རྩོམ་པར་མི་ནུས་ལ། རྟོགས་ན་རྩོམ་ཡང་ཅི་ཞིག་དགོས་ཞེ་ན། རྟོགས་མོད།
དེ་གོམས་ཤིང་འདྲིས་པས་མཐར་ཕྱིན་པར་བྱ་བ་ནི། རང་གི་ཡིད་ལ་གོམས་ཕྱིར་རོ། །འདི་མི་
དགོས་པའང་མ་ཡིན་ཏེ། གཞུང་བརྩམས་ཤིང་ལམ་གྱི་རྣམ་གཞག་མཐོང་བ་ལ་སོགས་པ་
ལས། དད་ པ་དང༌། བརྩོན་འགྲུས་དང༌། དྲན་པ་དང༌། ཏིང་ངེ་འཛིན་དང༌། ཤེས་རབ་ལ་
སོགས་པའི་སྟོབས་འཕེལ་བར་འགྱུར་ལ་ཞེས་སོ། །དེའི་རྒྱུའང་བསྟན་བཅོས་འདི་ཉིད་དེ།
བཤད་ཅིང་བསམས་པ་ལས་བསྐུལ་མར་འགྱུར་བས་སོ། །ཅི་དད་པས་ལམ་ལ་འཇུག་ན་མ་
ཡིན་ནམ། ཁྱེད་དེ་ལ་ཅི་སྟེ་ལྟོས་ཤེ་ན། ཡིད་ཆེས་པའི་དད་པ་གནས་སྐབས་ཀུན་ཏུ་འགྲོ་སྟེ།
དཀོན་མཆོག་སྒྲོན་མ་བཞིན་ནམ། སློབ་དཔོན་ཀླུ་སྒྲུབ་ཀྱིས་ཀྱང་། ཐུབ་པའི་ཆོས་རྣམས་
མདོར་ བསྡུས་ ན། །མདོར་ ན་ དད་ དང་ཤེས་ རབ་ བོ། །ཞེས་ གསུངས་སོ། །གསུམ་པ་ནི།
བདག་དང་ཞེས་རྩ་བ་གཉིས་ཏེ། དོན་ཡོད་འགྱུར་ཞེས་པ་སྒྲུབ་པ་ལ་དགག་པའི་ཚིག་སྦྱར་བ།
ལ་ལ་སྒྲུབ་ལ་དགག་སྒྲ་ཅན། །འགའ་ཞིག་དགག་ལ་སྒྲུབ་པའི་ཚིག །གཞན་དག་དོན་བཞིན་
འཇུག་པས་ན། །ཕལ་ཆེར་གནས་སྐབས་གཙོ་བོ་ཡིན། །ཞེས་བདག་གི་བླ་མས་མཁས་པ་
རྣམས་འཇུག་པའི་སྒོ་ལས་བཤད་དོ། །དེས་ན་ཤུགས་ལ་དམན་པ་གདམས་པའི་ཡུལ་དུ་
བསྟན་ཏོ། ཁེངས་བསྐྱུང་པའི་དགོས་པའང་། ང་རྒྱལ་གྱིས་རྩོམ་པའི་གོ་སྐབས་དགག་པ་སྟེ།
སློབ་དཔོན་ཟླ་གྲགས་ཀྱིས་སྒྲ་ཀུན་ཏུ་བཟང་པོ་འགྲན་སེམས་ཀྱིས་བརྩམས་པ་དང་། བཙུན་
པ་ཟླ་བས་སྙིང་རྗེས་སྒྲ་ཙནྡྲ་པ་བརྩམས་པའི་ཁྱད་པར་བཞིན་ནོ། །དེ་ལྟར་གཞུང་ལ་དངོས་སུ་
གནས་པའི་དོན་གསུམ་བཤད་ནས། །
ཤུགས་ཀྱིས་བསྟན་པ་དགོས་འབྲེལ་ཡན་ལག་བཞི་བརྗོད་ན། འདི་དགོས་འབྲེལ་གྱི་
ངག་ཉེ་བར་བཀོད་པའི་དགོས་དོན། བསྡུས་དོན། ཚིག་དོན་གསུམ་མོ། །དང་པོ་ནི། དགོས་
- ?
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲེལ་གྱི་ངག་རྣམ་པ་བཞི་པོ་བསྟན་བཅོས་ལ་ཡོད་པས་ཆོག་མོད། དེ་སྟོན་པའི་ངག་ཀླད་དུ་
དགོད་ཅི་དགོས་ཤེ་ན། འདི་ལ་ཁ་ཅིག་བསྟན་བཅོས་འདི་ལ་དགོས་པ་མེད་དོ་སྙམ་པའི་ལོག་
རྟོག་བཟློག་པའམ། འདིས་གཞུང་གི་སྐབས་བསྒྲུབས་པས་གཞུང་མཛེས་པར་བྱེད་པ་ཡིན་ནོ་
ཟེར་ལ། འདིར་ནི་རྟོག་ལྡན་འཇུག་པའི་ཡན་ལག་ཏུ་འགྱུར་བ་སྟེ། བརྗོད་བྱ་སྨོས་པས་དགོས་
པ་དང་། དེས་འདོད་བྱར་གོ་ནས། དེ་དོན་དུ་གཉེར་བའི་སྐྱེ་བོས་དེ་ལྡན་གྱི་བསྟན་བཅོས་ལེན་
ཏེ༑ ཚོང་ལས་སྐྱེ་ཁེ་ཐོས་ནས་འཇུག་པ་ལྟ་བུ་ཡིན་པས་བཞི་སྟོན་པའི་གྲངས་ངེས་འཐད་ལ།
སློབ་དཔོན་དབྱིག་གཉེན་གྱིས་ཀྱང་། མདོ་དོན་ཆེ་བ་ཉིད་ཐོས་ནས། །ལེན་དང་འཛིན་པ་ལ་
སོགས་ ལ། །ཉན་ པ་ པོ་དེ་ གུས་འགྱུར་བས། །ཐོག་མར་དགོས་པ་བཤད་ པར་བྱ། །ཞེས་
བཤད་དོ། །དེ་ཅི་ལྟར་འཇུག་པའང་གདུལ་བྱ་ཡིད་ཆེས་པར་སླ་བ་དད་པའི་རྗེས་སུ་འབྲང་
བའི་ཚིག་ཙམ་ལ་བརྟེན་ནས་དང༌། ཡིད་ཆེས་པར་དཀའ་བ་ཆོས་ཀྱི་རྗེས་སུ་འབྲང་བ་དོན་དུ་
འགྱུར་བས་ཐེ་ཚོམ་གྱིས་ཡིན་ཏེ། ཡང་། གང་ཕྱིར་དོན་གཉེར་འཇིག་རྟེན་པ། །ཐེ་ཚོམ་གྱིས་
ཀྱང་འཇུག་པར་བྱེད། །ཅེས་སོ། །ཐེ་ཚོམ་ལ་ཚིག་མི་དགོས་ཏེ་དོན་ལ་དཔྱད་པ་ན་ངེས་པའི་
ཤེས་པ་མ་རྙེད་པ་ལ་སྐྱེ་བས་སོ། །གལ་ཏེ་དགོས་ནའང་འཆད་པ་པོས་བརྗོད་པ་ཉིད་ཀྱིས་
གྲུབ་པས། རྩོམ་པ་པོས་གཞུང་དུ་བཀོད་པ་ལ་ཅི་སྟེ་ལྟོས་ཤེ་ན། ཕལ་ཆེར་དོན་ཡོད་སྙམ་པའི་
ཡོད་པ་ལ་ཤས་ཆེར་འཛིན་པའི་ཐེ་ཚོམ་ཚིག་ལ་ལྟོས་པར་མྱོང་བས་གྲུབ་ཅིང༌། རྩོམ་པ་པོས་
བརྟགས་ནས་འགོད་པས་ཡིད་ཆེས་པར་རུང་བའི་ཕྱིར་ཏེ། རྣམ་འགྲེལ་ལས། ཡིད་ཆེས་ཚིག་
ནི་མི་བསླུ་བའི། །སྤྱི་ལས་རྗེས་སུ་དཔག་པ་ཡིན། །ཞེས་སོ། །བསྡུས་པའི་དོན་ནི་བཞི་སྟེ།
བརྗོད་བྱ་བྱང་ཆུབ་སེམས་དཔའི་བསླབ་པ། དགོས་པ་དེ་རྟོགས་པ། དགོས་པའི་དགོས་པ་
དེས་སྤངས་པ་དང་ཡེ་ཤེས་མངོན་དུ་གྱུར་པ། བདེ་གཤེགས་ཞེས་པ་ནས་རྩ་བ་གཉིས་ཀྱིས་
དགོས་པའི་དགོས་པ་དང་། དེ་ནས་གཅིག་གིས་བརྗོད་བྱ། གཅིག་གིས་དགོས་པ་ཤུགས་ཀྱིས་
-
$ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
བསྟན་ལ། འབྲེལ་བ་དེ་དག་མེད་ན་མི་འབྱུང་བའམ། རག་ལས་པ་ལས་ཆོས་ཏེ། འབྲེལ་བ་
བརྗོད་པར་བྱེད་པའི་ངག །དངོས་སུ་ཡོད་པ་མ་ཡིན་མོད། །འོན་ཀྱང་དེ་ནི་རྣམ་དབྱེ་ལས། །
དོན་གྱིས་ཐོབ་པར་འགྱུར་བ་ཡིན། །ཞེས་རྣམ་བཤད་ལས་དང་། ཡང་། བསྟན་བཅོས་དང་ནི་
དགོས་པའི་དོན། །འབྲེལ་བའི་གཞི་ནི་གཉིས་ལ་གནས། །དེ་བསྟན་འདུས་པ་དེ་ཡི་ཕྱིར། །
དགོས་ལས་ལོགས་ཤིག་མ་བསྟན་ཏོ། །ཞེས་སོ། །དེས་ན་བརྗོད་བྱ་བསྟན་པས་དགོས་པ་
ཡོད་པ་དང་། དགོས་པ་བསྟན་པས་དེ་སྒྲུབ་ནུས་པ་དང་། དགོས་པའི་དགོས་པ་བསྟན་པས་དེ་
འདོད་བྱར་གྲུབ་པ་དང་། འབྲེལ་བ་བསྟན་པས་དེ་དག་གཞུང་འདི་དང་རག་ལས་པ་ལས་ཆོས་
སུ་གྲུབ་ལ། ཚུལ་དེས་ལོག་རྟོག་བཞི་བསལ་ཏེ། བསྟན་བཅོས་འདི་ལ་བྱ་རོག་གི་སོ་རྟོག་པ་
ལྟར་དགོས་པ་མེད་དམ་སྙམ་པ། ཀླུ་འཇོག་པོའི་གཙུག་ལྟར་མི་ནུས་སམ་སྙམ་པ། པར་སིག་
གི་བསྟན་བཅོས་ལྟར་འདོད་བྱ་མ་ཡིན་ནམ་སྙམ་པ། མཐོ་རིས་འདོད་པས་ཕྱུགས་ཀྱི་མཆོད་
སྦྱིན་ལྟར་མ་འབྲེལ་ལམ་སྙམ་པ་བསལ་ཏེ། རྣམ་འགྲེལ་ལས། འབྲེལ་བ་དང་ནི་རྗེས་མཐུན་
ཐབས། །སྐྱེས་ བུའི་དོན་ནི་ རྗོད་བྱེད་ངག །ཡོངས་བརྟགས་དབང་དུ་བྱས་ཡིན་གྱི། །ཞེས་
བརྗོད་བྱ་དགོས་པ་དང་འབྲེལ་བ། ཐབས་སྒྲུབ་པར་ནུས་པ། རྗོད་བྱེད་མཐོ་རིས་དང་བྱང་
གྲོལ་བསྟན་པ་སྟེ། གསུམ་པོ་འཇུག་པ་བླང་བྱ་ཡིན་གྱི། དེ་ལས་གཞན་པ་བླང་བྱ་མིན། ཞེས་
གསུངས་སོ། །ཀླད་ཀྱི་དོན་ནོ། །
གཉིས་པ་གཞུང་གི་དོན་ལ། སློབ་པ་པོ་རྟེན་གྱི་གང་ཟག་དང་། དེས་ཉམས་སུ་
བླང་བ་ལམ་མོ། །དང་པོ་ལ་ལུས་དང་། བསམ་པའི་རྟེན་གཉིས་ལས། སྔ་མ་ནི་དལ་འབྱོར་
འདི་ནི་ཞེས་རྩ་བ་བཞིས་བསྟན་པ་ལས། འདི་ལ་ངོ་བོ་ངོས་བཟུང་བ། དེ་རྙེད་དཀའ་བ། ཕན་
འདོགས་ཆེ་བ་དང་གསུམ་མོ། །དང་པོ་ནི་མི་ཁོམ་པ་བརྒྱད་སྤངས་ཤིང་། བདག་གཞན་གྱི་
འབྱོར་པ་བཅུ་ཐོབ་པ་སྟེ། བརྒྱད་ནི། དམྱལ་བ་ཡི་དྭགས་དུད་འགྲོ་དང༌། །ཀླ་ཀློ་ཚེ་རིང་ལྷ་
- ༡ :， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ནི། །ལོག་ལྟ་སངས་རྒྱས་ཀྱིས་སྟོངས་པ། །ལྐུགས་པ་འདི་ནི་མི་ཁོམ་བརྒྱད། །ཅེས་པས་
མི་མ་ཡིན་པའི་འགྲོ་བས་བསྡུས་པ་བཞི་དང་། མིའི་འགྲོ་བས་བསྡུས་པ་བཞི་སྟེ་བརྒྱད་སྤངས་
པ་སྟེ། སྡུད་པར། མི་ཁོམ་བརྒྱད་སྤངས་དེ་ཡིས་དལ་བ་རྟག་ཏུ་རྙེད། །ཅེས་སོ། །འབྱོར་པ་ལ།
རྟེན་མི་ལུས་ཐོབ་པ། དབང་པོ་ཚང་བ། ལས་ཀྱི་མཐའ་མ་ལོག་པ། ཡུལ་དབུས་སུ་སྐྱེས་པ།
གནས་ལ་དད་པ་སྟེ་ལྔ་བདག་རྒྱུད་ཀྱིས་བསྡུས་པ་དང་། སངས་རྒྱས་འཇིག་རྟེན་དུ་བྱོན་པ་
དང༌། དེས་ཆོས་གསུངས་པ། དེའི་བསྟན་པ་གནས་པ། གཞན་དེ་ལ་འཇུག་པ། གཞན་གྱི་
ཕྱིར་སྙིང་བརྩེ་བ་དང་ལྔ་གཞན་འབྱོར་རོ། །འདི་ལ་དལ་བ་དང་འབྱོར་པ་ངོ་བོ་ཐ་དད་པའམ།
འོན་ཏེ་རྣམ་གྲངས་པ་ཡིན་ཞེ་ན། འགྲེལ་ཆེན་ལས། དལ་བ་ནི་མི་ཁོམ་པ་བརྒྱད་ལས་འགལ་
མེད་པར་དགག་པ་ཙམ་ཡིན་པས། དེ་ལ་ངོ་བོ་ཐ་དད་མེད་ཅེས་ཟེར་བ་ལྟར་ན། རི་བོང་གི་རྭ་
ལ་སོགས་པའང་དལ་བར་འགྱུར་རོ། །དེས་ན་མི་མ་ཡིན་པ་བཞི་ལས་ལོག་པར་མི་ལུས་ཐོབ་
པས་གྲུབ་ཅིང་། དབང་པོ་མ་ཚང་བ་ལས་ལོག་པ་དབང་པོ་ཚང་བ། ཡུལ་མཐའ་འཁོབ་ལས་
ལོག་པ་དབུས་སུ་སྐྱེས་པ། ལོག་ལྟ་འཛིན་པ་ལས་ལོག་པ་ལས་ཀྱི་མཐའ་མ་ལོག་པ། སངས་
རྒྱས་ཀྱིས་སྟོང་པ་ལས་ལོག་པ་གནས་ལ་དད་པ་སྟེ་རང་འབྱོར་ལྔ་དང་། དལ་བ་དང་འབྱོར་པ་
ངོ་བོ་གཅིག་ལྡོག་པ་ཐ་དད་དེ། དལ་བ་ནི་བྲལ་བའི་ལྡོག་པ། འབྱོར་པ་ལྡན་པའི་ལྡོག་པ་ཡིན་
ཏེ། སྡོང་པོ་བཀོད་པའི་མདོར། མི་ཁོམ་པ་བརྒྱད་ལས་ལོག་པའང་རྙེད་པར་དཀའ། མིར་གྱུར་
པའང་རྙེད་པར་དཀའ། དལ་བ་ཕུན་སུམ་ཚོགས་པ་རྣམ་པར་དག་པའང་རྙེད་པར་དཀའ།
སངས་རྒྱས་འབྱུང་བའང་རྙེད་པར་དཀའ། དབང་པོ་མ་ཚང་བ་མེད་པའང་རྙེད་པར་དཀའ།
སངས་རྒྱས་ཀྱི་ཆོས་ཐམས་ཅད་ཐོས་པའང་རྙེད་པར་དཀའོ་ཞེས་དང་། སློབ་དཔོན་ཉིད་ཀྱིས་
དལ་བའི་དགའ་བ་ཕུན་སུམ་ཚོགས་པ་འདི་ལྟ་བུ་ནི་རྙེད་པར་དཀའོ་ཞེས་བཤད་ལ། གཞན་དུ་
ན་མདོའི་ཚིག་ཟློས་པར་འགྱུར་རོ། །གཞན་འབྱོར་དང་ངོ་བོ་ཐ་དད་པའང་ཡོད་དེ། མཚམས་
-3 (] -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
མེད་པ་བྱེད་པ་པོ་དང་། ལྷའི་འགྲོ་བ་འགའ་ཞིག་གི་དལ་བ་ལ། འབྱོར་པས་མ་ཁྱབ་པས་སོ།།
དེས་ན་འབྱོར་པ་གང་ཡིན་པ་དེ་དལ་བ་ཡང་ཡིན་ལ། དལ་བ་ལ་འབྱོར་པས་མ་ཁྱབ་བོ། །ཡང་
མི་ཁོམ་པ་བརྒྱད་དང་བྲལ་བ་ཙམ་ལ་དལ་འབྱོར་ཟེར་རམ། དེ་དང་བྲལ་བའི་རྟེན་ཁྱད་པར་
ཅན་ཞིག་ལ་ཟེར། སྔ་མ་ལྟར་ན་རི་བོང་གི་རྭའང་དེར་འགྱུར་ལ། གཉིས་པ་ལྟར་ན། བསམ་
པའི་རྟེན་བསོད་ནམས་ཀྱི་བློ་གྲོས་ཀྱང་གནས་ལ་དད་པར་འདུ་བས་ལོགས་སུ་བཤད་པ་དོན་
མེད་དོ་ཞེ་ན། ཡོད་དེ། གནས་ལ་དད་པ་ཉིད་འབྱོར་པའི་བྱེ་བྲག་ཡིན་པས་ལུས་ཀྱི་རྟེན་ཡང་
ཡིན་ལ། སྙིང་རྗེ་དང་ཤེས་རབ་ལ་སོགས་པ་དང་མཚུངས་པར་ལྡན་པའི་ཆ་ནས་བསམ་པའི་
རྟེན་དུ་རུང་སྟེ། གཞན་ལ་གནོད་པ་གཞི་དང་བཅས་པ་ལོག་པ་དེ་སོ་སོར་ཐར་པ་དང་། བྱང་
ཆུབ་སེམས་དཔའ་གཉིས་ཀའི་སྡོམ་པ་ལ་མི་འགལ་བ་བཞིན་ནོ། །དེས་ན་རྟེན་མི་ལུས་གཅིག་
གི་སྟེང་དུ་མི་ཁོམ་པ་བརྒྱད་དང་བྲལ་བ་དལ་བ། དེ་ལ་འབྱོར་པ་བཅུ་ལྡོག་པ་ཐ་དད་ཀྱི་ཚུལ་
གྱིས་བསྟན་ཏེ། མདོ་ལས་ཀྱང་། ཐོག་མར་དལ་བ། དེ་ནས་འབྱོར་པ་བཤད་དོ། །ཅི་དལ་
འབྱོར་ཁོ་ན་རྟེན་དུ་དགོས་ན། མདོ་ལས། རུ་རུ་ལ་སོགས་པའང་རྟེན་དུ་བཤད་པ་ཅི་ཞེ་ན། དེ་
དག་སྤྲུལ་པའམ་བློ་མཆོག་ཏུ་གྱུར་པ་ལ་དགོངས་ལ་འདིར་ལས་དང་པོ་པ་ལ་དགོངས་སོ། །
གཉིས་པ་ནི། རྙེད་པར་ཤིན་ཏུ་དཀའ་ཞེས་ཏེ། དགའ་བོ་རབ་ཏུ་འབྱུང་བའི་མདོ་ལས། དགེ་
སློང་དག་ཡོངས་སུ་བརྟག་པ་བཟུང་ནས་འཇིག་རྟེན་གྱི་ཁམས་འདི་རྒྱ་མཚོ་ཆེན་པོ་གཅིག་ཏུ་
གྱུར་ལ། དེ་ན་གཉའ་ཤིང་བུ་ག་གཅིག་པ་ཞིག་ཡོད་ལ། དེ་རླུང་གིས་ཕྱོགས་བཞིར་དེད་ཅིང་
གཅིག་ཏུ་མི་གནས་སོ། །ཡང་རྒྱ་མཚོ་དེའི་ནང་ན་རུས་སྦལ་ཞར་བ་གཅིག་གནས་པ་དེ་ལོ་བརྒྱ་
བརྒྱ་ནས་སྟེང་དུ་ལན་རེ་འབྱུང་སྟེ། དེའི་མགྲིན་པ་ཤིང་དེའི་བུ་གར་ཆུད་པ་སྲིད་ཀྱང་། དཀོན་
པ་དེ་བཞིན་དུ་མི་ལུས་ཐོབ་པ་ཡང་སྲིད་པ་ཙམ་མོ་ཞེས་གསུངས་ལ། དོན་དེ་སློབ་དཔོན་ཀླུ་
སྒྲུབ་ཀྱིས་ཀྱང་གསུངས་སོ། །གསུམ་པ་ནི། རྙེད་དཀའ་བ་ལ་ཕན་པ་མེད་པ་དུ་མ་མཐོང་བས་
-31 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ལྟ་བུ་མིན་ནམ་ཞེ་ན། སྐྱེས་བུའི་དོན་གྲུབ་ཅེས་ཏེ། མངོན་མཐོ་དང་ངེས་ལེགས་སྒྲུབ་པའི་
རྟེན་ཡིན་པས་དེ་སྒྲུབ་དགོས་ཏེ། སློབ་དཔོན་ཟླ་གྲགས་ཀྱིས། རང་དབང་འཇུག་ཅིང་ཁོམ་
པར་གནས་པ་ན། །གལ་ཏེ་འདི་ལ་བརྩོན་པར་མི་བྱེད་པ། །གཞན་དབང་འཇུག་ཅིང་ངན་
འགྲོར་ལྟུང་བ་ན། །དེ་ཚེ་དེ་ནས་ སུ་ཡིས་འབྱིན་པར་བྱེད། །ཅེས་ གསུངས་ཏེ། ཕྱིས་བདེ་
ལེགས་རྨི་ལམ་ཙམ་དུའང་རྙེད་པར་དཀའོ། །
གཉིས་པ་བསམ་པའི་རྟེན་ནི། ཇི་ལྟར་མཚན་མོ་ཞེས་རྩ་བ་བཞི་སྟེ། སྤྱིར་བསྟན་པ་
འདི་ལ་འཇུག་པའི་རྒྱུ་ཡིད་ཆེས་པའི་དད་པ་དང་། རྣམ་གཞག་འདིར་འཇུག་པའི་རྒྱུ་དང་བའི་
དད་པ་དང༌། ངེས་པར་འབྱུང་བ་ལ་འཇུག་པའི་རྒྱུ་འདོད་པའི་དད་པ་དང་། མྱུར་དུ་འཇུག་པའི་
རྒྱུ་དལ་འབྱོར་རྙེད་དཀའ་བ་བསམ་པ་དང་། ཐོབ་པའི་དལ་བ་ཡུན་རིང་དུ་མི་གནས་པ་སྟེ།
ཐུན་མོང་གི་བསམ་པ་ལྔ་དང་། སེམས་ཅན་གྱི་དོན་འདོད་པའི་བརྩེ་བ་དང་། ཐབས་ངེས་པར་
འབྱུང་བའི་དད་པ་སྟེ། ཐུན་མོང་མ་ཡིན་པའི་བསམ་པ་གཉིས་འདིར་ཕྱི་མ་གཉིས་གཙོ་བོ་སྟེ།
དེ་ཡོད་ན་ཐེག་པ་ཆེན་པོའི་རིགས་སད་པས་སེམས་བསྐྱེད་པ་དང༌། སྤྱོད་པ་རྗེས་སུ་སྒྲུབ་པའི་
རྟེན་དུ་རུང་བའི་ཕྱིར་རོ། །དེའང་རྙེད་དཀའ་བ་དཔེས་བསྟན་པས། ཉི་མའི་སྣང་བ་མེད་པས་
མཚན་མོ། ཟླ་བའི་སྣང་བ་མེད་པས་མུན་ནག །རྒྱུ་སྐར་ཙམ་གྱི་འོད་ཀྱིའང་གོ་སྐབས་མེད་
པས་སྤྲིན་རུམ་ན། གློག་འགྱུ་སྐད་ཅིག་རབ་སྣང་སྟོན་པ་ལྟར། དོན་ལ་བསམ་པའི་རྐྱེན་སངས་
རྒྱས་མཐུ་ཡིས། འབྱུང་བར་དཀོན་པ་བརྒྱ་ལམ་ན། བསམ་པ་བསོད་ནམས་ཀྱི་བློ་གྲོས། ཡུན་
རིང་དུ་མི་གནས་པས་ཐང་འགའ་འབྱུང་ཞེས་པ་ནི། དཔེ་དོན་མ་འབྲེལ་བས། འདིར་དཔེ་
བཞིས། སངས་རྒྱས་ཀྱི་ཡེ་ཤེས་དང་། ས་དང་པོའི་རྟོགས་པ་དང༌། ལམ་ཚོགས་སྦྱོར་གཉིས་
ཀྱི་ཡོན་ཏན་གསུམ་པོ་དེ་དཔེ་སྔ་མ་གསུམ་དང་འདྲ་ལ། གློག་གི་དཔེས་སྦྱིན་པ་ལ་སོགས་པའི་
བསོད་ནམས་སྒྲུབ་པའི་བློ་སྟེ། དེའང་བརྒྱ་ལམ་ན། ཐང་གཅིག་ཙམ་མམ། རེས་འགའ་འབྱུང་
- 3 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ཞེས་བྱའོ། ། །
གཉིས་པ་དེས་ཉམས་སུ་བླང་བྱ་ལམ་ལ་དྲུག་སྟེ། སྦྱིན་པའི་ཕ་རོལ་ཏུ་ཕྱིན་པ་དང་།
ཚུལ་ཁྲིམས། བཟོད་པ། བརྩོན་འགྲུས། བསམ་གཏན། ཤེས་རབ་ཀྱི་ཕ་རོལ་ཏུ་ཕྱིན་པའོ། །
དེ་ལ་ཕ་རོལ་ཏུ་ཕྱིན་པ་དྲུག་པོ་སྤྱིའི་དོན་དང༌། སོ་སོའི་རང་བཞིན་ནོ། །དང་པོ་ལ་སྤྱིའི་ངོ་བོ།
གྲངས་ངེས་པ། གོ་རིམ་ངེས་པ། སྒྲའི་དོན་ཏེ་བཞིའོ། །དང་པོ་ནི་རྫོགས་པའི་སངས་རྒྱས་ཀྱི་
སྒྲུབ་བྱེད་ཁྱད་པར་བའོ། །གཉིས་པ་ལ་གསུམ་སྟེ། རྒྱུ་རང་དོན་དང་གཞན་དོན་གྱི་སྒོ་ནས།
ལམ་བསླབ་པ་གསུམ་གྱི་སྒོ་ནས། འབྲས་བུ་མངོན་མཐོ་དང་ངེས་ལེགས་ཀྱི་སྒོ་ནས་ངེས་སོ། །
དང་ པོ་ནི། མདོ་སྡེ་རྒྱན་ལས། དང་ པོ་ གསུམ་ གཞན་དོན། ཐ་མ་གཉིས་ རང་དོན། བརྩོན་
འགྲུས་གཉིས་ཀའི་གཞིར་བཤད་དེ། སེམས་ཅན་དོན་ལ་རབ་བརྩོན་པ། ། གཏོང་དང་མི་
གནོད་བཟོད་པས་བྱེད། །གནས་དང་གྲོལ་བ་གཞིར་བཅས་པ། །རང་དོན་རྣམ་པ་ཐམས་ཅད་
སྤྱོད། །ཅེས་གསུངས་ལ། ཡང་སློབ་དཔོན་ཀླུ་སྒྲུབ་ཀྱིས། གཞན་དོན་སྒྲུབ་པ་སྦྱིན་པ་དང་ཚུལ་
ཁྲིམས། བདག་དོན་སྒྲུབ་པ་བཟོད་པ་དང་བརྩོན་འགྲུས། ཐ་མ་གཉིས་ཀྱིས་གཉིས་ཀའི་དོན་
སྒྲུབ་ པར་གསུངས་ཏེ། ཚུལ་ཁྲིམས་སྦྱིན་པས་གཞན་གྱི་དོན། ། བརྩོན་འགྲུས་བཟོད་པས་
བདག་ཉིད་ཀྱི། །བསམ་གཏན་ཤེས་རབ་ཐར་པའི་རྒྱུ། །ཐེག་ཆེན་དོན་ནི་བསྡུས་པ་ཡིན། །
ཞེས་དང༌། ཡང་། བདག་དང་གཞན་ཕན་ཐར་དོན་མདོར། །སངས་རྒྱས་བསྟན་བཅོས་དེ་
དག་ནི། །ཕ་རོལ་ཕྱིན་དྲུག་ཁོ་ན་ཡོད། །ཅེས་སོ། །ཡང་ཐེག་པ་ཆེན་པོ་གཞན་དོན་གཙོ་བས་
དེ་ཁོ་ནའི་དབང་དུ་བྱས་ནས་ཀྱང་དྲུག་ཏུ་ངེས་ལ། རང་དོན་སྒྲིབ་པ་གཉིས་ཀྱི་གཉེན་པོར་ཡང་
དྲུག་ཏུ་ངེས་སོ། །གཉིས་པ་ལམ་ནི། སྦྱིན་པ་ལ་སོགས་པ་གསུམ་ནི་ཚུལ་ཁྲིམས་ཀྱི་བསླབ་པ།
བསམ་གཏན་ཏིང་ངེ་འཛིན། ཤེས་རབ་ཤེས་རབ་ཀྱི་བསླབ་པ། བརྩོན་འགྲུས་གསུམ་གའི་
གྲོགས་སུ་གསུངས་ཏེ། བསླབ་གསུམ་དབང་དུ་མཛད་ནས་ནི། །རྒྱལ་བས་ཕ་རོལ་ཕྱིན་པ་
.：}
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དྲུག །ཡང་ དག་ བཤད་ དེ་ དང་ པོ་ གསུམ། །ཐ་མ་ གཉིས་ ཀྱིས་རྣམ་པ་གཉིས། །གཅིག་ནི་
གསུམ་ཆར་ལ་ཡང་གཏོགས། །ཞེས་བཅོམ་ལྡན་འདས་བྱམས་པས་སོ། །གསུམ་པ་འབྲས་བུ་
ནི༑ དང་པོ་བཞི་མངོན་མཐོ་དང་། ཐ་མ་གཉིས་ཀྱིས་ངེས་པར་ལེགས་པ་སྟེ། མདོ་སྡེ་རྒྱན་
ལས། ལོངས་ སྤྱོད་དང་ལུས་ཕུན་སུམ་ཚོགས་པ་དང༌། །འཁོར་རྩོམ་ཕུན་སུམ་ཚོགས་པ་
མངོན་མཐོ་དང༌། །རྟག་ཏུ་ཉོན་མོངས་དབང་ཉིད་མི་འགྲོ་དང༌། །བྱ་བ་རྣམས་ལ་ཕྱིན་ཅི་མ་
ལོག་པའོ། །ཞེས་དང༌། སློབ་དཔོན་ཀླུ་སྒྲུབ་ཀྱིས། སྦྱིན་པས་ལོངས་སྤྱོད་ཁྲིམས་ཀྱིས་བདེ། །
བཟོད་པས་མདངས་ལྡན་བརྩོན་པས་བརྗིད། །བསམ་གཏན་གྱིས་ཞི་བློ་ཡིས་གྲོལ། །ཞེས་སོ།།
ཡང་ངེས་ལེགས་ཁོ་ནའི་དབང་དུ་བྱས་ནས་ཀྱང་དྲུག་ཏུ་ངེས་ཏེ། དང་པོ་གསུམ་གྱིས་གཟུགས་
སྐུ༑ ཐ་མ་ གཉིས་ ཀྱིས་ཆོས་སྐུ། བརྩོན་འགྲུས་གཉིས་ཀའི་ གྲོགས་ཏེ། རྒྱལ་སྲས་མེ་ཏྲིས།
ལོངས་ སྤྱོད་ རྫོགས་དང་ སྤྲུལ་པའི་སྐུ། །སྦྱིན་དང་ཚུལ་ཁྲིམས་བཟོད་པ་གསུམ། །བསམ་
གཏན་ཤེས་རབ་ཆོས་ཀྱི་སྐུ། །བརྩོན་འགྲུས་གཉིས་ཀར་འདོད་པ་ཡིན། །ཞེས་དྲངས་སོ། ། །
གསུམ་པ་གོ་རིམ་ངེས་པ་ལ་གསུམ་སྟེ། རྒྱུ་འབྲས་དང༌། མཆོག་དམན་དང༌། ཕྲ་
རགས་ཀྱི་གོ་རིམ་མོ། །དང་པོ་ནི་གཏོང་བ་ལ་གོམས་ནས་ལོངས་སྦྱོད་ལ་མི་བལྟ་བ་དེ་ནི་
གཞན་ལ་གནོད་པ་གཞི་དང་བཅས་པ་ལས་ལྡོག་པས་ཚུལ་ཁྲིམས་ལེན་ལ། དེ་དང་ལྡན་པས་
གཞན་ལ་གནོད་ལེན་མི་བྱེད་པས་བཟོད་པ་ལ་སོགས་པ་བསྟན་ཏོ། །གཉིས་པ་ནི། གཉེན་པོ་
སྐྱེ་བའི་རིམ་པ་ཆུང་ངུའི་ཆུང་ངུ་ནས་སྐྱེ་བས། སྦྱིན་པ་དམན་ཞིང་སྐྱེ་སླ་བས་སྔོན་ལ་བསྟན་པ་
ལ་སོགས་པ་སྟེ། སྦྱིན་པ་ཤན་པ་རྣམས་དང་ནི། །རིགས་ངན་རྣམས་ཀྱང་སྟེར་བར་བྱེད། །
གང་ཡང་རུང་བས་ཚུལ་ཁྲིམས་ནི། །བསྲུང་བར་ནུས་པ་མ་ཡིན་ནོ། །ཞེས་སློབ་དཔོན་དབྱིག་
གཉེན་གྱིས་བཤད་དོ། །གསུམ་པའང་སྦྱིན་པ་རགས་ཤིང་འཇུག་སླ་བས་དང་པོར་བསྟན་ཅིང་།
དེ་བས་ཚུལ་ཁྲིམས་ཕྲ་ཞིང་འཇུག་དཀའ་བ་ལ་སོགས་པའོ། །དེ་དག་ཀྱང་མདོ་སྡེ་རྒྱན་ལས།
- } ༣ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
སྔ་མ་ལ་བརྟེན་ཕྱི་མ་སྐྱེ། །དམན་དང་མཆོག་ཏུ་གནས་ཕྱིར་དང༌། །རགས་པའི་ཕྱིར་དང་ཕྲ་
བའི་ཕྱིར། །དེ་དག་རིམ་པས་བསྟན་པ་ཡིན། །ཞེས་སོ། །དེ་ལྟར་ན་སྡུད་པར་ཤེས་རབ་ནས་
བསྟན་པ་ཅི་ཞེ་ན། དེར་ཤེས་རབ་བརྗོད་བྱའི་གཙོ་བོ་ཡིན་པས་ཐོག་མར་བསྟན་ཅིང་དེ་ནས་
ཡས་རིམ་དུ་བསྟན་གྱི། དེར་ཡང་གོ་རིམ་འཁྲུགས་པ་མ་གསུངས་སོ། །བཞི་པ་སྒྲ་དོན་ནི་པ་
ར་མི་ཏ་ཞེས་པ། པ་ར་ནི་མཆོག །གྷ་མི་ནི་འགྲོ་བ་སྟེ། འཁོར་གསུམ་དུ་མི་རྟོག་པས་སྤྱད་ན།
མཆོག་ཏུ་འགྲོ་བར་བྱེད་པ་སྤྱིའི་སྒྲ་དོན་ཏེ་མཆོག །དམ་པ་ཕུལ། གྱ་ནོམ་པ། བླ་ན་མེད་པ་
ཞེས་བྱ་སྟེ། འཕགས་པ་བརྒྱད་སྟོང་པར། དམ་པ་ཡིན་པའི་ཕྱིར་ཕ་རོལ་ཏུ་ཕྱིན་པ་ཞེས་བྱ་བའི་
མིང་ཐོབ་བོ་ཞེས་སོ། །སོ་སོའི་ཡང་མདོ་སྡེ་རྒྱན་ལས། དབུལ་བ་འདོར་བར་བྱེད་པ་དང་། །
བསིལ་བ་ཐོབ་དང་ཁྲོ་བཟོད་དང༌། །མཆོག་སྦྱོར་བ་དང་ཡིད་འཛིན་དང༌། །དོན་དམ་ཤེས་
པའི་ཕྱིར་བཤད་དོ། །ཞེས་གསུངས་སོ། ། །
དོན་གཉིས་པ་ཕ་རོལ་ཏུ་ཕྱིན་པ་སོ་སོའི་རང་བཞིན་ལ་དྲུག་ལས། དེ་ལྟས་དགེ་བ་
ཞེས་པ་ལ་སོགས་པས་སྦྱིན་པའི་ཕ་རོལ་ཏུ་ཕྱིན་པ་བསྟན་ཏེ། འདི་ལ་སྦྱིན་པའི་ངོ་བོ། དབྱེ་བ།
འབྲས་བུ་གསུམ་མོ། །དང་པོ་ནི་གཏོང་བའི་སེམས་པ་ཁྱད་པར་བ་སྟེ། ཡེ་ཤེས་རྨད་དུ་བྱུང་བ་
ལས། སྦྱིན་པའི་ཕ་རོལ་ཏུ་ཕྱིན་པ་གང་ཞེ་ན། འདི་ལྟ་སྟེ། བདོག་པ་ཐམས་ཅད་འབྲས་བུ་དང་
བཅས་ཏེ་གཞན་ལ་གཏོང་བར་སེམས་པའོ་ཞེས་དང་། ཡུམ་ལས། གཏོང་བར་མོས་པར་གྱུར་
ཅིང་རྟག་ཏུ་ལྷུག་པར་གཏོང༌། །ཞེས་དང་། འདི་ཉིད་ལས། བདོག་པ་ཐམས་ཅད་འབྲས་
བཅས་ཏེ། །སྐྱེ་བོ་ཀུན་ལ་གཏོང་སེམས་ཀྱིས། །སྦྱིན་པའི་ཕ་རོལ་ཕྱིན་ཞེས་སོ། །དབྱེ་ན།
ཆོས་ཀྱི་སྦྱིན་པ། ཟང་ཟིང་གི་སྦྱིན་པ། མི་འཇིགས་པའི་སྦྱིན་པ་སྟེ་གསུམ་མོ། །དེའང་མདོ་སྡེ་
རྒྱན་ལས། ཆོས་དང་ཟང་ཟིང་མི་འཇིགས་གཏོང་། །ཞེས་དང་། འདི་ཉིད་ལས། མ་གུས་པ་ལ་
ཆོས་མི་བཤད། །ཅེས་དང༌། ཆོས་གོས་གསུམ་མ་གཏོགས་པ་སྦྱིན། །ཞེས་དང༌། བདག་ནི་
- 3
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མགོན་མེད་རྣམས་ཀྱི་མགོན། །ཞེས་རིམ་པ་ལྟར་རོ། །འབྲས་བུ་སྤང་བྱ་སྤོང་བ་དང་། འཐོབ་
བྱ་ཐོབ་པ་གཉིས་ལས། སྔ་མ། བྱང་ཆུབ་སེམས་དཔའི་སྦྱིན་པས་ཡི་དྭགས་འགྲོ་བ་གཅོད། །
ཅེས་དང༌། གཉིས་པའང༌། སྤྱོད་ཚེ་ལོངས་སྤྱོད་མཐའ་ཡས་རྒྱས་པ་ཐོབ་པར་འགྱུར། །ཞེས་
གསུངས་ལ། མདོ་སྡེ་རྒྱན་ལས། སྦྱིན་པ་པོ་ནི་ལོངས་སྤྱོད་མི་འདོད་ཀྱང་། །ལོངས་སྤྱོད་ཤིན་
ཏུ་བཟང་ལ་མང་དང་འཕྲད། །ཅེས་དང་། སྦྱིན་པ་མི་མཐུན་ཕྱོགས་ཉམས་དང་། །རྣམ་པར་མི་
རྟོག་ཡེ་ཤེས་ལྡན། །ཞེས་དང་། གནས་ལྔ་བསྟན་པའི་མདོ་ལས། གཞན་ལ་ཁ་ཟས་བྱིན་པ་
ཡིས། །གནས་ལྔ་དག་ནི་ཀུན་ཐོབ་སྟེ། །ཚེ་དང་ཁ་དོག་སྟོབས་དང་བདེ། །ནད་མེད་པ་ནི་ཕུན་
སུམ་ཚོགས། །ཞེས་སོ། །
གཞུང་གི་དོན་ལ། ཕན་ཡོན་རྗེས་སུ་བསྔགས་པ་དང་། སྡོམ་པ་ཡང་དག་པར་བླང་
བའོ། །དང་པོ་ལ་གསུམ་ལས། མཚམས་སྦྱར་བའི་ཚུལ་གྱིས་ཕན་ཡོན་མདོར་བསྟན་པ་ལ།
སྡིག་པ་སེལ་བ་དང་། དེའི་འཐད་པ་གཉིས་ལས། སྔ་མ་ནི། དེ་ལྟས་ཞེས་གཉེན་པོ་སྟོབས་
ཆུང་བ། སྤང་བྱ་སྟོབས་ཆེ་བ། འབྲས་བུ་སྡུག་བསྔལ་ལ་སྦྱོར་བ་གསུམ་བསྟན་ལ། སྡིག་པ་
སྟོབས་ལྡན་དེ་གཞན་ཐར་པའི་ཆ་མཐུན་གྱི་དགེ་བས་ གཞོམ་མི་ནུས་པས། བྱང་ཆུབ་ཀྱི་
སེམས་ཁོ་ན་གཉེན་པོ་ཡིན་ཞེས་པའོ། །གཉིས་པ་ནི། བསྐལ་པ་ཞེས་རྩ་བ་གཉིས་ཏེ། བྱང་
ཆུབ་ཀྱི་སེམས་ཁོ་ན་ཕན་བདེའི་ཐབས་ཁྱད་པར་ཅན་དུ་དགོངས་ཤིང་གསུངས་པས་བླང་བྱ་
ཡིན་ཞེས་པའོ། །ཕན་ཡོན་རྒྱས་པར་བཤད་པ་ལ་གསུམ་ལས། སྨོན་འཇུག་ཐུན་མོང་གི་ཕན་
ཡོན་ལ་གསུམ་གྱི་དང་པོ་མ་མཐོང་བའི་ཕན་ཡོན་བསྟན་པ། འདིས་ནི་ཚད་མེད་ཅེས་དང༌།
སྲིད་པའི་ཞེས་པས་སངས་རྒྱས་འགྲུབ་པ་དང༌། གནས་སྐབས་ཀྱི་འདོད་པ་འབྱུང་བའི་ཕན་
ཡོན་བསྟན་ཏེ། སྔ་མ་ནི་བྱང་ཆུབ་ཀྱི་སེམས་སྐྱེས་ན་བདེ་མཆོག་རྫོགས་པའི་སངས་རྒྱས་
ཚེགས་ཆུང་ངུས་འགྲུབ་པའོ། །དེ་ལྟར་ན་མདོ་སྡེ་རྒྱན་ལས། དཀའ་སྤྱད་དཔག་མེད་བརྒྱ་ཕྲག་
- } G -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
དང༌། །ལ་སོགས་པ་བཤད་ན། བསྐལ་པ་གྲངས་མེད་པ་བསམ་གྱིས་མི་ཁྱབ་པའམ། སུམ་ཅུ་
རྩ་དྲུག་གམ། གསུམ་ཅི་སྟེ་བདེ་བླག་ཡིན་ཞེ་ན། བྱང་ཆུབ་སེམས་དཔའ་རྣམས་གཅིག་ཏུ་
གཞན་གྱི་དོན་ལ་གཞོལ་བས་དེ་ལ་དཀའ་བར་སེམས་པ་མེད་དེ། འདི་ལྟར་དེ་ནི་སྲིད་པའི་
སྡུག་བསྔལ་ལ་ལྟོས་ནས་བདེ་བླག་ཡིན་ཏེ། སྲིད་པའི་སྡུག་བསྔལ་གྱི་ཡུན་ལ་ལྟོས་ནས་དང་།
འབྲས་བུ་མཆོག་ཏུ་འགྱུར་བ་ལ་ལྟོས་ནས་བདེ་བླག་ཡིན་ཞེས་བདག་གི་བླ་མ་གསུང་ངོ༌། །
གནས་སྐབས་ཀྱི་འབྲས་བུ་ནི་སྲིད་པའི་སྡུག་བསྔལ་གཞོམ་པར་འདོད་པ་ཉན་རང་གི་བདེ་བ་
དང་། སེམས་ཅན་མི་བདེ་བ་བསལ་བར་འདོད་པ་བྱང་ཆུབ་སེམས་དཔའི་བདེ་བ་དང་། བདེ་
མང་བརྒྱ་ཕྲག་སྟེ་མངོན་མཐོ་དང་ངེས་ལེགས་འདོད་པས་སེམས་དེ་གཟུང་བའོ། །འདིར་ཉན་
རང་གི་ཞི་བ་དང༌། ལྷ་མིའི་བདེ་བ་སེམས་དེ་མེད་ཀྱང་ཐོབ་མོད། དེ་དག་དེའི་ཕན་ཡོན་དུ་མི་
འཐད་ཅེ་ན། སེམས་དེ་ལས་དེ་དག་ཀྱང་ཐོབ་སྟེ། ཡུམ་ལས། རབ་འབྱོར་འདི་ལ་ཉན་ཐོས་ཀྱི་
ས་ལ་སློབ་པར་འདོད་པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བསླབ་པར་བྱའོ་ཞེས་
བྱ་བ་ལ་སོགས་པ་ལྟ་བུའོ། །
གཉིས་པ་མཐོང་བའི་ཕན་ཡོན་ནི། བྱང་ཆུབ་སེམས་བསྐྱེད་ཅེས་རྩ་བ་བཞིས་མིང་
དང༌། དོན་འཕོ་བའོ། །གསུམ་པ་ཕན་ཡོན་དཔེས་བསྔགས་པ་ལ་དྲུག་སྟེ། དམན་པའི་ལུས་
མཆོག་ཏུ་སྒྱུར་པ་གསེར་འགྱུར་རྩིའི་དཔེ་དང༌། རྙེད་དཀའ་ཞིང་ཕན་འདོགས་པ་ཆེ་བ་ཡིད་
བཞིན་གྱི་ནོར་བུའི་དཔེ་དང༌། འབྲས་བུ་ཟད་མི་ཤེས་པ་ལ་དབང་སྒྱུར་བ་དཔག་བསམ་ལྗོན་
ཤིང་གི་དཔེ་དང་། ངེས་པའི་སྡིག་པ་ཟིལ་གྱིས་གནོན་པ་དཔའ་བོའི་དཔེ་དང༌། མ་ངེས་པའི་
སྡིག་པ་དྲུངས་ནས་འབྱིན་པ་དུས་མཐའི་མེའི་དཔེ་དང༌། ཤེས་བྱེད་ཀྱི་ལུང་དང་སྦྱར་བའོ། །
དང་པོ་ནི། གསེར་འགྱུར་ཞེས་པས་ཏེ། དེས་ལྕགས་ལ་སོགས་པ་སྒྱུར་བ་བཞིན་ཏེ། འཕགས་
པ་བྱམས་པའི་རྣམ་པར་ཐར་པ་ལས། རིགས་ཀྱི་བུ་དངུལ་ཆུའི་རིགས་གསེར་དུ་སྣང་བ་ཞེས་
- 3
.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱ་བ་ཡོད་དེ། དེ་སྲང་གཅིག་གིས་ལྕགས་སྲང་སྟོང་གསེར་དུ་སྒྱུར་བར་བྱེད་ལ། ལྕགས་སྲང་
སྟོང་གིས་དེ་སྒྱུར་བར་མི་ནུས་སོ། །དེ་བཞིན་དུ་ཐམས་ཅད་མཁྱེན་པ་ཉིད་དུ་སེམས་བསྐྱེད་
པའི་གསེར་འགྱུར་གྱི་རྩི་གཅིག་གིས། ཉོན་མོངས་པ་དང་ཤེས་བྱའི་སྒྲིབ་པའི་ལྕགས་ཟད་པར་
བྱས་ཏེ། ཐམས་ཅད་མཁྱེན་པ་ཉིད་ཀྱི་ཡེ་ཤེས་ཀྱི་གསེར་གྱི་མདོག་ཏུ་བྱེད་ལ། རྩི་དེ་ནི་ལས་
དང་ཉོན་མོངས་པའི་ལྕགས་ཀྱིས་སླར་སྒྱུར་བར་མི་ནུས་སོ་ཞེས་སོ། །གཉིས་པ་ནི། འགྲོ་བའི་
དེད་དཔོན་ཞེས་པས། བྱང་ཆུབ་ཀྱི་སེམས་ནོར་བུ་རིན་པོ་ཆེ་དང་འདྲ་བར་བལྟའོ། །དེའང་
རྒྱུད་བླ་མ་ལས། འབྱུང་བར་དཀོན་ཕྱིར་ལ་སོགས་པ་དང་ཆོས་མཐུན་ཏེ། རྙེད་དཀའ་བ་དང༌།
ཕན་འདོགས་ཆེ་བས་སོ། །གསུམ་པ་ནི། དགེ་བ་གཞན་ཞེས་པ་སེམས་དེས་མ་ཟིན་པའི་དགེ་
བ་རྣམ་སྨིན་ཕྱུང་ནས་འཛད་པའི་དཔེ་དང༌། ཟིན་ན་མི་ཟད་ཅིང་སླར་འཕེལ་བའི་དཔེར་མཛད་
དེ༑ དཀོན་མཆོག་ཟ་མ་ཏོག་ལས་འཇམ་དཔལ་འདི་ལྟ་སྟེ། ཤིང་ལྗོན་པ་སྣ་ཚོགས་ནི་ཁམས་
བཞི་ཡིས་བཟུང་ན་རྣམ་པར་འཕེལ་ལོ། །འཇམ་དཔལ་དེ་བཞིན་དུ་དགེ་བའི་རྩ་བ་ཡང་བྱང་
ཆུབ་ཀྱི་སེམས་ཀྱིས་བཟུང་ཞིང་ཐམས་ཅད་མཁྱེན་པ་ཉིད་དུ་བསྔོས་ན་རྣམ་པར་འཕེལ་ལོ་
ཞེས་སོ། །བཞི་པ་ནི། དཔའ་བོ་ལ་བརྟེན་ནས་ཤ་འཁོན་ཅན་འཇིགས་པ་ལས་སྒྲོལ་བ་ལྟར།
རྩ་བ་ལ་མངོན་པར་ཞེན་པའི་དང་། ཕྱིན་ཅི་ལོག་གི་སེམས་པ་ལས་བྱུང་བ་ལྟ་བུ་མྱོང་བར་ངེས་
པའི་ལས་རྩ་བ་ནས་ཟད་པར་མ་བྱས་ཀྱང་། རེ་ཞིག་མངོན་གྱུར་གནོན་ཅིང་། སྡུག་བསྔལ་མི་
བསྐྱེད་པས། སྡིག་པ་ཤིན་ཏུ་ཞེས་ཏེ། བློ་གྲོས་མི་ཟད་པར། རིགས་ཀྱི་བུ་འདི་ལྟ་སྟེ། དཔའ་
བོ་ལ་ཡང་དག་པར་བརྟེན་པའི་སྐྱེས་བུ་ནི་དགྲ་རྣམས་ལས་འཇིགས་པར་མི་འགྱུར་ལ། དེ་
བཞིན་དུ་བྱང་ཆུབ་ཏུ་སེམས་བསྐྱེད་པའི་དཔའ་བོ་ལ་བརྟེན་པའི་བྱང་ཆུབ་སེམས་དཔའ་ནི་
ཉེས་པར་སྤྱད་པ་ཐམས་ཅད་ཀྱི་དགྲ་རྣམས་ཀྱིས་འཇིགས་པར་མི་འགྱུར་རོ་ཞེས་སོ། །ལྔ་པ་
ནི༑ གཞན་གྱིས་བསྒོ་བའི། གསོལ་བ་བཏབ་པའི། མི་ཤེས་པའི་སེམས་པ་ལས་བྱུང་བ་སྟེ།



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
མྱོང་བར་མ་ངེས་པ་གསུམ་སྐད་ཅིག་ལ་རྩ་བ་ནས་སྤོང་བས་དུས་མཐའི་ཞེས་ཏེ། ཡབ་སྲས་
མཇལ་བ་ལས། འཇིག་རྟེན་གྱི་ཁམས་འཇིག་པའི་ཚེ། ཉི་མ་གཉིས་བྱུང་པས་ཆུ་མིག་དང་ཆུ་
ཕྲན་རྣམས་བསྐམས། གསུམ་བྱུང་པས་ཆུ་མིག་ཆེན་པོ་དང་ཆུ་ཕྲན་ཆེན་པོ་བསྐམས། བཞི་
བྱུང་པས་ཆུ་ཀླུང་བཞིའི་གནས་མ་དྲོས་པ་བསྐམས། ལྔ་བྱུང་པས་རྒྱ་མཚོ་དཔག་ཚད་གཅིག་གི་
ཆུ་བསྐམས། དེ་ནས་གཉིས་ནས་ལྔ་བཅུའི་བར་དང་། བཞི་ཁྲིའི་བར་དང༌། མཐར་ཤིང་ཏ་ལ་
གཉིས་ནུབ་པ་ཙམ། ལུས་མཆན་ཁུང་ནུབ་པ་ཙམ། བ་ལང་གི་རྨིག་རྗེས་ཀྱི་ཆུ་ཙམ། ཟིལ་པ་
ཕྲམ་ཕྲོམ་ཙམ། མཛུབ་མོ་སྙམ་པ་ཙམ་གྱི་ཆུ་ཡང་མ་ལུས་པར་གྱུར་པའི་དུས་དེ་ཡོད་དོ། །ཞེས་
སོ༑ །དྲུག་པ་ནི། དེའི་ཕན་ཡོན་དཔག་ཏུ་མེད་པ་དག་བྱམས་མགོན་བློ་དང་ལྡན་པས་ནོར་
བཟང་ལ་བཤད་དོ། །གྲོང་ཁྱེར་སྐྱིད་པའི་འབྱུང་གནས་ཀྱི་དེད་དཔོན་ནོར་བརྟན་གྱི་བུ་ནོར་
བཟང་ལ་བཤད་དེ། འཕགས་པ་སྡོང་པོ་བཀོད་པའི་མདོ་ལས། བྱང་ཆུབ་སེམས་དཔའ་ནོར་
བཟང་གིས། མགོན་པོ་འཇམ་པའི་དབྱངས་ལས་བྱང་ཆུབ་ཏུ་སེམས་བསྐྱེད་པ་མནོས་ཏེ།
དགེ་བའི་བཤེས་གཉེན་བརྒྱ་ཕྲག་གཅིག་དང་དགུའི་མཐར། ཁྱེའུ་དཔལ་འབྱུང་དང་བུ་མོ་
དཔལ་གྱི་བློ་གྲོས་མ་ལས་གནང་བ་ཐོབ་སྟེ། རྒྱལ་བ་བྱམས་པ་རྒྱ་མཚོའི་འགྲམ་གྱི་ཁང་པ་
ཆེན་པོ་རྣམ་པར་སྣང་མཛད་ཀྱི་རྒྱན་གྱིས་བརྒྱན་པ་ཞེས་བྱ་བ་ན་བཞུགས་པ་དེར་སོང་བ་དང་།
བྱམས་པས་ཀྱང་དེ་ལ་བསུས་ཏེ། ལྟོས་ཤིག་སེམས་ཅན་བསམ་པ་དག་པ་འདི། །ནོར་བཟང་
ནོར་རྣམས་རབ་ཏུ་བརྟན་པའི་བུ། །བྱང་ཆུབ་སྤྱོད་པ་དམ་པ་ཡོངས་འཚོལ་ཞིང་། །མཁས་པ་
ང་ཡི་དྲུང་དུ་ཉེ་བར་འོངས། །ལེགས་པར་འོངས་སམ་སྙིང་རྗེ་བྱམས་འབྱུང་ཁྱོད། །ཅེས་བྱ་བ་
ལ་སོགས་པ་གསུངས་པ་དང༌། དེ་ནས་དེས་ཐལ་མོ་སྦྱར་ཏེ། འཕགས་པ་བདག་གིས་བྱང་
ཆུབ་ཏུ་སེམས་བསྐྱེད་ན་ཇི་ལྟར་བསླབ་པར་བྱ་བ་དང༌། ཇི་ལྟར་ནན་ཏན་དུ་བྱ་བ་བསྟན་དུ་
གསོལ་ཞེས་ཞུས་པ་དང་། བྱམས་པས་ལེགས་སོ་བྱིན་ནས། རིགས་ཀྱི་བུ་བྱང་ཆུབ་ཀྱི་སེམས་
- 3
] -



་་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་སངས་རྒྱས་ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། །འགྲོ་བ་ཐམས་ཅད་ཀྱི་ཆོས་དཀར་པོ་
རྣམ་པར་འཕེལ་བར་བྱེད་པས་ཞིང་ལྟ་བུའོ། །འཇིག་རྟེན་ཐམས་ཅད་བརྟེན་པས་ས་ལྟ་བུའོ། །
བྱང་ཆུབ་སེམས་དཔའ་ཐམས་ཅད་སྲུང་བས་ཕ་ལྟ་བུའོ། །དབུལ་བ་ཐམས་ཅད་ལས་སྐྱོབ་
པས་རྣམ་ཐོས་ཀྱི་བུ་ལྟ་བུའོ། །ཞེས་པ་ལ་སོགས་པ་དཔེ་སྣ་ཚོགས་བསྟན་ནས། རིགས་ཀྱི་བུ་
བྱང་ཆུབ་ཀྱི་སེམས་ནི་ཕན་ཡོན་གྱི་རྣམ་པ་དེ་ལྟ་བུ་དང་། ཡོན་ཏན་གྱི་བྱེ་བྲག་གཞན་དང་ཡང་
ལྡན་ནོ་ཞེས་དང༌། སློབ་དཔོན་ཀླུ་སྒྲུབ་ཀྱིས། སྐྱེས་བུ་གང་ཞིག་སྐད་ཅིག་ཙམ། །བྱང་ཆུབ་
སེམས་ནི་སྒོམ་བྱེད་པ། །དེ་ཡི་བསོད་ནམས་ཕུང་པོ་ནི། །རྒྱལ་བ་ཡིས་ཀྱང་བགྲང་མི་སྤྱོད། །
ཅེས་དང༌། བྱང་ཆུབ་ སེམས་དཔའི་བསོད་ནམས་གང༌། །ཞེས་པ་ལ་སོགས་པ་རྒྱ་ ཆེར་
གསུངས་སོ། །
གཉིས་པ་སྨོན་འཇུག་གཉིས་ཀྱི་དབྱེ་བ་ནི། བྱང་ཆུབ་སེམས་དེ་ཞེས་རྩ་བ་བཞིས་
གསལ་བའི་དབྱེ་བ་དང་། འགྲོ་བར་འདོད་ཅེས་པས་མཚན་ཉིད་བསྟན་ཏེ། སྔ་མ་སྨོན་འཇུག་
གཉིས་ཞེས་གསུངས་པ་འདི། ངོ་བོའི་སྒོ་ནས་ཕྱེ་བ་དང་། གཞན་ཡུལ་གྱིས་དབྱེ་ན། སློབ་
དཔོན་ཀླུ་སྒྲུབ་ཀྱིས་དེ་ལྟར་ཀུན་རྫོབ་པའི་བྱང་ཆུབ་ཀྱི་སེམས་སྨོན་པ་དང་འཇུག་པའི་བདག་
ཉིད་ཅན་བསྐྱེད་ནས་ཞེས་དང༌། སློབ་དཔོན་ཀ་མ་ལ་ཤཱི་ལས། དེ་ལྟར་ཀུན་རྫོབ་པའི་བྱང་
ཆུབ་ཀྱི་སེམས་བསྐྱེད་ནས་དོན་དམ་པའི་བྱང་ཆུབ་ཀྱི་སེམས་བསྐྱེད་པའི་ཕྱིར་འབད་པར་བྱའོ་
ཞེས་པས་ཀུན་རྫོབ་དང་དོན་དམ་པ་གཉིས་དང་། ཐབ་ཚུལ་གྱིས་དབྱེ་ན་བརྡ་ལས་བྱུང་བ་དང་།
ཆོས་ཉིད་ཀྱིས་ཐོབ་པ་གཉིས་ཏེ། མདོ་སྡེ་རྒྱན་གྱི་སྒྲུབ་པའི་སྐབས་ནས། བརྡ་ལས་བྱུང་བའི་
སེམས་བསྐྱེད་པ་རྙེད་པའི་ཚེ་མོས་པའི་སྒོ་ནས་སམ། དོན་དམ་པའི་སེམས་བསྐྱེད་རྙེད་པའི་ཚེ།
ཤེས་པའི་སྒོ་ནས་རྙེད་པས་སམ་ཞེས་སོ། །ས་མཚམས་ཀྱིས་ཕྱེ་ན་བཞི་སྟེ། མོས་དང་ལྷག་
བསམ་དག་པ་དང༌། །རྣམ་པར་སྨིན་པ་གཞན་དུ་འདོད། །དེ་བཞིན་སྒྲིབ་པ་སྤངས་པའོ། །



ངག་
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས།༼༣
ཞེས་སོ། །དཔེའི་སྒོ་ནས་དབྱེ་ན་ཉི་ཤུ་རྩ་གཉིས་ཏེ། དེ་ཡང་ས་གསེར་ཟླ་བ་མེ། །ཞེས་པ་ལ་
སོགས་པའོ། །གཉིས་པ་མཚན་ཉིད་ལ། སྨོན་པ་འགྲོ་བར་འདོད་པ་ནི་བླངས་པ་བརྡ་ལས་
བྱུང་པ་སྟེ། བྱང་ཆུབ་ལ་མོས་པས་ཡུལ་དུ་བྱེད་པ་ཚོགས་སྦྱོར་ན་ཡོད་ལ། འཇུག་པ་འགྲོ་བ་ནི་
ཆོས་ཉིད་ཀྱིས་ཐོབ་པ་བྱང་ཆུབ་དངོས་སུ་མྱོང་བས་ཐོབ་པ་ནས་ཞེས་བཞེད་པ་ནི་འདི་ལ་
དགོངས་པ་མ་ཡིན་ཏེ་བསླབ་བཏུས་ལས། ཅི་སར་མ་ཆུད་པ་ལ་ཡང་བྱང་ཆུབ་སེམས་པའི་
སྡོམ་པའི་དབང་དུ་བྱས་པ་ཡོད་དམ་མེད་ཅེས་བྱ་བ་འདི་བརྗོད་པར་བྱའོ་ཞེ་ན། ཡོད་པར་རིག་
པར་བྱ་སྟེ་ཞེས་དང༌། འཇམ་དཔལ་གྱི་སངས་རྒྱས་ཀྱི་ཞིང་གི་ཡོན་ཏན་བཀོད་པར། བཅོམ་
ལྡན་འདས་འཕགས་པ་འཇམ་དཔལ་གྱི་སྔོན་གྱི་ཚེའི་རྟོགས་པ་བརྗོད་པ་ལས་སྤྱོད་པ་དང་
ལྡན་པར་བྱང་ཆུབ་ཏུ་སེམས་བསྐྱེད་པ་དེ་བཞིན་དུ་བསྐྱེད་པར་བྱའོ་ཞེས་འཇུག་པ་སོ་སོའི་སྐྱེ་
བོ་ལ་ཡོད་པར་བཤད་པ་དང་། ནམ་མཁའི་སྙིང་པོའི་མདོར་རྙེད་པ་དང་བཀུར་སྟིའི་རྒྱུ་ལས་རྩ་
བའི་ལྟུང་བར་གསུངས་པ་དང༌། འཕགས་པ་དྲི་མ་མེད་པར་གྲགས་པས་བསྟན་པ་ལས།
འཇིག་ཚོགས་ལ་ལྟ་བ་རི་རབ་དང་མཉམ་པ་དྲལ་ནས། བྱང་ཆུབ་ཀྱི་སེམས་སྐྱེ་ཞིང་དེ་ལས་
ཀྱང་སངས་རྒྱས་ཀྱི་ཆོས་རྣམས་སྐྱེའོ་ཞེས་དང་། དེ་ལྟར་མདོ་གཞན་ལས་ཀྱང་རྒྱ་ཆེར་གསུངས་
ཤིང་། འདིར་ཡང་འཇུག་པའི་ཆོ་ག་གསུངས་པས་སོ། །ཡང་འགྲེལ་ཆེན་ལས། སྨོན་པ་བློ་བྱ་
བ་མེད་པ་དང༌། འཇུག་པ་བློ་བྱ་བ་དང་བཅས་པ་ཞེས་དང༌། སློབ་དཔོན་ཤཱནྟི་པས། བློ་སྒྲུབ་
པ་དང་ བྲལ་བ་དང༌། བསྒྲུབས་པས་ཟིན་པ་ཞེས་དང༌། ཛྙཱ་ན་ཤྲིས། བསམ་པ་ཕུན་སུམ་
ཚོགས་པ་དང༌། སྦྱོར་བ་ཕུན་སུམ་ཚོགས་པ་དང་ཞེས་བཤད་ལ། སློབ་དཔོན་ཛེ་ཏཱ་རིས། སྨོན་
པ་གཞན་དོན་དུ་བྱང་ཆུབ་འདོད་པར་ཁས་འཆེ་བ། འཇུག་པ་དེ་རྒྱུན་དུ་བསྲུང་བར་ཁས་འཆེ་
བ་ཞེས་པའང་འདིའི་དགོངས་པ་མ་ཡིན་ཏེ། ཁས་འཆེ་བ་འགྲོ་བ་དངོས་དང་དཔེ་དོན་མི་
འགྲིག་པས་ཟེར་བ་ལ། བདག་གི་བླ་མས། སློབ་དཔོན་འདིས་བྱང་ཆུབ་སེམས་དཔའི་བསླབ་
-，
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་མཐའ་དག་བཟུང་བར་ཁས་འཆེ་བ་སྨོན་པའི་སྡོམ་པ། ཇི་ལྟར་བཟུང་བ་ལྟར་སྤྱད་པར་ཁས་
འཆེ་བ་འཇུག་པའི་སྡོམ་པར་བཞེད་པས་འདི་ལ་འགལ་བ་མེད་གསུང་ངོ༌། །ཡང་འཇུག་པ་
བསླབ་པ་ཡིན་ནོ་ཟེར་བ་ཡང་མ་ཡིན་ཏེ། འདི་ཉིད་ལས་དེ་གཉིས་སོ་སོར་གསུངས་ལ། སློབ་
དཔོན་ཐོགས་མེད་ཀྱིས། སྐལ་བ་དང་ལྡན་པའི་གཞི་རིགས། སྤྱོད་པ་ལ་སྦྱོར་བའི་གཞི་སེམས་
བསྐྱེད་པ། རྫོགས་པའི་བྱང་ཆུབ་མྱུར་དུ་ཐོབ་པའི་གཞི་བྱང་ཆུབ་སེམས་དཔའི་བསླབ་པ་ཞེས་
གཞི་ཐ་དད་པར་གསུངས་སོ། །ཡང་སློབ་དཔོན་ཉིད་ཀྱིས་སྡོང་པོ་བཀོད་པའི་མདོ་དྲངས་པ།
གང་དག་བྱང་ཆུབ་ཏུ་སྨོན་པ་དེ་ནི་དཀོན་ནོ། །དེ་བས་ཀྱང་བྱང་ཆུབ་ཏུ་ཆས་པ་དེ་དཀོན་ཞེས་
པས། འབྲས་བུ་དོན་དུ་གཉེར་བ་དང༌། དེའི་ཐབས་སུ་སྤྱོད་པ་དོན་དུ་གཉེར་བ་སྨོན་འཇུག་གི་
སེམས་བསྐྱེད་དེ། སྤྱོད་པ་དང་ལྡན་པར་སེམས་བསྐྱེད་ཅེས་པ་དང་། སྤྱོད་པ་ལ་དམ་བཅའ་
བའི་སེམས་པས་ཀུན་ནས་བསླངས་པའི་སྤྱོད་པ་དང་ལྡན་པའི་ཕྱིར་ཞེས་པའང་སྨོན་པ་སྒྲུབ་པ་
དང་མི་ལྡན་ན་སེམས་ཀྱི་འདོད་པ་ཙམ་གྱིས་ཇི་ལྟར་འགྲུབ་སྟེ། སྦྱོར་བ་ལ་ལྟོས་པ་དང་བྲལ་བ་
དང༌། སྨོན་པ་བསྒྲུབས་པས་མ་ཟིན་ན་ཆོ་ག་ལ་མི་ལྟོས་པར་འགྱུར་རོ། །དམ་བཅའ་བའི་
སེམས་པས་ཀུན་ནས་བསླངས་པའི་སྤྱོད་པ་དང་ལྡན་ཞེས་པའང་མདོའི་དོན་མ་ཡིན་ཏེ། དེ་
ལས་བྱང་ཆུབ་ཏུ་ཆས་པ་ཞེས་པས་སོ། །དེས་ན་བདག་གི་བླ་མས། སྨོན་འཇུག་གཉིས་ཀ་ལ།
སོ་སོའི་སེམས། སེམས་བསྐྱེད་པའི་ཆོ་ག །དེ་མི་ཉམས་པར་བསྲུང་བ་གསུམ་གསུམ་ཡོད་ལ།
དེ་ཡང་མདོ་སྡེ་རྒྱན་ལས། བརྟན་པ་རྣམས་ ཀྱི་སྨོན་ལམ་ནི། །སེམས་པ་འདུན་དང་བཅས་
པའོ། །ཞེས་དང༌། མངོན་རྟོགས་རྒྱན་དུ། སེམས་བསྐྱེད་པ་ནི་གཞན་དོན་ཕྱིར། །ཡང་དག་
རྫོགས་པའི་ བྱང་ཆུབ་འདོད། །ཅེས་གསུངས་ པས། སྔ་མ་སྔ་མ་གཙོ་ལ་ཕྱི་མ་གཉིས་ཀའི་
མཚན་ཉིད་དོ། །དེ་ལས་སྨོན་པའི་སེམས་ནི་གཞན་དོན་དུ་བྱང་ཆུབ་ཆེན་པོར་འདུན་པ་སྟེ།
བསླབ་བཏུས་ལས། དེ་ལ་བྱང་ཆུབ་སྨོན་པའི་སེམས་ནི། སངས་རྒྱས་སུ་འགྱུར་བར་བྱའོ་ཞེས་
- ཤུ
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
སྨོན་པ་ལས་སྐྱེས་པ་ཡིན་ཏེ་ཞེས་སོ། །ཆོ་ག་ཆོས་གསུམ་ཚང་བས། དེ་རྒྱུན་དུ་སློབ་པ་མི་
ཉམས་པར་བསྲུང་བའོ། །གཉིས་པའང་གཞན་དོན་དུ་བྱང་ཆུབ་ཐུན་མོང་མ་ཡིན་པའི་སྒྲུབ་
བྱེད་ལ་འཇུག་པའི་སེམས་དང༌། ཆོ་ག་སྔར་བཞིན། ནག་པོའི་ཆོས་བཞི་སྤང་བ་ལ་སོགས་པ་
མི་ཉམས་པར་བསྲུང་བའོ་ཞེས་གསུང་ངོ༌། །དེའི་རྗེས་སུ་འབྲངས་ན་སྨོན་འཇུག་གི་སེམས་
རྐྱང་པ་སྡོམ་པ་མ་ཡིན་ལ། སྨོན་འཇུག་གི་སེམས་བསྐྱེད་པ་མི་མཐུན་པའི་ཕྱོགས་གཞི་དང་
བཅས་པ་སྤོང་སེམས་ཡོད་ན་གཉིས་ཀའང་སྡོམ་པར་འགྱུར་ཏེ། སྡོམ་པའི་མཚན་ཉིད་དང་
ལྡན་པས་དང༌། བྱང་ཆུབ་སེམས་དཔའི་ས་ལས་ཀྱང་། རྒྱུ་གཉིས་ཁོ་ནས་བྱང་ཆུབ་སེམས་
དཔའི་ཚུལ་ཁྲིམས་ཀྱི་སྡོམ་པ་ཡང་དག་པར་བླངས་པ་གཏོང་བར་འགྱུར་ཏེ། བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཏུ་སྨོན་པ་བཏང་བ་དང་ཞེས་བཤད་ལ། མིན་ན་ཧ་ཅང་ཐལ་ལོ་
ཞེས་ གསུངས་སོ། །ཡང་སྡོམ་ པས་ མ་ཟིན་ ཀྱང་། བསོད་ནམས་རྒྱུན་ཆགས་འབྱུང་བ་ལ་
འགལ་བ་མེད་དེ། མདོ་ལས། མེ་ཏོག་ཙམ་ཞིག་རབ་ཕུལ་བས། །གང་ཞིག་ངན་འགྲོར་ལྟུང་
མ་གྱུར། །དེ་ལ་དུས་ཉེ་བསྟན་པ་ནི། །མཚན་མིན་ཁྱོད་སྔོན་འདི་འདྲ་ཡིན། །ཞེས་དང་། སློབ་
དཔོན་ཉིད་ཀྱིས། སྤྱོད་པ་དང་མི་ལྡན་ཡང་། བྱང་ཆུབ་ཀྱི་སེམས་ནི་ཕན་པར་འགྱུར་བར་ཤེས་
པར་བྱ་སྟེ་ཞེས་དང་། རྒྱལ་པོ་ལ་གདམས་པར། རྒྱལ་པོ་ཆེན་པོ་འདི་ལྟར་ཁྱོད་ནི་བྱ་བ་མང་ལ་
བྱེད་པ་མང་བ་སྟེ། ཉིན་མཚན་ཐམས་ཅད་ནས་ཐམས་ཅད་དུ་སྦྱིན་པའི་ཕ་རོལ་ཏུ་ཕྱིན་པ་ལ་
བསླབ་པ་ནས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་མི་ནུས་ཏེ། དེ་བས་ན་རྒྱལ་པོ་
ཆེན་པོ་ཁྱོད་ཡང་དག་པར་རྫོགས་པའི་བྱང་ཆུབ་ལ་འདུན་པ་དང་། དད་པ་དང༌། དོན་དུ་
གཉེར་བ་དང༌། སྨོན་པ། འགྲོ་ཡང་རུང་། འགྲེང་ཡང་རུང་། འདུག་ཀྱང་རུང༌། ཉལ་ཡང་རུང་།
སད་ཀྱང་རུང་། ཟ་ཡང་རུང་། འཐུང་ཡང་རུང་སྟེ། རྟག་པར་རྒྱུན་དུ་དྲན་པར་གྱིས་ལ་ཡིད་ལ་
-.
3-



སྒོ
ར
།
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱལ་པོའི་བྱ་བའང་ཉམས་པར་མི་འགྱུར་ཞིང་། བྱང་ཆུབ་ཀྱི་ཚོགས་ཀྱང་ཡོངས་སུ་རྫོགས་པར་
འགྱུར་རོ་ཞེས་སོ། །དེས་ན་རྒྱུན་ཆགས་འབྱུང་བ་མིན་ཞེས་པའང་། དམ་བཅའ་བའི་ལྕགས་
ཀྱུས་མ་ཟིན་པའི་སྨོན་པ་རྐྱང་པ་ལ་དགོངས་ནས་འཇུག་པའི་སེམས་བཞིན་དུ་ཞེས་བཀར་ཏེ་
གསུངས་སོ། །མཁས་པས་ཞེས་ བྱ་བ་ནི། བྱ་བ་དང༌། བྱ་བ་མ་ཡིན་ པའི་ ཆའམ། སེམས་
གཉིས་ཀྱི་ངོ་བོ་དང་རྣམ་དབྱེ་ལ་སོགས་པ་ལའོ། །
གསུམ་པ་ཕན་ཡོན་སོ་སོར་བཤད་པ་ལ། མདོར་བསྟན་པ་དང་། དེའི་འཐད་པ་
ལས། སྔ་མ་ལ་སྨོན་པ་དང་། འཇུག་པ་གཉིས་ཀྱི། སྔ་མ་ནི། བྱང་ཆུབ་ཅེས་ཏེ། སྨོན་པ་སྒྲུབ་
པའི་ནན་ཏན་དང་བྲལ་བས། འཁོར་བ་ན་འཁོར་བའི་ཚེ། འབྲས་བུ་ལྷ་མིའི་བདེ་བ་འབྱིན་
ཡང་། མངོན་ དུ་ རྒྱུ་མེད་ པའི་གནས་སྐབས་ན། རྒྱུན་ཆགས་མི་འབྱུང་སྟེ། སྤྱོད་པ་ལ་དམ་
བཅའ་བའི་སེམས་པས་འཕངས་པ་མེད་པས། བར་མས་བསྡུས་པའི་དགེ་བ་མངོན་དུ་རྒྱུ་ཡོད་
པ་ན་བསོད་ནམས་ཡོད་ཀྱང་། གཉིད་ལོག་པ་ལ་སོགས་པའི་གནས་སྐབས་ན་སེམས་པས་
འཕངས་པའི་རྒྱུན་ཆགས་མེད་པའི་ཕྱིར་ཏེ། བསླབ་བཏུས་ལས། དེས་ཀྱང་འཁོར་བའི་བདེ་བ་
མཐའ་ཡས་པ་བསྐྱེད་པའི་ཕྱིར། བྱང་ཆུབ་ཀྱི་སེམས་སྤྱོད་པ་དང་བྲལ་བ་ལ་ཡང་བརྙས་པར་
མི་བྱ་སྟེ་ཞེས་དང༌། དེའི་འཐད་པ་ཡང་། འཕགས་པ་བྱམས་པའི་རྣམ་པར་ཐར་པ་ལས།
རིགས་ཀྱི་བུ་འདི་ལྟ་སྟེ། དཔེར་ན་རྡོ་རྗེ་རིན་པོ་ཆེ་ནི་ཆག་ཀྱང་གསེར་གྱི་རྒྱན་ཁྱད་པར་དུ་
འཕགས་པ་ཐམས་ཅད་ཟིལ་གྱིས་གནོན་ཅིང་། རྡོ་རྗེ་རིན་པོ་ཆེའི་མིང་ཡང་མི་འདོར་ལ་དབུལ་
བ་ཐམས་ཅད་ཀྱང་རྣམ་པར་བཟློག་གོ །རིགས་ཀྱི་བུ་དེ་བཞིན་དུ་ཐམས་ཅད་མཁྱེན་པར་
སེམས་བསྐྱེད་པའི་རྡོ་རྗེ་རིན་པོ་ཆེ་ནན་ཏན་དང་བྲལ་ཡང་། ཉན་ཐོས་དང་རང་སངས་རྒྱས་ཀྱི་
ཡོན་ཏན་གྱི་གསེར་གྱི་རྒྱན་ཐམས་ཅད་ཟིལ་གྱིས་གནོན་ཅིང་། བྱང་ཆུབ་སེམས་དཔའི་མིང་
ཡང་མི་འདོར་ལ། འཁོར་བའི་དབུལ་བ་ཐམས་ཅད་རྣམ་པར་བཟློག་གོ་ཞེས་དང་། རྒྱལ་པོ་



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ལ་གདམས་པའི་མདོ་ལས་རྒྱ་ཆེར་བཤད་དོ། །
གཉིས་པ་ནི། གང་ནས་བཟུང་སྟེ་ཞེས་རྩ་བ་བརྒྱད་དེ། དེའང་འཇུག་པའི་སེམས་
བླངས་པ་ནས་བཟུང་སྟེ། བསོད་ནམས་རྒྱུན་མི་ཆད་པ་འབྱུང་སྟེ། རྒྱལ་པོ་ལ་གཏམ་དུ་བྱ་བ་
ལས། མི་ཉལ་བའམ་ཉལ་ཡང་རུང་། །ཡང་དག་བླངས་པ་ནས་བཟུང་སྟེ། །བག་མེད་གྱུར་
ཀྱང་སེམས་ཅན་རྣམས། །མཐའ་ཡས་ཕྱིར་ན་སེམས་ཅན་བཞིན། །བསོད་ནམས་མཐའ་ཡས་
རྟག་སོགས་འགྱུར། །ཞེས་སོ། །བསམ་པ་དུས་ཐམས་ཅད་དུ་གཞན་དོན་ལས་མི་ལྡོག་པའི་
སེམས་ཀྱིས་བླངས་ཏེ། ལམ་སྒྲུབ་པ་མི་འདོར་བའོ། །དགོས་པ་སྙིང་རྗེས་སེམས་ཅན་བསྒྲལ་
འདོད་དོ། །དེ་བས་ན་འཇུག་པ་བླངས་ནས་བསོད་ནམས་རེས་འགའ་བ་མ་ཡིན་པས་རྒྱུན་མི་
ཆད་དུའོ། །འདི་ནི་སྔ་མ་དང་མི་མཚུངས་པས་གཉིད་སོགས་སོ། །བག་མེད་ནི་སྒྲུབ་པའི་ནན་
ཏན་དང་བྲལ་བས་བཏང་སྙོམས་སུ་གནས་པ་ཡིན་གྱི། བསླབ་པ་ལ་བག་མེད་པ་མ་ཡིན་ནོ། །
གཉིས་པ་དེའི་འཐད་པ་ལ་གཉིས་ལས། ལུང་གིས་དེའི་འཐད་པ། འདི་ནི་ཞེས་ཏེ། ལག་
བཟང་གིས་ཞུས་པ་ལས། ནུས་པ་དང་ལྡན་ན་སྦྱིན་པ་དང༌། གཏོང་བ་དང་རྣམ་པར་གཏོང་
བའི་ཚུལ་གསུངས་ནས། ནུས་པ་དང་མི་ལྡན་པའི་དབང་དུ་བྱས་ནས། ལགས་བཟང་གིས་
བྱང་ཆུབ་སེམས་དཔའ་རྣམས་ཀྱི་བྱང་ཆུབ་ཀྱི་སེམས་བསྐྱེད་པ་དང་། བྱང་ཆུབ་ཀྱི་སེམས་རྗེས་
སུ་དྲན་པ་དང༌། བྱང་ཆུབ་ཀྱི་སེམས་བསྒོམ་པ་དང་། བྱང་ཆུབ་ཏུ་སྨོན་པ་དང་། བྱང་ཆུབ་ཏུ་
སྨོན་ལམ་འདེབས་པ་གང་ཡིན་པ་དེ་ཉིད་དེ་དག་གི་སྦྱིན་པ་ཆེན་པོ་དང་། གཏོང་བ་ཆེན་པོ་དང་།
རྣམ་པར་གཏོང་བ་ཆེན་པོ་ཚད་མེད་གྲངས་མེད་ཅིང་དཔག་ཏུ་མེད་པ་ཡིན་ནོ། །དེ་ཅིའི་ཕྱིར་ཞེ་
ན༑ འཇིག་རྟེན་གྱི་ཁམས་ཐམས་ཅད་དུ་སེམས་ཅན་ལ་དམ་པའི་ཆོས་ཀྱི་ཆར་དང༌། བདུད་
རྩིའི་དབྱིངས་ཀྱི་ཆར་སྦྱིན་པར་འདོད་པ་དང་། གཏོང་བ་དང་རྣམ་པར་གཏོང་བར་འདོད་པ་དེ་
ནི༑ སྦྱིན་པ་དང་གཏོང་བ་དང་རྣམ་པར་གཏོང་བ་ཐམས་ཅད་ཀྱི་ནང་ན་མཆོག་དང་དམ་པ་
- 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པའི་ཕྱིར་རོ། །ལག་བཟང་དེ་ལྟར་ན་བྱང་ཆུབ་སེམས་དཔའ་བདེ་བ་དང་ཡིད་བདེ་བས་
ཚེགས་ཆུང་ངུས་སྦྱིན་པའི་ཕ་རོལ་ཏུ་ཕྱིན་པ་རྫོགས་པར་བྱེད་དོ་ཞེས་སྨོན་པ་ཙམ་གྱི་དབང་དུ་
མཛད་ནས་གསུངས་སོ། །དགོས་པ་དམན་པར་མོས་པ་བཟློག་པའོ།།
དོན་གཉིས་པ་རིགས་པའི་འཐད་པ་ལ་གཉིས་ལས། སྨོན་པ་ཕན་ཡོན་དང་ལྡན་
པའི་འཐད་པ་ལ་གསུམ་གྱི་དང་པོ་བསམ་པ་རྒྱ་ཆེ་བ། སེམས་ཅན་ཀུན་གྱི་ཞེས་པ་ལ། འཛམ་
བུའི་གླིང་འདིར་ཚོང་དཔོན་མཛའ་བོ་ཞེས་པ་ཞིག་ལ་བུ་མེད་ནས་གཙུག་ལག་མཁས་པ་རྣམས་
ལ་ དྲིས་ ཤིང་ ལུང་ བསྟན་ནས། དེས་ ཀྱང་ བྱས་ པས། ཁྱེའུ་ མཐོང་ ། མཛའ་བོའི་ བུ་མོར་
བཏགས། ཕ་རྒྱ་མཚོ་ལ་བཙས་སྟོན་གྱི་ནོར་བུ་ལྡོན་འདོན་དུ་ཕྱིན་པས་དེ་ཉིད་ཚེའི་དུས་བྱས་
ཏེ༑ སྔར་ལུང་བསྟན་པའོ། ཁྱེའུ་ཆེར་སྨིན་ནས་མ་ལ་ཕའི་ལས་ཀ་དྲིས་ཞིང་ལུང་བསྟན་ནས།
དེས་སྤོས་འཚོང་བ་དང་། གྲོང་རྒྱུ་བ་དང་གྲོང་རྡལ་རྒྱུ་བ་དང་། ལྗོངས་རྒྱུ་བའི་ཚོང་པ་བྱས་པ་
ལས། ཉིན་རེ་ཞིང་ཡང་ཀར་པ་ཎི་ཉིས་བརྒྱ་དང་། བཞི་བརྒྱ་དང༌། དྲུག་བརྒྱ་དང་། བརྒྱད་
བརྒྱའི་ཁེ་རྙེད་པ་དེས་མ་དང་དཀོན་མཆོག་ལ་མཆོད་དོ། །དེ་ནས་རིང་ཞིག་ན་ཕ་ནོར་བུ་ལྗོན་
འདོན་པའི་རིགས་ཡིན་ནོ་ཞེས་ཐོས་ནས། ནོར་བུ་ལྡོན་(འདོན་དུ་ཆས་པ་དང་། དེ་མས་བཤོལ་
བས་མ་ཉན་པར་མའི་མགོ་ལ་འགོམས་ཏེ་སོང་ངོ༌། །དེ་སོང་བ་དང་གྲུ་ཞིག་སྟེ་རྒྱ་མཚོའི་
འགྲམ་ས་བླའི་ལྷའི་གྲོང་ཁྱེར། མྱོས་བྱེད། རྟག་མྱོས། བདེ་བྱེད། ཚངས་པའི་བླ་མ་སྟེ་བཞིར་
ལྷའི་ལོ་ཉིས་བརྒྱར་ལྷའི་བུ་མོ་ཉིས་བརྒྱ་དང་། བཞི་བརྒྱ་དང་། དྲུག་བརྒྱ་དང་། བརྒྱད་བརྒྱས་
མཆོད་དོ། །དེ་ནས་སྔར་གྱི་བསོད་ནམས་ཀྱི་མཐུ་ཟད་པས། དེ་ཐམས་ཅད་ཀྱིས་སྐྱོ་ཞིང་ཡིད་
བྱུང་ནས་སོང་བ་དང༌། ཉི་ཚེ་བའི་དམྱལ་བའི་གནས་སུ་སོང་བ་ན། དེ་ན་མིའི་མགོ་བོ་ལ་
འཁོར་ལོ་རབ་ཏུ་འབར་བ་འཁོར་བ་ཞིག་འདུག་པ་དང༌། ནམ་མཁའ་ནས། མྱོས་བྱེད་དང་ནི་
རྟག་མྱོས་དང་། །བདེ་བྱེད་ཚངས་པའི་བླ་མ་སྟེ། །གྲོང་ཁྱེར་བཞི་ལས་རབ་འདས་ནས། །ལས་
-1
-



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ཀྱི་ཤུགས་ཀྱིས་འདིར་འོངས་ཀྱི། །གང་མ་བཅིངས་པ་དེ་ཆིངས་ཤིག །གང་དག་བཅིངས་པ་དེ་
ཁྲོལ་ཅིག །ཟེར་བ་དང་། འཁོར་ལོ་དེ་མགོ་བོ་ལ་བབས་པ་ན། དེས་སྨྲས་པ། ཀྱེ་མ་ལུས་ཅན་
གཞན་དག་འདིར་འོང་བ་ལྟ་ཡོད་དམ་མེད། དེས་དེ་ལ་སྨྲས་པ། གང་གིས་ལས་འདི་ལྟ་བུ་
བྱས་པ་དག་འདིར་འོང་བར་འགྱུར་རོ། །དེ་ནས་མཛའ་བོའི་བུ་མོ་རང་གི་ཉམས་དེས་གཞན་
ལ་བརྩེ་བ་ཆེན་པོ་སྐྱེས་ནས་སྨོན་ལམ་བཏབ་པ། འདི་འདྲ་བའི་ལས་ཀྱིས་མྱོང་བར་འགྱུར་
བའི་སེམས་ཅན་གྱི་ཀླད་པའི་ནད་ཐམས་ཅད་བདག་ལ་སྨིན་པར་གྱུར་ཅིག་ཅེས་བསམས་མ་
ཐག་ཏུ་སྡུག་བསྔལ་ལས་གྲོལ་ཏེ། རྣམ་སྨིན་དེ་བྱང་ངོ་ཞེས་འབྱུང་བས་ན། སེམས་ཅན་རེ་རེ་
ཞིང་སྡུག་བསྔལ་བསལ་བ་དང་། བདེ་བ་སྒྲུབ་པར་འདོད་པ་སྨོས་ཀྱང་ཅི་དགོས། །
གཉིས་པ་བསམ་པ་དཀོན་པ་ལ་གསུམ་སྟེ། དེ་ལྟ་བུའི་བསམ་པ་གཞན་ལ་མེད་པ་རང་
ལའང་མེད་པ་དེས་ན་ཁྱད་པར་དུ་འཕགས་པའོ། །དང་པོ་ནི། ཕའམ་ཞེས་ཏེ། རང་བཞིན་
གྱིས་བརྩེ་བ་ཕ་དང་མ། ལྷན་ཅིག་སྐྱེས་པའི་ལྷ། བདེན་པར་སྨྲ་བའི་དྲང་སྲོང་། ཚད་མེད་པ་ལ་
བློ་སྦྱངས་པ་ཚངས་པ་ལ་སོགས་པ་ལའང་གཞན་བྱང་ཆུབ་ལ་འགོད་པའི་བསམ་པ་མེད་པའོ།།
གཉིས་པ་ནི། སེམས་ཅན་ཞེས་དང་གསུམ་པ་གཞན་དག་ཅེས་སོ། །གསུམ་པ་ཕན་འདོགས་
པ་ཆེ་བ་ནི། འགྲོ་བ་ཀུན་ཞེས་པ་སེམས་དང་ལུས་ཀྱི་དགའ་བ་དང་སྡུག་བསྔལ་སེལ་བས་རྨད་
དུ་གྱུར་པའོ། ། །
གཉིས་པ་འཇུག་པ་ཕན་ཡོན་དང་ལྡན་པའི་འཐད་པ་ལ་ལྔ་ལས། སྒྲུབ་པས་ཟིན་པ་
ནི༑ ཕན་པར་བསམ་པ་ཞེས་ཏེ། ཟླ་བ་སྒྲོན་མ་ལས། བྱེ་བ་ཕྲག་ཁྲིག་གཏམས་པའི་ཞིང་དག་
ན༑ ༑མཆོད་པའི་རྣམ་པ་ཇི་སྙེད་ཡོད་པ་ཡིས། །སྐྱེས་མཆོག་རྣམས་ལ་ཉིན་རེ་རྟག་མཆོད་
པས། །བྱང་པའི་སེམས་ལ་གྲངས་དང་ཆར་མི་ཕོད། །ཅེས་དང༌། ཡང་དཔའ་སྦྱིན་གྱིས་ཞུས་
པ་ལས། རིན་ཆེན་དག་གིས་ཀུན་བཀང་སྟེ། །བདེ་བར་གཤེགས་ལ་ཕུལ་བ་བས། །གང་གིས་
བ 4
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་ཆུབ་སེམས་བཏུད་ན། །བསོད་ནམས་འདི་ནི་ཁྱད་པར་འཕགས། །ཞེས་ཏེ། དོན་བརྩོན་
པ་ནི་འཇུག་པའོ། །བྱེད་པ་དངོས་ནི་གང་ཞིག་ཅེས་རྩ་བ་ལྔའོ། །དེའི་བསྔགས་པ་ནི། དེ་དང་
དགེ་མཚུངས་ཞེས་པ། བྱང་ཆུབ་ཀྱི་སེམས་དང་འདྲ་བའི་དགེ་བ་གཞན་མེད་དེ་བདེ་བས་ཚིམ་
པར་བྱེད་པས་སོ། །དེ་འདྲའི་བཤེས་མེད་དེ་སྡུག་བསྔལ་གཅོད་པས་སོ། །དེ་འདྲའི་བསོད་
ནམས་མེད་དེ་གཏི་མུག་ཀྱང་སེལ་བས་སོ། །གསུམ་པ་ལན་ལ་མི་ལྟོས་པ་ནི་ཕན་བཏགས་
ཞེས་སོ། །བཞི་པ་སྒྲུབ་པ་རྒྱ་ཆེ་བ་ནི་འགྲོ་བ་ཞེས་ཏེ། ནར་མའི་ཟས་ཙམ་སྦྱོར་བ་ཡང་དགེ་བ་
བྱེད་པ་ཡིན་ཞེས་བསྔགས་སོ། །དེའི་བྱེད་པ། ཞིང་དམན་པས་འགྲོ་བ་ཉུང་ཟད། དུས་དམན་
པ་སྐད་ཅིག །དངོས་པོ་དམན་པ་ཟས་ཙམ། བསམ་པ་དམན་པ་བརྙས་བཅོས། ཕན་འདོགས་
དམན་པ་ཉིན་ཕྱེད་འགྲངས་པར་བྱེད་པ་ཞེས་དཔེའོ། །དེ་བས་ཁྱད་པར་ལྔས་ཁྱད་དུ་འཕགས་
ཏེ༑ ཞིང་རྒྱ་ཆེ་བ་སེམས་ཅན་གྲངས་མཐའ་ཡས་ལ། དུས་ཡུན་རིང་དུ། དངོས་པོ་བདེ་བར་
གཤེགས་ ཀྱི་བདེ་བ། ཕན་འདོགས་ཡིད་ལ་བསམས་པ་ཐམས་ཅད་རྫོགས་པར་བྱེད་པ།
བསམ་པ་བླ་ན་མེད་པ་ཡིས་སོ། །ལྔ་པ་དེས་ན་སྡིག་པ་དང་བསོད་ནམས་ཀྱི་ཞིང་ཁྱད་པར་
འཕགས་པ་རིམ་པས་གང་ཞིག་དེ་འདྲའི་ཞེས་དང་། འོན་ཏེ་ཞེས་པ་ལས། སྔ་མ་རབ་ཏུ་ཞི་བ་
རྣམ་པར་ངེས་པ་ཆོ་འཕྲུལ་གྱི་མདོ་ལས། བྱང་ཆུབ་སེམས་དཔས་བྱང་ཆུབ་སེམས་དཔའ་ལ་
ཁྲོ་བའི་སེམས་སམ། ཐ་བའི་སེམས་བསྐྱེད་པ་དེ་སྙེད་ཀྱི་སྐད་ཅིག་གི་བསྐལ་པར་བྱང་ཆུབ་
སེམས་དཔའ་དེ་སེམས་ཅན་དམྱལ་བའི་གནས་སུ་གོ་ཆ་བགོ་བར་བྱ་ཞེས་དང་། ཡང་དད་པའི་
སྟོབས་བསྐྱེད་པའི་ཕྱག་རྒྱ་ལ་འཇུག་པའི་མདོ་ལས། འཇམ་དཔལ་རིགས་ཀྱི་བུའམ་རིགས་
ཀྱི་བུ་མོ་གང་ལ་ལ་ཞིག་གིས་མཆོད་རྟེན་གང་གཱའི་ཀླུང་གི་བྱེ་མ་སྙེད་བཤིགས་པ་དང་
བསྲེགས་པ་བས། རིགས་ཀྱི་བུའམ་རིགས་ཀྱི་བུ་མོ་གཞན་གང་ཞིག་གིས་ཐེག་པ་ཆེན་པོ་ལ་
མོས་པའི་བྱང་ཆུབ་སེམས་དཔའ་ལ་ཐེག་པ་ཆེན་པོ་ཉིད་ལས་སྒྲོ་བཏགས་ཏེ་གནོད་སེམས་
- 4
8 -



སྐྱེ
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
དང༌། ཐ་བ་དང༌། ཁོང་ཁྲོ་བའི་སེམས་བསྐྱེད་དེ། གཤེ་བ་དང་མི་སྙན་པ་སྨྲས་ན་འདི་ནི་དེ་
བས་ཆེས་ སྡིག་ པ་ གྲངས་མེད་ པ་བསྐྱེད་དོ་ཞེས་པ་ལ་སོགས་ པ་ རྒྱ་ཆེར་གསུངས་སོ། །
གཉིས་པ། འོན་ཏེ་ཞེས་པ་གུས་པའི་ཕན་ཡོན་ཏེ། ངེས་པ་དང་མ་ངེས་པའི་ཕྱག་རྒྱ་ལ་འཇུག་
པའི་མདོར། འཇམ་དཔལ་ ཡོངས་ སུ་ བརྟག་པ་ཉེ་བར་བཟུང་སྟེ། གལ་ཏེ་ ཕྱོགས་བཅུའི་
འཇིག་རྟེན་གྱི་ཁམས་ཀྱི་སེམས་ཅན་ཐམས་ཅད་ཀྱི་མིག་ཕྱུང་བར་གྱུར་ལ། བརྟག་པ་ཉེ་བར་
བཟུང་སྟེ། རིགས་ཀྱི་བུའམ་རིགས་ཀྱི་བུ་མོ་གང་གིས་བྱམས་པའི་སེམས་ཀྱིས་སེམས་ཅན་
ཐམས་ཅད་ལ་མིག་བསྐྱེད་པ་བས། འཇམ་དཔལ་རིགས་ཀྱི་བུའམ་རིགས་ཀྱི་བུ་མོ་གང་གིས།
ཐེག་པ་ཆེན་པོ་ལ་མོས་པའི་བྱང་ཆུབ་སེམས་དཔའ་ལ། དང་བའི་སེམས་ཀྱིས་ལྟ་ན་འདི་ནི་དེ་
བས་ཆེས་བསོད་ནམས་གྲངས་མེད་པ་བསྐྱེད་དོ། །རྒྱལ་སྲས་དེ་མི་དགེ་བ་ལ་སླར་མི་བཏུབ་
པས་སྡིག་པར་མི་འགྱུར་ཞིང་སླར་བརྩེ་བ་སྐྱེ་སྟེ། འཕགས་པ་འཇམ་དཔལ་གྱི་རྣམ་པར་ཐར་
པ་ལས། རིགས་ཀྱི་བུ་འདི་ལྟ་སྟེ། ཡིད་བཞིན་གྱི་ནོར་བུ་རིན་པོ་ཆེའི་རྒྱལ་པོ་ཅོད་པན་ལ་
བཏགས་པའི་རྒྱལ་པོ་རྣམས་ལ་ནི་ཕ་རོལ་གྱི་གནོད་པས་གནོད་པ་མེད་དོ། །དེ་བཞིན་དུ་སྙིང་
རྗེ་ཆེན་པོ་དང་བྱང་ཆུབ་ཀྱི་སེམས་ཡིད་བཞིན་གྱི་ནོར་བུ་རིན་པོ་ཆེའི་རྒྱལ་པོ་ཅོད་པན་དུ་
བཏགས་པའི་བྱང་ཆུབ་སེམས་དཔའ་རྣམས་ལ་ངན་འགྲོ་ལོག་པར་ལྟུང་བའི་ཕ་རོལ་གྱི་གནོད་
པས་གནོད་པ་ཡོད་པ་མ་ཡིན་ནོ་ཞེས་སོ། ། །
སྤྱི་དོན་གསུམ་པ་བྱང་ཆུབ་སེམས་དང་ལྡན་པའི་གང་ཟག་ལ་བསྟོད་པ་ནི། གང་ལ་
སེམས་ཀྱི་དམ་པ་རིན་ཆེན་ཞེས་ཏེ། དབུས་མཐའ་ལས། རྒྱ་ཆེ་བ་དང་ཡུན་རིང་དང་། །ཆེད་དུ་
བྱ་དང་མི་ཟད་དང་། །དབང་འབྱོར་བ་དང་ཡོངས་གཟུང་དང༌། །རྩོམ་དང་ཐོབ་དང་རྒྱུ་མཐུན་
དང༌། །འགྲུབ་པ་དམ་པར་འདོད་པ་ཡིན། །ཞེས་དམ་པ་བཅུ་གཉིས་ཀྱི་སྒྲུབ་བྱེད་བྱང་ཆུབ་ཀྱི་
སེམས་ཡིན་ནོ། །གནོད་པ་བྱས་ཀྱང་བདེ་འབྲེལ་བ་ནི། རྒྱལ་པོ་བྱམས་པའི་སྟོབས་ལྟ་བུ་སྟེ།
- ，
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེའི་ལུས་ཀྱིས་གནོད་སྦྱིན་ལྔ་ཚིམ་པར་བྱས་པ་དང༌། བཟོད་པར་གསོལ་ཏེ་མ་འོངས་པ་ན་
རྗེས་སུ་གཟུང་བར་ཞུས་པས། ཆོས་ཀྱི་ལམ་ལ་འདི་ལྟར་གྲོགས་བྱེད་པ། །བྱང་ཆུབ་ཐོབ་ནས་
བརྗེད་པར་ག་ལ་འགྱུར། །རྣམ་པར་ཐར་པའི་ཆོས་ཀྱི་བདུད་རྩི་ལས། ཁྱེད་ཅག་ཉིད་ལ་ཐོག་
མར་བསྒོ་བར་བྱ། །ཞེས་པ་ལྟ་བུའོ། །ལུང་སྔ་མ་དང་མི་འགལ་ཏེ། འདིས་གནོད་བྱེད་ལ་བརྩེ་
བས་དེ་དག་བདེ་བ་ལ་སྦྱོར་བ་ཡིན་གྱི། རྒྱུ་གནོད་པ་ལས་འབྲས་བུ་བདེ་བ་འབྱུང་བ་མ་ཡིན་
ནོ༑ ༑སྔ་མ་བྱེད་པ་པོའི་བསམ་པས་བསྐྱེད་པ་སྟེ་ཀོ་ཊ་པ་ལས་དེའི་མྱུ་གུ་བཞིན་ནོ། །ལེའུ་དང་
༈ དེ་ལྟར་ཕན་ཡོན་དང་ལྡན་པའི་སྡོམ་པ་ཡང་དག་པར་བླང་བ་ལ་གསུམ། རྟེན་
སྣོད་དུ་རུང་བར་བྱ་བའི་ཕྱིར་སྦྱོར་བ་ཡན་ལག་བདུན་བསྟན་པ། དམ་བཅའ་བ་ངག་ཏུ་བརྗོད་
པས་དངོས་གཞི་བྱང་ཆུབ་མཆོག་ཏུ་སེམས་བསྐྱེད་པ། མཇུག་རང་དང་གཞན་སྤྲོ་བ་བསྐྱེད་
པས་ བརྟན་ཅིང་བོགས་དབྱུང་ བ་ བསྟན་ པའོ། །དང་ པོ་ནི། བསླབ་བཏུས་ལས། སྡིག་ པ་
བཤགས་པར་བྱ་བ་དང༌། །བསོད་ནམས་རྗེས་སུ་ཡི་རང་དང༌། །སངས་རྒྱས་བསྐུལ་དང་
གསོལ་གདབ་པ། །བདག་དང་གཞན་གྱི་ཕྱིར་བྱེད་དོ། །ཡོངས་སུ་བསྔོ་བའང་དེ་བཞིན་ཏེ། །
བྱེ་བྲག་མེད་པར་རབ་ཏུ་འཇུག །དེ་ལྟར་སེམས་ཅན་ཁམས་བཞིན་དུ། །བསོད་ནམས་མཐའ་
ཡས་རབ་ཏུ་འབྱུང་
། །ལམ་འདི་དམ་པ་མཆོག་ཡིན་ཏེ། །བདེ་བ་མཐའ་ཡས་དུས་སྟོན་བཟང་།།
ཞེས་གསུངས་པས། སེར་སྣའི་གཉེན་པོར་དཀོན་མཆོག་མཆོད་པ། ལོག་པར་མོས་པའི་ལས་
ཀྱི་སྒྲིབ་པའི་གཉེན་པོར་སྐྱབས་སུ་འགྲོ་བ། སྔར་བསགས་པའི་སྡིག་པ་ཐམས་ཅད་དག་པར་
བྱ་བའི་དོན་དུ་སྡིག་པ་བཤགས་པ། གཞན་གྱི་ཆོས་ལ་ཕྲག་དོག་གི་གཉེན་པོར་རྗེས་སུ་ཡི་རང་
བ༑ གཞན་གྱི་ཆོས་ཀྱི་གེགས་བྱས་པས་སྟོན་པ་མི་བཞུགས་ཤིང་བསྟན་པ་མི་གནས་པར་སྐྱེ་
བས་དེ་གཉིས་ཀྱི་གཉེན་པོར་ཆོས་ཀྱི་འཁོར་ལོ་བསྐོར་བར་བསྐུལ་བ་དང་། མྱ་ངན་ལས་མི་
- 5
0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
འདའ་བར་གསོལ་བ་གདབ་པ། བསྔོ་བ་དམན་པས་འབྲས་བུ་ཟད་མི་ཤེས་པ་ལ་དབང་མི་
བསྒྱུར་བས་བླ་ན་མེད་པར་བསྔོ་བའོ། །
དེ་ལས་མཆོད་པ་ལ་གཉིས་ཀྱི། མཚམས་སྦྱར་བ་ནི། རིན་ཆེན་སེམས་ཞེས་རྩ་བ་
བཞིའོ། །མཆོད་པ་རྒྱས་པ་ལ། ཇི་ལྟར་འོས་པའི་གནས་དེར། རྟེན་དང་མཆོད་པ་རྒྱ་ཆེན་
པོའམ། ཅི་ཙམ་འབྱོར་པ་བཤམ། ཁྱད་པར་དུ་བསྟན་པ་འདིའི་བདག་པོ་བཅོམ་ལྡན་འདས་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཆོས་ཀྱི་སྐུ་དང༌།
གཟུགས་ཀྱི་སྐུའི་ཡོན་ཏན་བསམ་གྱིས་མི་ཁྱབ་པ་མངའ་བ། ཉེ་བའི་སྲས་བརྒྱད་དང་བཅས་
པ་དམིགས་ལ། དེ་དག་གི་མདུན་དུ་ཙོག་པུར་འདུག །ཐལ་མོ་སྦྱར་ནས་ཡན་ལག་བདུན་
རྫོགས་པར་བྱ་སྟེ། ཕྱག་བྱེད་པ་ནས་སངས་རྒྱས་ཀྱི་ཞིང་བགྲང་བ་ལས་འདས་པ་ན་བཞུགས་
པ་དང་བཅས་པ་ལ། རང་གི་ལུས་ཀྱང་ཞིང་གི་རྡུལ་དེ་སྙེད་ཙམ་དུ་སྤྲུལ། ལུས་དེ་སྙེད་ཀྱིས་
སངས་རྒྱས་དེ་སྙེད་ཀྱི་རེ་རེ་ཞིང་ཞབས་ལ་གཏུགས་པར་བསམ་ཞིང་ཕྱག་འཚལ་ལོ། །
གཞུང་ལ་ལྔ་ ལས། བདག་པོས་ཡོངས་སུ་མ་བཟུང་བའི་མཆོད་པ་ལྔ། མེ་ཏོག་
འབྲས་བུ་ཞེས་པ་ནས་ཚིགས་སུ་བཅད་པ་ལྔས་བསྟན་ནས། བདག་ནི་བསོད་ནམས་མི་ཞེས་
ཚིགས་བཅད་གསུམ་གྱིས་ལུས་དབུལ་པའོ། །གསུམ་པ་བློས་སྤྲུལ་པའི་མཆོད་པ་ལ་བཅུ་
གཅིག་ཡོད་པའི་ཁྲུས་ཀྱི་མཆོད་པ་ནི། ཁྲུས་ཀྱི་ཁང་པ་ཞེས་རྩ་བ་གསུམ་དང༌། གཅིག་དང་
གསུམ་གྱིས་ཁྲུས་ཁང་། རྟེན་བཀྲུ་ཚུལ་ལོ། །དེ་དག་སྐུ་ཞེས་སྐུ་ཕྱི་བའོ། །གཉིས་པ་ན་བཟའ་
ནི༑ བྱམས་པས། རབ་དྭངས་སེམས་དང་ལྡན་པ་ཡིས། །ཚོགས་གཉིས་རྫོགས་པར་བྱ་བའི་
ཕྱིར། །སངས་རྒྱས་རྣམས་ལ་གོས་སོགས་ཀྱིས། །མངོན་སུམ་མངོན་སུམ་མིན་པས་མཆོད། །
ཅེས་གསུངས་པས། ཁ་དོག་ལེགས་བསྒྱུར་ཏེ་ངུར་སྨྲིག་རབ་ཏུ་བྱུང་པ་ལ། གོས་གཙང་སྲབ་ལ་
འཇམ་པ་ཁྱིམ་པའི་ཆ་ལུགས་ཅན་ལའོ། །རྒྱན་ལ་སོགས་པ་དྲུག་ནི། རྒྱན་མཆོག་ཅེས་པ་ནས་
བj 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚིགས་བཅད་ལྔ་དང་རྩ་བ་གསུམ་མོ། །གཞལ་མེད་ཁང་ནི་ས་གཞི་ཞེས་རྩ་བ་དྲུག་གམ། ཡང་
ན་ཕྱི་མ་བཞི་སྟེ། སློབ་དཔོན་ཤཱནྟི་པས། ས་གཞི་བསྟར་བ་སྤོས་ཀྱིས་བྱུགས་པ་དེར། །མེ་ཏོག་
ཡིད་འོང་སིལ་མ་བཀྲམ་བྱས་ལ། །གསེར་གྱི་པདྨ་ཚར་དུ་དངར་བ་ཡི། །རིན་ཆེན་སྒྲོན་མེ་
རྣམས་ཀྱང་དབུལ་བར་གྱི། །ཞེས་རྐང་པ་དང་པོ་གཉིས་ཀྱང་སྒྲོན་མེའི་ཁྱད་པར་དུ་བཤད་དོ།།
ཆེན་པོ་ལ་འོས་པ་ནི། རིན་པོ་ཆེའི་གདུགས་དང་། སེང་གེའི་ཁྲི་རྐང་རྟེན་ཅན་དང་། བསིལ་
ཡབ་ནོར་བུའི་ཡུ་བ་ཅན་ལ་སོགས་པ་དབུལ་བ་རིན་ཆེན་ཞེས་དང་། དེ་ལས་ཞེས་རོལ་མོའོ།།
ལོངས་སྤྱོད་པའི་བྱེད་པ་ཡོད་པ་རྣམས་ལ་དེ་ལྟར་མཆོད་ནས། བྱེད་པ་མེད་པ་ལ་མཆོད་པའི་
རྣམ་པ་རྒྱུན་མི་ཆད་པར་སྨོན་པ་ནི། གསུང་གི་རྟེན་དམ་ཆོས། ཐུགས་ཀྱི་རྟེན་མཆོད་རྟེན།
སྐུའི་རྟེན་སྐུ་གཟུགས་ལ་རིན་ཆེན་མེ་ཏོག་བཅས་ཏེ། བླ་ན་ཡོད་པའི་མཆོད་པའོ། །
བཞི་པ་བླ་ན་མེད་པ་ནི། ཇི་ལྟར་འཇམ་དབྱངས་ཞེས་ཏེ། བྱང་ཆུབ་སེམས་དཔའ་
ཆེན་པོ་རྣམས་ཀྱིས་རྒྱལ་བ་མཆོད་པའི་རྣམ་འཕྲུལ་འོད་ཟེར་གྱི་ལས་ལས་བྱུང་བའི་མཆོད་པའི་
བཀོད་པ་ལྟ་བུས་མཆོད་པ་སྟེ། དཀོན་མཆོག་ཏ་ལ་ལས། མེ་ཏོག་ཕལ་ཆེར་མེ་ཏོག་བླ་བྲེ་དང་། །
མེ་ཏོག་བཀོད་པའི་འོད་ཟེར་རབ་བཀྱེ་སྟེ། །མེ་ཏོག་སྣ་ཚོགས་ཀུན་ཏུ་བཀྲམ་བྱས་ཤིང་། །བདག་
ཉིད་ཆེན་པོ་དེ་དག་རྒྱལ་བ་མཆོད། །ཅེས་པ་ལ་སོགས་པ་དོན་དྲན་པ་དང་བཅས་པའོ། །ལྔ་པ་
བཀུར་སྟིའི་མཆོད་པ་ནི། ཡོན་ཏན་རྒྱ་མཚོ་ཞེས་ཏེ། དཔལ་ལྡན་ཕྱོགས་ཀྱི་གླང་པོས། ཚུལ་
ཁྲིམས་ཕུན་སུམ་ཚོགས་པས་དང༌། །བསམ་གཏན་ཕུན་སུམ་ཚོགས་པས་དང་། །ཤེས་རབ་
ཕུན་ཚོགས་མི་འཁྲུགས་པས། ཁྱོད་ནི་ཡོན་ཏན་མཚོ་ཆེན་ལགས། །ཞེས་ཆོས་གསུམ་གྱིས་
མཚུངས་པར་གསུངས་པས། ཚིགས་བཅད་གཉིས་ཀྱིས་བསྟོད་པ་དང་ཕྱག་འཚལ་བ་སྟེ། དེ་
དག་བསྔགས་པ་མི་ཟད་རྒྱ་མཚོ་རྣམས། །དབྱངས་ཀྱི་ཡན་ལག་རྒྱ་མཚོའི་སྒྲ་ཀུན་གྱིས། །རྒྱལ་
བ་ཀུན་གྱི་ཡོན་ཏན་རབ་བརྗོད་ཅིང་། །བདེ་བར་གཤེགས་པ་ཐམས་ཅད་བདག་གིས་བསྟོད།།
བ;
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༡༣
ཅེས་སངས་རྒྱས་ཕལ་པོ་ཆེ་ལས་གསུངས་པ་ལྟ་བུའོ། །ཕྱག་འཚལ་བའི་ཤོ་ཀ་གཉིས་ཀྱི་འགྲེལ་
པ་ཆད་པ་འདྲ་བས་དཔྱད།།
གཉིས་པ་སྐྱབས་སུ་འགྲོ་བ་ནི། བྱང་ཆུབ་སྙིང་པོ་ཞེས་རྩ་བ་བཞིས་བསྟན་ཏེ། འདི་
ལ་ ངོ་བོ་གང་ ཡིན། རྒྱུ་གང་ཡིན། ཡུལ་གང་ལ། ཚུལ་ ཇི་ ལྟར། དེའི་ ཕན་ཡོན། བསླབ་བྱ།
སྒྲའི་དོན། དབྱེ་བ་དང་ཁྱད་པར་ཏེ་བརྒྱད་དོ། །དང་པོ་ནི། དཀོན་མཆོག་གསུམ་ལ་སྐྱབས་
ཁྱད་པར་ཅན་དུ་འཛིན་པའི་ངག་གོ །རྒྱུ་དད་པ་སོགས་ གསུམ་གྱིས། ཡུལ་དཀོན་མཆོག་
གསུམ་ལ། ཚུལ་སྟོན་པ་དང་ལམ་དང་གྲོགས་སུ། ལྔ་པ་ལ་སྡོམ་པ་ཐམས་ཅད་སྐྱེ་བའི་རྒྱུ་ཡིན་
པ༑ བསྲུང་བ་ཆེན་པོར་འགྱུར་བ། ལོག་པར་མོས་པའི་ལས་ཀྱི་སྒྲིབ་པ་སྲབ་པ། བསྟན་པ་ལ་
དགའ་བའི་ལྷ་རྣམས་ཀྱིས་བསྲུང་བའོ། །དྲུག་པ་ལ་ཐུན་མོང་དང་། ཐུན་མོང་མ་ཡིན་ པ་
གཉིས་ཏེ། དང༌ པོ་ནི། སྐྱེས་བུ་དམ་ པ་དང་འགྲོགས་ པ། དམ་ པའི་ ཆོས་མཉན་པ། ཚུལ་
བཞིན་དུ་ཡིད་ལ་བྱ་བ། ཆོས་དང་ རྗེས་ སུ་མཐུན་པས་ཆོས་སྒྲུབ་པ་ཞེས་བྱ་བ་བཞི་དང༌།
གཞན་ཡང་དབང་པོ་མི་རྒོད་པར་བྱ་བ་དང་། སེམས་ཅན་ལ་སྙིང་བརྩེ་བར་བྱ་བ་དང༌། དུས་
དུས་སུ་དཀོན་མཆོག་མཆོད་པ་ལ་བརྩོན་པར་བྱ་བ་དང་སྡོམ་པ་ཅི་ནུས་པར་ཡང་དག་པར་
བླང་བའོ། །གཉིས་པ་མྱ་ངན་ལས་འདས་པ་ཆེན་པོའི་མདོ་ལས་འབྱུང་བ། གང་ཞིག་སངས་
རྒྱས་སྐྱབས་འགྲོ་བས། །དེ་ནི་ཡང་དག་དགེ་བསྙེན་ཏེ། །ནམ་དུའང་ལྷ་ནི་གཞན་དག་ལ། །
སྐྱབས་སུ་འགྲོ་བ་མ་ཡིན་ནོ། །དམ་པའི་ཆོས་ལ་སྐྱབས་ཚོལ་བས། །འཚེ་ཞིང་གསོད་པའི་
སེམས་དང་བྲལ། །དགེ་འདུན་ལ་ཡང་སྐྱབས་ཚོལ་བས། །མུ་སྟེགས་ཅན་ལའང་ཕྱག་མི་བྱ། །
ཞེས་སོ། །བདུན་པ་ཚེ་འདི་དང་ཕ་རོལ་གྱི་འཚེ་བ་དང་། ངན་སོང་དང༌། ཐེག་པ་དམན་པ་
ལས་སྐྱོབ་པ་སྟེ། འཚེ་བ་དག་ནི་ཐམས་ཅད་དང༌། །ཐབས་མ་ཡིན་དང་ངན་སོང་དང་། །
འཇིག་ཚོགས་ཐེག་པ་དམན་པ་ལས། །སྐྱོབ་ཕྱིར་སྐྱབས་ཀྱི་དམ་པའོ། །ཞེས་མདོ་སྡེ་རྒྱན་ལས་
，3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོ༑ ༑བརྒྱད་པ་ལ་རྒྱུ་དང་འབྲས་བུར་དབྱེ་བ་དང་། ཐུན་མོང་དང་ཐུན་མོང་མ་ཡིན་པར་དབྱེ་
བའོ། །དེ་ལ་རྒྱུའི། དུས་ཀྱི། ཆེད་དུ་བྱ་བའི་ཁྱད་པར་རོ། ། །
སྤྱི་དོན་ གསུམ་ པ་ སྡིག་པ་བཤགས་པ་ནི། ཆོས་བཞི་བསྟན་པའི་མདོ་ལས།
བྱམས་པ་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་བཞི་དང་ལྡན་ན། སྡིག་པ་བྱས་
ཤིང་བསགས་ པ་ཟིལ་གྱིས་གནོན་པར་འགྱུར་རོ། །བཞི་གང་ཞེ་ན། འདི་ལྟ་སྟེ། རྣམ་པར་
སུན་འབྱིན་པ་དང༌། གཉེན་པོ་ཀུན་ཏུ་སྤྱོད་པ་དང༌། ཉེས་པ་ལས་བཟློག་པ་དང༌། རྟེན་གྱི་
སྟོབས་སོ་ཞེས་པ་ལྟར། འདིར་ཡང་བཞི་ལས། རྣམ་པར་སུན་དབྱུང་བའི་སྟོབས་ལ་ལྔ་སྟེ།
ཕྱོགས་རྣམས་ཞེས་རྩ་བ་བཞིས་ཡུལ་ལ་གསོལ་བ་གདབ་པ། ཐོག་མ་མེད་ལྡན་ཞེས་པ་ཚིགས་
བཅད་བཞིས་སྡིག་པའི་རྣམ་གྲངས་ལ་བརྟགས་ཏེ། མ་ལུས་པར་བཤགས་པ་ཡིན་ཏེ། ཉེས་
སྤྱོད་ལ་འཇུག་པའི་རྒྱུ། ཉེས་སྤྱོད་དངོས། དེའི་ཡུལ་བསྟན་ཏོ། །མྱུར་དུ་བྲལ་བར་འདུན་པ།
བདག་ནི་སྡིག་པ་ཞེས་ཚིགས་བཅད་གཉིས་སོ། །དོན་མེད་པར་བརྟག་པ་ལ་ལྔ། ཐམས་ཅད་
བོར་ཏེ་ཞེས་པ་ནས་ཚིགས་བཅད་ལྔས་བསྟན་པ་ལས། འཇིགས་པར་ཡིད་ལ་བྱ་བ་ལ། འཆི་
བའི་སྡུག་བསྔལ། འགྱོད་པའི་རྣམ་པ། དེ་སྒྲུབ་པ། སྡུག་བསྔལ་བའི་རྣམ་པ་སྟེ་བཞི། ཉིན་
མཚན་སྡོད་ཅེས་པ་ནས་ཚིགས་སུ་བཅད་པ་གཅིག་དང་། གསུམ་དང་། གཉིས་དང་། གཉིས་
ཀྱིས་སོ། །གཉིས་པ་རྟེན་གྱི་སྟོབས་ལ་གསུམ་ལས། དཀོན་མཆོག་གསུམ་སྤྱི་ལ་སྐྱབས་པ་ནི།
དེ་བས་རྒྱལ་བ་ཞེས་པ་ལ། འདི་ལ་བཟློས་པ་མེད་དེ་སྔ་མ་བསོད་ནམས་གསག་པའི་རྟེན་དང་།
འདི་སྡིག་པ་བཤགས་པའི་རྟེན་དུ་དགོངས་པའོ། །དེའང་རང་དོན་སྤངས་རྟོགས་གཉིས་མངའ་
བས་རྒྱལ་བ། དེས་གཞན་ཡ་ང་བའི་གནས་དྲུག་ལས་སྐྱོབ་པས་འགྲོ་བའི་མགོན་ཏེ། དགོངས་
པ་གཞན་དོན་ལ་གཞོལ་བ། སྦྱོར་བ་དེར་བརྩོན་པ། ཕྲིན་ལས་ཡུལ་གྱི་འཇིགས་པ་སེལ་བའོ།།
ཆོས་ནི་དབྱིངས་གློ་བུར་གྱི་དྲི་མ་ལས་གྲོལ་བ་འགོག་པ་མཐར་ཐུག་པ། འཁོར་བའི་འཇིགས་
- 5
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
པ་སེལ་བ་ལམ་གྱི་ཁྱད་པར་རོ། །དགེ་འདུན་ཡང་ངོ༌། །གཉིས་པ་ཁྱད་པར་དུ་ཉེ་བའི་སྲས་
བརྒྱད་ལ་སྐྱབས་པ་ནི། བདག་ནི་ཞེས་པ་ནས་ཚིགས་སུ་བཅད་པ་བཞིའོ། །གསུམ་པ་དེ་དག་
གི་བཀའ་རྗེས་སུ་སྒྲུབ་པ་ནི། སྔོན་ཆད་ཅེས་པའོ། །གསུམ་པ་གཉེན་པོ་ལ་འབད་པའི་སྟོབས་
ལ་གཉིས་ལས། གཉེན་པོ་ལ་འབད་པར་རིགས་པའི་འཐད་པ་ནི། ནད་ཀྱི་དཔེ་དང་གཡང་
སའི་དཔེའོ། །དང་པོ་ལ། ཐ་མལ་ཞེས་རྩ་བ་གཉིས་ཀྱིས་དཔེ་བཀོད་ནས། བཞི་ཡིས་ནད་
ཉེས་པ་ཆེ་བ། གཉིས་ཀྱིས་སྨན་དཀོན་པ། བཞི་ཡིས་སྨན་པ་མཆོག་ཏུ་གྱུར་པར་བསྟན་ཏོ། །
གཉིས་པ་ནི། གཡང་ས་ཞེས་པས་འཁོར་བ་བཟློག་དཀའ་བས་ད་ལྟ་བག་བྱ་བའོ། །གཉིས་པ་
མྱུར་དུ་འཇུག་པར་གདམས་པ་ནི། དེ་རིང་ཁོ་ན་ཞེས་ཏེ། སྤྱིར་མི་རྟག་པས་ཟིན་པ། བདག་ལ་
རྟག་པའི་རྒྱུ་མ་གྲུབ་པ། དེས་ན་བརྩོན་པས་འབད་དགོས་པའོ། །སོར་ཆུད་པ་ལ་གསུམ་གྱི་ཕྱི་
མ་སྡོམ་པ་ལ་གཉིས་ལས། ཉེས་དམིགས་ཀྱིས་འཇིགས་པར་ལྟ་བ་སྔོན་ཆད་མྱོང་ཞེས་པ།
འདོད་ཡོན་སྔར་སྤྱད་ཅིང་འགགས་པ་དེ་ལས་ལྷག་པའམ་ཚེ་དང་བདེ་བ་སྟེར་བ་ཅི་ཞིག་ཡོད་
དེ་ཅི་ཡང་མེད་པས་དེ་ཀུན་ཅིར་རུང་ཞེས་སོ། །མི་དགེ་བ་ལས་ཞེས་པས་དེ་སྤོང་བའོ། །གཉིས་
པ་སྔ་མ་སྦྱོང་བ་ནི། བདག་ནི་མི་ཤེས་ཏེ། ཁས་མ་བླངས་པ་ལའང་སྡིག་ཏུ་འགྱུར་བ་རང་
བཞིན་གྱི་ཁ་ན་མ་ཐོ་བ་སྲོག་གཅོད་ལྟ་བུ། ཁས་བླངས་པ་འབའ་ཞིག་ལ་སྡིག་ཏུ་འགྱུར་བ་
བཅས་པའི་ཁ་ན་མ་ཐོ་བ་སྐྱེ་བ་གཅོད་པ་ལྟ་བུའོ། །དེ་ལྟར་ན་བཅའ་བ་མི་འཐད་དེ། སྡིག་པ་
མ་ཡིན་པ་སྡིག་ཏུ་འགྱུར་བས་ཞེ་ན། འཐད་དེ། བསྲུངས་ན་བསོད་ནམས་ཁྱད་པར་དུ་འཕེལ་
བས་སོ། །སྡིག་པ་མ་ཡིན་པ་བསྲུངས་པ་ལ་བསོད་ནམས་ཐོབ་བམ་ཞེ་ན། ཉེས་སྤྱོད་ཆེན་པོ་
ལ་འཇུག་པ་དགག་པའི་ཕྱིར་ཏེ། ཞིང་བསྲུང་བ་ལ་སྨྱུག་མའི་ར་བ་བཞིན་ནོ། །གསུམ་པ་
སྐབས་ལ་སྦྱར་བ། འདྲེན་པ་རྣམས་ཞེས་པའོ། །ལེའུ་གཉིས་པའོ།། །།
༈ བཞི་པ་རྗེས་སུ་ཡི་རང་བ་ལ། འཇིག་རྟེན་པའི་དགེ་བ། ཉན་ཐོས་ཀྱི་དགེ་བ།
- );) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སངས་རྒྱས་ཀྱི་དགེ་བ་ལ་ཡི་རང་བ་སྟེ། སངས་རྒྱས་ཕལ་པོ་ཆེ་ལས། ཕྱོགས་བཅུའི་རྒྱལ་བ་
ཀུན་དང་སངས་རྒྱས་སྲས། །རང་རྒྱལ་རྣམས་དང་སློབ་དང་མི་སློབ་དང༌། །འགྲོ་བ་ཀུན་གྱི་
བསོད་ནམས་གང་ལ་ཡང་། །དེ་དག་ཀུན་གྱི་རྗེས་སུ་བདག་ཡི་རང་། །ཞེས་གསུངས་པ་ལྟར་
རོ༑ ༑དེ་ལས་སྔ་མ་ལ། བསོད་ནམས་ཀྱི་ཆ་མཐུན་ཏེ་མཐོ་རིས་ལ་དམིགས་པ་དང༌། ཐར་
པའི་ཆ་མཐུན་ཞེས་པ་བྱང་ཆུབ་ལ་དམིགས་པ་གཉིས། སེམས་ཅན་ཀུན་ཞེས་དང་། བྱང་ཆུབ་
རྒྱུར་ཞེས་པས་བསྟན་ཏེ། ངལ་བསོ་ནི་གཏན་ནས་ཟད་པར་མ་བྱས་པས་སོ། །གཉིས་པ་ནི་
ལུས་ཅན་ཞེས་སོ། །གསུམ་པ་ནི་སྐྱོབ་པ་རྣམས་ཏེ། སྤངས་པ་དང་ཡེ་ཤེས་ཕུན་སུམ་ཚོགས་པ་
ལ་དང་། རྒྱལ་སྲས་ས་ཞེས་པ་ལམ་ཕ་རོལ་ཏུ་ཕྱིན་པ་བཅུའི་བདག་ཉིད་ས་བཅུ་རྣམས་ཀྱི་ཡོན་
ཏན་ལའོ། །གཉིས་པ་སེམས་ཅན་ཐམས་ཅད་དེ་བསམ་པ་བྱང་ཆུབ་སེམས་དང༌། སྦྱོར་བ་ཕ་
རོལ་ཏུ་ཕྱིན་པ་དྲུག་ལའོ། །ལྔ་པ་ཆོས་ཀྱི་འཁོར་ལོ་བསྐོར་བར་བསྐུལ་བ་ནི། ཕྱོགས་རྣམས་
ཏེ། གང་ལ། ཅི་ ལྟར། གང་ གི་ཆེད་དུ། གང་ཞིག་ གོ །དྲུག་ པ་ནི། རྒྱལ་བ་ཞེས་ཏེ། ཡུལ།
སྤྱོད་ལམ། དགོས་པ། དུས་ཇི་སྲིད་དོ། །བདུན་པ་ནི། ཡན་ལག་སྔ་མ་རྣམས་བྱང་ཆུབ་ཆེན་
པོར་བསྔོ་བ་སྟེ། ཀླུའི་རྒྱལ་པོ་མ་དྲོས་པས་ཞུས་པ་དང་། བློ་གྲོས་རྒྱ་མཚོས་ཞུས་པ་ལ་སོགས་
པ་ནས་འབྱུང་བ་བཞིན་ནོ། །དེ་ལ་སྤྱིར་བསྔོ་བ། ནད་པའི་དོན་དུ་བསྔོ་བ། བཀྲེན་པའི་དོན་དུ་
བསྔོ་བ་དང་། ཕོངས་པའི་དོན་དུ་བསྔོ་བ་གསུམ་ལས། སྔ་མ་ནི་དེ་ལྟར་འདི་དག་ཅེས་པ་དང༌།
གལ་ཏེ་བདག་གིས་བྱས་པའི་དགེ་བ་གཞན་ལ་བསྔོས་པས་གཞན་ལ་ཕན་ན་གཞན་གྱིས་བྱས་
པའི་ལས་གཞན་གྱིས་མྱོང་བར་འགྱུར་ལ། མི་ཕན་ན་བསྔོས་པ་དོན་མེད་ཅེ་ན། དངོས་སུ་མི་
ཕན་ཞིང་བརྒྱུད་ནས་ཕན་པས་ཉེས་པ་གཉིས་པོ་མེད་དེ། དེའང་བྱམས་པས་བདེ་བ་ཐོབ་པར་
འདོད་པ་དང་སྙིང་རྗེས་སྡུག་བསྔལ་ཞི་བར་བསྔོས་པས་ལྷག་པའི་བསམ་པ་དག་པར་འགྱུར་
རོ༑ ༑དེས་བྱེད་པ་པོའི་ཚོགས་གཉིས་རྫོགས་པའོ། །གཉིས་པ་འགྲོ་བ་ནད་པ་ཞེས། ནད་གསོ་
- ：
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
བའི་རྐྱེན། སྨན། སྨན་པ། ནད་གཡོག་ལ་གྱུར་ཅིག་པའོ། །དེ་ལ་སྨན་དུ་གྱུར་པ་ནི། མདོ་ཏིང་
ངེ་འཛིན་གྱི་རྒྱལ་པོ་འཛིན་པའི་དགེ་སློང་ཡང་དག་བློ་གྲོས་འབྲུམ་བུ་མེ་དབལ་གྱིས་ཐེབས་པ་
ན༑ རྒྱལ་པོ་ཡེ་ཤེས་དཔལ་འཁོར་དང་བཅས་པའི་རྨི་ལམ་དུ། དགེ་སློང་འདི་ནི་འཆི་བའི་དུས་
བྱས་ན། །འཛམ་བུའི་གླིང་དུ་ཏིང་འཛིན་སྒྲ་ཡང་ནི། །སེམས་ཅན་ཀུན་ལ་རྟག་ཏུ་ནུབ་པར་
འགྱུར། །འདི་སོས་པས་ནི་ཏིང་འཛིན་རྣམས་ཀྱང་ཐོབ། །ཅེས་བསྟན་པས། རྒྱལ་པོ་དེའི་བུ་མོ་
ཡེ་ཤེས་ལྡན་གྱི་ལུས་ཀྱི་ཤ་དང་ཁྲག་དེ་ལ་སྨན་དུ་གྱུར་པ་དང༌། ལྷ་རྣམས་ཀྱི་དབང་པོ་བརྒྱ་
བྱིན་གྱིས་འཛམ་བུའི་གླིང་པ་རྣམས་ཀྱི་རིམས་ནད་གཅོད་པའི་ཕྱིར་སྨོན་ལམ་བཏབ་སྟེ་ལུས་
བོར་བ་ལྟ་བུ་སྟེ། དུས་འདི་སྐད་དུ། ཀུ་རེའི་གྲོང་དང་ཉེ་བ་ན། །དེས་པ་ཞེས་བྱའི་སྲོག་ཆགས་
ཡོད། །དེ་ཡི་ཤ་ལ་སུ་ཟ་བ། །ནད་རྣམས་ཀུན་ལས་ངེས་པར་གྲོལ། །ཞེས་སྒྲོགས་པ་བཞིན་ནོ།།
གསུམ་པ་ནི་ཟས་དང་ཞེས་པ། མཚོན་དང་ནད་ཀྱི་བསྐལ་པ་འདས་ནས། མུ་གེ་གབ་ཚེ་བ་དང་།
ཇིག་ཐུར་བ་དང་། རུས་གོང་དཀར་པོ་བའི་ཚེ་བདག་ཟས་དང་སྐོམ་དུ་གྱུར་ཅིག་ཅེས་པ་ལ། མུ་
གེའི་བསྐལ་པ་བར་མ་ནི། འཕགས་པ་ཐོགས་མེད་ལྟར་ན། ཚེ་ལོ་སུམ་ཅུ་པ། ཉི་ཤུ་པ། བཅུ་
པ་རྣམས་སུ་རིམ་པས་མུ་གེ་དང༌། ནད་དང་། མཚོན་གསུམ་དུ་འབྱུང་བར་བཞེད་ལ། སློབ་
དཔོན་དབྱིག་གཉེན་གསུམ་གའང་ཚེ་ལོ་བཅུ་པ་ན་འབྱུང་སྟེ། མུ་གེ་ལོ་བདུན་དང་ཟླ་བ་བདུན།
ནད་ཟླ་བ་བདུན་དང་ཞག་མ་བདུན། མཚོན་ཞག་བདུན་ཁོ་ན་སྟེ། རིམ་པས་ལོངས་སྤྱོད།
ལུས་སྲོག་ཉམས་པར་བྱེད་དོ་ཞེས་སོ། །སྔོན་དུ་བསོད་སྙོམས་ཕུལ། སྨན་བྱིན། གསོད་པ་
སྤངས་ན་དེ་གསུམ་ལྡོག་གོ །དངོས་གཞི་ལ། ཐོག་མར་བསམ་པ་སྦྱང་བ་དང་། དམ་བཅའ་བ་
ངག་ཏུ་བརྗོད་པའོ། །དང་པོ་ལ་གསུམ་ལས། ཐམས་ཅད་གཏོང་བ་ལ། གཏོང་བ་དངོས།
བཏང་བའི་འཐད་པ། བཏང་ནས་ཇི་ལྟར་སྒྲུབ་པ་གསུམ། ལུས་དང་ཞེས་རྩ་བ་གསུམ་གྱིས་སྔ་
མ་དང༌། ཐམས་ཅད་བཏང་བས་ཞེས་དང་། ཐམས་ཅད་གཏོང་ཞེས་པས་གཉིས་པའི་གཉིས་
- ) ༑ .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། གསུམ་པ་ལ་མདོར་བསྟན་པ། ཅུང་ཟད་བཤད་པ། གཞན་གྱི་དོན་དུ་རིགས་པ་ལ་སྦྱར་
བ་གསུམ། བདག་གི་ཞེས་པ་ནས་རྩ་བ་བཞི་དང་། བཞི་དང་གཉིས་ཀྱིས་བསྟན་ལ། ཐ་མར།
དེ་ལྟ་ན་སྡིག་པ་ལ་བསྐུལ་ཡང་འཇུག་གམ་ཞེ་ན། དེ་ལ་གནོད་པ་མི་འགྱུར་བའི་ལས་ཞེས་སོ།།
གཉིས་པ་ཆུད་མི་ཟ་བའི་རྒྱུར་སྨོན་པ་གསུམ་ནི། བདག་ལ་ཞེས་པ་ནས་རྩ་བ་གཉིས་དང༌།
བཞི་དང་། བཞི་ཡིས་སོ། །གསུམ་པ་ལོངས་སྤྱོད་པའི་རྒྱུར་སྨོན་པ། ཉེ་བར་མཁོ་བ་ལ་སྦྱར་
བ༑ བྱེད་པ་རྒྱ་ཆེ་བ། ཡུལ་དང་དུས་ཆད་པ་མེད་པར་སྨོན་པ་གསུམ་པོ་བདག་ནི་མགོན་ཞེས་
པ་ནས། ཚིགས་སུ་བཅད་པ་གསུམ་དང་རེ་རེ་སྟེ། ཡིད་བཞིན་གྱི་ནོར་བུ་དང་། བུམ་པ་བཟང་
པོ་དང་། རིག་སྔགས་གྲུབ་པ་ནི་རིག་སྔགས་ལ་བརྟེན་ནས་དགོས་འདོད་འབྱུང་བའོ། །
གཉིས་པ་བསམ་པ་ངེས་ནས་དམ་བཅའ་བ་ཚིག་ཏུ་བརྗོད་པ་ནི། ཇི་ལྟར་སྔོན་གྱི་
བདེ་གཤེགས་ཞེས་པ་ལ། འདི་ལ་སེམས་བསྐྱེད་པའི་རྒྱུ་མ་ཚང་བ་མེད་པའི་རང་བཞིན་དང༌།
དེ་ཡང་དག་པར་བླང་བའི་ཚུལ་ལོ། །དང་པོ་ནི། རྒྱལ་སྲས་བྱམས་པས། གྲོགས་སྟོབས་རྒྱུ་
སྟོབས་རྩ་བའི་སྟོབས། །ཐོས་སྟོབས་དགེ་བ་གོམས་པ་ལས། །མི་བརྟན་པ་དང་བརྟན་འབྱུང་
བ༑ ་གཞན་གྱིས་བསྟན་པའི་སེམས་བསྐྱེད་བཤད། །ཅེས་དང་། མདོའི་དགོངས་པ་བྱང་ཆུབ་
སེམས་དཔའི་ས་ལས། རིགས་ཕུན་སུམ་ཚོགས་པ། དགེ་བའི་བཤེས་གཉེན་གྱིས་ཟིན་པ།
སྙིང་རྗེ་ཆེ་བ། འཁོར་བའི་སྡུག་བསྔལ་གྱིས་མི་འཇིགས་པ་སྟེ་བཞི་དང་། སངས་རྒྱས་དང་བྱང་
ཆུབ་སེམས་དཔའི་ཡོན་ཏན་མཐོང་བ་ལ་སོགས་པ་བཅུ་གཉིས་གསུངས་སོ། །སློབ་དཔོན་ཀླུ་
སྒྲུབ་དེ་དག་དང་། འཇིགས་སྐྱོབ་དང་། གཡོ་བྱས་པ་ལ་སོགས་པ་ལས་ཀྱང་སྐྱེ་བར་བཞེད་དོ།།
ཅི་བྱང་ཆུབ་ཀྱི་སེམས་དེ་ཡང་དག་པར་ལེན་པའི་ཆོ་ག་སྔོན་དུ་མ་སོང་བར་སྐྱེ་ན་ཆོ་ག་བཤད་
པ་ལ་དོན་མེད་ལ། མི་སྐྱེ་ན་སྟོན་པ་ཉིད་ལྟ་བུ་རང་བཞིན་གྱིས་རིགས་སད་པ་མཐོང་ཞེ་ན། ཁ་
ཅིག་ཆོ་ག་མེད་ཀྱང་རྐྱེན་གཞན་ལས་སྐྱེ་སྟེ། རྒྱུ་སྙིང་རྗེ་གོམས་པ། རྩ་བ་དད་པ་བརྟན་པ།



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
བསམ་པའི་རྟེན་གཞན་ནོ། །དང་པོ་ནི། རང་གཞན་གཉིས་ཀ་ལ་རྟག་པ་གཅིག་པུར་སེམས་
བཞིན་དུ། གཞན་སྡུག་བསྔལ་ལས་བསྐྱབ་པར་འདོད་པའི་ཕྱི་རོལ་པ་དང་ཐུན་མོང་བ་དང་།
བདག་དང་གཞན་གང་ཟག་གིས་སྟོང་པའི་ཕུང་པོ་སྐད་ཅིག་དང་རྡུལ་ཕན་ཙམ་དུ་ཤེས་ནས།
དེ་སྡུག་བསྔལ་དང་བྲལ་བར་འདོད་པ་ཆོས་ལ་དམིགས་པ་ཉན་ཐོས་དང་ཐུན་མོང་བ་དང་།
རང་གཞན་བདེན་པས་སྟོང་པ་སྒྱུ་མ་ལྟ་བུར་ཤེས་ནས། དེ་དག་སྡུག་བསྔལ་དང་བྲལ་བར་
འདོད་པ་དམིགས་པ་མེད་པའི་སྙིང་རྗེ་བྱང་ཆུབ་སེམས་དཔའི་ཐུན་མོང་མ་ཡིན་པ་སྟེ། དེ་
གསུམ་གང་རུང་ལ་བརྟེན་ནས་སྙིང་རྗེ་གོམས་པར་བྱེད་པ་ཉེ་བར་ལེན་པའི་རྒྱུ་ཡིན་ནོ། །
གཉིས་པ་ནི་སྙིང་རྗེ་དང་ལྡན་པས་གཞན་སྡུག་བསྔལ་ལས་བསྒྲལ་བར་འདོད་ཀྱང་། དེའི་
ཐབས་སུ་ཚངས་པ་ལ་སོགས་པ་དོན་དུ་གཉེར་ན། བྱང་ཆུབ་ཀྱི་སེམས་མི་སྐྱེ་བས། རྟེན་
དཀོན་མཆོག་གསུམ་ལ་དད་པ། རྒྱུ་སྤྱོད་པ་ལ་དད་པ། འབྲས་བུ་རྫོགས་པའི་བྱང་ཆུབ་ལ་
དད་པའོ། །བསམ་པའི་རྟེན་གཞན་ནི། གཞན་ལ་གནོད་པ་གཞི་དང་བཅས་པ་ལས་ལོག་པ་
སོ་སོར་ཐར་པའི་སྡོམ་པའོ། །འདི་ལེན་པ་དོན་མེད་པ་མ་ཡིན་ཏེ། ངོ་ཚ་ཤེས་པ་དང་ཁྲེལ་ཡོད་
སྐྱེ་བས་རང་དང་གཞན་ལས་བླངས་པ་མི་ཉམས་ཤིང་བརྟན་པའི་རྒྱུ་ཡིན་ཞེས་ཟེར་རོ། །
བདག་གི་བླ་མའི་ཞལ་སྔ་ནས། ངོ་བོ་ཙམ་ཆོ་ག་ལ་མ་བརྟེན་པར་སྐྱེ་སྲིད་ཀྱང༌། སྡོམ་པར་
འགྱུར་བ་ ལ་ལེན་ པའི་ ཆོ་ ག་ཅིས་ ཀྱང་ དགོས་ པས། དེ་བཤད་ པ་དོན་ཡོད་ལ། མ་ ཁྱབ་
པའང་མེད་དེ། སྟོན་པ་ཉིད་ཀྱིས་ཀྱང་ཕྱིས་ཤཱཀྱ་ཐུབ་པ་ཆེན་པོ་ལས་ཡང་དག་པར་བླངས་ཏེ།
བསྐལ་པ་བཟང་པོ་ལས། ང་ནི་སྔོན་ཚེ་རྫ་མཁན་བུར་གྱུར་ཚེ། །དེ་བཞིན་གཤེགས་པ་ཤཱཀྱ་
ཐུབ་དེ་ལ། །ཐུག་འཇམ་ཕོར་པ་གང་ཙམ་ཕུལ་ནས་ནི། །དང་པོ་བྱང་ཆུབ་མཆོག་ཏུ་སེམས་
བསྐྱེད་དོ། །ཞེས་བཤད་ལ། དེས་སྐབས་དེར། བདེ་བར་གཤེགས་པ་ཁྱོད་སྐུ་ཅི་འདྲ་དང་། །
མཚན་མཆོག་བཟང་པོ་ཁྱོད་དང་ཅི་འདྲ་དང་། །ཚེ་ཡི་ཚད་ཀྱང་ཁྱོད་དང་ཅི་འདྲ་བར། །དེ་འདྲ་
-j
) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁོ་ནར་བདག་ཀྱང་འགྱུར་བར་ཤོག །ཅེས་སྨོན་ལམ་བཏབ་པས་དེ་སྐད་ཅེས་བྱའོ་ཞེས་
གསུངས་སོ། །
ཅི་བྱང་ཆུབ་སེམས་དཔའི་སྡོམ་པ་ནོད་པ་ལ་སོ་སོར་ཐར་པའི་སྡོམ་པ་གང་རུང་ཞིག།
དེ་ཐོབ་པ་དང་གནས་པའི་རྟེན་དགོས་སམ་མི་དགོས་ཤེ་ན། སློབ་དཔོན་ཀླུ་སྒྲུབ་རྗེས་འབྲང༌།
དེ་སྐྱེ་བའི་རྟེན་དུ་མི་འཐད་དེ། ཟ་མ་དང་མ་ནིང་དང་ལྷ་ལ་སོགས་པ་སོ་སོར་ཐར་པའི་སྡོམ་པ་
མེད་པ་ལ་བྱང་ཆུབ་ཏུ་སེམས་བསྐྱེད་པ་ཡོད་པའི་ཕྱིར་རོ། །གནས་པའི་རྟེན་ཡང་མ་ཡིན་ཏེ།
སོ་སོར་ཐར་པ་ཤི་འཕོད་ནས་གཏོང་ཡང་། བྱང་ཆུབ་སེམས་དཔའི་མི་གཏོང་བས་ཞེས་སོ། །
འཕགས་པ་ཐོགས་མེད་ཀྱི་རྗེས་འབྲང་། སྐྱེ་བ་དང་གནས་པ་གཉིས་ཀའི་རྟེན་དུ་བཞེད་དེ། ཇོ་
བོ་ རྗེ་ ཡིས། སོ་སོར་ཐར་ པ་རིགས་བདུན་པོའི། །སྡོམ་པ་ཡང་དག་ལྡན་པ་ལ། །བྱང་ཆུབ་
སེམས་དཔའི་སྡོམ་པ་ཡི། །སྐལ་བ་ཡོད་ཀྱི་གཞན་དུ་མིན། །ཞེས་ཏེ། རྟེན་གྱི་གང་ཟག་ཀྱང་
གླིང་གསུམ་གྱི་སྐྱེས་པ་དང་བུད་མེད་དོ། །དེ་ལྟར་ན་ལྷ་དང་། དམྱལ་བ་དང་། མཚམས་མེད་
ཅན་ལ་སོགས་པར་སོ་སོར་ཐར་པ་སྐྱེ་བ་དང་། གནས་པའི་རྟེན་དུ་མ་གྲུབ་པ་དག་ལ་བྱང་ཆུབ་
སེམས་དཔའི་སྡོམ་པ་མི་སྲིད་པར་འགྱུར་རོ། །བདག་གི་བླ་མས། སྤྱིར་ཉན་ཐོས་ཀྱིས་ཁས་
བླངས་པའི་སོ་སོར་ཐར་པ་དང༌། སོ་སོར་ཐར་པ་ཙམ་པོ་གཉིས་ལས། སྔ་མ་ནི་སྐྱེ་བ་དང་
གནས་པ་གཉིས་ཀའི་རྟེན་དུ་མི་འཐད་དེ། སྔར་གྱི་རྒྱུ་མཚན་དེ་དག་དང༌། གཞན་ཡང་ཉན་
ཐོས་ཀྱི་གཞུང་ལས་གང་སྤྱད་ན་ཕམ་པར་འགྱུར་བ་དེ། འདིར་ལྟུང་བའི་གཟུགས་བརྙན་དུ་
འགྲོ་བའི་ སྐབས་ཡོད་དེ། བསམ་པ་དང་དུས་ལ་སོགས་པ་འགལ་བའི་ཕྱིར། མདོ་སྡེ་རྒྱན་
ལས། བསམ་པ་དང་ནི་བསྟན་པ་དང་། །སྦྱོར་བ་དང་ནི་རྟོན་པ་དང༌། །དུས་འགལ་ཕྱིར་ན་
དམན་པ་གང༌། །དེ་ནི་དམན་པ་ཁོ་ནར་འདོད། །ཅེས་གསུངས་པས། བྱང་ཆུབ་སེམས་དཔའ་
རབ་ཏུ་བྱུང་བས་ཀྱང་ལུས་ངག་གི་བདུན་གཞན་དོན་དུ་སྤྱད་ན། ལྟུང་བའི་གཟུགས་བརྙན་དུ་
- 6 (0 -



ནས
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
འགྱུར་བས། སློབ་དཔོན་ཉིད་ཀྱིས་གང་ཟག་དེ་ལྟ་བུ་ལ་དགོངས་ནས། ཅི་སྟེ་སེམས་ཅན་གྱི་
དོན་དུ་འགྱུར་བ་མཐོང་ན། བསླབ་པ་དབུལ་ལོ་ཞེས། གཞན་དོན་དུ་བསླབ་པ་ཕུལ་ཡང་
སེམས་བསྐྱེད་མི་གཏོང་ལ། སོ་སོར་ཐར་པ་གཏོང་བའི་ཕྱིར་དང༌། ཉེ་བ་འཁོར་གྱིས་ཞུས་པ་
ལས་ཀྱང་། ཉན་ཐོས་ཀྱི་སྡོམ་པ་དང་། བྱང་ཆུབ་སེམས་དཔའི་སྡོམ་པ་བསམ་པ་ཡང་གཞན།
སྦྱོར་བ་ཡང་གཞན་ཞེས་གསུངས་པས་སོ། །དེས་ན་གཞན་ལ་གནོད་པ་གཞི་དང་བཅས་པ་
ལས་ལོག་ཙམ་ཞིག་སོ་སོར་ཐར་པ་ཙམ་ཡིན་ལ། དེ་ཉིད་སྐྱེ་བ་དང་གནས་པ་གཉིས་ཀའི་རྟེན་
ཡིན་ཏེ། བསམ་པ་དེ་ཉིད་གཞན་ལ་ཕན་པའི་རྒྱུ་ཡིན་པས་སྐྱེ་བ་དང༌། བྱང་ཆུབ་ཀྱི་སེམས་
ལའང་དེས་ཁྱབ་པས་གནས་པའི་རྟེན་ཡང་ཡིན་ནོ། །དེས་ན་རྒྱུན་ཆགས་པ་དང་། གཞན་གྱི་
སེམས་རྗེས་སུ་བསྲུང་བ་དང༌། ཉམས་ན་གསོ་རུང་བ་ཡིན་ལ། ཉན་ཐོས་ཀྱི་དེ་ལས་བཟློག་པ་
ཡིན་པས་འདི་ཁྱད་པར་དུ་འཕགས་སོ། །དེ་ནམ་ཐོབ་ན་སྔར་སོ་སོར་ཐར་པ་མ་ཐོབ་ན། བྱང་
ཆུབ་སེམས་དཔའི་སྡོམ་པའི་སྐབས་ཉིད་དུ་ཐོབ་ལ། སྔར་ཐོབ་ན་དེ་གནས་གྱུར་པ་ཡིན་ཏེ།
དམན་པའི་བསམ་པ་བཏང་ཡང་སྤོང་སེམས་མ་དོར་བས་སོ། །དེ་ལྟར་ན་ཉན་ཐོས་ལ་གཞན་
དོན་དུ་སྲོག་བཅད་ན་ཕམ་པར་འགྱུར་ལ། འདིར་ལྟུང་བའི་གཟུགས་བརྙན་ཡིན་པ་མི་འགལ་
ལམ་ཞེ་ན། སྔ་མ་བསམ་པ་རྒྱ་ཆུང་བ་གནོད་པའི་བསམ་པ་དང་འབྲེལ་བས་སྤང་བྱ་ཡིན་ལ།
ཕྱི་མ་དེ་ལས་བཟློག་པ་སྟེ་བསྙེན་པ་རྫོགས་པ་དང་། གནས་བརྟན་པར་གྱུར་པ་ལ་བསྲུང་བྱ་ཐ་
དད་མེད་ཀྱང་མ་ཞུས་པ་དང༌། གནང་བ་ལ་ཉེས་པ་ཡོད་མེད་ཐ་དད་པ་བཞིན་ནོ། །དེས་ན་
བྱང་ཆུབ་སེམས་དཔའི་སོ་སོར་ཐར་པ་དང་། འོག་མ་བསྲུང་བྱ་ཡིན་པའམ། རིམ་གྱིས་བསླབ་
པ་ལ་དགོངས་ཏེ། མདོ་དཀོན་མཆོག་སྤྲིན་ལས། ཇི་ལྟར་ན་ཚུལ་ཁྲིམས་ཕུན་སུམ་ཚོགས་པ་
ཡིན་ཞེ་ན། སོ་སོར་ཐར་པའི་སྡོམ་པས་བསྡམས་པ་ཡིན། བྱང་ཆུབ་སེམས་དཔའི་བསླབ་པ་
ལ་སློབ་པ་ཡིན་ཞེས་བཤད་པ་ལྟར་བཞེད་དོ། །
བ {j 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་སྡོམ་པ་ཡང་དག་པར་བླང་བ་ལ། ཐེག་པ་ཆེན་པོ་སེམས་ཙམ་པའི་ལུགས་
དང༌། དབུ་མ་པའི་ལུགས་གཉིས་སོ། །དང་པོ་ནི། རྒྱལ་སྲས་ བྱམས་པའི་རྗེས་སུ་འབྲངས་
ནས། སློབ་དཔོན་ཐོགས་མེད་ལས་བརྒྱུད་པ། སློབ་དཔོན་ཙནྡྲ་གོ་མིའི་རྗེས་སུ་འབྲངས་ནས།
ཇོ་བོ་རྗེའི་ཕྱག་བཞེས་ཏེ། བདག་གི་བླ་མ་རྗེ་བཙུན་ས་སྐྱ་པས་སྡོམ་པ་ཉི་ཤུ་པའི་འགྲེལ་པ་
ལས་རྒྱས་པར་གསུངས་སོ། །དབུ་མ་པའི་ལུགས་ནི། མདོ་སྡེ་སྡོང་པོ་བཀོད་པ་དང༌། ནམ་
མཁའི་སྙིང་པོ་ལ་སོགས་པའི་རྗེས་སུ་འབྲངས་ནས། མགོན་པོ་འཇམ་པའི་དབྱངས་ཀྱི་གསུང་
རབ། སློབ་དཔོན་འཕགས་པ་ཀླུ་སྒྲུབ་ལ་སོགས་པ་ལས་བརྒྱུད་པ། སློབ་དཔོན་ཆེན་པོ་ཞེ་
བའི་ལྷ་དང༌། སློབ་དཔོན་ཛེ་ཏཱ་རི་དང་། ཇོ་བོ་པུཎྱཤྲཱི་མི་ཏྲ་ལས་འོངས་པ་དཔལ་ས་སྐྱ་པའི་
ཕྱག་བཞེད་ཡིན་ནོ། །འདི་ཉིད་ལ་ཁྱད་པར་རྣམ་པ་ལྔ་ཡོད་དེ། དེའང་བླང་བའི་ཡུལ་མི་འདྲ་
སྟེ༑ སྔ་མ་མགོན་པོ་བྱམས་པས། བཤེས་གཉེན་དུལ་ཞིང་ཞི་ལ་ཉེར་ཞི་བ། །ཡོན་ཏན་ལྷག་
པར་བརྩོན་བཅས་ལུང་གིས་ཕྱུག །དེ་ཉིད་རབ་ཏུ་རྟོགས་ཤིང་སྨྲ་མཁས་ལྡན། །བརྩེ་བའི་
བདག་ཉིད་སྐྱོ་བ་སྤངས་ལ་བརྟེན། །ཞེས་མཚན་ཉིད་བཅུ་ལྡན་ནམ། སྡོམ་པ་ཉི་ཤུ་པར། བླ་
མ་སྡོམ་ལ་གནས་ཤིང་མཁས། །ནུས་དང་ལྡན་ལས་བླང་བར་བྱ། །ཞེས་གསུངས་ལ། སློབ་
དཔོན་ཀླུ་སྒྲུབ་ཀྱིས། དགེ་བའི་བཤེས་གཉེན་དེ་དག་གི །མཚན་ཉིད་མདོར་བསྡུས་མཁྱེན་
པར་མཛོད། །ཆོག་ཤེས་སྙིང་རྗེ་ཚུལ་ཁྲིམས་ལྡན། །ཉོན་མོངས་སེལ་བའི་ཤེས་རབ་ཅན། །དེ་
དག་གིས་ནི་ཁྱོད་བསྟེན་ན། ཁྱེད་ཀྱིས་མཁྱེན་གྱིས་གུས་པར་མཛོད། །ཅེས་གསུངས་པའི་
དོན། སྤྱོད་འཇུག་འདིར། རྟག་པར་དགེ་བའི་བཤེས་གཉེན་ནི། །ཞེས་པ་ལ་སོགས་པ་མཚན་
ཉིད་གཉིས་སུ་གསུངས་སོ། །ལེན་པའི་ གང་ ཟག་མི་འདྲ་སྟེ། སེམས་ཙམ་པ་འཕགས་པ་
ཐོགས་མེད་ཀྱི་རྗེས་སུ་འབྲངས་ནས། སོ་སོར་ཐར་པའི་རིགས་བདུན་གང་རུང་ཞིག་རྟེན་དུ་
དགོས་པར་བཞེད་ལ། དེའང་ལུང་དང་རིགས་པས་ཏེ། ལུང་ནི་འཕགས་པ་སའི་སྙིང་པོ་འཁོར་
- G
༡ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ལོ་བཅུ་པ་ལས། བྱིས་པ་དབང་པོ་ཞན་ཅིང་ལེ་ལོ་ཅན། །ཐེག་པ་གཉིས་ལ་ནན་ཏན་མི་བྱེད་
ན༑ ༑ཐེག་པ་ཆེན་པོའི་འཁོར་ལོ་ལྡན་མི་འགྱུར། །དེ་དག་རྒྱ་ཆེན་ཐེག་པའི་སྣོད་མ་ཡིན། །
ཞེས་དང་། སྐུལ་བྱེད་ཀྱིས་ཞུས་པར། སྐས་ཀྱི་གདང་བུ་ཇི་ལྟ་བར། །ཉན་ཐོས་ས་ལ་མི་གནས་
ན༑ ༑རྐྱེན་གྱིས་ཐེག་པ་མི་ཐོབ་སྟེ། །ཐེག་པ་ཆེན་པོའང་དེ་བཞིན་ནོ། །ཞེས་དང་། སློབ་དཔོན་
ཤཱནྟི་པས། གང་ཞིག་ གསུམ་ལ་སྐྱབས་སོང་ཞིང༌། །སོ་སོར་ཐར་པ་ལེགས་བསྡམས་ཏེ། །
སེམས་ཅན་ཀུན་ལ་སྙིང་བརྩེ་བ། །དེ་ལས་བྱང་ཆུབ་སེམས་སྐྱེ་ཞིང་། །དེ་ལས་རིག་འཛིན་
སྡོམ་པ་འབྱུང་། །གཞན་དུ་འབད་པ་འབྲས་བུ་མེད། །ཅེས་དང༌། ཇོ་བོ་རྗེས། སོ་སོར་ཐར་པ་
རིགས་བདུན་གྱི། །རྟག་ཏུ་སྡོམ་གཞན་ལྡན་པ་དག །བྱང་ཆུབ་སེམས་དཔའི་སྡོམ་པ་ཡི། །
སྐལ་བ་ཡོད་ཀྱི་གཞན་དུ་མིན། །ཞེས་བཤད་དོ། །རིགས་པའང་སོ་སོར་ཐར་པའི་སྡོམ་པ་བྱང་
ཆུབ་སེམས་དཔའི་སྡོམ་པའི་རྟེན་དུ་དགོས་ཏེ། དེ་མེད་ན་མི་སྐྱེ་བས། ཞིང་དང་ལོ་ཏོག་བཞིན།
གང་གཞན་ལ་ཕན་པ་སྒྲུབ་པ་ལ་གནོད་པ་སྤོང་བ་སྔོན་དུ་འགྲོ་དགོས་པས་ཞེས་ཟེར་རོ། །དབུ་
མ་པ་རིགས་དྲུག་མཐའ་དག་ལ་སྐྱེ་སྟེ། སྔ་མ་སྲུང་མི་ནུས་པ་རྒྱལ་པོ་ནས་ཤན་པའི་བར་
ཐམས་ཅད་ལ་སྐྱེ་བར་བཞེད་པས། བསྐལ་པ་བཟང་པོ་ལས། རྒྱལ་བ་ཕན་བཞེད་གྲོང་དཔོན་
གྱུར་པའི་ཚེ། །དེ་བཞིན་གཤེགས་པ་རིན་ཆེན་དཔལ་དེ་ལ། །ཉིན་གཅིག་སྲོག་གཅོད་སྡོམ་པ་
བླངས་ནས་ནི། །དང་པོར་བྱང་ཆུབ་མཆོག་ཏུ་སེམས་བསྐྱེད་དོ། །ཞེས་གསུངས་པ་ལྟར་རོ། །
ལེན་པའི་ཆོ་ག་མི་འདྲ་སྟེ། སྦྱོར་བ་ལ་སྔ་མ་སོ་སོར་ཐར་པ་རིགས་བདུན་གྱིས་ཟིན་པ་དང་།
སེམས་དགའ་བ་ལ་སྐྱེ་བའི་དབང་དུ་བྱས་ནས་ཕྱག་དང་མཆོད་པ་ཙམ་བྱས་ནས། ལྟ་བ་ཅུང་
ཟད་དམའ་བ་ལྟར་སྤྱོད་པའང་དོག་པས། ཉན་ཐོས་ཀྱི་སྡོམ་པ་འབོགས་པ་ལྟར། བར་ཆད་དྲི་
བ་དང༌། ལྟུང་བའི་ལྕི་ཡང་བརྗོད་པ་དང༌། ཉམས་པའི་ཉེས་དམིགས་བརྗོད་པ་ལ་སོགས་པ་
མཛད་ལ། དབུ་མ་པ་ལྟ་བ་མཐོ་བས་སྤྱོད་པའང་ཡངས་པས། གང་ཟག་སྡིག་པ་ཅན་དང་སོ་
- f;
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོར་ཐར་པའི་སྣོད་མ་ཡིན་པ་ལའང་སེམས་སྐྱེ་བར་དགོངས་ནས། སྡིག་པ་བཤགས་པ་ལ་
སོགས་པ་ཡན་ལག་བདུན་པ་མཛད་ལ། བསླབ་པ་བརྗོད་པ་དང་བར་ཆད་དྲི་བ་ལ་སོགས་པ་
མི་མཛད་དོ། །དངོས་གཞིར་ཡང་སློབ་དཔོན་ཐོགས་མེད་སྨོན་པ་བླངས་ནས། ཕྱིས་འཇུག་པ་
ལེན་ལ། སློབ་དཔོན་ཀླུ་སྒྲུབ་གཉིས་ཀ་ སྟབས་ཅིག་ཏུ་ལེན་ཅིང༌། སྡོམ་པ་འབོགས་པའི་
བརྗོད་ཚུལ་ཡང་མི་འདྲའོ། །མཇུག་ཀྱང་སློབ་དཔོན་ཐོགས་མེད་མཁྱེན་པར་གསོལ་བ་དང་།
སྡོམ་པ་གྱ་ཚོམ་དུ་མི་བསྒྲགས་པ་ལ་སོགས་པ་མཛད་ལ། འཕགས་པ་ཀླུ་སྒྲུབ་རང་དང་གཞན་
སྤྲོ་བ་བསྐྱེད་པ་ལ་སོགས་པ་མཛད་དོ། །བསྲུང་ཚུལ་ཡང་མི་འདྲ་སྟེ། སློབ་དཔོན་ཐོགས་མེད་
རྩ་བའི་ལྟུང་བ་བཞིར་བཞེད་ལ། སློབ་དཔོན་ཀླུ་སྒྲུབ་ནམ་མཁའི་སྙིང་པོའི་མདོ་ལྟར་བཅུ་
དགུར་བཞེད་དོ། །ཕྱིར་བཅོས་མི་འདྲ་སྟེ། སློབ་དཔོན་ཐོགས་མེད་ཉན་ཐོས་དང་བསྟན་ནས།
སྡོམ་པ་སླར་ཡང་བླང་བར་བྱ། །ཟག་པ་འབྲིང་ནི་གསུམ་ལ་བཤགས། །གཅིག་གི་མདུན་དུ་
ལྷག་མ་རྣམས། །ཤིན་ཏུ་ཆུང་བ། ཉོན་མོངས་མི་མོངས་བདག་སེམས་བཞིན། །ཞེས་བཞེད་
ལ། སློབ་དཔོན་ཀླུ་སྒྲུབ། ནམ་མཁའི་སྙིང་པོ་ལ་གསོལ་བ་གདབ་པ་དང༌། ཕུང་པོ་གསུམ་
པའི་མདོ་འདོན་པ་དང༌། དེ་བཞིན་གཤེགས་པའི་ཡི་གེ་བརྒྱ་པ་ལ་སོགས་པས་འདག་པར་
བཞེད་དོ། ། །
དེ་ལས་འདིར་བཤད་པ་འཕགས་པའི་དགོངས་པ་ཡིན་པས། དེ་བརྗོད་ན། ཡུལ་
དང༌། གང་ཟག །གཞི་དང་། དུས། ཆོ་ག །བསླབ་བྱ། རྩོད་སྤང་དང་བདུན་ནོ། །དང་པོ་ནི།
སྡོམ་པ་མ་ཐོབ་པ་ཐོབ་པར་བྱེད་པ། ཐོབ་པ་མི་ཉམས་པར་བྱེད་པ། ཉམས་ན་གསོ་བར་ནུས་
པ༑ བདག་ཉིད་སྡོམ་པ་དང་ལྡན་པ་སྟེ་འདས་མ་ཐག་པར་བཤད་དོ། །གཉིས་པ་ཐེག་པ་ཆེན་
པོའི་རིགས་ཅན་བརྡ་ཤེས་ཤིང་དོན་གོ་ན་འགྲོ་བ་མཐའ་དག་གོ །གཞི་ནི་ཚུལ་ཁྲིམས་གསུམ་
ནུས་པ་དང་སྦྱར་ནས་བླང་སྟེ། གཞན་དུ་ན་དམ་བཅའ་བ་ལས་ཉམས་པས་དྲན་པ་ཉེ་བར་
པ
- 6
༣



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
བཞག་པ་བཞིན་ནོ། །དུས་ནི་ཡུན་ཐུང་ངུའམ། རིང་པོའམ། འཚོ་བར་རམ། བྱང་ཆུབ་ཀྱི་བར་
ཏེ༑ སློབ་དཔོན་ཐོགས་མེད་ཀྱིས་མི་དགེ་བ་བཅུ་ལ་ཡུན་ཐུང་ངུ་སྤོང་བ། ཡུན་རིང་དུ་སྤོང་བ།
ཇི་སྲིད་འཚོ་བར་སྤོང་བ་བཅུ་ཞེས་གསུངས་པ་ལྟར། གཉེན་པོའི་སྟོབས་དང་སྦྱར་ཏེ་བླང་ངོ༌། །
དེ་ལྟར་ན་ངེས་པ་ལྔ་ལ་སྡོམ་པ་མི་སྐྱེ་བར་བཤད་པ་དང་འདིར་དུས་ངེས་པ་ལ་སྐྱེ་བར་བཤད་
པ་འགལ་ལ། ཐུང་ངུ་སྤོང་བ་ལ་སོགས་པའང་ཉན་ཐོས་ཀྱི་མ་ཡིན་ནམ་ཞེ་ན། མ་ཡིན་ཏེ།
ཉན་ཐོས་ལས་སྤོང་བ་བདུན་བཤད་ལ། ཐེག་པ་ཆེན་པོར་བཅུ་བཤད་པས་སོ། །ཡང་དུས་
རེས་འགའ་བ་རང་དང་གཞན་གྱི་དོན་གྱི་རྒྱུར་མི་རུང་བས་འདིའི་སྡོམ་པར་འགལ་ཞིང་། རེས་
འགའ་བསྲུང་བ་དེ་ལྟུང་བ་དང་འདྲེས་པས་ས་ཐོབ་པའི་གེགས་སུ་འགྱུར་རོ་ཞེ་ན། སྔ་མ་ཉན་
ཐོས་ཀྱི་འདོད་པ་ཡིན་ལ། རང་དང་གཞན་གྱི་དོན་རྒྱ་ཆེན་པོ་ལ་སློབ་པས་སྐྱོན་གཉིས་པ་མེད་
ཅིང་། ཁས་བླངས་ཉམས་པ་མ་ཡིན་པས་གསུམ་པའང་མེད་དེ། བསྐལ་པ་བཟང་པོ་ལས་
གསུངས་ཚུལ་འདས་མ་ཐག་པར་བརྗོད་པ་བཞིན་ནོ། །དེས་ན་འདི་དག་ནུས་པའི་དབྱེ་བ་ལ་
དགོངས་ཏེ། བྱང་ཆུབ་སེམས་དཔའ་དབྱེ་བ་སུམ་ཅུ་རྩ་བཞི་ལས། ས་བོན་གོསར་འཇོག་
འཇིག་ཚོགས་དང་ཉན་ཐོས་ཀྱི་ལྟ་བར་མོས་པ། རྟེན་ཁྱིམ་པ་ལ་སོགས་པ། སྤྱོད་པ་དང་
རྟོགས་པའི་དབྱེ་བས་བསླབ་བྱ་ཕྱོགས་རེ་དང༌། བསྡུས་པ་དང་། འབྲིང་དང་། མཐའ་དག་ལ་
སློབ་པས། ཕྱོགས་གཅིག་སྤོང་བ་བཅུ། མཐའ་དག་སྤོང་བ་བཅུ། ཞེས་པ་ལྟར་བདག་གི་བླ་མ་
གསུང་ལ། བསླབ་བཏུས་ལས་ཀྱང༌། སྡོམ་པ་བདག་ཉིད་ཀྱི་སྟོབས་དང་ཡང་སྦྱར་ཏེ་བླངས་
ཞེས་ཏེ། གང་བྱང་ཆུབ་སེམས་དཔའི་དབང་དུ་བྱས་ནས་སྤྱིར་བསྟན་པ་དེར་ཡང་གོམས་པར་
བྱར་མི་རུང་བའམ། དགག་པའི་ངག་གིས་བྱང་ཆུབ་སེམས་དཔའ་ལས་དང་པོ་པས་བསླབ་
པར་མི་བྱ་བར་འགྱུར་ཏེ། དེ་གཉིས་མེད་ན་ནི་ཐམས་ཅད་ལ་བསླབ་པར་བྱའོ་ཞེས་དང༌།
བསླབ་པ་འདིའི་ནང་ནས་བསླབ་པ་གང་ཡང་རུང་བ་བསྲུང་བར་འདོད་པས་ཡང་དག་པར་
- (G
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལེན་པར་བྱེད་དོ་ཞེས་དང༌། དེ་བས་ན་རང་གི་མཐུ་དང་སྦྱར་ཏེ་དགེ་བའི་རྩ་བ་ཅི་ཙམ་ཡང་
ཡང་དག་པར་བླངས་ལ་བསྲུང་བར་བྱ་སྟེ་ཞེས་དང༌། དུས་ཇི་སྲིད་དུ་ནུས་པ་དེ་སྲིད་དུ་ཡང་
དགེ་བ་ཡང་དག་པར་བླངས་ཏེ་གནས་པར་ཏེ། འདི་ནི་སྨན་གྱི་བླའི་མདོ་ལས། དད་པའི་
རིགས་ཀྱི་བུའམ་རིགས་ཀྱི་བུ་མོ་ཡན་ལག་བརྒྱད་དང་ལྡན་པའི་བསྙེན་གནས་ལ་ཉེ་བར་
གནས་ཏེ་ལོ་གཅིག་གམ་ཟླ་བ་གསུམ་དུ་བསླབ་པའི་གཞི་རྣམས་འཛིན་ཅིང་ཞེས་དང་། འདི་
ཉིད་ཀྱིས་མདོར་ན་རང་གི་ནུས་པའི་ཡུལ་མ་ཡིན་པའི་བྱ་བ་རྣམས་ལ་ལྟུང་བ་མེད། དོན་མེད་
པ་ཉིད་ཀྱིས་དེ་ལ་བསླབ་པ་བཅས་པ་མེད་པའི་ཕྱིར་ཞེས་གསུངས་ལ། ཡང་སྤྱོད་པ་དང་
རྟོགས་པ་མཆོག་ལ་དགོངས་ཏེ། རྒྱས་པར་བསྐལ་པ་དཔག་ཏུ་མེད་པ་མཐའ་ཡས་པར་བཤད་
དུ་ཡོད་དོ་ཞེས་གསུངས་ཤིང་། མདོ་སྡེ་རྒྱན་ལས་ཀྱང་། བློ་ལྡན་སེམས་མཆོག་བསྐྱེད་མ་ཐག་
ཏུ་ཡང་། །མཐའ་ཡས་ཉེས་ཚོགས་བྱེད་ལས་སེམས་རབ་བསྡམས། །ཞེས་གསུངས་སོ། ། །
ཆོ་ག་ལ་སྦྱོར་བའི་ཆོས་བདུན་སྔོན་དུ་སོང༌། དངོས་གཞི་བསམ་པ་ལེགས་པར་
སྦྱངས་ནས་དེ་བརྟེན་པའི་ཡན་ལག་ཏུ་དམ་བཅའ་བ་ཚིག་ཏུ་བརྗོད་པ་ལ། བདག་གི་བླ་མ་
དཔལ་ལྡན་ས་སྐྱ་པཎྜིཏས། སེམས་བསྐྱེད་པ་སྤྱིའི་མཚན་ཉིད། རྫོ་གས་པའི་བྱང་ཆུབ་ཀྱི་སྒྲུབ་
པ་ཁྱད་པར་བ་ཡིན་ཏེ། དེའི་རིགས་མི་མཐུན་འཁོར་འདས་གཉིས་ཀྱི་སེམས་བཅད་ནས། མི་
གནས་པའི་མྱ་ངན་ལས་འདས་པར་གྲུབ་སྟེ། སློབ་དཔོན་ཀླུ་སྒྲུབ་ཀྱིས། བདག་ཉིད་དང་ནི་
འཇིག་རྟེན་འདི། །བླ་མེད་བྱང་ཆུབ་ཐོབ་འདོད་ན། །དེ་ཡི་རྩ་བ་བྱང་ཆུབ་སེམས། །རི་དབང་
རྒྱལ་པོ་ལྟར་བརྟན་དང་། །ཕྱོགས་མཐས་གཏུགས་པའི་སྙིང་རྗེ་དང་། །གཉིས་ལ་མི་བརྟེན་ཡེ་
ཤེས་ལགས། །ཞེས་པ་ལྟ་བུའོ། །མངོན་རྟོགས་རྒྱན་ལས་གསུངས་པ་དེ་བརྡ་ལས་བྱུང་བ་ལ་
དགོངས་ཏེ། སྤྱིའི་མཚན་ཉིད་དུ་བྱས་ན། དོན་དམ་སེམས་བསྐྱེད་དང་། ཆོས་ཉིད་ཀྱིས་ཐོབ་པ་
དང༌། སྒྲིབ་པ་དག་པའི་ས་ལ་མ་ཁྱབ་ཅེས་གསུང་ངོ༌། །དེའི་མཚན་གཞི། སྟོང་ཉིད་སྙིང་རྗེའི་
- $
$ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
སྙིང་པོ་ཅན། །བྱང་ཆུབ་སྒྲུབ་པ་ཁ་ཅིག་ལ། །ཞེས་དང༌། བསླབ་བཏུས་ལས། སྟོང་པ་སྙིང་
རྗེའི་ སྙིང་པོ་ཅན། །སྤྱད་ཅེས་སོ། །དེ་ངག་ཏུ་བརྗོད་པ་ཅི་ལྟར་ཞེ་ན། རྩ་བ་བརྒྱད་དེ་སྨོན་
འཇུག་སྟབས་གཅིག་ཏུ་བླང་བའོ། །སློབ་དཔོན་ཛེ་ཏཱ་རིས་སྨོན་པའི་སེམས་སྔོན་དུ་གཏོང༌།
སྨོན་འཇུག་གི་སེམས་སྟབས་ཅིག་ཏུ་བསྐྱེད་པ། སྨོན་འཇུག་གི་སྡོམ་པ་བླང་བ་གསུམ་བཤད་
དེ༑ མགོན་པོའི་སྤྱན་སྔར་རྫོགས་པ་ཡི། །བྱང་ཆུབ་མཆོག་ཏུ་སེམས་བསྐྱེད་དེ། །ཞེས་རྩ་བ་
བཞིས་སྔ་མ་དང༌། ཇི་ལྟར་སྔོན་གྱི་བདེ་གཤེགས་ཞེས་ཚིགས་བཅད་གཉིས་ཀྱིས་གཉིས་པ་
དང༌། གལ་ཏེ་བྱང་ཆུབ་སེམས་དཔའི་སྡོམ་པ་གཟུང་བ་ལ་མོས་པ་བརྟན་པོ་ཡོད་ན་དེའི་ཚེ་
སྡོམ་པ་སྦྱིན་ནོ། །ཇི་ལྟར་སྔོན་གྱི་སོགས་ཚིགས་བཅད་གཉིས་ཀྱིས་གསུམ་པའོ། །
དྲུག་པ་ལ་སྨོན་འཇུག་ཐུན་མོང་དང་། སོ་སོའི་གཉིས་ལས། སྔ་མ་ལ། དགེ་བའི་
བཤེས་གཉེན་ལ་གུས་པ། དཀོན་མཆོག་གསུམ་གྱི་གདུང་རྒྱུན་མི་བཅད་པ། སེམས་ཅན་བློས་
མི་འདོར་བ་སྟེ་སྒྲུབ་པར་བྱ་བའི་ཆོས་གསུམ་དང༌། ལྟུང་བ་དང་། ལྟུང་བ་མེད་པ། ལྟུང་བའི་
གཟུགས་བརྙན་དང༌། ལྟུང་བ་མེད་པའི་གཟུགས་བརྙན་དེ་ཤེས་པར་བྱ་བའི་ཆོས་བཞིའོ། །
གཉིས་པ་ལ་སྨོན་པའི་དང་། འཇུག་པའིའོ། །སྔ་མ་ལ་སྤང་བ་དང༌། བརྟེན་པའོ། །དང་པོ་ནི།
སྔ་མའི་སྟེང་དུ་བྱང་ཆུབ་ཀྱི་སེམས་བརྗེད་པའི་རྒྱུ་ནག་པོའི་ཆོས་བཞི་སྤང་བའོ། །གཉིས་པ་ལ་
རྫོགས་པའི་སངས་རྒྱས་ཐོབ་པར་བྱ་སྙམ་པའི་འབྲས་བུ་ལ་སྨོན་པ། ས་དང་ལམ་ཐམས་ཅད་
ལ་བསླབ་སྙམ་པའི་ཐབས་ལ་སྨོན་པ། སེམས་ཅན་གྱི་རེ་བ་ཐམས་ཅད་བསྐང་སྙམ་པ་ཕྲིན་
ལས་ལ་སྨོན་པ་སྟེ་གསུམ་གསུངས་ལ། གཞན་ཡང་བྱང་ཆུབ་སེམས་ཀྱི་ཕན་ཡོན་དྲན་པར་བྱ་
བ༑ སེམས་དེ་གོང་ནས་གོང་དུ་སྤེལ་བ། ཚོགས་གཉིས་གསག་པར་བརྩོན་པ། དེ་མི་བརྗེད་
པའི་རྒྱུ་དཀར་པོའི་ཆོས་བཞི་བརྟེན་པའོ། །འཇུག་པ་ལའང་གཉིས་ལས། སྤང་བ་ལ། ཐུན་
མོང་རྩ་བའི་ལྟུང་བ་བཞི་དང༌། ཐུན་མོང་མ་ཡིན་པ་རྒྱལ་པོ་ལ་འབྱུང་བ་ལྔ། བློན་པོའི་ལྔ།
- (G 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་དང་པོ་པའི་བརྒྱད། ཐུན་མོང་དུ་སྨོན་པ་དོར་བ། ཕམ་པ་དང་འདྲ་བ་བཞིའོ། །གཞན་
ཉེས་བྱས་ཀྱི་རིགས་སུ་གཏོགས་པ་བཞི་བཅུ་རྩ་དྲུག་རྣམ་པར་ཕྱེ་སྟེ་སྤང་བར་བྱ་བ་ལ་བསླབ། །
བསྟེན་པར་བྱ་བ་ ཕ་རོལ་ཏུ་ཕྱིན་པ་དྲུག །ས་བཅུ། བསྡུ་བ་བཞི། བྱང་ཆུབ་ཕྱོགས་ཀྱི་ཆོས་
སུམ་ཅུ་རྩ་བདུན་ལ་སོགས་པ་སྟེ། དེ་དག་བསྡུ་ན། རང་དོན་དུ་སངས་རྒྱས་ཀྱི་ཆོས་རྣམས་
རྫོགས་པར་བྱ་བ། གཞན་དོན་དུ་སེམས་ཅན་ཡོངས་སུ་སྨིན་པར་བྱ་བ། ཐུན་མོང་དུ་སངས་
རྒྱས་ཀྱི་ཞིང་ཡོངས་སུ་དག་པར་བྱ་བའོ། །རྩོད་སྤང་ནི། དུས་ཐམས་ཅད་པའི་སྡོམ་པ་འདི་མི་
ནུས་ཏེ། ཚེ་འཕོས་ནས་བསླབ་པ་བརྗེད་པས་ལྟུང་བས་གོས་པར་འགྱུར་རོ་ཞེ་ན། མི་འགྱུར་
ཏེ༑ བསླབ་བཏུས་ལས། འདི་ལ་དུས་ཐམས་ཅད་པའི་སྡོམ་པ་བཟུང་བས་ཚེ་རབས་གཞན་དུ་
ལྟུང་བ་འབྱུང་བར་དོགས་པའང་མི་བྱ་སྟེ། མདོ་འདི་ཉིད་ལས་མི་འཁྲུགས་པའི་སྨོན་ལམ་
གནང་བའི་ཕྱིར་རོ། །ཞེས་རྒྱ་ཆེར་གསུངས་ན། སྐབས་དོན། དེ་བཞིན་གཤེགས་པ་བྱུང་ཡང་
རུང༌། མ་བྱུང་ཡང་རུང་། གདོན་མི་ཟ་བར་ཁྱིམ་གྱི་གནས་ནས་འབྱུང་ངོ༌། །དེ་ཅིའི་ཕྱིར་ཞེ་ན།
ཤཱ་རིའི་བུ་དེ་ལྟར་ཁྱིམ་གྱི་གནས་ནས་མངོན་པར་འབྱུང་བ་འདི་ནི་བྱང་ཆུབ་སེམས་དཔའ་
རྣམས་ཀྱི་རྙེད་པའི་མཆོག་གོ་ཞེས་དང༌། འོད་སྲུང་གིས་ཞུས་པ་ལས། འོད་སྲུང་བྱང་ཆུབ་སེམ་
དཔའ་ཆོས་བཞི་དང་ལྡན་ན། སྐྱེས་མ་ཐག་ཏུ་བྱང་ཆུབ་ཀྱི་སེམས་མངོན་དུ་འགྱུར་ཏེ། བྱང་
ཆུབ་ཀྱི་སྙིང་པོ་ལ་འདུག་གི་བར་དུ་བར་མ་དོར་བརྗེད་པར་མི་འགྱུར་རོ། །བཞི་གང་ཞེ་ན།
འདི་ལྟ་སྟེ། སྲོག་གི་ཕྱིར་རམ། ཐ་ན་བཞད་གད་ཀྱི་ཕྱིར་ཡང་ཤེས་བཞིན་དུ་རྫུན་གྱི་ཚིག་མི་སྨྲ་
བ་དང༌། ཞེས་བྱ་བ་ནག་པོའི་ཆོས་བཞི་སྤང་བ་དང་། སེང་གེས་ཞུས་པ་ལས་གསུངས་པ་ལྟར་
ཆོས་ཀྱི་སྦྱིན་པས་སྐྱེ་བ་དྲན་ཏེ། ཕྱོགས་ཐམས་ཅད་དུ་སེམས་ཅན་ཐམས་ཅད་བྱང་ཆུབ་ལ་
འཛུད་པས་རྨི་ལམ་ནའང་བྱང་ཆུབ་ཀྱི་སེམས་མི་འདོར་ཞེས་དང༌། མདོ་སྡེ་རྒྱན་ལས། ཚུལ་
ཁྲིམས་གསུམ་རྟག་བླང་ཞེས་དང༌། བྱང་ཆུབ་སེམས་དཔའི་ས་ལས་ཀྱང༌། བྱང་ཆུབ་སེམས་
- ( 9 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
དཔའ་གང་གིས་སྨོན་པ་མ་བཏང་ཞིང་ཕམ་པ་ལྟ་བུར་མ་སྤྱད་ན། ཚེ་བརྗེས་ནས་འགྲོ་བ་གང་
དུ་འཁོར་ཡང་བྱང་ཆུབ་སེམས་དཔའི་ཚུལ་ཁྲིམས་ཡང་དག་པར་བླངས་པ་སྤོང་བར་མི་འགྱུར་
རོ༑ ༑བྱང་ཆུབ་སེམས་དཔའི་ཚེ་བརྗེས་ནས་བརྗེད་ན་བདག་དགེ་བའི་བཤེས་གཉེན་ལ་
བརྟེན་ནས་དྲན་པ་གསོ་བའི་ཕྱིར་ཡང་དག་པར་ནོད་པར་ཟད་ཀྱི། གསར་དུ་ལེན་པ་ནི་མ་ཡིན་
ནོ་ཞེས་གསུངས་སོ། །འདི་ལ་ཁ་ཅིག་འགྲོ་བ་གཞན་གྱི་རྣམ་པ་བསྟེན་པ་དགེ་སློང་གི་འདུ་
ཤེས་བརྗོད་ནས་མེད་པ་ལ། སྲོག་གཅོད་པ་ལ་སོགས་པས་ཕམ་པར་མི་འགྱུར་བ་ལྟར་བསླབ་
པ་ལ་དམིགས་པའི་བསམ་པ་མངོན་དུ་རྒྱུ་མེད་ན་ལྟུང་བས་ཉམས་པར་མི་འགྱུར་ཞིང་།
འབྲས་བུ་མི་འབྱིན་པ་ཡིན་ཏེ། ཐལ་བས་གཡོགས་པའི་མེ་བཞིན་ཞེས་པ་ལ། དེས་སྡོམ་པའི་
བྱ་བ་བྱེད་ན་དེ་འགལ་རྐྱེན་གྱིས་མི་ཉམས་པར་མི་འཐད་དེ། དེའང་བྱས་ཡོད་ཡིན་པས་སོ། །
མི་བྱེད་ན་སྡོམ་པ་མ་ཡིན་པར་འགྱུར་ཏེ། དེའི་དོན་བྱེད་པས་སྟོང་པས་སོ། །འགྲོ་བ་གཞན་གྱི་
རྣམ་པ་བརྟེན་པའང་ཤེས་པ་རང་བཞིན་དུ་མི་གནས་པས་ལྟུང་བར་མི་འགྱུར་བ་ཡིན་གྱི།
བསླབ་པ་ལ་དམིགས་པའི་བསམ་པ་མེད་པས་ལྟུང་བར་མི་འགྱུར་བ་མ་ཡིན་ཏེ། གཞན་དུ་ན་
ཉེ་དགས་བསླུས་པའི་དགེ་སློང་རྒན་ཞུགས་བསླབ་པར་ཡོད་པར་མ་ཤེས་པས་ཁྱིམ་ཐབ་དང་
འགྲོགས་པའང་ལྟུང་བ་མེད་པར་འགྱུར་རོ། །དེ་ལ་རིམ་པ་བཞིན་ཞེས་ཏེ། ལས་དང་པོ་པ།
མོས་ པས་ སྤྱོད་པ་རྣམས། ས་ ཐོབ་ པ་ རྣམས། སྡོམ་ པའི་ཚུལ་ཁྲིམས། དགེ་བ་ ཆོས་ སྡུད།
སེམས་ཅན་དོན་བྱེད་ལ་གཙོར་སློབ་བོ། །བྱང་ཆུབ་ཏུ་སེམས་བསྐྱེད་པ་དང་བྱང་ཆུབ་སེམས་
དཔའི་ སྡོམ་ པ་ གཅིག་གམ་ཐ་དད་ཅེ་ན། འཕགས་པ་ཐོགས་མེད་རྗེས་འབྲངས། སྨོན་པ་
སེམས་བསྐྱེད་དང་རྫས་ཐ་དད་ལ། འཇུག་པ་དང་བདག་གཅིག་སྟེ། ཚུལ་ཁྲིམས་ཀྱི་ལེའུ་དང་
སྡོམ་པ་ཉི་ཤུ་པའི་འགྲེལ་པར། རིགས་ཀྱི་བུ་ཁྱོད་བྱང་ཆུབ་སེམས་དཔའ་ཡིན་ནམ། བྱང་ཆུབ་
ཏུ་སྨོན་ལམ་བཏབ་བམ་ཞེས་སྨྲོས་ཤིག །དེས་ཀྱང་ལགས་སོ་ཞེས་ཁས་ལོངས་ཤིག་ཅེས་
- ($ ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤད་དོ། །དེ་གཉིས་བདག་གཅིག་ན་འཇུག་པའི་སྔོན་དུ་སྨོན་པ་སེམས་བསྐྱེད་ཅི་དགོས་
ཞེས་པའོ། །ཇོ་བོ་རྗེ་གཉིས་ཀ་བདག་གཅིག་པར་འདོད་དེ། ལམ་སྒྲོན་ལས། འཇུག་སེམས་
བདག་ཅིག་སྡོམ་པ་མ་གཏོགས་པ། །ཞེས་དང༌། རྫོགས་པའི་བྱང་ཆུབ་སྡོམ་པ་སྤེལ་འདོད་
པས། །ཞེས་སྨོན་པའང་སྡོམ་པ་ཉིད་དུ་བཤད་དོ། །སློབ་དཔོན་ཛེ་ཏཱ་རི་ནི་དེ་གསུམ་གའང་
རྫས་ཐ་དད་དུ་བཞེད་དེ། ཆོ་གའང་སོ་སོར་ལེན་པས་སོ། །སློབ་དཔོན་འདིས་རྫས་གཅིག་ཏུ་
བཞེད་དེ། ཆོ་ག་སྟབས་ཅིག་ཏུ་བརྗོད་པ་དང་། དེའི་ལུང་མང་དུ་བརྗོད་ཟིན་ཏོ། །
མཇུག་རང་དང་གཞན་སྤྲོ་བ་བསྐྱེད་པ་ལ་སྤྱིར་བསྟན་པ། རང་གི་དོན་གྲུབ་པ།
གཞན་གྱི་དོན་གྲུབ་པ། གཞན་དགའ་བ་བསྐྱེད་དུ་གཞུག་པ་བཞི་ལས། དེ་ལྟར་ཞེས་རྩ་བ་
བཞིས་སྔ་མ་དང་། གཉིས་པ་ལ་དོན་གྲུབ་པ། ཉེས་པས་མི་གོས་པར་བྱ་བ། རྙེད་དཀའ་བ་
ཐོབ་ པ་གསུམ། དེང་དུས་ཞེས་དང༌། ད་ནི་ཞེས་དང༌ ། ལོང་བས་ཞེས་སོ། །གསུམ་པ་ལ་
གསུམ་ལས། འགྲོ་བའི་ ཞེས་ པ་ནས་ཚིགས་བཅད་གཉིས་དང༌། རྩ་བ་གཉིས་ཀྱིས་སྡུག་
བསྔལ་སེལ་བའོ། །གཉིས་པ་སྒྲིབ་པ་སེལ་བ་ལ། འགྲོ་བའི་ཉོན་མོངས་ཞེས་པས། སེར་སྣ་
ལ་སོགས་པ་ཉོན་མོངས་པའི་སྒྲིབ་པའི་གཉེན་པོ་སྤྱོད་པས་ཟླ་བའི་དཔེ་དང༌། འགྲོ་བའི་མི་
ཤེས་པ་འཁོར་གསུམ་དུ་ཞེན་པའི་མུན་པ་རྩ་བ་ནས་ སེལ་བས་ཉི་མ་ཡང་དེ་ཡིན་པའོ། །
གསུམ་པ་ཕན་བདེ་སྒྲུབ་པ་ནི། དམ་ཆོས་འོ་མ་ཞེས་རྩ་བ་གཉིས་སོ། །བཞི་པ་ནི། འགྲོ་བའི་
ཞེས་ཚིགས་བཅད་གཉིས་ཏེ། རྐང་པ་སྔ་མ་བཞིས་བྱང་ཆུབ་ཀྱི་སེམས་བདེ་བའི་རྒྱུར་བསྟན་
ཅིང༌། ཕྱི་མས་སྤྲོ་བ་བསྐྱེད་པའོ། །ལེའུ་གསུམ་པའོ།། །།
༈ ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་སྤྱིའི་དོན་དང༌། གཞུང་གི་དོན་གཉིས་
ལས། དང་པོ་ལ་ངོ་བོ། དབྱེ་བ། འབྲས་བུ་གསུམ་མོ། །དང་པོ་ནི། སྤོང་བའི་སེམས་པ་ཁྱད་
པར་ཅན་ཏེ། ཡེ་ཤེས་རྨད་དུ་བྱུང་པ་ལས། ཚུལ་ ཁྲིམས་ཀྱི་ཕ་རོལ་ཏུ་ཕྱིན་པ་གང་ཞེ་ན།
-
() -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
གཞན་ལ་གནོད་པ་གཞི་དང་བཅས་པ་སྤོང་བའོ་ཞེས་དང་། སྤོང་བའི་སེམས་ནི་ཐོབ་པ་ལས།།
ཚུལ་ཁྲིམས་ཕ་རོལ་ཕྱིན་ཞེས་སོ། །དབྱེ་ན་བླངས་པ་བརྡ་ལས་བྱུང་པ་དང༌། ཆོས་ཉིད་ཀྱིས་
ཐོབ་པ་ གཉིས་སོ། །བསམ་གཏན་པའི་སྡོམ་པ་གང་ཞེ་ན། དེ་གཉིས་སུ་བསྡུས་ཏེ། བཅོམ་
ལྡན་འདས་བྱམས་པས། བརྡར་བཏགས་ཆོས་ཉིད་ཐོབ་པ་སྟེ། །སྡོམ་ལ་གནས་པ་རྣམས་ལ་
ཡོད། །ཅེས་བཤད་དོ། །སྔ་མ་ལ་སྡོམ་པའི་ཚུལ་ཁྲིམས་ལ་སོགས་པ་གསུམ་མོ། །དེའང་སྡོམ་
པའི་ཚུལ་ཁྲིམས་དང༌། འཇུག་པའི་ཚུལ་ཁྲིམས་གཉིས། སྡོམ་པའི་རང་བཞིན་དང་། བརྩོན་
འགྲུས་ཀྱི་རང་བཞིན་ནོ། །དེ་གོམས་པ་མཐར་ཕྱིན་ནས་བསྡམ་བྱ་སྡོམ་བྱེད་མ་དམིགས་པ་སྟེ།
ཡུམ་ལས། གང་ལ་སྡོམ་དང་སྡོམ་པ་མ་ཡིན་རློམ་སེམས་མེད། །འདི་ནི་ཚུལ་ཁྲིམས་སྡོམ་པར་
རྣམ་པར་འདྲེན་པས་གསུངས། །ཞེས་སོ། །དེའང་སྡོམ་པའི་ཚུལ་ཁྲིམས་ནི་ལམ་ལ་ཞུགས་པ་
ཀུན་ལ་ཡོད་ལ། སེམས་ཅན་དོན་བྱེད་བྱང་ཆུབ་སེམས་དཔའ་ལ། དགེ་བ་ཆོས་སྡུད་གཙོར་
འཕགས་པ་ལ་མངའོ། །གསུམ་པ་ནི། འདིས་ངན་འགྲོ་ལས་སྐྱོབ་ཅིང་བདེ་འགྲོ་ལ་འགོད་པ་
གནས་སྐབས་ཀྱི་དོན་དང་། མཐར་ཐུག་སངས་རྒྱས་ཉིད་བྱེད་དེ། སྲིད་མེད་ཀྱི་བུས་ཞུས་པ་
ལས། དེ་ལྟར་ཁྲིམས་ཀྱི་ཕུང་པོ་ལ་གནས་པའི་བྱང་ཆུབ་སེམས་དཔའ་སེམས་དཔའ་ཆེན་པོ་
ནི་ལྷ་རྣམས་ཀྱིས་རྟག་ཏུ་ཕྱག་བྱས་པ་ཡིན་ཞེས་བྱ་བ་ལ་སོགས་པ་རྒྱ་ཆེར་གསུངས་ལ།
འཕགས་མ་ལས་ཀྱང་གསུངས་ཤིང༌། མདོ་སྡེ་རྒྱན་ལས་ཀྱང་། ཚུལ་ཁྲིམས་མི་མཐུན་ཕྱོགས་
ཉམས་དང་། །རྣམ་པར་མི་རྟོག་ཡེ་ཤེས་ལྡན། །ཞེས་སོ། །
གཉིས་པ་ལ་གཉིས་ཏེ། སེམས་བསྐྱེད་པས་བསླབ་པ་ལ་བག་བྱ་བ་དང་། བསླབ་
པ་བསྲུང་བའི་ཆེད་དུ་དྲན་པ་དང་ཤེས་བཞིན་བསྐྱང་བའོ། །དང་པོ་ལ་གསུམ་ལས། རྒྱལ་བའི་
སྲས་ཞེས་རྩ་བ་བཞིས་མཚམས་སྦྱར་བ་ལས། ཕྱེད་སྔ་མས་བྱང་ཆུབ་ཀྱི་སེམས་ལ་བག་བྱ་བ།
ཕྱི་མས་དེའི་ཐབས་བསླབ་པ་ལ་འབད་པར་གདམས་པ་སྟེ། འཕགས་པ་སུམ་ཅུ་རྩ་གསུམ་
- 7
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་མདོ་ལས། རྒྱལ་པོ་ཆེན་པོ་ཆོས་གཅིག་དང་ལྡན་ན་བྱང་ཆུབ་སེམས་དཔའ་སེམས་དཔའ་
ཆེན་པོ་ཐེག་པ་བདེ་བས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་
རྫོགས་པར་འཚང་རྒྱ་བར་འགྱུར་ལ། སྡུག་བསྔལ་བ་དང་ཡིད་མི་བདེ་བར་ཡང་མི་འགྱུར་རོ།།
ཆོས་ གཅིག་ པོ་གང་ཞེ་ན་འདི་ལྟ་སྟེ། བག་ཡོད་པའོ་ཞེས་དང་། ཟླ་བ་སྒྲོན་མ་ལས། ཚུལ་
ཁྲིམས་ཐོས་དང་གཏོང་དང་དེ་བཞིན་བཟོད། །དགེ་བའི་ཆོས་སུ་བརྗོད་པ་ཇི་སྙེད་པ། །ཀུན་
གྱི་རྩ་བ་བག་ཡོད་འདི་ཡིན་ཏེ། །གཏེར་ཐོབ་བྱེད་ཅེས་བདེ་བར་གཤེགས་པས་བསྟན། །ཞེས་
སོ༑ །དེས་ན་ལྟུང་བ་དང་ལྟུང་བ་མེད་པའི་གཟུགས་བརྙན་ནི་སྤང་བྱ། ལྟུང་བ་མེད་པ་དང་
ལྟུང་བའི་གཟུགས་བརྙན་ནི་བླང་བྱའོ། །དེ་ལ་ལྟུང་བ་ནི་ནམ་མཁའི་སྙིང་པོའི་མདོ་ལས་
བཤད་པ། དཀོན་མཆོག་གསུམ་གྱི་དཀོར་འཕྲོག་པ། །ཕས་ཕམ་པ་ཡི་ལྟུང་བར་འདོད། །
དམ་པའི་ཆོས་ནི་སྤོང་བྱེད་པ། །གཉིས་པར་ཐུབ་པས་གསུངས་པ་ཡིན། །ཞེས་བྱ་བ་ལ་སོགས་
པ་རྒྱལ་པོ་ལ་འབྱུང་བ་ལྔ། བློན་པོའི་ལྔ། ལས་དང་པོ་པའི་བརྒྱད་ལ་སོགས་པའོ། །ལྟུང་བ་
མེད་པ་ནི་དེ་དག་སྤང་བ་སྟེ། འདི་དེ་དག་རྒྱས་པར་བསླབ་པ་ཐམས་ཅད་ཀྱི་ཁྱད་པར་བཞག་
པའི་སྐབས་སུ་བརྗོད་པར་བྱའོ། །
རྒྱས་པར་བཤད་པ་ལ་གསུམ་གྱི། གཞི་བྱང་ཆུབ་ཀྱི་སེམས་ལ་བག་བྱ་བ་ལ་གསུམ་
ལས། མི་འདོར་བའི་འཐད་པ། བབ་ཅོལ་ཞེས་ཚིགས་བཅད་གཉིས་ཏེ། མ་བརྟགས་པར་
འཇུག་པར་བྱ་བར་དམ་བཅས་ཀྱང་། བརྟགས་ཏེ་དོན་དང་ལྡན་པ་དང་མི་ལྡན་པའི་དབྱེ་བའོ།།
དོར་བའི་ཉེས་དམིགས་ལ་གསུམ་གྱི། དང་པོ་རྣམ་སྨིན་ངན་འགྲོར་ལྟུང་བ་ལ་གསུམ་ལས།
དོན་གྱི་དངོས་པོ་དགོད་པ་ལ་གལ་ཏེ་དེ་ཞེས་ཏེ། བྱང་ཆུབ་ཀྱི་སེམས་བཏང་ན། སེམས་ཅན་
ཐམས་ཅད་བསླུས་པར་འགྱུར་ཏེ། བློ་གྲོས་རྒྱ་མཚོས་ཞུས་པ་ལས། སྦྱིན་བདག་གིས་སྟོན་
མོ་ཆེན་པོ་བྱེད་པར་བསྒྲགས་ཏེ། བོས་ནས་མ་བྱིན་པའི་དཔེས་བསྟན་ཏེ། དེ་རྒྱུ་དེས་ངན་
- Y
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། དོ༣
འགྲོར་ལྟུང་བའོ། །དེ་ལུང་གིས་སྒྲུབ་པ་ནི། དངོས་པོ་ཕལ་པ་ཞེས་ཏེ། དྲན་པ་ཉེ་བར་བཞག་
པ་ལས་ཅུང་ཟད་ཅིག་བསམས་ནས་མི་སྦྱིན་པ་ནི་ཡི་དྭགས་སུ་སྐྱེ་ལ། དམ་བཅས་ནས་མི་སྦྱིན་
ན་སེམས་ཅན་དམྱལ་བར་འགྲོའོ་ཞེས་གསུངས་པས། དོན་བླ་ན་མེད་ཅེས་ཏེ། རྒྱུ་དེས་ངན་
འགྲོར་ལྟུང་སྟེ། འགྲོ་བ་ཐམས་ཅད་བསླུས་པས་སོ། །ལུང་གཞན་དང་འགལ་བ་སྤང་བ། མི་
གང་ཞེས་རྩ་བ་བཞི་སྟེ། ཅི་རྒྱུ་དེས་ངན་འགྲོར་མ་སོང་བ་མཐོང་སྟེ། འཕགས་པ་ཤཱ་རིའི་བུ་
རྒྱལ་པོ་བྷ་མ་སེ་ནར་གྱུར་པ་ན་བྲམ་ཟེ་དྲག་པོའི་མིག་ལ་ལག་པ་བྱིན་པས་སྟེར་བ་པོའི་རྣམ་
ཐར་ལ་འཁྲུགས་ཏེ། དེ་མ་འདོད་པ་དང༌། རྒྱལ་པོ་སྐྱོ་བ་སྐྱེས་ནས་བྱང་ཆུབ་ཀྱི་སེམས་བཏང་
སྟེ་ཉན་ཐོས་ཀྱི་ལམ་མངོན་དུ་བྱས་པ་ལས་དགྲ་བཅོམ་ཐོབ་བོ་ཞེ་ན། འདི་ལ་ཆེན་པོ་དག་དེས་
བྱང་ཆུབ་ཀྱི་སེམས་བཏང་ཡང་འཁོར་བ་ལས་ཐར་པ་ནི། སྡིག་པ་དེའི་གཉེན་པོ་སྤྲད་པ་ཡིན་
ནོ༑ །གཉེན་པོ་གང་ཞེ་ན། ལས་ཚུལ་བསམ་གྱིས་མི་ཁྱབ་སྟེ། །ཐམས་ཅད་མཁྱེན་པ་ཁོ་ནས་
མཁྱེན། །ཞེའམ། འགྲེལ་ཆེན་ལས། བྱང་ཆུབ་ཀྱི་སེམས་མ་བཏང་ན་སྤྲུལ་པའི་ཉན་ཐོས་ཡིན་
ལ༑ བཏང་ནའང་ཐར་པའི་སེམས་མ་བཏང་བས་ཞེས་ཟེར་བ་ལྟར་ན། རྩོམ་པ་པོས་གལ་ཏེ་
དེ་ལྟར་དམ་བཅའ་ལ་སོགས་པ་ཚིགས་སུ་བཅད་པ་གསུམ་བཀོད་པ་དོན་མེད་དོ། །དེས་ན་
བདག་གི་བླ་མས་ལས་ཚུལ་བསམ་གྱིས་མི་ཁྱབ་པ་དེས་སེམས་དེ་བཏང་བ་མེད་དོ། །ཅེས་
མངོན་ཞེ་ན། ཐམས་ཅད་མཁྱེན་པ་ཁོ་ནས་མཁྱེན་ཏེ། དམ་པའི་ཆོས་པདྨ་དཀར་པོ་ལས།
འཕགས་པ་ཤཱ་རིའི་བུ་ནི་མ་འོངས་པའི་དུས་སུ་དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་པདྨའི་བླ་མ་ཞེས་བྱ་བར་མངོན་པར་རྫོགས་པར་འཚང་རྒྱ་བར་
འགྱུར་རོ་ཞེས་ལུང་བསྟན་པ་ལས་ཤེས་ཏེ། བྱང་སེམས་སྔོན་དུ་མ་སོང་བའི་སངས་རྒྱས་མི་
སྲིད་པས་དེ་བཏང་བ་ལྟར་སྣང་བ་ཡིན་ནོ་ཞེས་གསུངས་སོ། །
གཉིས་པ་སྤྱོད་པ་གཞན་དོན་ལས་ཉམས་པ་ལ་གསུམ་ལས། རྩ་བའི་ལྟུང་བས་
-
3 -



བརྩེ་ཆེན་འོད་སྣང་མས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གོས་པ། དེ་ནི་ཞེས་པ་འཕགས་མ་ལས། གལ་ཏེ་བསྐལ་པ་བྱེ་བ་དགེ་བའི་ལས་ལམ་བཅུ། །
སྤྱོད་ཀྱང་ཉན་ཐོས་ས་དང་ རང་རྒྱལ་སེམས་བསྐྱེད་ན། །དེ་ནི་ཚུལ་ཁྲིམས་སྐྱོན་བྱུང་ཚུལ་
ཁྲིམས་ ཉམས་ པ་ སྟེ། །སེམས་ བསྐྱེད་དེ་ནི་ ཕས་ ཕམ་བས་ཀྱང་ཤིན་ཏུ་ལྕི། །ཞེས་པས་
ཉན་ཐོས་ཀྱི་ཕམ་པའམ། འདི་ཉིད་ཀྱི་ཕམ་པ་འདྲ་བས་ཀྱང་ལྕི་སྟེ། བྱང་ཆུབ་ཀྱི་སེམས་མེད་
ན་གཞན་དོན་གྱི་ནུས་པ་དང་བྲལ་བས་སོ། །སེམས་དེ་བཟུང་བའི་ཕན་ཡོན་ཡང་། གལ་ཏེ་
བྱང་ཆུབ་སེམས་དཔའ་འདོད་ཡོན་ལྔ་སྤྱོད་ཀྱང་། །སངས་རྒྱས་ཆོས་དང་འཕགས་པའི་དགེ་
འདུན་སྐྱབས་སོང་སྟེ། །སངས་རྒྱས་བསྒྲུབ་བྱ་སྙམ་དུ་ཀུན་མཁྱེན་ཡིད་བྱེད་ན། །མཁས་པས་
ཚུལ་ཁྲིམས་ཕ་རོལ་ཕྱིན་གནས་སྐྱོན་མེད་ཤེས་པར་བྱ། །ཞེས་བཤད་དོ། །གཞན་གྱི་དགེ་བའི་
གེགས་ བྱས་ པའང་དེ་དང་མཚུངས་པ་དང༌། དེའི་འཐད་པ་གཉིས་གང་གཞན་ཞེས་དང་།
སེམས་ཅན་ཞེས་སོ། །གསུམ་པ་འབྲས་བུ་ས་ཐོབ་པ་ལ་འགོར་བ་ནི། དེ་ལྟར་ཞེས་ཏེ། དེ་ལན་
ཅིག་ཉམས་ཀྱང་སླར་སོར་ཆུད་པར་བྱེད་དོ་ཞེ་ན། དེ་ལྟར་ནའང་ལམ་སྒྲུབ་པ་ལ་འགལ་རྐྱེན་
ཡོད་པས་མཐོང་ལམ་སྐྱེ་བ་ལ་རིང་དུ་འགོར་ཏེ། དེ་གཉིས་སྤེལ་མར་འཇུག་པས་སོ། །འགྲེལ་
ཆེན་ལས། ཕྱིས་འདྲེན་ཅིང་སྔར་འཁྲིད་པར་བྱེད་པས་རིམ་གྱིས་འདྲེ་བ་ཉིད་ཅེས་བཤད་དོ། །
གསུམ་པ་རྗེས་སུ་གདམས་པ་ནི། དེ་ལྟས་ཞེས་རྩ་བ་གཉིས་སོ། །
སྤྱི་དོན་གཉིས་པ་སྦྱོར་བ་བསླབ་པ་ལ་བག་བྱ་བ་ལ། སྤང་བྱ་ཉེས་པ་དོར་བ། །
གཉེན་པོ་དགེ་བ་སྒྲུབ་པ། ཉེས་པ་ཉོན་མོངས་པ་སྤོང་བ་གསུམ་མོ། །དང་པོ་ལ་གསུམ་ལས།
ཉེས་པས་ངན་སོང་དུ་ལྟུང་བའི་དོན་གསུམ། དེང་ནས་བརྩོན་ཞེས་བྱ་བ་ནས་རྩ་བ་གཉིས་དང་།
བཞི་དང་། བཞི་ཡིས་སོ། །དལ་བ་མི་ཐོབ་ཅིང་ཐོབ་པ་མི་བརྟན་པ་ནི། དེ་བཞིན་གཤེགས་པ་
སྟེ་དེས་ཕྱིའི་རྐྱེན་གཞན་འབྱོར་ལྔ་མཚོན་ལ། གནས་ལ་དད་པ་དང༌། མི་ལུས་ཐོབ་པས་ནང་
གི་རྐྱེན་རང་གི་འབྱོར་པ་ལྔ་བསྟན་པས་དེས་མི་ཁོམ་པ་སྤང་བར་གྲུབ་ལ། མཐུན་རྐྱེན་དགེ་
- 7
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
གོམས་རུང་བ་བསམ་པའི་རྟེན་ཏེ། དེ་རྙེད་དཀའ་བས་ནམ་ཞིག་ཐོབ་ཅེས་སོ། །རྙེད་དཀའ་
མོད། ད་ལྟ་རྙེད་པ་འདི་ལ་འགལ་རྐྱེན་མེད་ཅིང་མཐུན་རྐྱེན་ཚང་བས་ད་དུང་ལོང་ཡོད་ཅེ་ན།
ཚེ་ནི་ཞེས་ལན་ནོ། །ངན་འགྲོར་དགེ་བ་སྒྲུབ་པའི་སྐབས་མེད་པ་ལ་དོན་བཞི་བདག་གི་སྤྱོད་པ་
ཞེས་པ་ནས་ཚིགས་བཅད་བཞི་ཡིས་སོ། །གཉིས་པ་གཉེན་པོ་དགེ་བ་ལ་བག་བྱ་བ་ལ་གསུམ་
ལས། སྔོན་བསགས་ཀྱི་སྡིག་པ་མང་བ་ནི། སྐད་ཅིག་གཅིག་ཅེས་ཏེ། རབ་ཏུ་ཞི་བ་རྣམ་པར་
ངེས་པ་ཆོ་འཕྲུལ་གྱི་མདོ་བཞིན་ནོ། །རང་གཞན་གྱིས་མི་འཛད་པ་ནི། དེ་ཙམ་ཞེས་ཏེ། སྡིག་
པ་གཞན་དག་རྒྱུ་མཐུན་གྱི་འབྲས་བུར་སྐྱེས་པས་སོ། །གཉེན་པོ་དགེ་བ་ལ་འབད་པ་ལ་དོན་
བཞི། འདི་འདྲའི་དལ་བ་ཞེས་པ་ནས་ཚིགས་བཅད་བཞི་ལས། ཤིན་ཏུ་རྙེད་དཀའ་ནི་དལ་
འབྱོར་ཏེ། རྫོགས་པའི་བྱང་ཆུབ་སྒྲུབ་ པའི་རྟེན་རྙེད་པ་དང་། བདག་གིས་ལེགས་ཉེས་ཀྱི་
དམིགས་ཤེས་པ་དང༌། མ་འབད་ན་དམྱལ་བར་ལྟུང་བས། བདག་ལ་འདིར་སེམས་མེད་དེ་
རྨོངས་པར་ཟད་དེ། སློབ་དཔོན་ཀླུ་སྒྲུབ་ཀྱིས། གང་ཞིག་གསེར་སྣོད་རིན་ཆེན་སྤྲུས་པ་ཡིས། །
ངན་སྐྱུགས་འཕུག་པར་བགྱིད་པ་དེ་བས་ནི། །གང་ཞིག་མི་རུ་སྐྱེས་ནས་སྡིག་པ་དག །སྤྱོད་པ་
འདི་ནི་ཆེས་རབ་བླུན་པ་ལགས། །ཞེས་པ་ལྟ་བུའོ། །གསུམ་པ་ཉེས་པ་ཉོན་མོངས་པ་སྤང་བ་
ལ༑ སྤང་བའི་བློ་བསྐྱེད་པ། ཐབས་བརྟེན་པ། སྤོང་བར་ནུས་པ་ཉིད་དུ་སྤྲོ་བ་བསྐྱེད་པའོ། །
དང་པོ་ལ་གསུམ་གྱིས་གནོད་པའི་རྣམ་པར་བརྟགས་པ་ལ་བཞི་ལས། རང་དབང་མེད་པ་ནི།
ཅིས་རྨོངས་ཞེས་ཏེ། རང་དབང་མེད་པར་རྨོངས་པའི་རྒྱུ་བདག་ཉིད་ཀྱིས་ཀྱང་མ་ཤེས་པ་དེ་སུ་
ཞིག་ཡོད་ཅེ་ན། ཚུལ་བཞིན་མ་ཡིན་པའི་ཡིད་ལ་བྱེད་པའོ། །དེའང་སྤང་བྱ་དེ་ལུས་ཅན་མ་
ཡིན་པ། བདག་ལེ་ལོའི་དབང་དུ་གྱུར་པ། བློ་མ་རིག་པས་བསླད་པས། དེ་དག་གིས་བདག་
བྲན་བཞིན་དུ་བྱས་པས་གནོད་བྱེད་དེ་དག་ལ་མི་བཟོད་པར་རིགས་སོ། །ལྷག་མ་གསུམ་གལ་
ཏེ་ལྷ་དང་ཞེས་པ་ནས་ཚིགས་བཅད་བཞིའོ། །གཉིས་པ་མི་བཟོད་པར་བརྟག་པ་ལ། དེ་ལྟར་
- 5 -



G
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡུན་རིང་ཞེས་སེམས་ལ་གནོད་པ་དང་། འཁོར་བའི་ཞེས་པས་ལུས་ལ་གནོད་པའོ། །དེ་ལྟས་
ཇི་སྲིད་ཅེས་པས་གསུམ་པ་ང་རྒྱལ་བསྐྱེད་པའོ། །
གཉིས་པ་དེ་ སྤྱང་ བའི་ ཐབས་ལ་ གསུམ་ ལས། རང་བཞིན་ཞེས་ཚིགས་བཅད་
གཉིས་ཀྱིས་མི་སྦྱོར་བའི་ཉེས་པ་བརྗོད་ནས། གཉིས་པ་སྦྱོར་བའི་ཕན་ཡོན་ལ། རང་དོན་ལ་
བརྟག་པ། གཞན་དོན་ལ་བརྟག་པ། དམ་བཅའ་བ་ལ་བརྟག་ པ་ གསུམ། དོན་མེད་དགྲ་
ཞེས་པ་ནས་ཏེ། ཐ་མལ་པའི་དགྲ་འདུལ་བ་རང་དོན་མེད་ལ། ཉོན་མོངས་འདུལ་བའི་དཔའ་
བོ་ལ་རང་དོན་ཡོད་པ་དང༌། ཐ་མལ་པའི་བྱ་བ་ལ་བརྩོན་པ་ལ་གཞན་དོན་མེད་ལ། བྱང་ཆུབ་
སེམས་དཔའི་སྤྱོད་པ་ལ་གཞན་དོན་ཡོད་པ་སྔ་མ་གཉིས་སོ། །གསུམ་པ་ཕྱོགས་བཅུ་ཞེས་པ་
གཞན་དོན་དམ་བཅས་པའི་ཁུར་ཡིན་པ་དང་། དེ་ཁྱེར་བ་ལ་ཉོན་མོངས་པ་སྤོང་དགོས་པས།
གང་ཚེ་བདག་ཉིད་དོ། །ཉོན་མོངས་པ་མ་སྤངས་ན། གཞན་དོན་མི་ནུས་པས་དམ་བཅས་པ་
སྨོན་ཚིག་བཞིན་ཞེས་སོ། །
གསུམ་པ་གཉེན་པོའི་མཐུ་བསྐྱེད་པ་ལ་ལྔ་ལས། གཉེན་པོ་ལ་ཡུན་བསྲིང་བ། གུས་
པར་བྱ་བ། སྤང་བྱ་ལ་མི་མཐུན་པར་བལྟ་བ་རྣམས་དེ་ལྟས་ཉོན་ཞེས་རྩ་བ་གཉིས་དང་རེ་རེས་
བསྟན་ནས། བཞི་པ་རྩོད་པ་སྤང་བ་རྣམ་པ་དེ་འདྲའི་ཞེས་པ། ཞེན་པར་བྱ་བ་ཆགས་པ་ཡིན།
འཁོན་དུ་འཛིན་པས་ཞེ་སྡང་ཡིན་པས། དེ་གཉིས་རྣམ་པ་འགལ་ཞེ་ན། སྔ་མ་གཉེན་པོ་དང་ཕྱི་
མ་སྤང་བྱ་ཡིན་ཏེ། སློབ་དཔོན་མ་ཏི་ཙི་ཏྲས། འདོད་ཆགས་བྲལ་བས་ཆགས་པ་དང་། །ཞེ་སྡང་
བྲལ་བས་ཞེ་སྡང་ཅན། །གཏི་མུག་དག་པས་རྨོངས་པ་སྟེ། །གསུམ་པོས་རྟག་ཏུ་གསུམ་དག་
བཏུལ། །ཞེས་སོ། །བདག་ནི་ཞེས་པས་ལྔ་པ་ཉོན་མོངས་པ་ལ་ཕྱོགས་པར་མི་བྱའོ། །གསུམ་
པ་སྤོང་བར་ནུས་པར་སྤྲོ་བ་བསྐྱེད་པ་ལ་གཉིས་ལས། ཐ་མལ་དགྲ་བོ་ཞེས་པས་རྟེན་གཞན་
མེད་པ་དང་། ཉོན་མོངས་རྣམས་ཞེས་ཕྱིན་ཅི་ལོག་གི་དམིགས་པ་ཡིན་ཏེ། དེ་ལ་ཕྱིའི་རྟེན་མེད་
-
{ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས།༼༣
པ༑ བདེན་པའི་ངོ་བོ་མེད་པ། གཉེན་པོ་ལ་འབད་པ། མ་འབད་པའི་ཉེས་པ་རྣམས་རྩ་བ་
གཉིས་དང༌། འདི་ནི་ཞེས་དང་། ཤེས་ཕྱིར་དང་། དོན་མེད་ཅེས་པས་ཏེ། ཐ་མས་གཉེན་པོའི་
རྗེས་སུ་འགྲོ་ལྡོག་བསྟན་ཏོ། །གསུམ་པ་མཇུག་རྗེས་སུ་གདམས་པ་ནི། དེ་ལྟར་རྣམ་བསམས་
ཞེས་པས་དོན་དངོས་དང༌། མ་འབད་པའི་ཉེས་པ་དཔེས་བསྟན་པ་སྨན་པའི་ཞེས་སོ། །ལེའུ་
བཞི་པའོ།། །། །
༈ བསླབ་པ་བསྲུང་བའི་ཆེད་དུ་དྲན་པ་དང་ཤེས་བཞིན་བསྲུང་བ་ལ་གསུམ་ལས།
མཚམས་སྦྱར་བའི་ཚུལ་ གྱིས་ མདོར་བསྟན་པ། བསླབ་པ་ཞེས་རྩ་ བ་བཞི་སྟེ། དགེ་བའི་
དམིགས་པ་མ་བརྗེད་པའི་དྲན་པ་དང༌། དོན་དང་དོན་མ་ཡིན་པའི་དམིགས་པ་འབྱེད་པའི་
ཤེས་བཞིན་གྱིས་བསྲུང་གི །ལུས་ངག་ཙམ་གྱིས་མ་ཡིན་པའོ། །རྒྱས་པར་བཤད་པ་ལ་གསུམ་
ལས། བསྡུ་ན་སེམས་བསྲུངས་པས་བསླབ་པ་ཐམས་ཅད་བསྲུང་བར་འགྱུར་བ་ལ་གསུམ་
ལས། སེམས་བསྲུངས་པས་ཐམས་ཅད་བསྲུང་བར་འགྱུར་བ་དངོས་ལ་གཉིས། སེམས་ཀྱི་
ཞེས་པས་ཉེས་པ་དང་། ཀུན་ནས་ཞེས་པས་ཕན་ཡོན་ཏེ། བཤེས་གཉེན་བསྟེན་པ། དམ་པའི་
ཆོས་མཉན་པ། ཚུལ་བཞིན་དུ་ཡིད་ལ་བྱ་བས་སོ། །གཉིས་པ་ཉེས་པ་སེམས་ལ་རག་ལས་པ་
ལ་གཉིས་ལས། འདི་ལྟར་ཞེས་པ་ལུང་གིས་སྒྲུབ་པ་སྟེ། དཀོན་མཆོག་སྤྲིན་ལས། སེམས་ནི་
ཆོས་ཐམས་ཅད་ཀྱི་རྩ་བ་སྟེ། སེམས་ཡོངས་སུ་ཤེས་ན་ཆོས་ཐམས་ཅད་ཡོངས་སུ་ཤེས་པར་
འགྱུར་རོ་ཞེས་དང༌། ཡང་། འཇིག་རྟེན་སེམས་ཀྱིས་འཁྲིད་པ་སྟེ། །སེམས་ཀྱིས་སེམས་ནི་མི་
མཐོང་ངོ༌། །དགེ་བའམ་འོན་ཏེ་མི་དགེ་བའི། །ལས་ནི་སེམས་ཀྱིས་གསག་པ་ཡིན། །སེམས་
ནི་མགལ་མེ་བཞིན་དུ་འཁོར། །སེམས་ནི་རྦ་རླབས་བཞིན་དུ་གཡོ། །སེམས་ནི་ནགས་མེ་
བཞིན་དུ་སྲེག །སེམས་ནི་ཆུ་བོ་བཞིན་དུ་བསྐྱོད། །ཞེས་དང༌། རིགས་པས་སྒྲུབ་པ་སེམས་
ཅན་དམྱལ་བའི་ཞེས་དང༌། མདའ་བོ་ཆེ་དང༌། མདུང་ཐུང་དང༌། སྤུ་གྲིས་གཏམས་པ་ལ་
- Y 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པ་སེམས་དེ་དག་ཏུ་སྣང་བའོ། །དམྱལ་སྲུང་ལ་སོགས་པ་རྣམས་བྱེ་བྲག་ཏུ་སྨྲ་བ་རང་
རྒྱུད་པར་འདོད། མདོ་སྡེ་པ་ཕྱིའི་དོན་དུ་འདོད་ཟེར་མོད། སྔ་མ་ལྟར་ན་དེས་ཀྱང་སྡུག་བསྔལ་
མྱོང་དགོས་ཏེ། འགྲོ་བ་མཚུངས་པས་མིས་མིའི་སྡུག་བསྔལ་མྱོང་བ་བཞིན། འདོད་ན་འཚེ་
བྱེད་དུ་མི་འཐད་དེ། ཚོར་བ་དྲག་པོས་གདུངས་པས་སོ། །གཉིས་པའང་མིན་ཏེ། བསྡུས་
འཇོམས་ལྟ་བུ་རི་ཡིས་འཚེ་བར་བཤད་པས་སོ། །དེས་ན་དྲན་པ་ཉེ་བར་བཞག་པ་ལས། རང་
གི་སྡིག་སེམས་ཀྱི་སྣང་བར་བཤད་དོ། །གསུམ་པ་དོན་བསྡུ་བ་ནི། དེ་ལྟར་ཞེས་ཏེ། ནོར་བུ་
འདོན་པའི་ཚོང་པ་ལ་རྒྱ་མཚོའི་ལྷས་བསྡིགས་ཏེ། ཁམས་གསུམ་ན་ང་བས་འཇིགས་པ་ཡོད་
དམ་མེད་ཅེས་པ་ན། འཁོར་དེ་ན་དགེ་བསྙེན་གཅིག་འདུག་པས། ཁྱོད་བས་འཇིགས་པ་ཡོད་
དེ༑ རང་གི་སེམས་ཉོན་མོངས་པ་ཅན་ནོ་ཞེས་པ་ལྟ་བུའོ། །
ཚུལ་ ཁྲིམས་ གསུམ་ རྒྱས་ པར་ བཤད་ པ་ ལ། དགེ་བ་ཆོས་ སྡུད་ ཀྱི། སྡོམ་པའི།
སེམས་ཅན་དོན་བྱེད་གསུམ་སྟེ་སྔར་བཤད་པ་དྲན་པར་བྱའོ། །དང་པོ་ལ་གསུམ་གྱི་དགེ་བ་
ཆོས་སྡུད། ཕ་རོལ་ཏུ་ཕྱིན་པ་དྲུག་སེམས་ལ་རག་ལས་པ་ལ་དྲུག་ལས། རེ་རེ་ལའང་ཕྱིའི་བྱེད་
པས་རྫོགས་པར་འདོད་ པ་དགག་པ་ དང༌། ནང་གི་བྱེད་པས་ རྫོགས་པར་སྒྲུབ་པ་གཉིས་
གཉིས་སྦྱར་ན། འགྲོ་བ་དབུལ་པོ་དང༌། སེམས་ཅན་ལ་འཚེ་བ་དང་། ཁོང་ཁྲོ་བ་དང་བྲལ་བ་
ན་ཕ་རོལ་ཏུ་ཕྱིན་པ་སྔ་མ་གསུམ་རྫོགས་ཤེ་ན། སྐྱོབ་པས་ཕ་རོལ་ཏུ་ཕྱིན་པ་མ་རྫོགས་པར་
ཐལ། དེ་དག་མཐོང་བས། འོན་ཀྱང་དེས་རྫོགས་མོད། དེས་ན་བདོག་པ་ལ་མ་ཞེན་པ་དང༌།
སྤོང་སེམས་ཁྱད་པར་ཅན་དང་། སེམས་ཀྱི་ཁྲོ་བ་བཟློག་པ་སྟེ་ནང་གི་བྱེད་པས་རྫོགས་ཞེས་པ།
གལ་ཏེ་འགྲོ་བ་དབུལ་ཞེས་པ་ཚིགས་བཅད་གཉིས་དང༌། གཅིག་དང༌། གསུམ་གྱིས་སོ། །
བརྩོན་འགྲུས་ནི་སེམས་གསལ་ཞེས་པ་ཕྱིའི་བྱེད་པས་མ་ཡིན་ཞིང་། ནང་གི་སེམས་གཙོ་བོའི་
དཔེ། མྱ་ངན་ལས་འདས་པ་ལས་འབྱུང་བ། གང་གཱ་དང་ཡ་མུན་ལ་བརྒལ་བའི་མ་སྨད་ཚོའི་
- 7
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
དུས་བྱས་པས་བརྩེ་སེམས་ཀྱིས་མཚམས་སྦྱར་བས་ཚངས་རིས་སུ་སྐྱེས་པ་ལྟར། སྤྲོ་བ་མེད་
པའི་ལུས་ངག་གི་བརྩོན་པས་མ་ཡིན་ནོ། །བཟླས་བརྗོད་དང་ཞེས་པས་བསམ་གཏན་ཏེ།
ངག་གི་བཟླས་བརྗོད་དང༌། ལུས་གདུང་བ་སོགས་དཀའ་ཐུབ་དུ་མ་སྤྱད་ཀྱང་། སེམས་མི་
གནས་ན་དོན་མེད་དེ། ཡུམ་ལས། སེམས་གཡེང་བས་ནི་བདག་གི་དོན་ཡང་མི་འགྲུབ་ན་
ཞེས། ལྡོག་པའི་སྒོ་ནས་སོ། །དྲུག་པ་ཤེས་རབ་སེམས་ལ་རག་ལས་པ་ནི། གང་གིས་ཆོས་ནི་
ཕུང་པོ་ལ་སོགས་པ་སྟེ། དེའི་དོན་གྱི་མཆོག་ནི་སྣང་བ་སེམས་སུ་ཤེས་པ། སེམས་ཀྱི་གསང་ནི་
དེ་ཐམས་ཅད་སྟོང་ཞིང་བདག་མེད་པ་སྟེ། སྐལ་བ་དམན་པའི་ཡུལ་མ་ཡིན་པས། ཆོས་ཡང་
དག་པར་སྡུད་པ་ལས། ཆོས་ཆོས་ཞེས་བགྱི་བའི་ཆོས་གང་ལགས་པ་དེ་ཡུལ་ན་མི་གནས།
ཕྱོགས་ན་མི་གནས་ཏེ། གཞན་དུ་ན་ཆོས་ནི་རང་གི་སེམས་ལ་རག་ལས་སོ་ཞེས་སོ། །དེ་མ་
རྟོགས་ན་རང་གཞན་གྱི་དོན་མེད་ལ། ཐམས་ཅད་མཁྱེན་པ་མི་ཐོབ་ཅིང་། སྡུག་བསྔལ་གྱི་
གནས་ལས་མི་ཐར་བས་གྱི་ནར་འཁྱམས་ཞེས་སོ། །
གཉིས་པ་དེས་ན་སེམས་བསྲུང་བ་ལ་འབད་པར་གདམས་པའི་དོན་ལ་དྲུག་སྟེ། དེ་ལྟ་
བདག་གི་ཞེས་པ་ནས་ཚིགས་བཅད་ལྔས་བསྟན་པ་ལས། སྤྱོད་པ་འདི་འདྲས་ཞེས་ནི་སེམས་
བསྲུངས་ན་སྐྱེ་བོ་མ་བསྡམས་པའམ། སྐྱེས་པ་བསླུ་བའི་སྒྱུ་ཐབས་སུམ་ཅུ་རྩ་གཉིས་དང་ལྡན་
པ༑ རེག་པ་ཙམ་གྱིས་དྲང་སྲོང་མངོན་པར་ཤེས་པ་ལྔ་དང་ལྡན་པའི་མཐུ་ཡང་ཉམས་པར་བྱེད་
པའི་ཁྲོད་ན་གནས་ཀྱང་དེས་བརྟུལ་ཞུགས་མི་འཕྲོག་པའོ། །རྙེད་དང་བཀུར་སྟི་དང་དགེ་བ་
གཞན་བསོད་ནམས་ཀྱི་ཆ་མཐུན་ཏེ་དེ་དག་ཉམས་པ་བླའི། བྱང་ཆུབ་མཆོག་གི་སེམས་ཉམས་
པར་མི་བྱའོ། །
སེམས་བསྲུང་བའི་ཐབས་སུ་དྲན་པ་དང་ཤེས་བཞིན་བསྲུང་བ་ལ་གསུམ་ལས།
མདོར་བསྟན་པ་སེམས་བསྲུང་ཞེས་རྩ་བ་བཞི་སྟེ། དྲན་པ་ནི་དགེ་བའི་དམིགས་པ་མ་བརྗེད་
-7
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ༑ དེས་སྒོ་གསུམ་གྱི་འཇུག་པ་ཐམས་ཅད་ལ་བྱ་ར་བྱེད་པ་ཤེས་བཞིན་ཏེ། དང་པོ་གཙུག་ན་
རིན་པོ་ཆེའི་མདོ་ལས། དྲན་པ་གང་གིས་ཉོན་མོངས་པ་ཐམས་ཅད་འབྱུང་བར་མི་འགྱུར་བ་
དང༌། དྲན་པ་གང་གིས་བདུད་ཀྱི་ལས་ཐམས་ཅད་ཀྱི་སྐབས་མི་འབྱེད་པ་དང་། དྲན་པ་གང་
གིས་ལམ་གོལ་བ་དང་། ལམ་ངན་པར་མི་འགྲོ་བ་དང་། དྲན་པ་སྒོ་བ་ལྟ་བུ་ཞེས་གསུངས་སོ།།
གཉིས་པ་ཡུམ་ལས། སྤྱོད་ན་ཡང་སྤྱོད་དོ་ཞེས་བྱ་བར་རབ་ཏུ་ཤེས་སོ། །འགྲེང་ན་ཡང་བདག་
འགྲེང་ངོ་ཞེས་བྱ་བར་རབ་ཏུ་ཤེས་སོ། །འདུག་ན་ཡང་བདག་འདུག་གོ་ཞེས་བྱ་བར་རབ་ཏུ་
ཤེས་སོ། །ཉལ་ན་བཡང་དག་ཉལ་ལོ་ཞེས་བྱ་བར་རབ་ཏུ་ཤེས་སོ་ཞེས་སོ། །
རྒྱས་པར་བཤད་པ་ལ་གསུམ་ལས། ཤེས་བཞིན་མེད་པའི་ཉེས་པ་ལ་ལྔ་ཡོད་པའི་
བྱ་བ་ལ་མཐུ་ཆུང་བ་དང༌། ཤེས་རབ་ཕུན་སུམ་ཚོགས་པར་མི་འགྱུར་བ་གཉིས། ནད་ཀྱིས་
ཞེས་དང་། ཤེས་བཞིན་ཞེས་པས་བསྟན་ལ། ཚུལ་ཁྲིམས་ཕུན་སུམ་ཚོགས་པར་མི་འགྱུར་བ་
ཐོས་ལྡན་ཞེས་ཏེ། རྐྱེན་དམ་པ་ཐོས་པ། རྒྱུ་དམ་པ་དད་པ། སྦྱོར་བ་དམ་པ་བརྩོན་འགྲུས་ཡོད་
ཀྱང༌། བྱ་བ་དུས་དྲན་ལ་སོགས་པ་ཤེས་བཞིན་གྱིས་མ་ཟིན་པས་ལྟུང་བ་འབྱུང་སྟེ། སྣང་བ་
དང་བྲལ་བ་བཞིན་ནོ། །བསགས་པའི་དགེ་བ་འཇིག་པ་དང༌། མ་བྱས་པ་འགྲུབ་པའི་གེགས་
སུ་འགྱུར་བ་གཉིས་ཤེས་བཞིན་ཞེས་པ་ནས་རྩ་བ་བཞི་བཞིའོ། །གཉིས་པ་ཤེས་བཞིན་བསྲུང་
བའི་ཐབས་ལ་དོན་བཞི། དེ་བས་དྲན་པའི་ཞེས་ཚིགས་བཅད་ལྔས་བཤད་ནས། གང་ཚེ་ཞེས་
རྩ་བ་བཞིས་གསུམ་པ་བསྲུང་བའི་ཕན་ཡོན་ནོ། ། །
སྤྱི་དོན་གཉིས་པ་སྡོམ་པའི་ཚུལ་ཁྲིམས་ལ་བཞི་ལས། ལུས་རང་བཞིན་ལ་སྦྱར་བའི་
ཆོས་བཞི་རེ་ཞིག་དང་པོ་ཞེས་པ་ནས་ཚིགས་སུ་བཅད་པ་དྲུག་གིས་བསྟན་ལ། སེམས་ཀྱི་གླང་
པོ་ཞེས་པས་སེམས་རང་བཞིན་ལ་སྦྱར་བ། གསུམ་པ་རང་བཞིན་ལས་འདའ་བར་གནང་བའི་
དུས་ལ་དྲུག་ལས། འཇིགས་དང་ཞེས་དོན་གྱི་དངོས་པོ་བཀོད་ནས། ཤེས་བྱེད་ཀྱི་ལུང་འདི་
- 8
0 ,



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ལྟར་ཞེས་ཏེ། འཕགས་པ་བློ་གྲོས་མི་ཟད་པ་ལས་བསྟན་པར། སྦྱིན་པའི་དུས་སུ་ཁྲིམས་ལ་
བསྟུན་པ་བརྟུལ་ཏེ་བཏང་སྙོམས་སུ་བྱའོ་ཞེས་དང་། སློབ་དཔོན་ཉིད་ཀྱིས་དེ་ལའང་བསླབ་པ་
གཅིག་སྒྲུབ་པ་ན་བསླབ་པ་གཞན་སྒྲུབ་པར་མ་ནུས་ཀྱང་ལྟུང་བར་མི་འགྱུར་ཏེ་ཞེས་སོ། །
འཐད་པ་ནི་གང་ཞིག་ཅེས་པ་གཙོ་བོར་གྱུར་པ་ཚུལ་ཁྲིམས་བཏང་སྙོམས་སུ་བཞག་སྟེ། ཆེས་
དམན་པ་སྦྱིན་པ་ལྷུར་ལེན་པ་ཅིའི་ཕྱིར་ཞེ་ན། འདི་ཐོག་མར་བརྩམ་པའི་སྐབས་དོན་ཡིན་པས་
སྨོས་ཏེ། གང་ལ་ཞུགས་པ་དེ་མཐར་དབྱུང་བ་གང་ཞིག་ཅེས་དང༌། དེ་ལྟ་ན་ཞེས་པས་ཕན་
ཡོན་ནོ། །དེ་ལྟར་མ་བྱས་པའི་ཉེས་པ་དང༌། དྲུག་པ་སྐབས་བསྡུ་བ། གཞན་དུ་ཞེས་དང༌།
ཤེས་བཞིན་ཞེས་པས་སོ། །ཚུལ་ཁྲིམས་བཏང་སྙོམས་སུ་བཞག་ན་ཤེས་བཞིན་མ་ཡིན་པར་མི་
འགྱུར་རམ་ཞེ་ན། དེ་ནི་ཉེ་བའི་ཉོན་མོངས་ཁྲོ་བ་ལ་སོགས་པ་ཉི་ཤུ་སྟེ་མི་དགེ་བའི་སེམས་དང་
མཚུངས་པར་ལྡན་པས་ཏེ། དེ་ཐམས་ཅད་སྤོང་བར་བྱ་བ་དང་བྱ་བ་མ་ཡིན་པ་ཤེས་པས་སོ། །
གཉིས་པ་ཉམས་པ་བསྲུང་བ་ལ་གཉིས་ལས། ལུས་ངག་གི་ཉམས་པ་བསྲུང་བ་
གསུམ་གྱི། གཡེང་བའི་རྐྱེན་གྱིས་མི་འཕྲོག་པར་བྱ་བ་བྲེ་མོ་ཞེས་ཏེ། མ་འབྲེལ་བ། དོན་མེད་
པ༑ རྒོད་བག་ཅན་ནོ། །གཉིས་པ་དོན་མེད་པའི་སྤྱོད་པ་སྤང་བ་དོན་མེད་པ་ཞེས་ཏེ། ཟླ་བ་
སྒྲོན་མ་ལས། ཟླ་འོད་གཞོན་ནུ་ལག་པ་མི་རྒོད་རྐང་པ་མི་རྒོད་ཅིང་རྐང་ལག་བསྡམ་པ་ཞེས་
པས་སྟོན་པའི་བཀའ་བཞིན་བྱེད་པའོ། །གསུམ་པ་ཀུན་སློང་གི་བསམ་པ་ལ་བརྟག་པ་ལ་
གསུམ། གང་ཚེ་ཞེས་པ་ནས་ཏེ། དགེ་བའམ་མི་དགེ་བའམ་ལུང་མ་བསྟན་ཞེས་བརྟག་པ།
ཆགས་པས་མཚོན་ནས་རྩ་བའི་ཉོན་མོངས་པ་སྤོང་བ། རྒོད་དང་ཞེས་པ་འདི་དག་ཕལ་ཆེར་ཉེ་
བའི་ཉོན་མོངས་པ་སྟེ། མདོར་བསྟན་པ། ཉོན་མོངས་པས་སླད་པའི་བྱ་བ་དགག་པ། ཁ་ན་མ་
ཐོ་བ་ལ་དགའ་བ་དོར་བ་རྣམས་རྩ་བ་བཞི་དང་། ཡང་བཞི་དང་། ཚིགས་བཅད་ལྔ་ཡིས་སོ། །
གཉིས་པ་སེམས་ཀྱི་ཉམས་པ་བསྲུང་བ་ལ་གསུམ་ལས། གཉེན་པོའི་རང་བཞིན་ནི་དེ་ལྟར་
- 8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་ཏེ། བླང་དོར་གྱི་བྱེ་བྲག་ཕྱེད་པས་ཤིན་ཏུ་ངེས་པ། ལས་འབྲས་ལ་དད་པ། གཉེན་པོ་
ལས་མི་ལྡོག་པས་བརྟན་པ་དགེ་བ་ལ་ཆེས་ཆེར་འཛིན་པས་གུས་པ། གང་ཟག་གསུམ་ལ་གུས་
པ༑ དེས་པ། ལེགས་པ་ལ་སྦྱོར་བའི་ངག་གིས་ནི་ཞེ་སར་བཅས། བདག་གམ་ཆོས་ཀྱི་དབང་
དུ་བྱས་ཏེ་ཁ་ན་མ་ཐོ་བར་འཛེམ་པས་ངོ་ཚ་ཤེས་པ། ཉེས་སྤྱོད་ཀྱི་འབྲས་བུ་ལ་འཇིགས་པ།
དབང་པོ་དུལ་བས་ཞི་བ། གཞན་དོན་ཆེས་ཆེར་བྱེད་པས་གཞན་དགའ་བྱེད་པ། ཕན་ཚུན་མི་
མཐུན་ཏེ། འགའ་ཞིག་རྙེད་པ་སློང་ལ། འགའ་ཞིག་དེ་འགོག་པ་ལྟ་བུས་མི་སྐྱོ་བ། བྱིས་པའི་
འདོད་པ་སྟེ་བསམ་པ་མི་མཐུན་པས་མི་སྐྱོ་བ་ཡིན་ལ། དེའི་རྒྱུ་བརྩེ་བ་སྟེ། མདོ་སྡེ་རྒྱན་ལས།
ཕྱེ་མ་ལེབ་དང་འདབ་ཆགས་དང༌། །རྒྱ་མཚོ་དག་གིས་རི་རབ་ལྟར། །བརྟན་པ་གྲོགས་ངན་
སྡུག་བསྔལ་དང་། །ཟབ་མོ་ཐོས་པས་མི་གཡོས་སོ། །ཞེས་ཡུལ་དང༌། ཉོན་མོངས་པས་དབང་
མེད་པ་དག་ལའོ། །དེ་ལ་བྱ་བ་ནི་ཁ་ན་མ་ཐོ་བ་མེད་པའི་བྱ་བ་སྟེ། དེ་ལ་རང་གཞན་སྦྱོར་བའོ།།
དལ་འབྱོར་རྙེད་དཀའ་བ་བསམ་པ་དང༌། སེམས་དགེ་བ་ལས་མི་ཉམས་པར་བྱ་བ་གཉིས་
རིང་ཞིག་ཅེས་དང་། སེམས་དེ་ཞེས་སོ། །
སྤྱི་དོན་གསུམ་པ་ལུས་ཀྱི་ཉེས་པ་བརྟགས་ནས་དགེ་བ་ལ་སྦྱར་བ་ལ་དོན་ལྔ། བྱ་
རྒོད་ཅེས་པ་ནས་ཚིགས་སུ་བཅད་པ་བཅུ་གཉིས་སོ། །བཞི་པ་སྡོམ་པའི་ཚུལ་ཁྲིམས་ལ།
ཐབས་མཁས་པའི་ཁྱད་པར་ལ་གསུམ་ལས། དེ་ལྟར་རང་དབང་ཞེས་ཚིགས་བཅད་གསུམ་གྱི་
ཐ་མལ་པའི་སྤྱོད་པ་ལ་ཐབས་མཁས་པའི་ཁྱད་པར་དང༌། གཞན་ལ་ཞེས་པ་ནས་ཚིགས་
བཅད་ལས་བྱེད་པ་པོའི་སྤྱོད་པ་ལ་ཐབས་མཁས་པའི་ཁྱད་པར་ལྔ་དང༌། སྨྲ་ན་ཡིད་ཕེབས་
ཞེས་ཚིགས་སུ་བཅད་པ་བཞིས་ལས་ཀྱི་སྤྱོད་པ་ལ་ཐབས་མཁས་པའི་ཁྱད་པར་ལྔ་བསྟན་པ་
ལས། སྙིང་ཐག་པ། སྔ་ཕྱི་མི་འགལ་བ། རྫབ་རྫུབ་མ་ཡིན་པ། སྙིང་ལ་འབབ་པ། ཀུན་སློང་
དགེ་བ། མི་བརླང་བ། དུས་སུ་སྨྲ་བ་རྣམས་ནི་སྨྲ་བའི་ཡོན་ཏན་ཏེ། ཡིད་ཕེབས་ཞེས་པ་ནས་
-8
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
སྦྱར་རོ། །དོན་འདི་ལ་འཕགས་པ་ས་བཅུ་པའི་མདོ་ལས། གང་དག་ཡིད་དུ་མི་འོང་བས་སྙིང་
ན་བར་བྱེད་ཅིང་། གདུང་བར་བྱེད་པ་དང་། བདག་གི་རྒྱུད་དང་གཞན་གྱི་རྒྱུད་མ་རུངས་པར་
བྱེད་པའི་ཚིག་གམ་རྣམ་པ་དེ་ལྟ་བུ་སྤངས་ཏེ། གང་འདི་འཇམ་པ་དང༌། མཉེན་པ་དང་། ཡིད་
དུ་འོང་བ་དང༌། རྫུན་མ་ཡིན་པ་དང་ཞེས་སོ། །ཡོན་ཏན་གྱི་ཞིང་དཀོན་མཆོག་གསུམ། ཕན་
འདོགས་པའི་ཞིང་མཁན་སློབ་དང་ཕ་མ། སྡུག་བསྔལ་བ་ནད་པ་ལ་སོགས་པའོ། །
སྤྱི་དོན་གསུམ་པ་སེམས་ཅན་དོན་བྱེད་ཀྱི་ཚུལ་ཁྲིམས་ལ་བཞི་ལས། བསླབ་པ་
ཐམས་ཅད་ཀྱི་ཁྱད་པར་རྣམ་པར་བཞག་པའི་ཚུལ་གྱིས་མདོར་བསྟན་པ། སྦྱིན་པའི་ཞེས་རྩ་བ་
གཉིས་ཏེ། སྔར་འདི་ལྟར་སྦྱིན་པའི་དུས་རྟག་ཏུ་ཚུལ་ཁྲིམས་བཏང་སྙོམས་བཞག་ཅེས་བཤད་
པ་ཅི་ཞེ་ན། སྔ་མ་ཐོག་མར་མ་བརྩམས་པའི་བྱ་བ་ལ་ལྟོས་ནས་བཞག་ལ། འདི་བསླབ་པ་
སྤྱིའི་རང་བཞིན་ལ་ལྟོས་ནས་སོ། །དེ་ལྟ་ན་གང་ཞིག་ཅི་ལྟར་དུ་འཕགས་ཤེ་ན། ཚུལ་ཁྲིམས་
ཀྱི་བསླབ་པ་ལ། སྡོམ་པའི་ཚུལ་ཁྲིམས་ལ་སོགས་པ་གསུམ་ལས། གཙོ་བོ་སེམས་ཅན་དོན་
བྱེད་ཡིན་ལ། དེ་དང་གང་འགལ་ཡང་གཙོ་བོ་དེ་བླངས་ཏེ། དེའང་སྡོམ་པའི་ཚུལ་ཁྲིམས་ལས་
དགེ་བ་ཆོས་སྡུད་གཙོ་ཆེ་ལ། དེ་བས་སེམས་ཅན་དོན་བྱེད་གཙོ་བོ་ཡིན་ཏེ། དེ་ལ་སྡོམ་པའི་
དང་སེམས་ཅན་དོན་བྱེད་འགལ་བ་ནི་རང་བཞིན་ལ་སྦྱར་ན་སྐབས་འགར་སྐྱེ་བོ་གཞན་གྱིས་
སངས་རྒྱས་ཀྱི་བསྟན་པ་ལ་གནོད་པ་དང༌། གཞན་ལོག་པར་འཁྲིད་པ་ལ། དེ་ཆོ་ག་འཇམ་
པོས་བཟློགས་ན་བཟློག་ཅིང་། གཞན་དུ་ན་བསད་པ་ལ་སོགས་པའི་བར་དུ་ཡང་སྦྱར་ཏེ།
འདི་བྱང་ཆུབ་སེམས་དཔའ་ལ་ལྟུང་བའི་གཟུགས་བརྙན་དུ་འགྱུར་ལ། གལ་ཏེ་ཐབས་འཇམ་
པོས་བཟློག་བཞིན་དུ་དེ་སྦྱོར་ན། ཆོ་ག་བཙན་པོ་ཡོད་བཞིན་དུ་སྦྱོར་བ་ལ་བག་ཡངས་ཀྱི་ཉེས་
པར་འགྱུར་རོ། །དེ་སྤྱོད་པ་དེ་ཉིད་ལ་བཞག་ན་ལྟུང་བ་མེད་པའི་གཟུགས་བརྙན་ཏེ་སྤང་བྱའོ།།
བཅས་པ་ལྟར་ན། རྩྭ་ལ་གནས་པའི་སྲོག་ཆགས་འགའ་ཞིག་ཆུས་དུས་བྱེད་པ་མཐོང་ན། དེ་
- 8
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་བཅས་པར་མི་འདོན་ན་དགེ་སློང་དེ་ལ་ལྟུང་བ་མེད་པའི་གཟུགས་བརྙན་ནོ། །ཐབས་
གཞན་གྱིས་བཏུབ་བཞིན་རྩྭ་གཅོད་ན་ཆོ་ག་བཙན་པོ་ཡོད་བཞིན་དུ་སྦྱོར་བ་ལ་བག་ཡངས་ཀྱི་
ཉེས་པའོ། །ཉན་ཐོས་ཀྱི་གཞུང་ལས་གཞན་དོན་དུ་སྤྱད་ཀྱང་ལྟུང་བ་ཉིད་དུ་སྨྲའོ། །འདིར་
གཞན་དོན་གཙོ་ཆེ་བས་སེམས་ཅན་སྡུག་བསྔལ་གྱིས་གཟིར་བ་མཐོང་ན། བདག་ཉེས་པས་
ངན་འགྲོར་སོང་ཡང་བླ་སྟེ། དེའི་སྡུག་བསྔལ་གྱི་ཁུར་བོར་བར་འདོད་པའི་བསམ་པ་ཅན་ལ་
ཡིན་གྱི། ཀུན་ནས་ཉོན་མོངས་པའི་བསམ་པ་ཅན་ལ་ལྟུང་བར་ཅི་སྟེ་མི་འགྱུར། དགེ་བ་ཆོས་
སྡད་ལའང་། བདག་རྣལ་འབྱོར་ལ་བརྩོན་པ་ན་ཕྱི་རོལ་དུ་སེམས་ཅན་གྱི་དོན་འགའ་ཞིག་
མཐོང་ནས། དགོས་པ་རྒྱ་ཆེན་རྣལ་འབྱོར་དེ་དོར་ནས་སྔ་མ་བསྒྲུབ་པ་ལས། དོན་ཡལ་བར་
དོར་ནས་རྣལ་འབྱོར་ལ་འདུག་ན་ལྟུང་བ་མེད་པའི་གཟུགས་བརྙན། དགོས་པ་རྒྱ་ཆེན་པོའི་
ཆེད་དུ་རྣལ་འབྱོར་དེ་དོར་ན་ལྟུང་བའི་གཟུགས་བརྙན། ཐབས་གཞན་གྱིས་སྒྲུབ་པར་ནུས་
བཞིན་དུ་བསམ་གཏན་འདོར་ན་ཆོ་ག་བཙན་པོ་ཡོད་བཞིན་དུ་སྦྱོར་བ་ལ་བག་ཡངས་ཀྱིའོ། །
སེམས་ཅན་དོན་བྱེད་ཉིད་ལའང་བདག་སྐྱེ་བོ་འགའ་ཞིག་གི་དོན་བསྒྲུབ་པ་ན། ཡུལ་རྒྱལ་ཆེན་
པོའི་ཡོན་ཏན་དང་ཐོས་པ་ལ་སོགས་པ་སྒྲུབ་པའི་གེགས་སུ་འགྱུར་བ་དང་། དེ་ཉིད་ལ་ཡུན་དུ་
གནོད་པ་མཐོང་ན། བདག་གིས་དེའི་དགོས་པ་སྒྲུབ་པའམ། ཐབས་གཞན་གྱིས་སྐྱེ་བོ་རྒྱ་ཆེན་
པོའི་དོན་སྒྲུབ་པའམ། དེ་གཉིས་ཀའི་གནོད་པ་བཟློག་པར་བྱ་བ་ལས། དེ་ལྟར་ནུས་བཞིན་དུ་
དེའི་དོན་འདོར་ན་ཉེས་པ་སྔ་མ་དང་འདྲ་ལ། ཐབས་གཞན་མེད་ན་དེ་བློས་བཟུང་ལ། དངོས་
སུ་ཡུལ་རྒྱ་ཆེ་བའི་དོན་ལ་འབད་པར་བྱ་སྟེ། དེ་ལྟར་ན་ལྟུང་བའི་གཟུགས་བརྙན། གཞན་དུ་
ལྟུང་བ་མེད་པའི་གཟུགས་བརྙན་ཏེ། འདིར་སྔར། གཡེལ་བ་མེད་པར་རྟག་ཏུ་ཡང་། །བསླབ་
ལས་མི་འདའ་འབད་པར་བྱ། །ཞེས་པའང་དྲན་པར་བྱའོ། །དེས་ན་སྡོམ་པའི་ཚུལ་ཁྲིམས་
འགའ་ཞིག་ལས་གཉིས་པོ་གཙོ་ཆེ་ལ། དགེ་བ་ཆོས་སྡུད་པས་སེམས་ཅན་དོན་བྱེད་གཙོ་བར་
- 8 4 -



གྲོགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ཤེས་པར་བྱས་ལ། ཕན་ཚུན་འགལ་ན་གང་དང་གང་དུ་བླང་བ་ཆུང་ངུའི་ཕྱིར་ཞེས་རྩ་བ་གཉིས་
ཏེ༑ ཆོས་ཡང་དག་པར་སྡུད་པ་ལས། བྱང་ཆུབ་སེམས་དཔའི་ལུས་ཀྱི་ལས་དང་། ངག་གི་
ལས་དང་། ཡིད་ཀྱི་ལས་གང་ཅི་ཡང་རུང་སྟེ། དེ་དག་ཐམས་ཅད་སེམས་ཅན་ཐམས་ཅད་ལ་
ལྟ་བས་འཇུག་གོ་ཞེས་གསུངས་སོ། ། །
གཉིས་པ་གཞན་དོན་ཆེས་ཆེར་བྱ་བ་དེ་ལྟར་ཞེས་པས་གཞན་གྱི་ཆེད་དུ་རང་ལྟུང་
བས་གོས་པར་འགྱུར་ཞེ་ན། ཐུགས་རྗེ་ཞེས་པ་བརྩེ་བའི་ཐུགས་རྗེ་དང་མཁྱེན་པའི་ཡེ་ཤེས་
ཀྱིས་སྐལ་བའི་དོན་རིག་ཅིང་། རིང་དུ་གཟིགས་པ་དེས། མོས་པ་དམན་པ་ཉན་ཐོས་ལ་
བཀག་པ་རྣམས་རྒྱ་ཆེ་བ་བྱང་ཆུབ་སེམས་དཔའ་དེ་ལ་གནང་བས་ཉེས་པར་མི་འགྱུར་རོ། །
འདི་ལ་རིན་ཆེན་འབྱུང་གནས་ཞི་བས། བཀག་པ་རྣམས་ཀྱང་རིང་གཟིགས་པའི། །ཐུགས་རྗེ་
ལྡན་པས་དེ་ལ་གནང་། །ཞེས་འདོན་ཏོ། །གསུམ་པ་སེམས་ཅན་བསྡུ་བའི་སྤྱོད་པ་ལ་གསུམ་
ལས། ཟང་ཟིང་གིས་བསྡུ་བ་ལ་གསུམ་གྱི་ཁ་ཟས་གཏོང་བ་ལོག་པར་ལྟུང་ཞེས་རྩ་བ་གསུམ་
སྟེ༑ མདོ་དཀོན་མཆོག་སྤྲིན་ལས། བསོད་སྙོམས་དེ་ལས་ཆ་གཅིག་ནི་ཚངས་པ་མཚུངས་པར་
སྤྱོད་པ་རྣམས་དང་། ཆ་གཅིག་ནི་སྡུག་བསྔལ་བ་རྣམས་དང་། གསུམ་པ་ནི་སེམས་ཅན་ལོག་
པར་ལྟུང་བ་རྣམས་ལ་སྤྱིར་བཞག་སྟེ། བཞི་པ་ནི་བདག་ཉིད་བཟའོ་ཞེས་དང་། སློབ་དཔོན་ཀླུ་
སྒྲུབ་ཀྱིས། བཤོས་གསོལ་སྔོན་དང་འོག་དག་ཏུ། །ཡི་དྭགས་ཁྱི་དང་གྲོག་སྦྱར་དང༌། །བྱ་ལ་
སོགས་པར་ཅི་བདེ་བར། །རྟག་ཏུ་ཟས་དག་སྩལ་བར་མཛོད། །ཅེས་དང༌། ཡང༌། ཁ་ཟས་
སྨན་དང་འདྲ་བར་རིགས་པ་ཡིས། །ཆགས་མེད་ཞེ་སྡང་མེད་པར་བསྟན་བགྱི་སྟེ། །ཞེས་
གསུངས་པ་ལྟར་རམ། ཡང་ན་ཇོ་བོ་རྗེའི་གསུངས་པར་བྱས་ལ། ཆ་གཅིག་རན་པར་བཟའ་
ཞིང་ཡུལ་མ་ཡིན་པ་ལ་མི་སྦྱིན་ཏེ། དྲན་པ་ཉེ་བར་བཞག་པ་ལས། ལྐོག་ཏུ་ལྷག་མར་བྱས་ཏེ་
ལྷག་མ་མི་ཟ་བ་དག་ལ་བྱིན་ན་ཡི་དྭགས་ཀྱི་འགྲོ་བར་འགྱུར་རོ་ཞེས་སོ། །རྙེད་པ་ནི་ཆོས་གོས་
- $ $ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་པའོ། །ལུས་གཏོང་བ་དམ་པའི་ཆོས་ཞེས་པ་སྟེ། དགོས་པ་རྒྱ་ཆེ་ན་གཏོང་། བསམ་པ་
དག་པས་གཏོང་། འདི་དང་གཞན་གྱི་དོན་དུ་གཏོང་སྟེ། རྒྱལ་སྲས་བྱམས་པས། སྙིང་རྗེས་
ཟིན་པའི་བརྩེ་ལྡན་རྣམས། །ཞི་བ་ཡིད་ལ་མི་གནས་ན། །འཇིག་རྟེན་བདེ་དང་རང་སྲོག་ལ། །
ཆགས་པར་གྱུར་པ་སྨོས་ཅི་དགོས། །ཞེས་གསུངས་སོ། ། །
གཉིས་པ་ཆོས་ཀྱིས་བསྡུ་བ་ལ་སྣོད་ནི་མ་གུས་ཞེས་རྩ་བ་བཞིའོ། །གཉིས་པ་ཚུལ་ནི་
དམན་ལ་ཞེས་པ་ཟབ་མོའི་སྣོད་མ་ཡིན་པ། ཐོས་ནས་བློ་ཆུང་དེ་ཡིས་འདི་ནི་སྤོང་བྱེད་དེ། །
སྤངས་ནས་སྐྱབས་མེད་གྱུར་པ་དེ་ནི་མནར་མེད་འགྲོ། །ཞེས་སོ། །གཞན་མ་དད་པ་དང་ཉེས་
སྤྱོད་ཀྱི་རྒྱུར་འགྱུར་བས་སྐྱེས་པ་མེད་པར་ཞེས་སོ། །སྟོན་པ་པོ་དང་ཡུལ་གྱིས་ཆོས་ཐམས་ཅད་
སྒྲིབ་པའི་གཉེན་པོར་འགྱུར་བར་སྟོན་པ་ཉིད་ཀྱིས་གསུངས་ལ། སེམས་ཅན་གྱི་དོན་དུ་འགྱུར་
བ་དགེ་ལེགས་ཀྱི་འབྱུང་གནས་ཤ་སྟག་གོ་ཞེས་རྟོགས་པས་དམན་དང་ཞེས་ཏེ། གཡེལ་བ་
དགག་ཅིང་གུས་པའོ། །དེས་ན་སྣོད་དང་མཐུན་པར་སྟོན་པས་རྒྱ་ཆེན་ཞེས་ཏེ། བཅོམ་ལྡན་
འདས་བྱམས་པས། སངས་རྒྱས་རྣམས་ལ་བཀུར་སྟི་བྱས། །དེ་ལ་དགེ་བའི་རྩ་བ་བསྐྲུན། །
དགེ་བའི་བཤེས་ཀྱིས་མགོན་བྱས་པ། །འདི་མཉན་པ་ཡི་སྣོད་ཡིན་ནོ། །ཞེས་དང༌། འཇུག་པ་
ལས། སོ་སོ་སྐྱེ་བོའི་དུས་ན་སྟོང་ཉིད་ཐོས། །ནང་གི་དགའ་བ་ཡང་དང་ཡང་དུ་འབྱུང༌། །
དགའ་བ་ལས་བྱུང་མཆི་མས་མིག་གང་ཞིང་། །ལུས་ཀྱི་བ་སྤུ་ལྡང་གྱུར་གང་ཡིན་པའོ། །ཞེས་
སོ༑ ༑སྤྱོད་པའང་ཞེས་ཆོས་དང་སྟོན་པ་ལ་རིམ་གྲོ་བྱ་བ་ལ་སོགས་པ་སྤྱོད་ལམ་ཕུན་སུམ་
ཚོགས་པའོ། །མདོ་དང་སྔགས་ནི་དེ་དག་ཏུ་དགོངས་པ་ཅན་གྱི་ཚིག་བཤད་པ་ལ་བརྟེན་ནས་
བྱིས་པ་འདྲིད་པའོ། །གསུམ་པ་སེམས་ཅན་གྱི་སེམས་བསྲུང་བའི་སྤྱོད་པ་དོན་བདུན། སོ་ཤིང་
དང་ཞེས་པ་ནས་ཚིགས་སུ་བཅད་པ་བདུན་ཏེ། ངེས་པར་དེ་སྲིད་ཅེས་པ་ནི་བྱང་ཆུབ་སེམས་
དཔའི་སྤྱོད་པ་རྒྱ་ཆེན་པོ་ལས་གཙོ་བོར་གྱུར་པ་སེམས་སྦྱང་བ་ཡིན་ཏེ། བསླབ་བཏུས་ལས།
-
-



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
བྱང་ཆུབ་སེམས་དཔའི་བསླབ་པ་འདི་ནི་འདིར་ཟད་དེ། འདི་ལྟ་སྟེ། སེམས་ཡོངས་སུ་སྦྱང་
བའོ་ཞེས་གསུངས་སོ། །
བཞི་པ་བསླབ་པ་ཕུན་སུམ་ཚོགས་པའི་ཡན་ལག་ལ་བཞི་ལས། ཉེས་པ་དག་པའི་
རྒྱུ་ནི། ཉིན་དང་ཞེས་པ། སྡིག་པ་བཤགས་པ། རྗེས་སུ་ཡི་རང་བ། ཡོངས་སུ་བསྔོ་བ་སྟེ་ཕུང་
པོ་གསུམ་དང༌། ལྟུང་བའི་ལྷག་མ་ནི། བརྗེད་པ་དང་ཤེས་བཞིན་མ་ཡིན་པ་ལས་བྱུང་པའམ།
ཉེས་པ་ཕྲ་མོ་གཞན་ཏེ། བྱམས་པ་སེང་གེའི་སྒྲའི་མདོ་ལས། བྱམས་པ་ངས་ནི་སྔོན་བྱས་པའི་
ལས་ཟད་པར་བྱ་བའི་ཕྱིར། ཕུང་པོ་གསུམ་པའི་ཆོས་ཀྱི་རྣམ་གྲངས་བསྟན་པ་ཡིན་ན་དེ་ལ་
བླུན་པོ་དག་ལྷག་པར་ལྟུང་བ་མངོན་པར་འདུ་བྱ་བ་བྱས་ནས། ཉེས་པ་བཤགས་ཤིང་བྱ་བ་
ཙམ་གྱིས་དག་པར་སེམས་ཤིང་ཕྱིན་ཆད་སྡོམ་པར་མི་བྱེད་དོ་ཞེས་སོ། །གཉིས་པ་བསླབ་པའི་
གཞི་ནི། རང་ངམ་ཞེས་པ་ནས་ཏེ། སྡེ་སྣོད་རྣམས་ལས་འབྱུང་བ་མཐའ་དག་སྟེ། རིག་པའི་
གནས་ལྔའོ། །དེའི་དགོས་པའང་ཐམས་ཅད་མཁྱེན་པའི་རྒྱུར་བསྟན་པའི་རྗེས་ལ། དེ་ལྟ་བས་
ན་གཞན་དག་ཚར་གཅད་རྗེས་བཟུང་དང་། །བདག་ཉིད་ཀུན་ཤེས་བྱ་ཕྱིར་དེ་ལ་དེ་བརྩོན་
བྱེད། །ཞེས་ཐམས་ཅད་ཀྱང་རང་དང་གཞན་གྱིས་ཕན་བདེའི་རྒྱུར་བཤད་དོ། །གསུམ་པ་ཆེད་
དུ་བྱ་བའི་ཁྱད་པར་ནི་དངོས་སམ་ཞེས་རྩ་བ་བཞིའོ། །བཞི་པ་དགེ་བའི་བཤེས་གཉེན་གྱི་
མཚན་ཉིད་ནི། རྟག་པར་ ཞེས་ པ་ སྟེ། དེ་ཁོ་ན་ཉིད་ལ་འཇུག་པ་ལས། ཀུན་མཁྱེན་ གྱིས་
བསྔགས་བླ་མ་བསྟེན། །སློབ་མས་རང་དགར་མ་ཡིན་ཏེ། །ལོང་བས་རང་དགར་རི་བོ་ལ། །
འཛེག་པར་ནུས་པ་མ་ཡིན་ནོ། །ཞེས་གསུངས་ལ། དེ་ཉིད་བཅོམ་ལྡན་འདས་བྱམས་པས།
བཤེས་གཉེན་དུལ་ཞིང་ཞི་ལ་ཉེར་ཞི་བ། །ཡོན་ཏན་ལྷག་པར་བརྩོན་བཅས་ལུང་གིས་ཕྱུག །
དེ་ཉིད་རབ་ཏུ་རྟོགས་ཤིང་སྨྲ་མཁས་ལྡན། །བརྩེ་བའི་བདག་ཉིད་སྐྱོ་བ་སྤངས་ལ་བརྟེན། །
ཞེས་བཅུ་ལྡན་དང༌། སློབ་དཔོན་ཀླུ་སྒྲུབ་ཀྱིས། དགེ་བའི་བཤེས་གཉེན་དེ་དག་གི །མཚན་
- $
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་མདོར་བསྡུས་མཁྱེན་པར་མཛོད། །ཆོག་ཤེས་སྙིང་རྗེ་ཚུལ་ཁྲིམས་ལྡན། །ཉོན་མོངས་
སེལ་བའི་ཤེས་རབ་ཅན། །ཞེས་བཞི་ལྡན་བཤད་ལ། འདིར་མཁྱེན་པ་དང་བརྩེ་བར་བསྡུས་
ཏེ༑ བསླབ་པ་མ་ཐོབ་པ་འཐོབ་པར་བྱེད་པ། ཐོབ་པ་མི་ཉམས་པར་བྱེད་པ། ཉམས་པ་ཕྱིར་
གསོ་བ་ལ་མཁས་པ། སྙིང་རྗེས་སེམས་ཅན་ཡལ་བར་མི་འདོར་བ་སྟེ། མདོར་ན་མཁྱེན་པའི་
ཤེས་ རབ། བརྩེ་ བའི་ཐུགས་ རྗེ། གཞན་འཛིན་པའི་ནུས་པ་མངའ་བའོ། །དེ་བསྟེན་ཚུལ།
དཔལ་འབྱུང་བ་ཡི་ཞེས་ཏེ། སྡོང་པོ་བཀོད་པའི་མདོ་ལས། རིགས་ཀྱི་བུ་དགེ་བའི་བཤེས་
གཉེན་གྱིས་ཡང་དག་པར་ཟིན་པའི་བྱང་ཆུབ་སེམས་དཔའ་རྣམས་ནི་ངན་འགྲོར་མི་ལྟུང་ངོ་། །
དགེ་བའི་བཤེས་གཉེན་གྱིས་བསམས་པའི་བྱང་ཆུབ་སེམས་དཔའ་རྣམས་ནི་བྱང་ཆུབ་སེམས་
དཔའི་བསླབ་པ་དང་འགལ་བར་མི་བྱེད་དོ། །དགེ་བའི་བཤེས་གཉེན་གྱིས་བསྐྱངས་པའི་བྱང་
ཆུབ་ སེམས་ དཔའ་ རྣམས་ ནི་ འཇིག་ རྟེན་ ལས་ མངོན་ པར་ འཕགས་ པ་ ཡིན་ནོ། །དགེ་
བའི་བཤེས་གཉེན་ལ་བསྙེན་བཀུར་བྱས་པའི་བྱང་ཆུབ་སེམས་དཔའ་རྣམས་ནི་སྤྱོད་པ་ཐམས་
ཅད་ལ་མི་བརྗེད་པར་སྤྱོད་པ་ཡིན་ནོ་ཞེས་བྱ་བ་ལ་སོགས་བཤད་ནས། རིགས་ཀྱི་བུ་དེ་ལྟ་
བས་ན་དེ་ཡིད་ལ་བྱ་བ་རྒྱུན་མི་ཆད་པར་དགེ་བའི་བཤེས་གཉེན་རྣམས་ཀྱི་དྲུང་དུ་འགྲོ་བར་
བྱའོ། ཁུར་ཐམས་ཅད་བསྐུར་བས་ཡོངས་སུ་མི་སྐྱོ་བའི་ཕྱིར་ས་ལྟ་བུའི་སེམས་དང༌། མི་ཕྱེད་
པའི་ཕྱིར་རྡོ་རྗེ་ལྟ་བུའི་སེམས་དང་། སྡུག་བསྔལ་ཐམས་ཅད་ཀྱིས་མི་བསྐུལ་བའི་ཕྱིར་ཁོར་
ཡུག་ལྟ་བུའི་སེམས་དང་། ལས་ཐམས་ཅད་ཉམས་སུ་བླང་བ་ལ་མི་སྨོད་པའི་ཕྱིར་འཇིག་རྟེན་
གྱི་བྲན་ལྟ་བུའི་སེམས་དང༌། ང་རྒྱལ་དང་ཆེ་བའི་ང་རྒྱལ་ཐམས་ཅད་རྣམ་པར་སྤོང་བ་ཕྱག་
དར་ལྟ་བུའི་སེམས་དང༌། ཁུར་ལྕི་བ་བསྐུར་བས་ཐེག་པ་ལྟ་བུའི་སེམས་དང་། མི་ཁྲོ་བས་ཁྱི་
ལྟ་བུའི་སེམས་དང་། འགྲོ་ཞིང་འོང་བས་ཡོངས་སུ་མི་སྐྱོ་བ་གྲུ་ལྟ་བུའི་སེམས་དང་། དགེ་བའི་
བཤེས་གཉེན་གྱི་ངོར་ལྟ་བས་བུ་མཛངས་པ་ལྟ་བུའི་སེམས་ཀྱིས་དགེ་བའི་བཤེས་གཉེན་ལ་
- 8
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
བསྙེན་བཀུར་བྱའོ། །རིགས་ཀྱི་བུ་ཁྱོད་ཀྱིས་རང་ལ་ནི་ནད་པའི་འདུ་ཤེས་བསྐྱེད་པར་བྱའོ། །
དགེ་བའི་བཤེས་གཉེན་ལ་ནི་སྨན་པའི་འདུ་ཤེས་དང་། རྗེས་སུ་བསྟན་པ་ནི་སྨན་གྱི་འདུ་ཤེས་
དང༌། ནན་ཏན་དུ་ཉམས་སུ་བླང་བ་ལ་ནི་ནད་འཚོ་བའི་འདུ་ཤེས་བསྐྱེད་པར་བྱའོ། །རིགས་
ཀྱི་བུ་ཁྱོད་ཀྱིས་རང་ལ་ནི་འཇིགས་པའི་འདུ་ཤེས་བསྐྱེད་པར་བྱའོ། །དགེ་བའི་བཤེས་གཉེན་
ལ་དཔའ་བོའི་འདུ་ཤེས་དང༌། རྗེས་སུ་བསྟན་པ་ལ་ནི་མཚོན་ཆའི་འདུ་ཤེས་དང་། ནན་ཏན་
ལ་ནི་དགྲ་སེལ་བའི་འདུ་ཤེས་བསྐྱེད་པར་བྱའོ། །ཞེས་པ་ལ་སོགས་པའོ། །དེ་ཉིད་མདོ་དང་
བསྟན་བཅོས་ཀྱི་ལུང་དང་སྦྱར་བ་ལ་གསུམ་ལས། མདོ་བལྟ་བ་འདི་དང་ཞེས་ཏེ་བྱང་ཆུབ་
སེམས་དཔའི་བསླབ་པ་འདི་དང༌། གཞན་ཉན་ཐོས་ཀྱི་བསླབ་པའོ་ཟེར་བ་དང༌། དཔལ་
འབྱུང་བའི་རྣམ་ཐར་འདི་དང་ཞེས་པ་ལ། འགྲེལ་ པས་གཞུང་འདི་ལས་བཤད་པ་དང༌།
བསླབ་པ་གཞན་དུ་གསུངས་པ་རྣམས་རྟོགས་པའི་ཆེད་དུ་བལྟ་ཞེས་སོ། །བསྟན་བཅོས་བལྟ་
བ༑ གང་ཕྱིར་ཞེས་ཏེ། མདོ་བལྟ་བར་མི་ནུས་པས་ཀུན་ལས་བཏུས་གཉིས་པོར་བལྟ་སྟེ། དེ་
དག་ལས་བསླབ་པ་ཕྱིར་བཅོས་དང་བཅས་པ་འབྱུང་བས་ཏེ། དགེ་བའི་བཤེས་གཉེན་མི་
གཏང་ཞིང༌། །མདོ་སྡེ་དག་ལ་རྟག་བལྟ་བས། །ཞེས་གསུངས་པའི་དོན་ནོ། །དེ་དག་གི་དོན་ཇི་
ལྟར་ཉམས་སུ་བླང་བ་གང་ལས་ཞེས་སོ། །སྤྱི་དོན་གསུམ་པ་མཇུག་རྗེས་སུ་གདམས་པ་ལ།
ཤེས་བཞིན་གྱི་མཚན་ཉིད་དང་། དེ་ཇི་ལྟར་བསྲུང་ཚུལ། ལུས་དང་སེམས་ཞེས་ཚིགས་བཅད་
རེ་རེའོ། །ལེའུ་ལྔ་པའོ།། །།
༈ བཟོད་པའི་ལེའུ་ལ་སྤྱིའི་དོན་དང༌། གཞུང་གི་དོན་གཉིས་ལས། སྔ་མ་ལ་ངོ་བོ།
དབྱེ་བ། འབྲས་བུ་གསུམ་མོ། །དང་པོ་ནི། གཉེན་པོས་བསྲན་ཐུབ་པ་སྟེ། ཡུམ་ལས། གལ་
ཏེ་གཞན་ལས་ངན་བརྗོད་ཚིག་རྩུབ་ཐོས་གྱུར་ན། །བདག་བདེ་ཡིན་ཞེས་བྱང་ཆུབ་སེམས་
དཔའ་མཁས་པ་དགའ། །ཞེས་དང༌། སློབ་དཔོན་འདིས་མི་བཟོད་པ་ནི་སྤྱོ་བ་ན་བསྲན་མི་
- 8
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནུས་པའི་ཕྱིར་ཞེས་ལྡོག་པའི་སྒོ་ནས་སོ། །དབྱེ་ན་གནོད་པ་བྱེད་པ་ལ་ཇི་མི་སྙམ་པ་དང༌།
སྡུག་བསྔལ་དང་དུ་ལེན་པ་དང་། ཆོས་ལ་ངེས་པར་སེམས་པའི་བཟོད་པ་དང་གསུམ་སྟེ། ཆོས་
ཡང་དག་པར་སྡུད་པའི་མདོ་ལས། སྡུག་བསྔལ་དང་དུ་ལེན་པའི་བཟོད་པ་དང་། ཆོས་ལ་ངེས་
པར་སེམས་པའི་བཟོད་པ་དང་། གཞན་གྱིས་གནོད་པ་བྱས་པ་ལ་ཇི་མི་སྙམ་པའོ་ཞེས་དང་།
མདོ་སྡེ་རྒྱན་ལས། མི་འབྱེད་ཇི་མི་སྙམ་ཤེས་དང༌། །སྙིང་རྗེ་ཆོས་ལ་བརྟེན་པའི་ཕྱིར། །ཞེས་
དང༌ ། དེ་ལ་དེ་ནི་རྣམ་གསུམ་འདོད། །ཅེས་གསུངས་སོ། །འབྲས་བུ་ནི་གནས་སྐབས་སུ་
གཟུགས་བཟང་བ་དང་། འཁོན་དང་དབྱེན་ཉུང་བ་དང་། ཡིད་བདེ་བ་དང་བདེ་བ་མང་བ་དང་།
འགྱོད་པ་མེད་པར་དུས་བྱེད་པ་དང་། ཚེ་འཕོས་ནས་ཀྱང་བདེ་འགྲོར་སྐྱེ་བ་དང་། སངས་རྒྱས་
ཀྱི་སྐུ་བལྟ་བས་ཆོག་མི་ཤེས་པ་ཐོབ་པ་མཐར་ཐུག་གི་འབྲས་བུ་སྟེ། ཡུམ་ལས། བཟོད་པས་
གཟུགས་བཟང་རྒྱ་ཆེན་དམ་པ་ཐོབ་འགྱུར་ཏེ། །གསེར་མདོག་སྡུག་ཅིང་འགྲོ་བས་བལྟ་བའི་
ལུས་སུ་འགྱུར། །ཞེས་དང་། བཟོད་ལ་གནས་པའི་ལུས་ནི་ཡོངས་སུ་དག་འགྱུར་ཏེ། །སུམ་ཅུ་
རྩ་གཉིས་མཚན་དང་མཐུ་སྟོབས་ཕ་མཐའ་ཡས། །ཞེས་སོ། །
གཉིས་པ་གཞུང་གི་དོན་ལ་གསུམ་ལས། བརྗོད་བྱའི་ངོ་བོ་བསྟན་པའི་ཚུལ་གྱིས་
མདོར་བསྟན་པ་ནི། བསྐལ་པ་སྟོང་དུ་ཞེས་པ་དུས་དེ་སྙེད་དུ་ཡུལ་དམན་པ་ལ་སྦྱིན་པ་དང་།
མཆོག་ལ་མཆོད་པ་སྟེ། གཉིས་ཀའང་སྦྱིན་པ་ལས་བྱུང་བ་ཡིན་པས། ཚུལ་ཁྲིམས་དང༌།
བསྒོམས་བྱུང་གཉིས་སོགས་ཀྱིས་བསྡུས་པའོ། །དེའང་བསོད་ནམས་ཀྱི་ཆ་མཐུན་ནམ་ལེགས་
པར་སྤྱད་པའི་དགེ་བ་སྟེ། དེ་ ཡུལ་ཁྱད་པར་ཅན་ལ་ཁྲོ་བ་སྐད་ཅིག་ཙམ་ཞིག་སྐྱེས་པས་
འཇོམས་ཏེ། བྱམས་པ་སེང་གེ་སྒྲའི་མདོ་ལས། སྟོང་གསུམ་གྱི་སེམས་ཅན་ཐམས་ཅད་སྤྱི་བ་
དང་མཚོན་གྱིས་བཏབ་པ་ལ་སོགས་པ་བས་བྱང་ཆུབ་སེམས་དཔས་བྱང་ཆུབ་སེམས་དཔའ་
ལ་གནོད་སེམས་བསྐྱེད་ན་སྔ་མ་བས་ཆེས་ཉམས་པར་འགྱུར་ཏེ། སྔ་མ་དེས་བྱང་ཆུབ་མ་
- 9 {j -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
བཏང་ན་གནོད་སེམས་བསྐྱེད་པ་དེ་སྙེད་ཀྱི་བསྐལ་པར་དམྱལ་བའི་གནས་སུ་གོ་ཆ་བགོ་
དགོས་ཞེས་པས། ཞེ་སྡང་ལྟ་བུའི་སྡིག་པ་མེད། །ཅེས་གསུངསཏེ། འཇམ་དཔལ་རྣམ་པར་
རོལ་པ་ལས། འཇམ་དཔལ་ཁོང་ཁྲོ་བས་ནི་བསྐལ་པ་དུ་མར་བསགས་པའི་དགེ་བ་འཇོམས་
པས་སོ་ཞེས་དང༌། སློབ་དཔོན་ཟླ་གྲགས་ཀྱིས། སྦྱིན་དང་དེ་བཞིན་ཚུལ་ཁྲིམས་བསྐལ་པ་
བརྒྱར། །ལེགས་བསགས་ཟད་བྱེད་གང་ཡིན་ཁོང་ཁྲོ་སྟེ། །དེ་ཕྱིར་རྒྱལ་བའི་སྲས་ལ་ཁོང་ཁྲོ་
ལས། །མཆོག་ཏུ་ལྕི་བ་སྡིག་པ་གཞན་མེད་དོ། །ཞེས་གསུངས་སོ། །དེ་ལྟ་ན་གཉེན་པོ་ཆུང་ངུ་
ཆུང་དུས་སྤང་བྱ་ཆེན་པོ་འཇོམས་པ། ལོ་སྟོང་དུ་གནས་པའི་མུན་པ་སྐྱེས་མ་ཐག་པའི་མར་
མེས་སེལ་བ་ལྟར་བཤད་པ་ལ། འདིར་བསྐལ་པ་སྟོང་གི་ལེགས་སྤྱད་ཁོང་ཁྲོ་གཅིག་གིས་
འཇོམས་པར་གསུངས། ཡུལ་ཁྱད་པར་ཅན་བྱང་ཆུབ་སེམས་དཔའ་འམ། རང་གི་དགེ་བའི་
བཤེས་གཉེན་ལ་ཁྲོས་པ་ལྟ་བུའོ། །འོ་ན་དེ་སྲིད་དུ་ཁྲོ་བ་མི་སྐྱེ་བ་མི་སྲིད་པས་འབད་པ་དོན་
མེད་ཅེ་ན། ཡོད་དེ། འཇིག་རྟེན་ལས་འདས་པའི་ལམ་མ་ཡིན་པ་ལ་ས་བོན་གཏན་ནས་
འཇོམས་པའི་ནུས་པ་མེད་པས། འདིས་ལེགས་སྤྱད་ཀྱི་འབྲས་བུ་ཕྱིར་བསྣར་ཏེ། ཁྲོ་བའི་
འབྲས་བུ་སྔོན་ལ་འབྱིན་པས་དེ་སྐད་ཅེས་གསུངས་སོ། །དེ་ལྟར་ནའང་སྤང་བྱ་བས་གཉེན་པོ་
སྟོབས་ཆེ་བར་མི་འགྱུར་རམ་ཞེ་ན། འཇིག་རྟེན་ལས་འདས་པའི་ཡེ་ཤེས་ལྡན་ཁོ་ནའོ། །དེས་
ན་བཟོད་པ་ལྟ་བུའི་དཀའ་ཐུབ་མེད་དེ། ཁྲོ་བའི་གཉེན་པོ་ཡིན་པས་སོ། །
གཉིས་པ་བཟོད་པ་དངོས་ལ་གསུམ་ལས། བཟོད་པ་གསུམ་ཅུང་ཟད་བཤད་པ་ལ་
གསུམ་གྱི། མི་བཟོད་པའི་ཉེས་དམིགས་བསྟན་པའི་སྒོ་ནས་སྡུག་བསྔལ་དང་དུ་ལེན་པའི་
བཟོད་པ་ལ་གསུམ་ལས། བདེ་བ་མི་ཐོབ་པའི་ཉེས་པ། ཞེ་སྡང་ཞེས་ཏེ། ཞི་བ་ནི་དེས་པའོ། །
དགའ་བ་ཡིད་ཀྱི་ལས་སོ། །བདེ་བ་ནི་སྒོ་ལྔའི་རྣམ་ཤེས་ཀྱིའོ། །བརྟན་མི་འགྱུར་ཏེ་ཡིད་
རྣལ་དུ་མི་གནས་པའོ། །མཐོང་བའི་ཉེས་པ་དང་། ཉེས་པ་མདོར་བསྡུ་བ་གཉིས། གང་དག་
- （y 1 -



འA
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར
ཅེས་རྩ་བ་དྲུག་དང་། བཞིའོ། །གཉིས་པ་ཆོས་ལ་ངེས་པར་སེམས་པ་ནི། གང་གིས་ཞེས་ཏེ།
འདིས་ཁྲོ་བ་སྤངས་པའི་ཡོན་ཏན་དངོས་སུ་བསྟན་ལ། སྔ་མས་ཤུགས་ལ་བསྟན་ཏོ། །གསུམ་
པ་གནོད་པ་བྱེད་པ་ལ་ཇི་མི་སྙམ་པ་ལ་བཞི་ལས། མི་བཟོད་པའི་རྒྱུ་ངོས་གཟུང་བ། དེས་ན་
བཟློག་པར་རིགས་པ། བཟློག་པའི་ཐབས་ཡིད་ལ་བྱ་བ། མི་བཟོད་པའི་རྒྱུ་ཕྱེ་སྟེ་བསྟན་པ་
རྣམས། མི་འདོད་ཅེས་དང་། དེ་ལྟར་བདག་ཅེས་དང་། ཅི་ལ་བབ་ཅེས་དང་། བདག་དང་ཞེས་
དང༌། བསྟན་ པ་ ལས། འདི་ལ། བདག་ལ། སྡུག་བསྔལ། བནས་པ། ཚིག་རྩུབ། མི་སྙན་པ་
སྟེ་བཞི། བདག་གི་བཤེས་ལ་བཞི་སྟེ་བརྒྱད་དང༌། དགྲ་ལ་བསྟོད་གྲགས། བདེ་བ། རྙེད་པ།
སྙན་པ་བཞི་སྟེ་མི་འདོད་པ་བཅུ་གཉིས་དང་། བདག་ལ་བདེ་བ་དང་། བཀུར་བ། བསྟོད་པ་
སྙན་པ་སྟེ་བཞི། བཤེས་ལའང་བཞི་སྟེ་བརྒྱད་དང༌། དགྲ་ལ་སྡུག་བསྔལ། བརྙས་པ། ཚིག་
རྩུབ། མི་སྙན་པ་སྟེ་བཅུ་གཉིས་འདོད་པ་ལས། མི་འདོད་པ་དང་འདོད་པའི་གནས་ཉི་ཤུ་རྩ་
བཞི་ལ་བརྟེན་ནས། ཡིད་ལ་མི་བདེ་བ་སྐྱེ་ལ། དེ་ལས་དེ་དང་མཚུངས་པར་ལྡན་པའི་ཞེ་སྡང་
སྐྱེ་བས་དེའི་རྒྱུ་སྤང་བ་ལ་འབད་དོ། །དགྲའི་བཤེས་ཞེས་པ་ནི་མི་བརྗོད་དེ། དེ་དགྲའམ་ཟིན་
ལས་མི་འདའ་བས་སོ། །
གཉིས་པ་རྒྱས་པར་བཤད་པ་ལ་གསུམ་གྱི། སྡུག་བསྔལ་དང་དུ་ལེན་པའི་བཟོད་པ་
ལ་བཞི་ལས། སྡུག་བསྔལ་འཁོར་བའི་རང་བཞིན་དུ་བསྟན་པ། བདེ་བའི་རྒྱུ་ནི་ཞེས་དང༌།
ངེས་འབྱུང་གི་རྒྱུར་བསྟན་པ་སྡུག་བསྔལ་མེད་ན་ཞེས་ཏེ། ཡིད་འབྱུང་བའི་རྒྱུ་ཡིན་པས་སོ། །
དབང་ཕྱུག་གི་དཀའ་ཐུབ་བཟློག་པ་ཨུ་མ་ལ་དད་པས་དབྱུག་གུ་གསུམ་པ་དང༌། སེ་གོལ་
བདུན་པ་དང༌། མེ་ལྔ་བསྟེན་པར་བྱེད་པ་དང༌། ཀཎ་དྷ་པ་དག་གི་དོན་མེད་པའི་ངལ་བ་ཡིན་
ལ༑ འདི་ནི་ཐར་པ་ཡང་དག་པའོ། །གོམས་པས་བརྟེན་པར་མི་དཀའ་བ་ལ་དོན་བཞི་སྟེ།
གོམས་ནས་ཞེས་པ་ཚིགས་བཅད་ལྔ་དང་རྩ་བ་གཉིས་ཀྱིས་བསྟན་ཏོ། །ཡོན་ཏན་གྱི་རྣམ་པ་
- ] 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ཡིད་ལ་བྱ་བ་ལ་གཉིས་ལས། སྦྱོར་བའི་ཡོན་ཏན་ནི། ཉོན་མོངས་རྣམས་དང་ཞེས་པ། སྤང་བྱ་
གང་དང་གང་སྐྱེས་པ་དེ་དེའི་གཉེན་པོ་བསྟེན་པ་ནི། གཡུལ་འགྱེད་པའི་དཔའ་བོ་ཡིན་ལ་ལྷག་
མ་སྟེ་སྤང་བྱའི་གཉེན་པོར་མི་འགྱུར་ན་ལྟར་སྣང་ངོ༌། །གཉིས་པ་རང་བཞིན་གྱི་ཡོན་ཏན་ནི།
གཞན་ཡང་ཞེས་རྩ་བ་བཞིའོ། །ཆོས་ལ་ངེས་པར་སེམས་པའི་བཟོད་པ་ལ་གསུམ་གྱི། གནོད་
བྱེད་ལ་ཁྲོ་བ་བཟློག་པའང་གསུམ་ལས། གནོད་བྱེད་ལ་རང་དབང་མེད་པས་ཁྲོ་བའི་ཡུལ་དུ་
མི་རིགས་པ་ལ། དཔེ་དོན་གྱི་དངོས་པོ་དགོད་པ་དང་། དཔེ་དོན་གྱི་ཆོས་མཐུན་པ་སྤྱིར་བསྟན་
པ༑ སོ་སོ་ལ་སྦྱར་བ། སྐབས་བསྡུ་བ། དེ་དག་གི་རྐྱེན་རང་དབང་ཅན་མ་ཡིན་པ་རྣམས།
མཁྲིས་པ་ལ་སོགས་ཞེས་པ་ནས་ཚིགས་བཅད་རེ་རེས་བསྟན་ཏོ། །
གཉིས་པ་རང་དབང་ཡོད་པར་འདོད་པ་དགག་པ་ལ་གཉིས་ལས། གྲངས་ཅན་
གྱི་བདག་དགག་པ་ལ་ཕྱོགས་སྔ་མ་འགོད་པ། གཙོ་བོ་ཞེས་བྱ་ཞེས་པ་ལ། སྤྱིར་ཕྱི་རོལ་བྱེད་
ཀྱི་ལྟ་བ་བསམ་གྱིས་མི་ཁྱབ་པའང་། བསྡུ་ན་རྟག་ཆད་གཉིས་སུ་འདུ་ལ། དེ་ལས་འདི་གཉིས་
རྟག་པར་སྨྲ་བ་ཡིན་ལ། བྱེ་བྲག་ཏུ་གྲངས་ཅན་པས་ཀུན་ཏུ་བརྟགས་པ་ནི། དངོས་པོ་རྣམས་
ཀྱི་རྐྱེན་ལ་རག་ལས་པས། ལྷ་རང་དབང་ཅན་ལ་མ་ཡིན་ཡང་། གཙོ་བོ་དང་སྐྱེས་བུ་རྟག་པ་
རྐྱེན་ལ་མ་ལྟོས་པས་རང་དབང་ཅན་ཡིན་ནོ། །དེ་ལ་གཙོ་བོ་ནི་རང་བཞིན་གསུམ་ཆ་མཉམ་པ་
བེམས་པོ་རྟག་པ་འགྲོ་བ་ཐམས་ཅད་ལ་ཁྱབ་སྟེ། དེས་རྣམ་འགྱུར་སྤྲུལ་པའོ། །བདག་ཅེས་པ་
དེའི་ཁུག་མ་ན་གནས་པ་རྟག་པ། གཅིག་པུ། རང་དབང་ཅན། ཟ་བ་པོ། བྱ་བ་མ་ཡིན་པ་ཆོས་
ལྔ་དང་ལྡན་ཏེ། ཤེས་རིག་གི་ངོ་བོ་སེམས་ཅན་ལ་རེ་རེ་ཡོད་དེ། དེ་རྒྱལ་པོ་ལྟ་བུ་ཡིན་ལ།
དེས་གཙོ་བོ་མེ་ལོང་ངོས་གཉིས་པ་ལྟ་བུ་དེ་ལ་རྣམ་འགྱུར་ཉི་ཤུ་རྩ་གསུམ་འཇོག་ཅིང་། བློའི་མེ་
ལོང་ལ་བདེ་བ་ལ་སོགས་པ་རྣམ་འགྱུར་རྣམས་ཕྱི་ནས་གསལ་བ། ཤེས་རིག་གི་རྣམ་པ་ནང་
ནས་འཇོག་པས། རྣམ་པ་གཉིས་འདྲེས་པ་ན་ཡུལ་ལོངས་སྤྱོད་པར་བྱེད་ལ། རང་བཞིན་དང་
- G 3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་འགྱུར་དོན་དམ་པར་གཅིག་པས་རང་ལས་སྐྱེ་བ་ཡིན་མོད། འོན་ཀྱང་རྣམ་འགྱུར་མི་རྟག་
པའོ། །དེའང་རང་བཞིན་དང་སྐྱེས་བུ་མ་ཕྱེ་ན་འཁོར་བ་ཕྱེ་ན་ཐར་པ་རྒྱུ་དང་འབྲས་བུ། གཅིག་
པ་ཐམས་ཅད་ཀྱི་བྱེད་པ་པོ་རང་དབང་ཅན་ཡིན་པས་དེ་ལ་ཁྲོ་བར་རིགས་སོ་ཞེས་ཏེ། འདི་
རྒྱས་པར་འོག་ཏུ་བརྗོད་པར་བྱའོ། ། །
གཉིས་པ་དེ་དགག་པ་ལ་གསུམ་ལས། གཙོ་བོ་དགག་པ་ནི། དེ་ཉིད་ཅེས་པས་ཏེ།
གཙོ་བོ་དེ་ལ་བདག་གིས་གནོད་པ་དབྱུང་བར་བྱའོ་ཞེས་སེམས་པ་མེད་དེ། དེ་བེམས་པོ་དང་
རྟག་པ་ཡིན་ལ། དེ་དོན་བྱེད་པས་སྟོང་པས་སོ། །མ་སྐྱེས་པར་ནི་ཞེས་པ་རྣམ་འགྱུར་དགག་པ་
སྟེ་༑ བདེ་བ་ལ་སོགས་པ་གཙོ་བོའི་སྔ་རོལ་དུ་མེད་དེ་སྐྱེད་བྱེད་ཉིད་མ་གྲུབ་པའི་ཕྱིར། རྟགས་
མ་གྲུབ་སྟེ། སྐྱེད་བྱེད་གཙོ་བོ་ཡོད་དོ་ཞེ་ན། དེ་སྐྱེས་ནས་ཡོད་པ་སྐྱེས་ལྡན་དུ་འགྱུར་ལ། མ་
སྐྱེས་པའི་ཡོད་པ་མིང་ཙམ་མོ། །ཡང་། སྐྱེས་བུ་སེམས་པ་ཅན་ཡིན་པས་བློ་སྔོན་དུ་གཏོང་བ་པོ་
དེས་སྐྱེད་དོ་ཞེ་ན། དེ་ལྟ་ན་བདེ་བ་ལ་སོགས་པའང་རྟག་པར་འགྱུར་ཏེ། རྒྱུ་རྟག་པ་ལས་བྱུང་
པས་སོ། །བདག་དགག་པ་ནི་གལ་ཏེ་གཙོ་བོའི་གནས་སྐབས་མི་རྟག་ཀྱང་། ཤེས་རིག་རྟག་པ་
གཅིག་པུ་རང་དབང་ཅན་ཡོད་དོ་ཞེ་ན། དེ་ཡུལ་ལ་རྟག་ཏུ་ལོངས་སྤྱོད་པར་འགྱུར་ཏེ། རྟག་
པས་སོ། །འདོད་ན་ཡུལ་ཡང་རྟག་པར་འགྱུར་རོ། །འདོད་ན་རེས་འགའ་བས་བསལ་ལོ། ། །
གཉིས་པ་རིག་པ་ཅན་གྱི་བདག་དགག་པ་ནི། ཅི་སྟེ་ཞེས་པ་སྟེ། འདིས་ཚིག་གི་
དོན་དྲུག་སྨྲ་སྟེ། དེའང་རྫས་དགུ་དང་། ཡོན་ཏན་ཉི་ཤུ་རྩ་བཞི་དང་། ལས་ལྔ་དང་། སྤྱི་རྣམ་པ་
གཉིས་དང༌། ཐ་དད་དུ་ཡོད་པས་བྱེ་བྲག་དང་། རྟེན་ལས་བརྟེན་པའི་བློ་སྐྱེ་བས་འདུ་བ་སྟེ་
དྲུག་ལས། རྫས་ལ་ལྔ་པོ་བརྟེན་ལ། རྫས་བརྒྱད་པོའང་བདག་ཏུ་འདུ་བས། བདག་བེམས་པོ་
ཐམས་ཅད་ཀྱི་རང་བཞིན་སྐྱེས་བུ་ཐམས་ཅད་ཀྱི་སྙིང་ལ་གནས་པ་དཀར་ལ་འཚེར་བ་ཡུངས་
འབྲུ་ཙམ་ཞིག་ཡོད་པས། དེ་ལ་ལོངས་སྤྱོད་བྱེད་པ་ཡིན་ནོ་ཞེས་འདོད་དོ། །དེ་དགག་པ་ནི།
- （
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ཅི་སྟེ་ཞེས་པ། དེ་ལོངས་སྤྱོད་བྱེད་པ་མ་ཡིན་ཏེ། རྟག་པས་དང་། དེ་དོན་བྱེད་པས་སྟོང་པའི་
ཕྱིར་ནམ་མཁའ་བཞིན། རྟགས་མ་གྲུབ་སྟེ། བདག་རྟག་པ་དེ་སེམས་པ་ཅན་གཞན་གྱི་རྐྱེན་
དང་ཕྲད་ནས་དོན་བྱེད་དོ་ཞེ་ན། དེ་ལྟར་ན་དེ་འགྱུར་ན་མི་རྟག་པར་འགྱུར་ལ། མ་འགྱུར་ན་
ཕྲད་པ་ལ་དོན་མེད་དོ། །གལ་ཏེ་བདག་རྟག་པ་མི་འགྱུར་མོད། དེ་ལས་ཐ་དད་པ་བྱེད་པ་ཞེས་
བྱ་བ་རྐྱེན་གྱིས་འགྱུར་བས། དེ་དང་བདག་ལྡན་པས་དོན་བྱེད་དོ་ཞེ་ན། བྱེད་པ་དེས་བདག་ལ་
བྱ་བ་ཅི་ཞིག་བྱས་སམ་མ་བྱས་ཞེས་བྱ་བ་སྔ་མ་བཞིན་ནོ། །དེ་ལྟར་ཐམས་ཅད་ཅེས་པས།
གསུམ་པ་དེས་གྲུབ་པའི་དོན་བསྡུ་བའོ། །འདི་ལ་འགྲེལ་ཆེན་མཁན་པོས། གཙོ་བོ་ཞེས་བྱར་
གང་འདོད་དང༌། །ཞེས་པས་གྲངས་ཅན་གཙོ་བོ་བེམས་པོའི་རང་བཞིན་རྟག་པ་བྱེད་པ་པོར་
འདོད་པ་དགོད་པའོ། །བདག་ཅེས་བཏགས་ པ་ གང་ ཡིན་པ། །ཞེས་པས་རིགས་པ་ཅན།
བདག་བེམས་པོ་སྐྱེས་བུ་གཞན་དང་འབྲེལ་བས་བློ་སྔོན་དུ་གཏོང་བའི་སེམས་པ་ཙམ་དུ་འདོད་
པ་དགོད་པའོ། །དེ་འགོག་པ་ལ་གཉིས་ལས། སྔ་མ་ལ་གཙོ་བོ་དང༌། སྐྱེས་བུ་དགག་པའོ། །
དང་པོ་ནི་གཙོ་བོ་དེ་ལ་བདག་གིས་རྣམ་འགྱུར་འབྱུང་བར་བྱའོ་ཞེས་པའི་བློ་སྔོན་དུ་བཏང་ནས་
འབྱུང་བ་མེད་དེ། བེམས་པོ་ཡིན་པས་ཞེས་ཁྱབ་བྱེད་འགལ་བ་དམིགས་པའོ། ཁྱབ་པ་མ་གྲུབ་
ཅེ་ན། མ་སྐྱེས་པར་ནི་ཞེས་པས་རྣམ་འགྱུར་དགག་པ་སྟེ། མ་སྐྱེས་པའི་གོང་དུ་ངོ་བོ་མེད་པས་
སོ༑ ༑སྐྱེས་བུ་དགག་པ་ལ། བྱེད་པ་པོར་འགལ་བ་དང༌། ཡུལ་ལ་ལོངས་སྤྱོད་པ་རེས་འགའ་
བ་དང་འབྲེལ་བ་དགག་པའོ། །དང་པོ་ནི། མ་སྐྱེས་པར་ནི་ཞེས་པ་ཡང་བཟླས་ཏེ། སྐྱེས་བུ་དེ་
སྐྱེ་བར་འདོད་པ་མེད་དོ། །ངོ་བོ་མེད་པའི་ཕྱིར་རོ། །རྟགས་མ་གྲུབ་ཅེ་ན། སྐྱེས་བུ་ལ་ངོ་བོ་མེད་
དེ༑ མ་སྐྱེས་པའི་ཕྱིར་ནམ་མཁའ་བཞིན་ཞེས་ཁྱབ་བྱེད་མི་དམིགས་པའོ། །གཉིས་པ་ནི།
ཡུལ་ལ་ཞེས་པ་སྔ་མ་བཞིན་ནོ། །དེས་ན་ཡུལ་ལ་སྤྱད་པ་རེས་འགའ་བ་ཡིན་པའི་ཕྱིར། བྱེད་
པ་པོ་རྟག་པར་མེད་ཅེས་པའི་ཁྱབ་བྱེད་འགལ་བ་དམིགས་པའི་ཐལ་བས་འགལ་བས་ཁྱབ་པ་
-
5 བ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་པའི་རང་རྒྱུད་འཕེན་ནོ། །རིགས་པ་ཅན་དགག་པ་ཅི་སྟེ་ཞེས་པས་སོ། །
གཉིས་པ་ཁྲོ་བ་བཟློག་པའི་དགོས་པ་ནི། ཐམས་ཅད་སྤྲུལ་པ་ལྟ་བུ་ཡིན་ན། གཉེན་པོ་
གང་གིས་སྤང་བྱ་གང་ཞིག་བཟློག་ཅེ་ན། དེ་ལྟ་མོད། ཐ་སྙད་ཀུན་རྫོབ་ཏུ་དེ་བཟློག་བྱ་ཡིན་ཏེ།
རྣམ་འགྲེལ་ལས། གྲོལ་བ་པོ་ནི་མེད་ན་ཡང་། །ལོག་པར་སྒྲོ་འདོགས་གཞོམ་ཕྱིར་བརྩོན། །
ཞེས་སོ། །གསུམ་པ་དོན་བསྡུ་བ་དེ་བས་ཞེས་རྩ་བ་བརྒྱད་དོ། །
གནོད་པ་བྱེད་པ་ལ་ཅི་མི་སྙམ་པའི་བཟོད་པ་ལ་གཉིས་ལས། མི་འདོད་པ་བྱེད་པ་
ལ་ཁྲོ་བའི་རྒྱུ་མཚན་དགག་པ་ལ་གསུམ་ལས། བདག་ལ་ཉེས་པ་བྱེད་པ། བདག་གི་བཤེས་
ལ་ཉེས་པ་བྱེད་པ། བདག་གི་དགྲ་ལ་ལེགས་པ་བྱེད་པ་ལ་མི་བཟོད་པ་དགག་པའོ། །དང་པོ་
ལ་གཉིས་ལས། སྡུག་བསྔལ་བྱེད་པ་ལ་བཟོད་པ་བསྒོམ་པ་ལ་གསུམ་གྱི། གནོད་བྱེད་བརྩེ་
བའི་ཡུལ་དུ་བསྒོམ་པ་ལ་གསུམ་ལས། རང་ལ་ཚེ་འདིར་གནོད་པ། ཕྱི་མར་གནོད་པ། དེ་
ལས་གཞན་ལ་གནོད་པ་བྱེད་པས་བརྩེ་བའི་ཡུལ་དུ་བྱེད་པ་རྣམས། བག་མེད་དང་། བསོད་
ནམས་དང༌། གང་ཚེ་ཞེས་པས་བསྟན་ཏེ། མདོ་སྡེ་རྒྱན་ལས། རྟག་ཏུ་ཉེས་པས་རང་དབང་
མེད་པར་བྱས་སེམས་ཀྱིས། །སྐྱེ་བོ་ལ་ནི་བློ་ལྡན་ཉེས་པར་མི་འཛིན་ཏེ། །མི་འདོད་བཞིན་དུ་
ལོག་པར་སྒྲུབ་པར་འགྱུར་ཞེས་དང་། །སྐྱེ་བོ་དག་ལ་སྙིང་རྗེ་རྣམ་པར་འཕེལ་ཕྱིར་རོ། །ཞེས་
དང༌། ཡང་། གཞན་གནོད་བྱེད་ལ་ཕན་བྱེད་བློ་ལྡན་པ། །གནོད་བྱེད་དྲག་པོ་དག་ཀྱང་རབ་ཏུ་
བཟོད། །ཐབས་རིགས་གནོད་བྱེད་བཟོད་པ་དེ་དག་གིས། །གནོད་བྱེད་དགེ་བ་ཡང་དག་ལེན་
དུ་འཇུག །ཅེས་གསུངས་སོ། །དེས་ན་དེ་ལ་སྙིང་རྗེ་བསྒོམས་ཏེ། དེ་མེད་ན་བཟོད་པ་མེད་ལ།
དེ་མེད་པར་གཞན་མི་འབྱུང་སྟེ། རྩ་བ་སྙིང་རྗེ་མེད་གྱུར་ན། །དཀའ་སྤྱད་བཟོད་པ་ཉིད་མི་
འགྱུར། །བློ་ལྡན་སྡུག་བསྔལ་མི་བཟོད་ན། །སེམས་ཅན་དོན་སེམས་ཉིད་མི་འགྱུར། །ཞེས་སོ།།
གཉིས་པ་ཁྲོ་བར་མི་རིགས་པ་ལ། རང་བཞིན་ལ། གནས་སྐབས་ལ། དངོས་དང་།
- 9
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
བརྒྱུད་པའི་རྒྱུ་བརྟགས་ནས་ཁྲོ་བར་མི་རིགས་པ་གསུམ་མོ། །གལ་ཏེ་གཞན་ལ་ཞེས་པ་ནས་
ཚིགས་བཅད་རེ་རེས་བསྟན་ཏོ། །གསུམ་པ་རང་གི་ཉེས་པར་བརྟག་པ་ལ་དྲུག་ལས། རང་གི་
ལས་ཀྱི་ཉེས་པ་ཡིན་པ་ནི། གང་གིས་ཞེས་པ་སྟེ། རིན་ཆེན་ཕྲེང་བ་ལས། གཞན་གྱིས་གནོད་
པ་བགྱིས་པ་ལ། །སྔོན་གྱི་ལས་དགོངས་ཁྲོ་མི་བགྱི། །ཞེས་སོ། །སྡུག་བསྔལ་གྱི་རྒྱུ་ལུས་
གཟུང་བའི་ཉེས་པ་དང༌། སྡུག་བསྔལ་གྱི་རྒྱུ་ལ་བརྐམ་པའི་ཉེས་པ་གཉིས། དེ་ཡིས་ཞེས་པ་
དང༌། བྱིས་པ་ཞེས་པའོ། །གཞན་མི་ཕན་པ་ལ་སྦྱར་བའི་ཉེས་པ། བདག་གིས་ཞེས་པ་ཕ་རོལ་
ལ་གནོད་པའོ། ཁྲོ་བ་ཉིད་ཕྱིན་ཅི་ལོག་ཡིན་པ་ནི་འདི་དག་ཅེས་པས་དེ་ལ་དགའ་བར་རིགས་
པའོ། ། །
རྩོད་པ་གསུམ་སྤང་བ་ནི། ཕ་རོལ་གྱི་ངན་འགྲོའི་རྐྱེན། བདག་གིས་བྱས་པས་
དེའི་རྒྱུས་བདག་ཀྱང་དེར་འགྲོའོ་ཞེ་ན། གལ་ཏེ་ཞེས་པ་བཟོད་པ་ཡོད་ནའོ། །འོ་ན་ཕན་
འདོགས་བྱེད་དེ། དམྱལ་བར་ཅི་སྟེ་འགྲོ་སྟེ། བདག་ལ་གནོད་བྱེད་དུ་འགལ་ལོ་ཞེ་ན། གལ་ཏེ་
ཞེས་པ་བདག་ལ་བཟོད་པ་ཡོད་པས་དེར་མི་འགྱུར་གྱི། དེ་ལ་སྐབས་འདིར་བཟོད་པ་ཅི་ཞིག་
བྱུང་སྟེ་མ་བྱུང་ངོ༌། །དེས་ན་བདག་གི་བཟོད་པའི་རྒྱུ་ནི་གནོད་བྱེད་དེ་ཡིན་ལ། དེའི་ཁྲོ་བ་དང་
ཉེས་སྤྱོད་ཀྱི་རྒྱུ་བདག་གིས་བསྒྲུབ་པས་སོ། །འོན་ཏེ་ཞེས་པ་བསམ་པའི་ཡོན་ཏན་ཡོད་པ་ལ་
དེ་ལྟར་འགྱུར་མོད། མེད་པ་ལ་དཀའ་ཐུབ་སྟེ། བཟོད་པ་ཞིག་པར་འགྱུར་རོ། །
གཉིས་པ་བནས་སོགས་སྒྲུབ་པ་ལ་བཟོད་པ་བསྒོམ་པ་ལ་གསུམ་ལས། གནོད་པ་
ཉིད་མེད་པས་ཁྲོ་བར་མི་རིགས་པ་ལ། སེམས་དང་ལུས་ལ་མི་གནོད་པ་དང༌། འདི་དང་ཕྱི་
མར་མི་གནོད་པ་གཉིས། ཡིད་ནི་ཞེས་དང༌། གཞན་དག་ཅེས་པས་སོ། །འདི་ལ་འགྲེལ་པས།
ལུས་ལ་མི་གནོད་ཀྱང་དེས་སྐྱེ་བོ་གཞན་མ་དད་པར་འགྱུར་རོ། །ཞེས་རྟོག་པའི་ལན་དུ་འཆད་
པ་ནི་མ་ཡིན་ཏེ། འོག་ནས་གལ་ཏེ་སེམས་ཅན་ཉམས་བྱེད་ཅེས་འཆད་པར་འགྱུར་རོ། །
- Q 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་རྙེད་པའི་བར་ཆད་བྱེད་པ་ལ་ཁྲོ་བ་དགག་པ་ལ། ཁྲོས་པས་སྡིག་ལྕི་བ། རྙེད་པ་ལ་
སྙིང་པོ་མེད་པར་དཔེས་བསྟན་པ། དོན་ཡོད་པར་རྟོག་པ་ཕྱིན་ཅི་ལོག་ཏུ་བརྟག་པ་རྣམས།
རྙེད་པའི་ཞེས་དང༌། རྨི་ལམ་ཞེས་དང༌། གལ་ཏེ་ཞེས་པས་བསྟན་པ། ལོག་འཚོ་ལྔ་ནི། སློབ་
དཔོན་ཀླུ་སྒྲུབ་ཀྱིས། ཚུལ་འཆོས་རྙེད་དང་བཀུར་བསྟིའི་ཕྱིར། །དབང་པོ་སྡོམ་པར་བྱེད་པ་སྟེ།
ཁ་གསག་རྙེད་དང་བཀུར་སྟིའི་ཕྱིར། །ཚིག་ནི་འཇམ་པོར་སྨྲ་བའོ། །གཞོགས་སློང་དེ་ནི་ཐོབ་
བྱའི་ཕྱིར། །གཞན་གྱི་རྫས་ལ་བསྔགས་བྱེད་པའོ། །ཐོབ་ཀྱིས་འཇལ་བ་རྙེད་པའི་ ཕྱིར། །
མངོན་སུམ་གཞན་ལ་སྨོད་བྱེད་པ། །རྙེད་པས་རྙེད་པ་རྣམས་འདོད་པ། །སྔར་ཐོབ་པ་ལ་
བསྔགས་བྱེད་པའོ། །ཞེས་དེ་རྣམས་ཀྱིས་འཚོ་བ་སྨད་དེ། སློབ་དཔོན་དཔའ་བོས། ལྷ་དབང་
ཕྱིར་ཡང་ངོ་ཚ་བོར་ནས་ནི། །ཡིད་ལ་ཆོས་དང་འགལ་བར་སྤྱོད་པ་བས། །གོས་ངན་གྱོན་ནས་
གྱོ་མོའི་སྣོད་ཐོགས་ནས། །འབྱོར་པ་དགྲ་ཡི་ཁྱིམ་དུ་སློང་བར་གྱུར་ཀྱང་སླ། །ཞེས་སོ། །ཡང་
དག་པའི་འཚོ་བའང་དྲག་ཤུལ་ཅན་གྱིས་ཞུས་པ་ལས། ཁྱིམ་བདག་འདི་ལ་བྱང་ཆུབ་སེམས་
དཔའ་ཁྱིམ་པ་ཆོས་ཀྱིས་ལོངས་སྤྱོད་འཚོལ་གྱི། ཆོས་མ་ཡིན་པས་ནི་མི་འཚོལ་ལོ། །མཐུན་
པས་འཚོལ་གྱི་མི་མཐུན་པས་མ་ཡིན་ནོ། །ཡང་དག་པས་འཚོ་བ་ཡིན་གྱི་ལོག་པས་འཚོ་བ་མ་
ཡིན་ནོ། །ཞེས་གསུངས་སོ། །གསུམ་པ་སེམས་ཅན་མ་དད་པར་བྱེད་པས་ཁྲོ་བར་མི་རིགས་པ་
ནི༑ གལ་ཏེ་ཞེས་པ། དེས་བདག་ལ་སྨད་པས་ཁྱིམ་བདག་ལ་སོགས་པའི་དད་པ་ཉམས་པར་
བྱས་པས་ཞེ་ན། གཞན་ལ་དད་པ་ཉམས་པར་བྱེད་པའི་ངག་ཀྱང་བཟློག་པར་རིགས་སོ། །
གཉིས་པ་བདག་གི་བཤེས་ལ་ཉེས་པ་བྱེད་པ་ལ་མི་བཟོད་པ་དོར་བ་ལ་གཉིས་
ལས། ཡུལ་མཆོག་ལ་གནོད་པ་མེད་པ་ནི་སྐུ་གཟུགས་ཞེས་ཏེ། སངས་རྒྱས་ཆོས་ཀྱི་སྐུའི་རང་
བཞིན། ཆོས་འགོག་ལམ་གཉིས། དགེ་འདུན་དགྲ་བཅོམ་པ་ལ་སོགས་པ་སྟེ། དེ་གསུམ་ལ་
གནོད་པ་མེད་པས་སོ། །དེ་དག་ཅི་བདེར་ཡང་མི་བཞག་སྟེ། ཐབས་འཇམ་པོས་སམ། མིན་ན་
-3 3 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
བསམ་པ་དགེ་བས་རྩུབ་པ་ལྟར་སྣང་སྟོན་པས་མི་འགལ་ཏེ། སློབ་དཔོན་ཉིད་ཀྱིས་རྫུ་འཕྲུལ་
ལ་སོགས་པ་ཡོད་ན་དེས་བསྡིགས་པ་ལ་སོགས་པའི་དབང་གིས་བཟློག་པར་བྱའོ་ཞེས་
གསུངས་སོ། །གཉིས་པ་གནོད་པ་ཡོད་པ་རྣམས་ལ་གཉེན་པོ་བསྒོམ་པ་ལ་གཉིས་ལས། སྔར་
གྱི་ཆོས་ལ་ངེས་པར་སེམས་པ་དྲན་པར་བྱ་བ་ནི། བླ་མ་ཞེས་ཏེ། མཁྲིས་པ་ལ་སོགས་ཞེས་
པའི་སྐབས་ལྟར་རོ། །
གཉིས་པ་གནོད་པ་བྱེད་པ་ལ་ཇི་མི་སྙམ་པ་དངོས་ལ་བཞི་ལས། ཁྲོ་བའི་རྒྱུ་མཚན་
མ་གྲུབ་པ། ཁྲོ་བར་མི་རིགས་པ། རང་གི་ཉེས་པར་བརྟག་པ་གསུམ། ལུས་ཅན་ཞེས་དང༌།
ལ་ལ་ཞེས་དང་། གང་གིས་ཞེས་པས་སོ། །བཟོད་པའི་ཕན་ཡོན་དྲན་པའི་སྒོ་ནས་ཁྲོ་བ་བཟློག་
པ་ལ། བསོད་ནམས་མི་ཉམས། སྡུག་བསྔལ་ལྡོག །དོན་ཆེན་པོ་འགྲུབ་པ་གསུམ་དཔེར་ན་
ཞེས་དང་། གསང་བའི་ཞེས་དང་། འདོད་པའི་ཞེས་ཏེ། བཟོད་པའི་བསྔགས་པའོ།།
གསུམ་པ་དགྲ་ལ་ལེགས་པ་བྱེད་པ་མི་བཟོད་པ་དོར་བ་ལ་གསུམ་ལས། བསྟོད་
གྲགས་སྒྲུབ་པ་ལ་མི་བཟོད་པ་དོར་བ་ལ་གསུམ་གྱི་དང་པོར་རང་བདེ་བའི་རྒྱུ་ཡིན་པས་འདོད་
པར་བྱ་བ་ནི་གཞན་གྱི་ཞེས་བརྗོད་པ་པོ་དང་ཡུལ་དག་སྤྲོ་བ་བསྐྱེད་པ་དང༌། གཞན་གྱི་
བསྔགས་པ་བརྗོད་པས་རང་གི་དགའ་བ་འཕེལ་བ་བྱང་ཆུབ་སེམས་དཔའི་བྱ་བ་ཡིན་ཏེ། དེ་
ལས་གཞན་དུ་བདེ་བ་འབྱུང་བ། ཁ་ན་མ་ཐོ་བ་མེད་པ། མཁས་པས་བསྔགས་པ། གཞན་དོན་
འགྲུབ་པ་སྟེ་ཕན་ཡོན་བཞི་ཐོབ་པར་བསྟན་པས། ཀུན་གྱིས་བསྔགས་པ་བརྗོད་དོ། །གཞན་
བདེ་བའི་རྒྱུ་ཡིན་པས་མི་འདོད་པར་མི་རིགས་པ་ནི། གཞན་ཡང་ཞེས་པ། དགྲ་ལ་བསྟོད་
གྲགས་དང་བདེ་བ་སྒྲུབ་པས་དེ་དགའ་བར་འགྱུར་མོད། དེ་ཉིད་བདག་མི་འདོད་པས་དེ་ལ་
ཁྲོའོ་ཞེ་ན། དེར་མི་བལྟ་སྟེ། བདག་རྒྱུད་ལ་དེ་དག་ཐོབ་ན་ཡིད་བདེ་བ་ལྟར། དགྲ་བོ་ལའང་
དེ་དག་སྦྱར་བས་དགའ་བར་རིགས་སོ། །གཞན་དུ་ན་གླ་རྔན་མ་བྱིན་པས་ཚེ་འདིར་བྲན་མི་
- 9
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདུ་བ་དང༌། སྦྱིན་སོགས་སྤངས་པས་ཕྱི་མར་ཕན་བདེ་མི་ཐོབ་པ་བཞིན་ནོ། །འདོད་པ་ཉིད་
འགལ་བ་ནི། རང་གི་ཡོན་ཏན་བརྗོད་པའི་ཚེ་དེ་ལ་བསྙེན་བཀུར་ནུས་ལ། གཞན་གྱི་བརྗོད་ན་
ཕྲག་དོག་གིས་གཟིར་བའི་བདེ་བ་མི་ཐོབ་ཅིང་། འདོད་ཀྱང་མི་འདོད་པ་དང་འདྲ་བས་སོ། །
བདེ་བ་སྒྲུབ་པ་ལ་མི་བཟོད་པ་དོར་བ་ནི། སེམས་ཅན་ཐམས་ཅད་ཞེས་པ་སྟེ། བདག་གི་བྱ་བ་
གཞན་བདེ་ཡིན་ལ། དེ་བདག་ལ་རག་པར་ཐོབ་པས་སོ། །
རྙེད་པ་སྒྲུབ་པ་ལ་མི་བཟོད་པ་དོར་བ་ལ་གསུམ་ལས། བདག་གི་འདོད་པ་སྒྲུབ་
པ་ནི། འཇིག་རྟེན་གསུམ་ཞེས་ཏེ། སངས་རྒྱས་འདོད་པས་རྙེད་པ་ཕྲ་མོའི་ངོར་གཞན་བདེ་ཆུང་
ངུ་ཙམ་ཡང་མི་བཟོད་པར་མི་བྱ་སྟེ། རང་གི་བུ་གཉེན་གྱིས་བསྐྱངས་པ་ལྟ་བུ་ཡིན་པས་སོ། །
བདག་ལ་གནོད་པ་མེད་པ་ནི། གལ་ཏེ་ཞེས་པ། གཞན་རྙེད་པ་དང་ལྡན་པ་ལ་མི་བཟོད་ན།
བདག་ལ་གཞན་གྱི་དོན་གྱི་ནུས་པ་མེད་ཅིང་དམན་པའི་གནས་ཐོབ་ན་དགའ་བར་འགྱུར་ཏེ།
དབུལ་པོ་མགོན་མེད་པའི་འཁོར་བཞིན་ནོ། །བསོད་ནམས་ཟད་དུ་དོགས་པས་བདག་ཉིད་ལ་
ཁྲོ་བར་རིགས་པ་ནི། བསོད་ནམས་ཞེས་པ་དེ་དག་གི་རྒྱུ་ལ་འབད་པར་གདམས་པའོ། །
སྤྱི་དོན་གཉིས་པ་འདོད་པའི་གེགས་བྱེད་པ་ལ་མི་བཟོད་པ་དོར་བ་ལ་གཉིས་ལས།
དགྲ་ལ་ཉེས་པ་བྱེད་པའི་གེགས་བྱེད་པ་ལ་མི་བཟོད་པ་དོར་བ་ལ་གསུམ་ལས། ཡུལ་གྱིས་
རང་ལ་མི་ཕན་པ་ནི་གལ་ཏེ་ཞེས་པ། དགྲ་བོ་ཡིད་མི་བདེ་ན་བདག་གི་དོན་གྲུབ་བོ་ཞེ་ན། དེ་
ལ་ཞེས་ཏེ་དེས་བདག་ལ་མི་ཕན་པས་སོ། །ཡུལ་ཅན་གྱིས་གཞན་ལ་མི་གནོད་པ་ནི་ཁྱོད་ཀྱི་
ཞེས་པའོ། །གལ་ཏེ་འཚེངས་ཞེས་པས་བདག་ཉིད་ལ་གནོད་པའོ། །འདོད་པའི་གེགས་བྱེད་པ་
ལ་མི་བཟོད་པ་དོར་བ་ལ་གཉིས་ཏེ། འཇིག་རྟེན་གྱི་ཆོས་ཀྱི་གེགས་བྱེད་པ་དང༌། བསོད་
ནམས་ཀྱི་གེགས་བྱེད་པ་ལ་མི་བཟོད་པ་དོར་བའོ། །དང་པོ་ལ་གཉིས་ཏེ། བསྟོད་གྲགས་
འཇིག་པ་ལ་གནོད་བྱེད་དུ་མི་བལྟ་བ་ལ། བསྟོད་སོགས་ལ་ཕན་བདེ་མེད་པ། དགའ་བ་ཙམ་
- 1
[
] -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
དོན་མ་ཡིན་པ། དོན་དུ་འཛིན་པ་ཕྱིན་ཅི་ལོག་ཡིན་པ། དགའ་བ་ཉིད་ཕྱིན་ཅི་ལོག་ཡིན་པ་
བཞི། བསྟོད་དང་ཞེས་དང༌། ཡིད་བདེ་ཞེས་དང༌། གྲགས་ཕྱིར་ཞེས་དང༌། བྱེ་མའི་ཞེས་པས་
བསྟན་ཏོ། ། །
གཉིས་པ་ཕན་འདོགས་པར་བལྟ་བ་ལ་གཉིས་ལས། ངན་འགྲོ་འགོག་པ་ནི།
བསྟོད་སོགས་ཞེས་རྩ་བ་བརྒྱད་དེ། འཁོར་བར་མི་སྐྱོ་བ་དང༌། གཞན་གྱི་བསྔགས་པ་མི་
བཟོད་པ་དེས་འདི་དང་གཞན་གྱི་བདེ་བ་འཇིག་པ་དང༌། དེ་ཕྱིར་ཞེས་པས་བཟློག་པའོ། །
གཉིས་པ་ཐར་པ་སྒྲུབ་པ། བདག་ནི་ཞེས་པ་སྟེ། འཁོར་བ་བཙོན་ར་ལྟ་བུ་འདི་ལས་གྲོལ་བ་
བསྒྲུབ་བྱ་ཡིན་གྱི། རྙེད་བཀུར་ལྕགས་སྒྲོག་ལྟ་བུ་ཡིན་པས། གནོད་བྱེད་དེ་བཅིངས་པ་གྲོལ་
བྱེད་དེ། གཡང་ས་ལས་བཟློག་པ་བཞིན་ནོ། །
གཉིས་པ་གེགས་ཉིད་མ་ཡིན་པ་ལ་སྤྱིར་བསྟན་པ། སྦྱིན་པའི་དཔེས་སྒྲུབ་པ། ཚུལ་
ཁྲིམས་ཀྱི་དཔེས་སྒྲུབ་པ་གསུམ་མོ། །གང་ཞིག་ཅེས་པ་ནས་རྩ་བ་བཞི་དང་གཉིས་གཉིས་སོ།།
གསུམ་པ་གུས་པའི་ཡུལ་དུ་བརྟག་པ་ལ་གཉིས་ལས། སེམས་ཅན་རང་གི་ཡོན་ཏན་གྱིས་གུས་
པར་བྱ་བ་ལ་གསུམ་གྱི། ཕན་འདོགས་པ་ཆེ་བ་ལ། ཞིང་དཀོན་པ། དགའ་བ་བསྒོམ་པ། དེ་
ལ་ཕན་པར་སྨོན་པ་གསུམ། འཇིག་རྟེན་ན་ཞེས་དང༌། དེ་བས་ཞེས་དང་། འདི་དང་ཞེས་པས་
བསྟན་ཏེ། ཐ་མས་ནི། བཟོད་པའི་འབྲས་བུ་ཡུལ་ལ་སྨིན་པར་སྨོན་པ་སྟེ། རྒྱལ་པོ་རྩོལ་བྱུང་
བློན་པོ་བཞི་དང་བཅས་པ་ལ་དྲང་སྲོང་བཟོད་པར་སྨྲ་བས་དགོངས་པ་བཞིན་ཏེ། སློབ་དཔོན་
ཀླུ་སྒྲུབ་ཀྱིས། སྡུག་བསྔལ་གཅིག་པུས་བརྣག་བགྱི་ཞིང་། །བདེ་བ་གློག་དང་ལྷན་ཅིག་སྤྱད། །
ཅེས་གསུངས་པ་ལྟ་བུའོ། །གཉིས་པ་བསམ་པའི་ཡོན་ཏན་ལ་མི་ལྟོས་པ་ལ། ཕན་པའི་བསམ་
པ་མེད་པས་གུས་པའི་ཡུལ་མ་ཡིན་པར་རྟོག་པ་དགག་པ། གནོད་པའི་བསམ་པ་ཡོད་པས་
གུས་པའི་ཡུལ་མ་ཡིན་པར་རྟོག་པ་དགག་པ། དོན་སྒྲུབ་པ་གསུམ། གལ་ཏེ་བཟོད་སྒྲུབ་ཅེས་
-， (j 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ནས་ཚིགས་སུ་བཅད་པ་རེ་རེས་སོ། །གསུམ་པ་སྟོན་པ་དང་འདྲ་བར་བལྟ་བ་ལ་གསུམ་
ལས། ལུང་གིས་སྒྲུབ་པ་ནི། དེ་ཕྱིར་ཞེས་ཏེ། སེམས་ཅན་ལས་བཟོད་པ་དང་སྙིང་རྗེ། རྒྱལ་བ་
ལས་དད་པ་དང་ཤེས་རབ་ལ་སོགས་པ་འགྲུབ་སྟེ། ཆོས་ཡང་དག་པར་སྡུད་པ་ལས། སེམས་
ཅན་གྱི་ཞིང་ནི་བྱང་ཆུབ་སེམས་དཔའི་སངས་རྒྱས་ཀྱི་ཞིང་སྟེ། སངས་རྒྱས་ཀྱི་ཞིང་གང་ལ་
སངས་རྒྱས་ཀྱི་ཞིང་རྣམས་ཐོབ་པར་འགྱུར་བས་དེ་ལ་ལོག་པར་སྒྲུབ་པར་མི་རིགས་སོ་སྙམ་མོ་
ཞེས་གསུངས་སོ། །འབྲས་བུའི་ཆོས་ཀྱིས་མཉམ་པར་སྒྲུབ་པ་ནི་འདི་དག་ཅེས་ཏེ། སེམས་
ཅན་ཁོ་ན་ཞིང་དུ་བྱས་ནས་འདས་པའི་སངས་རྒྱས་མང་པོ་ཡོངས་སུ་གྲོལ་ནས་རང་དང་གཞན་
ཕུན་སུམ་ཚོགས་པ་ཐོབ་སྟེ། དྲི་མ་མེད་པར་གྲགས་པས་བསྟན་པ་ལས། སངས་རྒྱས་ཀྱི་ཞིང་
ཡོངས་སུ་དག་པར་སྐྱེ་བར་བྱ་བའི་ཕྱིར་སེམས་ཅན་ཐམས་ཅད་ལ་སྟོན་པ་ལྟར་གཅེས་སྤྲས་སུ་
བྱའོ་ ཞེས་དང༌ ། སྤེལ་ མར་ བསྟོད་པ་ལས། ཁྱོད་ནི་ཉམ་ཐག་རྣམས་ལ་བརྩེ། །བདེ་བར་
གནས་ལ་ཕན་པར་དགྱེས། །ཕོངས་པ་རྣམས་ལ་ཐུགས་བརྩེ་བས། །ཀུན་ལ་ཕན་པར་བཞེད་
པ་ལགས། །ཞེས་ཏེ། དེའི་ཕྲིན་ལས་སེམས་ཅན་ཁོ་ན་ལ་འཇུག་པས་སོ། །དེས་ན་སྟོན་པ་ལ་
གུས་པ་དེས་སེམས་ཅན་ལ་བརྩེ་བར་རིགས་ཏེ། གཉིས་ཀས་སྟོབས་དང་མི་འཇིགས་པ་ལ་
སོགས་པ་སངས་རྒྱས་ཀྱི་ཆོས་འགྲུབ་པར་འདྲ་སྟེ། འདི་དག་ཡིད་བཞིན་ནོར་བུ་དང་། །བུམ་
བཟང་འདོད་འཇོའི་བ་དང་ནི། །བླ་མ་དང་ནི་ལྷ་འདྲ་བས། །དེས་ན་འདི་དག་མགུ་བར་བྱ། །
ཞེས་སོ། །ཅི་དེ་གཉིས་ཡོན་ཏན་ཚད་མེད་པ་དང་ཉེས་པ་དུ་མས་ཁྱད་པར་དུ་བྱས་སོ་ཞེ་ན། དེ་
ལྟ་མོད། ཡུལ་གྱི་ཡོན་ཏན་མཉམ་པར་མི་བརྗོད་ཀྱི། འབྲས་བུ་ཚོགས་གཉིས་རྫོགས་པའི་རྟེན་
དུ་མཚུངས་ཤིང་བྱམས་པ་ཡུལ་སེམས་ཅན་ལ་བརྟེན་ནས་སྐྱེ་བས་དེའི་ཆེ་བའོ། །གསུམ་པ་
ཡོན་ཏན་གྱིས་མི་མཉམ་པར་སྒྲུབ་པ་ནི། ཡོན་ཏན་རྒྱ་མཚོ་ཞེས་ཏེ། སྤེལ་མར་བསྟོད་པ་ལས།
ཚུལ་ཁྲིམས་ཕུན་སུམ་ཚོགས་པས་དང༌། །བསམ་གཏན་ཕུན་སུམ་ཚོགས་པས་དང་། །ཤེས་
- 1 ()
? -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
རབ་ཕུན་ཚོགས་མི་འཁྲུགས་པས། ཁྱོད་ནི་ཡོན་ཏན་མཚོ་ཆེན་ལགས། །ཞེས་པས། དེ་དང་
འགལ་ཡང་མི་མཉམ་སྟེ། མི་མཚུངས་པའི་ཆོས་བརྙེས་པའི་ཕྱིར་རོ། །
གཉིས་པ་སྟོན་པ་ལ་དད་པས་གུས་པར་བྱ་བ་ལ། སྟོན་པས་སེམས་ཅན་བདག་གིར་
མཛད་པ་དང་། བདག་ཏུ་མཛད་པ་གཉིས་ལས། སྔ་མ་ལ་གཉིས་ཀྱི་གུས་པའི་རྒྱུ་མཚན་ལ་
གསུམ་ལས། དྲིན་ལན་གླན་པ་གཞན་ཡང་ཞེས་པ། ཕན་བདེ་དང་བྱམས་པ་ཡོད་པས་གཉེན།
མངོན་མཐོ་དང་ངེས་ལེགས་ཀྱི་ལམ་འབྲས་སྟེར་བས་ཕན་མཛད་དེ། དེའི་དྲིན་ལན་སེམས་
ཅན་ལ་བྱམས་པ་སྟེ། བ་ཚྭ་ཆུ་ཀླུང་གི་མདོ་ལས། སེམས་ཅན་དོན་ཉིད་ང་ལ་གུས་ཡིན་གུས་
གཞན་གུས་མ་ཡིན། །ཞེས་བྱ་བ་ལ་སོགས་པ་རྒྱ་ཆེར་གསུངས་སོ། །གང་ཕྱིར་ཞེས་དང་། རེ་
ཞིག་ཞེས་པས། གནོད་པ་བཟོད་པར་བྱ་བ་དང་ཁེངས་པ་སྤང་བའོ། །གཉིས་པ་མ་གུས་པའི་
ནོངས་པ་བཤགས་པ་ལ། དགྱེས་པ་དང་མི་དགྱེས་པའི་རྒྱུ་མཚན་བརྟག་པ། ཉེས་པ་བཟོད་
པར་གསོལ་བ། བཟོད་པས་དགྱེས་པར་ཞུ་བ་གསུམ། གང་དག་ཅེས་པ་ནས་ཚིགས་བཅད་
གཉིས་དང༌། གཅིག་དང་། ཡང་གཅིག་གོ །གཉིས་པ་བདག་ཏུ་མཛད་པ་ནི། འགྲོ་བ་འདི་
ཀུན་ཞེས་ཏེ། སོ་སོའི་སྐྱེ་བོའི་དུས་ན་མོས་པ་ལས་བྱུང་པས་ཐ་མི་དད་དུ་དགོངས། ཆོས་ཀྱི་
དབྱིངས་ཀུན་ཏུ་འགྲོ་བ་རྟོགས་ནས་རྣམ་དབྱེ་མེད་པར་མངོན་སུམ་དུ་གཟིགས་པའི་ཕྱིར་རོ། །
གསུམ་པ་བཟོད་པ་རྣམས་ཀྱི་འབྲས་བུ་ཡིད་ལ་བྱ་བ་ལ། འབྲས་བུ་མདོར་བསྟན་པ། དཔེའི་
སྒོ་ནས་བསྟན་པ། དཔེ་ལས་ཁྱད་པར་དུ་འཕགས་པ་གསུམ། འདི་ཉིད་ཅེས་དང༌། དཔེར་ན་
ཞེས་དང༌། རྒྱལ་པོ་ཞེས་པས་སོ། །འཁོར་ཚེ་ཞེས་པས་གསུམ་པ་འབྲས་བུ་བསྡུས་ཏེ་བསྟན་
པའི་སྒོ་ནས་རྗེས་སུ་གདམས་པའོ། །བཟོད་པའི་ལེའུ་སྟེ་དྲུག་པའོ།། །།
༈ བརྩོན་འགྲུས་བསྟན་པ་ལ། སྤྱིའི་དོན་དང༌། གཞུང་གི་དོན་ནོ། །སྔ་མ་ལ་ངོ་བོ།
དབྱེ་བ། འབྲས་བུ་གསུམ་ལས། དང་པོ་ནི། དགེ་བ་ལ་སྤྲོ་བ་སྟེ། བརྩོན་གང་དགེ་ལ་སྤྲོ་བའོ།།
-[ [
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་དང༌། མདོ་སྡེ་རྒྱན་ལས། དགེ་ལ་ཡང་དག་སྤྲོ་བ་ཞེས་གསུངས་སོ། །དབྱེ་ན་གོ་ཆའི་
བརྩོན་འགྲུས་དང༌། སྦྱོར་བའི་བརྩོན་འགྲུས་གཉིས་ཏེ། མདོ་སྡེ་རྒྱན་ལས། རྒྱལ་བའི་སྲས་
རྣམས་ཀྱིས་ནི་གོ་ཆ་སྦྱོར་བའི་བདག་ཉིད་བརྩོན་འགྲུས་དཔེ་མེད་བྱས། །ཞེས་སོ། །དེ་ལྟ་ན་
དེས། ཐོག་མར་གོ་ཆའི་བརྩོན་འགྲུས་དེ་ནས་ནི། །ཚུལ་བཞིན་རབ་ཞུགས་སྦྱོར་བའི་བརྩོན་
འགྲུས་དང༌། །མ་ཞུམ་མི་འཁྲུགས་ཆོག་མི་ཤེས་བརྩོན་འགྲུས། །ཞེས་ལྔར་བཤད་པ་ཅི་ཞེ་ན།
མ་ཞུམ་མི་འཁྲུགས་གཉིས་གོ་ཆའི། ཆོག་མི་ཤེས་སྦྱོར་བས་བསྡུས་ཏེ། བློ་གྲོས་རྒྱ་མཚོས་ཞུས་
པ་ལས། བརྩོན་འགྲུས་གང་གིས། ཐམས་ཅད་མཁྱེན་པ་དེ་ལ་འདོད་པ་མི་འདོར་ཞིང་སེམས་
ཀྱི་སྟོབས་བསྐྱེད་པ་ཡང་འཛིན་ལ་ཞེས་སྔ་མ་དང་། ཡང་འཁོར་བའི་རྗེས་སུ་ཡང་འབྲང་ཞིང་
དགེ་བའི་རྩ་བ་བརྩམས་པ་ཡང་རྩོམ་པ་འདི་ནི་དེའི་བརྩོན་འགྲུས་ཀྱི་ཕ་རོལ་ཏུ་ཕྱིན་པའོ་ཞེས་
གཉིས་པའོ། །དེ་ལྟར་ན་མདོ་སྡེ་རྒྱན་ལས། བྱེད་པ་པོས་དབྱེ་ན། དེ་དག་ལ་ནི་དེ་རྣམས་
བདུན། །ཞེས་གསུངས་པ་ལ། སློབ་དཔོན་བློ་བརྟན་གྱིས། ཚུལ་ཁྲིམས་ཀྱི་བསླབ་པ་ལ་ལུས་
ཀྱི་བརྩོན་འགྲུས་སྒོ་ལྔའི་འཁོར་དུ་ལྔ། སེམས་དང་ཤེས་རབ་ལ་ཡིད་ཤེས་ཀྱི་འཁོར་དུ་སེམས་
ཀྱི་བརྩོན་འགྲུས་གཉིས་ཞེས་པའང༌། སེམས་ཀྱི་གཉིས་གོ་ཆར་འདུ་ལ། ལུས་ཀྱི་ལྔ་སྦྱོར་བར་
འདུ་བས་གཉིས་ཁོ་ནའོ། །ཡང་དེར། གཞན་ཡང་ཉམས་དང་འཕེལ་བའི་བརྩོན་འགྲུས་དང་།
ཞེས་པས། རྣམ་པར་འཕེལ་བའི་སྒོ་ནས་བཅུ་གཉིས་སུ་བཤད་པའང་། གཉིས་ཁོ་ནར་བསྡུས་
སོ༑ ༑འབྲས་བུ་གནས་སྐབས་སུ་ཡོན་ཏན་ཐམས་ཅད་འཕེལ་བ་དང་། མཐར་ཐུག་བྱང་ཆུབ་
གསུམ་ཐོབ་པ་སྟེ། ཡུམ་ལས། བརྩོན་འགྲུས་ཀྱིས་ནི་དཀར་པོའི་ཡོན་ཏན་འགྲིབ་མི་འགྱུར། །
ཡེ་ཤེས་མཐའ་ཡས་རྒྱལ་བའི་བང་མཛོད་རྙེད་པར་འགྱུར། །ཞེས་དང༌། བློ་གྲོས་རྒྱ་མཚོས་
ཞུས་པ་ལས། བློ་གྲོས་རྒྱ་མཚོ་བརྩོན་འགྲུས་རྩོམ་པ་རྣམས་ལ་ནི་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་དཀའ་བ་མ་ཡིན་ནོ། །དེ་ཅིའི་ཕྱིར་ཞེ་ན། བློ་གྲོས་རྒྱ་མཚོ་གང་ན་བརྩོན་
- 10 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
འགྲུས་ཡོད་པ་དེ་ན་བྱང་ཆུབ་ཡོད་དོ། །ལེ་ལོ་ཅན་ལ་ནི་བྱང་ཆུབ་ཤིན་ཏུ་རིང་ངོ་ཞེས་དང་།
མདོ་སྡེ་རྒྱན་ལས། བརྩོན་འགྲུས་ཀྱིས་ནི་སྲིད་སྤྱོད་འབྱོར་པ་ཐོབ། །ཅེས་དང་། བརྩོན་འགྲུས་
ཀྱིས་ནི་བྱང་ཆུབ་མཆོག་སངས་རྒྱས། །ཞེས་སོ། །
གཉིས་པ་གཞུང་གི་དོན་ལ་གསུམ་ལས། མཚམས་སྦྱར་བའི་སྒོ་ནས་བརྗོད་བྱའི་ངོ་
བོ་བསྟན་པ་ནི། དེ་ལྟ་བཟོད་ཅེས་པ་སྲན་ཐུབ་པས་བརྩོན་འགྲུས་རྩོམ་ལ། དེས་བསོད་ནམས་
གསུམ་ཡང་ཚོགས་གཉིས་བསྒྲུབས་པས། སྔ་མ་གཉིས་བྱང་ཆུབ་ཀྱི་བརྒྱུད་པའི་རྒྱུར་རྗེས་
འགྲོའི་སྒོ་ནས་བསྟན་པ་དེ་ལྟར་ཞེས་དང་། ཕྱི་མ་གཉིས་ཀྱིས་དངོས་ཀྱི་རྒྱུར་ལྡོག་པའི་སྒོ་ནས་
བསྟན་པ་རླུང་མེད་ཅེས་པའོ། །རང་བཞིན་རྒྱས་པར་བཤད་པ་ལ་གསུམ་ལས། བརྩོན་གང་
ཞེས་ངོ་བོ་བསྟན་ནས། གཉིས་པ་མི་མཐུན་པའི་ཕྱོགས་སྤངས་པ་ལ་གསུམ་ལས། མདོར་
བསྟན་པ་ནི། དེའི་ཞེས་པ་སྟེ། དམན་པ་ལ་སྤྲོ་བ་བྱ་བ་ངན་ལ་ཞེན་པའི་ལེ་ལོ་དང་། འབྲས་བུ་
ལ་འདུན་པ་ཆད་པ་ཞུམ་ཞིང་སྐྱིད་ལུག་པའི་ལེ་ལོའོ། །སྦྱོར་བ་མེད་པའི་ལེ་ལོ་ལ་གསུམ་ལས།
ལེ་ལོའི་རྒྱུ་ངོས་གཟུང་བ་ནི། སྙོམ་ལས་ཞེས་པ། སྦྱོར་བ་མེད་པའི་ལེ་ལོའི་རྒྱུ་གཉིས་དང་། བྱ་
བ་ངན་པ་ལ་ཞེན་པའི་ལེ་ལོའི་རྒྱུ་བདེ་བའི་རོ་མྱང་བ་དང༌། སྒྱིད་ལུག་པའི་ལེ་ལོའི་རྒྱུ་སྲེད་
པས་འཁོར་བ་ལ་མི་སྐྱོ་བའོ་ཞེས་ཇོ་བོ་བྷ་ཏན་ཏ་བཞེད་དོ་ཞེས་གྲག་གོ །དེ་སྤང་བ་ལ་གཉིས་
ལས། ཚེ་འདིའི་སྡུག་བསྔལ་ལ་བརྟགས་ཏེ་བཟློག་པ་ལ་མི་རྟག་པས་ངེས་པར་ཟིན་པ། དཔེ་
ལ་མཐོང་བ། རང་ལ་འབབ་པ། དུས་ལ་བསྡད་པར་མི་ནུས་པ། འཆི་བའི་ཚེ་དུས་ལས་འདའ་
བ༑ དུས་ལ་བསྡད་པར་མི་ནུས་པ་ཉིད་རྒྱས་པར་བཤད་པ། སྡུག་བསྔལ་གྱི་རྣམ་པ་ཉིད་
བཤད་པ་སྟེ་བདུན། ཉོན་མོངས་རྒྱ་པ་ཞེས་པ་ནས་རྩ་བ་བཞི་དང༌། བཞི་དང༌། བཞི་དང༌།
གཉིས་དང༌། གཉིས་དང་། བཞི་དང་། གསུམ་གྱིས་ཏེ། འདི་ནི་མ་བྱས་ཞེས་པ་འཆི་བདག་
གིས་སྒྲོན་པ་སྟེ། སློབ་མ་ལ་སྤྲིང་བར། འདི་ནི་སང་བྱ་འདི་ནི་ཐང་ཅིག་འོག་ཏུ་བྱ། །འདི་ནི་དེ་
- ]
]
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིང་བྱ་ཞེས་སྐྱེ་བོ་སེམས་པ་ན། །གཤིན་རྗེ་སྐྱེས་བུ་བེ་ཅོན་ལག་ཐོག་ཟུར་གྱིས་ལྟ་བ་ཡི། །
མིག་རྩ་དམར་ཁྲོས་མ་རངས་གད་མོས་རེ་སྙམ་འདེབས། །ཞེས་དང་། བྱ་བ་ཟིན་ནམ་མ་ཟིན་
ཞེས། །འཆི་བདག་སྡོད་པར་མི་འགྱུར་རོ། །ཞེས་སོ། །
ཚེ་ཕྱི་མའི་སྡུག་བསྔལ་ལ་བརྟགས་ཏེ་བཟློག་པ་ལ་བཞི་ལས། སྡུག་བསྔལ་འབྱུང་
བར་ངེས་པ་ནི། གཤིན་རྗེའི་ཞེས་པ་དམྱལ་སྲུང་མཐོང་བའི་ཚུལ་ཏེ། སྐྱེས་བུ་དབྱུག་པ་ཐོགས་
པ་དང་། སྣང་བ་ལ་ཁྱི་སྲེ་བོ་ལ་སོགས་པ་མི་སྡུག་པ་དུ་མ་འཆར་བ་དང་། སོད་ཅིག་ལ་སོགས་
པའི་སྒྲ་དུ་མ་བསྒྲག་པ་དང༌། ཉའི་དཔེས་འཆི་བའི་སྡུག་བསྔལ་ཡང་མི་བཟོད་ན། དམྱལ་བའི་
སྡུག་བསྔལ་ཅི་ཞིག་སྨོས་ཞེས་པས་སོ། །ཆུ་ཚན་ཞེས་པས་བརྣག་དཀའ་བ་དང་། བརྩོན་མེད་
ཅེས་པས་འགལ་བ་འདུ་བ་སྟེ། རྒྱུ་སྔོན་དུ་མ་སོང་བའི་འབྲས་བུ་མི་འབྱུང་བས། སྤེལ་མར་
བསྟོད་པ་ལས། དཀའ་སྤྱད་དཔག་མེད་མ་བགྱིས་པར། །གོ་འཕང་རྙེད་དཀའ་མི་ཐོབ་ཅེས། །
དེ་སླད་ཉིད་ལ་མ་གཟིགས་པར། ཁྱོད་ཀྱིས་བརྩོན་འགྲུས་སྤེལ་བ་ལགས། །ཞེས་སོ། །གཟེ་
རེ་ཅན་ནི་སྲན་ཆུང་ལ་སྡུག་བསྔལ་སེལ་བ་དང༌། རིང་དུ་འཚོ་བར་འདོད་ཀྱང་མི་གནས་པས་
འཆི་བས་བཟུང་ཞིང་ཞེས་བྱ་ལ། ལྷ་འདྲ་བ་ནི་འདོད་པས་གདུངས་པ་དང་། མི་རྟག་པས་ཟིན་
པ་སྟེ། སློབ་དཔོན་ཀླུ་སྒྲུབ་ཀྱིས། ལུས་ཀྱི་ཁ་དོག་མི་སྡུག་གྱུར་པ་དང༌། །སྟན་ལ་མི་དགའ་མེ་
ཏོག་ཕྲེང་རྙིང་དང༌། །གོས་ལ་དྲི་མ་ཆགས་དང་ལུས་ལ་ནི། །སྔོན་ཆད་མེད་པའི་རྡུལ་འབྱུང་
ཞེས་བགྱི་བ། །མཐོ་རིས་འཆི་འཕོ་སྤྲོན་བྱེད་སྔ་ལྟས་ལྔ། །ཞེས་པ་བཞིན་ནོ། །མིའི་གྲུ་ཞེས་
པས་དེ་ལས་ཐར་པའི་ཐབས་ལ་བརྩོན་པར་བསྐུལ་བའོ། །གསུམ་པ་སྦྱོར་བ་སྒྲུབ་པ་ནི་གྲུ་
འདི་ཞེས་པའོ། །གསུམ་པ་བྱ་བ་ངན་པ་ལ་དགའ་བའི་ལེ་ལོ་སྤང་བ་ནི། དགའ་བའི་རྒྱུ་ནི་ཞེས་
པ༑ ཀུན་སློང་གིས་མཐའ་ཡས་མོད། ཆོས་ལས་བྱུང་པའི་བདེ་བ་ཉིད་མཆོག་གོ །
གསུམ་པ་བརྩོན་འགྲུས་སྤེལ་བ་ལ་གཉིས་ལས། མདོར་བསྟན་པ་ནི། སྐྱིད་ལུག་
- ] []
j -



བ
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
མེད་ཅེས་ཏེ། དེའང་བྱ་བ་ཁྱད་པར་ཅན་ལ་སེམས་མ་ཞུམ་པའོ། །དཔུང་ཚོགས་ནི་བཞི་སྟེ།
སྦྱོར་བ་མོས་པ། དངོས་གཞི་བརྟན་པ་དང་དགའ་བ། རྗེས་དོར་བའི་དཔུང་ངོ༌། །དེའང་གཉེན་
པོའི་དཔུང་བསྐྱེད་པ། སྤང་བྱ་གཞོམ་པའི་བྱ་བ་ལྷུར་བླང་བ། བདག་དབང་དུ་བྱས་པས་
སེམས་ལས་སུ་རུང་བ་ནི་འབྲས་བུ་སྟེ། རྒྱལ་པོས་གཞན་གྱི་གྲོང་འཇོམས་པ་ལ། དང་པོ་
དཔུང་བསྡུ་བ། དེ་ནས་གཡུལ་འགྱེད་པ། དེས་དེ་དག་དབང་དུ་བྱེད་པ་འདུས་ནས་དཔྱ་ལ་
སོགས་པ་སྡུད་པ་བཞིན་དུ། སྤྲོ་བ་དང་ལྡན་པས་སྒྱིད་ལུག་པ་སྤང་བ། དེས་དཔུང་ཚོགས་བཞི་
གསོག་པ། གཉེན་པོའི་སྲིད་ལྷུར་བླང་བ། དེས་སྒོ་གསུམ་གཉེན་པོའི་དབང་དུ་བསྡུ་བའོ། །
བདག་དང་ཞེས་རྩ་བ་གཉིས་ནི་ལེའུ་བརྒྱད་པའི་མདོར་བསྟན་ཏེ། དཔུང་ཚོགས་བཞིའི་རྒྱུ་
ལས་འབྲས་བུ་བདག་གཞན་མཉམ་པ་དང་། བརྗེ་བའི་སེམས་འབྱུང་བས་སོ་ཞེས་འགྲེལ་ཆེན་
ལས་སོ། །
རྒྱས་པར་བཤད་པ་ལ་བཞི་ལས། སྒྱིད་ལུག་པ་སྤང་བ་ལ་གཉིས་ལས། རྒྱུ་ནུས་པ་
མེད་པས་སྐྱིད་ལུག་པ་སྤང་བ་ནི། བདག་གིས་ཞེས་ཏེ། བྱང་ཆུབ་ཀྱི་རྒྱུ་ཁམས་རང་བཞིན་རྣམ་
དག་ཡོད་པ་སྟེ། མདོ་སྡེ་རྒྱན་ལས། རང་བཞིན་དང་ནི་རྒྱས་པ་དང་། །ཞེས་པ་དང་། ཐོག་མེད་
རང་བཞིན་གནས་པ་དང་། །ཡང་དག་བླངས་པ་མཆོག་ཉིད་དོ། །དེ་གཉིས་ཀྱང་རྐྱེན་གྱིས་མ་
བསྒྲུབས་པ་དང་བསྒྲུབས་པའོ། །རིགས་ཆད་ཅེས་ནི་མི་བརྗོད་དེ། ལུང་རིགས་དང་འགལ་
བས་སོ། །དེ་བས་ན་དཀོན་མཆོག་སྤྲིན་ལས། འདི་དག་ནི་བྱང་ཆུབ་སེམས་དཔའ་འདི་སྙམ་དུ་
མི་འགྱུར་བས་ནི་བྱང་ཆུབ་ཐོབ་དཀའ་ལ། བརྩོན་འགྲུས་འདི་ཆུང་ཞིང་ཞན་ཏེ། བདག་ནི་ལེ་
ལོ་ཅན་ནོ། །བྱང་ཆུབ་ནི་མགོ་ལ་མེ་འབར་བ་ཙམ་དུ་བསྐལ་པ་བརྒྱ་ཕྲག་མང་པོར་སྒྲུབ་དགོས་
པས་བདག་ནི་འདི་ལྟ་བུའི་ཁུར་བསྐུར་བར་མི་སྤྲོའོ་སྙམ་དུ་སེམས་མི་བསྐྱེད་དེ་ཞེས་བྱ་བ་ལ་
སོགས་པ་དང་། མདོ་སྡེ་རྒྱན་ལས་ཀྱང༌། གང་ཕྱིར་སེམས་ཅན་མིར་གྱུར་པ། །ཚད་མེད་སྐད་
-
(
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅིག་རེ་རེ་ལ། །རྫོགས་པའི་བྱང་ཆུབ་ཐོབ་དེའི་ཕྱིར། །ཞུམ་པ་དང་དུ་བླང་མི་བྱ། །ཞེས་དང་།
རྒྱུད་བླ་མར་ཡང་ཤིན་ཏུ་གསལ་བར་བསྟན་ཏེ། སྲོག་ཆགས་ཕྲ་མོའི་བརྩོན་པ་བྱང་ཆུབ་ཀྱི་
རྒྱུར་སོང་ བ་ རྒྱལ་པོ་ཀྲི་ཀྲིའི་བུ་མོ་བདུན་གྱི་རྟོགས་པ་བརྗོད་པ་བཞིན་ནོ། །གཉིས་པ་
རྐྱེན་སྒྲུབ་དཀའ་བས་སྒྱིད་ལུག་པའི་གཉེན་པོ་ཡིད་ལ་བྱ་བ་ལ་གསུམ་གྱི། དང་པོ་སྡུག་བསྔལ་
དོན་ཆེ་བའི་ཕྱིར་བྱ་དཀའ་བས་འཇིགས་པ་སྤང་བ་ལ་བཞི་ལས། མི་བཟོད་པའི་རྒྱུ་ངོས་བཟུང་
བ་དང༌། ལྕི་ཡང་གི་རང་བཞིན་བརྟག་པ་གཉིས་ཏེ། འོན་ཏེ་ཞེས་དང༌། ལྕི་དང་ཞེས་པའོ། །
དཔེ་དོན་གྱི་དངོས་པོ་དགོད་པ་ནི། བདག་གིས་ཞེས་པས་གསོ་དཔྱད་མཆོག་འདི་ཕལ་པའི་
སྨན་པ་དྲང་སྲོང་བརྒྱུད་པ་ལས་མ་བྱུང་སྟེ། འདིས་ཉོན་མོངས་པའི་རིམས་ནད་མ་ལུས་པ་ཞི་
བར་བྱེད་པས་སོ། །ལམ་གོམས་པའི་ཚུལ་གྱིས་སྦྱངས་པ་ནི་ཚོད་མ་ཞེས་པའོ། །གཉིས་པ་
དུས་ཡུན་རིང་བས་སྐྱོ་བ་སྤང་བ་ནི་གང་ཚེ་ཞེས་རྩ་བ་བཞིའོ། །གསུམ་པ་བདེ་བ་ཉིད་ཡིན་པ་
ལ་གསུམ་ལས། བྱེད་པ་ཁྱད་པར་དུ་འཕགས་པས་བསྔགས་པ་ནི། སྡིག་པ་སྤངས་པས་ཞེས་
པ་ལུས་ལ་སྡུག་བསྔལ་དང་། སེམས་ལ་མི་དགའ་བ་མེད་དོ། །དེ་གཉིས་ཀྱི་རྒྱུ་སྤངས་པས་སོ།།
བདེ་བའི་གཞིར་གྲུབ་པ་དང༌། སྒྱིད་ལུག་པ་སྤང་བར་གདམས་པ་ནི། བསོད་ནམས་ཞེས་རྩ་བ་
བརྒྱད་དང༌། དེ་བས་ཞེས་བཞི་སྟེ། མཁས་པ་ནི་ཆོས་ཐམས་ཅད་སྒྱུ་མ་ལྟ་བུར་རྟོགས་པ་དང་།
གཞན་དོན་སྙིང་རྗེ་མངའ་བ་སྟེ། རིན་ཆེན་ཕྲེང་བ་ལས། དེ་ནི་སྙིང་རྗེ་ཁོ་ན་ཡིས། །བྱང་ཆུབ་
བར་དུ་སྲིད་མཚམས་སྦྱོར། །ཞེས་གསུངས་སོ། །
གཉིས་པ་དཔུང་ཚོགས་བསྐྱེད་པ་ལ་གཉིས་ལས། མདོར་བསྟན་པ་ནི། སེམས་ཅན་
དོན་ཞེས་ཆེད་དུ་བྱ་བའོ། །ངོ་བོའི་སྒོ་ནས་མོས་པ་ལ་སོགས་པ་བཞིའོ། །འབྲས་བུའི་སྒོ་ནས་
མོས་པས་ཞེས་ཏེ། དེའང་མོས་པ་ནི་བསམ་པའི་གོ་ཆ་མི་ཕྱེད་པས་འཇུག་པ་སྟེ། སྡུག་བསྔལ་
རྒྱུ་དང་བཅས་པ་སྤང་བྱ་དང༌། བདེ་བ་རྒྱུ་དང་བཅས་པ་བསྒྲུབ་བྱར་མོས་པའོ། །སྦྱོར་བ་ངན་
- 1
] 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
པས་མི་འཕྲོག་པས་བརྟན་པ། དེ་ཉིད་གོང་ནས་གོང་དུ་སྤེལ་བའི་ཕྱིར་སྤྲོ་བ་ནི་དགའ་བ། དེ་
ལས་རྩོལ་བ་ཅུང་ཟད་གློད་དེ་དུབ་པ་སེལ་བ་ནི་དོར་བའོ། །དེས་ན་དེའི་མི་མཐུན་ཕྱོགས་
གཉིས་སྤངས་ཏེ། མོས་པ་ལ་སོགས་པ་བརྩོན་འགྲུས་སྤེལ་བའི་སྟོབས་དྲུག་ལས། ང་རྒྱལ་ནི་
བརྟན་པ་ཡིན་ལ། ཉེས་སྤྱོད་སྤོང་བ་ལ་གཙོར་བྱེད་པ་ལྷུར་ལེན་པ་དང་། ལུས་སེམས་གཉེན་
པོས་ལས་སུ་རུང་བར་བྱ་བ་ནི་དབང་སྒྱུར་བའོ། །རྒྱས་པར་བཤད་པ་ལ་བཞི་སྟེ། བྱ་བ་ཁྱད་
པར་ཅན་ལ་བསམ་པ་མི་ཕྱེད་པ་མོས་པ་དང༌། སྦྱོར་བ་གཞན་དུ་མི་འགྱུར་བས་བརྟན་པ་དང་།
དེ་ཉིད་ཁྱད་པར་དུ་འགྲོ་བར་འདུན་པ་དགའ་བ་དང་། རྩོལ་བས་མི་སུན་པའི་ཐབས་དོར་བའོ།།
དང་པོ་ལ་བཞིའི། སྔར་མོས་པ་མ་བྱས་པ་ལ་འགྱོད་པ་སྐྱེད་པ་ལ་གསུམ་ལས། ཉེས་པ་དོར་
བ་ནི་བདག་དང་ཞེས། སྤྱིར་ཉེས་སྤྱོད་སྤང་བྱ་ཡིན་པས་དང་། དེ་རང་ཡུལ་དུ་མི་འགྲོ་བས་
རྒྱལ་བས་སྤང་བྱ་རེ་རེའི་གཉེན་པོར་ཡང་བསྐལ་པ་དུ་མར་བརྩོན་པར་མཛད་པ་དང་། བདག་
བརྩོན་པ་ཞན་པ་སྤང་བྱ་མང་བ་རྣམས་རྩ་བ་གཉིས་གཉིས་སོ། །ཡོན་ཏན་སྒྲུབ་པ་ནི། བདག་
དང་ཞེས་ཏེ། སྤྱིར་དེ་བསྒྲུབ་བྱ་ཡིན་པ། སྔོན་སྟོན་པས་བརྩོན་པ་དུ་མ་མཛད་པ། བདག་རྩོམ་
པ་ཞན་པ་གསུམ་རྩ་བ་གཉིས་གཉིས་དང་བཞི་ཡིས་སོ། །བྱས་པའི་རྣམ་གྲངས་ལ་བརྟག་པ་ནི་
བདག་གིས་ཞེས་བྱ་བའི་རྣམ་གྲངས་མ་བསྒྲུབས་པའི་ཉེས་པ་སྟེ། སངས་རྒྱས། དེའི་སྲས།
བསྟན་པ་སྟེ་ཡོན་ཏན་གྱི་ཞིང་གསུམ་རྩ་བ་རེ་རེ་དང་། དབུལ་པོ། འཇིགས་པ། ཉམ་ཐག་པ་
སྟེ་སྡུག་བསྔལ་བའི་ཞིང་གསུམ་དབུལ་པོའི་ཞེས་རྩ་བ་རེ་རེ་སྟེ། བཀུར་སྟི། རྙེད་པ། བསྒྲུབ་
པའི་བྱ་བ་མ་བྱས་ཤིང་། ཕྱི་མ་གསུམ་ལ་ཟང་ཟིང་དང་། མི་འཇིགས་པ་དང་། བྱམས་པས་བྱ་
བ་མ་བྱས་པས་ཉེས་པ་མ་སྤངས་ཤིང་ཡོན་ཏན་མ་བསྒྲུབས་པས་ན་སྐྱེ་བ་ལ་སོགས་པའི་སྡུག་
བསྔལ་བསྐྱེད་པས་ད་གཟོད་བྱ་བ་དེ་དག་ལ་བརྩོན་པར་བྱ་ཞེས་པའོ། །མོས་པ་བསྐྱེད་པར་
རིགས་པ། བདག་ནི་ཞེས་པ། རྒྱུ་དགེ་བ་ལ་མོས་པ་མེད་པས་འབྲས་བུ་ཐར་པའི་བདེ་བས་
- 1 ] 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕོངས་པ་དང༌། དགེ་བ་ཐམས་ཅད་ཀྱི་རྩ་བ་མོས་པ་སྟེ། ཆོས་ཡང་དག་པར་སྡུད་པའི་མདོ་
ལས། བཅོམ་ལྡན་འདས་བསམ་པ་ཕུན་སུམ་ཚོགས་པ་ནི་ཆོས་རྣམས་ཀྱི་ཆ་སྟེ། གང་ལ་
བསམ་པ་མ་མཆིས་པ་དེ་ལ་སངས་རྒྱས་ཀྱི་ཆོས་ཐམས་ཅད་རིང་བ་ལ་སོགས་སོ་ཞེས་དང་།
ཡང་ལྷག་པའི་བསམ་པ་ཞེས་བྱ་བ་ནི་འབྱུང་པོ་རྣམས་ལ་དེས་པའོ། །སེམས་ཅན་ཐམས་ཅད་
ལ་བྱམས་པའོ། །འཕགས་པ་རྣམས་ལ་ཕན་པར་སེམས་པའོ། །འཕགས་པ་མ་ཡིན་པ་རྣམས་
ལ་སྙིང་རྗེའོ། །བླ་མ་ལ་རིམ་གྲོ་བྱེད་པའོ་ཞེས་གསུངས་སོ། །
གསུམ་པ་ཇི་ལྟར་བསྐྱེད་པའི་ཐབས་ལ་བཞི་ལས། ལས་འབྲས་སྤྱིར་བསམ་པ་
ནི་དེའི་ཞེས་པས་སོ། །འདྲེན་མའི་ནི་སྡུག་བསྔལ་ཞེས་ཏེ། ཉེས་སྤྱོད་ཀྱི་མཐོང་བའི་འབྲས་བུ་
དང༌། དགེ་བའི་སེམས་པ་མཐུ་ཆེ་བ་དང་། དོན་སྔ་མའི་རྒྱུ་མཚན་གསུམ་ཚིགས་སུ་བཅད་པ་
རེ་རེས་སོ། །གསུམ་པ་གཅིག་ཏུ་དཀར་བའི་ལས་ནི། རྒྱ་ཆེན་དྲི་བཟང་ཞེས་པ་ལ། སྐྱེ་གནག་
ཉེ་བར་སྟོན་པ་སྐྱེ་བའི་ཡུལ་གྱི་ཁྱད་པར་རྣམས་རྩ་བ་རེ་རེ་ཡིས་སོ། །བཞི་པ་གཅིག་ཏུ་གནས་
པའི་ལས་འབྲས་ནི་གཤིན་རྗེའི་ཞེས་ཏེ། འདིར་ལུས་ཀྱི་ཁྱད་པར་དང༌། ནང་དང་ཕྱིའི་སྟེ་
ལོངས་སྤྱོད་ཀྱི་ཁྱད་པར་གཉིས་དང་། གནས་ཀྱི་ཁྱད་པར་རྣམས་རྩ་བ་རེ་རེས་སོ། །དེ་བས་
ཞེས་པས་མཇུག་བསྡུ་བའོ། །བརྟན་པའི་དཔུང་ལ་གཉིས་ལས། རྩོམ་པ་བརྟན་པ་ལ་གསུམ་
གྱི༑ མི་ལྡོག་པའི་ཐབས་ནི། རྡོ་རྗེ་རྒྱལ་མཚན་ཞེས་ཏེ། དེའི་ཡོངས་སུ་བསྔོ་བ་དྲུག་པ་ལས།
དཔེར་ན་ལྷའི་བུ་ཉི་མ་འཆར་བྱེད་ནི། དམུས་ལོང་དང་། དྲི་ཟའི་གྲོང་ཁྱེར་དང༌། རྡུལ་དང༌།
སྒྲ་གཅན་དང་། དུ་བ་དང་། ཁུག་སྣ་ལ་སོགས་པའི་གྲིབ་མ་ཐ་དད་པ་དང༌། རི་མི་མཉམ་པ་ལ་
སོགས་པའི་ཉེས་པས་མི་ལྡོག་པར་འོས་སུ་གྱུར་པའི་ཡུལ་སྣང་བར་བྱེད་པ་ལྟར། བྱང་ཆུབ་
སེམས་དཔའ་གཞན་གྱི་དོན་སྤྱོད་པ་ལའང་མི་སྲུན་པ་དམུ་རྒོད་ལ་སོགས་པའི་ཉེས་སྤྱོད་སྣ་
ཚོགས་ཀྱི་གཉེན་པོས་ལམ་གྱི་གེགས་སུ་མི་འགྱུར་བར་འོས་སུ་གྱུར་པ་རྣམས་འདུན་པ་དང༌།
- 1
1 (J -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
སྨིན་པ་དང༌། རྣམ་པར་གྲོལ་བས་དེ་དག་གི་དོན་བྱེད་པའོ། །བརྩམ་པའི་ཐབས་ནི། དང་པོར་
ཞེས་རང་གི་ནུས་པ་ལ་བརྟག་སྟེ། བརྩམས་ནས་ལྡོག་པ་སྨད་པས། སློབ་དཔོན་ཉིད་ཀྱིས།
བྱང་ཆུབ་སེམས་དཔའི་ལྟུང་བ་གཉིས་ཏེ། ཅི་ནུས་པར་རིགས་པ་དང༌། མི་རིགས་པ་མ་
བརྟགས་པར་རྩོམ་པའམ། ལྡོག་པའམ། བཏང་སྙོམས་སུ་འཇོག་པ་ནི་ལྟུང་བ་དང་བཅས་པ་
ཡིན་ནོ། །གལ་ཏེ་གང་འོས་པ་ལས་འདའ་བར་བྱེད་ན་ཐ་ན་གདོལ་པའི་བྲན་གྱིས་དཔྱད་ན་
ལྟུང་བ་དང་བཅས་པ་ཡིན་ནོ་ཞེས་གསུངས་སོ། །དེ་ལྟར་མ་བྱས་པའི་ཉེས་པ་ནི། སྐྱེ་བ་གཞན་
དུ་ཞེས་པ་རྒྱུ་མཐུན་པའི་འབྲས་བུ། ཚེ་འདིར་སྡིག་འཕེལ་བ་སྐྱེས་བུ་བྱེད་པ། སྐྱེ་བ་གཞན་དུ་
སྡུག་བསྔལ་འཕེལ་བ་རྣམ་སྨིན་གྱི་འབྲས་བུ། གཞན་དེ་ལ་བརྟེན་པའི་དགེ་བ་དམན་པར་
འགྱུར་བ་དུས་མཉམ་པའི་བདག་པོའི་འབྲས་བུ། བདེ་བའི་འབྲས་བུ་ཕྱིར་ནུར་བ་ཕྱི་མའི་
བདག་པོའི་འབྲས་བུའོ། །དེའང་མི་འགྲུབ་པ་ནི་ཉོན་མོངས་པའི་མཐོང་བའི་རྒྱུ་མཐུན་པའི་
འབྲས་བུའོ། །གཞན་དམན་པ་དང་། འབྲས་བུ་དམན་པ་ནི་འཇུག་པའི་གེགས་བྱས་པ་དང་།
དེ་ཉིད་ཀྱི་འབྲས་བུ་མི་ཐོབ་སྟེ། མ་ཐོབ་པ་དང་། ཐོབ་པ་ལས་ཉམས་པའོ། །
ཞུགས་པ་བརྟན་པ་ལ་གཉིས་ལས། མདོར་བསྟན་པ་ནི་ལས་དེ་ཞེས་རྩ་བ་གཉིས་
ཏེ༑ ཉེས་པ་སྤངས་ཞིང་ཡོན་ཏན་སྒྲུབ་པའི་ལས་འདི་བདག་ཁོ་ནས་བྱའོ་སྙམ་པ་ལས་ཀྱི་ང་
རྒྱལ། ཉོན་མོངས་པ་ཇི་སྙེད་ཐམས་ཅད་བདག་གིས་སྤང་སྙམ་པ་ཉོན་མོངས་པའི་ང་རྒྱལ། དེ་
ལྟར་དེ་དག་བདག་གིས་ཅི་སྟེ་མི་ནུས་སྙམ་པ་ནུས་པའི་ང་རྒྱལ་བསམ་པའོ། །གཉིས་པ་རྒྱས་
པར་བཤད་པ་ལ་གསུམ་ལས། དང་པོ་ལས་ཀྱི་ང་རྒྱལ་ལ། བསྟན། བཤད། བསྡུ་བ་གསུམ།
རྩ་བ་གཉིས་དང༌། བཞི་དང་བཞི་ཡིས་སོ། །གཉིས་པ་ནུས་པའི་ང་རྒྱལ་ལ་གཉིས་ལས།
བསྟེན་པར་རིགས་པ་ལ་ལྔ་ལས། ང་རྒྱལ་མེད་པའི་ཉེས་པ་དཔེས་བསྟན་པ་དང་། ཉེས་པ་དེ་
འབྱུང་བའི་རྒྱུ་གཉིས་ཤི་བའི་སྦྲུལ་ཞེས་དང༌། ཞུམ་བྱས་ཞེས་སོ། །ང་རྒྱལ་དེའི་ཆེ་བ་ནི། ང་
༤ ；
1
[ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱལ་ཞེས་པ་གཉེན་པོ་ལ་སྤྲོ་བ་དང་སྦྱོར་བ་དྲག་ན་ནུས་པའི་ང་རྒྱལ་ཏེ། ཉེས་སྤྱོད་ཀྱིས་མི་
བརྫི་བའོ། །དེ་བསྟེན་པར་འབད་པ་དང་། མ་འབད་ན་དམ་བཅའ་བ་ཉམས་པ་གཉིས། དེ་
བས་ཞེས་དང༌། བདག་ནི་ཞེས་པའོ། །གཉིས་པ་བསྟེན་པའི་ཐབས་ལ་གསུམ་ལས། གཉེན་
པོའི་ང་རྒྱལ་གྱི་རང་བཞིན་ནི། བདག་གིས་ཞེས་པ། གཉེན་པོ་སྟོབས་ལྡན་བསྟེན་པའོ། །ཉོན་
མོངས་པའི་ང་རྒྱལ་དོན་མེད་པ་ནི། འགྲོ་གང་ང་རྒྱལ་གྱིས་བཅོམ་ཞེས་པ། སྔར་ང་རྒྱལ་སྤང་
བྱར་བཤད་པ་ཅི་ཞེ་ན། དེ་ལྟ་མོད། ང་རྒྱལ་འདིས་སྤང་བྱ་སྤོང་བས་ན་གཉེན་པོ་ཉིད་ལ་དེ་
སྐད་ཅེས་བྱ་ལ། སྔ་མ་སྤང་བྱའི་ཡིན་པས་དེ་ལ་འདིའི་དོན་མི་གནས་སོ། །དེས་ན་གཉེན་པོའི་
ང་རྒྱལ་ཡོད་ནི་སྤང་བྱའི་དགྲས་མི་བརྫི་ལ། སྔ་མ་ནི་བཟློག་པ་སྟེ། དེ་དག་ཅེས་པའོ། །ཉོན་
མོངས་ཞེས་ཏེ་འདི་སྡུག་བསྔལ་གྱི་རྟེན་བྱེད་པས། ཡུལ་འཁོར་སྐྱོང་གིས་ཞུས་པ་ལས། རྨོངས་
པ་དེ་དག་ང་རྒྱལ་དབང་གིས་ནི། །ངན་སོང་དང་ནི་མི་ཁོམ་སྐྱེ་བ་དང༌། །དབུལ་དང་དམན་
པའི་རིགས་སུ་སྐྱེ་བ་དང༌། །དམུས་ལོང་མདོག་ངན་མཐུ་ཆུང་ཉིད་འཛིན་བྱེད། །ཅེས་སོ། །
གཉེན་པོའི་ང་རྒྱལ་གྱིས་སྤྲོ་བ་བསྐྱེད་པ་ནི། གང་ཞིག་ང་རྒྱལ་ཞེས་པ་སྟེ། གཉེན་པོའི་ང་རྒྱལ་
ཡིན་པས་ང་རྒྱལ་ཅན་བདེ་ལེགས་རྒྱས་པར་བྱེད་པས་རྣམ་རྒྱལ། དགྲ་བོ་བཅོམ་པས་དཔའ་
བོ༑ གཞན་དོན་བསྒྲུབས་པས་འགྲོ་ལ་ཡིད་སྦྱིན། རྒྱལ་བའི་འབྲས་བུ་ནི་སངས་རྒྱས་སྟེར་
བའོ། །ཉོན་མོངས་པའི་ང་རྒྱལ་ལ། ཉོན་མོངས་པ་ཉེ་ན་གཉེན་པོ་སྟོབས་བསྐྱེད་པ། ཉོན་
མོངས་པས་མ་གོས་པ་ཉིད་དུ་ལྷུར་བྱ་བ། དེ་ཉིད་བཤད་པ་གསུམ། ཉོན་མོངས་ཞེས་དང༌།
ཉམ་ང་ཞེས་དང༌། དེ་བཞིན་ཞེས་པ་སྟེ། སྲོག་འདོར་བ་ལ་མི་འཇིགས་པ་སྟེར་བ་ནི་མིག་
བསྲུང་བའོ། །
དགའ་བའི་དཔུང་ལ། ལས་ཀྱི་ངོ་བོ་ལ་དགའ་བར་བྱ་བ་རྩེད་མོའི་ཞེས་ཏེ། གཞན་
དོན་ལ་བསྐུལ་བའོ། །དེས་མི་ངོམས་པར་བྱ་བ་སྤུ་གྲི་ཞེས་ཏེ། མནོག་ཆུང་ལ་ཉེས་པ་ཆེ་བའི་
1
1
? -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
དཔེའོ། །དེ་ལ་འཇུག་པའི་ཚུལ་ནི། དེ་ལྟས་ཞེས་པའོ། །དོར་བའི་དཔུང་ལ། རེ་ཞིག་དང༌།
གཏན་དུ་དོར་བ་གཉིས། སྟོབས་ཉམས་ཞེས་དང་། ལེགས་པར་ཞེས་ཏེ། གཉིས་ཀ་ལ་གནས་
སྐབས། དགོས་པ། དོར་བའི་ཚུལ་གསུམ་གསུམ་སྟེ། དཀོན་མཆོག་སྤྲིན་ལས། འདི་ལ་བྱང་
ཆུབ་སེམས་དཔའ་སྤྱོད་ལམ་ཐམས་ཅད་དུ་བརྩོན་འགྲུས་རྩོམ་ན་ཅི་ནས་ལུས་སྐྱོ་བར་མི་
འགྱུར་བ་དང་། སེམས་སྐྱོ་བར་མི་འགྱུར་བ་དེ་ལྟར་རྩོམ་སྟེ། འདི་ནི་བྱང་ཆུབ་སེམས་དཔའི་
ལྷག་པའི་བརྩོན་འགྲུས་ཞེས་བྱའོ་ཞེས་གསུངས་སོ། ། །
གསུམ་པ་ལྷུར་བླང་བ་ལ་གསུམ་ལས། གཉེན་པོ་ལྷུར་བླང་བ་ལ། བག་ཡོད་པ་
དང༌། དྲན་པ་དང༌། ཤེས་བཞིན་བསྲུང་བ་གཉིས་འཐབ་རྙིང་ཞེས་དང་། གཡུལ་དུ་ཞེས་སོ། །
གཉིས་པ་ཉེས་པ་སྤང་བའི་ཚུལ་ལྷུར་བླང་བ་ལ་གཉིས་ལས། མི་དགེ་བའི་སྐབས་མི་དབྱེ་བ།
ཇི་ལྟར་ཞེས་ཏེ། མདེའུ་དུག་ཅན་གྱིས་བསྣུན་པ་ལྟ་བུ་སྒོ་གསུམ་གྱི་ཉེས་སྤྱོད་དོ། །ཡུངས་མར་
གྱི་དཔེས་དྲན་པ་དང་ཤེས་བཞིན་བསྐྱང་ཚུལ་ཏེ། འཕགས་པ་ཀ་ཏྱཱ་ནས་རྒྱལ་པོ་དཔའ་སྦྱིན་ལ་
བསྟན་པ་བཞིན་ནོ། །གཉིས་པ་བྱུང་པ་བཟློག་པ་ནི། དེ་བས་ཞེས་ཉེས་སྤྱོད་ཀྱི་གཉེན་པོར་
བཤེས་གཉེན་བསྟེན་པ་དང་། ཤེས་རབ་གསུམ་སྦྱང་བའོ། །བཞི་པ་བདག་དབང་དུ་བྱ་བར་
གདམས་པ་ནི། ཅི་ནས་ཞེས་པ། སྒོ་གསུམ་ལས་སུ་རུང་བར་བྱ་བའོ། །ཇི་ལྟར་ཞེས་པས་
གསུམ་པ་རྗེས་སུ་གདམས་པའོ། །ལེའུ་བདུན་པའོ།། །།
༈ བསམ་གཏན་ལ་གཉིས་ཏེ། སྤྱིའི་དོན་དང་། གཞུང་གི་དོན་ཏོ། །དང་པོ་ལ་ངོ་བོ།
དབྱེ་བ། འབྲས་བུ་གསུམ་ལས། སྔ་མ་ནི་ཞི་གནས་ལ་སེམས་རྩེ་གཅིག་ཏུ་གནས་པ་སྟེ།
འཕགས་པ་དགོངས་པ་ངེས་པར་འགྲེལ་པ་ལས། བཅོམ་ལྡན་འདས་ཇི་ཙམ་གྱིས་ན་གཅིག་ཏུ་
ཞི་གནས་བསྒོམ་པ་ལགས། གང་གི་ཚེ་རྒྱུན་ཆགས་སུ་ཡིད་ལ་བྱེད་པས་བར་ཆད་མེད་པའི་
ལམ་ཡིད་ལ་བྱེད་པའོ་ཞེས་དང༌། འཕགས་པ་གཙུག་ན་རིན་པོ་ཆེས་ཞུས་པ་ལས། རྩེ་གཅིག་
- 1
}
{ -



བྱ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ༑ མི་འཕྲོ་བ། རྣམ་པར་མི་འཕྲོ་བ། ཞི་གནས་ལ་རྩེ་གཅིག་པ། གཡོ་བ་མེད་པ་འདི་ནི་
སེམས་གནས་པའོ་ཞེས་དང་། མདོ་སྡེ་རྒྱན་ལས། སེམས་ནི་ནང་དུ་གནས་པ་དང་། །ཞེས་སོ།།
དབྱེ་ན་ཟག་པ་དང་བཅས་པ་འཇིག་རྟེན་པའི་དང༌། ཟག་པ་མེད་པ་འཇིག་རྟེན་ལས་འདས་
པའི་བསམ་གཏན་ཏེ། བཅོམ་ལྡན་འདས་བྱམས་པས། གསུམ་གྱི་བསམ་གཏན་བདེ་བ་ཆུང་།།
བདག་བདེ་ཞེས་པ་ཡོངས་ཉམས་འགྱུར། །ཟད་འགྱུར་རྨོངས་དང་བཅས་པར་འདོད། །བྱང་
ཆུབ་སེམས་དཔའི་བཟློག་པའོ། །ཞེས་སོ། །དེ་ཉིད་ལས་དེ་དག་ལ་ཡོད་དེ་རྣམ་གསུམ་ཞེས་
བཤད་ཅེ་ན། དེ་ཟག་བཅས་གྱི་དབྱེ་བ་སྟེ། ཡན་ལག་གིས་དབྱེ་ན། བསམ་གཏན་དང་པོའི་
དངོས་གཞི་རྟོག་པ་དང་བཅས་ཤིང་དཔྱོད་པ་དང་བཅས་པ། དངོས་གཞི་ཁྱད་པར་ཅན་རྟོག་པ་
མེད་ལ་དཔྱོད་པ་ཙམ། གཉིས་པ་ཡན་ཆད་རྟོག་པ་ཡང་མེད་ལ་དཔྱོད་པ་ཡང་མེད་པའོ། །ཡོན་
ཏན་གྱིས་དབྱེ་ན། བསམ་གཏན་དང་པོ་དང་གཉིས་པ་ལ་དགའ་བ་དང་ལྡན། གསུམ་པ་ལ་
བསམ་པ་དང་ལྡན། བཞི་པ་ཚོར་བ་བཏང་སྙོམས་དང་ལྡན་ནོ། །བྱེད་པས་དབྱེ་ན། བདེ་བར་
གནས་པ་དང་། ཡོན་ཏན་སྒྲུབ་པ་དང་། སེམས་ཅན་དོན་བྱེད་པའི་བསམ་གཏན་ཞེས་ཟེར་ཏེ།
ཐམས་ཅད་ཀྱང་སྔ་མ་གཉིས་ཁོ་ནར་འདུའོ། །འབྲས་བུ་ནི། སྤང་བྱ་འདོད་ཡོན་ལ་ཞེན་པ་སྤོང་།
ཐོབ་བྱ་མངོན་པར་ཤེས་པའི་གནས་ལ་དབང་བ་སྟེ། སྡུད་པར། བསམ་གཏན་གྱིས་ནི་འདོད་
པའི་ཡོན་ཏན་སྨད་པ་འདོར། །རིག་དང་མངོན་པར་ཤེས་དང་ཏིང་འཛིན་མངོན་པར་བསྒྲུབས།།
ཞེས་དང་། དགོངས་པ་ངེས་པར་འགྲེལ་པ་ལས། བཅོམ་ལྡན་འདས་དེ་དག་གི་འབྲས་བུ་གང་
ལགས་པར་བརྗོད་པར་བགྱི། བྱམས་པ་སེམས་རྣམ་པར་དག་པ་ནི་འབྲས་བུ་ཡིན་ནོ། །ཤེས་
རབ་རྣམ་པར་དག་པ་ནི་འབྲས་བུ་ཡིན་ནོ་ཞེས་དང་། མདོ་སྡེ་རྒྱན་དེ་ལས། བདེ་བ་སྐྱེད་པར་
བྱེད་པ་དང་། །མངོན་ཤེས་གནས་ལ་དབང་བསྒྱུར་བ། །ཞེས་དང་། སྤང་བྱ་སྤོང་བའི་དབང་དུ་
བྱས་ནས་སློབ་དཔོན་ཉིད་ཀྱིས། མཉམ་པར་བཞག་པའི་འབྲས་བུ་ནི་ཉོན་མོངས་པ་སྦྱོང་བ་མ་
- 1
T
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
གཏོགས་པ་ཅི་ཡང་མེད་པས་ཞེས་སོ། །
གཉིས་པ་གཞུང་གི་དོན་ལ་གསུམ་ལས། མཚམས་སྦྱར་བ་ནི། དེ་ལྟར་ཞེས་པས་
སེམས་འདུལ་བས་གཡེང་བ་སྤང་བ་སྟེ། སློབ་དཔོན་ཉིད་ཀྱིས། རྣམ་པར་གཡེང་བ་ཞི་བར་བྱ་
བ་ལ་མི་བརྩོན་པས་སེམས་མཉམ་པར་འཇོག་པར་མི་འགྱུར་བས་ཞེས་གསུངས་པས། ཡུལ་
རྐྱེན་གྱི་ཉེས་པ་བཟློག་པའི་ཕྱིར་རོ། །དོན་དངོས་ལ་གསུམ་སྟེ། ཞི་གནས་ཀྱི་མི་མཐུན་པའི་
ཕྱོགས་སྤོང་བ། དབེན་པའི་ཡོན་ཏན་བསྒོམ་པ། དམིགས་པ་ཡིད་ལ་བྱ་བའོ། །དང་པོ་ལ་
གསུམ་ལས། མདོར་བསྟན་པ་ལ། འཇིག་རྟེན་དང་རྣམ་རྟོག་དོར་བ། དེ་གཉིས་མི་སྤོང་བའི་
རྒྱུ་བཤད་པ། ཟུང་དུ་འཇུག་པས་ཉོན་མོངས་སྤོང་བ་གསུམ། དེ་བས་ཞེས་རྩ་བ་གཉིས་དང་།
བཞི་དང༌། བཞི་ཡིས་བསྟན་ལ། ཐ་མའི་རྩ་བ་བཞི་ཡིས་ལམ་གྱི་ངོ་བོ། བྱེད་པ། གོ་རིམ། རྒྱུ་
བཤད་མོད། དོན་འདི་ག་ཡ་གོ་རིའི་མདོ་ལས། བྱང་ཆུབ་སེམས་དཔའ་རྣམས་ཀྱི་ལམ་ནི་
མདོར་བསྡུ་ན་གཉིས་ཏེ། བྱང་ཆུབ་སེམས་དཔའ་དག་ལམ་འདི་གཉིས་དང་ལྡན་ན་མྱུར་དུ་བླ་
ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བའོ། །
གཉིས་གང་ཞེ་ན། འདི་ལྟ་སྟེ། ཐབས་དང་ཤེས་རབ་བོ་ཞེས་དང་། ཡུམ་ལས། དེ་སེམས་ཅན་
དེ་དག་གི་དོན་དུ་བསམ་གཏན་གྱི་ཕ་རོལ་ཏུ་ཕྱིན་པ་ལ་སྤྱོད་པས་སེམས་གཡེང་བར་མི་འགྱུར་
རོ༑ ༑དེ་ཅིའི་ཕྱིར་ཞེ་ན། འདི་དེ་ལྟར་དེ་འདི་སྙམ་དུ་སེམས་གཡེང་བ་ལ་ནི་འཇིག་རྟེན་པའི་
བསམ་གཏན་ཡང་སྐྱེ་བ་དཀོན་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལྟ་ཅི་
སྨོས། དེ་བས་ན་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་
པར་སངས་མ་རྒྱས་ཀྱི་བར་དུ་སེམས་མི་གཡེང་བར་བྱའོ་ཞེས་དང༌། མདོ་སྡེ་རྒྱན་ལས། ཡང་
དག་གནས་པ་ལ་བརྟེན་ནས། །སེམས་ལ་སེམས་ནི་འཇོག་ཕྱིར་དང་། །ཆོས་རབ་རྣམ་པར་
འབྱེད་པའི་ཕྱིར། །བརྟན་པའི་ཞི་གནས་ལྷག་མཐོང་ཡིན། །ཞེས་དང༌། སློབ་དཔོན་ཀླུ་སྒྲུབ་
- 1
[
) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས། ཤེས་རབ་མེད་ལ་བསམ་གཏན་ཡོད་མིན་ཏེ། །བསམ་གཏན་མེད་ལ་ཡང་ནི་ཤེས་རབ་
མེད། །ཅེས་བཤད་དོ། །དེས་ན་ཞི་གནས་ཀྱི་སེམས་ལས་སུ་རུང་བར་བྱས་པས་ལྷག་མཐོང་
བདག་མེད་གཉིས་རྟོགས་པ་དང༌། འཕགས་པ་སློབ་པའི་ལམ་གྱི་ཡོན་ཏན་གྱི་ཆོས་རྣམས་
ཐོབ་པ་དང་མཐར་ཐུག་པ་སངས་རྒྱས་ཀྱི་ཡོན་ཏན་རྣམས་འགྲུབ་པའོ། ། །
རྒྱས་པར་བཤད་པ་ལ་གཉིས་ལས། འཇིག་རྟེན་དོར་བ་ལ་གསུམ། སེམས་ཅན་ལ་མ་
ཆགས་པར་སྒྲུབ་པ། རྙེད་སོགས་ལ་མ་ཆགས་པར་སྒྲུབ་པ། ཞེན་པའི་ཡུལ་གཞན་སྤང་བའོ།།
དང་པོ་ལ་གཉིས་ཀྱི་ཡུལ་ཅན་ཆགས་པའི་ཉེས་པ་ལྔ་འདོད་པ་དང་མི་འཕྲད་པ། མ་མཐོང་ན་
གདུང་བ་སྐྱེ་བ། ཆོག་མི་ཤེས་པ། ཐར་པ་སྒྲིབ་པ། དལ་འབྱོར་ཆུད་གསོན་པ་རྣམས་མི་རྟག་
ཅེས་པ་ནས་རྩ་བ་བཞི་དང་། གཉིས་དང་། གཉིས་དང་། བཞི་དང་། གཉིས་ཀྱིས་བསྟན་ཏོ། །
གཉིས་པ་ཆགས་བྱ་ཡུལ་གྱི་ཉེས་པ་ལ་དོན་བརྒྱད། རྟག་པ་མེད་པའི་ཞེས་པ་ནས་ཚིགས་
བཅད་ཕྱེད་དང་དགུ་ལས། དགེ་བའི་འབྲས་བུ་གཞན་དུ་མི་འགྱུར་བས། གཡུང་དྲུང་ཆོས་ཏེ་
བྱང་ཆུབ་གསུམ་མོ། །དེས་ཀྱང་ཞེས་པ་བྱིས་པ་བསྟེན་པའི་ཉེས་དམིགས་ཏེ། ཟླ་བ་སྒྲོན་མ་
ལས། བྱིས་པ་ཇི་ལྟར་ཡུན་རིང་ལེགས་བསྟེན་ཡང་། །དེ་དག་ཕྱིར་ཞིང་མི་མཛའ་དགྲར་གྱུར་
ཞེས། །བྱིས་པའི་ངོ་བོ་ཉིད་ཀྱི་རྒྱུ་ཤེས་ནས། །མཁས་པ་བྱིས་པ་དག་དང་བསྟེན་མི་བྱེད། །
ཅེས་དང༌། ཡང་ཏིང་ངེ་འཛིན་གྱི་རྒྱལ་པོ་ལས། སོ་སོ་སྐྱེ་བོ་ལ་ནི་མཛའ་བ་མེད། །ཆོས་དང་
མཐུན་པའི་ཚིག་གིས་སྨྲས་གྱུར་ཀྱང་། ཁྲོ་དང་ཞེ་སྡང་ཡིད་མི་ཆེས་པ་དག །རབ་ཏུ་སྨྲ་སྟེ་འདི་
ནི་བྱིས་པའི་ཆོས། །དེ་ནི་རྣམ་པར་ཤེས་ན་ཡིད་མི་རྟོན། །བྱིས་པ་རྣམས་ནི་བྱིས་པ་རྣམས་དང་
མཚུངས། །དཔེར་ན་ངན་སྐྱུགས་དང་ནི་ངན་སྐྱུགས་བཞིན། །མཁས་པ་རྣམས་ནི་མཁས་དང་
ལྷན་ཅིག་སྟེ། །མར་དང་མར་གྱི་ཉིང་ཁུ་མཚུངས་པ་བཞིན། །ཞེས་སོ། །དེ་ལྟར་ན་བསྡུ་བ་བཞི་
ཇི་ལྟར་འགྲུབ་ཅེ་ན། དེ་དག་གི་དོན་རྒྱ་ཆེན་པོར་འགྱུར་ན། མི་འགལ་ཏེ། དྲག་ཤུལ་ཅན་གྱིས་
བ 1
1_G -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞོལ་རྒྱུན་བཞུགས། ༼༣
ཞུས་པ་ལས། ཆོས་ཉན་པ་དང༌། སེམས་ཅན་སྨིན་པ་དང༌། སངས་རྒྱས་མཆོད་པ་དང་། རིམ་
གྲོ་བྱ་བ་དང༌། ཐམས་ཅད་མཁྱེན་པའི་སེམས་འདྲེས་པ་མེད་པ་དང་འགྲོགས་པའོ། །དེ་ལས་
གཞན་དུ་འགྲོགས་པ་དང༌ བྲལ་བར་བྱའོ་ཞེས་ གསུངས་སོ། །འོན་ཀྱང་གཞན་གྱི་སེམས་
བསྲུང་བར་བྱ་བས་ན་དགའ་བར་འགྱུར་བའི་གཏམ་ནི་སློབ་དཔོན་ཉིད་ཀྱིས། ཀུན་ཏུ་མི་རྒོད་
འཇམ་པ་དང་། །རན་ཅིང་སྙན་པར་སྨྲ་བ་ཡིས། །སྐལ་ཅན་སྐྱེ་བོ་འདུན་པར་འགྱུར། །ཞེས་སོ།།
ཡུལ་རྐྱེན་གྱིས་མི་གནོད་པར་བྱ་བ་ནི། བུང་བའི་དཔེ་ཡིས་སོ། །གཉིས་པ་རྙེད་སོགས་ལ་མ་
ཆགས་པར་སྒྲུབ་པ་ལ་གཉིས་ལས། ཡུལ་གྱི་ཉེས་པ་ལ་དྲེགས་པའི་དང་། ཆགས་པའི་ཉེས་པ་
གཉིས་བདག་ནི་ཞེས་པ་ནས་རྩ་བ་བཞི་དང་དྲུག་གོ །
གཉིས་པ་ཡུལ་ཅན་གྱི་ཉེས་པ་ལ་གཉིས་ལས། འདི་དག་ཅེས་པས་གཡོ་བ་མེད་པ་
སྟེ་༑ རྙེད་གྲགས་ཀྱི་རྗེས་སུ་མི་འབྲང་བ་དང་། བདག་ལ་ཞེས་པ་ཕན་གནོད་མེད་པའོ། །
གསུམ་པ་ཞེན་པའི་ཡུལ་གཞན་སྤང་བ་ལ། མི་ནུས་པའི་གཞན་དོན་ལ་མ་ཞེན་པ། གྲོགས་
དང༌། གནས་བཟང་པོ་ལ་མ་ཞེན་པ། ལུས་ལ་མ་ཞེན་པ། དོན་བསྡུ་བ་ལྔའོ། །དང་པོ་ལ་
གཞན་རྗེས་སུ་འཛིན་པའི་མཐུ་མེད་པ། དེའི་འཐད་པ། ལུང་དང་སྦྱར་བ་གསུམ། སེམས་ཅན་
ཞེས་དང་། སེམས་རྙེད་ཅེས་དང་། གང་ཕྱིར་ཞེས་ཏེ། ཟླ་བ་སྒྲོན་མ་ལས། འདི་དག་བདག་ལ་
གནོད་སེམས་ལྡན་པ་ཞེས། །མཁས་པས་བྱིས་པ་རྣམས་དང་བསྟེན་མི་བྱེད། །བསྟི་སྟང་བྱས་
ཏེ་བྱིས་པ་ཡོངས་སུ་སྤོངས། །བྱིས་པའི་ཆོས་ལ་འདྲིས་པར་ཡོངས་མི་བྱེད། །བྱིས་པ་ཇི་སྲིད་
ཡུན་རིང་ལེགས་བསྟེན་ཀྱང་། །ཞེས་རྩ་བ་བཞི་སྔ་མ་བཞིན་ནོ། །གཉིས་པ་དང་གསུམ་པ་ནི་
ནགས་ན་ཞེས་ཚིགས་བཅད་གསུམ་དང་གཉིས་ཏེ། སློབ་དཔོན་ཉིད་ཀྱིས། འདྲེན་མར་སྤྱོད་
པས་མཉམ་པར་བཞག་དཀའ་བར་འགྱུར་ཏེ། དེའི་ཕྱིར་དེ་ནས་ནགས་སུ་གནས་པར་བྱ་ཞེས་
སོ༑ ༑ལུས་ལ་མ་ཞེན་པ་ལ། མི་གཙང་བ། མཛའ་བ་ངེས་པར་འབྲལ་བ། ཡིད་བརྟན་པའི་
- 1 17 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་མ་ཡིན་པ། དབེན་པའི་གནས་ངེས་པར་འཛིན་པ། མི་གཡེང་བའི་ཡོན་ཏན་བསྟེན་པ་
རྣམས་དུར་ཁྲོད་ཅེས་པ་ནས། ཚིགས་སུ་བཅད་པ་ཕྱེད་དང་བརྒྱད་ཀྱིས་བསྟན་ལ། དེ་བས་
ཞེས་པ་ལྔ་པ་དོན་བསྡུ་བའོ། །
གཉིས་པ་རྣམ་པར་རྟོག་པ་དོར་བ་ལ་གཉིས་ལས། མདོར་བསྟན་པ་ནི། བསམ་པ་
གཞན་ཞེས་པ། ཕྱི་དང་ནང་ལ་འདོད་པའི་རྣམ་རྟོག་དང་། སྡང་བས་གནོད་སེམས་དང་། བརྩེ་
བ་མེད་པས་རྣམ་པར་འཚེ་བའི་རྣམ་པར་རྟོག་པའམ། གཞན་གྱི་འཁྲུལ་པ་ལ་རྟོག་པའམ།
བདག་གཙོར་བྱེད་པའོ། །བདག་ལ་སེམས་པ་ནི། དམིགས་པ་བཟང་པོ་ལ་བློ་བཞག་ཅིང་།
དེའི་གེགས་བྱིང་རྒོད་བསལ་བ་དང༌། མྱུར་དུ་འཇུག་པའི་བརྩོན་འགྲུས་བསྐྱེད་པའོ། །རྒྱས་
པར་བཤད་པ་ལ་གསུམ་ལས། ཚེ་འདི་ཕྱི་གཉིས་ཀྱི་ཉེས་པ་འབྲས་བུ་འཇིགས་པ་དང་བཅས་
པར་བརྟག་པ་ནི། འཇིག་རྟེན་ཞེས་ཏེ། འདོད་པ་ལ་གདམས་པའི་མདོ་ལས། དགེ་སློང་དག་
འདོད་པ་ལས་སེམས་ཟློག་ཅིག །ལམ་འདི་ནི་འཇིགས་པ་དང་བཅས་པའོ། །ཐིབས་པོ་དང་
བཅས་པའོ། །ལམ་གོལ་བའོ། །ལམ་ངན་པའོ། །ལམ་ ཁ་ བྲག་གོ །སྐྱེས་བུ་དམ་པ་མ་ཡིན་
པས་བསྟེན་པའོ་ཞེས་དང༌། བུ་མོ་ཟླ་མཆོག་གིས་ཞུས་པ་ལས་ཀྱང་། འདོད་པའི་ཁོལ་པོ་
རྣམས་ནི་གཤེག་ཅིང་གཏུབ། །དུ་བས་བདུག་ཅིང་འཆིང་དང་བརྡེག་པ་དང་། །སྡིག་དང་མགོ་
དང་རྐང་པ་ལག་པ་དང་། །མིག་དང་སྣ་དང་རྣ་བ་བཅད་ཕྱུང་འགྱུར། །ཞེས་གསུངས་སོ། ། །
གཉིས་པ་རང་གི་ངོ་བོ་མི་གཙང་བར་བརྟག་པ་ལ་གཉིས་ལས། དུར་ཁྲོད་ཀྱི་ཆོས་
ལ་སྦྱར་བ་ལ་དོན་དྲུག །ཕོ་ཉ་ཕོ་ཉ་མོ་ཡིས་ཞེས་པ་ནས་ཚིགས་སུ་བཅད་པ་དགུའོ། །གསོན་
པོའི་ཆོས་ལ་སྦྱར་བ་ལ་གསུམ། མི་གཙང་བར་མངོན་སུམ་དུ་གྱུར་པ་ཆོས་ལྔ་དང༌། རྗེས་སུ་
དཔག་པས་ངེས་པ་ལ་ལྔ་དང་། གཙང་མའི་མཚན་མ་དགག་ལ་གསུམ་ཡོད་པ་རྣམས། ཟས་
ནི་གཅིག་པུ་ཞེས་པ་ནས་ཚིགས་བཅད་དགུ་དང་། ས་ཕྱོགས་མི་གཙང་ཞེས་ཚིགས་བཅད་
- 1 ]
8-



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
བདུན་དང་། ལུས་ལ་བསྐུས་པ་ཞེས་ཚིགས་སུ་བཅད་པ་དྲུག་གོ །
གསུམ་པ་རྒྱུས་གནོད་པ་མང་བར་བརྟགས་པ་ལ་གཉིས་ལས། མདོར་བསྟན་པ་ནི།
དེ་ལྟར་ཞེས་པ། རྩོལ་བ་དུ་མས་ཚེ་འདིར་ཤ་ཐང་པ་དང་། ཕྱི་མར་ངན་འགྲོ་བསྐྱེད་པས་སོ། །
གཉིས་པ་རྒྱས་པར་བཤད་པ་ལ་བདུན་ལས། འདོད་པ་སྤྱོད་པའི་མཐུ་མེད་པ་ནི། བྱིས་པ་
ཞེས་ཏེ། བྱིས་པ། དར་ལ་བབ་པ། རྒས་པ་གསུམ་པོ་ལ་རྒྱུ་མ་ཚང་བ་སྐབས་མི་རྙེད་པ་ཚེ་
གཏུག་པའི་ཉེས་པ་གསུམ་མོ། །སྐབས་མི་རྙེད་པ་དང་རང་དབང་མེད་པ་ནི་འདོད་ལྡན་ཞེས་
དང༌། ལ་ལ་ཞེས་ཚིགས་བཅད་གསུམ་གསུམ་མོ། །དུས་གསུམ་དང་འབྲེལ་བའི་ཉེས་པས་
ཐར་པ་འགོག་པ་ནི། བསག་དང་ཞེས་པ། བར་དུ། ཐ་མར་ཏེ། མདོར་ན་ནོར་སྡུག་བསྔལ་གྱི་
རྩ་བ་ཡིན་ཏེ། འཕགས་པ་ལྷག་པའི་བསམ་པ་ལ་བསྐུལ་བའི་མདོ་ལས། ནོར་མང་གིས་ནི་ཅི་
ཞིག་བྱ། །རྒྱ་མཚོ་ལ་ནི་ཀླུ་རྣམས་བཞིན། །གང་དག་ལ་ནི་ཆོག་མེད་པ། །མ་བསྡམས་དེ་དག་
དབུལ་པོ་ཡིན། །རྨོངས་པ་དེ་དག་ཚེ་འདི་དང་། །ཕ་རོལ་ཏུ་ཡང་དབུལ་པོར་འགྱུར། །ཞེས་སོ།།
དཔེས་ཉེས་པ་བསྡུས་ཏེ་བསྟན་པ། དལ་འབྱོར་ཆུད་གསོན་པ། ཉེས་པ་རྣམས་རྒྱ་ཆེར་ཤེས་
པར་བྱས་ལ་ཐར་པ་ལ་བློ་སྦྱར་བ་གསུམ། འདོད་ལྡན་ཞེས་དང་། ཕྱུགས་ཀྱིས་ཞེས་དང༌།
འདོད་པས་ཞེས་སོ། །
གཉིས་པ་དབེན་པའི་ཡོན་ཏན་ལ་གསུམ་གྱི། ཕུན་སུམ་ཚོགས་པའི་ཁྱད་པར་ལ།
མདོར་བསྟན་པ་དེ་ལྟར་ཞེས་པ་དང༌། འགལ་རྐྱེན་མེད་པ་རྩོད་དང་ཞེས་དང་། མཐུན་རྐྱེན་
ཚང་བ་སྐལ་ལྡན་ཏེ། རྒྱལ་པོ་འགའ་ཞིག་ལུས་ཙནྡན་གྱིས་བྱུགས་པ། ཁང་བཟངས་མཆོག་ན་
གནས་པ། བསིལ་ཡབ་ཀྱིས་གཡོབ་པ། རྒྱལ་སྲིད་བསྐྱང་བའི་བསམ་པས་འཆགས་པ་ལྟར།
ནགས་ན་གནས་པའི་རྒྱལ་སྲས་དེ་ལ་ཉི་ཟླའི་འོད་ཀྱི་སྒྲོན་མ་དང༌། རྡོ་ལེབ་ཀྱི་ཁང་བཟང་
ཉམས་དགའ་བ། ནགས་ཀྱི་སེར་བུ་འཇམ་པོའི་རླུང་ཡབ་དང༌། གཞན་དོན་དང་དེ་ལ་ཕན་
མ |
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་བསམ་པས་གནས་པ་དེ་རྒྱལ་པོ་ལྟ་བུའོ། །བདེ་བའི་ཁྱད་པར་དང་། རྙེད་དཀའ་བའི་ཁྱད་
པར། ཁང་སྟོང་ཞེས་དང་། རང་དབང་ཞེས་སོ། །
སྤྱི་དོན་གསུམ་པ་ཞི་གནས་ཀྱི་དམིགས་པ་ཡིད་ལ་བྱ་བ་ལ་གསུམ་ལས། མདོར་
བསྟན་པ་དེ་ལ་སོགས་ཞེས་སོ། །རྒྱས་པར་བཤད་པ་ལ་གཉིས་ཏེ། བདག་གཞན་མཉམ་པར་
བསྒོམ་ པ་ དང་། བརྗེ་བར་བསྒོམ་པའོ། །དང་པོ་ནི། དེ་ལྟར་ཞི་གནས་ཀྱི་མི་མཐུན་པའི་
ཕྱོགས་ནི་སེམས་ཅན་དང༌། ཕྱི་རོལ་རྙེད་པ་ལ་སོགས་པ་ཐམས་ཅད་ལ་ཆགས་པ་སྤུངས་ནས།
ཡོན་ཏན་དུ་མ་དང་ལྡན་པའི་གནས་དེར། བདག་རྒྱུད་ཀྱི་བདེ་སྡུག་ལ་བླང་དོར་བྱེད་པ་ལྟར།
རྩ་བའི་མ་ནས་བརྩམས་ཏེ་སེམས་ཅན་ཐམས་ཅད་ལ་རྒྱུ་མཚན་མཚུངས་པའི་ཚུལ་གྱིས་
བསྒོམ་པ་ནི་ཐོག་མར་བྱང་ཆུབ་ཀྱི་སེམས་སྦྱང་བ་སྟེ། འདི་ལ་མདོར་བསྟན་པ་བདག་དང་ཞེས་
རྩ་བ་གཉིས་སོ། །གཉིས་པ་རྒྱས་པར་བཤད་པ་ལ་གསུམ་སྟེ། སྡུག་བསྔལ་ཅན་བདག་ཏུ་
བཟུང་བས་བདག་གཞན་མཉམ་པ། སྡུག་བསྔལ་སྤང་བྱ་ཡིན་པར་མཉམ་པ། མཉམ་པར་
བསྒོམས་པའི་ཕན་ཡོན་ནོ། །དང་པོ་ལ་གསུམ་ལས། མདོར་བསྟན་པ་ནི། བདེ་དང་ཞེས་པ་
བླང་བྱ་དང་དོར་བྱར་མཚུངས་པའོ། །གཉིས་པ་དེ་སྒྲུབ་པ་ནི་ལག་པ་ལ་སོགས་ཞེས་པ། རང་
གཞན་རྒྱུད་ཐ་དད་ཀྱང་བདག་གིར་གཟུང་བར་ནུས་པ་དང༌། སྡུག་བསྔལ་མི་འདོད་ཅིང་བདེ་
བ་འདོད་པར་མཚུངས་པས་དེ་བསྲུང་ངོ་ཞེས་པའོ། །གསུམ་པ་དེ་རབ་ཏུ་ཕྱེ་སྟེ་བསྒོམ་པ་ནི།
གལ་ཏེ་བདག་གི་ཞེས་ཚིགས་བཅད་གཉིས་སོ། །གཉིས་པ་སྡུག་བསྔལ་སྤང་བྱར་མཚུངས་པ་
ལ་གསུམ་ལས། སྤང་བྱ་དང་བསྒྲུབ་བྱའི་རྟགས་དགོད་པ་བདག་གི་ཞེས། ཆོས་མཆོག་མན་
ཆད་དུ་མོས་པ་ཡིད་ལ་བྱེད་པ་དང༌། ས་དང་པོ་ནས་མངོན་གྱུར་དུ་ཡིད་ལ་བྱེད་དེ། མདོ་སྡེ་
རྒྱན་ལས། ཆོས་ཀྱི་དབྱིངས་ནི་མཉམ་པ་ཉིད། །རབ་ཏུ་རྟོགས་ནས་དེ་ཡི་ཚེ། །རྟག་ཏུ་སེམས་
ཅན་ཐམས་ཅད་ལ། །བདག་དང་མཚུངས་པའི་སེམས་ཐོབ་སྟེ། །སེམས་ཅན་རྣམས་ལ་བདག་
• 1 2 (】 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
མེད་དང༌། །སྡུག་བསྔལ་དང་ནི་དོན་བྱ་དང་། །ལན་མི་རེ་ལ་བདེ་སེམས་སྙོམས། །རྒྱལ་སྲས་
གཞན་དང་འདྲ་བ་ཡིན། །ཞེས་གསུངས་པ་ལྟ་བུའོ། །གཞན་རྒྱུད་ཀྱི་སྡུག་བསྔལ་དེ་བདག་
གིས་བསལ་བྱ་ཡིན་ཏེ། སྡུག་བསྔལ་ཙམ་ཡིན་པས། བདག་རྒྱུད་ཀྱི་དེ་བཞིན་ནོ་ཞེས་སྤང་
བྱའི་རྟགས་དང་། གཞན་གྱི་ཕན་བདེ་དེ་བདག་གིས་བསྒྲུབ་བྱ་ཡིན་ཏེ། བདེ་བ་ཙམ་ཡིན་པས་
བདག་རྒྱུད་ཀྱི་བཞིན་བསྒྲུབ་བྱའི་རྟགས་སོ། །ཡང་ན་སེམས་ཅན་ཡིན་པའི་ཕྱིར། བདག་ལུས་
བཞིན་ཞེས་སྦྱར་རོ། །གཉིས་པ་རྟགས་ གཉིས་ པའི་ ཁྱབ་པ་ བསྒྲུབ་པ། གང་ཚེ་ཞེས་པ།
གཞན་བདེ་བདག་གི་བསྒྲུབ་བྱ་མ་ཡིན་ཞེ་ན། བདག་རྒྱུད་ལ་ཡང་མཚུངས་སོ། །དེ་བསྒྲུབ་
པར་བྱ་བ་དེ་བདག་ལ་ཕན་པས་ཞེ་ན། གཞན་བདེ་ཡང་དེ་ལ་ཕན་པས་སོ། །
གསུམ་པ་རྟགས་དང་པོའི་ཁྱབ་པ་སྒྲུབ་པ་ལ་གཉིས་ཏེ། ཁྱད་པ་མ་གྲུབ་པར་རྟོག་པ་
དགག་པ་དང་། གྲུབ་པ་ལ་འཁྲུལ་པ་སྤང་བའོ། །དང་པོ་ལ་གསུམ་ལས་སྡུག་བསྔལ་སྤང་བྱར་
མཚུངས་པ། གང་ཚེ་ཞེས་པ་སྟེ་འདས་མ་ཐག་པར་བརྗོད་དོ། །གཉིས་པ་མི་མཚུངས་པའི་རྒྱུ་
མཚན་དགག་པ་ལ་བཞི་ལས། གནོད་མི་གནོད་ཀྱི་རྒྱུ་མཚན་དགག་པ་ལ་གལ་ཏེ་ཞེས་པའོ། །
བདག་གཅིག་པུར་འཛིན་པ་འཁྲུལ་པ། ལུས་ཀྱི་ཐ་དད་པས་འཁྲུལ་པ། མི་རིགས་པར་འཛིན་
པ་སྤངས་པ་དཔེས་བསྟན་པ་རྣམས། བདག་གིས་ཞེས་དང་། གང་ཚེ་ཞེས་དང་། གལ་ཏེ་ཞེས་
པའོ། །
གསུམ་པ་སྐབས་ཀྱི་དོན་བསྡུ་བ་ནི། སྡུག་བསྔལ་ཞེས་པ། བདག་གཞན་ངོ་བོ་ཐ་
དད་པས་གཞན་གྱི་སྡུག་བསྔལ་བདག་གི་མ་ཡིན་པ་ལྟར། ལུས་དང་སེམས་ཀྱི་སྡུག་བསྔལ་
དང་སྐད་ཅིག་ཀྱང་ཐ་དད་པས་མྱོང་བ་པོ་བདག་དེ་མེད་ལ་དེས་ན་སྡུག་བསྔལ་བ་དེ་སུ་ཞིག་
ཡིན་ཞེས་པའོ། །དེས་ན་བདག་གཞན་གཉིས་ཀ་བདེན་པར་མ་གྲུབ་ལ། ཐ་སྙད་ཙམ་དུ་ཆོས་
མཚུངས་པས། གནོད་མི་གནོད་དུ་འཛིན་པ་དོར་ཅིག་ཅེས་པ་དང༌། གཞན་གྱི་བཟློག་བྱ་མ་
- 1
2
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ན་རང་ལའང་མཚུངས་པ། སྡུག་བསྔལ་ཞེས་རྩ་བ་གཉིས་དང་བཞིའོ། །
གཉིས་པ་གྲུབ་པ་ལ་འཁྲུལ་པ་སྤང་བ་ལ་གསུམ་ལས། རྒོལ་བ་དགོད་པ་ནི།
སྙིང་རྗེ་ཞེས་པ། གལ་ཏེ་སྡུག་བསྔལ་ལ་སྤང་བྱས་ཁྱབ་ན་སྙིང་རྗེས་གཞན་དོན་དུ་དཀའ་བ་
སྤྱོད་པའང་སྤང་བྱར་འགྱུར་ལ། མ་ཡིན་ན་སྡུག་བསྔལ་ཡིན་ཕྱིར་ཞེས་པ་དང་འགལ་ཞེ་ན།
རྟགས་ཀྱི་ངོ་བོ་སྡུག་བསྔལ་ཡིན་ལ། དེ་གཞན་དོན་ལ་མེད་དེ། འགྲོ་བའི་ངན་སོང་ལ་སོགས་
པའི་སྡུག་བསྔལ་སེལ་བའི་ཐབས་ལ་བསམས་ནས་འཇུག་པས། ཇི་ལྟར་དེའི་དཀའ་སྤྱོད་དེ་
ངོ་བོ་བདེ་བ་ཉིད་ཡིན་ཏེ། མདོ་སྡེ་རྒྱན་ལས། སྙིང་རྗེའི་འཆུ་བ་བྱམས་པ་སྟེ། །དེ་སྡུག་བསྔལ་
ན་བདེ་བ་ཡིན། །ཞེས་དང་། འདི་ལྟར་འདི་དག་ལ་ནི་སྡུག་བསྔལ་ཡང་། །བརྩིས་བསྐྱེད་བདེ་
བ་གཞལ་དུ་མེད་པ་འབྱུང་། །ཞེས་དང༌། སེམས་ཅན་ཆེད་དུ་དམྱལ་བའི་སྲིད་པར་གནས་པ་
ཡི༑ ༑སྡུག་བསྔལ་མི་ཟད་ཅིས་ཀྱང་རྒྱལ་སྲས་གནོད་བྱེད་མིན། །ཞེས་གསུངས་སོ། ཁྱད་པར་
མ་ཞུགས་པ་ནི། གལ་ཏེ་ཞེས་པ་དོན་མེད་པའི་སྡུག་བསྔལ་སྤང་བྱར་བརྗོད་ཀྱི། དོན་ཆེན་པོའི་
དེ་བསྒྲུབ་བྱ་ཡིན་པས་མེ་ཏོག་ཟླ་མཛེས་བཞིན་ཏེ། ཟླ་བ་སྒྲོན་མ་ལས། བྱང་ཆུབ་སེམས་
དཔའ་མེ་ཏོག་ཟླ་མཛེས་ཀུན་ཏུ་བཟང་པོ་ལྟ་བུའི་ནགས་ཁྲོད་ན་དབེན་པར་གནས་པ་ན། རྒྱལ་
པོ་དཔའ་སྤྲིན་འཁོར་དང་བཅས་པ་ལ་གཟིགས་པ་བཞིན་ནོ། །
གསུམ་པ་མཉམ་པར་བསྒོམས་པའི་ཕན་ཡོན་ལ་བཞི་ལས། གཞན་དོན་ལ་དགའ་
བས་འཇུག་པ་དེ་ལྟར་ཞེས་པ་སྟེ། སློབ་དཔོན་འཕགས་པས། གཞན་གྱི་སྡུག་བསྔལ་མི་བཟོད་
པ༑ ༑བསམ་གཏན་བདེ་བ་དོར་ནས་ཀྱང་། །མནར་མེད་པར་ཡང་འཇུག་པར་བྱེད། །འདི་ནི་
ངོ་མཚར་འདི་བསྔགས་འོས། །ཞེས་པ་ལྟ་བུའོ། །དགའ་བ་དེ་མཆོག་ཏུ་གྱུར་པ། སེམས་ཅན་
རྣམས་ཞེས་པ། གཞན་དོན་གྲུབ་པ་ཉིད་རང་དོན་ཡིན་པས་ཐར་པ་ཙམ་དོན་མ་ཡིན་ཏེ། བུ་
གཅིག་པའི་མ་བཞིན། དོན་འདི་མདོ་སྡེ་རྒྱན་ལས་ཀྱང་གསུངས་སོ། །རང་གི་དྲེགས་པ་ཞི་བ་
- 1
2 3 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
དང༌། འབྲས་བུ་ལ་རེ་བ་མེད་པ་ནི། དེ་ལྟར་ཞེས་དང་། གཅིག་ཏུ་ཞེས་ཏེ། རང་དོན་ལ་འདུན་
པ་མེད་པས་སོ། །མཇུག་བསྡུས་ཏེ་གདམས་པ་ལ། གཞན་ཆེས་ཆེར་བཟུང་བ་དང༌། མཉམ་
པར་བཟུང་བར་ནུས་པ་གཉིས་དེ་བས་ཞེས་དང་། གོམས་པ་ཡིས་ཞེས་པའོ། ། །
གཉིས་པ་བདག་གཞན་བརྗེ་བ་ལ་གཉིས་ལས། མདོར་བསྟན་པ། བདག་ཉིད་
ཅེས་རྩ་བ་བཞི་སྟེ། སློབ་དཔོན་ཉིད་ཀྱིས། གང་ལ་འབད་པ་བྱས་ན་སེམས་དག་པར་འགྱུར་
ཞེ་ན། བདག་ལ་བསྟོད་པ་དང་གཞན་ལ་བརྙས་པ་སྤང་བའོ། །འདི་གཉིས་ཀྱི་རྩ་བ་ནི་བདག་
དང་སེམས་ཅན་དུ་བལྟ་བ་སྟེ། དེ་ཡང་འདི་ལྟར་གོམས་པར་བྱས་ན་སྤང་སླ་བར་འགྱུར་ཏེ།
གཞན་ལ་གུས་པར་བྱ་བ་དང༌། བདག་ཁྱད་དུ་གསད་པར་དེ་ལྟར་བསྒོམ་པར་བྱའོ་ཞེས་
གསུངས་པས་སོ། །རྒྱས་པར་བཤད་པ་ལ་གསུམ་གྱི། དང་པོ་བརྗེ་བའི་མཚན་ཉིད་བཤད་པ་
ལ་བཞི་སྟེ། གཞན་བླང་བ། བདག་གཅེས་པར་འཛིན་པ་དོར་བ། བདག་གཞན་གཙོར་བྱེད་
པའི་སྐྱོན་དང་ཡོན་ཏན། དོན་བསྡུ་བའོ། །དང་པོ་ལ་བདུན་ལས། བརྗེ་བར་ནུས་པ། དྲེགས་
པ་ཞི་བ། འབྲས་བུ་ལ་མི་ལྟོས་པ། སྒྲུབ་བྱེད་ལ་འབད་པ་རྣམས་ཇི་ལྟར་ཞེས་དང༌། དེ་ལྟར་ན་
ནི་ཞེས་དང༌། བདག་ཉིད་ཅེས་དང༌། དེ་བས་ཞེས་པའོ། །གཞན་དོན་ཆེས་ཆེར་གཟུང་བ་དེ་
བས་མགོན་པོ་སྤྱན་རས་གཟིགས་ཏེ། དེས་གཞན་དོན་ཇི་ལྟར་སྨོན་པ། ཟ་མ་ཏོག་བཀོད་པའི་
མདོ་ལས། གང་བདག་གི་མིང་འཛིན་པ་དེ་འཁོར་གྱི་ནང་དུ་བག་ཚ་བའི་འཇིགས་པ་དང་བྲལ་
བར་གྱུར་ཅིག་ཅེས་གསུངས་སོ། །གོམས་པས་འགྲུབ་པ་ནི་དཀའ་ལས་ཞེས་རྩ་བ་བཞིའོ། །
བདག་གཞན་སྡུག་བསྔལ་ལས་གྲོལ་བ་གང་ཞིག་ཅེས་པ་བློ་དམན་པས་མོས་པ་ཙམ་ཡང་བྱ་
དཀའ་བས་གསང་བའི་དམ་པའོ། །
གཉིས་པ་བདག་གཅེས་པར་འཛིན་པ་དོར་བ་ལ་གཉིས་ལས། སྐྲག་པའི་གནས་མ་
ཡིན་པ་ལ་སྐྲག་པ། བདག་ལུས་ཞེས་པ། ལུས་ཉེས་པའི་འབྱུང་གནས་སོ། །ཉེས་སྤྱོད་ལ་སྦྱོར་
- 1
2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ལ་ལུས་གང་ཞེས་པ་སྟེ། དེའི་རྒྱུས་ཕ་དང་མ་ཡང་གསོད་དེ། ཤཱཀྱ་མཐོང་ལྡན་གྱིས་ལྷས་
བྱིན་གྱི་ངག་ལ་བརྟེན་ནས་ཕ་གཟུགས་ཅན་སྙིང་པོ་བསད་པ་དང༌། ཤཱཀྱ་བདེ་བྱེད་ཀྱིས་སེར་
སྐྱའི་བཟང་མོ་ལ་ཆགས་པས་རང་གི་མ་བསད་པ་དང༌། མ་རུངས་པའི་ལས་དཀོན་མཆོག་
གསུམ་གྱི་དཀོར་བརྐུ་བ་ལ་སོགས་པ་སྟེ། དེས་མནར་མེད་དུ་ལྟུང་བས་ཁེ་དང་རིམ་གྲོ་ལ་
སོགས་པ་དགྲ་ལྟར་བལྟའོ། །གསུམ་པ་བདག་གཞན་གཙོ་བོར་བྱེད་པའི་སྐྱོན་དང་ཡོན་ཏན་
ལ་གསུམ་གྱི། དང་པོ་སྐྱོན་ཡོན་གྱི་རྣམ་གྲངས་ལ་དོན་བཞིར་བྱས་ཏེ། གལ་ཏེ་བྱིན་ན་ཞེས་པ་
ནས་ཚིགས་བཅད་དྲུག་གོ །གཉིས་པ་དེས་ན་གཅེས་པར་འཛིན་པ་དོར་བ་ལ་གཉིས་ལས།
དོན་དངོས་ནི་བདག་བདེ་ཞེས་པ་སྟེ། བདག་གཞན་བརྗེ་བའི་སེམས་དོར་ན། རྒྱུ་དེས་བྱང་
ཆུབ་སེམས་དཔའི་མིང་ཅན་དེ་ངན་སོང་དུ་ལྟུང་སྟེ། སེམས་འགྲེལ་ལས། བཀྲེས་དང་སྐོམ་
དང་ཕན་ཚུན་དུ། །གསོད་དང་འཇོམས་པའི་སྡུག་བསྔལ་གང་། །བཟོད་པ་བཟློག་པར་དཀའ་
བ་དེ། །སེམས་ཅན་གནོད་པའི་འབྲས་བུ་ཡིན། །ཞེས་གསུངས་སོ། །དེའི་དཔེ་དོན་བསྒྲུབ་པ།
འཇིག་རྟེན་ཞེས་པ་མཐོང་བ་དང་མ་མཐོང་བའི་བདེ་བ་འགྲུབ་པའི་རྒྱུ་གཞན་བདེ་བ་ལ་སྦྱར་
བ་སྟེ། དེ་ལས་བཟློག་པས་རང་སྡུག་བསྔལ་བའོ། །གསུམ་པ་དཔེ་དེས་དོན་གྱི་སྒོ་ནས་སྡུག་
བསྔལ་གྱི་རྩ་བ་སྤང་བ་ནི། འཇིག་རྟེན་དག་ན་ཞེས་པ་བདག་ཏུ་འཛིན་པ་སྤངས་པ་སྟེ། རྣམ་
འགྲེལ་ལས། བདག་ཡོད་ན་ནི་གཞན་དུ་ཞེས། །བདག་གཞན་ཆ་ལས་འཛིན་དང་སྡང་། །དེ་
དག་དང་ནི་འབྲེལ་བ་ལས། །ཉིས་ཀུན་རབ་ཏུ་སྐྱེ་བར་འགྱུར། །ཞེས་དང་། ཉེས་པའི་རྣམ་པ་
ཐམས་ཅད་དག །འཇིག་ཚོགས་ལྟ་ལས་སྐྱེས་པ་ཡིན། །དེ་མ་རིག་སྟེ་དེ་ལས་ཆགས། །དེ་
ལས་ཞེ་སྡང་ལ་སོགས་འབྱུང་། །ཞེས་དང༌། བདག་ཏུ་ཆགས་པའི་རྒྱུ་ཉིད་ལས། །བདེ་མིན་
བདེ་བར་འདུ་ཤེས་པ། །ཀུན་ལ་རབ་ཏུ་འཇུག་འགྱུར་བ། །དེ་ཕྱིར་སྲེད་པ་སྲིད་རྟེན་ཡིན། །
ཞེས་དང༌། སྡུག་བསྔལ་སྐྱེ་བའི་རྒྱུ་ཉིད་ནི། །འཆིང་ཞིང་ཞེས་དང་། དེས་ན་དེ་མ་སྤངས་པའི་
- 1
2 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
གྲོལ་བ་མེད་དེ། དེ་ཉིད་ལས། ཇི་སྲིད་བདག་ཆགས་མ་བཅོམ་ཞིང་། །དེ་ནི་ཡོངས་སུ་གདུང་
གྱུར་པ། །དེ་སྲིད་ སྡུག་བསྔལ་སྒྲོ་བཏགས་ནས། །རང་བཞིན་དུ་ནི་གནས་པ་མེད། །ཅེས་
བཤད་དོ། །བཞི་པ་དོན་བསྡུ་བ་ལ་ལྔར་བྱས་ཏེ་དེ་ལྟར་བདག་ཅེས་པ་ནས་ཚིགས་བཅད་
བཞིས་བསྟན་ཏེ། གཞན་དབང་མིག་ལ་སོགས་པ་ནི་བདག་གི་དངོས་པོ་ཐམས་ཅད་གཞན་ལ་
བསྔོས་པས། དེ་དག་གིས་གཞན་དོན་བསྒྲུབ་ཀྱི་རང་དོན་དུ་མ་ཡིན་ཞིང་། དེ་ལ་ལོག་པར་ནི་
གཞན་ལ་གནོད་པ་སྟེ་དེ་མི་བྱ་བའོ། ། །
གཉིས་པ་བརྗེ་བའི་བསམ་པ་རྗེས་སུ་བསྒྲུབ་པ་ལ་གསུམ་ལས། མདོར་བསྟན་
པ་ནི། དམན་སོགས་ཞེས་པ་ལ་སྤྱིར་སེམས་ཅན་གྱི་རིགས་གསུམ་སྟེ། བདག་པས་རིགས་
དང༌། གཟུགས་དང༌། དབང་ཕྱུག་དང༌། ཡོན་ཏན་ལ་སོགས་པ་དམན་པ། མཉམ་པ། ལྷག་
པའོ། །དེ་དག་ལས་ང་རྒྱལ་ལ་སོགས་པ་གསུམ་སྐྱེ་བས་འཁོར་བའི་སྒྲུབ་ཐབས་ཏེ། འདིར་
བདག་གཞན་བརྗེ་བའི་བྱེད་པས་མྱ་ངན་ལས་འདས་པའི་ལམ་དུ་སྒྲུབ་པའི་ཕྱིར། ཡུལ་དམན་
པ་བདག་ཏུ་བཟུང་བས་བདག་ལ་ཕྲག་དོག་བསྒོམ། མཉམ་པ་བདག་ཏུ་བཟུང་བས་འགྲན་
སེམས་དང༌། ལྷག་པ་བདག་ཏུ་བཟུང་བས་ང་རྒྱལ་བྱའོ། །རྣམ་རྟོག་མེད་པ་ནི་ཐེ་ཚོམ་མམ།
དམན་པའི་བློ་གསུམ་སྤངས་པའོ། །རྒྱས་པར་བཤད་པ་ལ་བཞི་ལས། ཕྲག་དོག་སྒོམ་པ་ལ་
གསུམ་གྱི། འཇིག་རྟེན་གྱི་ཆོས་ལ་ཕྲག་དོག་བྱ་བ་འདི་ནི་ཞེས་པ་ལ། འདི་ཞེས་པ་ཐམས་ཅད་
རྟེན་རྙིང་པ་གཞན་དུ་བྱས་པ་སྤང་བྱ་ཞེན་པའི་རྟེན་དེ་ཡིན་ལ། བདག་ཅེས་པ་ཐམས་ཅད་སྔར་
གྱི་ཡུལ་གསུམ་པོ་བདག་ཏུ་བཟུང་བ་ལ་གཉེན་པོ་མོས་པའི་རྟེན་ཞེས་པ་དེ་ལ་བརྗོད་པས།
འདིར་ཡང་རྟེན་རྙིང་པ་འདི་ལ་གཞན་གྱིས་བཀུར་སྟི་བྱེད། རྙེད་པ་འབུལ། སྙན་པ་སྒྲོགས།
བདེ་བ་སྒྲུབ་ལ། དམན་པ་བདག་ལ་མི་བྱ་བ་ཅི་སྟེ་ཞེས་སོ། །ཡོན་ཏན་ལ་ཕྲག་དོག་བྱ་བ།
འདི་ནི་ཞེས་པ་ཡོན་ཏན་དང་། དབང་ཕྱུག་དང༌། རྙེད་པ་ཆེ་ལ། བདག་ལ་ཅི་སྟེ་མིན་ཞེས་པའོ།།
- ]
? 5-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་བས་འདི་དམན་དེ་ཡོད་ཅིང་། །གང་བས་བདག་མཆོག་དེ་ཡང་ཡོད། །ཅེས་པ་འདི།
བདག་བས་གང་དམན་འདི་ཡོད་ཅིང་། །དེ་བས་གང་མཆོག་དེ་ཡང་ཡོད། །ཅེས་བཤད་པ་
མཛད་དེ། གཞན་རྒྱུད་བདག་ཏུ་བཟུང་བ་འདི་བས་དམན་པའང་ཡོད་ལ། བདག་རྒྱུད་གཞན་
དུ་བྱས་པ་དེ་བས་བཟང་བའང་དུ་མ་མཐོང་བས་དེས་བདག་ལ་བརྙས་པར་མི་རིགས་སོ། ཁྱོད་
བསླབ་པ་ལ་མི་གུས། ལྟ་བ་དང་སྤྱོད་པ་དམན་པས་ཞེ་ན། ཉོན་མོངས་པའི་སྟོབས་ཀྱིས་བྱུང་
པས་གློ་བུར་བ་ཡིན་གྱི། རང་དབང་སྟེ་བདག་གི་རང་བཞིན་དུ་གྲུབ་པ་མིན་ནོ། །བསྒོམས་
ནས་བསྟེན་པའི་ཚུལ་ནི་ཅི་ནུས་ཞེས་པ་སྟེ། དོན་དུ་མི་འགྱུར་བའི་ཡོན་ཏན་དམན་པར་སྟོན་པ་
ངན་འགྲོ་ཞེས་པའོ། །
གཉིས་པ་འགྲན་སེམས་བསྒོམ་པ་ལ་བཞི་ལས། བསྙེན་བཀུར་ལ་འགྲན་པ་ནི།
བདག་དང་ཞེས་པ་རྙེད་གྲགས་ལ་སོགས་པ་དུ་མས་རང་གི་རྟེན་གསར་པ་ལྷག་ལ། རྙིང་པ་
གཞན་དེ་དམན་པར་བྱ་བའི་ཕྱིར། རྩོད་པའམ་འབད་པ་ཆེར་སྤྱད་པས་དེའི་ཡང་བདག་གིར་
བསྒྲུབ་པའོ། །ཅི་ནས་ཞེས་ཡོན་ཏན་ལ་འགྲན་པ་དང་། བདག་ནི་ཞེས་པས་ལེགས་པའི་རྣམ་
གྲངས་ལ་འགྲན་པའོ། །གནོད་པ་ལ་སྦྱར་བ་ལ་དགའ་བར་བྱ་བ་འདི་ནི་མ་རུངས་ཞེས་པ་དང་།
དེའི་ཚུལ་མིན་དེས་བདག་གི་ཡོན་ཏན་གསལ་བའོ། །
གསུམ་པ་ང་རྒྱལ་བསྒོམ་པ་ལ་བཞི་ལས། ཉོན་མོངས་ཞེས་པས་བསྒོམ་པའི་རྣམ་
པའོ། །བསྒོམས་ པའི་ལེགས་པ་དེ་ལྟར་ཞེས་ཏེ། བདག་གི་བསྔགས་པ་གཞན་གྱིས་བརྗོད་
པའི་སྒྲས་ཡིད་བདེ་བ་ཐོབ་པས་བདེ་སྐྱིད་དོ། །བསྒོམས་ནས་བརྟེན་པའི་ཚུལ་ཅི་སྟེ་ཞེས་པ།
རྟེན་སྔ་མ་དམན་པ་དེས་ཕྱི་མ་བཟང་བ་དེའི་བྱ་བ་བསྒྲུབ་ཏུ་འཇུག་པ་སྟེ། དེའི་རྙེད་པ་བདག་
གིར་བྱ་ཞིང་བདག་གི་གནོད་པ་དེ་ལ་སྦྱར་བའོ། །འདི་ལ་དཔེ་ལ་ལར། འདི་ལ་བདག་གི་རྙེད་
པ་དག །སྟོབས་ཀྱིས་བླངས་པར་གྱུར་ཀྱང་ནི། །ང་ཡི་ལས་ནི་བྱེད་ཅེ་ན། །འདི་ལ་འཚོ་བ་ཙམ་
- ，
2 G -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ཞིག་སྦྱིན། །ཞེས་འདོན་ཏོ། །ང་རྒྱལ་དང་བྲལ་བའི་ཉེས་པ་ནི། འདི་ཡིས་ཞེས་པས། དམན་
པ་འདི་ཡིས་བདག་ཉིད་ལ་ཐོག་མ་མེད་པ་ནས་གནོད་པ་དུ་མ་བྱས་པས་སོ། །དེས་ན་དམན་
པ་བདག་ཏུ་བཟུང་ནས་བདག་ལ་ཕྲག་དོག་བསྒོམས་པས་བཟློག་པའི་ང་རྒྱལ་སྤོང་བ་དང་།
མཉམ་པ་བདག་ཏུ་བཟུང་ནས་འགྲན་སེམས་བསྒོམས་པས་དེཉིད་སྤོང་བ་དང་། མཐོན་པོ་
བདག་ཏུ་བཟུང་ནས་བདག་ལ་ང་རྒྱལ་བསྒོམས་པས་བཟློག་པའི་ཕྲག་དོག་ལྡོག་ལ། དེ་དག་
ལོག་པས་རྫོགས་པའི་བྱང་ཆུབ་ཐོབ་སྟེ། དཔལ་ལྡན་ཕྱོགས་ཀྱི་གླང་པོས། མཐོ་ལ་ཕྲག་དོག་
མི་མཛད་ཅིང་། །དམའ་ལ་རྔན་ཆེན་མི་མཛད་ལ། །མཉམ་ལ་འགྲན་པ་མ་མཆིས་པས། ཁྱོད་
ནི་འཇིག་རྟེན་གཙོ་བོར་འགྱུར། །ཞེས་སོ། །
བཞི་པ་དེ་དག་གི་ཕན་ཡོན་ཡིད་ལ་བྱ་བ་ལ་གསུམ་ལས། མི་སྒོམ་པ་སྨད་པ་ཡིད་
ཁྱོད་ཅེས་པའོ། །ཕན་ཡོན་གྱི་ཤེས་བྱེད་དེ་ལྟར་ཏེ། གཞན་དོན་ལས་བྱུང་པའི་ཡོན་ཏན། མདོ་
སྡེ་རྒྱན་ལས། སེམས་ཅན་མང་དོན་རྟག་ཏུ་རྒྱུན་མི་ཆད་པར་རབ་བྱེད་ཕྱིར། །བསོད་ནམས་
ཕུང་ཆེན་སྲིད་གསུམ་བླ་མའི་སྲིད་པའི་བདེ་བ་དང༌། །སྡུག་བསྔལ་ཕུང་པོ་ཆེན་པོ་རབ་ཞི་བློ་
མཆོག་བདེ་བ་དང༌། །ཞེས་པ་ལ་སོགས་པ་བཞིན་ནོ། །ཕན་ཡོན་གྱི་རང་བཞིན་གལ་ཏེ་ཞེས་
པ༑ སྔོན་བདག་གཞན་བརྗེ་བ་འདི་སྤྱད་ན་ངེས་པར་སངས་རྒྱས་སུ་འགྱུར་ཏེ། རྣམ་འགྲེལ་
ལས། མ་ཚང་མེད་རྒྱུ་དེ་ལ་ནི། །འབྲས་བུ་གང་གིས་ཟློག་པར་བྱེད། །ཅེས་སོ། །མཇུག་རྗེས་
སུ་གདམས་པ། ཅི་བདག་ཉིད་གཞན་ལ་གཏད་བྱ་ཞིང་ལ་སོགས་པ་ཇི་ལྟར་འཐད་དེ། རྒྱུད་ཐ་
དད་ལ་བདག་གི་བློ་མི་འཇུག་གོ་ཞེ་ན། འཐད་པའི་དཔེ་དེ་བས་ཞེས་རྩ་བ་བཞིའོ། ། །
གསུམ་པ་བསྒོམ་པའི་སྦྱོར་བ་རྗེས་སུ་སྒྲུབ་པ་ལ། སྦྱོར་བ་སྒྲུབ་པའི་ཚུལ་དང༌།
སྦྱོར་བ་ལ་སེམས་དབང་དུ་བྱ་བ་གཉིས་སོ། །དང་པོ་ལ་དྲུག་ལས། སྤྱིར་བསྟན་པ། གཞན་གྱི་
ཞེས་པའོ། །གཞན་བདེ་བ་ལ་སྦྱར་བ་བདག་སྐྱིད་ཅེས་དང༌། བདག་ནི་ཞེས་ཉེས་པ་ཐམས་
- 1
2 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་དང་དུ་བླང་བ་དང་། གཞན་གྱི་ཕྱིར་དམན་པའི་གནས་བླང་བ། གཞན་གྱི་ཞེས་རྩ་བ་
བརྒྱད་དང་། མདོར་ན་ཞེས་པས་དོན་བསྡུས་ནས། འདི་ནི་གཉའ་དྲག་ཅེས་པས་དཔེ་དོན་གྱི་
སྒོ་ནས་སེམས་བསྲུང་བ་སྟེ། སེམས་དམུ་རྒོད་འདི་རྗེ་བོ་བཙན་པོ་འཁུས་པ་ལྟར་སྤང་བྱའི་
ཤེད་མི་བསྐྱོད་དེ། ཚངས་པས་ཞུས་པ་ལས། བག་གསར་བཞིན་དུ་བྱའོ་ཞེས་སོ། །
གཉིས་པ་སྦྱོར་བ་ལ་སེམས་དབང་དུ་བྱ་བ་ལ་གསུམ་ལས། བསྟན་པ་དང་བཤད་
པའི་ཚུལ་གྱིས་མཚར་གཅད་པ་ནི། དེ་བྱ་ཞེས་པ་གཉེན་པོ་དེ་དང་བྱང་བ་དག །དེ་བསྒྲུབ་པ་
ལ་སྒོ་གསུམ་བརྩོན་པར་བྱ་བ་སྟེ། །འདི་ལ་ཇོ་བོ་པུཎྱཤྲཱི་མི་ཏྲས། དེ་བྱ་དེ་ལྟར་གནས་བྱ་ཞེས་
པས་སེམས་ཅན་དོན་བྱེད་དང༌། དགེ་བ་ཆོས་སྡུད་པའོ། །དེ་ལྟར་ཁྱོད་ཀྱིས་མི་བྱ་བས། སྡོམ་
པའི་ཚུལ་ཁྲིམས་ཀྱིས་མི་དགེ་བ་མི་བྱེད་པ་སྟེ། དེ་གཉིས་ལ་སེམས་དབང་དུ་བྱའོ་ཞེས་སོ། །
གཞན་དག་འདི་ཚུལ་ཁྲིམས་ཀྱི་སྐབས་དོན་མ་ཡིན་ལ། འདི་ནི་བདག་གཞན་བརྗེ་བ་དང༌།
བརྗེས་ནས་བསམ་སྦྱོར་སྒྲུབ་པ་ཡིན་ལ། གལ་ཏེ་དེ་ལས་འདས་ཏེ་བྱ་བ་མ་ཡིན་པ་བྱེད་ན་ཚར་
གཅོད་དོ་ཞེས་སོ། །
གཉིས་པ་རང་ཆེད་དུ་སྦྱོར་བའི་ཉེས་པ་ལ་ལྔ་ལས། རང་དོན་ལ་སྦྱོར་བའི་ཉེས་པ་
དྲན་པར་བྱ་བ། ཁྱོད་ཀྱིས་ཞེས་པ་བདག་འཛིན་ཁྱོད་ཀྱི་ཁོ་བོ་ངན་འགྲོ་གནས་གསུམ་ལ་སྦྱར་
བས་ན་དེར་བརླགས་པའི་དུས་དེ་ཚེ་རབས་གཞན་སྔ་མ་ཡིན་པས་དེང་སང་གི་བར་དུ་
འཁྱམས་ལ། གང་དུ་འགྲོ་བ་ལྟ་སྟེ་ད་དུང་འཁྱམ་མོ། །དེའི་དབང་དུ་མི་གཏང་བའི་བསམ་པ།
ཁྱོད་ཀྱི་དྲེགས་ཞེས་རྩ་བ་ལྔའོ། །བདག་འཛིན་གྱི་ཉེས་པ་གལ་ཏེ་ཞེས་རྩ་བ་དྲུག་གོ །དེས་ན་
སྤང་བར་གདམས་པ་ད་ནི་ཞེས་སོ། །གཞན་དོན་ལ་གཅེས་སྤྲས་སུ་བྱ་བ་དེ་སྟེ་ཞེས་པ། གཞན་
བསྲུང་བ་ཉིད་བདག་བསྲུང་བར་འགྱུར་བའོ། །
གསུམ་པ་ལུས་ཀྱི་ཉེས་པ་བརྟགས་ནས་དགེ་བ་ལ་སྦྱར་བ་ལ་བཞི་ལས། དང་པོ་
-
2
3 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
གསུམ་ཇི་ལྟར་ཞེས་པ་ནས་ཚིགས་སུ་བཅད་པ་དྲུག་གོ །བཞི་པ་རྨོངས་པའི་རྣམ་པ་ཡིད་ལ་བྱ་
བ་ལ་བཞི་ལས། ལེགས་ཉེས་ལ་རྨོངས་པ་དང་། བསྟོད་སྨད་ལ་རྨོངས་པ་གཉིས་ལུས་ཀྱི་ཞེས་
དང༌། གང་ཞིག་སྨོད་པས་ཞེས་སོ། །གསུམ་པ་རྩོད་པ་སྤོང་བ་ནི། གལ་ཏེ་ལུས་དེ་ལྟར་མོད།
དེ་བདག་གིར་བྱེད་པ་པོ་སེམས་ལ་ཡོད་པས། དེ་དགའ་བའི་ཆེད་དུ་ལུས་ལ་བསྟོད་སོགས་
འདོད་པ་གང་ཞིག་ཅེས་པ་དང༌། ཐམས་ཅད་ཞེས་པས། དེ་ལྟར་ན་གཞན་གྱི་ལུས་ལ་བསྟོད་
པ་ལ་ཡང་དགའ་བར་རིགས་ཏེ། དེའི་སེམས་དེ་འདོད་པས་སོ་ཞེས་པས་ལན་ནོ། །བཞི་པ་
དགོས་པ་ལ་སྦྱར་བ་ནི། དེ་བས་ཞེས་པ། དེ་གཞན་དོན་དུ་རྒྱུ་ཡིན་པས་ཁུར་ཀྱི་དོན་དུ་བཞོན་
པ་ལྟར་གཟུང་བར་བྱའོ། །གསུམ་པ་རྗེས་སུ་གདམས་པ་ལ། མི་མཐུན་པ་སྤང་བ་དེ་བས་ཞེས་
པའོ། །མཐུན་པའི་ཚོགས་བསྟེན་པ། རྒྱལ་སྲས་ཐུགས་རྗེ་ཆེ་རྣམས་ལྟར། རིག་པའི་བསྲན་ནི་
གཟུགས་ཏེ། གཉེན་པོ་ལ་མ་ཞུམ་པར་བྱ་བའོ། །དོན་གསུམ་པ་རྗེས་སུ་གདམས་པ་ནི། དེ་
བས་སྒྲིབ་པ་བསལ་ཞེས་པའོ། །ལེའུ་བརྒྱད་པའོ།། །། །
༈ ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱི་དོན། གཞུང་དོན་གཉིས་ལས། སྔ་མ་ལ་
ཤེས་རབ་ཀྱི་ངོ་བོ། དབྱེ་བ། འབྲས་བུ་གསུམ་མོ། །དང་པོ་ནི། ཡང་དག་པར་རབ་ཏུ་འབྱེད་
པའི་བློ་སྟེ། ཆོས་ཐམས་ཅད་བདག་མེད་པར་རྟོགས་པ་ཡིན་པས། ཡུམ་ལས། ཤེས་རབ་ཀྱིས་
ནི་ཆོས་ཀྱི་རང་བཞིན་ཡོངས་ཤེས་ནས། །ཞེས་དང་། འདུས་བྱས་འདུས་མ་བྱས་དང་དཀར་
ནག་ཆོས། །ཤེས་རབ་རྣམ་པར་བཤིག་ནས་རྡུལ་ཙམ་མི་དམིགས་ཚེ། །འཇིག་རྟེན་དག་ན་
ཤེས་རབ་ཕ་རོལ་ཕྱིན་གྲངས་འགྲོ། །ཞེས་དང་། མདོ་སྡེ་རྒྱན་ལས། ཤེས་བྱ་ཡང་དག་རབ་
རྣམ་འབྱེད། །ཅེས་སོ། །དེ་ལྟ་བུ་དེ་སློབ་དཔོན་ཕྱོགས་ཀྱི་གླང་པོས་མཚན་ཉིད་པ་དེ་སངས་
རྒྱས་ཀྱི་ས་ན་ཡོད་པར་བཤད་ལ། སློབ་དཔོན་ཤཱནྟི་པས། རྡོ་རྗེ་ལྟ་བུ་ནས། བི་མ་ལ་མི་ཏྲས་སོ་
སོ་སྐྱེ་བོ་ལའང་། འཕགས་པ་ཐོགས་མེད་ས་དང་པོ་ནས་ཡོད་པར་བཞེད་ཅེས་གསུངས་སོ།།
-，
，
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབྱེ་ན་རྟེན་གྱི་སྒོ་ནས་དང་། ངོ་བོ་དང་། རྟོགས་ཚུལ་གྱི་སྒོ་ནས་དང་གསུམ་མོ། །དང་པོ་མདོ་
རྒྱན་ལས། དེ་དག་ལ་ཡོད་དེ་རྣམ་གསུམ། །ཞེས་པས། འཇིག་རྟེན་པའི། འདས་པ་དམན་པ་
ཉན་རང་གི །མཆོག་གི་བྱང་ཆུབ་སེམས་དཔའིའོ། །གཉིས་པ་ཐོས་བསམ་སྒོམ་གསུམ་ལས་
བྱུང་པ་གསུམ་སྟེ། ཐོས་སོགས་ལས་བྱུང་བློ་རྣམས་ནི། །མིང་དང་གཉིས་ཀ་དོན་ཡུལ་ཅན། །
ཞེས་སོ། །གསུམ་པ་ལ་ཇི་སྙེད་པ་དང༌། ཇི་ལྟ་བ་མཁྱེན་པ་གཉིས་སོ། །འབྲས་བུ་སྒྲིབ་པ་
ཐམས་ཅད་ཀྱི་གཉེན་པོ་བྱེད་པ་དང་། ཁམས་གསུམ་ལས་འདའ་བ་སྟེ། འཕགས་མ་ལས། །
ཤེས་རབ་ཀྱིས་ནི་ཆོས་ཀྱི་རང་བཞིན་ཡོངས་ཤེས་ནས། ཁམས་གསུམ་མ་ལུས་པ་ལས་ཡང་
དག་འདའ་བར་འགྱུར། །ཞེས་དང་། བཅོམ་ལྡན་འདས་བྱམས་པས། ཤེས་རབ་ལས་གཞན་
སྒྲིབ་པ་ནི། །སློང་རྒྱུ་གཞན་མེད་ཅེས་དང་། ཀུན་ནས་ཉོན་མོངས་ཤིན་ཏུ་གྲོལ། །ཞེས་བཤད་
དེ༑ དེའང་འཇིག་རྟེན་པའི་དང་། འདས་པའི་གཉིས་ཀྱིས། ཉོན་མོངས་པ་མངོན་འགྱུར་དང་།
ས་བོན་དང་། ཤེས་བྱའི་སྒྲིབ་པའི་གཉེན་པོའོ། ། །
གཞུང་གི་དོན་ལ། འཆད་པ་པོ་དག་ཤེས་རབ་གཙོ་བོར་བསྟན་པ། དེའི་རང་
བཞིན་སྟོང་པ་ཉིད་ཤེས་པ་ཡིན་པ། སྟོང་པ་ཉིད་བསྒོམ་པ་ལ་འཇུག་པའི་ཚུལ། དངོས་པོར་
འཛིན་པ་དགག་པ། སྟོང་ཉིད་བསྒོམ་པའི་འབྲས་བུ་དང་ལྔར་མཛད་ནས། ཡན་ལག་འདི་
ཞེས་ཚིགས་བཅད་གཅིག་དོན་དང་པོ་དང་། གཉིས་པ་ལ་ཡུལ་སྟོང་པར་བསྒྲུབ་པ་དང༌། ཡུལ་
ཅན་ལམ་དུ་བསྒྲུབ་པ་གཉིས། སྔ་མ་ལ་གསུམ་ལས། ཀུན་རྫོབ་དང་ནི་ཞེས་ཚིགས་བཅད་
བཞིས་བདེན་པ་གཉིས་ཀྱི་ རང་བཞིན་རྣམ་པར་བཞག་པ། གཟུགས་སོགས་ཞེས་ཚིགས་
བཅད་ཕྱེད་དང་བཅུ་གཉིས་ཀྱིས་ཀུན་རྫོབ་ཀྱི་སྒོ་ཅན་གྱི་གནོད་པ་སྤང་བ་དང་། གང་ཚེ་ཞེས་
པ་ནས། དགོས་པ་ཅི་ཞིག་ཡོད་ཅེས་པའི་བར་གྱིས་དོན་དམ་པའི་སྒོ་ཅན་གྱི་གནོད་པ་སྤང་
བའོ། །གཉིས་པ་ཡུལ་ཅན་ལམ་དུ་སྒྲུབ་པ། སྒྱུ་མ་ལྟ་བུ་ཞེས་པ་ནས། སུ་ཞིག་ཡིན་ཞེས་བྱ་
བ 1
3 [] -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
བའི་བར་གྱིས། སྟོང་ཉིད་བསྒོམ་པའི་ཚུལ་ལ་གཉིས་ལས། སོ་དང་སྐྱ་ཞེས་པ་ནས། བདག་
མེད་བསྒོམ་པ་མཆོག་ཡིན་ནོའི་བར་གྱིས། གང་ཟག་གི་བདག་དང་། ལུས་ནི་ཞེས་པ་ནས། དེ་
ལ་མྱ་ངན་འདས་པར་བརྗོད། །ཅེས་པའི་བར་གྱིས་ཆོས་ཀྱི་བདག་མེད་བསྟན་ཏོ། །དེ་ནས་
གང་གི་ལྟར་ན་ཞེས་ནས། དེ་ཉིད་དུ་ན་ཁྱད་པར་མེད། །ཅེས་པའི་བར་གྱིས་དངོས་པོར་འཛིན་
པ་དགག་པ་དང༌། དེ་ལྟར་སྟོང་པའི་དངོས་ཞེས་པ་མན་ཆད་སྟོང་ཉིད་བསྒོམ་པའི་འབྲས་བུ་
དང༌། ལེའུ་ཐ་མས་བསྒྲུབ་པའི་འབྲས་བུ་མངོན་པར་འགྲུབ་པའོ་ཞེས་སོ། །
བདག་གི་བླ་མ་ཆོས་ཀྱི་སྤྱན་དང་ལྡན་པ་དག་གིས་དེ་རྩོམ་པ་པོའི་དགོངས་པ་མ་
ཡིན་པར་གཟིགས་ཏེ། དེ་ཡང་གཞན་གྱིས་བཤད་པའི་ཤེས་རབ་གཙོ་བོར་བསྟན་པ་ཞེས་པ་
འདི་མཚམས་སྦྱོར་ལ་འབྲེལ་ཡིན་ཏེ། སློབ་དཔོན་འདིས་ལེའུ་སྔ་མ་ཐམས་ཅད་ལ་མཚམས་
སྦྱོར་གསུངས་ལ། ལེའུ་དང་པོའི་ཐོག་མར་རྟེན་གྱི་གང་ཟག་བསྟན་ནས། དེ་ལྟས་དགེ་བ་
ཉམས་ཆུང་ཉིད་ལ་རྟག །སྡིག་པ་སྟོབས་ཆེན་ཤིན་ཏུ་མི་ཟད་པ། །དེ་ནི་རྫོགས་པའི་བྱང་ཆུབ་
སེམས་མིན་པ། །དགེ་གཞན་གང་གིས་ཟིལ་གྱིས་གནོན་པར་འགྱུར། །ཞེས་མཚམས་སྦྱར་
ནས། ལེའུ་དང་པོར་བྱང་ཆུབ་སེམས་ཀྱི་ཕན་ཡོན་བསྟན་ནས། ལེའུ་གཉིས་པར། རིན་ཆེན་
སེམས་དེ་གཟུང་བར་བྱ་བའི་ཕྱིར། །ཞེས་འབྲེལ། དེ་ནས་ལེའུ་གཉིས་པ་དང་གསུམ་པས་
སེམས་བསྐྱེད་ནས། ལེའུ་བཞི་པར། རྒྱལ་བའི་སྲས་ཀྱིས་དེ་ལྟ་བུར། །བྱང་ཆུབ་སེམས་རབ་
བརྟན་བཟུང་ནས། །ཞེས་པ་ལ་སོགས་པས་བག་ཡོད་དང་། དེའི་བསླབ་ཚུལ་ལེའུ་ལྔ་པར།
བསླབ་པ་བསྲུང་བར་འདོད་པ་ཡིས། །རབ་ཏུ་བསྒྲིམས་ཏེ་སེམས་བསྲུང་ཞེས་དང༌། སེམས་
བསྲུང་ཚུལ་དེ་ཉིད་ལས། སེམས་བསྲུང་འདོད་པ་རྣམས་ལ་ནི། །དྲན་པ་དང་ནི་ཤེས་བཞིན་
དག །སྲོག་ལ་བབས་ཀྱང་སྲུངས་ཤིག་ཅེས། །བདག་ནི་དེ་སྐད་འདོམས་པར་བྱེད། །ཅེས་
གསུངས་ལ། དེ་ལྟར་དྲན་པ་དང་ཤེས་བཞིན་གྱིས་སེམས་བསྲུང་བ། དང་པོར་མི་མཐུན་པའི་
- ]
3
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱོགས་སྤང་དགོས་པས། དེ་བསྟན་པའི་ཕྱིར། ལེའུ་དྲུག་པར། བསྐལ་པ་སྟོང་དུ་བསགས་པ་
ཡི༑ ༑ཞེས་པ་ལ་སོགས་པས་བསྟན། དེ་ལྟར་མི་མཐུན་པའི་ཕྱོགས་སྤངས་ནས། མཐུན་པའི་
ཕྱོགས་ལ་སྤྲོ་བ་དགོས་པས་ལེའུ་བདུན་པར། དེ་ལྟར་བཟོད་པས་བརྩོན་འགྲུས་རྩོམ། །ཞེས་
འབྱུང་ངོ༌། །དེ་ལྟར་དགེ་བ་ལ་སྤྲོ་བ་དེས་གཉེན་པོས་སེམས་ལས་སུ་རུང་བར་བྱ་དགོས་པས།
ལེའུ་བརྒྱད་པར། དེ་ལྟར་བརྩོན་འགྲུས་བསྐྱེད་ནས་ནི། །ཡིད་ནི་ཏིང་ངེ་འཛིན་ལ་བཞག། །
ཅེས་སོ། །དེའང་ལྷག་མཐོང་དང་ལྡན་དགོས་པས། ཞི་གནས་རབ་ཏུ་ལྡན་པའི་ལྷག་མཐོང་
ཞེས་རྩ་བ་བཞི་གསུངས་སོ། །དེས་ན་དྲན་པ་དང་ཤེས་བཞིན་ལ་བརྟེན་ཏེ་བསླབ་པ་བསྲུང་བ་
འབྱུང་ལ། དེ་ལ་བརྟེན་ནས་བཟོད་པ། དེ་ལས་བརྩོན་འགྲུས། དེ་ལས་ཞི་གནས། དེ་ལས་
ལྷག་མཐོང་འབྱུང་བས་ན། ཡན་ལག་འདི་དག་ཐམས་ཅད་ནི། །ཐུབ་པས་ཤེས་རབ་དོན་དུ་
གསུངས། །ཞེས་པ་ལེའུའི་འབྲེལ་ཡིན་ནོ། །གཉིས་པ་དེའི་རང་བཞིན་སྟོང་པ་ཉིད་ཤེས་པ་
ཡིན་ལ། གཟུགས་སོགས་ཞེས་དང་། གང་ཚེ་ཞེས་པས་ཀུན་རྫོབ་དང་། དོན་དམ་པའི་སྒོ་ཅན་
གྱི་རྩོད་སྤང་ཞེས་པའང་། དབུ་མ་པས་ཀུན་རྫོབ་ཏུ་འདོད་པ་ལ་ཟེར་ན་ཕྱི་མའང་དེར་འགྱུར་
ལ༑ དངོས་པོར་སྨྲ་བས་ཀུན་རྫོབ་ཏུ་འདོད་ན་ཅི་ཞིག་རྩོད། ཡང་དོན་དམ་གྱི་སྒོ་ཅན་ཞེས་པ་
དངོས་པོར་སྨྲ་བ་ལ་ཟེར་ན་སྔ་མའང་དེར་འགྱུར་ལ། དབུ་མ་པ་ལྟར་ན་རྟགས་མ་གྲུབ་བོ། །
དེས་ན་ཀུན་རྫོབ་ཀྱི་ཞེས་བརྗོད་ན་དངོས་པོར་སྨྲ་བ་དང་། དོན་དམ་གྱི་ཞེས་བརྗོད་ན་དབུ་མ་
པ་ལ་མ་གྲུབ་པས། སྔ་མ་ཉན་ཐོས་དང་། ཕྱི་མ་སེམས་ཙམ་གྱི་རྩོད་སྤང་ངོ་ཞེས་གསུང་ངོ༌། །
གསུམ་པ་སྟོང་པ་ཉིད་བསྒོམས་པའི་ཚུལ་ལ། དྲན་པ་ཉེར་བཞག་བཞི་ལ་ཆོས་ཀྱི་
བདག་མེད་དུ་འཆད་པ་རྩོམ་པ་པོའི་དགོངས་པ་མ་ཡིན་ཏེ། བསླབ་པ་ཀུན་ལས་བཏུས་པ་
ལས། དྲན་པ་ཉེ་བར་བཞག་པ་བཞི་བསྟན་ཟིན་ཏོ། །དེ་ལྟར་གང་ཟག་ལ་བདག་མེད་པར་
བསྟན་ནས་ཞེས་གསུངས་ལ། བདེན་པ་གཉིས་ཀྱིས་ཤེས་བྱ་སྤྱིའི་གནས་ལུགས་གཏན་ལ་
- 1 32 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ཕབ་ནས་དེ་ལ་ཆོས་ཀྱི་བདག་མེད་པ་གསུང་ལ། སྟོང་པ་ཉིད་བསྒོམ་པ་ལ་འཇུག་པའི་ཚུལ་
དང༌། དངོས་པོར་འཛིན་པ་དགག་པ་གཉིས་ལ་གང་ཟག་གི་བདག་མེད་པ་བསྟན་པ་ཞེས་དབུ་
མ་ལ་འཇུག་པ་ལས་བཤད་དོ། །དེས་ན་ཡུལ་ཅན་ལམ་དུ་བསྒྲུབ་པ་ཡན་ཆད་ཆོས་ཀྱི་བདག་
མེད། ཁམས་དྲུག་བདག་མེད་མན་ཆད་གང་ཟག་གི་བདག་མེད་ཡིན་ཏེ། རྒྱུ་མཚན་དེ་དག་
དང༌། མཛོད་ལས་ཀྱང་། རྒྱུན་ལ་གང་ཟག་ཅེས་བྱ་སྟེ། །མཚན་ཉིད་འཛིན་ལ་ཆོས་ཞེས་བྱ། །
ཞེས་བཤད་པས་སོ། །ཡང་གང་གིས་ལྟར་ན་འདི་གཉིས་བདེན་ཞེས་བྱ་བ་ལ་སོགས་པ་ལ་
དངོས་པོར་འཛིན་པ་དགག་པ་ཞེས་སྨྲ་བའང་གོང་འོག་གཞན་རྣམས་དངོས་འཛིན་དགག་པ་
ཡིན་ན་དེ་ཁོ་ན་ལ་ཅིའི་ཕྱིར་བརྗོད། མ་ཡིན་ན་དེ་དག་དངོས་འཛིན་གྱི་གཉེན་པོར་མི་འགྱུར་
རོ །དེ་ལྟར་སྟོང་པའི་ཞེས་པ་ནས། སྟོང་ཉིད་བསྒོམ་པའི་འབྲས་བུའོ་ཞེས་པའང་གནས་
སྐབས་ཀྱི་ཕན་ཡོན་ལས་འབྲས་བུར་མི་འཐད་དེ། དེ་ནི་རྫོགས་པའི་སངས་རྒྱས་ཐོབ་པའོ་
ཞེས་པ་བདག་གི་བླ་མ་གསུང་ངོ༌། །ཡང་བེ་རོ་ཙ་ན་རཀྵི་ཏས། ཤེས་བྱ་ལས་སྔར་ཞེས་པ་ནས་
རྩ་བ་དྲུག་གིས། སེམས་དང་ཆོས་དྲན་པ་ཉེར་བཞག་ཐུན་མོང་དུ་བསྟན། དེ་ལྟར་ཆོས་རྣམས་
ཞེས་རྩ་བ་གཉིས་ཀྱིས་ཆོས་དྲན་པ་ཉེར་བཞག་སྟེ། ཆོས་ཐམས་ཅད་སྐྱེ་བ་མེད་པ་སྤྱིར་བསྟན།
ལ་ཏེ་ཞེས་བྱ་བ་ལ་སོགས་པས་དེ་ལ་རྩོད་པ་སྤང་བ་དང་། གང་གི་ལྟར་ན་ཞེས་པ་ནས། ཤེས་
པ་དང་ཤེས་བྱའི་ཆོས་ཐམས་ཅད་ལ་བདེན་པའི་སྒྲུབ་བྱེད་མེད་པ་དང་། རེ་ཞིག་འཇིག་རྟེན་
ཞེས་བྱ་བ་ནས། །དེ་ཉིད་དུ་ན་ཁྱད་པར་མེད། །ཅེས་བྱ་བའི་བར་ཆོས་དྲན་པ་ཉེར་བཞག་ཏུ་
བཤད་ཅེའོ། །ཡང་ནག་པོ་ཞབས་ཀྱིས་དེ་ལྟར་ཆོས་རྣམས་ཞེས་པ་ནས་ཆོས་དྲན་པ་ཉེར་
བཞག་ཏུ་བཤད་དེ། འདི་ཁོ་ན་གཞུང་ལ་ཞུགས་ཞེས་གསུང་ངོ༌། །
ད་ནི་ཆོས་ཀྱི་རྒྱལ་པོ་ཉིད་ཀྱི་བཞེད་ཚུལ་དེ་བརྗོད་པར་བྱའོ། །དེ་ལ་དོན་གསུམ་གྱི།
མཚམས་སྦྱར་བའི་ཚུལ་གྱིས་བརྗོད་བྱའི་ངོ་བོ་བསྟན་པ་ནི། ཡན་ལག་འདི་དག་ཐམས་ཅད་
- Y 33 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི༑ ༑ཐུབ་པས་ཤེས་རབ་དེ་རྟོགས་པའི་དོན་དུ་གསུངས་སོ། །སྦྱིན་པ་ལ་སོགས་པ་ལྔ་པོ་ཡན་
ལག་སྟེ། པ་ར་ག་ཏ་ཞེས་པ། ཆ་ཤས་སམ། བསྡོགས་པའམ། ཉེ་འཁོར་རམ། གྲོགས་ཞེས་
བྱའོ། །དེ་ལྟ་མོད། འདས་པ་ལ་འདིའི་སྒྲ་མི་འཇུག་ཅེ་ན། སོ་སོར་རྟོག་པའི་ཤེས་རབ་ལ་ཕ་
རོལ་ཏུ་ཕྱིན་པ་ལྔའི་སྤྱི་ལེགས་པར་བསྒོམ་པ་ཡོད་པས་སྒྲ་དེ་མི་འགལ་ལོ། །དེ་དག་ལས་ལུས་
དང་ཡན་ལག་ཏུ་བརྗོད་པའི་རྒྱུ་མཚན་ཅི་ཞེ་ན། ཐུབ་པས་གསུངས་ཏེ། རྒྱལ་བའི་ཡུམ་ལས།
རབ་འབྱོར་འཁོར་ལོས་སྒྱུར་བའི་རྒྱལ་པོའི་འཁོར་ལོ་རིན་པོ་ཆེ་དང་ཞེས་བྱ་བ་ལ་སོགས་པ་རྒྱ་
ཆེར་གསུངས་ལ། དེ་ཉིད། འཁོར་ལོས་སྒྱུར་རྒྱལ་ལམ་གང་ནས་ནི་རྟག་འགྲོ་བ། །
ལམ་དེ་ཉིད་ནས་རིན་ཆེན་བདུན་དང་དཔུང་ཚོགས་ཀུན། །གང་ནས་རྒྱལ་བའི་ཤེས་རབ་ཕ་
རོལ་ཕྱིན་འདི་འགྲོ། །དེ་ཉིད་ནས་ནི་སངས་རྒྱས་ཆོས་ཀུན་འགྲོ་བར་འགྱུར། །ཞེས་དང་། ཕ་
རོལ་ཕྱིན་ལྔ་བྱང་ཆུབ་ཡོན་ཏན་ཇི་སྙེད་པ། །དེ་ཀུན་ཤེས་རབ་ཕ་རོལ་ཕྱིན་པ་མཆོག་ལས་
འབྱུང༌། །ཞེས་དང་། སྦྱིན་པ་སྦྱིན་པའི་སྔོན་དུ་འགྲོ་བ་ཤེས་རབ་སྟེ། །ཞེས་པ་ལ་སོགས་དང་།
ཡང་ཤེས་རབ་ཀྱི་ཕ་རོལ་ཏུ་ཕྱིན་པས་མ་ཟིན་པའི་སྦྱིན་པ་སྦྱིན་པ་ཉིད་ཡིན་གྱི་ཞེས་བྱ་བ་ལ་
སོགས་པ་དང༌། དམུས་ལོང་ལ་སོགས་པའི་དཔེ་ཡིས་དང༌། རྣམ་འགྲེལ་ལས། སྟོང་ཉིད་ལྟ་
དང་དེ་འགལ་ཕྱིར། །དེ་ལས་བྱུང་པའི་ཉེས་ཀུན་དང་། །འགལ་བ་རབ་ཏུ་གྲུབ་པ་ཡིན། །ཞེས་
སོ༑ ༑དེ་ཡི་ཕྱིར་ན་རང་དང་གཞན་གྱི་སྡུག་བསྔལ་དག། །ཞི་བར་འདོད་པས་ཤེས་རབ་བསྐྱེད།།
ཅེས་ཏེ། རྣམ་འགྲེལ་ལས། བྱམས་སོགས་རྨོངས་དང་མི་འགལ་ཕྱིར། །ཉེས་ཀུན་ཤིན་ཏུ་ཚར་
གཅོད་མིན། །སྟོང་ཉིད་ལྟ་དང་དེ་འགལ་ཕྱིར། །དེ་ལས་བྱུང་པ་ཉེས་ཀུན་དང༌། །འགལ་བ་
རབ་ཏུ་གྲུབ་པ་ཡིན། །ཞེས་སོ། །དེ་རྟོགས་པ་ལ་ཚོགས་གཉིས་དགོས་ཏེ། སྡུད་པར། ཇི་སྲིད་
དགེ་བའི་རྩ་བ་ཡོངས་སུ་མ་རྫོགས་པ། །དེ་སྲིད་སྟོང་ཉིད་དམ་པ་དེ་ནི་ཐོབ་མི་འགྱུར། །ཞེས་
གསུངས་ལ། དེའི་ཤེས་བྱེད་ཀྱང་། སངས་རྒྱས་སྲས་དང་ཉན་ཐོས་རང་རྒྱལ་ལྷ་རྣམས་དང་། །
- ] 3:1 -



1
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
འགྲོ་བ་ཀུན་གྱི་བདེ་སྐྱིད་ཆོས་རྣམས་ཇི་སྙེད་པ། །དེ་ཀུན་ཤེས་རབ་ཕ་རོལ་ཕྱིན་པ་མཆོག་
ལས་བྱུང་། །ཞེས་སོ། །དེ་ལ་ཞི་བར་བྱ་བ་དེའི་ངོ་བོ་ནི། རྒྱུ་ལས་དང་ཉོན་མོངས་པས་ཀུན་
ནས་བསླངས་པའི་འབྲས་བུ་ལུས་སེམས་གདུང་བར་བྱེད་པ་སྟེ། སྡིག་པས་ལུས་དང་སེམས་
ལ་གནོད། །ཅེས་སོ། །དབྱེ་ན་གསུམ་མམ་བརྒྱད་དེ། དེ་དག་གི་རྒྱུ་ཡང་རྣམ་འགྲེལ་ལས།
ཉེས་པ་རྣམ་པ་ཐམས་ཅད་དག །འཇིག་ཚོགས་ལྟ་ལས་སྐྱེས་པ་ཡིན། །དེ་མ་རིག་ཅེས་དང༌།
གཏི་མུག་གཉིས་པའི་རྩ་བ་ཞེས་དང་། བདག་ཡོད་ནས་ནི་གཞན་དུ་ཤེས། །བདག་གཞན་ཆ་
ལ་འཛིན་དང་སྡང་། །དེ་དག་དང་ནི་ཡོངས་འབྲེལ་ལས། །ཉེས་ཀུན་རབ་ཏུ་སྐྱེ་བར་འགྱུར། །
ཞེས་གསུངས་ལ། འདིར་ཡང་བདག་འཛིན་རྒྱུར་གསུངས་པས། དེའི་གཉེན་པོ་བདག་མེད་
རྟོགས་པའི་ཤེས་རབ་རྒྱུ་འབྲས་སོ། །འོ་ན་རྣམ་པ་ལྔ་པོ་དོན་མེད་དམ་ཞེ་ན། དེའི་སྒྲུབ་བྱེད་
ཡིན་ཏེ། སྟོན་ཐོག་འདོད་པས་ཞིང་ལས་ལ་འཇུག་པ་བཞིན་ནོ། །དེས་ན་ཤེས་རབ་ཕྱིན་ཅི་མ་
ལོག་པ་སྦྱངས་པས་མངོན་པར་ཞེན་པ་མི་སྐྱེ། དེས་ཉོན་མོངས་པ་མི་འབྱུང་། དེས་ལས་མི་
སོག །དེས་སྡུག་བསྔལ་ལྡོག་སྟེ། དུ་བ་སྤོང་བ་ལ་མེ་བཞིན་ནོ། །རྣམ་འགྲེལ་ལས། སྟོང་ཉིད་
ལྟ་བས་གྲོལ་བར་འགྱུར། །བསྒོམ་པ་ལྷག་མ་དེ་དོན་ཡིན། །ཞེས་དང་། དེ་ཕྱིར་གྲོལ་འདོད་
ཐོག་མེད་པའི། །རྒྱུ་ཅན་རིགས་མཐུན་ས་བོན་ལས། །བྱུང་བ་འཇིག་ཚོགས་ལྟ་བ་དག །རྩ་བ་
ཉིད་ནས་དབྱུང་བར་གྱིས། །ཞེས་སོ། །
དོན་དངོས་ལ་གསུམ། བདེན་པ་གཉིས་ཀྱི་སྒོ་ནས་ཤེས་རབ་ཀྱི་ཕ་རོལ་ཏུ་ཕྱིན་པ་
མདོར་བསྟན། བདག་མེད་གཉིས་ཀྱི་སྒོ་ནས་རྒྱས་པར་བཤད། ཆོས་ཐམས་ཅད་སྐྱེ་འགག་
དང་བྲལ་བར་བསྟན་པའི་སྒོ་ནས་དོན་བསྡུ་བའོ། །དང་པོ་ནི། མདོ་ལས། འཇིག་རྟེན་མཁྱེན་
པས་གཞན་ལས་མ་གསན་པར། །ཉིད་ཀྱིས་མཁྱེན་ནས་གཞན་ལ་བསྟན་མཛད་པ། །གང་
ཞིག་ཀུན་རྫོབ་གཞན་ནི་དོན་དམ་སྟེ། །བདེན་པ་གསུམ་པ་གཞན་འགའ་མ་མཆིས་སོ། །ཞེས་
- ，
3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། དབུ་མ་རྩ་བ་ལས། སངས་རྒྱས་རྣམས་ཀྱིས་ཆོས་བསྟན་པ། །བདེན་པ་གཉིས་ལ་ཡང་
དག་བརྟེན། །ཞེས་བྱ་བ་ལ་སོགས་པ་རྒྱ་ཆེར་གསུངས་པས། འདི་གཏན་ལ་དབབ་པ་ལ་
གཉིས་ལས། སྤྱིའི་དོན་ཅུང་ཟད་བརྗོད་ན། བདེན་པ་གཉིས་ཀྱི་རབ་ཏུ་དབྱེ་བ། སྒྲ་དོན་ནམ་
མཚན་ཉིད། དེའི་རྟེན་མཚན་གཞི་དཔྱད་པ་གསུམ་མོ། །དང་པོ་ལ། དབྱེ་བའི་གཞི། དབྱེ་
དོན། གྲངས་ངེས་གསུམ་ལས། སྔ་མ་ལ་བདག་ཉིད་ཆེན་པོ་དག་དེ་གཉིས་ལ་དབྱེ་གཞི་མེད་
དེ༑ ཤེས་བྱ་དང་དེ་མ་ཡིན་དུ་འབྱེད་པ་ལ་ཤེས་བྱར་གྲུབ་པས་དེ་མ་ཡིན་ཁེགས་པ་ལྟར། བློ་
དང་བློའི་ཡུལ་དུ་གྱུར་པ་ཐམས་ཅད་དཔྱད་མི་བཟོད་པས་ཀུན་རྫོབ་ཏུ་གྲུབ་པས། དེ་ལ་
གཅིག་ཤོས་ཁེགས་པས་གཉིས་སུ་བྱེད་ཀྱི། གཅིག་ལས་གཉིས་སུ་དབྱེ་བ་མེད་དེ། ཡོད་ན་
དོན་དམ་དེ་བློ་ཡུལ་དུ་གྲུབ་པར་འགྱུར་ཟེར་བ་ལྟར་ན། གཞི་མ་གྲུབ་པས་དོན་མི་འཐད་ཅིང་།
ལུང་དང་ཡང་འགལ་ལོ། །དེས་ན་ཤེས་བྱ་ཙམ་པོ་དེ། ཡབ་སྲས་མཇལ་བ་ལས་ཤེས་པར་བྱ་
བ་ཡང་ཀུན་རྫོབ་དང་དོན་དམ་པ་འདིར་ཟད་དོ་ཞེས་དང་། དབུ་མ་ལ་འཇུག་པ་ལས། དངོས་
ཚོགས་ཡང་དག་ལོག་པར་མཐོང་བ་ལས། །དངོས་རྙེད་ངོ་བོ་གཉིས་ནི་འཛིན་མི་འགྱུར། །
ཡང་དག་མཐོང་ཡུལ་གང་ཡིན་དེ་ཉིད་དེ། །མཐོང་བ་བརྫུན་པ་ཀུན་རྫོབ་བདེན་པར་འདོད། །
ཞེས་དང་། སྟོང་ཉིད་ཁོ་ན་ཀུན་རྫོབ་ཞེས་པས། ཤེས་བྱ་ཙམ་པོ་ཉིད་རིགས་པས་དཔྱད་ན་ཅིར་
ཡང་མ་གྲུབ་པ་དོན་དམ། མ་སྐྱེས་པ་ལ་སྣ་ཚོགས་སུ་སྣང་བ་ཀུན་རྫོབ་སྟེ། དོན་དམ་བློ་ཡི་
སྤྱོད་ཡུལ་མིན། །ཞེས་པ་རྟོག་བཅས་ཀྱི་བློ་ལ་དགོངས་ཏེ། འདི་ལྟར་མི་བསླུ་བའི་མཆོག་མྱ་
ངན་ལས་འདའ་བ་འདི་ནི་བདེན་པའི་མཆོག་གཅིག་པུ་ཞེས་སོ། །གཉིས་པ་ནི། དེ་གཉིས་ངོ་
བོ་གཅིག་གམ། ཐ་དད་དམ། ངོ་བོ་གཅིག་ལ་ལྡོག་པ་ཐ་དད་ཡིན་ཞེ་ན། སྔ་མ་མ་ཡིན་ཏེ།
མདོ་ལས། ཀུན་རྫོབ་མཐོང་བ་ན་བདེན་པ་མཐོང་བར་འགྱུར་བ། དོན་དམ་ལྟར་ཀུན་རྫོབ་ལ་
དབྱེ་བ་མེད་པར་འགྱུར་བ། ཀུན་རྫོབ་ལྟར་དོན་དམ་སྒྲིབ་པའི་དམིགས་པར་ཐལ་བ། ཀུན་
- 1 3 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
རྫོབ་ལྟར་དོན་དམ་ཡང་མཐོང་ཐོས་ལས་གཞན་དུ་བཙལ་མི་དགོས་པར་ཐལ་བ་བཞིའོ། །ཐ་
དད་ན་ཆོས་ཅན་དང་ཆོས་ཉིད་མ་ཡིན་པར་ཐལ། དོན་དམ་རྟོགས་པས་མཚན་མ་ཟིལ་གྱིས་མི་
གནོན་པར་ཐལ། ཀུན་རྫོབ་ཡང་དག་པ་མ་གྲུབ་པ་ཙམ་དོན་དམ་མ་ཡིན་པར་ཐལ། ཀུན་
ནས་ཉོན་མོངས་པ་དང་རྣམ་བྱང་དུས་གཅིག་པར་ཐལ་བ་སྟེ་བཞི་གསུངས་པ་ལ། འདི་གཉིས་
མཚན་ཉིད་ཀྱང་ཐ་མི་དད་པའམ། དངོས་པོ་ཐ་དད་དུ་འདོད་པ་ལ་དགོངས་ཞེས་གྲག་གོ །
གསུམ་པ་ལྟར་ན་དོན་དམ་ལ་ངོ་བོ་ཞིག་ཡོད་པར་འགྱུར་ལ། འདོད་ན། རྡོ་རྗེ་གཅོད་པ་ལས།
ཆོས་གང་ཞིག་མངོན་པར་རྫོགས་པར་སངས་རྒྱས་པ་དེ་ལ་བདེན་པ་ཡང་མེད། བརྫུན་པའང་
མེད་ཅེས་བཤད་དོ། །དེས་ན་རྣམ་གྲངས་ཀྱི་དོན་དམ་པའི་བདེན་པ་དང་ཀུན་རྫོབ་གཉིས།
ཆོས་ཅན་དང་ཆོས་ཉིད་དམ། གཅིག་པ་བཀག་ཙམ་སྟེ། དགོངས་འགྲེལ་ལས། འདུ་བྱེད་
ཁམས་དང་དོན་དམ་མཚན་ཉིད་དག །གཅིག་དང་ཐ་དད་བྲལ་བའི་མཚན་ཉིད་དེ། །གཅིག་
དང་ཐ་དད་ཉིད་དུ་གང་རྟོག་པ། །དེ་དག་ཚུལ་བཞིན་མ་ཡིན་བཞུགས་པ་ཡིན། །ཞེས་པ་སྐུ་
ཤད་དུ་སྣང་བ་དང་། དེས་སྟོང་པ་གཉིས་ངོ་བོ་གཅིག་ཀྱང་མ་ཡིན་ལ། ཐ་དད་པའང་མ་ཡིན་
ཏེ༑ དེ་སྣང་དུས་ཉིད་ན་སྟོང་ལ། དེ་ཉིད་སྣང་བ་ལྟར་འཁྲུལ་མ་འཁྲུལ་གཉིས་ཀྱང་སྟེ། ཡུམ་
ལས། གཟུགས་ཀྱི་སྟོང་པ་ཉིད་གང་ལགས་པ་དེ་གཟུགས་མ་ལགས། གཟུགས་ལས་གུད་ན་
ཡང་སྟོང་པ་ཉིད་མ་མཆིས་ཏེ། གཟུགས་ཉིད་སྟོང་པ་ཉིད་དོ་ཞེས་དང་། སེམས་འགྲེལ་ལས།
ཀུན་རྫོབ་ལས་ནི་ལོགས་ཤིག་ན། །དོན་དམ་ཉེ་བར་མི་དམིགས་སོ། །ཀུན་རྫོབ་སྟོང་པ་ཉིད་
དུ་བཤད། །ཅེས་སོ། །རྣམ་གྲངས་མ་ཡིན་པའི་དོན་དམ་པ་ནི། དོན་དམ་བློ་ཡི་སྤྱོད་ཡུལ་མིན།།
ཞེས་དང༌། འཇམ་དཔལ་ཆོས་ཀྱི་དབྱིངས་ཚད་མར་བྱས་ན་བདེན་པ་ཡང་མེད། བརྫུན་པ་
ཡང་མེད་ཅེས་དང༌། སློབ་དཔོན་ཀ་མ་ལ་ཤཱི་ལས། དངོས་པོ་ཁོ་ན་ལ་དེ་ཉིད་དང་གཞན་གྱི་
རྣམ་པར་རྟོག་པ་སྲིད་ལ། དོན་དམ་པ་སྤྱིའི་མཚན་ཉིད་དངོས་པོར་གྲུབ་པ་མེད་པས་དེ་ཉིད་
- ，
3
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་གཞན་དུ་བརྗོད་པར་བྱ་བ་མ་ཡིན་ནོ་ཞེས་པས། དེ་ཉིད་དང་གཞན་དུ་བརྗོད་དུ་མེད་པ་སྟེ།
བརྗོད་པར་བྱ་བ་ལྡོག་པ་སྟེ། །སེམས་ཀྱི་སྤྱོད་ཡུལ་ལོག་པས་སོ། །ཞེས་ཏེ། དེ་གཉིས་ཀྱང་
སྤྲོས་པའི་མཐའ་ཐམས་ཅད་དང་བྲལ་བ་དང༌། ཕྱོགས་རེ་དང་བྲལ་བ་ལ་བརྗོད་དེ། བདེན་
གཉིས་ལས། སྐྱེ་ལ་སོགས་པ་བཀག་པ་ཡང་། །ཡང་དག་པ་དང་མཐུན་ཕྱིར་འདོད། །ཅེས་སོ།།
གསུམ་པ་ནི། ཤེས་བྱ་གཞིར་བྱས་པ་ལ་རིགས་པས་དཔྱད་ན་གཞིག་ཏུ་རུང་མི་རུང་གཉིས་
ལས་མི་འདའ་བས་ཡུལ་གཉིས་སུ་ངེས་ལ། བློ་ལ་རིག་པའི་ཤེས་པ་སྐྱེས་མ་སྐྱེས་གཉིས་ལས་
མི་འདའ་བས་མུ་གསུམ་པ་མེད་ཅིང་གཅིག་ཏུ་མི་འདུ་བས་མཚན་གཞི་ལ་གཉིས་སུ་ངེས་ལ།
མཚན་ཉིད་ལ་མ་ཡིན་ཏེ། དོན་དམ་པར་ཅིར་ཡང་མ་གྲུབ་པའི་ཕྱིར་རོ། །
གཉིས་པ་ལ་གཉིས་ལས། སྒྲ་དོན་ནི། ཀུན་རྫོབ་ལ་སཾ་ཀྲྀ་ཏ་ཞེས་པའི། སམྱཀ་ཡང་
དག་པ། དྲྀ་ཨཱ་བ་ར་ཎ་སྒྲིབ་པའམ། འགེབས་པས་ན། འཁྲུལ་པའི་ཤེས་པ་ཐམས་ཅད་དེ།
འཇུག་པར། གཏི་མུག་རང་བཞིན་སྒྲིབ་ཕྱིར་ཀུན་རྫོབ་ཅེས་དང༌། བདེན་གཉིས་ལས། གང་
ཞིག་གིས་སམ་གང་ཞིག་ལ། །ཡང་དག་སྒྲིབ་པ་ཀུན་རྫོབ་བཞེད། །ཅེས་པས། ཐམས་ཅད་
ལ༑ ཀུན་ཏུ། ཡང་དག་པ་ལ་སྒྲིབ་ལ། བློ་དེའི་ཡུལ་དུ་བདེན་པ་སྟེ། ཡབ་སྲས་མཇལ་བ་
ལས། དེ་ དག་ ནི་ ཐ་ སྙད་ ཙམ། མིང་ ཙམ། བརྡ་ ཙམ། ཀུན་ རྫོབ་ ཙམ། བརྗོད་ པ་ ཙམ།
གདགས་པ་ཙམ་མོ་ཞེས་གསུངས་སོ། །དོན་དམ་པ་ནི་པྲ་མཱརྦ་སྟེ། སྒྲ་དང༌། རྟོག་པ་དང༌།
བློའི་ཡུལ་ལས་འདས་པ། དམ་པ་རྣམས་ཀྱིས་དོན་དུ་གཉེར་བྱ་ཡིན་པས་ན། རྣམ་པར་མི་རྟོག་
པའོ། །བློ་དེའི་ཡུལ་དུ་བདེན་པས་ཏེ། ཡེ་ཤེས་སྣང་བའི་རྒྱན་ལས། ཡེ་ཤེས་དམ་པ་བདག་
མེད་པ། །སྣང་བ་མེད་པ་ཞེས་དང་། བདེན་གཉིས་ལས། དོན་དམ་པར་བདེན་པ་ནི་དོན་དམ་
པའི་བདེན་པ་སྟེ། དེ་ནི་རིགས་པའི་རྗེས་སུ་འགྲོ་བ་ཅན་གྱི་བདེན་པ་ཉིད་ཅེས་བྱ་བའི་ཐ་ཚིག་
གོ་ཞེས་སོ། །
-
3
3 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
གཉིས་པ་སོ་སོའི་མཚན་ཉིད་ནི། བྱེ་བྲག་ཏུ་སྨྲ་བ་དང་། དབུ་མ་པ་ཁ་ཅིག །མཛོད་
ལས། གང་ལ་བཅོམ་དང་བློ་ཡིས་གཞན། །བསལ་ན་དེ་བློ་མི་འཇུག་པ། །བུམ་ཆུ་བཞིན་དུ་
ཀུན་རྫོབ་ཏུ། །ཡོད་དེ་དོན་དམ་ཡོད་གཞན་ནོ། །ཞེས་པས། ཐ་སྙད་པའི་བློ་ངོར་གྲུབ་ཅིང་།
གཞིག་ཏུ་རུང་བ་ཀུན་རྫོབ་དེའི་ངོར་བདེན་པས་ཀུན་རྫོབ་ཀྱི་བདེན་པ་སྟེ། དཔྱད་མི་བཟོད་
པས། བདེན་གཉིས་ལས། ཅི་ལྟར་སྣང་བ་འདི་ཁོ་ན་ཀུན་རྫོབ་ཅེས་སོ། །དབྱེ་ན་སྣང་བ་དང་
མཐུན་པར་དོན་བྱེད་ནུས་མི་ནུས་གཉིས་ཡང་དག་དང་ལོག་པའི་སྟེ། བདེན་གཉིས་ལས།
སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་དང་མི་ནུས་ཕྱིར། །ཡང་དག་ཡང་དག་མ་ཡིན་
པས། །ཀུན་རྫོབ་ཀྱི་ནི་དབྱེ་བ་བྱས། །ཞེས་དང༌། འཇུག་པ་ལས། མཐོང་བ་འཁྲུལ་པ་རྣམ་པ་
གཉིས་ཡིན་ཏེ། །དབང་པོ་གསལ་དང་དབང་པོ་སྐྱོན་ཅན་ནོ། །སྐྱོན་ལྡན་དབང་ཅན་རྣམས་ཀྱི་
ཤེས་པ་ནི། །དབང་པོ་ལེགས་འགྱུར་ཤེས་ལྟོས་ལོག་པར་འདོད། །ཅེས་སོ། །དོན་དམ་པའི་
བདེན་པ་ནི། ཀུན་རྫོབ་སྣང་བའི་མཚན་མ་ལས་འདས་པ། དཔྱད་ན་གནོད་པ་མེད་པ་སྟེ།
ལྷའི་བུས་ཞུས་པ་ལས། ལྷའི་བུ་གལ་ཏེ་དོན་དམ་པའི་བདེན་པར་ལུས་དང་ངག་དང་ཡིད་ཀྱི་
སྤྱོད་ཡུལ་དུ་གྱུར་ན། དོན་དམ་པའི་གྲངས་སུ་མི་འགྲོ་ཞིང་ཀུན་རྫོབ་ཀྱི་བདེན་པ་ཉིད་དུ་
འགྱུར་རོ། །ལྷའི་བུ་འོན་ཀྱང་དོན་དམ་པའི་བདེན་པ་ནི་ཐ་སྙད་ལས་འདས་པ་དང་། ཡང་དག་
པར་མ་སྐྱེས་པ་དང༌། མ་འགགས་པ་དང༌། བརྗོད་པར་བྱ་བ་དང༌། ཤེས་པར་བྱ་བ་དང་།
ཤེས་པར་བྱེད་པ་དང་བྲལ་བ་ཡིན་ཏེ། ཇི་སྲིད་དུ་རྣམ་པ་ཐམས་ཅད་ཀྱི་མཆོག་དང་ལྡན་པ་
ཐམས་ཅད་མཁྱེན་པའི་ཡེ་ཤེས་ཀྱི་ཡུལ་ལས་འདས་པ་ནི་དོན་དམ་པའི་བདེན་པ་ཡིན་ཏེ། ཇི་
ལྟར་དོན་དམ་པའི་བདེན་པ་ཞེས་བརྗོད་པ་ལྟར་ནི་མ་ཡིན་ནོ། །ཞེས་བློའི་ཡུལ་ལས་འདས་པ་
ཉིད་ལ་སྤྲོས་བྲལ་ཞེས་གསུངས་སོ། །མདོ་སྡེ་པ་དག་ཀུན་ནས་ཉོན་མོངས་པ་དང་། རྣམ་བྱང་
གི་དམིགས་པ་ལ་འདོད་པ་ལྟར་ན་གཉིས་ལས། བསླུ་བ་མེད་པའི་རིགས་པས་ནི། །དོན་དམ་
- 1：3】 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་ཞེས། རིགས་པའི་ཤེས་པ་དོན་དམ། དེའི་ངོར་བདེན་པས་བདེན་པ། དབྱེ་བ་སྔར་བདེན་
གཉིས་ ལས་ བཤད་དོ། །དབུས་མཐར། སེམས་ཙམ་པའི་དབང་དུ་བྱས་ཏེ། རེ་རེ་ ལའང་
གསུམ་གསུམ་དུ་ཕྱེའོ། །འདིར་ནི་དོན་དམ་པའི་བདེན་པ་སྟེ། སྤྲོས་པ་མཐའ་དག་དང་བྲལ་བ་
སྟེ༑ ཅིར་ཡང་མ་གྲུབ། མཚན་ཉིད་མེད་པ། བློའི་ཡུལ་མིན་པ་ཞེས་བྱ་སྟེ། ཡུམ་ལས་ཆོས་
ཐམས་ཅད་ནི་ནམ་མཁའི་ངང་ཚུལ་ཅན་ཏེ། དེ་དག་ནི་ཚུལ་དེ་ལས་མི་འདའོ་ཞེས་དང་། ཆོས་
ཐམས་ཅད་ནི་མཚན་ཉིད་གཅིག་པ་སྟེ་དེ་འདི་ལྟར་མཚན་ཉིད་མེད་པའོ་ཞེས་དང༌། ཆོས་
ཐམས་ཅད་སྟོང་པ་ཉིད་དེ་མཚན་ཉིད་མེད་པའོ་ཞེས་དང་། དགོངས་འགྲེལ་ལས། ཆོས་
ཐམས་ཅད་ངོ་བོ་ཉིད་མེད་པ། མ་སྐྱེས་པ་ཞེས་པས་སྤྲོས་པ་མཐའ་དག་དང་བྲལ་བ་ཞིག་གོ །
དེ་ལྟར་ན་སློབ་དཔོན་ཀླུ་སྒྲུབ་ཀྱིས། གཞན་ལས་ཤེས་མིན་ཞི་བ་དང༌། །སྤྲོས་པ་རྣམས་ཀྱིས་
མ་ སྤྲོས་དང༌། །རྣམ་རྟོག་མེད་དོན་ཐ་དད་མེད། །འདི་ནི་དོན་དམ་མཚན་ཉིད་དོ། །ཞེས་
བཤད་ཅེ་ན། དེ་ནི་རྣམ་གྲངས་ཀྱི་དོན་དམ་པའི་མཚན་གཞི་ལ་བཏགས་པ་ཙམ་སྟེ། རྩ་ཤེར་
ལས། ཐ་སྙད་ལ་ནི་མ་བརྟེན་པར། །དམ་པའི་དོན་ནི་རྟོགས་མི་འགྱུར། །དམ་པའི་དོན་ནི་མ་
རྟོགས་པར། །མྱ་ངན་འདས་པ་ཐོབ་མི་འགྱུར། །ཞེས་སོ། །གསུམ་པ་མཚན་གཞི་དཔྱད་ན།
གྲུབ་མཐའ་བཞིས་དབྱེ་བས་ཏེ། སེམས་ཙམ་དང་དབུ་མ་རང་རྒྱུད་པ་ལྟར་ན། གཉིས་ཀའི་
མཚན་གཞི་གྲུབ་པར་འདོད་དེ། རྣམ་གྲངས་ཀྱི་དོན་དམ་པར་དེ་ལྟ་འདོད་པས། ཡོད་མེད་ལ་
སོགས་ པའི་ སྤྲོས་ པ་ མཐའ་དག་དང་ བྲལ་བ་དེའོ། །ལང་ཀ་ལས། ཀུན་རྫོབ་རྟོག་ པས་
བཏགས་པ་སྟེ། །དེ་ཆད་འཕགས་པའི་སྤྱོད་ཡུལ་ཡིན། །ཞེས་དང༌། འཇུག་པར། རབ་རིབ་
མཐུ་ཡིས་སྐྲ་ཤད་ལ་སོགས་པ། །ངོ་བོ་ལོག་པ་གང་ཞིག་རྣམ་བརྟགས་པ། །དེ་ཉིད་བདག་
ཉིད་གང་གི་མིག་དག་པས། །མཐོང་སྟེ་དེ་ཉིད་དེ་བཞིན་འདིར་ཤེས་གྱིས། །ཞེས་གསུངས་པ་
ལྟ་བུའོ། །སློབ་དཔོན་འདིས། བློ་དང་བློའི་ཡུལ་ཐམས་ཅད་ཀུན་རྫོབ་ཀྱི་མཚན་གཞི། ཅིག་
- 1 4 (} -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ཤོས་བློའི་ཡུལ་ཐམས་ཅད་ལས་འདས་པ་ཅིར་ཡང་མ་གྲུབ་པའི་ཐུགས་ལ་ཐ་སྙད་དུ་བྱའི།
དོན་དུ་ན་ཅིའི་ངོ་བོར་ཡང་མ་གྲུབ་པ་ཞེས་ཀྱང་མི་བྱ་སྟེ། འཇུག་པར། མོ་གཤམ་བུ་ལ་རང་གི་
མཚན་ཉིད་ཀྱིས། །སྐྱེ་བ་དེ་ཉིད་དུ་མེད་འཇིག་རྟེན་དུའང་། །དེ་བཞིན་དངོས་ཀུན་རང་གི་
མཚན་ཉིད་ཀྱིས། །དེ་ཉིད་མ་སྐྱེས་ཐ་སྙད་དུ་མ་སྐྱེས། །ཞེས་དང༌། འདས་མ་ཐག་པར། ལྷའི་
བུ་ཞེས་བྱ་བ་ལ་སོགས་པ་བཞིན་ཏེ། མཚན་ཉིད་མེད་པས་མཚན་གཞི་མེད་པའོ། །དེས་ན་
སློབ་དཔོན་ཀླུ་སྒྲུབ་ཀྱིས། ཡང་དག་མ་མཐོང་འཇིག་རྟེན་དང༌། །མྱ་ངན་འདའ་བར་རློམ་
སེམས་ཏེ། །ཡང་དག་མཐོང་བ་འཇིག་རྟེན་དང་། །མྱ་ངན་འདའ་བར་རློམ་སེམས་མེད། །ཅེས་
དང༌། ཟླ་བ་གྲགས་པས་ཀྱང་། དོན་དམ་པ་དང་ཀུན་རྫོབ་ཞེས་གཉིས་སུ་དབྱེ་ན་ནི། ཀུན་
རྫོབ་ཀྱི་བདེན་པ་ལ་བརྟེན་ཏེ་བཞག་གོ་ཞེས་བཤད་དོ། །མཚན་ཉིད་ངེས་པར་བྱེད་པའི་ཚད་
མིན་གཅིག་དང་དུ་བྲལ་ལ་སོགས་པས་སྣང་བ་ལ་བདེན་པ་འགོག་པའི་ཚད་མ་དང་། ཆོས་ཀྱི་
དབྱིངས་སྤྲོས་པ་དང་བྲལ་བར་དངོས་སུ་རྟོགས་པའི་རྣལ་འབྱོར་གྱི་མངོན་སུམ་གྱིས་ངེས་ཏེ།
སྔ་མ་ནི་ཇི་ལྟ་བ་འདི་ཡི་སྟེང་དུ་མཁས་པ་ལ་མངོན་སུམ་སྟེ། བླུན་པོ་ལ་རྟགས་ཀྱིས་དང་།
ཐུན་མོང་དུ་ལུང་གིས་སོ། །དེ་གང་ཟག་གང་ལ་ལྡན་ཞེ་ན། འཕགས་པ་ཐོགས་མེད་སངས་
རྒྱས་ཀྱི་ཐུགས་རྣམ་པར་མི་རྟོག་པའི་ཡེ་ཤེས་ཡོངས་གྲུབ་དོན་དམ། དག་པ་འཇིག་རྟེན་པའི་
ཡེ་ཤེས་གཞན་དབང་དོན་དམ། ཀུན་བརྟགས་ཀུན་རྫོབ་ཡིན་པས་དེ་གཏན་མེད། བྱང་ཆུབ་
སེམས་དཔའ་ལ་དེ་གཉིས་ཀ་ཡོད་པས་གཉིས་ཀ །སོ་སོ་སྐྱེ་བོ་གཟུང་འཛིན་དུ་སྣང་བ་ཀུན་
བརྟགས། ཤེས་པ་གསལ་བར་མྱོང་བ་གཞན་དབང་དོན་དམ། དེའི་ཆོས་ཉིད་ཅིར་ཡང་མ་
གྲུབ་པས་འགྱུར་མེད་ཡོངས་གྲུབ། དེ་ད་ལྟ་དངོས་སུ་མ་རྟོགས་ཀྱང་སྟོང་ཉིད་དང་བདག་མེད་
པར་རྟོགས་པ་ཕྱིན་ཅི་མ་ལོག་པའི་ཡོངས་གྲུབ་སྟེ་སངས་རྒྱས་དོན་དམ། གཉིས་པོ་གཉིས་
ཀའོ་ཞེས་སོ། །སློབ་དཔོན་ལེགས་ལྡན་འབྱེད་རྗེས་འབྲང་། སངས་རྒྱས་ཀྱི་ཐུགས་རྣམ་པར་
- ，
4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་རྟོག་པའི་ཡེ་ཤེས་དོན་དམ། དག་ པ་འཇིག་རྟེན་པ་ཀུན་རྫོབ། འཕགས་པ་གསུམ་སྔར་
བཞིན། སོ་སོ་སྐྱེ་བོ་སྟོང་ཉིད་དམ། བདག་ཉིད་རིགས་པའི་རྗེས་སུ་འབྲངས་ནས་ཤེས་པའམ་
མི་རྟོག་པའི་ཏིང་ངེ་འཛིན་སྐྱེས་པ་ནི། དེ་དང་མཐུན་པས་མཐུན་པའི་དོན་དམ་སྟེ་གཉིས་ཀའོ་
ཞེས་ སོ། །སློབ་ དཔོན་ ཟླ་ གྲགས། སངས་ རྒྱས་ མྱ་ ངན་ ལས་ འདས་ པ་ དོན་ དམ་ ཁོ་ ན།
འཕགས་པ་གསུམ་གྱི་མཉམ་གཞག་དོན་དམ། རྗེས་ཀུན་རྫོབ། སོ་སོ་སྐྱེ་བོ་ཀུན་རྫོབ་འབའ་
ཞིག་དགོངས་འགྲེལ་ལས། གལ་ཏེ་འཇིག་རྟེན་ཚད་མ་ཉིད་ཡིན་ན། །འཇིག་རྟེན་དེ་ཉིད་
མཐོང་ཡིན་འཕགས་གཞན་གྱིས། །ཅི་དགོས་འཕགས་པའི་ལམ་གྱིས་ཅི་བྱར་ཡོད། །བླུན་པོ་
ཚད་མར་གྱུར་པ་ག་ལ་ཡིན། །ཞེས་གསུངས་པས་ད་ལྟ་སྟོང་ཉིད་ལ་སོགས་པ་ཤེས་པའི་བློ་དེ་
རྣལ་འབྱོར་པའི་ཀུན་རྫོབ་ཏུ་གྲུབ་པས། བདེན་པ་གཉིས་ཀྱི་རྣམ་གཞག་བྱེད་པ་མི་རིགས་
པའང་མ་ཡིན་ཏེ། ཆུ་ལྟ་བུ་ལ། རྣག་དང་བདུད་རྩི་ལ་སོགས་པར་མཐོང་ཞེས་པ་ལ་བརྟེན་ནས་
དབྱེ་བ་བྱེད་པ་ལྟར། སྣང་བ་འདི་ལུང་དང་རིགས་པས་ཀུན་རྫོབ་ཏུ་གྲུབ་པས། རྫོགས་པའི་
སངས་རྒྱས་སྤྲོས་པ་དང་བྲལ་བའོ་ཞེས་ཤེས་པ་ལ་བརྟེན་ནས་དབྱེ་བ་བྱེད་པ་ལ་འགལ་བ་མེད་
དོ་ཞེས་བཞེད་ལ། བདག་གི་བླ་མ་སློབ་དཔོན་ཕྱི་མ་གཉིས་དགོངས་པ་ཐ་དད་དུ་མི་བསམ་མོ་
ཞེས་རྒྱུ་མཚན་དང་བཅས་ཏེ་གསུང་མོད། འོག་ཏུ་བརྗོད་པར་བྱའོ། །
གཞུང་གི་དོན་ལ་གསུམ་ལས། དབྱེ་བ་དང༌། མཚན་ཉིད་གཉིས། ཀུན་རྫོབ་ཅེས་པ་
ནས་རྩ་བ་གཉིས་གཉིས་སོ། །མཚན་ཉིད་དེ་བསྒྲུབ་པ་ལ་གསུམ་ལས། གནོད་པའི་ཡུལ་བློའི་
རབ་ཏུ་དབྱེ་བ། དེ་ལ་ཞེས་རྩ་བ་གཉིས་ཏེ། བློ་ཀུན་རྫོབ་ལའང་རྣལ་འབྱོར་པ་དང༌། ཕལ་
པའོ། །འདི་གཉིས་ཀྱང་འགྲེལ་ཆེན་ལས། འཕགས་པ་དང་། སོ་སོ་སྐྱེ་བོ་ལ་བཤད་དེ། སོ་སོ་
སྐྱེ་བོ་བདག་གཉིས་སུ་འཛིན་པ་ལ་འཕགས་པས་བདག་མེད་རྟོགས་པའི་ཤེས་རབ་ཀྱིས་
གནོད་ཅིང་། དེར་ཡང་ས་དང་པོ་ཀུན་ཏུ་འགྲོ་བའི་དོན་དུ་རྟོགས་པ་ལ། གཉིས་པ་རྒྱུ་མཐུན་
-1
1
2 -



ཀྱི
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
པའི་མཆོག་གི་དོན་དུ་རྟོགས་པ་ལ་སོགས་པས་གནོད་པས་གོང་མས་གནོད་ལ། གནོད་བྱེད་
མངོན་སུམ་ཡིན་ཡང་། དཔེས་ཞེས་པ་རྟགས་ཀྱིས་མ་ཡིན་གྱི། རྩོད་པ་སྤངས་པའི་དཔེ་ཡིན་ནོ་
ཞེས་དང་། ཡང་གཞན་གྱིས། རྣལ་འབྱོར་པ་ནི་དེ་ཁོ་ན་མཐོང་བ། རྒྱུན་ཞུགས་སམ། ས་དང་
པོ་ནས་བཅུ་པའི་བར་རོ། །དེ་ཁོ་ན་མ་མཐོང་བ་སོ་སོ་སྐྱེ་བོ་དང༌། སེར་སྐྱ་གཟེགས་ཟན་ལ་
སོགས་པ་ཕལ་པའོ། །དེ་ལ་ཕལ་པ་བདག་ལ་སོགས་པ་ཡོད་པར་སྨྲ་བ་ལ་བདག་མེད་རྟོགས་
པའི་རྣལ་འབྱོར་པས་གནོད་ལ། དེའང་ཆོས་ཀྱི་བདག་ཙམ་དུ་མཐོང་བ་ཉན་ཐོས་ལ་རྣམ་རིག་
ཙམ་དུ་སྨྲ་བས་གནོད་ཅིང་། དེ་ལའང་དབུ་མ་པས་གནོད་པས་རྣལ་འབྱོར་པ་དེ་དག་མཐོང་
ལམ་ཡང་ཐ་དད་པས་གོང་མ་རྣམས་ཀྱིས་གནོད་དོ། །གནོད་པའི་ཤེས་བྱེད་རྟགས་ཀྱིས་སྟོན་
པ་གཉིས་ཀ་ཡང་ནི་འདོད་པའི་དཔེས་ཏེ། རྒོལ་བ་གཉིས་ལ་མཐུན་པར་སྣང་བའི་གཟུགས་
བརྙན་ལ་ཁྱབ་པ་བསྟན་ནས། སྣང་བ་ཙམ་ལ་ཆོས་སྒྲུབ་པར་བཞེད་པ་གཉིས་ཀ་མི་འཐད་དེ།
སྐྱེ་འཕགས་གཉིས་རྒོལ་ཕྱིར་རྒོལ་དུ་མི་རུང་སྟེ། ཆོས་ཅན་མཐུན་སྣང་དུ་མ་གྲུབ་པས་དང་།
ཉན་ཐོས་མཐོང་ལམ་ཐ་དད་པ་བདེན་ན། སེམས་ཙམ་དང་དབུ་མ་དེ་ལྟ་ཅི་ལྟར་རིགས། ཡང་
འཕགས་པའི་ཡེ་ཤེས་སྔ་མ་ལ་ཕྱི་མས་ཇི་ལྟར་གནོད་དེ། དོན་དམ་གཟིགས་པའི་ཡེ་ཤེས་
གནོད་བྱ་གནོད་བྱེད་དུ་འགལ་བས་སོ་ཞེས་གསུངས་སོ། །དེས་ན་བཀའ་རྟགས་ཀྱི་ཕྱག་རྒྱ་
བཞི་ཁས་ལེན་ཅིང་། སྐྱབས་གནས་དཀོན་མཆོག་གསུམ་ལ་བྱེད་ན་རྣལ་འབྱོར་པ། དེ་ལས་
བཟློག་པ་ཕལ་པའོ་ཞེས་བཞེད་དོ། །
གཉིས་པ་གནོད་པའི་རིམ་པ་དེ་ལ་ཞེས་པ། རྒྱུ་མཚན་མེད་བཞིན་དུ་རྟག་པ་དང་།
གཙང་བ་བདེ་བ་ལ་སོགས་པར་ཞེན་པ། གྲུབ་མཐས་གཏན་བློ་མ་བསྒྱུར་བ་དང༌། ཀུན་
བརྟགས་པའི་བདག་ཤེས་རིག་ལ་སོགས་པར་ཞེན་པ་ཕྱི་རོལ་པའི་ཕལ་པ་གཉིས་ལས། སྔ་མ་
མ་དཔྱད་པའི་བློ་ཤེས་བྱ་ཐམས་ཅད་བདེན་བདེན་པར་འཛིན་པ་ལ་དེས་གནོད་ལ། དེས་རྟག་
- Y 4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅིག་རང་དབང་ཅན་གྱི་བདག་ལ་སོགས་པར་འདོད་པ་ལ། སངས་རྒྱས་པས་ཉེར་ལེན་གྱི་
ཕུང་པོ་ལ་རྟག་གཅིག་རང་དབང་ཅན་གྱི་བདག་མེད་དེ། ཆ་དུ་མ་དང་འབྲེལ་བས། སྣོད་ཐ་
དད་ཀྱི་རྒྱ་ཤུག་བཞིན། རྟགས་མངོན་སུམ་དང་། ཁྱབ་པ་དཔེ་ལའོ། །གཞན་ཡང་བདག་རྟག་
པ་མེད་དེ། དོན་བྱེད་པ་གཉིས་ཀྱིས་སྟོང་པས་ཞེས་སོ། །དེས་བརྟགས་པའི་དོན་དང་ཤེས་པ་
རགས་པར་སྣང་བ་ཀུན་རྫོབ། ཆོས་ཀྱི་བདག་རྡུལ་དང་སྐད་ཅིག་དོན་དམ་དུ་འདོད་པ་ལ།
རྣམ་ རིག་ པས། དྲུག་ གིས་ གཅིག་ཅར་སྦྱར་བས་ན། །ཕྲ་རབ་རྡུལ་ཆ་དྲུག་ཏུ་འགྱུར། །ལ་
སོགས་པ་དང༌། ཡོད་པ་མ་ཡིན་དོན་སྣང་ཕྱིར། །ཞེས་བྱ་བ་ལ་སོགས་པས་གནོད་ལ། རྣམ་
རིག་པས། ཀྱེ་རྒྱལ་བའི་སྲས་དག །ཁམས་གསུམ་པོ་འདི་དག་ནི་སེམས་ཙམ་མོ་ཞེས་དང་།
བློ་ཡིས་ཉམས་མྱོང་བྱ་གཞན་མེད། །དེ་ཡི་མྱོང་བའང་གཞན་ཡོད་མིན། །ཞེས་དང་། གཟུང་
དང་འཛིན་པ་མེད་པའི་ཕྱིར། །དེ་ནི་དེ་ལྟར་རང་ཉིད་གསལ། །ཞེས་དང༌། ཡང་། མངོན་སུམ་
སོ་སོར་རེག་བྱ་ཡང་། །དེ་ཡི་དེ་ཉིད་བདག་ཉིད་ཡིན། །དེས་ན་ཉམས་མྱོང་བྱ་གཞན་མེད། །དེ་
ལའང་མྱོང་བ་གཞན་ཡོད་མིན། །ཞེས་པ་ལྷན་ཅིག་དམིགས་ངེས་ལ་སོགས་པས་སེམས་སུ་
གྲུབ་ཅེས་པ་ལ། དབུ་མ་པས། སེམས་དང་སེམས་ལས་བྱུང་བའང་དཔྱད་ན་རང་བཞིན་མེད་
དེ༔ རང་དང་། གཞན་དང་། གཉིས་ཀ་དང་། རྒྱུ་མེད་པ་ལས་སྐྱེས་པ་དང་བྲལ་བའི་ཕྱིར་ནམ་
མཁའ་བཞིན་ཞེས་ཏེ། ཕྱོགས་ཆོས་ནི། རྗེས་སུ་འགྲོ་ལྡོག་མ་དམིགས་པས་གྲུབ་ལ། ཁྱབ་པ་
དཔེ་ལ་མཐོང་བས་སོ། །དེ་བཞིན་དུ། གཅིག་དང་དུ་མ་དང་བྲལ་བས། །ཞེས་དང༌། རྟེན་
འབྲེལ་ཙམ་ཡིན་པས་ཞེས་སོ། །རྩོད་པ་སྤང་བ་ནི། དེ་ལྟ་ན། དབུ་མ་པའི་བློ་དེ་ལ་གཞན་གྱིས་
གནོད་ན་ཐུག་པ་མེད་ལ། མི་གནོད་ན་དེ་དོན་དམ་དུ་འགྱུར་ཞིང་། འདོད་པ་ལ་བསལ་ཞེ་ན།
ལང་ཀར་གཤེགས་པར། དངོས་རྣམས་སྐྱེ་བ་ཀུན་རྫོབ་ཏུ། །དམ་པའི་དོན་དུ་རང་བཞིན་མེད།།
ཅེས་དང་། བདེན་གཉིས་ལས། ཇི་ལྟར་སྣང་ཞིང་ངོ་བོ་བས། །འདི་ལ་དཔྱད་པ་མི་འཇུག་གོ །
- ， ༣ .， -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ཞེས་པས། སྣང་བ་བདེན་པ་དང༌། འཛིན་པ་མ་འཁྲུལ་བར་མི་འདོད་ཀྱི། དེ་ལ་བདེན་པ་
བཀག་ཙམ་གྱི་སྣང་བ་ལ་གནོད་པ་མེད་དོ་ཞེས་སྟོན་པ། གནོད་བྱེད་རྟགས་ཀྱིས་སྟོན་པ་
གཉིས་ཀ་ཡང་ཞེས་པ། གཟུགས་བརྙན་གཉིས་ཀ་ལ་མཐུན་པར་སྣང་བས། དེ་ལ་ཆོས་ཡང་
དག་པར་རང་བཞིན་མེད་པ་དང་། རྟགས་ཡང་དག་གི་གཅིག་དང་དུ་མ་དང་བྲལ་བ་བཞིན།
ཆོས་ཅན་སྣང་ཙམ་ལ་ཡང་ངོ༌། །རྩོད་པ་སྤང་བ། གལ་ཏེ་བློ་ཐམས་ཅད་འཁྲུལ་ཞིང་ཡུལ་
བརྫུན་ན། འཁྲུལ་པའི་སྤྱོད་པ་ཕ་རོལ་ཏུ་ཕྱིན་པ་ལྔ་ཡིས་ཅི་ཞིག་བྱ་ཞེ་ན། དོན་དམ་པར་དེ་ལྟ་
མོད། ཀུན་རྫོབ་མ་དཔྱད་པའི་སྣང་བ་ལ། ཚོགས་རྫོགས་པ་དང༌། གཞན་དོན་སྒྲུབ་པ་ལ་དེ་
དག་དགོས་ཏེ། མདོ་སྡེ་རྒྱན་ལས། དཔེར་ན་སྒྱུ་མའི་རྒྱལ་པོ་ཞིག །སྤྲུལ་པས་ཐར་པར་བྱ་
ཕྱིར་བརྩོན། །གང་ཕྱིར་དེས་འདི་སྔོན་ཤེས་པས། །འདི་ནི་སྤྲུལ་ལ་ཆགས་པ་མེད། །ཅེས་པ་
ལྟར་རོ། །ཅི་ཆོས་ཅན་བརྫུན་པ་དང་འཁྲུལ་པ་འདི་དག་རྣལ་འབྱོར་པ་དང་ཕལ་པ་ལ་མཐུན་
པར་སྣང་ན་རྩོད་པར་མི་རིགས་ལ། མི་སྣང་ན་ཆོས་ཅན་ཇི་ལྟར་གྲུབ་ཅེ་ན། དེ་གཉིས་ཞེན་ཡུལ་
མཐུན། ཞེན་སྟངས་ཐ་དད་པས་སྐྱོན་གཉིས་པོ་མེད་པ། འཇིག་རྟེན་པ་ཞེས་རྩ་བ་བཞིའོ། །
གཉིས་པ་བདག་མེད་པ་གཉིས་ཀྱི་སྒོ་ནས་རྒྱས་པར་བཤད་པ་ནི། རྟོག་གེ་བ་དག །
བདག་རྟག་པའི་དངོས་པོ་རང་དབང་ཅན་དུ་འདོད་པ་དང་། ཁ་ཅིག་བེམས་པོ་དང་
། ཤེས་
རིག་དང༌། བརྗོད་དུ་མེད་པའི་དང༌། རྡུལ་དང་སྐད་ཅིག་རྫས་སུ་སྨྲ་བའི་གཉེན་པོར་འདི་
གཉིས་གསུངས་ཏེ། མདོ་སྡེ་རྒྱན་ལས། འདི་ལྟར་ཆོས་རྣམས་ཐམས་ཅད་ནི། །བདག་མེད་
དམ་པའི་དོན་དུ་ན། །སྟོང་ཉིད་བདག་ཏུ་དམིགས་པ་ནི། །ཉེས་པར་བཤད་པ་ཁོ་ན་ཡིན། །
ཞེས་དང༌། དབུས་མཐར། གང་ཟག་དང་ནི་ཆོས་རྣམས་ཀྱི། །དངོས་པོ་མེད་འདིར་སྟོང་པ་
ཉིད། །ཅེས་དང༌། དབུ་མ་རྒྱན་ལས། ཆོས་ལ་བདག་མེད་མཁས་པ་ཡིས། །རང་བཞིན་མེད་
པ་གོམས་བྱས་ནས། །ཕྱིན་ཅི་ལོག་ལས་བྱུང་པ་ཡི། །ཉོན་མོངས་སྒྲིབ་པ་མེད་པར་བྱེད། །
- ，
4
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅེས་དང༌། འདིར་སྟོང་ཉིད་བག་ཆགས་གོམས་པ་ཡིས། །དངོས་པོའི་བག་ཆགས་སྤོང་བར་
འགྱུར། །ཞེས་པ་དང༌། རྣམ་འགྲེལ་ལས། བདག་ཏུ་ཆགས་པའི་རྒྱུ་ཉིད་ལས། །བདེ་མིན་
བདེ་བར་འདུ་ཤེས་པས། །ཀུན་ལ་རབ་ཏུ་འཇུག་ཅེས་དང་། །དེ་བདག་མེད་པའི་ཆོས་ལ་ནི། །
བདག་གཞན་སྒྲོ་འདོགས་པ་ལས་ཆགས། །ཞེས་བྱ་བ་ལ་སོགས་པ་རྒྱ་ཆེར་གསུངས་པས། དེ་
གཏན་ལ་དབབ་ན། ཆོས་ཀྱི་བདག་མེད་པ་དང་། གང་ཟག་གི་བདག་མེད་པའོ། །དང་པོ་ལ་
གཉིས་ལས། ཡུལ་དང་ཡུལ་ཅན་སྟོང་པ་ཉིད་དུ་བསྒྲུབ་པ་ལ་གསུམ་གྱི་དང་པོ། བྱེ་བྲག་ཏུ་སྨྲ་
བའི་རྩོད་པ་སྤང་བ་ནི། ཤེས་བྱ་གཞི་ལྔ་བྱེ་བྲག་ཏུ་ཕྱེ་སྟེ་སྨྲ་བས་སམ། བྱེ་བྲག་གི་བསྟན་
བཅོས་ལ་གཙོ་བོར་བྱེད་པས་ཏེ། དེའང་རྒྱས་པར་ཕྱེ་ན་ཁམས་བསྟན་པ་ལ་སོགས་པ་གནས་
བརྒྱད་འདོད་ལ། བསྡུ་ན་གཞི་ལྔ་སྟེ། སྣང་བ་གཟུགས་ཀྱི་གཞི། གཙོ་བོ་སེམས་ཀྱི་གཞི།
འཁོར་སེམས་ལས་བྱུང་པའི་གཞི། ལྡན་པ་མ་ཡིན་པ་འདུ་བྱེད་ཀྱི་གཞི། ཆོས་ཉིད་འདུས་མ་
བྱས་ཀྱི་གཞིའོ། །དང་པོ་ལ་རྡུལ་ཕྲ་རབ་དང༌། རགས་པ་གཉིས་ལས། སྔ་མ་གཟུགས་ཅན་ཆ་
མེད་དེ། དེས་འདུས་པ་རྩོམ་པ་ན་བསྐོར་བ་བར་དང་བཅས་པས་རྩོམ་ཞིང་གནས་ཏེ། རྡུལ་
ཡང་ཁམས་འདི་ན་རྡུལ་ཉུང་བ་ལ་བརྒྱད་དེ། མཛོད་ལས། འདོད་ན་དབང་པོ་མེད་པ་དང༌། །
སྒྲ་མེད་ཕྲ་རབ་རྡུལ་རྫས་བརྒྱད། །ལུས་དབང་ལྡན་ལ་རྫས་དགུ་སྟེ། །དབང་པོ་གཞན་ལྡན་
རྫས་བཅུར་འོད། །སྒྲ་དང་ལྡན་པར་སྐྱེས་ན་བཅུ་གཅིག་གོ །གཟུགས་ན་དྲི་རོ་མེད་ལ། འབྱུང་
བ་བཞི་ཁ་དོག་དང་རེག་པ་སྟེ་དྲུག་གོ །སེམས་རྣམ་ཤེས་ཚོགས་དྲུག །སེམས་བྱུང་ལྔ་བཅུ་རྩ་
གཅིག་སྟེ། དེ་ལ་དོན་མཐོང་རྣམ་པར་ཤེས། །དེ་ཡི་ཁྱད་པར་སེམས་ལས་བྱུང་། །ཞེས་པས།
དོན་ཙམ་འཛིན་པས་སེམས། ཁྱད་པར་འཛིན་པས་སེམས་ལས་བྱུང་པ་སྟེ། དེ་ཉིད་སེམས་
དང་མཚུངས་པ་ལྔས་མཚུངས་པར་ལྡན་ཏེ། རྟེན། དམིགས་པ། རྣམ་པ། དུས། རྫས་
མཚུངས་པའོ། །ལྡན་པ་མ་ཡིན་པ་ཐོབ་པ་ལ་སོགས་པ་བཅུ་བཞི་སྟེ། ཆོས་ཐམས་ཅད་རྟོག་
• 1 :4
G -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
གེའི་སྤྱོད་ཡུལ་མ་ཡིན་པས་ལྡན་པ་མ་ཡིན་པའི་འདུ་བྱེད་ཀྱང་རྫས་སུ་ཡོད་པ་ཁོ་ན་སྟེ། འདི་ནི་
ཁོ་བོ་ཅག་གི་གྲུབ་པའི་མཐའོ་ཞེས་སོ། །འདུས་མ་བྱས་ནི། མཛོད་ལས། འདུས་མ་བྱས་རྣམ་
གསུམ་ཡང་སྟེ། །ནམ་མཁའ་དང་ནི་འགོག་པ་གཉིས། །ཞེས་པས། སོ་སོར་བརྟགས་པ་དང་
བརྟགས་མིན་ནོ། །དུས་གསུམ་ཡང་རྫས་སུ་གྲུབ་སྟེ། ལྟེང་ཀ་གསུམ་ན་འདུག་པའི་ཉ་བཞིན་
ནོ༑ །ཡུལ་ཤེས་གཉིས་ཀྱང་རྫས་ཐ་དད་དུས་མཉམ་པ་འབྲེལ་མེད་ཀྱི་ཤེས་པ་ད་ལྟར་བས་
འཛིན་པར་འདོད་པས། དེ་དག་གིས་བརྩད་པ་ཆོས་ཐམས་ཅད་བརྫུན་པ་སྒྱུ་མ་ལྟ་བུ་ཡིན་ན་
ཚད་མ་དང་འགལ་ཏེ། སྣང་བ་དང་མཐུན་པར་དོན་བྱེད་པ་མངོན་སུམ་གྱིས་མཐོང་ཞེས་པ་
གཟུགས་སོགས་ཞེས་རྒོལ་བ་དང་། བྱིས་པ་ལ་གྲགས་པ་ཙམ་སྟེ། རིགས་ཤེས་ཚད་མས་གྲུབ་
པ་མེད་ཅིང་། དཔྱད་ན་མི་རྙེད་པས་ཞེས་པ་ལན་ནོ། །གཉིས་པ་ལུང་དང་འགལ་བ་གསུམ་
ལས། ཆོས་ཐམས་ཅད་རང་བཞིན་མེད་ན། མདོ་ལས། དགེ་སློང་དག ཁུར་ཡང་ཡོད། ཁུར་
ཁྱེར་བ་ཡང་ཡོད། ཅེས་དང་། ལས་ཀྱང་ཡོད། ལས་ཀྱི་རྣམ་པར་སྨིན་པ་ཡང་ཡོད། ཅེས་དང་།
དགེ་སློང་མོའུ་འགལ་གྱི་བུའི་ལས་ཤེས་པ་ལ་སོགས་པ་དང་འགལ་ཞེ་ན། དེ་དགོངས་པ་ཅན་
ཏེ༑ བློ་དམན་པ་རྣམས་ཀྱི་ཞེན་པའི་རྟེན། ཉེ་བར་ལེན་པའི་ཕུང་པོར་སྣང་ཙམ་ལ་སོགས་པ་
དགོངས་གཞི་དང་། དགོས་པ་འཇིག་རྟེན་གཞུག་པ་སྟེ། རྒྱལ་པོའི་བཙུན་མོ་ཤི་བའི་བརྡ་སྤྲོད་
པའམ། སྲས་ཀྱིས་ཉིད་འཇོམས་པར་བརྗོད་པ་ལྟ་བུ་སྟེ། མདོ་ལས། དེ་ཉིད་ཚོལ་ལས་ཐོག་
མར་ནི། །ཐམས་ཅད་ཡོད་ཅེས་བརྗོད་པར་བྱ། །དོན་རྣམས་རྟོགས་ཤིང་ཆགས་མེད་ལ། །ཕྱི་
ནས་རྣམ་པར་དབེན་དོན་ཉིད། །ཅེས་གསུངས་སོ། །དངོས་ལ་གནོད་བྱེད་ནི། དེ་དག་ཁོ་ནར་
གྲུབ་པ་མེད་དེ། རྡུལ་དང་སྐད་ཅིག་ལ་ངོ་བོ་མེད་པས། རྟགས་མ་གྲུབ་པའང་མིན་ཏེ། རྡུལ་
དང་སྐད་ཅིག་ལ་ཕྱོགས་དང་དུས་ཀྱིས་གཞིགས་པ་སྟེ། སློབ་དཔོན་ཀླུ་སྒྲུབ་ཀྱིས། ཁྱེད་སྐད་
ཅིག་གསུམ་དུ་འདོད་པ་ལྟར་ན་ཞེས་དགོངས་ནས། ཇི་ལྟར་སྐད་ཅིག་མཐའ་ཡོད་ལྟར། །ཐོག་
བ | :7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་དབུས་ཀྱང་བརྟག་པར་གྱིས། །སྐད་ཅིག་གསུམ་གྱི་བདག་ཉིད་ཀྱིས། །འཇིག་རྟེན་སྐད་
ཅིག་ལ་མི་གནས། །ཞེས་གསུངས་སོ། །རྩོད་པ་སྤང་བ། རྡུལ་དང་སྐད་ཅིག་དོན་དམ་དུ་མེད་
ན༑ ཀུན་རྫོབ་ཏུ་འགྱུར་ལ། འདོད་ན་བྱིས་པའི་སྤྱོད་ཡུལ་དུ་གྲུབ་པར་རིགས་པ་ལས། དེར་
མ་གྲུབ་པས་ཀུན་རྫོབ་ཏུའང་འགལ་ཞེ་ན། བྱིས་པའི་དེར་འགལ་ན་ཁྱབ་པ་མ་གྲུབ་ལ། རྣལ་
འབྱོར་པའི་དེར་འགལ་བའི་རྟགས་མ་གྲུབ་སྟེ། དེའི་བློ་ལ་སྣང་བས་སོ། །དེ་ལྟར་ན་རྒྱུན་
ཞུགས་འཕགས་པ་མ་ཡིན་པར་ཐལ་ཏེ། འདུ་བྱེད་སྐད་ཅིག་མར་མངོན་སུམ་དུ་མཐོང་བ་དེ་
ཀུན་རྫོ་བ་མཐོང་བ་ཡིན་པས། འདོད་ན། མདོ་ལས། དགེ་སློང་དག་གིས་ཆོས་རྣམས་ལ་ཆོས་
ཀྱི་མིག་རྡུལ་མེད་ཅིང༌། དྲི་མ་དང་བྲལ་བར་སྐྱེས་ཞེས་བཤད་པ་ཞེ་ན། བྱང་ཆུབ་སེམས་
དཔའི་ས་དང་པོའི་ཡེ་ཤེས་ལ་ལྟོས་ནས་ཐལ་བ་འདོད་དེ། མི་བདེན་པའི་དོན་མཐོང་བའི་
འཁྲུལ་པ་ཡིན་པས། འཇིག་རྟེན་ལས་འདུ་བྱེད་རྟག་པ་ལ་སོགས་པར་འཛིན་པ་ལ་ལྟོས་ནས་
ཐལ་བ་ ཁྱབ་པ་མ་གྲུབ་སྟེ། རྣམ་འགྲེལ་ལས། བདེན་པ་བཞི་ལ་རྟག་པ་དང༌། །བདེ་དང་
གཙང་དང་ངའི་ཞེས་སོགས། །ཡང་དག་མིན་པ་རྣམ་བཅུ་དྲུག །སྒྲོ་བཏགས་ནས་ནི་ཡོངས་སུ་
སྲེད། །ཅེས་པས། དེ་འདྲ་ལ་ལྟོས་ནས་བཞག་སྟེ། འཇིག་ཚོགས་ལ་ལྟ་བ་རི་བོ་རྩེ་མོ་ཉི་ཤུ་ཡེ་
ཤེས་ཀྱི་རྡོ་རྗེས་བཅོམ་པའི་ཕྱིར་དེ་ཁོ་ན་མཐོང་བར་རྣམ་པར་བཞག་གོ་ཞེས་གསུངས་ཏེ།
རྣལ་འབྱོར་པའི་ཀུན་རྫོབ་བམ། རྣམ་གྲངས་ཀྱི་དོན་དམ་ཞེས་བྱའོ། །གཞན་དུ་སྟེ། འཇིག་
རྟེན་པ་ལ་དེ་ལྟར་མི་སྣང་ངོ་ཞེ་ན། དེས་རྣལ་འབྱོར་པ་ལ་གནོད་པར་འགྱུར་ན། བུད་མེད་ལ་
གཙང་མར་རྟོག་ཀྱང་གཞན་ལ་གནོད་པར་འགྱུར་ལ། འདོད་ན། ཁྱེད་ཀྱང་མི་གཙང་བ་
གཉེན་པོར་འདོད་པ་མིན་ནམ། དེས་ན་འཇུག་པ་ཐ་དད་དེ། རྒྱལ་པོ་ལ་གཏམ་དུ་བྱ་བ་ལས།
བུད་མེད་ལུས་ནི་གཅིག་པུ་ལ། །འདོད་ལྡན་ཁྱི་དང་ཀུན་ཏུ་རྒྱུས། །གཙང་དང་བཟའ་བྱ་མི་
གཙང་བ། །རྣམ་པར་རྟོག་པ་ཉིད་དུ་འགྱུར། །ཞེས་གསུངས་སོ། །
- ]
༔ 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
གཉིས་པ་མདོ་སྡེ་པའི་རྩོད་པ་སྤང་བ་ལ། སྣང་བ་འདི་སྐྱེས་ལ་ཤེས་པ་འདྲ་བའི་
སྐྱེད་བྱེད་དོན་དེ་གཉིས་ཀ་དངོས་པོ། དོན་སྤྱི་དང་ཟླ་གཉིས་ལ་སོགས་པ་དངོས་མེད་དེ་ལོག་
པའི་ཀུན་རྫོབ་སྟེ། རྣམ་འགྲེལ་ལས། དེས་ན་ཤེས་པ་ཐམས་ཅད་ཀྱིས། །དམིགས་མྱོང་དག་
ནི་ཐ་དད་ཡིན། །དོན་དང་འདྲ་བ་དམིགས་པ་སྟེ། །རང་ཉིད་གསལ་བ་བདག་མྱོང་ཡིན། །
ཞེས་འདོད་ལ། འདིས་ཤེས་བྱ་ལྔ་ལས། ལྡན་པ་མ་ཡིན་པའི་འདུ་བྱེད་སྔ་མ་གསུམ་གྱི་གནས་
སྐབས་ཀྱི་ཆོས་ཡིན་ལ། འདུས་མ་བྱས་བློ་མེད་དངོས་མེད་ཡིན་པས་རྫས་སུ་གྲུབ་པ་གསུམ་
མོ༑ ༑དེ་ལས་རྡུལ་ཕྲན་མ་འབྱར་ལ་བར་མེད་པས་རྩོམ་ཞིང་གནས་ཞེས་སོ། །དེས་བརྩད་པ་
བཞི་ལས། ཚོགས་ཀྱི་རྟེན་དུ་གསུངས་པས་མི་གནོད་པ་ནི། སྒྱུ་འདྲའི་ཞེས་པ། ཆོས་ཐམས་
ཅད་བརྫུན་པ་སྒྱུ་མ་ལྟ་བུ་ཡིན་ན། རྒྱལ་བ་མཆོད་པ་ལ་བསོད་ནམས་མི་འགྱུར་ཞེ་ན། ཁྱབ་པ་
མ་གྲུབ་པ་ཅི་ལྟར་ཏེ། བདེན་པའི་སངས་རྒྱས་ལས་བསོད་ནམས་འདོད་པ་བཞིན་ཏེ། ཡུམ་
ལས། རབ་འབྱོར་སྤྲུལ་པ་ཡང་ལྷ་དང་བཅས་པའི་འཇིག་རྟེན་གྱི་ཡོན་ཏན་ཡོངས་སུ་སྦྱོང་བ་
ཡིན་ནོ་ཞེས་གསུངས་པ་འདི་ལོངས་ཤིག །དེས་ན་ལས། བྱེད་པ་པོ། བྱ་བ་གསུམ་ག་སྒྱུ་མ་ལྟ་
བུར་ཤེས་ནས་སྤྱད་པས། དེ་ལྟ་བུའི་བསོད་ནམས་ལས་སངས་རྒྱས་ཀྱང་དེ་ལྟ་བུའོ། །ཉིང་
མཚམས་སྦྱོར་བར་གསུངས་པས་མི་གནོད་པ་ནི། ཡང་ཐམས་ཅད་སྒྱུ་མ་ལྟ་བུ་ཡིན་ན། ཕུང་པོ་
ཉིང་མཚམས་མི་སྦྱོར་བར་འགྱུར་ཞེས་པ་གལ་ཏེ་ཞེས་པའོ། །ཇི་སྲིད་པས་ལན་ཏེ། སྔགས་
དང་རྫ་ས་ལ་སོགས་པ་ལས་སྒྱུ་མ་འབྱུང་བ་བཞིན། མ་རིག་པ་དང་སྲིད་ལེན་དང་ལས་ལ་
སོགས་པས་ཉིང་མཚམས་སྦྱོར་རོ། །དེས་ན་སེམས་ཅན་རྣམས་ཐོག་མ་མེད་པའི་རྒྱུ་ཅན་ཡིན་
ལ༑ སྒྱུ་མ་དེ་ལྟ་མ་ཡིན་ནོ། །དེ་གཉིས་རྒྱུན་རིང་ཐུང་གིས་ཁྱད་པར་དུ་བྱས་ཞེ་ན། དེ་མ་ངེས་
པ་རྒྱུན་རིང་ཞེས་ཏེ། སྐྱེ་མ་ཐག་པའི་འགྲོ་བ་དང་ལོར་གནས་པའི་སྒྱུ་མ་ལ་བདེན་རྫུན་དུ་
འཇོག་པ་བཞིན་ནོ། །ལས་ཀྱི་རྟེན་གསུངས་པས་མི་གནོད་པ་ནི། ཐམས་ཅད་སྒྱུ་མ་ལྟ་བུ་ཡིན་
- ]
༣
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན༑ སེམས་ཅན་ལ་ཕན་གནོད་ཀྱིས་བསོད་ནམས་དང་སྡིག་པའི་རྟེན་དུ་མི་རུང་སྟེ། སྒྱུ་མ་ལ་
བྱ་བ་བཞིན་ཞེ་ན། སྒྱུ་མའི་ཞེས་ཏེ། སྒྱུ་མ་ལྟ་བུ་ཡི་ལས་དང་ཉོན་མོངས་པའི་རང་བཞིན་ཅན་
གྱི་སེམས་ཡོད་ཀྱིས་དེ་མི་མཚུངས་སོ། །སྒྱུ་མར་མཚུངས་མོད། སེམས་ཡོད་མེད་ཅི་སྟེ་ཞེ་ན།
སྔགས་སོགས་ཞེས་པ། རྫས་ལ་སྒྱུ་མ་ལྟ་བུའི་སེམས་འབྱུང་བའི་ནུས་པ་མེད་པས་སོ། །དེས་
ན་རྒྱུའི་དབྱེ་བའི་རྗེས་སུ་འབྲས་བུ་འཇུག་པ་སྣ་ཚོགས་རྐྱེན་ལས་ཞེས་ཏེ། རྒྱུ་རྫས་ཀྱི་བྱེ་བྲག་
དུ་མས། འབྲས་བུ་རྟ་གླང་ལ་སོགས་པ་དུ་མ་བཞིན་ཏེ། དེ་གསུམ་གའང་ལུང་དང་འགལ་ལོ་
ཞེས་བརྒལ་བའོ། །འཁོར་བ་དང་མྱ་ངན་ལས་འདས་པའི་རྣམ་པར་བཞག་པས་མི་གནོད་པ་
ནིགལ་ཏེ་དོན་དམ་ཞེས་པ་ལ། ཁ་ཅིག་རང་གི་སེམས་ཀྱི་ཆོས་ཉིད་མྱ་ངན་ལས་འདས་པ་
དང༌། ཆོས་ཅན་ཀུན་རྫོབ་དྲི་མ་གློ་བུར་བ་གཉིས་འགལ་ན། འཁོར་བ་ལ་རང་བཞིན་རྣམ་དག་
མེད་ན་འབད་པ་འབྲས་བུ་མེད་ལ། ཡོད་ན་དྲི་མ་གློ་བུར་བ་མེད་པར་འགྱུར་ཏེ་འགལ་བས་སོ།།
མི་འགལ་ན་སངས་རྒྱས་ཀྱང་འཁོར་བར་འགྱུར་ཏེ། དོན་དམ་པར་མྱ་ངན་ལས་འདས་ཀྱང་
ཀུན་རྫོབ་ཏུ་དྲི་མ་གློ་བུར་བ་དང་མི་འགལ་བས་སོ་ཞེས་པ་བརྒལ་བའོ། །རང་བཞིན་རྣམ་དག་
ཡོད་ཀྱང་དྲི་མ་གློ་བུར་བ་མི་འགལ་ཏེ། དེ་བསྐྱེད་པའི་རྒྱུ་ལས་ལ་སོགས་པ་ཟད་པ་དང་མ་ཟད་
པའོ་ཞེས་པ་རྩ་བ་གཉིས་ཀྱིས་འཁོར་བར་འཇུག་ཚུལ་དང་ལྡོག་ཚུལ་གྱི་ལན་ནོ། །འགྲེལ་ཆེན་
ལས། མདོ་སྡེ་པ་རང་གི་འདོད་པས། མྱ་ངན་ལས་འདས་པ་དང༌། ཉོན་མོངས་པའི་དམིགས་
པ་ལ་བདེན་པ་གཉིས་ཞེས་བསམས་ནས། རྒོལ་བ་རྩ་བ་སྔ་མ་བཞི་སྟེ། དོན་དམ་མྱ་ངན་ལས་
འདས་པ། འཁོར་བ་ཀུན་རྫོབ་ཡིན་ན། སངས་རྒྱས་ལ་སྣང་བཅས་ཀྱི་ཡེ་ཤེས་མེད་ན་དངོས་
མེད་དམ་བེམས་པོར་འགྱུར་ལ། ཡོད་ན་དོན་དམ་མམ་ཀུན་རྫོབ། སྔ་མ་ན་བློ་ནི་ཀུན་རྫོབ་
ཅེས་པ་དང་འགལ་ལ། གཉིས་པ་ན་འཁོར་བ་པར་ཐལ། ཀུན་ནས་ཉོན་མོངས་པའི་དམིགས་
པ་ཡིན་པས། འདོད་ན། དེའི་ཆེད་དུ་བྱང་ཆུབ་སྤྱོད་པས་ཅི་ཞིག་བྱ་ཞེས་རྒོལ་བའོ། །ལན་ལ་
- 1
5 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
གཉིས་ལས། རང་རྒྱུད་ལྟར་ན། སྒྱུ་མའི་རྒྱུ་རྐྱེན་མ་ལོག་ན་དེ་མི་ལྡོག་པ་ལྟར། འཁོར་བའི་རྒྱུ་
ལ་སོགས་པ་མ་ལོག་ན་དེ་མི་ལྡོག་ལ། སྤང་བྱ་དེ་དག་རྒྱུན་ཆད་དེ་ལོག་ན་ཀུན་རྫོབ་ཙམ་
དུའང་འཁོར་བར་འཁྲུལ་པའི་བློ་མི་འབྱུང་སྟེ། དེའི་རྒྱུ་སྤངས་པས་སོ་ཞེས་དང་། དེས་ན་རྟོག་
བཅས་ཀྱི་ཡེ་ཤེས་མེད་པས་འཁོར་བར་མི་འགྱུར་ལ། མི་རྟོག་པའི་ཡེ་ཤེས་མངའ་བས་མྱ་ངན་
ལས་འདས་པར་ཡང་མི་འགྱུར་རོ་ཞེས་སོ། །ཐལ་འགྱུར་ལྟར་ན། ལམ་གྱི་གནས་སྐབས་སུ་བློ་
སྐྱེ་བའི་རྒྱུ་ལས་ལ་སོགས་པ་མ་ཟད་ན། རིགས་ཐ་དད་ལ་སོགས་པར་སྣང་བ་མི་ལྡོག་ལ།
འབྲས་བུའི་གནས་སྐབས་སུ་མ་རིག་པ་ལ་སོགས་པ་རྒྱུན་ཆད་པ་ན་སངས་རྒྱས་ལ་ཀུན་རྫོབ་
ཙམ་དུ་སྣང་བཅས་ཀྱི་ཡེ་ཤེས་མི་མངའ་བས་ཞེས་པ་རྩ་བ་ཕྱི་མ་གཉིས་སོ། །འདིར་ནི་ཀུན་
རྫོབ་སྒྱུ་མ་ལྟ་བུར་མཁྱེན་པ་ཇི་སྙེད་པའི་དང༌། སྤྲོས་བྲལ་ནམ་མཁའ་ལྟ་བུར་མཁྱེན་པ་ཇི་ལྟ་
བ་མངའ་ལ། འཁྲུལ་པའི་རྒྱུ་སྤངས་པས་དེ་རྩ་བ་ནས་མི་མངའོ་ཞེས་རྩ་བ་གཉིས་གཉིས་ཏེ།
རྣམ་འགྲེལ་ལས། འཚེ་བ་མེད་དང་ཡང་དག་དོན། །ངོ་བོ་ཉིད་ལས་ཕྱིན་ལོག་གིས། །འབད་
དུ་ཟིན་ཀྱང་མི་ཟློག་སྟེ། །བློ་ནི་དེ་ཕྱོགས་འཛིན་ཕྱིར་རོ། །ཞེས་སོ། །
སེམས་ཙམ་པའི་རྩོད་སྤང་ལ་གཉིས། འཁྲུལ་ཤེས་མེད་ན་འཛིན་པ་མ་གྲུབ་པར་
ཐལ་བ་དང༌། འཁྲུལ་གཞི་མེད་ན་མྱ་ངན་ལས་འདས་པ་མ་གྲུབ་པར་ཐལ་བའོ། །དང་པོ་ལ་
གསུམ་ལས། རྣམ་མེད་པའི་རྩོད་སྤང་ལ་གཉིས་ཀྱི། གང་ཚེ་ཞེས་རྩ་བ་གཉིས་རྒོལ་བ་སྟེ།
དེའང་སྣང་བ་སེམས་སུ་འདོད་པར་རྣམ་རིག་པ་ཐམས་ཅད་མཐུན་མོད། འོན་ཀྱང་ལང་ཀ་
ལས། དོན་ཡོད་མ་ཡིན་སེམས་ཉིད་དེ། །ཕྱི་རོལ་དོན་མཐོང་ལོག་པ་ཡིན། །ཞེས་དང༌། ཉི་
ཤུ་པར། ཡོད་ པ་མ་ཡིན་དོན་སྣང་ཕྱིར། །དཔེར་ན་རབ་རིབ་ཅན་དག་གིས། །སྐར་ཟླ་ལ་
སོགས་ མེད་ མཐོང་བཞིན། །ཞེས་དང༌ ། རྣམ་འགྲེལ་ ལས། རྣམ་ཤེས་འཁྲུལ་ པས་ ཟླ་ བ་
གཉིས། །མེད་པར་ཐ་དད་མཐོང་བ་བཞིན། །ཞེས་པའི་ཚུལ་གྱིས། ཁ་ཕྱིར་བལྟ་གཟུང་བར་
བ 1 5 [ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྣང་བ་དོན་དང་ཤེས་པའི་དངོས་པོ་གཉིས་ཀ་མ་ཡིན་ཏེ། འཁྲུལ་སྣང་ལོག་པའི་ཀུན་རྫོབ། །
ནང་བལྟ་རང་རིག་ཅིང་ཡང་དག་ཏུ་འདོད་པ་རྣམ་བརྫུན་དང༌། དེ་དག་ཤེས་པའི་དངོས་པོར་
སྨྲ་བ་རྣམ་བདེན་པ་ལ། སྔ་མས་བརྗོད་པ། ཁྱེད་བློ་ཐམས་ཅད་འཁྲུལ་པ་རང་བཞིན་མེད་པར་
འདོད་ན། གཟུང་ཆ་སྒྱུ་མ་ཙམ་དུ་མི་རྟོགས་པར་འགྱུར་ཏེ། ཡུལ་ཅན་ལ་རང་བཞིན་མེད་པས།
རྟགས་ཁས་བླངས་ཀྱིས་ཁྱབ་པ་མ་གྲུབ་ན། མ་འཁྲུལ་བར་འགྱུར་ཞེས་པ། གང་ཚེ་ཞེས་རྩ་བ་
གཉིས་སོ། ཁྱེད་ལའང་ཡུལ་ཅན་འཁྲུལ་པའམ་དངོས་མེད་དུ་འགྱུར་ཏེ། བརྫུན་པའི་ཡུལ་
ཅན་ཡིན་པས་སོ། །འདོད་ན། ཡུལ་སྒྱུ་མ་ཙམ་དུ་མི་རྟོགས་པར་འགྱུར་ཞེས་རྩ་བ་ཕྱི་མ་གཉིས་
རྣམ་བདེན་པའི་རྩོད་སྤང་ལ་གསུམ་ལས། འདོད་པ་བརྗོད་པ། གལ་ཏེ་དེ་ཉིད་དུ་
ཞེས་པ་སྟེ་རྩ་བ་གཉིས་ཀྱིས་སྣང་བ་ཕྱིའི་དོན་དུ་བརྟགས་པ་དང་། གཞན་དུ་སྟེ། དབུ་མ་པས།
བརྫུན་པར་བརྟགས་པ་གཉིས་ཀ་སེམས་ཉིད་དེ། ས་བཅུ་པ་ལས་སྔར་གསུངས་པ་དང་། ལང་
ཀ་ལས། ཕྱི་རོལ་གཟུགས་ནི་ཡོད་མ་ཡིན། །རང་གི་སེམས་ནི་ཕྱི་རོལ་སྣང་། །ཞེས་དང༌།
སུམ་ཅུ་པ་ལས། བདག་དང་ཆོས་སུ་ཉེར་འདོགས་པ། །སྣ་ཚོགས་དག་ནི་གང་བྱུང་པ། །དེ་
ཀུན་རྣམ་པར་ཤེས་པར་འགྱུར། །ཞེས་དང༌། རྣམ་འགྲེལ་ལས། ཤེས་གང་ཅི་ལྟར་སྣང་བ་དེ།།
དེ་ལྟ་ཉིད་དུ་མྱོང་བ་ཡིན། །དེ་ལྟར་སེམས་ཀྱི་རྣམ་པ་ནི། །སྣ་ཚོགས་གཅིག་གི་ངོ་བོར་འགྱུར།།
ཞེས་པས། གཟུང་ཆར་སྣང་བ་ནི་འཛིན་ཆའི་ངོ་བོར་གཅིག་ཅིང་། ཤེས་པ་ཉིད་དེ་དག་ཏུ་སྣང་
བ་སྟེ། ལྷན་ཅིག་དམིགས་པ་ངེས་པའི་ཕྱིར། །སྔོ་དང་དེ་བློ་གཞན་མ་ཡིན། །ཞེས་པས་སེམས་
སུ་བསྒྲུབ་ལ། སེམས་རྣམ་ཤེས་ཚོགས་བརྒྱད། སེམས་བྱུང་ལྔ་བཅུ་རྩ་གཅིག་རྫས་སུ་ཡོད་
ཅིང་། ལྡན་པ་མ་ཡིན་པ་དང་། འདུས་མ་བྱས་ཀྱང་བློ་ལ་སྣང་བའི་ཆ་ནས་བཞག་པ་ཙམ་མོ། །
དེས་ན་སྒོ་སྔ་མ་འཁྲུལ་པའི་སྣང་བ་ཐམས་ཅད་ཤེས་པའི་དངོས་པོ་གཞན་དབང་སྟེ། ཡང་དག་
- 1
; 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ཀུན་རྫོབ་ཞེན་ཡུལ་ལ་འཁྲུལ་པའི་ལོག་ཤེས་ཀུན་བརྟགས་ཏེ་ལོག་པའི་ཀུན་རྫོབ། དེ་གཉིས་
ཀྱི་ཆོས་ཉིད་བདག་ཉིད་ཀྱིས་སྟོང་པ་ཡོངས་གྲུབ་ཅེས་སོ། །
སྒྲུབ་བྱེད་དགག་པ་ལ་གསུམ་ལས། གནོད་པ་བརྗོད་པ། གང་ཚེ་ཞེས་པ། རང་
རིག་བརྫུན་ན་ཤེས་བྱེད་དུ་མི་འཐད་ལ། བདེན་ན་དེ་ལ་བྱ་བྱེད་གཉིས་ཡོད་ན་གཟུང་བ་གྲུབ་
ལ༑ མེད་ན་རང་རིག་ཉམས་ཏེ། འཇུག་པ་ལས། དོན་མེད་ན་ནི་སེམས་ཡོད་མ་འཛིན་ཅིག །
སེམས་ཡོད་ན་ཡང་དོན་མེད་མ་འཛིན་ཅིག །དེ་དག་ཤེས་རབ་ཚུལ་མདོར་སངས་རྒྱས་ཀྱིས། །
མཚུངས་པར་སྤངས་ཤིང་མངོན་པའི་མདོ་ལས་གསུངས། །ཞེས་པ་འདི་ལ་གུས་པར་གྱིས་ཤིག།
ལུང་གིས་གནོད་པ། འཇིག་རྟེན་ཞེས་པ་རྩ་བ་གཉིས་ཏེ། གཙུག་ན་རིན་པོ་ཆེས་ཞུས་པ་ལས།
སེམས་ཀུན་ཏུ་ཚོལ་བ་ན། སེམས་དེ་ནི་ནང་ན་ཡང་དག་པར་རྗེས་སུ་མ་མཐོང་། ཕྱི་རོལ་ན་
ཡང་དག་ པར་ རྗེས་སུ་མ་མཐོང་ཞེས་དང༌། ཅི་དམིགས་པ་དེའང་གཞན་ལ། སེམས་ཀྱང་
གཞན་ནམ། འོན་ཏེ་དམིགས་པ་གང་ཡིན་པ་དེ་ཉིད་སེམས་ཉིད་ཡིན། གལ་ཏེ་དམིགས་པ་
ཡང་གཞན་ལ། སེམས་ཀྱང་གཞན་ཏེ་གཉིས་སུ་འགྱུར་རོ། །འོན་ཏེ་དམིགས་པ་གང་ཡིན་པ་
དེ་ཉིད་སེམས་ཡིན་ན། སེམས་ཀྱིས་སེམས་དེ་ལྟར་མཐོང་བར་འགྱུར་ཏེ། སེམས་ཀྱིས་སེམས་
མཐོང་བར་མི་རུང་ངོ༌། །འདི་ལྟར་དཔེར་ན་རལ་གྲིའི་སོ་དེ་ཉིད་ཀྱིས་རལ་གྲིའི་སོ་དེ་ཉིད་
གཅད་པར་མི་ནུས་པ་དང་། སོར་མོའི་རྩེ་མོ་དེ་ཉིད་ཀྱིས་སོར་མོའི་རྩེ་མོ་དེ་ཉིད་ལ་རེག་པར་མི་
ནུས་པ་དེ་བཞིན་དུ་སེམས་དེ་ཉིད་ཀྱིས་སེམས་དེ་ཉིད་མཐོང་བར་མི་ནུས་ཞེས་གསུངས་ལ།
གཞན་སློབ་དཔོན་ཟླ་གྲགས་དང་། ལེགས་ལྡན་འབྱེད་ལ་སོགས་པས་ཀྱང་རྒྱ་ཆེར་གསུངས་
རང་རིག་དོན་དམ་ལ་གནོད་པ་རྒྱས་པར་བརྗོད་པ་ལ་ལྔ་ལས། དཔེ་ཉིད་མ་གྲུབ་པ་
ལ་གསུམ་ལས། མར་མེའི་གསལ་བས་མ་ངེས་པ་ཅི་ལྟར་ཞེས་པ། གཉིས་མེད་ཀྱང་རང་རིག་
-，
5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་མར་མེ་བཞིན་ཞེ་ན། དེ་གསལ་བྱ་མིན། གསལ་བྱེད་ན་བྱ་བྱེད་གྲུབ། ཙམ་པོ་གཉིས་
ལས་མི་འདའོ། །ལྷན་ཅིག་སྐྱེས་པའི་སྔོན་པོས་མ་ངེས་པ་ནི་ཤེལ་བཞིན་ཞེས་པ། རྐྱེན་གཞན་
ལ་ལྟོས་མ་ལྟོས་ཤེལ་དང་བེཟླུརྒྱའི་སྔོན་པོ་ལྟར། སྒོ་ལྔ་ལ་དོན་གསལ་བ་གཞན་ལ་ལྟོས་ལ་
ཤེས་པ་དང་གསལ་བ་གཞན་ལ་མ་ལྟོས་པར་ཤེལ་གྱི་ལྟ་བུའོ་ཞེ་ན། བཻཌཱུརྱ་ལ་སྔོན་པོར་བྱ་
བྱེད་གཉིས་མེད་དེ། དེ་ལྟ་བུའི་རྡུལ་ལས་གྲུབ་ལ། རིག་པར་བྱ་བྱེད་ཡོད་ན་གཟུང་བ་གྲུབ་
ཅིང༌། མེད་ན་རིག་པ་ཉིད་ཉམས་སོ། །བྱ་བྱེད་དགག་པ་སྔོ་ཉིད་ཅེས་ཏེ། དོན་ཐ་དད་ལ་བྱ་
བྱེད་འཐད་ཀྱི། རང་རིག་གཅིག་ལ་དེ་མི་རུང་བའོ། །གཉིས་པ་དོན་དང་མི་མཚུངས་པ། མར་
མེ་ཞེས་པ། དེ་དང་བཻཌཱུརྱ་ལ་སོགས་པ་བློས་དེ་ལྟར་ཤེས་ན། དེ་རང་ཉིད་གསལ་བར་གང་
གིས་ཤེས་ཞེས་པའོ། །ཡོད་པར་ངེས་པའི་ཐ་སྙད་དགག་པ་གང་གི་ཚེ་ཞེས་པའོ། །འབྲས་བུའི་
རྟགས་འཁྲུལ་པ། ལ་མེ་ལྡན་དུ་སྒྲུབ་པ་ལ་དུ་བ་ལྟར་རང་རིག་མེད་ན། སྔར་གྱི་གཟུགས་སྒྲ་
ལ་སོགས་པའི་དོན་མི་དྲན་པར་འགྱུར་བ་ལས། དྲན་པས་དེ་ཡོད་ཅེས་པ་གལ་ཏེ་ཞེས་རྩ་བ་
གཉིས་སོ། །གཞན་ཞེས་པས་ལན་ཏེ། རང་ཉིད་མ་མྱོང་ཡང༌། གཟུགས་སྒྲ་ལ་སོགས་པ་
གཞན་མྱོང་བ་དང་འབྲེལ་བས་ཏེ་བྱི་བའི་སོ་དུག་དགུན་ཞུགས་པ་དཔྱོད་ལྡང་བའི་རྐྱེན་ལ་
བརྟེན་ནས་དེར་ཤེས་པ་བཞིན་ཞེས་སོ། །རང་བཞིན་གྱི་རྟགས་འཁྲུལ་པ་རྐྱེན་གཞན་ཞེས་རྩ་
བ་གཉིས་གཉིས་ཀྱིས་འདོད་པ་དང་ལན་ལས། སྔ་མ་ནི་ཏིང་ངེ་འཛིན་ལ་སོགས་པ་གཞན་གྱི་
སེམས་ཤེས་པའི་རྐྱེན་གྱིས་གཞན་གྱི་སེམས་ཤེས་པ་ལ་སོགས་ པ་མཐོང་བས། རང་ཉིད་
གསལ་བར་མཐོང་ཞེས་པའོ། །ལན་ནི་གྲུབ་པའི་ཞེས་པའོ། །རིག་སྔགས་གྲུབ་པའི་མིག་སྨན་
གྱི་སྦྱོར་བ་དེས་མཐོང་བའི་བུམ་པ་དེ་མིག་ཉིད་དུ་འགྱུར་ཏེ། མིག་སྨན་གཅིག་གི་འབྲས་བུ་
ཡིན་པས་ཟེར་བ་ནི། ནོག་ལྐོག་ཤལ་དང་ལྡན་པས་ནག་སྒུར་བ་གླང་དུ་ཁས་བླངས་པ་ན།
མཚན་ཉིད་མཚུངས་པའི་རྟགས་ཀྱིས་དཀར་ཟལ་ལ་ཐལ་བར་བརྗོད་པ་བཞིན་ནོ། །ཡང་ཉེ་
-1 54 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼ ༣
བའི་མིག་སྨན་ཉིད་མཐོང་བར་ཐལ་ཞེ་ན། ཁྱབ་པ་མ་གྲུབ་བོ། །ཡང་དེ་བསྐུས་པའི་མིག་དེ་
མིག་སྨན་དུ་ཐལ། རྐྱེན་གཞན་གྱིས་མཐོང་བས། འདོད་ན། མིག་སྨན་གྱིས་མཐོང་བར་
འགྱུར་ཟེར་རོ། །འདིར་ཉེ་བའི་མིག་རང་ཉིད་མཐོང་བར་འགྱུར་ཏེ། རིང་བའི་བུམ་པ་མཐོང་
བས། འདོད་ན། རང་རིག་བྱར་འགྱུར་རོ། ། །
གསུམ་པ་བཀག་པ་ལ་མི་འཐད་པ་སྤང་བ། རང་རིག་མེད་ན་གཞན་རིག་ཀྱང་མི་
འཐད་པས་མངོན་སུམ་ལ་གནོད་ཅེས་པའི་ལན་ཇི་ལྟར་ཞེས་པ་ཀུན་ཏུ་ཐ་སྙད་པ་ལ་སྣང་བ་
ཙམ་མི་འགོག་ལ། ལོག་རྟོག་འགོག་སྟེ། རིགས་པ་དྲུག་ཅུ་པར། རེ་ཞིག་ཉེས་ཀུན་འབྱུང་བའི་
གནས། །མེད་ཉིད་རྣམ་པར་བཟློག་ཟིན་གྱིས། །རིགས་པ་གང་གིས་ཡོད་ཉིད་ཀྱང་། །བཟློག་
པར་བྱ་བ་མཉན་པར་གྱིས། །ཞེས་དང་། བདེན་གཉིས་ལས། སྐྱེ་ལ་སོགས་པའི་རྣམ་པ་གང༌།།
སྣང་བ་མིན་ལ་དེ་ཡང་ནི། །ཡང་དག་པར་ཞེས་བྱ་སོགས་པར། །གཞན་གྱིས་ཡོངས་སུ་
བརྟགས་པ་འགོག །ཅེས་དང༌། སྣང་བའི་ངོ་བོ་གང་ཡིན་པ། །དེ་ནི་འགོག་པ་མ་ཡིན། ཞེས་
དང༌། དཔལ་ཆོས་ཀྱི་གྲགས་པས་ཀྱང༌། བདེན་འཛིན་ཁོ་ན་དགག་བྱར་གསུངས་པས། དེ་
བཀག་ནས། རིན་ཆེན་ཕྲེང་བ་ལས། མ་རིག་ནས་བརྩམས་རྒ་ཤིའི་བར། །རྟེན་འབྲེལ་ཡན་
ལག་བཅུ་གཉིས་ཀྱི། །བརྟེན་ནས་འབྱུང་བའི་བྱ་བ་གང༌། ཁོ་བོ་རྨི་ལམ་སྒྱུ་འདྲར་འདོད། །
ཅེས་དང་། སེམས་འགྲེལ་ལས། ཇི་ལྟར་བུ་རམ་མངར་བ་དང་། །མེ་ཡི་རང་བཞིན་ཚ་བ་སྟེ། །
དེ་བཞིན་ཆོས་རྣམས་ཐམས་ཅད་ཀྱི། །རང་བཞིན་སྟོང་པ་ཉིད་དུ་འདོད། །ཅེས་དང༌། ཡང་།
ཆོས་ཉིད་སྟོང་པ་ཉིད་ཤེས་ནས། །དགེ་བའི་ལས་འབྲས་རྟེན་བྱེད་པ། །ངོ་མཚར་བས་ན་འདི་
མཚར་ཞིང་། །རྨད་བྱུང་བས་ན་འདི་རྨད་བྱུང་། །ཞེས་དང་། ཡང་སྟོང་པ་ཉིད་དུ་རྗོད་བྱེད་ཅིང་།།
རྟག་ཏུ་ལུས་དང་ངག་ཡིད་ཀྱིས། །ད་ལྟར་སེམས་ཅན་དོན་བྱེད་ལ། །རྟག་དང་ཆད་པ་ཡོད་མ་
ཡིན། །ཞེས་དང་། བདེན་གཉིས་ལས། མཐོང་བ་པོ་ཡི་ལྟ་བ་ལ། །ལས་འབྲས་ཇི་ལྟར་སྣང་བ་
- ]
5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག །དེ་དག་དེ་བཤད་དེ་ཡི་ཕྱིར། །ཐམས་ཅད་ཅི་ལྟར་སྣང་བཞིན་གནས། །ཞེས་སོ། །འདི་
ལ་འགྲེལ་ཆེན་ལས། མངོན་སུམ། ལུང་། རྗེས་དཔག་སྟེ། ཚད་མ་གསུམ་མཐོང་ཐོས་ཤེས་པ་
སྟེ༑ དེ་མི་འགོག་ཞེས་སོ། །སེམས་ལས་སྒྱུ་མ་ཞེས་པ་ལ། ཁ་ཅིག་རྣམ་རྫུན་དགག་པ་སྟེ། དེ་
གཟུང་ཆ་དངོས་མེད་དུ་འདོད་པ་རྩ་བ་གཉིས་དང་། དེ་འགོག་པ་རྩ་བ་བཞི་ཟེར་བ་མིན་ཏེ།
སུན་ཕྱུང་ཟིན་པས་སོ། །ཡང་འདི་གཅེར་བུ་པ་སུན་དབྱུང་བ་སྟེ། དེས་ཡུལ་ཤེས་འདྲེན་མ་ནོར་
བུ་གཟིའི་རྣམ་པ་ལྟར་འདོད་པ། སེམས་ལས་ཞེས་དང༌། དེ་དགག་པ། གཟུང་བ་དང་དངོས་
པོར་གྲུབ་ན། ངོ་བོ་ཐ་དད་དུ་འགྱུར་ལ། མིན་ན་དངོས་པོར་མེད་པ་དངོས་ན་ཞེས་པའང་
སྐབས་མ་ཡིན་ནོ། །དེས་ན་བདེན་འཛིན་བཟློགས་ཏེ་སྐབས་བསྡུ་བ་སེམས་ཡིན་ཞིང་། དེའང་
བདེན་པར་མེད་པ་སྟེ། ཡུལ་སྒྱུ་མ་དངོས་པོར་ཡིན་ན། ཤེས་པ་ལས་ཐ་དད་དུ་འགྱུར་ལ།
གཉིས་པ་ན་སྣང་དངོས་ཀྱིས་ཀྱང་སྟོང་པར་འགྱུར་རོ། །དེས་ན་སྒྱུ་མར་སྤྱོད་པ་སེམས་དེ་ཡང་
སྒྱུ་མ་སྟེ། ལང་ཀར། སེམས་ཙམ་ལ་ནི་བརྟེན་ནས་སུ། །ཕྱི་རོལ་དོན་ལ་མི་བརྟག་གོ །ཡང་
དག་ཉིད་ལ་གནས་ནས་སུ། །སེམས་ཙམ་ལས་ཀྱང་ཤིན་ཏུ་འདའ། །སེམས་ཙམ་ལས་ནི་
འདས་ནས་ཀྱང་། །སྣང་བ་མེད་ལ་ཤིན་ཏུ་འདལ། །སྣང་མེད་གནས་པའི་རྣལ་འབྱོར་པ། །དེ་
ཡིས་ཐེག་པ་ཆེན་པོ་མཐོང་། །ཞེས་གསུངས་པས། ཐ་སྙད་དུ་བདེན་པ་མ་ཡིན། ཡུལ་དང་
ཡུལ་ཅན་ལྟ་བར་བྱེད་དོ། །
གཉིས་པ་འཁྲུལ་གཞི་མེད་ན་འཁོར་བ་མ་གྲུབ་པར་ཐལ་བ་ལ་ གཉིས་ ལས།
སེམས་ཙམ་དུ་སྨྲ་བ་དག་གིས་རྒོལ་བ། གལ་ཏེ་ཞེས་རྩ་བ་གཉིས་ཏེ་འཁོར་བ་གཉིས་སྣང་
ཐམས་ཅད་བརྫུན་པ་ཡིན་ན། དེ་ལ་གཏན་མ་འཁྲུལ་པའི་ཤེས་པ་བདེན་པ་གཅིག་མེད་པར་
བརྫུན་པར་མི་ཤེས་ལ། ཡོད་ན་དེ་དོན་དམ་དུ་འགྱུར་ལ། འདོད་ན། ཐམས་ཅད་བརྫུན་པ་
ཉམས་ཞེ་ན། ལན་ལ་གསུམ་ལས། དངོས་མེད་དངོས་པོར་མི་འགྱུར་བ་དངོས་མེད་ཅེས་པ། །
- 1 5 } -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
འཁྲུལ་པའི་དམིགས་པ་དངོས་མེད་དེ། ཤེས་པའི་དངོས་པོར་སྣང་ཙམ་ལ་བརྟེན་པས་དེར་མི་
འགྱུར་ཏེ། དངོས་མེད་ལ་ངོ་བོ་མ་གྲུབ་པས། སློབ་དཔོན་ཉིད་ཀྱིས། ཆོས་ཐམས་ཅད་ནི་རྩ་བ་
མེད་པ་སྟེ་ཡང་དག་པར་ན་རྩ་བ་མི་འཐད་པའི་ཕྱིར་རོ་ཞེས་གསུངས་སོ། ཁྱོད་ཀྱི་ཞེས་པས་
རང་ལ་མཚུངས་པ་སྟེ། རང་རིག་བདེན་པར་འདོད་པ་ལ་དེ་གཉིས་སྣང་བརྫུན་པའི་གྲོགས་
ཤིག་ཡོད་ན་དེ་བདེན་པར་འགྱུར་ལ། མེད་ན་འབད་མེད་དུ་གྲོལ་བར་འགྱུར་ཏེ། འཁྲུལ་པ་
མེད་པས། ཁྱབ་པ་མ་གྲུབ་ན། དེ་ལྟ་ན་ཞེས་པས་སྐབས་བསྡུ་བའོ། །གཉིས་པ་དེ་ལྟར་ཤེས་
པ་ལམ་དུ་སྒྲུབ་པ་ལ་གསུམ་ལས། ཀུན་རྫོབ་སྒྱུ་མར་ཤེས་པ་ལམ་དུ་སྒྲུབ་པ་ལ་གཉིས་ཀྱི།
རྒོལ་བ་སྒྱུ་མ་ཞེས་རྩ་བ་བཞི་སྟེ། སྒྱུ་མ་ལྟ་བུ་སྤང་བྱའི་གཉེན་པོར་མི་འགྱུར་ཞེས་པའོ། །ལན་
ལ་བཞི་ལས། ཕྱོགས་གཅིག་སྒྱུ་མར་རྟོགས་པ་ལམ་མ་ཡིན་པ་དེ་བྱེད་ཅེས་ཏེ། ཉོན་མོངས་
པའི་རྒྱུ་མ་བཟློག་ན་ཡུལ་ལ་བདེན་ཞེན་མི་ལྡོག་པས། གཞན་གྱི་བག་ཆགས་གཞན་ལ་སད་
པ་ཡིན་པས་ཞེན་པའི་རྟེན་དང༌། རྣལ་འབྱོར་པས་སྣང་བ་སྒྱུ་མར་ཤེས་པས་སོ། །ཐམས་ཅད་
སྒྱུ་མར་རྟོགས་པ་ལམ་ཡིན་པ་ལ་གསུམ་ལས། ཡོད་པར་འཛིན་པ་སྤོང་བ། སྟོང་ཉིད་ཅེས་ཏེ།
ཐམས་ཅད་སྒྱུ་མར་རྟོགས་ན་མངོན་ཞེན་ལྡོག་ལ། དེས་ཉོན་མོངས་པ་བཟློག་སྟེ། དེ་ལྟར་
རྟོགས་ན་དངོས་འཛིན་དང་འགལ་བས་སོ། །མེད་པར་འཛིན་པ་སྤོང་བ་ནི། དེ་ལྟར་ན་འོད་
སྲུང་གིས་ཞུས་པའི་མདོ་ལས། གང་ཟག་ཏུ་ལྟ་བ་ནི་རི་རབ་ཙམ་ཡང་བླའི། མངོན་པའི་ང་
རྒྱལ་ཅན་སྟོང་པ་ཉིད་དུ་ལྟ་བ་ནི་དེ་ལྟ་མ་ཡིན་ནོ་ཞེས་བཤད་པ་ཞེ་ན། དེས་ནི་ཆོས་རྣམས་ལ་
ཉི་ཚེའི་སྟོང་པ་ལྟ་བའི་སྟེ། དངོས་པོར་སྨྲ་བ་རྣམས་སོ་ཞེས་པ་ཅི་ཡང་ཞེས་རྩ་བ་གཉིས་ཏེ། རྡོ་
རྗེ་ གཅོད་པ་ལས། ཆོས་གང་ཞིག་མངོན་པར་སངས་རྒྱས་པ་དེ་ལ། བདེན་པ་ཡང་མེད།
བརྫུན་པ་ཡང་མེད་ཅེས་དང༌། སྤེལ་མར་བསྟོད་པ་ལས། རྣམ་རྟོག་ཐམས་ཅད་སྤང་བའི་ཕྱིར།།
སྟོང་ཉིད་བདུད་རྩི་བསྟན་པ་ཡིན། །གང་ཞིག་དེ་རུ་འཛིན་པ་ཡང་། །དེ་ནི་ཁྱོད་ཀྱིས་སྤངས་པ་
- ]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལགས། །ཞེས་དང་། གང་ཞིག་རྟེན་ཅིང་འབྲེལ་བར་འབྱུང་། །དེ་ནི་ཁྱོད་ཀྱི་སྟོང་ཉིད་བཞེད། །
དངོས་ པོ་ རང་དབང་ཅན་མེད་ཅེས། ཁྱོད་ཀྱི་སེང་གེའི་སྒྲ་མཚུངས་མེད། །ཅེས་སོ། །དེའི་
འཐད་པ་གང་ཚེ་གང་ཞིག་སྟེ། བཀག་པ་དགག་བྱ་ལ་ལྟོས་ལ། དེ་མེད་པས་རྟེན་འབྲེལ་ཞེས་
སོ༑ ༑དེ་ལ་སྣང་བ་མེད་པའི་ཤེས་རབ་སྐྱེ་ཚུལ། གང་ཚེ་དངོས་དང་ཞེས་ཏེ། རྡོ་རྗེ་ལྟ་བུའི་ཏིང་
ངེ་འཛིན་གྱི་མཐར་ཆོས་ཀྱི་དབྱིངས་སྤྲོས་པ་ཐམས་ཅད་དང་བྲལ་བ་དང་། དྲི་མ་གློ་བུར་བ་
ལས་གྲོལ་བའི་སེམས་རང་བཞིན་སྤྲོས་བྲལ་གཉིས་ཆུ་དང་འོ་མ་འདྲེས་པ་ལྟར་གྱུར་པ་ལ་
རྒྱལ་བ་རྫོགས་པའི་སངས་རྒྱས་ཞེས་བྱའོ། །དེ་ལ་ཡེ་ཤེས་མངའ་འམ་མི་མངའ་ཞེ་ན། ལང་
ཀར་གཤེགས་པ་ལ་སོགས་པ་མདོ་སྡེ་དུ་མ་ནས་ལུང་བསྟན་ཅིང་། ས་རབ་ཏུ་དགའ་བ་མངོན་
དུ་མཛད་པའི་སློབ་དཔོན་ཀླུ་སྒྲུབ་ཀྱིས། དབུ་མའི་བསྟན་བཅོས་རིགས་པའི་ཚོགས་དང༌།
བསྟོད་པའི་ཚོགས་མཛད་ལ། དེའི་དགོངས་པ་གསལ་བར་བྱེད་པ་སློབ་དཔོན་ཟླ་གྲགས་རྗེས་
འབྲངས་དང་བཅས་པ་ཡེ་ཤེས་མི་བཞེད་ཅེས་ཁུངས་དང་བཅས་ཏེ་སྨྲ་བ་དང་། ལེགས་ལྡན་
འབྱེད་ལ་སོགས་པ་ཡེ་ཤེས་བཞེད་དོ་ཞེས་སྤྲོས་པ་དང་བཅས་ཏེ་འཆད་དོ། །སྔ་མའང་བཅུ་
གཅིག་ཀུན་ཏུ་འོད་དུ་སེམས་དང་སེམས་ལས་བྱུང་པའི་འཇུག་པ་ཐམས་ཅད་ཉེ་བར་ཞི་བས།
རང་རྒྱུད་ཀྱིས་བསྡུས་པའི་ཡེ་ཤེས་མེད་དེ། ཤེས་བྱའི་བུད་ཤིང་སྐམ་པོ་མ་ལུས་པ། །བསྲེགས་
པས་ཞི་སྟེ་རྒྱལ་རྣམས་ཆོས་སྐུ་སྟེ། །དེ་ཚེ་སྐྱེ་བ་མེད་ཅིང་འགག་མེད་པ། །སེམས་འགགས་པ་
སྟེ་སྐུ་ཡིས་མངོན་སུམ་མཛད། །ཅེས་ཏེ། འོན་ཀྱང་སྤང་བྱ་མཐའ་དག་སྤངས་པ་རང་གི་དོན་
དང༌། སྨོན་ལམ་གྱི་ཤུགས་དང༌། ཚོགས་གཉིས་རྫོགས་པས་གདུལ་བྱ་ལས་དག་པ་ཡིས་
གཞན་དོན་འབྱུང་བ་ཡིད་བཞིན་གྱི་ནོར་བུ་ལ་སོགས་པ་ལྟ་བུའོ་ཞེས་སོ། །དེ་ལྟར་ན་ཡེ་ཤེས་
དེ་རང་ཉིད་འགག་གམ། རྒྱུ་ཟད་ནས་སམ། གཉེན་པོ་ཞིག་གིས་བཅོམ། དང་པོ་མི་རིགས་ཏེ།
ལམ་སྒྲུབ་པ་དོན་མེད་དུ་འགྱུར་བས་སོ། །གཉིས་པའང་སྒོམ་ལམ་ས་བཅུ་པའི་ཡེ་ཤེས་ཉིད་
- ]
ཏུ $ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
དོ༑ ༑གསུམ་པ་ན། དེ་ལས་སྟོབས་ཆེ་བ་གང་ཞིག་ཡོད། ཡང་ཡེ་ཤེས་མེད་ན་སངས་རྒྱས་
ཉིད་མེད་པས་དེའི་བསྟན་པ་དང༌། དགེ་འདུན་མེད་པར་མི་འགྱུར་ རམ། ཡུམ་ལས་དུས་
གསུམ་ལ་མ་ཐོགས་མ་ཆགས་པའི་ཡེ་ཤེས་དང༌། ཡེ་ཤེས་འཆི་མེད་དམ་པ་ཞེས་གསུངས་སོ།།
བདག་གི་བླ་མ་སློབ་དཔོན་དེ་གཉིས་དགོངས་པ་མཐུན་པར་བཞེད་དེ། འོན་ཀྱང་བློ་མ་འཁྲུལ་
པ་དང་ཡུལ་བདེན་པ་ཐ་སྙད་ཙམ་དུའང་གྲུབ་པ་མེད་ལ། བདེན་བརྫུན་དང་། དངོས་པོར་
ཡོད་མེད་ནི་ལྟོས་ནས་འཇོག་པའམ། དཔྱད་ན་ཅི་ཡང་མ་ཡིན་པས། སྒྱུ་མའི་རྒྱལ་པོས་སྐུ་
མའི་རྒྱལ་པོ་ཕམ་པ་ལྟར། གཞན་ལ་གྲགས་པའི་རྗེས་དཔག་ལ་སོགས་པའི་རིགས་པ་བཞི་
དངོས་པོར་འཛིན་པ་འགོག་པ་ཐལ་འགྱུར་དང་། དོན་དམ་པར་ཆོས་ཐམས་ཅད་མ་གྲུབ་ཀྱང་།
ཀུན་རྫོབ་ཏུ་ཐ་སྙད་པའི་ཚད་མའང་འཐད་དེ། དངོས་པོ་རྣམས་ཀྱི་རང་བཞིན་གཏན་ལ་
འབེབས་པ་ལུང་དང་རིགས་པ་ལ་རག་ལས་ཞེས་པ་རང་རྒྱུད་དེ། སྒྲུབ་པའི་ངག་གིས་བརྗོད་
ན་དངོས་པོར་འཛིན་པ་ཆོས་སུ་དོགས་ཞེས་དང་། ཐལ་བའི་ངག་གིས་བརྗོད་ན་མེད་པ་ཁོ་ནར་
འཛིན་དུ་དོགས་ཞེས་དགོངས་ཀྱི། ད་ལྟའི་འཆད་པ་པོ་འགའ་ཞིག་གི་ལྟར་ན་སློབ་དཔོན་དག་
མི་བཞེད་དོ། །ཕྱོགས་གཉིས་ཀ་འགལ་བའང་མ་མཐོང་སྟེ། དབྱིངས་སྤྲོས་པ་ཐམས་ཅད་དང་
བྲལ་བ་རབ་ཀྱི་མཐར་ཕྱིན་པའི་སྟོང་པ་ཉིད་ལ་སངས་རྒྱས་སུ་བྱེད་ན་ཡེ་ཤེས་མེད་དེ་ཡུམ་
ལས། ནམ་མཁའ་མཐོང་ཞེས་སེམས་ཅན་ཚིག་ཏུ་རབ་བརྗོད་པ། །ཞེས་པ་ལ་སོགས་པ་དང་།
ལྷའི་བུ་དོན་དམ་པའི་བདེན་པ་ཞེས་སྔར་གསུངས་སོ། །སློབ་དཔོན་ཉིད་ཀྱང་འདི་བཞེད་པར་
མངོན་ཏེ། དོན་དམ་བློ་ཡི་སྤྱོད་ཡུལ་མིན། །ཞེས་དང༌། གལ་ཏེ་དོན་དམ་མྱ་ངན་འདས། །
འཁོར་བ་ཀུན་རྫོབ་ཅེས་དང་། དེ་ཚེ་རྣམ་པ་གཞན་མེད་པ། །དམིགས་པ་མེད་པར་རབ་ཏུ་ཞི།།
ཞེས་དང༌། སེམས་མེད་པ་ལ་མཆོད་བྱས་པས། །ཞེས་དང༌། རྐྱེན་རྣམས་རྒྱུན་ནི་ཆད་པ་ན།།
ཀུན་རྫོབ་ཏུ་ཡང་མི་འབྱུང་ཞེས་དང་། ཡིད་བཞིན་ནོར་བུ་དཔག་བསམ་ཤིང༌། །ལ་སོགས་
- ；
ཏུ
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའོ། །དེ་རྣམས་རང་རྒྱུད་དུ་བཤད་ཅེ་ན། རྣམ་གྲངས་མ་ཡིན་པའི་དོན་དམ་པའི་བདེན་པ།
བློ་རྟོག་བཅས་ཀྱི་ཡུལ་ལས་འདས་པ་ཙམ་ལ་དགོངས་ཀྱི། སངས་རྒྱས་ཀྱི་ཐུགས་རྣམ་པར་མི་
རྟོག་པའི་ཡེ་ཤེས་ཀྱི་ཡུལ་ མིན་ཡིན་ནོ། །དེའི་ཡུལ་ལས་འདས་པར་བརྗོད་པ་ནི། ཡུལ་དང་
ཡུལ་ཅན་གྱིས་ཤེས་པར་བྱ་བ་མ་ཡིན་པ་སྟེ། འཇུག་པ་ལས། གང་ཚེ་ཆོས་ནི་སྐྱེ་མེད་ཡིན་ཞིང་
བློ་ཡང་སྐྱེ་བ་དང་བྲལ་བ། །དེ་ཚེ་དེ་རྣམས་བརྟེན་ལས་དེ་ཡིས་དེ་ཉིད་རྟོགས་པ་ལྟ་བུ་སྟེ། །ཇི་
ལྟར་སེམས་ནི་གང་གི་རྣམ་པ་ཅན་དུ་གྱུར་པས་དེ་ཡི་ཡུལ། །དེ་བཞིན་ཐ་སྙད་ལ་ནི་བརྟེན་ནས་
དེ་ནི་ཡོངས་སུ་ཤེས་པ་ཡིན། །ཞེས་དང༌། ཡེ་ཤེས་ཀྱི་སྐུ་གང་ཡིན་པ་དེ་ཡིས་མངོན་སུམ་དུ་
བྱེད་དོ་ཞེས་གསུངས་སོ། །འོན་ཀྱང་ལུང་དང་རིགས་པས་གྲུབ་པ་ནི། རྒྱུ་སྙིང་རྗེ་ལ་སོགས་པ་
ཐབས་ཀྱི་ཁྱད་པར་དུ་མ་དང༌། རྐྱེན་བདག་མེད་གཉིས་གོམས་པ་མཐར་ཕྱིན་པའི་ཚོགས་དོན་
ལ་བརྗོད་པས། དེ་ལ་ཇི་ལྟ་བ་དང་ཇི་སྙེད་པ་མཁྱེན་པའི་ཡེ་ཤེས་མངའ་སྟེ། མདོ་སྡེ་རྒྱན་ལས།
ཇི་ལྟར་མདུད་པའི་བྱེ་བྲག་གིས། །གོས་ལ་ཚོན་བཀྲ་མི་བཀྲ་བ། །དེ་བཞིན་འཕེན་པའི་དབང་
གིས་ན། །གྲོལ་བའི་ཡེ་ཤེས་བཀྲ་མི་བཀྲ། །ཞེས་དང་། དེ་ཡེ་ཤེས་བཞི་བྱེད་ལས་དང་བཅས་
ཏེ་བཤད་པ་དང་། སངས་རྒྱས་ཀྱི་ས་དང་། དེའི་བསྟན་བཅོས་ལས་རྒྱས་པར་གསུངས་སོ། །
དེ་ལྟར་ན་འཁྲུལ་པ་མ་སྤངས་པར་ཐལ་བ་ལ་སོགས་པ་རྩོད་པ་སྤང་བ་དང་
། གཞན་ཡེ་ཤེས་
མཉམ་གཞག་འབའ་ཞིག་པར་འདོད་པ། རེས་འཇོག་ཏུ་འདོད་པ། རྗེས་ཐོབ་རྟོག་བཅས་སུ་
སྨྲ་བ། སྐུ་དང་ཡེ་ཤེས་ཐ་དད་ཅེས་སྨྲ་བ། དུས་གསུམ་མཁྱེན་ཚུལ་ལ་སོགས་པ་ལ་གང་ཞིག་
འཐད་པ་དང་མི་འཐད་པའི་རྣམ་དབྱེ་གསུངས་པ་རྣམས་འདིར་རེ་ཞིག་བཞག་གོ །དེས་ན་དོན་
དམ་པར་ཆོས་ཐམས་ཅད་རང་བཞིན་མེད་ཀྱང་ཀུན་རྫོབ་ཏུ་ཅི་སྣང་བ་མི་འགོག་ལ། ངོ་བོ་
མཐའ་ཐམས་ཅད་དང་བྲལ་བ་ཞིག་བདག་ཉིད་ཆེན་པོ་དག་གི་དགོངས་པ་ཡིན་ནོ་ཞེས་བདག་
གི་བླ་མ་བཞེད་དོ། །དེས་ན་དངོས་པོ་དང་དངོས་མེད་བློའི་མདུན་ན་མི་གནས་ཏེ། རིགས་པས་
- 1
G 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
བརྟགས་ན་མ་རྙེད་པས་དང་། ངོ་བོ་མེད་པས་སོ། །དེས་ན་དངོས་པོ་དང་དངོས་མེད་རྣམ་རྟོག་
སྟེ༑ རྣམ་རྟོག་མེད་པ་སྟོང་ཉིད་ཡིན་ཞེས་སོ། །དེ་གཉིས་ལས་གཞན་པའི་ཕུང་པོ་གསུམ་པ་
འགའ་ཡང་མེད་པས་དམིགས་པ་སྟེ། རྣམ་རྟོག་ཞི་བ་ལས་རྣམ་པར་མི་རྟོག་པའི་བློ་འབྱུང་སྟེ།
ཚངས་པས་ཞུས་པ་ལས། གང་གིས་ཕུང་པོ་མ་སྐྱེས་ཤིང་། །འབྱུང་བ་མེད་པར་ཡོངས་ཤེས་ཏེ།།
འཇིག་རྟེན་ན་ཡང་སྤྱོད་འགྱུར་ལ། །འཇིག་རྟེན་འདི་ལའང་མི་གནས་སོ། །ཞེས་དང་། སྔོན་གྱི་
འཕེན་པའི་དབང་དང་ནི། །རྣམ་རྟོག་ཐམས་ཅད་བྲལ་བའི་ཕྱིར། །དེ་ནི་ལུས་ཅན་སྨིན་པ་ཡི།།
དོན་དུ་འབད་པ་བྱེད་མ་ཡིན། །ཞེས་གསུངས་པ་ལྟར་རང་རྒྱུད་པ་འདོད་པ་ལ། ཐལ་འགྱུར་བ་
ལྟར་ན་ལམ་གྱི་བློ་འགགས་ལ། འབྲས་བུའི་བློ་ལ་ངོ་བོ་མ་གྲུབ་པས་བུད་ཤིང་བསྲེགས་པའི་
མེ་བཞིན་ཞེས་སོ། ། །
ཕྲིན་ལས་འཇུག་པ་འབད་པ་ལ་མི་ལྟོས་པ་ལ་གསུམ་ལས། རྒྱུད་དག་པའི་གདུལ་
བྱ་ལ་སྣང་བ་ཡིད་བཞིན་ཞེས་ཏེ། དེ་དག་གིས་རྟོག་པ་མེད་ཀྱང་དགོས་འདོད་ཐམས་ཅད་སྒྲུབ་
པ་ལྟར་ཏེ། རྒྱུད་བླ་མར། དེ་བཞིན་གཤེགས་པ་བརྒྱ་བྱིན་དང་། །རྔ་སྤྲིན་ཚངས་པ་ཉི་མ་དང་།།
ནོར་བུ་ རིན་ཆེན་གཟུགས་བརྙན་བཞིན། །ནམ་མཁའ་དང་ནི་ས་བཞིན་ནོ། །ཞེས་དང༌།
འཇུག་པར། ཞི་སྐུ་དཔག་བསམ་ཤིང་ལྟར་གསལ་འགྱུར་ཞིང་། །ཡིད་བཞིན་ནོར་བུ་ཇི་བཞིན་
རྣམ་མི་རྟོག །འགྲོ་གྲོལ་བར་དུ་འཇིག་རྟེན་འབྱོར་སླད་རྟག །འདི་ནི་སྤྲོས་དང་བྲལ་ལ་སྣང་
བར་འགྱུར། །ཞེས་དང༌། སློབ་དཔོན་ཙནྡྲ་གོ་མིས། བུམ་བཟང་དཔག་བསམ་ཤིང་དང་ཡིད་
བཞིན་གྱི། །ནོར་བུ་སེམས་པ་དང་ལྡན་མ་ལགས་པ། །དེ་དག་གིས་ཀྱང་སེམས་ཅན་དོན་
བགྱིད་ན། །ཐུགས་རྗེའི་དབང་གིས་བཅོམ་ལྡན་སྨོས་ཅི་འཚལ། །ཞེས་གསུངསཏེ། སྔོན་གྱི་
སྨོན་ལམ་ལ་སོགས་པ་གསུམ་གྱིས་སྐུ་དང་ཡེ་ཤེས་སུ་སྣང་བ་འབྱུང་སྟེ། རྒྱུད་བླ་མར། རང་
དོན་གཞན་དོན་དོན་དམ་སྐུ་དང་ནི། །དེ་ལ་བརྟེན་པ་ཀུན་རྫོབ་སྐུ་ཉིད་དེ། །ཞེས་དང་།
- |
5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་པ་དྲུག་ཅུ་པར། བསོད་ནམས་ཡེ་ཤེས་ལས་བྱུང་པའི། །དམ་པ་སྐུ་གཉིས་ཞེས་དང༌།
སངས་རྒྱས་རྣམས་ཀྱི་གཟུགས་ཀྱི་སྐུ། །བསོད་ནམས་ཚོགས་ལས་བྱུང་པ་སྟེ། །ཆོས་ཀྱི་སྐུ་ནི་
མདོར་བསྡུ་ན། །རྒྱལ་ པོ་ཡེ་ཤེས་ཚོགས་ལས་འཁྲུངས། །ཞེས་གསུངས་སོ། །ཡེ་ཤེས་ཀྱང་
འཇུག་པ་ལས། ཤེས་བྱ་སྐྱེ་བ་མེད་པ་ལ་སྐྱེ་བ་མེད་པ་དང་ལྡན་པར་ཤེས་པའི་ཡེ་ཤེས་ཀྱི་མེས་
ཉོན་མོངས་པའི་བུད་ཤིང་མ་ལུས་པ་བསྲེགས་ནས་ཡེ་ཤེས་ཀྱི་སྐུ་གང་ཡིན་པ་དེ་ཡིས་མངོན་
སུམ་དུ་མཛད་དོ་ཞེས་དང༌། ཡེ་ཤེས་སྣང་བའི་རྒྱན་ལས། ཡེ་ཤེས་དམ་པ་བདག་མེད་པ། །
སྣང་བ་མེད་ལ་མི་གཟིགས་སོ། །ཞེས་ཏེ། འདས་མ་ཐག་པར་བསྙད་དོ། །སྣང་བ་དེས་ཕན་པ་
རྗེས་སུ་སྒྲུབ་པར་དཔེར་ན་ཞེས་ཏེ། ནོར་བུ་ལ་སོགས་ལ་སེམས་མེད་ཀྱང་ཡུལ་དེ་རང་ཡོད་
པས་ཡིན་མོད། སྟོན་པའི་ཡེ་ཤེས་མེད་ན་ཅི་ཞིག་གིས་དོན་སྒྲུབ་ཅེས་དོགས་ན། སྒྲུབ་པའི་
དཔེ། བྲམ་ཟེ་ཤང་ཀུས་ཀླུ་རིགས་བརྒྱད་ལས་འཇོག་པོ་མིན་པ་དབང་དུ་འདུས་ཀྱང་། དེའི་
གནོད་པས་ཤང་ཀུ་འདས་མོད། དེས་བཙུགས་པའི་མཆོད་སྡོང་གིས་དུག་ཞི་བ་དང་། ཆར་གྱི་
འཕེལ་འགྲིབ་ལ་སོགས་པ་བྱེད་པ་བཞིན་ནོ། །བྱང་ཆུབ་སེམས་དཔའ་འདས་ཀྱང་དེ་རྡོ་རྗེ་ལྟ་
བུའི་ཏིང་ངེ་འཛིན་དུ་སེམས་དང༌། སེམས་ལས་བྱུང་པའི་འཇུག་པའི་རྒྱུན་ཞི་ཡང་། དེས་
བསྒྲུབས་པའི་སྤྱོད་པ་ལས་བྱུང་པ། གདུལ་བྱའི་ངོར་སྐུ་དང་ཡེ་ཤེས་ལ་སོགས་པར་སྣང་སྟེ།
སྨོན་ལམ་གྲུབ་པས་ཞེས་ཐལ་འགྱུར་བའོ། །རང་རྒྱུད་ལྟར་ན་རྣམ་པར་རྟོག་པ་ཟད་པ་ལ་དེ་
སྐད་ཅེས་བྱའི། སྐུ་གསུམ་ཡེ་ཤེས་བཞིས་གདུལ་བྱའི་དོན་མཛད་དེ། སྣ་ཚོགས་པ། ལྷུན་གྱིས་
གྲུབ་པ། རྒྱུན་མི་ཆད་པའི་ཕྲིན་ལས་ཅན་ཞེས་པས་སོ། ། །
རྩོད་པ་སྤང་བ་ལ། རྩོད་པ་དགོད་པ། དེའི་ལུང་སྒྲུབ་པ། ཁྱབ་པ་སྒྲུབ་པ་གསུམ་མོ།།
སྔ་མ་སེམས་མེད་ཅེས་རྩ་བ་གཉིས་ཏེ། སྟོན་པ་བསོད་ནམས་ཀྱི་རྟེན་མི་རུང་སྟེ། སེམས་རྡོ་རྗེ་
ལྟ་བུའི་རྗེས་སུ་འགག་པས་ཞེ་ན། དེ་ལུང་གིས་སྒྲུབ་པ་གང་ཕྱིར་ཏེ། སེང་གེ་རྣམ་པར་བརྩེ་
- 1
$ 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
བའི་ མདོར། གང་ཕྱིར་རྒྱལ་བ་བཞུགས་པའམ། །ཡོངས་སུ་མྱ་ངན་ལས་འདས་པའི། །སྐུ་
གདུང་ཡུངས་འབྲུ་ཙམ་མཆོད་པ། །བསོད་ནམས་འདི་ལ་ཁྱད་པར་མེད། །ཅེས་དང་། ཡང་།
སེམས་ཀྱང་མཉམ་ལ་འབྲས་བུའང་མཉམ། །མཉམ་པའི་སེམས་སུ་བྱས་ནས་ནི། །གང་ཟག་
མཆོག་ལ་མཆོད་བྱེད་པ། །དེ་ཡི་རྣམ་པར་སྨིན་པ་མཉམ། །མཚུངས་པར་བྱང་ཆུབ་འཚང་ཡང་
རྒྱ༑ ༑ཞེས་མེ་ཏོག་བརྩེགས་པའི་མདོ་ལས་སོ། །གསུམ་པ་ནི། མཚུངས་པར་བཤད་ཀྱང་མི་
མཚུངས་ན། ཞེས་པའི་ལན་ཀུན་རྫོབ་ཅེས་ཏེ། དབུ་མ་པ་ལྟར་རྒྱལ་བ་ཀུན་རྫོབ་ཙམ་དུའམ།
དངོས་པོར་སྨྲ་བ་ལྟར་དེ་ཁོ་ནར་འདོད་ཀྱང་རུང་། ཡེ་ཤེས་མངའ་འམ་མི་མངའ་ཡང་རུང་སྟེ།
བསོད་ནམས་ཐོབ་པར་མཚུངས་པ་ཁྱེད་རང་གི་ལུང་གིས་གྲུབ་སྟེ། དགེ་སློང་གིས་འདི་ལྟར་སྐྲ་
དང་སེན་མོའི་མཆོད་རྟེན་ལ་ཡན་ལག་ཐམས་ཅད་ཀྱིས་ཕྱག་འཚལ་ཏེ་དང་བར་བྱེད་པ་ལ་
ལྟོས། བཙུན་པ་དེ་མཐོང་ལགས་སོ། །དགེ་སློང་དག །དགེ་སློང་འདིས་ཅི་ཙམ་ཞིག་ན་དང་
པོའི་འོད་དཔག་ཚད་བརྒྱད་ཁྲི་བཞི་སྟོང་ནས་གསེར་གྱི་འཁོར་ལོ་ལ་ཐུག་པའི་བར་ན་བྱེ་མ་ཇི་
སྙེད་ཡོད་པ་དེ་སྙེད་དུ་དགེ་སློང་འདིས་འཁོར་ལོས་སྒྱུར་བའི་རྒྱལ་སྲིད་སྟོང་འགྱུར་དུ་ཡོངས་སུ་
སྤྱོད་པར་འགྱུར་རོ་ཞེས་ཏེ། དཔེར་ན་ཞེས་སོ། ། །
དོན་དམ་སྟོང་པར་ཤེས་པ་ལམ་དུ་བསྒྲུབ་པའི་ཕྱིར་ཉན་ཐོས་ཀྱི་རྩོད་པ་སྤང་བ་ལ་
གཉིས་ལས། རྒོལ་བ་བདེན་པ་བཞི་ལ་བཅུ་དྲུག་གི་ཚུལ་གྱིས་བསྒོམས་ན་རིགས་ཅན་གསུམ་
གྲོལ་གྱི། ཡོད་མེད་ལ་སོགས་པ་མུ་བཞི་ཡིས་སྟོང་པ་དེ་ལྟ་བུ་རྟོགས་པས་མི་གྲོལ་ཏེ། དེ་ལ་ངོ་
བོ་མེད་པས་ཞེ་ན། ལན་ ལ་གཉིས་ལས། ལུང་གིས་མདོར་བསྟན་པ། གང་ ཕྱིར་ཞེས་ཏེ།
རིགས་ཅན་གསུམ་གྱི་ལམ་ནི་འདི་ཁོ་ན་སྟེ། ཡུམ་ལས། དམིགས་པ་དང་བཅས་པའི་ཞེས་པ་
ལ་སོགས་པ་དང༌། ཉན་ཐོས་ཀྱི་ས་ལ་ཞེས་པ་ལ་སོགས་པ་མཚམས་སྦྱར་བའི་སྐབས་བཞིན་
སྦྱར་བར་བྱའོ། །བརྒལ་ལན་གྱིས་རྒྱས་པར་བཤད་པ་ལ་བཞི་ལས། ཐེག་པ་ཆེན་པོ་བཀར་
- ]
fj3
བ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་པར་ཕྱིན་འགྲེལ་སྐོར།
སྒྲུབ་པ་ལ་གཉིས་ལས། བླང་བའི་རྒྱུ་མཚན་མཚུངས་པ། གལ་ཏེ་ཐེག་ཆེན་ཞེས་ཏེ། སྡེ་པ་
དག་སྟོན་པ་སངས་རྒྱས་ནས་མྱ་ངན་ལས་འདས་ཀྱི་བར་དུ་གནས་བརྟན་ཆེན་པོ་རྣམས་ལུས་
དང་གྲིབ་མའི་ཚུལ་དུ་གནས་མོད། དེ་དག་ཏུ་འདི་ལྟ་བུ་གསུངས་པ་མེད་ལ། འདི་ནི་དུས་ཕྱིས་
བདུད་ཀྱིས་བསླུས་པའི་དགེ་སློང་དག་གིས་སྦྱར་བའོ་ཞེ་ན། གང་ཕྱིར་ཞེས་ཏེ། འདི་བཀའ་མ་
ཡིན་ན་དེར་ཡང་མཚུངས་སོ། །འདིར་བདེན་པ་བཞི་བཀའ་ཡིན་པར་རྒོལ་བ་གཉིས་ཀ་ལ་
གྲུབ་ཅེ་ན། དེ་བཀའ་ཡིན་པར་དང་པོ་ནས་སམ། ཕྱིས་རྒྱུ་མཚན་འགའ་ལས་ཤེས། སྔ་མ་མི་
འཐད་དེ། རྣམ་འགྲེལ་ལས། སྐྱེ་བོ་རེང་བུར་སྐྱེས་གྱུར་ཅིང་། །ཡོན་ཏན་ཉེས་པ་མི་ཤེས་པ། །
ཀྱེ་མ་གྲུབ་མཐའ་མི་ཟད་པའི། །གདོན་འདི་སུ་ཡིས་བསྒོས་པ་ཡིན། །ཞེས་པ་ལྟར་མངོན་ཞེན་
གྱིས་རློམ་པ་ཙམ་དུ་ཟད་དོ། །རྒྱུ་མཚན་ལས་ཤེས་ཏེ། མདོ་སྡེ་ལ་འཇུག །འདུལ་བ་ལ་སྣང་།
ཆོས་ཉིད་དང་མི་འགལ་བས་ཤེ་ན། དེའང་མཚུངས་ཏེ། འདི་ལས་ཀྱང༌། ཏིང་ངེ་འཛིན་སྟོན་
པས་མདོ་སྡེ་ལ་འཇུག །ཚུལ་ཁྲིམས་སྟོན་པས་འདུལ་བ་ལ་སྣང་། ཤེས་རབ་སྟོན་པས་ཆོས་
ཉིད་དང་མི་འགལ་ཏེ། རང་གི་ཉིད་ལ་འཇུག་ཕྱིར་དང་། །རང་གི་འདུལ་ལ་སྣང་ཕྱིར་དང་། །
ཟབ་པའི་ཕྱིར་དང་རྒྱ་ཆེའི་ཕྱིར། །ཆོས་ཉིད་དང་ཡང་འགལ་བ་མེད། །ཅེས་བཤད་དོ། །འདི་
ལ་རྩོད་པ་མེད་དེ། གཉིས་ཀ་མཐུན་པས་ཞེ་ན། རིག་བྱེད་སོགས་ཀྱང་སྟེ། རིག་བྱེད་རང་བྱུང་
དང༌། དེའི་སྟོན་པ་ཚངས་པ་ལ་སོགས་པར་སྨྲ་བ་ལ་འདི་པའང་མི་རྩོད་པས་འདིའི་ལུང་དུ་
འགྱུར་ལ། ཁ་མཐུན་ཙམ་གྱིས་མ་ཡིན་ཏེ། ལྷ་མཆོད་པའི་བྲམ་ཟེ་དང༌། ཆོམ་རྐུན་པ་རྣམས་
བཞིན་ནོ། །གཉིས་པ་དོར་བའི་རྒྱུ་མཚན་མཚུངས་པ་ཐེག་ཆེན་ཞེས་དང་། ལན་ལུང་ལའང་སྟེ་
དེར་ཡང་སྟོན་པ་ལ། དབང་ཕྱུག་གི་སློབ་མ་དང༌། ཁྱབ་འཇུག་གི་སྤྲུལ་པར་སྨྲ་བ་དང༌། ཁྱེད་
རང་རྒྱུད་པར་འདོད་ལ། ངེད་ཅག་སྤྲུལ་པར་འདོད་པ་དང༌། རྩ་བའི་སྡེ་པ་བཞི་པོ། སྡོམ་པ་
བླང་ཚུལ། བསྲུང་ཚུལ། གཏོང་ཚུལ་ལ་རྩོད་པ་དུ་མ་ཡོད་པས་དོར་བྱར་འགྱུར་རོ། །མ་ཡིན་
- | {j 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ཏེ༑ ཤཱཀྱའི་བསྟན་པ་རིན་ཆེན་སྒྲོན། །འབར་བའི་སྣོད་ནི་དཀའ་ཐུབ་ཅན། །ངུར་སྨྲིག་འཛིན་
པ་ཤཱཀྱའི་སྲས། །དགེ་སློང་རྣམས་ནི་ཡིན་ཕྱིར་རོ། །ཞེས་ཁྱེད་རང་གི་གཞུང་ལས་ཀྱང་བཤད་
པས། དེས་བསྟན་པ་འཛིན་སྡུད་རྒྱས་པར་བྱེད་པས་བསྟན་པའི་རྩ་བ་ཡིན་ཞེ་ན། དེའང་
དཀའ་སྟེ། འདི་ལ་ལུང་ཕྲན་ཚེགས་ལས། ཁས་འཆེ་བའི། བསྙེན་པ་རྫོགས་པའི། སློང་བའི།
ཉོན་མོངས་པ་སྤངས་པའི་སྟེ་བཞི་ལས། བསྟན་རྩ་ཐ་མ་ཡིན་ལ། དེ་སྡུག་བསྔལ་མ་སྤངས་
པས་ལྷག་མེད་ཀྱི་མྱང་འདས་བཀའ་སྟེ། ཉོན་མོངས་ཀྱིས་ལས་བསགས་པས། སྡུག་བསྔལ་
འབྱུང་བས་ཟེར་ན། ཉོན་མོངས་མེད་ཀྱང་ཞེས་པ་དང་འགལ་ལོ། །དེས་ན་ཛྷཱ་ན་ཤྲཱིས་བསྙེན་
རྫོགས་ལ་བཤད་པ་དེ་ལའང་ལེན་ཚུལ་ལ་སོགས་པ་མི་མཐུན་པས་དཀའ་ཞེས་སོ། །
གཉིས་པ་དེས་དོན་སྒྲུབ་པ་ལ་གསུམ་ལས། སྡུག་བསྔལ་སྤངས་པའི་མྱ་ངན་ལས་
འདས་པ་མི་འཐད་པ། སེམས་ནི་ཞེས་ཏེ། ཆོས་ཙམ་ལ་དམིགས་པ་ཡོད་པས་ཏེ། བདེན་
འཛིན་ལས་ཉོན་མོངས་པ་དང་དེ་ལས་སྡུག་བསྔལ་འབྱུང་བས་སོ། །རྩོད་པ་སྤང་བ་ལ་ལྷག་
བཅས་དང༌། ལྷག་མེད་ཀྱི་སྡུག་བསྔལ་ཡོད་པ་གཉིས་སོ། །སྔ་མ་ལ་གསུམ་ལས། རྩོད་པ་
ཉོན་མོངས་སྤངས་ཞེས་ཏེ། དགྲ་བཅོམ་པ་ལ་དེ་མེད་དེ་རྒྱུ་ཉོན་མོངས་པ་སྤངས་པ་ཞེ་ན། དེའི་
ལན། དེ་མ་ཐག་ཏུ་སྟེ། དེ་ཐོབ་མ་ཐག་སྡུག་བསྔལ་ལས་གྲོལ་བར་འགྱུར་ཏེ་རྒྱུ་མེད་པས་སོ།།
འདོད་པ་ལ་བསལ་བ་རྡེ་གུ་སྐྱེས་དང༌། མོའུ་གལ་གྱི་བུ་བཞིན་ནོ། །གཉིས་པ་ལྷག་མེད་ཀྱི་
སྡུག་བསྔལ་ཡོད་པ་ལ་གསུམ་གྱི། རྩོད་པ་དགོད་པ་རེ་ཞིག་ཅེས་པ། ལྷག་བཅས་ལ་དེ་ལྟ་
མོད། ལྷག་མེད་ལ་དེ་མེད་དེ། དེའི་རྒྱུ་སྲེད་པ་མེད་པས་ཞེ་ན། སྲེད་པ་ཡོད་པ་སྲེད་འདི་ཞེས་
པ༑ ཉོན་མོངས་པ་ཅན་མ་ཡིན་པའི་སྲེད་པ་ཡོད་དེ། ཤེས་བྱའི་སྒྲིབ་པས་རྨོངས་པས་གྲོང་སྟོང་
པར་ཀུ་ཅོ་འབྱིན་པ་དང་། ཚེར་མས་གཏམས་པའི་ཚང་ཚིང་དུ་འཇུག་པ་ཡོད་དེ། ཀུན་རྨོངས་
པའི་སྐྱེ་བོ་བཞིན། དེས་ན་ཉེར་ལེན་གྱི་རྒྱུ་མ་རིག་པའི་བག་ཆགས་སྔ་མ་དང་ལྷན་ཅིག་བྱེད་
- 1
6
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཡར་ཕྱིན་འགྲེལ་སྐོར།
པའི་རྐྱེན་ཟག་མེད་ཀྱི་ལས་དང་། ཡིད་ཀྱི་རང་བཞིན་གྱི་ལུས་དང་། བསམ་གྱིས་མི་ཁྱབ་པའི་
འཆི་འཕོ་ཡོད་དེ། དེའི་རྒྱུ་ཚོར་བ་ཡོད་པ། ཚོར་བའི་ཞེས་ཏེ་རྒྱུ་མ་ལོག་ན་འབྲས་བུ་མི་ལྡོག་
པས་སོ། །དེ་བས་ན་བདག་ཅག་གི་གཞུང་ལས། དགྲ་བཅོམ་པ་དེ་དག་ཆོས་ཐམས་ཅད་རྒྱུ་
དང་རྐྱེན་ལས་བྱུང་པར་མཐོང་བས་མྱ་ངན་ལས་འདས་པར་སེམས་ཏེ། ཆོས་ཀྱི་བདག་མེད་པ་
མ་རྟོགས་པས་མྱ་ངན་ལས་འདས་པ་མེད་དོ་ཞེས་དང་། འཕགས་པ་དྲི་མ་མེད་པའི་མདོར།
སྟོང་པ་ཉིད་ལ་མོས་པའི་ཉོན་མོངས་པ་ཅན་ཉིད་བླའི། ཉན་ཐོས་དང་རང་རྒྱལ་བ་དམིགས་པ་
དང་བཅས་པའི་ཉོན་མོངས་པ་མེད་པ་ནི་དེ་ལྟ་མ་ཡིན་ནོ། །དེ་དག་གིས་འདུས་མ་བྱས་མངོན་
སུམ་དུ་བྱས་ན་དམིགས་པ་དང་བཅས་པའི་ཉོན་མོངས་པ་མེད་པ་ཅི་ལྟར་ལགས། དེའི་འདུས་
མ་བྱས་པ་ནི་རྒྱ་མཚོ་ལ་སྐྲའི་རྩེ་མོས་བླངས་པ་ལྟར་ཆུང་ངོ་ཞེས་དང་། འོད་སྲུང་གིས་ཞུས་པ་
ལས་ཀྱང༌། དེ་དག་གིས་རྟོགས་པའི་སྟོང་པ་ཉིད་ཡུངས་འབྲུ་སྲིན་གྱིས་ཟོས་པའི་ནམ་མཁའ་
ལྟར་ཤིན་ཏུ་ཆུང་སྟེ། སླར་ཉིང་མཚམས་སྦྱོར་ཕྱིར་ཞེས་གསུངས་པ་འདི་ལ་གུས་པར་གྱིས་
ཤིས། འཐད་པ་ལ་སྦྱར་བ། དམིགས་པ་དང་ཞེས་ཏེ། གང་དག་འཛིན་པ་ཡོད་པ་དེ་སྲིད་དུ་
ཡང་སྲིད་ལེན་ཏེ། དེ་ལྟ་བུ་རེ་ཞིག་གནས་ཀྱང་། བདག་གཉིས་ཀྱིས་སྟོང་པ་མ་རྟོགས་པས།
ཚོར་བ་རགས་པ་མངོན་དུ་རྒྱུ་མེད་ཀྱང་དེ་ཁམས་གཞན་དུ་སྐྱེས་པ་ན་ཡང་འབྱུང་བ་བཞིན་ཏེ།
འཕགས་པ་དཔལ་ཕྲེང་སེང་གེ་སྒྲའི་མདོར། ཉན་ཐོས་དགྲ་བཅོམ་པ་ལ་ཡང་འཇིགས་པ་
མཆིས་ཏེ། དེས་སྐྱག་པའི་དགྲ་བཅོམ་པ་དང་རང་སངས་རྒྱས་རྣམས་ཀྱང་བཅོམ་ལྡན་འདས་
ཁོ་ན་ལ་སྐྱབས་སུ་མཆིའོ། །བཅོམ་ལྡན་འདས་དེ་ལྟ་ལགས་པས། ཉན་ཐོས་དགྲ་བཅོམ་པ་
དང༌། རང་སངས་རྒྱས་ཀྱང་སྐྱེ་བའི་ལྷག་མ་དང་བཅས་པའི་ཆོས་ཅན་ལགས་ཏེ་སྐྱེ་བ་ཟད་པ་
མ་ལགས་ཏེ། དེ་དག་ལ་བགྱི་བ་མང་དུ་མཆིས་སོ། །དེ་དག་ལ་ནི་གང་དག་མ་སྤངས་ན་མྱ་



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ངན་ལས་འདས་པའི་དབྱིངས་ལས་ཐག་རིང་དུ་འགྱུར་བ་སྤང་བར་བགྱི་བའི་ཆོས་ཀྱང་མང་དུ་
མཆིས་ལགས་སོ་ཞེས་ཁམས་གསུམ་ གྱི་ཉོན་མོངས་སྤངས་ཀྱང་། བསམ་གྱིས་མི་ཁྱབ་པ་
ཡོངས་སུ་སྒྱུར་བའི་འཆི་འཕོ་ཡོད་པར་བཤད་པ་དང་། ཏིང་ངེ་འཛིན་གྱི་ལུས་ཐོབ་ནས། །ཞེས་
པ་ལ་སོགས་པ་གསུངས་པ་རྣམས་ལོངས་ཤིག །
བཀར་སྒྲུབ་བྱེད་རྒྱས་པ་ལ། རྒྱུ་མཚན་མཚུངས་པ་དང༌། མ་རྟོགས་པས་སྤོང་བར་
མི་འཐད་པ་གཉིས་ལས། སྔ་མ་ངག་གང་ཞེས་དང༌། དེ་མཚུངས་པ་ཐེག་ཆེན་ཞེས་ཏེ། དེས་མ་
རྟོགས་པའི་གནོད་བྱེད་དུ་མི་རུང་བ་མདོ་རྟོགས་ཞེས་སྦྱར་རོ། །གཉིས་པ་ངག་གང་ཞེས་པ་
འོད་སྲུང་ལ་སོགས་པས་མ་རྟོགས་པས་མི་གནོད་དེ། འཇམ་དཔལ་ལ་སོགས་པས་རྟོགས་
པས་སོ། །ཚིགས་བཅད་གསུམ་པོ་འདི་རྩོམ་པ་པོའི་མིན་པར་འགྲེལ་ཆེན་ལས་བཤད་ལ།
བདག་གི་བླ་མས་རྒྱུ་མཚན་དང་བཅས་ཏེ་གསུངས་སོ། །
གསུམ་ པ་ཤེས་པ་གཉིས་ཀྱི་བྱེད་པ་མདོར་བསྡུས་ཏེ་བསྟན་པ་ལ་བཞི་ལས།
མཆོག་ཏུ་གྱུར་པའི་འབྲས་བུ་སྐྱེད་པ། རྨོངས་པ་ཞེས་ཏེ། ལམ་དེས་བསྒྲུབས་པའི་འབྲས་བུ་མི་
གནས་པའི་མྱ་ངན་ལས་འདས་པ་སྟེ། རྩ་བ་བཞི་དགོངས་པ། འཁོར་བ་ལ། མྱང་འདས་ལ་མི་
གནས་པ་གསུམ་པོ་ཐོག་མཐའ་དང་པོ་དང་། གཉིས་པ་དང་། གསུམ་པས་རེ་རེ་སྟེ། དེའང་
དམིགས་པ་མེད་པའི་སྙིང་རྗེ་དང་ཤེས་རབ་ཀྱིས་ཏེ། རྒྱུད་བླ་མར། སྐྱེ་འཆི་ན་དང་རྒས་པ་
ལས་གྲོལ་བ། །འདི་ཡི་རང་བཞིན་ཇི་བཞིན་ཉིད་རྟོགས་ཏེ། །སྐྱེ་སོགས་ཕོངས་དང་བྲལ་བ་དེ་
ཡི་རྒྱུས། །བློ་ལྡན་འགྲོ་ལ་སྙིང་རྗེ་སྐྱེ་ཕྱིར་བསྟན། །ཞེས་དང་། ཐེག་བསྡུས་ལས། སྤངས་པ་
ནི་མི་གནས་པའི་མྱ་ངན་ལས་འདས་པའོ། །དེའི་མཚན་ཉིད་ནི་ཉོན་མོངས་པ་ཡོངས་སུ་བཏང་
བ་དང་བཅས་པའི་འཁོར་བ་ཡོངས་སུ་མི་གཏོང་བའི་གནས་ཏེ་ཞེས་གསུངས་སོ། །དེའི་སྤང་
བྱའི་གཙོ་བོ་སྨོས་པས་རྨོངས་པ་ཞེས་ཏེ། གཏི་མུག་ཉེས་པའི་རྩ་བ་ཞེས། །བཞི་བརྒྱ་པར།
- ]
7 -



བརྩེ་ཆེན་འོད་སྣང་ལས, པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལུས་ལ་ལུས་དབང་ཅི་བཞིན་དུ། །གཏི་མུག་ཀུན་ལ་གནས་གྱུར་ཏེ། །དེ་ཕྱིར་ཉོན་མོངས་
ཐམས་ ཅད་ ཀྱང༌། །གཏི་མུག་བཅོམ་པས་བཅོམ་པར་འགྱུར། །ཞེས་གསུངས་སོ། །སུན་
དབྱུང་བའི་གནས་མ་ཡིན་པ་དེ་ལྟར་ཞེས་སོ། །ཉོན་མོངས་པའི་གཉེན་པོར་འགྲོ་ཚུལ། ཉོན་
མོངས་ཞེས་ཏེ། རྒྱུད་བླ་མར། སེར་སྣ་ལ་སོགས་རྣམ་རྟོག་གང་། །དེ་ནི་ཉོན་མོངས་སྒྲིབ་པར་
འདོད། །འཁོར་གསུམ་རྣམ་པར་རྟོག་པ་གང་། །དེ་ནི་ཤེས་བྱའི་སྒྲིབ་པར་འདོད། །ཅེས་པས།
གང་ཟག་ཏུ་ཞེན་པས་ཀུན་ནས་བསླང་བས་ཐར་པ་ལ་སྒྲིབ་པ་དང༌། ཆོས་སུ་ཞེན་པ་ཕྲ་བའི་ཕྲ་
བས་ཐམས་ཅད་མཁྱེན་པ་ལ་སྒྲིབ་པ་སྟེ། ཉོན་མོངས་པ་ཡང་ཡིན་ལ། སྒྲིབ་པ་ཡང་ཡིན་པས་
དང༌། ཤེས་བྱ་ཐམས་ཅད་ཤེས་པ་ལ་སྒྲིབ་པས་དེ་སྐད་ཅེས་བྱའོ། །རྒྱུད་བླ་མར་གསུམ་བཤད་
པ་ཞེ་ན། ནང་གིས་དབྱེ་བ་སྟེ། དབུས་མཐར། ཉོན་མོངས་སྒྲིབ་པ་གཉིས་སུ་བསྟེན། །དེར་ནི་
སྒྲིབ་པ་ཐམས་ཅད་དེ། །དེ་ཟད་ནས་ནི་གྲོལ་བར་འདོད། །ཅེས་གཉིས་ཁོ་ནར་བཤད་དོ། །དེ་
ལ་མྱུར་དུ་ཞེས་པའོ། ། །
ལྡོག་པའི་རྒྱུ་མ་གྲུབ་པ་ལ་གཉིས་ལས། སྡུག་བསྔལ་གྱི་རྒྱུ་མ་ཡིན་པ་ལ་དངོས་གང་
ཞེས་ཏེ། སྐྲག་པར་འོས་པ་བདག་འཛིན་ཡིན་གྱི། སྟོང་ཉིད་ལ་མ་ཡིན་ཏེ། ལྟུང་བ་བཤགས་
པའི་མདོར། དྲང་པོར་འདུག་ལ་ཡང་དག་ལྟོས། །འདི་ནི་འགྱོད་ཚངས་རྒྱལ་པོ་ཡིན། །ཞེས་
སོ༑ ༑འཇིགས་པར་འོས་པའི་བདག་མ་གྲུབ་པ་གལ་ཏེ་ཞེས་པའོ། །
གང་ཟག་གི་བདག་མེད་པ་ལ་ཁམས་དྲུག་བདག་མེད་པར་བསྒོམ་པ་སྤྱིར་བསྟན་པ་
ལ༑ རང་གི་སྡེ་པ་དག་གང་ཟག་ཅེས་པ་ཕྱི་རོལ་པས་བརྟགས་པའི་རྟག་གཅིག་རང་དབང་
ཅན་གྱི་རྫས་སུ་མ་གྲུབ་ཀྱང་། ཕུང་པོ་དག་ལས་དེ་ཉིད་དང་གཞན་དུ་བརྗོད་དུ་མེད་པར་རྣམ་
པར་ཤེས་པ་དྲུག་གིས་ཤེས་པར་བྱ་བ་འཁོར་བ་པར་གྱུར་པ་ཞེས་འདོད་པ་ལ། སོ་ཞེས་པ་
ནས། ས། ཆུ། མེ། རླུང་། ནམ་མཁའ། རྣམ་པར་ཤེས་པའི་ཁམས་ལ་བདག་མེད་པར་བསྟན་
---
，
- [
6
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ཏེ༑ ཡབ་སྲས་མཇལ་བ་ལས། རྒྱལ་པོ་ཆེན་པོ་འདི་ལྟ་སྟེ། ཁམས་དྲུག་ནི་བདག་མ་ཡིན་ཏེ།
འདི་ལྟ་སྟེ། སའི་ཁམས་ཞེས་པ་ནས། རྣམ་པར་ཤེས་པའི་ཁམས་བདག་མ་ཡིན་ཞེས་དང་།
ཡུམ་ལས། གཟུགས་རྟག་ཅིང་བརྟེན་ལ་ཐེར་ཟུག་མི་འགྱུར་བའི་ཆོས་ཅན་ཞིག་ཡིན་ན་ནི་ཞེས་
བྱ་བ་ལ་སོགས་པ་དང་། ཕུང་པོ་ལྔ་པོ་དེ་དག་ཀྱང་རང་བཞིན་གྱིས་སྟོང་པར་ཡང་དག་པར་
རྗེས་སུ་བལྟའོ་དང་། གཟུགས་ནི་བདག་མ་ཡིན་ཞེས་གསུངས་པ་སྟེ། །བདག་གཟུགས་ལྡན་
མིན་གཟུགས་ལ་བདག་གནས་མིན། །བདག་ལ་གཟུགས་མི་གནས་ཏེ་དེ་བཞིན་དུ། །ཕུང་པོ་
ལྷག་མ་བཞི་ཡང་སྟོང་རྟོགས་མཛོད། །ཅེས་དང༌། ཡང་། ཆོས་ཅན་ཡོད་ན་ཆོས་རྣམས་ལ། །
འཇིག་རྟེན་ན་ནི་སྤྱོད་འཇུག་ན། །བདག་ཅེས་བྱ་བ་འདི་མེད་པར། །བྱེད་པ་པོ་ཞེས་དེ་ལ་
བཏགས། །ཞེས་དང་། རྩ་ཤེར་ལས། གལ་ཏེ་ཕུང་པོ་བདག་ཡིན་ན། །སྐྱེ་དང་འཇིག་པ་ཅན་
དུ་འགྱུར། །གལ་ཏེ་ཕུང་པོ་རྣམས་ལས་གཞན། །ཕུང་པོའི་མཚན་ཉིད་མེད་པར་འགྱུར། །
ཞེས་དང༌། མདོ་སྡེ་རྒྱན་ལས། བདག་ཏུ་ལྟ་བ་བསྐྱེད་མི་དགོས། །གོམས་པ་ཐོག་མ་མེད་དུས་
ཅན། །གང་ཟག་ཡོད་ན་ཐམས་ཅད་ནི། །འབད་མེད་ཐར་པའམ་ཐར་པ་མེད། །ཅེས་གསུངས་
སོ༑ ༑
གཉིས་པ་མུ་སྟེགས་ཀྱི་བདག་དགག་པ་ལ་གཉིས་ལས། གྲངས་ཅན་གྱི་བདག་
དགག་པ་ལ་གསུམ། སྐྱེས་བུ་སྤྱིར་དགག་པ་ལ་གསུམ་གྱི། ཡུལ་ལ་རྟག་ཏུ་ལོངས་སྤྱད་པར་
ཐལ་བ། གལ་ཏེ་ཞེས་པ་ལ། སྒྲ་འཛིན་བདག་རྣམ་ཤེས་ཀྱི་ཁམས་ནི་ཤེས་ཤིང་རིག་པའི་སྐྱེས་
བུ་རྟག་པ་གཅིག་པུ་སྟེ་འདི་པས་སྒྲ་ཐོག་མར་སྨོས་པར་ཟད་ཀྱི། འཛིན་པ་གཞན་ཡང་ཐམས་
ཅད་མཚོན་ཏེ། སྒྲ་མེད་ ཀྱང་དེས་འཛིན་པར་ཐལ། རྟག་པས་ཞེས་སོ། ཁྱབ་པ་མ་གྲུབ་སྟེ།
སྐྱེས་བུ་རྟག་ཀྱང་སྒྲ་མི་རྟག་པས་ཤེ་ན། དེ་སྒྲུབ་པ་ལ་གསུམ་ལས། རང་བཞིན་ཉམས་པ་ཤེས་
བྱ་ཞེས་པ་དེ་མི་རྟག་པར་འགྱུར་ཏེ། འཛིན་མི་འཛིན་གཉིས་ཡོད་པས་སོ། །ཤེས་བྱ་དང་ལྡན་
1
6 J -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དེ་མི་རྟག་ཀྱང་དེས་མ་བསྒྲིབས་པའི་སྐྱེས་བུ་རྟག་ཅེ་ན། དེ་ཤེས་པ་མ་ཡིན་པར་འགྱུར་ཏེ།
ཤེས་བྱ་དང་མི་ལྡན་པས། མིན་ན་ཧ་ཅང་ཐལ་བ་གལ་ཏེ་ཞེས་སོ། །ཤེས་བྱ་མི་རྟག་པས་ཤེས་
རིག་ཀྱང་མི་རྟག་ཅེས་པས་སྐབས་བསྡུ་བ་དེས་ན་ཞེས་རྩ་བ་གཉིས་སོ། །རྩོད་པ་སྤང་བ་ལ་ལྔ་
ལས། སྒྲ་འཛིན་གཟུགས་ཤེས་སུ་མི་འཐད་པ། དེ་ཉིད་ཀྱིས་ཞེས་པ་སྒྲ་འཛིན་པ་དེས་ཡུལ་
གང་དང་ཉེ་བའམ་འཕྲད་པ་ལ་ལོངས་སྤྱོད་པས། གཟུགས་ཉེ་བ་ན་དེ་གཟུང་འཛིན་དུ་སྣང་ངོ་
ཞེ་ན། དེ་ལྟ་ན་དེའི་དུས་སུ་སྒྲ་འཛིན་འགགས་ན་མི་རྟག་པར་འགྱུར་ལ། མ་འགགས་ན་
གཟུང་འཛིན་དུ་འགལ་ལོ། །སྔར་བཤད་པའི་ཉེས་པ་མཚུངས་པ་གལ་ཏེ་ཞེས་པ། སྒྲ་འཛིན་
མ་འགགས་ཀྱང་ཉེ་མི་ཉེ་ཡིས་ཁྱད་པར་དུ་བྱས་སོ་ཞེ་ན། དེ་ལྟ་ན། སྐྱེས་བུ་དེ་རྟག་གཅིག་རང་
དབང་ཅན་མ་ཡིན་པར་འགྱུར་ཏེ། སྒྲ་འཛིན་མི་འཛིན་གྱི་ཆ་དང་བཅས་པའི་ཕྱིར་རོ། །གཅིག་
གི་ཐ་སྙད་མི་འཐད་པ་ནི་སྒྲ་འཛིན་ཞེས་པ། དེ་དང་གཟུགས་འཛིན་ངོ་བོ་ཐ་མི་དད་པས་སྔ་མ་
ཉིད་དུ་གནས་ཏེ། སྐྱེས་བུ་གཅིག་ཉིད་ཕ་དང་བུར་མི་འགལ་བ་བཞིན་ཞེ་ན། དེར་མ་གྲུབ་པ་
གཅིག་ནི་ཞེས་ཏེ། ལྟོས་ས་གཉིས་ལ་ལྟོས་ནས་དེར་བཞག་གི །དེ་ཉིད་གསུམ་གང་ཞིག་གང་
ལ་ལྟོས་ནས་འཇོག་སྟེ། ཐ་དད་གཅིག་ཏུ་མི་རུང་ལ། རེས་འགའ་བ་རྟག་པར་འགལ་བས་དེ་
གཉིས་མི་མཚུངས་པ་འདི་ལྟར་ཞེས་རྩ་བ་གཉིས་སོ། །གཅིག་པ་ཉིད་མ་དམིགས་པ་ནི་དེ་ནི་སྒྲ་
འཛིན་ཏེ། དེ་གཉིས་ལྟོས་ས་ཐ་དད་པ་ལྟར་དེ་འཛིན་ཡང་ངོ་བོ་ཐ་དད་པས་གཅིག་ཏུ་མི་རུང་
སྟེ༑ གཟུགས་འཛིན་དེ་སྒྲ་འཛིན་གྱི་ངོ་བོར་མ་དམིགས་པས་བུམ་པ་སྣམ་བུར་མ་དམིགས་པ་
བཞིན་ནོ། །
གཉིས་པ་གནས་སྐབས་དུ་མ་དང་འབྲེལ་བའི་བདག་དགག་པ་ནི། གར་མཁན་ལྟ་
བུའི་ཚུལ་གཞན་གྱི་དེ་ཉིད་དེ། སྐྱེས་བུ་གཅིག་ཉིད་འབག་གིས་འགྱུར་བས་དུ་མར་སྣང་བ་
ལྟར། དེའི་རང་བཞིན་རྟག་ཀྱང་གནས་སྐབས་ཀྱི་ཡུལ་སོ་སོ་ལ་འཛིན་མི་འཛིན་དུ་སྣང་བ་ཅི་
• 1 7 {j -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
འགལ་ཞེ་ན། དེ་ལྟ་ན་རང་བཞིན་དང་གནས་སྐབས་གཅིག་ན་མི་རྟག་པར་འགྱུར་ལ། ཐ་དད་
ན་རང་བཞིན་དང་གནས་སྐབས་མ་ཡིན་པར་འགྱུར་རོ། །གལ་ཏེ་རྣམ་པ་མི་འདྲ་བར་སྣང་ཡང་
ངོ་བོ་གཅིག་གོ་ཞེ་ན། གཅིག་ཉིད་དེ་ཞེས་བསྟིང་བའོ། །གསུམ་པ་རང་བཞིན་གཅིག་པ་
དགག་པ་ལ་གཉིས་ལས། དྲི་བ་དགོད་པ། གལ་ཏེ་ཞེས་པ་དུ་མར་སྣང་ཡང་དེའི་ངོ་བོར་
བདེན་ཏེ་མཁར་ནང་གི་སྐྱེས་བུ་བཞིན་ཞེ་ན། སྣང་བདེན་ཐ་དད་པ་དེའི་རང་བཞིན་གང་ཡིན།
ལན་ལ་གསུམ་ལས། སྐྱེས་བུ་ཐམས་ཅད་གཅིག་ཏུ་ཐལ་བ་ཤེས་རིག་ཉིད་དོ་ཞེ་ན། སྐྱེས་ཀུན་
ཏེ་ཤེས་ལྡན་དུ་མཚུངས་པས་སོ། །སེམས་ཞེས་པས་བློ་དང་སྐྱེས་བུ་གཅིག་ཏུ་ཐལ་བ་སྟེ་ཡོད་
ཙམ་དུ་མཚུངས་པས་སོ། །སྤྱི་ཉིད་མ་གྲུབ་པ་ནི། སྒྲ་འཛིན་སོགས་དུ་མའང་སྤྱི་གཅིག་ཏུ་འདྲའོ་
ཞེ་ན། འདྲ་བའི་རྟེན་གང་ཡིན་ཏེ། ཡུལ་དང་ངོ་བོ་ཐ་དད་པས་ཏེ། གྲངས་ཅན་འདི་རྒྱས་པར་
འོག་ཏུ་བརྗོད་པར་བྱའོ། །
རིག་པ་ཅན་གྱི་བདག་དགག་པ་ལ་བཞི་ལས། རང་བཞིན་བེམས་པོ་བདག་མ་
ཡིན་པ། རིག་པ་ཅན་དག །བདག་རྟག་པ་གཅིག་པུ་བེམས་པོ་སེམས་པ་ཅན་གཞན་དང་ལྡན་
པས་ཡུལ་ལ་སྤྱོད་པ་སྟེ། སྐྱེས་བུའི་རྒྱུད་དུ་གཏོགས་པས། སེམས་ཅན་ཐམས་ཅད་ཀྱི་སྙིང་ལ་
གནས་པ། དངོས་པོ་ཀུན་གྱི་རང་བཞིན་ནོ་ཞེས་སོ། །དེ་དགག་པ་སེམས་མེད་པ་ཞེས་ཏེ། དེ་
བདག་མིན་ཏེ། དེའི་རང་བཞིན་བེམས་པོ་ཡིན་པས་བུམ་པ་བཞིན། ཁྱབ་པ་མ་གྲུབ་ན་བུམ་
པའང་དེར་འགྱུར་རོ། །སེམས་པ་ཅན་གཞན་དང་ལྡན་པ་བདག་ཏུ་མི་འཐད་པ་འོན་ཏེ་ཞེས་པ་
སེམས་པ་ཅན་གཞན་དང་འཕྲད་པ་ན་བདག་དེ་འགྱུར་ཏེ་བེམས་པོ་མ་ཡིན་པ་དང་མི་རྟག་པར་
འགྱུར། མ་གྱུར་ན་འཕྲད་པ་དོན་མེད་པར་འགྱུར་ཏེ་བྱ་བྱེད་མེད་པས། ཅི་སྟེ་བདག་ཅེས་པས་
ཁྱབ་པ་སྒྲུབ་པའོ། །དོན་བསྡུ་བ་ནི་དེ་ལྟར་ཞེས་རྩ་བ་གཉིས་སོ། ། །
གཉིས་པ་བདག་མེད་པ་ལ་རྩོད་པ་སྤང་བ་ལ་གཉིས་ལས། ལས་འབྲས་འབྲེལ་
- ] ？ ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་མི་འཐད་པ་ལ་དྲུག་ལས། དང་པོ་རྩོད་པ་དགོད་པ། གལ་ཏེ་ཞེས་རྩ་བ་བཞི་སྟེ། རྟོག་གེ་
པ་དག །ཁྱེད་ལྟར་ན་ལས་བྱས་པས་ཞིག་ཅིང་མ་བྱས་པ་དང་འཕྲད་པར་འགྱུར་ཏེ། རྟེན་
བདག་མེད་པས་ཞེ་ན། ཁས་བླངས་མཚུངས་པ་བྱ་བ་ཞེས་རྩ་བ་བཞི་སྟེ། དེར་ཡང་མཚུངས་ཏེ་
བདག་རྟག་པས་སོ། །མིན་ཏེ་བྱེད་པ་པོའི་གཞི་བདག །བྱ་བ་བདག་གི་ཡོན་ཏན་ཚེ་འདིའི་
དགེ་སྡིག། །འབྲས་བུ་ཕྱི་མའི་རྣམ་སྨིན་གསུམ་ཐ་དད་ཡོད་ཅེ་ན། འདིར་ཡང་མཚུངས་སོ། །
དངོས་པོའི་ལན་ནི། ལས་བྱེད་པ་པོ་ཉིད་ཀྱིས་འབྲས་བུ་མྱོང་ན་རྒྱུ་འབྲས་དུས་གཅིག་པར་
འགྱུར་ལ། འདོད་ན། རྒྱུ་འབྲས་ལ་ཐ་དད་ པས་ ཁྱབ་པ་གྲུབ་པས་བསལ་ལོ། །ལུང་དང་
འགལ་བ་སྤང་བ། དེ་ལྟ་ན་ཁྱེད་རང་གི་སྟོན་པས་ལས་བྱེད་པ་པོས་འབྲས་བུ་མྱོང་བར་བཤད་
པ་ཅི་ཞེ་ན། དེ་རྣམ་ཤེས་ཀྱི་རྒྱུན་གཅིག་པ་ཙམ་ལ་དགོངས་ནས་གསུངས་སོ། །དེ་ཉིད་བདག་
ཡིན་ནོ་ཞེ་ན། རྩོད་པ་སྤང་བ། དོན་བསྡུ་བ། འདས་དང་ཞེས་རྩ་བ་བཞི་དང་བཞི་སྟེ། དུས་
གསུམ་ལ་དེ་མེད་པའོ། །སྙིང་རྗེ་བསྒོམ་པའི་ཡུལ་མི་འཐད་པ་ལ་གཉིས་ལས། ཡུལ་མེད་པའི་
རྩོད་པ་དགོད་པ། གལ་ཏེ་ཞེས་རྩ་བ་གཉིས་ཏེ། སེམས་ཅན་དང་། སྲོག་དང་། སྐྱེས་བུ་ཞེས་
བདག་གི་རྣམ་གྲངས་ཡིན་མོད། སྙིང་རྗེས་རབ་ཏུ་ཕྱེ་བའོ་ཞེས་ཇི་ལྟར་བྱ་ཞེས་པའོ། །ལན་ལ་
གཉིས་ལས། དགོས་པ་བཏགས་པ་ཙམ་འཐད་པ། འབྲས་བུའི་ཞེས་པ། དེ་ལྟ་མོད། སྣང་
ཚོད་དུ་སངས་རྒྱས་ཀྱི་སྒྲུབ་བྱེད་ལ་རྨོངས་པས་བདག་དང་ཆོས་སུ་ཞེན་པའི་ལོག་ཤེས་དེ་
བསལ་བའི་ཕྱིར། སེམས་ཅན་ཞེས་བཏགས་པ་ལ་སྙིང་རྗེ་འཇུག་སྟེ། དེས་ཚོགས་རྫོགས་
པས་སོ། །
གཉིས་པ་རྩོད་པ་སྤང་བ་ལ་བཞི་ལས། རྫས་སུ་གྲུབ་པའི་གང་ཟག་ལ་མི་ལྟོས་པ་
ནི༑ སེམས་ཅན་མེད་ཅེས་རྩ་བ་གཉིས་ཏེ། བདེན་ཏེ་དོན་དམ་པར་འབྲས་བུ་སངས་རྒྱས་མ་
གྲུབ་ཀྱང་མ་དཔྱད་པར་འཇུག་པའི་བློ་ངོར་ཡུལ་དང་བྱེད་པ་པོར་སྣང་བས་དེ་ཡོད་དོ།།
༤ i 7
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
བརྟགས་པ་ཙམ་སྤང་བྱ་མ་ཡིན་པ་སྡུག་བསྔལ་ཞེས་ཏེ། སེམས་ཅན་བདེན་པར་འཛིན་པ་ལྟར་
བརྟགས་པ་འཛིན་པའང་སྤང་བྱ་ཡིན་ཏེ། ཕྱིན་ཅི་ལོག་གི་དམིགས་པ་ཡིན་པས་ཞེ་ན། སྣང་བ་
ཙམ་ནི་བསལ་མི་དགོས་ཏེ། ལམ་གྱི་གེགས་མི་ནུས་པས་སོ། །ཡུལ་ལ་འཁྲུལ་པ། རྒྱུ་དང་
འབྲས་བུ་ལ་བདག་དང་ཆོས་སུ་རྨོངས་པ་དང་། ལྟ་བ་དང་། ཆགས་པ་དང༌། ང་རྒྱལ་བའི་
གཉེན་པོར་ཀུན་རྫོབ་ཙམ་དུ་སྙིང་རྗེ་བསྒོམ་དགོས་ཏེ། ལས་དང་། བྱེད་པ་པོ། བྱ་བ་རྣམས་ཐ་
སྙད་ཙམ་དུ་མི་འགལ་བས་སོ། །རང་གི་ཚིག་དང་འགལ་བ་སྤང་བ། སྡུག་བསྔལ་རྒྱུའི་ཞེས་ཏེ།
སྔར་བདག་གཞན་མི་རིགས་ཞེས་སྤང་བར་བཤད་པ་ཞེ་ན། དེར་བདག་བདེན་པར་འཛིན་པ་
སྤང་བ་ཡིན་ལ། འདིར་སྣང་ཙམ་ལ་བརྗོད་དོ། །མཚུངས་པར་དོགས་པ་སྤང་བ་དེ་ལས་ཞེས་
རྩ་བ་གཉིས་ཏེ། བདག་ཏུ་འཛིན་པའང་ཅི་སྟེ་བཟློག་ཅེ་ན། བདག་མེད་ཅེས་ལན་ནོ། །དངོས་
སུ་ན་འབྲས་བུའི་རྨོངས་པ་དེ་ལས་ཀྱང་ང་རྒྱལ་ལ་སོགས་པ་མི་འབྱུང་ངམ་ཞེས་པ་བདག་མེད་
ཅེས་ལན་ནོ། །
ལུས་ནི་རྐང་པ་བྱིན་པ་མིན། །ཞེས་པ་དྲན་པ་ཉེར་བཞག་ཆོས་ཀྱི་བདག་མེད་དུ་
འཆད་པ་རྩོམ་པ་པོའི་དགོངས་པ་མ་ཡིན་ཏེ། བསླབ་བཏུས་ལས། དྲན་པ་ཉེ་བར་བཞག་པ་
བསྟན་ཟིན་ཏོ། །དེ་ལྟར་གང་ཟག་ལ་བདག་མེད་པ་བསྟན་ཟིན་ཏོ། །དེ་ལྟར་གང་ཟག་ལ་
བདག་མེད་པར་བསྟན་ནས་ཞེས་གསུངས་པ་དང་། གཞན་དག་གིས་གསུངས་པ་མཚམས་
སྦྱོར་དུ་བཤད་པ་ལྟར་བདག་གི་བླ་མ་གསུང་ངོ༌། །དེས་ན་དྲན་པ་ཉེར་བཞག་བཞི་ཡི་སྒོ་ནས་
བདག་མེད་བསྒོམ་པ་རྒྱས་པར་བཤད་པ་ཞེས་བྱ་ལ། འདི་ལ་ལུས་དང༌། ཚོར་བ་དང་།
སེམས་དང༌། ཆོས་སོ། །དེ་ལ་དྲན་པ་ཉེར་བར་བཞག་པ་རྣམས་ཀྱི་དམིགས་པ་རང་དང་
གཞན་གྱི་ལུས་ལ་སོགས་པ་བཞིའོ། །ངོ་བོ་དྲན་པ། གྲོགས་དེ་དང་མཚུངས་པར་ལྡན་པའི་
སེམས་དང་སེམས་ལས་བྱུང་པ། བསྒོམ་ཚུལ་གཙང་བ། རྟག་པ། བདེ་བ། བདག་ཡོད་ཅེས་
- 1 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་གཉེན་པོར། མི་གཙང༌། མི་རྟག །སྡུག་བསྔལ། བདག་མེད་ཅེས་སྡེ་པ་དག་བསྒོམ་ལ།
འདིར་ཐམས་ཅད་རང་བཞིན་མེད་པར་བསྒོམ་པ་སྟེ། སྔ་མ་ཉོན་མོངས་པའི་དབང་གིས་སྤྱོད་
པ་ཉམས་པའི་གཉེན་པོར་དང༌། ཕྱི་མ་ལྟ་བ་ངན་པའི་དབང་གིས་བདག་ཏུ་འཛིན་པའི་གཉེན་
པོར་གསུངས་ཏེ། དབུས་མཐར། གནས་ངན་ལེན་ཕྱིར་སྲེད་རྒྱུའི་ཕྱིར། །གཞི་ཡི་ཕྱིར་དང་མ་
རྨོངས་ཕྱིར། །བདེན་པ་བཞི་ལ་འཇུག་བྱ་བས། །དྲན་པ་ཉེ་བར་བཞག་པ་བསྒོམ། །ཞེས་སོ། །
དེ་ལས་དང་པོ་ལུས་དྲན་པ་ཉེ་བར་བཞག་པ་ལ་གསུམ་ལས། ཡན་ལག་སོ་སོ་ལུས་
མ་ཡིན་པ་ལུས་ནི་ཞེས་རྩ་བ་དགུའོ། །དེ་ལ་རིག་པ་ཅན་ན་རེ། སོ་སོར་བདེན་པར་མ་གྲུབ་
ཀྱང་། ཡན་ལག་ཅན་གྱི་རྫ་ས་ཞེས་བྱ་བ་བདེན་པ་གཅིག་ཡོད་ཅེ་ན། དེ་མ་གྲུབ་པ་ལ་ལྔ་ལས།
ཡན་ལག་རྣམས་ལ་ཆ་ཡིས་གནས་པ་མི་འཐད་པ་གལ་ཏེ་ཞེས་པ། ཡན་ལག་རེ་རེའི་སྟེང་ན་
ལུས་རྫས་རེ་རེ་གནས་ན་དེ་དུ་མར་འགྱུར་ཏེ། སྣོད་དུ་མ་དང་འབྲེལ་བའི་རྒྱ་ཤུག་བཞིན།
བདག་ཉིད་ཐམས་ཅད་ཀྱིས་གནས་པ་མི་འཐད་པ་གལ་ཏེ་ཞེས་རྩ་བ་བཞི་སྟེ། ཐམས་ཅད་ལ་
ཁྱབ་པའི་སྤྱི་འབྱུང་པོ་དང་མགུལ་འཆིང་ལྟར་ཡོད་པ་མ་ཡིན་ཏེ། སྣང་དུ་རུང་བ་ལས་མ་
དམིགས་པས་སོ། །ཚད་མས་ངེས་པའི་དོན་བསྡུ་བ་ཕྱི་དང་ཞེས་ཏེ། ཡུལ་དང་། དབང་པོ་དང་།
དེའི་ཤེས་པ་ལ་དེ་ལྟ་བུའི་རྫས་མེད་ཅེས་པའོ། །དེས་ན་ཞེས་རྩ་བ་བཞིས་ལུས་སུ་དམིགས་པ་
འཁྲུལ་པ་ཡིན་པའོ། །ལྔ་པ་འཁྲུལ་པར་སྒྲུབ་པ་ལ་གཉིས་ལས། འཁྲུལ་པའི་རྒྱུ་ཇི་སྲིད་ཅེས་
དང༌། ཤེས་བྱེད་དེ་བཞིན་ཞེས་པའོ། །དེ་ལྟར་ཞེས་རྩ་བ་བཞིས་སྤྱིའི་དོན་བསྡུ་བའོ། །
ཚོར་བ་དྲན་པ་ཉེ་བར་བཞག་པ་ལ་བཞི་ལས། ཚོར་བའི་རང་བཞིན་མ་གྲུབ་པ་ལ་
ལྔའི། དང་པོ་སྡུག་བསྔལ་དོན་དམ་དུ་མ་གྲུབ་པ། སྡུག་བསྔལ་ཞེས་ཏེ། སིམ་གདུང་གི་བྱ་བ་
བྱེད་པའི་ཚོར་བ་དོན་དམ་དུ་ཡོད་ཅེ་ན། མ་ཡིན་ཏེ། རེས་འགའ་བར་དམིགས་པས་སོ། །བདེ་
བ་དོན་དམ་དུ་མ་གྲུབ་པ་བདེན་ཞེས་པ། མྱ་ངན་སོགས་ཀྱང་བདེ་བར་མྱོང་བར་ཐལ་ལོ། །
- ]
7
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
རྩོད་པ་སྤང་བ་ལ་གསུམ་ལས། རྒོལ་བ་དགོད་པ་སྟོབས་དང་ཞེས་པ། ཕན་ཚུན་སྟོབས་ཆེ་
ཆུང་གིས་མ་མྱོང་བར་མངོན་ཏེ། ཉིན་པར་གྱི་སྐར་མ་བཞིན་ཞེ་ན། གང་ཞིག་ཅེས་པས་ཚོར་བ་
ཉིད་ཉམས་པ་སྟེ། མྱོང་བ་མེད་པས་དེ་ ཕྲ་མོར་ཡོད་ཅེ་ན། བདེ་བ་ལས་མ་འདས་པ་སྡུག་
བསྔལ་ཞེས་པ། དེ་ལྟར་ན་དེའི་ངོ་བོར་མྱོང་ན་རགས་པར་འགྱུར་ཏེ། བདེ་བས་ཟིལ་གྱིས་
མནོན་པ་བདེ་བ་མྱོང་ན་དེའི་ངོ་བོར་འགལ་ཏེ་སྣང་བ་མུན་པའི་ངོ་བོ་མ་ཡིན་པ་བཞིན་ཞེས་པ་
དེ་ནི་ཞེས་སོ། །དོན་དམ་དུ་མ་གྲུབ་པ་ཉིད་སྐབས་ལ་སྦྱར་བ། གལ་ཏེ་ཞེས་པ། བདེ་བ་
སྟོབས་ལྡན་སྐྱེས་པས་སྡུག་བསྔལ་ནུས་ཆུང་མ་སྐྱེས་པར་མངོན་ཞེ་ན། དེ་ལྟ་ན་དེ་རྟག་པར་
རློམ་པ་ཙམ་སྟེ། དེ་དག་རྒྱུན་ཆགས་སུ་མ་དམིགས་པས་སོ། །ལྔ་པ་རྣམ་པར་དཔྱད་པའི་དོན་
ལ་རྣལ་འབྱོར་བྱ་བ་དེ་ཉིད་ཕྱིར་ཏེ། སོ་སོར་རྟོག་པའི་ཤེས་རབ་ཞིང་ས་ལྟ་བུ་ལས། བསམ་
གཏན་གྱི་བདེ་བ་ཟས་བཟང་པོ་ལྟ་བུས། རྣལ་འབྱོར་པའི་ལུས་ཉེ་བར་སྟོན་པའོ། ། །
གཉིས་པ་རྒྱུ་རེག་པ་མ་གྲུབ་པ་ལ་བཞི་ལས། དབང་པོ་དང་དོན་ཕྲད་པ་མེད་པ་ལ་
གཉིས་ཀྱི། དང་པོ་རགས་པ་ཕྲད་པ་མེད་པ་ནི། སྡེ་པ་དག །དབང་པོ་དོན་དང་རྣམ་ཤེས་ཕྲད་
པ་ལས་ཡུལ་འཛིན་པ་དེ་རེག་པ། དེ་ལས་ཚོར་བ་འབྱུང་བས་དེ་བདེན་པར་ཡོད་ཅེ་ན། གལ་
ཏེ་དབང་ཞེས་ཏེ། དེ་ལྟ་ན་ཡུལ་དང་དབང་ཤེས་ཕྲད་ནས་མྱོང་བ་མི་འཐད་དེ། ཕྲད་པའི་སྐད་
ཅིག་ལ་མྱོང་བ་མེད་ཅིང་། གཉིས་པར་མི་སྡོད་པས་མ་ཕྲད་པར་མྱོང་ན་ཧ་ཅང་ཐལ་ལོ། །དེ་
ཡུལ་དང༌། དབང་པོ་དང་། ཡིད་ལ་བྱེད་པ་དང༌། སྣང་བ་ལས་ཤེས་པ་སྐྱེའོ་ཞེ་ན། དེ་ལྟ་ན་
ཡུལ་ཤེས་གཉིས་རྣམ་པ་ཐ་དད་ལས་སྐྱེ་ན་གཞན་ལས་གཞན་སྐྱེ་བར་འགྱུར་ཏེ། མིག་དང་སྒྲ་
བཞིན། རྣམ་འགྲེལ་ལས། རྣམ་པ་དེ་ནི་ཐ་དད་ན། །གཞན་གྱིས་ཀྱང་ནི་རྟོགས་པར་འགྱུར། །
ཞེས་སོ། །ཐ་མི་དད་ལས་སྐྱེ་ན་རང་ལས་རང་སྐྱེ་བར་འགྱུར་རོ། །
ཕྲ་བ་རྡུལ་ཕྲན་དང་ཕྲད་པ་མེད་པ་ལ། རྟགས་དགོད་པ། ཕྱོགས་ཆོས་སྒྲུབ་པ། ཁྱབ་
-1
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་སྒྲུབ་པ། དོན་བསྡུ་བ་བཞི། རྡུལ་ཕྲན་ཞེས་རྩ་བ་རེ་རེ་དང༌། གཉིས་དང་། བཞི་ཡིས་སོ། །
དབང་པོ་དང་ཡུལ་གྱི་རྡུལ་ལའང་ཕྲད་པ་མི་འཐད་པའོ། །གཉིས་པ་རྣམ་ཤེས་དང་ཕྲད་པ་མེད་
པ་ནི། རྣམ་ཤེས་ལུས་མེད་པ་སྟེ། ཕྲད་པ་ལུས་ཅན་ལ་འཐད་པས་སོ། །དེ་དངོས་པོ་ཕྲད་པ་ཁོ་
ན་ལ་མི་ཟེར་གྱི། ཚོར་བའི་རྐྱེན་གསུམ་ཚང་བ་ལ་བརྗོད་ཅེ་ན། ཚོགས་པའང་ཞེས་ཏེ། ལུས་
དྲན་པ་ཉེར་བཞག་བཞིན་ནོ། །དེ་ལྟར་ཞེས་སྐབས་བསྡུ་བ་སྟེ། བདེ་བ་ཐོབ་འདོད་ཀྱང་ངལ་
བ་ཅི་དགོས་ཞེས་པའོ། །དེས་གྲུབ་པའི་དོན་གང་ཚེ་ཞེས་རྩ་བ་བཞིའོ། །མཐོང་བ་ཞེས་པས་
གསུམ་པ་ཡུལ་མ་གྲུབ་པའོ། །འཛིན་བྱེད་མ་གྲུབ་པ་ལ་བཞི་ལས། སེམས་མྱོང་བྱེད་མ་ཡིན་
པ་སེམས་དང་ཞེས་ཏེ། ཡུལ་ལས་སིམ་གདུང་གི་ངོ་བོར་མྱོང་བས་ཚོར་བ་ཡང་དག་ཏུ་ཡོད་ཅེ་
ན༑ སེམས་དང་ཚོར་བ་དུས་མཉམ་པ་ལ་རྒྱུ་འབྲས་མི་འཐད་ཅིང་། སྔ་ཕྱི་ལ་མྱོང་བ་མི་འཐད་
དོ༑ ༑རང་མྱོང་བྱེད་མ་ཡིན་པ་རང་གི་ཞེས་སོ། །དེ་ལས་གཞན་མ་ཡིན་པ་གཞན་དག་ཅེས་པ།
རང་དང་རྣམ་ཤེས་ལས་གཞན་པའི་མྱོང་བྱེད་མེད་དེ། དུས་མཉམ་པ། འབྲེལ་བ་མེད་ཅིང་།
སྔ་ཕྱི་ལ་ཕྲད་པ་མེད་པས་སོ། །སྐབས་བསྡུ་བ། ཚོར་བ་པོ་ཞེས་རྩ་བ་བཞི་སྟེ། ཆོས་ཐམས་
ཅད་ལ་བདག་མེད་པ་ལ་སིམ་གདུང་ལ་སོགས་པའི་གནོད་བྱེད་མི་རིགས་ཏེ། ཏིང་ངེ་འཛིན་གྱི་
རྒྱལ་པོ་ལས། ཆོས་ཀུན་རྟག་ཏུ་ངོ་བོ་ཉིད་ཀྱིས་སྟོང་། །རྒྱལ་བའི་སྲས་རྣམས་དངོས་པོ་རྣམ་
པར་འཇིག །སྲིད་པ་ཐམས་ཅད་རྣམ་ཀུན་སྟོང་པ་སྟེ། །ཉི་ཚེའི་སྟོང་པ་མུ་སྟེགས་ཅན་རྣམས་
ཀྱིས། །ཞེས་པ་འདི་རིགས་པར་སྦྱར་བས་ཀྱང་ངོ༌། །
སེམས་དྲན་པ་ཉེ་བར་བཞག་པ་ལ་གཉིས་ལས། ཡིད་ཀྱི་རང་བཞིན་མ་གྲུབ་པ་ཡིད་
ནི་ཞེས་པ། དབང་པོ་གཟུགས་ཅན་ལ་མ་བརྟེན་པའི་རྣམ་ཤེས་མཐོང་བ་ལྟར། གཟུགས་ཅན་
མ་ཡིན་པ་ལ་བརྟེན་ནས་སྐྱེས་པའི་ཡིད་ཡང་དག་ཏུ་ཡོད་ཅེ་ན། མ་ཡིན་ཏེ། དེའི་རྟེན་ཉིད་ལ་
ངོ་བོ་མེད་པས་སོ། །དབང་པོ་ལ་མེད་དེ། དེ་དག་འགགས་ཀྱང་ཡིད་མི་འགག་པས། ཡུལ་ལ་
བ | ？ $ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༣
མི་གནས་ཏེ་དེ་དག་མེད་ཀྱང་སྣང་བ་འབྱུང་བས། གཞན་ཕྱིའམ། ནང་ངམ། གཉིས་ཀའམ།
མ་ཡིན་པར་ཡང་མ་རྙེད་པས། དེས་ན་འོད་སྲུང་གིས་ཞུས་པར། འོད་སྲུང་སེམས་དེ་ནི་བཙལ་
ན་ མི་ དམིགས་ སོ། །གང་ མི་དམིགས་ པ་དེ་ནི་ ཉེ་བར་མི་དམིགས་ སོ། །གང་ཉེ་བར་མི་
དམིགས་པ་དེ་ནི་འདས་པ་ཡང་མ་ཡིན། མ་འོངས་པ་ཡང་མ་ཡིན། ད་ལྟར་བྱུང་བ་ཡང་མ་ཡིན་
ནོ་ཞེས་བྱ་བ་ལ་སོགས་པ་རྒྱ་ཆེར་གསུངས་སོ། །རྣམ་པར་ཤེས་པ་ལྔའི་དམིགས་པ་མ་གྲུབ་པ་
ནི་ཤེས་བྱ་ལས་ཞེས་པ། དབང་པོ་གཟུགས་ཅན་ལ་བརྟེན་པའི་རྣམ་ཤེས་ཡང་དག་ཏུ་ཡོད་ཅེ་
ན༑ དེ་ཤེས་བྱ་ལས་སྔ་བར་རམ། འཕྱི་བའམ། དུས་མཉམ་པ་ཡང་མ་རྙེད་པས་སོ། །གལ་ཏེ་
རྣམ་ཤེས་སྐྱེས་པ་ན། སྐྱེད་བྱེད་འགག་མོད། སྐྱེད་བྱེད་ཡུལ་ཡིན་ཞེ་ན། དེ་ལྟ་ན་སྔ་ཕྱི་ངོ་བོ་
གཅིག་ན་དབྱེ་བ་ཅི་ཞིག་དགོས། ཐ་དད་ན་སྐྱེས་པ་རྒྱུ་མེད་དུ་འགྱུར་ཏེ། སྐྱེ་བ་དང་ཡུལ་དུས་
མཉམ་པས། དེས་ན་འདས་མ་འོངས་འགགས་ཤིང་མ་སྐྱེས་ལ། དུས་མཉམ་པ་ལ་འབྲེལ་བ་
མེད་དོ། །
ཆོས་དྲན་པ་ཉེ་བར་བཞག་པ་ལ་གཉིས་ལས། ཆོས་ཐམས་ཅད་སྐྱེ་བ་མེད་པར་
བསྟན་པ་དེ་ལྟ་ཆོས་ཞེས་རྩ་བ་གཉིས་ཏེ། སློབ་དཔོན་དབྱིག་གཉེན་གྱིས་གནས་སྐབས་བཅུ་
ལ་བཤད་པ་ལས་འདིར་ཤེས་བྱའོ། །དེའང་དངོས་རྣམས་རྒྱུ་དང་དུས་མཉམ་པའམ། སྔ་ཕྱི་
ལས་ཀྱང་མི་སྐྱེ་བས་ཡང་དག་པར་ན་འཁོར་འདས་ཀྱི་ཆོས་ལ་སྐྱེ་བ་མེད་དེ། དགོངས་པ་ངེས་
པར་འགྲེལ་པ་ལས། གང་རང་གི་མཚན་ཉིད་ཀྱིས་མེད་པ་དེ་ནི་མ་སྐྱེས་པའོ། །གང་མ་སྐྱེས་པ་
དེ་ནི་མ་འགགས་པའོ། །གང་མ་འགགས་པ་དེ་ནི་གཟོད་མ་ནས་ཞི་བའོ། །གང་གཟོད་མ་ནས་
ཞི་བ་དེ་ནི་རང་བཞིན་གྱིས་མྱ་ངན་ལས་འདས་པའོ་ཞེས་གསུངས་སོ། །
གཉིས་པ་རྩོད་པ་སྤང་བ་ལ་གཉིས་ལས། ཀུན་རྫོབ་མེད་པའི་ཧ་ཅང་ཐལ་བ་སྤང་
བ༑ གལ་ཏེ་དེ་ལྟར་ཞེས་པ་སྐྱེ་བ་མེད་ན་ཀུན་རྫོབ་ཀྱི་བདེན་པ་མི་འགྲུབ་སྟེ། བདེན་གཉིས་
- ]
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས། དངོས་རྣམས་སྐྱེ་བ་ཀུན་རྫོབ་ཏུ། །ཞེས་བཤད་ལ། འདིར་ཡང་བདེན་པ་གཉིས་སུ་
འདོད་ཅེས་པ་མི་འཐད་ལ། གཞན་གྱིས་བརྟགས་པ་ལས་ཡིན་ན། གཞན་གྱི་སྒྲིབ་པས་གཞན་
ལ་སྒྲིབ་པར་འགྱུར་བས། ཇི་ལྟར་མྱ་ངན་འདས་ཞེས་པའི་ལན་འདི་ནི་ཞེས་ཏེ་དག་པའི་རྒྱུད་
ལ་སྒྲིབ་པར་འགྱུར་ཞེས་པ་གཞན་བློ་འཁྲུལ་པ་ཅན་གྱིས་བརྟགས་ཀྱི། དབུ་མ་པ་རང་གི་ཀུན་
རྫོབ་ཙམ་དུ་མ་གྲུབ་པས་དེས་མི་གནོད་དེ། བདག་རྒྱུད་ལ་འཁྲུལ་པའི་རྒྱུ་སྤངས་པས་སོ། །
དེས་ན་མ་རིག་པ་ལ་སོགས་པ་འཁྲུལ་པའི་རྒྱུ་རྐྱེན་ཚང་ན་གནོད་པར་སྣང་མོད་མིན་ན་མིན་ནོ།།
ངེས་བྱེད་ཐུག་པ་མེད་པའི་སྐྱོན་སྤང་བ་ལ་གསུམ་ལས། ཡུལ་དང་ཡུལ་ཅན་གྱི་རྣམ་པར་
བཞག་པ་སྤྱིར་བརྗོད་པ། རྟོག་དང་ཞེས་དང༌། ཆོས་ཐམས་ཅད་རང་བཞིན་མེད་པར་གྲུབ་པ་
རིགས་པའི་ཤེས་པ་ལ་ལྟོས་ལ། དེ་གཞལ་བྱ་རང་བཞིན་མེད་པ་ལ་ལྟོས་པས། མཐར་གཉིས་
ཀ་མི་འགྲུབ་ལ། འདོད་ན། སྟོང་ཉིད་དམ་བདག་མེད་དུ་གང་གིས་རྟོགས་ཤེ་ན། དེའི་ལན།
ངེས་བྱེད་དོན་དམ་དུ་མ་གྲུབ་ཀྱང་ཐ་སྙད་དུ་མི་འགལ་བས། ཇི་ལྟར་གྲགས་པ་ཞེས་སོ། །ཡུལ་
ཅན་སྐྱེ་མེད་དུ་རྟོགས་པ་གཞན་ལ་ལྟོས་ན་ཐུག་མེད་དུ་ཐལ་བ་གང་ཚེ་ཞེས་རྩ་བ་བཞིའོ། །རང་
ལ་ཉེས་པ་མེད་པ་སྤྱད་བྱ་ཞེས་རྩ་བ་བཞི་སྟེ། རང་རྒྱུད་ལྟར་སྣང་ན་རྣམ་རྟོག་གི་རྟེན་མེད་པས་
འཁོར་བར་མི་བརྗོད་དེ། དེ་ཉིད་རྣམ་རྟོག་དེ་དང་བྲལ་བས་ན། ཁྱོད་ནི་རྟག་ཏུ་མྱ་ངན་འདས།།
ཞེས་དཔལ་ལྡན་ཕྱོགས་ཀྱི་གླང་པོས་གསུངས་སོ། །ཐལ་འགྱུར་ལྟར་ན་ཡེ་ཤེས་ཞེས་ཀྱང་མི་
བརྗོད་དོ། །ཡང་དཔྱད་བྱ་རང་བཞིན་མེད་པར་དཔྱོད་བྱེད་ཀྱི་རྟགས་མི་འགྲུབ་པས་ཤེས་བྱེད་
ཅེས་བརྗོད་པ་ལ། དེ་རང་བཞིན་མེད་པར་ཤེས་པ་ལ་ཚད་མ་གཞན་ཞིག་དགོས་ན་ཐུག་པ་
མེད་ལ། མི་དགོས་ན་གཅིག་ལ་བྱ་བྱེད་ཅི་ལྟར་འཐད་ཅེ་ན། འདིར་ཐ་སྙད་ཙམ་དུ་དེ་ལྟར་
དཔྱོད་བྱེད་ལ་གཞན་ཅི་ཞིག་དགོས་ཏེ། ཡུལ་མ་གྲུབ་ན་ཡུལ་ཅན་མི་འགྲུབ་སྟེ། བུད་ཤིང་གི་
གཉེན་པོ་ལ་གཉེན་པོ་གཉིས་པ་མི་དགོས་པ་ལྟར། སྤང་བྱ་རྒྱུན་ཆད་པ་ན་གཉེན་པོ་ལ་གཉེན་
-，
7
8 .



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
པོ་གཞན་ཅི་ཞིག་དགོས་ཞེས་གསུངས་སོ། །
མུ་སྟེགས་བྱེད་ཀྱི་རྩོད་པ་སྤང་བ་ལ་གསུམ་ལས། སྒྲུབ་བྱེད་མེད་པ་ནི་གང་གི་ལྟར་
ན་ཞེས་པ། ཡུལ་དང་ཤེས་པ་དོན་དམ་པར་ཡོད་པ་ལ་སྒྲུབ་བྱེད་མེད་ཅེས་པས་མདོར་བསྟན་
ནས། རྒྱས་པར་བཤད་པ་ལ་གཉིས་ལས། ཕན་ཚུན་བརྟེན་པ་དཔེ་དང་བཅས་པ་གལ་ཏེ་ཞེས་
རྩ་བ་བཅུ་བཞི་སྟེ། ཡུལ་ཤེས་གཉིས་ཕན་ཚུན་གཅིག་ཡོད་པ་གཅིག་ལ་ལྟོས་པས་མཐར་
གཉིས་ཀ་མི་འགྲུབ་ཅེས་པའོ། །དེ་འགྲུབ་པའི་དཔེ་ཕ་དང་བུའི་ཐ་སྙད་བཞིན་ཞེ་ན། དཔེ་མི་
མཚུངས་པ་འབྲས་བུའི་ཤེས་རྟོག་དགག་པ་མྱུ་གུ་ལས་ཞེས་རྩ་བ་བཞིའོ། །རེ་ཞིག་འཇིག་རྟེན་
ཞེས་པ་ནས། འཆད་པ་པོ་དག་གིས། རྒྱུ་ལ་རྣམ་པར་དཔྱོད་པ་རྡོ་རྗེ་གཟེགས་མ། དངོས་པོ་
རྣམས་ཀྱི་ངོ་བོ་རྣམ་པར་དཔྱོད་པ་རྟེན་འབྲེལ། འབྲས་བུ་རྣམ་པར་དཔྱོད་པ་ཡོད་མེད་སྐྱེ་
འགོག་གསུམ་སྦྱོར་བ་ལས། རྡོ་རྗེ་གཟེགས་མ་ནི། དངོས་པོ་ཙམ་ཡང་དག་པར་རང་བཞིན་
མེད་དེ། རང་དང་། གཞན་དང་། གཉིས་ཀ་དང༌། རྒྱུ་མེད་པ་ལས་སྐྱེ་བ་དང་བྲལ་བ་སྟེ། ནམ་
མཁའ་བཞིན་ཞེས་ཁྱབ་བྱེད་མི་དམིགས་པའི་རྟགས་བཀོད་ནས། དེ་མ་གྲུབ་སྟེ། རྒྱུ་མེད་ལས་
སྐྱེའོ་ཞེས་སྨྲ་ན། རེ་ཞིག་ཅེས་པ་ལ་སོགས་པས་དེ་དགག་པ་དང༌། སྒྱུ་མས་སྤྲུལ་པ་ཞེས་རྟེན་
འབྲེལ་དང་། དངོས་པོ་ཡོད་པར་གྱུར་པར་ཞེས་ཡོད་མེད་སྐྱེ་འགོག་སྦྱར་ནས། དེའི་ལྡོག་ཁྱབ།
སྤྱིར་ཡོད་ཙམ་ལ་རྒྱུ་སྔོན་དུ་སོང་བས་ཁྱབ་པ། དེ་ལ་རང་གཞན་ཚོགས་མ་ཚོགས་གཉིས་སུ་
ངེས་ཤིང༌། མ་ཚོགས་ན་རང་གཞན་གཉིས་སུ་ཁ་ཚོན་ཆོད་པས། དེ་ལས་གཞན་པའི་སྐྱེ་བ་
ཁེགས་པས་ཁྱབ་པ་གྲུབ་ཅིང་། ཕྱོགས་ཆོས་སྒྲུབ་པ་གཞུང་དུ་འཆད་པ་ན་ཕྱོགས་ཆོས་སྒྲུབ་པ་
དངོས། ཡོངས་གཅོད་མ་གྲུབ་ཀྱང་རྣམ་གཅོད་ལ་ཚད་མར་མི་འགལ་ལ། རྟགས་ཀྱི་ངེས་པ་
བརྗོད་པའོ་ཞེས་འཆད་མོད་ཀྱི། དེ་དག་རང་རྒྱུད་དུ་སྦྱར་དུ་བཏུབ་མོད་ཀྱི། འོན་ཀྱང་རྟགས་
དེ་དག་འདིར་སྦྱོར་བ་མི་འཐད་དེ། གཞུང་གི་སྐབས་དོན་མ་ཡིན་པ་དང་། སློབ་དཔོན་གྱི་
-
༼
༡ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགོངས་པ་མ་ཡིན། རྟོགས་དཀའ་སླའི་ཁྱད་པར་སྣང་བས་སོ། །དང་པོ་ནི། རྩ་བའི་རྟགས་དེ་
སྦྱོར་ན་ཡང་། །དེ་ལྟར་ཆོས་རྣམས་ཐམས་ཅད་ཀྱི། །སྐྱེ་བ་རྟོགས་པར་འགྱུར་མ་ཡིན། །ཞེས་
པའི་སྐབས་སུ་རིགས་སོ། །ཡང་སློབ་དཔོན་གྱི་དགོངས་པ་མ་ཡིན་ཏེ། སྤྱིར་ཡང་སློབ་དཔོན་
འདི་རྒྱུན་ཆད་རབ་ཏུ་མི་གནས་པར་བཞེད་པར་གསལ་ཏེ། དོན་དམ་བློ་ཡི་སྤྱོད་ཡུལ་མིན། །
ཞེས་དང་། གལ་ཏེ་དོན་དམ་མྱ་ངན་འདས། །ཞེས་དང་། དེ་ཚེ་རྣམ་པ་གཞན་མེད་པར། །ལ་
སོགས་པ་མང་དུ་གསུངས་ལ། འདི་ཉིད་དུའང་། དབང་ཕྱུག་འགྲོ་བའི་རྒྱུ་ཡིན་ན། །ཞེས་ཐལ་
འགྱུར་དུ་གསལ་གྱི་རང་རྒྱུད་བསྒྲུབ་པའི་ངག་མ་གསུངས་སོ། །ཡང་རྟོགས་པ་ལ་བྱེ་བྲག་མེད་
ན་རྩ་བའི་ཕྱོགས་ཆོས་ལ་སོགས་པ་སྒྲུབ་པའི་ཚུལ་ཤིན་ཏུ་དཀའ་བས་འདིར་རེ་ཞིག་བཞག་གོ་
ཞེས་གསུངས་སོ། །དེས་ན་ཕྱི་རོལ་བྱེད་ཀྱི་རྩོད་པ་སྤང་བ། གནོད་བྱེད་ཡོད་པ་ཞེས་བྱ་བ་ཡིན་
ཏེ༑ དེའང་སྐྱེ་བ་ལ་རྒྱུ་ཡོད་མེད་གཉིས་ལས། མི་འདའ་བས་ཚུ་རོལ་མཛེས་པ་རྒྱུ་མེད་ལས་སྐྱེ་
ཟེར་བ་དང་། རྒྱུ་ལས་སྐྱེ་བ་ལ་རང་དང་གཞན་ལས་མི་འདའ་བས། ལྷ་ཆེན་པོ་པ་དང་རིག་པ་
ཅན་དག་རྒྱུ་གཞན་ལས་སྐྱེ་བར་འདོད་པས།
དོན་དམ་པར་སྐྱེ་བ་ཁས་ལེན་པ་དེ་དག་འགོག་པ་ལ་གསུམ་ལས། རྒྱུ་མེད་ལས་སྐྱེ་
བར་འདོད་པ་ལ། བསམ་གཏན་ལ་བརྟེན་པ་དང༌། རྟོག་གེ་ལ་བརྟེན་པ་གཉིས་ལས། སྔ་མ་
མངོན་ཤེས་ཀྱིས་བལྟས་པས་སེམས་ཅན་འདུ་ཤེས་མེད་པ་ཤི་ནས་འདུ་ཤེས་ཅན་དུ་སྐྱེ་བ་
མཐོང་བས། བདག་དང་འཇིག་རྟེན་ལ་རྒྱུ་མེད་ཅེས་སྨྲ་བ་དང་། གཉིས་པ་དངོས་པོ་ཆོས་
རྣམས་གློ་བུར་དུ་འབྱུང་བ་མཐོང་བས། བདག་དང་འཇིག་རྟེན་རྒྱུ་མེད་དོ་ཞེས་སྨྲའོ། །དེ་
དགག་ པ་ལ་བཞི་ལས། སྤྱིར་བསྟན་རེ་ཞིག་ཞེས་པ། ཚུ་རོལ་མཛེས་པ་བས། ཕྱི་ནང་ཆོས་
རྣམས་འདི་དག་ཐམས་ཅད་ནི། །ངོ་བོ་ཉིད་ལས་གྲུབ་སྟེ་རྒྱུ་ཡོད་མིན། །སྲན་ཟླུམ་སྐྱེར་ཚེར་སོ་
གཟེངས་རྣོ་བ་དང་། །བུ་རམ་ཤིང་མངར་ནིམ་པ་ཁ་བ་དང་། །ཉི་ཤར་ཆུ་བོ་ཐུང་ངུ་འབབ་པ་དང་།
-1
8 () -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
རྨ་བྱའི་མགྲིན་པ་མཇུག་མའི་ཚོགས་བཀྲ་བ། །སུས་ཀྱང་བྱས་མིན་ངོ་བོ་ཉིད་ལས་བྱུང་། །ཞེས་
འགྲོ་བ་ཐམས་ཅད་རྒྱུ་མེད་དེ་ངོ་བོ་ཉིད་ལས་བྱུང་བའོ་ཟེར་བ་ལ། མྱུ་གུ་དང་དུ་བ་ལ་སོགས་པ་
རྒྱུ་ལས་སྐྱེ་བ་མཐོང་བ་ལྟར་རྒྱུ་མེད་པའི་དངོས་པོ་འགའ་ཡང་མེད་དོ། །རྒྱུ་ལས་སྐྱེས་པ་མངོན་
སུམ་གཙོར་བྱས་པ་དེ་མཐོང་ཞེས་བྱའོ། །འབྲས་བུའི་རྣམ་དབྱེ་རྒྱུ་ལ་ལྟོས་པ། པདྨོའི་རྒྱུར་
འདོད་པའི་ས་བོན་གཅིག་སྡོང་བུ་དང་གེ་སར་ལ་སོགས་པ་མི་འདྲ་བ་དུ་མ་མཐོང་བས་རྒྱུ་མེད་
དོ་ཞེ་ན། དེ་ཉིད་རྒྱུའི་དབྱེ་བ་ལ་ལྟོས་ཞེས་པ་པདྨའི་ཞེས་རྩ་བ་གཉིས་སོ། །རྒྱུའི་རྣམ་དབྱེ་རྒྱུ་
ལ་ལྟོས་པ་འབྲས་བུ་མི་འདྲ་བ་རྒྱུའི་དབྱེ་བས་བྱུང་ན་དེ་ཐ་དད་པའི་རྒྱུ་གང་ལས་ཞེ་ན། སྔར་གྱི་
ཞེས་ཏེ། སྔ་མ་སྔ་མ་ལས་སོ། །ནུས་པའི་རྣམ་དབྱེ་རྒྱུ་ལ་ལྟོས་པ་ཅིའི་ཕྱིར་ཞེས་པ། རང་རང་
གི་རྒྱུ་དང་འབྲས་བུ་སོ་སོར་ངེས་པའི་རྒྱུ་མཚན་གང་ཞེ་ན། རང་གི་རིགས་མཐུན་པ་དང་། མི་
མཐུན་པས་ནུས་པ་ཡོད་མེད་དོ། །དེ་མ་ངེས་ཏེ། དཱུརྦ་ལས་ནས་དང༌། ལུག་གི་རྭ་ལས་དཱུརྦ་
དང༌། ལྕི་བ་ལས་ཨུཏྤ་ལ་དང༌། གྲོག་མཁར་ལས་དུ་བ་སྐྱེ་བས་ཤེ་ན། དེ་དག་ལྟར་སྣང་ཡིན་
པས། རང་རང་གི་ས་བོན་ལས་བྱུང་པ་དང༌། ངོ་བོ་དང༌། ནུས་པ་དང༌། ཁ་དོག་ལ་སོགས་པ་
མི་འདྲ་སྟེ། དཔལ་ཆོས་ཀྱི་གྲགས་པས། ཁ་ཅིག་དངོས་པོས་ཁྱད་པར་དུ་བྱེད་པ་ཡོད་དེ།
ནགས་དང་ཅིག་ཤོས་སུ་བསྐྱེད་པའི་རྒྱལ་མོ་ག་གོན་བཞིན་ནོ་ཞེས་པ་ལ་སོགས་པ་དང་། རྣམ་
ངེས་ལས། སོ་སོར་རྣམ་པར་ཕྱེ་བའི་རྒྱུ་རྣམས་ནི་འབྲས་བུ་ལ་འཁྲུལ་པ་མེད་དོ་ཞེས་དང་།
རྣམ་འགྲེལ་ལས། རྒྱུ་ཉིད་འགོག་པ་མི་དམིགས་པ། །ངེས་བྱེད་མིན་པར་རབ་ཏུ་བཤད། །
ཅེས་དང༌། གང་ཕྱིར་རིགས་མཐུན་སྔ་མ་ཡི། །ས་བོན་ལས་ནི་འཕེལ་བ་ཅན། །ཞེས་དང༌།
རེས་འགའ་བ་ཉིད་ཡིན་པས་ནི། །སྡུག་བསྔལ་འདི་རྒྱུ་བཅས་ཉིད་གྲུབ། །ཅེས་པའི་རིགས་
པས་སོ། །
གཞན་ལས་སྐྱེ་བ་དགག་པ་ལ་གཉིས་ལས། དབང་ཕྱུག་རྒྱུ་མ་ཡིན་པ་ལ། དྲི་བ་
- ] 8 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགོད་པ། དབང་ཕྱུག་ཉིད་མ་གྲུབ་པ། འབྲས་བུ་མི་སྲིད་པ། སྐྱེད་བྱེད་དགག་པ་བཞིའོ། །
དང་པོ་དབང་ཕྱུག་ཅེས་པ། ཁ་ཅིག་དབང་ཕྱུག་ཅེས་བྱ་བ། ཕྲ་བ། ཡང་བ། བདག་པོར་གྱུར་
པ༑ དབང་དུ་གྱུར་པ། གར་ མ་ ཕྱིན་ པ། མཆོད་པར་ འོས་ པ། འདོད་རྒུར་ བྱེད་པ། དགའ་
མགུར་གནས་པ་སྟེ། ཡོན་ཏན་བརྒྱད་དང་ལྡན་པ་ཞིག་འགྲོ་བ་ཐམས་ཅད་ཀྱི་བྱེད་པ་པོར་སྨྲ་
སྟེ༑ ཕྲ་ཞིང་བསམ་གྱིས་མི་ཁྱབ་པ་རབ་ཏུ་སྲབ་བྱེད་ཀུན་རིག་ཐམས་ཅད་བྱེད། །རྣལ་འབྱོར་
གོམས་པས་ཐོབ་པའི་བློ་ཅན་བསམ་གཏན་པ་ཡི་བསམ་གཏན་ཡུལ། །ཉི་མ་ཟླ་བ་ས་ཆུ་མེ་
རླུང་ཕྱོགས་དང་ནམ་མཁའི་ལུས་ཅན་ཏེ། །ཞི་བའི་བདེ་དགའ་འགྲུབ་པར་འདོད་པ་རྣམས་
ཀྱིས་དབང་ཕྱུག་རྟག་ཏུ་བསྒོམ། །ཞེས་དང༌། སྐྱེ་བ་པོ་འདི་ཤེས་པ་ཡོད་མིན་ཏེ། །བདག་གི་
བདེ་སྡུག་བདག་ལ་རང་དབང་མེད། །དབང་ཕྱུག་གིས་བཏང་ཡང་ན་གཡང་སའམ། །མཐོ་
རིས་དག་ཏུ་སྐྱེ་བར་བྱེད་པ་ཡིན། །ཞེས་འདོད་ལ། ཁམས་གསུམ་པོ་འདི་དག་དབང་ཕྱུག་
གིས་བྱས་ཏེ། སྡོད་ཅིང་འཇུག་པས་སྟེའུ་བཞིན། དབྱིབས་ཀྱི་ཁྱད་པར་དུ་གྲུབ་སྟེ། ཁང་བཟང་
བཞིན། དོན་བྱེད་ནུས་ཏེ། དགྲ་སྟ་བཞིན་ཏེ་བདེ་སྡུག་ཐམས་ཅད་དེ་ལ་རག་ལས་ཞེས་སྨྲའོ། །
དབང་ཕྱུག་མ་གྲུབ་པ་ལ་བཞི་ལས། འབྱུང་བ་དགག་པ་འབྱུང་རྣམས་ཏེ། །ས་ལ་
སོགས་པའོ་ཞེ་ན། མིང་ ཙམ་ སྟེ། ལུས་དྲན་པ་ཉེར་བཞག་ཏུ་བཀག་ཟིན་ཏོ། །དེ་རྟག་པ་
གཅིག་པུ། རང་དབང་ཅན། མཐུ་ཐོགས་པ་མེད་པར་གྲུབ་པ། ཐམས་ཅད་ཤེས། ཀུན་གྱི་བྱེད་
པོ༑ ལྷའི་འགྲོ་བ། གཙང་བ། བསམ་གྱིས་མི་ཁྱབ་པ་ཞིག་ཅེ་ན། ས་སོགས་དེ་ལས་བཟློག་
པས་སོ། །གལ་ཏེ་དབང་ཕྱུག་རྒྱུ་ཡིན་ན། །འགྲོ་བ་ཕྲ་སོགས་ལྡན་པར་འགྱུར། །ཟེར་བ་ཅི་སྟེ་
མི་བདེན། དེ་བཞིན་དུ་ཕྱི་མ་གསུམ་ཡང་དེ་མ་ཡིན་པར་འགྲུབ་བོ། །འབྲས་བུ་མི་སྲིད་པ་ལ་
གཉིས་ལས། བདག་ ལ་ནུས་པར་འགལ་བ། དེས་བསྐྱེད་པའི་འབྲས་བུ་གང་ཡིན། དེས་
བདག་རྟག་པ། དེས་ས་ལ་སོགས་པ་ཞེ་ན། དེ་རྟག་པ་དེས་ཅི་ལྟར་བསྐྱེད། ཤེས་པ་དང་བདེ་
-1
8 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
སྡུག་གཞན་ལ་ནུས་པ་མཐོང་བ་ནི། ཡང་དེ་དག་དེའི་འབྲས་བུའོ་ཞེ་ན། ཤེས་པ་ལ་སོགས་པ་
ལན་ནོ། །
སྐྱེད་བྱེད་དགག་པ་ལ་གསུམ་ལས། འབྲས་བུ་རེས་འགའ་བར་འགལ་བ་དང་།
ལྟོས་མེད་ཀྱིས་སྒྲུབ་པ་གཉིས་རྒྱུ་ལ་ཞེས་དང༌། རྟག་ཏུ་ཞེས་སོ། །ལྟོས་པ་ཉིད་དགག་པ་ལ་
གསུམ་གྱི། ལས་ཐམས་ཅད་འབྲས་བུ་ཡིན་པས་ལྟོས་པར་འགལ་བ་དེས་བྱས་ཞེས་རྩ་བ་
གཉིས་སོ། །ལྟོས་ན་དབང་ཕྱུག་ཏུ་འགལ་བ་ལ་གསུམ་ལས། གལ་ཏེ་ཞེས་པ་ནས། རྩ་བ་
གཉིས་ དང༌ ། བཞི་སྟེ། བཞི་དང་གཉིས་ཀྱིས་ཏེ། གལ་ཏེ་དེ་ལ་ སྟོབས་ཡོད་ན། །ཅི་ཕྱིར་
ཤུགས་ཅན་དྲག་པོ་ཡིས། །འཇིགས་ནས་ཕུགས་སུ་ཞུགས་ཞེས་གྲག །ཤུགས་ཅན་ནག་པོས་
འཇིགས་སྐྲག་ནས། །རྒྱལ་པོའི་གྲོང་ཁྱེར་མུ་ཙུ་ཀུའི། ཁྲི་ཡི་འོག་ཏུ་ཞུགས་གྱུར་ནས། །ནག་
པོར་གྱུར་པ་མིན་ནམ་ཅི། །གྲོང་ཁྱེར་མང་པོར་གནས་པ་ན། ཁུང་ནས་རྐུན་མོ་བཞིན་འཕྲོས་
པ༑ ༑གལ་ཏེ་སྲིད་གསུམ་དེས་བསྐྱེད་ན། །ལྷ་མ་ཡིན་ལ་ཅི་ཕྱིར་འཇིགས། །ཞེས་ཁྱབ་འཇུག་
པ་སྒྲོགས་སོ། །
གཉིས་པ་རྡུལ་ཕྲན་རྒྱུ་མ་ཡིན་པ། བྱེ་བྲག་པ་རྡུལ་ཕྲན་ཆ་མེད་ཀྱི་རྟག་པ་རྒྱུར་སྨྲ་བ་
གང་དག་ཅེས་དྲན་པ་སྦྱར་བའོ། ། །
གསུམ་པ་རང་ལས་སྐྱེ་བ་དགག་པ་ལ་གཉིས། དགག་པའི་ཡུལ་བསྟན་པ་ལ་ཡུལ་
སྤྱིར་བརྗོད་པ། གཙོ་བོའི་རང་བཞིན། འབྲས་བུའི་རང་བཞིན་གསུམ་གཙོ་བོ་ཞེས་པ་ནས་རྩ་
བ་གཉིས་དང༌། གསུམ་དང༌། གཅིག་གིས་བསྟན་པའི་དོན་དྲང་སྲོང་སེར་སྐྱ་སྨྲ་བ། ཤེས་བྱ་
ཐམས་ཅད་བེམས་རིག་གཉིས་སུ་འདུས་ལ། ཕྱི་མ་ཤེས་རིག་གི་སྐྱེས་བུ་སྟེ། ཟ་བ་པོ། རྟག་པ།
གཅིག་པུ། རང་དབང་ཅན། བྱེད་པ་པོ་ཡིན་ལ། བྱ་བ་པོ་མ་ཡིན་པ་སྟེ་ཆོས་ལྔ་ལྡན་ཏེ། རྣམ་
འགྱུར་ལ་ལོངས་སྤྱོད་པས་སམ། གཙོ་བོའི་གྲོང་ཁྱེར་ན་གནས་པས་སྐྱེས་བུའོ། །བེམས་པོ་ལ་
- 1
8
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཙོ་བོ་དང་རྣམ་འགྱུར་རོ། །སྔ་མ་རྡུལ། མུན་པ། སྙིང་སྟོབས་གསུམ་ཆ་མཉམ་པ་སྟེ། བེམས་
པོ་རྟག་པ་གཅིག་པུ་རྣམ་འགྱུར་འབྱིན་བྱེད། ཀུན་གྱི་སྣང་ཡུལ་མ་ཡིན་པ། འགྲོ་བ་ཐམས་ཅད་
ཀྱི་སྐྱེད་བྱེད་དེ། དེ་ཉིད་གསུམ་སྟེ་དེ་ཉིད་མཆོག །མཐོང་བའི་ལམ་དུ་གྱུར་མ་ཡིན། །མཐོང་
བའི་ལམ་དུ་གང་གྱུར་པ། །སྒྱུ་མ་བཞིན་དུ་ཤིན་ཏུ་གསོག །ཅེས་འདོད་དེ། དེ་ལས་སྐྱེས་པའི་
གནས་སྐབས་རྣམ་འགྱུར་རམ། ཡོན་ཏན་ཏེ་བེམས་པོའོ། །དེའང་གཙོ་བོ་མེ་ལོང་ངོས་གཉིས་
པའམ། ཤེལ་གྱི་ཁང་པ་ལྟ་བུ་སྟེ། དེ་ལ་རྣམ་འགྱུར་དང༌། ཤེས་རིག་གི་གཟུགས་བརྙན་ཕྱི་
ནང་གཉིས་ནས་འཆར་བར་འདོད་པས། དབང་ཕྱུག་ནག་ལོའི་གཞུང་ལས། རང་བཞིན་ལས་
ཆེན་དེ་ལས་ང་རྒྱལ་ཏེ། །དེ་ལས་ཚོགས་ནི་རྣམ་པ་བཅུ་དྲུག་འབྱུང་། །དེ་ལྟར་བཅུ་དྲུག་བྱུང་བ་
དེ་ལས་ཀྱང་། །དེ་ཙམ་ལྔ་ལས་འབྱུང་བ་རྣམ་ལྔ་འབྱུང་། །རང་བཞིན་ཆོས་ལྔ་ལྡན་ཏེ། ཟ་པོ་
རྟག་དངོས་བྱེད་པོ་མིན་པའི་བདག །ཡོན་ཏན་བྱ་མེད་མུ་སྟེགས་ཅན་གྱིས་བརྟགས། །ཞེས་
པས། རྣམ་འགྱུར་འབྱུང་བའི་ཚུལ་ཡང་། གསུམ་པོ་མཉམ་ན་གང་ཡང་མི་བསྐྱེད་ལ། གང་
རུང་ཤས་ཆེ་བ་ལས། ཡོན་ཏན་གསུམ་སྣང་བ་ཡང་། རངས་དང་མགུ་དང་ཀུན་དགའ་དང་། །
བདེ་ཞིང་ཞི་བའི་སེམས་ཉིད་དག །རེས་འགའ་ཡང་ནི་སྣང་གྱུར་པ། །དེ་དག་སྙིང་སྟོབས་ཡོན་
ཏན་ནོ། །མི་དགའ་ཡོངས་སུ་གདུང་བ་དང་། །མྱ་ངན་འདོད་དང་མི་བཟོད་དག །གང་དུ་སྣང་
བའི་གཏན་ཚིགས་ཀྱིས། །དེ་དག་རྡུལ་གྱི་རྟགས་སུ་འདོད། །རྨོངས་དང་དེ་བཞིན་གཏི་མུག་
དང༌། །བག་མེད་གཉིད་དང་གཡེལ་བ་དག །ལན་འགའ་ཡང་ནི་སྣང་གྱུར་པ། །དེ་དག་མུན་
པའི་ ཡོན་ཏན་ནོ། །ཞེས་པས། འཐབ་ཀྲོལ་དང་། རངས་པ་དང༌། སྙོམ་ལས་ གསུམ་དང༌།
ཚོར་བ་གསུམ་བསྐྱེད་པ་རང་བཞིན་ནམ་ཡོན་ཏན་ཏེ། དེ་མི་གསལ་བའི་ངོ་བོར་ཡོད་པའོ། །དེ་
ལས་ཆེན་པོ་བས་གསལ་བའི་རང་བཞིན་སྐྱེ་སྟེ་དེ་ནི་བློ་ཉིད་དོ། །དེ་ལས་སྙིང་སྟོབས་ལས་
གྱུར་པའི་ང་རྒྱལ་ལ་སོགས་པ་གསུམ་འབྱུང་སྟེ། སྙིང་སྟོབས་ལས་གྱུར་པའི་ང་རྒྱལ་གྱིས་མིག་
- ！
$ 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ལ་སོགས་པ་བློ་དབང་ལྔ་དང༌། ངག །ལག་པ། རྐང་པ། དྲི་མའི་ལམ། མཚན་མ་སྟེ་ལས་ཀྱི་
དབང་པོ་ལྔ་དང་། དེ་གཉིས་ལ་དབང་བྱེད་པ་ཡིད་དེ་བཅུ་གཅིག་བསྐྱེད། རྡུལ་ལས་གྱུར་པས་
ནམ་མཁའ་ལ་སོགས་པ་འབྱུང་བ་ལྔ། སྒྲ། དྲི། རོ། རེག་བྱ། ཁ་དོག་སྟེ་དེ་ཙམ་ལྔ་བསྐྱེད།
མུན་པ་ལས་གྱུར་པ་གཉིས་ཀ་ལ་འཇུག་གོ །དེའང་གཙོ་བོ་རང་བཞིན་ཁོ་ན། ཆེན་པོ། ང་རྒྱལ་
དེ་ཙམ་ལྔ་རང་བཞིན་དང་རྣམ་འགྱུར་གཉིས་ཀ །དབང་པོ་བཅུ་གཅིག་དང་འབྱུང་བ་ལྔ་རྣམ་
འགྱུར་ཁོ་ན། སྐྱེས་བུ་གཉིས་ཀ་མ་ཡིན་ཏེ། དེའི་འདོད་པ་བླངས་པས། གཙོ་བོ་རང་བཞིན་
ཉིད་ཡིན་རྣམ་འགྱུར་མིན། །ཆེན་པོ་སོགས་བདུན་རང་བཞིན་རྣམ་འགྱུར་ཞིང་། །བཅུ་དྲུག་པོ་
ནི་རྣམ་པར་འགྱུར་བ་སྟེ། །སྐྱེས་བུ་རང་བཞིན་མ་ཡིན་རྣམ་འགྱུར་མིན། །ཞེས་འཇུག་པ་ལས་
སོ༑ ༑དེ་ལ་སྐྱེས་བུ་གཙོ་བོ་རྟག །རྣམ་འགྱུར་མི་རྟག་པ། རང་བཞིན་དང་འགྱུར་བར་མ་ཕྱེ་བ་
སྟེ༑ རྣམ་འགྱུར་ལ་བྱེད་པར་མ་ཤེས་ན་འཁོར་བ། ཕྱེ་བ་སྟེ་དེ་ལས་བྱེད་པར་ཤེས་ན་དེ་ལ་
ལེགས་པར་བརྟགས་པས་རྣམ་འགྱུར་ཞིག་པ་ཐར་པ་ཞེས་འདོད་དེ། འདི་སྔར་གཙོ་བོ་ཞེས་
བྱར་གང་འདོད་ཞེས་དང་། གལ་ཏེ་སྒྲ་ཡི་ཤེས་རྟག་ན། །ཞེས་པར་ཡང་དྲན་པར་བྱའོ། །
དེ་དགག་པ་ལ་བཞི་ལས། གནོད་པ་སྤྱིར་བརྗོད་པ་ལ་གསུམ་གྱི་དང་པོ། གཙོ་བོའི་
རང་བཞིན་དགག་པ་གཅིག་ལ་ཞེས་རྩ་བ་གཉིས་ཏེ། གཙོ་བོ་དེ་གཅིག་ཏུ་ཡོད་ན་རང་བཞིན་
གསུམ་དུ་མི་འཐད་ལ། དུ་མར་ཡོད་ན་ཁས་བླངས་དང་འགལ་བས་དེས་ན་ཞེས་སོ། །དེའི་
ཡོན་ཏན་དགག་པ་དེ་བཞིན་ཞེས་ཏེ། སྐྱེས་བུ་ལས་གཞན་པ་ཐམས་ཅད་དེ་གསུམ་དུ་འདུ་ན།
གསུམ་པོ་རེ་རེ་ལ་ནང་གི་དབྱེ་བ་མེད་ན་རྡུལ་གྱི་རྡུལ་ལ་སོགས་པ་མི་འཐད་ལ། ཡོད་ན་ཐུག་
མེད་དུ་འགྱུར་རོ། །འབྲས་བུའི་རང་བཞིན་དགག་པ་ཡོན་ཏན་ཞེས་ཏེ། སྒྲ་ལ་སོགས་པ་མེད་
དེ༑ རྒྱུ་ཡོན་ཏན་གསུམ་མ་གྲུབ་པས། མེ་མེད་པའི་དུ་བ་བཞིན། གཉིས་པ་བདེ་སྡུག་ཕྱི་རོལ་
གྱི་དོན་ཡིན་པ་དགག་པ་ལ་གཉིས་ལས། སེམས་མེད་ཅེས་རྩ་བ་གཉིས་ཏེ། བདེ་སོགས་མྱོང་
བ 1
8
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ཡིན་ལ། དེ་དག་ཡུལ་ཡིན་པས་དེའི་ངོ་བོར་མེད་དོ། །འོ་ན་གོས་ལ་སོགས་པ་བདེ་སོགས་
ཀྱི་རྒྱུ་མ་ཡིན་པར་འགྱུར་བ་ལས། ཡིན་པས་དེའི་ངོ་བོར་ཡོད་ཅེ་ན། དེའི་ངོ་བོ་མེད་དེ། མ་
དམིགས་པས་སོ། །
བདེ་སྡུག་ཕྱི་རོལ་གྱི་དོན་ཡིན་པ་དགག་པ་ལ་བཞི་ལས། བརྗོད་ཟིན་པའི་རིགས་པ་
དྲན་པ་ལ་སྦྱོར་བ། དངོས་རྣམས་ཞེས་ཏེ། ཤེས་བྱ་ལས་སྔར་ཞེས་དང་། དེ་ལྟར་ཆོས་རྣམས་
ཐམས་ཅད་ཀྱི། །ཞེས་པར་དཔྱད་ཟིན་ཏོ། །ཐ་སྙད་དུ་རང་གི་ཚིག་དང་འགལ་བ་ཁྱེད་ཀྱི་ཞེས་
ཏེ༑ བདེ་སོགས་ཀྱི་རང་བཞིན་གཙོ་བོ་དེ་རྒྱུ་ཡིན་ལ། དེས་དེ་ཙམ་ལ་ སོགས་པ་སྐྱེད་པར་
འགལ་ཏེ། འདི་དེ་ཙམ་རྒྱུ། བདེ་སོགས་འབྲས་བུར་འདོད་པས། སྔ་མ་ཉིད་བརྟན་པར་མི་
གནས་པས། དེ་ལས་ཏེ། སྒྲ་ལ་སོགས་པ་རྒྱུར་མི་འདོད་ཀྱི། དེའི་རང་བཞིན་དུ་གྱུར་པའི་གཙོ་
བོར་འགྱུར་བ་དེ་ལས་སོ་ཞེ་ན། བདེ་སོགས་རྒྱུ་མིན་པར་འགྱུར་ལ། འདོད་ན། རྩ་བའི་དམ་
བཅའ་ཉམས་སོ། །བཟློག་པ་དེ་ཁོ་ན་ཉིད་དུ་མ་གྲུབ་པ་དེ་མེད་ཕྱིར་ཞེས་པའོ། །གསུམ་པ་
གཙོ་བོ་རྟག་པར་མི་འཐད་པ་ལ་བཞི་ལས། སྣང་བ་མི་དམིགས་པས་དགག་པ་བདེ་སོགས་
ཞེས་རྩ་བ་བཞི་སྟེ། མི་གསལ་བར་ཡོད་ན། བདེ་སོགས་གསལ་བར་སྐྱེས་པ་ན། གཙོ་བོ་མི་
གསལ་བའི་རང་བཞིན་དེ་དོར་ན་མི་རྟག་པར་འགྱུར་ལ། མི་འདོར་ན་གསལ་བ་ཉམས་སོ། །
ཕྲ་རགས་སུ་འགལ་བ་དེ་ཉིད་ཅེས་ཏེ་རྟག་པ་ལ་ཕྲ་རགས་མི་འཐད་པའོ། །གནས་སྐབས་མི་
རྟག་པར་འགྱུར་བས་རགས་པ་ཞེས་རྩ་བ་གཉིས་པོ་དེས་ན་མི་རྟག་པར་འགྲུབ་པ་དེ་བཞིན་
ཞེས་པ་རང་བཞིན་ཐམས་ཅད་ཀྱང་ངོ༌། ། །
བཞི་པ་ཡོད་པ་སྐྱེ་བ་དགག་པ་ལ་བཞི་ལས། དགག་པའི་ཡུལ་བརྗོད་པ་གལ་ཏེ་
ཞེས་རྩ་བ་གཉིས་ཏེ། ཡང་དངོས་པོ་སྔར་མེད་སྐྱེ་བ་མ་ཡིན་གྱི། མི་གསལ་བ་གསལ་བར་བྱས་
པ་མར་མེས་དངོས་པོ་ལྟ་བུའམ། མེ་ལོང་གི་རྡུལ་ཕྱིས་པ་ལྟ་བུ་སྟེ། འོ་མའི་དུས་ན་ཞོ་གང་དང་།།
- 1
8 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ཞོའི་དུས་ན་མར་གང་དང༌། །དྲག་པོ་ལེན་གྱིས་བཤད་པ་སྟེ། །འབིགས་བྱེད་གནས་པའང་དེ་
སྐད་སྨྲ། །ཞེས་དང་། མེད་མི་བྱེད་ཕྱིར་རྒྱུ་མིན་ཕྱིར། །ཐམས་ཅད་འབྱུང་བ་མེད་ཕྱིར་དང༌། །
ནུས་པས་ནུས་ཅན་བྱེད་ཕྱིར་དང་། །རྒྱུ་ཡོད་ཕྱིར་ན་འབྲས་བུ་ཡོད། །ཅེས་པས་སྒྲ་སྒྲོགས་པ་
གཙོ་བོས་འབྲས་བུར་སྣང་བ་ཐམས་ཅད་ཀྱང་དེར་གསལ་བར་བྱས་པ་ཙམ་མོ། །དེ་ལྟ་མ་ཡིན་
ན་འཇིག་པའང་སྣམ་བུའི་རྒྱུས་འགྱུར་རོ་ཞེས་སོ། །རང་གི་འདོད་པས་མ་ངེས་པ་གསལ་བ་
འཇིམ་པ་དང༌། བུམ་པ་ལྟ་བུ་མེད་པ་གསལ་བར་བྱས་པ་ཉིད་སྐྱེ་བ་སྟེ། ཚད་མས་གྲུབ་ཅིང་།
ཁྱེད་ཀྱང་ཞི་དང་གསལ་བ་ཞེས་སྨྲས་པས་སོ། །འཇུག་པ་འཚོལ་བ་གལ་ཏེ་ཞེས་རྩ་བ་གཉིས་
སོ༑ ༑རྩོད་པ་སྤང་བ་ལ་གསུམ་ལས། འཇུག་པ་མཚུངས་པ་འཇིག་རྟེན་རྨོངས་པ་ཞེས་ཏེ།
རས་བལ་རས་ཉིད་དུ་ཡོད་ཀྱི། མ་མཐོང་བས་ཞེ་ན། དེ་ཉིད་ཤེས་པས་སེར་སྐྱ་དེས་རས་བལ་
གྱོན་པར་རིགས་པ་ལས་བསལ་ལོ། །ཡང་ན་རྨོངས་པས་རས་ཡུག་གྱོན་པར་མཐོང་ཞེ་ན།
འཇིག་རྟེན་རྨོངས་པ་དང་འགལ་བ་ཞེས་ཏེ། རྩ་བ་གཉིས་ཏེ། རྨོངས་པ་ལ་སེར་སྐྱ་ལྟ་བུ་འབྱུང་
རུང་མེད་ན་འབད་པ་དོན་མེད་ལ། ཡོད་ན་དེས་ཤེས་པ་ལྟར་ཀུན་གྱིས་ཤེས་པར་འགྱུར་ཏེ།
མེད་པ་སྐྱེ་བར་མི་འདོད་པས། འབྲས་བུའི་འཇུག་པ་བསླུ་བར་ཐལ་བ་འཇིག་རྟེན་ཞེས་པ་
རས་བལ་དུ་མཐོང་བ་ཚད་མ་མ་ཡིན་ཞེ་ན། རས་ཡུག་ཏུ་མཐོང་བ་དེ་ཉིད་ཀྱང་བརྫུན་པར་
འགྱུར་ཏེ། འཇལ་བྱེད་ལ་ཚད་མ་མེད་པས་སོ། །
གསུམ་པ་ཆོས་ཐམས་ཅད་སྐྱེ་བ་མེད་པར་བསྟན་པ་ལ་རྩོད་པ་སྤང་བ་ལ་གསུམ་
ལས། རྒོལ་བ་དགོད་པ་གལ་ཏེ་ཚད་མ་ཞེས་པ། དངོས་པོར་སྨྲ་བ་ཐམས་ཅད་མགྲིན་གཅིག་
ཏུ༑ དབུ་མ་པ་ཡུལ་དང་ཡུལ་ཅན་ཐམས་ཅད་བརྫུན་ཞིང་འཁྲུལ་པར་འདོད་པ་ལྟར་ན།
འཇལ་བྱེད་ཚད་མས་མི་འགྲུབ་སྟེ་རྫུན་པའི་ཡུལ་ཅན་ཡིན་པས། འདོད་ན་སྟོང་ཉིད་བསྒོམ་པ་
དོན་མེད་ཅེ་ན། ཡོངས་གཅོད་ལ་ཚད་མ་མིན་པ་བརྟགས་པའི་ཞེས་པ། བློ་འཁྲུལ་པས་ཚད་མ་
- ，
3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་ཡིན་ཞིང་དགག་བྱ་མ་གྲུབ་ན་བཀག་པ་མི་འགྲུབ་པས་ཐལ་བ་འདོད་དེ། སློབ་དཔོན་ཀླུ་
སྒྲུབ་ཀྱིས། དགག་བྱ་ཅི་ཡང་མེད་པས་ན། །ང་ནི་ཅི་ཡང་མི་འགོག་གོ །ཞེས་དང་། རྒྱན་ལས།
དགག་བྱ་ཡོད་པ་མ་ཡིན་དང་། །ཡང་དག་ཏུ་ན་བཀག་མེད་གསལ། །ཞེས་དང་། དབུ་མ་རྩ་བ་
ལས། བདག་གོ་ཞེས་ཀྱང་བརྟགས་གྱུར་ཅིང་། །བདག་མེད་ཀྱང་ནི་བརྟགས་པར་འགྱུར། །
སངས་རྒྱས་རྣམས་ཀྱིས་བདག་དང་ནི། །བདག་མེད་འགའ་མེད་ཅེས་ཀྱང་བསྟན། །ཞེས་དང་།
བདེན་གཉིས་ལས། དགག་བྱ་བརྟགས་པ་ཉིད་ཡིན་ན། །བཀག་པ་བརྟགས་མིན་ཅི་ལྟ་བུ། །
ཞེས་སོ། །དེ་ལྟར་དཔྱོད་པ་དོན་མེད་ཅེ་ན། ཁྱབ་པ་མ་གྲུབ་སྟེ། རྣམ་བཅད་ལ་ཚད་མར་
འགྱུར་བ་དཔེར་ན་ཞེས་ཏེ། བརྫུན་པ་ལ་བརྫུན་པར་རྟོགས་པ་ཁོ་ན་སྤང་བྱའི་གཉེན་པོ་ཡིན་
ཏེ༑ འཇུག་པ་ལས། མོ་གཤམ་བུ་ལ་རང་གི་མཚན་ཉིད་ཀྱིས། །སྐྱེ་བ་དེ་ཉིད་དང་ནི་འཇིག་
རྟེན་དུའང། །དེ་བཞིན་དངོས་ཀུན་རང་གི་མཚན་ཉིད་ཀྱིས། །དེ་ཉིད་མ་སྐྱེས་ཐ་སྙད་དུ་མ་
སྐྱེས། །ཞེས་གསུངས་སོ། །
སྤྱི་དོན་གསུམ་པ་ཆོས་ཐམས་ཅད་སྐྱེ་འགག་དང་བྲལ་བར་བསྟན་པའི་སྒོ་ནས།
ཤེས་རབ་ཀྱི་ཕ་རོལ་ཏུ་ཕྱིན་པའི་དོན་བསྡུས་ཏེ་བསྟན་པ་ལ་བཞི་ལས། ཆོས་ཐམས་ཅད་སྐྱེ་
འགག་མེད་པའི་དོན་དངོས་ལ་བསྒྲུབ་བྱའི་གཏན་ཚིགས་དང༌། དུས་གསུམ་མཉམ་པར་སྒྲུབ་
པ་གཉིས། དེ་བས་ཞེས་རྩ་བ་བཞི་དང་། གཉིས་ཏེ། དབུ་མ་རྩ་བ་ལས། སྐྱེ་བ་དང་ནི་འཇིག་
པ་དག །མཐོང་ངོ་སྙམ་དུ་ཁྱོད་སེམས་ན། །སྐྱེ་བ་དང་ནི་འཇིག་པ་དག །གཏི་མུག་ཉིད་ཀྱིས་
མཐོང་བ་ཡིན། །ཞེས་པའི་རིགས་པས་སོ། །རྟེན་འབྲེལ་དུ་སྒྲུབ་པ་ལ། དཔེ་བསྟན་པ། དོན་
ལ་སྦྱར་བ། དཔེ་དོན་བསྲེ་བ། དོན་བསྡུ་བ་བཞི། རྨོངས་པས་ཞེས་པ་ནས་རྩ་བ་གཉིས་དང་།
བཞི་དང༌། གསུམ་ དང༌། གཅིག་གོ །རྟེན་འབྲེལ་ཙམ་ཉིད་ངོ་བོར་འདོད་པ་དགག་པ་ལ་
གཉིས་ལས། ཡོད་པ་སྐྱེ་བ་དགག་པ་དངོས་པོ་ཞེས་རྩ་བ་གཉིས་ཏེ། འདི་ལ་སྒྱུ་མས་སྤྲུལ་པ་
• 1 88 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
ཞེས་བྱ་བར་རྟེན་འབྲེལ་གྱི་རྟགས་བཀོད་ནས། དེའི་ཁྱབ་པ་ཡོད་མེད་སྐྱེ་འགོག་གིས་སྒྲུབ་པ།
དངོས་པོ་ཡོད་ཅེས་པ་ལ་སོགས་པ་བརྗོད་ནས། དེའི་ཁྱབ་པ་རྡོ་རྗེ་གཟེགས་མས་སྒྲུབ་བོ་ཞེས་
སྣང་བར་བཤད་པས་འདིར་ཡང་དེ་རིགས་སོ་ཞེས་གསུང་བ་བཀག་ཟིན་ཏོ། །དེས་ན་རྒྱུ་ལ་
བརྟེན་ནས་སྐྱེ་ཡང་བདེན་པར་ཡོད་པ་ཅི་འགལ་ཞེ་ན། དེ་ལྟ་ན་རྒྱུ་ལས་འབྲས་བུ་ཡོད་པ་ཞིག་
སྐྱེ་ན་རྒྱུ་མི་དགོས་ལ། མེད་པ་ཞིག་སྐྱེའོ་ཞེ་ན། དེ་དགག་པ་ལ་གསུམ་ལས། རིགས་པས་
མདོར་བསྟན་པ་འོན་ཏེ་ཞེས་རྩ་བ་གཉིས་ཏེ། མེད་པ་རྒྱའི་ཡུལ་མ་ཡིན་པས་སོ། །སྔར་མེད་
པའི་དོན་ཐོབ་པར་བྱེད་པ་རྒྱུའི་དགོས་པའོ་ཞེ་ན། མེད་པ་རྒྱུའི་ཡུལ་དུ་མི་འཐད་པ་ཞེས་ཏེ། དེ་
རྒྱུ་ཡི་བསྐྱེད་བྱ་མིན་ཏེ། དེ་ལ་ངོ་བོ་མེད་པས་རྒྱུ་ཡིས་བྱས་ན་དངོས་པོར་འགྱུར་རོ། །
ནུས་པའི་ཡུལ་ཉིད་དུ་དགག་པ་ལ་གཉིས་ལས། དངོས་མེད་དངོས་པོར་མི་འགྱུར་
བ་ནི་གནས་སྐབས་དེ་ཞེས་པ། སྔར་མེད་པ་ཕྱིས་དངོས་པོའི་ངོ་བོ་ཐོབ་པར་བྱེད་པས་ཡོད་ཅེ་
ན༑ དེ་ཐོབ་པ་ན་སྔར་གྱི་དོར་ན་དངོས་མེད་ཀྱི་གནས་སྐབས་ཏེ་དངོས་པོར་གྱུར་པ་གང་ཞིག་
ཡིན་ཏེ། དེ་ལ་ངོ་བོ་མེད་པས་སོ། །མ་དོར་ན་དངོས་པོར་མི་རུང་སྟེ། དེ་གཉིས་འགལ་བས་སོ།།
དངོས་མེད་གཞན་དུ་མི་འགྱུར་བ་དངོས་པོ་སྐྱེས་པ་ཞེས་ཏེ་དངོས་པོར་མི་འགྱུར་མོད། དངོས་
མེད་རང་བཞིན་དུ་འགྱུར་རོ་ཞེ་ན་མ་ཡིན་ཏེ། དངོས་མེད་ལ་སྒྱུར་བར་བྱ་བྱེད་མེད་དེ། རང་
བཞིན་གཞན་དུ་འགྱུར་བ་ནི། །ནམ་ཡང་འཐད་པ་མ་ཡིན་ནོ། །ཞེས་སོ། །སྲིད་ཞི་མཉམ་པའི་
ལམ་དུ་དོན་བསྡུ་བ་དེ་ལྟར་འགག་ པ་ཞེས་ཚིགས་སུ་བཅད་པ་ གཉིས་ཏེ། རིགས་པས་
བརྟགས་ན་འཁོར་བ་མ་གྲུབ་པ་ཉིད་མྱ་ངན་ལས་འདས་པ་སྟེ། མངོན་རྟོགས་རྒྱན་ལས། འདི་
ལ་བསལ་བྱ་ཅི་ཡང་མེད། །གཞག་པར་བྱ་བ་ཅུང་ཟད་མེད། །ཡང་དག་ཉིད་ལ་ཡང་དག་ལྟ།།
ཡང་དག་མཐོང་ན་རྣམ་པར་གྲོལ། །ཞེས་གསུངས་སོ། ། །
མཇུག་ཕན་ཡོན་རྗེས་སུ་གདམས་པ་ལ་གཉིས་ལས། སྟོང་ཉིད་རྟོགས་ན་རང་དོན་
མ
a
- } 89 ,



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲུབ་པའི་ཕན་ཡོན་ལ་གསུམ་ལས། འཇིག་རྟེན་གྱི་ཆོས་བརྒྱད་མ་གྲུབ་པ་དེ་ལྟར་སྟོང་པའི་
ཞེས་ཏེ། ཆོས་ཡང་དག་པར་སྡུད་པའི་མདོ་ལས། སྟོང་པ་ཉིད་དུ་སྨྲ་བ་ནི་མི་གནས་པའི་ཕྱིར།
འཇིག་རྟེན་གྱི་ཆོས་རྣམས་ཀྱིས་མི་འཕྲོག་སྟེ། རྙེད་པས་དགའ་བ་ཡང་མེད། མ་རྙེད་པས་མི་
དགའ་བ་ཡང་མེད། གྲགས་པས་ཡིད་སོས་པ་ཡང་མེད། མ་གྲགས་པས་སྲོག་ཞི་བ་ཡང་མེད།
སྨད་པས་ཞུམ་པ་ཡང་མེད། བསྟོད་པས་དགའ་བར་སེམས་པ་ཡང་མེད། བདེ་བས་ཆགས་
པར་འགྱུར་བའང་མེད། སྡུག་བསྔལ་བས་ཡིད་འབྱུང་བར་འགྱུར་བའང་མེད་ཅེས་དང་། སློབ་
དཔོན་ཀླུ་སྒྲུབ་ཀྱིས་ཀྱང་། འཇིག་རྟེན་མཁྱེན་པས་རྙེད་དང་མ་རྙེད་དང༌། །བདེ་དང་མི་བདེ་
སྙན་དང་མི་སྙན་དང༌། །བསྟོད་སྨད་ཅེས་གྱི་འཇིག་རྟེན་ཆོས་བརྒྱད་པོ། །བདག་གི་ཡིད་ཡུལ་
མིན་པར་མགོ་སྙོམས་མཛོད། །ཅེས་གསུངས་སོ། །དེ་ལ་བརྟེན་པའི་སྲེད་པ་ལྡོག་པ་དང༌།
དེས་ན་དོན་ལ་གདམས་པ་གཉིས། དེ་ཉིད་དུ་ཞེས་པ་ནས་རྩ་བ་བཞི་དང༌། གཉིས་སོ། །
གཉིས་པ་ཟུང་འཇུག་ཏུ་བྱ་བའི་ཕྱིར། གཞན་ལ་སྙིང་རྗེ་བསྐྱེད་པར་གདམས་པ་ལ་གསུམ་
ལས། མཐོང་བའི་སྡུག་བསྔལ་བདག་ཉིད་བདེ་བ་ཞེས་རྩ་བ་དྲུག་གོ །མ་མཐོང་བའི་སྡུག་
བསྔལ་བཞི་ལས། འཁོར་བའི་སྡུག་བསྔལ་མདོར་བསྟན་པ་བདེ་འགྲོ་ཞེས་ཏེ། བརྒྱ་བྱིན་
འཇིག་རྟེན་མཆོད་འོས་གྱུར་ནས་ཀྱང་། །ལས་ཀྱི་དབང་གིས་ཕྱིར་ཡང་ས་སྟེང་ལྷུང་། །ཞེས་པ་
ལ་སོགས་པ་ལྟ་བུའོ། །གཉིས་པ་སྡུག་བསྔལ་བརྒྱུད་མར་འཇུག་པ་ལ་ལྔ་ལས། སྡུག་བསྔལ་
གྱི་རྩ་བ་མ་ཞི་བས་སྡུག་བསྔལ་གྱི་རྣམ་གྲངས་བསྟན་པ་སྲིད་པ་ན་ཞེས་པ་ནས་རྩ་བ་བཅུ་བཞི་
སྟེ༑ དེ་ཁོ་ན་ཉིད་མ་རྟོགས་པས་སོ། །བཟློག་པའི་ཐབས་མེད་པ། བར་ཆད་མེད་པ། རྟེན་རྙེད་
པར་དཀའ་བ། རྒྱུ་སྤང་དཀའ་བ་རྣམས། དེ་ཡང་ཞེས་པ་ནས་རྩ་བ་གཉིས་དང༌། བཞི་དང༌།
གཉིས་དང་། གཉིས་སོ། །དེ་ལྟར་ཞེས་སྡུག་བསྔལ་ལ་སྡུག་བསྔལ་དུ་མ་ཤེས་པ་དང༌། མྱོང་
བར་འགྱུར་བའི་སྡུག་བསྔལ་གྱི་རྣམ་པ་དེ་ལྟར་དགའ་དང་ཞེས་རྩ་བ་བཞིའོ། །དེ་རྗེས་སུ་
- ， 9 (] -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
གཟུང་བར་སྨོན་པ་ལ། སྡུག་བསྔལ་ཞི་བ་དང་། མངོན་ཞེན་ཞི་བར་སྨོན་པ་གཉིས། དེ་ལྟར་
ཞེས་པ་ནས་རྩ་བ་བཞི་བཞིའོ། །ཤེས་རབ་ཀྱི་ཕ་རོལ་ཏུ་ཕྱིན་པའི་ལེའུ་སྟེ་དགུ་པའོ།། །།
༈ རྩོམ་པ་མཐར་ཕྱིན་པ་མཇུག་གི་དོན་ལ་གསུམ་ལས། གང་བསྔོ་བའི་རྒྱུ།
བདག་གིས་བྱང་ཆུབ་སྤྱོད་པ་ལ། །འཇུག་པ་རྣམ་པར་བརྩམས་པ་ཡི། །དགེ་བ་ཞེས་ཏེ། ཕ་
རོལ་ཏུ་ཕྱིན་པ་དྲུག །བསླབ་པ་གསུམ་མམ། ཚིག་གཉིས་སམ། དངོས་པོ་གསུམ་དུ་བསྡུ་སྟེ།
རྒྱུད་བླ་མ་ལས། སྦྱིན་བྱུང་བསོད་ནམས་སྦྱིན་པ་སྟེ། །ཚུལ་ཁྲིམས་ལས་བྱུང་ཚུལ་ཁྲིམས་ཡིན།།
བཟོད་དང་བསམ་གཏན་གཉིས་དག་ནི། །བསྒོམས་བྱུང་བརྩོན་འགྲུས་ཀུན་ཏུ་འགྲོ། །ཞེས་
གསུངས་སོ། །དེའང་ཚོགས་གཉིས་སུ་འདུས་ཏེ། རྒྱན་ལས། སྦྱིན་དང་ཚུལ་ཁྲིམས་བསོད་
ནམས་ཀྱིས། །ཚོགས་ཡིན་ཤེས་རབ་ཡེ་ཤེས་ཀྱི། །གསུམ་པོ་གཞན་ནི་གཉིས་ཀ་སྟེ། །སྔ་ཆར་
ཡང་ནི་ཡེ་ཤེས་ཚོགས། །ཞེས་དང་། རིགས་པ་དྲུག་ཅུ་པ་ལས། དགེ་བ་འདི་ཡིས་སྐྱེ་བོ་ཀུན།།
བསོད་ནམས་ཡེ་ཤེས་ཚོགས་བསགས་ཏེ། །བསོད་ནམས་ཡེ་ཤེས་ལས་བྱུང་པའི། །དམ་པ་
གཉིས་ནི་ཐོབ་པར་ཤོག །ཅེས་གསུངས་སོ། །དེས་ན་བསྔོ་བ་རྣམ་པར་དག་པ་དོན་ཁྱད་པར་
དུ་དགོངས་ཏེ། ཀླུའི་རྒྱལ་པོ་མ་དྲོས་པས་ཞུས་པར། དེ་ལ་ཕ་རོལ་ཏུ་ཕྱིན་པའི་ལམ་ནི་ཐམས་
ཅད་མཁྱེན་པ་ཉིད་དུ་བསྔོས་པའོ། །དེ་ཅིའི་ཕྱིར་ཞེ་ན། ཐམས་ཅད་མཁྱེན་པ་ཉིད་དུ་ཡོངས་སུ་
མ་བསྔོས་པའི་སྦྱིན་པས་ནི་སྦྱིན་པའི་ཕ་རོལ་ཏུ་ཕྱིན་པ་ཞེས་བྱ་བའི་མིང་མི་ཐོབ་བོ་ཞེས་དང་།
ཡང་བློ་གྲོས་རྒྱ་མཚོས་ཞུས་པ་ལས་ཀྱང་། ཤཱ་ར་དྭ་ཏིའི་བུ་འདི་ལྟ་སྟེ། དཔེར་ན་རྫ་མཁན་གྱིས་
སྣོད་མ་བྱས་པ་དག་སྣོད་ཀྱི་མིང་མི་ཐོབ་བོ། །ཤཱ་ར་དྭ་ཏིའི་བུ། དེ་བཞིན་དུ་དགེ་བའི་རྩ་བ་བྱང་
ཆུབ་ཏུ་མ་བསྔོས་པའང་ཕ་རོལ་ཏུ་ཕྱིན་པའི་མིང་མི་ཐོབ་བོ་ཞེས་པ་དང་། བློ་གྲོས་རྒྱ་མཚོ་འདི་
ལྟ་སྟེ། དཔེར་ན་རྫ་མཁན་གྱིས་འཇིམ་པའི་གོང་བུ་འཁོར་ལོའི་སྟེང་དུ་བཞག་ཀྱང་མ་བསྐོར་
ན་སྣོད་ཀྱི་མིང་མི་ཐོབ་སྟེ། གང་གི་ཚེ་བསྐོར་བར་གྱུར་པ་དེའི་ཚེ་སྣོད་ཀྱི་མིང་ཐོབ་བོ། །བློ་
- ]
] ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲོས་རྒྱ་མཚོ་དེ་བཞིན་དུ་བྱང་ཆུབ་སེམས་དཔའི་དགེ་བའི་རྩ་བ་ཤིན་ཏུ་མང་དུ་བསགས་པའང་
རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་མ་བསྔོས་ན་ཕ་རོལ་ཏུ་ཕྱིན་པའི་མིང་མི་ཐོབ་སྟེ།
བློ་གྲོས་རྒྱ་མཚོ་དེ་ལྟ་བས་ན། བྱང་ཆུབ་སེམས་དཔའ་རྒྱུན་དུ་འདྲེས་པ་མེད་པའི་ཡིད་ཀྱིས་
དགེ་བའི་རྩ་བ་བསགས་ཤིང་བསགས་པ་ཐམས་ཅད་རྣམ་པ་ཐམས་ཅད་མཁྱེན་པ་ཉིད་དུ་
ཡོངས་སུ་བསྔོ་བར་བྱའོ་ཞེས་དང་། གཞན་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་ལས་འཁོར་
གསུམ་དུ་མི་རྟོག་པའི་བསྔོ་བའི་ཚུལ་རྒྱས་པར་གསུངས་སོ། །
གཉིས་པ་ཅི་ལྟར་བསྔོ་བའི་ཚུལ་ལ་གསུམ་གྱི། གཞན་དོན་དུ་བསྔོ་བ་ལ་གཉིས་
ལས། འཇིག་རྟེན་པའི་དོན་དུ་བསྔོ་བ་ལ་གསུམ་གྱི། སྤྱི་འགྲོ་ཀུན་ཞེས་པའོ། །ངན་འགྲོའི་
དོན་དུ་བསྔོ་བ་ལ་གསུམ་གྱི། དམྱལ་བའི་དོན་དུ་བསྔོ་བ་ལ་གཉིས་ལས། སྡུག་བསྔལ་རང་ཞི་
བར་སྨོན་པ་ལ་གསུམ་གྱི་དང་པོ། སྤྱིར་ཞི་བ་འཇིག་རྟེན་ཞེས་རྩ་བ་བཞིའོ། །གཞིའི་ལ། གྲང་
བའི་དང༌། ཚ་བའི་དམྱལ་བའི་ཞི་བ། གྲང་བས་ཞེས་རྩ་བ་གཅིག་དང་། གསུམ་སྟེ། དེ་དག་
ཀྱང་སློབ་དཔོན་འཕགས་པས། ཡང་སོས་ཐིག་ནག་རབ་ཏུ་ཚ་བ་དང༌། །བསྡུས་འཇོམས་ངུ་
འབོད་མནར་མེད་ལ་སོགས་པ། །དམྱལ་བ་རྣམས་ནི་རྟག་ཏུ་སྡུག་བསྔལ་འགྱུར། །ཞེས་པ་ལ་
སོགས་རྒྱ་ཆེར་གསུང་པ་ལྟ་བུའོ། །ཉེ་འཁོར་གྱི་ལ། ཤིང་། བྱ། གཞི། ཆུའི་གནོད་པ་སྟེ་བཞི་
པོ༑ རལ་གྲི་ཞེས་པ་ནས། རྩ་བ་བཞི་དང༌། བཞི་དང༌། བརྒྱད་དང༌། བཞིའོ། །གཞན་གྱི་
མཐུས་ཞི་བ་ལ་བཞིའི། ཕྱག་ན་རྡོ་རྗེའི་མཐུ་སྟོབས་ཀྱིས་ཞི་བ། ཅི་ཕྱིར་ཞེས་པས་གནོད་བྱེད་
སྐྲག་པ། ཀུན་ནས་ཞེས་པས་བདེ་བ་སྐྱེས་པ། ནམ་མཁའ་ཞེས་པས་བདག་གི་མགོན་མཐོང་
བའོ། །སྤྱན་རས་གཟིགས་ཀྱི་ཐུགས་རྗེས་ཞི་བ་ལ་མེའི་གནོད་པ་ཞི་བ། སྐྱབས་རྙེད་པ། བདེ་
བ་ཐོབ་པ་རྣམས། མེ་ཏོག་ཅེས་པ་ནས་རྩ་བ་གཉིས་དང་རེ་རེའོ། །འཇམ་དཔལ་གྱི་ཆོ་འཕྲུལ་
གྱིས་ཞི་བ་གྲོགས་དག་ཅེས་པས་དབུགས་དབྱུང་བ། གཞོན་ནུ་ཞེས་པས་སྐྱབས་རྙེད་པའོ། །
- 1
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས།༼༣
དེ་ལྟར་ཞེས་རྩ་བ་བཞིས་ཉེ་བའི་སྲས་གཞན་གྱི་མཐུས་ཞི་བའོ། །དུད་འགྲོའི་དོན་དུ་བསྔོ་བ་
དུད་འགྲོ་ཞེས་ཏེ། དུད་འགྲོའི་སྐྱེ་གནས་ན་ཡང་གསོད་པ་དང་། །བཅིང་དང་བརྡེག་སོགས་
སྡུག་བསྔལ་སྣ་ཚོགས་པ། །ཞེས་གསུངས་པས། དེ་དག་བྲལ་བར་སྨོན་པའོ། །ཡི་དྭགས་ཀྱི་
དོན་དུ་བསྔོ་བ། སྒྲ་མི་སྙན་པ་ཞེས་རྩ་བ་དྲུག་སྟེ། སློབ་དཔོན་ཀླུ་སྒྲུབ་ཀྱིས། ཡི་དྭགས་ན་ཡང་
འདོད་པས་ཕོངས་པ་ཡིས། །བསྐྱེད་པའི་བསྡུག་བསྔལ་རྒྱུན་ཆགས་མི་འཆོས་པ། །བཀྲེས་
སྐོམ་གྲང་དྲོ་ངལ་དང་འཇིགས་པ་ཡི། །སྡུག་བསྔལ་ཤིན་ཏུ་དྲག་པོ་མི་ཟད་པ། །ཞེས་གསུངས་
པ་ལྟ་བུ་སྟེ། ཟ་མ་ཏོག་བཀོད་པ་ལས། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་
སྤྱན་རས་གཟིགས་ཀྱི་དབང་པོའི་ཕྱག་གི་སོར་མོ་བཅུ་ལས་ཆུ་བོ་ཆེན་པོ་བཅུ་བྱུང་སྟེ་ཞེས་སོ། །
བདེ་འགྲོའི་དོན་དུ་བསྔོ་བ་ལ་གསུམ་ལས། སྤྱིར་མིའི་དོན་དུ་བསྔོ་བ་ལ། མི་འདོད་
པ་དང་བྲལ་བ་དང༌། འདོད་པའི་དོན་འགྲུབ་པར་བསྔོ་བ་གཉིས། ལོང་བ་རྣམས་ཀྱིས་ཞེས་པ་
ནས། ཚིགས་སུ་བཅད་པ་དགུ་ཡིས་སྔ་མའི་དོན་བརྒྱད་བསྟན། གཉིས་པ་ལ་དོན་གསུམ་དུ་
བྱས་པའི། ཕུན་སུམ་ཚོགས་པ་ཐོབ་པའི་དོན་དུ་བསྔོ་བ་ལ་དོན་ལྔ། མི་དལ་ཀུན་ལས་ཐར་
ཞེས་པ་ནས་ཚིགས་བཅད་བཞིའོ། །གཉིས་པ་ཡང་དག་པའི་ལམ་ལ་འཇུག་པ་ལ། དགེ་བ་
ཕུན་སུམ་ཚོགས་པ་དང༌། སྒྲུབ་པ་ཕུན་སུམ་ཚོགས་པ་གཉིས། བདག་གིས་ཞེས་རྩ་བ་བཞི་
དང༌། བཞི་ཡིས་སོ། །མཐུན་པའི་རྐྱེན་ཚོགས་པར་བསྔོ་བའི་དོན་ལ་ལྔ། སེམས་ཅན་ཞེས་པ་
ནས་ཚིགས་བཅད་བཞིས་རིང་དུ་བདེ་བར་འཚོ་བ། སྣོད་རྣམ་པར་དག་པ། བཅུད་རྣམ་པར་
དག་པར་བསྟན་ལ། བཞི་པ་སྒྲུབ་པའི་རྐྱེན་ཕུན་སུམ་ཚོགས་པ་ལ་ལྔ། ལུས་ཅན་ཞེས་པ་ནས་
ཚིགས་སུ་བཅད་པ་ལྔས་བསྟན་ཏེ། དཔལ་ལྡན་ཕྱོགས་ཀྱི་གླང་པོས། སྐུ་ཡི་ཆ་ལུགས་རྣམ་
མང་དང་། །གསུང་གི་སོ་སོའི་སྐད་བཞིན་དུ། །འདུལ་བའི་ཐབས་ནི་ཐ་དད་པ། །དེ་དང་དེ་ནི་
ཁྱོད་ཀྱིས་མཛད། །ཅེས་པ་ལྟ་བུའོ། །མཁའ་འགྲོ་ཞེས་པས་གནོད་པ་ཞི་བའོ། །བྱེ་བྲག་ཏུ་
- }
3 3 མ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་པ་ལ་ཞུགས་པའི་དོན་དུ་བསྔོ་བ་ལ་དགེ་འདུན་གྱི་དོན་དུ། དགེ་སློང་། དགེ་སློང་མ།
རབ་ཏུ་བྱུང་བ། སྡེ་སྣོད་འཛིན་པའི་དོན་དུ་བསྔོ་བ་སྟེ་ལྔ། གཙུག་ལག་ཁང་ཞེས་པ་ནས་རྩ་བ་
བཞི་དང་། བཞི་དང་། གཉིས་དང༌། བཞི་དང༌། ཡང་བཞི་ཡིས་སོ། །ངན་སོང་སྡུག་བསྔལ་མི་
མྱོང་ཞིང་། །ཞེས་པ་ནས་རྩ་བ་བརྒྱད་ཀྱིས་སེམས་ཅན་ཐམས་ཅད་ལ་ཐུན་མོང་དུ་བསྔོ་བའོ། །
གཉིས་པ་འཇིག་རྟེན་ལས་འདས་པའི་དོན་དུ་བསྔོ་བ་ལ། བྱང་ཆུབ་སེམས་དཔའ་
དང༌། སངས་རྒྱས་དང༌། ཉན་ཐོས་དང༌། རང་རྒྱལ་བའི་དོན་དུ་བསྔོ་བ་གསུམ། བྱང་ཆུབ་
སེམས་ཞེས་པ་ནས་རྩ་བ་གཉིས་དང་། གཉིས་དང་། གཉིས་སོ། །སྤྱི་དོན་གཉིས་པ་རང་དོན་
དུ་བསྔོ་བ་ལ། གནས་སྐབས་ཀྱི་འབྲས་བུ་ཐོབ་པ། འཇམ་པའི་དབྱངས་དང་ཕྲད་པ། བྱང་
ཆུབ་སེམས་དཔའི་སྤྱད་པ་སྤྱོད་པ། གཞན་གྱི་དོན་འགྲུབ་པར་སྨོན་པ་བཞི། བདག་ཀྱང་
འཇམ་དབྱངས་ཞེས་པ་ནས་རྩ་བ་བརྒྱད་དང༌། བཞི་དང༌། བརྒྱད་དང་། བཞིའོ། །གསུམ་པ་
བདེ་བའི་འབྱུང་གནས་བསྟན་པའི་དོན་དུ་བསྔོ་བ། འགྲོ་བའི་ཞེས་པ་སྡུག་བསྔལ་མཐའ་དག་
སྤོང་ཞིང་བདེ་བ་མཐའ་དག་སྒྲུབ་པ་རྒྱལ་བའི་བསྟན་པ་ཡིན་ལ། དེ་ལས་བརྗོད་བྱ་བསླབ་པ་
གསུམ་དང༌། རྗོད་བྱེད་སྡེ་སྣོད་གསུམ་བཤད་དེ། དེ་དག་གི་དབྱེ་བའང་མདོ་སྡེ་རྒྱན་ལས།
དད་དང་དགའ་དང་བློ་རྣམས་ཀྱིས། །རྒྱུ་ཕྱིར་ཆོས་འདི་དགེ་བ་ཡིན། །དོན་གཉིས་ལྡན་པས་
གཟུང་སླ་དང༌། །ཡོན་ཏན་བཞི་ལྡན་ཚངས་སྤྱོད་ཡིན། །ཞེས་དང་། དཔལ་ལྡན་ཕྱོགས་ཀྱི་
གླང་པོས། བགྲོད་པ་གཅིག་དང་ཐབས་བདེ་དང༌། །ལེགས་པར་འབྲེལ་དང་ཉེས་པ་མེད། །
ཐོག་མ་བར་དང་མཐར་དགེ་བ། ཁྱོད་ཀྱི་བསྟན་འདྲ་གཞན་ལ་མེད། །ཅེས་གསུངས་པས། དེ་
ལ་གདུལ་བྱས་གཅེས་པར་འཛིན་ཅིང་བཀུར་ལ་སྤྱོད་པ་རྒྱུན་དུ་གནས་པར་གྱུར་ཅིག་ཅེས་
པའོ། །གསུམ་པ་བཀའ་དྲིན་རྗེས་སུ་དྲན་པའི་ཕྱག་བྱ་བ་ནི། གང་གི་དྲིན་གྱིས་དགེ་བློ་འབྱུང༌།།
ཞེས་པ། གཟའ་སྐར་དང་དུས་སྦྱོར་ལ་སོགས་བཟང་པོ་ལ་བབ། ཡོ་བྱད་རྒྱ་ཆེན་པོ་དང་སེང་
- 1
9
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཆོས་རྗེ་ས་པཎ་ཞལ་རྒྱུན་བཞུགས། ༼༣
གེའི་ཁྲི་བཤམས་ཏེ། སང་རྒྱལ་སར་འདོན་པའི་དོ་ནུབ་རྨི་ལམ་དུ་ཁྲིའི་སྟེང་ན་མགོན་པོ་འཇམ་
པའི་དབྱངས་བཞུགས་ནས། ཁྲི་འདི་ངའི་ཡིན་པས། ཁྱོད་འདི་ལ་མ་འདུག་གསུངས་པས།
བསྟན་པ་རིན་པོ་ཆེ་ལ་འཇུག་པའི་བློ་བྱུང་པས། ཉིད་ཀྱི་ཐུགས་དམ། འཇམ་པའི་དབྱངས་ལ་
ཕྱག་འཚལ་ལོ། །ཞེས་དང་། གང་གི་དྲིན་གྱིས་བདག་དར་བ། །དགེ་བའི་བཤེས་ལ་སྐྱབས་སུ་
མཆི། །ཞེས་པ་གཞོན་ནུའི་ཚེ་མགོན་པོ་འཇམ་པའི་དབྱངས་ཀྱི་སྒྲུབ་ཐབས་གནང་བ་རྣལ་
འབྱོར་པ་ཐོད་པ་ཅན་དང༌། ངེས་པར་འབྱུང་བའི་ཚུལ་ཁྲིམས་ལ་རྒྱུད་སྦྱར་མཁན་མཁན་པོ་
རྒྱལ་བའི་ལྷ་ཡིན་པས། བཀའ་དྲིན་ཅན་གྱི་བླ་མ་ལ་ཕྱག་འཚལ་བའོ། །ཡོངས་སུ་བསྔོ་བའི་
ལེའུ་སྟེ་བཅུ་པའོ།། །།
༈ བླ་མའི་གསུང་རབ་རིན་ཆེན་ལུང་གི་མཛོད། །འཛིན་དང་འབྱེད་པར་སྤྲོ་བའི་
བློ་གྲོས་ཅན། །རྒྱལ་སྲས་ཁྱེད་ཀྱིས་བཀའ་སྩལ་དོན་སྒྲུབ་ཕྱིར། །གཞུང་འདི་བཙུན་པ་རིན་
ཆེན་དཔལ་གྱིས་ཕྱེ། །གང་ལས་གང་གིས་ཇི་སྙེད་གསུངས་པ་རྣམས། །སྒྲུབ་དང་སྤོང་བའི་
གནས་རྣམས་ཇི་བཞིན་དུ། །ངེས་བྱེད་གཞུང་འདིར་བདག་བློ་འཁྲུལ་ན་ཡང་། །དྲི་མེད་ཆོས་
སྤྱན་ལྡན་རྣམས་བཟོད་པར་མཛོད། །ཀུན་མཁྱེན་དཀྱིལ་འཁོར་བརྩེ་བ་རབ་རྒྱས་དཔག་ཡས་
ཕྲིན་ལས་འཁྲིགས་པའི་འོད། །ཕས་རྒོལ་རྟོག་གེའི་སྒྲ་གཅན་ལས་གྲོལ་བླ་མ་ཉིན་མོར་བྱེད་
པའི་གསུང་། །གསལ་བར་སྦྱར་ལས་བསོད་ནམས་དྲི་མེད་ཟླ་ཟེར་ཟིལ་གནོན་ལེགས་སྒྲུབ་
དེས། །བདུད་སྡེ་དཔུང་བཅས་རེ་བ་བཅད་ནས་འགྲོ་ཀུན་རྫོགས་པར་སངས་རྒྱས་འགྱུར། །
བྱང་ཆུབ་སེམས་པའི་སྤྱོད་པ་ལ་འཇུག་པའི་གསལ་བྱེད་བཙུན་པ་རིན་ཆེན་དཔལ་གྱིས་སྦྱར་
བའོ།། །།འདི་བསྒྲུབས་པ་ལས་བྱུང་པ་ཡི། །དགེ་བ་བདག་གིས་གང་ཐོབ་པ། །དེས་ནི་སྐྱེ་བོ་ཐམས་ཅད་ཀྱི། །བདེ་གཤེགས་
ཤེས་རབ་ཐོབ་པར་ཤོག །འགྲོ་བའི་སྡུག་བསྔལ་སྨན་གཅིག་པུ། །བདེ་བ་ཐམས་ཅད་འབྱུང་བའི་གནས། །བསྟན་པ་རྙེད་དང་
བཀུར་སྟི་དང་། །བཅས་ཏེ་ཡུན་རིང་གནས་གྱུར་ཅིག །དགེའོ།། །།
-19 5-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༄༅། །བྱང་ཆུབ་སེམས་དཔའི་སྤྱོད་པ་ལ་འཇུག་
པའི་འགྲེལ་པ་བཞུགས་སོ། །
བདེ་བ་ཅན་པ་ཡེ་ཤེས་མགོན་པོས་མཛད།
༄༅། །དཔལ་ས་སྐྱ་པའི་ལུགས་ཀྱི་བྱང་ཆུབ་སེམས་དཔའི་སྤྱོད་པ་ལ་འཇུག་
པའི་རྣམ་པར་བཤད་པ་འཐད་པ་ཀུན་ལས་བཏུས་པའི་སྒྲོན་མེ་ཞེས་བྱ་བ། བླ་མ་དང་མགོན་
པོ་འཇམ་པའི་དབྱངས་ལ་ཕྱག་འཚལ་ལོ། །ཤེས་བྱ་ཀུན་ལ་མཁྱེན་པ་རྒྱས། །འགྲོ་བའི་བླ་མ་
མཆོག་གཅིག་པུ། །རྫོགས་སངས་རྒྱས་ལ་མགོས་བཏུད་ནས། །རྒྱལ་སྲས་སྤྱོད་འཇུག་གསལ་
བར་བྱ། །འདིར་ཆོས་གང་འཆད་ཀྱང་རུང་སྟེ། གང་གིས་གཏན་ལ་དབབ་པར་བྱ་བ་སྤྱིའི་དོན་
དང༌། དེས་གཏན་ལ་ཕབ་པའི་གཞུང་དོན་ནོ། །དང་པོ་ནི། འབྲེལ་ཚོལ་བའམ། སྐབས་དབྱེ་
བ་སྟེ། དཔེར་ན། གཏམ་དགོས་དོན་དུ་གླེང་ཡང་། བཀའ་མཚན་ཉིད་མགོ་རྒྱངས་ནས་བརྗོད་
པ་ལྟར་ རོ། །དེའང་ཉན་བཤད་ལ་འཇུག་པ་རྣམས་ཀྱིས། དོན་གསུམ་བསམ་པར་བྱ་སྟེ།
བཤད་ཉན་བྱ་རྒྱུའི་ཆོས་ངོས་གཟུང་བ་དང་། དེ་ཚུལ་ཇི་ལྟར་ཉན་བཤད་བྱ་བ་དང༌། དེའི་
འབྲས་བུའམ་དགོས་པའོ། །སྤྱིར་དོན་གསུམ་པོ་དེ་ནི། དཔྱོད་ལྡན་བྱ་བ་གང་ལ་འཇུག་ཀྱང་
བསམ་མོ། །དང་པོ་ནི། ཆོས་ཀྱི་རྗེ་ས་སྐྱ་པའི་བཞེད་པ། བཤད་ཉན་བྱ་བའམ། ཉམས་སུ་
བླང་ བྱའི་ ཆོས་ ནི། སངས་ རྒྱས་ ཀྱིས་ གསུངས། མཁས་ པ་ ལས་ བརྒྱུད། གྲུབ་ཐོབ་ ཀྱིས་
བསྒོམས། པཎྚི་ཏས་བཤད། ལོ་ཙཱ་བས་བསྒྱུར་། རྒྱ་གར་དང་བོད་ཀྱི་མཁས་པ་ཐམས་ཅད་ལ་
ལེགས་པར་གྲགས་པ་ཞིག་ཡིན་ནོ། །དེ་ལ་གསུམ་སྟེ། སྒྲ་བཤད་པས་དོན་ངོས་བཟུང་བ་དང་།
- 1
9 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
སྒྲ་འཇུག་པའི་ཡུལ་ངོས་བཟུང་བ་དང་། སྐབས་སུ་བབ་པའི་ཆོས་ངོས་བཟུང་བའོ། །དང་པོ་ནི་
དྷརྨ་ཞེས་པའི་སྒྲ་ལས། རིགས་པ་དང་ གཞན་ལ་བརྟེན་པའམ། རྣམ་པར་དཀར་བས་ན།
ཆོས་ཞེས་གསུངས་མོད་ཀྱི། འདིར་མ་བཏང་སྙོམས་སུ་བཞག་ནས། ར་གྲལ་དུ་བཅུག་སྟེ། དྷ་
ར་འཛིན་པ་ཡིན་པས། རང་གི་མཚན་ཉིད་འཛིན་པ་དང་། ལྟུང་བ་ལས་འཛིན་པ་གཉིས་ལས།
དང་པོ་ནི་ཆོས་ཐམས་ཅད་བདག་མེད་པའོ་ཞེས་པའི་སྒྲ་དང་། དོན་ནི་ཤེས་བྱ་ཟག་བཅས་ཟག་
མེད་ཀྱིས་བསྡུས་པའི་གཟུགས་ནས་རྣམ་མཁྱེན་གྱི་བར་ཐམས་ཅད་རང་རང་གི་མཚན་ཉིད་
འཛིན་པས་ན་ཆོས་སོ། །དབུ་མ་རྩ་བའི་ཤེས་རབ་ལས། མཚན་ཉིད་མེད་པའི་དངོས་པོ་ནི། །
འགའ་ཡང་གང་ནའང་ཡོད་མ་ཡིན། །ཅེས་སོ། གཉིས་པ་ལའང༌། བྱེ་བྲག་འགྲོ་བ་ངན་པར་
ལྟུང་བ་ལས་འཛིན་པ་དང༌། སྤྱིར་འགྲོ་བ་ལྔའི་འཁོར་བར་ལྟུང་བ་ལས་འཛིན་པའི་ཆོས་
གཉིས་ལས། དང་པོ་ནི་གང་པོ་སོགས་ཀྱི་རྟོགས་བརྗོད་བརྒྱ་པ་ལས། འཇིག་རྟེན་འདི་དང་ཕ་
རོལ་ཏུ། །ཆོས་སྤྱོད་པ་ནི་བདེ་བར་ཉལ། །ཞེས་པའི་སྒྲ་དང་། དོན་ནི་མི་དགེ་བ་བཅུ་སྤོང་ཞིང་
དགེ་བཅུ་ཉམས་སུ་ལེན་ཏེ། འདི་ ཕྱི་རོལ་པ་ཁ་ཅིག་དང་མཐུན་པ་ཡིན་ནོ། །གཉིས་པ་ནི་
འདུལ་བ་ནས་འདོད་ཆགས་དང་བྲལ་བ་རྣམས་ཀྱི་མཆོག་ཆོས་ལ་སྐྱབས་སུ་མཆིའོ་ཞེས་པ་ལྟ་
བུའི་སྒྲ་དང་། དོན་ནི་སྟོན་པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་དོ།།
ཞེས་མཛོད་ལས་འབྱུང་བས། སངས་རྒྱས་པའི་སྐྱབས་གནས་ཐུན་མོང་མ་ཡིན་པ་རྟོགས་པའི་
ཆོས་དང༌། དེ་གསལ་བར་བྱེད་པ་ལུང་གི་ཆོས་སོ། །དང་པོ་ནི་རྒྱུད་བླ་མ་ལས། གང་ཞིག་གང་
གིས་ཆགས་བྲལ་བ། །བདེན་གཉིས་མཚན་ཉིད་ཅན་དེ་ཆོས། །ཞེས་པས་དག་པ་གཉིས་ལྡན་
དེ་རྟོགས་ཀྱི་ཡེ་ཤེས་དང་དབྱེར་མེད་དུ་གྱུར་པ་རྟོགས་བྱ་འགོག་པའི་བདེན་པ་དང་། འཕགས་
པ་རྣམས་ཀྱི་ཐུགས་ལ་མངའ་བའི་ཡུལ་ཅན་སྣང་བ་མེད་པའི་ཤེས་རབ་སྟེ། རྟོགས་བྱེད་ལམ་
གྱི་བདེན་པའོ། །དེ་ཡང་འགོག་བདེན་ཙམ་པོ་ནི་ས་དང་པོ་ཡན་ཆོད་ན་ཡོད་ལ། མཚན་ཉིད་པ་
-1
9 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་ཆོས་སྐུ་ཁོ་ནའོ། །ལམ་མཚན་ཉིད་པ་འཕགས་པའི་མཉམ་གཞག་ན་ཡོད་ལ། ཙམ་པོ་བྱིས་
པ་ལའང་ཡོད་དོ། །དེ་གཉིས་འཛིན་པ་ཡང་། དེ་འཛིན་བྱེད་པ་སྨྲ་བྱེད་དང་། །སྒྲུབ་པ་བྱེད་པ་
ཁོ་ན་ཡིན། །ཞེས་མཛོད་ལས་སོ། །
གཉིས་པ་སྒྲ་འཇུག་པའི་ཡུལ་ནི། རྣམ་བཤད་རིགས་པ་ལས། ཆོས་ནི་ཤེས་བྱ་
ལམ་དང་ནི། །མྱ་ངན་འདས་དང་ཡིད་ཀྱི་ཡུལ། །བསོད་ནམས་ཚེ་དང་གསུང་རབ་དང༌། །
འབྱུང་འགྱུར་ངེས་དང་ཆོས་ལུགས་ལའོ། །ཞེས་གསུངས་པའི་ཚུལ་གྱིས་དོན་བཅུ་ལ་འཇུག་གོ།
འདིར་སྐབས་སུ་བབ་པ་བཤད་ཉན་གྱི་ལས་སུ་བྱ་བ་ནི། རང་གི་མཚན་ཉིད་ཀྱང་འཛིན་མོད་
ཀྱི༑ དེ་ཙམ་གྱིས་མ་ཡིན་ཏེ་ལྟུང་བ་ལས་འཛིན་པ་དང་། དེ་ལས་ཀྱང་འཁོར་བར་ལྟུང་པ་ལས་
འཛིན་པའོ། །དེ་ལའང་གཉིས་ལས། གང་ཕྱིར་སོ་སོ་རང་རིག་བྱ་ཕྱིར་བཅོམ་ལྡན་འདས་ཀྱིས་
ཆོས་མ་བསྟན། །ཞེས་གསུངས་པའི་ཚུལ་གྱིས་རྟོགས་པའི་ཆོས་མ་ཡིན་ཏེ་ལུང་གི་ཆོས་སོ། །
ཡུལ་བཅུའི་ནང་ནས་མྱང་འདས། བསོད་ནམས། གསུང་རབ། ལམ་བཞི་ཡིན་ལ། དེ་ཡང་
བསོད་ནམས་ཐུན་མོང་བ་ཡིན་ལ། སྔ་མ་བཤད་ཉན་གྱི་ལས་སུ་བྱ་རྒྱུ་མ་ཡིན་པས། གསུང་
རབ་གླེགས་བམ་ལུང་ཆོས་སོ། །ལུང་ཆོས་དེ་ ཉིད་ངོས་བཟུང་ན་གསུམ་སྟེ། མཚན་ཉིད།
མཚན་གཞི། དབྱེ་བའོ། །དང་པོ་ནི་རྟོགས་པའི་ཆོས་ཀྱི་དོན་སྤྱི་གཟུགས་བརྙན་ཙམ་ཞིག་
གདུལ་བྱའི་རྟོག་པ་ལ་འཇོག་པར་བྱེད་པའི་འཇོག་བྱེད་མིང་ཚིག་ཡི་གེའི་ཕྲེང་བ་ཡིན་ནོ། །
ཡང་ན་རྟོགས་པའི་ཆོས་ཀྱི་རྒྱུ་ལས་བྱུང་ཞིང་ལམ་གྱི་དམིགས་པ་སྟོན་པར་བྱེད་པའི་ཐབས་
ཀྱིས་གང་ཟག་གཞན་གྱི་རྒྱུད་ལ་རྟོགས་པ་ཁྱད་པར་ཅན་བསྐྱེད་པར་བྱེད་པའི་རྗོད་བྱེད་མིང་
ཚིག་ཡི་གེའི་ཚོགས་ཀྱིས་བསྡུས་པ་ཞིག་ཡིན་ཟེར་རོ། །གཉིས་པ་མཚན་གཞི་ནི། གྲུབ་མཐའ་
ཐ་དད་པའི་དབང་གིས། རྣལ་འབྱོར་གྱི་ས་བཞི་སྟེ། ཉན་ཐོས་སྡེ་པ་རྣམ་གཉིས་དང༌། ཐེག་
ཆེན་ལ་སེམས་ཙམ་པ་དང་། དབུ་མ་པའོ། །སྔ་མ་ནི་མཛོད་ལས། ཆོས་ཀྱི་ཕུང་པོ་བརྒྱད་ཁྲི་
- ]
ཤུ $ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
དག །གང་རྣམས་ཐུབ་པས་གསུངས་དེ་དག །ཚིག་གམ་མིང་ཡིན་དེ་དག་ཀྱང་། །གཟུགས་
སམ་འདུ་བྱེད་དག་ཏུ་འདུ། །ཞེས་གསུངས་ པའི་ཚུལ་གྱིས། བྱེ་བྲག་ཏུ་སྨྲ་བའི་ལུགས་ཀྱི་
གཟུགས། སེམས་སེམས་ལས་བྱུང་བ་གསུམ་ལས། ཐ་དད་པའི་འདུ་བྱེད་མིང་ལུང་ཆོས་ཀྱི་ངོ་
བོར་འདོད་ལ། དེ་ལྟར་ན་འདུ་བྱེད་ཀྱི་ཕུང་པོར་འདུ་བར་འདོད་དོ། །མདོ་སྡེ་པས་ཚིག་ཏུ་
འདོད་ལ་དེ་ཡང་ཡི་གེའི་རྣམ་པ་ཅན་གྱི་སྒྲ་རང་མཚན་ནམ་གཟུགས་རང་མཚན་ལ་འདོད་དོ། །
དེ་དག་གི་ལྟར་ན་ནི། གཟུགས་སུ་འདུ་བར་འདོད་པ་ཡིན་ནོ། །སེམས་ཙམ་པ་རྣམ་རིག་ཁྱད་
པར་བཞི་ལྡན་དུ་འདོད་དེ། རང་གི་ངོ་བོའི་ཁྱད་པར། བྱེད་པའི་ཁྱད་པར། རྣམ་པའི་ཁྱད་པར།
རྒྱུད་ཀྱི་ཁྱད་པར་རོ། །དང་པོ་རང་གི་ངོ་བོའི་ཁྱད་པར་རྣམ་པར་རིག་པའི་ཚོགས་སུ་འདོད། དེ་
ལ་ཚོགས་བརྒྱད་ལས་ཚོགས་དྲུག་ཏུ་འདོད། དེ་ཡང་སྒོ་ངའི་རྣམ་ཤེས་འཁྲུལ་ཡང་རུང༌། མ་
འཁྲུལ་ཡང་རུང་སྟེ། རྟོག་མེད་ཡིན་པས་ལུང་ཆོས་སུ་མི་འགྲོ་བས་ཡིད་ཤེས་སོ། །དེ་ལ་ཡང་
རྟོག་བཅས་རྟོག་མེད་གཉིས་ལས་རྟོག་མེད་མ་ཡིན་གྱི་རྟོག་བཅས། དེ་ལ་ཡང་སྒྲ་སྤྱིར་སྣང་བ་
དང༌། དོན་སྤྱིར་སྣང་བ་གཉིས་ལས། སློབ་དཔོན་དབྱིག་གཉེན་གྱིས། གཟུང་ཡུལ་སྒྲ་སྤྱིར་
སྣང་བའི་ཡུལ་ཅན་ཡིད་ཤེས་རྟོག་པ་ལ་བཞེད་ལ། སློབ་དཔོན་བློ་བརྟན་ནི། དེའི་གཟུང་བྱ་སྒྲ་
སྤྱིའི་ ཕྲེང་བ་ལ་འདོད་དོ། །སྔ་མ་སེམས་ཙམ་རང་གི་ལྟ་བ་ཡིན་ལ། ཕྱི་མ། ཕྱིའི་དོན་ཁས་
བླངས་ཀྱི་དབང་དུ་བྱས་པའི་ངོས་འཛིན་ལུགས་སོ། །གཉིས་པ་བྱེད་པའི་ཁྱད་པར་ནི་མངོན་
པར་འདོད་པའི་དོན་ཁྱད་པར་ཅན་ལ་བརྡ་སྤྲོད་པར་བྱེད་པའོ། །གསུམ་པ་རྣམ་པའི་ཁྱད་པར་
ནི༑ རྐྱང་པ་དང་ཚིགས་སུ་བཅད་པའི་སྒྲར་སྣང་བའོ། །བཞི་པ་རྒྱུད་ཀྱི་ཁྱད་པར་ནི། ཉན་པ་
པོའི་རྒྱུད་ཀྱིས་བསྡུས་པར་འདོད་དོ། །དབུ་མ་པ་ལའང་། དོན་དེ་ལས་ལོགས་པ་མེད་གསུང་
ངོ་༑་ །ཡང་ན་སེམས་ཙམ་ལ་གཉིས་ལས། རྣམ་བདེན་ པས། སྒྲ་སྤྱིར་སྣང་བ། རྟོག་ པ་དང་
བདག་གཅིག་ལ་འདོད་ལ། རྣམ་བརྫུན་པས་དེར་སྣང་འཛིན་ཆ་ལ་འདོད་ཅིང་། དབུ་མ་པས་
- {
}
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་རིག་ཁྱད་པར་བཞི་ལྡན་ལ་འདོད་དོ། །
དོན་གསུམ་པ་དབྱེ་བ་ནི། ལྷ་ཡིས་བུས་ཞུས་པའི་མདོ་ལས། ཆོས་རྣམས་ཐམས་
ཅད་བཀའ་དང་བསྟན་བཅོས་གཉིས་སུ་འདུས། །ལེགས་པར་གསུངས་དང་དེའི་དགོངས་
འགྲེལ་དང༌། །ཅེས་པས། ལེགས་པར་གསུངས་པའི་བཀའ་དང༌། དེའི་དགོངས་འགྲེལ་གྱི་
བསྟན་འཆོས་གཉིས་སོ། །དེ་ལ་བཀའི་དོན་ངོས་བཟུང་ན། གསུང་བ་པོ་སྟོན་པའི་ཆེ་བ་དང་།
གསུངས་པ་བཀའི་རང་བཞིན་ངེས་པར་བྱ་བ་གཉིས་ཀྱིས་ཤེས་པར་བྱའོ། །དེ་ལ་དང་པོ་ནི་
ཐེག་པ་ཐུན་མོང་དང་། ཆུང་ངུ་དང་། ཆེན་པོ་ལ་ཡང་། ཕྱི་ཕ་རོལ་ཏུ་ཕྱིན་པ་དང་། ནང་གསང་
སྔགས་ལས་གྲགས་པའི་རྣམ་ཐར་བརྗོད་ལུགས་མི་འདྲ་བ་བཞི་ཡོད་པ་ལས། ཐེག་པ་ཐུན་
མོང་ལ་གྲགས་པའི་དབང་དུ་བྱས་ནས་རྗེས་སུ་བརྗོད་ན། འདུལ་བ་ལུང་ལས། དང་པོ་བྱང་
ཆུབ་མཆོག་ཏུ་སེམས་བསྐྱེད་ནས། །བསྐལ་པ་གྲངས་མེད་གསུམ་དུ་ཚོགས་བསགས་ཤིང་། །
ཞེས་པ་ལ་སོགས་པའི་ཚུལ་གྱིས་དང་པོ་བསྐྱེད་པར་དཀའ་བའི་བསམ་པ་བྱང་ཆུབ་ཀྱི་མཆོག་
ཏུ་སེམས་བསྐྱེད་པ་དང་། བར་དུ་སྒྲུབ་པར་དཀའ་བའི་སྦྱོར་བ་ཚོགས་གཉིས་བསག་པ་དང་།
ཐ་མ་ཐོབ་པར་དཀའ་བའི་འབྲས་བུ་ཕུན་སུམ་ཚོགས་པ་རྣམ་པ་ཐམས་ཅད་མཁྱེན་པའི་སངས་
རྒྱས་བརྙེས་ནས་ཆོས་ཀྱི་འཁོར་ལོ་ཇི་ལྟར་བསྐོར་བ་དང་། ཐ་མ་མཛད་པ་ཚར་ནས། གདུལ་
བྱ་རྟག་པར་འཛིན་པ་ཤས་ཆེ་བ་རྣམས་ཀྱི་རྟག་འཛིན་བཟློག་པར་བྱ་བའི་ཕྱིར་དགོངས་པ་
ཡོངས་སུ་མྱ་ངན་ལས་འདས་ལུགས་ལ་སོགས་པ་བྱང་ཆུབ་སེམས་དཔའི་མཛད་པ་དགུ།
སངས་རྒྱས་ཀྱི་མཛད་པ་གསུམ་སྟེ་བཅུ་གཉིས་ཀྱི་ཚུལ་གྱིས་བཀའ་འཆད་པའི་སྐབས་སུ་གླེང་
ངོ༌༑ ༑དེ་དག་འདིར་རྒྱས་པར་མི་སྟོན་པ་ཅི་སྟེ་ཞེ་ན། གཞུང་ཉུང་ངུ་ལ། ཆོས་འབྱུང་ཆེན་པོ་
བསྟན་ན། མགོ་ལུས་མི་འཚམ་པས། གཞན་དུ་ཁ་འཕང་བའོ། །
དོན་གཉིས་པ་བཀའི་ རང་བཞིན་ངེས་པར་བྱ་བ་ལ་གསུམ་སྟེ། སྒྲ་དོན། མཚན་
- 2 [) } -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིང་རྒྱུན་བཞུགས། དོ ༣
ཉིད། དབྱེ་བའོ། །དང་པོ་ནི་ཡས་བསྩལ་བའི་དོན་གྱི་ན་བཀའ་ཞེས་པ་སྟེ། གང་ཟག་ཆེ་ཆེའོ་
གཅིག་གི་ངག་ལ་བཀའ་ཞེས། བོད་བསྒྲེས་ཕལ་ཆེར་གསུང་མོད། དེ་ནི་ངེས་ཚིག་ཡིན་གྱི་སྒྲ་
དོན་མིན་པས། སྤྱིར་ངག་ལ་ཞེས་པས་གསུང་། དེལའང་ཆེས་ཞེས་པས་བཀའ་ཞེས་གྲགས།
གསུང་རབ་ལ། སྒྲ་དོན། པྲ་ཝ་ཙ་ན། ཞེས་པ་འཇུག་ཅིང་། དོན་གྱི་གསུང་རབ་ཀྱི་སྒྲ་དོན་དེ་
ཉིད་བཀའི་ཡང་ཡིན་ཞེས་ཆོས་ཀྱི་རྗེ་ས་སྐྱ་པཎྜི་ཏ་གསུང་ངོ༌། །གཉིས་པ་མཚན་ཉིད་ནི་ངག་
གང་ཞིག་དངོས་ཀྱི་བདག་རྐྱེན་སངས་རྒྱས་ལས་བྱུང་བའི་ངག་གོ །དེ་ཡང་རྐྱེན་དེ་ལས་བྱུང་ན།
རྩིག་པ་དང་རྡེའུ་ལས་བྱུང་ཡང་བླ་སྟེ། མདོ་སྡེ་རྒྱན་ལས། སེམས་དཔའ་མཆོག་གི་སྟོན་པ་ནི།།
ལུང་དང་རྟོགས་དང་དབང་འབྱོར་དང༌། ཁ་དང་གཟུགས་ནི་ཐམས་ཅད་དང་། །ནམ་མཁའ་
ལས་ཀྱང་དྲག་པར་འགྱུར། །ཞེས་གསུངས་པའི་ཕྱིར་རོ། །བསྟན་འཆོས་ལ་ཁྱབ་ཆེས་པའང་
མ་ཡིན་ཏེ། དེ་དག་དངོས་སུ་རྩོམ་པ་པོ་ལས་བྱུང་པའི་ཕྱིར་རོ། །དེའི་ཁྱད་པར་གྱི་ཆོས་ནི།
རྒྱུད་བླ་མ་ལས། གང་ཞིག་དོན་ལྡན་ཆོས་དང་ཉེ་འབྲེལ་ཞིང་། ཁམས་གསུམ་ཀུན་ནས་ཉོན་
མོངས་སྤོང་བྱེད་གསུང་། །ཞི་བའི་ཕན་ཡོན་སྟོན་པར་མཛད་པ་གང་། །དེ་ནི་དྲང་སྲོང་གསུང་
ཡིན་བཟློག་པ་གཞན། །ཞེས་གསུངས་པས་ཆོས་གསུམ་དང་ལྡན་པའམ། བརྗོད་བྱ་བསླབ་པ་
གསུམ་སྟོན་པ། རྗོད་བྱེད་ངག་ཚིག་དྲི་མ་མེད་པ། སྒྲུབ་བྱེད་ཚད་མ་གསུམ་དང་ལྡན་པ།
འབྲས་བུ་ཐོག་མཐའ་བར་ཏུ་དགེ་བ་སྟེ་སྤོབས་པ་བཞི་དང་ལྡན་པར་གཞུང་གི་ཆ་དག་ལས་
འབྱུང་སྟེ། གདུལ་བྱའི་དབང་གིས་དབྱེ་བ་དང་
། བསླབ་པ་གསུམ་སྟོན་ངག་ཚིག་དྲི་མ་མེད། །
ཚད་མ་གསུམ་ལྡན་ཐོག་མཐའ་བར་དགེ་བ། །འདི་ནི་ཆེན་པོའི་བསྟན་པ་རྒྱལ་བས་གསུངས།།
ལྡོག་པ་གཞན་གྱི་གཞུང་དང་གཞུང་གཞན་ཡིན། །ཞེས་སོ། ། །
གསུམ་པ་དབྱེ་བ་ལ་ལྔ་སྟེ། གདུལ་བྱའི་དབང་གིས་དབྱེ་བ་དང་། བརྗོད་བྱ་རྗོད་
བྱེད་ཀྱི་དབང་གིས་དང༌། ལམ་ ཉམས་ སུ་ བླང་ བྱའི་དབང་གིས་དང༌། གཉེན་པོའི་དབང་
- ? {
} -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གིས་དང་། བདག་རྐྱེན་གྱི་དབང་གིས་དབྱེ་བའོ། །དང་པོ་ནི། ཝཱ་རཱ་ཎ་སཱིར་ལྔ་སྟེ་བཟང་པོ་ལ་
བདེན་པ་བཞི་བཟླས་པ་རྣམ་པ་བཅུ་གཉིས་སུ་གསུངས་པ་བདེན་པ་བཞིའི་དང་། གདུལ་བྱ་
ཐེག་ཆེན་གི་རིགས་ཅན་དབང་པོ་མཆོག་ཏུ་གྱུར་པ་ལ་བྱ་རྒོད་ཕུང་པོའི་རིར་མདོ་རྒྱས་འབྲིང་
གསུམ་དུ་བསྐོར་བ་མཚན་ཉིད་མེད་པའི་དང་། ཡུལ་ཡངས་པ་ཅན་ལ་སོགས་པར་གདུལ་བྱ་
ཐེག་པ་སྣ་ཚོགས་ལ་མོས་པ་ལ་དོན་དམ་རྣམ་པར་ངེས་པའི་ཆོས་ཀྱི་འཁོར་ལོའོ། །དེ་དག་ཀྱང་
གདུལ་བྱ་མཆོག་དམན་གྱི་བྱེ་བྲག་གིས། ཐེག་པ་ཆེ་ཆུང་དུ་སྣང་ངོ༌། །ཆེན་པོ་ལའང་ཕྱི་ནང་
གཉིས་སོ། །དེ་གཉིས་ཀྱི་ཁྱད་པར་ཡང་འཕགས་པ་གསང་བ་ལུང་བསྟན་པའི་མདོ་ལས། རྒྱུ་
ལ་མོས་པ་རྒྱུ་ཆོས་ཀྱི། །འཁོར་ལོ་རབ་ཏུ་བསྐོར་བྱས་ནས། །རྡོ་རྗེ་ཐེག་པའི་ཉེ་ལམ་གཅིག །
མ་འོངས་དུས་ན་འབྱུང་བར་འགྱུར། །ཞེས་གསུངས་པའི་ཚུལ་གྱིས། རྒྱུ་དང་འབྲས་བུ་ལམ་དུ་
བྱེད་པའི་དབང་དུ་བྱས་པའམ། ཡང་ན་ཚུལ་གསུམ་གྱི་སྒྲོན་མ་ལས། དོན་གཅིག་ནའང་མ་
རྨོངས་དང༌། །ཐབས་མང་དཀའ་བ་མེད་པ་དང༌། །དབང་པོ་རྣོན་པོའི་དབང་བྱས་ནས། །
སྔགས་ཀྱི་ཐེག་པ་ཁྱད་པར་འཕགས། །ཞེས་པས་དབང་པོ་རྣོ་རྟུལ་གྱི་དབང་དུ་བྱས་པའོ། །
གཉིས་པ་ནི་བརྗོད་བྱའི་དབང་གིས་བརྗོད་བྱ་རིགས་པས་མི་གནས་པ་ཀུན་རྫོབ་སྟོན་པ་དྲང་
དོན་དང༌། གནས་པ་དོན་དམ་གྱི་བདེན་པ་སྟོན་པ་ངེས་དོན་གྱི་མདོ་སྡེ་གཉིས་ཀྱིས་དྲང་དོན་
དང་ངེས་དོན་གྱི་དབྱེ་བ་དང་། དེ་རྗོད་བྱེད་ཀྱི་དབང་གིས་གསུང་རབ་ཡན་ལག་བཅུ་གཉིས་
སོ༑ ༑གསུམ་པ་བསླབ་པ་གསུམ་གྱི་ངོ་བོ་མདོ་ཙམ་དུ་སྟོན་པ་མདོ་སྡེ་དང་། ཚུལ་ཁྲིམས་ཀྱི་
བསླབ་པ་སྒྲུབ་པ་གཙོ་བོར་སྟོན་པ་འདུལ་བ་དང༌། ལྷག་པ་ཤེས་རབ་ཀྱི་བསླབ་པ་སྒྲུབ་པ་
གཙོ་བོར་སྟོན་པ་མངོན་པའི་སྡེ་སྣོད་དོ། །བཞི་པ་ནི། མཛོད་ལས། སྤྱོད་པ་རྣམས་ཀྱི་གཉེན་
པོར་ནི། །ཆོས་ཀྱི་ཕུང་པོ་མཐུན་པར་གསུངས། །ཞེས་པས་ཉོན་མོངས་པ་བརྒྱད་ཁྲི་བཞི་སྟོང་
གི་གཉེན་ པོར། ཆོས་ཀྱི་ཕུང་པོ་བརྒྱད་ཁྲི་བཞི་སྟོང་ངོ༌། །ལྔ་ པ་ལ་གསུམ་སྟེ། ཞལ་ནས་
- 2 ) 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣་
གསུངས་པ་དང་བྱིན་གྱིས་བརླབ་པ་དང་། རྗེས་སུ་གནང་བའི་བཀའོ། །དང་པོ་ནི། འཕགས་
པ་སྡུད་པ་ལ་སོགས་པའོ། །གཉིས་པ་སྐུ་གསུམ་ཐུགས་ཀྱིས་བྱིན་གྱིས་བརླབས་པ་ལ་བརྟེན་
ནས་བྱུང་པའི་བཀའ་རྣམས་ཏེ་ས་བཅུ་པའི་མདོ་དང༌། བརྒྱད་སྟོང་པ་དང་། ཤེར་སྙིང་ལྟ་བུའོ།།
གསུམ་པ་ནི་ཆོས་ཡང་དག་པར་སྡུད་པའི་མདོ་ལས་མཛད་པ་ཐམས་ཅད་ཚར་ནས་མྱ་ངན་
ལས་འདས་ཁར་ཞལ་ཆེམས་ཀྱི་ཚུལ་དུ་འཁོར་རྣམས་ལ། ང་མྱ་ངན་ལས་འདས་ནས་ངའི་
བཀའ་རྣམས་ལ་བསྡུ་བ་གྱིས་ཤིག །དེ་ཡང་འདི་སྐད་བདག་གིས་ཐོས་པ་དུས་གཅིག་ན།།
ཞེས་པ་དང་པོའི་ཚིག་གསུམ་གྱིས་གླེང་སློང་། བར་དུ་འདི་སྐད་དྲིས། དེའི་ལན་འདི་སྐད་
གསུང་ས་གཡོས་དང་འོད་བྱུང་བ་ལ་སོགས་པ་མཚམས་སྦྱོར་ གྱི་ཚིག་རྣམས་ཆུག །ཐ་མ་
བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ་ཞེས་པ་ཆུག་ལ་སྡུས་ཤིག་ཅེས་
གསུངས་པ་གླེང་གཞིའི་ལེའུ་ལ་སོགས་པའོ། །
གཉིས་པ་བསྟན་འཆོས་ཀྱི་དོན་ངོས་བཟུང་པ་ལ་གསུམ་སྟེ། སྒྲ་དོན། མཚན་
ཉིད། དབྱེ་བའོ། །དང་པོ་ནི་ཤས་ཅེས་པའི་བྱིངས་ལ། ཤ་ཤ་ས་ནའི་རྐྱེན་བྱིན་པས་འཆོས་པ་
སྟེ་༑ སློབ་མའི་རྒྱུད་རྒྱུ་ཕྱིན་ཅི་ལོག་གམ་ཉོན་མོངས་ཀྱི་སྒྲ་ལས་འཆོས་པའོ། །ཏྲ་ལ་ཏྲ་ཡ་ནའི་
རྐྱེན་བྱིན་པས་སྐྱོབ་པ་སྟེ། འབྲས་བུ་ངན་འགྲོ་དང་སྲིད་པ་ལས་སྐྱོབ་པའོ། །དེ་སྐད་དུ་ཡང་།
སློབ་དཔོན་འཕགས་པའི་ལྷས། ཉོན་མོངས་སྒྲ་རྣམས་མ་ལུས་འཆོས་པ་དང་། །ངན་འགྲོ་སྲིད་
ལས་སྐྱོབ་པ་གང་ཡིན་པ། །འཆོས་སྐྱོབ་ཡོན་ཏན་ཕྱིར་ན་བསྟན་འཆོས་ཏེ། །གཉིས་པོ་འདི་
དག་གཞན་གྱི་ལུགས་ལ་མེད། །ཅེས་གསུངས་པ་བཞིན་ནོ། །སྒྲ་དོན་དེ་བཀའ་ལ་ཡང་ཡོད་
མོད་ཀྱི་མཚན་ཉིད་མ་ཡིན་ནོ། །གཉིས་པ་ནི་རྒྱུད་བླ་མ་ལས། གང་ཞིག་རྒྱལ་བའི་བསྟན་པ་
འབའ་ཞིག་གི །དབང་བྱས་རྣམ་གཡེང་མེད་ཡིད་ཅན་གྱིས་བཤད། །ཐར་པ་ཐོབ་པའི་ལམ་
དང་རྗེས་མཐུན་པ། །དེ་ཡང་དྲང་སྲོང་བཀའ་བཞིན་སྤྱི་བོས་བླང་། །ཞེས་པས་རྩོམ་པ་པོ་ཚད་
- 2 [) 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ལྡན་བས་བཀའ་ལ་བརྟེན་ནས། དེའི་དགོངས་འགྲེལ་དུ་བྱས་ཤིང་ཐར་པ་ཐོབ་པ་དང་
རྗེས་སུ་མཐུན་པའོ། །རྩོམ་པ་པོ་ཚད་དང་ལྡན་པ་ནི་ས་ཐོབ་པའམ། དེ་ཙམ་མེད་ཀྱང་རིག་
པའི་གནས་ལྔ་ལ་མཁས་པའམ། ནང་ རིག་པ་ལ་མཁས་པའམ། ཡི་དམ་གྱི་ལྷའི་གནང་བ་
ཐོབ་པའམ། བླ་མ་བརྒྱུད་པའི་གདམས་པ་ཡོད་པ་ལ་སོགས་པ་ཡོན་ཏན་གང་རུང་དང་ལྡན་
པའོ། ། །
གསུམ་པ་དབྱེ་བ་ལ་གཉིས་ཏེ། སྤྱིའི་དབྱེ་བ་དང༌། སྐབས་སུ་བབ་པའི་དབྱེ་བའོ། །
སྔ་མ་ལ་ཡང་བྱེད་པ་ཆེ་ཤོས་ནས་དབྱེ་ན་གསུམ་སྟེ། བཤད་བྱ་བཀའི་སྒོ་ནས་དབྱེ་བ་དང༌།
བྱེད་པ་ལས་ཀྱི་དང༌། མཆོག་དམན་གྱི་སྒོ་ནས་དབྱེ་བའོ། །དང་པོ་ལ་གཉིས་ཏེ་ཐུན་མོང་གི་
དང༌། བྱེ་བྲག་སོ་སོའི་དགོངས་འགྲེལ་ལོ། །སྔ་མ་ནི་ཚིག་དང་དོན་གྱི་ཆ་གཏན་ལ་འབེབ་པ་
ལ་སྒྲ་ཚད་གཉིས་སོ། །གཉིས་པ་ལ་གསུམ་ལས། བཀའ་དང་པོའི་ལྟ་སྤྱོད་ཀྱི་ཆ་གསལ་བར་
བྱེད་པ་བཤད་མཛོད་ཆེན་མོ་དང༌། མཛོད་དང༌། འདུལ་བ་མདོ་རྩ་དེའི་རྗེས་སུ་འབྲང་བ་ལ་
སོགས་པའོ། །བར་པའི་ལྟ་བའི་ཆ་གསལ་བར་བྱེད་པ་ལ། དབུ་མ་རིགས་ཚོགས། མངོན་
རྟོགས་རྒྱན། འབུམ་ཊིཀ །བརྒྱད་སྟོང་དོན་བསྡུ་དང་བཞིར་གྲགས་པ་ལ། དང་པོ་ནི་ཀླུ་སྒྲུབ་
ཀྱིས། རྩ་བའི་ཤེས་རབ། ཞིབ་མོ་རྣམ་འཐག་རིགས་པ་དྲུག་ཅུཔ། སྟོང་ཉིད་བདུན་ཅུ་པ།
རྩོད་པ་བཟློག་པ། ཐ་སྙད་སྒྲུབ་པ་སྟེ་ཚོགས་དྲུག་ཏུ་བདེན་གཉིས་སུ་གཏན་ལ་ཕབ། བྱམས་
པས་མངོན་རྟོགས་རྒྱན་དུ། མངོན་པར་རྟོགས་པ་བརྒྱད་དུ་གཏན་ལ་ཕབ་བོ། །དེ་གཉིས་ཀ་
ཡང་མ་ནོར་ལ། འཆད་ཚུལ་མི་འདྲ་བ་ཇི་ལྟར་ཡིན་ཞེ་ན། མདོ་ཉིད་ལ་དངོས་དང་ཤུགས་ཀྱི་
བརྗོད་བྱ་མི་འདྲ་བ་གཉིས་ཡོད་པས། དེ་དག་གཏན་ལ་འབེབས་པའི་བསྟན་འཆོས་འཆད་
ཚུལ་མི་འདྲ་བ་ཡིན་ནོ། །དེ་ཡང་མདོ་ནས་དངོས་སུ་བརྗོད་པ་ལྟ་བའི་དམིགས་པ་ཆོས་ཐམས་
ཅད་རང་བཞིན་སྟོང་པ་ནི་རིགས་ཚོགས་ཀྱིས་གསལ་བར་བྱེད་ལ། ཤུགས་ལ་བསྟན་པ་ཡུལ་
- ? {} 1 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ཅན་ལམ་གྱི་རིམ་པ་ནི་མངོན་རྟོགས་རྒྱན་ནོ། །ཌོཀྵ་སེ་ནས་འབུམ་ཊིཀ་ཏུ་སྒོ་གསུམ་རྣམ་
གྲངས་བཅུ་གཅིག་དང༌། ཕྱོགས་གླང་གིས། བརྒྱད་སྟོང་དོན་བསྡུར་གཙོ་བོའི་དོན་སོ་གཉིས་
སུ་བཀྲལ་ལོ། །བཀའ་ཐ་མའི་ལྟ་བའི་ཆ་གསལ་བར་བྱེད་པ། དབྱེག་གཉེན་གྱིས་མཛད་པའི།
དམིགས་པ་བརྟག་པ། ཉི་ཤུ་པ། སུམ་ཅུ་པ་ལ་སོགས་པའོ། །ཕྱི་མ་གཉིས་ཀའི་སྤྱོད་པ་གསལ་
བར་བྱེད་པ་བསླབ་བཏུས། སྤྱོད་འཇུག །བྱང་ས་ལ་སོགས་པའོ། །གཉིས་པ་བྱེད་པ་ལས་ཀྱི་
དབང་གིས་ཟབ་མོའི་དོན་འགྲོལ་བར་ བྱེད་ པ་དང༌། རྒྱ་ཆེན་པོ་ སྡུད་པར་བྱེད་པ་དང༌།
འཁྲུགས་པ་གོ་རིམ་དུ་བསྡེབས་པའི་བསྟན་འཆོས་སོ། །གསུམ་པ་མཆོག་དམན་གྱི་དབང་
གིས། དོན་མེད་དོན་ལོག་དོན་དང་ལྡན། །ཐོས་རྩོད་སྒྲུབ་པ་ལྷུར་ལེན་དང་། །ངན་གཡོ་བརྩེ་
བྲལ་ སྡུག་བསྔལ་ སྤོང་། །བསྟན་ཆོས་དྲུག་ བྲལ་ གསུམ་དུ་འདོད། །ཞེས་པས་ ས་སྡེ་ལས་
དགུའོ། །
དོན་གཉིས་པ་སྐབས་སུ་བབ་པའི་དབྱེ་བ་ལ་གསུམ་ཏེ། མཛད་པ་པོའི་ཆེ་བའི་ཡོན་
ཏན། དེས་བསྟན་འཆོས་ཇི་ལྟར་མཛད། བསྟན་འཆོས་ཀྱི་རང་བཞིན་ནོ། །དང་པོ་ནི་ངོ་མཚར་
ཅན་གྱི་གཏམ་བདུན་ཏེ་དེ་ཡང་། ཡུལ་ལྷོ་ཕྱོགས་ཀྱི་རྒྱུད་གྲོང་ཁྱེར་ཨོ་ཤ་དེ་བར། རྒྱལ་པོ་དགེ་
བའི་གོ་ཆའི་སྲས་གཞོན་ནུ་ཞི་བའི་གོ་ཆ་ཞེས་བྱ་བར་གྱུར་ཏེ། རྣལ་འབྱོར་པ་ཞིག་གིས་ལས་
འབྲེལ་བརྟགས་ནས། འཇམ་དཔལ་རྣོན་པོ་ཡི་དམ་དུ་ཕོག་སྟེ། བསྒྲུབས་པས་དེས་བྱིན་གྱིས་
བརླབས་པར་གྱུར་ཏོ། །དེ་ཆེར་སྐྱེས་ནས། སང་རྒྱལ་སྲིད་ལ་དབང་བསྐུར་བའི་ནུབ་མོ་རྒྱལ་
བུའི་རྨི་ལམ་དུ་འཕགས་པ་ཁྲི་ལ་བཞུགས་ནས། བུ་ཅི་འདི་ནི་ངའི་སྟན་ཡིན་ཏེ། །ང་ནི་ཁྱོད་ཀྱི་
དགེ་བའི་བཤེས་གཉེན་ཡིན། ཁྱོད་དང་ང་གཉིས་སྟན་གཅིག་ལ་འདུག་པ། །འདི་ནི་ཚུལ་དང་
མཐུན་པ་མ་ཡིན་ནོ། །ཞེས་གསུངས་པ་རྨི་ནས། འཕགས་པས་རྒྱལ་སྲིད་འཛིན་དུ་མི་གནང་
བར་ཤེས་ནས། དེ་ཉིད་ཀྱི་ནུབ་མོ་བྲོས་ནས་ནཱ་ལེནྡྲར་རབ་ཏུ་བྱུང་ཞེས་ཀྱང་གྲགས་སོ།།
བ ! []3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇམ་དཔལ་གྱིས་བྱིན་གྱིས་བརླབས་ནས། རྒྱལ་སྲིད་ལ་མ་ཆགས་པར་ཆོས་ལ་བཞུད་པ་ནི།
ངོ་མཚར་བ་དང་པོའོ། །ཡང་ཁ་ཅིག་དེའི་ཚེ་རྟ་བཟང་པོ་ཞིག་ལ་ཞོན་ནས་རིང་དུ་བྲོས་པ་ན།
མཚོ་གཅིག་ཏུ་འཇུག་པ་བུད་མེད་གཅིག་གིས་བཟློག་ཅིང་། དུག་ཆུ་འཐུང་པ་ལས་ཀྱང་བཟློག།
དེའི་ཁྱོ་རྣལ་འབྱོར་པ་གཅིག་གིས་ཐེད་ཤ་ཐབས་ཀྱིས་བཙོས་ཏེ། ཤིང་སྐམ་མོ་ནི་རབ་འབར་
གྱིས། །ཤ་ནི་མི་རྗེན་ཚོས་པར་བྱ། །ངས་ནི་བྱས་པ་ཅི་ཡང་མེད། །འདི་ལ་མི་གསོལ་རིགས་མ་
ཡིན། །ཞེས་པས་འཚོ་བ་ཡང་སྦྱར་རོ། །དྲིན་ལན་དུ་རིན་པོ་ཆེའི་རྒྱན་ཕུལ་ཡང་མ་བཞེད་པར།
དེ་ལས་བྱང་ཆུབ་ཀྱི་མཆོག་ཏུ་སེམས་བསྐྱེད་ཅིང་གདམས་པ་ཐོབ་སྟེ། དེ་དག་ནི་འཇམ་དཔལ་
དང་སྒྲོལ་མའི་སྤྲུལ་པ་ཡིན་ཏེ། དེ་ལས་དངོས་སུ་སེམས་བསྐྱེད་པ་ནི། ངོ་མཚར་བ་གཉིས་
པའོ། །དེ་ནས་ནུབ་ཕྱོགས་སུ་སོང་སྟེ། རྒྱལ་པོ་ཞིག་གི་གཡོས་བྱས་པས་གཡོས་མ་ཆེན་པོ་
ཞེས་གྲགས་པ་ནི་ངོ་མཚར་བ་གསུམ་པའོ། །དེ་ནས་སོང་སྟེ་རྒྱལ་པོ་ཕ་རོལ་གྱི་དམག་དཔུང་
གིས་ཉེན་པའི་དམག་གི་དཔུང་བཟློག་པས་དམག་དཔོན་དཔའོ་ཞེས་གྲགས་པ་ནི་ངོ་མཚར་བ་
བཞི་པའོ། །ཡང་ཡུལ་གཞན་ཞིག་ཏུ་རྒྱལ་པོ་གཅིག་ལ་མཆོད་གནས་ཕྱི་ནང་སྡེ་གཉིས་ཡོད་
པས། གྲུབ་མཐའ་དང་ནུས་པ་འགྲན་ནས་གང་རྒྱལ་བའི་བསྟན་པ་ལ་འཇུག་པར་བྱས་པ་དང་།
དེར་བྱོན་ནས་ཕྱི་རོལ་པ་ཕམ་པར་བྱས་ནས་མུ་སྟེགས་པ་ཐམས་ཅད་ནང་པའི་བསྟན་ལ་
བཙུད་པས་རྩོད་པ་ཆེན་པོ་ཞེས་གྲགས་པ་ནི་ངོ་མཚར་བ་ལྔ་པའོ། །དེ་ནས་ནཱ་ལེནྡྲར་བྱོན་ནས་
མཁན་པོ་རྒྱལ་བའི་ལྷ་ཞེས་བྱ་བ་ལ་རབ་ཏུ་བྱུང་སྟེ། མིང་ཡང་ཞི་བའི་ལྟར་བཏགས་ནས་སྒྲུབ་
པ་ལ་ཞུགས་པས་ཡི་དམ་གྱི་ལྷའི་ཞལ་མཐོང་ཞིང་གནང་བ་བྱིན་ནས་ཐེག་ཆེན་གྱི་ཆོས་ཀྱི་ཚིག་
དོན་ཐམས་ཅད་ཐུགས་ལ་ཤར་ཞིང་སྐུ་ཉམས་སུ་བསྟར་མོད་ཀྱི། གཞན་རྣམས་གི་བཏང་
སྙོམས་པར་མཐོང་ནས་རབ་ཏུ་བྱུང་ནས་འཁོར་ལོ་གསུམ་གང་རུང་ལ་འབད་དགོས་པ་ལ།
འདི་ནི་བསམ་གཏན་དང་། ཀློག་པ་དང་། ཞལ་འདོན་བྱ་བ་གང་ཡང་མི་བྱེད་པ་འདི་ནི། བྷུ་སུ་
- 2 [) 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ཀུ་ཟ་ཉལ་འགྲོ་ཡིན་ནོ། །ཞེས་སྨྲ་ཞིང་གདོན་པར་འདོད་ནས། མདོ་གདོན་པའི་རི་མོས་
གཞོལ་བར་མཁན་པོ་ལ་ཞུས་པས་ཁོང་རང་ལ་དྲིས་ཤིག་ཅེས་ནས། དྲིས་པས་ཁས་བླངས་པ་
དང༌། གདན་དང་མཆོད་པ་བཟང་པོ་བཤམས་ནས། སྐྱེ་བོ་མང་པོ་ཚོགས་པ་ན་དེ་གདན་ལ་
བྱོན་ནས་སྔར་གྲགས་པའམ་མ་གྲགས་པ་གང་གདོན་པར་བྱ་ཞེས་པ་ལ། མ་གྲགས་པ་གདོན་
པར་ཞུས་པས། སྤྱོད་འཇུག་ཞལ་ཐོན་དུ་མཛད་ནས། འདི་ནི་བློ་གྲོས་མི་ཟད་པ་ཞིག་གོ །ཞེས་
གྲགས་པ་ནི་ངོ་མཚར་དྲུག་པའོ། །དེ་ལྟར་གསུམ་པ་ནས་དྲུག་པའི་བར་བསྟན་པ་ནས། མ་དཔེ་
རང་ལ་ཅུང་ཟད་ཆད་པ་འདྲ་འདུག་པས་དཔྱད། སོ་སོར་བཞུགས་པར་ཞུས་པས། བདག་ནི་གྲོལ་བ་དོན་
གཉེར་ལ། །བརྙེད་དང་བཀུར་སྟིས་འཆིང་མི་དགོས། །གསུང་ནས་མཆོད་རྟེན་དཔལ་ཡོན་
ཅན་དུ་བཞུད་དོ། །དེར་རྒྱ་གར་ལྷོ་ཕྱོགས་པ་དང་། ཤར་ཕྱོགས་པའི་ཟིན་བྲིས་པ་གཉིས་ཀྱིས་
ཚིགས་བཅད་དགུ་བརྒྱ་པ་དང༌། སྟོང་དུ་བྱུང་པ་མ་མཐུན་པ་དང༌། བསླབ་བཏུས་བལྟ་ཞེས་པ་
ཡང་མ་ཤེས་ནས། གཟུངས་ཐོབ་པའི་དགེ་སློང་གཉིས་འཁོར་བཞི་བཞི་དང་བཅས་པ་སློབ་
དཔོན་གྱི་དྲུང་དུ་བྱོན་ཏེ། སྤྱན་དྲངས་པས་མ་གནང་ནས་དེ་དག་གི་དོན་ཞུས་པས། ཚིགས་
བཅད་སྟོང་པོ་འདི་ཡིན་གསུང་། བསླབ་བཏུས་ང་ཉལ་ས་ན་ཚེར་མས་བྲིས་པ་ལྟ་བུ་ཅིག་ཡོད་
གསུང་པ་དང་། དེ་དག་གི་བཤད་པ་དང་སྒྲུབ་པའི་གདམས་ངག་ཀྱང་གནང་ཞེའོ། །དེ་ནས་
སློབ་དཔོན་གྱིས་ཀུན་ཏུ་རྒྱུའི་སྤྱོད་པ་བསྟན་ནས། ཀུན་ཏུ་རྒྱུ་ལྔ་བརྒྱ་ནང་པའི་བསྟན་པ་ལ་
བཙུད་ཞེས་ཀྱང་གྲག་གོ །དེ་ནི་ངོ་མཚར་བའི་གཏམ་བདུན་པའོ། །དེ་དག་ཀྱང་ཁྱད་པར་བསྡུ་
ན་ཁྱད་པར་ལྔ་སྟེ། རིགས་དང༌། ཕྱོགས་དང༌། སྒྲུབ་པ་དང༌། མཛད་པ་དང་། ངོ་མཚར་བའི་
ཁྱད་པར་དང་ལྡན་པའོ། །དང་པོ་ནི་སློབ་དཔོན་ཉིད་རྒྱལ་རིགས་ཏེ། དེའི་མཐུས་སྤྱོད་པ་
བཟང་ཞིང་གདུལ་བྱ་སྨིན་པར་བྱེད་པ་ལ་མཐུ་ཆེ་བའི་ཕྱིར་རོ། །གཉིས་པ་ཕྱོགས་ལས་མཆོག་
ཏུ་གྱུར་པ། རབ་ཏུ་བྱུང་བ་དང་། དེ་ལས་ཀྱང་དགེ་སློང་སྟེ། རབ་ཏུ་བྱུང་པའི་ཕྱོགས་དག་ནི། །
- 2
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོན་ཏན་ཚད་མེད་དག་དང་ལྡན། །ཚངས་སྤྱོད་དཔལ་ནི་མཆོག་ཡིན་ཏེ། །དགེ་སློང་སྡོམ་པ་
དག་ཏུ་བཞེད། །ཞེས་བཤད་ པ་ ཡིན་ནོ། །གསུམ་པ་སྒྲུབ་པ་སྙིང་པོར་མཛད་པ་ཡིན་ཏེ།
འཕགས་པ་འཇམ་དཔལ་གྱི་ཞལ་མཐོང་ཞིང་བྱིན་གྱིས་བརླབས་པས་ཡོན་ཏན་མང་པོ་ཡང་
བརྙེས་པ་ཡིན་ཏེ། བདག་ཀྱང་འཇམ་དབྱངས་བཀའ་དྲིན་གྱིས། །ཅེས་པ་དང༌། བཞི་པ་ནི་
ཚར་བཅད་པ་དང༌། ཆོས་དང་ཟང་ཟིང་གིས་ཕན་བཏགས་པས་རྗེས་སུ་བཟུང་བའི་སྒོ་ནས་
གདུལ་བྱ་དུ་མ་སྨིན་པར་མཛད་པ་ཡིན་ཏེ། ཕྱི་རོལ་པའི་རྩོད་པ་བཟློག་པ་དང་། མདོ་སྟོན་པ་
དང༌། ཀུན་ཏུ་རྒྱུ་མང་པོ་ཁ་ཟས་ཀྱིས་ཚིམ་པར་མཛད་ཅེས་གྲགས་པའི་ཕྱིར་རོ། །ལྔ་པ་ནི་
མཐུའི་ཁྱད་པར་དུ་མ་བསྟན་ཏེ། ཇི་ལྟར་ངོ་མཚར་ཅན་གྱི་གཏམ་བདུན་ལ་སོགས་པར་གྲགས་
པ་བཞིན་ནོ། །ཡང་ན་སྤོང་། སྒྲུབ། མཚར་གསུམ་དུའམ་འདུའོ། །པུ་ནྱ་ཤྲཱི་ན་རེ་གྲངས་ངེས་
མེད་གསུང་ངོ༌། །
གཉིས་པ་དེས་བསྟན་འཆོས་ཇི་ལྟར་མཛད་པ་ནི། ཉིད་ཀྱི་ཐུགས་ལ་འཁྲུངས་པ་
ལྟར། བྱང་སེམས་ལས་དང་པོ་པའི་བསླབ་བྱ། ཚིག་དོན་གཉིས་ཀ་རྒྱས་པར་སྟོན་པ་བསླབ་
བཏུས་དང༌། དོན་རྒྱས་ཚིག་བསྡུས་པ་སྤྱོད་འཇུག་དང་། ཚིག་དོན་གཉིས་ཀ་བསྡུས་པ་མདོ་
ཀུན་ལས་བཏུས་པ་དང་གསུམ་མཛད་དོ། །སྤྱོད་འཇུག་ནི་རྒྱུན་དུའང་ཞལ་འདོན་དུ་མཛད་དོ་
ཅེའོ། །དོན་གསུམ་པ་བསྟན་འཆོས་ཀྱི་རང་བཞིན་ལ་གསུམ་སྟེ། འདིར་བཤད་བྱ་ངོས་བཟུང་
བ་དང༌། དེ་གང་ཏུ་གཏོགས་བསམ་པ། གཞུང་གི་ལུས་སོ། །དང་པོ་ནི་བཀའ་བར་པའི་སྤྱོད་
པའི་ཆ་སྒྲུབ་པ་ཉམས་ལེན་དུ་བསྡུས་ཏེ་སྟོན་པ་ལས་དང་པོ་པས། མན་ངག་ལས་མ་ལྟོས་པ་
ཤེས་རབ་ཀྱི་ཕ་རོལ་ཏུ་ཕྱིན་པ་ཉམས་སུ་བླང་བའི་ཐབས་ཟབ་མོ་སྟོན་པའི་གཞུང་བྱང་ཆུབ་
སེམས་དཔའི་སྤྱོད་པ་ལ་འཇུག་པའོ། །གཉིས་པ་ནི། རིགས་སྡེ་སྣོད་གསུམ་ལས་མདོ་སྡེའི་སྡེ་
སྣོད་དེ། དེའི་མཚན་ཉིད་ལྡན་ཞིང་ལོ་ཙཱ་བས་ཀྱང་དེ་ལྟར་བརྩིས་སོ། །ཕྱོགས་གཉིས་ལས་ཕ་
- 2 ()
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
རོལ་ཏུ་ཕྱིན་པའོ། །དོན་ཐེག་པ་ཆེ་ཆུང་གཉིས་ལས་ཆེན་པོའོ། །གཞུང་བཀའ་དང་བསྟན་
འཆོས་གཉིས་ལས་བསྟན་འཆོས་སོ། །གསུམ་པ་ནི་རབ་ཏུ་བྱེད་པའི་ལུས་ནི་གཉིས་ཏེ་སྒྲ་དང་
དོན་ཏོ། །ཞེས་པས་འདིའི་གཞུང་ཚད་བམ་པོ་གཉིས་དང་། དོན་ནི་རྟེན་དང་བསམ་པ་དང༌།
སྦྱོར་བས་བསྡུས་པའི་སངས་རྒྱས་ཀྱི་རྒྱུ་ཚོགས་ཚང་བའོ། །སྤྱི་དོན་དང་པོ་བཤད་ཉན་བྱ་བའི་
ཆོས་ངོས་གཟུང་བསྟན་ཟིན་ཏོ། །
༈ དོན་གཉིས་པ་དེ་ཇི་ལྟར་བཤད་ཉན་བྱ་ཚུལ་ལ་གཉིས་ཏེ། འཆད་པ་པོའི་བྱ་བ་
དང༌། ཉན་པ་པོའི་བྱ་བའོ། །དང་པོ་ལ་གསུམ་སྟེ། འཆད་པ་པོའི་ཁྱད་པར་དང༌། བཤད་
ཐབས་ཀྱི་ཡན་ལག་དང༌། ཇི་ལྟར་བཤད་ཚུལ་ལོ། །དང་པོ་ནི་སྡུད་པ་ལས། སངས་རྒྱས་བྱང་
ཆུབ་མཆོག་ཞུགས་བྱང་ཆུབ་སེམས་དཔའ་དག །ཕ་རོལ་ཕྱིན་དང་བཅས་ཏེ་དགེ་བའི་བཤེས་
སུ་བསྟེན། །ཞེས་པའམ། མདོ་སྡེ་རྒྱན་ལས། བྱང་ཆུབ་སེམས་དཔའ་ཐོས་མང་དང་། །བདེན་
མཐོང་སྨྲ་མཁས་བརྩེ་བ་ཅན། །སྐྱོ་མེད་སྐྱེས་བུ་དམ་པ་ནི། །ཆེན་པོ་ཡིན་པར་ཤེས་པར་བྱ། །
ཞེས་དང༌། རྒྱ་ཆེན་ཐེ་ཚོམ་སྤོང་བ་དང་། །གཟུང་འོས་དེ་ཉིད་གཉིས་སྟོན་པ། །དེ་ནི་བྱང་ཆུབ་
སེམས་དཔའ་ཡི། །སྟོན་པ་ཕུན་སུམ་ཚོགས་པ་ཡིན། །ཅེས་པས་ཆོས་སྟོན་པའི་མཚན་ཉིད་
བཞི་ལྡན་ནམ། ཡང་ན་དགུ་ལྡན་ཏེ། སེམས་དཔའ་མཆོག་གི་སྟོན་པ་ནི། །འཇམ་ཞིང་རྒྱགས་
བྲལ་མི་སྐྱོ་དང༌། །གསལ་ཞིང་སྣ་ཚོགས་རིགས་པ་དང་། །གོ་ཞིང་ཟང་ཟིང་མེད་ཀུན་འགྲོ། །
ཞེས་སོ། །ཡང་ན་བཤེས་གཉེན་དུལ་བ་ཞི་དང་ཉེར་ཞི་བ། །ཡོན་ཏན་ལྷག་པར་བརྩོན་བྱས་
ལུང་གིས་ཕྱུག །དེ་ཉིད་རབ་ཏུ་རྟོགས་པས་སྨྲ་མཁན་ལྡན། །བརྩེ་བའི་བདག་ཉིད་སྐྱོ་ཡིད་
སྤངས་ལ་བརྟེན། །ཅེས་པས། སེམས་དང་ཆོས་ལ་དབང་བའི་ཡོན་ཏན་ལྔ་གཉིས་དང་ལྡན་
པའམ། ཡང་ན་འཆད་ཚུལ་བདུན་དང་ལྡན་པ་སྟེ། རྒྱལ་སྲས་ཚིག་ནི་མི་ཞན་པ། །སྙན་ཅིང་
ལེགས་བཤད་གྲགས་པ་དང༌། །ཅི་རིགས་པ་དང་ཟང་ཟིང་མེད། །རན་ཅིང་དེ་བཞིན་སྤངས་
- (
09 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཡིན། །ཅེས་གསུངས་སོ། །བློ་ཀ་དེ་བཞི་ནི་མདོ་སྡེ་རྒྱན་ལས་སོ། །གཞན་ཡང་ལུང་དུ་མ་
ལས། བཤེས་གཉེན་གྱི་མཚན་ཉིད་མང་དུ་གསུངས་མོད་ཀྱི། སོ་སོ་སྐྱེ་བོའི་འཆད་པ་པོ་རྣམས་
ལ་དེ་ཙམ་གྱི་ཡོན་ཏན་དང་ལྡན་པ་དཀའ་ཡང་། བཤད་པ་དོན་དུ་འགྱུར་བ་ལ་ཐ་ན་ཡང་མེད་
ཐབས་མེད་པའི་ཆོས་བཞི་དང་ལྡན་དགོས་ཏེ། མཁས་པའི་ཤེས་རབ་དང་ལྡན་པ་དང་། བརྩེ་
བའི་བསམ་པ་དང་ལྡན་པ་དང་། སྦྱོར་བ་བཟོད་པ་དང་ལྡན་པ་དང་། དགེ་བའི་བཤེས་གཉེན་
དུ་འོས་པའོ། །དང་པོ་ལ་གཉིས། བཤད་བྱའི་དོན་ལ་མཁས་པ་དང༌། འཆད་བྱེད་ཀྱི་ཚུལ་ལ་
མཁས་པའོ། །དང་པོ་ནི། སྤྱིར་རིག་པའི་གནས་ལྔའམ། ནང་རིག་པ་སྡེ་སྣོད་ཀུན་ལ་མཁས་
པའམ། དེ་ཙམ་མེད་ཀྱང༌། ལུང་རིགས་མན་ངག་དང་ལྡན་པས། གཞུང་དེའི་དོན་དང་། ཚིག་
རང་གིས་ངེས་པ་ངག་གིས་གསལ་བར་སྟོན་ནུས་པའོ། །གཉིས་པ་ནི། གང་ནས་བཤད་དང་
འབྲེལ། ཇི་ལྟར་བཤད་དང་འཐད། ཇི་ཙམ་བཤད་དང་རན། ཅེས་པ་དང༌། རྣར་སྙན་པ་དང༌།
བརྡ་དག་པ་དང་། ངག་འབྲེལ་བར་འཆད་པའོ། །དོན་གཉིས་པ་བརྩེ་སེམས་ནི། སྙན་གྲགས་
དང་རྙེད་བཀུར་ལ་མི་ལྟ་ཞིང་། ཕན་སེམས་ཀྱིས་ཆོས་འཆད་པའོ། །གསུམ་པ་ནི་ཆོས་འཆད་
དུས་ཀྱི་སྡུག་བསྔལ་དང༌། འཁོར་གི་ལོག་སྒྲུབ་དང་། གཞན་གྱིས་དྲིས་པའི་ལན་བཟོད་པའོ།།
བཞི་པ་ནི་སྒོ་གསུམ་གྱི་ཀུན་ཏུ་སྤྱོད་པ་ལ་ཁ་ན་མ་ཐོ་བ་མེད་པས། ཉན་པ་པོ་དད་པ་སྐྱེར་རུང་
ཞིང་སྐྱེ་བོ་གཞན་ལ་ཁ་བཟུང་མི་དགོས་པའོ། །ས་སྐྱ་པཎྜི་ཏས་མཁས་པ་འཇུག་པའི་སྒོ་ལས།
གཙང་མཁས་གཞན་ལ་ཕན་པར་འདོད། །ཅེས་པས། ཚུལ་ཁྲིམས་དག་པས་ལུས་ངག་གཙང་
བ༑ ཤེས་རབ་དག་པས་ལུང་རིགས་མཁས་པ། ལྷག་བསམ་དག་པས་གཞན་ལ་ཕན་པ་སྟེ།
སློབ་པོན་གྱི་མཚན་ཉིད་དེ་གསུམ་དུ་འདུས་པར་བཞེད་དོ། །
གཉིས་པ་བཤད་ཐབས་ཀྱི་ཡན་ལག་ནི། བཀའ་ཐམས་ཅད་ཕུན་གསུམ་ཚོགས་པ་
ལྔ་དང་། བསྟན་འཆོས་ཐམས་ཅད་རྩིས་འགོ་ལྔ་དང་། མན་ངག་ཐམས་ཅད་དགོས་དོན་ལྔས་
- 2 ] {） -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
འཆད་པའམ། ཡང་ན་སྟོན་པའི་ཆེ་བ་བརྗོད་པ་དང་། ཆོས་ཀྱི་ཆེ་བ་བརྗོད་པ་དང་། འཆད་པ་
པོའི་བཤད་ཚུལ་དང་། ཉན་པ་པོས་ཉན་ཚུལ་ཏེ་བཞིའམ། ཁ་ཅིག་དཀྱུས་ཀྱི་ས་བཅད། དོན་
གྱིས་ཁོག་དབུབ། ཚིག་གིས་འབྲུ་གཉེར་བ་གསུམ་གྱིས་འཆད་དོ། །ཡང་རྣམ་པར་བཤད་པའི་
སྒོ་བསྡུ་བ་ལས་སྒོ་བཅུ་བཞི་དང་དྲུག་ལ་སོགས་པར་འཆད་མོད་ཀྱི། འོན་ཀྱང་རྣམ་བཤད་
རིགས་པ་ལས། གང་དག་བདག་པས་བློ་དམན་པའི། །མདོ་རྣམས་འཆད་འདོད་དེ་དག་ལ། །
མན་ངག་ཅུང་ཞིག་སྦྱིན་པར་བྱ། །དེ་ལ་མན་ངག་འདི་ཡིན་ཏེ། །དགོས་པ་བསྡུས་པའི་དོན་
བཅས་དང་། །ཚིག་དོན་བཅས་དང་མཚམས་སྦྱར་བཅས། །བརྒལ་ལན་བཅས་དེ་བསྙད་པར་
བྱ༑ ༑ཞེས་གསུངས་པ་དེ་ཁོ་ན་ལེགས། དེ་དག་ཀྱང་གསུམ་དུ་འདུ་སྟེ། བརྗོད་བྱའི་དོན་
བསྟན་པ་དང་། རྗོད་བྱེད་ཀྱི་གཞུང་བཤད་པ་དང༌། འབྲེལ་བ་རྒལ་ལན་གྱིས་གཏན་ལ་
དབབ་པའོ། །དང་ པོ་ལ་ གསུམ་ཏེ། གང་ནས་འོངས་ པའི་འབྲེལ། གང་ ཕྱིར་བཀོད་ པའི་
དགོས་པ། གང་བརྗོད་པའི་བརྗོད་བྱ་ངོས་གཟུང་བ་སྟེ། དེ་དག་གིས་བཤད་ན། སློབ་མས་
དོན་གོ་ཆེའོ། །གཉིས་པ་ནི། འཐེམ་སྦྱོར་གྱི་སྒོ་ནས། ཁྱད་པར་གྱི་གཞི་བཏུང་བ་ངག་དོན་དུ་
བླང་བ་དང་། ཉེས་སྤོང་གི་སྒོ་ནས་ཁྱད་པར་གྱི་ཆོས་བཤད་པས་ཚིག་གི་དོན་དང༌། ངག་ཚིག་
གཉིས་ཀྱིས་སྐབས་ཀྱི་བརྗོད་བྱ་དངོས་ཤུགས་ལ་ཇི་ལྟར་བསྟན་པའི་ཚུལ་གསུམ་གྱིས་བཤད་
པས་གཞུང་མཁས་སོ། །གསུམ་པ་ནི། བསམ་པས་མ་རྟོགས་པའི་རྒོལ་བ་དགོད་པ་དང༌།
བསམ་པས་གསལ་བར་སྟོན་པར་བྱེད་པའི་ལན་གདབ་པ་དང༌། དེ་ལ་ཤེས་བྱེད་དགོད་པ་
གསུམ་གྱིས་བསྟན་པས། དོན་གྱི་མཐའ་རྟོགས་པར་འགྱུར་རོ། །ཡང་ན་དགོས་དོན་བསྡུས་
དོན། ཚིག་དོན་གསུམ་གྱིས་བསྟན་པས། འཆད་པ་པོས་འཆད་བདེ། ཉན་པ་པོས་ཉན་བདེ།
ཐུན་མོང་དུ་འཇུག་ལྡོག་བདེའོ། །བཤད་ཐབས་ཀྱི་ཡན་ལག་བཤད་ཟིན་ཏོ། ། །
དོན་གསུམ་པ་ཇི་ལྟར་འཆད་པའི་ཚུལ་ལ་གསུམ་སྟེ། མགོ་སྨོས་རྣམ་སྤྲོས་གོ་
- 2
]
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་ལ། །ཅེས་པའི་ཚུལ་གྱིས་གདུལ་བྱའི་དབང་གིས་བསྡུས་འབྲིང་རྒྱས་པར་བསྟན་པ་དང་།
དགོས་པའི་དབང་གིས་མཚན་ཉིད་གཏན་ལ་དབབ་བྱ་དང༌། སྒྲུབ་པ་ཉམས་སུ་བླང་བྱར་
བཤད་པ་དང༌། རང་འཇུག་པའི་དབང་གིས་སྦྱོར་དངོས་མཇུག་དང་ལྡན་པར་བཤད་པའོ། །
དེ་ལ་གསུམ་ལས། སྦྱོར་བ་ནི་བཀོད་པ་བཤམ་པ་དང་། བདུད་ཚར་གཅོད་པའི་གཟུངས་
སྔགས་འདོན་པ་དང་། འཁོར་ལོ་བྱམས་པས་ཁྱབ་པར་བྱ་བའོ། །དངོས་གཞི་ནི། ཚིག་དོན་ལ་
སེར་སྣ་མེད་པས་སྦྱིན་པ་དང་། དེ་བར་སྒོ་གསུམ་མི་དགེ་བ་སྡོམ་པས་ཚུལ་ཁྲིམས་དང༌།
འཆད་པའི་དཀའ་སྤྱད་བཟོད་པས་བཟོད་པ་དང༌། སྤྲོ་དགའ་དང་བཅས་ནས་འཆད་པས་
བརྩོན་འགྲུས་དང༌། མ་གཡེངས་པར་འཆད་པས་བསམ་གཏན་དང༌། གོང་འོག་གི་དོན་ལ་
དཔྱོད་ཅིང་འཆད་པས་ཤེས་རབ་སྟེ། དྲུག་ ལྡན་ནོ། །གསུམ་པ་ནི། ནོངས་པ་བཟོད་པར་
གསོལ་བ། དགེ་བ་བསྔོ་བ། མི་དམིགས་པའི་རྒྱས་གདབ་པའོ། །
དོན་གཉིས་པ་ཉན་པ་པོའི་བྱ་བ་ལ་གསུམ་སྟེ། ཉན་པ་པོའི་ཁྱད་པར། མཉན་
ཐབས་ཀྱི་ཡན་ལག །ཇི་ལྟར་མཉན་ཚུལ་ལོ། །དང་པོ་ནི། ང་རྒྱལ་སྤངས་ཤིང་དད་དང་ལྡན།།
བླ་མ་ལ་གུས་གཏོང་བར་ཕོད། །ཆོག་མི་ཤེས་ཤིང་དོན་དུ་གཉེར། །སྡུག་བསྔལ་དཀའ་བ་མང་
སྤྱོད་པ། །ཞེས་ཁྱད་པར་བདུན་ལྡན་ནམ། ཨརྱ་དེ་བས། གཟུར་གནས་བློ་ལྡན་དོན་གཉེར་
བ༑ ཉན་པོ་སྣོད་ཅེས་བྱ་བར་བཤད། །ཅེས་པ་དང་། དེའི་སྟེང་དུ། འགྲེལ་པ་ལས་ཆོས་དང་
ཆོས་སྨྲ་བ་ལ་གུས་པ། རྣ་གཏོད་པ་སྟེ། ལྔ་དང་ལྡན་པའམ། འོན་ཀྱང་མཉན་པ་དོན་དུ་འགྱུར་
བ་ལ་མེད་ཁ་མེད་ཆོས་ གསུམ་ལྡན་དགོས་ཏེ། རྟོགས་པར་ནུས་པའི་བློ་གྲོས། སྒྲུབ་པར་
འདོད་པའི་དད་པ། དོན་དུ་གཉེར་བའི་འདུན་པའོ། །ས་སྐྱ་པཎྜིཏས། མཁས་པ་འཇུག་པའི་
སྒོ་ལས། བློ་གསལ་ཤེས་འདོད་བླ་མ་གུས། །ཅེས་པས། རང་བཞིན་གྱིས་བློ་གསལ་བ། རྩོལ་
བས་ཤེས་པར་འདོད་པ། དད་པས་བླ་མ་ལ་གུས་པ་སྟེ། སློབ་མའི་མཚན་ཉིད་དེ་གསུམ་དུ་
-2 1
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། [༣
འདུའོ། །ཞེས་གསུངས་སོ། །གཉིས་པ་ལའང་གསུམ་སྟེ། དགེ་བའི་བཤེས་གཉེན་བསྟེན་པ་
དང༌། འཚོ་བའི་ཡོ་བྱད་བསགས་པས་སྦྱོར་བ་ཐོས་པའི་རྐྱེན་བསམ་པ་དང་། དངོས་གཞི་རྣ་
བླགས་ཏེ་ཉན་པ་དང་། བསམ་ལྟ་དྲི་བས་མཇུག་ནན་ཏན་ཕུན་སུམ་ཚོགས་པས་མཐར་ཕྱིན་
པར་བྱ་བའོ། །གསུམ་པ་ནི་མདོ་ལས། རང་ལ་ནད་པ་དང༌། ཆོས་ལ་སྨན་དང༌། འཆད་པ་པོ་
ལ་སྨན་པ་དང་། ཉན་པ་ལ་ནད་འཚོ་བའི་འདུ་ཤེས་བཞི་དང་ལྡན་པའམ། ཡང་ན་སྣོད་ཀྱི་སྐྱོན་
གསུམ་སྤངས་ལ་མཉན་པའམ། ཡང་ན་མཉན་པ་ལམ་དུ་འགྱུར་བའི་མཉན་ཚུལ་གསུམ་སྟེ།
སེམས་བསྐྱེད་བྱ་བ་དང་། རྐྱེན་ཚོགས་པ་ལ་དགའ་བ་བསྒོམ་པ་དང༌། གུས་པའི་སྤྱོད་ལམ་
གྱིས་འདུག་པ་གསུམ་གྱིས་སྦྱོར་བ་དང༌། མེ་ཏོག་འབུལ་བ་ལ་སོགས་པས་སྦྱིན་པ་དང་། རྣམ་
བཤད་རིགས་པ་ལས། ང་རྒྱལ་དང་ནི་མ་དད་དང༌། །དོན་དུ་གཉེར་བ་མེད་ཉིད་དང༌། །ཕྱི་
རོལ་རྣམ་གཡེང་ནང་དུ་བསྡུས། །སྐྱོ་བས་ཉན་པ་དྲི་མ་ཡིན། །ཅེས་པས། ཉན་པ་པོའི་དྲི་མ་
དྲུག་དག་པའམ། ཁ་ཕུབ། ཞབས་རྡོལ། དྲི་མ་ཅན་ཏེ་སྣོད་ཀྱི་སྐྱོན་གསུམ་གྱིས་དག་པས་ཚུལ་
ཁྲིམས་དང༌། དཀའ་སྤྱད་བཟོད་པས་བཟོད་པ། སྤྲོས་པས་བརྩོན་འགྲུས། རྩེ་གཅིག་པས་
བསམ་གཏན། ཟིན་པ་སྐྱོང་། ཐད་ཀ་འཛིན། གོང་འོག་གི་དོན་ལ་དཔྱོད་ཅིང་ཉན་པས་ཤེས་
རབ་སྟེ། དྲུག་དང་ལྡན་ པས་ དངོས་གཞི། བསོད་ནམས་བསྔོ་བ། མི་དམིགས་པའི་རྒྱས་
གདབ་པ། གཏང་རག་གི་ཕྱག་བྱ་བ་གསུམ་གྱིས་འཇུག་གོ །ཆོས་དེ་ཇི་ལྟར་བཤད་ཅིང་མཉན་
པའི་ཚུལ་བཤད་ཟིན་ཏོ། །
གསུམ་པ་ལ་གསུམ་སྟེ། སྤྱིར་ཆོས་ཉན་བཤད་བྱས་པ་ཙམ་དང་། བྱེ་བྲག་ཏུ་ཐེག་
པ་ཆེན་པོ་དང༌། སྒོས་སུ་ཚུལ་འདིས་བྱས་པའི་འབྲས་བུའོ། །དང་པོ་ནི་བྱམས་པ་སེངྒེ་སྒྲས་
ཞུས་པའི་མདོ་ལས། ཟང་ཟིང་གི་སྦྱིན་པ་བས་ཕུལ་ཏུ་ཕྱིན་པ་དང་། ཕན་འདོགས་པའི་མཆོག་
ཡིན་པ་དང༌། སྟོན་པ་ལ་མཆོད་པ་བླ་ན་མེད་པར་འགྱུར་བ་དང་གསུམ་གསུངས་ཏེ། སྟོང་
བ 2
1
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་འཇིག་རྟེན་ཁམས་འདི་གསེར་དག་གིས། །བཀང་སྟེ་གང་ལ་སྦྱིན་པ་བྱིན་པ་བས། །
ཚིག་བཞིའི་ཚིགས་སུ་བཅད་པ་གཅིག་བརྗོད་ན། །དེའི་ཕན་ཡོན་ཅི་འདྲ་དེ་ལ་མེད། །ཅེས་པ་
དང༌། ཕན་འདོགས་བྱེད་པར་འདོད་པ་གང་དག་གིས། །སྲིད་པ་གསུམ་གྱི་སེམས་ཅན་ཐམས་
ཅད་ཀྱི། །བདེ་བ་གང་དག་ཡོད་པ་དེ་དག་ཀུན། །སེམས་ཅན་གཅིག་ལ་སྦྱིན་པར་བྱིན་པ་
བས། །གང་གིས་དེ་ལ་སངས་རྒྱས་ལུགས་ཀྱིས་ནི། །ཚིག་བཞིའི་ཚིགས་སུ་བཅད་པ་གཅིག་
བསྒྲགས་ན། །དེ་ནི་ཤིན་ཏུ་ཕན་ཐོགས་མཆོག་ཡིན་ནོ། །དེས་ནི་སྡུག་བསྔལ་ཀུན་ལས་གྲོལ་
བར་འགྱུར། །ཅེས་དང༌། མི་གང་ཞིག་གིས་གང་གའི་བྱེ་སྙེད་ཀྱི། །འཇིག་རྟེན་ཁམས་འདི་
གསེར་གིས་བཀང་བྱས་ནས། །དགའ་མཆོག་སེམས་ཀྱིས་རྒྱལ་ལ་ཕུལ་བ་བས། །གང་གིས་
སེམས་ཅན་གཅིག་ལ་ཚིགས་བཅད་བྱིན། །ཚིགས་བཅད་བྱིན་པ་སྙིང་རྗེས་སྒྲུབས་དེ་ལ། །
ཆར་ཡང་མི་ཕོད་གྲངས་སུའང་མ་ཡིན་ན། །གཉིས་དང་གསུམ་དུ་བགྲང་དུ་ག་ལ་ཡོད། །ཅེས་
གསུངས་པ་ རིམ་པ་བཞིན་ནོ། །གཞན་ཡང་སུ་དག་ཟང་ཟིང་མེད་པའི། །ཆོས་ཀྱི་སྦྱིན་པ་
མཆོག་སྦྱིན་པ། །དེའི་ཕན་ཡོན་རྣམ་བཅུ་ནི། །འཇིག་རྟེན་མགོན་གྱིས་རབ་ཏུ་བཤད། །ཅེས་
པ་ལ་སོགས་པ་མང་དུ་གསུངས་སོ། །མཉན་པའི་ཕན་ཡོན་ཡང་། ཤེས་རབ་རྒྱས་བྱེད་པ་ཡང་
ཐོས་པ་སྟེ། །ཅེས་པ་སྟེ། ཡང་། ཐོས་པས་སྡིག་ལས་ལྡོག་པར་བྱེད། །ཐོས་པས་དོན་རྣམས་
རྟོགས་པར་བྱེད། །ཐོས་པས་དོན་མ་ཡིན་པ་སྤོང་། །ཐོས་པས་མྱ་ངན་འདས་པ་ཐོབ། །ཅེས་པ་
དང༌། ཐོས་པ་གཏི་མུག་མུན་སེལ་སྒྲོན་མེ་ཡིན། །རྐུན་པོ་ལ་སོགས་མི་འཁྱེར་ནོར་གྱི་མཆོག །
ཀུན་ཏུ་རྨོངས་པའི་དགྲ་འཇོམས་མཚོན་ཆ་སྟེ། །ཡ་རབས་རྣམས་དང་འཕྲད་ན་སྐྱེས་ཀྱི་མཆོག།
སྨྲ་ལྕེ་བདེ་འགྱུར་ཁྱད་པར་ཅན་གྱི་རྒྱུ། །ཞེས་པ་ལ་སོགས་པ་མང་དུ་གསུངས་སོ། །གཉིས་པ་
ནི༑ ལ་ལས་གང་གའི་ཀླུང་གི་བྱེ་སྙེད་ཞིང་རྣམས་ན། །སེམས་ཅན་ཇི་སྙེད་འཁོད་ཀུན་དགྲ་
བཅོམ་ཉིད་བཏུལ་བས། །ཅེས་པ་དང༌། ཤེས་རབ་ཀྱི་ཕ་རོལ་ཏུ་ཕྱིན་པ་ལས་ཀྱང་། གལ་ཏེ་
- 2
] ./ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ཀུན་དགའ་བོ་ཁྱོད་ཀྱིས་ཉན་ཐོས་ཀྱི་ཐེག་པ་པའི་གང་ཟག་ལ་ཉན་ཐོས་ཀྱི་ཆོས་བསྟན་ལ།
ཆོས་བསྟན་པ་དེས་ཀྱང་གང་སྟོང་གསུམ་གི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སེམས་
ཅན་ཐམས་ཅད་དགྲ་བཅོམ་པ་ཉིད་མངོན་དུ་བྱས་པར་གྱུར་ཀྱང་། ད་དུང་ཉན་ཐོས་ཁྱོད་ཀྱིས་
བྱ་བ་བྱས་པར་མི་འགྱུར་རོ། །ཀུན་དགའ་བོ་གལ་ཏེ་ཁྱོད་ཀྱིས་བྱང་ཆུབ་སེམས་དཔའ་སེམས་
དཔའ་ཆེན་པོ་ལ། ཤེས་རབ་ཀྱི་ཕ་རོལ་ཏུ་ཕྱིན་པའི་ཆོས་ཚིག་གཅིག་གཅིག་བསྟན་ནས་
བཤད་ན། ཉན་ཐོས་ ཁྱོད་ ཀྱིས་ང་མཉེས་པར་བྱས་པར་འགྱུར་རོ། །ཅེས་པ་ལ་སོགས་པ་
བཤད་པའི་ཕན་ཡོན་དང་། མཉན་པའི་ཕན་ཡོན་མང་དུ་གསུངས་སོ། །གསུམ་པ་ནི་ཆོས་ཀྱི་
རང་བཞིན་ངོས་བཟུང་བས་ཉན་པ་པོ་འཇུག་ལྡོག་གི་དམིགས་ཕྱེད་ལ། ཡན་ལག་དེ་དག་
གིས་བཤད་ཉན་བྱས་པས་བཤད་ཉན་བདེ་ཞིང་། ཚུལ་དེ་དག་གིས་བཤད་མཉན་བྱས་པས་
བཤད་མཉན་ལམ་དུ་འགྱུར་བ་དང༌། ཕན་ཡོན་མཐོང་བས་དེ་ལ་འཇུག་པར་འགྱུར་རོ། །
དེ་ལྟར་སྤྱི་དོན་གསུམ་གྱིས་གཏན་ལ་ཕབ་པའི་ཆོས་འདི་ནི། གང་ནས་བརྒྱུད་དེ་
འོངས་ན། མཛད་པ་པོ་སློབ་དཔོན་ཤཱན་དེ་བ། པཎྜིཏ་སརྦ་ཀུ་ཊ་ར་ཎེ་བྷ་དྲ། ཤཱཀྱ་མ་ཏི། པྲཛྙཱ་
བྷ་དྲ། གུ་ན་པུ་ཎེ། ཛེ་ཏ་རི། པུ་ནྱ་ཤྲཱི་མི་ཏྲ། བླ་མ་ས་སྐྱ་པ་ཆེན་པོ། བླ་མ་རྗེ་བཙུན་པ། བླ་མ་
ཆོས་རྗེ་པཎྜིཏ། བླ་མ་འཕགས་པ། བླ་མ་ཡེ་ཤེས་རིན་ཆེན། བླ་མ་འཇམ་དབྱངས་ཆེན་པོ། དེ་
ལ་ཁོ་བོས་ལེགས་པར་ཐོས་ཅིང་། བརྒྱུད་པ་གཉིས་པ་ནི། པཎྜིཏ་གུ་ན་པུ་ཎེ་ཡན་ཆད་གོང་
དང་འདྲ་ལ། སུ་མ་ཏི་ཀིརྟི། རྔོག་ལོ་ཙཱ་བ། གྲོ་ལུང་། ཞང༌། ཕྱུ་པ། གཙང་ནག་པ་ནས་བརྒྱུད་
ནས། མཁན་པོ་ བྱང་ ཚུལ། ལྷ་བཙུན་དགོན་ གསར་ བ། སློབ་དཔོན་དཀོན་མཆོག་ བསོད་
ནམས་ལ་བདག་གིས་ཞུས་སོ། །གང་གིས་གཏན་ལ་དབབ་པར་བྱ་བ་སྤྱིའི་དོན་བསྟན་ཟིན་ཏོ།།
༈ དེས་གཏན་ལ་ཕབ་པའི་གཞུང་དོན་ལ་གཉིས་ཏེ། མཚན་དོན་དང་གཞུང་དོན་ནོ། །
དང་པོ་ལ་དགོས་པའི་དོན། བསྡུས་པའི་དོན། ཚིག་གི་དོན་དང་གསུམ་མོ། །དང་པོ་ལ་གཉིས་
- 2 Y 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༑ སྤྱིར་མིང་ཙམ་བཏགས་པའི་དགོས་པ་དང་། བྱེ་བྲག་སོ་སོར་སྨོས་པའི་དགོས་པའོ། །དེ་
་གསུམ་སྟེ། རྒྱ་སྐད་སྨོས་པའི་དགོས་པ་དང་། བོད་སྐད་སྨོས་པའི་དགོས་པ་དང་། གཉིས་
སྨོས་པའི་དགོས་པའོ། །དང་པོ་ནི་ཆོས་ཁུངས་བཙུན་པ་དང༌། སཾ་སྐྲྀ་ཏའི་སྐད་ཀྱི་བག་
གས་བཞག་པའི་དགོས་པའོ། །གཉིས་པ་ནི་གླེགས་བམ་བཙལ་སླ་བ་དང་། དབང་པོ་རྣོན་
ས་གཞུང་གི་དོན་མཚན་དོན་ཙམ་གྱིས་བདེ་བླག་ཏུ་རྟོགས་པའོ། །གསུམ་པ་ནི་ལོ་པཎ་
དྲིན་དུ་གཟོ་བ་དང༌། དེ་དག་སྒྲ་ལ་མཁས་པར་གོ་བའོ། །བསྡུས་དོན་ལ་གསུམ་སྟེ། མཚན་
ར་ལ་གདགས་པའི་གཞི། ཇི་ལྟར་བཏགས་པའི་མཚན། དེ་ལྟར་འདོགས་པའི་རྒྱུ་མཚན་ནོ།།
ར་པོ་ནི་བརྗོད་བྱ་རྟེན་དང་། བསམ་པ་དང་། སྦྱོར་བ་སྟེ། རྫོགས་པའི་སངས་རྒྱས་ཀྱི་རྒྱུ་མ་
ར་བ་མེད་པའི་ཐེག་ཆེན་གི་གཞུང་ངོ༌། །རྗོད་བྱེད་ལེའུ་བཅུ། གློ་ཀ་སྟོང་ལ་བམ་པོ་གཉིས་སུ་
ས་པ་སྟེ། གདགས་གཞི་དེ་གཉིས་སོ། །གཉིས་པ་ནི། དེ་ལ་བྱང་ཆུབ་སེམས་དཔའི་སྤྱོད་པ་
་འཇུག་པ། ཞེས་བཏགས་སོ། །གསུམ་པ་ནི་དཔེ་ལ་མཚན་དུ་བཏགས་པ། གནས། དུས།
_བ་པོ། གཞུང་ཚད་ལ་སོགས་པའི་སྒོ་ནས་བཏགས་པ་ཡོད་ཀྱང་། འདི་བརྗོད་བྱའི་དོན་ལ་
ཚན་བཏགས་པའོ། །གསུམ་པ་ཚིག་གི་དོན་ལ་གཉིས་ལས། ཐོག་མར་རྒྱ་སྐད་དང༌། བོད་
ད་ ཤན་ སྦྱར་ ན། བོ་ དྷི། བྱང་ཆུབ། སྭ་ ཏ། སེམས་ དཔའ། ཙརྱ། སྤྱོད་ པ། ཨ་ བ་ཏཱ ར།
འཇུག་པའོ། །ཚིག་དོན་སོ་སོར་ཕྱེ་ན། བྱང་བ་ནི་སྤངས་པ། ཆུབ་པ་ནི་རྟོགས་པ། སྤངས་
གས་ཕུན་སུམ་ཚོགས་པ་རབ་ཀྱི་མཐར་ཐུག་པ་ནི། སངས་རྒྱས་ཏེ་མཐར་ཐུག་གི་འབྲས་བུ་
ན་ལ། གནས་སྐབས་ཀྱི་འབྲས་བུ་ནི་ལམ་མངོན་པར་རྟོགས་པ་ལྔ་ལ་བྱང་ཞིང་། དེ་དག་གི་
གས་པ་རྒྱུད་ལ་ཤར་བས་ཆུབ་པའོ། །འབྲས་བུ་དེ་གཉིས་སེམས་ཅན་གྱི་དོན་དུ་ཐོབ་པར་བྱ་
སམ་པ་ནི། སེམས་ཞེས་བྱ་ལ། དེ་རྐྱེན་གཞན་གྱིས་མི་ལྡོག་པར་འཇུག་པས་དཔའ་བ་ཡིན་
ནང་དེའི་སྤྱོད་པ་ཕ་རོལ་ཏུ་ཕྱིན་པ་དྲུག་གམ། བསླབ་པ་གསུམ་མམ། སྨོན་འཇུག་གཉིས་སོ།།
- 2 ]
G



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
དེ་ལ་སྦྱོར་བའི་སྒོ་ནས་འཇུག་པའི་ཐབས་དང་བཅས་པ་སྟོན་པས་འཇུག་པའོ། །སྐབས་འདིར་
བམ་པོ་དང་པོ། ཞེས་པ་ཞིག་འབྱུང་བར་མངོན་ནོ། །ཕྱག་འཚལ་ལོ་ཞེས་པ་ཡན་ཆད་ནི། ཡི་
གེ་པའམ་ལོ་ཙྪ་བའི་ཕྱག་ཡིན་ཅེས་ཏེ། བཀའ་བཅད་བགྲོས་སུ་བསྟུན་པ་ལྟར་ན། མདོ་སྡེའི་
སྡེ་སྣོད་དུ་གཏོགས་པའམ། ཡང་ན་དཀོན་མཆོག་གསུམ་ལ་ཕྱག་འཚལ་བ་སྟེ། གཉིས་དངོས་
སུ་སྨོས་ཅིང་། ཆོས་དེ་གཉིས་ཀྱི་ཐུགས་ལ་མངའ་བར་ཤུགས་ལ་བསྟན་ནོ། །
གཞུང་གི་དོན་ལ་གསུམ་སྟེ། རྩོམ་པ་ལ་འཇུག་པ་ཀླད་ཀྱི་དོན་དང་། གང་བརྩམ་
པར་བྱ་བ་གཞུང་གི་དོན་དང་། བརྩམས་པ་མཐར་ཕྱིན་པ་མཇུག་གི་དོན་ནོ། །དང་པོ་བློ་ཀ་
གསུམ་སྟེ། དེ་ལ་དངོས་སུ་བསྟན་པའི་དོན་དང་། ཤུགས་ཀྱིས་བསྟན་པ་དགོས་འབྲེལ་ལོ། །
དང་པོ་ལ་གསུམ་སྟེ། མཆོད་པར་བརྗོད་པ། བཤད་པར་དམ་བཅའ་བ། ཁེངས་བསྐྱུང་བའོ།།
དེ་ལྟར་གསུམ་ག་ལའང་དོན་གསུམ་གྱིས་འཆད་པ་ལས། དང་པོ་མཆོད་བརྗོད་ལ། དགོས་པ།
བསྡུས་པ། ཚིག་གི་དོན་ཏེ་གསུམ་མོ། །དང་པོ་ལའང་གསུམ་སྟེ། སྤྱིར་མཆོད་བརྗོད་བྱས་པའི་
དགོས་པ་དང༌། ཀླད་དུ་བྱས་པ་དང༌། ཡི་གེར་བཀོད་པའི་དགོས་པའོ། །དང་པོ་ནི་ཡུལ་ཁྱད་
པར་དུ་འཕགས་པ་ལ། བསམ་པ་དང་བས་ཡོན་ཏན་རྗེས་སུ་བརྗོད་པའི་ཕྱག་བཙལ་བ་ལས་
མཐོང་བ་དང་། མ་མཐོང་བའི་ཕན་ཡོན་འབྱུང་བས་བསོད་ནམས་ཐོབ་ཅིང་བྱང་ཆུབ་ཀྱི་རྒྱུའང་
འཛིན་ཏེ། ཆེད་དུ་བརྗོད་པའི་ཚོམས་ལས། གང་དག་སྟོན་པ་བདེ་གཤེགས་ལ། །མཆོད་པ་
ཆུང་ངུ་བྱེད་པའང་། །ལྷ་མིའི་བདེ་བ་ཀུན་བགྲོད་ནས། །འཆི་མེད་བདུད་རྩི་ཐོབ་པར་འགྱུར།།
ཅེས་གསུངས་སོ། །གཉིས་པ་ནི་སྐྱེ་བོ་དམ་པའི་ཚུལ་བསྐྱངས་པས། དེ་དག་དང་མཛད་སྤྱོད་
མཐུན་པ་དང་། མཆོད་བརྗོད་བྱས་ཏེ་བསོད་ནམས་བསགས་པས། དེ་མ་ཡིན་ལས་ལོག་ཏེ་ཕྱི་
ནང་གི་བར་ཆད་ཞི་ནས་བཀྲ་ཤིས་པས། རྩོམ་པ་མཐར་ཕྱིན་པའོ། །
གསུམ་པ་ལ་གསུམ་སྟེ། རྩོམ་པ་པོ་སྐྱེ་བོ་དམ་པར་གོ་བ་དང༌། བསྟན་འཆོས་དགོས་
- 2 ། 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་གྱ་ནོམ་པར་གོ་བ། གདུལ་བྱ་གཞན་རྗེས་སུ་གཟུང་བའོ། །དང་པོ་ནི་རིགས་དང་སྤྱོད་པས་
ཕྱེ་བའི་དམ་པའི་སྤྱོད་པ་ནི་བྱ་བ་རྒྱ་ཆེན་གྱི་སྔར། དཀོན་མཆོག་ལ་མཆོད་བརྗོད་བྱེད་ལ།
འདིས་ཀྱང་དེ་བྱས་པས་ཕྱི་རབས་པས་མཐོང་བས། དམ་པར་གོ་བའོ། །གཉིས་པ་ནི་བྱ་བ་
ཆུང་ངུ་འབའ་ཞིག་ལ་མཆོད་བརྗོད་མི་བྱེད་ཀྱི། བྱ་བ་ཆེན་པོ་གསེར་གྱི་མདོ་འབུམ་འབྲི་
བའམ། དགེ་འདུན་གྱི་དགའ་སྟོན་རྒྱ་ཆེན་གྱི་སྔོན་དུ། མཆོད་བརྗོད་བྱེད་པ་ལྟར། འདིར་ཡང་
དེ་བྱས་པས་བྱ་བ་མཆོག་ཏུ་གོ་བའོ། །གསུམ་པ་ལ་གསུམ་སྟེ། བཀྲ་ཤིས་པ་དང་། རྩོམ་ཚུལ་
བསླབ་པ་དང་། བསོད་ནམས་སྤེལ་བའོ། །སྔ་མ་ནི་འདི་ལ་ཉན་བཤད་འབྲི་ཀློག་ལ་སོགས་པ་
བྱེད་པ་རྣམས་འདི་བྱས་ཤིང་འཇུག་པས་བར་ཆད་ཞི་ནས་བྱ་བ་མཐར་ཕྱིན་པའོ། །གཉིས་པ་
ནི༔ འདི་མཐོང་བས་ཕྱི་རབས་ཀྱི་རྩོམ་པ་པོ་རྣམས་ཚུལ་འདིའི་རྗེས་སུ་འཇུག་པའོ། །གསུམ་
པ་ནི་ཉན་བཤད་འབྲི་ཀློག་ཞུས་དག་ཚུན་ཆོད་ལ་མཆོད་བརྗོད་ཡི་གེར་བཀོད་པ་འདོན་པས།
བསོད་ནམས་ཐོབ་པའོ། ། །
བསྡུས་དོན་ལ་གསུམ་སྟེ། ཕྱག་འཚལ་ཞེས་པ་ལ། གང་གིས། གང་ལ། ཇི་ལྟར་སྟེ།
དང་པོ་ནི་རྩོམ་པ་པོས། གཉིས་པ་དཀོན་མཆོག་གསུམ་ལ། གསུམ་པ་སྒོ་གསུམ་གུས་པས་སོ།།
ཚིག་དོན་ལ་གསུམ་སྟེ། ཕྱག་གི་ཡུལ་དང༌། ཇི་ལྟར་འཚལ་བ་དང་། ཚིག་ལྷག་མའི་དོན་ནོ།།
དང་པོ་ལ་གཉིས་ཏེ། སྐྱབས་འོས་དང་ཕྱག་འོས་གཉིས་ལས། དང་པོ་ནི་དཀོན་མཆོག་གསུམ་
སྟེ༑ བདེ་གཤེགས་ཆོས་ཀྱི་སྐུ་མངའ་སྲས་བཅས་ཞེས་པས་སངས་རྒྱས་དཀོན་མཆོག་སྟེ། དེ་
ལ་བདེ་གཤེགས་ནི། ལེགས་པར་སྦྱར་བའི་སྒྲ་ལས། སུ་ག་ཏ་ཞེས་པ་ལ། སུ་ཁ་ནི་བདེ་བ།
ག་ཏ་ནི་སོང་བ་སྟེ། གཤེགས་པ་ཡིན་ལ། བསྡུས་པས་བདེ་བར་གཤེགས་པའོ། །ག་ཏ་སྤངས་
པ་ལའང་འཇུག་གོ །སུ་ནི་ས་དུར་བྱས་ན་ལེགས་པ་སྟེ། དེའི་སྒྲ་དོན་གསུམ་ལས། སུ་རུ་པ་དྷི་
ཧ་ཞེས་བརྗོད་ན། སྐྱེས་བུ་གཟུགས་ལེགས་མཛེས་ཞེས་དང་། ཡང་སུ་ཀུམྦྷ་གྷ་ཏྲ། ཞེས་བུམ་
- 2 18 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
པ་ལེགས་པར་གང་བ་དང་། སུ་ནཐཱ་ཛཱར་ཞེས་པ་རིམས་ནད་ལེགས་པར་བྱང་བ་སྟེ། མི་ལྡོག་
པ་སྟེ་གསུམ་ལ། ལེགས་པའི་སྒྲ་འཇུག་པ་བཞིན། འདིར་སྤངས་པ་དང་རྟོགས་པ་ལ། ལེགས་
པ་གསུམ་གསུམ་སྟེ། མཛེས་པས་ལེགས་པར་སྤངས་པ་ནི། ཉོན་མོངས་པའི་སྒྲིབ་པ་སྤངས་པ་
ཡིན་ཏེ། དེ་མེད་ན་ཟག་བཅས་ཀྱི་ལས་ཡོད་ཀྱང་སྦྱང་པ་ནང་གི་ས་བོན་ལྟར་འབྲས་བུ་སྡུག་
བསྔལ་ཡིད་དུ་མི་འོང་བའི་རྟེན་མི་བྱེད་པས། སྤང་བར་འོས་པས་སྤངས་པའོ། །རྫོགས་པས་
ལེགས་པར་སྤངས་པ་ནི། ཤེས་བྱའི་སྒྲིབ་པ་སྤངས་པ་ཡིན་ཏེ། དེས་སྤང་བྱའི་ལྷག་པ་མ་ལུས་
པས་སོ། །མི་ལྡོག་པས་ལེགས་པར་སྤངས་པ་ནི། སྤངས་པ་དེ་དག་བསྟན་པ་སྟེ། གཉེན་པོ་
འཕགས་པའི་ལམ་གྱིས་སྤང་བྱའི་རྒྱུ་རྩ་བ་ནས་སྤངས་པས་ཕྱིན་ཆད་གཏན་མི་འབྱུང་བའི་ཕྱིར་
རོ༑ ༑ག་ཏོ། རྟོགས་པ་ལ་འཇུག་པ་ལའང༌། ལེགས་པ་གསུམ་སྦྱར་ན། མཛེས་པས་ལེགས་
པར་རྟོགས་པ་ནི་ཆོས་ཉིད་ཇི་ལྟ་བ་རྟོགས་པ་སྣང་མེད་ཀྱི་ཡེ་ཤེས་ཏེ། རིགས་ཤིང་འཐད་པའི་
ཆོས་ཉིད་རྟོགས་པས། རྟོགས་པར་འོས་པ་རྟོགས་པས་སོ། །རྫོགས་པར་ལེགས་པར་རྟོགས་
པ་ནི་ཇི་སྙེད་པ་རྟོགས་པའི་སྣང་བཅས་ཀྱི་ཡེ་ཤེས་དེ་ཆོས་ཅན་གྱི་དབྱེ་བ་ཐམས་ཅད་རྟོགས་
པས་སོ། །མི་ལྡོག་པས་ལེགས་པར་རྟོགས་པ་ནི་རྟོགས་པ་དེ་གཉིས་བརྟན་པ་སྟེ། སླར་ལྡོག་
པའི་རྒྱུ་སྒྲིབ་པའི་ས་བོན་ཟད་པས་སོ། །རྣམ་འགྲེལ་ལས། བདག་ལྟའི་ས་བོན་སྤངས་པའི་
ཕྱིར། །སླར་མི་ལྡོག་པ་ཉིད་ཡིན་ནོ། །ཞེས་སོ། །དེ་ལྟར་བདེ་གཤེགས་ཀྱི་སྒྲ་དོན་བཤད་པས།
གང་ཟག་གསུམ་བཅད་ནས་དོན་སངས་རྒྱས་བཅོམ་ལྡན་འདས་ཉིད་དེ། རྣམ་འགྲེལ་ལས།
རྒྱུ་སྤངས་ཡོན་ཏན་གསུམ་བདེ་གཤེགས། །གཤེགས་པ་རྟོགས་པའི་དོན་ཕྱིར་དང་། །དེ་ཕྱིར་
ཕྱི་རོལ་ པ་དང་སློབ། །མི་སློབ་ལས་ ལྷག་དེའི་ཕྱིར། །ཅེས་གསུངས་སོ། །དེ་ལ་སྐུ་གསུམ་
ལས། ཆོས་ཀྱི་སྐུ་མངའ་ཞེས་པ་ལ། དྷརྨ་ཀ་ཡ་ནི། ཆོས་ཀྱི་ལུས་ཏེ་དེ་ནི་ངོ་བོ་དང་། ཁྱབ་པ་
དང༌། རྟེན་དང༌། བསགས་པའི་དོན་ཚང་བ་སྟེ། བདེན་གཉིས་ལས། ཆོས་རྣམས་ཀུན་གྱི་
- 2
[
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལུས་ཡིན་ཕྱིར། །ཡོན་ཏན་བསམ་ཡས་ཀུན་ཚོགས་ཕྱིར། །རིགས་པའི་རྗེས་འབྲངས་ངོ་བོའི་
ཕྱིར། །སྐྱོབ་པ་རྣམས་ཀྱི་ཆོས་སྐུ་ཡིན། །ཞེས་སོ། །སྒྲ་འཇུག་པའི་དབང་དུ་བྱས་ན། རྒྱུད་བླ་
མ་ལས། ཆོས་སྐུ་རྣམ་གཉིས་ཤེས་བྱ་སྟེ། །ཆོས་དབྱིངས་ཤིན་ཏུ་དྲི་མེད་དང་། །དེའི་རྒྱུ་མཐུན་
ཟབ་པ་དང་། །སྣ་ཚོགས་ཚུལ་ནི་སྟོན་པའོ། །ཞེས་གསུངས་པས། ལུང་གི་ཆོས་དང༌། རྟོགས་
པའི་ཆོས་སོ། །འདིར་ངོ་བོ་ཉིད་དམ་རྟོགས་ པའི་ཆོས་སྐུ་སྟེ། རྟོགས་བྱ་ཟག་པ་མེད་པའི་
དབྱིངས་དང༌། རྟོགས་བྱེད་སྣང་མེད་ཀྱི་ཤེས་རབ་དབྱེར་མེད་དུ་གྱུར་པ་སྟེ། སྤྲིང་ཡིག་བདུད་
རྩིའི་ཐིག་ལེ་ལས། ཇི་ལྟར་ཆུ་ལ་ཆུ་བཞག་དང༌། །མར་ལ་མར་ནི་རྗེས་ཞུགས་ལྟར། །ཤེས་བྱ་
སྤྲོས་བྲལ་དེ་ཉིད་དང༌། །དབྱེར་མེད་ཡེ་ཤེས་རྣམ་འདྲེས་ལ། །དེ་ཉིད་སངས་རྒྱས་ཐམས་ཅད་
ཀྱི༑ ༑རང་བཞིན་ཆོས་ སྐུ་ ཡིན་ པར་བརྗོད། །ཅེས་སོ། །དེས་ལོངས་སྐུ་དང༌། སྤྲུལ་སྐུའང་
མཚོན་ལ། འདིར་ཆོས་སྐུ་སྨོས་པ་ནི། དེས་ཆོས་དཀོན་མཆོག་ཀྱང་བཟུང་སྟེ། རྒྱུད་བླ་མ་ནས།
གང་ཞིག་གང་གིས་ཆགས་བྲལ་བ། །བདེན་གཉིས་མཚན་ཉིད་ཅན་ཏེ་ཆོས། །ཞེས་པས་སོ། །
སྲས་ཞེས་པ་སྤྱི་སྒྲ་ཡིན་ལ། སྐུའི་སྲས་སྒྲ་གཅན་འཛིན་ལྟ་བུ་དང་། གསུང་གི་སྲས་ཉན་ཐོས་ཏེ་
ཉན་རང་ཐེག་ཆེན་པའི་སྐྱབས་གནས་མིན་པས། གཙོ་བོར་ཐུགས་ལས་སྐྱེས་པ། རིགས་སུ་
སྐྱེས་ཤིང་གདུང་འཚོབ་པའི་བྱང་སེམས་སོ། །དེ་ཡང་རྒྱུད་བླ་མ་ལས། ཐེག་མཆོག་ལ་མོས་ས་
བོན་ཤེས་རབ་ནི། །སངས་ རྒྱས་ ཆོས་བསྐྱེད་མ་དང་བསམ་གཏན་གྱི། །བདེ་བའི་མངལ་
གནས་སྙིང་རྗེའི་མ་མ་ཅན། །གང་ཡིན་དེ་དག་ཐུབ་པའི་རྗེས་སྐྱེས་སྲས། །ཞེས་པས་ཐེག་ཆེན་
ལ་མོས་པ་ཤེས་རབ། བསམ་གཏན་སྙིང་རྗེ་དེ་རྒྱུ་བཞི་ལས་སྐྱེས་པའི་འཕགས་པའམ། ཕྱིར་
མི་ལྡོག་པའི་བྱང་ཆུབ་སེམས་དཔའ་རྣམས་སོ། །རིགས་སུ་སྐྱེས་ཀྱང་གདུང་མི་འཚོབ་ན།
ཐུགས་ཀྱི་སྲས་མིན་ཏེ་འོད་སྲུང་གིས་ཞུས་པ་ལས། འཁོར་ལོ་སྒྱུར་བའི་རྒྱལ་པོ་བུ་སྟོང་པོ། །
ཀུན་ཀྱང་བུའི་མཚན་དང་མི་ལྡན་ན། །དེ་ནི་མི་བདག་སྲས་སུ་རེ་བ་མེད། །དེ་བཞིན་རྒྱལ་བའི་
-2 2
] -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས།༼༣
ཞབས་འབྲིང་བྱེ་བ་མང་། །ཀུན་ཀྱང་བྱང་ཆུབ་སེམས་དང་མི་ལྡན་ན། །དེ་ལ་བདེ་གཤེགས་
སྲས་སུ་དགོངས་མི་མཛད། །ཅེས་སོ། །གཉིས་པ་ནི། ཕྱག་འོས་ཀུན་ལའང་ཞེས་པ་སྟེ། སྐྱོབ་
པའི་མཐུ་མེད་ཀྱང་ཡོན་ཏན་གྱིས་མཐོ་བ་ཉན་རང་དང་། མཁན་སློབ་དང་བརྟུལ་ཞུགས་ཀྱི་
ཁུར་འཛིན་པ་ལ་སོགས་པའོ། །ཇི་ལྟར་ཕྱག་འཚལ་བ་ནི། གུས་པར་ཕྱག་འཚལ་ཅེས་ཏེ།
ལུས་ངག་ཡིད་གསུམ་ཀུན་ནས་འདུད་པའམ། གཙོ་ཆེར་ཡིད་ཀྱིས་སོ། །ཏེ་ཞེས་པའི་ཚིག་
ལྷག་མ་ཅན་ནི་བྱ་བ་ལྷག་མ་འདྲེན་པས་དེའི་རྗེས་སུ་བྱ་བ་གཞན་ཞིག་བྱེད་པར་སྟོན་ཏེ་བསྟན་
འཆོས་རྩོམ་པའོ། །
གཉིས་པ་བཤད་པར་དམ་བཅའ་བ་ལའང་གསུམ་ལས། དགོས་དོན་ནི་སྐྱེ་བོ་
དམ་པ་རྣམས་ཀྱིས་ཁ་འོག་ཏུ་ལུས་ཚུད་པའི་ཚུལ་གྱིས་ལུས་དང་སྲོག་ལ་ཐུག་ཀྱང་དམ་བཅས་
པའི་ཁུར་མི་འདོར་བས་བྱ་བ་མཐར་ཕྱིན་པར་འགྱུར་རོ། །བསྡུས་པའི་དོན་ནི། བརྗོད་པར་བྱ་
ཞེས་ པ་ལ་གང་། གང་གིས། ཇི་ལྟར། ཞེས་གསུམ་གྱིས་བསྟན་ཏེ། གང་བརྗོད་པར་བྱ་ན།
བདེ་གཤེགས་སྲས་ཀྱི་ སྡོམ་ལ་འཇུག་པ་ནི། གང་གིས་ན་རྩོམ་པ་པོས། ཇི་ལྟར་ན། ལུང་
བཞིན་མདོར་བསྡུས་ནས་སོ། །ཚིག་གི་དོན་ལ་གཉིས་ཏེ། བཤད་པར་དམ་བཅའ་དངོས་དང་།
རྩོད་སྤང་ངོ༌། །དང་པོ་ལ་གཉིས་ཏེ། སྡོམ་པ་ལ་འཇུག་པའི་གང་ཟག་དང༌། སྡོམ་པ་རང་གི་ངོ་
བོའོ། །དང་པོ་ནི་བདེ་གཤེགས་སྲས་ཞེས་པས་གཞན་དོན་དུ་རྫོགས་པའི་བྱང་ཆུབ་འདོད་པའི་
བློ་ཅན་ནོ། །གཉིས་པ་ལ་སྤྱི་དང་བྱེ་བྲག་གཉིས་ལས། སྔ་མ་ནི་རྫོགས་པའི་སངས་རྒྱས་ཀྱི་
སྒྲུབ་པ་ཁྱད་པར་ཅན་མི་མཐུན་པའི་ཕྱོགས་སྤོང་བའི་སེམས་དཔའ་དགེ་བ་རྒྱུན་ཆགས་པ་སྟེ་
འདི་ཉིད་ལས། སྤོང་བའི་སེམས་ནི་ཐོབ་པ་ལས། །ཚུལ་ཁྲིམས་ཕ་རོལ་ཕྱིན་པར་བཤད། །
ཞེས་སོ། །བྱེ་བྲག་ལ་སོ་སོའི་ངོ་བོ་ལ་སོགས་དྲུག་སྟེ། ཞིབ་ཏུ་འོག་ནས་འབྱུང་བ་ལྟར་རོ། །དེ་
ལ་འཇུག་པ་ནི། ཉམས་སུ་བླང་བའི་ཐབས་ཤིག་འདིར་བརྗོད་པར་བྱ་ཞེས་སོ། །གཉིས་པ་
- 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྩོད་སྤང་ལ་གཉིས་ཏེ། མི་ནུས་པ་དང༌། མི་དགོས་པའི་སྐྱོན་སྤང་བའོ། །གཉིས་པ་ནི། གལ་
ཏེ་བྱང་ཆུབ་ སེམས་ དཔའི་སྤྱོད་པ་རླབས་ཆེ་ཞིང༌། ཡོན་ཏན་མཐའ་ཡས་ཏེ། ཐམས་ཅད་
ཐམས་ཅད་མཁྱེན་པའི་རྒྱུ་དང་། སེམས་ཅན་དཔག་ཏུ་མེད་པའི་དོན་བྱེད་པ་ཡིན་ལ། དེ་ཞི་ལྷ་
ཁྱེད་ཀྱིས། རང་གི་ཤེས་ཤིང་གཞན་ལ་བསྟན་པར་མི་ནུས་སོ། །ཞེ་ན་ལུང་བཞིན་ཅེས་པས།
རྒྱུ་མཚན་མེད་པའམ་ཚོད་དཔགས་ཀྱིས་མ་ཡིན་གྱི། བཅོམ་ལྡན་འདས་ཀྱི་ཤིན་ཏུ་རྒྱས་པའི་
མདོ་དང་། མཁས་པའི་བསྟན་འཆོས་ལས་བྱུང་པ་བཞིན་བཀོད་པས་ཉེས་པ་སྔ་མ་མེད་དོ། །
གཉིས་པ་མི་དགོས་པ་སྤང་བ་ནི། འོ་ན་དེ་དག་ལས་འབྱུང་བ་ཉིད་ཀྱིས་ཆོག་མོད། ཡང་འདིར་
བཀོད་པ་ལ་དགོས་པ་མེད་དོ་ཞེ་ན། མདོར་བསྡུས་ནས་ནི། ཞེས་ཏེ། དེ་དག་ལས་མང་འཐོར་
འཁྲུགས། མི་གསལ་བས། མཚན་ཉིད་ཤེས་པར་དཀའ་ཞིང་། ཉམས་སུ་བླང་དཀའ་བ་དག།
འདིར་མངས་ པ་ བསྡུས། འཐོར་ འཁྲུགས་བསྡེབས་ནས་གསལ་བར་བྱས་ཏེ། ཤེས་ཤིང་
ཉམས་སུ་བླང་སླ་བར། ཚིག་ཉུང་ངུར་བསྡུས་པས། ཉེས་པ་ཕྱི་མ་མེད་དོ། ། །
ཁེངས་བསྐྱུང་ལ་གསུམ་ལས། དགོས་དོན་ནི། ཕྱི་རབས་པས། ངག་འདི་མཐོང་
བས་རྩོམ་པ་པོ་སྐྱེ་བོ་དམ་པར་འཛིན་ཏེ། དེ་ནི་ང་རྒྱལ་དང་རློམ་པ་མེད་ལ། ཡོན་ཏན་སྦེད་ཅིང་
དམན་ས་འཛིན་པས་སོ། །དམ་པར་གོ་བས་དེ་ལ་ངན་བརྗོད་མི་བྱེད། དེས་བསྟན་པ་ལ་
འཇུག་ལ། ཁེངས་བསྐྱུང་བས་ཚིག་དོན་ནོར་སྲིད་ནའང་བཟོད་པར་འགྱུར་རོ། །བསྡུས་པའི་
དོན་ནི་གསུམ་སྟེ། ཁེངས་བསྐྱུང་བའི་རྒྱུ་མཚན། རང་ཆེད་ཀྱི་རྒྱུ་མཚན། གཞན་ཆེད་ཀྱི་རྒྱུ་
མཚན་ཏེ། དང་པོ་གཉིས་ལ་ཚིག་རྐང་གསུམ་གསུམ་དང༌། ཕྱི་མ་ལ་གཉིས་སོ། །ཚིག་དོན་
ལའང་གསུམ་ལས། གཞན་དོན་དུ་རྩོམ་པའི་མཐུ་ཆུང་བ་ལ། སྔོན་ཆད་ཅེས་པའི་རྐང་པ་
གསུམ་ལས། དང་པོ་ནི་ཀླུ་སྒྲུབ་ཀྱི་རིགས་ཚོགས་ལྟ་བུའམ། ཕྱོགས་གླང་གི་ཚད་མ་ཀུན་ལས་
བཏུས་ལྟར་བརྗོད་བྱའི་དོན་སྔར་མ་བྱུང་པ་འདིར་བསྟན་རྒྱུ་མེད་ལ། རྐང་པ་གཉིས་པ་ནི།
- 2 ? ? -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
དཔའ་བོའི་སྐྱེས་རབས་ལྟར་རྗོད་བྱེད་ཀྱི་སྡེབ་སྦྱོར་མཁས་པ་མེད་པས། གཞན་དོན་མ་བྱུང་
གིས་དོགས་པ་རྐང་པ་ཕྱི་མའོ། །གཉིས་པ་རང་གི་དགེ་བ་འཕེལ་བ་ནི། རང་གི་ཞེས་རྐང་པ་
གསུམ་སྟེ། འོ་ན་རང་དོན་དུ་རྩོམ་ན། ཡིད་ལ་མ་ཤར་ན་བརྩམ་མི་ནུས་ཤིང་། ཤར་ན་དེ་
ཉམས་སུ་བླངས་པས་ཆོག་མོད། འདིར་བཀོད་པས་ཅི་བྱ་ན། ཤར་བ་དེ་གོམས་ཤིང་འདྲིས་
པས་མཐར་ཕྱིན་པར་བྱ་བའི་ཕྱིར། རང་གི་ཡིད་ལ་གོམས་ཕྱིར་ངས་འདི་བྱས་ཞེའོ། །གོམས་
པ་དེ་ཉམས་ཀྱིས་འདྲིས་པར་བྱས་པས་ཆོག་མོད་ཅེ་ན། ཡིན་མོད་ཀྱི་འདྲིས་པ་ལ་དད་པ་
དགོས་ཅིང་། དེས་མཚོན་པའི་ཤེས་རབ་དང་། བརྩོན་འགྲུས་ལ་སོགས་གཞུང་དུ་བཀོད་པ་
འདི་དག་གིས་ཀྱང་། རེ་ཤིག་འཕེལ་བར་འགྱུར་ཏེ། གཉེན་པོར་འཚམ་པའི་གཞུང་འདིས་
བརྗེད་པ་དང་བག་མེད་ལས་བསྐུལ་བའི་ལྕག་ཏུ་འགྱུར་བས་སོ། །གལ་ཏེ། དད་པས་དགེ་བ་
ལ་ཞུགས་ཟིན་པ་མིན་ནམ་ད་ཅི་དགོས་སྙམ་ན། དང་པོ་དགེ་བ་ལ་འཇུག་པ་ལའང་དགོས་
ཅིང་། ཞུགས་པ་དེ་རྒྱུན་དུ་བསྒོམས་པས་མི་ཉམས་ཅིང་། འཕེལ་བ་ལའང་འདོད་པའི་དད་པ་
དང་། འདུན་པའི་དད་པ་དགོས་ལ། ཡིད་ཆེས་པའི་དད་པ་གནས་སྐབས་ཀུན་ཏུ་དགོས་ཏེ།
ཀླུ་སྒྲུབ་ཀྱིས། ཐུབ་པའི་ཆོས་རྣམས་མདོར་བསྡུས་ན། །དད་པ་དང་ནི་ཤེས་རབ་བོ། །ཞེས་སོ།།
གལ་ཏེ་གཞན་དོན་ཡལ་བར་དོར་ནས། རང་དོན་ལ་འཇུག་པ་ནི། གཞུང་གི་བརྗོད་བྱ། བྱང་
ཆུབ་སེམས་དཔའི་བྱ་བ་དང་འགལ་ཞེ་ན། མི་ནུས་པར་སེམས་པ་ཡིན་གྱི། ནུས་པའི་རེ་བ་ཁོ་
ནའོ། །ཞེས་ སྟོན་ པ་ གཞན་ གྱིས་ཀྱང་ཞེས་ཏེ། སྐལ་བ་མཉམ་ལ་བདག་བཞིན་ ཕན་ལ།
དམན་པ་ལ་ཤིན་ཏུའང་ཕན་པར་བཞེད་དོ། །ཅི་སྟེ་འདི་དག་མཐོང་ན་དོན་མེད་ཡོད་འགྱུར། །
ཅེས་པ་ལ་ཆོས་རྗེ་ས་སྐྱ་པཎྜི་ཏས་མཁས་པ་འཇུག་པའི་སྒོ་ལས། ལ་ལ་སྒྲུབ་པ་དགག་སྒྲ་ཅན།།
འགའ་ཞིག་དགག་ལ་སྒྲུབ་པའི་ཚིག །གཞན་དག་དོན་བཞིན་འཇུག་པས་ན། །ཕལ་ཆེར་
གནས་སྐབས་གཙོ་བ་ཡིན། །ཅེས་གསུངས་པས། འདིར་སྒྲུབ་པ་ལ། དགག་པའི་ཚིག་སྦྱར་
- 2
2
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའམ། ཡང་ན་བླ་མ་འཕགས་པའི་གསུང་གིས། ཇི་སྲིད་འདི་དག་མཐོང་ན་དོན་ཡོད་འགྱུར།
ཅེས་པའི་འགྱུར་དུ་བྱས་པའང་སྣང་བས། དེ་ལེགས་ཞེས་སོ། ། །
སྤྱི་ དོན་ གཉིས་ པ། ཤུགས་ ལ་ བསྟན་ པའི་ དགོས་འབྲེལ་ ལའང་ ། དགོས དོན།
བསྡུས་དོན། ཚིག་དོན་ཏེ་གསུམ་ལས། དང་པོ་ལ་དངོས་ཀྱི་དགོས་པ་དང༌། ཕུགས་ཀྱི་དགོས་
པའོ། །སྔ་མ་ནི། ངག་འདི་ལ་བརྟེན་ནས་བསྟན་འཆོས་ལ། དགོས་འབྲེལ་བཞི་ཡོད་པར་གོ་
བ་ཡིན་ལ་ཕུགས་ཀྱི་དགོས་པ་ནི། བསྟན་འཆོས་ལ་འཇུག་པ་སྟེ། དད་པའི་རྗེས་འབྲང་ངེས་
ཤེས་སྐྱེས་ནས་དང་། ཆོས་ཀྱི་རྗེས་འབྲང་ཐེ་ཚོམ་སྐྱེས་པའི་སྒོ་ནས་འཇུག་པས། དཔྱོད་ལྡན་
འཇུག་ པའི་ ཡན་ ལག་ ཡིན་ ནོ། །བསྡུས་ དོན་ ནི་ བཞི་ སྟེ། བརྗོད་ བྱ་ བྱང་ཆུབ་ སེམས་
དཔའི་བསླབ་པ། དགོས་པ་དེ་རྟོགས་པ། དགོས་པའི་དགོས་པ་སྤངས་པ་དང༌། རྟོགས་པ་
མངོན་དུ་གྱུར་པ། འབྲེལ་བ་སྔ་མ་སྔ་མ་ལ་རག་ལུས་པའོ། །ཚིག་དོན་ལ་བཞི་སྟེ། གང་འདིའི་
བརྗོད་བྱ་དགོས་འབྲེལ་བཞི་ཉིད་ངོས་བཟུང་བ་དང༌། དེ་ངག་གིས་ཇི་ལྟར་བསྟན་པ་དང༌།
བསྟན་པའི་དགོས་འབྲེལ་བཞིར་གྲངས་ངེས་པ་དང༌། དེ་ལ་རྩོད་པ་སྤང་བའོ། །དང་པོ་ལ་
གཉིས། སྤྱིར་དགོས་འབྲེལ་བཞི་ངོས་གཟུང་བ་དང༌། བྱེ་བྲག་གཞུང་འདིའི་དགོས་འབྲེལ་
བཞི་ངོས་གཟུང་ངོ་། །དང་པོ་ནི། གཞུང་དེ་གཙོ་བོར་གཏན་ལ་དབབ་བྱར་གྱུར་པ་ནི། བརྗོད་
བྱ་ཡིན་ལ། དེ་གཞུང་དེ་ལ་བརྟེན་ནས་རྟོགས་པ་དགོས་པ་ཡིན་ཅིང་། དེ་རྟོགས་པ་དེ་ཉམས་
སུ་བླངས་པས། འབྲས་བུ་འགྲུབ་པ་ནི་དགོས་པའི་དགོས་པ་ཡིན་ཏེ། དེ་དགོས་པ་ལ་རག་
ལས། དགོས་པ་བརྗོད་བྱ་ལ་རག་ལས་པས་འབྲེལ་བའོ། །གཉིས་པ་གཞུང་འདིའི་དགོས་
འབྲེལ་བཞི་ནི། བརྗོད་བྱ། ཐེག་ཆེན་གྱི་རྟེན་དང་བསམ་སྦྱོར་ཏེ། གསུམ་གྱིས་རྫོགས་པའི་
སངས་རྒྱས་ཀྱི་རྒྱུ་མ་ཚང་བ་མེད་པའོ། །དགོས་པ་གཞུང་འདི་ལ་བརྟེན་ནས། བརྗོད་བྱ་སྟེ།
གདུལ་བྱས་གོ་ཞིང་རྟོགས་པའོ། །དགོས་པའི་དགོས་པ་ནི་རྟོགས་པའི་དོན་ཉམས་སུ་བླངས་
2
3 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
པ་ལས་བྱུང་པ་ཉིང་དགོས་ཡིན་ཏེ། རྫོགས་པའི་སངས་རྒྱས་ཐོབ་པའོ། །འབྲེལ་བ་ནི། འབྲས་
བུ་ཐོབ་པ་དེ་ལམ་ཉམས་ལེན་ལ་རག་ལས་ཅིང་། དེའང་རྟོགས་པ་དང༌། དེའང་གཞུང་ལ་
རག་ལས་པའོ། །དོན་གཉིས་པ། དེ་ངག་གིས་ཇི་ལྟར་བསྟན་ན། བརྗོད་བྱ་ནི། བདེ་གཤེགས་
སྲས་ཀྱི་སྡོམ་ལ་འཇུག་པ་ནི། །ཞེས་པས་སོ། །དགོས་པ་ལ་གསུམ་སྟེ། ངོ་བོ་དང༌། རྩོད་སྤང་
དང༌། དགོས་པ་ཅན་གང་ཟག་ངོས་གཟུང་བའོ། །དང་པོ་ནི། བརྗོད་པར་བྱ་ཞེས་པས་བསྟན་
ཏེ༑ དེས་རྒྱུ་བརྗོད་པ་ལས་བྱུང་པའི་འབྲས་བུ་རྟོགས་པ་འཕེན་པའི་ཕྱིར་རོ། །གཉིས་པ་ནི་
བསྟན་འཆོས་འདི་ལ་བརྟེན་ནས། སངས་རྒྱས་ཀྱི་རྒྱུ་མ་ཚང་བ་མེད་པར་རྟོགས་པར་མི་ནུས་
སོ་ཞེ་ན། ལུང་བཞིན་ཅེས་པས། མི་ནུས་པ་སྤང་བ་དང༌། འོ་ན་ལུང་ལས་རྟོགས་པས་ཆོག་
པས། མི་དགོས་སོ་ཞེ་ན། མདོར་བསྡུས་ནས་ནི། ཞེས་པས། མི་དགོས་པ་སྤང་བའོ། །གསུམ་
པ་ནི། བསྟན་འཆོས་འདིའི་བརྗོད་བྱ། གང་ ཟག་ གཞན་གྱིས་རྟོགས་པ་ བསྟན་འཆོས་ ཀྱི་
དགོས་པ་ཡིན་ནམ། རྩོམ་པ་པོ་རང་གིས་རྟོགས་པ་ཡིན། ཞེ་ན། སྔ་མ་མ་ཡིན་པ་ནི། སྔོན་
ཆད་ཅེས་པས་སོ། །ཕྱི་མ་ཡིན་པ་ནི་རང་གི་ཡིད་ལ་ཞེས་པའོ། །གཞན་དོན་ལ་རེ་བ་ཡོད་པ་ནི་
བདག་དང་ཞེས་པས་བསྟན་ནོ། །དགོས་པའི་དགོས་པ་ནི་མཆོད་བརྗོད་ཀྱིས་བསྟན་ཏེ།
དགོས་པ་ཉམས་སུ་བླངས་པས་མཆོད་པའི་ཡུལ་དུ་གྱུར་པའི་འབྲས་བུ་ཐོབ་པས་སོ། །འབྲེལ་
བའི་གཞུང་ནི། དངོས་སུ་མེད་དེ་བསྟན་པའི་ཕྱིར་འདི་བརྩམས་ཞེས་དོན་གྱིས་བལྟའོ། །ཆོས་
མཆོག་ཆུང་བར། འབྲེལ་བ་སྟོན་པར་བྱེད་པའི་ངག །དངོས་སུ་ཡོད་པ་མ་ཡིན་མོད། །འོན་
ཀྱང་དེ་ནི་རྣམ་འབྱེད་ལས། །དོན་གྱིས་རྟོགས་པར་བྱ་བ་ཡིན། །ཞེས་འབྱུང་བས། སྔ་མ་
གསུམ་དངོས་སུ་བསྟན་ལ། ཕྱི་མ་ཤུགས་ཀྱིས་བསྟན་ནོ། །གསུམ་པ་གྲངས་ངེས་ནི། སྤང་བྱ་
ལོག་རྟོག་བཞི་ཡོད་པས། གཉེན་པོ་དགོས་འབྲེལ་བཞི་སྟེ། འཇུག་པའི་གགས། བྱ་རོག་གི་
སོ་རྟོག་པ་ལྟར་དགོས་པ་མེད་པ་དང༌། མ་བག་མར་ལེན་པ་ལྟར་འདོད་བྱ་མ་ཡིན་པ་དང་།
- ? ༡y-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབུམ་འབྲི་བ་ལ་བསྙུག་མ་ཡར་གང་ལྟར་འདི་ཙམ་གྱིས་སྒྲུབ་པར་མི་ནུས་པ་དང་། སྐོམ་པ་ལ་
ཁྲོན་པ་འབྲུ་བ་ལྟར་འདི་བས་སླ་བའི་ཐབས་གཞན་ཡོད་དམ་སྙམ་པའི་ལོག་རྟོག་བཞི་ཡོད་ལ།
དེ་ངག་འདིས་སེལ་ཏེ། འདི་ལྟར་དགོས་པ་བསྟན་པས། དགོས་མེད་ཀྱི་རྟོག་པ་ལྡོག་སྟེ། ཆོས་
ཀྱི་ གྲགས་ པས། གང་ ཕྱིར་ ངག་འབྲས་རྣམ་དཔྱོད་ཕྱིར། །ཅེས་གསུངས་སོ། །དགོས་པའི་
དགོས་པ་བསྟན་པས། ཉིང་དགོས་བཟང་པོ་ཡོད་པར་གོ་ནས་འདོད་བྱ་མ་ཡིན་པ་ལྡོག །
བརྗོད་བྱ་བསྟན་པས། འདིས་ཤེས་བྱ་འདི་བརྗོད་ཅིང་། དེ་གོ་རུང་གི་བློ་རང་ལ་ཡོད་པས་
དགོས་པ་སྒྲུབ་ནུས་སུ་གོ་ནས་མི་ནུས་པ་ལྡོག །འདི་ཁོ་ན་དང་འབྲེལ་ཞེས་གཞན་ལྡན་རྣམ་
བཅད་དུ་བསྟན་པས། བཞི་པ་སེལ་བའི་ཕྱིར་རོ། །དེ་ལྟར་ན་བཞི་ཡོད་པས། ཉུང་ན་མི་འདུ་
ལ༑ ལྔ་པ་མེད་པས་མང་བ་ཁེགས་པས་བཞིར་ངེས་སོ། །ཡང་ན་བསྟན་ཆོས་བརྗོད་བྱ་དང་མི་
ལྡན་པ་ལ་སོགས་པར་འཛིན་པ་བཟློག་པ་ལ་བཞིར་ངེས་ཏེ། དངོས་འགལ་ཡིན་པའི་ཕྱིར་རོ།།
བཞི་པ་རྩོད་སྤང་ནི། ལོག་རྟོག་དེ་དག་སྐྱེ་ངེས་སམ། སྐྱེ་སྲིད་གང་ལ་བྱ། སྔ་མ་ལྟར་ན་བཞི་ཀ་
སྐྱེ་བའི་ངེས་པ་མེད་པས། གཉེན་པོའང་བཞིར་མི་འཐད་ལ། ཕྱི་མ་ལྟར་ན་བཞི་བས་མང་
བའང་སྐྱེ་སྲིད་པས་གཉེན་པོའང་མཚུངས་སོ་ཞེ་ན། སྐྱེས་ན་གགས་སུ་ངེས་པ་ལ། བཞི་ཁོ་
ན་སྟེ། དེའི་གཉེན་པོའང་བཞིར་ངེས་སོ། །ཀླད་ཀྱི་དོན་བཤད་ཟིན་ཏོ། །
༈ གཉིས་པ་གཞུང་དོན་ལ། འཇུག་པ་པོ་རྟེན་གྱི་གང་ཟག་དང༌། དེས་ཇི་ལྟར་
ཉམས་སུ་བླང་བའི་ལམ་མོ། །དང་པོ་ལ་གཉིས་ཏེ། ལུས་ཀྱི་རྟེན་དང་། བསམ་པའི་རྟེན་ནོ། །
དང་པོ་ནི་དལ་འབྱོར་འདི་ནི། ཞེས་བློ་ཀ་གཅིག་གིས་བསྟན་ཏེ། དེ་ལ་དལ་འབྱོར་ཐོབ་པ་ལ་
ཕན་པ་སྒྲུབ་དགོས་སོ། །ཞེས་ངག་དོན་དུ་དྲི་བ་ལ། དེ་བསྟན་པ་ལ་གསུམ་སྟེ། དལ་འབྱོར་
དངོས་དང༌། ཕན་པའི་ཁྱད་པར་དང་། དེ་སྒྲུབ་དགོས་པའི་འཐད་པའོ། །དང་པོ་ལ་གསུམ་སྟེ།
རང་གི་ངོ་བོའི་ཁྱད་པར། དཀོན་པའི་ཁྱད་པར། ཡོན་ཏན་གྱི་ཁྱད་པར་རོ། །དང་པོ་ནི། དགེ་
- 2
2
G -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
བསྙེན་ངོ་བོ་ཉིད་མེད་པར་མོས་པས་ཞུས་པའི་མདོ་ལས། དམྱལ་བ་ཡི་དྭགས་དུད་འགྲོ་དང༌།།
ཚེ་རིང་ལྷ་དང་ཀླ་ཀློ་དང༌། །སངས་རྒྱས་འབྱུང་མིན་ལོག་ལྟ་དང་། །ལྐུགས་པ་འདི་དག་མི་
ཁོམ་བརྒྱད། །ཅེས་གསུངས་པས། ངན་སོང་གསུམ་དང༌། འདུ་ཤེས་མེད་པའི་ལྷ་སྟེ་མི་མ་
ཡིན་པའི་འགྲོ་བ་བཞི་དང༌། སྤྱིར་སངས་རྒྱས་ཀྱི་བསྟན་པ་མེད་པའི་དུས་དང་། ཡོད་ཀྱང་མ་
ཁྱབ་པའི་མཐའ་འཁོབ་ཏུ་སྐྱེས་པ་དང༌། མིག་ལ་སོགས་པ་དབང་པོ་མ་ཚང་བ་དང༌། ལས་
འབྲས་མེད་ཅེས་ལོག་པར་ལྟ་བ་ནི་མིའི་ཁྱད་པར་བཞི་སྟེ། དེ་དག་ནི་ཅི་རིགས་པར་ནང་དང་
ཕྱིའི་རྟེན་མ་ཚང་བས་ཆོས་སྒྲུབ་པའི་མཐུ་ཆུང་བས། སྐྱོན་བཞི་གཉིས་བརྒྱད་དང་བྲལ་བའོ། །
འབྱོར་པ་ནི་མི་ཉིད་ཡིན་པ་དང༌། ཡུལ་དབུས་སུ་སྐྱེས་པ་དང་། དབང་པོ་ཚང་བ་དང་། ལས་
ཀྱི་མཐའ་མ་ལོག་པ་དང༌། རྒྱུ་འབྲས་ལ་ཡིད་ཆེས་པ་ལ་སོགས་པ་དད་པའི་གནས་ལ་དད་པ་
སྟེ༑ རང་ལ་བརྟེན་པ་ལྔ་དང་། སངས་རྒྱས་འཇིག་རྟེན་དུ་བྱོན་པ་དང་། དེས་ཆོས་གསུངས་པ་
དང༌། དེའི་བསྟན་པ་ཡུན་རིང་དུ་གནས་པ་དང་། བསྟན་པའི་རྗེས་སུ་འཇུག་པའི་གང་ཟག་
དམ་པ་གཞན་ཡོད་པ་དང་། དགེ་བའི་བཤེས་གཉེན་གྱིས་བརྩེ་བས་གཟུང་བའམ། གཞན་གྱི་
ཕྱིར་སྙིང་བརྩེ་བ་སྟེ། གཞན་ལ་བརྟེན་པ་ལྔ་སྟེ། ཡོན་ཏན་ལྔ་གཉིས་དང་ལྡན་པའོ། །དེ་དག་
ནི་དོན་རྒྱས་པའི་ཆོས་ཀྱི་རྣམ་གྲངས་ལས་འབྱུང་ངོ༌། ཁ་ཅིག་དལ་འབྱོར་ངོ་བོ་གཅིག་སྟེ། མི་
ཡིས་མི་མ་ཡིན་པའི་མི་ཁོམ་པ་བཞི་བཅད། དབུས་སུ་སྐྱེས་པས་སངས་རྒྱས་མེད་པ་དང་། ཀླུ་
ཀློ་གཉིས་བཅད་ལ་དབང་པོ་ཚང་པས་མ་ཚང་བ་བཅད་ཅིང་། ལས་ཀྱི་མཐའ་མ་ལོག་པ་དང་།
གནས་ལ་དད་པས། ལོག་ལྟ་བཅད་པས། མི་ཁོམ་པ་བརྒྱད་བྲལ་དང༌། རང་འབྱོར་ལྔ་ལ་
དོན་ཁྱད་པར་མེད་པའི་ཕྱིར་རོ། །དེས་ན་མི་ཁོམ་པ་བརྒྱད་དང་བྲལ་བ་ཉིད་ལ། ཁོམ་པ་དང་
འབྱོར་པ་ཞེས་བྱའོ། །ཟེར་བ་ནི་མི་རིགས་ཏེ། དལ་བ་སྐྱོན་མེད་དགག་དང༌། འབྱོར་པ་ཡོན་
ཏན་མ་ཡིན་དགག་ལྡོག་པ་ཐ་དད་པའི་ཕྱིར་དང་། སུམ་ཅུ་རྩ་གསུམ་པའི་ལྷ་མི་ཁོམ་པ་བརྒྱད་
- 9
?？ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་བྲལ་བས་དལ་བས་ཁྱབ་ཀྱང༌། རང་འབྱོར་མ་ཡིན་པས་ཁྱབ་ཅིང་། མི་ཡིན་ཀྱང་མི་ཁོམ་
པ་ཕྱི་མ་བཞི་པོའམ། དེ་གང་རུང་གིས་ཀྱང་དལ་བར་མི་འགྲོའོ། ། །
གཉིས་པ་དཀོན་པའི་ཁྱད་པར་ནི། ཤིན་ཏུ་རྙེད་པར་དཀའ། ཞེས་པ་སྟེ། དེ་ལ་
གསུམ་སྟེ། གང་ནས་རྙེད་དཀའ་བའི་གནས་དང་། གང་གིས་དཀའ་བའི་རྒྱུ་དང༌། ཇི་ལྟར་
དཀའ་བའི་ཤེས་བྱེད་དཔེ་དང་བཅས་པའོ། །དང་པོ་ནི་དལ་འབྱོར་ནས་རྙེད་དཀའ་བ་ནི་མ་
ཡིན་ཏེ། ཚུལ་ཁྲིམས་ཀྱིས་ནི་མཐོ་རིས་འགྲོ། །ཞེས་པས། སྡིག་ཤས་ཆུང་ན། སྡོམ་པ་སྣ་རེས་
ཀྱང་མི་ལུས་ཐོབ་པར་གསུངས་པས། ངན་སོང་ངམ། ཁྱད་པར་དུད་འགྲོ་ལས། དལ་འབྱོར་
རྙེད་དཀའོ། །གཉིས་པ་ལ་གསུམ་སྟེ། དགེ་བའི་བསམ་པ་དཀོན་པ་དང༌། སྦྱོར་བས་ མི་
འགྲུབ་པ་དང་། ལས་གཞན་སོག་པའོ། །དང་པོ་ནི། དལ་འབྱོར་རྒྱུ་ཚུལ་ཁྲིམས་ལས་བྱུང་པའི་
དགེ་བ་ལ་ལྟོས་ཤིང༌། དེར་དེའི་བློ་མི་སྐྱེའོ། །གཉིས་པ་ནི་དེ་སྐྱེས་ཀྱང་འཇུག་ལྡོག་གི་བྱ་བ་མི་
ནུས་མི་ཤེས་ཤིང༌། ཤེས་ཀྱང་མི་ཁོམ་པས་ན། ངན་སོང་དུ་དགེ་བ་མི་སོག་པའོ། །གསུམ་པ་
ནི་སྔོན་གྱི་དགེ་བས་ཀྱང་མི་ནུས་ཏེ། ཞར་ལ་དེ་དེ་མྱོང་བར་འགྱུར་བའི་ལས་སོག་པས། སྡིག་
མི་འཛད་པའི་ཕྱིར་རོ། །དོན་གསུམ་པ་ནི། དགའ་བོ་རབ་ཏུ་བྱུང་པའི་མདོ་ལས། དགེ་སློང་
དག་ཡོངས་སུ་བརྟག་པ་བཟུང་སྟེ། འཇིག་རྟེན་གྱི་ཁམས་འདི་རྒྱ་མཚོ་ཆེན་པོ་གཅིག་ཏུ་གྱུར་
ལ༑ དེར་གཉའ་ཤིང་བུ་ག་གཅིག་པ་ཞིག་ཡོད་ལ་རླུང་གིས་ཕྱོགས་བཞིར་འདེད་ཅིང་གཅིག་
ཏུ་མི་གནས་སོ། །ཡང་རྒྱ་མཚོ་དེའི་ནང་ནས་རུས་སྦལ་ཞར་བ་གཅིག་གནས་པ་དེ་ལོ་བརྒྱ་
བརྒྱ་ན་ལན་རེ་སྟེང་དུ་འབྱུང་བ་དེའི་མགྲིན་པ་ཤིང་དེའི་བུ་གར་ཆུད་པ་དེ་སྲིད་ཀྱང་། དཀོན་པ་
དེ་བཞིན་དུ་མི་ལུས་ཐོབ་པ་ཡང་སྲིད་པ་ཙམ་མོ། །ཞེས་གསུངས་པ་ཡིན་ནོ། །དོན་གསུམ་པ་
ཡོན་ཏན་གྱི་ཁྱད་པར་ནི། སྐྱེས་བུའི་དོན་སྒྲུབ་ཅེས་པ་སྟེ་སྐྱེས་བུ་རྣམས་ཀྱི་འདོད་པར་བྱ་བའི་
དོན་ནི། རེ་ཤིག་མངོན་པར་མཐོ་བ་ལྷ་མི་དང་། རྟག་ཏུ་ངེས་པར་ལེགས་པ་བྱང་ཆུབ་གསུམ་
- 2 2 3 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ཡིན་ལ། དེའང་འདིར་རྫོགས་པའི་སངས་རྒྱས་གཟུང་ངོ༌། །གཉིས་པ་ཕན་པའི་ཁྱད་པར་ནི།
དེ་སྒྲུབ་ནུས་པའི་རྟེན་འདི་ལ་བརྟེན་པའི་བསམ་སྦྱོར་གྱིས་རྩོལ་བ་དྲག་པོས་ཕན་པ་སྒྲུབ་
དགོས་སོ། །ཞེས་པའོ། །དོན་གསུམ་པ་སྒྲུབ་དགོས་པའི་འཐད་པ་ནི། གལ་ཏེ་རྟེན་འདི་ཉིད་
ལ་ཕྱི་མའི་ཕན་པ་སྒྲུབ་དགོས་པ་ཅི་སྟེ་ཞེ་ན། གལ་ཏེ་འདི་ལ་ཕན་པ་མ་བསྒྲུབ་ན། །ཕྱིས་ནི་
ཡང་དག་འབྱོར་པར་ག་ལ་འགྱུར། །ཞེས་ཏེ། ད་ལྟ་ཕན་པ་སྒྲུབ་པའི་དབང་ཡོད་བཞིན་དུ་མི་
སྒྲུབ་ན་རང་ཉིད་བསླུས་ནས་ཕྱིས་གསོར་མི་རུང་པའི་ཕྱིར་རོ། །གལ་ཏེ་དལ་འབྱོར་མེད་ཀྱང་
ལྷ་དང་ཀླུའི་འཇིག་རྟེན་ཀྱིས་ཀྱང་བསོད་ནམས་དང་ཐར་པ་ཆ་མཐུན་གྱི་དགེ་བ་བྱེད་པར་
གསུངས་པ་མ་ཡིན་ནམ་ཞེ་ན། དེ་དག་ལ་སྔོན་ཐོབ་པའི་རྒྱུན་མི་ཉམས་པར་སྤྱོད་པ་ཡོད་ཀྱང་
རྟེན་དེ་ཉིད་ལ་དགེ་བའི་བསམ་པ་སྐྱེད་དཀའ་བ་དང་། བསམ་པ་ཙམ་སྐྱེས་ཀྱང་། བྱེད་པའི་
སྡོམ་པ་མི་སྐྱེ་བ་དང་། སྒྲུབ་པའི་སྟོབས་ཆུང་བའི་ཕྱིར་ལམ་གྱི་རྟེན་དུ་མི་ལུས་ཉིད་བསྔགས་པ་
མཛད་དེ། སློབ་མ་ལ་སྤྲིང་བ་ལས། ཡིད་བཞིན་ནོར་བུ་བས་ཀྱང་ལྷག་པ་ཡི། །མི་ཉིད་འབྲས་
བུ་མེད་པར་ སུ་ཞིག་བྱེད། །ཅེས་དང༌། བཤེས་པའི་སྤྲིང་ཡིག་ལས། གང་ཞིག་གསེར་སྣོད་
རིན་ཆེན་སྤྲུས་པ་ཡིས། །ངན་སྐྱུགས་འཕྱག་པར་བྱེད་པ་དེ་བས་ནི། །གང་ཞིག་མི་རུ་སྐྱེས་ནས་
སྡིག་པ་དག །བྱེད་པ་དེ་ནི་ཆེས་རབ་བླུན་པ་ལགས། །ཞེས་གསུངས་སོ། །དོན་གཉིས་པ་
བསམ་པའི་རྟེན་ལ་དཔེ་དོན་གཉིས་ལས་དང་པོ་ནི་བློ་ཀ་ཕྱེད་སྔ་མ་སྟེ། མཚན་མོ་མུན་ནག་
སྤྲིན་རུམ་ནི། རིམ་པ་ལྟར། ཉི་ཟླ་སྐར་མའི་སྣང་བ་གསུམ་གྱིས་དབེན་པས་སྣང་བའི་སྐབས་
ཆུང་བ་ཡིན་ལ། དེར་སྣང་བའི་རྐྱེན་དཀོན་པ་དང་འབྲས་བུ་རིང་དུ་མི་གནས་པ་ནི་གློག་འགྱུས་
སྐད་ཅིག་གཅིག་པས་སོ། །དོན་ལ་ལྔ་སྟེ། བསོད་ནམས་ཀྱི་བློའི་ངོ་བོ་གང་འབྱུང་བ་དང༌།
རྟེན་གང་ལ་འབྱུང་བ་དང་། རྒྱུ་གང་ལས་འབྱུང་བ་དང་། ཚུལ་ཇི་ལྟར་འབྱུང་བ་དང་། ཡུན་ཇི་
སྲིད་ཅིག་འབྱུང་བའོ། །དང་པོ་ནི་ཡིད་ཆེས་པའི་དད་པ་སྔོན་དུ་སོང་བས། བསོད་ནམས་ཆ་
2_2
9.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐུན་དང༌། འདོད་པའི་དད་པས་ཐར་པ་ཆ་མཐུན་དང༌། གཞན་དོན་འདོད་པའི་སྙིང་རྗེ་དང་།
ཐབས་སུ་ངེས་པར་སེམས་པའི་དད་པ་སྔོན་དུ་སོང་བས་ཐེག་ཆེན་གྱི་དགེ་བའི་བློ་སྐྱེས་ཏེ།
བསམ་པ་དེ་དག་ཀྱང་གོང་ནས་གོང་དུ་བཟང་ཞིང་སྐྱེ་དཀའོ། །གཉིས་པ་ནི་འཇིག་རྟེན་ཅེས་ཏེ་
སོ་སོའི་སྐྱེ་བོ་ལ་དཔེར་མཚོན་པ། སངས་རྒྱས་དང་བྱང་ཆུབ་སེམས་དཔའ་དང་འཕགས་པ་
ཉན་ཐོས་ཀྱི་ཡེ་ཤེས་ཀྱི་སྣང་བ་ཆེ་འབྲིང་ཆུང་གསུམ་གྱིས་དབེན་པའམ། ཡང་ན་འཁོར་འདས་
ཀྱི་སྐྱོན་ཡོན་ལ་ཐོས་བསམ་སྒོམ་གསུམ་གྱི་ཤེས་རབ་ཀྱི་སྣང་བ་ཆུང་འབྲིང་ཆེན་པོ་གསུམ་
གྱིས་དབེན་ཞིང་སྒྲིབ་པ་མཐའ་དག་གི་མུན་རུམ་ན་གནས་པ་དེར་རོ། །གསུམ་པ་ནི་སངས་
རྒྱས་མཐུ་ཡིས་ཏེ། གདུལ་བྱའི་དོན་ཇི་ལྟ་བར་བྱེད་བྱེད་པའི་སྨོན་ལམ་བཏབ་པའི་མཐུ་ཡིས་
སོ༑ ༑བཞི་པ་ནི་བརྒྱ་ལམ་ན་ཞེས་ཏེ། རྟག་ཏུ་མི་འབྱུང་བའོ། །འོ་ན་ཐུགས་རྗེའི་མཐུ་དང་ལྡན་
པ་ཡི་སངས་རྒྱས་རྟག་ཏུ་བཞུགས་པ་མ་ཡིན་ནམ། ཇི་ལྟར་བསོད་ནམས་ཀྱི་བློ་རེས་འགའ་
ལས་མི་འབྱུང་ཞེ་ན། རྒྱུ་མེད་པ་ལ་རྐྱེན་ཀྱི་བྱེད་པ་མི་འཇུག་པའི་ཕྱིར། བྲག་ཕུག་ཁ་བྱང་
བལྟས་ལ་ཉི་མས་ཕན་མི་ཐོགས་པ་བཞིན་ནོ། །དེས་ན་རྒྱུ་སད་རུང་གི་བག་ཆགས་ཡོད་པའི་
སེམས་ཅན་ལ་འཕགས་པའི་ཐུགས་ རྗེ་གཟིགས་པ་འཇུག་གོ །ལྔ་པ་ནི། ཐང་འགའ་འབྱུང་
ཞེས་ཏེ། འཁོར་འདས་ལ་སོགས་པའི་སྐྱོན་དང་ཡོན་ཏན་གློ་བུར་དུ་མཐོང་བའི་ཚེ། ཐང་ཅིག་
ཙམ་འབྱུང་གི་རིང་དུ་མི་གནས་ཏེ་རྒྱུ་གོམས་པ་མེད་པའི་ཕྱིར་དང་། རྐྱེན་གཞན་ལ་ལྟོར་ཅིང་
འབྱུང་དཀའོ། །འདིས་ནི་ལུས་ཀྱི་རྟེན་དལ་འབྱོར་རིང་དུ་མི་གནས་པའང་མཚོན་པས་གཉེན་
པོ་དགེ་བ་ལ་མྱུར་དུ་འབད་ཅིང་། བསམ་པའི་རྟེན་དེའང་སྐྱེ་དཀའ་ཞིང་ཡུན་ཐུང་བ་ཉིད་ཀྱིས་
མ་སྐྱེས་པ་བསྐྱེད་པ་དང༌། སྐྱེས་པ་སྦྱང་བ་ལ་འབད་པར་བྱའོ། །ཞེས་གདམས་པའོ། །གལ་ཏེ་
བསམ་པ་དེ་ལུས་ཀྱི་རྟེན་རང་འབྱོར་གིས་གནས་ལ་དད་པར་འདུས་ཟིན་པ་མ་ཡིན་ནམ་ཞེ་ན།
འདུས་མོད་ཀྱི་དེར་རྙེད་དཀའ་བ་ལུས་ཀྱི་རྟེན་ལ་གཙོ་བོར་བཤད་ཅིང་དད་པ་དེ་སེམས་ཡིན་
- ! 3】 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ལ༑ འདིར་བསོད་ནམས་བྱའོ་སྙམ་པ་འདུན་པ་སེམས་བྱུང་ཡིན་ནོ། །བསོད་ནམས་ཀྱི་བློ་
དེས། དགེ་བསྙེན་དང་རབ་བྱུང་དང༌། བྱང་ཆུབ་སེམས་དཔའི་སྡོམ་པ་ཅི་རིགས་པར་ལེན་
པར་འགྱུར་བས། དེ་ལྟར་ན་ལུས་སེམས་ཀྱི་རྟེན་དེ་དག་སྐྱེས་བུ་གསུམ་གྱི་ཐུན་མོང་གྱི་ཆོས་
ཀྱང་ཡིན་ལ་འདིར་གཙོ་བོར་སྐྱེས་བུ་ཆེན་པོའི་ཆོས་ཏེ། དེ་ལ་ཁྱིམ་པ་དང་རབ་ཏུ་བྱུང་པ་
གཉིས་ལས། འདིར་རབ་བྱུང་དང་། དེ་ལས་ཀྱང་དགེ་སློང་ཉིད་དེ། འདི་ཉིད་ལས་ཆོས་གོས་
གསུམ་མ་གཏོགས་པ་སྦྱིན། ཅེས་པ་དང༌། ཟླ་བ་སྒྲོན་མེའི་མདོ་ལས། དགེ་སློང་དངོས་པོ་
མཆོག་ཏུ་དཀའ་བ་ཡིས། །རིན་ཆེན་བྱང་ཆུབ་མཆོག་ཏུ་སེམས་བསྐྱེད་ལ། །ཞེས་སོ། །དེའང་
བསམ་པའི་ཁྱད་པར་གང་གིས་བྱེད་པ་པོ་བྱང་ཆུབ་སེམས་དཔའི་བྱ་བ་ཐམས་ཅད་གཞན་དོན་
དུ་འབྲས་བུ་རྫོགས་པའི་སངས་རྒྱས་ཐོབ་པའི་ཉེར་ལེན་གྱི་རྒྱུ་བྱང་ཆུབ་ཀྱི་སེམས་བསྐྱེད་པ་
ཡིན་ཏེ། བཞི་བརྒྱ་པ་ལས། བསམ་པས་བྱང་ཆུབ་སེམས་དཔའ་ལ། །དགེ་བའམ་ཡང་ན་མི་
དགེ་བ། །ཐམས་ཅད་དགེ་ལེགས་ཉིད་འགྱུར་ཏེ། །བསམ་པ་ཡིད་དགེའི་དབང་གྱུར་ཕྱིར། །
ཅེས་སོ། །
གཉིས་པ་དེས་ཉམས་སུ་བླང་བྱ་ཕར་ཕྱིན་དྲུག་སྟེ། དེ་ལའང་གཉིས་ལས། སྤྱིའི་
དོན་ནི་འོག་ཏུ་བསྟན་པར་བྱ་ལ། སོ་སོའི་རང་བཞིན་ལ་དྲུག་ལས། དང་པོ་སེམས་བསྐྱེད་པ་
སྦྱིན་པའི་ཕ་རོལ་ཏུ་ཕྱིན་པ་ལ་གཉིས་ཏེ། ཕན་ཡོན་རྗེས་སུ་བསྔགས་པ་དང༌། སྡོམ་པ་ཡང་
དག་པར་བླང་བའོ། །དང་པོ་ལ་གསུམ་ལས། མཚམས་སྦྱར་བའི་ཚུལ་གྱིས་ཕན་ཡོན་མདོར་
བསྟན་པ་ལའང་གཉིས་ཀྱི་དང་པོ་སྡིག་པ་སེལ་བ་ནི། དེ་ལྟས་ཞེས་པའི་བློ་ཀ་གཅིག་སྟེ།
བསམ་པའི་རྟེན་འབྱུང་དཀའ་ལ་ཡུན་ཐུང་བས། གཉེན་པོ་ཉམ་ཆུང་བ་དེ་ལ་རྒྱུའི་སྟོབས་
བསྐྱེད་ཅིང་རྒྱུན་རིང་དུ་སྲིང་ཞེས་དང་། དེ་ཉིད་ཀྱིས་སྤང་བྱ་སྟོབས་ཆེ་བ་མཚམས་མེད་ལྔའམ།
མི་དགེ་བ་བཅུའི་འབྲས་བུ་སྡུག་བསྔལ་ཆེན་པོ་ལ་སྦྱོར་བའི་སྡིག་པ་སྟེ། བྱང་ཆུབ་ཀྱི་སེམས་
- 2
3 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་གཞན་པའི་གཉེན་པོས་ཟིལ་གྱིས་མི་གནོན་འདིས་ཟིལ་གྱིས་གནོན་ཏེ། སྡོང་པོ་བཀོད་
པའི་མདོ་ལས། བྱི་ལས་མིག་བལྟས་པས་བྱི་བ་རྣམས་ཟིལ་གྱིས་གནོན་ཅིང་མི་བཟོད་པ་དེ་
བཞིན་དུ། ཐམས་ཅད་མཁྱེན་པའི་སེམས་རིན་པོ་ཆེའི་མིག་གིས་ཀྱང་། ལས་དང་ཉོན་མོངས་
པའི་བྱི་བ་རྣམས་ཟིལ་གྱིས་གནོན་ཅིང་མི་བཟོད་པར་བྱེད་དོ། །ཞེས་གསུངས་པ་ཡིན་ནོ། །
ཡང་ན་རྟེན་གྱི་གང་ཟག་དེ་ལྟ་བུས་སངས་རྒྱས་སྒྲུབ་པ་ལ་སེམས་བསྐྱེད་དགོས་ཤིང་། དེའང་
ཕན་ཡོན་མཐོང་ནས་འཇུག་པ་ལ་དགོངས་ཏེ། དེ་ལྟར་ཞེས། རྟེན་དང་བསམ་པ་མཚམས་
སྦྱར་བའང་ཡིན་ནོ། །གཉིས་པ་དེའི་འཆད་པ་ནི། བསྐལ་པ་ཞེས་རྩ་བ་གཉིས་ཏེ། བྱང་ཆུབ་
ཀྱི་སེམས་ཁོ་ན་ཕན་བདེའི་ཐབས་ཁྱད་པར་ཅན་དུ་དགོངས་ཤིང་གསུངས་པས་བླང་བྱ་ཡིན་
ཞེས་པའོ། །བསྐལ་པ་ནི་འགྲེལ་ཆེན་ལས། བར་བསྐལ་བརྒྱད་ཅུ་སྟེ། ཆེན་པོ་བཟུང་ལ། དུ་
མར་ཏེ། ལམ་ལ་ཞུགས་ནས་གྲངས་མེད་གསུམ་ལ་སོགས་པར། དོན་དང༌། དོན་མིན་ལ་
བརྟགས་པའོ། །ཕན་ཡོན་རྒྱས་བཤད་ལ་གསུམ་ལས། ཐུན་མོང་གི་ཕན་ཡོན་ལ་གསུམ་གྱི་
དང་པོ་ལ་གཉིས་ལས། སངས་རྒྱས་འགྲུབ་པ་ནི་འདིས་ནི་ཚད་མེད་ཅེས་རྐང་པ་གཉིས་ཀྱིས་
ཏེ༑ བྱང་ཆུབ་ཀྱི་སེམས་བསྐྱེད་ན་བདེ་མཆོག་རྫོགས་པའི་སངས་རྒྱས་ཚེགས་ཆུང་ངུས་འགྲུབ་
སྟེ༑ སྡོང་པོ་བཀོད་པའི་མདོ་ལས། རིགས་ཀྱི་བུ་དཔེར་ན་མར་མེ་གཅིག་ལས་མར་མེ་བྱེ་བ་
སྟོང་ཕྲག་བྱུང་ཡང་དེ་མི་ཟད་པ་དེ་བཞིན་དུ། ཐམས་ཅད་མཁྱེན་པ་དེ་བཞིན་དུ་སེམས་བསྐྱེད་
པའི་མར་མེ་གཅིག་ལས་དུས་གསུམ་གྱི་སངས་རྒྱས་ཐམས་ཅད་ཀྱི་མར་མེ་བྱུང་ཡང་དེ་མི་ཟད་
དོ༑ ༑ཞེས་ པས། བྱང་ཆུབ་སེམས་དཔའ་གཅིག་ལས། སེམས་བསྐྱེད་པའི་སྐྱེ་བོ་མང་པོས་
སངས་རྒྱས་ཐོབ་པའོ། །འོ་ན་བསྐལ་པ་གྲངས་མེད་དུ་མའམ། སོ་དྲུག་གམ། གསུམ་དུ་ལམ་
ལ་འབད་དགོས་པས་བདེ་བླག་ཏུ་འགྲུབ་པ་འགལ་ཅེ་ན། སྲིད་པའི་དུ་ཁ་ལ་ལྟོས་ནས་དང་།
འབྲས་བུ་མཆོག་འགྲུབ་པ་ལ་ལྟོས་ནས་བདེ་བླག་ཅེས། ས་སྐྱ་པཎྜིཏ་གསུངས་ཤིང༌། གཞུང་
- 2 3 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༣
འདི་ལས་འདི་ནི་བྱང་ཆུབ་སེམས་སྟོབས་ཀྱིས་ལ་སོགས་པའོ། །ཡང་ན་བློ་ཀ་ཕྱེད་སྔ་མས་རང་
དོན་དང༌། ཕྱི་མས་གཞན་དོན་འགྲུབ་པའོ། །གཉིས་པ་གནས་སྐབས་ཀྱི་འབྲས་བུ་ནི། བློ་
ཀ་གཅིག་གིས་བསྟན་ཏེ། རྐང་པ་དང་པོ་གསུམ་གྱིས་འདོད་དོན་ངོས་བཟུང་ནས། ཕྱི་མས་དེ་
སྒྲུབ་པར་མཚོན་ནོ། །དེའང་ལོ་ཀ་པ་དང༌། ཉན་ཐོས་དང་བྱང་ཆུབ་སེམས་དཔའི་སྟེ། གསུམ་
པོ་སོ་སོའི་འདོད་པ་སྒྲུབ་པའམ། བྱང་ཆུབ་སེམས་དཔའ་ཉིད་ཀྱི་གནས་སྐབས་དང་མཐར་
ཐུག་གི་གཞན་དོན་འདོད་པར་སྦྱར་རོ། །དེ་ལྟ་ནའང༌། མངོན་མཐོའི་བདེ་བ་དང་། སྲིད་པའི་
དུ ཁ་སེལ་བ། མུ་སྟེགས་དང༌། ཉན་རང་ལའང་སྣང་བས། བྱང་ཆུབ་ཀྱི་སེམས་ཁོ་ན་ལ་མི་
ལྟོས་སོ། །ཞེ་ན། མེད་ན་ལྡོག་པར་མི་བྱེད་ཀྱང་། ཡོད་ན་བདེ་བླག་ཏུ་འགྱུར་བས་རྒྱུའི་དམ་
པར་བསྟན་ཏེ། དཔེར་ན་འཇིག་རྟེན་ན་དོན་མང་དུ་གཉེར་བས་རྟ་བཟུང་དགོས་སོ། །ཞེས་པ་
ལྟ་བུ་དང༌། ཤེར་ཕྱིན་ལས་ཀྱང་རབ་འབྱོར་འདི་ལ་ཉན་ཐོས་ཀྱི་ས་ལ་སློབ་པར་འདོད་པས་
ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བསླབ་པར་བྱའོ། །ཞེས་བྱ་བ་ལ་སོགས་པ་ལྟ་བུའོ།།
གཉིས་པ་མཐོང་བའི་ཕན་ཡོན་ནི། བྱང་ཆུབ་སེམས་བསྐྱེད་ཅེས་རྩ་བ་བཞིས་མིང་དང་དོན་
འཕོ་བའོ། །
གསུམ་པ་ཕན་ཡོན་དཔེས་བསྔགས་པ་ལ་དྲུག་ལས། དང་པོ་གསེར་འགྱུར་གྱི་
དཔེས་བསྟན་པ་ནི་ལུས་འདི་སྒྱུར་བར་བྱེད་པས། བྱང་ཆུབ་ཀྱི་སེམས་གཟུང་ཞེས་རྒྱུ་མཚན་
གྱིས་གདམས་ངག་ཏུ་སྦྱར་བ་ལས་ཚིག་ལྷག་མ་རྣམས་གང་བསྒྱུར་ན། མི་གཙང་ལུས་དང་།
གང་གིས་བསྒྱུར་ན་བླངས་ནས་དང༌། གང་དུ་བསྒྱུར་ན་རྒྱལ་བའི་སྐུ་སྟེ། ཇི་ལྟར་བསྒྱུར་བའི་
དཔེ་ནི་གསེར་འགྱུར་རྩི་ཡིས་ཞེས་པ་བཞིར་བལྟ་སྟེ། དེ་ཡང་བྱམས་པའི་རྣམ་པར་ཐར་པའི་
མདོ་ལས་རིགས་ཀྱི་བུ་དངུལ་ཆུའི་རིགས་གསེར་དུ་སྣང་བ་ཞེས་པ་ཡོད་དོ། །དེ་སྲང་གཅིག་
གིས་ལྕགས་སྲང་སྟོང་གསེར་དུ་སྒྱུར་བར་བྱེད་ལ། ལྕགས་སྲང་སྟོང་གིས་དེ་ལྕགས་སུ་བསྒྱུར་
- 2
3
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་མི་ནུས་སོ། །དེ་བཞིན་དུ་ཐམས་ཅད་མཁྱེན་པ་ཉིད་དུ་སེམས་བསྐྱེད་པའི་གསེར་འགྱུར་
གྱི་རྩི་གཅིག་གིས། ལས་དང་ཉོན་མོངས་པའི་སྒྲིབ་པའི་ལྕགས་ཟད་པར་བྱས་ཏེ། ཐམས་ཅད་
མཁྱེན་པ་ཉིད་ཀྱི་ཡེ་ཤེས་ཀྱི་གསེར་གྱི་མདོག་ཏུ་བྱེད་ལ། རྩི་དེ་ནི་ལས་དང་ཉོན་མོངས་པའི་
བག་ཆགས་ཐམས་ཅད་ཀྱིས་བསྒྱུར་བར་མི་ནུས་སོ། །ཞེས་གསུངས་སོ། །གཉིས་པ་རིན་པོ་
ཆེའི་དཔེས་བསྟན་པ་ནི། འགྲོ་བའི་ཞེས་ཏེ། དེའི་གནས་བདེ་བས་ཕོངས་ཤིང་། རྒྱས་པ་དང་
བྲལ་བར་འདོད་པས་རིན་པོ་ཆེ་ལྟ་བུའི་སེམས་བཟུང་། ཞེས་གདམས་པའོ། །ཅིའི་ཕྱིར་ཞེ་ན།
ཡོངས་སུ་བརྟགས་ན་འདི་ཉིད་རིན་ཆེ་བའི་ཕྱིར་ཏེ། དེ་ཡང་རྒྱུད་བླ་མ་ལས། འབྱུང་བ་དཀོན་
ཕྱིར་དྲི་མེད་ཕྱིར། །མཐུ་ལྡན་ཕྱིར་དང་འཇིག་རྟེན་གྱི། །རྒྱན་གྱུར་ཕྱིར་དང་མཆོག་ཉིད་ཕྱིར། །
འགྱུར་བ་མེད་ཕྱིར་རིན་ཆེན་ཉིད། །ཅེས་རིན་པོ་ཆེའི་སྒྲ་བཤད་པས་དོན་དྲུག་དང་ལྡན་ཞིང་།
རིན་པོ་ཆེ་ཐམས་ཅད་བསྡུས་པ་དང་། དབང་གི་རྒྱལ་པོ་ལ་སོགས་པ་རྣམས་དང་། ཆོས་མཐུན་
པར་ཕུན་སུམ་ཚོགས་པ་ཐམས་ཅད་འབྱུང་བའི་ཕྱིར་རོ། །དེ་ལྟར་སུས་ཤེས་ཤེ་ན། འགྲོ་བ་
རྣམས་ཐམས་ཅད་མཁྱེན་པའི་གླིང་དུ་འདེད་པའི་དེད་དཔོན་སངས་རྒྱས་ཐམས་ཅད་ཀྱིས་ཏེ།
ཇི་ལྟར་ཚོང་པ་རྣམས་རིན་པོ་ཆེའི་གླིང་དུ་ཕྱིན་པ་ན། དེད་དཔོན་མཁས་པས་བརྟགས་པའི་
རིན་པོ་ཆེ་ལེན་པ་བཞིན་ནོ། །གསུམ་པ་ལྗོན་ཤིང་གི་དཔེས་བསྟན་པ་ནི། དགེ་བ་ཞེས་པ་དེས།
འདིར་དགེ་བ་ལ་བྱང་ཆུབ་ཀྱི་སེམས་ཀྱིས་མ་ཟིན་པ་དང་། ཟིན་པ་གཉིས་ལས། དང་པོ་ནི་
འབྲས་བུ་ཕྱུང་ནས་འཛད་པས་ཆུ་ཤིང་དང་འདྲ་སྟེ་ལོ་ཀ་པའི་དགེ་བ་རྣམ་སྨིན་མྱོང་བས་འཛད་
ཅིང་ཉན་ཐོས་པའི་དགེ་བ་ཕྱུང་པོ་ཞི་བས་འཛད་པའི་ཕྱིར་རོ། །གཉིས་པ་ནི་དཔག་བསམ་གྱི་
ཤིང་དང་འདྲ་སྟེ། འབྲས་བུ་ཕྱུང་པས་མི་ཟད་ཅིང་འཕེལ་བའི་ཕྱིར་ཏེ། དཀོན་མཆོག་ཟ་མ་
ཏོག་ལས། འཇམ་དཔལ་འདི་ལྟ་སྟེ། ཤིང་ལྗོན་པ་སྣ་ཚོགས་ནི། ཁམས་བཞིས་བཟུང་ན་རྣམ་
པར་འཕེལ་ལོ། །འཇམ་དཔལ་དེ་བཞིན་དུ་དགེ་བའི་རྩ་བ་ཡང་བྱང་ཆུབ་ཀྱི་སེམས་ཀྱིས་
- 2
3
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
བཟུང་ཞིང་ཐམས་ཅད་མཁྱེན་པ་ཉིད་དུ་བསྔོས་ན་རྣམ་པར་འཕེལ་ལོ་ཞེས་གསུངས་པ་ཡིན་ནོ།།
བཞི་པ་དཔའ་བོའི་དཔེས་བསྟན་པ་ནི། སྡིག་པ་ཞེས་ཏེ། མཚམས་མེད་པ་ལ་སོགས་པའི་སྡིག་
པ་མི་ཟད་པ་བྱས་ཀྱང་སྒྲོལ་བའི་རྟེན་དེ་ལ་ཅིས་མི་བརྟེན་ཅེས་བརྟེན་པར་གདམས་པའོ། །ཇི་
ལྟར་སྒྲོལ་ན་ཡུད་ཀྱིས་ཏེ། མ་སྐྱེས་དགྲ་དང་སོར་འཕྲེང་ལྟར་སྡུག་བསྔལ་ཅུང་ཟད་མྱོང་བས་
སམ། སྡིག་པ་མ་ཟད་ཀྱང་། བྱང་ཆུབ་ཀྱི་སེམས་དང་འགྲོགས་པའི་རིང་ལ། འབྲས་བུ་སྡུག་
བསྔལ་མི་མྱོང་བར་སྐྱོབ་ཅིང་སྒྲོལ་བ་སྟེ། ཇི་ལྟར་སྐྱེལ་མ་དཔའ་བོ་ལ་བརྟེན་ན། འཇིགས་
པའི་ཤ་འཁོན་ཅུང་ཟད་ཀྱིས་འབྱང་ལ། མ་བྱང་ཀྱང་དེའི་རིགས་ལ་འཚེ་མི་ནུས་པ་བཞིན་ཏེ།
བློ་གྲོས་མི་ཟད་པའི་མདོ་ལས། རིགས་ཀྱི་བུ། སྐྱེལ་མ་དཔའ་བོ་ལ་བརྟེན་པ་ནི་དགྲ་ཐམས་
ཅད་ཀྱིས་མི་ཚུགས་སོ། །དེ་བཞིན་དུ་བྱང་ཆུབ་ཏུ་སེམས་བསྐྱེད་པའི་སྐྱེལ་མ་དཔའ་བོ་ལ་
བརྟེན་པ་ཡང་ཉེས་པར་སྤྱད་པའི་དགྲ་རྣམས་ཀྱིས་འཇིགས་པར་མི་འགྱུར་རོ་ཞེས་གསུངས་
སོ༑ ༑འོ་ན་ཆོས་ཐམས་ཅད་འབྱུང་བ་མེད་པར་བསྟན་པའི་མདོ་ལས། སྔོན་འཇམ་དཔལ་
རྒྱལ་བའི་བློ་གྲོས་སུ་གྱུར་པའི་ཚེ། བྱང་སེམས་མ་བཏང་པ། ལྟ་བ་ལོག་པས་དམྱལ་བར་ལྷུང་
བར་བཤད་པས། དེ་དང་འགལ་ཞེ་ན། མདོ་སྡེ་རྒྱན་ལས། རིང་མོ་ཞིག་ནས་ངན་སོང་དུ། །
འགྲོ་ཞིང་མྱུར་དུ་ཐར་པ་དང་། །ཅེས་པའི་ཚུལ་དུ་སྐྱོབ་པས་ཉེས་པ་མེད་དོ། །ལྔ་པ་དུས་མཐའི་
མེ་ཡི་དཔེས་བསྟན་པ། དེས་ནི་ཞེས་ཏེ། གཞན་གྱིས་བསྒོ་བ་དང་མི་སྤྲོ་བཞིན་པ་དང༌། མི་
ཤེས་པ་སྟེ། དེ་གསུམ་གྱི་དབང་གིས་བྱས་ཤིང་། མྱོང་བར་མ་ངེས་པའི་སྡིག་ཆེན་དེ། ལུས་
ངག་གི་ཁ་ན་མ་ཐོ་བ་ཆེན་པོ་རྣམས། ཐེག་ཆེན་གྱི་སེམས་ཀྱི་མཐུས་སེལ་ཏེ། རྨི་ལམ་བསྟན་
པའི་མདོ་ལས། མ་སྐྱེ་དགྲས་ཕ་ནི་བསད་གྱུར་ཅིང་། །དེ་བཞིན་གཤེགས་པ་དཀྲོངས་པར་
བརྩམས་བྱས་ཀྱང༌། །སེམས་ གཅིག་གིས་ནི་རྣམ་པར་གྲོལ་གྱུར་ན། །སེམས་ཅན་དག་པ་
རྣམས་ལ་སྨོས་ཅི་དགོས། །ཞེས་སོ། །དེའང་བརྡ་ལས་ཐོབ་པའི་སེམས་བསྐྱེད་པས། སྤང་བྱ་
- 2
3
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངོ་བོ་ཟིལ་གྱིས་གནོན་ཅིང་། ཆོས་ཉིད་ཀྱིས་ཐོབ་པས། ས་བོན་རྩ་བ་ནས་སྤོང་སྟེ། མདོ་ལས།
བསྐལ་པ་སྟོང་གི་མུན་པ་མར་མེ་གཅིག་གིས་སེལ་བའི་དཔེ་གསུངས་པ་ལྟར་རོ། །འོ་ན་ལས་
བརྒྱ་པ་ལས། ལུས་ཅན་དག་གི་ལས་རྣམས་ནི། །ཞེས་པའི་ཚིག་བཞི་དང་མི་འགལ་ལམ་ཞེ་
ན༑ དེ་ནི་གཉེན་པོ་མེད་པར་རང་ཟད་དུ་མི་འགྱུར་བའམ། མྱོང་བར་ངེས་པ་ལ་དགོངས་སོ། །
དྲུག་པ་ཤེས་བྱེད་ཀྱི་ལུང་ནི། ཕན་ཡོན་དེ་དག་གང་ནས་བཤད་ཅེ་ན། དེའི་ཞེས་
རྐང་པ་གཉིས་ཀྱིས་གང་། གང་གིས། གང་ལ་བཤད་པ་ངོས་བཟུང་ལ། མདོ་གང་ལས་ཚུལ་
ཇི་ལྟར་བཤད་ཅེ་ན། ཕལ་པོ་ཆེའི་ལེའུ་ཞེ་ལྔ་པ། སྡོང་པོ་བཀོད་པ་ལས། གྲོང་ཁྱོར་སྐྱིད་པའི་
འབྱུང་གནས་ཀྱི། ཚོང་དཔོན་ནོར་བརྟན་གྱི་བུ་ནོར་བཟངས་ཀྱིས། འཇམ་དཔལ་ལས་བྱང་
ཆུབ་ཏུ་སེམས་བསྐྱེད་ནས། ཇི་ལྟར་བསླབ་པར་བྱ་བ་ཚོལ་ཞིང་། མཐར་གྱིས་བྱམས་པའི་དྲུང་
དུ་སོང་སྟེ། ཁང་པ་བརྩེགས་པ་རྣམས་པར་སྣང་མཛད་ཀྱི་རྒྱན་གྱིས་བརྒྱན་པའི་སྙིང་པོ་ཞེས་བྱ་
བའི་ཕྱོགས་གཅིག་ན། འཁོར་རྒྱ་མཚོ་ལྟ་བུའི་དབུས་ན་ཆོས་སྟོན་པ་ཐག་རིང་པོ་ནས་མཐོང་
བས་དགའ་མགུ་ཡི་རངས་ཏེ། ཕྱག་བྱས་སོ། །དེ་ནས་འཕགས་པ་བྱམས་པས་ཚོང་དཔོན་གྱི་
བུ་ནོར་བཟང་ལ་བལྟས་ཏེ། ལག་པ་གཡས་པས་འཁོར་ཀུན་ལ་བསྟན་ནས། དེའི་ཡོན་ཏན་
གྱི་བསྔགས་པ་ཚིགས་སུ་བཅད་དེ་སྨྲས་པ། ལྟོས་ཤིག་བསམ་པ་ཡོངས་སུ་དག་པ་འདི། །ནོར་
བཟང་ནོར་རྣམས་རབ་ཏུ་བརྟན་པའི་བུ། །བྱང་ཆུབ་སྤྱོད་པ་དམ་པ་ཡོངས་ཚོལ་ཞིང་། །མཁས་
པ་ངའི་དྲུང་དུ་ཉེ་བར་འོངས། །ལེགས་པར་འོངས་སམ་སྙིང་རྗེ་བྱམས་བྱུང་ཁྱོད། །བྱམས་པའི་
དཀྱིལ་འཁོར་སྤངས་པར་ལེགས་འོངས་སམ། །ལེགས་པར་འོངས་སམ་བལྟ་ན་རབ་ཞི་བ། །
སྤྱད་པ་སྤྱོད་ཚེ་དུབ་པར་མ་གྱུར་ཏམ། །རྣམ་དག་བསམ་ལྡན་ཚུར་ཤོག་འོངས་པ་ལེགས། །
སྐྱོན་མེད་ཡིད་ལྡན་ཚུར་ཤོག་འོངས་པ་ལེགས། །དབང་པོ་མ་ཞུམ་ཚུར་ཤོག་འོངས་པ་ལེགས།།
སྤྱད་པ་སྤྱོད་ཚེ་དུབ་པ་མེད་གྲང་ངོ༌། །ཞེས་བྱ་བ་ལ་སོགས་པ་མང་དུ་གསུངས་པ་དང་། ནོར་
. 2
3 fG -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
བཟང་གིས་མདུན་དུ་ཐལ་མོ་སྦྱར་ཏེ་སྨྲས་པ། འཕགས་པ་བདག་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཏུ་ཡང་དག་པར་ཞུགས་ན། བྱང་ཆུབ་སེམས་དཔའི་སྤྱོད་པ་ལ་ཇི་ལྟར་
བསླབ་པར་བགྱི་བ་དང་། ཇི་ལྟར་ནན་ཏན་དུ་བགྱི་བ་མ་འཚལ་བས། བསྟན་དུ་གསོལ་ཞེས་
པ་ལས་བརྩམས་ཏེ་གསུངས་པ། རིགས་ཀྱི་བུ་ཁྱོད་ནི་དགེ་བའི་བཤེས་གཉེན་གྱིས་ལེགས་
པར་བཟུང་ངོ་། །ཅིའི་ཕྱིར་ཞེ་ན། རིགས་ཀྱི་བུ་བྱང་ཆུབ་ཀྱི་སེམས་ནི་སངས་རྒྱས་ཀྱི་ཆོས་
ཐམས་ཅད་ཀྱི་ས་བོན་ལྟ་བུའོ། །འགྲོ་བ་ཐམས་ཅད་ཀྱི་ཆོས་དཀར་པོ་འཕེལ་བས་ཞིང་ལྟ་བུའོ།།
འཇིག་རྟེན་ཐམས་ཅད་རབ་ཏུ་བརྟེན་པས་ས་ལྟ་བུའོ། །བྱང་ཆུབ་སེམས་དཔའ་ཐམས་ཅད་
བསྲུངས་པས་ཕ་ལྟ་བུའོ། །འདོད་པ་ཐམས་ཅད་བསྒྲུབ་པས་ཡིད་བཞིན་གྱི་ནོར་བུ་ལྟ་བུའོ། །
བསམ་པ་ཐམས་ཅད་ཡོངས་སུ་རྫོགས་པར་བྱེད་པས་བུམ་པ་བཟང་པོ་ལྟ་བུའོ། །ཉོན་མོངས་
པའི་དགྲ་ཕམ་པར་བྱེད་པས་མདུང་ཐུང་ལྟ་བུའོ། །ཚུལ་བཞིན་མ་ཡིན་པ་ཡིད་ལ་བྱེད་པ་
འགེབས་པས་གོ་ཆ་ལྟ་བུའོ། །ཉོན་མོངས་པའི་མགོ་ལྷུང་བར་བྱེད་པས་རལ་གྲི་ལྟ་བུའོ། །ཉོན་
མོངས་པའི་ཤིང་གཅོད་པས་ལྟ་རི་ལྟ་བུའོ། །གནོད་པ་དང་འཚེ་བ་ལས་སྐྱོབ་པས་མཚོན་ཆ་ལྟ་
བུའོ། །འཁོར་བའི་ཆུ་ནང་ན་གནས་པ་སྟེང་དུ་འབྱིན་པས་ འཆིལ་ པ་ལྟ་བུའོ། །སྒྲིབ་པས་
ཁེབས་པའི་རྩ་ཐམས་ཅད་རྣམ་པར་འཐོར་པར་བྱེད་པས་རླུང་གི་དཀྱིལ་འཁོར་ལྟ་བུའོ། །
བྱང་ཆུབ་སེམས་དཔའི་སྤྱོད་པ་དང༌། སྨོན་ལམ་ཐམས་ཅད་བསྡུས་པས་མདོར་བསྟན་པ་ལྟ་
བུའོ། །ལྷ་དང་མི་དང་ལྷ་མ་ཡིན་དུ་བཅས་པའི་འཇིག་རྟེན་ན་མཆོད་བྱེད་ལྟ་བུའོ། །རིགས་ཀྱི་
བུ་བྱང་ཆུབ་སེམས་དཔའ་ནི་ཡོན་ཏན་དེ་དག་དང༌། ཡོན་ཏན་གྱི་བྱེ་བྲག་ཚད་མེད་པ་གཞན་
དང་ཡང་ལྡན་ནོ། །ཞེས་བྱ་བ་ལ་སོགས་པ་ནས་རྩི་དང་རིན་ཆེན་དུ་མའི་དཔེས་ཀྱང་བསྟན་ཏོ།།
ཇི་སྐད་བསྟན་པའི་ཕན་ཡོན་དེ་དག་ཀྱང་། དངོས་སམ་བརྒྱུད་པས་སམ། རྗེས་སུ་འགྲོ་བ་དང་
ལྡོག་པའི་འབྲས་བུར་བལྟའོ། །
- 2 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་སྨོན་འཇུག་གྱི་དབྱེ་བ་ནི། བློ་ཀ་གཉིས་ཀྱིས་བསྟན་ཏེ། དང་པོ་གསལ་བའི་
དབྱེ་བ་ལ། དབྱེ་གཞི་ནི་ཕན་ཡོན་ཅན་གྱི་བྱང་ཆུབ་སེམས་དཔའ་དེའོ། །དབྱེ་སྒོ་ཕྲ་རགས་དང་།
ས་མཚམས་ལ་སོགས་མིན་ཏེ་རང་གི་ངོ་བོའོ། །དབྱེ་བའི་དོན་རྣམ་པ་གཉིས་ཏེ། ཡུལ་བྱང་
ཆུབ་ཀྱི་ངོ་བོ་དང་། རྒྱུར་ངེས་པས་སོ། །དབྱེ་བའི་ངོ་བོ། ཡུལ་བྱང་ཆུབ་ལ་བསམ་པས་འདོད་
པ་དང༌། སྦྱོར་བས་འཇུག་པའོ། །ཚིགས་བཅད་ཕྱི་མ་སོ་སོའི་མཚན་ཉིད་དེ། གཞན་དོན་དུ་
འཚང་རྒྱ་བར་འདོད་པ་དེ་ཉིད་བྱ་བས་མ་ཟིན་པ་ནི་སྨོན་པའི་སེམས་ཏེ། འགྲོ་བར་འདོད་པ་ལྟ་
བུ་ཡིན་ལ། དེ་སྡོམ་པར་འགྱུར་བ་ལ་ནི་མོས་སྤྱོད་དུ་ཆོ་ག་ལ་ལྟོས་སོ། །གཞན་དོན་དུ་བྱང་
ཆུབ་ཀྱི་རྒྱུ་སྒྲུབ་པར་བྱེད་པ་དེ་ཉིད་ཆོ་གས་བླངས་ཤིང་། བྱ་བས་ཟིན་པས། བསོད་ནམས་
རྒྱུན་ཆགས་སུ་འབྱུང་བ་ནི། འཇུག་པའི་སེམས་ཏེ། འགྲོ་བ་དངོས་ལྟར་སྨོན་འཇུག་གཉིས་ཀྱི་
བྱེ་བྲག་མཁས་པས་ཤེས་པའོ། །དོན་འདི་དག་ལ་དགག་སྒྲུབ་དུ་མ་སྣང་མོད། འདིར་དོན་ལ་
གནས་པའི་བཀོད་པ་ཡིན་ནོ། །
གསུམ་པ་ཕན་ཡོན་སོ་སོར་བཤད་པ་ལ། མདོར་བསྟན་དང་དེའི་འཐད་པའོ། །དང་
པོ་ལ་གཉིས་ལས། སྨོན་པའི་ཕན་ཡོན་ནི། བྱང་ཆུབ་ཏུ་སྨོན་པའི་སེམས་དེ་ནི། བསམ་པ་ཆེ་
བས་འཁོར་བའི་ཕུན་ཚོགས་འབྱུང་སྟེ། བྱམས་པའི་རྣམ་ཐར་གྱི་མདོ་ལས། རིགས་ཀྱི་བུ།
འདི་ལྟ་སྟེ་དཔེར་ན་རྡོ་རྗེ་རིན་པོ་ཆེ་ནི་ཆག་ཀྱང་། གསེར་གྱི་རྒྱན་ལ་སོགས་པ་ཟིལ་གྱིས་
གནོན་ཅིང་། རྡོ་རྗེ་རིན་པོ་ཆེའི་མིང་ཡང་མི་འདོར་ལ་དབུལ་བ་ཐམས་ཅད་ཀྱང་རྣམ་པར་ཟློག་
གོ །དེ་བཞིན་དུ་ཐམས་ཅད་མཁྱེན་པའི་སེམས་རྡོ་རྗེ་རིན་པོ་ཆེ་ནན་ཏན་དང་བྲལ་ཡང་ཉན་
རང་གི་ཡོན་ཏན་གྱི་རྒྱན་ཟིལ་གྱིས་གནོན་ཅིང་། བྱང་ཆུབ་སེམས་དཔའི་མིང་ཡང་མི་འདོར་ལ།
འཁོར་བའི་དབུལ་བའང་སེལ་བར་བྱེད་དོ། །ཞེས་དང་། རྒྱལ་པོ་ལ་གདམས་པའི་མདོ་ལས་
ཀྱང་། རྒྱལ་པོ་ཆེན་པོ་ཁྱོད་ཀྱི་བླ་ན་མེད་པའི་བྱང་ཆུབ་ཀྱི་སེམས་ཀྱི་དགེ་བས། ལན་དུ་མར་
- 38 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ལྷ་དང་མིར་སྐྱེས་ཅིང་དབང་པོ་བྱས་པར་གྱུར་ཀྱང་ད་དུང་ཁྱོད་ཀྱི་སེམས་ཀྱི་དགེ་བ་ལ། བྲི་
བའམ་གང་བར་མི་མངོན་ནོ། །ཞེས་སོ། །འོན་ཀྱང་སྨོན་པའི་སེམས་ཙམ་དེས་ནན་ཏན་དང་
བྲལ་བས་བྱང་ཆུབ་མི་ཐོབ་ཅིང་། དམ་བཅས་མ་ཟིན་ན་བར་མའི་དགེ་བ་ཡིན་ལ། མངོན་དུ་
རྒྱུ་མེད་ན་ཇི་ལྟར་འཇུག་པའི་སེམས་ལྟར་དགེ་བ་རྒྱུན་ཆགས་མི་འབྱུང་ངོ་། །
གཉིས་པ་འཇུག་པའི་ཕན་ཡོན་ནི་གང་ནས་ཞེས་ཤློ་ཀ་གཉིས་ཏེ། དེ་ལ་གང་ནས་
བཟུང་སྟེ་སེམས་དེ་ཡང་དག་བླངས་གྱུར་པ་དེ་ནས་བཟུང་སྟེ་བསོད་ནམས་ཀྱི་ཤུགས་རབ་ཏུ་
འབྱུང་ངོ་ཞེས་ངག་དོན་དེ་ལ་ལེན་པའི་དགོས་པ་དང་། བསམ་པ་དང་བསོད་ནམས་ཀྱི་དུས་
དང༌། ངོ་བོའི་ཁྱད་པར་རྣམས་རྐང་པ་གཉིས་གཉིས་ཀྱིས་བསྟན་ལ། དེའང་བླངས་པའི་སྡོམ་
པ་རྣམས་ནི། བསྲུང་སེམས་མངོན་དུ་རྒྱུ་མེད་ཀྱང༌། འཕེན་པས་དུས་མ་ཟད་བར་དུ་དགེ་བའི་
ས་བོན་མི་ཟད་པའི་ཕྱིར་རོ། །མངོན་དུ་རྒྱུ་ཡོད་ཅིང་རྒྱུ་ཚང་བར་ནི་བྱང་ཆུབ་མྱུར་དུ་ཐོབ་པའང་
མཚོན་ནོ། །བག་མེད་པ་ནི་ནན་ཏན་དང་བྲལ་ཞིང་བཏང་སྙོམས་སུ་གནས་པ་ཙམ་ཡིན་གྱི།
བསླབ་པ་ལ་བག་མེད་ནི་མ་ཡིན་ནོ། །
གཉིས་པ་དེའི་འཐད་པ་ལ་གཉིས་ལས། ལུང་གི་འཐད་པ་ནི། འདི་ནི་ཞེས་ཏེ།
བྱང་ཆུབ་ཀྱི་སེམས་དེ་ལྟར་ཕན་ཡོན་ཆེ་བ་འདི་ནི། རང་བཟོ་མིན་གྱི་དེ་བཞིན་གཤེགས་པ་
ཉིད་ཀྱིས་གསུངས་སོ། །ཞེས་སྦྱར་ལ། མདོ་གང་ལས། གདུལ་བྱ་གང་གི་ཕྱིར། ཚུལ་ཇི་ལྟར་
གསུངས་ཞེས་པས་བཤད་དེ། ལག་བཟངས་བྱང་ཆུབ་སེམས་དཔའ་རྣམས་ཀྱི་བྱང་ཆུབ་ཏུ་
སེམས་བསྐྱེད་པ་དང་། རྗེས་སུ་དྲན་པ་དང་། སྒོམ་པ་དེ་ཉིད་དེ་དག་གི་སྦྱིན་པ་དང་། གཏོང་བ་
དང་ཡོངས་སུ་གཏོང་བ་ཆེན་པོ་ཡིན་ཏེ། དེ་ཅིའི་ཕྱིར་ཞེ་ན། འཇིག་རྟེན་གྱི་ཁམས་ཀྱི་སེམས་
ཅན་ཐམས་ཅད་ལ་དམ་པའི་ཆོས་ཀྱི་ཆར་སྦྱིན་པར་འདོད་པ་དེ་ནི་གཏོང་བ་ཐམས་ཅད་ཀྱི་ནང་
ན་མཆོག་ཡིན་པའི་ཕྱིར་རོ། །ཞེས་སོ། །དོན་གཉིས་པ་རིགས་པའི་འཐད་པ་ལ་གཉིས་ལས།
- 2
3
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
སྨོན་པ་ཕན་ཡོན་དང་ལྡན་པའི་འཐད་པ་ལ་གསུམ་གྱི་དང་པོ་བསམ་པ་རྒྱ་ཆེ་བ་ནི། གློ་ཀ་
གཉིས་ཏེ། སྔ་ཕྱི་དཔེ་དོན་ལ་སེམས་ཅན་རྣམས་ཀྱི་ཀླད་ནད་ཙམ་བསལ་བསམ་པ་ནི། མདོ་
ལས་དེད་དཔོན་མཛད་བོའི་བུ་མོའི་གཏམ་རྒྱུད་ལྟར་ལ། དཔེ་བས་ལྷག་པའི་དོན་ནི། སེམས་
ཅན་རེ་རེའི་ཞེས་ཏེ་གསལ་ལོ། །གཉིས་པ་བསམ་པ་དཀོན་པ་ལ་གསུམ་ལས་གཞན་ལ་མེད་
པ་ནི། རང་བཞིན་གྱིས་བརྩེ་བ་ཕ་དང་མ་ལྷན་ཅིག་སྐྱེས་པའི་ལྷ། བདེན་པར་སྨྲ་བའི་དྲང་སྲོང་།
ཚད་མེད་ལ་བློ་སྦྱངས་པའི་ཚངས་པ་སོགས་པ་ལའང་། གཞན་བྱང་ཆུབ་ལ་དགོད་པའི་བསམ་
པ་འདི་མེད་དེ། མདོ་སྡེ་རྒྱན་ལས། ཇི་ལྟར་རྒྱལ་སྲས་ཕན་པའི་བསམ་པས་འདིར། །འགྲོ་
ཀུན་རྣམ་པར་སྨིན་བྱེད་གནས་པ་ལྟར། །དེ་བཞིན་ཕ་དང་མ་དང་གཉེན་བཤེས་རྣམས། །བུ་
དང་གཉེན་པ་རྣམས་ལ་ལེགས་མི་ གནས། །ཞེས་སོ། །གཉིས་པ་རང་ལ་མེད་པ་ནི་སེམས་
ཅན་ཞེས་དང༌། གསུམ་པ་དེས་ན་ཁྱད་འཕགས་ནི། གཞན་དག་ཅེས་བློ་ཀ་རེ་རེ་སྟེ། གསལ་
ལོ༑ ༑དོན་གསུམ་པ་ཕན་འདོགས་ཆེ་བ་ནི། འགྲོ་བ་ཀུན་ཞེས་ཏེ། ལུས་སེམས་ཀྱི་བདེ་བ་
སྒྲུབ་ཅིང་དུ༔ཁ་སེལ་བའོ། །
གཉིས་པ་འཇུག་པ་ཕན་ཡོན་དང་ལྡན་པའི་འཐད་པ་ལ་ལྔ་ལས། སྒྲུབ་པས་ཟིན་
པ་ནི། ཕན་པར་བསམས་ཞེས་ཏེ། མ་ཟིན་པའི་སྨོན་པ་ལས་ཁྱད་པར་སྟོན་ཏེ། བསམ་པ་དེ་
སངས་རྒྱས་མཆོད་ པ་ ལས་འཕགས་པ་ནི། ཏིང་ངེ་འཛིན་རྒྱལ་པོ་ལས། བྱེ་བ་ཕྲག་ཁྲིག་
གཏམས་པའི་ཞིང་དག་ན། །མཆོད་པ་རྣམ་མང་དཔག་མེད་ཅི་ཡོད་པ། །སྐྱེས་མཆོག་རྣམས་
ལ་ཉིན་རེ་རྟག་མཆོད་པས། །བྱམས་པའི་སེམས་ལ་གྲངས་དང་ཆར་མི་ཕོད་ཅེས་སོ། །གཉིས་
པ་བྱེད་པ་མང་བ་ལ་དོན་གསུམ་ཏེ། ཚིག་ཕལ་ཆེར་གསལ་ལ་བདེ་བས་ཚིམ་པར་བྱེད་པས།
བྱང་སེམས་དང་འདྲ་བའི་དགེ་བ་གཞན་མེད་ལ་དུཁ་གཅོད་པས་དེ་འདྲ་བའི་བཤེས་མེད་ཅིང་
གཏི་མུག་སེལ་བས་དེ་འདྲ་བའི་བསོད་ནམས་གཞན་མེད་པའོ། །གསུམ་པ་ལན་ལ་མི་ལྟོས་པ་
2
4 [1 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ནི་ཕན་བཏགས་ཞེས་ཏེ། ཕྱེད་དཔེ་དང་ཕྱེད་དེ་ལས་འཕགས་པའོ། །བཞི་པ་བསྒྲུབ་བྱ་རྒྱ་ཆེ་
བ་ནི་འགྲོ་བ་ཞེས་ཏེ་ཤློ་ཀ་དང་པོ་དཔེ་དང་། ཕྱི་མ་དོན་ཏེ། ནར་མའི་ཟས་ཙམ་སྦྱོར་བ་ཡང་
དགེ་བ་བྱེད་པ་ཡིན་ནོ། །ཞེས་བཀུར་ཞིང་བསྟོད་ན་བདེ་བར་གཤེགས་པའི་བདེ་བ་སྦྱིན་པ་ལྟ་
ཅི་སྨོས་ཏེ། དེའང་སྔ་མ་དམན་པ་ལྔ་ལྡན་ཏེ། ཞིང་དམན་པས་འགྲོ་བ་ཉུང་ཟ། དུས་དམན་
པས་སྐད་ཅིག །དངོས་པོ་དམན་པས་ཟས་ཙམ། བསམ་སྦྱོར་དམན་པས་བརྙས་བཅས། ཕན་
འདོགས་དམན་པ་ཉི་ཕྱེད་འགྲངས་པར་བྱེད་པ་ཞེས་དཔེའོ། །དེ་བས་ཁྱད་པར་ལྔས་ཁྱད་པར་
དུ་འཕགས་ཏེ། ཞིང་རྒྱ་ཆེ་བ། སེམས་ཅན་གྲངས་མཐའ་ཡས་ལ། དུས་ཡུན་རིང་དུ། དངོས་
པོ་བདེ་བར་གཤེགས་ཀྱི་བདེ་བ། ཕན་འདོགས་ཡིད་ལ་བསམ་པ་ཐམས་ཅད་རྫོགས་བྱེད་པ།
བསམ་སྦྱོར་རྒྱ་ཆེ་བ་རྟག་ཏུའོ། །ཡང་ན། བིརྱ། ཞེས་པ་ལས། རྟག་ཏུའམ། བརྩོན་པ་གང་
རུང་ཡིན་ལ། འདིར་བརྩོན་པར་སོང་ན་བདེ་སྟེ། དེའི་ངོ་བོ་སྤྲོ་བ་ཡིན་ལ། སྦྱོར་བའང་བརྙས་
པ་ལས་བཟློག་པ་སྤྲོ་བའམ་གུས་པར་བལྟའོ། །ལྔ་པ་ཞིང་ཁྱད་པར་ཅན་ལ་གཉིས་ལས་སྡིག་
པའི་ ཞིང་ནི་ གང་ཞིག་ཅེས་ཏེ། རབ་ཏུ་ཞི་བ་རྣམ་པར་ངེས་པ་ཆོས་འཕྲུལ་གྱི་མདོ་ལས།
བྱང་ཆུབ་སེམས་དཔས་བྱང་ཆུབ་སེམས་དཔའ་ལ་ཁྲོ་བའམ་བནས་པའི་སེམས་བསྐྱེད་ན།
སེམས་ཀྱི་སྐད་ཅིག་ཇི་སྙེད་པ་དེ་སྙེད་ཀྱི་བསྐལ་པར་སེམས་ཅན་དམྱལ་བར་གོ་ཆ་བགོ་བར་
བྱའོ། །ཞེས་སོ། །གཉིས་པ་བསོད་ནམས་ཀྱི་ཞིང་ནི་འོན་ཏེ་ཞེས་པ་སྟེ། ངེས་པ་དང་མ་ངེས་པ་
ཕྱག་རྒྱའི་མདོ་ལས། འཇམ་དཔལ་ཡོངས་སུ་བརྟག་པ་བཟུང་སྟེ། འགའ་ཞིག་གིས་ལོ་ཀའི་
ཁམས་ཀྱི་སེམས་ཅན་རྣམས་ཀྱི་མིག་ཕྱུང་བར་གྱུར་པ་ལ། གང་གིས་བྱམས་པའི་སེམས་ཀྱིས་
དེ་ཐམས་ཅད་ལ་མིག་བྱིན་པ་བས། འགའ་ཞིག་གིས་ཐེག་ཆེན་གྱི་བྱང་ཆུབ་སེམས་དཔའ་ལ།
དད་པའི་སེམས་ཀྱིས་ལྟ་ན། འདི་ནི་དེ་བས་ཆེས་བསོད་ནམས་མང་བར་བསྐྱེད་དོ། །ཞེས་དང་
བྱང་ཆུབ་སེམས་དཔའ། སྤྲེའུར་སྐྱེས་དུས་མིའི་སྲོག་བཏོན་པའི་ཚེ། དོ་གལ་ཆེན་པོས་ཀྱང་།
- 2
4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྡིག་གིས་མི་གོས་ཅིང་བཟོད་པའི་དགེ་བ་འཕེལ་བ་ལྟར་ཏེ། དེ་ཡང་འཇམ་དཔལ་གྱི་རྣམ་
ཐར་གྱི་མདོ་ལས། རིགས་ཀྱི་བུ། ཡིད་བཞིན་གྱི་ནོར་བུ་རིན་པོ་ཆེ་ཅོད་པན་ལ་ཡོད་པའི་ཀླུའི་
རྒྱལ་པོ་རྣམས་ལ། ཕ་རོལ་གྱི་གནོད་པས་གནོད་པ་མེད་དོ། །དེ་བཞིན་དུ་སྙིང་རྗེ་ཆེན་པོ་དང་།
བྱང་ཆུབ་ཀྱི་སེམས་ཡིད་བཞིན་གྱི་ནོར་བུ་རིན་པོ་ཆེ་ཅོད་པན་ལ་ཐོག་པའི་བྱང་ཆུབ་སེམས་
དཔའ་རྣམས་ལ་ངན་འགྲོ་ལོག་པར་ལྟུང་བའི་ཕ་རོལ་གྱི་གནོད་པས་གནོད་པ་ཡོད་པ་མ་ཡིན་
ནོ༑ ༑ཞེས་སོ། ། །
སྤྱི་དོན་གསུམ་པ། བྱང་ཆུབ་ཀྱི་སེམས་དང་ལྡན་པའི་གང་ཟག་ལ་བསྟོད་པ་ནི།
གང་ལ་ཞེས་བློ་ཀ་ཕྱེད་སྔ་མ་བསམ་པས་ཕྱག་གནས་དང་། ཕྱི་མ་སྦྱོར་བས་སྐྱབས་གནས་སོ།།
དང་པོ་ནི་འདུལ་བ་ལས། ཁྱིམ་པས་རབ་ཏུ་བྱུང་ལ། དགེ་ཚུལ་གྱིས་དགེ་སློང་ལ། དེའང་སོ་
སོར་གྲིབ་ཚོད་སོར་གཅིག་གིས་བསླབ་པ་རྒན་པ་དང་། ཀུན་གྱིས་སངས་རྒྱས་ལ་ཕྱག་བྱ་བར་
གསུངས་ལ། འདིར་ སེམས་ བསྐྱེད་པའི་སྟོབས་ ཀྱིས་འགྲོ་བ་མཆོག་དམན་དང༌ ། གནས་
སྐབས་རྒན་གཞོན་དང༌། རྟེན་ཁྱིམ་པ་དང་རབ་ཏུ་བྱུང་བ་གང་ཡང་རུང་བ་ཕྱག་གི་གནས་སུ་
བསྟན་ཏེ། དྲ་བྱི་ལ་སྤྲིན་རྒན་པོས་ནོར་བཟངས་གསར་པ་ལ་ཕྱག་བྱས་ཤིང་། འོད་བསྲུང་
གིས་ཞུས་པ་ལས། མཚན་ལྡན་རྒྱལ་བའི་སྲས་པོ་དེ་ལ་ནི། །ལྷ་དང་བཅས་པའི་འཇིག་རྟེན་
ཕྱག་འཚལ་ཞིང་ཞེས་དང༌། ཤར་གྱི་རི་བོའི་སྡེ་ལས། ཤཱ་རིའི་བུས་གསོལ་པ། བཅོམ་ལྡན་
འདས་བདག་བྱང་ཆུབ་སེམས་དཔའ་སེམས་དང་པོ་བསྐྱེད་པ་ལའང་ཕྱག་འཚལ་ལོ། །ཐ་ན་
བྱང་སེམས་དུད་འགྲོར་སྐྱེས་པ་ལའང་ཕྱག་འཚལ་ལོ། །ཞེས་དང༌། བུ་མོ་འོད་བཟང་གིས་
ཞུས་པའི་མདོ་ལས། མོའུ་འགལ་གྱི་བུས་གསོལ་པ། བཅོམ་ལྡན་འདས་བདག་སེམས་དང་པོ་
བསྐྱེད་པའི་བྱང་ཆུབ་སེམས་དཔའ་ནས་བརྩམས་ཏེ། བྱང་ཆུབ་སེམས་དཔའ་ཐམས་ཅད་ལ་
ཕྱག་བགྱིའོ། །ཅེས་དང་། རྟོག་གེ་འབར་བ་ལས། རྒྱལ་སྲས་ཁྱིམ་པ་འདོད་པ་གང་སྤྱོད་ཀྱང་།།
ས
- 2
4 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
རབ་ཏུ་བྱུང་བ་རྣམས་ཀྱིས་ཕྱག་བྱ་སྟེ། །ཞེས་སོ། །སྦྱོར་བས་སྐྱབས་གནས་ནི། གང་ལ་གནོད་
པ་བྱས་ཀྱང་། དེའི་འབྲས་བུ་བདེ་བ་སྦྱིན་པ་ནི། རྒྱལ་པོ་ཤུ་ཏོ་ལ་ཀ་ནིའི་གཏམ་རྒྱུད་བཞིན་ནོ།།
གལ་ཏེ་སྔར་ངན་སེམས་ཙམ་གྱིས་ཀྱང༌། དམྱལ་བར་ལྟུང་བ་དང་། འདིར་གནོད་པ་བྱས་ཀྱང་།
བདེ་བ་འབྱུང་བ་འགལ་ཞེ་ན། མི་འགལ་ཏེ། སྔ་མ་བྱེད་པ་པོའི་བསམ་པའི་ཁྱད་པར་དང་།
རྣམ་སྨིན་གྱི་འབྲས་བུ་སྟེ། ཀོ་ཏྲ་བ་ལས་དེའི་མྱུ་གུ་བཞིན་ནོ། །ཕྱི་མ་ཡུལ་གྱི་ཆེ་བ་དང་
། སྐྱེས་
བུ་བྱེད་པའི་འབྲས་བུ་སྟེ། གནོད་བྱེད་ལ་བརྩེ་བས་དེ་དག་བདེ་བ་ལ་སྦྱོར་བ་ཡིན་གྱི་རྒྱུ་གནོད་
པ་ལས་འབྲས་བུ་བདེ་བ་འབྱུང་བ་ནི་མ་ཡིན་ཏེ། ཀོ་ཏྲ་བ་ལས་འབྲས་བཞིན་ནོ། །ལེའུ་དང་
པོའོ།། །།
༈ དེ་ལྟར་ཕན་ཡོན་ཅན་གྱི་བྱང་ཆུབ་སེམས་དཔའི་སྡོམ་པ་ཡང་དག་པར་བླང་བ་
ལ༑ སྦྱོར་དངོས་མཇུག་ གསུམ་ ལས། དང༌ པོ་ནི་བཙོ་ བླག་མཁན་གྱིས་སྣམ་བུ་ལ་ཚོས་
འཆགས་ པར་ བྱ་བའི་ཆེད་དུ། ཐོག་མར་དྲི་མ་སེལ་བ་ལ་འབད་པ་ལྟར། འཁོར་བ་པའི་
སེམས་ལས་དང་ཉོན་མོངས་པའི་དྲི་མ་ཅན་ལ། ཚོས་རྩི་ལྟ་བུའི་བྱང་ཆུབ་ཀྱི་སེམས་མི་སྐྱེ་བས།
ཐོག་མར་སེམས་ཀྱི་སྒྲིབ་པ་སྦྱང་པའི་ཐབས་སུ་ཡན་ལག་བདུན་ཏེ། ཐབས་དེར་ངེས་པ་ཅི་སྟེ་
ཞེ་ན། ཐོག་མེད་ནས་བསགས་པའི་སྒྲིབ་པ་ནི་རིགས་གསུམ་སྟེ། བྱ་བ་མ་བྱས་པ་དང་། མི་བྱ་
བ་བྱས་པ་དང༌། བྱ་བ་བྱས་ཀྱང་ཆུད་ཟོས་པའོ། །དང་པོ་ལའང་གཉིས་ཏེ། དཀོན་མཆོག་ལ་
དད་པས་མཆོད་པ་དང་། སྐྱབས་སུ་འགྲོ་དགོས་པ་ལ། སེར་སྣས་ནོར་ལ་ཆགས་ཏེ། མཆོད་
སྦྱིན་མ་བྱས་པའི་གཉེན་པོར་མ་ཆགས་པའི་མཆོད་པ་དབུལ་བ་དང་། ལོག་ལྟས་སྐྱབས་སུ་མ་
སོང་བའི་གཉེན་པོར་སྐྱབས་འགྲོ་ཁྱད་པར་ཅན་ནོ། །མི་བྱ་བ་བྱས་པ་ནི་རང་གིས་དངོས་སུ་མི་
དགེ་བ་བཅུ་ལ་སོགས་པ་བྱས་པའི་གཉེན་པོར་སྡིག་པ་བཤགས་པ་དང་། གཞན་གྱི་དགེ་བའི་
བར་ཆད་བྱས་པའི་གཉེན་པོ་ལ་གསུམ་ཏེ། རྗེས་སུ་ཡི་རང་བ་དང་། ཆོས་ཀྱི་འཁོར་ལོ་བསྐོར་
མ 2
4
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་བསྐུལ་བ་དང་། མྱ་ངན་ལས་མི་འདའ་བར་གསོལ་བ་གདབ་པའོ། །བྱ་བ་བྱས་ཀྱང་ཆུད་
ཟོས་པ་ནི་བསྔོ་བ་ལོག་པ་སྟེ། དེའི་གཉེན་པོར་ཐེག་ཆེན་གྱི་བསྔོ་བའོ། །དེ་ལས་མཆོད་པ་ལ་
གཉིས་ ཀྱི་དང་པོ། མཚམས་སྦྱར་བ་ནི། རིན་ཆེན་སེམས་དེ་ཞེས། བློ་ཀ་གཅིག་སྟེ། དེའང་
མཆོད་ཅེས་པ་ལ་གསུམ་སྟེ། དགོས་པ་གང་གི་ཆེད་དུ། ཡུལ་གང་ལ། ཚུལ་ཇི་ལྟར་ཞེས་པས་
བཤད་དེ། དྲི་མ་མེད་པ་དང་། ཡོན་ཏན་རྒྱ་མཚོ་ནི། སངས་རྒྱས་ལ་དྲི་མ་ཡོད་པའམ་ལྡན་པའི་
ལོག་རྟོག་མི་འབྱུང་གི །གཞན་གཉིས་ལས་འབྱུང་བས་ལོག་རྟོག་སེལ་བའི་གཉེན་པོའམ།
མཚོན་པས་གསུམ་ཆར་ལ་སྦྱར་རོ། །འདི་དག་ནི་རྫས་རིམ་པར་བཤམས་པའི་མཆོད་པ་ནི་མ་
ཡིན་ཏེ། བསྟན་བཅོས་འདི་གདུལ་བྱ་ཅིའི་སྤྱིའི་ཕྱིར་བརྩམས་པ་ཡིན་ལ། དེ་ཐམས་ཅད་ཀྱིས་
རྗེས་དངོས་སུ་འབྱོར་པར་མ་ངེས་པའི་ཕྱིར་རོ། །དེས་ན་འབྱོར་པ་ཡོད་མེད་ཐམས་ཅད་ཀྱིས་
འགྲུབ་པ་བྱ་བ་ཡིན་པའམ། ལམ་དུས་སུ་ཡན་ལག་བདུན་པ་བྱེད་པ་ལ་སེམས་གཙོ་བས་སོ།།
སེམས་བསྐྱེད་ཀྱི་སྦྱོར་བའི་དུས་ན་དངོས་སུ་ཅི་འབྱོར་ཡང་བཤམ་སྟེ་དམིགས་པའི་རྟེན་ནོ། ། །
རྒྱས་བཤད་ལ་ལྔའི་དང་པོ་བདག་པོས་མ་བཟུང་བའི་མཆོད་པ་ལའང་ལྔའི་དང་
པོ་དབུལ་བྱའི་དངོས་པོ་ནི་མེ་ཏོག་ཅེས་པ་ནས་མཐས་གཏུགས་པ་ཞེས་པའི་བར་དང་། དྲི་མ་
མེད་པ་ལ་སོགས་པའི་དོན་བཞི་ནི། རྐང་པ་ལྔས་གསལ་ཞིང་། དམ་ཚིག་གསུམ་བཀོད་ལས།
ཕྱོགས་བཅུའི་འཇིག་རྟེན་གྱི་ཁམས་ན་ཆུ་དང་ཐང་ལས་སྐྱེས་པའི་མེ་ཏོག་དང་། རིན་པོ་ཆེ་ལ་
སོགས་པ་གཞན་གྱིས་ཡོངས་སུ་མ་བཟུང་བ་རྣམས་ཀྱང་དབུལ་བར་བྱའོ། །ཞེས་པས། སྦྱོར་
བ་ལ་སེར་སྣ་མི་འགོས། དངོས་གཞི་དཀའ་ནས་མི་ལྡོག །མཇུག་ཏུ་རློམ་པ་མི་འབྱུང་བས་
སྐྱེས་བུ་རྣམས་ཀྱིས་བསྒྲུབ་བྱ་ཡིན་ནོ། །གཉིས་པ་ལུས་ཀྱི་མཆོད་པ་ལ། འབུལ་བའི་རྒྱུ་མཚན་
ལ་སོགས་གསུམ་ནི། བདག་ནི་ཞེས་ཤོ་ཀ་གསུམ་གྱིས་གསལ་ལོ། ། །
གསུམ་པ་བློས་སྤྲུལ་པའི་མཆོད་པ་ལ་བཅུ་གསུམ་གྱི་དང་པོ་ཁྲུས་ཀྱི་མཆོད་པ་ནི།
- 2 :4
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣.
བློ་ཀ་དང་པོས་ཁྲུས་ཁང་གི་ཁྱད་པར་དང༌
། རྐང་པ་གཅིག་གིས་ཁྲུས་ཀྱི་ཡུལ་དང་། རྐང་པ་
ལྷག་མ་གསུམ་གྱིས་བཀྲུ་ཚུལ་དང་། རྐང་པ་གཉིས་ཀྱིས་ཕྱི་བ་སྟེ། དགོས་པ་ནི་ཁམས་གསུམ་
གྱི་བག་ཆགས་ངན་པ་བསལ་བའི་དོན་ནོ། །གཉིས་པ་ན་བཟའ་ནི་རབ་བྱུང་གི་ཆ་བྱད་ཅན་ལ་
ཁ་དོག་ངུར་སྨྲིག་ཏུ་བསྒྱུར་བ་དང༌། ལྕང་ལོ་ཅན་ལ་སྣ་ཚོགས་སོ། །དེ་ནི་སེམས་ཅན་གྱི་ངོ་ཚ་
ཁྲེལ་ཡོད་ཀྱི་གོས་ཐོབ་པའི་དོན་དུའོ། །གསུམ་པ་རྒྱན་གྱི་མཆོད་པ་ནས་བཅུ་གཉིས་པ་རོལ་
མོའི་བར་ཤློ་ཀ་བརྒྱད་དུ་རྐང་པ་གཅིག་གིས་མ་ལོངས་པ་ནི་དོན་གསལ་ལ། དགོས་པ་ནི།
རྒྱན་ཕུལ་བས་སེམས་ཅན་རྣམས་ཀྱིས་མཚན་དཔེའི་རྒྱན་ཐོབ་པར་བྱ་བའི་ཕྱིར་དང་། དྲི་དང་
སྤོས་ཀྱིས་ཚུལ་ཁྲིམས་ཀྱི་དྲི་དང༌། མེ་ཏོག་གིས་བྱང་ཆུབ་ཀྱི་ཡན་ལག་དང་། ཏིང་ངེ་འཛིན་
གྱིས་ཟས་དང༌། ཤེས་རབ་ཀྱིས་སྒྲོན་མེ་དང༌། མཎྜལ་གྱིས་སངས་རྒྱས་ཀྱི་ཞིང་དག་པ་དང་།
ཕོ་བྲང་གིས་ཐར་པའི་གྲོང་ཁྱེར་དང་། གདུགས་ཀྱིས་བླ་ན་མེད་པའི་སྐྱབས་དང་། རོལ་མོས་
ཕྱི་ནང་གི་བདུད་ཞི་བའི་ཕྱིར་དགོས་པ་རྣམས་སོ་སོར་སྦྱར་ཏེ། ཚིག་ཏུ་བཀོད་པ་རྣམས་ནི་ཐེག་
པ་ཐུན་མོང་གི་དགོངས་པ་ཡིན་ལ། དགོས་པ་ནི་ཐེག་ཆེན་གྱི་དགོངས་པའོ། །རྒྱུན་མི་ཆད་
པར་སྨོན་པ་ནི། གསུང་གི་རྟེན་དམ་ཆོས། ཐུགས་ཀྱི་རྟེན་མཆོད་རྟེན། སྐུའི་རྟེན་སྐུ་གཟུགས་
ལ༑ རིན་ཆེན་མེ་ཏོག་ཞེས་ཏེ། བླ་ན་ཡོད་པའི་མཆོད་པའོ། །
བཞི་པ་བླ་ན་མེད་པ་ནི། ཇི་ལྟར་འཇམ་དབྱངས་ཞེས་ཏེ། བྱང་ཆུབ་སེམས་དཔའ་
ཆེན་པོ་རྣམས་ཀྱིས་རྒྱལ་བ་མཆོད་པའི་རྣམ་འཕྲུལ། འོད་ཟེར་གྱི་ལས་ལས་བྱུང་པའི་མཆོད་
པའི་བཀོད་པ་ལྟ་བུས་མཆོད་པ་སྟེ། དཀོན་མཆོག་ཏ་ལ་ལ་ལས། མེ་ཏོག་ཕལ་ཆེར་མེ་ཏོག་བླ་
རེ་དང༌། །མེ་ཏོག་བཀོད་པའི་འོད་ཟེར་རབ་བཀྱེ་སྟེ། །མེ་ཏོག་སྣ་ཚོགས་ཀུན་ཏུ་བཀྲམ་བྱས་
ཤིང༌། །བདག་ཉིད་ཆེན་པོ་དེ་དག་རྒྱལ་བ་མཆོད། །ཞེས་པ་ལ་སོགས་པ་དོན་དྲན་པ་དང་
བཅས་པས་སོ། །
- 2
4
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྔ་པ་བསྐུར་བསྟིའི་མཆོད་པ་ནི། ཡོན་ཏན་རྒྱ་མཚོ་ཞེས་ཏེ། ཕྱོགས་ཀྱི་གླང་པོས་
སྤེལ་བར་བསྟོད་པ་ལས། ཚུལ་ཁྲིམས་ཕུན་སུམ་ཚོགས་པས་དག །བསམ་གཏན་ཕུན་སུམ་
ཚོགས་པས་དང༌། །ཤེས་ རབ་ཕུན་ཚོགས་ མི་འཁྲུགས་པས། ཁྱོད་ནི་ཡོན་ཏན་མཚོ་ཆེན་
ལགས། །ཞེས་ཆོས་གསུམ་གྱིས་མཚུངས་པས། འདིར་བློ་ཀ་གཉིས་ཀྱིས་བསྟོད་པ་དང༌།
ཕྱག་འཚལ་བ་སྟེ། དེ་དག་བསྔགས་པ་མི་ཟད་རྒྱ་མཚོ་རྣམས་ལ་སོགས་པ་ཕལ་པོ་ཆེ་ལས་
གང་གསུངས་པ་ལྟ་བུའོ། །བྱང་ཆུབ་སེམས་ཀྱི་གཞི་ནི། གང་ལ་བརྟེན་ནས་སེམས་དེ་འབྱུང་
བ་རྒྱལ་བའི་སྐུ་གཟུགས་སམ། བྱང་ཆུབ་སེམས་དཔའི་སྡེ་སྣོད་དོ། །མཆོད་རྟེན་རིང་སྲེལ་གྱི་
སྙིང་པོ་ཅན་ནམ། ཚིགས་སུ་བཅད་པ་བཞི་པ་ལས། སྟེང་དང་འོག་དང་བར་དག་དང༌། །
ཕྱོགས་དང་ཕྱོགས་མཚམས་རྣམས་སུ་ཡང་། །སྐུར་བཅས་སྐུ་ནི་མེད་པ་ཡི། །མཆོད་རྟེན་ལ་ནི་
བདག་ཕྱག་འཚལ། །ཅེས་པའོ། །བརྟུལ་ཞུགས་མཆོག་ནི་བརྟུལ་ཞུགས་ཀྱི་ཁུར་འཛིན་པའི་
དགེ་སློང་རྒན་རབས་སོ། །
གཉིས་པ་སྐྱབས་འགྲོ་ལ་སྤྱི་དོན་གཞུང་དོན་ལས། དང་པོ་ལ་བཞི་སྟེ། ངོ་བོས་
ངོས་གཟུང་བ་དང༌། དེའི་རང་བཞིན་ངེས་པར་བྱ་བ་དང༌། ངེས་པ་དེའི་བསླབ་བྱ་དང༌། དེ་
ལྟར་བསླབ་པའི་ཕན་ཡོན་ནོ། །དང་པོ་ལ་གཉིས། མཚན་ཉིད་དང༌། སྒྲ་དོན་ནོ། །དང་པོ་ནི་
ཡུལ་མཆོག་ལ་བརྟེན་པར་ཁས་ལེན་པའོ། །གཉིས་པ་ནི། ས་ར་ནམ་ག་མ་ཎ། ཞེས་བྱ་བ་
སྐྱོབ་པས་ན་སྐྱབས། དེ་ལ་བརྟེན་པས་བསྙེན་པས་ན་འགྲོ་བ་སྟེ། དེ་ཡང་མདོ་སྡེ་རྒྱན་ལས།
འཚེ་བ་དག་ནི་ཐམས་ཅད་དང༌། །འཇིག་ཚོགས་ཐེག་པ་དམན་པ་དང༌། །ཐབས་མ་ཡིན་དང་
ངན་སོང་ལས། །སྐྱོབ་ཕྱིར་སྐྱབས་ཀྱི་དམ་པ་ཡིན། །ཞེས་སོ། །རང་གཞན་ངེས་པར་བྱ་བ་ལ་
གཉིས་ཏེ། དབྱེ་བ་དང་ཁྱད་པར་རོ། །དང་པོ་ལ་དྲུག་སྟེ། ལོ་ཀ་དང༌། དེ་ལས་འདས་པ་སྟེ།
སྔ་མ་ལ་བློ་དང་། ཡུལ་ལོ་ཀ་པ་སྟེ་གཉིས། འདས་པ་ལའང་། ཐུན་མོང་དང་། དེ་མིན་ཏེ། སྔ་
- 2 4 6 •



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
མ་ཉན་རང་གཉིས་ཏེ། ཐེག་པ་ཆེན་པོ་ཐུན་མོང་དང་། དེ་མིན་ཏེ། དེ་འདིར་མི་སྟོན་ནོ། ཁྱད་
པར་ལ་བཞི་སྟེ། རྒྱུ། ཡུལ། དུས། ཆེད་དུ་བྱ་བའོ། །དང་པོ་ནི་ལོ་ཀ་པ་སྐྱབས་སུ་འགྲོ་བའི་རྒྱུ།
འཇིགས་པ་དང༌། འདོད་ པ་ གཙོ་ཆེ་ལ། ཉན་རང་དེའི་སྟེང་དུ་དད་པ་གཙོ་ཆེ། བྱང་ཆུབ་
སེམས་དཔའ་ལ་རྒྱུ་གསུམ་པོའང་ཡོད་མོད་ཀྱི། སྙིང་རྗེ་གཙོ་ཆེའོ། །གཉིས་པ་ཡུལ་ནི། ལོ་ཀ་
དང་འདས་པ་སྟེ། དང་པོ་ལ་དམན་པ་དང་མཆོག་གོ །སྔ་མ་ནི། དབང་ཕྱུག་དང༌། ཚངས་པ་
ལ་སོགས་སམ། རི་དང་ཤིང་གི་ལྷ་ལ་སོགས་ཏེ། འདུལ་བ་ལུང་ལས། འཇིགས་པས་ཉེན་པ་
ཁ་ཅིག་ནི། །ཕལ་ཆེར་ རི་དང་ནགས་ཚལ་དང༌། །ལྗོན་ཤིང་ལ་སོགས་སྐྱབས་འགྲོའོ། །
སྐྱབས་དེ་གཙོ་བོ་མ་ཡིན་ཏེ། །སྐྱབས་དེ་ལ་ནི་བརྟེན་ནས་ནི། །འཇིགས་པ་ཆེ་ལས་མི་གྲོལ་ལོ།།
ཞེས་སོ། །གཉིས་པ་ཡུལ་དཀོན་མཆོག་གསུམ་ལ་སྐྱབས་སུ་འགྲོ་ནའང་། བློ་ལོག་པ་སྟེ། ཚེ་
འདི་ཕྱིའི་འཇིགས་སྐྱོབ་དང་། ལེགས་སྨོན་གྱིས་བྱེད་ན། འཁོར་བ་ལས་མི་གྲོལ་ལོ། །འདས་
པའི་སྐྱབས་འགྲོ་ནི། ཉན་ཐོས་དགེ་འདུན་གྱིས་གཙོ་བྱས་གསུམ་དང་། རང་རྒྱལ་ཆོས་ཀྱིས་
གཙོ་བྱས་གསུམ་ལའོ། །ཐེག་ཆེན་པ་སངས་རྒྱས་ཀྱིས་གཙོ་བྱས་གསུམ་ལ་སྟེ། རྒྱུད་བླ་མ་
ལས། སྤངས་ཕྱིར་སླུ་བའི་ཆོས་ཅན་ཕྱིར། །མེད་ཕྱིར་འཇིག་དང་བཅས་པའི་ཕྱིར། །ཆོས་
རྣམས་གཉིས་དང་འཕགས་པའི་ཚོགས། །གཏན་གྱི་སྐྱབས་གནས་མ་ཡིན་ཏེ། །དམ་པའི་དོན་
དུ་འགྲོ་རྣམས་ཀྱི། །སྐྱབས་ནི་སངས་རྒྱས་ཉག་ཅིག་ཡིན། །སྐྱོབ་པ་ཆོས་ཀྱི་སྐུ་ཅན་ཕྱིར། །
ཚོགས་ཀྱང་དེའི་མཐར་ཐུག་ཕྱིར། །ཞེས་སོ། །དེ་དག་གི་ངོས་འཛིན་ཀྱང་། ཉན་རང་། སངས་
རྒྱས་རྡོ་རྗེ་གདན་དུ་སངས་རྒྱས་པ། ཤཱཀྱ་ཐུབ་པ་ལ་སོགས་པ་དེ་མཚན་ཉིད་པར་འདོད་ཅིང་།
སྐུ་གསུམ་མི་འདོད། ཆོས་ཐེག་ཆེན་མི་འདོད་དེ། གསུང་རབ་ཡན་ལག་བཅུ་གཉིས། དགེ་
འདུན་ཡང་བྱང་ཆུབ་སེམས་དཔའ་མི་འདོད་ཀྱི། ཉན་ཐོས་ཀྱི་གང་ཟག་ཡ་བརྒྱད་དོ། །ཐེག་
ཆེན་པ་སངས་ རྒྱས་སྐུ་གསུམ་གྱི་བདག་ཉིད། ཆོས་ཐེག་ཆེན། དགེ་འདུན་བྱང་ཆུབ་སེམས་
- ?
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔའ་ཁོ་ནའོ། །གསུམ་པ་དུས་ནི། ལོ་ཀ་པ་ཚེ་འདིའི་གནས་སྐབས་ཀྱི་འཇིགས་པ་མ་ཐར་
བར་དང༌། ཉན་རང་ཇི་སྲིད་འཚོ། ཐེག་ཆེན་པ་བྱང་ཆུབ་སྙིང་པོར་མཆིས་ཀྱི་བར་རོ། ཁ་ཅིག་
ཇི་སྲིད་འཚོལུས་དེ་ལ་མི་ཟེར་ཏེ། སེམས་ལ་ངོས་འཛིན་ཅིང་། སེམས་བསྐྱེད་རྐུ་ཐབས་མ་
ཞེས་བྱ་བ་ཡིན། ཅེས་སྨྲ་བ་ནི། མི་འཐད་དེ། ཐུན་མོང་དང་། དེ་མིན་གྱི་ཁྱད་པར་མེད་པར་
ཐལ་བའི་སྐྱོན་དང༌། མདོ་སྡེ་རྒྱན་ལས། ཐེག་ཆེན་གྱི་སྐྱབས་འགྲོ་ཆོས་བཞི་ལྡན་དུ་བཤད་པ་
དང་འགལ་ལ། གཞུང་གང་ལས་ཀྱང་གསུངས་པ་མེད་དོ། །བཞི་པ་ཆེད་དུ་བྱ་བ་ནི། ལོ་ཀ་པ་
རང་གི་ཚེ་འདི་ཕྱིའི་དོན་ཙམ་ལ་དམིགས་ནས་སྐྱེལ་མའི་ཚུལ་དུ་སྐྱབས་སུ་འགྲོ། ཉན་ཐོས་
རང་དོན་དུ་དགྲ་བཅོམ་ཐོབ་པར་འདོད་པས། རང་རྒྱལ་རང་དོན་དུ་རྟེན་འབྲེལ་རྟོགས་ནས།
སངས་རྒྱས་མེད་པའི་ཞིང་དུ། རང་བྱུང་གི་ཡེ་ཤེས་ཐོབ་པར་འདོད་པས། བྱང་ཆུབ་སེམས་
དཔའ་གཞན་དོན་དུ་སངས་རྒྱས་ཐོབ་པར་འདོད་པས་སྐྱབས་སུ་འགྲོ་སྟེ། རྒྱུད་བླ་མ་ལས།
སྟོན་པའི་བསྟན་པ་སློབ་དཔོན་གྱིས། །ཐེག་གསུམ་པ་དང་བྱེད་གསུམ་པ། །མོས་པ་རྣམས་ཀྱི་
དབང་བྱས་ནས། །སྐྱབས་གསུམ་རྣམ་པར་བཞག་པ་ཡིན། །ཅེས་སོ། །དོན་གསུམ་པ་ངེས་པ་
དེའི་བསླབ་བྱ་ལ་གཉིས་ཏེ། དང་པོར་བླང་བ་དང་། བླངས་ནས་བསླབ་པའོ། །དང་པོ་ལ་ཡང་
སྦྱོར་དངོས་རྗེས་གསུམ་ལས། སྦྱོར་བ་ནི་སློབ་མས་བླ་མ་དཀོན་མཆོག་ལ་ཕྱག་དང་མཆོད་པ་
ཕུལ་ཞིང་། སྡིག་བཤགས་དང་། རྗེས་སུ་ཡི་རང་བྱས་ནས་ཞུ་བ་དང༌། སློབ་དཔོན་གྱིས། དེ་
ཡུལ་གང་ལ། རྒྱུ་མཚན་གང་གིས། ཚུལ་ཇི་ལྟར་སྐྱབས་སུ་འགྲོ་བའི་བློ་བཅོས་པའོ། །དངོས་
གཞི་ནི་བསམ་པ་དེས། སློབ་དཔོན་གྱི་ རྗེས་སུ་བརྗོད་པ་ལན་གསུམ་བྱ་བའོ། །དེ་ནི་འོག་
སེམས་བསྐྱེད་ཀྱི་སྐབས་སུ་གསལ་ལོ། །མཇུག་ནི་བླངས་པ་མི་ཉམས་པའི་ཐབས་སུ། སློབ་
དཔོན་གྱིས་བསླབ་བྱ་རགས་པ་བཤད་པ་དང་། སློབ་མས་བཀའ་དྲིན་གྱི་ཕྱག་བཙལ་བའོ། །
བླངས་ནས་བསླབ་པ་ལ། ཐུན་མོང་དང་། སོ་སོའི་གཉིས་ལས། དང་པོ་ལ་བཞི་སྟེ། སྐྱབས་
- 2 4 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
འགྲོ་ལ་བརྩོན་པར་བྱ། སྐྱབས་གནས་ལ་དམ་པར་འཛིན་པ། བསླབ་པ་ལ་རིམ་གྱིས་འཇུག་
པ༑ སྦྱོར་བའི་དགེ་བ་སྒྲུབ་པའོ། །དང་པོ་ནི་ཕན་ཡོན་མཐོང་བས། རང་ཉིན་མཚན་དུས་དྲུག་
ཏུ་བརྩོན་ཞིང་གཞན་འགོད་ལ། བྱེད་པ་ལ་བསྔགས་པ་བརྗོད་པའོ། །གཉིས་པ་ནི་བདག་གི་
འདོད་པ་ཐམས་ཅད་འདི་ལ་རག་ལས་སོ། །ཞེས་སེམས་པས། ཅི་སྤྱོད་པའི་ཕུད། དཀོན་
མཆོག་ལ་དབུལ་བ་དང༌། འདོད་པ་སྒྲུབ་པ་དང་། གནོད་པ་སྤང་བ་ལ་དཀོན་མཆོག་ལ་
གསོལ་བ་གདབ་པ་ལས་ཐབས་གཞན་མི་བཙལ་བ་དང་། ལུས་དང་སྲོག་ལ་ཐུག་ཀྱང་སྐྱབས་
གནས་མི་སྤང་སྟེ། ལི་ཡུལ་གྱི་རྒྱལ་པོ་རྡོ་རྗེ་གཞོན་ནུ་ལྟ་བུའོ། །གསུམ་པ་ནི་དེའི་འབངས་སུ་
བྱ་སྟེ་བསྟན་པ་ལ་སློབ་པར་ཁས་བླངས་པས་བསྙེན་གནས་ཡན་ཆད་ཀྱི་སྡོམ་པ་ལ་ཇི་ལྟར་
ནུས་པ་བཞིན་དུ་སློབ་པའོ། །བཞི་པ་ནི། སྐྱེས་བུ་དམ་པ་དང་འགྲོགས་པ། དེ་ལས་དམ་པའི་
ཆོས་མཉན་པ། མཉན་པའི་དོན་ཚུལ་བཞིན་ཡིད་ལ་བྱ་བ། ཆོས་དང་རྗེས་སུ་མཐུན་པའི་ཆོས་
རྗེས་སུ་སྒྲུབ་པ་ཞེས་བྱ་སྟེ། ཡིད་ལ་བྱས་པ་དང་མཐུན་པར་སྦྱོར་བས་སྒྲུབ་པའོ། །
བླ་མ་དམ་པ་འཕགས་པ་ཆོས་ཀྱི་རྒྱལ་པོའི་ཞལ་ནས། ཐུན་མོང་གྱི་བསླབ་བྱ་ལའང་
གཉིས་ཏེ། དངོས་གཞི་དང་། ཡན་ལག་གོ །དང་པོ་ལ་བཞི་སྟེ། སྐྱེས་བུ་དམ་པ་དང་འགྲོགས་
པ་ལ་སོགས་པ་སྔར་སྨོས་པ་ལྟར་རོ། །གཉིས་པ་ལའང་བཞི་སྟེ། དབང་པོ་མི་རྒོད་པར་བྱ་བ་
སེམས་ཅན་ལ་སྙིང་བརྩེ་བ། དཀོན་མཆོག་མཆོད་པ་ལ་བརྩོན་པ། ཅི་ནུས་ཀྱི་སྡོམ་པ་བསྲུང་
བའོ། །དེ་ལྟར་དངོས་གཞི་བཞི་དང་། ཡན་ལག་ལ་བཞི་སྟེ་ཆོས་བརྒྱད་ཡིན་གསུང་ངོ༌། །
གཉིས་པ་སོ་སོའི་བསླབ་བྱ་ནི། མྱ་ངན་ལས་འདས་པ་ཆེན་པོའི་མདོ་ལས། གང་ཞིག་སངས་
རྒྱས་སྐྱབས་འགྲོ་བ། །དེ་ནི་ཡང་དག་དགེ་བསྙེན་ཏེ། །ནམ་དུའང་ལྷ་ནི་གཞན་དག་ལ། །
སྐྱབས་སུ་སོང་པ་མ་ཡིན་ནོ། །དམ་པའི་ཆོས་ལ་སྐྱབས་སོང་བས། །འཚེ་ཞིང་གསོད་པའི་
སེམས་དང་ བྲལ། །དགེ་འདུན་ལ་ཡང་སྐྱབས་སོང་བས། །མུ་སྟེགས་བྱེད་ལ་ཕྱག་མི་བྱ། །
- 2
4
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་གསུངས་པས། ལྷ་གཞན་ལ་སྟོན་པ་ཞུ་བ་སྤོང་། སེམས་ཅན་རྣམས་ལ་འཚེ་བ་སྤོང་། མུ་
སྟེགས་དང་འགྲོགས་པ་སྤོང་བ་སྟེ། སྤོང་བ་གསུམ་མམ། འགལ་བ་མི་བསྟེན་པ་གསུམ་དང་།
སྐུ་གསུམ་གྱི་རྟེན་མི་བཤིག །ཐེག་གསུམ་གྱི་ཆོས་མི་སྤང་། བྱང་ཆུབ་སེམས་དཔའ་གཅིག་
དང་དགེ་སློང་བཞི་ཡན་ཆད་ལ་ལོག་སྒྲུབ་མི་བྱ་བ་སྟེ། མི་བྱ་བ་གསུམ་མམ། སྐྱབས་གནས་མི་
སྤང་བ་གསུམ་དང༌། སྐུ་གསུམ་གྱི་རྟེན་དང༌། ཡིག་འབྲུ་གཅིག་ཡན་ཆད་དང༌། བྱང་ཆུབ་
སེམས་དཔའི་རྟགས་ཙམ་དང༌། སེར་མོ་ཙམ་གོན་པ་ལ་གུས་པར་བྱ་བ་སྟེ། གུས་པར་བྱ་བ་
གསུམ་མོ། །དེ་ལ་ཡི་གེ་ནི་སངས་རྒྱས་ཀྱིས་བྱིན་གྱིས་བརླབས་ཏེ་འབྱུང་བ་ཡིན་ཏེ། སྙན་གྱི་
གོང་རྒྱན་གྱི་མདོ་ལས། ལྔ་བརྒྱ་ཐ་མར་གྱུར་པ་ན། །ང་ནི་ཡི་གེའི་གཟུགས་སུ་གནས། །ཞེས་
པས། བརྗོད་བྱ་གང་སྟོན་ཀྱང་མི་གུས་པ་སྤོང་ངོ༌། །དེའང་སྔ་མ་དྲུག་གང་རུང་ཞིག་གི་ཉེས་
པས་ཀྱང༌། སྐྱབས་འགྲོའི་སྡོམ་པ་ཀུན་གཏོང་སྟེ། རྩ་ལྟུང་བཞིན་ནོ། །ལྷག་མ་གསུམ་གྱིས་
ཉེས་པ་ཙམ་མོ། །ཉམས་པ་གསོ་བའི་ཐབས་ནི། དེ་ལ་གལ་ཏེ་བག་མེད་པས་སྐྱབས་འགྲོ་
ཤོར་ན་ཡང༌། ཉེས་དམིགས་ལ་འཇིགས་པས་འགྱོད་པ་བསྐྱེད་དེ། སློབ་དཔོན་ནམ་དཀོན་
མཆོག་གྱི་དྲུང་དུ་ཕྱག་དང་མཆོད་པ་བྱས་ནས་སྔ་མ་བཞིན་དུ་བླང་བར་བྱ་སྟེ། ལེན་པ་ལ་
གྲངས་ལས་ ཐལ་བ་མེད་དོ། །བཞི་པ་ཕན་ཡོན་ནི། ལོ་ཀ་ལས་འདས་པའི་སྐྱབས་གསུམ་
ཁས་བླངས་ནས་ནང་པ་སངས་རྒྱས་པར་གཏོགས་ཅིང་སྡོམ་པ་ཐམས་ཅད་ཀྱི་རྟེན་དུ་རུང་ལ།
ལོག་པར་མོས་པའི་ལས་ཀྱི་སྒྲིབ་པ་སྦྱོང་ཞིང་། ཚེ་འདིའི་ཉེར་འཚེ། ཕྱི་མ་ངན་སོང་། གཏན་དུ་
འཁོར་བའི་འཇིགས་པ་སྐྱོབ་བོ། །ཞེ་ཐག་པའི་བསམ་པ་མེད་ཀྱང་། ངག་ཙམ་ལ་ཡང་ཕན་
ཡོན་ཡོད་དེ། རྒན་ཞུགས་བླུན་པོ་གཅིག་ལ། སྦྱིན་བདག་མོས་པས་རས་ཟུང་ཕུལ་བ་ལ།
ཆོམ་རྐུན་པས་གླགས་བཙལ་པའི་གཏམ་རྒྱུད་བཞིན་ནོ། །རྒྱུ་ཚང་བས་མཐར་གཞན་དོན་དུ་
སངས་རྒྱས་མྱུར་དུ་འགྲུབ་ཅིང་། ཆོས་ཀྱི་འཁོར་ལོ་བསྐོར་བ་དང་། འཁོར་ཐེག་པ་ཆེ་ཆུང་གི་
- 2 5 1 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། [༣
དགེ་འདུན་དུ་འདུའོ། །གཞུང་ནི་བློ་ཀ་གཅིག་སྟེ། ཆེད་དུ་བྱ་བ་གཞན་དོན་དུ། དུས་བྱང་ཆུབ་
སྙིང་པོའི་བར། ཡུལ་ཐེག་ཆེན་གྱི་དཀོན་མཆོག་གསུམ་ལའོ། ། །
དོན་གསུམ་པ་སྡིག་པ་བཤགས་པ་ལ། སྤྱི་དོན་གཞུང་དོན་གཉིས་ལས། དང་པོ་
ལ་གསུམ་སྟེ། སྦྱང་བྱ་ སྡིག་པ་སྒོ་བདུན། སྦྱོང་བྱེད་གཉེན་པོ་སྟོབས་བཞི། སྦྱོང་ཚུལ་སྦྱོར་
དངོས་མཇུག་གསུམ་མོ། །དང་པོ་ནི་དུས་ཐོག་མེད་ནས་ད་ལྟའི་བར། རྒྱུ་དུག་གསུམ་གྱིས་
བསླང་བ། སྒོ་ལུས་ངག་ཡིད་གསུམ་གྱིས། སྦྱོར་བ་བྱས་པ། བྱེད་དུ་བཅུག་པ། ཡི་རང་བ།
ཡུལ་མཆོག་དང་། ཕལ་པ། རྣམ་པ་རང་བཞིན་དང་བཅས་པའི་ཁ་ན་མ་ཐོ་བ། བྱེད་ལས་ངན་
སོང་དུ་ལྷུང་བ་སྟེ་འདུན་ནོ། །གཉིས་པ་ལ་བཞི་སྟེ། སྟོབས་བཞི་ངོས་བཟུང་བ། གྲངས་ངེས་
པ༑ གོ་ རིམ་ངེས་ པ། དེ་ལ་ ལུང་དགོད་པའོ། །དང་པོ་ལ་སུན་འབྱིན་པའི་སྟོབས་ནི་ཉེས་
དམིགས་མཐོང་ནས་འགྱོད་ཅིང་མི་མཐུན་པར་ལྟ་བ་སྟེ། དུག་འཐུང་བའི་འབྲས་བུ་མྱོང་བ་ལྟ་
བུའོ། །རྟེན་གྱི་སྟོབས་ནི། སྦྱོང་བའི་ཐབས་ལ་བརྟེན་པ་སྟེ། སྨན་པ་མཁས་པ་ལ་བརྟེན་པ་ལྟ་
བུའོ། །གཉེན་པོའི་ སྟོབས་ནི། དེ་འཇོམས་པའི་གཉེན་པོ་སྤྱོད་པ་སྟེ། སྨན་ཨ་ཀ་ཤ་ཟ་བ་
བཞིན་ནོ། །སོར་ཆུད་པའི་སྟོབས་ནི་ཕྱིན་ཆད་དེ་ལྟ་བུ་བྱེད་པ་ལས་ལྡོག་པའོ། །གཉིས་པ་
གྲངས་ངེས་ནི། དེ་དག་གཅིག་མ་ཚང་ཡང་། སྡིག་པ་མི་འདག་ཅིང༌། འདི་བཞི་ཚང་བས་མི་
འདག་པ་མེད་པའི་ཕྱིར་རོ། །གསུམ་པ་གོ་རིམ་ནི་ཇོ་བོ་རྗེས། རྟེན་གྱི་སྟོབས་དང་པོར་བྱས་
པས་ཕྱི་མ་གསུམ་མཐུ་ལྡན་དུ་བྱེད་པ་ནི། ཆོ་གའི་ལག་ལེན་ལ་དགོངས་གྱི། འདིར་འགྱོད་པ་
མེད་ན། རྟེན་མི་འཛིན་པས། སྦྱང་བློ་སྐྱེ་བའི་རིམ་པ་ནི། དང་པོར་འགྱོད་པས་སྦྱོང་བའི་རྟེན་
བཟུང་ནས་གཉེན་པོ་སྤྱོད་ཅིང་བྱེད་པ་སྡོམ་པ་སྟེ། དུག་ཟོས་པའི་ནད་སྦྱོང་བ་བཞིན་ནོ། །བཞི་
པ་ནི་དེ་ལྟར་ངོ་བོ་གྲངས་དང་གོ་རིམ་ངེས་པ་དེས་སྡིག་པ་ཐམས་ཅད་འཛད་པ་ཡང་ཆོས་བཞི་
བསྟན་པའི་མདོ་ལས། བྱང་ཆུབ་སེམས་དཔའ་ཆོས་བཞི་དང་ལྡན་ན་སྡིག་པའི་ལས་བྱས་ཤིང་
- ， ， } -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསགས་པ་ཐམས་ཅད་འདག་པར་འགྱུར་ཏེ། གང་ཞེ་ན་རྣམ་པར་སུན་འབྱིན་པ་དང་། བྱང་
ཆུབ་ཀྱི་སེམས་ལ་བརྟེན་པ་དང་། གཉེན་པོ་བསྒོམ་པ་དང་། ཉེས་པ་ལས་ལྡོག་པའོ། །ཞེས་
སོ༑ ༑གསུམ་པ་སྦྱོང་ཚུལ་ནི། སྦྱོར་བ་སངས་རྒྱས་བྱང་ཆུབ་སེམས་དཔའ་མང་པོ་མངོན་དུ་
དམིགས་ཏེ། ཕྱག་དང་མཆོད་པ་དང་། སྐྱབས་འགྲོ་སེམས་བསྐྱེད་བྱས་ལ། དངོས་གཞི་ལུས་
སྤྱོད་ལམ་དང་ལྡན་པས། འགྱོད་ཅིང་བསྡམས་པའི་བློས་དགོངས་སུ་གསོལ། སྔོན་དུ་བཏང་
བའི་གཞུང་འདིའམ་གཞན་ནས་འབྱུང་བ་ལྟར་ལན་གསུམ་བརྗོད་པས་དག་པར་བསམ།
རྗེས་ལ་རྟེན་གྱི་ཐུགས་ཁ་ནས་བྱུང་པའི་འོད་དཀར་པོ་བདག་གི་སྤྱི་བོར་ཐིམ་པར་ཀྱང་སྡིག་པ་
ཐམས་ཅད་དག་སྟེ། ལུས་ཤེལ་སྒོང་ལྟར་བསམ་མོ། ། །
གཞུང་དོན་ལ་བཞི་ལས། རྣམ་པར་སུན་དབྱུང་བའི་སྟོབས་ལ་ལྔའི་དང་པོ་ཡུལ་
ལ་གསོལ་བ་གདབ་པ་ནི་ཕྱོགས་རྣམས་ཞེས་ཤློ་ཀ་གཅིག་དང་། གཉིས་པ་རྣམ་གྲངས་ལ་
བརྟགས་ཏེ་མ་ལུས་པར་བཤགས་པ་ནི། ཐོག་མ་མེད་ཅེས་བློ་ཀ་བཞི་སྟེ། སྒོ་བདུན་གྱིས་ངོ་
བོས་སོ། །གསུམ་པ་མྱུར་དུ་བྲལ་འདུན་ལ་དངོས་དང་། ཡིད་བརྟན་དགག་པ་སྟེ་གློ་ཀ་རེ་རེ་ནི་
གསལ་ ལོ། །བཞི་ པ་ དོན་མེད་ པར་བརྟག་པ་ལ་སྤྱིར་བསྟན། དོན་དངོས། འཐད་པ་སྟེ།
གསུམ་ལ་གློ་ཀ་རེ་རེ་སྟེ་གསལ་ལ། རེ་ཞིག་ཅེས་རྐང་པ་གཉིས་ཀྱིས་མྱོང་བས་ངེས་པའམ་
སྒྲུབ་བྱེད་ཀྱི་དཔེ་ཡིན་ལ། འོ་ན་སྡིག་པའང་འགག་པར་མཚུངས་སོ་ཞེ་ན། ངོ་བོ་འགགས་ཀྱང་
བག་ཆགས་སེམས་རྒྱུད་ལ་གནས་པས། དེ་དག་ཅེས་རྐང་པ་ཕྱི་མ་གཉིས་ཏེ། སྡུག་བསྔལ་
འབྱིན་པའོ། །ལྔ་པ་དོན་བསྡུ་བ་ནི། དེ་ལྟར་ཞེས་བློ་ཀ་གཅིག་གོ །དོན་ལྔ་པ་འཇིགས་པར་
ཡིད་ལ་བྱ་བ་ལ་བཞི་ལས། འཆི་བའི་དུ་ཁ་ནི་ཉིན་མཚན་ཞེས་བློ་ཀ་གཅིག་སྟེ་བྱི་བ་དཀར་
ནག་གི་དཔེ་ལྟར་རོ། །འགྱོད་པའི་རྣམ་པ་ནི། བདག་ནི་ཞེས་བློ་ཀ་གསུམ་སྟེ། དེར་གཉེན་
བཤེས་ཀྱིས་མི་ཕན་པ་དང༌། དེ་ཚེ་ཞེས་ཕན་པ་མ་བསྟེན་པ། མགོན་པོ་ཞེས་སོགས་འགྱོད་
25 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
པའི་རྣམ་པ་དངོས་སོ། །དེ་སྒྲུབ་པ་ནི་སྐྱེ་བོ་ཞེས་བློ་ཀ་གཉིས་ཏེ། གསལ་ལོ། །དུལའི་རྣམ་པ་
ནི་སུ་ཞིག་ཅེས་བློ་ཀ་གཉིས་ཀྱི་དང་པོ་ཉམ་ཐག་ནས། སྐྱབས་ཚོལ་ཞིང་། ཕྱི་མ་དེ་མེད་པར་
ཞུམ་ཞིང་གླགས་མེད་པའོ། །རྟེན་གྱི་སྟོབས་ལ་གསུམ་ལས། དཀོན་མཆོག་སྤྱི་ལ་སྐྱབས་པ་ནི།
དེ་བས་ཞེས་གློ་ཀ་གཉིས་ཏེ། རྒྱལ་བ་ནི་སྤངས་རྟོགས་དང་ལྡན་པས་རང་དོན་གྲུབ་ཅིང་།
བསམ་སྦྱོར་གྱིས་གཞན་དོན་བསྟན་པ་ནི། འགྲོ་བའི་ཞེས་དང༌། འགྲོ་བ་ཞེས་སོགས་སོ། །
ཆོས་ནི་འགོག་ལམ་གྱི་བདེན་པའོ། །དགེ་འདུན་ལའང་ངོ༌། །ཡང་དག་པ་ནི་གཡོ་སྒྱུ་མེད་པའོ།
ཁྱད་པར་ཉེ་བའི་སྲས་བརྒྱད་ལ་སྐྱབས་པ་ནི་བདག་ནི་ཞེས་ཤོ་ཀ་བཞི་སྟེ། སྨོན་ལམ་གྱི་
སྟོབས་ཀྱིས་འཇིགས་པས་ཉེན་དུས་སྐྱབས་ན་སྐྱོབ་ཅིང་། དེའང་དྲུག་དངོས་སུ་དང་། བྱམས་
པ་དང་སྒྲིབ་སེལ་ཤུགས་ཀྱིས་བསྟན་ནོ། །
གསུམ་པ་བཀའ་རྗེས་སུ་སྒྲུབ་པ་ནི། སྔོན་ཆད་ཅེས་བློ་ཀ་གཅིག་སྟེ། འཇིགས་པ་ཆེ་
མཐོང་ནི། འཆི་ཁ་བར་དོ་ངན་སོང་གིའོ། །གསུམ་པ་གཉེན་པོའི་སྟོབས་ལ་གཉིས་ལས།
འབད་པར་རིགས་པ་ལའང་གཉིས་ཀྱི་དང་པོ་ནད་ཀྱི་དཔེས་འབད་པ་ལ་བཞིའི་དང་པོ་ཐ་མལ་
ཞེས་རྩ་བ་གཉིས་ཀྱི་དཔེ་བཀོད་ནས། ཤློ་ཀ་གཅིག་གིས་ནད་དེ་ཉེས་པ་ཆེ་བ་སྟེ་འཛམ་བུ་གླིང་
དང༌། མི་ནི་མཚོན་བྱེད་ཡིན་ལ། དེས་ཁམས་གསུམ་གྱི་སེམས་ཅན་མཚོན་ནོ། །དེ་དག་ཅེས་
པས་སྨན་དཀོན་པ་དང༌། དེ་ལ་ཞེས་སོགས་བློ་ཀས་སྨན་པ་མཆོག་ཏུ་གྱུར་པ་ནི་ཐམས་ཅད་
མཁྱེན་པས་འདོད་ཆགས་ཅན་དགའོ། །ཞེ་སྡང་ཅན་སོར་ཕྲེང་ཅན། གཏི་མུག་ཅན་སྟེང་རྒྱས་
འོད་སྲུང་། ང་རྒྱལ་ཅན་རྒྱལ་པོ་ཀ་པི་ན་ལྟ་བུ་རྣམས་ཀྱི་ཉོན་མོངས་ཀྱི་ནད་གསོས་པས་སོ། །
གཡང་ས་ཞེས་བློ་ཀ་ཕྱེད་སྔ་མ་དཔེ་དང་། ཕྱེད་ཕྱི་མས་དཔེ་ལས་འཕགས་པ་ནི་དཔག་ཚད་
སྟོང་གིས་མཚོན་པའི་ངན་སོང་གི་དུ༔ཁ་མི་ཟད་པ་དང་། ཡུན་རིང་བ་དང༌། ལྟུང་སླ་བའོ། །
སྨོས་ཅི་དགོས་ནི་དེར་མི་ལྟུང་བའི་ཐབས་ལ་ཤིན་ཏུ་ཡང་བག་བྱ་བའོ། །གཉིས་པ་མྱུར་དུ་
- 2
5
3.



བརྩེ་ཆེན་འོད་སྣང་ལས། པོང་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇུག་པར་གདམས་པ་ནི། ལོང་ཡོད་སྙམ་ན་དེ་རིང་ཞེས་ཤློ་ཀ་གཉིས་ཏེ། སྤྱིར་མི་རྟག་པས་
ཟིན་ཅིང་། བྱེ་བྲག་ཏུ་བདག་ལ་རྟག་པའི་རྒྱུ་མ་གྲུབ་པས། གཉེན་པོ་ལ་བརྩོན་དགོས་པའོ། །
སོར་ ཆུད་ པ་ ལ་ གསུམ་ལས། ཕྱི་མ་བསྡམ་པ་ལ་གཉིས་ ཀྱི་དང་པོ། ཉེས་དམིགས་ཀྱིས་
འཇིགས་པར་བལྟ་བ་ནི། སྔོན་ཆད་ཅེས་བློ་ཀ་གཉིས་ཏེ། འདོད་ཡོན་སྔར་སྤྱད་ཅིང་འགགས་
པ་ལས་ལྷག་པ་ཅི་ཡང་མེད་བཞིན་མངོན་པར་ཞེན་ཅིང་སྲེད་པ་ནི་བླ་མ་དང་སངས་རྒྱས་
བྱང་ཆུབ་སེམས་དཔའི་བཀའ་བཞིན་མ་བྱས་པ་ལ་འགྱོད་ཅིང་། མཐར་ཀུན་འདོར་བས་ཅིར་
ཡང་མི་རུང་བའོ། །སྤང་བའི་བསམ་པའི་ཁྱད་པར་ནི་མི་དགེ་བ་ཞེས་བློ་ཀ་གཅིག་སྟེ་གསལ་
ལོ༑ ༑གཉིས་པ་སྔ་མ་སྦྱངས་པ་ནི་བདག་ནི་ཞེས་ཤོ་ཀ་གཉིས་ཏེ། རང་བཞིན་དང་བཅས་པའི་
ཁ་ན་མ་ཐོ་བ་གཉིས་ནི་སྡོམ་པ་མ་བླངས་པས་བྱས་ཀྱང་སྡིག་ཏུ་འགྱུར་བ་སྲོག་གཅོད་པ་ལ་
སོགས་པ་དང་། སྡོམ་པ་བླངས་པས་བྱས་ན་སྡིག་པར་འགྱུར་བ་རྩ་གཅོད་པ་ལ་སོགས་པའོ། །
དེ་ལྟར་ན་དམ་འཆའ་བ་མི་འཐད་པ་དེ་སྡིག་པ་མ་ཡིན་པ་སྡིག་ཏུ་འགྱུར་བས་སོ། །ཞེ་ན་འཐད་
དེ་སྲུངས་ན་བསོད་ནམས་ཁྱད་པར་དུ་འཕེལ་བས་སོ། །
གསུམ་པ་སྐབས་ལ་སྦྱར་བ་ནི། འདྲེན་པ་ཞེས་ཏེ་བློ་ཀ་ཕྱེད་སྔ་མ་ཉེས་པ་ལ་ཉེས་
པར་མཐོང་བ་དང་། ཕྱེད་ཕྱི་མ་ཕྱིན་ཆད་སྡོམ་པ་སྟེ། སྡུད་པ་ལས། སེམས་འདི་བཟང་བ་མིན་
སྙམ་དྲན་པ་སྐྱེད་བྱེད་ཅིང་། །སོ་སོར་འཆགས་པར་བྱེད་ཅིང་ཕྱིས་ཀྱང་སྡོམ་བྱེད་ལ། །དགའ་
བར་མི་བྱེད་འདི་ནི་སངས་རྒྱས་ཆོས་འདིར་སློབ། །ཅེས་སོ། །འདིར་ཕྱག་དང་མཆོད་པ་ལ་
སོགས་པ་གཞན་ཡང་བསྟན་བཞིན་དུ། སྡིག་པ་བཤགས་པའི་ལེའུར་བརྗོད་པ་ནི། དེ་དག་
ཀྱང་སེམས་དག་པར་བྱ་བའི་ཕྱིར་སྡིག་པ་བཤགས་པ་ཉིད་ཀྱི་དོན་ནམ། ཡན་ལག་ཡིན་པས་
དང་བཤགས་པའི་གཞུང་ཆེ་བས་དང་བརྗོད་བྱ་མ་མཐའ་ལ་བཏགས་པའོ། །ལེའུ་གཉིས་
པའོ།། །།
- ?
) | -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
༈ བཞི་པ་རྗེས་སུ་ཡི་རང་གི་དོན་ནི་བདག་ཉིད་ཀྱིས་སམ་གཞན་ལ་བསྐུལ་ནས་
བྱ་བ་དགོས་པའི་ལས་འགའ་ཞིག་གཞན་གྱིས་བྱས་པའམ། བྱེད་པ་ལ་མངོན་པར་དགའ་བ་
སྟེ༑ དབུལ་པོའི་བུས་གཏེར་རྙེད་པ་ལ་བྱ་བ་བཞིན་ནོ། །དེ་ཡང་ཕྱོགས་བཅུ་འཇིག་རྟེན་གྱི་
ཁམས་དག་ན་གང་ཟག་གཞན་གྱིས་བྱེད་པ་དགེ་བའི་རིགས་གསུམ་མོ། །དེ་ལ་ཡི་རང་བ་
ལའང་གསུམ་གྱི་དང་པོ་འཇིག་རྟེན་པའི་དགེ་བ་ལ་ཡི་རང་བ་ལའང་གཉིས་ཀྱི་དང་པོ་བསོད་
ནམས་ཆ་མཐུན་ནི། སེམས་ཅན་ཞེས་ཤོ་ཀ་གཅིག་སྟེ། མཐོ་རིས་ཐོབ་པའི་དགེ་བ་བཅུ་ལ་
སོགས་ཏེ། ངལ་བསོ་བ་ནི་གཏན་ནས་ཟད་པར་མ་བྱས་པས་སོ། །གཉིས་པ་ཐར་པ་ཆ་མཐུན་
ནི༔ བྱང་ཆུབ་ཅེས་ཤོ་ཀ་ཕྱེད་དེ་སོ་སོའི་སྐྱེ་བོས་བྱང་ཆུབ་ལ་དམིགས་པའོ། །གཉིས་པ་ཉན་
ཐོས་ཀྱི་དགེ་བ་ལ་ཡི་རང་བ་ནི། ལུས་ཅན་ཞེས་བློ་ཀ་ཕྱེད་དེ། ཡང་ན་སྔ་མ་དང་བཅས་པའི་
བློ་ཀ་གཅིག་ལ་ཉན་རང་གི་སྟེ། ཐར་པ་ཆ་མཐུན་ལ། རྒྱུ་སྤྱོད་པ་དང་འབྲས་བུ་ཐོབ་པ་ལའོ། །
གསུམ་པ་སངས་རྒྱས་ཀྱི་དགེ་བ་ལ་ཡི་རང་བ་ལ་གཉིས་ལས། འབྲས་བུ་ནི་མཐར་ཐུག་གི་
སྐྱོབ་པ་ཞེས་རྐང་པ་གཅིག་དང༌། གནས་སྐབས་ཀྱི་རྒྱལ་སྲས་བྱང་ཆུབ་སེམས་དཔའ་ས་བཅུ་
ལ་ཡི་རང་བའོ། །གཉིས་པ་རྒྱུ་ལ་ཡི་རང་བ་ནི། སེམས་ཅན་ཞེས་བློ་ཀ་གཅིག་གིས་ཕྱེད་སྔ་མ་
བསམ་པ། ཕྱི་མ་སྦྱོར་བ་ལའོ། །ལྔ་པ་ཆོས་ཀྱི་འཁོར་ལོ་བསྐོར་བར་བསྐུལ་བ་ནི། ཕྱོགས་
བཅུ་དག་ན་སངས་རྒྱས་བཅོམ་ལྡན་འདས་མངོན་པར་རྫོགས་པར་སངས་རྒྱས་ནས་ཆོས་མི་
གསུང་པར་བཞུགས་པ་ཡོད་དེ། རྒྱ་ཆེ་རོལ་པ་ལས། ཟབ་ཅིང་སྤྲོས་བྲལ་འོད་གསལ་འདུས་
མ་བྱས། །བདུད་རྩི་ལྟ་བུའི་ཆོས་གཅིག་བདག་གིས་བརྙེས། །སུ་ལ་བསྟན་ཀྱང་གོ་བར་མི་
འགྱུར་བས། །མི་སྨྲ་ནགས་ཀྱི་ནང་ན་གནས་པར་བྱ། །ཞེས་ཐུགས་ལས་བསྐྱུངས་ཏེ་བསྐུལ་བ་
ལ་བཞེས་པ་རྣམས་ཀྱི་དྲུང་དུ་སོང་བར་མོས་ལ། ཐལ་མོ་སྦྱར་ཏེ་གསོལ་བ་གདབ་བོ། །དྲུག་
པ་མྱ་ངན་ལས་མི་འདའ་བར་གསོལ་བ་གདབ་པ་ནི། རྒྱལ་བ་ཞེས་ཏེ། ཡུལ། སྤྱོད་ལམ།
-， ， 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགོས་པ། དུས་ཏེ། བཞི་ནི་རྐང་པ་རེ་རེའོ། །བདུན་པ་བསྔོ་བ་ལ་གསུམ་ལས། སྤྱིར་བསྔོ་བ་
ནི༑ དེ་ལྟར་ཞེས་བློ་ཀ་གཅིག་སྟེ། ཕྱེད་སྔ་མ་བསྔོ་རྒྱུ་དང༌། དེས་ནི་ཞེས་ཡུལ་དང༌། དུགཁ་
ཞེས་བསྔོ་བའི་རྣམ་པའོ། །གཉིས་པ་དང་། གསུམ་པ་ནད་པ་དང་། བཀྲེན་པའི་དོན་དུ་བསྔོ་བ་
ལ༑ སྤྱིར་མར་འགྲིབ་ཀྱི་དུས་སུ། མུ་གེ་དང་ནད་དང་མཚོན་གྱི་བསྐལ་པ་གསུམ། སློབ་
དཔོན་ཐོགས་མེད་ལྟར་ན། ཚེ་ལོ་སུམ་ཅུ་པ་ལ་མུ་གེའི་བསྐལ་པ་ལོ་བདུན་ཏེ། གབ་ཙེ་བ།
ཐུར་མ་བ། རུས་གོང་དཀར་པོ་བ། ཐལ་ཐུམ་པ་ཞེས་པ་འབྱུང་ལ། ཉི་ཤུ་པ་ལ་ནད་ཀྱི་བསྐལ་
པ་ཟླ་བ་བདུན། བཅུ་པ་ལ་མཚོན་གྱི་བསྐལ་པ་ཞག་བདུན་འབྱུང་བར་བཞེད་ལ། དུས་དེ་དག་
ཏུ་ཤི་བ་རྣམས་རིམ་པ་ལྟར། བག་ཆགས་དང་མཚམས་སྦྱོར་གྱི་དབང་གིས་ཡི་དྭགས་དང་དུད་
འགྲོ་དང༌། དམྱལ་བར་སྐྱེའོ། །སློབ་དཔོན་དབྱིག་གཉེན་དང༌། འགྲེལ་ཆེན་ ལས། གསུམ་
གའང་ཚེ་ལོ་བཅུ་པ་ན་འབྱུང་སྟེ། གོ་རིམ་བཞིན་ལོངས་སྤྱོད་དང་ལུས་དང་། སྲོག་ཉམས་པར་
བྱེད་དོ། །སྔོན་དུ་ཞིང་དག་པ་ལ་ཟས་དང་སྨན་ཕུལ་ཅིང་། གསོད་པ་སྤངས་ན་དུས་དེར་མི་
སྐྱེའོ། །དེ་ལྟར་རྒྱུད་ནི་གོམས་གྱུར་ན། །ཅེས་སོགས་བཞིན། དུགཁ་ཆེ་བའི་དུས་དེར་ཆེད་དུ་
བསྔོ་སྟེ། ནད་ཀྱིས་གཟིར་བ་རྣམས་ཀྱི་དོན་དུ་བསྔོ་བ་ནི་འགྲོ་བའི་ཞེས་བློ་ཀ་གཅིག་སྟེ། དྲི་
མེད་གྲགས་པའི་མདོ་ལས། ནད་ཀྱི་བསྐལ་པ་བར་མ་ལ། །དེ་ནི་རྩི་མཆོག་དམ་པར་འགྱུར། །
དེ་ནི་སེམས་ཅན་རྣམ་གྲོལ་ཞིང་། །ནད་རྣམས་མེད་ཅིང་ཞི་བར་འགྱུར། །ཞེས་སོ། །བཀྲེས་
པའི་དོན་ནི་ཟས་དང་ཞེས་ཤོ་ཀ་གཅིག་སྟེ། མདོ་ལས་མུ་གེའི་བསྐལ་པ་བར་མ་ལ། །ཟས་དང་
སྐོམ་དུ་གྱུར་ནས་ཀྱང༌། །བཀྲེས་དང་སྐོམ་པ་བསལ་བྱས་ཏེ། །སྲོག་ཆགས་རྣམས་ལ་ཆོས་
སྟོན་ཏོ། །ཞེས་སོ། །དུས་ཀྱི་རིམ་པ་ལྟར་ན་བློ་ཀ་དེ་གཉིས་གོང་འོག་བསྒྱུར་ནས་བཤད་ན་
བདེའོ། །དབུལ་པོའི་དོན་དུ་བསྔོ་བ་ནི། སེམས་ཅན་ཞེས་བློ་ཀ་གཅིག་སྟེ། ཡོ་བྱད་མཁོ་དགུ་
ནི༑ ནོར་དང་གནས་དང༌། བཞོན་པ་ལ་སོགས་ པའོ། །མདོ་ལས། སེམས་ཅན་དབུལ་པོ་
-2 5 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
རྣམས་ལ་བདག །མི་ཟད་པ་ཡི་གཏེར་དུ་གྱུར། །ཅེས་སོ། །བཀྲེས་དབུལ་གཉིས་བཀྲེན་པར་
བསྡུས་སོ། །བྱང་ཆུབ་སེམས་དཔའི་སྡོམ་པ་བླང་བའི་སྦྱོར་བའི་ཆོས་སོ། །
དངོས་གཞི་ལ་ གཉིས་ ལས། ཐོག་མར་བསམ་ པ་ སྦྱང་ བ་ལའང་གཉིས་ལས།
ཐམས་ཅད་བཏང་བ་ལ་དངོས་ནི་ལུས་དང༌། ཞེས་བློ་ཀ་གཅིག་སྟེ། བདག་དབང་བའི་གཞི་
གསུམ་ལས། དགེ་བ་ནི་བློས་སྡོམ་པས། དུས་གསུམ་ཆར་གྱི་བཏང་བར་རུང་སྟེ། ལུས་དང་
ལོངས་སྤྱོད་ནི་འགག་པ་དང༌། མ་སྐྱེས་པས་བཏང་ཏུ་མེད་དོ། །འཐད་པ་ལ་གཉིས་ལས་མྱང་
འདས་ཐོབ་པ་ནི། ཐམས་ཅད་ཅེས་ཏེ། སྤྱིར་མྱ་ངན་ལས་འདས་པའི་བསམ་པ་ལ་དངོས་པོར་
འཛིན་པ་མཐའ་དག་སྤངས་པས་ཁྱབ་སྟེ། ཡུམ་ལས། ཇི་ཙམ་དུ་དངོས་པོར་འཛིན་པ་དེ་ཙམ་
དུ༑ རྗེས་སུ་མཐུན་པའི་བཟོད་པའང་མེད་ན་ཞེས་དང་། འཁོར་བར་ཆགས་པའི་ཡིད་དང་
ལྡན་རྣམས་རྟག་ཏུ་འཁོར། །ཞེས་སོ། །དེ་ལ་འདིར་ཁྱབ་པ་ནི་རྐང་པ་དང་པོ་ལ་ཕྱོགས་ཆོས།
རྐང་པ་ཕྱི་མས་ཁྱབ་པའོ། །གཉིས་པ་ཞིང་དམ་པ་ནི་ཐམས་ཅད་འདོར་ཞིང་དོན་མེད་པར་རླག་
པ་བས་སེམས་ཅན་ལ་བཏང་བ་མཆོག་ཡིན་ནོ། །ཇི་ལྟར་སྒྲུབ་པ་ལ་གསུམ་ལས། མདོར་
བསྟན་དང༌། ཅུང་ཟད་བཤད་པ་གཉིས་ནི་བདག་ཅེས་ཤོ་ཀ་རེ་དང་། གཞན་དོན་དུ་རིགས་པ་
ལ་སྦྱར་བ་ནི། དེ་ལ་ཞེས་རྐང་པ་གཉིས་ཏེ། རང་གཞན་ལ་འདི་ཕྱིར་མི་གདོན་ཅིང་། བྱང་ཆུབ་
སེམས་དཔའི་བྱ་བའི་ལས་གང་ཡིན་པ་བསྒྲུབ་པའོ། །གཉིས་པ་ཆུད་མི་ཟ་བར་སྨོན་པ་ལ་
གསུམ་ལས། སྤྱིར་བསྟན་བདག་ལ་ཞེས་རྐང་པ་གཉིས་ཏེ། དོན་མེད་དང་མ་ཡིན་དགག་ལོག་
པར་འཇུག་པ་མ་གྱུར་ཅིག་པའོ། །བསམ་སྦྱོར་ནི་བློ་ཀ་རེ་ལ་མངོན་མཐོ་དང་ངེས་ལེགས་ཀྱང་
ངོ་༑ ༑གསུམ་པ་ལོངས་སྤྱད་པའི་རྒྱུ་སྨོན་པ་ལ་གསུམ་ལས། ཉེར་མཁོ་ལ་སྦྱར་བ་ནི་བདག་ནི་
ཞེས་བློ་ཀ་གསུམ་སྟེ། ཡིད་བཞིན་ནོར་བུ་ནི་དགོས་འདོད་འབྱུང་བ་སྟེ། ལྷ་གནས་ན་ཡོད་པ་
ལྟ་བུ་དང་། བུམ་བཟང་ནས་ཟས་ནོར་མི་ཟད་པར་འབྱུང་བ་ཀླུ་ལ་ཡོད་པ་དང༌། རིགས་
- 2 57 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྔགས་གྲུབ་པ་ནི། རི་ལུ་དང་། མིག་སྨན་དང་། རྐང་མགྱོགས་ལ་སོགས་པའོ། །སྨན་ཆེན་ནི་
བཅུད་ལེན་ནམ། མཐོང་བ་ཙམ་གྱིས་ནད་སེལ་བ། མཐོང་ན་མཛེ་ལ་སོགས་པ་སེལ་བའོ། །
དཔག་བསམ་ཤིང་ནི་བྱང་སྒྲ་མི་སྙན་པའམ་ལྷ་རྣམས་ལ་ཡོད་པ་སྟེ་ལོངས་སྤྱོད་ཀྱི་རྐྱེན་ནོ། །
འདོད་འཇོའི་བ་ནི་ཅི་འདོད་བཞོས་བས་འབྱུང་བ་མིའམ་ཅི་ལ་ཡོད་པའོ། །གཉིས་པ་བྱེད་པ་རྒྱ་
ཆེ་བ་ནི། ས་སོགས་ཞེས་གློ་ཀ་གཅིག་སྟེ། འོ་ན་བྱང་ཆུབ་སེམས་དཔའ་བེམས་པོར་འགྱུར་བ་
མི་མཐད་དོ་ཅེ་ན། མི་སྲིད་ཀྱང་། དེར་འགྲོ་ཡོད་པས་བློ་སྦྱོང་བའམ། བྱང་ཆུབ་སེམས་དཔའི་
མཐུས་དེ་དག་འབྱུང་བའམ། དེའི་རྣམ་པར་འཆར་བས་དོན་བྱེད་པར་འགལ་བ་མེད་དེ། སྣང་
བར་དཔྱད་མི་བཟོད་ཅིང་། རྣམ་འཕྲུལ་བསམ་གྱིས་མི་ཁྱབ་པའི་ཕྱིར་རོ། །བློ་གྲོས་མི་བཟད་
པ་ལས། བྱང་ཆུབ་སེམས་དཔའ་བདག་གི་ལུས་སེམས་ཅན་གྱི་བྱ་བ་ཅི་ཡོད་པ་ལ་དེངས་པར་
བྱ་སྟེ། ཇི་ལྟར་འབྱུང་བ་ཆེན་པོ་བཞི་སྒོ་སྣ་ཚོགས་དང༌། དམིགས་པ་སྣ་ཚོགས་དང༌། རྣམ་
གྲངས་སྣ་ཚོགས་དང་། ཡོ་བྱད་དང༌། ལོངས་སྤྱོད་སྣ་ཚོགས་ཀྱིས། སེམས་ཅན་ཐམས་ཅད་ལ་
ཉེ་བར་ལོངས་སྤྱོད་པ་དེ་བཞིན་དུ། བདག་གིས་ཀྱང་འབྱུང་བ་བཞིའི་ལུས་ཀྱིས་ཞེས་སོ། །
གསུམ་དུ་ཡུལ་དུས་ཆད་མེད་དུ་སྨོན་པ་ནི། དེ་བཞིན་ཞེས་བློ་ཀ་གཅིག་སྟེ། དམིགས་པའི་
མཐའ་ཡུལ་ཏེ། རྐང་པ་གཉིས་དང་། དུས་དང་། བྱེད་པའི་མཐའ་རྐང་པ་ཕྱི་མ་རེ་རེའོ། ། །
གཉིས་པ་བསམ་པ་ངེས་ནས། དངོས་གཞི་དམ་བཅའ་ཚིག་ཏུ་བརྗོད་པ་ནི། ཇི་
ལྟར་ཅེས་བློ་ཀ་གཅིག་སྟེ། འདིར་སྤྱིའི་དོན་དང༌། གཞུང་གི་དོན་ནོ། །དང་པོ་ལ། ས་སྐྱ་པཎྜི
ཏ་ཁུ་དབོན་ གྱི་བཞེད་པས། རྒྱས་འབྲིང་བསྡུས་གསུམ་ལས། དང་པོ་ལ་བཞི་སྟེ། སེམས་
བསྐྱེད་བླང་བའི་འཐད་པ་དང་། དེའི་རང་བཞིན་གཏན་ལ་དབབ་པ་དང་། ཇི་ལྟར་བླང་བའི་
ཆོ་ག་དང་། བླངས་ནས་ཇི་ལྟར་བསླབ་པའོ། །དང་པོ་ནི། སེམས་བསྐྱེད་མ་ཐོབ་ཅིང་། སངས་
རྒྱས་ཀྱི་བསྟན་པ་ལ་མ་ཞུགས་ན་འཁོར་བར་འཁྱམ་ཞིང་། གལ་ཏེ་ཞུགས་ཀྱང་ཉན་རང་གི་མྱ་
- 2
5 3 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ངན་ལས་འདས་པ་ལས་འཚང་རྒྱ་བ་མི་སྲིད་དོ། །དེ་ལ་འཁོར་བར་འཁྱམ་ཚུལ་ཡང་། མི་དགེ་
བ་བཅུ་མང་དུ་བྱས་ཤིང་ཞེ་སྡང་གིས་དམྱལ་བར་སྐྱེ་སྟེ། དེ་ཡང་གྲང་བའི་དམྱལ་བའི་ཚེ་ཚད་
ནི༑ མཛོད་ལས། ཏིལ་སྦྱང་ནང་ནས་ལོ་བརྒྱ་ཞིང༌། །ཏིལ་གཅིག་ཕྱུང་པས་ཟད་གྱུར་པ། །ཆུ་
བུར་ཅན་གྱི་ཚེ་ཡིན་ཏེ། །གཞན་གྱི་ཚེ་ནི་ཉི་ཤུར་བསྒྱུར། །ཅེས་སོ། ཚ་བའི་དམྱལ་བའི་ཚེ་ཡང་།
དེ་ཉིད་ལས། ཡང་སོས་ལ་སོགས་དྲུག་རིམ་བཞིན། །འདོད་ལྷའི་ཚེ་དང་ཉིན་ཞག་མཉམ། །
ཞེས་སོ། །དེ་ཡང་། མི་རྣམས་ཚེ་ལོ་ལྔ་བཅུ་ལ། །འདོད་པ་དག་གི་ལྷ་རྣམས་ཀྱི། །འོག་མ་དག་
གི་ཉིན་ཞག་གཅིག །དེས་ན་ཚེ་ལོ་ལྔ་བརྒྱའོ། །ཞེས་པས། དུཁ་ཡུན་རིངས་ལ་བཟོད་པ་
དཀའ་སྟེ། ཀླུ་སྒྲུབ་ཀྱི་ཞལ་ནས། མི་གཅིག་ཉིན་རེ་མདུང་ཐུང་གསུམ་བརྒྱ་ཡིས། །རབ་ཏུ་
འཇེབས་བསྣུན་སྡུག་བསྔལ་གང་ལགས་པ། །དམྱལ་བའི་དུཉབ་ཆུང་ངུའི་ཆུང་ངུ་ཡི། །དཔེར་
ཡང་མི་བཟོད་རྒྱུར་ཡང་མི་འཆིའོ། །ཞེས་དང་འདིར་ཡང་། གཤིན་རྗེའི་ཕོ་ཉས་པགས་པ་མ་
ལུས་བཤུས་པས་ཤིན་ཏུ་ཉམ་ཐག་ཅིང་། །ལ་སོགས་པའི་ཀློ་ཀའོ། །མི་དགེ་བ་བཅུ་འབྲིང་དང་།
འདོད་ཆགས་ཀྱིས། ཡི་དྭགས་དང༌། ཆུང་ངུ་དང་། གཏི་མུག་གི་དུད་འགྲོར་སྐྱེ་སྟེ། དེ་དག་ན་
ཡང་། དུཁའི་སྡུག་བསྔལ་མཐའ་ཡས་སོ། །བསོད་ནམས་ཆ་མཐུན་ཙམ་གྱི་དགེ་བས། མཐོ་
རིས་གསུམ་དུ་སྐྱེས་ཀྱང་འགྱུར་བའི་སྡུག་བསྔལ་ལ་སོགས་པ་སྡུག་བསྔལ་བསམས་གྱིས་མི་
ཁྱབ་སྟེ། འདུལ་བ་ལུང་ལས། བསགས་པའི་མཐའ་ཀུན་འཛད་པ་སྟེ། །མཐོན་པོའི་མཐའ་ནི་
དམའ་བ་ཡིན། །འདུས་པའི་མཐའ་ནི་འབྲལ་བ་ཡིན། །འཚོ་བའི་མཐའ་ནི་འཆི་བ་ཡིན། །
ཅེས་དང༌། ཀླུ་སྒྲུབ་ཀྱིས། བརྒྱ་བྱིན་མཆོད་འོས་ཉིད་དུ་གྱུར་ནས་ཀྱང༌། །ལས་ཀྱི་དབང་གིས་
ཕྱིར་ཡང་ས་སྟེངས་ལྷུང་། །འཁོར་ལོ་སྒྱུར་བ་ཉིད་དུ་གྱུར་ནས་ཀྱང་། །འཁོར་བ་དག་ཏུ་ཡང་
བྲན་ཉིད་དུ་འགྱུར། །ཞེས་དང༌། འདི་ཉིད་ལས། བདེ་འགྲོར་ཡང་དང་ཡང་འོངས་ཞིང་། །
ཞེས་པའི་བློ་ཀའོ། །མདོར་ན་འཁོར་བ་ལ་གནས་པ་རྣམས་ལ། ཁྱབ་པ་འདུ་བྱེད་ཀྱི་སྡུག་
- 2 53 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྔལ་ཡོད་དོ། །འཁོར་བ་ལས་ཡིད་བཟློག་ཏེ་ཐར་པ་ཆ་མཐུན་ཙམ་གྱིས་ཀྱང་། ཉན་རང་གི་
འབྲས་བུ་ལས་མི་ཐོབ་ལ། དེ་ཐོབ་ཀྱང་རང་དོན་མ་རྫོགས་ཤིང་གཞན་དོན་མི་ནུས་ལ། ཐེག་
ཆེན་གྱི་གཏན་གྱི་གེགས་ཡིན་ནོ། །དེས་ན་རང་གཞན་གྱི་དོན་ཕུན་སུམ་ཚོགས་པ་གྲུབ་པ་ལ་
སངས་རྒྱས་ཐོབ་དགོས་ཤིང་། དེའི་རྒྱུར་བྱང་ཆུབ་ཀྱི་སེམས་བསྐྱེད་མེད་ཁ་མེད་དེ། བྱང་ཆུབ་
སེམས་འགྲེལ་ལས། བྱང་ཆུབ་སེམས་ནི་མ་བསྐྱེད་པར། །སངས་རྒྱས་ནམ་ཡང་མི་ཐོབ་ཅིང་།།
སྲིད་ན་བདག་གཞན་དོན་སྒྲུབ་པའམ། །ཐབས་གཞན་ཡོད་པ་མ་ཡིན་ནོ། །ཞེས་སོ། །
གཉིས་པ་དེའི་རང་བཞིན་གཏན་ལ་དབབ་པ་ལ་གསུམ་སྟེ། སེམས་བསྐྱེད་པའི་ངོ་
བོ་ངོས་བཟུང་བ། དེ་གང་ལ་སྐྱེ་བའི་རྒྱུ་བརྟག་པ། སྐྱེས་པའི་འབྲས་བུ་ངེས་པར་བྱ་བའོ། །
དང་པོ་ལ་གཉིས་ཏེ། སེམས་བསྐྱེད་སྤྱིའི་རྣམ་གཞག་དང་། སྐབས་དོན་ངོས་བཟུང་ངོ༌། །དང་
པོ་ལ་གསུམ་སྟེ། སེམས་བསྐྱེད་ཀྱི་མཚན་ཉིད་དང་མཚན་གཞི་དང་རབ་ཏུ་དབྱེ་བའོ། །མཚན་
ཉིད་ནི། མངོན་རྟོགས་རྒྱན་ལས། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་
པའི་ བྱང་ཆུབ་འདོད། །ཅེས་ གསུངས་ པས། ཡུལ་གཞན་དོན་དུ། རྣམ་པ་སངས་ རྒྱས་ ལ་
དམིགས་ནས། བསམ་པ་དེ་ཐོབ་པར་འདོད་པ་སྟེ། ཆོས་གསུམ་ལྡན་ནོ། །འདི་ཡང་དག་པར་
བླངས་པ་བརྡ་ལས་བྱུང་པའི་སེམས་བསྐྱེད་ལ་དགོངས་ནས་གསུངས་ཀྱི། སེམས་བསྐྱེད་སྤྱིའི་
མཚན་ཉིད་ནི་མ་ཡིན་ཏེ། དོན་དམ་སེམས་བསྐྱེད་དང་དོན་དམ་པ་ཆོས་ཉིད་ཀྱིས་ཐོབ་པ་དང་
སྒྲིབ་པ་དག་པའི་སེམས་བསྐྱེད་ལ་མ་ཁྱབ་པའི་ཕྱིར་རོ། །དེས་ན་སེམས་བསྐྱེད་སྤྱིའི་མཚན་
ཉིད་ནི། རྫོགས་པའི་བྱང་ཆུབ་ཀྱི་སྒྲུབ་པ་ཁྱད་པར་བ་ཞེས་བྱ་སྟེ། དེའི་རིགས་མི་མཐུན།
འཁོར་བའི་སེམས་དང་། མྱ་ངན་ལས་འདས་པའི་སེམས་གཉིས་བཅད་པས། མི་གནས་པའི་
མྱ་ངན་ལས་འདས་པའི་སེམས་འགྲུབ་བོ། །དེ་ལྟ་བུའི་སེམས་དེ་སྔར་མ་ཐོབ་པ་ཐོབ་པར་བྱེད་
པས་སེམས་བསྐྱེད་པ་ཞེས་བྱའོ། །འོ་ན་སངས་རྒྱས་ཀྱི་སའི་སྒྲིབ་པ་དག་པའི་སེམས་བསྐྱེད་ལ་
- 2 6 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
མ་ཁྱབ་བོ་ཞེ་ན། རྫོགས་པའི་བྱང་ཆུབ་ཀྱི་སྒྲུབ་པ་ཁྱད་པར་བ་དེ། བསྒྲུབ་བྱ་ལ་སྒྲུབ་པར་
བཏགས་པ་མ་ཡིན་པས་ཉེས་པ་མེད་དོ། །གཉིས་པ་མཚན་གཞི། སེམས་ཅན་དང་སངས་
རྒྱས་ལ་དམིགས་པའི་སེམས་དཔའ་འདུན་པ་དང་བཅས་པའོ། །ཞེས་ཟེར་མོད། དེ་མཚན་
ཉིད་སྔ་མའི་དབང་དུ་བྱས་པའོ། །འདིར་མཚན་གཞི་ནི། སྟོང་ཉིད་སྙིང་རྗེའི་སྙིང་པོ་ཅན་ནོ། །
བསླབ་བསྡུས་ལས། སྟོང་ཉིད་ སྙིང་ རྗེའི་སྙིང་པོ་ཅན། །བྱང་ཆུབ་བསྒྲུབ་པ་ཁ་ཅིག་ལ། །
ཞེས་སོ། །
གསུམ་པ་རབ་ཏུ་དབྱེ་བ་ལ་སྒོ་ལྔ་སྟེ། རང་གི་ངོ་བོའི་སྒོ་ནས་དབྱེ་བ་དང་། ཡུལ་
དང༌། སྐྱེ་ཚུལ་དང༌། ས་མཚམས་དང༌། རྟེན་གྱི་སྒོ་ནས་དབྱེ་བའོ། །དང་པོ་ནི་སྨོན་འཇུག་
གཉིས་ཏེ། གཞུང་འདི་ཉིད་ལས། བྱང་ཆུབ་སེམས་དེ་མདོར་བསྡུ་ན། །ཞེས་པའི་ཤོ་ཀའོ། །
ཡུལ་གྱི་སྒོ་ནས་དབྱེ་ན། ཀུན་རྫོབ་དང་དོན་དམ་གཉིས་ཏེ། བདེན་གཉིས་ལས། ཀུན་རྫོབ་
དོན་དམ་དབྱེ་བ་ཡིས། །བྱང་ཆུབ་སེམས་དེ་རྣམ་གཉིས་ཏེ། །སེན་དྷ་བའི་སྒྲ་བཞིན་ནོ། །
ཞེས་སོ། །གསུམ་པ་ནི། བརྡ་ལས་བྱུང་པ་དང་། ཆོས་ཉིད་ཀྱིས་ཐོབ་པ་སྟེ། སྔ་མ་རགས་ལ་
འདི་ ཕྲའོ། །བཞི་པ་ལ་བཞི་སྟེ། མོས་པས་ཐོབ་པ། ལྷག་པའི་བསམ་པ་རྣམ་པར་དག་པ།
རྣམ་པར་སྨིན་པ། སྒྲིབ་པ་དག་པ་སྟེ། མདོ་སྡེ་རྒྱན་ལས། སེམས་བསྐྱེད་པ་ནི་ས་རྣམས་ལ། །
མོས་དང་ལྷག་བསམ་དག་པས་དང༌། །རྣམ་པར་སྨིན་པ་གཞན་དུ་འདོད། །དེ་བཞིན་སྒྲིབ་པ་
སྤངས་པའོ། །ཞེས་སོ། །ལྔ་པ་ལ། ས་ལྟ་བུའི་སེམས་བསྐྱེད་ལ་སོགས་པ་ཉི་ཤུ་རྩ་གཉིས་ཏེ།
མངོན་རྟོགས་རྒྱན་ལས། དེ་ཡང་ས་གསེར་ཟླ་བ་མེ། །གཏེར་དང་རིན་ཆེན་འབྱུང་གནས་མཚོ།།
རྡོ་རྗེ་རི་སྨན་བཤེས་གཉེན་དང་། །ཡིད་བཞིན་ནོར་བུ་ཉི་མ་ཀླུ། །རྒྱལ་པོ་མཛོད་དང་ལམ་པོ་
ཆེ༑ ༑བཞོན་པ་བཀོད་མའི་ཆུ་དང་ནི། །སྒྲ་ སྙན་ཆུ་བོ་སྤྲིན་རྣམས་ཀྱིས། །རྣམ་པ་ཉི་ཤུ་རྩ་
གཉིས་སོ། །ཞེས་སོ། །
- 2 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་པ་ར་ཕྱིན་འགྲེལ་སྐོར།
སྐབས་དོན་ངོས་བཟུང་ལ་གཉིས། བླང་བྱའི་སེམས་བསྐྱེད་དང་། དེའི་རང་བཞིན་
ནོ༑ །དང་པོ་ནི། ངོ་བོ་སྨོན་འཇུག །ཀུན་རྫོབ་པས་བསྡུས་པ། ཡང་དག་པར་བླངས་པ་བརྡ་
ལས་བྱུང་པའི་སེམས་བསྐྱེད་དམ། མོས་པ་སྤྱོད་པའི་སེམས་བསྐྱེད་དམ། ས་ལྟ་བུའི་ཁོངས་སུ་
གཏོགས་པ་དེ་ལེན་པ་ཡིན་ལ། དོན་དམ་སེམས་བསྐྱེད་དང༌། ཆོས་ཉིད་ཀྱིས་ཐོབ་པ་དང་།
ལྷག་བསམ་དག་པ་ལ་སོགས་པ་ལ་ནི་སེམས་བསྐྱེད་པའི་ཆོ་ག་མ་གསུངས་ཏེ། མདོ་སྡེ་རྒྱན་
ལས། རྫོགས་ པའི་ སངས་ རྒྱས་ རབ་ མཉེས་ བྱས། །བསོད་ ནམས་ ཡེ་ ཤེས་ ཚོགས་ རབ་
བསགས། །ཆོས་ལ་མི་རྟོག་ཡེ་ཤེས་ནི། །སྐྱེས་ཕྱིར་དེ་ནི་དམ་པར་འདོད། །ཅེས་དང༌། དེའི་
འགྲེལ་པར། དོན་དམ་པའི་སེམས་བསྐྱེད་པ་དེ་ཡང་། ས་དང་པོ་རབ་ཏུ་དགའ་བ་ཡིན་པས།
ཞེས་དང་ བྱང་ཆུབ་སེམས་འགྲེལ་ལས། དེ་ལྟར་ཀུན་རྫོབ་པའི་བྱང་ཆུབ་ཀྱི་སེམས་བསྐྱེད་
ནས། དོན་དམ་པའི་བྱང་ཆུབ་ཀྱི་སེམས་བསྒོམས་པའི་སྟོབས་ཀྱིས་བསྐྱེད་པར་བྱ་སྟེ། དེས་ན་
དེའི་རང་བཞིན་བཤད་པ་སངས་རྒྱས་རྣམས་ཀྱི་བྱང་ཆུབ་སེམས། །བདག་དང་ཕུང་སོགས་
རྣམ་རིག་ནི། །རྟོག་པ་རྣམས་ཀྱིས་མ་བསྒྲིབས་ཤིང་། །རྟག་ཏུ་སྟོང་ཉིད་མཚན་ཉིད་བཞེད། །
སྙིང་རྗེས་བརླན་པའི་སེམས་ཀྱིས་ནི། །འབད་དེ་བསྒོམ་པར་བྱ་བ་ཉིད། །ཅེས་དང་། མདོ་སྡེ་
དགོངས་འགྲེལ་གྱི་དོན་དབུ་མ་སྒོམ་རིམ་དུ་བསྟན་པ་ལས་ཀྱང་རྒྱ་ཆེར་འབྱུང་ངོ༌། ། །
གཉིས་ པ་ དེའི་ རང་བཞིན་ལ་ གསུམ་སྟེ། བྱང་ཆུབ་སེམས་དཔའི་སྡོམ་ པ་ སྤྱིའི་
མཚན་ཉིད་དང༌། རབ་ཏུ་དབྱེ་བ་དང༌། བསླབ་པར་བྱ་བའོ། །དང་པོ་ནི་རྫོགས་པའི་སངས་
རྒྱས་ཀྱི་སྒྲུབ་པ་ཁྱད་པར་བ། མི་མཐུན་པའི་ཕྱོགས་སྤོང་བའི་སེམས་དཔའ་རྒྱུན་ཆགས་སོ། །
གཉིས་པ་རབ་ཏུ་དབྱེ་བ་ནི། སྨོན་པ་དང་འཇུག་པ་གཉིས་སོ། །དེ་གཉིས་ཀྱི་མཚན་ཉིད་ལ་
འཇིག་རྟེན་པའི་བྱང་ཆུབ་ཀྱི་སེམས། སྨོན་པའི་ཡིན་ལ། ས་ཐོབ་པ་ཡན་ཆད་འཇུག་པའོ། །
ཞེས་གསུངས་པ་ནི་ལུང་ཆོས་ལ་འདྲིས་ཆུང་བར་ཟད་དེ། བསླབ་བཏུས་སུ་འཇུག་པའི་སེམས་
- ! (;
-



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
བསྐྱེད་སོ་སོའི་སྐྱེ་བོ་ཉིད་ལ་སྐྱེ་བར་བཤད་པས་སོ། །དེས་ན་གཞན་དོན་སངས་རྒྱས་ཐོབ་པར་
འདོད་པ་དང་། དེའི་དོན་དུ་སྤྱོད་པ་སྒྲུབ་པར་འདོད་པའོ། ཁ་ཅིག་སྨོན་པ་ལ་སྡོམ་པ་མེད་དེ།
བྱང་ཆུབ་སྨོན་པའི་སེམས་ལས་ནི། །འཁོར་ཚེ་ཞེས་སོགས་གློ་ཀས་སོ། །ཞེས་ཟེར་ཀྱང༌། རྗེ་
བཙུན་ས་སྐྱ་པ་ནི། སྨོན་འཇུག་གཉིས་ཀ་ལ་རང་རང་གི་སེམས་དང༌། དེ་བསྐྱེད་པ་དང་། མི་
ཉམས་པར་བསྲུང་བ་སྟེ། གསུམ་གསུམ་དུ་བཞེད་དེ། མདོའི་དགོངས་པ་ཕྱིན་ཅི་མ་ལོག་པའོ།།
དེ་ལ་སྨོན་འཇུག་གི་སེམས་རྐྱང་པ་སྡོམ་པ་མ་ཡིན་ལ། སྨོན་འཇུག་གི་སེམས་བསྐྱེད་པ་ལ་མི་
མཐུན་པའི་ཕྱོགས་གཞི་དང་བཅས་པ་སྤོང་སེམས་ཡོད་ན་གཉིས་ཀའང་སྡོམ་པར་འགྱུར་ཏེ།
མཚན་ཉིད་དང་ལྡན་པའི་ཕྱིར་རོ། །མཚན་ཉིད་དང་ལྡན་ཡང་། དེར་མི་འགྱུར་ན། སྡོམ་པ་
གཞན་ ཐམས་ ཅད་ ཀྱང་ མཚུངས་ སོ། །ཞི་ ལྷ་ ནི། སྡོམ་ པས་ མ་ ཟིན་ པའི་ སྨོན་ པ་ རྐྱང་
པ་ལ་བསོད་ནམས་རྒྱུན་ཆགས་མི་བཞེད་པ་ཡིན་ནོ། །སྤྱིར་སྡོམ་པས་མ་ཟིན་ཡང་བསོད་
ནམས་རྒྱུན་ཆགས་འབྱུང་བ་ལ་འགལ་བ་མེད་དེ། སངས་རྒྱས་ལ་དམིགས་ནས་ཕུལ་བ་
ལའང་བསོད་ནམས་རྒྱུན་ཆགས་བཤད་པའི་ཕྱིར་རོ། །ཛེ་ཏ་རི་ནི། སེམས་ཅན་ཐམས་ཅད་ལ་
ཕན་བདེ་སྒྲུབ་པའི་དོན་དུ་སེམས་བསྐྱེད་པར་ཁས་འཆེ་བ་ནི་སྨོན་པ། དུས་རྒྱུན་དུ་མི་ཉམས་
པར་བསྲུང་བར་ཁས་འཆེ་བ་ནི་འཇུག་ པ། བྱང་ཆུབ་སེམས་དཔའི་བསླབ་པ་མཐའ་དག་
བསྲུང་བར་ཁས་འཆེ་བ་ནི་སྨོན་པའི་སྡོམ་པ། ཇི་ལྟར་བཟུང་བ་ལྟར་སྤྱོད་པར་ཁས་འཆེ་བར་
འཇུག་པའི་སྡོམ་པར་བཞེད་པ་ཡིན་ནོ། །དེས་ན་ཆོ་ག་ཡང་། སེམས་ཅན་གྱི་དོན་དུ་སེམས་པ་
སྔོན་དུ་བཏང་སྟེ། དེ་ནས་སྨོན་འཇུག་གཉིས་སྟབས་ཅིག་ཏུ་བླངས་ནས། བྱང་ཆུབ་སེམས་
དཔའི་སྡོམ་པ་ལ་མོས་པ་བརྟན་པོ་ཡོད་ན། ཕྱིས་སྨོན་འཇུག་གི་སྡོམ་པ་གཉིས་ཀའང་སྟབས་
ཅིག་ཏུ་ལེན་པའི་ལུགས་སུ་མཛད་དོ། །ཀླུ་སྒྲུབ་དང༌། ཞི་ལྷ་གཉིས་ཀ །སེམས་བསྐྱེད་དང་
སྡོམ་པ་ཐུན་མོང་དུ་ལེན་པ་འདི་བཞེད་པ་ཡིན་ནོ། །
- ? $ 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་གསུམ་པ་བསླབ་པར་བྱ་བ་ནི། སྡོམ་པའི་ཚུལ་ཁྲིམས་ལ་སོགས་པ་གསུམ་ལ།
དེ་ལ་དྲུག་སྟེ། སོ་སོའི་ངོ་བོ་དང་། གཅིག་པ་དང་ཐ་དད་བསམ་པ་དང་། གྲངས་ངེས་པ་དང་།
གོ་རིམ་ངེས་པ་དང༌། བྱ་བའི་ཁྱད་པར་དང༌། སྒྲ་དོན་ནོ། །དང་པོ་ནི། མི་དགེ་བ་གཞི་དང་
བཅས་པ་སྤོང་བའི་སེམས་པ་ནི་སྡོམ་པའི་ཚུལ་ཁྲིམས། དགེ་བའི་ཆོས་མཐའ་དག་སྒྲུབ་པའི་
སེམས་པ་ནི། དགེ་བ་ཆོས་སྡུད། གཞན་གྱི་དོན་ཕྱིན་ཅི་མ་ལོག་པར་བརྩོན་པའི་སེམས་པ་ནི་
སེམས་ཅན་དོན་བྱེད་དོ། །གཉིས་པ་ནི་ཤེས་པའི་ངོ་བོ་གཅིག་ལ་འཇུག་ཡུལ་ལྡོག་པ་ཐ་དད་
གསུམ་སྟེ། དཔེར་ན་རིན་པོ་ཆེ་གཅིག་ཉིད། མུན་པ་སྤོང་། ནོར་བསྡུད། རིམས་ནད་འཇིལ་བ་
བཞིན་ནོ། །གྲངས་ངེས་པ་ནི། འཚང་རྒྱ་བ་ལ་བསླབ་བྱ་གསུམ་དུ་འདུ་སྟེ། སྐྱོན་སེལ་ཡོན་
ཏན་སྒྲུབ། གཞན་འཛིན་པ་ལ་གསུམ་ལས། ཉུང་ན་མི་འདུ། མང་མི་དགོས་པས་སོ། །གོ་རིམ་
ཀྱང་། གཞན་སྨིན་པར་བྱེད་པ་ལ། བདག་ཉིད་དགེ་བས་སྨིན་དགོས་ཤིང༌། དེ་ལ་ཉེས་པས་
མ་ནོན་པར་དགོས་ པས། ཐོག་མར་སྐྱོན་སྤངས་ནས་ཡོན་ཏན་ཚོལ། ཡོན་ཏན་གྲུབ་ནས་
གཞན་དོན་ལ་འཇུག་སྟེ། དེའང་དང་པོ་པའི་ས་ལ་སྡོམ་པའི་ཚུལ་ཁྲིམས་གཙོ། མོས་པ་སྤྱོད་པ་
ལ་དགེ་བ་ཆོས་སྡུད་གཙོ། ས་ཐོབ་ནས་སེམས་ཅན་དོན་བྱེད་གཙོ་བོ་ཡིན་པའི་ཕྱིར་རོ། །ལྔ་པ་
ནི་སྡོམ་པ་དེ་དག་ལ་བྱ་བ་གསུམ་ཡོད་དེ། རང་གཞན་གྱི་ཉེས་པ་ཐམས་ཅད་སྤོང་བ་སྡོམ་པའི་
བྱ་བ། ལམ་གྱི་ཡོན་ཏན་ཐམས་ཅད་བདག་གཞན་ལ་སྒྲུབ་པ་དགེ་བ་ཆོས་སྡུད་པའི་བྱ་བ།
དངོས་དང་བརྒྱུད་པས་སེམས་ཅན་སྨིན་པར་བྱེད་པ་སེམས་ཅན་དོན་བྱེད་ཀྱི་བྱ་བའོ། །དྲུག་པ་
སྒྲ་དོན་ནི། ཆུའི་ཆུ་ལོན་ལྟར་མི་མཐུན་ཕྱོགས་ཀྱི་གོ་སྐབས་མི་འབྱེད་པས་ན་སྡོམ་པའོ། །
གཉིས་པ་གང་ལ་སྐྱེ་བའི་རྒྱུ་བརྟག་པ་ལ་གསུམ་སྟེ། ཆགས་པའི་རྟེན་དང་། སྐྱེ་བའི་རྒྱུ་དང་།
བརྡ་སྤྲོད་པའི་ཆོ་གའོ། །དང་པོ་ལ། ལུས་ཀྱི་རྟེན་དང་། བསམ་པའི་རྟེན་ལས། སློབ་དཔོན་
ཐོགས་མེད་ནི། སོ་སོ་ཐར་པ་ཡང་རྟེན་དུ་དགོས་པས། གླིང་གསུམ་དུ་སྐྱེས་པའི་སྐྱེས་པ་དང་།
- 2 f
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
བུད་མེད་ཡིན་ལ། ཀླུ་སྒྲུབ་ནི། བརྡ་ཤེས་ཤིང་དོན་གོ་ན། ལྷ་དང་ཀླུ་ལའང་སྐྱེ་བར་བཞེད་དོ།།
བསམ་པ་ནི། ཐོགས་མེད་ནི་སྐྱབས་འགྲོ་ཁྱད་པར་ཅན་ལས་སྐྱེ་ལ། ཀླུ་སྒྲུབ་ཐོབ་པར་འདོད་
པའམ། ཐ་ན་འཇིགས་སྐྱོབ་དང་། ལེགས་སྨོན་ཙམ་ལས་ཀྱང༌། སྐྱེ་བ་སྲིད་པར་བཞེད་དོ། །
གཉིས་པ་སྐྱེ་བའི་རྒྱུ་ནི། ཐོགས་མེད་ཀྱིས། མདོ་ལས་འབྱུང་བ་ཐམས་ཅད། བྱང་ཆུབ་སེམས་
དཔར་བསྡུས་ཏེ། རྒྱུ་བཞི། རྐྱེན་བཞི་སྟོབས་བཞི་སྟེ་བཅུ་གཉིས་སོ། །དང་པོ་ནི། རིགས་ཕུན་
སུམ་ཚོགས་པ། དགེ་བའི་བཤེས་གཉེན་གྱིས་ཟིན་པ། སྙིང་རྗེ་ཆེ་བ། འཁོར་བའི་དུཁས་མི་
འཇིགས་པའོ། །གཉིས་པ་ནི། སངས་རྒྱས་དང་བྱང་ཆུབ་སེམས་དཔའི་ཡོན་ཏན་ལ་མོས་པ།
ཐེག་ཆེན་གྱི་ཆོས་ཐོས་པ། བྱང་ཆུབ་སེམས་དཔའི་ཆོས་ནུབ་ཏུ་ཉེ་བར་མཐོང་བ། སེམས་ཅན་
ཉོན་མོངས་པར་མཐོང་བའོ། །གསུམ་པ་ནི། རང་གཞན་གྱི་བསམ་པ་དང༌། སྦྱོར་བའི་སྟོབས་
གཉིས་གཉིས་ཏེ་བཞིའོ། །མདོ་སྡེ་རྒྱན་ལས། གྲོགས་སྟོབས་རྒྱུ་སྟོབས་རྩ་བའི་སྟོབས། །ཐོས་
སྟོབས་དགེ་བ་གོམས་པ་ལས། །མི་བརྟན་པ་དང་བརྟན་འབྱུང་དང་། །གཞན་གྱིས་བསྟན་པའི་
སེམས་བསྐྱེད་འདོད། །ཅེས་སོ། །ཀླུ་སྒྲུབ་ནི། དེ་དག་དང་ཚེ་འདིར་འཇིགས་སྐྱོབ་ཀྱི་བསམ་
པ་ཅན་ལའང་སྐྱེ་སྟེ། བདུད་སྡིག་ཅན་ལ། ལག་ན་རྡོ་རྗེས་འཇིགས་པ་ལྟ་བུ་དང་། འཇམ་
དཔལ་གྱིས་བསྐུལ་བས་གཡོ་སྒྱུས་ཀྱང་སྐྱེས་པར་གསུངས་པའང་བཞེད་དོ། །དེ་ལྟར་རྒྱུ་དུ་མ་
གསུངས་ཀྱང་། ཆོ་ག་ལ་བརྟེན་ནས་སྐྱེ་བའི་རྒྱུ་ནི་དཀོན་མཆོག་སྒྲོན་མ་ལས། རྒྱལ་དང་རྒྱལ་
བའི་ཆོས་དང་དགེ་འདུན་ལ། །དད་དང་དང་བ་སྐྱེས་ན་སེམས་དེ་སྐྱེ། །ཞེས་པ་དང་། ཞི་ལྷ་ལ་
སོགས་ཀྱི་རྗེས་སུ་འབྲངས་ནས། སྙིང་རྗེ་ཆེན་པོ་དང༌། དད་པ་བརྟན་པོ་དང་། སངས་རྒྱས་
འདོད་པ་སྟེ། གསུམ་ཡོད་ན་སེམས་བསྐྱེད་ཀྱི་རྒྱུ་ཚོགས་པ་ཡིན་ནོ། །འགའ་ཞིག་སྙིང་རྗེ་དང་
དད་པ་གཉིས་ཡོད་ན། སེམས་བསྐྱེད་ཀྱི་རྒྱུ་ནུས་པ་ཐོགས་མེད་ཡིན་ནོ། །ཞེས་གསུངས་པ་ནི་
མ་ངེས་པ་ཡིན་ནོ། །དེ་བས་ན་སངས་རྒྱས་དང་བྱང་ཆུབ་སེམས་དཔའི་བྱིན་བརླབས་ཀྱི་
- 2
6
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐུས་སྐྱེ་བ་ནི་བསམ་གྱིས་མི་ཁྱབ་བོ། །གསུམ་པ་ནི། སེམས་ཅན་གྱི་ངོ་བོ་ཙམ་ཆོ་ག་ལ་མ་
བརྟེན་པར་སྐྱེ་བའང་ཡོད་མོད་ཀྱི། སྡོམ་པས་བསྡམས་པའི་སེམས་བསྐྱེད་ཡང་དག་པའི་ལམ་
དུ་ཆུད་པ་ནི། བརྡ་སྤྲོད་པའི་ཆོ་ག་ཕུན་སུམ་ཚོགས་པ་ལས་སྐྱེ་བ་ཡིན་ནོ། །
གསུམ་པ་འབྲས་བུ་བསྟན་པ་ལ་གཉིས་ཏེ། ཐོབ་པ་ཕན་ཡོན་གྱི་འབྲས་བུ་དང་།
ཉམས་པ་ཉེས་དམིགས་ཀྱི་འབྲས་བུའོ། །དང་པོ་ལ་གསུམ་སྟེ། སྐྱེས་སྟོབས་ཀྱི་འབྲས་བུ་ངོ་
མཚར་བ། གནས་སྐབས་ཀྱི་འབྲས་བུ་རྒྱ་ཆེ་བ། མཐར་ཐུག་གི་འབྲས་བུ་མྱུར་དུ་འགྲུབ་པའོ།།
དང་པོ་ནི། བྱང་ཆུབ་སེམས་བསྐྱེད་གྱུར་ན་སྐད་ཅིག་གྱིས། །ཞེས་པའི་ཚུལ་གྱིས། བླངས་པ་
ཉིད་ཀྱིས་ཚེ་མིང་དོན་འཕོ་བས། རྟེན་ཁྱད་པར་དུ་འགྱུར་བ་དང་། འགྲོ་བའི་མཆོད་གནས་སུ་
འགྱུར་བ་དང༌། བསོད་ནམས་རྒྱ་ཆེན་པོ་ཐོབ་པའོ། །གཉིས་པ་ནི། མཆོད་པའི་མཆོག་ཡིན་
པས། སངས་རྒྱས་མཉེས་ཤིང༌། དགེ་བའི་སྟོབས་ཐོབ་པས་རང་གི་འདོད་པ་ཐམས་ཅད་
འགྲུབ་ལ། སེམས་ཅན་གྱི་དོན་འགྲུབ་པས། ཀུན་གྱི་བཤེས་སུ་འགྱུར་བ་སྟེ། འདི་ཉིད་ལས།
འདི་ཉིད་དེ་བཞིན་གཤེགས་པ་མཉེས་བྱེད་ཡིན། །རང་དོན་ཡང་དག་སྒྲུབ་པ་འདི་ཉིད་ལ། །
འཇིག་རྟེན་སྡུག་བསྔལ་སེལ་བའང་འདི་ཉིད་དོ། །ཞེས་སོ། །གསུམ་པ་ནི། སངས་རྒྱས་མྱུར་
དུ་ཐོབ་པ་སྟེ། འབྲས་བུ་ལ་འདོད་པ་ཡོད་ན། རྒྱུ་ལ་འཇུག་པ་ཆོས་ཉིད་ཡིན་པ་དང་། ས་བོན་
བཏབ་པ་ལ་བདག་པོས་བསྲུང་བ་ལྟར། སེམས་བསྐྱེད་པ་ལ་སངས་རྒྱས་བྱང་ཆུབ་སེམས་
དཔའ་རྣམས་ཀྱིས་བསྲུང་པས་མཐར་ཕྱིན་པར་འགྱུར་བར་ངེས་ཤིང་། རྣམ་སྣང་མངོན་བྱང་
ལས་ཀྱང་གསང་བའི་བདག་པོ་ཐམས་ཅད་མཁྱེན་པའི་ཡེ་ཤེས་ཀྱི་རྒྱུ་ནི། བྱང་ཆུབ་ཀྱི་སེམས་
སོ་ཞེས་སོ། །ཉམས་པ་ཉེས་དམིགས་ཀྱི་འབྲས་བུ་ཡང་། རྒྱལ་པོ་རྒྱལ་སྲིད་ལས་ཉམས་པ་
ལྟར་མིང་དོན་ཤོར་བས་སྐྱེས་ཐོབ་ཀྱི་འབྲས་བུ་ཉམས་ལ། གནས་སྐབས་ཀྱི་འབྲས་བུའང་།
སྔར་གྱི་ཕན་ཡོན་གསུམ་པོ་གོ་ལྡོག་སྟེ། སངས་རྒྱས་མི་མཉེས། རང་དོན་མི་འགྲུབ། སེམས་
- 2 f 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ཅན་མི་མགུ་བ་དང་། མཐར་ཐུག་གི་འབྲས་བུའང་མི་འབྱུང་སྟེ། འཁོར་བ་ལས་གཏན་མི་ཐར་
བ་དང་། གལ་ཏེ་ཐར་ཡང་ཉན་རང་དུ་ལྟུང་ངོ༌། །
སྤྱི་དོན་གསུམ་པ་ལེན་པ་པོའི་ཆོ་ག་འདི་ལ་བཀའ་སྲོལ་ཆེན་པོ་གཉིས་ཏེ། ཐེག་
པ་ཆེན་པོ་སེམས་ཙམ་པའི་ལུགས་དང༌། དབུ་མ་པའི་ལུགས་སོ། །དང་པོ་ནི། བྱང་ཆུབ་
སེམས་དཔའི་སྡེ་སྣོད་ཀྱི་རྗེས་སུ་འབྲངས་ནས། འཕགས་པ་བྱམས་པའི་གསུང་། སློབ་དཔོན་
ཐོགས་མེད་ལས་བརྒྱུད་པ། སློབ་དཔོན་ཙཎྜ་གོ་མིའི་རྗེས་སུ་འབྲངས་ནས་ཇོ་བོ་རྗེ་ལ་སོགས་
པའི་ཕྱག་ལེན། དགེ་བའི་བཤེས་གཉེན་བཀའ་གདམས་པ་ལ་སོགས་པས་མཛད་པ་དེ་ཡིན་
ལ༑ ཐེག་པ་ཆེན་པོ་དབུ་མ་པའི་སེམས་བསྐྱེད་འདི་ནི། མདོ་སྡོང་པོ་བཀོད་པ་དང༌། ནམ་
མཁའི་ སྙིང་ པོའི་ རྗེས་སུ་འབྲངས་ནས། འཕགས་པ་འཇམ་དཔལ་གཞོན་ནུར་གྱུར་པའི་
གསུང༌། སློབ་དཔོན་འཕགས་པ་ཀླུ་སྒྲུབ་ལ་སོགས་པ་ལས་བྱུང་པ། སློབ་དཔོན་ཞི་བ་ལྷའི་
རྗེས་སུ་འབྲངས་ནས། སློབ་དཔོན་ཛེ་ཏ་རི་དང༌། ཇོ་བོ་པུ་ཆུ་ཤྲཱི་ལ་སོགས་པའི་ཕྱག་ལེན།
དཔལ་ལྡན་ས་སྐྱ་པ་ལ་སོགས་པས་མཛད་པ་འདི་ཡིན་ནོ། །འདི་གཉིས་ལྟ་བའི་ཁྱད་པར་
བཞིན་དུ། སྤྱོད་པ་ཡང་ཁྱད་པར་ཡོད་དེ། དེ་ལ་ལྔ་སྟེ། བླང་བར་བྱ་བའི་ཡུལ་དང༌། ལེན་པ་
པོའི་གང་ཟག་དང༌། ལེན་པའི་ཆོ་ག་དང༌། བླངས་ནས་བསྲུང་ཚུལ་དང༌། ཉམས་ན་ཕྱིར་
བཅོས་མི་འདྲའོ། །དང་པོ་བླང་བའི་ཡུལ་ནི། སེམས་ཙམ་པས། མདོ་སྡེ་རྒྱན་ལས། བཤེས་
གཉེན་དུལ་ཞིང་ཞི་བ་ཉེར་ཞི་བ། །ཞེས་སོགས་བློ་ཀས་མཚན་ཉིད་བཅུ་ལྡན་ནམ། དེ་བསྡུས་
ན་ སྡོམ་པ་ཉི་ཤུ་པར། བླ་མ་སྡོམ་ལ་གནས་ཤིང་མཁས། །ནུས་དང་ལྡན་ལ་བླང་བར་བྱ། །
ཞེས་སོ། །ཀླུ་སྒྲུབ་ཀྱིས། དགེ་བའི་བཤེས་གཉེན་དེ་དག་གི །མཚན་ཉིད་མདོར་བསྡུས་མཁྱེན་
པར་མཛོད། །ཆོག་ཤེས་སྙིང་རྗེ་ཚུལ་ཁྲིམས་ལྡན། །ཉོན་མོངས་སེལ་བའི་ཤེས་རབ་ཅན། །
དེ་དག་ཉིད་ལ་ཁྱོད་བསྟེན་ན། ཁྱོད་ཀྱིས་མཁྱེན་གྱིས་གུས་པར་མཛོད། །ཅེས་པའི་དོན་འདིར།
- ?
6
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟག་པར་དགེ་བའི་བཤེས་གཉེན་ནི། །ཐེག་ཆེན་དོན་ལ་མཁས་པ་དང་། །བྱང་ཆུབ་སེམས་
དཔའི་བརྟུལ་ཞུགས་མཆོག །སྲོག་གི་ཕྱིར་ཡང་མི་གཏོང་ངོ༌། །ཞེས་སོགས་མཚན་ཉིད་གཉིས་
གསུངས་སོ། །གཉིས་པ་ལེན་པའི་གང་ཟག་མི་འདྲ་སྟེ། སེམས་ཙམ་པ་ཐོགས་མེད་ཀྱི་རྗེས་སུ་
འབྲངས་ནས། ཇོ་བོ་རྗེས་སོ་སོ་ཐར་པ་རིགས་བདུན་གྱི། །རྟག་ཏུ་སྡོམ་གཞན་ལྡན་པ་དག །
བྱང་ཆུབ་སེམས་དཔའི་སྡོམ་ པའི། །སྐལ་བ་ཡོད་ཀྱི་གཞན་དུ་མིན། །ཞེས་པས། བྱང་ཆུབ་
སེམས་དཔའི་སྡོམ་པ་ལེན་པ་ལ། སོ་སོ་ཐར་པ་རིགས་བདུན་གང་རུང་ཞིག་རྟེན་དུ་དགོས་
པར་བཞེད་ལ། དབུ་མ་པ་རིགས་དྲུག་མཐའ་དག་ལ་སྐྱེ་སྟེ། སོ་ཐར་རྒྱུན་དུ་བསྲུང་མི་ནུས་པ།
རྒྱལ་པོ་དང་ཤན་པའི་བར་ཐམས་ཅད་ལ་སྐྱེ་བར་བཞེད་དེ། བསྐལ་བཟང་ལས། རྒྱལ་བ་ཕན་
བཞེད་གྲོང་དཔོན་གྱུར་པའི་ཚེ། །དེ་བཞིན་གཤེགས་པ་རིན་ཆེན་དཔལ་དེ་ལ། །ཉིན་གཅིག་
སྲོག་གཅོད་སྡོམ་པ་བླངས་ནས་ནི། །དང་པོ་བྱང་ཆུབ་མཆོག་ཏུ་སེམས་བསྐྱེད་དོ། །ཞེས་སོ། །
གསུམ་པ་ལེན་པའི་ཆོ་ག་མི་འདྲ་སྟེ། སེམས་ཙམ་པ་སོ་སོར་ཐར་པ་རིགས་བདུན་གྱིས་བདག་
ཟིན་པ་དང་། སེམས་དག་པ་ལ་སྐྱེ་བའི་དབང་དུ་བྱས་ནས་སྦྱོར་བ་ཕྱག་དང་མཆོད་པ་བྱས་ཏེ།
བསླབ་པ་བརྗོད་པ་དང༌། བར་ཆད་འདྲི་བ་ལ་སོགས་པ། ཉན་ཐོས་ཀྱི་སྡོམ་པ་འབོགས་པ་
བཞིན་མཛད་པ་ནི། སེམས་ཙམ་པ་ལྟ་བ་ཅུང་ཟད་དམའ་བས། སྤྱོད་པའང་ཅུང་ཟད་དོག་པས་
སོ༑ ༑དབུ་མ་ལྟ་བ་མཐོ་ཞིང་། སྤྱོད་པ་ཡངས་པས། གང་ཟག་སྡིག་པ་ཅན་དང༌། སོ་སོ་ཐར་
པ་རིགས་བདུན་དང་མ་འབྲེལ་བ་ལའང་། སེམས་བསྐྱེད་སྐྱེ་བར་དགོངས་ནས། སྡིག་པ་
བཤགས་པ་ལ་སོགས་ཡན་ལག་བདུན་པ་མཛད་ལ། བསླབ་པ་བརྗོད་པ་དང་། བར་ཆད་འདྲི་
བ་ལ་སོགས་མི་མཛད་དོ། །དངོས་གཞིར་ཡང་སེམས་ཙམ་པ། སྨོན་འཇུག་རིམ་གྱིས་ལེན་ལ།
དབུ་མ་པ་སྟབས་ཅིག་ལེན་ཅིང་། སྡོམ་པ་འབོགས་པའི་བརྗོད་ཚུལ་ཡང་མི་འདྲའོ། །མཇུག་
ཀྱང་སེམས་ཙམ་པ་མཁྱེན་པར་གསོལ་བ་ལ་སོགས་བྱེད་ལ། དབུ་མ་པ་རང་གཞན་དགའ་བ་
མ ?
$
$ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
བསྐྱེད་པ་ལ་སོགས་མཛད་དོ། །བཞི་པ་བསྲུང་ཚུལ་མི་འདྲ་སྟེ། སེམས་ཙམ་པ་རྩ་ལྟུང་བཞིར་
བཞེད་ལ། དབུ་མ་པ། ནམ་མཁའི་སྙིང་པོའི་མདོ་ལྟར་བཅུ་དགུར་བཞེད་དོ། །ལྔ་པ་ཕྱིར་
བཅོས་པའང་། སེམས་ཙམ་པ་ཉན་ཐོས་དང་བཏུན་ནས། སྡོམ་པ་ཉི་ཤུ་པ་ལས། སྡོམ་པ་སླར་
ཡང་བླང་བར་བྱ། །ཟག་པ་འབྲིང་ནི་ གསུམ་ལ་བཤགས། །གཅིག་གི་མདུན་དུ་ལྷག་མ་
རྣམས། །ཞེས་དང༌ ། ཤིན་ཏུ་ ཆུང་བ། ཉོན་མོངས་ མི་ མོངས་ བདག་ སེམས བཞིན། །ཅེས་
བཞེད་ལ། དབུ་མ་པ་ནམ་མཁའི་སྙིང་པོ་ལ་གསོལ་བ་གདབ་པ་དང༌། ཕུང་པོ་གསུམ་པའི་
མདོ་འདོན་པ་དང་། དེ་བཞིན་གཤེགས་པའི་ཡི་གེ་བརྒྱ་པ་ལ་སོགས་པས་དག་པར་བཞེད་དོ།།
དེ་ལྟར་ལུགས་གཉིས་ལས། སློན་དཔོན་ཐོགས་མེད་རྗེས་འབྲང་གི་ལུགས་ནི། བླ་མ་རྗེ་
བཙུན་ས་སྐྱ་པས། སྡོམ་པ་ཉི་ཤུ་པའི་འགྲེལ་པ་མཛད་པ་ལྟར་བྱའོ། །
འདིར་སློབ་དཔོན་ཀླུ་སྒྲུབ་ཀྱི་རྗེས་འབྲངས་དབུ་མ་ལུགས་ཀྱི་ཆོ་ག་ལ། སྤྱིར་བསྟན་
པ་དང༌། ཆོ་ག་དངོས་སོ། །དང་པོ་ནི་ཡུལ་ནམ་མཁའི་མཐའ་ཀླས་པ་ཐམས་ཅད། བླ་མ་
དཀོན་མཆོག་གིས། ཏིལ་གི་གང་བུ་བྱུང་བ་ལྟར་བསྒོམ་ཞིང་ཆོ་ག་སྦྱོར་དངོས་མཇུག་གསུམ་
ཐམས་ཅད་དུ། གང་ཟག་བདག་དང་མཐའ་ཡས་པའི་སེམས་ཅན་ཐམས་ཅད་ཀྱིས་བྱེད་པར་
བསྒོམས་པས། སེམས་ཅན་མཐའ་ཡས་ཤིང༌། མི་ཟད་པ་དེ་བཞིན་དུ་བསོད་ནམས་ཀྱང་
མཐའ་ཡས་ཤིང་མི་འཛད་དེ། བསླབ་བཏུས་ལས། སྡིག་པ་བཤགས་པར་བྱ་བ་དང་། །བསོད་
ནམས་ རྗེས་སུ་ཡི་རང་དང༌། །སངས་རྒྱས་བསྐུལ་དང་གསོལ་འདེབས་དང༌། །གཞན་དང་
བདག་གི་སྤྱིར་བྱེད་དོ། །ཡོངས་སུ་བསྔོ་བའང་དེ་བཞིན་ཏེ། །བྱེ་བྲག་མེད་པར་རབ་ཏུ་འཇུག །
དེ་ལྟར་སེམས་ཅན་ཁམས་བཞིན་དུ། །བསོད་ནམས་མཐའ་ཡས་རབ་ཏུ་འབྱུང་། །ཞེས་པས།
བསམ་པ་རྒྱ་ཆེ་བ་ཉིད་ཐེག་ཆེན་གྱི་ཁྱད་ཆོས་སོ། །
ཆོ་ག་དངོས་ལ་གསུམ་སྟེ། སྦྱོར་བ་དང་། དངོས་གཞི་དང་། རྗེས་སོ། །དང་པོ་ལ་
-26 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་སྟེ། རྟེན་བཤམ་པ། གསོལ་བ་གདབ་པ། ཡན་ལག་བདུན་པ་བྱ་བའོ། །དང་པོ་ནི་
རྟོགས་པར་གསལ། གཉིས་པ་ནི། བླ་མ་ལ་སངས་རྒྱས་ཀྱི་འདུ་ཤེས་ཀྱིས། ཅི་འབྱོར་པའི་
ཡོན་དང་། ཕྱག་དང་མཎྜལ་ཕུལ་ནས་ཐལ་མོ་སྦྱར་ཏེ། རིགས་ཀྱི་བུ་བདག་ལ་དུས་གསུམ་གྱི་
དེ་བཞིན་གཤེགས་པ་ཐམས་ཅད་ཀྱི་བགྲོད་པ་གཅིག་པའི་ལམ། སྐྱབས་གསུམ་སྔོན་དུ་འགྲོ་
བ་ཅན་གྱི་བྱང་ཆུབ་ཀྱི་མཆོག་ཏུ་སེམས་བསྐྱེད་པ་བསྩལ་དུ་གསོལ། ཞེས་ལན་གསུམ་དུ་
གསོལ་བ་གདབ་བོ། །གསུམ་པ་ཡན་ལག་བདུན་གྱི་དང་པོ་མཆོད་པ་ལ། ལེའུ་གཉིས་པར།
སྔར་བཤད་པའི། བཀུར་བསྟིའི་མཆོད་པ་མཇུག་ན་ཡོད་ཀྱང་ཕྱག་ལེན་ལ་ཐོག་མར་མཛད་
པས། ཡུལ་དང་ གང་ ཟག་ སྔར་བསྟན་ པ་ ལྟར་ ལ། ལུས་རྡུལ་སྙེད་ཀྱིས་ཕྱག་འཚལ་བར་
བསམ་ཞིང་། ངག་ཏུ། ན་མོ་བུདྡྷ་ཡ། ན་མོ་དྷརྨ་ཡ། ན་མོ་སདྡྷ་ཡ། ན་མོ་མན་དེ་བ་ཏ་ ན་
མོ་གུ་རུ་བྷུ ཅེས་དང༌། ཅི་ཤེས་པས་བསྟོད་པར་བྱའོ། །དེ་ལྟར་ཡང་གཞུང་འདི་ལས། ཡོན་
ཏན་རྒྱ་མཚོ་རྣམས་ལ་བདག །ཅེས་ལ་སོགས་ཤློ་ཀ་གསུམ་གྱིས་ཤེས་སོ། །གཉིས་པ་ཡོ་བྱད་
ཀྱི་མཆོད་པ་ལ། རྫས་ཉེ་བར་བཀོད་པ་དང་། བདག་པོས་མ་བཟུང་བ་གཉིས་ནི། རིན་ཆེན་
སེམས་ནི་གཟུང་བར་བྱ་བའི་ཕྱིར། །ཅེས་པ་ནས། བདག་གི་འདི་དག་བཞེས་སུ་གསོལ་གྱི་
བར་བརྗོད་ལ། དེ་བཞིན་དུ་མོས་པ་བྱའོ། །ལུས་དབུལ་བ་དང༌། བློས་སྤྲུལ་པ་དང༌། བླ་ན་
མེད་པའི་མཆོད་པ་ལ་སོགས་པ་རྣམས་ཀྱང་། ཚུལ་དེ་བཞིན་དུ་བྱའོ། །གལ་ཏེ་དེ་ཙམ་མ་གྲུབ་
ན༑ དེའི་དོན་རྣམས་ཚང་བར་བཤད་ལ་མོས་པ་བྱེད་དུ་གཞུག་ཅིང་། དངོས་སུ་ཅི་འབྱོར་བ་
དང་བཅས་པ་ལ། ཆུ་གཉིས་སྔོན་དུ་འགྲོ་བའི་མཆོད་པ་རྣམ་ལྔ་རོལ་མོ་དང་བཅས་པ་སོ་སོའི་
སྔགས་དང་ཕྱག་རྒྱས་ཕུལ་ལ། བསྟོད་དབྱངས་ཀྱང་བྱའོ། །དེ་ནས་སྐྱབས་སུ་འགྲོ་སྟེ། ཕྱོགས་
བཅུ་ན་ བཞུགས་ པའི་ སངས་ རྒྱས་ དང༌ ། བྱང་ཆུབ་སེམས་ དཔའ་ ཐམས་ཅད་བདག་ལ་
དགོངས་སུ་གསོལ། སློབ་དཔོན་བདག་ལ་དགོངས་སུ་གསོལ། བདག་མིང་འདི་ཞེས་བགྱི་བ་
བ ?
Y (} -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
དང༌། ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་དུས་འདི་ནས་བཟུང་སྟེ། ཇི་
སྲིད་སྙིང་པོ་བྱང་ཆུབ་ལ་མཆིས་ཀྱི་བར་དུ། རྐང་གཉིས་རྣམས་ཀྱི་མཆོག་སངས་རྒྱས་ལ་
སྐྱབས་སུ་མཆིའོ། །འདོད་ཆགས་དང་བྲལ་བ་རྣམས་ཀྱི་མཆོག །ཆོས་ལ་སྐྱབས་སུ་མཆིའོ། །
ཚོགས་རྣམས་ཀྱི་མཆོག་འཕགས་པ་ཕྱིར་མི་ལྡོག་པའི་བྱང་ཆུབ་སེམས་དཔའི་དགེ་འདུན་ལ་
སྐྱབས་སུ་མཆིའོ། །ཞེས་ལན་གསུམ་བརྗོད་དོ། །དེ་ལྟར་སྐྱབས་འགྲོ་ཐུན་མོང་མ་ཡིན་པ་འདི་
ཡང་མདོ་སྡེ་རྒྱན་ལས། ཀུན་ཏུ་འགྲོ་དང་ཁས་ལེན་རྟོགས་པ་ཟིལ་གནོན་དང༌། །དབྱེ་བའི་
རང་བཞིན་དོན་རྣམ་བཞིའི་ཁྱད་པར་གྱིས། །ཐེག་པ་མཆོག་ཕྱིར་སྐྱབས་རབ་སོང་བ་ནི། །དེའི་
སྐྱབས་སུ་སོང་བ་རྣམས་ཀྱི་ནང་ན་མཆོག །ཅེས་ཏེ། འདིའི་ངག་དོན་གོང་དུ་བསྟན་ཟིན་ཏོ། །
ཡན་ལག་ལྷག་མ་ལྔ་དང༌། སེམས་བསྐྱེད་ཀྱི་དངོས་གཞི་ལ། དགོངས་སུ་གསོལ་སྔར་གཏོང་
ཞིང་། དངོས་གཞི་བརྗོད་པ་ལན་གསུམ་ཀུན་ལ་མཚུངས་སོ། །དེ་ལ་སྡིག་པ་བཤགས་པ་ནི།
བདག་དང་མཐའ་ཡས་པའི་སེམས་ཅན་ཐམས་ཅད་ཀྱི་ཚེ་ཐོག་མ་མེད་པ་ནས། འདོད་ཆགས་
དང༌། ཞེ་སྡང་དང་། གཏི་མུག་གི་དབང་གིས། ལུས་དང་ངག་དང་ཡིད་ཀྱི་སྒོ་ནས་སྡིག་པ་མི་
དགེ་བའི་ལས་བགྱིས་པ་དང༌། བགྱིད་དུ་རྩལ་པ་དང་། བགྱིད་པ་ལ་རྗེས་སུ་ཡི་རང་བ་དེ་
ཐམས་ཅད་སོ་སོར་བཤགས་ཤིང་ཡང་མི་བགྱིད་དོ། །ཞེས་སོ། །རྗེས་སུ་ཡི་རང་བ་ནི། སོ་
སོའི་སྐྱེ་བོ་དང༌། འཕགས་པ་ཉན་ཐོས་དང་། རང་སངས་རྒྱས་དང་། བྱང་ཆུབ་སེམས་དཔའ་
དང་། བླ་ན་མེད་པ་ཡང་དག་པར་རྫོགས་པའི་སངས་རྒྱས་ཀྱི་དགེ་བ་ལ་དགའ་ཞིང་རྗེས་སུ་ཡི་
རང་བར་བགྱིའོ། །ཞེས་སོ། །ཆོས་ཀྱི་འཁོར་ལོ་བསྐོར་བར་བསྐུལ་བ་ནི། གང་དག་ཕྱོགས་
བཅུའི་འཇིག་རྟེན་གྱི་ཁམས་ན། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ། བླ་ན་མེད་པ་ལྷ་དང་མི་
རྣམས་ཀྱི་སྟོན་པ་སྲས་དང་བཅས་པ། ཆོས་ཀྱི་འཁོར་ལོ་བསྐོར་བར་མི་བཞེད་པ་དེ་དག་ལ།
- 2
༼ ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཅན་ཐམས་ཅད་ཀྱི་དོན་དུ་ཆོས་ཀྱི་འཁོར་ལོ་བསྐོར་བར་གསོལ་བ་འདེབས་སོ། །ཞེས་
སོ༑ ༑མྱ་ངན་ལས་མི་འདའ་བར་གསོལ་བ་འདེབས་པ་ནི། གང་དག་ཕྱོགས་བཅུའི་འཇིག་
རྟེན་གྱི་ཁམས་ན། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་ཡོངས་སུ་མྱ་ངན་ལས་འདའ་བར་བཞེད་པ་དེ་དག་ལ། ཡོངས་སུ་མྱ་
ངན་ལས་མི་འདའ་བར་གསོལ་བ་འདེབས་སོ། །ཞེས་སོ། །བསྔོ་བ་ནི། བདག་གཞན་གྱིས་
དུས་གསུམ་དུ་བསགས་པའི་དགེ་བ་རྣམས། འཇམ་དཔལ་དཔའ་བོས་ཇི་ལྟར་མཁྱེན་པ་དང་།།
ཞེས་པ་ལ་སོགས་སམ། ཚིག་ལྷུག་པ་གང་བདེས་བསྔོ་བར་བྱའོ། །དེ་དག་ནི། སྦྱོར་བའི་ཆོ་
གའོ། །དཔེར་ན་གོས་ཚོས་བྱེད་པ་ལ་དྲི་མ་འཁྲུད་པའམ། ཞིང་ལ་ས་བོན་འདེབས་པ་ལ། ཐ་
བ་འགུམས་པ་ལྟར་སེམས་རྫོགས་པའི་སངས་རྒྱས་སུ་བསྒྱུར་བ་ལ། སེམས་ཀྱི་ཐ་བ་སྦྱོང་བའི་
གདམས་ངག་ཡིན་ནོ། །
དངོས་གཞི་ལ་གཉིས་ཏེ། བསམ་པ་སྦྱང་བ་དང་། དམ་བཅས་ཚིག་ཏུ་བརྗོད་
པའོ། །དང་ པོ་ནི་གཞུང་ལས་ གོང་དུ་བསྟན་པ་ལྟར། ལུས་ལོངས་སྤྱོད་དགེ་བ་སྟེ། གཞི་
གསུམ་སེམས་ཅན་ལ་སྤྱི་མཐུན་དུ་ལྟོས་པ་མེད་པར་སྦྱིན། བྱིན་པའི་ནོར་ལ་ཁ་ཏ་མི་འཛུད་པ་
ལྟར། གཞི་གསུམ་པོ་དེ་དག་ལ་གཞན་དབང་བར་བསྒོམ་ཞིང་། དེས་ན་སེམས་ཅན་རྣམས་
ཀྱིས་རང་ལ་ལུས་ཀྱིས་རྡེག་འཚོག་གམ། ངག་གིས་མི་སྙན་བརྗོད་དམ། སེམས་ཀྱིས་ཆགས་
སྡང་ཅི་བསྐྱེད་ཀྱང་རུང་སྟེ། དེ་ཐམས་ཅད་བྱང་ཆུབ་ཀྱི་ས་བོན་ཐེབས་པར་སྨོན། རང་ཉིད་
སེམས་ཅན་ཐམས་ཅད་ལ་ཅི་མཁོ་བའི་ལོངས་སྤྱོད་ལ་སོགས་པ། ཇི་ཙམ་དགོས་ཀྱི་བར་དུ་
ལྷུན་གྲུབ་ཏུ་འབྱུང་བར། ཞེ་ཐག་པ་ནས་སྨོན་ཅིང་བསྒོམ་མོ། །དེ་དག་གི་ཚིག་གི་དོན་ནི་ལུས་
དང་དེ་བཞིན་ལོངས་སྤྱོད་དང་། །ཞེས་པ་ནས། ཉེར་འཚོའི་རྒྱུར་ཡང་ཤོག །ཅེས་ཀྱི་བར་གོང་
དུ་བསྟན་ཟིན་ལ། འདིར་དོན་མདོར་བསྡུས་ནས། ཆོ་གའི་སྔོན་དུ་བསྟན་བྱ་ཙམ་ཞིག་སྟེ།
- 2
Y
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
བསམ་པ་སྦྱངས་པའོ། །དེ་ངེས་ནས། སེམས་རྩེ་གཅིག་པས། དངོས་གཞི་ཚིག་ཏུ་བརྗོད་པ་ནི།
ཇི་ལྟར་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
རིག་པ་དང་ཞབས་སུ་ལྡན་པ། བླ་ན་མེད་པ་ལྷ་དང་མི་རྣམས་ཀྱི་སྟོན་པ་དེ་དག་གིས་སེམས་
ཅན་ཐམས་ཅད་ལ་ཕན་པར་བྱ་བའི་ཕྱིར་དང༌། གྲོལ་བར་བྱ་བའི་ཕྱིར་དང་། མུ་གེ་མེད་པར་
བྱ་བའི་ཕྱིར་དང་། བྱང་ཆུབ་ཀྱི་ཕྱོགས་ཀྱི་ཆོས་རྣམས་ཡོངས་སུ་རྫོགས་པར་བྱ་བའི་ཕྱིར་དང་།
བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བའི་ཕྱིར།
སྨོན་པ་དང་འཇུག་པའི་བདག་ཉིད་ཅན་གྱི་བྱང་ཆུབ་ཀྱི་མཆོག་ཏུ་ཐུགས་བསྐྱེད་པ་དེ་བཞིན་དུ།
བདག་གིས་ཀྱང་སེམས་ཅན་ཐམས་ཅད་ལ་ཕན་པར་བྱ་བའི་ཕྱིར་དང་། གྲོལ་བར་བྱ་བའི་
ཕྱིར་དང༌། མུ་གེ་མེད་པར་བྱ་བའི་ཕྱིར་དང་། བྱང་ཆུབ་ཀྱི་ཕྱོགས་ཀྱི་ཆོས་རྣམས་ཡོངས་སུ་
རྫོགས་པར་བྱ་བའི་ཕྱིར་དང་། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་
རྫོགས་པར་འཚང་རྒྱ་བའི་ཕྱིར། སྨོན་པ་དང་འཇུག་པའི་བདག་ཉིད་ཅན་གྱི་བྱང་ཆུབ་ཀྱི་
མཆོག་ཏུ་སེམས་བསྐྱེད་པར་བགྱིའོ། །ཞེས་པའམ་ཡང་ན་ཚིག་འདི་ལྟར་བརྗོད་ཀྱང་རུང་སྟེ།
ཇི་ལྟར་སྔོན་གྱི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
བཅོམ་ལྡན་འདས་རྣམས་དང༌། བྱང་ཆུབ་སེམས་དཔའ་ཆེན་པོ་རྣམས་ཀྱིས་ཇི་ལྟར་བྱང་ཆུབ་
ཆེན་པོར་ཐུགས་བསྐྱེད་པ་དེ་བཞིན་དུ་བདག་གིས་ཀྱང༌། སེམས་ཅན་མ་བསྒྲལ་བ་རྣམས་
བསྒྲལ་བ་དང་། མ་གྲོལ་བ་རྣམས་དགྲོལ་བ་དང་། དབུགས་མ་ཕྱུང་བ་རྣམས་དབུགས་དབྱུང་
བ་དང༌། ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་འདའ་བའི་ཕྱིར།
དུས་འདི་ནས་བཟུང་ནས་བྱང་ཆུབ་སྙིང་པོ་ལ་མཆིས་ཀྱི་བར་དུ། བྱང་ཆུབ་ཆེན་པོར་སེམས་
བསྐྱེད་པར་བགྱིའོ། །ཞེས་སོ། །དེ་ལྟར་ན་སྦྱོར་བ་ཡན་ལག་བདུན་དང༌། དངོས་གཞིའི་ཚིག་
རྣམས་གཞུང་འདིར། དང་པོ་ལ་གཉིས་ལས། རྩོམ་པ་པོས་ཚིགས་བཅད་དུ་བསྡེབས་ཀྱང་།
- 2 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་དག་གི་དགོངས་པ་བླངས་ནས། ཉམས་སུ་ལེན་བདེ་བར་བླ་མ་རྣམས་ཀྱིས་ཕྱག་ལེན་དུ་
ལྷུག་པར་མཛད་དོ། །
མཇུག་གི་ཆོ་ག་ལ་གསུམ་སྟེ། དགའ་བ་བསྒོམ་པ་དང༌། བསླབ་བྱ་བརྗོད་པ་དང་།
གཏང་རག་དབུལ་བའོ། །དང་པོ་ལ་གཉིས་ལས། སྤྲོ་བ་བསྐྱེད་པ་ནི། མཐོང་བ་དང༌། མ་
མཐོང་བའི་ ཕན་ཡོན་དང༌། དཔེ་བསྔགས་པ་རྣམས། ལེའུ་དང་པོ་ལྟར། རྒྱས་པར་བསྟན་
པའམ། འབྲིང་དུ་དོན་ཅི་རིགས་པར་བཤད་ཅིང་། མདོར་བསྡུ་ན། ཁྱེད་ཀྱིས་བྱང་ཆུབ་ཀྱི་
སེམས་མ་བཏང་ན། བྱང་ཆུབ་ཀྱི་སེམས་ཀྱིས་ཁྱེད་མི་གཏོང་བའི་རྒྱུ་མཚན་ལེགས་པར་བསྟན་
ནོ༑ ༑གཉིས་པ་རང་གཞན་དགའ་བ་བསྐྱེད་པ་ནི། ལེའུ་འདིའི་མཇུག་ཏུ་འབྱུང་བ་ལྟར། ཚིག་
དོན། རྒྱས་བསྡུས་སྐབས་དང་སྦྱར་རོ། །དོན་གཉིས་པ་བསླབ་བྱ་བརྗོད་པ་ནི། སྒྲུབ་པའི་ཆོས་
གསུམ་འོག་ནས་བསྟན་པ་ལྟར་རམ། ནག་པོའི་ཆོས་བཞི་སྤང་བ་ཙམ་དང་། གཞན་དོན་དུ་
སངས་རྒྱས་ཐོབ་འདོད་ཀྱི་བསམ་པ་དང་མི་འབྲལ་ཞིང་སྡིག་པ་སྤོངས། དགེ་བ་ཅི་ནུས་ཀྱིས་
སྒྲུབས་ཤིག །ཅེས་པ་ནི་བསྡུས་པ་ཙམ་མོ། །རྒྱས་པར་འོག་ནས་འབྱུང་བ་ལྟར་ རོ། །དོན་
གསུམ་པ་གཏང་རག་ནི། ཅི་འབྱོར་བ་དབུལ་ཞིང་དགའ་སྟོན་བྱའོ། ། །
སྤྱི་དོན་བཞི་པ་བླངས་ནས་ཇི་ལྟར་བསླབ་པ་ལ་གཉིས་ཏེ། ཉེས་པ་མི་འབྱུང་བར་
བྱ་བ་དང་། བྱུང་ན་ཕྱིར་བཅོས་པའོ། །དང་པོ་ལ་གསུམ་སྟེ། སྨོན་འཇུག་ཐུན་མོང་གི་བསླབ་བྱ་
དང༌། སོ་སོའི་བསླབ་བྱ་དང་། དེ་དག་གི་ཐབས་ལ་མཁས་པའི་ཁྱད་པར་བསྟེན་པའོ། །དང་
པོ་ལ་དགེ་བའི་བཤེས་གཉེན་ལ་གུས་པ། དཀོན་མཆོག་གསུམ་གྱི་གདུང་རྒྱུན་མི་བཅད་པ།
སེམས་ཅན་བློས་མི་འདོར་བ་སྟེ། བསྒྲུབ་པར་བྱ་བའི་ཆོས་གསུམ་དང་། ལྟུང་བ་དང༌། ལྟུང་བ་
མེད་པ། ལྟུང་བའི་གཟུགས་བརྙན་དང༌། ལྟུང་བ་མེད་པའི་གཟུགས་བརྙན་ཏེ། ཤེས་པར་བྱ་
བའི་ཆོས་བཞིའོ། །དང་པོ་གསུམ་གྱི་བར་པ་ནི། ནག་པོའི་ཆོས་བཞི་སྤོང་ཞིང༌། དཀར་པོའི་
- 2 7 .， -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིང་རྒྱུན་བཞུགས། ༼༣
ཆོས་བཞི་སྒྲུབ་པ་སྟེ། དཀོན་བརྩེགས་ལས་ཡོད། དང་པོ་ནི་བླ་མ་དང་མཆོད་པར་འོས་པ་སླུ་
བའི་རྫུན་དང༌། སེམས་བསྐྱེད་པའི་བྱང་ཆུབ་སེམས་དཔའ་ལ་ངན་སེམས་ཀྱི་སྐྱོན་བརྗོད་པ་
དང༌། གཞན་གནས་མིན་ལ་འགྱོད་པ་བསྐྱེད་པ་དང༌། སེམས་ཅན་ལ་གཡོ་སྒྱུས་སྤྱོད་པའོ། །
གཉིས་པ་ནི། སྲོག་གི་ཕྱིར་ཡང་རྫུན་མི་སྨྲ་བ་དང་། སེམས་བསྐྱེད་པའི་བྱང་ཆུབ་སེམས་དཔའ་
ལ་སྟོན་པའི་འདུ་ཤེས་དང༌། སེམས་ཅན་རྣམས་ཐེག་ཆེན་ལ་སྦྱོར་བ་དང༌། སེམས་ཅན་ལ་
ལྷག་པའི་བསམ་པས་སྤྱོད་པའོ། །གཉིས་པ་ལ་རྒྱས་པར་བསླབ་པ་དང་། བསྡུས་ཏེ་བསླབ་
པའོ། །དང་པོ་ལ་གཉིས། སྨོན་པའི་དང༌། འཇུག་པའོ། །སྔ་མ་ལ་སྤང་བ་དང་སྒྲུབ་པའོ། །
དང་པོ་ལ་གཉིས། བྱང་སེམས་གཏོང་བའི་རྒྱུ། མི་མཐུན་པའི་ཕྱོགས་གསུམ་དང་། མི་འཕེལ་
བའི་རྒྱུ་དྲུག་སྤང་བའོ། །དང་པོ་ནི། ཞུམ་པ་དང༌། སྒྱིད་ལུག་པ་དང་། འཁོར་བའི་ཉེས་པས་
སྐྲག་ནས་བྱང་སེམས་སྤོང་བའོ། །དང་པོ་ནི། བདག་ལྟ་བུས། སངས་རྒྱས་ག་ལ་ཐོབ་སྙམ་དུ་
ཞུམ་པར་མི་བྱ་སྟེ། མདོ་སྡེ་རྒྱན་ལས། གང་ཕྱིར་སེམས་ཅན་མིར་གྱུར་པ། །ཚད་མེད་སྐད་
ཅིག་རེ་རེ་ལ། །རྫོགས་པའི་སངས་རྒྱས་ཐོབ་པའི་ཕྱིར། །ཞུམ་པ་དང་དུ་བླང་མི་བྱ། །ཞེས་དང་།
འདི་ཉིད་ལས། སྦྲང་བུ་ཤ་སྦྲང་བུང་བ་དང༌། །ཞེས་སོགས་ཤློ་ཀ་གཉིས་ཀྱི་དོན་བསམ་མོ། །
གཉིས་པ་ནི་བླུན་པོ་ཁ་ཅིག །དགེ་བ་བྱས་ཀྱང་མཐོང་ཆོས་ཚེ་འདི་ལ་མ་བྱས་པས་སྐྱིད་ལུག་
པར་ མི་ བྱ་ སྟེ། འདི་ ཉིད་ ལས། བྱང་ ཆུབ་ སེམས་ ཀྱི་ རྟ་ཞོན་ནས། །ཞེས་སོགས་ ཀྱི་བློ་
ཀ་གཅིག་དོན་དང་། རྡོ་རྗེ་གཅོད་པའི་མདོ་ལས། ཤེར་ཕྱིར་འཛིན་པ་ནི་མནར་བར་འགྱུར་ཏེ།
སྔ་མའི་ལས་ཀྱིས་ཕྱི་མ་ངན་སོང་དུ་སྐྱེ་བར་འགྱུར་བ་ཚེ་འདིར་བྱང་བར་འགྱུར་བ་དང༌།
སངས་རྒྱས་ཀྱི་བྱང་ཆུབ་ཀྱང་ཐོབ་པར་འགྱུར་རོ། །ཞེས་སོ། །གསུམ་པ་ནི། སྐྱེ་རྒ་ན་འཆི་དང་།
སྐྱེ་བོ་ངན་པའི་ལོག་སྒྲུབ་ཀྱིས་སུན་ཕྱུང་བ་དང་། མྱུར་ཡང་བསྐལ་པ་གསུམ་དུ་ལམ་ལ་འགོར་
སྙམ་པས་བྱང་སེམས་མི་སྤང་སྟེ། སྣང་གྲགས་ཀྱི་ཆོས་སྒྱུ་མ་བཞིན་ཤེས་པ་དང༌། བསྐལ་པ་
- ?
j -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐད་ཅིག་མ་ཙམ་དུ་བསྒོམ་པ་ལ་ སོགས་པའོ། །གཉིས་པ་མི་འཕེལ་བའི་རྒྱུ་ནི། གྲོགས་མི་
དགེ་བའི་བཤེས་གཉེན་དང་། ཆོས་ཡོན་ཏན་ལ་གགས་སུ་གྱུར་པ་བསམ་པ་ཕྲག་དོག །རྒྱུད་
ཁོན་དུ་འཛིན་པ། ཉེར་ལེན་མི་གསོད་པ། ཐབས་དམན་པ་ལ་མོས་པ་སྟེ། དྲུག་སྤང་ངོ༌། །
གཉིས་པ་སྒྲུབ་པ་ལ། སྐྱེས་བུ་དམ་པའི་སྨོན་པ་གསུམ་དང་། འཕེལ་བའི་རྒྱུ་དྲུག་བསྟེན་པའོ།།
དང་པོ་ནི། རྫོགས་པའི་སངས་རྒྱས་ཐོབ་པར་བྱ་སྙམ་པ་འབྲས་བུ་ལ་སྨོན་པ། ས་དང་ལམ་
ཐམས་ཅད་ལ་བསླབ་སྙམ་པ། ཐབས་ལ་སྨོན་པ། སེམས་ཅན་གྱི་རེ་བ་ཐམས་ཅད་བསྐང་
སྙམ་པ། ཕྲིན་ལས་ལ་སྨོན་པ་སྟེ་གསུམ་མོ། །གཉིས་པ་ནི། དགེ་བའི་བཤེས་གཉེན་བསྟེན་པ་
ལ་སོགས་པ་སྟེ། མི་འཕེལ་བའི་རྒྱུ་དྲུག་ལས་བཟློག་པའོ། །འཇུག་པ་བྱང་ཆུབ་སེམས་ཀྱི་
བསླབ་བྱ་ལའང་སྤང་བར་བྱ་བ་དང་སྒྲུབ་པར་བྱ་བའོ། །དང་པོ་ལ་གསུམ་སྟེ། ཤེས་རབ་ཀྱི་
གགས་གསུམ་སྤང་བ་དང༌། གཞན་དོན་གྱི་གགས་ལྔ་སྤང་བ་དང༌། རང་ཉམས་པའི་རྒྱུ་རྩ་
ལྟུང་བཅུ་དགུ་ཉེས་བྱས་དང་བཅས་པ་སྤང་བའོ། །དང་པོ་ནི། འཇུག་པ་གཞན་དོན་གཙོ་བོར་
སྒྲུབ་པ་ཡིན་པས་གཞན་སྨིན་པར་བྱེད་པ་ལ་རང་སྨིན་དགོས་ལ། དེའི་གགས་ཐོས་པ་ལ་མི་
མོས་པ་དང་། བསམ་པ་ལ་གཡེལ་བ་དང་། སྒོམ་པ་ལ་ལྷོད་པ་དེ་གསུམ་སྤང་ངོ་། །གཉིས་པ་
ནི༑ སྤྱོད་པ་གཞན་མི་དད་པ་དང༌། སྦྱོར་བ་ལེ་ལོ་ཆེ་བ་དང༌། དངོས་གཞི་ཕན་མི་དོགས་པ་
དང༌། འདོགས་ཀྱང་ཆོས་མིན་གྱིས་དང༌། རྗེས་ལམ་གོལ་བ་སྟེ་ལྔ་སྤང་ངོ༌། །གསུམ་པ་ནི་
རྒྱལ་པོ་ལ་འབྱུང་བ་ལྔ། བློན་པོའི་ལྔ། ཕལ་པའི་བརྒྱད། ཐུན་མོང་དུ་སྨོན་པ་དོར་བ་རྣམས་
སྤང་ངོ༌། །གཞན་ཉེས་བྱས་ཀྱི་རིགས་སུ་གཏོགས་པ། བཞི་བཅུ་རྩ་དྲུག་རྣམ་པར་ཕྱེ་སྟེ་སྤང་
བར་བྱ་བ་ལ་བསླབ་བོ། །བསྒྲུབ་པར་བྱ་བ་ལ། མི་ཉམས་པའི་རྒྱུ་ལ་བསློབ་པ་དང་། འཕེལ་
བའི་རྐྱེན་ལ་བསླབ་པའོ། །དང་པོ་ལ་གསུམ་སྟེ་ཚེ་འདིར་མི་ཉམས་པར་བྱ་བའི་ཐབས་ཉེ་བར་
སྦྱོར་བའི་དྲན་པ་གསུམ་དང༌། ཕྱི་མ་མི་ཉམས་པའི་རྒྱུ་ཕྱིན་ཅི་མ་ལོག་པའི་ཐབས་གསུམ་དང་།
- 2 7
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ཐམས་ཅད་དུ་མི་ཉམས་པའི་རྒྱུ་བླ་ན་མེད་པའི་འདུན་པ་ལྔ་ལ་བསླབ་པར་བྱའོ། །དང་པོ་ནི་
བྱང་ཆུབ་ཀྱི་སེམས་བླངས་པའི་ཕན་ཡོན་དྲན་པ། ཉམས་པའི་ཉེས་དམིགས་དྲན་པ། ཐམས་
ཅད་དུ་རྙེད་དཀའ་བ་དྲན་པའོ། །གཉིས་པ་ནི། ཡན་ལག་བདུན་པ་དུས་གསུམ་དུ་བྱ། ཕྱོགས་
བཅུའི་སངས་རྒྱས་བྱང་སེམས་ལ་གསོལ་བ་གདབ། བདུད་ཀྱི་ལས་ཐམས་ཅད་ཤེས་པར་
བྱས་ལ་འབད་པས་སྤང་ངོ༌། །གསུམ་པ་ནི་བྱང་ཆུབ་ཀྱི་སེམས་ཉིད། ལུས་ལོངས་སྤྱོད་དགེ་བ་
གཞན་ཐམས་ཅད་ལས་གཅེས་པར་གཟུང་བ་དང་། སེམས་ཅན་ལ་བུ་གཅིག་དང་འདྲ་བར་
གཟུང་བ་དང༌། དམ་པའི་ཆོས་ལ་སྨན་བཟང་པོའམ་ནོར་ཆེན་པོ་བས་ཀྱང་གཅེས་པར་གཟུང་
བ་དང་། དགེ་བའི་བཤེས་གཉེན་ལ་སྨན་པ་མཁས་པའམ། མིག་ལྟ་བུར་འདུ་ཤེས་པར་བྱ་བ་
དང༌། སངས་རྒྱས་ལ་བཀྲེས་པ་ཟས་སམ། སྐོམ་པ་ཆུ་འདོད་པ་བས་ཀྱང་ཆེས་འདོད་པ་རྒྱུན་
དུ་བསྒོམ་པའོ། །གཉིས་པ་འཕེལ་བའི་རྐྱེན་ལ་བསླབ་པ་ནི། སེམས་ཅན་ལ་ཚད་མེད་བསྒོམ་
ཞིང་སངས་རྒྱས་ཀྱི་ཆེ་བའི་ཡོན་ཏན་བསམ་པ་དང༌། ཚུལ་ཁྲིམས་གསུམ་ལ་བསླབ་པ་སྟེ།
སྡོམ་པའི་ཚུལ་ཁྲིམས་ནི། རང་བཞིན་དང་བཅས་པའི་ཁ་ན་མ་ཐོ་བ་སྤོང་ཞིང་། དེའང་ཉན་
ཐོས་དང་བྱང་ཆུབ་སེམས་དཔའི་བྱེ་བྲག་ལས། འདིར་ཕྱི་མ་གཙོ་བོ་ཡིན་ནོ། །དགེ་བ་ཆོས་
བསྡུད་ནི། ཕར་ཕྱིན་དྲུག་གི་ཐབས་ལ་མཁས་པ་དང་། བསྡུ་བའི་དངོས་པོ་བཞི་དང་། བྱང་
ཆུབ་ཀྱི་ཕྱོགས་ཀྱི་ཆོས་སོ་བདུན་དང་། རྒྱལ་བའི་སྲས་ཀྱིས་མི་བསླབ་པའི། །དངོས་དེ་གང་ན་
ཡང་ཡོད་མ་ཡིན། །ཅེས་པས་རིག་པའི་གནས་ལྔ་ལ་སོགས་པ་ལ་འདྲིས་པར་བྱའོ། །སེམས་
ཅན་དོན་བྱེད་ནི། སྒོ་གསུམ་གྱི་སྤྱོད་པ་ཐམས་ཅད་སེམས་ཅན་ལ་ཇི་ལྟར་ཕན་པ་བསྒྲུབ་པར་
བྱའོ། །དོན་གཉིས་པ་བསྡུས་ཏེ་བསླབ་པ་ནི། རང་དོན་དུ་སངས་རྒྱས་ཀྱི་ཆོས་རྣམས་རྫོགས་
པར་བྱ་བ་གཞན་དོན་དུ་སེམས་ཅན་ཡོངས་སུ་སྨིན་པར་བྱ་བ། ཐུན་མོང་དུ་སངས་རྒྱས་ཀྱི་ཞིང་
ཡོངས་སུ་དག་པར་བྱ་བའོ། །
- 2
7
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤྱི་དོན་གསུམ་པ། དེ་དག་གི་ཐབས་ལ་མཁས་པའི་ཁྱད་པར་བསྟེན་པ་ནི། རང་
གི་སེམས་བསྲུང་བ་དང༌། དེའི་ཐབས་དུ་མ་དྲན་པ་དང་། ཤེས་བཞིན་བསྐྱང་ཞིང་། དེ་འགྲུབ་
པའི་རྒྱུ། ཕྱི་ནང་གི་དགེ་བའི་བཤེས་གཉེན་རྒྱུན་དུ་བསྟེན་པའི་ཚུལ་རྣམས་གཞུང་འདི་ལས་
འབྱུང་བ་ལྟར་རོ། །སྤྱི་དོན་གཉིས་པ། བྱུང་བ་ཕྱིར་བཅོས་པའི་ཐབས་ནི། གལ་ཏེ་འབད་ཀྱང་
ཐུན་ཚོད་འདས་ཏེ། རྩ་བའི་ལྟུང་བ་བྱུང་ན་སྔར་གྱི་འགྱོད་པས་བཤགས་པ་བྱས་ལ། ཕྱིས་
སེམས་བསྐྱེད་སླར་བླང་ངོ༌། །དེ་ལ་ཐུན་ཚོད་ནི་དཀོན་བརྩེགས་ཀྱི་ཉེ་བར་འཁོར་གྱིས་ཞུས་པ་
ལས་འབྱུང་བ་ལྟར། ཉིན་ཞག་ཕྲུགས་གཅིག་ལ་དུས་དྲུག་ཏུ་ཕྱེ་བའམ་ཉིན་མོ་ཆ་གསུམ།
མཚན་མོ་གསུམ་དུ་ཕྱེ་བའི་ཆ་གཅིག་གི་ཁོངས་སུ་ལྟུང་བ་བྱུང་བ་སྟེ། ཆ་དེ་ཉིད་ཀྱི་ཁོངས་སུ་
བཤགས་པར་བྱ་བ་ལས། ཆ་གཉིས་ན་ཕར་འདས་པའོ། །དེ་ཉིད་ཀྱི་ཕྱིར། གཞུང་འདི་ཉིད་
ལས། ཉིན་དང་མཚན་མོ་ལན་གསུམ་དུ། །ལ་ སོགས་གློ་ཀའོ། །དགེ་བའི་བཤེས་ གཉེན་
འགའ་ཞིག་ལན་བདུན་ལས་ཐལ་ན་མི་སྐྱེའོ། །ཞེས་གསུངས་པ་ནི། ཧ་ཅང་ཁྲེལ་མེད་པར་
འགྱུར་བར་དོགས་ནས་གསུངས་པར་ཟད་ཀྱི། ཡང་དག་པར་ན་ལུང་དང་རིགས་པས་འཐད་
པར་མ་སེམས་སོ། །ཐུན་ཚོད་མ་འདས་པར་འགྱོད་པས་ཟིན་ན་མི་འཆོར་ཏེ། སྐབས་དེར་
སེམས་ཀྱིས་བསྡམས་ལ། དུས་དེ་ཉིད་དམ། ཕྱིས་བཤགས་ཀྱང་རུང་སྟེ། ཉེས་པའམ་ལྟུང་བ་
གང་དུ་འདུ་བ་ངོས་བཟུང་སྔར་གྱི་ལས་ལ་འགྱོད། ཕྱིས་མི་བྱེད་པར་སྡོམ་པས། ཉེས་པ་མེད་
པའི་བྱང་ཆུབ་སེམས་དཔའམ། དཀོན་མཆོག་གི་མདུན་དུ་ཐལ་མོ་སྦྱར་ལ། རིགས་ཀྱི་བུའམ།
ཕྱོགས་བཅུའི་སངས་རྒྱས་དང༌། བྱང་ སེམས་ ཐམས་ ཅད་བདག་ལ་དགོངས་སུ་གསོལ།
བདག་བྱང་ཆུབ་སེམས་དཔའ་མིང་འདི་ཞེས་བྱ་བ་ལ། ཉེས་པ་འདི་ལྟ་བུ་བྱུང་སྟེ། བདག་བྱང་
ཆུབ་སེམས་དཔའ་མིང་འདི་ཞེས་བྱ་བའི་ཉེས་པ་དེ། བྱང་ཆུབ་སེམས་དཔའམ་ཕྱོགས་བཅུའི་
སངས་རྒྱས་དང་། བྱང་ཆུབ་སེམས་དཔའ་ཐམས་ཅད་ཀྱི་སྤྱན་སྔར་མཐོལ་ཞིང་བཤགས་སོ། །
- 7
-



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
་
མཐོལ་ཞིང་བཤགས་ན་བདག་བདེ་བ་ལ་རེག་པར་གནས་པར་འགྱུར་གྱི། མ་མཐོལ་མ་
བཤགས་ན་མི་འགྱུར་རོ། །ཞེས་ལན་གསུམ་བརྗོད་དེ་ཡུལ་གྱི་ཐབས་ཡིན་ནོ་ཞེས་བརྗོད།
འཆགས་པ་པོས་ལེགས་སོ་ཞེས་བརྗོད་དོ། །འདི་ནི་ཐེག་པ་ཐམས་ཅད་ཀྱི་བཤགས་པ་ཐུན་
མོང་མ་ཡིན་ནོ། །གཞན་ཡང་དབུ་མ་པའི་ལུགས་གྱིས། ཉིན་དང་མཚན་མོ་ལན་གསུམ་དུ། །
ཕུང་པོ་གསུམ་པ་གདོན་བྱ་སྟེ། །རྒྱལ་དང་བྱང་ཆུབ་སེམས་བརྟེན་པས། །ལྟུང་བའི་ལྷག་མ་དེ་
ཞི་བྱ། །ཞེས་པས། བྱང་ཆུབ་ལྟུང་བཤགས་དང་། འཕགས་པ་ནམ་མཁའི་སྙིང་པོ་ལ་གསོལ་
བ་གདབ་པ་དང་། དེ་བཞིན་གཤེགས་པའི་ཡི་གེ་བརྒྱ་པ་ལ་སོགས་པ་ཐབས་ཁྱད་པར་ཅན་
རྣམས་ཀྱིས། སྡིག་པ་དང་ལྟུང་བ་ཐམས་ཅད་འདག་པས་མདོ་དང་བསྟན་བཅོས་རྣམས་ནས་
ཇི་ལྟར་གསུངས་པ། རང་གིས་འཇུག་པ་བདེ་བ་དེ་དང་དེ་བྱས་ལ། ལྟུང་བ་ལ་གསོག་འཇོག་
མི་བྱའོ། །འབྲིང་དུ་ན་གསོལ་བ་གདབ་པ་སྔོན་དུ་བཏང་ནས་སྦྱོར་བ་ཡན་ལག་བདུན་པ་ཁ་
ཚང་ ཙམ་དང༌། དངོས་གཞི་ལ་བསམ་པ་སྦྱང་བ་གཞི་གསུམ་བཏང་བློ་བསྐྱེད་ནས། དམ་
བཅའ་ཚིག་ཏུ་ལན་གསུམ་བརྗོད་ལ། བསླབ་བྱ་ཅི་རིགས་བསྟན་ཏེ། མཇུག་རང་གཞན་
དགའ་བ་བསྒོམ་པ། དེའང་དུས་ཞེས་དང་། བདག་གིས་དེ་རིང་ཞེས་བློ་ཀ་རེའོ། །བསྡུས་པར་
བྱེད་ན། སྦྱོར་བ་སྡིག་བཤགས་དང༌། རྗེས་སུ་ཡི་རང་གི་རྗེས་ལ། སྐྱབས་འགྲོ་བྱས་ལ། དེའི་
བསླབ་བྱ་དང་ཕན་ཡོན་བཤད་དོ། །དངོས་གཞི་དམ་བཅའི་ཚིག་ལན་གསུམ་དང་། མཇུག་
བསླབ་བྱ་བསྡུས་པ་དང་། ཕན་ཡོན་ཅི་རིགས་ཀྱིས་སྤྲོས་པ་བསྐྱེད་དོ། ། །
གཞུང་དོན་ལ། སྔོན་གྱི་སངས་རྒྱས་བྱང་སེམས་སྨོན་འཇུག་གི་སེམས་བསྐྱེད་ཅིང་།
བསླབ་པ་གསུམ་ལ་རིམ་པས་གནས་པ་ལྟར་བདག་གིས་ཀྱང་ལས་དང་པོ་པའི་ཚེ། གཙོ་བོར་
སྡོམ་པ་དང༌། མོས་སྤྱོད་དུ་དགེ་བ་ཆོས་སྡུད་དང་། ས་ཐོབ་ནས་སེམས་ཅན་དོན་བྱེད་ལ་གཙོ་
བོར་བསླབ་པའོ། །
བ ?
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཇུག་གི་དོན་ལ་བཞི་ལས། སྤྱིར་བསྟན་ནི། དེ་ལྟར་ཅེས་བློ་ཀ་གཅིག་སྟེ། ཐོབ་
པའི་མཇུག་ཏུ་འཕེལ་ཞིང་རྒྱས་པར་བྱ་བའོ། །གཉིས་པ་རང་དོན་གྲུབ་པ་ལ། དོན་གྲུབ་པ།
ཉེས་པས་མི་གོས་པ། རྙེད་དཀའ་བ་སྟེ་གསུམ་ལ་བློ་ཀ་རེ་རེ་སྟེ་གསལ་ལོ། །གསུམ་པ་གཞན་
དོན་གྲུབ་པ་ལ་གསུམ་ལས། དུཉཁ་སེལ་བ་ལ་ལྔའི་དང་པོ། འཆི་བའི་དུཉྩཁ་སེལ་བ་ལ་རྐང་པ་
གཉིས་ཏེ། བྱང་ཆུབ་རྒ་ཤི་མེད་པའི་གནས་སུ་འགོད་པའོ། །དབུལ་བ་ན་བ་དུབ་པ། ངན་སོང་
གི་དུཁ་སེལ་བ་རྐང་རེ་རེའོ། །གཉིས་པ་སྒྲིབ་པ་སེལ་བ་ལ་གཉིས་ཏེ། སེར་སྣ་ལ་སོགས་
ཉོན་མོངས་པའི་གདུང་བ་སེལ་བ་ཟླ་བའི་དཔེ་དང༌། མི་ཤེས་པས་འཁོར་གསུམ་དུ་ཞེན་
པའམ། ལས་རྒྱུ་འབྲས་ལ་རྨོངས་པའི་མུན་པ། ཐོས་བསམ་སྒོམ་གསུམ་གྱིས་སེལ་བ་ཉི་མའི་
དཔེས་ཤེས་སྒྲིབ་སེལ་བའོ། །གསུམ་པ་ཕན་བདེ་སྒྲུབ་པ་ནི། དམ་ཆོས་ཞེས་རྐང་པ་གཉིས་ཏེ།
ཚིག་ལན་བདུན་བཅད་པའི་མར་གྱི་ཉིང་ཁུས་རླུང་ནད་སྟོང་སེལ་བ་ལྟར། བསྟན་པའི་ཆོས་འོ་
མའམ་ཞོའི་རྒྱ་མཚོ་ལྟ་བུ་ལས་ཐོས་བསམ་གྱིས་བསྲུབས་ཤིང་། བཅུད་བསྡུས་པའི་བྱང་ཆུབ་
ཀྱི་སེམས་བསྒོམས་པས། ཉོན་མོངས་ཀྱི་ནད་སེལ་བའོ། །བཞི་པ་གཞན་དགའ་བ་བསྐྱེད་པ་
ནི༑ འགྲོ་བའི་ཞེས་བློ་ཀ་གཉིས་ལ། སྔ་མ་བྱང་ཆུབ་ཀྱི་སེམས་ཉིད་བདེ་བའི་རྒྱུར་བསྟན་ཅིང་།
ཕྱི་མས་གཞན་སྤྲོ་བ་བསྐྱེད་པ་སྟེ། བདག་གི་སེམས་ཁྱད་པར་ཅན་དེ་ལ། ལྷ་དང་ལྷ་མིན་ལ་
སོགས་ དགའ་ བར་ གྱིས། །ཞེས་སྦྱར་ལ། གནས་ སྐབས་དང༌། མཐར་ཐུག་ གི་ རྒྱུ་ མཚན།
དབང་པོ་དུས་རྣམས་ཏེ། གཞུང་ལས་རིམ་དུའོ། །ལེའུ་གསུམ་པའོ།། །། །
༈ ཚུལ་ཁྲིམས་ལ་གཉིས་ལས། སེམས་བསྐྱེད་པས་བསླབ་པ་ལ་བག་བྱ་བའི་
ལེའུ་ལས། དེའི་དོན་དགེ་མི་དགེ་བླང་དོར་ལ་གཟོབ་པ་སྟེ། སྟེགས་འདྲེད་པ་ལ། འབྲས་བུ་
མར་གྱིས་གང་བའི་སྣོད་བསྐུར་ཏེ་འགྲོ་བ་ལ། བོ་ན་གསོད་པའི་སྡིག་པ་ལྟར་རོ། །དེའང་ཏིང་
རྒྱལ་ལས། སྦྱིན་དང་ཚུལ་ཁྲིམས་བཟོད་དང་བརྩོན་འགྲུས་སོགས། །དགེ་བའི་ཆོས་སུ་བརྗོད་
• 28 (] -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
པ་ཇི་སྙེད་པ། །ཀུན་གྱི་རྩ་བ་བག་ཡོད་འདི་ཡིན་ཏེ། །གཏེར་ཐོབ་བྱེད་ཅེས་བདེ་བར་གཤེགས་
པས་བསྟན། །ཞེས་དང་། རྒྱལ་པོ་ལ་གདམས་པ་ལས། རྒྱལ་པོ་ཁྱོད་ཀྱིས་དགེ་ཆོས་སྤེལ་སླད་
དུ༑ ༑གུས་པས་རྟག་ཏུ་བག་དང་ལྡན་པར་མཛོད། །ཅེས་དང་། སུམ་ཅུ་རྩ་གསུམ་པའི་མདོ་
ལས། ཆོས་གཅིག་དང་ལྡན་ན་བྱང་སེམས་ཐེག་པ་བདེ་བས་མྱུར་དུ་འཚང་རྒྱ་ཞིང་། དུགཁ་དང་
ཡིད་བདེ་བར་མི་འགྱུར་ཏེ། གཅིག་པོ་གང་ཞེ་ན་བག་ཡོད་པའོ། །ཞེས་དང་ཀླུའི་རྒྱལ་པོ་མ་
དྲོས་པས་ཞུས་པ་ལས་ཀྱང་། རྒྱ་མཚོ་ཆེན་པོར། ཆུ་བོ་ཐམས་ཅད་འདུ་བ་ལྟར། བག་ཡོད་
པར་དགེ་བའི་ཆོས་ཐམས་ཅད་འདུའོ། །ས་ཆེན་པོ་ལས་ས་བོན་ཐམས་ཅད་སྐྱེ་བ་ལྟར། བོག་
ཡོད་པ་ལས་དཀར་པོའི་ཆོས་ཐམས་ཅད་སྐྱེའོ། །ཞེས་སོ། །ལེའུ་ཡི་དོན་ལ་གསུམ་ ལས།
མཚམས་སྦྱར་བས་མདོར་བསྟན་ནོ། །རྒྱལ་བ་ཞེས་བློ་ཀ་ཕྱེད་སྔ་མ་བསམ་པ་དང༌། ཕྱི་མ་
སྦྱོར་བ་ལ་གུས་པར་བྱེད་པའི་བརྩོན་འགྲུས། གཡེལ་མེད་དང༌། རྒྱུན་དུ་བྱེད་པའི་བརྩོན་
འགྲུས་ཀྱིས་རྟག་ཏུའོ། །རྒྱས་བཤད་ལ་གསུམ་གྱི་དང་པོ། གཞི་བྱང་སེམས་ལ་བག་བྱ་བ་ལ་
གསུམ་ལས་མི་འདོར་བའི་འཐད་པ་ནི་བབ་ཅོལ་ཞེས་ཀློ་ཀ་གཉིས་ཏེ། སྔ་མ་སྤྱིར་མ་བརྟགས་
པར་དང༌། འོལ་ཕྱིར་གྱིས་མ་ཡིན་ཏེ། དོན་དང་ལྡན་མི་ལྡན་བརྟག་ཅིང་ལྡན་ན་འཇུག་ལ།
ཁྱད་པར་བྱང་ཆུབ་ཀྱི་སེམས་ནི། ངེས་པར་གཟུང་བྱ་ཡིན་པ་ནི་བློ་ཀ་ཕྱི་མ་སྟེ། ཡིད་ཆེས་པའི་
སྐྱེས་བུ་རྣམས་སམ་ཤེས་རབ་ཆེན་པོ་ཀླུ་སྒྲུབ་སོགས་ཀྱིས་དང༌། ཞི་ལྷ་བདག་གིས་ཀྱང་། །
བརྟགས་ཅིང་དཔྱད་པས་སོ། །གཉིས་པ་དོར་བའི་ཉེས་དམིགས་ལ། གསུམ་གྱི་དང་པོ་རྣམ་
སྨིན་ངན་འགྲོར་ལྷུང་བ་ལའང་གསུམ་ལས། དོན་གྱི་དངོས་པོ་དགོད་པ་ནི། གལ་ཏེ་ཞེས་བློ་
ཀ་གཅིག་སྟེ། བྱང་ཆུབ་ཀྱི་སེམས་བཏང་ན་སེམས་ཅན་ཐམས་ཅད་བསླུས་པར་འགྱུར་ཏེ། བློ་
གྲོས་རྒྱ་མཚོས་ཞུས་པ་ལས། དཔེར་ན་གྲོང་ཁྱེར་གྱི་སྐྱེ་བོ་ཐམས་ཅད་མགྲོན་དུ་བོས་ནས་
བཟའ་བ་དང་བཏུང་བ་མ་སྦྱར་ན། བསླས་པར་འགྱུར་བ་དེ་བཞིན་དུ་བྱང་སེམས་སེམས་ཅན་
- 2
8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་བསྒྲིལ་བ་བསྒྲལ་བ་དང་། མ་གྲོལ་བ་དགྲོལ་བ་དང་། དབུགས་མ་ཕྱུང་པ་དབུགས་དབྱུང་
བ་དང༌། ཡོངས་སུ་མྱ་ངན་ལས་མ་འདས་པ་ཡོངས་སུ་མྱ་ངན་ལས་འདའ་བར་ཁས་བླངས་
ནས་བརྩོན་པར་མི་བྱེད་ན། དེས་ལྷ་དང་བཅས་པའི་འཇིག་རྟེན་བསླུས་པ་ཡིན་ནོ། །ཞེས་སོ།
གཉིས་པ་ཤེས་བྱེད་ནི། དངོས་པོ་ཕལ་པ་ཞེས་བློ་ཀ་གཉིས་ཀྱི་དང་པོའི་དོན་ནི། དྲན་པ་ཉེར་
བཞག་ལས། འགའ་ཞིག་གིས་སྦྱིན་པར་བསམས་ནས་མི་སྦྱིན་པ་དེའི་རྣམ་པར་སྨིན་པ་ནི།
ཡི་དྭགས་སུ་སྐྱེ་བར་འགྱུར་ལ། ཁས་བླངས་ནས་མི་སྦྱིན་པ་ནི། དམྱལ་བར་སྐྱེ་བར་འགྱུར་རོ།།
ཞེས་སོ། །དེ་བས་དངོས་པོ་མཆོག །བླ་ན་མེད་པའི་བདེ་བ་ལ་བསམ་པས་ཁས་བླངས་ཤིང་
སྦྱོར་བ་བཤོལ་ན། འགྲོ་ཀུན་བསླུས་པས། བདེ་འགྲོར་ག་ལ་འགྲོ་ཞེས་སོ། །གསུམ་པ་ལུང་
གཞན་དང་འགལ་བ་སྤང་བ་ནི། མི་གང་ཞེས་བློ་ཀ་གཅིག་སྟེ། ཤཱ་རིའི་བུ་སྔོན་རྒྱལ་པོ་ཟླ་འོད་
དུ་གྱུར་པས། བྱང་ཆུབ་ཏུ་སེམས་བསྐྱེད་པ་ལ། བདུད་སྡིག་ཏོ་ཅན་ལག་པ་གཡས་སློང་དུ་བྱུང་
པ་ལ། གཡོན་པས་བཅད་དེ་བྱིན་ཡང་མ་མགུ་བ་ལས། སྐྱོ་བ་སྐྱེས་ཏེ་བྱང་སེམས་བཏང་ཡང་།
ངན་སོང་དུ་མ་ལྷུང་ཞིང་ཐར་པར་གསུངས་པ་དང་འགལ་ལོ་ཞེས་པའི་དོགས་པ་བསུ་ནས། ཤཱ་
རི་བུའི་ལ་སོགས་པའི་མི་གང་ཞིག་སྟེ། བསམ་གྱིས་མི་ཁྱབ་པ་ནི་དེ་བས་ཀྱང་སྟོབས་ཆེ་བའི་
དགེ་བ་གཞན་ཡོད་སྲིད་པས་སོ། །འགྲེལ་ཆེན་ལས་ནི་ཐེག་ཆེན་གྱི་སེམས་བཏང་ཡང་ཐར་
པའི་སེམས་མ་བཏང་པས་ཞེས་འབྱུང་ཡང་། ས་སྐྱ་པཎྜི་ཏས་ལས་ཚུལ་བསམ་གྱིས་མི་ཁྱབ་པ་
ནི༑ དེས་སེམས་དེ་བཏང་བ་མེད་དེ། ཅིས་མངོན་ཞེ་ན། ཐམས་ཅད་མཁྱེན་པ་ཁོ་ནས་མཁྱེན་
ཏེ༑ དམ་པའི་ཆོས་པདྨ་དཀར་པོ་ལས། འཕགས་པ་ཤཱ་རིའི་བུ་ནི་མ་འོངས་པའི་དུས་སུ། དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་པདྨའི་བླ་མ་ཞེས་བྱ་
བར་མངོན་པར་རྫོགས་པར་འཚང་རྒྱ་བར་འགྱུར་རོ། །ཞེས་ལུང་བསྟན་པ་ལས་ཤེས་ཏེ། བྱང་
སེམས་སྔོན་དུ་མ་སོང་བའི་སངས་རྒྱས་མི་སྲིད་པས། དེས་བཏང་བ་ལྟར་སྣང་བ་ཡིན་ནོ། །
2
8
-



ཀྱི
སྤྱོ
Gས་
གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ཞེས་གསུང་ངོ༌། །
སྤྱོད་པ་གཞན་དོན་ལ་ཉམས་པ་ལ་གསུམ་ལས། རང་རྩ་ལྟུང་གིས་གོས་པ་ནི།
དེ་ནི་ཞེས་ཤློ་ཀ་གཅིག་སྟེ། སྡུད་པ་ལས། གལ་ཏེ་བསྐལ་པ་བྱེ་བར་དགེ་བའི་ལས་ལམ་བཅུ།
སྤྱོད་ཀྱང་ཉན་ཐོས་ས་དང་ རང་རྒྱལ་སེམས་བསྐྱེད་ན། །དེ་ནི་ཚུལ་ཁྲིམས་སྐྱོན་བྱུང་ཚུལ་
ཁྲིམས་ཉམས་པ་སྟེ། །སེམས་བསྐྱེད་དེ་ནི་ཕས་ཕམ་བས་ཀྱང་ཤིན་ཏུ་ལྕི། །ཞེས་པས། ཉན་
ཐོས་ ཀྱི་ ཕམ་ པའམ། འདི་ཉིད་ཀྱིས་ ཕམ་ པ་འདྲ་བས་ཀྱང་ལྕི་སྟེ། དེ་དག་གིས་བྱང་ཆུབ་
སེམས་དཔའི་མིང་མི་འདོར་ལ་སེམས་བསྐྱེད་ཉམས་པ་ན་འདོར་ཤིང་གཞན་དོན་ལ་མཐུ་ཆུང་
སྟེ་ ཚུལ་ཁྲིམས་འཆལ་བས་འདུལ་བ་འཆད་པ་ལྟར་རོ། །སེམས་དེ་གཟུང་བའི་ཕན་ཡོན་
ཡང༌། གལ་ཏེ་བྱང་ཆུབ་སེམས་དཔའ་ འདོད་ ཡོན་ལྔ་ སྤྱོད་ཀྱང་། །སངས་རྒྱས་ཆོས་དང་
འཕགས་པའི་དགེ་འདུན་སྐྱབས་སོང་སྟེ། །སངས་རྒྱས་བསྒྲུབ་བྱ་སྙམ་དུ་ཀུན་མཁྱེན་ཡིད་བྱེད་
ན༑ ༑མཁས་པས་ཚུལ་ཁྲིམས་ཕ་རོལ་ཕྱིན་གནས་སྐྱོན་མེད་ཤེས་པར་བྱ། །ཞེས་སོ། །གཞན་
གྱི་དགེ་བའི་བར་ཆད་བྱས་པའང་དེ་དང་མཚུངས་པ་ནི། གང་གཞན་ཞེས་བློ་ཀ་གཅིག་དང་
དེའི་འཐད་པ། སེམས་ཅན་ཞེས་བློ་ཀ་གཅིག་སྟེ། རབ་ཏུ་ཞི་བ་རྣམ་པར་ངེས་པ་ཆོ་འཕྲུལ་གྱི་
མདོ་ལས། འཇམ་དཔལ་གང་ལ་ལ་ཞིག་གིས་འཛམ་བུ་གླིང་གི་སེམས་ཅན་ཐམས་ཅད་ཀྱི་
བདོག་པ་ཕྲོགས་ཤིང་གཅོད་པ་བས། གཞན་གང་ཞིག་གིས་བྱང་ཆུབ་སེམས་དཔའི་དགེ་བའི་
རྩ་བ་ཐ་ན་དུད་འགྲོའི་སྐྱེ་གནས་སུ་སོང་བ་ལ་ཟན་ཆངས་གཅིག་སྦྱིན་པའི་བར་ཆད་བྱས་ན།
དེ་ནི་དེ་བས་ཆེས་སྡིག་པ་མང་དུ་བསྐྱེད་དེ། སངས་རྒྱས་འབྱུང་བ་བསྐྱེད་པའི་བར་ཆད་བྱེད་
པའི་ ཕྱིར་རོ། །ཞེས་སོ། །གསུམ་པ་འབྲས་བུ་ས་ཐོབ་པ་ལ་ཐོགས་པ་ནི། དེ་ལྟར་ཞེས་བློ་
ཀ་གཅིག་སྟེ། བག་མེད་པས་ངན་སོང་དུ་ལན་ཅིག་ལྷུང་ཡང་ནམ་ཞིག་ཐར་པའི་ཚེ་བསྲུང་ངོ་ཞེ་
ན༑ དེར་འགལ་རྐྱེན་མང་ཞིང་ཐར་པ་ལས་རིང་དུ་འགོད་ལ་ཐར་སྲིད་ཀྱང་སྟོབས་ལྡན་གཉིས་
- 2 8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་
སྤེལ་བར་འཇུག་པས། ཨཱརྱའི་ས་ཐོབ་དཀའོ། །རྗེས་སུ་གདམས་པ་ནི། དེ་ལྟས་ཞེས་ཚིག་
རྐང་གཉིས་སོ། །དོན་གཉིས་པ་སྦྱོར་བ་བསླབ་པ་ལ་བག་བྱ་བ་ལ་གསུམ་སྟེ། སྤང་བྱ་ཉེས་པ་
དོར་བ་དང་གཉེན་པོ་དགེ་བ་སྒྲུབ་པ་དང་། ཉེས་པས་ཉོན་མོངས་པ་སྤང་བའོ། །
དང་པོ་ལ་གསུམ་ལས། ཉེས་པས་ངན་སོང་དུ་ལྷུང་བ་ལའང་གསུམ་སྟེ། རྒྱུད་མར་
འཇུག་པ་ནི་དེང་ནས་ཞེས། རྐང་པ་གཉིས་དང་། ཐར་འཛད་ཀྱི་རྐྱེན་མཐུ་ཆུང་བ་ནི། སེམས་
ཅན་ཞེས་ཀློ་ཀ་གཅིག་སྟེ། བྲག་ཕུག་ཁ་བྱང་ལྟས་སུ། ཉི་མས་ཕན་མི་ཐོགས་པ་ལྟར་རོ། །
ཕྱིས་ཀྱང་དེ་དང་མཐུན་པ་ནི། ད་དུང་ཞེས་ཤློ་ཀ་གཅིག་གོ །དལ་བ་མི་ཐོབ་པ་ནི། རྐང་པ་དང་
པོས། ཕྱིའི་རྐྱེན་གཞན་འབྱོར་ལྔ་མཚོན་ལ། གནས་ལ་དད་པ་དང་། མི་ལུས་ཐོབ་པས་ནང་གི་
རྐྱེན་རང་འབྱོར་ལྔ་བསྟན་པས། དེས་མི་ཁོམ་པ་སྤངས་པར་ཡང་མཚོན་ལ། མཐུན་རྐྱེན་དགེ་
གོམས་རུང་བ། བསམ་པའི་རྟེན་ཏེ། རྙེད་པར་དཀའ་བས་ནམ་ཞིག་ཐོབ་ཅེས་ཏེ། དཀོན་
བརྩེགས་ཀྱི་ལེའུ་དེ་བཞིན་གཤེགས་པ་གསང་བ་བསམ་གྱིས་མི་ཁྱབ་པའི་མདོ་ལས། ལོ་ཀར་
སངས་རྒྱས་འབྱུང་བ་རྙེད་དཀའ་ཞིང་། །མིའི་ལུས་ཀྱང་ཚེགས་ཆེན་རྙེད་དཀའ་ཞིང་། །ཨེ་མ་
དད་པ་དང་ནི་ཆོས་ཉན་པ། །འདི་འདྲ་བསྐལ་པ་བརྒྱར་ཡང་རྙེད་པར་དཀའ། །ཞེས་སོ། །
ཐོབ་པའི་དལ་བ་མི་བརྟན་པ་ནི། ནད་མེད་ཅེས་ཏེ། ཐོབ་ཟིན་འདི་ལ་འགལ་རྐྱེན་མེད་ཅིང་
མཐུན་རྐྱེན་ཚང་བས་ལོང་ཡོད་སྙམ་ན། བླང་དོར་གྱི་གནས་གསལ་བའི་དལ་འབྱོར་ཉི་མ་ལྟ་
བུ་འདི། ནང་གི་ནད་དང་ཕྱིའི་འཚེ་བ་མེད་ཅིང་ཟས་ལ་སོགས་མཐུན་རྐྱེན་ཚང་ཡང་ཉམས་
ཆུང་ཞིང་མི་བརྟན་ཏོ། །བཤེས་པའི་སྤྲིང་ཡིག་ལས། ཚེ་འདི་གནོད་མང་རླུང་གིས་བཏབ་པའི།།
ཆུའི་ཆུ་བུར་བས་ཀྱང་མི་རྟག་ན། །ཞེས་དང་། སྲོག་ནི་རྩ་ཁའི་ཟིལ་པ་བཞིན་ཞེས་ཏེ། ཐང་
ཅིག་གི་བརྙན་པོའི་རྒྱན་གོས་ལ་བློ་ལྟོས་མི་ཐུབ་པ་བཞིན་ནོ། །ངན་འགྲོར་དགེ་བ་སྒྲུབ་པའི་
སྐབས་མེད་པ་ལ་དོན་བཞི་པོ་ཕྱོགས་ཀ་རེ་རེས་གསལ་ལོ། །གཉིས་པ་གཉེན་པོའི་དགེ་བ་སྒྲུབ་པ་
2
8
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ལ་གསུམ་ལས། སྔོན་བསགས་ཀྱི་སྡིག་པ་མང་བ་ནི། སྐད་ཅིག་ཅེས་ཏེ། ཡུལ་ཁྱད་པར་ཅན་
ལ་ཞེ་སྡང་དྲག་པོ་སྐྱེས་ཤིང་། རྗེས་འགྱོད་པ་དང་བྲལ་བའི་སྡིག་པ་གཅིག་ལའང་ཉེས་པ་དེ་
ཙམ་ན། མང་པོ་ལྟ་ཅི་སྨོས་སོ། །གཉིས་པ་རང་བཞིན་གྱིས་མི་འཛད་པ་ནི། དེ་ཙམ་ཞེས་ཏེ།
སྡིག་པ་གཞན་དག་རྒྱུ་མཐུན་གྱི་འབྲས་བུར་སྐྱེ་བས་སོ། །
གཉེན་པོ་དགེ་བ་ལ་འབད་པ་ལ་བཞི་ལས། མ་འབད་པའི་ཉེས་པ་སྤྱིར་བསྟན་པ།
འདི་འདྲའི་ཞེས་ཏེ། དོན་ཆེན་པོ་བདེ་བླག་ཏུ་ཐོབ་པར་བྱར་ཡོད་པ་མ་བྱས་པས་བསླུས་པ་དང་།
རྨོངས་པ་ནི་སྐབས་མ་ཤེས་པའོ། །ཚེ་འདིའི་ཉེས་པ། གལ་ཏེ་ཞེས་བློ་ཀའོ། །ཕྱི་མའི་ཉེས་པ།
དམྱལ་མེ་ཞེས་ཤློ་ཀ་གཅིག་སྟེ། བཟོད་དཀའ་བ་ནི། ཐ་མལ་གྱི་མེ་བདུན་འགྱུར་བས་སོ་མལ་
གྱི་མེ་ཚ། དེ་བདུན་འགྱུར་ བས་ཙན་དན་གྱི་མེ། དེ་བདུན་འགྱུར་བས་དུས་མཐའི་མེ། དེ་
བདུན་འགྱུར་བས་དམྱལ་བའི་མེ་ཚ་སྟེ། མོའུ་འགལ་གྱི་བུས་དམྱལ་བའི་མེ་ཉུངས་འབྲུ་ཙམ་
གཅིག་ལྷུང་བཟེད་དུ་བཅུག་ནས་འོངས་པས་དེའི་དུགས་ཀྱིས། མི་དང་སུམ་ཅུ་རྩ་གསུམ་པ་
རྣམས་བརྒྱལ་བ་དང་། དེ་རྫུ་འཕྲུལ་གྱིས་ཞི་བར་བྱས་པ་ལྟ་བུའོ། །དེ་དག་སྨད་པས་ལྡོག་པར་
གདམས་པ་ནི་ཤིན་ཏུ་ཞེས་བློ་ཀ་ཕྱེད་དང་གཉིས་ཏེ། དཔེར་ན་འགའ་ཞིག་གི་སྔགས་སམ་
སྨན་གྱི་མཐུས་མི་འདོད་པར་ཁྲིད་པ་ལྟར་རང་གིས་ཕན་གནོད་ཀྱིས་དམིགས་ཤེས་བཞིན་དུག་
གསུམ་གྱི་མཐུས། དོན་མ་ཡིན་པར་ཁྲིད་པ་ནི་རང་ལ་ཕན་སེམས་མེད་དུ་ཟད་དོ། །ཉེས་པས་
ཉོན་མོངས་པ་སྤང་བ་ལ་གསུམ་སྟེ་སྤང་བའི་བློ་བསྐྱེད་པ། ཐབས་བསྟན་པ། སྤང་ནུས་པར་སྤྲོ་
བ་བསྐྱེད་པའོ། །དང་པོ་ལ་གསུམ་གྱི་དང་པོ་གནོད་པའི་རྣམ་པར་བརྟག་པ་ལ་བཞི་ལས།
རང་དབང་མེད་པ་ནི། ཅིས་རྨོངས་ཞེས་བློ་ཀ་ཕྱེད་དང་གསུམ་སྟེ། རང་དབང་མེད་པར་རྨོངས་
པའི་རྒྱུ་རང་གིས་ཀྱང་མ་ཤེས་པ་དེ་སུ་ཞིག་ཡོད་ཅེ་ན། ཚུལ་བཞིན་མ་ཡིན་པ་ཡིད་ལ་བྱེད་
པའོ། །སོགས་ཁོངས་ནས་གཏི་མུག་སྟེ། ཉོན་མོངས་པ་དེ་དག་ལ་ལུས་སེམས་སྟོབས་ལྡན་
- 2 3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་བཞིན། བདག་བྲན་བཞིན་བྱས་པ་མི་རིགས་ཤིང༌། དེ་ལ་བཟོད་པའི་གནས་མིན་སྨད་
པའོ། །དུཁ་ལ་སྦྱོར་བ་ནི། གལ་ཏེ་ཞེས་གློ་ཀ་གཉིས་དང་། རྟག་ཏུ་འབྲེལ་བ་དང༌། སྒྲུབ་ཏུ་
མེད་པ་ནི། གློ་ཀ་རེའོ། །མི་བཟོད་པར་བརྟག་པ་ལ། དེ་ལྟར་ཡུན་རིང་ཞེས་སེམས་ལ་གནོད་
པ་སྟེ། དགྲ་ཆོས་གསུམ་ལྡན་གྱི་ཉོན་མོངས་པ་དེ་སྙིང་ལ་གནས་པ་ལ་མི་བཟོད་པའོ། །འཁོར་
བའི་ཞེས་པས་ལུས་ལ་གནོད་པ་སྟེ། ཆོས་གསུམ་ལྡན་དེ། ཀུན་གཞི་རྟོག་མེད་ཀྱི་བློ་ལ་ས་བོན་
དུ་གནས་ཤིང་། བདག་རྐྱེན་ཡིད་ཀྱི་འཁོར་དུ་བྱུང་པའི་ཆགས་པའི་དྲ་བ་བློ་ལ་གནས་པ་ལ་མི་
བཟོད་པའོ། །དེ་ལྟས་ཇི་སྲིད་ཅེས་པས། གསུམ་པ་ང་རྒྱལ་སྐྱེད་པའོ། །
གསུམ་ པ་ དེ་ སྤང་ བའི་ཐབས་ ལ་ གསུམ་ ལས། རང་ བཞིན་ཞེས་ཚིགས་བཅད་
གཉིས་ཀྱིས་མི་སྦྱོར་བའི་ཉེས་པ་བརྗོད་ནས། གཉིས་པ་སྦྱོར་བའི་ཕན་ཡོན་ལ། རང་དོན་ལ་
བརྟག་པ་དང༌། གཞན་དོན་ལ་བརྟག་པ་ནི། དོན་མེད་ཅེས་དང་ཉ་པ་ཞེས་བློ་ཀ་རེ་རེའོ། །
དམ་བཅའ་ལ་བརྟག་པ་ནི། ཕྱོགས་བཅུ་ཞེས་རང་ཉོན་མོངས་ལས་གྲོལ་བའི་ཚོད་ཀྱང་མི་
ཤེས་པས་གཞན་སྒྲོལ་བར་དམ་བཅའ་བ་བསྙོན་ཚིག་གམ། སྤྲང་པོས་གཞན་གྱི་རྒྱགས་སྦྱོར་
བར་ཁས་ལེན་པ་བཞིན་ནོ། །གསུམ་པ་གཉེན་པོའི་མཐུ་བསྐྱེད་པ་ལ་ལྔ་ལས། ཡུན་བསྲིང་བ་
ནི༑ དེ་ལྟས་ཞེས་རྐང་པ་གཉིས་དང་། གུས་པར་བྱ་བ་ནི། གཉེན་པོ་ལ་ཞེན་པར་བྱ་ཞིང༌།
སྤང་བྱ་ལ་མི་མཐུན་པར་ལྟ་བ་ནི། ཁོན་དུ་བཟུང་ནས་གཉེན་པོ་དང་གཡུལ་སྤྱད་པའོ། །རྩོད་
སྤང་ནི། འོ་ན་ཆགས་སྡང་དེ་སྤང་བྱ་མ་ཡིན་ནམ། ཞེ་ན། རྣམ་པ་དེ་འདྲ་ཞེས་ཏེ། མཐོང་སྤང་
སྤོང་ཡང་། ཚོགས་མ་རྫོགས་ཀྱི་བར་དུ་སྒོམ་སྤང་གི་ཉོན་མོངས་མི་སྤོང་སྟེ། ཏིང་རྒྱལ་ལ་རྩའི་
ཟིལ་པ་བཞིན་ཤེས་ནས། །ཉོན་མོངས་སྤང་བར་བྱ་བར་བྱ་བ་མིན། །ཞེས་སོ། །ཉོན་མོངས་
ལ་ཕྱོགས་པར་མི་བྱ་བ་ནི། བདག་ནི་ཞེས་ཤློ་ཀ་གཅིག་གོ །
གསུམ་པ་སྤང་ནུས་པར་སྤྲོ་བ་བསྐྱེད་པ་ལ་གཉིས་ལས། རྟེན་གཞན་མེད་པ་ནི་ཐ་
• 2 3 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣་
མལ་ཞེས་དང༌། ཉོན་མོངས་ཞེས་པས་ཕྱིན་ཅི་ལོག་གི་དམིགས་པ་ཡིན་པ་སྟེ། ཤེས་རབ་མིག་
གིས་སྤོང་བ་ནི། ཉོན་མོངས་པ་ཐམས་ཅད་ཀྱི་རྩ་བ་དངོས་པོར་འཛིན་པ་ཡིན་པས། དེ་སྟོང་
ཉིད་རྟོགས་བཅས་ཀྱི་ཤེས་རབ་ཀྱི་མིག་གིས་མགོ་ནོན་ཅིང་། རྟོག་མེད་ཀྱི་ཤེས་རབ་ཀྱི་མིག་
གིས་ ས་བོན་ སྤོང་ བའི་ ཕྱིར་ རོ། །སྤངས་ནས་ གཞན་ དུ་འགྲོ་བ་ཡང་མ་གྲུབ་སྟེ། དཀོན་
བརྩེགས་འོད་སྲུང་གིས་ཞུས་པ་ལས། འབྲུ་མར་སྒྲོན་མེས་མུན་པ་བསལ་གྱུར་ན། །མུན་པ་
ཕྱོགས་སུ་སོང་བ་མེད་པ་ལྟར། །ཤེས་རབ་ཀྱིས་ནི་གཏི་མུག་མེད་གྱུར་ན། །ཉོན་མོངས་ཟད་
གྱུར་མེད་ཅིང་འགྱུར་བ་མེད། །ཅེས་སོ། །དོན་གསུམ་པ་བདག་དབང་དུ་བྱ་བར་གདམས་པ་
ནི༑ ཉོན་མོངས་རྣམས་ཞེས་ཏེ། བརྟག་ན་ རང་བཞིན་མེད་པས་སྤངས་ཀྱང་ལྡོག་སྙམ་དུ་
འཇིགས་པ་སྤོང་ལ། གཉེན་པོ་ཤེས་རབ་གསུམ་ལ་བརྩོན་པས་རང་དབང་དུ་བྱའོ། །དོན་མེད་
ནི༑ སྒོམ་སྤང་གི་ཉོན་མོངས་པ་ནི། ཚོགས་ཀྱི་རྟེན་སྐྱེ་བ་ལེན་པའི་ཕྱིར་བསྟེན་པ་ཡིན་ན།
མཐོང་སྤང་གི་ཉོན་མོངས་པ་ལ་དེ་མེད་པས་སོ། །གསུམ་པ་མཇུག་རྗེས་སུ་གདམས་པ་ནི། དེ་
ལྟར་ཞེས་ཏེ། སེམས་སྦྱོང་། ཉོན་མོངས་སྤོང་། གཉེན་པོ་བསྟེན་པར་རིགས་པའི་ཚུལ་རྣམས་
བསམས་ནས་སོ། །ཇི་སྐད་བཤད་པའི་བསླབ་པ་ནི། བསམ་པ་སེམས་བསྐྱེད་དང་། སྦྱོར་བ་
བསླབ་པ་ལ་བག་བྱ་བའོ། །དེ་དག་ཀྱང་ཉམས་སུ་བླང་བར་བྱ་བ་ཡིན་གྱི། ཤེས་པ་ཙམ་གྱིས་
ཕན་པ་མ་ཡིན་ནོ། །ཞེས། དཔེ་སྟོན་པ་ནི་སྨན་པའི་ཞེས་ཏེ། ཕལ་པོ་ཆེ་ལས། ཆོས་ནི་ཡོངས་
སུ་མ་བསྒོམས་ན། །ཆོས་ཉིད་མཐོང་བར་མི་འགྱུར་ཏེ། །ཆུ་ནི་མཐོང་དང་ཐོས་པ་ཡིས། །མ་
མཐུང་སྐོམ་པ་ཇི་ལྟར་སེལ། །ཞེས་དང་། འོད་སྲུང་གིས་ཞུས་པ་ལས། རྒྱ་མཚོར་སྐོམ་ནས་
འཆི་བ་ལྟར་རམ། སྨན་རྐྱལ་ཐོགས་པ་ནད་ཀྱིས་ཤི་བ་ལྟར། མང་དུ་ཐོས་ཀྱང་ཉོན་མོངས་མ་
ཞི་བའི་དཔེས་གསལ་ལོ། །ལེའུ་བཞི་པའོ།། །།
༈ གཉིས་པ་བསླབ་པ་བསྲུང་བའི་ཆེད་དུ། དྲན་པ་དང་ཤེས་བཞིན་བསྲུང་བའི་
- 38 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལེའུ་ལ་གསུམ་ལས་མཚམས་སྦྱར་བའི་ཚུལ་གྱིས་མདོར་བསྟན་པ་ནི། བསླབ་པ་ཞེས་ཤོ་
ཀ་གཅིག་སྟེ། དགེ་བའི་དམིགས་པ་མ་བརྗེད་པའི་དྲན་པ་དང་། དོན་དང་དོན་མ་ཡིན་པའི་
དམིགས་འབྱེད་པའི་ཤེས་བཞིན་གྱིས་བསྲུང་གི་ལུས་ངག་ཙམ་གྱིས་མ་ཡིན་ནོ། །མི་ནུས་པ་ནི་
རས་བལ་རླུང་གིས་ཁྱེར་བ་བཞིན་དུ་སེམས་ཚུལ་བཞིན་མ་ཡིན་པའི་རླུང་གིས་བསྐྱོད་ན།
ལུས་ངག་བྱ་བ་མ་ཡིན་པ་ལ་སྦྱོར་བའི་ཕྱིར་རོ། །རྒྱས་པར་བཤད་པ་ལ་གསུམ་ལས། བསྡུ་ན་
སེམས་བསྲུང་བས་བསླབ་པ་ཐམས་ཅད་བསྲུངས་པར་འགྱུར་བ་ལ་གསུམ་ལས། སེམས་
བསྲུངས་པས་ཐམས་ཅད་བསྲུངས་པར་འགྱུར་བ་ལའང་གཉིས་ལས། མ་བསྲུངས་པའི་ཉེས་
དམིགས་ནི། སེམས་ཀྱི་ཞེས་བློ་ཀ་གཅིག་སྟེ། ལོ་ཀ་ན་གནོད་པ་ཆེ་བར་གྲགས་པའི་གླང་ཆེན་
མ་ཐུལ་བ་དང༌། ཆང་གིས་མྱོས་པས་ཀྱང༌། སེམས་ཀྱི་གླང་པོའི་གནོད་པ་ཙམ་མེད་དོ། །
བསྲུངས་པའི་ཕན་ཡོན་ནི། ཀུན་ནས་ཞེས་བློ་ཀ་གསུམ་སྟེ། བཏགས་པ་ནི་བྱམས་པའི་ཏིང་ངེ་
འཛིན་ལ་སོགས་པ་ལ་སྟེ། དེས་ཚེ་འདིའི་གནོད་པ་ལྡོག་ཅིང་བཏུལ་བ་ནི། དེ་ལྟར་རྒྱུན་དུ་
བཏགས་ པས་ རྒྱུ་བཟློག་སྟེ། ཕྱི་མར་མི་གནོད་པའོ། །ཏིང་རྒྱལ་ལས། བྱམས་ལྡན་ཐུབ་པ་
དེའི་སྐུ་ལ་ནི། །མེ་དང་དུག་དང་མཚོན་གྱིས་མི་ཚུགས་ཏེ། །མཚོན་ཆ་འཕངས་པ་ཀུན་ཀྱང་མེ་
ཏོག་གྱུར། །འདི་ ལྟར་ དེ་ ཡིས་རྟག་ཏུ་བྱམས་པ་བསྒོམས། །ཞེས་སོ། །གཉིས་པ་ཉེས་པ་
སེམས་ལ་རག་ལས་པ་ལ་གཉིས་ལས། ལུང་གིས་སྒྲུབ་པ་ནི་འདི་ལྟར་ཞེས་བློ་ཀ་གཅིག་སྟེ།
དཀོན་མཆོག་སྤྲིན་ལས། སེམས་ནི་ཆོས་ཐམས་ཅད་ཀྱི་རྩ་བ་སྟེ་སེམས་ཡོངས་སུ་ཤེས་ན།
ཆོས་ཐམས་ཅད་ཡོངས་སུ་ཤེས་པར་འགྱུར་རོ། །ཞེས་དང༌། དགེའམ་འོན་ཏེ་མི་དགེ་བའི། །
ལས་ནི་སེམས་ཀྱིས་བསགས་པ་ཡིན། །སེམས་ནི་འགལ་མེ་བཞིན་དུ་འཁོར། །སེམས་ནི་
རླབས་དང་འདྲ་བར་གཡོ། །སེམས་ནི་ནགས་ཀྱི་མེ་བཞིན་བསྲེག །སེམས་ནི་ཆུ་ཆེན་བཞིན་དུ་
བསྐྱེད། །ཅེས་དང་། མཛོད་ལས། ལས་ལས་ལོ་ཀ་སྣ་ཚོགས་སྐྱེས། །དེ་ནི་སེམས་པ་དང་དེས་
- 2
3 $ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
བྱས། །ཞེས་སོ། །རིགས་པས་སྒྲུབ་པ་ནི། སེམས་ཅན་ཞེས་ཏེ། རང་གི་སེམས་ཀྱི་སྣང་བ་ཉིད།
དམྱལ་བའི་མཚོན་ཆ་ལ་སོགས་སུ་འཆར་རོ། །གསུམ་པ་དོན་བསྡུ་བ་ནི། དེ་ལྟར་ཞེས་རྐང་པ་
གཉིས་ཏེ། ནོར་བུ་ལྡོན་པའི་ཚོང་པ་ལ། རྒྱ་མཚོའི་ལྷས་བསྡིགས་ཏེ་ཁམས་གསུམ་ན་ང་བས་
འཇིགས་པ་ཡོད་དམ་མེད་ཅེས་ཟེར་བ་ལ། འཁོར་དེ་ན་དགེ་བསྙེན་གཅིག་འདུག་པས། ཁྱོད་
པས་འཇིགས་པ་ཡོད་དེ། རང་གི་སེམས་ཉོན་མོངས་པ་ཅན་ནོ། །ཞེས་པ་ལྟ་བུའོ། །
ཚུལ་ཁྲིམས་གསུམ་རྒྱས་བཤད་ལ་གསུམ་སྟེ། དགེ་བ་ཆོས་སྡུད་ཀྱི་དང་། སྡོམ་པའི་
དང༌། སེམས་ཅན་དོན་བྱེད་ཀྱི་ཚུལ་ཁྲིམས་རྒྱས་བཤད་དོ། །དང་པོ་ལ་གསུམ་གྱི། དགེ་བ་
ཆོས་བསྡུད་ཕ་རོལ་ཏུ་ཕྱིན་པ་དྲུག་སེམས་ལ་རག་ལས་པ་ལ་དྲུག་ལས། རེ་རེའང་ཕྱིའི་བྱེད་
པས་རྫོགས་པར་འདོད་པ་དགག་པ་དང༌། ནང་གི་བྱེད་པས་ རྫོགས་པར་སྒྲུབ་པ་གཉིས་
གཉིས་སྦྱར་ན་འགྲོ་བ་དབུལ་པོ་དང༌། སེམས་ཅན་ལ་འཚེ་བ་དང་། ཁོང་ཁྲོ་བ་དང་བྲལ་བ་ན།།
ཕ་རོལ་ཏུ་ཕྱིན་པ་སྔ་མ་གསུམ་རྫོགས་ཞེ་ན། སྐྱོབས་པས་ཕ་རོལ་ཏུ་ཕྱིན་པ་དེ་དག་མ་རྫོགས་
པར་ཐལ། དེ་དག་མཐོང་བས་སོ། །འོན་ཀྱང་དེས་རྫོགས་མོད། དེས་ན་བདོག་པ་ལ་མ་ཞེན་
རྫོགས་ཞེས་པས། གལ་ཏེ་འགྲོ་བ་དབུལ་ཞེས་པ་ཚིགས་བཅད་གཉིས་དང༌། གཅིག་དང་
གསུམ་གྱིས་སོ། །ཡེ་ཤེས་རྨད་དུ་བྱུང་པའི་མདོ་ལས། སྦྱིན་པའི་ཕ་རོལ་ཏུ་ཕྱིན་པ་གང་ཞེ་ན།
བདོག་པ་ཐམས་ཅད་འབྲས་བུ་དང་བཅས་ཏེ། གཞན་ལ་བཏང་བར་སེམས་པའོ། །ཚུལ་
ཁྲིམས་ཀྱི་ཕ་རོལ་ཏུ་ཕྱིན་པ་གང་ཞེ་ན། གཞན་ལ་གནོད་པ་སྤོང་བའི་སེམས་པའོ། །བཟོད་
པའི་ཕ་རོལ་ཏུ་ཕྱིན་པ་ནི་མི་འཁྲུགས་པའོ། །ཞེས་པ་རྣམས་གོ་རིམ་བཞིན་དུ་སྦྱར་ཏེ། ཉན་
ཐོས་སྡེ་པ་དག །ཕར་ཕྱིན་དང་པོ་གསུམ། དངོས་པོ་གཙོ་བོར་འདོད་པ་བཀག་ནས། བསམ་
པ་གཙོ་བོར་སྒྲུབ་པའོ། །ཕྱི་མ་གསུམ། དགེ་བ་འགྲུབ་པ་ལ་གཙོ་ཆེ་བ་ལ། བརྩོན་འགྲུས་ནི་
- ? $
) -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་གསལ་ཞེས། ཕྱིའི་བྱེད་པ་མ་ཡིན་ཞིང་། ནང་གི་སེམས་གཙོ་ཆེ འི་དཔེར། མྱང་འདས་
ཀྱི་མདོ་ལས། གངྒཱ་དང་ཡ་མུ་ནི་ལས་བརྒལ་བའི་མ་སྨད་ཚེའི་དུས་བྱེད་པ་བརྩེ་སེམས་ཀྱིས་
མཚམས་སྦྱར་ནས། ཚངས་རིས་སུ་སྐྱེས་པ་ལྟར། སྤྲོ་བ་མེད་པའི་ལུས ངག་གི་བརྩོན་པས་མ་
ཡིན་ནོ། །བཟླས་བརྗོད་ཅེས་པས་བསམ་གཏན་ཏེ། དོན་ནི་ཐོབ་བྱའི་འབྲས་བུ་ཡིན་ལ། དེ་
མེད་པ་ནི་ལས་རྫོགས་པ་ལ་སྦྱོར་དངོས་རྗེས་གསུམ་ཚང་བ་ལས། འདི ར་སྦྱོར་བ་ལ་རྒྱུའི་ཀུན་
སློང་དད་པ་དང་བྱང་ཆུབ་ཀྱི་སེམས་ཀྱི་འཕངས་པས། དངོས་གཞི་འ ་གཡེངས་ན། དགེ་བ་
ཆུང་བས་དམན་པར་དགག་དང༌། སྦྱོར་དངོས་ཐམས་ཅད་དུ་གཡེང ་ན་ལུང་མ་བསྟན་དུ་
འགྱུར་བས་མེད་དགག་དང༌། ཉེ་བའི་ཉོན་མོངས་འཕེལ་བས་མ་ཡིན དགག་ཏུ་འགྱུར་རོ། །
ཡུམ་ལས། སེམས་གཡེངས་པས་ནི་བདག་གི་དོན་ཀྱང་མི་ནུས་ན། །ཞེས་སོགས་སོ། །ཤེས་
རབ་སེམས་ལ་རག་ལས་པ་ནི། གང་གིས་ཞེས་ཏེ། ཆོས་ནི་ཕུང་པོ་ལ་སོགས་པ་སྟེ། དེའི་དོན་
གྱི་མཆོག་ནི་སྣང་བ་སེམས་སུ་ཤེས་པ་ཡིན་ལ། སེམས་ཀྱི་གསང་ནི་དེ་ཐམས་ཅད་སྟོང་ཞིང་
བདག་མེད་པ་སྟེ་དེ་མ་ཤེས་ན། འདོད་པའི་དོན་མེད་པ་ནི། དངོས་པོར་འཛིན་པས་འཁོར་
བའི་སྡུག་བསྔལ་ལས་མི་ཐར་རོ། །དེས་ན་སྡུད་པ་ལས། ཆོས་རྣམས་རང་བཞིན་མེད་པར་
ཡོངས་སུ་ཤེས་གྱུར་པ། །འདི་ནི་ཤེས་རབ་ཕ་རོལ་ཕྱིན་མཆོག་སྤྱོད་པ་ཡིན། །ཅེས་དང་། ནམ་
མཁའ་མཛོད་ཀྱིས་ཞུས་པ་ལས། ཤེས་རབ་དུཧབ་ཆུ་བོ་ཆེ་ལས་སྒྲོལ། །ཤེས་རབ་ཐར་པའི་
བདེ་གནས་མཆོག་ཀྱང་སྟོན། །ཅེས་སོ། །
གཉིས་པ་དེས་ན་སེམས་བསྲུངས་པ་ལ་གདམས་པ་ལ་དྲུག་གི་དང་པོ་སྤྱིར་བསྟན་
ནི༔ དེ་ལྟས་ཞེས་ཏེ། བདེ་སྡུག་དང༌། དགེ་སྡིག་ཐམས་ཅད་སེམས་ཀྱི་རྗེས་སུ་བྱེད་ཅིང་།
སེམས་ལ་རག་ལས་པས་སོ། །བཤེས་སྤྲིང་ལས། བསྙེངས་དང་བྲལ་ལ་མང་དུ་གསོལ་ཅི་
འཚལ། །ཕན་པའི་གདམས་ངག་དོན་པོ་འདི་ལགས་ཏེ། ཁྱོད་ཀྱིས་ཐུགས་དུལ་མཛོད་ཅིག་
- 2
9
） -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
བཅོམ་ ལྡན་ གྱིས། །སེམས་ནི་ཆོས་ ཀྱི་ རྩ་ བ་ལགས་ པར་གསུངས། །ཞེས་སོ། །གཉིས་པ་
སེམས་ལས་ཐམས་ཅད་གྲུབ་པ་ནི། སེམས་བསྲུང་ཞེས་རྐང་པ་གཉིས་ཏེ། ཐར་པ་འདོད་པས།
བྱ་བ་ངན་པ་བརྟུལ་ནས་བཟང་པོ་ལ་ཞུགས་པ་མ་གཏོགས་པ་གཞན་ཕྱི་རོལ་པའི། གཅེར་བུ་
མི་ཟ་མི་སྨྲ་ཞིང་། རལ་པའི་ཁུར་འཛིན་པ་དང་། མེ་ལྔ་བསྟེན་པ་ལ་སོགས་དང་། རང་གི་སྡེ་
པའི་ལུས་ངག་ཙམ་བསྲུང་བ་རྣམས་སོ། །ཇི་ལྟར་བསྲུང་བ་དང༌། འཐད་པ་དང༌། བསྲུང་བའི་
ལེགས་པ་དང༌། གསུམ་ནི། བློ་ཀ་རེ་ རེ་སྟེ། སེམས་བསྲུངས་ན་སྐྱེ་བོ་མ་བསྡམས་པའམ།
སྐྱེས་བུ་སླུ་བའི་སྒྱུ་ཐབས་བསླབ་པ་སོ་གཉིས། མ་བསླབ་པ་དེ་ཙམ་སྟེ། རེ་བཞི་དང་ལྡན་པ་
རེག་པ་ཙམ་གྱིས། དྲང་སྲོང་མངོན་པར་ཤེས་པ་ལྔ་དང་ལྡན་པའི་མཐུ་ཡང་ཉམས་པར་བྱེད་
པའི་ཁྲོད་ན་གནས་ཀྱང༌། དེས་བརྟུལ་ཞུགས་མི་འཕྲོགས་པའོ། །དྲུག་པ་དེ་ཁོ་ན་ཉིད་དྲན་པ་
ལྷུར་ བླང་ བ་ནི། བདག་གི་ཞེས་ཤློ་ཀ་གཅིག་སྟེ། རྙེད་པ་དང༌། བཀུར་བསྟི་དང༌། དགེ་བ་
གཞན་བསོད་ནམས་ཆ་མཐུན་ཏེ། དེ་དག་ཉམས་པ་བླའི། བྱང་ཆུབ་ཀྱི་སེམས་ཉམས་པར་མི་
བྱ་སྟེ། དེ་མ་ཉམས་ན་བྱང་ཆུབ་སེམས་དཔའི་མིང་མི་འདོར། སྡིག་པ་སྦྱོང་། དགེ་བ་སོག་པ་
སྟེ༑ སྡོང་པོའི་རྩ་བ་མ་ཆད་པའི་ཡལ་འདབ་ཆད་པ་བཞིན་ནོ། །རྒྱལ་པོ་ལ་གདམས་པ་ལས།
བདག་གི་ནོར་ནི་བཏང་ལ་ལུས་བསྲུང་ངོ༌། །ནོར་དང་ལུས་ཀྱང་བཏང་ལ་སྲོག་བསྲུང་སྟེ། །
ཐམས་ཅད་བཏང་ནས་འདིར་ནི་ཆོས་བསྲུང་ངོ་། །ཞེས་སོ། །
སེམས་བསྲུང་བའི་ཐབས་སུ་དྲན་པ་ཤེས་བཞིན་བསྲུང་བ་ལ་གསུམ་ལས། མདོར་
བསྟན་ནི། སེམས་བསྲུང་ཞེས་བློ་ཀ་གཅིག་དང༌། རྒྱས་བཤད་ལ་གསུམ་ལས། ཤེས་བཞིན་
མེད་པའི་ཉེས་པ་ལྔ་ལས། བྱ་བ་ལ་མཐུ་ཆུང་བ་དང༌། ཤེས་རབ་ཕུན་སུམ་ཚོགས་པར་མི་
འགྱུར་བ་དང༌། ཚུལ་ཁྲིམས་ཕུན་སུམ་ཚོགས་པར་མི་འགྱུར་བ་རྣམས་བློ་ཀ་རེ་རེ་སྟེ། རྐྱེན་
དམ་ པ་ཐོས་པ། རྒྱུ་དམ་ པ་དད་པ། སྦྱོར་བ་དམ་པ་བརྩོན་འགྲུས་ཡོད་ཀྱང་། དགག་བྱ།
- 2 !1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགོས་པ། ཅི་ཡང་དུས་དྲན་མི་ཤེས་པས་ལྟུང་བའི་རྟོག་པ་ཅན་ནོ། བསགས་པའི་དགེ་བ་
འཇིག་པ་ནི། ཤེས་བཞིན་ཞེས་བློ་ཀ་གཅིག་སྟེ། ཤེས་བཞིན་མེད་པའི མེ་དག་གིས། །བསོད་
ནམས་ བསགས་ ཀྱང་ ངན་ འགྲོར་ འགྲོ། །ཞེས་སྦྱར་ ཏེ། དཔེར་ན་ དགའ་ ཞིག་ གིས་ ནོར་
བསགས་ཀྱང་སྤྲང་པོར་འགྲོ་བ་བཞིན་དང༌། སྒོ་བ་མེད་ན་རྐུན་པོས་ ར་འཁྱེར་བ་ལྟར། སྒོ་
བ་ལྟ་བུའི་དྲན་པ་མེད་ན་ཤེས་བཞིན་མེད་པའི་ཆོམ་རྐུན་གྱིས། བསྐལ་པ་སྟོང་དུ་བསགས་
པའི་དགེ་བའི་ནོར་འཛད་པའོ། །མ་བྱས་པ་གྲུབ་པའི་བགེགས་སུ་;,ར་པ་ནི། ཉོན་མོངས་
ཞེས་བློ་ཀ་གཅིག་སྟེ། ཤེས་བཞིན་མ་ཡིན་པ་དང༌། མཚུངས་ལྡན་གྱི་འ གས་སྡང་གྱིས་དྲན་པ་
མེད་པའི་གླགས་སྐབས་ བརྙེད་ནས། བདེ་ལེགས་འཇོམས་པའོ། ། གཉིས་པ་ཤེས་བཞིན་
བསྲུང་བའི་ཐབས་ལ་དོན་བཞི་ལ། སྤྱིར་བསྟན་དང༌། ཉམས་པའི་ཉེ ས་པ་ཡིད་ལ་བྱ་བ་ནི།
ཤློ་ཀ་ཕྱེད་ཕྱེད་དོ། ཕྱིའི་དགེ་བའི་བཤེས་གཉེན་བསྟེན་པ་ནི། བླ་མ་དང་ཚངས་མཚུངས་ཀྱི་
གྲོགས་པོ་དང་། མཁན་པོས་དུས་སུ་འདོམས་ཤིང་རྗེས་སུ་བསྟན་པས སོ། །ནང་གི་དགེ་བའི་
བཤེས་ གཉེན་ བསྟེན་པ་ནི། སངས་ རྒྱས་ ཞེས་ཏེ། གཅིག་པུ་ དགོཟ པར་ འདུག་ པའི་ ཚེ།
སེམས་ཀྱིས་ཁྲེལ་འཛེམ་གྱི་དཔང་པོ་དྲན་པ་སྟེ། སྐྱེས་རབས་ལས། མ མཐོང་བར་ནི་སྡིག་པ་
སྤྱད་པ་དག །དུག་ཟོས་བཞིན་དུ་བདེ་བར་ག་ལ་འགྱུར། །ལྷ་དང་རྣལ་ འབྱོར་ཅན་གྱི་མི་དག་
གིས། །རྣམ་དག་མིག་གིས་མི་མཐོང་མི་སྲིད་དོ། །ཞེས་སོ། །གསུམ་ ་ ཕན་ཡོན་ནི་དེས་ནི་
ཞེས་རྐང་པ་གཉིས་སོ། །བསྡུས་ཏེ་རྗེས་སུ་གདམས་པ། གང་ཚེ་ཞེས་བློ་ ཀ་གཅིག་གོ །
དོན་གཉིས་པ་སྡོམ་པའི་ཚུལ་ཁྲིམས་ལ་བཞི་ལས། ལུས རང་བཞིན་ལ་སྦྱར་བ་
ལའང་དོན་བཞི་ནི། རེ་ཤིག་ཅེས་པ་ནས། བློ་ཀ་དྲུག་གིས་གསལ་ཞིང༌། སེམས་ཀྱི་གླང་ཆེན་
ཞེས་བློ་ཀ་གཉིས་ཀྱིས་སེམས་རང་བཞིན་ལ་སྦྱར་བའོ། །གསུམ་པ་་ ང་བཞིན་ལས་འདའ་
བར་གནང་བའི་དུས་ལ་དྲུག་ལས། འཇིགས་དང་ཞེས་དོན་གྱི་དངོས པོ་བཀོད་ནས། ཤེས་
- ?9 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
བྱེད་ཀྱི་ལུང་ནི་འདི་ལ་དེ་ལྟར་ཞེས་ཏེ། བློ་གྲོས་མི་ཟད་པའི་མདོ་ལས། སྦྱིན་པ་ལ་འཇུག་པའི་
དུས་སུ་ཚུལ་ཁྲིམས་ལ་བརྟུལ་བ་བཏང་སྙོམས་སུ་བྱའོ། །ཞེས་སོ། །འོ་ན་ཆུང་ངུའི་ཕྱིར་ནི་ཆེ་
མི་བཏང༌། །ཞེས་དང་འགལ་ལོ་ཞེ་ན། སྤྱི་རིགས་ལ་དེ་ལྟ་ནའང་། ལས་ཀྱི་སྟོབས་གང་ཆེ་བ་
དེ་བླང་བྱ་ཡིན་ཏེ། གསེར་དང་ལྕགས་བཞིན་ནོ། །སྟོབས་མཉམ་ན་གང་ཐོག་མར་བརྩམས་པ་
སྟེ༑ དང་པོར་བྱ་སྟེ། གང་ཞིག་ཞེས་བློ་ཀ་གཅིག །དེའི་འཐད་པ་དང་། དེ་ལྟ་ན་ཞེས་པས་ཕན་
ཡོན་ནོ། །དེ་ལྟར་མ་བྱས་པའི་ཉེས་པ་དང༌། སྐབས་བསྡུ་བ་ནི། གཞན་དུ་ཞེས་དང་། ཤེས་
བཞིན་ཞེས་སོ། །
སྤྱི་དོན་གཉིས་པ་ཉམས་པ་བསྲུང་བ་ལ་གཉིས་ལས། ལུས་ངག་གི་ཉམས་པ་
བསྲུང་བ་ལ་གསུམ་གྱི་དང་པོ། གཡེང་བའི་རྐྱེན་གྱིས་མི་འཕྲོགས་པར་བྱ་བ་བྲེ་མོ་ཞེས་བློ་
ཀ་གཅིག་སྟེ། དགོས་མེད་ལ་མི་འཇུག་ལ། གཞན་གྱི་ངོར་ཞུགས་ནའང་ཞེན་པ་སྤང་ངོ༌། །
དོན་མེད་པའི་སྤྱོད་པ་སྤང་བ་ནི། དོན་མེད་ཅེས་ཤོ་ཀ་གཅིག་སྟེ། ཏིང་རྒྱལ་ལས། ཟླ་འོད་
གཞོན་ནུ་ལག་པ་མི་རྒོད་རྐང་པ་མི་རྒོད་ཅིང་སྟོན་པའི་བཀའ་བཞིན་བྱེད་པའོ། །ཞེས་དང༌།
སྡིག་དང་དོན་མེད་ལས་ལ་བརྩོན་མི་བྱ། །ཞེས་སོ། །ཀུན་སློང་གི་བསམ་པ་ལ་བརྟག་པ་ལ་
གསུམ་ལས། མདོར་བསྟན་ནི། གང་ཚེ་ ཞེས་བློ་ ཀ་གཅིག་སྟེ་ལུས་དང་ངག་གི་རྩོམ་པ་ལ་
བརྟག་ཏེ་འཇུག་པའོ། །ཉོན་མོངས་པས་བསླངས་པའི་བྱ་བ་ལ་མི་འཇུག་པ་སྟེ། གང་ཚེ་རང་
ཞེས་ཤློ་ཀ་གཅིག་སྟེ། ཆགས་སྡང་གཉིས་སམ་ཆགས་པས་མཚོན་པ་རྩ་བའི་ཉོན་མོངས་པ་
སྤང་བའོ། ཁ་ན་མ་ཐོ་བ་ལ་དགའ་བ་དོར་བ་ནི། དགོད་དང་ཞེས་ཤོ་ཀ་ལྔ་སྟེ། ཕལ་ཆེར་ཉེ་
བའི་ཉོན་མོངས་པ་ཡིན་ལ། བྱང་སེམས་སྒོ་གསུམ་བྱ་བ་མ་ཡིན་པ། གང་ལའང་འཇུག་པའམ་
འཇུག་འདོད་ན། གཉེན་པོ་ས་ལ་སྐྱེས་པའི་ཤིང་དང་འདྲ་བར་ཟུངས་ཐུབ་པར་བྱའོ། །
གཉིས་པ་སེམས་ཀྱི་ཉམས་པ་བསྲུང་བ་ལ་གསུམ་ལས། གཉེན་པོའི་རང་བཞིན་
- ?
） 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི༑ དེ་ལྟར་ཞེས་བློ་ཀ་བཞི་སྟེ། བླང་དོར་གྱི་བྱེ་བྲག་ཕྱེད་པས་ཤིན་ཏུ་ངེ ས་པ། ལས་འབྲས་ལ་
དད་པ་གཉེན་པོ་ལ་མི་ལྡོག་པས་བརྟན་པ། དགེ་བ་ལ་ཆེས་ཆེར་ཝཾ ན་པས་གུས་པ། གང་
ཟག་གསུམ་ལ་གུས། དེས་ཀྱི་ངག་ཞེ་ས། ཁ་ན་མ་ཐོ་བ་འཛེམ་པའི་ངོ་༦ ། ཉེས་སྤྱོད་ཀྱི་འབྲས་
བུ་ལ་འཇིགས་པ། དབང་པོ་དུལ་བས་ཞི་བ་སྟེ། ཆོས་བརྒྱད་ལ་གན་ ་ཤིང་། ཆེད་དུ་བྱ་བ།
གཞན་དགའ་བར་བྱེད་པ་དང་། གཞན་གྱི་འདོད་པ་མི་མཐུན་པས། རང་གི་དགེ་བ་མི་ལྡོག་པ་
སྟེ་༑ ལོ་ཀ་དང་བསྟན་འཆོས་ལས་གྲགས་པ་ལྟར། ཁ་སྔ་རིམ་དང་། ད གོས་པ་ཆེ་རིམ་གྱིས་བྱ་
ཞིང༌། དེའང་རློམ་སེམས་མེད་པའོ། །དལ་འབྱོར་རྙེད་དཀའ་བ་བསན པ་དང་། སེམས་དགེ་
བ་ལས་མི་ཉམས་པ་ནི། རིང་ཞིག་ཅེས་དང༌། སེམས་དེ་ཞེས་སོ། །དོ ན་གསུམ་པ། ལུས་ཀྱི་
ཉེས་པ་བརྟགས་ནས། དགེ་བ་ལ་སྦྱར་བ་ལ་ལྔ་སྟེ། བྱ་རྒོད་ཅེས། ནས་བློ་ཀ་བཅུ་གཉིས་
གསལ་ལ། ཉིས་ན་ཞེས་པ་སྟེ། གཅིག་ཏུ་ན་མཁོ་བ་མེད་ཅིང་། ག༦ དས་སུ་ན་འདི་དོར་ཚེ་
གཞན་གྱི་ཟས་ཙམ་མོ། །
བཞི་པ་སྡོམ་པའི་ཚུལ་ཁྲིམས་ལ་ཐབས་མཁས་པའི་ཁྱད་པ ར་ལ་གསུམ་ལས། ཐ་
མལ་གྱི་སྤྱོད་པ་ལ་མཁས་པ་ནི། དེ་ལྟར་ཞེས་བློ་ཀ་གསུམ་སྟེ། སྒོ་ག༤ མ་ལ་གཉེན་པོས་རང་
དབང་དུ་བྱ་བའོ། །བྱེད་པ་པོའི་སྤྱོད་པ་ལ་མཁས་པ་ནི། དོན་ལྔ་ལ་ ་ཀ་ལྔས་གསལ་ཞིང་།
ལས་ཀྱི་སྤྱོད་པ་ལ་མཁས་པ་ལ་ལྔའི་དང་པོ་སྨྲ་བ་དང་འབྲེལ་བ་བློ་ཀ་： །ཅིག་སྟེ། སྙིང་ཐག་པ།
སྔ་ཕྱི་མི་འགལ་བ། རྫབ་རྔུབ་མིན་པ། སྙིང་ལ་བབ་པ། ཀུན་སློང་ད༴ ་བ། མི་བསླུ་བ། དུས་
སུ་སྨྲ་བ་སྟེ། ཡན་ལག་བདུན་ལྡན་ནོ། །ལྟ་བ་དང་འབྲེལ་བ་ནི་བློ་ཀ་ །ཅིག་སྟེ། སེམས་ཅན་
གྱི་དོན་ བྱས་ རང་དོན་འགྲུབ་པའི་དྲིན་དྲན་པའོ། །བསམ་ པ་དང་ ནང་གི་ཁྱད་པར་རྟག་
པར་ཞེས་ཤློ་ཀ་གཅིག་སྟེ། དགེ་སྡིག་གང་ལའང་ཁྱད་པར་ལྔས་མ༴ ཆེ་སྟེ། སྦྱིན་པ་ལྟ་བུ་
གཅིག་ལ། དུས་ཀྱི་ཁྱད་པར་རྟག་ཏུ། བསམ་པའི་ཁྱད་པར་མངོན་ཞེན ཏེ་ཆེས་ཆེར་འཛིན་པ།
- ?
j
4 -



བྱ
གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས།༼༣
གཉེན་པོའི་ཁྱད་པར་སེར་སྣ་སྤོང་བ། ཞིང་གི་ཁྱད་པར་ཡོན་ཏན་གྱི་ཞིང་དཀོན་མཆོག་གསུམ།
ཕན་འདོགས་པའི་ཞིང་མཁན་སློབ་དང་ཕ་མ། སྙིང་རྗེའི་ཞིང་སྡུག་བསྔལ་བ་ནད་པ་ལ་སོགས་
པ་སྟེ། དེ་ དག་ལ་གོ་ རིམ་བཞིན་ད་པས་དྲིན་གཟོའོ། སྙིང་ རྗེ་སྟེ། བསམ་ པ་གསུམ་གྱིས་
སྟོབས་ཆེ་ཞིང་། བྱེད་པ་པོའི་ཁྱད་པར་ལུས་སེམས་སྟོབས་ལྡན་ཏེ་ལྔ་དང་ལྡན་པས། སྦྱིན་པ་
བྱིན་ན་དགེ་བ་ཆེན་པོར་འགྱུར་ལ། དུསྶཁ་བ་ལས་སྡིག་ཆེན་འགྱུར། །ཞེས་འདོན་པ་བསྒྱུར་ཏེ།
ཞིང་གསུམ་ལ་སྔར་གྱི་ཁྱད་པར་བཞི་དང་ལྡན་པས་སོ། །ཀླུ་སྒྲུབ་ཀྱིས། རྟག་པར་མངོན་པར་
ཞེན་དང་གཉེན་པོ་མེད། །ཡོན་ཏན་གཙོ་ལྡན་གཞི་ལས་བྱུང་པའི་ལས། །དགེ་དང་མི་དགེ་
རྣམ་ ལྔ་ ཆེན་ པོ་ སྟེ། །དགེ་ བ་སྤྱད་ པས་འབྲས་བུ་མཆིས་པར་མཛོད། །ཅེས་སོ། །སྦྱོར་བ་
བསྡུས་ཏེ་བསྟན་པ་ནི། མཁས་ཤིང་ཞེས་ཤློ་ཀ་གཅིག་སྟེ། བསམ་སྦྱོར་གྱིས་དགེ་བ་རྣམས་
རང་གིས་བསྒྲུབ་བོ། ། །
དོན་གསུམ་པ་སེམས་ཅན་དོན་བྱེད་ཀྱི་ཚུལ་ཁྲིམས་ལ་བཞི་ལས། མདོར་བསྟན་
ནི༑ སྦྱིན་ པའི་ཞེས་བློ་ཀ་གཅིག་སྟེ། ཕར་ཕྱིན་གོང་མའམ། གཞན་དོན་གང་ཆེ་སྟེ། སྦྱིན་པ་
གསུམ་ ལས། ཆོས་ ཀྱིའམ། ཚུལ་ ཁྲིམས་ གསུམ་ ལས། སེམས་ ཅན་ དོན་ བྱེད་ སྒྲུབ་ པ་ ལ་
སོགས་དང༌། རང་གཞན་གཉིས་ཀ་ལ་ཕན་པ། རང་ལ་གནོད་ཀྱང་གཞན་ལ་ཕན་པ། རང་ལ་
ཕན་ཡང་གཞན་ལ་གནོད་པ། གཉིས་ཀ་ལ་གནོད་པའི་མུ་བཞི་ལས་དང་པོ་གཉིས་བླང་བྱ་
ལས་ཕྱི་མ་གཉིས་དོར་བྱའོ། །གཞན་དོན་ལ་ཆེས་ཆེར་བྱ་བ་ནི། དེ་ལྟར་ཞེས་ཤོ་ཀ་གཅིག་སྟེ།
གནང་ཞེས་ཁྱད་པར་གྱི་གཞིར་བཞག་ལ། གང་ལ། གང་། གང་གིས། དགོས་ཆེད་དེ། དང་
པོ་ནི་བདག་ལས་གཞན་གཅེས་པར་འཛིན་པའི་ལྷག་པའི་བསམ་པ་ཅན་དེ་ལའོ། །གཉིས་པ་
ནི༑ ཉན་ཐོས་རང་དོན་བྱེད་པ་ལ། ལུས་ངག་གི་མི་དགེ་བ་བདུན་བཀག་པ་རྣམས་ཀྱང་། དོན་
ཆེན་པོའི་ངོར་བྱང་སེམས་ལ་གནང་སྟེ། དེད་དཔོན་སྙིང་རྗེ་ཆེན་པོས་མི་ནག་པོ་བསད་ཀྱང་
- ?
]
， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟུང་བར་མ་གྱུར་ཅིང་། བསྐལ་པ་བཞི་ཁྲིའི་འཁོར་བ་བསྙིལ་ནས་བ སོད་ནམས་ཆེན་པོ་ཐོབ་
པ་བཞིན་ནོ། །གསུམ་པ་ནི། བརྩེ་བའི་ཐུགས་རྗེ་མངའ་ཞིང་མཁྱེན་༢ འི་ཡེ་ཤེས་ཀྱིས་གཞན་
དོན་གྱི་རྒྱུ་རིང་དུ་གཟིགས་པའི་སངས་རྒྱས་ཀྱིས་སོ། །བཞི་པ་ནི་ག ཞན་དོན་གཙོ་བོར་སྒྲུབ་
པའི་དབང་དུ་བྱས་པའོ། །
སེམས་ཅན་བསྡུ་བའི་སྤྱོད་པ་ལ་གསུམ་ལས། དང་པོ་༴ །ང་ཟིང་གི་བསྡུ་བ་ལ་
གསུམ་ལས། ཁ་ཟས་བཏང་བ་ནི་ལོག་པར་ཞེས་རྐང་པ་གསུམ་སྟེ། ： ཀོན་མཆོག་སྤྲིན་ལས།
བསོད་སྙོམས་དེ་ལས་ཆ་གཅིག་ནི། །ཚངས་པ་མཚུངས་པར་སྤྱོད་པ་རྣ: །ས་དང་། ཆ་གཉིས་པ་
ནི་དུ་ཁ་བ་རྣམས་དང་། ཆ་གསུམ་པ་ནི་ལོག་པར་ལྟུང་བ་རྣམས་ལ་སྤྱི་ ་བཞག་སྟེ། ཆ་བཞི་པ་
ནི༑ བདག་ཉིད་བཟའོ། །དེ་ཟ་བ་ན། ཆགས་པ་ལ་སོགས་པས་ཟ་བ་ ་ཡིན་གྱི། ཆོས་ཀྱི་དོན་
དུ་ལུས་གནས་པར་བྱ་བའི་ཕྱིར་བཟའོ། །ཞེས་པ་བཞིན་ནམ་ཡང་ན། ཨོཾ་མ་ཧཱ་གུ་རུ་བཛྲ་ནི་ཝི་
ཏེ་ཨཧཱུྃ། ཞེས་པས་བླ་མ་ལ་ཕུད་དབུལ། ཨོཾ་ སརྦ་བྷུདྡྷ་བོ་དྷི་ས་ནཾ་བཛྲ་ནེ་ཝིདྷེ་ཨཧཱུྃ་
ཞེས་པས། སངས་རྒྱས་བྱང་སེམས་རྣམས་ལ། ནེ་ཝི་གཅིག་དང་། ༀ་ འཛྲ་ནེ་ཝིདྱེ་ཨཧཱུྃ་གིས།
བྱང་སེམས་སྒྲིབ་པ་རྣམ་སེལ་ལ་གཅིག་ཕུལ་ཏེ། སེམས་ཅན་ཐམས་ ཅད་ལ་གནད་གཅོད་ཀྱི་
དུཋཁ་མི་འབྱུང་བར་གསོལ་བ་གདབ། སྔགས་དེ་ཉིད་ཀྱིས་ཆོས་སྐྱོང་ །སྲུང་མ་ལ་གཅིག་ཕུལ་
ལ་ བསྟན་ པ་ བསྲུང་བར་བསྒོ། ཆང་བུ་གཅིག །ཨོཾ་ ཧ་ རི་ ཏེ་ སྭཱཧཱ། ཞེས་པས། གནོད་ སྦྱིན་
འཕྲོག་མ་ལ་སྦྱིན། ཨོ་ཧ་རི་ཏེ་བཛྲ་ཡཀྵི་ནི་སྭཱཧཱ། ཞེས་པས། འཕྲོག་མ རེ་བུ་ལྔ་བརྒྱ་ལ་གཅིག་
སྦྱིན། ཨོ་ཨགྲ་པཎྜི་ཨ་སི་བྷུསྭཱཧཱས། ཕུད་ལ་དབང་བའི་འབྱུང་པོ་སྤྱི ལ་གཅིག་སྦྱིན་ནོ། །དེ་
ལྟར་ཡང་འཕྲོག་མའི་མདོ་ལས། ང་ལ་སྟོན་པར་ཁས་མཆེ་བ་རྣམས་ཀྱི ས། གནོད་སྦྱིན་འཕྲོག་
མ་ལ་ཆང་བུ་བྱིན་ཅིག་ཅེས་སོ། །དེ་ནས་རང་གི་ལུས་བྱང་ཆུབ་སྒྲུབ་ པའི་རྟེན་ཡིན་པས། དེ་
གསོ་བའི་བསམ་པ་དང༌། ལུས་ལ་ཡོད་པའི་སྲིན་བུ་རྣམས། ད་ལྟ་ཟས་ཀྱིས་བསྡུ་ཞིང་། མ་
- 2
]
-



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
འོངས་པ་ན་ཆོས་ཀྱིས་བསྡུ་བའི་བསམ་པས་བག་ཡོད་པར་བཟའ་ཞིང་། ལྷག་མ་ནས་ཆང་བུ་
གཅིག །ཨོཾ་ཨུ་ཙིལླ་ཧ་རི་སྭཱཧཱ། ཞེས་པས། ལྷག་མ་ལ་དབང་བའི་འབྱུང་པོ་རྣམས་ལ་བྱིན་
ལ༑ ཁ་བཤལ་ཏེ། ཤེར་ སྙིང་ ངམ་ ཡོན་ཡོངས་སུ་ སྦྱོང་བའི་གཟུགས་སམ། སྒྱུ་མ་མཁན་
བཟང་པོའི་མདོ་ནས་འབྱུང་བ་ལྟར། གང་གི་སྦྱིན་པ་གང་ལ་སྦྱིན། །ཅེས་སོགས་ཀྱི་བསྔོ་བ་
དང༌། སྨོན་ལམ་གདབ་བོ། །རྙེད་པ་ནི་ཆོས་གོས་ཞེས་ཏེ། མཐང་གོས། བླ་གོས། རྣམ་སྦྱར་
གསུམ་སྦྱིན་དུ་མི་རུང་བ་ནི། བྱང་ཆུབ་སེམས་དཔའི་སོ་ཐར་ལས། གལ་ཏེ་ལ་ལ་ཞིག་གོས་
སློང་ན། ཆོས་གོས་གསུམ་ལས་ ལྷག་ན་སྦྱིན་ཞིང་། དེ་ལས་མེད་ན། གང་ལ་བརྟེན་ནས་
ཚངས་སྤྱོད་ལ་གནས་པའི་དགེ་སྦྱོང་གི་རྟགས་དེ་དག་བཏང་བར་མི་བྱ་སྟེ། དེ་བཞིན་གཤེགས་
པས་ཆོས་གོས་གསུམ་བཏང་བར་མ་གནང་བའི་ཕྱིར་རོ། །ཞེས་སོ། །ལུས་བཏང་བ་ནི། དམ་
པའི་ཞེས་ཤློ་ཀ་གཉིས་ཏེ། རྐང་པ་དང་པོ་གཉིས་ཀྱིས་དོན་ཆུང་བ་དང༌། སྙིང་རྗེ་ཞེས་རྐང་པ་
གཉིས་ཀྱིས་བསམ་པ་མ་འབྱོངས་པར་མི་བཏང་ངོ༌། །དེ་ལ་སེར་སྣའི་སྐྱོན་ཡང་མེད་དེ། རྟེན་
དེས་དོན་ཆེན་པོ་སྒྲུབ་པའི་ཕྱིར། སྨན་གྱི་མྱུ་གུ་བསྲུང་བ་བཞིན་ནོ། །བྱང་ཆུབ་སེམས་དཔའི་སོ་
ཐར་ལས། དཔེར་ན་སྨན་ཤིང་ལྗོན་པ་ལྟ་སྡུག་པ། །རྩ་བ་ལ་སོགས་སྦྱར་འོས་ས་བོན་ནི། །
སྦྱིན་ཡང་དུས་མིན་སྤྱད་ལས་བསྲུང་བྱ་བ། །རྫོགས་པའི་སངས་རྒྱས་སྨན་ཤིང་དེ་བཞིན་ནོ། །
ཞེས་སོ། །གཏང་སྐབས་ནི། ཅི་ནས་ཞེསཏེ། གཏོང་བ་པོ་མོས་པ་ཆེན་པོར་བྱིན་པ་སྟེ། མི་སྐྱེ་
བའི་ཆོས་ལ་བཟོད་པ་ཐོབ་ཅིང་། ཆོས་ཐམས་ཅད་ལ་བདེ་བས་ནོན་པའི་ཏིང་ངེ་འཛིན་ཐོབ་པ་
དང༌། བདེ་བའི་བྱིན་བརླབས་འགྲུབ་པ་དང༌། འགྱོད་པ་མེད་པ་སྟེ། དེ་གསུམ་དང་ལྡན་ན་
སྦྱིན་ཞིང༌། སྦྱིན་ཡུལ་ལ་དོན་ཆེ་བ་འདིར་ཕན་པ་སྲོག་ཆགས་དེས་པ་ལྟ་བུ་དང་། གཞན་དུ་
འབྲེལ་འཆོས་པས་ཕན་པ་གནོད་སྦྱིན་ལྔ་ལྟ་བུའོ། །
ཆོས་ཀྱིས་བསྡུ་བ་ལ་གཉིས་ལས། སྣོད་ནི་མ་གུས་ཞེས་ཀློ་ཀ་གཅིག་སྟེ། དེ་དག་
- 2 j
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་བཤད་ན། རང་ལ་སྣོད་མིན་ལ་བཤད་པའི་ཉེས་པ་དང་། ཡུལ་གྱི ས་ཆོས་སྤོང་བའི་ལས་
གསོག་པ་དང་། གཉིས་ཀས་ཆོས་ཕན་པའི་ཡན་ལག་ཡིན་པ་ལ། གད་འགྱུར་དུ་བྱས་པས་
ཆུད་གསན་པའི་ཉེས་པའོ། །གཉིས་པ་ཚུལ་ནི། དམན་ལ་ཞེས་བློ་ཀ་བ ཉིས་ཏེ། སྡུད་པ་ལས།
ཐོས་ནས་བློ་ཆུང་དེ་ཡིས་འདི་ནི་སྤོང་བྱེད་དེ། །སྤངས་ནས་སྐྱབས་ཆེ ད་གྱུར་པ་དེ་ནི་མནར་
མེད་འགྲོ། །ཞེས་སོ། །མཚུངས་པར་གུས་པ་ནི་ཆོས་ལ་བཟང་ངན་དུ་ཊཾ ་འབྱེད་པ་སྟེ། དེ་ཡང་
སྣོད་ཀྱི་ཁྱད་པར་གྱིས་ཐེག་པའི་རིམ་པར་བྱུང་གི་སངས་རྒྱས་ཀྱི་གསུ：ལ་ཁྱད་མེད་དེ། ཙན་
གོ་མིས་ཆོས་ཀྱི་བདུད་རྩི་མྱ་ངན་འདས་ལ་མཆོག་གི་རྒྱུ། །རོ་གཅིག་བ དུང་བ་སེལ་བ་ཆར་ཆུ་
བཞིན་དུ་ཕབ། །དེ་ནི་སྣོད་ལ་བརྟེན་ནས་རོ་རྣམས་དུ་མར་གྱུར། །ཅེ་ ་སོ། །རྒྱ་ཆེན་ལ་མོས་
པ་ཡང་། ཆུང་བ་ལ་མི་སྦྱར་ཏེ། དཀོན་བརྩེགས་ལས། བྱང་ཆུབ་སེམའ ་དཔའི་འཁྲུལ་པ་བཞི་
སྟེ་༑ སེམས་ཅན་ཡོངས་སུ་སྨིན་པར་མ་བྱས་པ་ལ་ཡིད་རྟོན་པ་དང༌། སེམས་ཅན་སྣོད་དུ་མ་
གྱུར་པ་ལ་སངས་རྒྱས་ཀྱི་ཆོས་རྒྱ་ཆེན་པོ་སྟོན་པ་དང་། རྒྱ་ཆེན་པོ་འ མོས་པའི་སེམས་ཅན་
རྣམས་ལ་ཐེག་པ་དམན་པ་སྟོན་པ་དང་། ཚུལ་ཁྲིམས་དང་ལྡན་པ་ད༴ །བའི་ཆོས་ཅན་རྣམས་
ལ་བརྙས་ཤིང༌། ཚུལ་ཁྲིམས་འཆལ་བ་སྡིག་པའི་ཆོས་ཅན་སྡུད་པ་འ བྲུལ་པའོ། །ཞེས་སོ། །
མདོ་དང་སྔགས་ཀྱིས་འདྲིད་མི་བྱ་བ་ནི། ལྡེམ་དགོངས་ལ་སྒྲ་ཇི་ལྟ་བ ང་སྦྱར་བའི་སྒོ་ནས་སྟེ།
མངོན་པ་ལས། ཕ་དང་མ་ནི་གསད་བྱ་ཞིང་། །རྒྱལ་པོ་གཙང་སྦྲ་ཅན་བ ཉེས་དང་། །ཡུལ་ཁོར་
འཁོར་དང་བཅས་བཅོམ་ན། །མི་དེ་དག་པར་འགྱུར་ཞེས་བྱ། །ཞེས་པ སྟེ། སྒྲ་ཇི་ལྟ་བ་བཞིན་
མ་ཡིན་པ་ལ། ཡིན་པར་འདྲིད་པ་ལྟ་བུའོ། །འོ་ན་གང་ཡིན་ན། ལས་ད་ ་སྲེད་པ་སྤང་བྱ་ཞིང༌།།
སྦྱོར་བའི་རྣམ་ཤེས་མཆོག་འཛིན་གཉིས། །སྐྱེ་མཆེད་སྤྱོད་ཡུལ་བཅས བཅོམ་ན། །མི་དེ་དག་
པར་ འགྱུར་ ཞེས་ བྱ། །ཞེས་པར་ འགྱུར་ རོ། །དགེ་བཤེས་ཉང་རལ་ ད་ རེ། མདོ་ལས་ཆོས་
ཐམས་ཅད་སྟོང་པ་ཉིད་དུ་གསུངས་པས། ལུས་ངག་གི་བྱ་བའི་ཆ་འགོ་ ་པ་དང༌། སྔགས་ནས་
- 2
] ཉི -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ཉོན་མོངས་པ་ཉིད་ལམ་དུ་གསུངས་པས། སྤང་མི་དགོས་སོ་ཞེས་ཏེ། མདོ་དང་སྔགས་ལ་སྙད་
བཏགས་ཏེ། གཞན་ལོག་པའི་གནས་ལ་དགོད་པར་མི་བྱའོ། །ཞེས་སོ། །སྤྱོད་པ་མི་འདོར་བ་
ནི༑ ཆོས་ལ་གུས་པ་དང་། ལྷ་དང་མི་རྣམས་དད་པར་བྱ་བའི་ཕྱིར་རོ། །
གསུམ་པ་སེམས་ཅན་གྱི་སེམས་བསྲུང་བའི་སྤྱོད་པ་ལ་བདུན་ལས། དང་པོ་ལྔ་ནི། །
སོ་ཤིང་ ཞེས་པ་ནས། བློ་ཀ་ལྔས་གསལ་ལ། གལ་ཏེ་རང་བཞིན་གྱིས་སྡིག་པ་མ་ཡིན་ན།
གཞན་མ་དད་པས་ཅིར་འགྱུར་ཞེ་ན། བྱང་སེམས་ལ་ཉེས་པ་གཉིས་སུ་འགྱུར་ཏེ། མ་དད་པ་
དག་བདག་ལ་མི་ཉན་པས། བྱང་ཆུབ་སེམས་དཔའ་བྱ་བ་གཞན་དོན་མེད་དགག་ཏུ་འགྱུར་བ་
དང༌། བདག་བྱང་སེམས་ལ་མ་དད་པའི་ཉེས་པས། གཞན་དོན་མ་ཡིན་དགག་ཏུ་འགྱུར་བའི་
ཕྱིར་ཏེ། བསླབ་བཏུས་ལས། དེ་ནི་བཟུང་འོས་མ་ཡིན་ན། །འཇིག་རྟེན་རྒྱལ་བའི་མྱུ་གུ་
བརྙས། །ཐལ་བས་གཡོགས་པའི་མེ་བཞིན་དུ། །སེམས་ཅན་དམྱལ་བ་སོགས་པར་བསྲེག །
ཅེས་སོ། །དོན་དྲུག་པ་ཉལ་བའི་བྱ་བ་ནི། མགོན་པོ་ཞེས་ཤློ་ཀ་གཅིག་སྟེ། ཕྱེད་ཕྱི་མ་བསམ་
པ་ སྟེ། སྔོན་དུ་བཏང་ལ། སྔ་མ་སྦྱོར་བ་སྟེ། དཀོན་མཆོག་སྤྲིན་ལས། དེ་ཉལ་བ་ན། བློ་
གཡས་ པས་ ཉལ་ བར་ བྱེད་ དེ། རྐང་ པའི་ སྟེང་ དུ་ རྐང་ པ་ བཞག །ལུས་ཆོས་གོས་ ཀྱིས་
གཡོགས་ནས་དྲན་པ་དང་ཤེས་བཞིན་དང་ལྡན་བཞིན་དུ་ལྡང་བ་དང་། སྣང་བའི་འདུ་ཤེས་
ཀྱིས་ཉལ་བར་བྱེད་དོ། །ཞེས་དང་ཀླུ་སྒྲུབ་ཀྱིས། རིགས་པའི་བདག་ཉིད་ཉིན་པར་མཐའ་དག་
དང༌། །མཚན་མོ་ཐུན་གྱི་སྟོད་སྨད་བཟླས་ནས་ནི། །རྣལ་ཚེ་འབྲས་བུ་མེད་པར་མི་འགྱུར་བར།།
དྲན་དང་ལྡན་ཞིང་དེ་དག་བར་དུ་རྣལ། །ཅེས་སོ། །དེ་ལྟར་བྱས་པས། མི་མ་ཡིན་གྱི་བར་ཆད་
དང༌། རྨི་ལམ་ངན་པ་མི་འབྱུང་ཞིང་། ཁམས་སྙོམས་སོ། །བདུན་པ་སེམས་སྦྱང་བའི་སྤྱོད་པ་
མདོར་བསྡུས་པ་ནི། བྱང་ཆུབ་ཅེས་ཤློ་ཀ་གཅིག་སྟེ། ཚད་མེད་པ་ནི་དགག་སྒྲུབ་གནང་གསུམ་
མམ། སེམས་ཅན་སྨིན། ཞིང་སྦྱོང་། སངས་རྒྱས་ཀྱི་ཆོས་རྫོགས་པ་གསུམ་མམ། རང་དོན་
- ? J（ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕར་ཕྱིན་དྲུག །གཞན་དོན་བསྡུ་བ་བཞི་ལ་སོགས་པའོ། །དེ་དག་ཀྱང བསམ་སྦྱོར་གཉིས་སུ་
འདུ་ལ། སྦྱོར་བ་དགེ་སྡིག་དང་། ཕན་གནོད་དང་། ཞི་ཁྲོ་ལ་ངེས་པ་དང་། སྦྱོར་བ་མ་ནུས་ན་
འཇོག་ཀྱང་སྲིད་པས་མི་རྟག་པ་དང་། བསམ་པ་དང་འདོམ་ན་སྦྱོར་ང མི་གཙོ་ལ། བསམ་པ་
ངེས། རྟག །གཙོ་བས། དེ་ཉིད་ལྷུར་བྱ་ཞིང་། དུས་གཉེན་པོ་ལ་ལྟོས་པ དེ་སྲིད་དུའོ། །
བཞི་པ་བསླབ་པ་ཕུན་ཚོགས་ཀྱི་ཡན་ལག་ལ་བཞི་ལས། ཉེས་པ་དག་པའི་རྒྱུ་ནི།
ཉིན་དང་ཞེས་ཤློ་ཀ་གཅིག་སྟེ། སྡིག་པ་བཤགས་པ། རྗེས་སུ་ཡི་རང་། བསྔོ་བ་སྟེ། ཕུང་པོ་
གསུམ་ལ་སྔ་མ་ལ་སུན་འབྱིན་དང་། བྱེད་པ་སྡོམ་པ་གཉིས་ཚང་འ། ཕྱི་མ་གཉིས་གཉིས་
གཉེན་པོའི་སྟོབས་སོ། །རྒྱལ་བ་ལ་སྐྱབས་སུ་འགྲོ་བ་དང༌། བྱང་ཆུབ་ སེམས་ནི། གང་ཟག་
དང་བསམ་པའི་རྟེན་གྱི་སྟོབས་ཏེ་བཞིའོ། །ལྟུང་བའི་ལྷག་མ་ནི། ང པེར་ན་དགེ་སློང་གིས་
བསམས་བཞིན་དུ། དུད་འགྲོ་བསད་པའི་ལྟུང་བ་དེ། ལྟུང་བར་ཤེས་ ཤིང་འགྱོད་པས། ལྟུང་
བ་མེད་པའི་དགེ་འདུན་གྱི་མདུན་ན། འདུལ་བ་ལས་འབྱུང་བའི་ཆོ་ག ས་བཤགས་ན་བཅས་
པའི་ལྟུང་བ་དག་ཀྱང་། རང་བཞིན་གྱིས་ཁ་ན་མ་ཐོ་བ་མི་འདག་པས ལྷག་མར་ལུས་པ་དེ།
སྟོབས་ བཞི་ ཚང་ བས་ འདག་ པའོ། །གཉིས་ པ་ བསླབ་ པའི་ གཞི་ ནི། རང་ངམ་ ཞེས་ཤོ་
ཀ་གཉིས་ཏེ། སྔ་མ་ཉམས་སུ་བླང་བྱ་ཕྱི་མ་ཤེས་པར་བྱ་བ་སྟེ། རིག་ངའི་གནས་ལྔ་ལ་སོགས་
པའོ། །གསུམ་པ་ཆེད་དུ་བྱ་བའི་ཁྱད་པར་ནི། དངོས་སམ་ཞེས་བློ་ཀ་ གཅིག་སྟེ། སེམས་ཅན་
དོན་བྱེད་དང༌། བརྒྱུད་ནས་དགེ་བ་ཆོས་བསྡུད་དང་། སྡོམ་པའི་ཚུ་ ཁྲིམས་ཀྱིས། གཞན་
དོན་བྱེད་པའོ། །བཞི་པ་དགེ་བའི་བཤེས་གཉེན་ནི། རྟག་པར་ཞེས༔ ང་པ་དྲུག་སྟེ། མཚན་
ཉིད་དང་ལྡན་པ་བསྟེན་ཏེ། སྡུད་པ་ལས། སངས་རྒྱས་ཆོས་རྣམས་དབེ ་བའི་བཤེས་ལ་བརྟེན་
ཏོ་ཞེས། །ཡོན་ཏན་ཀུན་གྱི་མཆོག་མངའ་རྒྱལ་བ་དེ་སྐད་གསུངས་ཚེ ས་སོ། །ཇི་ལྟར་བསྟེན་
ཚུལ་ནི། སྡོང་པོ་བཀོད་པའི་མདོའི་ཁྱེའུ་དཔལ་གྱི་འབྱུང་གནས་ཀྱི་ མ་ཐར་ལས་འབྱུང་བ་
-3 0 (j -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
བཞིན་ཏེ། རིགས་ཀྱི་བུ་ཁྱོད་ཀྱིས་ཁུར་ཐམས་ཅད་བཀུར་བས་མི་སྐྱོ་བ་ས་ལྟ་བུའི་སེམས་དང་།
དུགཁ་ཐམས་ཅད་ཀྱིས་མི་བསྒུལ་བས་ཁོར་ཡུག་ལྟ་བུའི་སེམས་དང་། ང་རྒྱལ་དང་ཆེ་བའི་ང་
རྒྱལ་སྤོང་བས་ཕྱག་དར་བ་ལྟ་བུའི་སེམས་ཀྱིས། དགེ་བའི་བཤེས་གཉེན་བཀུར་བར་བྱའོ། །
ཞེས་པ་ལ་སོགས་པ་དང་། དགེ་བའི་བཤེས་གཉེན་ལ་སྨན་པའི་འདུ་ཤེས་ལ་སོགས་པ་བཞིས་
བསྟེན་ནོ། །
སྤྱི་དོན་གསུམ་པ་མདོ་བསྟན་བཅོས་ཀྱི་ལུང་དང་སྦྱར་བ་ལ་གསུམ་ལས། མདོ་
བལྟ་བ་ནི། འདི་དང་ཞེས་ རྐང་པ་དྲུག་སྟེ། གཞུང་འདི་ལས་བཤད་པའི་བྱང་ཆུབ་སེམས་
དཔའི་བསླབ་པ་དང་། གཞུང་གཞན་ལས་འབྱུང་བའི་བསླབ་པ་རྣམས་ཀྱང་རྟོགས་པའི་ཆེད་
དུའོ། །གོ་རིམ་ནི། དང་པོ་ནམ་མཁའི་སྙིང་པོའི་མདོ་སྡེ། དེ་ལས་རྩ་ལྟུང་དང་ཕྱིར་བཅོས་ཀྱི་
ཐབས་སྟོན་པའི་ཕྱིར། དགེ་སློང་གིས་ཐོག་མར་སོ་ཐར་ལྟ་བ་བཞིན་ནོ། །བསྟན་འཆོས་བལྟ་
བ་ནི། གང་ཕྱིར་ཞེས་ཤོ་ཀ་གཉིས་ཏེ། ལས་དང་པོ་པ་ཉིད་ནས་བྱ་བ་བདག་གི་ལུས་ལོངས་
སྤྱོད་དགེ་བ་སྟེ་ གཞི་གསུམ། བཏང་། བསྲུང༌། དག །སྤེལ། སྟོན་པས་སོ། །ཡང་ན་དེའི་དོན་
བཏུས་པ། ཞི་ལྷ་ཉིད་ ཀྱི་མདོ་ཀུན་ལས་བཏུས་དང༌། གཉིས་པོའང་སྟེ། ཀླུ་སྒྲུབ་ཀྱི་བསླབ་
བཏུས་དང༌། མདོ་ཀུན་ལས་བཏུས་སོ། །དེ་དག་གི་དོན་ཉམས་སུ་བླང་ཚུལ་ནི། གང་ལས་
ཞེས་བློ་ཀ་གཅིག་དང་། མཇུག་རྗེས་སུ་གདམས་པ་ལ། ཤེས་བཞིན་གྱི་མཚན་ཉིད་ལུས་དང་
ཞེས་ཏེ། ལུས་དང་སེམས་ཀྱི་གནས་སྐབས་ལ། །ཡང་ཡང་རྟོག་ཅིག་སྒྲ་གཅན་འཛིན། །ཅེས་
གསུངས་པའི་ཚུལ་གྱིས་སོ། །ཇི་ལྟར་བསྲུང་ཚུལ་ནི། ལུས་ཀྱིས་ཞེས་ཏེ། སྦྱོར་བས་བསྒྲུབ་
པར་བྱ་བ་ཡིན་གྱི། ཚིག་ཙམ་གྱིས་མི་འགྲུབ་པ་དཔེ་དང་བཅས་པའོ། །ལེའུ་ལྔ་པའོ།། །།
༈ དེ་ཡན་ཆད་དུ་སྦྱིན་པ་དང༌། ཚུལ་ཁྲིམས་ཀྱི་དོན་བསྟན་ཀྱང་། ལེའུ་རང་གི་
མིང་ནས་མ་སྨོས་ཅིང་། འདི་མན་ཆད་དུ་ཕར་ཕྱིན་རང་མིང་ནས་སྨོས་པའི་ལེའུ་བསྟན་པས།
- 3
] ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤྱི་དོན་སྐབས་འདིར་བསྟན་པས། གོང་འོག་གི་དོན་རྟོགས་པར་འགྱུར་བའོ། །དེའང་ཡུམ་
ལས། རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་སེམས་ཀྱིས་ ་རོལ་ཏུ་ཕྱིན་པ་དྲུག་ལ་
སྤྱད་དེ་མྱུར་དུ་མངོན་པར་རྫོགས་པར་འཚང་རྒྱའོ། །ཞེས་པས་བྱང་ཆ བ་སེམས་དཔའི་བསླབ་
བྱ་ནི་ཕར་ཕྱིན་དྲུག་ཉིད་དོ། །དེ་ལ་གསུམ་སྟེ། རང་བཞིན་ངེས་པར བྱ་བ་དང་། ཉམས་སུ་
བླང་ཚུལ་དང༌། བླངས་པའི་འབྲས་བུའོ། །དང་པོ་ལ་གཉིས་ཏེ། སྤྱི་རང་བཞིན་དང༌། སོ་
སོའི་རང་བཞིན་ནོ། །དང་པོ་ལ་གསུམ་སྟེ། མཚན་ཉིད། མཚན་གཞི་ སྒྲ་དོན་ནོ། །དང་པོ་ནི།
འཁོར་བ་དང་མྱ་ངན་ལས་འདས་པའི་ཕ་རོལ་ཏུ་སྒྲོལ་བའི་ཐབས་སོ། །གཉིས་པ་ནི། རྫོགས་
པའི་སངས་རྒྱས་སྒྲུབ་བྱེད་ཀྱི་ཐབས་ཁྱད་པར་ཅན་ནོ། །གསུམ་པ་ ། པྲ་མི་ཏ། ཞེས་པའི་
སྒྲས། མཆོག་གམ་ཕ་རོལ་ཏུ་ཕྱིན་པ་སྟེ། འཁོར་འདས་གཉིས་ཀ་ལ་མི གནས་པའི་མྱང་འདས་
སུ་ཕྱིན་བྱེད་འཁོར་གསུམ་དུ་མི་རྟོག་པའོ། །དོན་གཉིས་པ་ལ་གསུར སྟེ། སོ་སོའི་ངོ་བོ་དང་།
གྲངས་དང་གོ་རིམ་ངེས་ པའོ། །དང་པོ་ལའང་རེ་རེ་ལ། སྒྲ་དོན། །ཚན་ཉིད་མཚན་གཞི།
དབྱེ་བ་སྟེ། བཞི་བཞིའོ། །དེ་ལ་སྦྱིན་པ་ལ། དྷཱ་ན་སྟེ། དྲྭ་རི་དྲ། ཕོང ས་པ། ན་ས་སེལ་བ་སྟེ།
དབུལ་བ་འདོར་བ་ཡིན་ལ། མཚན་ཉིད་ནི་བདོག་པའི་དངོས་པོ་ག༤ ་ལ་ཕན་པར་སྟེར་བའོ།།
མཚན་གཞི་མ་ཆགས་པའི་སེམས་པའོ། །དབྱེ་ན་གསུམ་སྟེ། ཟང་ཟིང ། མི་འཇིགས་པ། ཆོས་
ཀྱི་སྦྱིན་པའོ། །ཚུལ་ཁྲིམས་ལ། ཤི་ལ་སྟེ། ཤི་ཏ་བསིལ་བ། ལ་ བྷ་ བ་ པ་སྟེ། མྱ་ངན་ལས་
འདས་པའི་བསིལ་བ་ཐོབ་པའོ། །མཚན་ཉིད་ནི་གཞན་གྱི་དོན་དུ་ར ང་གི་ཁ་ན་མ་ཐོ་བ་སྤོང་
བའོ། །མཚན་གཞི་སེམས་པ་དགེ་བ་ས་བོན་དང་བཅས་པའོ། །ད ིན་གསུམ་སྟེ་ སྡོམ་པ།
དགེ་བ་ཆོས་སྡུད། སེམས་ཅན་དོན་བྱེད་དོ། །བཟོད་པ་ནི། ཀཱནྟི་སྟེ། ཀ་ཀོ་བྷ་འཁྲུག་པ། ཏི།
ཤཱནྟི། ཞི་བ་སྟེ་སེམས་འཁྲུག་པ་ཞི་བ་ཡིན་ལ། ཁྲོ་བ་བཟོད་པའོ། །༤ ཚན་ཉིད་ནི། གཞན་གྱི་
གནོད་པ་བྱས་པ་ལ་སེམས་མི་འཁྲུག་པའོ། །མཚན་གཞི་ནི། ཁྲོ་བ་མེད་པའི་སེམས་པའོ། །
- 3 （} 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
དབྱེ་ན་གསུམ་སྟེ། དུ9ཁ་དང་ལེན། ཆོས་ལ་ངེས་སེམས། གནོད་པ་ལ་ཇི་མི་སྙམ་པའོ། །
བརྩོན་འགྲུས་ནི་བཱིརྱ་སྟེ། བ་ར་མཆོག །ཨན་སྦྱོར་བ་སྟེ། དགེ་བ་མཆོག་ལ་སྦྱོར་བ་དང༌།
མཚན་ཉིད་ནི། གཞན་དོན་དུ་དགེ་བ་ལ་སྤྲོ་བ་ཡིན་ལ། མཚན་གཞི་ནི་སེམས་བྱུང་དགེ་བའོ།།
དབྱེ་ན་གསུམ་སྟེ། གོ་ཆ། སྦྱོར་བ། ཆོག་པར་མི་འཛིན་པའི་བརྩོན་འགྲུས་སོ། །བསམ་གཏན་
ལ་དྷུ་ན་སྟེ། དྷ་ར་འཛིན་པ། མ་ན་ཡིད་དེ། ཡིད་འཛིན་པའོ། །མཚན་ཉིད་ནི། རྫོགས་པའི་
སངས་རྒྱས་ཀྱི་དོན་དུ་སེམས་མཉམ་པར་འཇོག་པ་ཡིན་ལ། མཚན་གཞི་ནི། སེམས་བྱུང་ཏིང་
ངེ་འཛིན་ནོ། །དབྱེ་ན་གསུམ་སྟེ། བདེ་བར་གནས་པ། ཡོན་ཏན་བསྒྲུབ་པ། སེམས་ཅན་དོན་
བྱེད་དོ། །ཤེས་རབ་ལ། པྲ་ཛྷ་སྟེ། པ་ར་མ་ཨན། དོན་དམ་པ། ཛཱ་ན་ཤེས་པ་སྟེ། དོན་དམ་
ཤེས་པ་ཡིན་ཞིང་། མཚན་ཉིད་ནི། ཤེས་བྱའི་གནས་ལུགས་ཇི་ལྟ་བ་བཞིན་རྟོགས་པའོ། །
མཚན་གཞི་ནི་གཏི་མུག་མེད་པའི་དགེ་བའོ། །དབྱེ་ན་གསུམ་སྟེ། ཐོས་བསམ་སྒོམ་པའམ།
ཡང་ན་ཀུན་རྫོབ་དོན་དམ། སེམས་ཅན་གྱི་དོན་ལ་དམིགས་པའོ། །སོ་སོའི་མཚན་ཉིད་དེ་དག།
སྦྱོར་དངོས་རྗེས་གསུམ་གྱིས་ཟིན་ན་ཕར་ཕྱིན་དེ་དང་དེར་འགྱུར་རོ། །ཞེས་ས་སྐྱ་པཎྜིཏའི་
གསུང་ངོ༌། །བོད་བགྲེས་རྣམས་ནི། ཕར་ཕྱིན་དྲུག་གི་མཚན་ཉིད་གོ་རིམ་བཞིན། བདག་གི་བ་
ཡོངས་སུ་གཏོང་བ་དང་། ཉེས་པ་སྤྱོད་པའི་གཉེན་པོ་དང་། བསྲན་ཐོབ་པ་དང་། དགེ་བ་ལ་སྤྲོ་
བ་དང་། སེམས་རྩེ་གཅིག་པ་དང༌། ཆོས་རབ་ཏུ་འབྱེད་པའོ། །ཞེས་པ་ལ་ཐེག་ཆེན་གྱི། ཕར་
ཕྱིན་གྱི་མཚན་ཉིད་ནི་མ་ཁྱབ་པའོ། །
དོན་གཉིས་པ་གྲངས་ངེས་ལ་གསུམ་སྟེ། གང་ཟག་རང་གཞན་དང༌། བྱ་བ་
བསླབ་པ་གསུམ་དང་། འབྲས་བུ་མངོན་མཐོ་ངེས་ལེགས་ལ་ལྟོས་ཏེའོ། །དང་པོ་ནི། གོང་མ་
གསུམ་གཞན་དོན་ལ། ཕྱི་མ་གསུམ་རང་དོན་སྒྲུབ་པ་སྟེ། མདོ་སྡེ་རྒྱན་ལས། སེམས་ཅན་དོན་
ལ་རབ་བརྩོན་པས། །གཏོང་དང་མི་གནོད་བཟོད་པ་སྟེ། །གནས་དང་གྲོལ་བ་གཞིར་བཅས་
-3） 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པ༑ ༑རང་དོན་རྣམ་པ་ཐམས་ཅད་སྤྱོད། །ཅེས་སོ། །གཉིས་པ་ནི། བྱ་ ་ཆུབ་སེམས་དཔའི་བྱ་
བ་བསླབ་པ་གསུམ་ལས། གོང་མ་གསུམ་གྱིས་ལྷག་པ་ཚུལ་ཁྲིམས་ད: ་། བསམ་གཏན་དང་།
ཤེས་ རབ་ཀྱིས་རེ་རེ་དང༌། བརྩོན་འགྲུས་ཀྱིས་ཐམས་ཅད་དེ། མངོ སྡེ་རྒྱན་ལས། བསླབ་
གསུམ་དབང་དུ་མཛད་ནས་ནི། །རྒྱལ་བས་ཕ་རོལ་ཕྱིན་པ་དྲུག །ཡང་དག་བཤད་དེ་དང་པོ་
གསུམ། །ཕྱི་ མ་ གཉིས་ ཀྱིས་ རྣམ་ པ་གཉིས། །གཅིག་ནི་གསུམ་ཆ་ ་ ལ་ ཡང་གཏོགས། །
ཞེས་སོ། །གསུམ་པ་ནི། དངོས་པོ་བཞིས། མངོན་མཐོ་དང་། ཐ་མ་ག ཉེས་ཀྱིས་ངེས་ལེགས་
ཏེ༑ མདོ་ སྡེ་རྒྱན་ལས། ལོངས་སྤྱོད་དང༌ ། ལུས་ཕུན་སུམ་ཚོགས་ ་དང༌། འཁོར་བརྩོན་
འགྲུས་ཕུན་ཚོགས་དང་མངོན་མཐོ་དང༌། རྟག་ཏུ་ཉོན་མོངས་དབང་ དུ་མི་འགྲོ་དང་། བྱ་བ་
རྣམས་ལ་ཕྱིན་ཅི་མ་ལོག་པའོ། །ཞེས་སོ། །ས་སྐྱ་པཎྜིཏའི་བཞེད་པས། དགོས་པ་ལ་ལྟོས་
ནས་དང༌། གང་ཟག་ལ་ལྟོས་ནས་གྲངས་ངེས་པ་སྟེ་གཉིས་ལས། དང་པོ་ནི་མངོན་མཐོ་ངེས་
ལེགས་ཀྱི་དབང་དུ་བྱས་པ་སྟེ། རང་གཞན་གྱི་དོན་སྒྲུབ་པ་ལ་དྲུག་རེ ་དེར་མ་འདུས་པ་མེད་
པས་མང་མི་དགོས། དྲུག་ལས་ གང་རུང་གཅིག་མེད་ནའང་། དེ་ད ང་འཚམ་པའི་དོན་མི་
འགྲུབ་པས། མང་ཉུང་གི་མཐའ་ཁེགས་སོ། ། །
གཉིས་པ་གང་ཟག་ལ་ལྟོས་ནས་གྲངས་ངེས་ནི། ཁྱིམ་པ ་དོན་དུ་སྦྱིན་པ་དང་།
བཟོད་པ་གཉིས། རབ་བྱུང་གི་དོན་དུ་ཚུལ་ཁྲིམས་བསམ་གཏན་གཉིས། ཐུན་མོང་དུ་བརྩོན་
འགྲུས་ཤེས་རབ་གཉིས་ཏེ་དྲུག་གོ །ཞེས་གསུང་ངོ༌། །བོད་བགྲེས་ཀྱི་：།ངས་ངེས་གསུམ་པོ་དེ་
དག་གི་ལུང་ནི། དོན་གང་སྒྲུབ་དང༌། བསླབ་པ་གསུམ་དུ་འདུ་ཚུལ དང༌། འབྲས་བུ་གང་
འགྲུབ་ལ་དགོངས་ཀྱི། གྲངས་ངེས་ཀྱི་ལུང་མིན་ཏེ། གཉིས་དང་གསུ ་ཡིན་པའི་ཕྱིར། དྲུག་
ཏུ་གྲངས་ངེས་པ་འགལ་བས་སོ། །དེས་ན་བླ་མ་དམ་པ་འཕགས་པ་ཞལ་ནས། དགེ་བའི་
ཆོས་ཐམས་ཅད་ཀྱི་མི་མཐུན་པའི་ཕྱོགས་ཐམས་ཅད་དྲུག་ཏུ་གྲངས་ངེས་ཏེ། མདོ་སྡེ་རྒྱན་
-} [] ༔ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ལས། བཀྲེན་པ་བརྩེ་དང་མ་རུངས་པ་ལ་བརྩེ། །ཀུན་འཁྲུགས་ལ་བརྩེ་བག་མེད་པ་ལ་བརྩེ།།
ཡུལ་གྱི་གཞན་དབང་གྱུར་ལ་སྙིང་བརྩེ་དང་། །ལོག་པར་མངོན་པར་ཞེན་ལ་སྙིང་བརྩེའོ།།
ཞེས་པས། དེའི་གཉེན་པོ་ཕར་ཕྱིན་དྲུག་ཏུ་གྲངས་ངེས་ཏེ། ཞེས་གསུང་ངོ་། །གཉིས་པ་གོ་རིམ་
ངེས་པ་ནི། མདོ་སྡེ་རྒྱན་ལས། སྔ་མ་ལ་བརྟེན་ཕྱི་མ་སྐྱེ། །དམན་དང་མཆོག་ཏུ་གནས་ཕྱིར་
དང༌། །རགས་པ་དང་ནི་ཕྲ་བའི་ཕྱིར་། །དེ་དག་རིམ་པ་བསྟན་པ་ཡིན། །ཅེས་པ་ལ་གསུམ་ཏེ།
དང་པོ་ནི། ལོངས་སྤྱོད་ལ་མི་ལྟ་ན་ཚུལ་ཁྲིམས་ལ་འཇུག །བདག་སྡོམ་པ་དང་ལྡན་ན་གཞན་
གྱི་གནོད་པ་བཟོད། བཟོད་པ་དང་ལྡན་ན་བརྩོན་འགྲུས་ལ་འཇུག །བརྩོན་འགྲུས་བརྩམས་
ན་ཏིང་ངེ་འཛིན་སྐྱེ། སེམས་མཉམ་པར་བཞག་ན་ཆོས་ཀྱི་དོན་ཇི་ལྟ་བར་ཤེས་སོ། །གཉིས་པ་
དང་གསུམ་པ་ནི་སྦྱིན་པ་ལ་སོགས་སྔ་མ་དམན་ཞིང་རགས་ལ། ཕྱི་མ་ཕྲ་ཞིང་མཆོག་གོ །
ཉམས་སུ་བླང་ཚུལ་ལ་གཉིས་ཏེ། ས་སྐྱ་པཎྜིཏའི་བཞེད་པས། མདོ་སྡེ་རྒྱན་ལས་
འབྱུང་བ་ལྟར། ཡོན་ཏན་བཞི་སྒྲུབ་ཅིང་། ཆགས་པ་བདུན་སྤོང་བ་སྟེ། དང་པོ་ནི། སེར་སྣ་ལ་
སོགས་ཕར་ཕྱིན་དྲུག་གི་མི་མཐུན་ཕྱོགས་སྤོང་བ་དང༌། བདག་གཉིས་སུ་རྣམ་པར་མི་རྟོག་ཅིང་
བདག་མེད་ལ་གཞོལ་བ་དང་། ཕར་ཕྱིན་དྲུག་ལ་བརྟེན་ནས། གཞན་དོན་སྒྲུབ་པ་དང་ཕར་
ཕྱིན་དྲུག་གིས་སེམས་ཅན་རྣམས་ཐེག་པ་གསུམ་ལ་འགོད་པའོ། །གཉིས་པ་ནི་ལོངས་སྤྱོད་ལ་
སོགས་པ་ལ་ཞེན་པ། ཕྱི་བཤོལ། ཆོག་པར་འཛིན་པ། ལན་ལ་ རེ་བ། རྣམ་སྨིན་ལ་རེ་བ།
སེར་སྣ་ལ་སོགས་མི་མཐུན་ཕྱོགས་ལ་ཆགས་པ་སྟེ། བག་ལ་ཉལ་མ་བཅོམ་པ་དང་། གཡེང་
བ་ལ་ཆགས་པའོ། །དེ་ལ་གཉིས། ཐེག་པ་དམན་པ་ལ་དགའ་བ་དང༌། འཁོར་གསུམ་དུ་ཞེན་
པའོ། །དེ་ལྟར་ཡང་། མདོ་སྡེ་རྒྱན་ལས། སྦྱིན་པ་མི་མཐུན་ཕྱོགས་ཉམས་དང༌། །རྣམ་པར་མི་
རྟོག་ཡེ་ཤེས་ལྡན། །འདོད་པ་ཐམས་ཅད་ཡོངས་རྫོགས་བྱེད། །སེམས་ཅན་རྣམ་སྨིན་བྱེད་རྣམ་
གསུམ། །ཞེས་པས། ཡོན་ཏན་བཞི་དང༌། བྱང་ཆུབ་སེམས་དཔའི་སྦྱིན་པ་ནི། །མ་ཆགས་མི་
- 3 {] ; -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆགས་ཆགས་པ་མེད། །ཆགས་པ་ཉིད་ཀྱང་མ་ཡིན་ལ། །མ་ཆགས་མི་ དྲགས་ཆགས་པ་མེད།།
ཅེས་པས། ཆགས་པ་བདུན་སྤོང་བ་སྟེ། དེ་དག་ལ་གོ་རིམ་བཞིན་ལོངས་སྤྱོད་ཕྱི་བཤོལ་ཆོག་
པར་འཛིན། །ལན་དང་རྣམ་སྨིན་མི་མཐུན་ཕྱོགས། །རྣམ་པར་གཡེ ང་ལ་ཆགས་པ་སྟེ། །
བདུན་པོ་འདི་དག་མཁས་པས་སྤངས། །ཞེས་པ་ནི། ཆོས་རྗེ་པའི་སྡོམ མོ། །ལུང་དེ་དག་ཕར་
ཕྱིན་གཞན་ལའང་འདོན་པ་བསྒྱུར་རོ། །བོད་བགྲེས་གཞན་ལྟར་ན་ག༔ མ་སྟེ། རང་གིས་བླང་
བ་དང་། གཞན་དགོད་པ་དང༌། གཉིས་ཀའི་ཐབས་ལ་མཁས་པའོ། །དང་པོ་ནི་བྱ་བ་གཅིག་
ལའང་། ཆོས་དྲུག་དྲུག་ཚང་བར་བྱ་བ་དང༌། གཙོ་བོར་མས་རིམ་ནས་ ཟུང་ངོ༌། །གཉིས་པ་ནི།
གདུལ་བྱ་གཞན་ལའང་ཚུལ་དེ་བཞིན་སྦྱར་རོ། །གསུམ་པ་ནི་འདམ་དུ་ དོད་པ་དང༌། བླང་དོར་
དགོས་པའི་སྐབས་སུ། གོང་ནས་གོང་དུ་ཁྱད་ཞུགས་སྤྱད། །ཆུང་ངུའི་ ཅུར་ནི་ཆེ་མི་བཏང་། །
གོང་མའི་མཐུ་ནི་ ཡོད་ བཞིན་དུ། །འོག་མ་ལ་ནི་སྦྱར་མི་བྱ། །ཞེས ཤེས་པར་བྱའོ། །དོན་
གསུམ་པ་ཉམས་སུ་བླངས་པའི་འབྲས་བུ་ནི་གཉིས་ཏེ་གནས་སྐབས་ང ང་མཐར་ཐུག་གོ །དང་
པོ་ནི། དབུ་མ་རིན་ཆེན་ཕྲེང་བ་ལས། སྦྱིན་པས་ལོངས་སྤྱོད་ཁྲིམས་ ས་བདེ། །བཟོད་པས་
གཟུགས་བཟང་བརྩོན་པས་བརྗིད། །བསམ་གཏན་གྱིས་ཞི་བློ་ཡིས་གྲོ ། །ཅེས་པ་ལྟར་རོ། །
གཉིས་པ་ནི་སངས་རྒྱས་པ་ན། དཔལ་ཕུན་སུམ་ཚོགས་པ་དང་། ས་ག སུམ་དུ་གྲགས་པ་དང༌།
བ་སྤུའི་ཁུང་བུ་གཅིག་ལའང་བསྐལ་པ་ལས་ལྷག་པར་དཔགས་ཀྱང་མ ཐའ་མི་རྟོགས་པ་དང་།
འོས་སུ་གྱུར་པའི་གདུལ་བྱ་ལ། སྐད་ཅིག་ཀྱང་སྔ་ཕྱི་མེད་པར་འདུལ་བ དང༌། ཤེས་བྱ་ཇི་ལྟ་བ་
དང༌། ཇི་སྙེད་པ་མཁྱེན་པ་དང་ཆོས་དང་མཐུན་པའི་རྒོལ་བ་མེད་པ་སྟེ་ དབང་ཕྱུག་ལ་སོགས་
པ་ཡོན་ཏན་དྲུག་གི་སྐལ་པ་དང་ལྡན་པའོ། །དེ་དག་ཀྱང་ཞིབ་པར་ ཆོས་རྗེ་ས་སྐྱ་པཎྜིཏས་
མཛད་པའི་ཐུབ་པའི་དགོངས་རྒྱན་ལྕགསལ་ེལས་འབྱུང་ངོ༌། །
གཞུང་དོན་ལ། སྦྱིན་པ་ནི། འཕགས་པ་ལག་བཟངས་ཀྱི་ ་ཞུས་པའི་མདོ་ཁུངས་
བ 3
] {j -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
དང་མཐུན་པར་གནང་ཞེས་པས། སེམས་བསྐྱེད་ཉིད་བྱང་ཆུབ་སེམས་དཔའི་སྦྱིན་པའི་གཙོ་བོ་
སྟེ༑ ལེའུ་གསུམ་པ་ཡན་ཆད་ཀྱིས་བསྟན་ལ། ཕྱི་རོལ་དོན་ལ་ལྟོས་པའང་། ཟས་གོས་ལུས།
ཆོས་ཀྱི་སྦྱིན་པ་རྣམས། སེམས་ཅན་དོན་བྱེད་ཀྱི་སྐབས་སུ་དོན་འགྲིག་པས། ལེའུ་ལྔ་པར་
བསྟན་ཏོ། །ཚུལ་ཁྲིམས་ནི། གྲོགས་དང་། གྲོགས་ཅན་དུ་མཚོན་པས། བག་ཡོད་དང༌། དྲན་
ཤེས་ཀྱི་ལེའུར་བསྟན་ནོ། །དེ་ལྟར་ཚུལ་ཁྲིམས་ཀྱིས་ལུས་ངག་ཡིད་གསུམ་བསྲུང་ཞིང་དག་པ་
ལའང་བསྟན་ནས། ཚུལ་ཁྲིམས་ལས་བྱུང་པ་ལ་སོགས་ཀྱི་དགེ་བ་མི་ཟད་ཅིང་རྣམ་པར་དག་
པར་བྱ་བའི་ཕྱིར། བཟོད་པ་དགོས་པས།
དེའི་ལེའུ་ལ་གསུམ་ཏེ། བརྗོད་བྱའི་ངོ་བོ་བསྟན་པའི་ཚུལ་གྱིས་མདོར་བསྟན་པ་
དང༌། བཟོད་པའི་རང་བཞིན་དངོས་རྒྱས་པར་བཤད་པ་དང་། འབྲས་བུ་བསྡུས་ཏེ་བསྟན་པའི་
སྒོ་ནས་རྗེས་སུ་གདམས་པའོ། །དང་པོ་ནི། བསྐལ་པ་སྟོང་དུ་ཞེས་ཤློ་ཀ་གཉིས་ཏེ། དུས་དེ་
སྙེད་དུ་བསགས་པའི་བསོད་ནམས་ཆ་མཐུན་གྱི་དགེ་བ་རྣམས། ཡུལ་ཁྱད་པར་ཅན་ལ་ཁོང་ཁྲོ་
དྲག་པོ། རྗེས་འགྱོད་བྲལ་གྱིས་འཇོམས་པ་ནི། ཟིལ་གྱིས་ནོན་པའམ། དུས་ནུར་བའི་ཚུལ་
གྱིས་ཏེ། ཚེ་ཕྱི་མ་ལ་འཁོར་ལོ་བསྒྱུར་རྒྱལ་ཐོབ་རུང་གི་དགེ་བ་ཡོད་ཀྱང་། འཆི་ཁའི་ཁོང་ཁྲོ་
དྲག་པོས་སྔོན་ལ་ངན་སོང་དུ། དུཁ་མྱོང་ནས་ཕྱིས་འཁོར་ལོ་སྒྱུར་བ་ཐོབ་པ་ལྟ་བུ་སྟེ། འཇམ་
དཔལ་རྣམ་རོལ་གྱི་མདོ་ལས། འཇམ་དཔལ་ ཁོང་ཁྲོ་བ་ཞེས་བྱ་བ་ནི་བསྐལ་པ་བརྒྱར་
བསགས་པའི་དགེ་བ་འཇོམས་པའོ། །ཞེས་དང༌། འདུལ་བ་ལུང་ལས། སེམས་ཀྱི་རྒྱུད་ལ་
ཡོད་པའི་ལས་རྣམས་ལས། གང་སྟོབས་ཆེ་བའི་འབྲས་བུ་སྔོན་ལ་འབྱིན་ཅེས་སོ། །ཞེ་སྡང་ལྟ་
བུའི་སྡིག་པ་ཆེ་བ་གཞན་མེད་དེ། དེས་དགེ་བ་རྣམས་ཟིལ་གྱིས་གནོན་པ་ལྟར། གཞན་གྱིས་
མིན་ནོ། །དེའི་གཉེན་པོར་བཟོད་པ་ལྟ་བུའི་དཀའ་ཐུབ་མེད་ཅིང་། དེ་བསྒོམ་དགོས་པས་སྐྱོན་
ཡོན་ལ་དཔྱོད་པ་ལ་སོགས་པའི་ཐབས་སྣ་ཚོགས་ཀྱིས་སོ། །
- 3 [) 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ་གསུམ་ལས། བཟོད་པ་ཅུང་ཟད་བཤད་པ་ལ གསུམ་གྱི་དང་པོ། མི་
བཟོད་པའི་ཉེས་དམིགས་བསྟན་པའི་སྒོ་ནས་དུབྷཁ་དང་ལེན་གྱི་བཟོད་ པ་ལའང་གསུམ་ལས།
དགའ་བདེ་མི་ཐོབ་པ་ནི། ཞེ་སྡང་ཞེས་ཏེ། དགའ་བ་ནི་ཡིད་ཀྱིས་དང་ བདེ་བ་སྒོ་ལྔའི་རྣམ་
ཤེས་ཀྱིས་དང༌། ཡིད་རྣལ་དུ་མི་གནས་པའི་བརྟན་མེད་དོ། །མཐོང་བི་ཉེས་པ་ནི། གང་དག་
ཅེས་རྐང་པ་དྲུག་དང་། མདོར་བསྡུ་ནི། མདོར་ན་ཞེས་བློ་ཀ་གཅིག་སྟེ སྦྱོར་བ་མ་ངེས་པས་
ཁྲོ་བོ་ལྟ་བུར་བསྟན་ནས། དགེ་བ་ལ་འགོད་སྲིད་ཀྱང་། བསམ་པ་ཁྲོ བས། དུས་ཚེ་འདི་ཕྱི།
རྟེན་ལུས་སེམས། གང་ཟག་རང་གཞན་འགའ་ཡང་བདེ་བ་མི་སྲིད་ཅིང་། དེར་མ་ཟད་དུཁ་
མྱོང་བར་ འགྱུར་ རོ། །ཏིང་ རྒྱལ་ལས། ཕན་ཚུལ་ གནོད་ པའི་ སེམས སུ་བྱེད་པ་ནི། །ཚུལ་
ཁྲིམས་དག་དང་ཐོས་པས་མི་སྐྱོབ་སྟེ། །བསམ་གཏན་དག་དང་དགོན གནས་སྐྱོབ་མི་ནུས། །
སྦྱིན་དང་སངས་རྒྱས་མཆོད་པའང་དེ་ལྟར་མིན། །ཞེས་སོ། །
གཉིས་པ་ཆོས་ལ་ངེས་སེམས་ནི། གང་ཞིག་ཞེས་རྐང་པ་ །ཉིས་ཏེ། འདིས་ཁྲོ་བ་
སྤངས་པའི་ཕན་ཡོན་དངོས་སུ་བསྟན་ལ། སྔ་མས་ཤུགས་ལ་བསྟན ནོ། །གསུམ་པ་གནོད་
བྱེད་ལ་ཇི་མི་སེམས་པ་ལ་བཞི་ལས། མི་བཟོད་པའི་རྒྱུ་ངོས་བཟུང་བ ནི། མི་འདོད་བྱས་དང་
ཞེས་ཏེ། ཁྱི་ངན་ཟས་ཀྱིས་རྒྱགས་ཏེ། བདག་པོ་ལ་གནོད་པ་ལྟར། ཡི ད་མི་བདེའི་ཟས་ཀྱིས།
ཞེ་སྡང་གི་ལུས་བརྟས་ཏེ། བདག་རྒྱུད་ཀྱི་དགེ་བ་འཇོམས་པའོ། །ག ཉེས་པ་དེས་ན་བཟློག་
པར་རིགས་པ་ནི། དེ་ལྟར་ཞེས་ཏེ། གནོད་པ་ཁོ་ན་བྱེད་པས་དགྲ་སྟེ། ཞེ་སྡང་གི་ཟས་ཡིད་མི་
བདེ་སྤོང་བའོ། །གསུམ་པ་བཟློག་ཐབས་ཡིད་ལ་བྱ་བ་ནི། ཅི་ལ་ཞེཝ ཤློ་ཀ་གཉིས་ཏེ། ཁང་
བཟངས་ཞིག་པ་དང༌། མི་གཅེས་པོ་ཤི་བ་ལྟར། བཅོས་སུ་ཡོད་མེད་བ ཉིས་ལས། བྱ་བ་གང་
ལའང་མི་འདའ་བས། གང་ལྟར་ཡང་དགེ་བ་ལ་དགའ་བའི་ཡིད་མི་ལེ ར་བར་གདམས་པའོ།།
བཞི་པ་མི་བཟོད་པའི་རྒྱུ་ཕྱེ་སྟེ་བསྟན་པ་ནི། བདག་དང་ཞེས་ཏེ། བཤེ བ་དང་གཉིས་ལ་གཞུང་
ཐ3 08 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ཇི་ལྟར་བར་བཞི་གཉིས་ཏེ། བརྒྱད་མི་འདོད་ལ། དགྲ་ལ་བཟློག་པ་ནི། བདེ་བ་དང༌། རྙེད་པ་
དང༌། བསྟོད་པ་དང་། སྙན་པ་སྟེ། བཞི་མི་འདོད་པས། མི་འདོད་པ་བཅུ་གཉིས་དང༌། ཡང་
བདག་དང་བཤེས་ལ་བདེ་བ་ལ་སོགས་བཞི་གཉིས་འདོད་ལ། དགྲ་ལ་གཞུང་ལྟར་འདོད་
པས། འདོད་པ་བཅུ་གཉིས་ཏེ། གང་ལ་ཁྲོ་བའི་ཡུལ་ཉེར་བཞིའོ། །དགྲའི་བཤེས་ལོགས་སུ་
མི་བརྩི་ སྟེ། རང་ལ་ཕན་ན་བཤེས་སུ་འདུ་ལ། གནོད་ན་དགྲ་ཉིད་དོ། །གཉིས་ཀ་མེད་ན་
ཆགས་སྡང་གི་ཡུལ་མིན་ནོ། །
རྒྱས་བཤད་ལ་གསུམ་ལས། དུགཁ་དང་ལེན་གྱི་བཟོད་པ་ལའང་བཞི་ལས། དུནབ་
འཁོར་བའི་རང་བཞིན་དུ་བསྟན་པ་ནི། བདེ་བའི་ཞེས་རྐང་པ་གཉིས་དང་ངེས་འབྱུང་གི་རྒྱུར་
བསྟན་པ་ནི། དུཁ་ཞེས་རྐང་པ་དྲུག་སྟེ། འཁོར་བའི་དུསྙཁ་ངེས་འབྱུང་གི་རྒྱུ་ཡིན་ཞིང་། ལམ་
གྱི་དུ༔ཁ་དོན་ཡོད་པས་སོ། །དོན་མེད་ཀྱང་བཟོད་པ་ནི། དབང་ཕྱུག་གི་དཀའ་ཐུབ་བཟློག་པ་
ཨུ་མ་སྟེ། དེ་ལ་དད་པས་མཆོད་པའི་ཕྱིར། རང་དབྱུ་གུ་རྩེ་གསུམ་གྱི་སྟེང་དུ་དང་། མེར་འཆོང་
བ་དང༌། ཡུལ་ཀརྨ་པའི་ལུགས་ཀྱིས་ཟླ་བ་གཟས་ཟིན་དུསཤི་ན་ཐར་པར་འདོད་པས། ཕན་
ཚུལ་མཚོན་འདེབས་པ་ལ་སོགས་སོ། །གོམས་པས་བསྟེན་པར་མི་དཀའ་བ་ལ་བཞི་ལས་
གོམས་པས་འགྲུབ་པ་ནི། གོམས་ན་ཞེས་བློ་ཀ་གཅིག་སྟེ། བློན་པོ་གོ་ར་བས་སྟན་ལ་རྟ་རྔ་
ཉག་ཅིག་རྩུབ་པས། ཤིང་ཚེར་མ་ཅན་གྱི་ཁུར་ཁྱེར་ནུས་པ་བཞིན་ནོ། །བཟོད་པར་རིགས་པ་
ནི༑ སྦྲུལ་དང་ཞེས་བློ་ཀ་གཉིས་དང༌། སྟོབས་བསྐྱེད་པ་ནི། ལ་ལ་ཞེས་རྐང་པ་དྲུག་དང༌།
སྐབས་བསྡུ་བ་ནི། དེ་བས་ཞེས་བློ་ཀའོ། །
ཡོན་ཏན་གྱི་རྣམ་པ་ཡིད་ལ་བྱ་བ་ལ་གཉིས་ལས། སྦྱོར་བའི་ཡོན་ཏན་ནི། སྤང་བྱ་
གང་དང་གང་སྐྱེས་པ་དེ་དང་དེའི་གཉེན་པོ་བརྟེན་པ་ནི། གཡུལ་འགྱེད་པའི་དཔའ་བོ་ཡིན་ལ་
ལྷག་མ་སྟེ། སྤང་བྱའི་གཉེན་པོར་མི་འགྱུར་ན་ལྟར་སྣང་ངོ༌། །རང་བཞིན་གྱི་ཡོན་ཏན་ནི་
-} [)
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་ཡང་ཞེས་ཤོ་ཀ་གཅིག །
ཆོས་ལ་ངེས་སེམས་ཀྱི་བཟོད་པ་ལ་གསུམ་ གྱི། གནོད་བྱེ ད་ལ་ཁྲོ་བ་བཟློག་པ་
ལའང་གསུམ་ལས། གནོད་བྱེད་ལ་རང་དབང་མེད་པས་ཁྲོ་བའི་ཡུལ་¸་མི་རིགས་པ་ལ་ལྔ་སྟེ།
དཔེ་སྟོན་གྱི་དངོས་པོ་དགོད་པ་དང༌། ཆོས་མཐུན་སྤྱིར་བསྟན་དང༌། སོ་སོ་ལ་སྦྱར་བ་དང་།
སྐབས་བསྡུ་བ་དང་། རྐྱེན་རང་དབང་ཅན་མ་ཡིན་པ་རྣམས་གློ་ཀ་རེ་རེའོ །
གཉིས་པ་རང་དབང་ཡོད་པར་འདོད་པ་དགག་པ་ལ་ག ས་ལས། གྲངས་ཅན་
གྱི་བདག་དགག་པ་ལ་ཕྱོགས་སྔ་མ་དགོད་པ་ནི། གཙོ་བོ་ཞེས་རྐང པ་གཉིས་ཏེ། སྤྱིར་མུ་
སྟེགས་པའི་ལྟ་བ་ལ་མཐའ་ཡས་ཀྱང་། རྟག་ཆད་གཉིས་སུ་འདུ་ཞིང་
། འདི་གཉིས་རྟག་པར་
སྨྲ་བ་ཡིན་ལ། དེའང་གྲངས་ཅན་པས་ཤེས་བྱ་ཐམས་ཅད་བེམས་རི ག་གཉིས་སུ་ཁ་མཚོན་
ཆོད་ཅིང་། གཙོ་བོ་ཞེས་བྱ་བ་སྟེ་ཆོས་ལྔ་ལྡན་དུ་འདོད་དེ། ངོ་བོ་བེན་ ས་པོ་ཡིན་པ། རྟག་པ་
གཅིག་པུ། རང་བཞིན་མི་སྣང་བ། འགྲོ་བ་ཀུན་གྱི་བྱེད་པ་པོའི་བདག ཅེས་བྱ་བ་དེའི་ཁུལ་ན་
གནས་པ་སྟེ། དེའང་ཆོས་ལྔ་ལྡན་ཏེ། ངོ་བོ་རིག་པ་ཡིན་པ། རྟག་པ་ གཅིག་པུ། རང་དབང་
ཅན། བྱེད་མིན་གྱི་ཟ་བ་པོའོ། །དེས་ན་གཙོ་བོ་བདག་རང་དབང་ཅན་༔ །སྔོན་དུ་འགྲོ་བའི་རྣམ་
འགྱུར་ལག་པ་ལ་སོགས་ཀྱིས་གནོད་པས་དེ་ལ་ཁྲོ་བ་ཞེ་ན། དེ་དང ག་པ་ལ་གསུམ་ལས།
གཙོ་བོ་དགག་པ་ནི་དེ་ཉིད་ཅེས་ཏེ། གཙོ་བོ་དེ་ཉིད་ཆོས་ཅན། བད་ །་གིས་གནོད་པ་དབྱུང་
བར་བྱའོ་ཞེས་ཆེད་དུ་བསམས་ཤིང་འབྱུང་བ་མེད་དེ། བེམས་པོ་རྟག པ་ཡིན་པའི་ཕྱིར་རོ། །
རྣམ་འགྱུར་དགག་པ་ནི། གནོད་སོགས་དེ་ཆོས་ཅན། གཙོ་བོ་ལས་མ་ །ས་ཏེ། འབྲེལ་བ་མེད་
པའི་ཕྱིར། དེ་ཚེ་སྐྱེ་བར་འདོད་པ་གང་སྟེ། འབྲེལ་བ་མེད་ན། མ་སྐྱེས པས་ཁྱབ་སྟེ་རི་བོང་གི་
རྭ་བཞིན་ནོ། ། །
བདག་དགག་ པ་ ནི་ བདག་ ཆོས་ ཅན། རྟག་ པ་ མ་ ཡི ་ པར་ ཐལ། ཡུལ་ ལ་
- 3 ] (》 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
གཡེངས་ པའི་ཕྱིར་རོ། །གཞན་ཡང་ཡུལ་འགགས་ པ་ན། ཡུལ་ཅན་ཤེས་པ་འགག་ པར་
འགྱུར་བ་མ་ཡིན་པར་ཐལ། ཤེས་པ་རྟག་པའི་ཕྱིར་རོ། །རིག་པ་ཅན་གྱི་འདོད་པའི་བདག་ནི་
བེམས་པོ་རྟག་པ། ཐམས་ཅད་ ཀྱི་རང་བཞིན། སྐྱེས་བུ་ཐམས་ཅད་ཀྱི་སྙིང་ལ་གནས་པ།
དཀར་ལ་འཚེར་བ་ཡུངས་འབྲུ་ཙམ་ཞིག་ཡོད་པ་དེ་ལོངས་སྤྱོད་བྱེད་དུ་འདོད་དོ། །དེ་དགག་པ་
ནི༑ ཅི་སྟེ་ཞེས་ཏེ། བདག་ཆོས་ཅན། གཞན་ལ་གནོད་པའི་བྱེད་པ་མེད་པར་མངོན་ཏེ། རྟག་
པའི་ཕྱིར། ནམ་མཁའ་བཞིན་ནོ། །རང་བཞིན་རྟག་ཀྱང་གནས་སྐབས་སུ་རྐྱེན་གཞན་དང་
ཕྲད་པས་གནོད་པ་བྱེད་དོ་ཞེ་ན། རྐྱེན་རྣམས་གཞན་དང་ཕྲད་ན་ཡང་རང་བཞིན་འགྱུར་མེད་
ལ་ཅི་ཡང་བྱར་མེད་ཅིང་། རང་བཞིན་ལ་མི་འགྱུར་བས་ཁྱབ་སྟེ། རྩ་ཤེར་ལས། རང་བཞིན་
གཞན་དུ་འགྱུར་བ་ནི། །ནམ་ཡང་འཐད་པ་མ་ཡིན་ནོ། །ཞེས་སོ། །གཞན་ཡང་བྱེད་པ་ཆོས་
ཅན། རང་བཞིན་དེ་ལ་བྱས་པ་ཅི་ཡང་བྱས་པ་མེད་དེ། སྔོན་བཞིན་འགྱུར་མེད་ཡིན་པའི་ཕྱིར་
རོ༑ ༑རང་བཞིན་མ་འགྱུར་ན། དེའི་བྱེད་པར་མ་འབྲེལ་ལོ། །
གསུམ་པ་དོན་བསྡུ་ནི། དེ་ལྟར་ཅེས་ཏེ། གཞན་དབང་ཡིན་གྱི་རང་དབང་མིན་པས།
སྤྲུལ་པའམ། སྒྱུ་མ་ལྟ་བུའི་གནོད་བྱེད་ལ། དཔྱོད་ལྡན་གྱིས་ཁྲོ་བར་མི་བྱའོ། །དོན་གཉིས་པ་
ཁྲོ་བ་བཟློག་པའི་དགོས་པ་ནི། གང་གིས་ཞེས་བློ་ཀ་གཅིག་སྟེ། ཁྱེད་རང་དབུ་མ་པ་ལྟར་ན།
དངོས་པོ་ཐམས་ཅད་སྤྲུལ་པའམ། སྒྱུ་མ་ལྟ་བུ་ཡིན་ན། གཉེན་པོ་གང་གིས་སྤང་བྱ་གང་ཞིག་
བཟློག་སྟེ། དེ་དག་ཀྱང་མི་འཐད་པར་ཐལ་ཅེ་ན། དོན་དམ་དུ་འདོད་ལ། ཀུན་རྫོབ་ཏུ་ཁྱབ་པ་
མེད་དེ། རང་བཞིན་མེད་ཀྱང་སྒྱུ་མ་ལྟ་བུའི་ཁྲོ་བ་ལས། ཐ་སྙད་དུ་དུ་བ་འབྱུང་བས་དེའི་རྒྱུ་
བཟློག་པར་རིགས་པའོ། །དོན་བསྡུ་ནི། དེ་བས་ཞེས་བློ་ཀ་གཉིས་སོ། ། །
དོན་གསུམ་པ་གནོད་བྱེད་ལ་ཇི་མི་སྙམ་པའི་བཟོད་པ་ལ་གཉིས་ལས། མི་འདོད་
པ་བྱེད་པ་ལ་ཁྲོ་བའི་རྒྱུ་མཚན་དགག་པ་ལ་གསུམ་ཏེ། བདག་ལ་ཉེས་པ་བྱེད་པ། བདག་གི་
-3 11 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤེས་ལ་ཉེས་པ་བྱེད་པ་དང༌། བདག་གི་དགྲ་ལ་ལེགས་པ་བྱེད་པ ་ལ་མི་བཟོད་པ་དགག་
པའོ། །དང་པོ་ལ་གཉིས་ལས། སྡུག་བསྔལ་བྱེད་པ་ལ་བཟོད་པ་བསྒོ བ་པ་ལ་གསུམ་གྱི་དང་
པོ༑ གནོད་བྱེད་བརྩེ་བའི་ཡུལ་དུ་བསྒོམ་པ་ལའང་གསུམ་ལས། རང ལ་ཚེ་འདིར་གནོད་པ་
ནི༑ བག་ མེད་ ཅེས་ རྐང་པ་དྲུག་དང༌ ། ཕྱི་མར་ གནོད་པ་ནི། བསོང ནམས་ ཞེས་ རྐང་པ་
གཉིས་དང་། དེས་ན་གཞན་ལ་གནོད་པ་བྱེད་པར་རིགས་པས། བརྩེ བའི་ཡུལ་དུ་བསྟན་པ་
ནི༑ གང་ཚེ་ཞེས་བློ་ཀ་གཉིས་ཏེ། བུ་གཅིག་པ་སྨྱོ་བའི་ལོག་སྒྲུབ་ལ། མས་བྱ་བ་བཞིན་ཏེ།
མདོ་སྡེ་རྒྱན་ལས། རྟག་ཏུ་ཉེས་པས་རང་དབང་མེད་པར་བྱས་སེམས་ ཀྱིས། །སྐྱེ་བོ་ལ་ནི་བློ་
ལྡན་ཉེས་པར་མི་འཛིན་ཏེ། །མི་འདོད་བཞིན་དུ་ལོག་པར་སྒྲུབ་པར་ འགྱུར་རོ་ཞེས། །སྐྱེ་བོ་
དག་ལ་སྙིང་རྗེ་རྣམ་པར་འཕེལ་ཕྱིར་རོ། །ཞེས་སོ། །
གཉིས་པ་ཁྲོ་བར་མི་རིགས་པ་ལ་གསུམ་ཏེ། རང་བཞིན་ ལ། གནས་སྐབས་ལ།
དངོས་དང་བརྒྱུད་པའི་རྒྱུ་བརྟགས་པས། ཁྲོ་བར་མི་རིགས་པ་རྣམས། གལ་ཏེ་ཞེས་པ་ནས་བློ་
ཀ་རེ་རེའོ། །གསུམ་པ་རང་གི་ཉེས་པར་བརྟག་པ་ལ་དྲུག་ལས། ལས ཀྱི་ཉེས་པ་ནི། བདག་
ཅེས་བློ་ཀ་གཅིག་སྟེ། སྔོན་ ཕར་ གནོད་ པ་ བྱས་ པའི་འབྲས་བུ་འབྱུང་བར་རིགས་པའོ། །
དུཉྩཁའི་རྒྱུ་ལུས་བཟུང་བའི་ཉེས་པ་དང་། རྒྱུ་ལ་བརྐམ་པའི་ཉེས་པ་ནི། དེའི་ཞེས་པ་ནས་ཤློ་ཀ་
གཉིས་གཉིས་སོ། །གཞན་མི་ཕན་པ་ལ་སྦྱོར་བའི་ཉེས་པ་ནི། བདག་ ་ཞེས་བློ་ཀ་གཅིག་སྟེ།
ཕ་རོལ་ལ་གནོད་པའོ། ཁྲོ་བ་ཉིད་ཕྱིན་ཅི་ལོག་ཡིན་པ་ནི། འདི་དག་ཅེ ས་བློ་ཀ་གཉིས་ཏེ། ལོ་
ཀ་ན་གནོད་པ་བྱེད་མཁན་གྱིས་ཕན་འདོགས་བྱེད་ལ་ཁྲོ་བ་འགལ་བ་བ༔ །ན་ནོ། །
རྩོད་སྤང་ལ་གསུམ་ཏེ། བདག་གཞན་ལ་གནོད་བྱེད་ཡིན་ པ་ལ་རྩོད་པ་སྤང་བ་ནི།
གལ་ཏེ་ཞེས་རྐང་པ་གཉིས་ཏེ། བདག་གི་བཟོད་པ་རྫོགས་པའི་བས ་པ་ཡོད་ན་དམྱལ་བར་
མི་འགྲོ་ཅེ་ན། ཁྲོ་བ་དང་ཉེས་སྤྱོད་ཀྱི་རྒྱུ་རང་གིས་བྱས་པས། དམིག་ ་རྐྱེན་བདག་ལ་བརྟེན་
- }， 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ནས་གཞན་ཉམས་པས་སོ། །གཞན་བདག་ལ་ཕན་འདོགས་ཡིན་པ་ལ་རྩོད་པ་སྤང་བ་ནི།
གལ་ཏེ་ཞེས། བདག་གི་བཟོད་པས་བསྲུངས་ན། གནོད་བྱེད་དེ་དག་གིས་ཅི་ཞིག་ཕན་ཅེ་ན། །
དེ་དག་ནི་བདག་གི་བཟོད་པའི་རྒྱུ་ཡིན་པས་སོ། །གསུམ་པ་བདག་གི་ཕན་པ་ལ་ལོག་པར་
སྒྲུབ་པ་དགག་པ་ནི། འོན་ཏེ། བཟོད་པའི་རྒྱུ་དང་དུ་མ་བླངས་ན། བྱང་ཆུབ་སེམས་དཔའི་
སྤྱོད་པ། ཕར་ཕྱིན་དྲུག་གི་ཡ་གྱལ་ཉམས་ཤིང་། དགེ་སྦྱོང་དུ་བྱེད་པའི་ཆོས་ཉམས་ལ། དཀའ་
ཐུབ་སྟེ་བཟོད་པ་ཞིག་པར་འགྱུར་རོ། ། །
གཉིས་པ་བརྙས་སོགས་སྒྲུབ་པ་ལ་བཟོད་པ་བསྒོམ་པ་ལ་གསུམ་ལས། དང་པོ་
གནོད་པ་ཉིད་མེད་པར་ཁྲོ་བར་མི་རིགས་པ་ལ། གཉིས་ལས། སེམས་དང༌། ལུས་ལ་མི་
གནོད་པ་ནི། ཡིད་ཅེས་བློ་ཀ་གཉིས་དང་། ཚེ་འདི་དང་ཕྱི་མར་མི་གནོད་པ་ནི། གཞན་ཞེས་བློ་
ཀ་གཅིག་གོ །གཉིས་པ་རྙེད་པའི་བར་ཆད་བྱེད་པ་ལ། ཁྲོ་བ་དགག་པ་ལ་གསུམ་ཏེ། ཁྲོས་
པས་སྡིག་ལྕི་བ་རྙེད་པ་ལ། སྙིང་པོ་མེད་པར་དཔེས་བསྟན་པ་དོན་ཡོད་པར་རྟག་པ་ཕྱིན་ཅི་
ལོག་ཏུ་བརྟག་པ། རྙེད་པའི་ཞེས་དང་། རྨི་ལམ་ཞེས་དང་། གལ་ཏེ་ཞེས་པས་བསྟན་ལ།
ལོག་མཚོ་ལྔ་ནི། ཚུལ་འཆོས། ཁ་གསག །གཞན་གྱི་རྫས་ལ་བསྔགས་པའི་སྒོ་ནས་གཞོགས་
སློང་། གཞན་ལ་སྨད་པའི་སྒོ་ནས་ཐོབ་ཀྱིས་འཇལ་བ། སྔར་ཐོབ་པ་ལ་བསྟོད་པའི་སྒོ་ནས་
རྙེད་པས་རྙེད་པ་ཚོལ་བའོ། །གསུམ་པ་སེམས་ཅན་མ་དད་པར་བྱེད་པས། ཁྲོ་བར་མི་རིགས་
པ་ནི། གལ་ཏེ་སེམས་ཅན་ཞེས་བློ་ ཀ་གཉིས་ཏེ། བདག་ལ་སྨོད་པས་གཞན་ལ་དད་པར་
འགྱུར་རོ། །ཞེ་ན། གཞན་ལ་དད་པ་ཉམས་པར་བྱེད་པའི་ངག་ཀྱང་བཟློག་པར་རིགས་སོ། །
གཉིས་པ་བདག་གི་ཕྱོགས་ལ་ཉེས་པ་བྱེད་པ་ལ་མི་བཟོད་པ་དགག་པ་ལ་གཉིས་
ལས། ཡུལ་མཆོག་ལ་གནོད་པ་མེད་པ་ནི། སྐུ་གཟུགས་ཞེས་གློ་ཀ་གཅིག་གོ །གཉིས་པ་
གནོད་པ་ཡོད་པ་རྣམས་ལ་གཉེན་པོ་བསྒོམ་པ་ལ་གཉིས་ལས། སྔར་གྱི་ཆོས་ལ་ངེས་སེམས་
- } ]
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དྲན་པ་ནི། བླ་མ་ཞེས་བློ་ཀ་གཅིག་སྟེ། སྔ་མའི་ཚུལ་ནི་རང་དབང་མེད པའོ། །དེ་དག་ལ་དགེ་
བས་ཕན་གདགས་ཀྱི་སྡིག་པས་མ་ཡིན་ཏེ། བཤེས་སྤྲིང་ལས། ཁྱོད ཀྱིས་དགེ་སློང་བྲམ་ཟེ་
བཀྲེན་དང་ལྷ་དང་ནི། །མགྲོན་དང་བཙུན་མོ་དག་དང་ཡབ་ཡུམ་དང༌། །འཁོར་གྱི་སླད་དུའང་
སྡིག་པ་མི་བགྱི་སྟེ། །དམྱལ་བའི་རྣམ་སྨིན་སྐལ་ནོད་འགའ་མ་མཆིས། ཞེས་སོ། །
གནོད་པ་ལ་ཇི་མི་སྙམ་པ་དངོས་ལ་བཞི་ལས། ཁྲོ་བའི་རྒྱུ་ ཚན་མ་གྲུབ་པ་ནི་ལུས་
ཅན་ཞེས་བློ་ཀ་གཅིག་གོ །ཁྲོ་བར་ མི་ རིགས་ པ་ནི། ལ་ལ་ཞེས་ཧཱུཾ ཀ་གཅིག་སྟེ། དགྲ་བོ་
རྨོངས་པས་གནོད་ཅིང་། རང་རྨོངས་པས་མི་བཟོད་ན་གཉིས་ཀ་སྐྱོན་་ ན་ནོ། །གསུམ་པ་རང་
གི་ཉེས་པར་བརྟག་པ་ནི། གང་གིས་ཞེས་ཤོ་ཀ་གཉིས་ཏེ། སྔ་མ་དངོས་ལ། ཕྱི་མ་དེ་བཟློག་
པའོ། ། །
བཞི་པ་བཟོད་པའི་ཕན་ཡོན་དྲན་པའི་སྒོ་ནས་ཁྲོ་བ་དགག་ པ་ལ་གསུམ་ཏེ། བསོད་
ནམས་མི་ཉམས་པ་དང༌། སྡུག་བསྔལ་ལྡོག་པ་དང་། དོན་ཆེན་པོ་འ དྲུབ་པ་རྣམས་དཔེར་ན་
ཞེས་པ་ནས་ཤོ་ཀ་གཉིས་གཉིས་སོ། །གསུམ་པ་དགྲ་ལ་ལེགས་པར བྱེད་པ་ལ་མི་བཟོད་པ་
དོར་བ་ལ་གསུམ་ལས། བསྟོད་གྲགས་སྒྲུབ་པ་ལ་མི་བཟོད་པ་དོར བ་ལའང་གསུམ་ལས།
དང་པོ། རང་བདེ་བའི་རྒྱུ་ཡིན་པས་འདོད་པར་བྱ་བ་ནི། གཞན་གྱི་ཞེ་ ་ཤློ་ཀ་གཉིས་ཏེ། དགེ་
བའི་གཟེངས་བསྟོད་པ་ལ་བསྔགས་པའོ། །གཞན་བདེ་བའི་རྒྱུ་ཡིན པས། མི་རིགས་པ་ནི།
གཞན་ཡང་ཞེས་བློ་ཀ་གཅིག་གོ །འདོད་པ་ཉིད་འགལ་བ་ནི། རང་གི་ སོན་ཏན་བརྗོད་པའི་ཚེ།
དེ་ལ་རྙེད་བཀུར་ནུས་ལ། གཞན་གྱི་བརྗོད་ན་ཕྲག་དོག་གིས་གཟིར་： །ས་བདེ་བ་མི་ཐོབ་ཅིང་།
འདོད་ཀྱང་མི་འདོད་པ་དང་མི་བཟོད་པ་འདྲ་བས་སོ། །བདེ་བ་སྒྲུབ་： ་ལ་མི་བཟོད་པ་དོར་བ་
ནི༑ སེམས་ཅན་ཞེས་ཀློ་ཀ་གཅིག་གོ །རྙེད་པ་སྒྲུབ་པ་ལ་མི་བཟོད་པ དོར་བ་ལ་གསུམ་ལས།
བདག་གི་འདོད་པ་སྒྲུབ་པ་ནི། འཇིག་རྟེན་ཅེས་བློ་ཀ་གསུམ་སྟེ། མེ ད་ཆེན་འདོད་པས་ཆུང་
-3 1 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ངུ་མི་བཟོད་པར་འགལ་བ་སྔ་མ་དང་། རང་གི་བྱ་བ་གྲུབ་པ་ལ་འགལ་བ་གསོ་བྱ་ཞེས་དང༌།
བྱང་སེམས་དང་འགལ་བ་དེ་ཅི་ཞེས་པས་སོ། །བདག་ལ་གནོད་པ་མེད་པ་ནི་གལ་ཏེ་ཞེས་བློ་
ཀ་གཅིག་གོ །བསོད་ནམས་ཟད་དུ་དོགས་པས་བདག་ཉིད་ལ་ཁྲོ་བར་རིགས་པ་ནི། བསོད་
ནམས་ཞེས་བློ་ཀ་གཉིས་ཏེ། དེ་དག་གི་རྒྱུ་ལ་འབད་པར་གདམས་པའོ། །སྐབས་འདིར་བམ་
པོ་གཉིས་པའོ་ཞེས་གཞུང་ཕལ་ཆེར་ལས་འབྱུང་བས། སྒྱུར་བྱེད་ཕལ་ཆེར་གྱིས་གློ་ཀ་སྟོང་ལ་
བམ་པོ་གསུམ་དུ་བྱས་མོད། འདིར་ནི་གཉིས་སུ་བྱས་པའི་གཞུང་གི་ཕྱེད་དེ། བམ་པོར་བཅད་
པའི་དགོས་པ་ནི་གཞུང་ཚད་བདེ་བླག་ཏུ་རྟོགས་པའི་ཕྱིར་རོ། ། །
སྤྱི་དོན་གཉིས་པ་འདོད་པའི་གེགས་བྱེད་པ་ལ་མི་བཟོད་པ་དོར་བ་ལ་གཉིས་
ལས། དགྲ་ལ་ཉེས་པར་བྱེད་པའི་གེགས་བྱེད་པ་ལ་མི་བཟོད་པ་དོར་བ་ལའང་གསུམ་ལས།
ཡུལ་གྱིས་རང་ལ་མི་ཕན་པ་ནི། གལ་ཏེ་ཞེས་རྐང་པ་གཉིས་དང་། ཡུལ་ཅན་གྱིས་གཞན་ལ་
མི་གནོད་པ་ནི། ཁྱོད་ཀྱི་ཞེས་ཤློ་ཀ་གཅིག་གོ །ཡུལ་ཅན་དེས་རང་ལ་གནོད་པ་ནི། གལ་ཏེ་
ཞེས་རྐང་པ་དྲུག་སྟེ། ཀུན་ནས་མནར་སེམས་ཀྱི་ཉོན་མོངས་ཀྱི་ལྕགས་ཀྱུས་བདག་རྒྱུད་དྲངས་
ནས་དམྱལ་བར་འཚེད་དེ། ཉ་པས་མཆིལ་པས་བཟུང་བའི་ཉ་བུམ་པར་འཚེད་པ་བཞིན་ནོ། །
གཉིས་པ་ལེགས་པ་སྒྲུབ་པའི་གེགས་བྱེད་པ་ལ་མི་བཟོད་པ་དོར་བ་ལ་གཉིས་ཏེ།
ལོ་ཀའི་ཆོས་ཀྱི་གེགས་བྱེད་པ་དང་། བསོད་ནམས་ཀྱི་ཆོས་ཀྱི་གེགས་བྱེད་པ་ལ་མི་བཟོད་པ་
དོར་བའོ། །དང་པོ་ལ་གཉིས་ལས། བསྟོད་གྲགས་འཇིག་པ་ལ་གནོད་བྱེད་དུ་མི་ལྟ་བ་ལའང་
བཞི་ལས། བསྟོད་སོགས་ལ་ཕན་བདེ་མེད་པ་ནི་བསྟོད་ཅེས་རྐང་པ་དྲུག་དང་། དགའ་བ་ཙམ་
དོན་མ་ཡིན་པ་ནི། ཡིད་ཅེས་རྐང་པ་གཉིས་དང་། དོན་དུ་འཛིན་པ་ཕྱིན་ཅི་ལོག་ཡིན་པ་ནི།
གྲགས་པའི་ཞེས་བློ་ཀ་གཅིག་དང་། དགའ་བ་ཉིད་ཕྱིན་ཅི་ལོག་ཡིན་པ་ནི། བྱང་ཆུབ་སེམས་
དཔའི་ཞེས་བློ་ཀ་ལྔའོ། །གཉིས་པ་ཕན་འདོགས་པར་བལྟ་བ་ལ་གཉིས་ཏེ། ངན་འགྲོ་འགོག་
-3 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོ་དང་ཐར་པ་སྒྲུབ་པ་ནི་བསྟོད་སོགས་ཞེས་ པ་ནས་གློ་ཀ་གཉིས་ གཉིས་སོ། །གཉིས་པ་
བསོད་ནམས་ཀྱི་གེགས་བྱེད་པ་ལ་མི་བཟོད་པ་དགག་པ་ལ་གསུམ། དེའི་གེགས་ཀྱིས་ཁྲོ་བ་
འགལ་བ་དང་དགེག་ཉིད་མ་ཡིན་པ་དང་། གུས་པའི་ཡུལ་དུ་བརྟག་ང འོ། །དང་པོ་ལ་གཉིས་
ཏེ༑ གཞན་གེགས་མ་ཡིན་པ་དང་། བདག་ཉིད་གེགས་ཡིན་པ་ནི། འདི ནི་ཞེས་དང་། གལ་ཏེ་
ཞེས་བློ་ཀ་རེ་རེའོ། །གཉིས་པ་གེགས་ཉིད་མ་ཡིན་པ་ལ་གསུམ་ཏེ། སྤྱི་བསྟན་ནི། གང་ཞིག་
ཅེས་ཤོ་ཀ་དང༌། སྦྱིན་པའི་དཔེས་སྒྲུབ་པ་དང་ཚུལ་ཁྲིམས་ཀྱི་དཔེ ་ སྒྲུབ་པ་ནི། རྐང་པ་
གཉིས་གཉིས་སོ། །གསུམ་པ་གུས་པའི་ཡུལ་དུ་བརྟག་པ་ལ་གཉིས་ལ ། སེམས་ཅན་རང་གི་
ཡོན་ཏན་གྱིས་གུས་པར་བྱ་བ་ལའང་གསུམ་ལས། དང་པོ་ཕན་འདོང ས་ཆེ་བ་ལ་གསུམ་སྟེ།
ཞིང་དཀོན་པ་དང༌། དགའ་བ་བསྒོམ་པ་དང་། དེ་ལ་ཕན་པར་སྨོན་པ་ རྣམས་འཇིག་རྟེན་ཅེས་
ནས་བློ་ཀ་རེ་རེ་སྟེ། འདི་དང་བདག་གིས་སྒྲུབ་པ་ནི། སྐྱེས་རབས་ལས། རྒྱལ་པོ་བྱམས་པའི་
སྟོབས་ཀྱིས་གནོད་སྦྱིན་ལྔ་ལ་ཤ་ཁྲག་བྱིན་པའི་ཚེ། དེ་དག་གིས་ཅི ཞིག་ཐོབ་པའི་དོན་དུ་
དཀའ་བ་འདི་ལྟ་བུ་སྤྱོད་ཅེས་དྲིས་པ་ལ། བསོད་ནམས་འདི་ཡིས་ མས་ཅད་གཟིགས་པ་
ཉིད། །ཅེས་སོགས་ཀྱི་བློ་ཀ་ལ་མཇུག་ཏུ་ཐོབ་པར་འདོད་ཅེས་པ་བ ང༌། ངེད་ཀྱང་རྗེས་སུ་
བཟུང་བར་ཞུ། ཞེས་པ་ལ། ཆོས་ཀྱི་ལམ་ལ་འདི་ལྟར་གྲོགས་གྱུར་པ། །བྱང་ཆུབ་ཐོབ་ནས་
བརྗོད་པར་ག་ལ་འགྱུར། །བདག་གི་རྣམ་པར་ཐར་པའི་བདུད་རྩི་འཁཾ ། ཁྱེད་ཅག་རྣམས་ལ་
ཐོག་མར་བགོ་བཤའ་བྱ། །ཞེས་པའི་སྨོན་ལམ་གྲུབ་ནས་སངས་རྒྱས པའི་ཚེ། ལྔ་སྡེ་ལ་ཐོག་
མར་ཆོས་གསུངས་པ་ལྟ་བུའོ། །
གཉིས་པ་བསམ་པའི་ཡོན་ཏན་ལ་མི་ལྟོས་པ་ལ་གསུམ་་ ། ཕན་པའི་བསམ་པ་
མེད་པས་གུས་པའི་ཡུལ་མ་ཡིན་པར་རྟོག་པ་དགག་པ་དང་། གནོད་ |འི་བསམ་པ་ཡོད་པས་
གུས་པའི་ཡུལ་མ་ཡིན་པར་རྟོག་པ་དགག་པ་དང་། དོན་བསྡུ་བ་རྣམ། གལ་ཏེ་ཞེས་ནས་ཤོ་
-G 1
-



བྱ
གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
དུ
༽
ཀ་རེ་རེའོ། ། །
གསུམ་པ་སྟོན་པ་དང་འདྲ་བར་ལྟ་བ་ལ་གསུམ་ལས། ལུང་གིས་བསྒྲུབ་པ་ནི་དེ་
ཕྱིར་ཅེས་རྐང་པ་གཉིས་ཏེ། སེམས་ཅན་བཟོད་པ་དང་སྙིང་རྗེ་རྒྱལ་བ་ལ་དད་པ་དང་ཤེས་
རབ་ལ་སོགས་བདག་ལ་ཡོན་ཏན་འགྲུབ་པའི་ཞིང་དུ་མཚུངས་པར་ཐུབ་པས་གསུངས་པ་ནི། །
དྲི་མེད་གྲགས་པའི་མདོ་ལས། སངས་རྒྱས་གྱི་ཞིང་ཡོངས་སུ་དག་པར་སྐྱེ་བ་བྱ་བའི་ཕྱིར།
སེམས་ཅན་རྣམས་ལ་སྟོན་པ་དང་འདྲ་བར་བལྟའོ། །ཞེས་དང་ཆོས་ཡང་དག་པར་སྡུད་པའི་
མདོ་ལས། སེམས་ཅན་གྱི་ཞིང་ནི་བྱང་ཆུབ་སེམས་དཔའི་སངས་རྒྱས་ཀྱི་ཞིང་ངོ་། །ཞེས་སོ། །
གཉིས་པ་འབྲས་བུའི་ཆོས་ཀྱིས་མཉམ་པར་སྒྲུབ་པ་ནི། འདི་དག་ཅེས་ཤློ་ཀ་བཞི་སྟེ། བདག་
རྒྱུད་ལ་འབྲས་བུའི་ཡོན་ཏན་སྒྲུབ་པ་ལ་བྱམས་པའི་སེམས་ཀྱིས་སེམས་ཅན་གྱི་དོན་བྱས་པ་
དང༌། དད་པས་སངས་རྒྱས་ལ་བྱ་བ་བྱས་པ་གཉིས་ཀའང་རྒྱུར་མཚུངས་སོ། །གསུམ་པ་ཡོན་
ཏན་གྱིས་མི་མཉམ་པར་སྒྲུབ་པ་ནི། ཡོན་ཏན་ཅེས་བློ་ཀ་ཕྱེད་གསུམ་སྟེ། རྒྱ་མཚོ་དང་ཆོས་
མཚུངས་པ་གསུམ་སྔར་བསྟན་པ་ལྟར་ལ། དེ་དང་ངོ་བོ་མི་མཉམ་མོད། དེའི་ཆ་ཤས་ཙམ་ཐོབ་
པའི་དོན་དུའང་སེམས་ཅན་མཆོད་པར་རིགས་སོ། །
གཉིས་པ་སྟོན་པ་ལ་དད་པས་གུས་པར་བྱ་བ་ལ་གཉིས་ཏེ། སྟོན་པས་སེམས་
ཅན་བདག་གིར་མཛད་པ་དང་། བདག་ཏུ་མཛད་པའོ། །དང་པོ་ལ་གཉིས་ལས། གུས་པའི་རྒྱུ་
མཚན་ལ་གསུམ་སྟེ། དྲིན་ལས་གླན་པ་དང༌། གནོད་པ་བཟོད་པར་བྱ་བ་དང་། ཁེངས་པ་སྤང་
བ་རྣམས། གཞན་ཡང་ཞེས་པ་ནས་ཤོ་ཀ་རེ་རེ་སྟེ། རེ་ཤིག་རྗེར་གྱུར་ནི། ཐུབ་པ་ཉིད་སྔོན་
བྲམ་ཟེའི་སློབ་དཔོན་དུ་གྱུར་པ་ན། སྟག་མོ་ལ་ལུས་བྱིན་པའི་ཚེ། དེའི་སློབ་མའི་བསམ་པ་
ལྟར་རོ། །གཉིས་པ་མ་གུས་པའི་ནོངས་པ་བཤགས་པ་ལ་གསུམ་ལས། དགེ་བ་དང་མི་དགེ་
བའི་རྒྱུ་བརྟག་པ་ནི། གང་དག་ཅེས་བློ་ཀ་གཉིས་དང༌། ཉེས་པ་བཟོད་པར་གསོལ་བ་དང་།
- }
།
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཟོད་པས་དགོས་པར་ཞུ་བ་ནི། བློ་ཀ་རེ་རེའོ། །གཉིས་པ་བདག་ཏུ་ མཛད་པ་ནི། འགྲོ་བ་
ཞེས་བློ་ཀ་གཅིག་སྟེ། ཐུགས་ རྗེས་ བདག་དང་ མཉམ་པ་ཉིད་དུ་ མ ད་པའམ། དེ་བཞིན་
གཤེགས་པའི་སྙིང་པོའི་མདོ་ལས་བྱུང་པའི་དཔེ་དགུའི་ཚུལ་དུ་སངས་།ས་ཀྱི་ཡོན་ཏན་ཡོད་
པས་སོ། །
སྤྱི་དོན་གསུམ་པ་བཟོད་པ་རྣམས་ཀྱི་འབྲས་བུ་ཡིད་ལ་J་བ་ལ་གསུམ་ལས།
འབྲས་བུ་འདོར་བསྟན་ནི་འདི་ཉིད་ཅེས་བློ་ཀ་གཅིག་སྟེ། བསྟན་པ་སྒྲུབ་པའི་མཆོད་པ་དང་།
ཚོགས་རྫོགས་པ་དང༌། དངོས་དང་བརྒྱུད་པའི་དུཁ་སེལ་བ་རྣམས་: །ང་པ་རེ་རེ་དང༌། ཕྱི་
མས་དེ་བསྒྲུབ་པའོ། །གཉིས་པ་འབྲས་བུ་དཔེའི་སྒོ་ནས་བསྟན་པ་དང་ གསུམ་པ་དཔེ་ལས་
ཁྱད་པར་དུ་འཕགས་པ་ནི། དཔེར་ན་ཞེས་པ་ལས་ཤོ་ཀ་གསུམ་གསུ ་མོ། །འཁོར་ཚེ་ཞེས་
པས། གསུམ་པ་འབྲས་བུ་བསྡུས་ཏེ་བསྟན་པའི་སྒོ་ནས་རྗེས་སུ་གད པས་པའོ། །ལེའུ་དྲུག་
པའོ།། །། །
༈ བརྩོན་འགྲུས་ཀྱི་ལེའུ་ལ་གསུམ་ལས། མཚམས་སྦྱར་བ འི་སྒོ་ནས་བརྗོད་བྱའི་
ངོ་བོ་བསྟན་པ་ནི། དེ་ལྟར་ཅེས་བློ་ཀ་གཅིག་སྟེ། བསྲན་ཐུབ་པས་： རྩོན་འགྲུས་རྩོམ་སྟེ།
བསླབ་བཏུས་ལས། བཟོད་བྱ་ཐོས་པ་བཙལ་བར་བྱ། །དེ་ནས་ནགས སུ་གནས་པར་བྱ། །
ཞེས་པས། ལེའུ་འདི་དང་འོག་མའི་འབྲེལ་ཡིན་ནོ། །འདི་ལྟར་ཅེས་པ འི་རྩ་བ་གཅིག་དང་།
གཉིས་ཀྱིས་བརྒྱུད་པའི་འབྲས་བུ་རྗེས་འགྲོ་དང་
། དངོས་ཀྱི་འབྲས་བུ་ ལྡོག་པས་བསྟན་ནོ། །
འདིར་གཉིས་ཀར་གཉིས་ཀ་བལྟ་སྟེ། གཞུང་འདོན་པ་བསྒྱུར་རོ། ། འང་སྔ་མ་ནི་བརྩོན་
འགྲུས་ཀྱི་བསོད་ནམས་ཀྱིས་མཚོན་ཏེ། ཡེ་ཤེས་ཀྱང་སྟེ་ཚོགས་གཉིས་ པས་སངས་རྒྱས་སོ། །
དེས་གཞན་ཡང་མཚོན་ནོ། །རང་བཞིན་རྒྱས་པར་བཤད་པ་ལ་གསུམ ལས། བརྩོན་འགྲུས་
ཀྱི་ངོ་བོ་ནི། དམིགས་པ་དགེ་བ་ལ། རྣམ་པར་སྤྲོ་བའི་ཁྱད་པར་རོ། །ལུ ་ངག་གི་བྱ་བ་ནི་དེའི་
-3 18 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
འབྲས་བུའོ། །གཉིས་པ་མི་མཐུན་པའི་ཕྱོགས་སྤང་བ་ལ་གསུམ་ལས། མདོར་བསྟན་ནི་དེའི་
ཞེས་ཏེ། བྱ་བ་ཅི་ལ་ཡང་མི་འཇུག་པའི་ལེ་ལོ། བྱ་བ་ངན་པ་ལ་ཞེན་པའི་ལེ་ལོ། མི་ནུས་པས་
སྒྱིད་ལུག་པ་སྟེ། བདག་ལ་བརྙས་པའི་ལེ་ལོའོ། །སྦྱོར་བ་མེད་པའི་ལེ་ལོ་སྤང་བ་ལ་གསུམ་
ལས། རྒྱུ་ངོས་གཟུང་ནི། སྙོམས་ལས་ལེ་ལོ་སྔ་མའི་རྒྱུ་བར་པ་གཉིས་བར་པའི། འཁོར་བའི་
དུབྷཁས་མི་སྐྱོ་བ་སྐྱིད་ལུག་གི་རྒྱུའོ། །དེ་སྤང་བ་ལ་གཉིས་ལས། ཚེ་འདིའི་སྡུག་བསྔལ་ལ་
བརྟགས་ཏེ་བཟློག་པ་ལ་བདུན་ལས། མི་རྟག་པས་ངེས་པར་ཟིན་པ་ནི། ཉོན་མོངས་ཞེས་དང་།
དཔེ་ལ་མཐོང་བ་རང་སྟེ། ཞེས་ཏེ། གདོལ་པ་རྣམས་ཀྱིས་མ་ཧེ་བཤའ་རར་བཅུག་ནས་རིམ་
པས་གསོད་ཀྱང་། ལྷག་མ་རྣམས་བག་མི་ཚ་བར་ཟ་ཞིང་ཉལ་བ་བཞིན་ནོ། །རང་ལ་འབབ་
ངེས་ནི། ལམ་ནི་ཞེས་ཏེ། སྐྱེས་རབས་ལས། ལམ་རྣམས་ཐམས་ཅད་འཆི་བདག་ཉིད་ཀྱིས་
བཀག །དོགས་པ་མེད་པར་རབ་ཏུ་དགའ་བཞིན་སྤྱོད། །འགྲོ་བ་འདི་ལྟ་བུར་ནི་འཁོད་པ་ན།།
སྐྱེ་བོ་འཇིགས་པ་མེད་པ་ངོ་མཚར་ཆེ། །ཞེས་དང་། དང་པོ་མངལ་དུ་ཞུགས་པའི་ནུབ་མོ་ནས།།
དེང་ནས་བརྩམས་ཏེ་འཇིག་རྟེན་འདི་དག་ནི། །ལམ་དུ་ཞུགས་ནས་ལམ་གཞན་མ་གོལ་བར།།
འཆི་བདག་དྲུང་དུ་རྒྱུག་ཅིང་ཉེ་བར་འགྲོ། །ཞེས་དང་། འདུལ་བ་ལུང་ལས། གང་དུ་ཕྱིན་ཀྱང་
འཆི་བས་མི་ཚུགས་པའི། །ས་ཕྱོགས་དེ་ཡང་འགའ་ཡང་ཡོད་མ་ཡིན། །ནམ་མཁའ་ལ་མེད་རྒྱ་
མཚོའི་གཏིང་ནའང་མེད། །རི་བོ་ཀུན་གྱི་གསེབ་ཏུ་ཞུགས་ནའང་མེད། །ཅེས་དང༌། རྒྱལ་པོ་
ལ་གདམས་པའི་མདོ་ལས། རྒྱལ་པོ་ཆེན་པོ། དཔེར་ན། ཕྱོགས་བཞི་ནས། རི་ཆེན་པོ་སྲ་བ་
བརྟན་པ་གནམ་ལ་རེག་པ་བཞིས་ཐམས་ཅད་འཐག་ཅིང་འོང་པ་དེ་ལ། སྟོབས་ལ་སོགས་
པས་བཟློག་པར་ནུས་པ་མ་ཡིན་ནོ། །དེ་བཞིན་དུ་རྒས་པ་དང་། ན་བ་དང་། འཆི་བ་དང༌།
རྒུད་པའི་འཇིགས་པ་ཆེན་པོ་བཞི་པོ་འདི་དག་ཀྱང་འོང་སྟེ། ཞེས་གསུངས་སོ། །དུས་ལ་བསྡད་
པར་མི་ནུས་པ་དང་། འཆི་བའི་ཚེ་དུས་ལས་ཡོལ་བ་དང་། སྔ་མ་དེ་རྒྱས་བཤད་དང་། དུབྷཁའི་
3
1
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པ་ཉིད་བཤད་པ་རྣམས་ནི། མྱུར་བ་ཞེས་པ་ནས་རྐང་པ་གཉིས་ད ང༌། གཉིས་དང༌། བཞི་
དང༌། གསུམ་གྱིས་སོ། །ཚེ་ཕྱི་མའི་དུཉྩཁ་ལ་བརྟགས་ཏེ་བཟློག་པ་ལ་ཞི་ལས། དུབྷཁ་འབྱུང་
བར་ངེས་པ་ནི། གཤིན་རྗེའི་ཞེས་ནས། སྨོས་ཅི་དགོས་ཀྱི་བར་རོ། །ཆུ་ ཚན་པས་བརྣག་དཀའ་
བ་དང༌། བརྩོན་མེད་ཅེས་པས། འགལ་བ་འདུ་བ་སྟེ། རྒྱུ་སྔོན་དུ་མ སོང་བར་འབྲས་བུ་མི་
འབྱུང་ངོ༌། །ལྷ་འདྲ་ནི་འཆི་ལྟས་ཀྱིས་ཕོག་པའོ། །མིའི་གྲུ་ཞེས་པས། ཐར་པའི་ཐབས་ལ་
བརྩོན་པར་བསྐུལ་བའོ། །
གསུམ་པ་སྦྱོར་བས་སྒྲུབ་པ་ནི། གྲུ་འདི་ཞེས་ཏེ་ལེ་ལོ་སྤ་ ་བར་གདམས་པའོ། །
གསུམ་པ་བྱ་བ་ངན་པ་ལ་དགའ་བའི་ལེ་ལོ་སྤང་བ་ནི། ཆོས་ལ་མི་སྤྲོ བར་མི་རིགས་པ་དང༌།
ཆོས་མིན་པ་ལ་སྤྲོ་བར་མི་རིགས་པ་གཉིས། དགའ་བ་ཞེས་ཕྱེད་སྔ་༔ ་སྟེ། འདིར་ཆོས་ལས་
བྱུང་པའི་བདེ་བ་ཉིད་མཆོག་གོ །གསུམ་པ་བརྩོན་འགྲུས་སྤེལ་བ་༩ ་གཉིས་ལས། མདོར་
བསྟན་ནི། སྐྱིད་ལུག་མེད་ཅེས་ཏེ་སེམས་མ་ཞུམ་པས། སྦྱོར་བ་དང ང་ཚོགས་བཞི་བསྐྱེད།
དངོས་གཞི་དགག་སྒྲུབ་ལྷུར་བླང་། རྗེས་སྒོ་གསུམ་དབང་དུ་བྱ་སྟེ། །དཔེར་ན་འཇིག་རྟེན་ན་
རྒྱལ་པོས་ཕ་རོལ་ལ་དམག་བྱེད་མཁས་པ་ལྟར་རོ། །ཕྱེད་ཕྱི་མ་བས་ ་གཏན་ལེའུ་ཡི་བརྗོད་
བྱ་ ཡིན་ཀྱང༌། འདིར་འབྱུང་བ་ནི། བརྩོན་འགྲུས་ཀྱིས་སེམས་བརྟུའ བའི་འབྲས་བུ་བསྟན་
པའི་ཕྱིར་དང་། རྒྱུ་དཔུང་ཚོགས་བཞི་ལས་འབྲས་བུ་བདག་གཞན་མཉམ་པ་དང་བརྗེ་བ་
འབྱུང་བས་སོ། །
རྒྱས་བཤད་ལ་བཞི་ལས། སྒྱིད་ལུག་སྤང་པ་ལའང་གཉིས་འ ས། རྒྱུ་ནུས་པ་མེད་པ་
ལ་ སྐྱིད་ལུག་སྤང་བ་ནི། བདག་གིས་ཞེས་བློ་ཀ་གསུམ་སྟེ། དཀོན་ང རྩེགས་རྨི་ལམ་བསྟན་
པའི་མདོ་ལས། གང་ཟག་ཇི་ཙམ་ཡོན་ཏན་ཆུང་བས་ཀྱང་། །ལྷག་པ འི་བསམ་པ་བསྐྱེད་ན་
བྱང་ཆུབ་ཐོབ། །ཅེས་དང༌། རྒྱུད་བླ་མ་ལས། རྫོགས་སངས་སྐུ་ནི་འཕྲོ ཕྱིར་དང་། །དེ་བཞིན་
-3 2
] -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ཉིད་དབྱེར་མེད་ཕྱིར་དང༌། །རིགས་ཡོད་ཕྱིར་ན་ལུས་ཅན་ཀུན། །རྟག་ཏུ་སངས་རྒྱས་སྙིང་པོ་
ཅན། །ཅེས་དང་། མདོ་སྡེ་རྒྱན་ལས། གང་ཕྱིར་སེམས་ཅན་མིར་གྱུར་པ། །ཅེས་སོགས་ཀྱི་བློ་
ཀ་གཅིག་དང༌། སྔོན་ཤིང་ལོ་ལ་བརྟེན་པའི་སྲིན་བུ་བདུན་རླུང་གིས་འདས་ནས། རྒྱ་མཚོའི་
ནང་ན་རྣམ་པར་སྣང་མཛད་ཀྱི་སྐུ་ཆེན་པོ་ཡོད་པ་ལ་བསྐོར་བ་བྱས་པས། རིགས་ངན་གྱི་བུ་མོ་
བདུན་དུ་སྐྱེས་ཤིང༌། རང་གི་རིགས་དང་ལོངས་སྤྱོད་ལ་སྐྱོ་བཞིན། རྩ་ཤིང་བཏུས་ཤིང་བསོད་
ནམས་བསགས་པས། རྒྱལ་པོ་ཀྲི་ཀྲིའི་སྲས་མོར་གྱུར་ནས། སངས་རྒྱས་འོད་སྲུང་མཉེས་པར་
བྱས་ཏེ། ཕྱིས་འཚང་རྒྱ་བར་ལུང་བསྟན་པའམ། ཁྱིས་ཕག་འདས་ནས་མཆོད་རྟེན་ལ་བསྐོར་
བས་ཐར་པའི་ས་བོན་དུ་གྱུར་པ་ལ་སོགས་པའོ། །རིགས་པའང་སེམས་ཅན་ཙམ་ལ་སངས་
རྒྱས་རུང་གིས་ཁྱབ་སྟེ། གཅིག་དང་དུ་བྲལ་གྱི་སེམས་ཡིན་པའི་ཕྱིར། བྱང་ཆུབ་སེམས་དཔའ་
འགའ་ཞིག་བཞིན་ནོ། །གཉིས་པ་རྐྱེན་སྒྲུབ་དཀའ་བས། སྐྱིད་ལུག་པའི་གཉེན་པོ་ཡིད་ལ་བྱ་
བ་ལ་གཉིས་ལས། དུཁ་དོན་ཆེ་བའི་ཕྱིར། བྱ་དཀའ་བས་འཇིགས་པ་སྤང་པ་ལ་བཞི་ལས།
མི་བཟོད་པའི་རྒྱུ་ནི་འོན་ཏེ་ཞེས་ཏེ། བསྐལ་པ་དུ་མར་དཀའ་སྤྱད་དགོས་ནའོ། །གཉིས་པ་ལྕི་
ཡང་གི་རང་བཞིན་བརྟག་པ་ནི། ལྕི་དང་ཞེས་རྐང་པ་དྲུག་སྟེ། དོན་ཡོད་པའི་དུསྡཁ་སྤང་བའོ། །
གསུམ་པ་དཔེ་དོན་གྱི་དངོས་པོ་དགོད་པ་ནི། བདག་གིས་ཞེས་བློ་ཀ་གསུམ་སྟེ། བྱང་ཆུབ་
སྒྲུབ་པའི་དུ༔ཁ་ཆོས་ཅན། ཚོད་ཡོད་ཅིང་བཟོད་པར་བྱ་བ་ཡིན་ཏེ། དོན་ཆེ་བའི་ཕྱིར། ཁྱབ་པ་
དཔེའི་སྟེང་དུ་སྒྲུབ་པ་ནི། སྨན་དཔྱད་ལ་སྦྱང་བའོ། །བཞི་པ་ལམ་གོམས་པའི་ཚུལ་གྱིས་སྦྱང་
བ་ནི། ཚོད་མ་ཞེས་གཉིས་ཏེ། སྔ་མ་དཀའ་བའི་ཚེ་མི་གཏོང་བ་དང་ཕྱི་མ་གཏོང་བའི་ཚེ་མི་
དཀའ་བའོ། །
གཉིས་པ་བདེ་བ་ཉིད་ཡིད་ལ་བྱ་བ་ལ་གསུམ་ལས། བྱེད་པ་ཁྱད་འཕགས་ལ་
བསྔགས་པ་ནི། སྡིག་པ་སྤངས་ཞེས་པ། ལུས་ལ་དུཁ་དང་། སེམས་ལ་མི་དགའ་བ་མེད་དེ།
བ 3
2 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དེ་གཉིས་ཀྱི་རྒྱུ་སྤངས་པས་སོ། །བདེ་བའི་གཞིར་གྲུབ་པ། བསོད་ནམས་ཞེས་ཤོ་ཀ་གཉིས་ཏེ།
མཁས་པ་ནི། ཆོས་ཐམས་ཅད་སྒྱུ་མ་ལྟ་བུར་རྟོགས་པ་དང༌། སྙིང་རྗེ ཆེན་པོས་བྱང་སེམས་
འཁོར་བར་མི་སྐྱོ་བའོ། །སྒྱིད་ལུག་སྤང་བ་ནི། དེ་བས་ཞེས་ཤློ་ཀ་གཅི ཀ་སྟེ། དར་ལ་བབ་པ་
དག་རྟ་བཟང་པོ་ཞོན་ནས་དགའ་སྟོན་ལ་འཇུག་པ་བཞིན་ནོ། །
གཉིས་པ་དཔུང་ཚོགས་བསྐྱེད་ པ་ལ་གཉིས་ལས། མདོ་ སྟན་ནི། སེམས་ཅན་
ཞེས་ཀློ་ཀ་གཉིས་ཏེ། སྔ་མས་ཆེད་དུ་བྱ་བ་དང་། ངོ་བོ་དང་རྒྱུ་བཅ ན་ལ། ངོ་བོ་ནི་མོས།
བརྟན། དགའ། དོར་ བ་ བཞི། གོ་ རིམ་ བཞིན། བསམ་ པ། སྦྱོར་ པ ། འདུན་ པ། ཐབས་
མཁས་སོ། །ཕྱི་མས་འབྲས་བུའི་སྒོ་ནས་ཏེ། སྦྱོར་དངོས་རྗེས་གསུམ་མོ། །རྒྱས་བཤད་ལ་བཞི་
སྟེ༑ མོས་པ་དང༌། བརྟན་པ་དང༌། དགའ་བ་དང༌། དོར་བའི་དཔུང་ ངོ༌། །དང་པོ་ལ་བཞི་
ལས། སྔར་མོས་པ་མ་བྱས་པ་ལ་འགྱོད་པ་བསྐྱེད་པ་ལ་གསུམ་ལས ། ཉེས་པ་དོར་བ་ནི།
བདག་དང་ཞེས་ཤློ་ཀ་གཉིས་ལས། བྱ་དགོས་པས། སྒྲུབ་དཀའ་བ། དེ་ མ་བྱས་པ། མི་བཟོད་
པ་རྣམས་རྐང་པ་གཉིས་གཉིས་སོ། །ཡོན་ཏན་སྒྲུབ་པ་ནི། བདག་དང་ ཉེས་ཏེ་སྒྲུབ་དགོས་པ།
དཀའ་བ། བྱེད་པ་ཆུང་བ། དེ་ལ་མི་བཟོད་པ་རྣམས། རྐང་པ་གཉིས་བ ཉིས་ཏེ། མཚར་བ་ནི་
བསྟིང་ཚིག་གོ །དེ་ལ་དོན་དུ་གཉེར་བྱ་སངས་རྒྱས་ཀྱི་ཡོན་ཏན་རེ་རེ་ པའང་། བསྐལ་པ་རྒྱ་
མཚོར་འབད་དགོས་པ་ནི། བློ་གྲོས་མི་ཟད་པའི་མདོ་ལས། ཞིང་བཅུའི་ ཉན་རང་གི་དགེ་བས།
ཐུབ་པའི་བ་སྤུ་གཅིག་འགྲུབ་ལ། དེ་བརྒྱ་འགྱུར་གྱིས་དཔེ་བྱད་གཅིག །དེ་སྟོང་འགྱུར་གྱིས་
མཚན་ སུམ་ ཅུའི་ ཡ་ གཅིག །དེ་ ཁྲི་ འགྱུར་ གྱིས་ མཛོད་སྤུ། དེ་འབུ༔ ་ འགྱུར་ གྱིས་ གཙུག་
ཏོར་འགྲུབ་པ་སྐུའི་ཡོན་ཏན་དང་། དེ་བྱེ་བ་འགྱུར་གྱིས་གསུང་ཆོས་ ཀྱི་དུང་འགྲུབ་ལ། དེ་
བཞིས་གསུང་དབྱངས་ཡན་ལག་དྲུག་ཅུའི་ཡན་ལག་རེ་རེ་དང་། ཐུགས་ཀྱི་ཡོན་ཏན་གནས་
དང༌ གནས་ མིན་མཁྱེན་ པ་ལྟ་བུའོ། །བྱས་པའི་རྣམ་གྲངས་ལ་བརྟ་ ་ པ་ནི། བདག་ གིས་
-3 22 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ཞེས་བློ་ཀ་གཉིས་ཏེ། སངས་རྒྱས་དེའི་སྲས་བསྟན་པ་སྟེ། ཡོན་ཏན་གྱི་ཞིང་གསུམ་རྩ་བ་རེ་རེ་
དང༌ ། དབུལ་ པོ་ དང༌ ། འཇིགས་ པ། ཉམས་ ཐག་ པ་ སྟེ། སྡུག་བསྔལ་ བའི་ ཞིང་ གསུམ།
དབུལ་པོའི་ཞེས་རྩ་བ་རེ་རེ་སྟེ། བཀུར་སྟི། སེམས་བསྐྱེད། སྒྲུབ་པའི་བྱ་བ་མ་བྱས་ཤིང༌། ཕྱི་
མ་གསུམ་ལ་ཟང་ཟིང་དང༌། མི་འཇིགས་པ་དང་། བྱམས་པས་བྱ་བ་མ་བྱས་པའོ། །གཉིས་པ་
མོས་པ་བསྐྱེད་པར་རིགས་པ་ནི། བདག་ནི་ཞེས་ཤློ་ཀ་གཅིག་གོ ། །
གསུམ་པ་ཇི་ལྟར་བསྐྱེད་པའི་ཐབས་ལ་བཞི་ལས། ལས་འབྲས་སྤྱིར་བསམ་པ་
ནི༑ དགེ་བའི་ཞེས་བློ་ཀ་གཅིག་སྟེ། གསུངས་པ་ནི། ཆོས་བཅུ་པའི་མདོ་ལས། དད་པ་ཐེག་
པ་མཆོག་ཡིན་ཏེ། །དེས་ནི་འདྲེན་རྣམས་ངེས་པར་འབྱུང་། །དད་པ་མེད་པའི་མི་རྣམས་ལ། །
དཀར་པོའི་ཆོས་རྣམས་མི་འབྱུང་སྟེ། །ས་བོན་མེ་ཡིས་ཚིག་པ་ལས། །མྱུ་གུ་སྔོན་པོ་ཇི་བཞིན་
ནོ༑ ༑ཞེས་པ་དང་། སངས་རྒྱས་ཕལ་པོ་ཆེའི་ལེའུ་བཅུ་བདུན་པ་ལས་ཀྱང་། དད་པ་སྔོན་འགྲོ་
མ་ལྟར་སྐྱེད་བྱེད་ཅིང༌། །དད་པ་ཐར་པ་བདེ་བའི་མཆོག་ཀྱང་སྟེར། །ནེམ་ནུར་རྣམས་སེལ་
ནད་ལས་རབ་ཏུ་སྒྲོལ། །དད་པ་བདེ་བའི་གྲོང་དུ་ཕྱིན་པར་བྱེད། །དད་པ་ཡེ་ཤེས་གསལ་བ་
རྙོག་པ་མེད། །ང་རྒྱལ་སྤངས་ཤིང་སྲི་ཞུའི་རྩ་བ་ཡིན། །ཅེས་གསུངས་སོ། །འདྲེས་མའི་ལས་
འབྲས་ནི། དུཁ་ཞེས་ཀློ་ཀ་གསུམ་མོ། །གཅིག་ཏུ་དཀར་བའི་ལས་འབྲས་ནི། རྒྱ་ཆེ་ཞེས་ཏེ།
སྐྱེ་གནས་ཀྱི་ཁྱད་པར། ཉེར་རྟོན། སྐྱེ་ཚུལ། ལུས་ཀྱི་ཁྱད་པར་སྟེ། བཞི་རྐང་པ་རེ་རེའོ། །
གཅིག་ཏུ་གནག་པའི་ལས་འབྲས་ནི། གཤིན་རྗེའི་ཞེས་ཏེ། ལུས་ཀྱི་ཁྱད་པར་ནང་དང་། ཕྱིའི་
ལོངས་སྤྱོད་ཀྱི་ཁྱད་པར་གཉིས་དང་། གནས་ཀྱི་ཁྱད་པར་རྐང་པ་རེ་རེའོ། །དེ་བས་ཞེས་པས་
མཇུག་བསྡུ་བའོ། ། །
བརྟན་པའི་དཔུང་ལ་གཉིས་ལས། རྩོམ་པ་བརྟན་པ་ལ་གསུམ་གྱི། མི་ལྡོག་པའི་
ཐབས་ནི། རྡོ་རྗེ་རྒྱལ་མཚན་ཅེས་ཏེ། དེའི་བསྔོ་བ་དྲུག་པ་སྟེ། ཕལ་པོ་ཆེ་ལས། དཔེར་ན་ལྷའི་
- 3 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུ་ཉི་མ་འཆར་བ་ནི་དབུས་ལོང་དང་། རི་མི་མཉམ་པ་ལ་སོགས་པའི་ ཉེས་པས་མི་ལྡོག་པར།
འོས་སུ་གྱུར་པའི་ཡུལ་རྣམས་སྣང་བར་བྱེད་པ་ལྟར། བྱང་སེམས་བ ཞན་གྱི་དོན་དུ་འཆར་
བའང་། སེམས་ཅན་གྱི་ཉེས་པ་སྣ་ཚོགས་ཀྱིས་མི་ལྡོག་པར། འོས་ སུ་གྱུར་པའི་གདུལ་བྱ་
རྣམས་སྨིན་ པ་ དང༌ གྲོལ་བར་ བྱེད་དོ། །ཞེས་སོ། །བརྩམ་པའི་ཐབ བ ནི། དང༌ པོ་ཞེས་བློ་
ཀ་གཅིག་གོ །དེ་ལྟར་མ་བྱས་པའི་ཉེས་པ་ནི། སྐྱེ་བ་ཞེས་ཤློ་ཀ་གཅིག་སྟེ། མི་འདོད་པ་འབྱུང་
བ་ཕྱེད་སྔ་མ་ལ། རྒྱུ་མཐུན་རྐང་པ་དང་པོ་དང༌། སྐྱེས་བུ་བྱེད་པ་དང༌། རྣམ་སྨིན་གྱི་འབྲས་བུ་
སྡིག་ དང་དུsཁའོ། །འདོད་པ་མི་འབྱུང་བ་ཕྱེད་ཕྱི་མ་སྟེ། དམན་པ་དང་། མི་འགྲུབ་པའོ། །
ཞུགས་པ་བརྟན་པ་ལ་གཉིས་ལས། མདོར་བསྟན་ནི། ལས་དང༌། ཞེ ཏེ། གཉེན་པོ་བསྟེན་
པ༑ སྤང་བྱ་སྤོང་བ། དེ་གཉིས་ནུས་པར་གཟེངས་བསྟོད་པ་སྟེ། གསུ ་མོ། རྒྱས་བཤད་ལ་
གསུམ་ལས། དང་པོ་ལས་ཀྱི་ང་རྒྱལ་ལ་བསྟན་བཤད་བསྡུ་བ་ག མ། བདག་ཉིད་ཅེས་
པ་ནས་རྐང་པ་གཉིས་དང༌། དྲུག་དང་གཉིས་སོ། །གཉིས་པ་ནུས་པའི་ ་རྒྱལ་ལ་གཉིས་ལས་
བསྟེན་པར་རིགས་པ་ལའང་ལྔ་སྟེ། ང་རྒྱལ་མེད་པའི་ཉེས་པ་དཔེ་ཡིན ་བསྟན་པ་དང་། ཉེས་
པ་དེ་འབྱུང་བའི་རྒྱུ་དང༌། ང་རྒྱལ་དེའི་ཆེ་བ་དང་། དེ་བསྟེན་པར་འབང པ་དང་། མ་འབད་ན་
དམ་བཅའ་ཉམས་པ་རྣམས་དང་པོ་ལ་རྐང་པ་བཞི་དང༌། འོག་མ་རྣ པས་ལ་རྐང་པ་གཉིས་
གཉིས་ཀྱིས་བསྟན་ནོ། །གཉིས་པ་བསྟེན་པའི་ཐབས་ལ་གསུམ་ལས། གཉེན་པོའི་ང་རྒྱལ་གྱི་
རང་བཞིན་ནི་བདག་ཅེས་བློ་ཀ་གཅིག་གོ །གཉིས་པ་ཉོན་མོངས་ཀྱི་རྒྱལ་ལ། ང་རྒྱལ་གྱི་
དོན་མེད་པ་ནི། འགྲོ་གང་ཞེས་བློ་ཀ་གསུམ་སྟེ། རྐང་པ་དང་པོ་དང་། བ ཉེས་པ་ཆོས་ཅན་དང་།
བསྒྲུབ་བྱ། བཞི་པ་ གཏན་ཚིགས། གསུམ་པ་བཟློག་ཁྱབ་བོ། །སྤང བྱའི་ང་རྒྱལ་གྱི་ཉེས་
དམིགས་ནི་རྐང་པ་དྲུག་གིས་བསྟན་དེ། ཡུལ་འཁོར་སྐྱོང་གིས་ཞུས་པ༦ ་མདོ་ལས། རྨོངས་པ་
དེ་དག་ང་རྒྱལ་དབང་གིས་ན། །ངན་སོང་དང་ནི་མི་ཁོམ་སྐྱེ་བ་དང༌། ། དབུལ་དང་དམན་པའི་
-3
2 :4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
རིགས་སུ་སྐྱེ་བ་དང༌། །དམུས་ལོང་མདོག་ངན་མཐུ་ཆུང་ཉིད་དུ་འགྱུར། །ཞེས་སོ། །ཧ་ཅང་
ཐལ་བ་ནི་རྐང་པ་ལྷག་མ་གསུམ་མོ། །གསུམ་པ་གཉེན་པོའི་ང་རྒྱལ་གྱིས་སྤྲོ་བ་བསྐྱེད་པ་ནི།
གང་ཞིག་ཅེས་ཏེ། གཉེན་པོའི་ང་རྒྱལ་ཅན་དེ་ནི། སྤང་བྱའི་དགྲ་ལས་རྒྱལ་བའི་དཔའ་བོ་ཡིན་
ཞིང་། གཞན་དོན་དུ་འབྲས་བུ་ཐོབ་པའོ། །
ཉོན་མོངས་ཀྱི་ང་རྒྱལ་ལ་གསུམ་སྟེ། དེ་ཉེ་ན། གཉེན་པོ་སྟོབས་བསྐྱེད་པ་དང༌།
ཉོན་མོངས་པས་མ་གོས་པ་ཉིད་ལྷུར་བྱ་བ་དང་། དེ་ཉིད་བཤད་པ་རྣམས། རྐང་པ་བཞི་དང་།
བརྒྱད་དང་གཉིས་ཀྱིས་བསྟན་ཏོ། །འདི་ལ་རྐང་པ་ཕྱི་མ་འདི་གཉིས། རྩོམ་པ་པོའི་གཞུང་མ་
ཡིན་ཅེས་ཟེར་མོད། དོན་འགལ་བ་མི་སྣང་ངོ༌། །དོན་འགལ་བ། ཁོ་བོ་ནི། བདག་ནི་ཞེས་ཕྱོགས་
ཀ་འདི་བག་ཡོད་ལེའུར་བསྟན་པས། དེའི་དོན་ཙམ་གཅིག་འདིར་སྦྱར་ཏེ། ཚིག་ནི་ལྷག་པར་
སྣང་སེམས་སོ། །འགྲེལ་ཆེན་ལས་ཀྱང་རྐང་པ་ཕྱི་མ་དྲུག་མི་གསལ་ལོ། །དགའ་བའི་དཔུང་
ལ་གསུམ་ལས། ལས་ཀྱི་ངོ་བོ་ལ་དགའ་བ་ནི། རྩེད་མོ་ཅེས་བློ་ཀ་གཉིས་དང༌། དེས་མི་
ངོམས་པར་བྱ་བ་དང༌། འཇུག་ཚུལ་ནི་བློ་ཀ་རེ་རེའོ། །དོར་བའི་དཔུང་ལ་རེ་ཤིག་པ་དང༌།
གཏན་དུ་བ་སྟེ་རྐང་པ་གཉིས་གཉིས་སོ། །གསུམ་པ་ལྷུར་བླངས་པ་ལའང་གསུམ་ལས།
གཉེན་པོ་ལྷུར་བླང་ལ་བག་ཡོད་ནི། འཐབ་རྙིང་ཅེས་ཤློ་ཀ་གཅིག་སྟེ། རང་གི་ཟོན་དང་
། ཕར་
གཞོམ་པ་སྟེ། བསྒྲིམ་པ་ཆ་གཉིས་བཞིན་ནོ། །དྲན་པ་དང་ཤེས་བཞིན་ནི། གཡུལ་དུ་ཞེས་བློ་
ཀ་གཅིག་གོ །གཉིས་པ་ཉེས་པ་སྤང་ཚུལ་ལྷུར་བླང་པ་ལ་གཉིས་ལས། མི་དགེ་བའི་སྐབས་མི་
དབྱེ་བ་ནི། ཇི་ལྟར་ཞེས་ཀློ་ཀ་གཉིས་ཏེ། མདའ་དུག་ཅན་གྱིས་ཕོག་པ་ལྟར། ཉོན་མོངས་
འབྱུང་ཚུལ་དང༌། ཡུངས་མར་ཞེས་པས། གཉེན་པོ་ལ་བསྒྲིམ་པའི་དཔེའོ། །གཉིས་པ་བྱུང་པ་
བཟློག་པ་ནི། དེ་བས་ཞེས་བློ་ཀ་གཉིས་ཏེ། སྔ་མ་སྦྱོར་བ་དང༌། ཕྱི་མ་བསམ་པའོ། །གསུམ་
པ་རྗེས་སུ་མཐུན་པའི་བྱ་བ་སྒྲུབ་པ་ནི། ཇི་ལྟར་ཞེས་ཤློ་ཀ་གཅིག་སྟེ། ཉེས་སྤྱོད་ཀྱི་གཉེན་པོར་
3 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤེས་ གཉེན་བསྟེན་པ་དང༌། ཐོས་བསམ་སྒོམ་གསུམ་གྱི་ཤེས་ར བ་སྦྱང་པའོ། །བཞི་པ་
བདག་ཉིད་དབང་དུ་བྱ་བ་ནི། ཅི་ནས་ཞེས་ཤློ་ཀ་གཅིག་སྟེ། བག་ཡོང ཀྱི་རྟེན་དྲན་པ་ནི་ལེའུ་
བཞི་པར་བསྟན་པ་ལྟར་དང༌། ཡུངས་མར་ཞེས་པའི་བློ་ཀ་གཅིག་༢ ར་ཏེ། དེས་སྒོ་གསུམ་
ལས་སུ་རུང་བར་བྱའོ། །ཇི་ལྟར་ཞེས་པས། གསུམ་པ་མཇུག་རྗེས་ཐ；གདམས་པའོ། །ལེའུ་
བདུན་པའོ།། །།
༈ བསམ་གཏན་ལེའུ་ལ་གསུམ་ལས། མཚམས་སྦྱར་བ་ ། དེ་ལྟར་ཞེས་རྐང་པ་
དྲུག་སྟེ། བརྩོན་འགྲུས་ཀྱིས་ཞི་གནས་དང༌། ལྷག་མཐོང་གི་རྒྱུ་ཚོག ས་བསྒྲུབས་ནས་སོ། །
གཅན་གཟན་གྱི་མཆེ་བའི་ཕྲག་ན་གནས་པའི་སྲོག་ཆགས་དེ་རྨ་བྱུང་པ པ་མི་ཐོགས་པ་བཞིན་
དུ༔ ཉོན་མོངས་ཀྱིས་ཉེས་པའི་རྨ་འབྱིན་ཅིང་དེ་ལས་དུ༔ཁ་ཐམས་ ཅད་འབྱུང་ལ། དེའི་རྒྱུ་
བཟློག་པས་སོ། །ཡུམ་ལས། སེམས་གཡེངས་པ་ལས། འཇིག་རྟེན པའི་བསམ་གཏན་སྐྱེ་
བའང་དཀོན་ན། བླ་ན་མེད་པའི་བྱང་ཆུབ་ལྟ་ཅི་སྨོས་ཞེས་སོ། །དོན་ ངོས་ལ་གསུམ་སྟེ། ཞི་
གནས་ཀྱི་དམིགས་པ་ཡིད་ལ་བྱ་བའོ། །དང་པོ་ལ་གསུམ་ལས།：།དོར་བསྟན་པ་ལའང་
གསུམ་གྱི་དང་པོ། འཇིག་རྟེན་དང་རྣམ་རྟོག་དོར་བར། དེ་བས་ཞེན ཏེ་ལུས་སེམས་དབེན་
པའི་སྐབས་སུ་རྐང་པ་རེ་རེའོ། །དེ་གཉིས་མི་སྤང་བའི་རྒྱུ་བཤད་པ་ཊི ། རྐང་པ་གཉིས་དང་།
ཟུང་འཇུག་གིས་ཉོན་མོངས་པ་སྤོང་བ་ནི། དེ་བས་ཞེས་རྐང་པ་གཉིས་ཀྱིས་སྤྱིར་བསྟན་ནས་
ཞི་གནས་ཞེས་གློ་ཀ་ལ། སྤྱི་དོན་གཞུང་དོན་ནོ། །དང་པོ་ལ་གསུམ་རྡོ ། ཞི་གནས་དང་ལྷག་
མཐོང་ངོས་གཟུང་བ་དང༌། ལྷག་མཐོང་གིས་ཉོན་མོངས་པ་འཇོམ ་ ཚུལ་དང༌། དེ་ལ་ཞི་
གནས་གྲོགས་སུ་དགོས་པའི་ཚུལ་ལོ། །དང་པོ་ལ་ཞི་གནས་ནི་སེམའ ་རྩེ་གཅིག་པར་རང་གི་
ཆོས་ཉིད་ལ་གནས་པ་ཡིན་ལ། ལྷག་མཐོང་ནི་སེམས་རྩེ་གཅིག་པས ཡང་དག་པའི་དོན་རྣམ་
པར་འབྱེད་པ་ཡིན་ཏེ། མདོ་སྡེ་རྒྱན་ལས། ཡང་དག་གནས་པ་ལ་ང རྟེན་ནས། །སེམས་ལ་
KA
.3 2 G -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༣་
སེམས་ནི་འཇོག་ཕྱིར་དང༌། །ཆོས་རབ་རྣམ་པར་འབྱེད་པའི་ཕྱིར་། །བརྟན་པའི་ཞི་གནས་
ལྷག་ མཐོང་ ཡིན། །ཅེས་སོ། །ཡང་ན། གཟུང་ ཡུལ་ རྩེ་ གཅིག་ པ་ དང༌ ། ཞེན་ ཡུལ་ ལ་ སྒྲོ་
འདོགས་སེལ་བའོ། །གཉིས་པ་ནི་ལྷག་མཐོང་དེ་ཡང་། མཐོང་ལམ་དང༌། སྒོམ་ལམ་ཟག་
མེད་ཀྱི་ཤེས་རབ་ཡིན་པས། དེ་སྐྱེས་པ་ན། ཁམས་གསུམ་དུ་ཀུན་ཏུ་སྦྱོར་བ་ནི་ཉོན་མོངས་པ་
ཀུན་བརྟགས་དང༌། ལྷན་ཅིག་སྐྱེས་པ་རྣམས་སྤོང་བས་སམ། ཆོས་མཆོག་གི་ཡེ་ཤེས་ལ་
སོགས་པ། རྒྱུ་སྔ་མ་སྔ་མས་ཉོན་མོངས་ཕྱི་མར་མཚམས་སྦྱོར་བའི་ནུས་པ་འཇོམས་པས་སོ། །
གསུམ་པ་དེ་ལ་ཞི་གནས་དགོས་པ་ནི། དེ་ལ་བསམ་གཏན་ས་དྲུག་གི་ཏིང་ངེ་
འཛིན་རྒྱུར་དགོས་ཏེ། བསམ་གཏན་དང་པོ་ནི་ཉེར་བསྡོགས། དངོས་གཞི་ཙམ་པོ། དངོས་
གཞི་ཁྱད་པར་ཅན། བསམ་གཏན་གཉིས་པ། གསུམ་པ། བཞི་པའི་དངོས་གཞི་གསུམ་སྟེ་
དྲུག་གོ །ཡང་ན་ལྷག་མཐོང་ནི་ཐོས་བསམ་གྱིས་བདག་མེད་རྟོགས་པའི་ཤེས་རབ་ཡིན་ལ།
དེས་བདག་དང་བདག་གིར་འཛིན་པ་ལས་གྱུར་པའི་ཉོན་མོངས་མངོན་དུ་རྒྱུ་མགོ་ནོན་པའི་
ཚུལ་གྱིས་སྤོང་སྟེ། དེ་ལ་རྟོགས་པའི་དོན་དེ་རྩེ་གཅིག་ཏུ་གོམས་པའི་ཞི་གནས་གྲོགས་སུ་
དགོས་ཏེ། བཤེས་སྤྲིང་ལས། བསམ་གཏན་མེད་པར་ཤེས་རབ་ཡོད་མིན་ཏེ། །ཤེས་རབ་མེད་
པར་ཡང་ནི་བསམ་གཏན་མེད། །གང་ལ་དེ་གཉིས་ཡོད་པས་སྲིད་པ་ཡི། །རྒྱ་མཚོ་གནག་རྗེས་
ལྟ་བུར་འཚལ་བར་བགྱིད། །ཅེས་སོ། །ངག་དོན་དྲིལ་ན། ཆོས་གཉིས་ལ་སྲེད་པས་ལོ་ཀ་མི་
སྤོང་ལ། དེ་མ་སྤངས་པས་། ཞི་གནས་མི་འགྲུབ་ཅིང་། དེ་མ་གྲུབ་ན་ལྷག་མཐོང་མི་སྐྱེ་ལ། དེ་
མེད་ན་ཉོན་མོངས་མི་སྤོང་བས། མཐར་དེ་སྤོང་བར་འདོད་པས་དང་པོར་འཇིག་རྟེན་དང་རྣམ་
རྟོག་སྤོང་དགོས་པའོ། །གཞུང་དོན་ནི་གསལ་ལོ། །
རྒྱས་བཤད་ལ་གཉིས་ལས། འཇིག་རྟེན་སྤང་བ་ལའང་གསུམ་ཏེ། སེམས་ཅན་
ལ་མ་ཆགས་པ་སྒྲུབ་པ་དང༌། རྙེད་སོགས་ལ་མ་ཆགས་པ་སྒྲུབ་པ་དང་། ཞེན་ཡུལ་གཞན་སྤང་
.3
2 ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའོ། །དང་པོ་ལ་གཉིས་ཀྱི་ཡུལ་ཅན་ཆགས་པའི་ཉེས་པ་ལ་ལྔ་སྟེ། འདོད་པ་དང་མི་འཕྲད་པ་
དང༌། མ་མཐོང་ན་གདུང་བ་སྐྱེ་བ་དང༌། ཆོག་མི་ཤེས་པ་དང་། ཐར་ང་ ལ་སྒྲིབ་པ་དང་
། དལ་
འབྱོར་ཆུད་གསོན་པ་རྣམས། མི་རྟག་ཅེས་པ་ནས་རྐང་པ་བཞི་དང་། ： །ཉིས་དང་གཉིས་དང་།
བཞི་དང༌། གཉིས་ ཀྱིས་ བསྟན་ཏོ། །ཆགས་བྱ་ཡུལ་གྱི་ཉེས་པ་ལ་ བདུན་ལས། དོན་ཆེན་
འཇིག་པ་ནི་རྐང་པ་གཉིས་ཏེ། དགེ་བའི་འབྲས་བུ་གཞན་དུ་མི་འགྱུར་བས། གཡུ་དྲུང་ཆོས་ཏེ་
བྱང་ཆུབ་གསུམ་མོ། །དོན་ལྷག་མ་དྲུག་ལ། བྱིས་དང་ཞེས་ནས་བློ་ཀ་ རྒྱད་ཀྱིས་གསལ་ཞིང་།
བྱིས་པ་ནི། འཇིག་རྟེན་དང༌། བསྟན་འཆོས་དང༌། མདོ་ལས་གྲགས་་ ་དང་གསུམ་སྟེ། རིམ་
པ་བཞིན། རྒན་པ། འཕགས་པ། མཁས་པའི་ཟླས་དྲངས་པའི། ཆུང་ང ། སོ་སོའི་སྐྱེ་བོ། བླང་
དོར་མི་ཤེས་པ་སྟེ། འདིར་ཕྱི་མའོ། །དེ་དག་དང་མི་འགྲོགས་པ་མཆོག་ སྟེ། སྐྱེས་རབས་ལས།
བྱིས་པ་རྣམས་ནི་ནམ་ཡང་མི་ཐོས་ཅིང་། །མཐོང་པར་མི་འགྱུར་ནམ ཡང་མི་སྨྲ་དང་། །བྱིས་
དང་འགྲོགས་པའི་སྐྱེ་བའི་དུག་ཁ་གང༌། །མི་མྱོང་གང་ཡིན་མཆོག་དེ་ཁྱེ་ ་ལ་སློང་། །ཞེས་སོ། །
ཡུལ་རྐྱེན་གྱིས་མི་གནོད་པར་བྱ་བ་ནི། བུང་པའི་དཔེ་ཡིས་སོ། །གཉིས་པ་རྙེད་སོགས་ལ་མ་
ཆགས་པར་སྒྲུབ་པ་ལ་གཉིས་ལས། ཡུལ་ཅན་གྱི་ཉེས་པ་ལ། དྲེགས པ་དང༌། ཆགས་པའི་
ཉེས་པ་ནི། རྐང་པ་བཞི་དང་དྲུག་གོ །གཉིས་པ་ཡུལ་གྱི་ཉེས་པ་ལ་ ང་གཉིས་ཏེ། གཡོ་བ་
མེད་པ་དང༌། ཕན་གནོད་མེད་པ། འདི་དག་ཅེས་རྐང་པ་དྲུག་དང་༴ ཞིའོ། །གསུམ་པ་ཞེན་
ཡུལ་སྤང་བ་ལ་ལྔ་ལས། མི་ནུས་པའི་གཞན་དོན་ལ་མ་ཞེན་པ་ལའང་ གསུམ་ནི། སེམས་ཅན་
ཞེས་པ་ནས་བློ་ཀ་རེ་རེས་གསལ་ཏེ། གསུངས་པ་ནི། ཏིང་རྒྱལ་ལས། སོ་སོའི་སྐྱེ་བོ་ལ་ནི་
མཛའ་བ་མེད། །ཆོས་དང་མཐུན་པའི་ཚིག་གིས་སྨྲ་གྱུར་ཀྱང་། ཁྲོ་དང ཞེ་སྡང་ཡིད་མི་ཆེས་པ་
དག །རབ་ཏུ་སྨྲ་སྟེ་འདི་ནི་བྱིས་པའི་ཆོས། །ཞེས་དང་། བྱིས་པ་ཇི་སྲི ་ཡུན་རིང་བསྟེན་བྱས་
ཀྱང་། །དེ་དག་ཕྱི་ཕྱིར་མི་མཛའ་དགྲར་འགྱུར་ཞིང༌། །བྱིས་པའི་རང་ བཞིན་དང་ནི་རྒྱུ་ཤེས་
- 3 2 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ནས། །མཁས་པས་བྱིས་པ་བསྟེན་པར་ཡོང་མི་བྱེད། །འདི་དག་བདག་ལ་ངན་སེམས་ལྡན་
པའོ་ཞེས། །བསྟི་བསྟང་བྱས་ནས་བྱིས་པ་ཡོངས་སུ་སྤོང་ས། །ཞེས་སོ། །འོ་ན། གོང་དུ་། གཙོ་
ཆེར་གཞན་གྱི་དོན་བསམ་བྱ། །ཞེས་པ་སོགས་དང་འགལ་ལོ་ཞེ་ན། གཞན་གྱི་ཉེས་སྤྱོད་ཀྱིས་
རང་མི་ཉམས་པ་དང་། མཐུས་གཞན་མ་དད་པ་སེལ་ནུས་ཤིང་། གཞན་དོན་རྒྱ་ཆེན་པོ་དངོས་
སུ་འགྲུབ་ན། སྦྱོར་བས་མི་སྒྲུབ་ཀྱི། བསམ་པ་ནི་ནམ་དུའང་གཞན་ཆེད་དེ། ཐེག་བསྡུས་ཀྱི་
འགྲེལ་པ་ལས། གཞན་ཕན་ལས་ལ་མཐུ་མེད་ཀྱང་། །དེའི་བསམ་པ་རྟག་ཏུ་བྱ། །གང་ལ་
དེའི་སེམས་ཡོད་པ། །དེ་ནི་དེ་ལ་དོན་གྱིས་ཞུགས། །ཞེས་སོ། །དེ་ནས་མ་ཞེན་པ་གཉིས་ནི།
ནགས་ཞེས་དང༌། ལྷུང་གཟེད་ཅེས་བློ་ཀ་གསུམ་དང་། གཅིག་གོ །ལུས་ལ་མ་ཞེན་པ་ལ་དོན་
ལྔ་ལས་དུར་ཁྲོད་ཅེས་པ་ནས། བློ་ཀ་བརྒྱད་དང་། དོན་བསྡུ་ནི། དེ་བས་ཞེས་བློ་ཀ་གཅིག་གོ །
དོན་གཉིས་པ་རྣམ་རྟོག་དོར་བ་ལ་གཉིས་ལས། མདོར་བསྟན་ནི། བསམ་པ་
ཞེས་བློ་ཀ་གཅིག་སྟེ། གཞན་ནི་ཕྱི་ནང་ལ་འདོད་པའི་རྣམ་རྟོག་དང་། གནོད་སེམས། འཚེ་བ།
གཞན་གྱི་སྐྱོན་ལ་རྟོག་པ། བདག་གཙོ་བོར་བྱེད་པའོ། །དེ་དག་སྤངས་པས། མཉམ་པར་
བཞག་པ་དང་། ཉོན་མོངས་གདུལ་བ་ནི། དངོས་དང་བརྒྱུད་པའི་དགོས་པའོ། །རྒྱས་བཤད་
ལ་གསུམ་ལས། ཚེ་འདི་ཕྱིའི་འབྲས་བུ་ཉེས་པའི་འཇིགས་པ་དང་བཅས་པར་བརྟག་པ་ནི་
འཇིག་རྟེན་ཞེས་བློ་ཀ་གཅིག་སྟེ། བསམ་གཏན་གྱི་བགེགས་ནི་གནོད་སེམས་དང༌། རྣམ་
འཚེའི་རྣམ་རྟོག་ལ་སོགས་ཀྱང་ཡིན་མོད་ཀྱི། འདིར་འདོད་པའི་རྣམ་རྟོག་ཉིད། འབྱུང་ཉེ།
སྤང་དཀའ་ཉེས་པ་ཆེ་བས། དེ་སྤོང་བ་གཙོ་བོར་བསྟན་ཏེ། དྲན་པ་ཉེར་བཞག་ལས། བུད་
མེད་ཕུང་བར་བྱེད་པ་སྟེ། །འཇིག་རྟེན་འདི་དང་ཕ་རོལ་ཏུ། །གལ་ཏེ་བདག་ལ་ཕན་འདོད་ན།།
དེ་བས་བུད་མེད་རྣམ་པར་སྤངས། །ཞེས་དང་། བུ་མོ་ཟླ་མཆོག་གིས་ཞུས་པའི་མདོ་ལས།
འདོད་པའི་ཁོལ་པོ་རྣམས་ནི་གཤེག་ཅིང་བརྩུབ། །མགོ་དང་མིག་དང་རྐང་ལག་བཅད་ཕྱུང་
-3
?
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར། །འདོད་ཆགས་གྱིས་ནི་སེམས་ཅན་དམྱལ་བར་ལྟུང་། །འདོང ཆགས་གྱིས་ནི་སེམས་
ཅན་ཡི་དྭགས་དུད་འགྲོར་འགྲོ། །ཞེས་དང་། མདོ་རྒྱ་ཆེ་རོལ་པ་ལས། འདོད་པའི་སྐྱེན་རྣམས་
མཐའ་ཡས་བདག་གིས་རིག །འཐབ་མོ་འཁོན་བཅས་མྱ་ངན་སྡུག་༧ །སྔལ་རྩ། །འཛིན་བྱེད་
དུག་གི་ལོ་མ་འདྲ་བ་སྟེ། །མེ་དང་འདྲ་ཞིང་རལ་གྲིའི་སོ་དང་འདྲ། ། ཞེས་པའི་དོན་ཤེར་ཕྱིན་
ལས་ཀྱང་འབྱུང་ངོ༌། །
གཉིས་པ་རང་གི་ངོ་བོ་མི་གཙང་བར་བརྟག་པ་ལ་གཉིས་༦ །ས། དུར་ཁྲོད་ཀྱི་ཆོས་
སྦྱར་བ་ལ། དོན་དྲུག་ནི། ཕོ་ཉ་ཞེས་བློ་ཀ་དགུ་དང༌། གསོན་པའི་. ་ས་སྦྱར་བ་ལ་གསུམ་
ལས། མི་གཙང་བར་མངོན་སུམ་གྱུར་པ་ལ་དོན་ལྔ་ནི། ཟས་ནི་ཞེས་ པ་ནས་བློ་ཀ་དགུ་དང་།
རྗེས་སུ་དཔག་པ་ངེས་པ་ལ་དོན་ལྔའང༌། ས་ཕྱོགས་ཞེས་པ་ནས་གློ ཀ་བདུན་དང༌། གཙང་
མའི་མཚན་མ་དགག་པ་ལ་དོན་གསུམ་ནི། ལུས་ལ་ཞེས་ནས་ཤློ་ཀ་དྲུག་གོ །གསུམ་པ་རྒྱུས་
གནོད་པ་མང་བར་བརྟག་པ་ལ་གཉིས་ལས། མདོར་བསྟན་ནི། དེ་ལྟ ར་ཞེས་ཏེ། རྩོལ་བ་དུ་
མས་ཚེ་འདིར་ཤ་ཐང་ཞིང་། ཕྱི་མར་ངན་འགྲོ་བསྐྱེད་པས་སོ། །རྒྱས བཤད་ལ་བདུན་ལས།
འདོད་པ་སྤྱད་པའི་མཐུ་མེད་པ་ནི། བྱིས་པ་ཞེས་ཏེ། གནས་སྐབས་ །སུམ་ལ། རྒྱུ་མ་ཚང་།
སྐབས་མི་རྙེད། ཚེས་གཏུགས་པའོ། །དོན་ལྷག་མ་དྲུག་ནི། འདོད་ལྡ་ཅེས་ནས། བློ་ཀ་བཅུ་
གཅིག་གིས་གསལ་ལོ། །དོན་གསུམ་པ་བསྡུས་ཏེ་གདམས་པ་ནི། དམ་ པ་སོགས་ཞེས་སོ། །
སྤྱི་དོན་གཉིས་པ་དབེན་པའི་ཡོན་ཏན་བསྒོམ་པ་ལ་གསུམ་ པས། ཕུན་སུམ་ཚོགས་
པའི་ཁྱད་པར་ལའང་གསུམ་སྟེ། མདོར་བསྟན་ནི། དེ་ལྟར་ཞེས་དང༌། འགལ་རྐྱེན་མེད་པ།
རྩོད་དང་། ཞེས་པ་དང་། མཐུན་རྐྱེན་ཚང་བ་སྐལ་ལྡན་ཏེ། རྒྱལ་པོ་ལ་ །འ་ཞིག་ལུས་ཙན་དན་
གྱིས་བྱུག་ཅིང་། ཁང་བཟངས་མཆོག་ན། བསིལ་ཡབ་ཀྱིས་གཡོབ་བ ་དང་། རྒྱལ་སྲིད་སྐྱོང་
བའི་བསམ་པས་འཆག་པ་ལྟར། ནགས་ན་གནས་པའི་རྒྱལ་སྲས་ཏེ། ཁང་བཟངས། ལོངས་
-3
3 {j -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
སྤྱོད། བསམ་པའི་ཁྱད་པར་སྟེ་གསུམ་མོ། །བདེ་བའི་ཁྱད་པར་དང༌། རྙེད་དཀའ་བའི་ཁྱད་
པར་ནི། གློ་ཀ་རེ་རེའོ། །
སྤྱི་དོན་གསུམ་པ་ཞི་གནས་ཀྱི་དམིགས་པ་ཡིད་ལ་བྱ་བ་ལ་གསུམ་ལས། མདོར་
བསྟན་ནི། དེ་ལ་ཞེས་བློ་ཀ་གཅིག་སྟེ། འདོད་པའི་རྣམ་རྟོག་ཞི་ནས། འབྲས་བུ་ཉིད་འདོད་
པའི་ སེམས་བསྒོམ་ པའོ། །རྒྱས་བཤད་ལ་གཉིས་ཏེ། བདག་གཞན་མཉམ་པ་དང༌། བརྗེ་
བའོ། །དང་པོ་ལ་གསུམ་ཏེ། མདོར་བསྟན་ནི། བདག་དང་ཞེས་ཏེ། རང་དུཁ་མི་འདོད་ཅིང་
བདེ་བ་འདོད་པ་ལྟར། གཞན་ཡང་ངོ་། །ཉམས་སུ་བླང་བ་རྒྱས་བཤད་ལ་གསུམ་ལས། དུཁ་
ཅན་བདག་ཏུ་བཟུང་ནས། བདག་གཞན་མཉམ་པ་ལའང་གསུམ་སྟེ། བསྟན་པ་དང་། བདེ་
བའང་ཚུལ་དེས་སྦྱར་བ་བློ་ཀ་གཉིས་ཀྱིས་དངོས་དང་ཤུགས་ལའོ། །གཉིས་པ་དུགཁ་སྤང་བྱ་
ཡིན་པར་མཉམ་པ་ལ། སྒྲུབ་པ་དང༌། དེ་རབ་ཏུ་ཕྱེ་སྟེ་བསྒོམ་པ་རྣམས། བདེ་དང་ཞེས་ནས།
རྐང་པ་གཉིས་དང༌། བཞི་དང༌། བརྒྱད་དེ། འདོད་པ་མཚུངས་ཀྱང་། གཞན་གྱི་བདེ་སྡུག་
གིས་རང་ལ་ཕན་གནོད་དུ་མི་འགྱུར་བས་མི་བསྲུང་ངོ་ཞེ་ན། དུགཁོ་བདག་ཏུ་འཛིན་པའི་རྗེས་
སུ་བྱེད་པ་དཔེས་བསྟན་པ་དང༌། བདེ་བའང་ཚུལ་དེས་སྦྱར་བ་བློ་ཀ་གཉིས་ཀྱིས་དངོས་དང་
ཤུགས་ལའོ། །གཉིས་པ་དུ༔ཁ་སྤང་བྱ་ཡིན་པར་མཉམ་པ་ལ་གསུམ་ལས། རྟགས་དགོད་པ་
ནི༑ བདག་གི་ཞེས་བློ་ཀ་གཅིག་སྟེ། གཞན་རྒྱུད་ཀྱི་དུཉཁ་དེ་ཆོས་ཅན། བདག་གིས་བསལ་བྱ་
ཡིན་ཏེ། དུམཁ་ཙམ་ཡིན་པའི་ཕྱིར། བདག་རྒྱུད་ཀྱི་དེ་བཞིན་ནོ། །ཞེས་སྤང་བྱའི་རྟགས་དང་།
གཞན་གྱི་ཕན་བདེ་དེ་ཆོས་ཅན། བདག་གི་བསྒྲུབ་བྱ་ཡིན་དེ། བདེ་བ་ཙམ་ཡིན་པའི་ཕྱིར།།
བདག་རྒྱུད་ཀྱི་བཞིན། ཞེས་པ་བསྒྲུབ་བྱའི་རྟགས་སོ། །ཡང་ན་སེམས་ཅན་ཙམ་ཡིན་པའི་
ཕྱིར། བདག་ལུས་བཞིན་ཞེས་སྦྱར་རོ། །རྟགས་གཉིས་པའི་ཁྱབ་པ་སྒྲུབ་པ་གང་ཚེ་ཞེས་བློ་
ཀ་གཅིག་སྟེ། ཁྱད་པར་གྱི་རྒྱུ་མཚན་མེད་པའོ། །གསུམ་པ་རྟགས་དང་པོའི་ཁྱབ་པ་སྒྲུབ་པ་ལ་
བ 3
3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ཏེ། ཁྱབ་པ་མ་གྲུབ་པར་རྟོག་པར་དགག་པ་དང༌། གྲུབ་པ་འ འཁྲུལ་པ་སྤང་བའོ། །
དང་པོ་ལ་གསུམ་ལས། དུ་ཁ་སྤང་བྱར་མཚུངས་པ་ནི། གང་ཚེ་ཞེས་ཧཱུཾ་ཀ་གཅིག་གོ །གཉིས་
པ་མི་མཚུངས་པའི་རྒྱུ་མཚན་དགག་པ་ལ་བཞི་ལས། གནོད་མི་གནོ། ་ཀྱི་རྒྱུ་མཚན་དགག་པ།
གལ་ཏེ་ཞེས་ཏེ། མི་གནོད་པས་མི་བསྲུང་ན་ཧ་ཅང་ཐལ་བ། མ་འོ ངས་པ་ཚེ་འདི་ཕྱིའོ། །
བདག་གཅིག་པུར་འཛིན་པ་འཁྲུལ་པ་ནི་བདག་ཅེས་བློ་ཀ་གཅིག་སྟེ། ཤི་བའི་མི་དང་། སྐྱེས་
པའི་ངན་སོང་ཆོས་འགལ་བས། བདག་གཅིག་མ་ཡིན་ཞིང་། དུས་དང རྫས་ཀྱང་ཐ་དད་དོ། །
ལུས་ཀྱི་ཆ་ཐ་དད་པས་འཁྲུལ་པ་ནི། གང་ཚེ་ཞེས་ཏེ། རྫས་གཞན་དུ་དུཁ་གཞན་གྱིས་མི་
སྲུང་ན་ཧ་ཅང་ཐལ་བ་རྐང་པའི་ཞེས་པས་སོ། །མི་རིགས་པར་འཛིན་ པ་སྤོང་བ་དཔེས་བསྟན་
པ་ནི། གལ་ཏེ་ཞེས་རྐང་པ་བཅུ་སྟེ། དུས་གཞན་དང་རྫས་གཞན་གྱི དུཁ་དེ། བསྲུང་བར་
རིགས་པ་མིན་ཡང་། བདག་གཅིག་ཏུ་འཛིན་པས་བསྲུང་སེམས་འཇུ ག་གོ་ཞེ་ན། གཤིས་ལ་
བདག་དང་གཞན་དུ་འཛིན་པ་ཉིད་མི་རིགས་པས་སྤང་ཞིང་། ཐ་སྙད དུ་གཞན་ལའང་བདག་
འཛིན་གོམས་པས་བསྲུང་ནུས་ལ། རྒྱུད་ཚོགས་གཅིག་ཏུ་བདེན་པ་ ་བརྟགས་པ་ནི་ཕྱིན་ཅི་
ལོག་ཡིན་ཅིང་། འབྲས་བུའི་དུས་ན་རྒྱུ་འགགས་པ་དུཁ་ཞེས་རྐང་ ་གཉིས་ཏེ། རྒྱུའི་དུས་
ནའང་འབྲས་བུ་མེད་པའོ། །དེས་ན་རྫས་ཐ་དད་ཀྱི་དུཁ་ལ་མྱོང་བྱེ་ ་ཀྱི་བདག་པོ་མེད་པར་
རྒྱུད་གཅིག་དང༌། ཐ་དད་ཐམས་ཅད་ཁྱད་མེད་ཅེས་བྱའོ། །སྐབས་ཀྱི དོན་བསྡུ་བ་ནི། དུབྷ་བ་
ཞེས་རྐང་པ་དྲུག་སྟེ། དོན་དམ་དུ་ རང་བཞིན་མེད་ཀྱང་། ཐ་སྙད་ རང་གཞན་གྱི་དུཁ་
བསལ་བྱ་ཡིན་ཅིང་། གཞུང་འདོན་པ་བསྒྱུར་ཏེ། ཕན་པ་སྒྲུབ་པ་ལའང མཚུངས་སོ། ། །
གཉིས་པ་གྲུབ་པ་ལ་འཁྲུལ་པ་སྤང་བ་ལ་གསུམ་ལས རྒྱལ་བ་དགོད་པ་ནི།
སྙིང་རྗེ་ཞེས། བྱང་སེམས་ལམ་གྱི་དུཁའང་མི་བྱེད་པར་ཐལ་ཞེ་ན། · ན་ལ་གཏན་ཚིགས་ཀྱི་
ངོ་བོ་མ་ཞུགས་པ་དང་། ཁྱབ་པ་མ་ཞུགས་པ། འགྲོ་བའི་ཞེས་དང་། ག པ་ཏེ་ཞེས་བློ་ཀ་གཉིས་
-33 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ཏེ༑ ཏིང་རྒྱལ་ལས། བྱང་སེམས་མེ་ཏོག་ཟླ་མཛེས་ཀུན་བཟང་གི་ནགས་ཁྲོད་ན་དབེན་པར་
གནས་པ་ལས། རྒྱལ་པོ་དཔའ་བས་སྦྱིན་འཁོར་དང་བཅས་པ་ལ་གཟིགས་པ་བཞིན་ནོ། ། །
གསུམ་པ་མཉམ་པར་བསྒོམས་པའི་ཕན་ཡོན། དོན་བཞི་ལ་དེ་ལྟར་ཞེས་ནས་བློ་
ཀ་གསུམ་དང་། མཇུག་བསྡུས་ཏེ་གདམས་པ་ལ་དོན་གཉིས་ལ། དེ་བས་ཞེས་ཤོ་ཀ་ཕྱེད་དང་
གསུམ་མོ། །
གཉིས་པ་བདག་གཞན་བརྗེ་བ་ལའང་གཉིས་ལས། མདོར་བསྟན་ནི། བདག་ཅེས་
རྐང་པ་དྲུག་སྟེ། བདག་གི་བདེ་བ་གཞན་ལ་སྦྱིན་ཞིང་གཞན་གྱི་དུགཁ་བདག་ལ་སྦྱོར་བའོ། །
རྒྱས་བཤད་ལ་གསུམ་ལས། བརྗེ་བའི་མཚན་ཉིད་བཤད་པ་ལ་བཞི་ལས། གཞན་བླང་བ་ལ་
དོན་བདུན་གྱི་དང་པོ་བརྗེ་བར་ནུས་པ་ནི། ཇི་ལྟར་ཞེས་བློ་ཀ་གཉིས་ཏེ། སྔ་མ་ནི། ཡན་ལག་
ཡིན་པས། མཉམ་བློ་བསྐྱེད་པ་དང༌། ཕྱི་མ་གོམས་པས་བདག་བློ་བསྐྱེད་པའོ། །དོན་ལྷག་མ་
དྲུག་ནི། དེ་ལྟ་ན་ཞེས་བློ་ཀ་ལྔ་སྟེ། ཟ་མ་ཏོག་བཀོད་པའི་མདོ་ལས། གང་དག་བདག་གི་མིང་
འཛིན་པ་དེ། འཁོར་གྱི་ནང་དུ་བག་ཚ་བའི་འཇིགས་པ་དང་བྲལ་བར་གྱུར་ཅིག །ཅེས་མཚན་
བྱིན་གྱིས་བརླབས་སོ། །བློ་དམན་པས་མོས་པ་ཙམ་ཡང་དཀའ་བས་གསང་བའི་དམ་པའོ། ། །
གཉིས་པ་བདག་གཅེས་འཛིན་དོར་བ་ལ་དོན་གཉིས་ནི། བདག་ལུས་ཞེས་པ་
ནས་བློ་ཀ་བཞིའོ། །གསུམ་པ་བདག་གཞན་གཙོ་བོར་བྱེད་པའི་སྐྱོན་དང་ཡོན་ཏན་ལ་གསུམ་
གྱི་དང་པོ་སྐྱོན་ཡོན་གྱི་རྣམ་གྲངས་ལ་དོན་བཞི་ནི། གལ་ཏེ་ཞེས་ནས་བློ་ཀ་དྲུག་གོ །གཉིས་པ་
དེས་ན་གཅེས་འཛིན་དོར་བ་ལ། དངོས་དང་དཔེ་དོན་སྒྲུབ་པ་བདག་བདེ་ཞེས་དང་། འཇིག་
རྟེན་ཞེས་སོ། །གསུམ་པ་དཔེ་དོན་གྱི་སྒོ་ནས་དུ་བའི་རྩ་བ་སྤངས་པ་ནི། འཇིག་རྟེན་དག་ན་
ཞེས་བློ་ཀ་གཉིས་ཏེ། སྔ་མས་རྗེས་འགྲོ་དང༌། ཕྱི་མས་ལྡོག་པ་བསྟན་ཏེ། རྣམ་འགྲེལ་ལས།
བདག་ཡོད་ན་ནི་གཞན་དུ་ཤེས། །བདག་གཞན་ཆ་ལ་འཛིན་དང་སྡང་། །དེ་དག་དང་ནི་
-3
} 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲེལ་བ་ལས། །ཉེས་ཀུན་རབ་ཏུ་སྐྱེ་བར་འགྱུར། །ཞེས་སོ། །བཞི་པ དོན་བསྡུ་ལ་ལྔ་ནི། དེ་
ལྟར་ཞེས་ནས་ཀློ་ཀ་བཞིས་བསྟན་ཏེ། གཞན་དབང་མིག་ལ་སོགས་ པ་ནི། བདག་གི་དངོས་
པོ་ཐམས་ཅད་གཞན་ལ་བསྔོས་པས། དེ་དག་གི་གཞན་དོན་སྒྲུབ་ཀྱི་ ངང་དོན་མ་ཡིན་ཞིང་དེ་
ལ་ལོག་པ་ནི་གཞན་ལས་གནོད་པ་དེ་མི་བྱ་བའོ། ། །
གཉིས་པ་བརྗེ་བའི་བསམ་པ་སྒྲུབ་པ་ལས། མདོར་ང སྟན་ནི་དམན་ཞེས་ཏེ།
སྩོགས་ཁོངས་ནས་མཉམ་པ་དང་ལྷག་པའོ། །དེ་དག་ལ་ང་རྒྱལ་ལ་སོ གས་པ་གསུམ་སྐྱེ་བས།
འཁོར་བའི་སྒྲུབ་ཐབས་ཏེ། འདིར་བདག་གཞན་བརྗེ་བའི་བྱེད་པས སངས་རྒྱས་ཀྱི་ལམ་དུ་
སྒྲུབ་ པའི་ ཕྱིར། ཡུལ་ དམན་པ་བདག་ཏུ་བཟུང་ལ། རང་ ལ་ ཕྲག་： ག་ བསྒོམ། མཉམ་ པ་
བདག་ཏུ་བཟུང་ལ་འགྲན་སེམས་དང་། ལྷག་པ་བདག་ཏུ་བཟུང་ལ ང་རྒྱལ་བྱ་བའོ། །རྣམ་
རྟོག་ནི་ཐེ་ཚོམ་དང་མི་ནུས་པ་སྤང་ངོ༌། །དེས་ན་གཞུང་ཡང་ཕྲག་དོབ ་འགྲན་སེམས་ང་རྒྱལ་
བསྒོམ། །ཅེས་པར་བདེའོ། །རྒྱས་བཤད་ལ་བཞི་ལས། ཕྲག་དོག་བརྗེ མ་པ་ལ་གསུམ་ལས།
ལོ་ཀའི་ཆོས་ལ་ཕྲག་དོག་བསྒོམ་པ་ནི། འདི་ནི་ཞེས་རྐང་པ་དྲུག་སྟེ། འདི་ཞེས་པ་ཐམས་ཅད་
བདག་ཉིད་གཞན་དུ་གཟུང་བའི་རྣམ་པ་ཡིན་ལ། བདག་ཅེས་པ་རྣམས སྔར་གྱི་ཡུལ་གསུམ་པོ་
བདག་ཏུ་བཟུང་བའི་རྣམ་པར་བལྟའོ། །ཡོན་ཏན་ལ་ཕྲག་དོག་བྱ་བ་ ནི། འདི་ནི་འཇིག་རྟེན་
ཞེས་བློ་ཀ་གཉིས་ཏེ། གློ་བུར་བའི་ཡོན་ཏན་མེད་ཀྱང་བརྙས་པར་ནི རིགས་པ་བདག་ཅག་
སེམས་ཅན་ཀུན་རང་བཞིན་གྱིས་ཡོན་ཏན་ཅན་ནོ། །གང་པས་ཞེས་༤ སྔ་ཕྱི་ནི། ང་རྒྱལ་དང་
ཞུམ་པར་མི་རིགས་པའོ། །ཚུལ་ ཁྲིམས་ཞེས་པའི་རྐང་པ་གཉིས་ནི། སྐྱོན་རང་བཞིན་པ་མ་
ཡིན་པའོ། །བསྒོམས་ནས་ཇི་ལྟར་སྒྲུབ་པ་ནི། ཅི་ནུས་ཞེས་ཐོ་ཀ་ཕྱེད་ དང་གསུམ་སྟེ། དོན་དུ་
མི་འགྱུར་བའི་ཡོན་ཏན་དམན་པར་བསྟན་པ་ངན་འགྲོ་ཞེས་སོ། །བ ཉིས་པ་འགྲན་སེམས་
བསྒོམ་པ་ལ་དོན་བཞི་ནི། བདག་དང་ཞེས་ནས་ཤློ་ཀ་བཞིའོ། །གསུ ་པ་ང་རྒྱལ་བསྒོམ་པ་
-3
.4 -



A
གྲགས་ཆེན་བཅོ་བརྒྱད་ཀྱི་སྤྱོད་འཇུས་ས་ལུགས་ཀྱི་ཁྲིད་རྒྱུན་བཞུགས། ༼༣
ལའང་དོན་བཞི་ལ་ཉོན་མོངས་འདི་ཞེས་ནས་བློ་ཀ་བཞིའོ། །བཞི་པ་དེ་དག་གི་ཕན་ཡོན་ཡིད་
ལ་བྱ་བ་ལ་གསུམ་ནི། ཡིད་ཁྱོད་ཅེས་ནས། བློ་ཀ་རེ་རེས་གསལ་ལོ། །མཇུག་རྗེས་སུ་
གདམས་པ་ནི། དེ་བས་ཞེས་བློ་ཀ་གཅིག་གོ །འདི་མན་ཆད་དུ་རང་གཞན་གྱི་སྒྲ་དངོས་ཀྱིས་
བསྟན་ནོ། །
གསུམ་པ་བསྒོམས་པའི་སྦྱོར་བ་རྗེས་སུ་སྒྲུབ་པ་ལ་གཉིས་ལས། སྦྱོར་བ་སྒྲུབ་པའི་
ཚུལ་ལ་དོན་དྲུག་ལས། གཞན་གྱི་ཞེས་ནས་ཤློ་ཀ་བརྒྱད་དོ། །སྦྱོར་བ་ལ་སེམས་དབང་དུ་བྱ་
བ་ལ་གསུམ་ལས། བསྟན་བཤད་ཀྱི་ཚུལ་གྱིས་ཚར་བཅད་པ་ནི། དེ་བྱ་ཞེས་བློ་ཀ་གཉིས་ཏེ།
སྔ་མ་ནི། གཉེན་པོ་དེ་བྱ་བ་དང་། དེ་སྒྲུབ་པ་ལ་སྒོ་གསུམ་བརྩོན་པར་བྱ་བ་སྟེ། པཎྜིཏ་པུ་ནྱ་
ཤྲཱི་ནི། རྐང་པ་དང་པོས། སེམས་ཅན་དོན་བྱེད་དང༌། དགེ་བ་ཆོས་སྡུད། ཕྱི་མ་གསུམ་སྡོམ་
པའི་ཚུལ་ཁྲིམས་སུ་བཞེད་ལ། རྔོག་ལོ་ཙཱ་བས། དེ་བྱ། བདག་གཞན་བརྗེ་བ། དེ་ལྟར་གནས་
བྱ༑ བརྗེས་ནས་བསམ་སྦྱོར་གྱིས་སྒྲུབ་པ་ཡིན་ལ། དེ་ལྟར་མ་ཡིན་ན་ཚར་བཅད་དེ། འོན་ཏེ་
ཞེས་པས་ཚར་བཅད་དེ། རྒྱས་བཤད་དོ། །གཉིས་པ་རང་ཆེད་དུ་སྦྱོར་བའི་ཉེས་པ་ལ་དོན་ལྔ་
ནི༑ བློ་ཀ་ལྔ་སྟེ། ཕྱི་མ་འདི་དགག་སྒྲུབ་ཀྱི་བྱ་བ་གཉིས་ཀར་དངོས་སུ་རང་ལ་མི་བྱ་ཞིང་
གཞན་ལ་བྱ་བའོ། །གསུམ་པ་ལུས་ཀྱི་ཉེས་པ་བརྟགས་ནས། དགེ་བ་ལ་སྦྱར་བ་ལ་བཞི་ལས་
ཆོག་མི་ཤེས་པའི་ཉེས་པ་ནི། ཇི་ལྟར་ཞེས་ནས། བློ་ཀ་ཕྱེད་དང་གསུམ་སྟེ། རྒྱལ་པོ་གྲགས་པ་
མཐའ་ཡས་བཞིན་ནོ། །འོག་གི་དེ་བས་ཞེས་རྐང་པ་གཉིས་འདིར་སྦྱར་ཏེ། གཉེན་པོའོ། །
ཆོག་ཤེས་ཀྱི་ཡོན་ཏན་ནི། གང་ཞིག་ཅེས་བློ་ཀ་གཅིག་སྟེ། དབུལ་པོ་དེས་པ་ལྟར་རོ། །གཡོ་
བ་མེད་པ་ནི་ཐ་མར་ཞེས་བློ་ཀ་གཉིས་སོ། །
རྨོངས་པའི་རྣམ་པ་ཡིད་ལ་བྱ་བ་ལ་བཞི་ལས། ལེགས་ཉེས་དང་བསྟོད་སྨད་ལ་
རྨོངས་པ་ནི། ལུས་ཀྱི་ཞེས་བློ་ཀ་གཉིས་དང་། གང་ཞིག་ཅེས་བློ་ཀ་གཅིག་གོ །གསུམ་པ་རྩོད་
བ 33 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤང་ནི། གང་ཞིག་ཅེས་ཏེ། གལ་ཏེ་ལུས་ལ་རྟོག་པ་མེད་ཀྱང༌། པའི་ ར་བུ་སྐྱོང་བ་ལྟར། དེ་
བདག་གིར་བྱེད་པའི་སེམས་ཀྱི་ངོར་སྐྱོང་ངོ་ཞེ་ན། དེ་ལྟ་ན་གཞན་གྱི་ ས་ལ་བསྟོད་པ་ལའང་
དགའ་བར་རིགས་ཏེ། དེའི་སེམས་དེ་འདོད་པས་སོ། །བཞི་པ་དགོས་པ་ལ་སྦྱར་བ་ནི། དེ་
བས་ཞེས་ཤློ་ཀ་གཅིག་སྟེ། བསམ་པས་རང་དོན་ལ་མ་ཆགས་པར་བྱ་༦ ང་། སྦྱོར་བས་དགེ་བ་
སྒྲུབ་པའི་དོན་དུ་འཕྲལ་གྱི་ཉེས་པ་མང་ཡང་གཟུང་བའོ། །གསུམ་པ་ ན་རྗེས་སུ་གདམས་པ་
ལ་གཉིས་ལས། མི་མཐུན་པ་སྤང་བ་ནི། དེ་བས་ཞེས་ཤློ་ཀ་གཅིག་ ། གཉིད་ཀྱིས་མཚོན་
པའི་ སྒྲིབ་ པ་ ལྔའང་ སྤང་ བའོ། །མཐུན་ པའི་ ཚོགས་ བསྟེན་ པ་ཊཾ། རྒྱལ་ སྲས་ ཞེས་གློ་
ཀ་གཅིག་སྟེ། འཁོར་བ་ཐོག་མེད་ཀྱི་སྒྲིབ་པ་མང་ལ། གཉེན་པོ་སྟོང ས་ཆུང་ཞིང་། ཚེ་ལོང་
མེད་པས་རྒྱུན་དུ་ཆེར་འབད་དོ། །མཇུག་རྗེས་སུ་གདམས་པ་ནི། དེ་ང ས་སྒྲིབ་པ་བསལ་བའི་
ཕྱིར། ལོག་པའི་ལམ་ནི་སྤང་བྱ་ཉོན་མོངས་དང་རྣམ་རྟོག་གམ། དེའི་ཟླ ་བདག་འཛིན་ཡིན་ལ།
སེམས་གླན་པ་ནི། ཉེས་པ་ལྔ་སྤང་ངོ་། །འདུ་བྱེད་བརྒྱད་བསྟེན་པའི་ང སམ་གཏན་གྱིས་སོ། །
ཡང་དག་དམིགས་པ་ནི། བདག་གཞན་མཉམ་བརྗེའམ། བདག་མེད ཉིད་དོ། །ཡང་ན་སྒྲིབ་
པ་བསལ་བ་དང་། གཉེན་པོ་ལ་འབད་པ་ནི། བདག་གཞན་མཉམ་བརྗེའི་བྱ་བ་ཡིན་ལ། རྐང་
པ་ལྷག་མ་གཉིས་ནི། ལྷག་མཐོང་གི་དམིགས་པ་བསྒོམ་པའོ། །ལེའུ་བ༔ དད་པའོ།། །།
༈ ཤེས་རབ་ཀྱི་ཕ་རོལ་ཏུ་ཕྱིན་པའི་ལེའུ་ལ་གསུམ་ལས། ：ཚམས་སྦྱར་བའི་ཚུལ་
གྱིས་བརྗོད་བྱའི་ངོ་བོ་བསྟན་པ་ནི། ཡན་ལག་ཅེས་བློ་ཀ་གཅིག་སྟེ། ：།ད་སྔ་མས་བསྒྲུབ་བྱའི་
གཙོ་བོར་བསྟན་པ་ལ་དངོས་དང་རྩོད་སྤང་ངོ༌། །དང་པོ་ནི་སྦྱིན་སོག་ ་ལྔ་པོས་བསོད་ནམས་
ཀྱི་ཚོགས་བསགས་པས། དེ་དག་ལ་མཆོག་ཏུ་གྱུར་པའི་ཤེས་རབ་སྐྱེ་ བར་ཐུབ་པས་གསུངས་
ཤིང་། མེད་ན་མི་འབྱུང་བར་ཡང་གསུངས་ཏེ། ཡུམ་ལས་བསོད་ནམས ཀྱི་ཚོགས་མ་བསགས་
པར་ནི། ཤེས་རབ་ཀྱི་ཕ་རོལ་ཏུ་ཕྱིན་པ་རྣ་ལམ་དུ་ཡང་གྲགས་པར་མི འགྱུར་རོ། །ཞེས་དང་།
- 3 3 (5 བ



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
བཞི་བརྒྱ་པ་ལས། བསོད་ནམས་ཆུང་བས་ཆོས་འདི་ལ། །ཐེ་ཚོམ་ཙམ་ཡང་མི་སྐྱེ་ཞིང་། །ཐེ་
ཚོམ་ཙམ་ཞིག་སྐྱེས་པས་ཀྱང་། །སྲིད་པ་ཧྲུལ་པོར་བྱེད་པར་འགྱུར། །ཞེས་སོ། །རྩོད་སྤང་ནི།
འོ་ན་སྦྱིན་པ་སྦྱིན་པའི་སྔོན་དུ་འགྲོ་བ་ཤེས་རབ་སྟེ། །ཞེས་པ་ལ་སོགས་པ། ཤེས་རབ་ཀྱིས་
བསྒྲུབ་བྱར་བཤད་པ་དང་མི་འགལ་ལམ་ཞེ་ན། དེ་ནི་ལྟ་བ་དེ་དང་ལྡན་པས་སྤྱོད་པ་ཕར་ཕྱིན་
ལྔ་ལ་སོགས་པའི་དགེ་བ་སྤྱད་པས། འབྲས་བུ་མཆོག་ཏུ་འགྱུར་བར་དགོངས་པ་ཡིན་ཞིང་།
འདིར་ནི་སྐྱེ་བའི་རིམ་པས་སོ། །ཕྱེད་ཕྱི་མས་སྤང་བྱའི་གཉེན་པོ་མཆོག་ཏུ་བསྟན་ཏེ། དུཉཁ་ཞི་
བར་འདོད་པས་ཤེས་རབ་བསྐྱེད་དེ། དེ་ཞི་བའི་ནུས་པ་ཤེས་རབ་ལ་ཡོད་པ་དེའི་ཕྱིར། ཞེས་
སྦྱར་རོ། །དེ་ལ་སྤང་བྱ་དུན་བ་དང༌། ཤེས་རབ་ཀྱིས་དེ་སྤོང་ཚུལ་ཏེ་གཉིས་ལས། དང་པོ་ནི་
གསུམ་མམ་བརྒྱད་དེ། རྟེན་ལུས་དང་སེམས་ཀྱི་དང་། ངོ་བོ་དུཀྐཁའི་དུ་ཁ་དང་། འགྱུར་བའི་
དུཤཁ་དང༌། འདུ་བྱེད་ཀྱི་དུཁ་སྟེ་གསུམ་དང༌། དུས་ཚེ་འདི་ཉེར་འཚེ། ཕྱི་མ་ངན་སོང་།
གཏན་དུ་འཁོར་བའི་དུསྙབ་སྟེ་གསུམ་མོ། །གཉིས་པ་སྤོང་ཚུལ་ནི། རྟེན་དང་ངོ་བོ་ཀུན་ལ་དུས་
ཀྱིས་ཁྱབ་པས་དེས་བསྡུས་པ་སྤངས་པ་སྔ་མ་དེ་དག་མཚོན་ནོ། །དེ་ལ་འདིའི་ཉེར་འཚེ་དང་།
ངན་སོང་གི་དུཉཁ་ནི་ཆོས་རབ་ཏུ་འབྱེད་པའི་ཤེས་རབ་ཀྱིས་སྤོང་སྟེ། དུ༔ཁའི་རྒྱུ་ཐབས་ལ་
རྨོངས་པའི་མ་རིག་ པ་བསལ་བས་སོ། །དེ་ལྟར་ཡང་འདི་ཉིད་ལས། དུཁ་འདོར་འདོད་
སེམས་ཡོད་ཀྱང་། །ཅེས་དང༌། སྡིག་པ་སྤངས་ཕྱིར་དུཉཁ་མེད་ཅེས་སོ། ཁྱབ་པ་འདུ་བྱེད་ཀྱི་
སྡུག་བསྔལ་སྤོང་ཚུལ་ལ་གསུམ་སྟེ། དངོས་དང་ཤེས་བྱེད་དང་། རྩོད་སྤོང་ངོ་། །དང་པོ་ནི།
དུཁ་དེ་དོན་དམ་རྟོགས་པའི་ཤེས་རབ་ཀྱིས་སྤོང་སྟེ། འདི་ལྟར་དུ་བའི་རྩ་བ་ཟག་བཅས་ཀྱི་
ལས་དང༌། དེའི་རྒྱུ་ཆགས་སྡང་ལ་སོགས་པའི་ཉོན་མོངས་པ་དང༌། དེའི་རྒྱུ་དངོས་པོར་འཛིན་
པ་ཡིན་ཏེ། ཀླུ་སྒྲུབ་ཀྱིས་རིགས་པ་དྲུག་ཅུ་པར། དངོས་པོར་ཁས་ལེན་ཡོད་ན་ནི། །འདོད་
ཆགས་ཞེ་སྡང་མི་ཟད་འབྱུང་། །ཞེས་དང་། གང་ཡང་རུང་བའི་གནས་རྙེད་ནས། །ཉོན་མོངས་
.3 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྲུལ་གདུག་གཡོ་ཅན་གྱིས། །ཟིན་པར་འགྱུར་ཏེ་གང་གི་སེམས། །ག༔ ས་མེད་དེ་དག་ཟིན་མི་
འགྱུར། །ཞེས་དང༌། དངོས་པོའམ་བདག་ཏུ་འཛིན་པས། གཞན་དུ: ང་འཛིན་ཏེ། དེ་ལས་
ཉེས་པ་ཀུན་འབྱུང་བར། རྣམ་འགྲེལ་ལས་ཀྱང་། བདག་ཡོད་ན་ནི་བ ཞན་དུ་ཤེས། །བདག་
གཞན་ཆ་ལས་འཛིན་དང་སྡང་། །དེ་དག་དང་ནི་འབྲེལ་བ་ལས། །ཉེ ས་པ་ཐམས་ཅད་འབྱུང་
བར་འགྱུར། །ཞེས་སོ། །དེ་ལ་ རང་བཞིན་འགའ་ཡང་མེད་པར་རྟོག: ་ པའི་ཤེས་རབ་ཀྱིས།
དངོས་པོར་འཛིན་པ་སྤངས་ན། དེ་ལས་བྱུང་པའི་ཉེས་པ་ཐམས་ཅང་སྡོང་པོའི་རྩ་བ་བཅད་
པའི་ཡལ་འདབ་བཞིན་ནོ། །
གཉིས་པ་ཤེས་བྱེད་ལ་ལུང་རིགས་གཉིས་ལས། སྔ་མ་ཊཾ ། སྡུད་པ་ལས། ཤེས་
རབ་ཀྱིས་ནི་ཆོས་ཀྱི་རང་བཞིན་ཡོངས་ཤེས་ནས། ཁམས་གསུམ་མ ལུས་པ་ལས་ཡང་དག་
འདའ་བར་འགྱུར། །ཞེས་དང༌། ནམ་མཁའ་མཛོད་ཀྱིས་ཞུས་པ་ལས་ ཀྱང་། ཤེས་རབ་དུསྶཁ་
ཆུ་བོ་ཆེ་ལས་སྒྲོལ། །ཤེས་རབ་ཐར་པ་བདེ་བའི་མཆོག་ཀྱང་སྟོན། །ཞེ ས་སོ། །ཤེས་རབ་ཀྱིས་
དངོས་འཛིན་སྤོང་བའི་རིགས་པ་ནི། ཡུལ་རང་བཞིན་ཡོད་མེད་ཕན་ལ་སྤངས་པའི་དངོས་
འགལ་ཡིན་པས་དང་། ཡུལ་ཅན་བློ་ལྷན་ཅིག་མི་གནས་པས་འགལ བ་ཡིན་པས་སོ། །རྣམ་
འགྲེལ་ལས། བྱམས་སྩོགས་རྨོངས་དང་འགལ་མེད་ཕྱིར། །ཉེས་པ་ཤི༴ ་ཏུ་ཚར་གཅོད་མིན། །
སྟོང་ཉིད་ལྟ་དང་དེ་འགལ་ཕྱིར། །དེ་ལས་བྱུང་པའི་ཉེས་ཀུན་དང་། །༦ གལ་བར་རབ་ཏུ་གྲུབ་
པ་ཡིན། །ཅེས་སོ། །འོ་ན་ཕན་ཚུན་འགལ་བས་སྤོང་བཞིན་དུ། ཤེས་ རབ་ཀྱིས་དངོས་འཛིན་
སྤོང་ལ། དེས་ཤེས་རབ་མི་སྤོང་བ་ཅི་སྟེ་ཞེ་ན། དོན་དང་མཐུན་པ་དང་ཐཾ ་མཐུན་པ་སྟེ། ཐག་པ་
ལ་སྦྲུལ་དུ་འཁྲུལ་པའི་བློ་དང་། ཐག་པར་ཤེས་པའི་བློ་བཞིན་ནོ། །ག༔ སུམ་པ་རྩོད་སྤང་ནི། རྒྱུ་
དངོས་འཛིན་ལས་བྱུང་པའི་དུ་ཁ་ཐམས་ཅད་བདག་མེད་རྟོགས་པའི་ ཤེས་རབ་ཀྱིས་སྤོང་ན།
སྦྱིན་སོགས་ལྔ་དང༌། བྱམས་སོགས་དགེ་བ་རྣམས་དོན་མེད་དམ་ཞེ་ ། དེ་རྣམས་ཤེས་རབ་
- 3
3 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ཀྱི་སྒྲུབ་བྱེད་ཡིན་ཞིང་། དེས་ན་དངོས་འཛིན་སྤོང་པའི་བརྒྱུད་པའི་རྒྱུ་ཡིན་པས་མི་དགོས་པའི་
སྐྱོན་མེད་དེ། རྣམ་འགྲེལ་ལས། སྟོང་ཉིད་རྟོགས་པས་གྲོལ་འགྱུར་ལ། །སྒོམ་པ་ལྷག་མ་དེ་
དོན་ཡིན། །ཅེས་སོ། ། །
དོན་དངོས་ལ་གསུམ། བདེན་པ་གཉིས་ཀྱི་སྒོ་ནས་ཤེས་རབ་ཀྱི་ཕ་རོལ་ཏུ་ཕྱིན་
པ་མདོར་བསྟན་པ་དང༌། བདག་མེད་པ་གཉིས་ཀྱི་སྒོ་ནས་རྒྱས་པར་བཤད་པ་དང་། ཆོས་
ཐམས་ཅད་སྐྱེ་འགག་དང་བྲལ་བའི་སྒོ་ནས་དོན་བསྡུས་ཏེ་བསྟན་པའོ། །དང་པོ་ནི་བདེན་
གཉིས་མ་ཤེས་ན། གསུང་རབ་ཟབ་མོའི་དོན་མི་ཤེས་ཅིང་། སེམས་རྣམ་པར་མི་གྲོལ་ཏེ། རྩ་
ཤེར་ལས། སངས་རྒྱས་རྣམས་ཀྱིས་ཆོས་བསྟན་པ། །བདེན་པ་གཉིས་ལ་ཡང་དག་བརྟེན། །
འཇིག་རྟེན་ཀུན་རྫོབ་བདེན་པ་དང་། །དམ་པའི་དོན་གྱི་བདེན་པའོ། །གང་དག་བདེན་པ་དེ་
གཉིས་ཀྱི། །རྣམ་དབྱེ་རྣམ་པར་མི་ཤེས་པ། །དེ་དག་སངས་རྒྱས་བསྟན་པ་ཡི། །ཟབ་མོའི་དེ་
ཉིད་རྟོགས་མི་འགྱུར། །ཞེས་པས། འདི་གཏན་ལ་དབབ་པ་ལ། སྤྱི་དོན་གཞུང་དོན་གཉིས་སོ།།
དང་པོ་ལ་གསུམ་སྟེ། བདེན་པ་གཉིས་ཀྱི་རང་བཞིན། དེ་ཉམས་སུ་བླང་ཚུལ། བླངས་པའི་
འབྲས་ བུའོ། །དང་པོ་ལའང་གསུམ་སྟེ། བདེན་གཉིས་ཀྱི་མཚན་ཉིད། མཚོན་བྱའི་ རབ་ཏུ་
དབྱེ་བ། མཚན་གཞི་ལ་མཚན་ཉིད་ངེས་པར་བསྒྲུབ་པའོ། །དང་པོ་ནི། ཁ་ཅིག་བདེན་པ་
གཉིས་ཀྱི་མཚན་ཉིད། བློའི་ཡུལ་དུ་བྱར་རུང་ཀུན་རྫོབ། བློའི་ཡུལ་ལས་འདས་པ་དོན་དམ་
པའོ། །ཞེས་གསུང་མོད། འདི་མཚན་གཞི་ཡིན་གྱི་མཚན་ཉིད་མ་ཡིན་ནོ། །དེས་ན་རང་གི་
ལུགས་ནི། མ་དཔྱད་པའི་བློ་ངོར་གྲུབ་པ་ཀུན་རྫོབ། དཔྱད་པའི་བློ་ངོར་མ་གྲུབ་པ་དོན་དམ་
པ༑ རང་རང་གི་བློ་ངོར་གནོད་པ་མེད་པ་བདེན་པའོ། །གཉིས་པ་མཚོན་བྱའི་རབ་ཏུ་དབྱེ་བ་
ལ་གསུམ་སྟེ། དབྱེ་གཞི། དབྱེ་དོན། གྲངས་ངེས་སོ། །དང་པོ་ནི་ཁ་ཅིག་བདེན་པ་གཉིས་ལ་
དབྱེ་གཞི་མེད་དེ། ཐུན་མོང་གི་སྤྱི་མེད་པའི་ཕྱིར་ཟེར་བ་མི་འཐད་དེ། དོན་ལ་ཐུན་མོང་བའི་སྤྱི་
-3 3g -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་ཀྱང་། གཞན་སེལ་གྱི་ངོར་ཐ་སྙད་དུ་བློ་ཙམ་ཞིག་མི་འགལ་སྟེ། རིགས་པ་དྲུག་ཅུ་པའི་
འགྲེལ་པར། བདེན་པ་གཉིས་སུ་འཇོག་པ་ནི། ལོ་ཀ་པའི་བློ་ལ་ལྟོས་ནས་འཇོག་གོ །ཞེས་སོ།།
དབྱེ་དོན་ལ་གསུམ་སྟེ། བློ་གང་ལ་ལྟོས་ནས་བདེན་པ་གཉིས་སུ་དབྱེ་བ། གང་ཟག་གང་ལ་
ལྟོས་ཏེ་དབྱེ་བ། གཅིག་དང་ཐ་དད་བསམ་པའོ། །དང་པོ་ནི་བདེན་ག ས་ལས། ཇི་ལྟར་སྣང་
བ་འདི་ཁོ་ན། །ཀུན་རྫོབ་གཞན་ནི་གཅིག་ཤོས་ཡིན། །ཅེས་པས། ང་བ་ཐམས་ཅད་ཀུན་
རྫོབ། དེ་ཡང་དག་པར་མ་གྲུབ་པ་དོན་དམ་མོ། །ཀུན་རྫོབ་ལའང་ཡ ང་དག་དང༌། ལོག་པ་
གཉིས་ལས། དང་པོ་ནི། ལས་མཐུན་པ་ལ་སྣང་བ། ཐ་སྙད་དུ་དོན་བྱེ ་་ནུས་ཤིང་། བརྟག་ན་
མ་གྲུབ་པ་སྟེ། མ་འཁྲུལ་བའི་ཤེས་པ་ལ་སྣང་བ་ཐམས་ཅད་དོ། ། རིག་པའི་ཀུན་རྫོབ་ནི།
འཁྲུལ་ཤེས་ལ་སྣང་བ། ཐ་སྙད་དུའང་དོན་བྱེད་མི་ནུས་པ། ཟླ་བ་གའི ས་དང༌། སྐྲ་ཤད་དང༌།
སྒྱུ་མ་ལ་སོགས་པའོ། །བདེན་གཉིས་ལས། སྣང་དུ་འདྲ་ཡང་དོན་བྱེ་་དག །ནུས་པའི་ཕྱིར་
དང་མི་ནུས་ཕྱིར། །ཡང་དག་ཡང་དག་མ་ཡིན་པའི། །ཀུན་རྫོབ་ཏུ་ནི་ བྱེ་བ་བྱས། །ཞེས་སོ།།
གཉིས་པ་གང་ཟག་གང་གི་བློ་ལ་ལྟོས་ནས་འཇོག་པ་ལ། སོ་སོའི་ལེ ད་པ་ངོས་བཟུང་དང་།
འཐད་པ་བསྟན་པའོ། །སྔ་མ་ལ་ཉན་ཐོས་སོ་སོ་སྐྱེ་བོའི་བློ་ཀུན་རྫོང་ ཨརྱ་གསུམ་གྱི་རྣམ་
གཞག་དོན་དམ། རྗེས་ཐོབ་ཀུན་རྫོབ། སེམས་ཙམ་པ་ཀུན་བརྟགས་པ ང་། མ་དག་པ་གཞན་
དབང་། ཀུན་རྫོབ་ཡིན་པས་སོ་སོ་སྐྱེ་བོ་ཀུན་རྫོབ། དག་པ་གཞན་ད༴ །ང་དོན་དམ་ཡིན་པས།
ཨརྱ་གསུམ་གྱི་སྔར་དང་འདྲ། ཡོངས་གྲུབ་དོན་དམ་འབའ་ཞིག་ཡིཊ ་པས་སངས་རྒྱས་དོན་
དམ་མོ། །དབུ་མ་པ་ལ། རང་རྒྱུད་པ་དང་ཐལ་འགྱུར་བའི་འདོད་པའོ། །སྔ་མ་ནི་སོ་སོ་སྐྱེ་བོས་
ཆོས་ཅན་ཤེས་པ་ཀུན་རྫོབ། ཆོས་ཉིད་ཤེས་པ་རྣམ་གྲངས་ཀྱི་དོན་༴ མ། ཨརྱ་གསུམ་སྔར་
དང་འདྲ་ལ། སངས་རྒྱས་ཀྱི་ཐུགས་རྣམ་པར་མི་རྟོག་པའི་ཡེ་ཤེས་ངོ ན་དམ། དག་པ་ལོ་ཀ་
དང་ཐུན་མོང་བ་རྣམ་གྲངས་ཀྱི་ཀུན་རྫོབ། ཐལ་འགྱུར་བ་ནི། སོ་སོ་སྐྱེ་བོའི་བློ་འཁྲུལ་པས་
- 3 4 [) -



རྒྱ
ཀྱི
སྤྱི་
གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ཀུན་རྫོབ། ཨརྱ་གསུམ་གྱི་མཉམ་གཞག་སྣང་བ་མེད་པས་དོན་དམ་འབའ་ཞིག་གོ །ཞེས་ཐ་
སྙད་དུ་གནས་མོད་ཀྱང༌། འདིར་འཐད་ལྡན་ནི། གང་ཟག་གང་ལ་ལྟོས་ཀྱང་རུང་སྟེ། སྣང་
བའི་ ཆ་ ཀུན་རྫོབ། སྟོང་ པའི་ཆ་དོན་དམ། དབྱེར་མི་ཕྱེད་པ་ཟུང་འཇུག་སྟེ། རིམ་ལྔ་ལས།
སྣང་བ་དང་ནི་སྟོང་པ་གཉིས། །སོ་སོའི་ཆར་ནི་ཤེས་གྱུར་ནས། །གང་དུ་ཡང་དག་འདྲེས་གྱུར་
པ༑ ༑ཟུང་དུ་འཇུག་པ་དེ་བཤད་དོ། །ཞེས་སོ། །བླ་མ་དམ་པ་ཆོས་ཀྱི་རྒྱལ་པོ་རིན་པོ་ཆེའི་
ཞལ་ནས་བདེན་པ་གཉིས་ཀ་ལ། རྣམ་གྲངས་དང་། དེ་མིན་གཉིས་སུ་གནས་ཏེ། སོ་སོའི་སྐྱེ་
བོའི་བློ་ཀུན་རྫོབ། དོན་དམ་ཤེས་པ་རྣམ་གྲངས་ཀྱི་དོན་དམ། འཕགས་པ་རྣམས་ཀྱི་ཀུན་རྫོབ་
ནི༑ རྣམ་གྲངས་པའི་ཀུན་རྫོབ་ཡིན་ནོ། །ཞེས་གསུངས་སོ། །
གསུམ་པ་གཅིག་དང་ཐ་དད་བསམ་པ་ནི། བདེན་པ་གཉིས་པོ་འདི། ཟླ་བ་
དང་བསིལ་ཟེར་བྱེད་ལྟར། དོན་གཅིག་ལ་མིང་གི་རྣམ་གྲངས་པའམ། བུམ་པ་དང་སྣམ་བུ་
ལྟར་དངོས་པོ་ཐ་དད་དམ། བྱས་པ་དང་མི་རྟག་པ་ལྟར་ངོ་བོ་གཅིག་ལ་ལྡོག་པ་ཐ་དད་དམ།
དངོས་པོ་དང་དངོས་མེད་ལྟར་གཅིག་པ་བཀག་པ་ཡིན་ཅེ་ན། ངོ་བོ་གཅིག་མ་ཡིན་ཏེ། ཀུན་
རྫོབ་དམིགས་པ་ཡིན་པ་ལྟར་དོན་དམ་ཡང་དེར་ཐལ་བ་དང་། ཀུན་རྫོབ་ལྟར་དོན་དམ་མཐོང་
ཐོས་ལས་བཙལ་དུ་ཡོད་པར་ཐལ་བ་དང་། ཀུན་རྫོབ་མཐོང་བས་དོན་དམ་མཐོང་བར་ཐལ་
བ་དང་། དོན་དམ་དང་ཀུན་རྫོབ་ལ་དབྱེ་བ་མེད་པར་ཐལ་བ་སྟེ་སྐྱོན་བཞིའོ། །ངོ་བོ་ཐ་དད་
ཡིན་ན། ཆོས་ཅན་དང་ཆོས་ཉིད་མ་ཡིན་པར་ཐལ་བ་དང་། ཀུན་རྫོབ་ཡང་དག་པར་མ་གྲུབ་
ཙམ་དོན་དམ་མིན་པར་ཐལ་བ་དང༌། དོན་དམ་བསྒོམས་པས་དམིགས་པའི་མཚན་མ་ཟིལ་
གྱིས་མི་ནོན་པར་ཐལ་བ་དང་། ཀུན་ནས་ཉོན་མོངས་དང་། རྣམ་བྱང་དུས་གཅིག་པར་ཐལ་བ་
སྟེ་སྐྱོན་བཞི་མདོ་སྡེ་དགོངས་འགྲེལ་ལས་གསུངས་པ་ལྟར་རོ། །དེས་ན་རྗེ་བཙུན་ས་སྐྱ་པའི་
བཞེད་པས། ངོ་བོ་གཅིག་ལ་ལྡོག་པས་ཕྱེ་བའི་ཐ་དད་དང༌། ས་སྐྱ་པཎྜིཏའི་བཞེད་པས། དོན་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམ་གྱི་དབང་དུ་བྱས་པ་དང་། ཐ་སྙད་པའི་རྣམ་གཞག་གཉིས་ལས། དང་པོ་ནི་གཅིག་དང་ཐ་
དད་ཀྱི་སྤྲོས་པ་དང་བྲལ་བ་ཡིན་ཏེ། མདོ་སྡེ་དགོངས་འགྲེལ་ལས། ཀུན་རྫོབ་ཁམས་དང་དོན་
དམ་དེ་བཞིན་ཉིད། །གཅིག་དང་ཐ་དད་བྲལ་བའི་མཚན་ཉིད་དེ། །གཅིག་དང་ཐ་དད་ཉིད་དུ་
གང་རྟོགས་པ། །དེ་དག་ཚུལ་མིན་ལྟ་ལ་ཞུགས་པ་ཡིན། །ཅེས་སོ། །གཉིས་པ་ཐ་སྙད་པའི་
རྣམ་གཞག་ནི། གཞན་སེལ་གྱི་ངོར་ངོ་བོ་དབྱེར་མེད། ལྡོག་པ་ཐ་དད་ཅེས་གསུང་། བླ་མ་དམ་
པ་འཕགས་པའི་ཞལ་ནས། ཡང་དག་པར་ན་ཁྱད་པར་གྱི་གཞི་ངོ་བོས་མ་གྲུབ་པའི་ཕྱིར། ཁྱད་
པར་གྱི་ཆོས་གཅིག་དང་དུ་མ་མི་འགྲུབ་སྟེ། དེ་ལ་དགོངས་འགྲེལ་གྱི་ལུང་སྔ་མ་འདྲེན་ནོ། །ཐ་
སྙད་ཙམ་དུ། ངོ་བོ་དབྱེ་བ་མེད་པ་ལ་བློ་ཐ་དད་ལ་ལྟོས་ནས་ཐ་དད་དུ་འཇོག་པ་ཡིན་གསུང་ངོ༌།།
གཙང་ནག་པ་ན་རེ། དེ་ཉིད་དང་གཞན་དུ་བརྗོད་དུ་མེད་པའོ། །ཞེས་སོ། །
གསུམ་པ་གྲངས་ངེས་ནི། བདེན་པ་བཞི་དང་། བཅུ་དྲུག་ལ་སོགས་པ་གསུངས་
བཞིན་དུ་གཉིས་སུ་གྲངས་ངེས་པ་ཅི་སྟེ་ཞེ་ན། སྤྱིར་གྲངས་ངེས་ལ། དགོས་པ་ལ་ལྟོས་པ་དང་།
ལོག་རྟོག་ལ་ལྟོས་པའི་གྲངས་ངེས་ལ་སོགས་པ་ཡོད་མོད་ཀྱི། འདིར་དངོས་འགལ་གྱི་མཐའ་
རྣམ་པར་གཅོད་པ་ལ་གཉིས་སུ་ངེས་ཏེ། འདི་ལྟར། བློ་འཁྲུལ་མ་འཁྲུལ་གཉིས་དངོས་འགལ་
ཡིན་ལ། དེའི་བར་ན་གཉིས་ཀ་ཡིན་པ་སྒྲུབ་ཕྱོགས་དང་། གཉིས་ཀ་མ་ཡིན་པ་དགག་ཕྱོགས་
ཀྱི་ཕུང་པོ་གསུམ་པ་མི་སྲིད་པས། བདེན་པ་གཉིས་སུ་གྲངས་ངེས་སོ། །བླ་མ་དམ་པ་འཕགས་
པའི་གསུང་གིས། བློ་འཁྲུལ་མ་འཁྲུལ་དང་། ཡུལ་སྤྱད་བཟོད་མི་བཟོད་དང་། གང་ཟག་ལ་
འཁོར་འདས་གཉིས་སུ་གྲངས་ངེས་པའི་ཕྱིར་ནའང་བདེན་པ་གཉིས་སུ་གྲངས་ངེས་སོ། །
གསུང་ངོ༌། །དོན་གསུམ་པ་མཚན་གཞི་ལ། མཚན་ཉིད་ངེས་པར་སྒྲུབ་པ་ནི་གཉིས་ལས།
ཀུན་རྫོབ་ཀྱི་མཚན་གཞི་བློའི་ཡུལ་དུ་བྱར་རུང་ལ། ཀུན་རྫོབ་ཀྱི་མཚན་ཉིད་མ་དཔྱད་པའི་བློ་
ངོར་གྲུབ་པ་ཉིད་རང་རིག་མངོན་སུམ་གྱིས་འགྲུབ་པའོ། །དོན་དམ་ལ་གཉིས་ལས། དངོས་ནི་
-3 4
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
མཚན་གཞི་བློ་ཡུལ་ལས་འདས་པའི་ཕྱིར། མཚན་ཉིད་ཡོད་མེད་དུ་དཔྱད་དུ་མེད་པའོ། །
དེ་ལ་རྩོད་སྤང་ནི། མཚན་གཞི་བློའི་ཡུལ་དུ་བྱར་མི་རུང་བ་ལ་དོན་དམ་གྱི་མཚན་
ཉིད། དཔྱད་ན་བློ་ངོར་མ་གྲུབ་པ་ཇི་ལྟར་འགྲུབ་སྟེ། མཚན་གཞི་བློ་ངོར་མ་གྲུབ་ན། དེ་ལ་
དཔྱོད་པ་ཉིད་འགྲུབ་མི་སྲིད་ལ། མཚན་གཞི་གྲུབ་ན་བློའི་ཡུལ་ལས་འདས་པ་འགལ་ལོ་ཞེ་ན།
མི་འགལ་ཏེ། གཞན་སེལ་གྱི་ངོར་བློའི་ཡུལ་བཅད་པས། བློའི་ཡུལ་མ་ཡིན་པ་འགྲུབ་ལ།
ཡུལ་མ་ཡིན་པ་བཅད་པས་ཡུལ་འགྲུབ་སྟེ། དཔེར་ན་ཤེས་བྱ་བཅད་པས་ཤེས་བྱ་མ་ཡིན་པ།
ཤེས་བྱ་མ་ཡིན་པ་བཅད་པས་ཤེས་བྱར་འགྲུབ་པ་བཞིན་ནོ། །དེས་ན། དཔྱད་ན་བློ་དོར་མ་
གྲུབ་ པས། དོན་དམ་པ་ཤེས་བྱ་མ་ཡིན་ལ། དེའི་ཕྱིར་བློའི་ཡུལ་ལས་འདས་པས། བློས་
བརྟགས་པའི་སྐྱོན་ཐམས་ཅད་ཀྱིས་མི་གནོད་དེ། འབེན་མེད་ན་མདའ་མི་འཕོག་པ་བཞིན་ནོ།།
དགའ་བོ་མངལ་གནས་ཀྱི་མདོ་ལས། ང་ནི་འཇིག་རྟེན་པ་དང་རྩོད་པར་མི་བྱེད་ན། འོན་ཀྱང་
འཇིག་རྟེན་པ་ནི་ནན་ཏན་གྱིས་ང་དང་རྩོད་པར་བྱེད་དོ། །ཞེས་དང་། ཀླུ་སྒྲུབ་ཀྱི་རྩོད་བཟློག་
ལས། གལ་ཏེ་དངོས་གང་དམ་བཅའ་ཡོད། །དེས་ན་ང་ལ་སྐྱོན་དེ་ཡོད། །ང་ལ་དམ་བཅའ་
མེད་པས་ན། །ང་ནི་སྐྱོན་མེད་ཁོ་ན་ཡིན། །ཅེས་སོ། །
གཉིས་པ་དེ་ཉམས་སུ་བླང་ཚུལ་ལ་གསུམ་སྟེ། དོན་དམ་བསྒོམ་པ། ཀུན་རྫོབ་
བསྒོམ་པ། རྩོད་པ་སྤང་བའོ། །དང་པོ་ནི་མཉམ་པར་འཇོག་པའི་སྔར་གཅིག་དང་དུ་བྲལ་ལ་
སོགས་ཀྱི་རིགས་པས་བརྟགས་པས། འགའ་ ཡང་མ་མཐོང་བས། ཅིར་ཡང་མི་རྟོག་པའི་
བསམ་གཏན་བསྒོམ་པ་སྟེ། འདི་ཉིད་ལས། རྣམ་རྟགས་ཞིང་ལས་བྱུང་པའི། །བསམ་གཏན་
རྣལ་འབྱོར་པའི་ཟས། །ཞེས་སོ། །དེ་ལ་ཆོས་བཞི་སྟེ། ཡུལ་དོན་དམ། བློ་ཤེས་རབ། དུས་
མཉམ་གཞག །དགེ་བ་ཡེ་ཤེས་ཀྱི་ཚོགས་སོ། །གཉིས་པ་ནི་རྗེས་ཐོབ་ཏུ་སྣ་ཚོགས་སུ་སྣང་བ་
ལ༑ སྔར་གྱི་རང་བཞིན་མེད་པ་དྲན་པས་ཀུན་རྫོ་བ་རྨི་ལམ་སྒྱུ་མ་ལྟ་བུར་མོས་པས། ལོ་ཀའི་
- 3 4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་བརྒྱད་ལ་ཆགས་སྡང་མེད་པར་བྱ་སྟེ། འདི་ཉིད་ལས། དེ་ལྟར་སྟོང་པའི་ཆོས་རྣམས་ལ། །
ཐོབ་པ་ཅི་ཡོད་ཤོར་ཅི་ཡོད། །ཅེས་ཏེ། དེའང་ཡུལ་ཀུན་རྫོབ། བློ་ཐབས། དུས་རྗེས་ཐོབ།
དགེ་བ་བསོད་ནམས་ཀྱི་ཚོགས་ཏེ། ཆོས་བཞི་ལྡན་ནོ། །དེ་ལྟར་མཉམ་རྗེས་ཀྱི་ཆོས་ཡ་བརྒྱད་
ཟུང་བཞི་ནི། ཐབས་ཤེས་རབ་གཉིས་སུ་འདུ་ཞིང་། བྱང་ཆུབ་སེམས་དཔའི་ལམ་གྱི་དངོས་
གཞི་སྟེ། གང་རུང་གཅིག་མ་ཚང་ན་ཡང་ལམ་གོལ་བར་འགྱུར་རོ། །དོན་འདི་ལ་བླ་མ་དམ་པ་
འཕགས་པའི་ཞལ་ནས། ཤེས་བྱ་ཐམས་ཅད་བདེན་གཉིས་ཟུང་འཇུག་ཏུ་གནས་པ་གཞི་དབུ་
མ༑ སྟོང་ཉིད་སྙིང་རྗེའི་སྙིང་པོ་ཅན་ལ་སློབ་པ་ལམ་དབུ་མ། ཀུན་གཞི་ཟུང་དུ་ཆུད་པས་འཁོར་
འདས་ལ་མི་གནས་པ་འབྲས་བུ་དབུ་མ་སྟེ། རྒྱུ་ལམ་འབྲས་བུའི་ཆོས་ཐམས་ཅད་མཐའ་
གཉིས་དང་བྲལ་བའི་ཕྱིར། དབུ་མ་ཞེས་བྱ་སྟེ། ཐེག་ཆེན་གྱི་ལམ་མ་གོལ་བའོ། །ཞེས་སོ། །
གསུམ་པ་རྩོད་སྤང་ལ་གསུམ་ལས། དོན་དམ་གྱི་བདེན་པ་ཅིར་ཡང་མ་གྲུབ་ན། དེ་བསྒོམ་
བྱར་མི་རུང་ལ། དེ་མི་བསྒོམ་ན་ཡང་། སྒོམ་པ་མེད་དགག་དེས། ཡོངས་སྒྲུབ་ཀྱི་བྱ་བ་བྱེད་མི་
ནུས་པས། ལམ་དུ་མི་རུང་ཞིང་མ་ཡིན་དགག་གཞན་བསྒོམ་ན། ཀུན་རྫོབ་པར་འགྱུར་རོ། །
ཞེས་པ་ལ། ཐ་སྙད་དུ་མ་ཡིན་དགག་སྟོང་ཉིད་ཙམ་དུ་བསྒོམས་པས། སྤང་བྱ་སྤྲོས་པའི་གཉེན་
པོ་བྱེད་དེ། དུཁའི་རྩ་བ་དངོས་འཛིན་དང་དངོས་སུ་འགལ་བས་སོ། །འདི་ཉིད་ལས། སྟོང་
ཉིད་བག་ཆགས་གོམས་པས་ནི། །དངོས་པོའི་བག་ཆགས་སྤོང་འགྱུར་ཞིང་
། །ཞེས་སོ། །ཀུན་
རྫོབ་བསྒོམ་པར་ཡང་མི་འགྱུར་ཏེ། འདུ་ཤེས་རྣམ་པར་གཤིག་ནས་སློང་བ་ཕ་རོལ་འགྲོ། །
ཞེས་པ་ལྟར། ཡང་དང་ཡང་འདུ་ཤེས་མེད་དགག་ཏུ་བཤིག་པ་ཉིད་ཀྱིས་ནམ་ཞིག་ན་འཁྲུལ་
རྟོག་ཐམས་ཅད་གཏན་ནས་ཟད་པར་འགྱུར་རོ། །འདི་ཉིད་ལས་ཅི་ཡང་མེད་ཅེས་གོམས་པས་
ནི༑ ༑དེ་ཡང་ཕྱི་ནས་སྤོང་བར་འགྱུར། །ཞེས་སོ། །རྩོད་སྤང་གཉིས་པ་ནི། ཀུན་རྫོབ་སྒྱུ་མ་ལྟ་
བུ་ཡིན་ཡང་། སྣང་བས་དོན་བྱེད་པས་ཆགས་སྡང་མི་སེལ་བར་ཐལ་བ་དང༌། སྣང་ཡུལ་ལ་
- 3
4 :4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
འཁྲུལ་པའི་ལོག་ཤེས་དེ་གོམས་པ། ཐར་པའི་རྒྱུར་མི་འཐད་དེ། རྫུན་པའི་ཕྱིར། ཅེས་པ་ལ།
བྱ་བ་བྱེད་པ་ཉིད་དུ་སྣང་ཡང་དེར་མི་བདེན་ལ། དེར་འཛིན་ལོག་པར་ཤེས་པས། ཆགས་སྡང་
སྤོང་ཞིང་། རྫུན་པའི་ཡུལ་ཅན་ཡིན་ཡང་། སྤང་བྱ་ཞེན་ཡུལ་ལ་འཁྲུལ་པའི་གཉེན་པོར་འགྱུར་
ཏེ༑ རྨི་ལམ་གྱི་བུ་ཤི་བར་འཛིན་པ་བཞིན་ནོ། །
གསུམ་པ་ཉམས་སུ་བླངས་པའི་འབྲས་བུ་ནི། དེ་ལྟར་མཉམ་གཞག་ཏུ་ཆོས་
ཐམས་ཅད་རང་བཞིན་མེད་པར་གོམས་པས། དེ་ལྟར་མ་རྟོགས་པའི་སེམས་ཅན་ཐམས་ཅད་
ལ་སྙིང་ རྗེ་ སྐྱེ་ཞིང་། རང་གི་ཉོན་མོངས་སྤོང་ལ། གནས་སྐབས་སུ་རྣམ་དག་གི་འཁོར་བ་
འཛིན་ཏེ། འདི་ཉིད་ལས། རྨོངས་པས་དུ་བ་ཅན་དོན་དུ། །ཞེས་པའི་བློ་ཀ་གཅིག་གོ །མཐར་
ཐུག་གི་འབྲས་བུ་ནི། མཉམ་རྗེས་སུ་ཚོགས་གཉིས་གོམས་པས། སྒྲིབ་གཉིས་སྤངས་ནས་སྐུ་
གཉིས་ཐོབ་སྟེ། ཐམས་ཅད་མཁྱེན་པས་གཞན་དོན་ཕུན་སུམ་ཚོགས་པར་འབྱུང་སྟེ། འདི་ཉིད་
ལས། ཉོན་མོངས་ཤེས་བྱའི་སྒྲིབ་པ་ཡི། །ཞེས་སོགས་ཤློ་ཀ་གཅིག་དང་། ཡིད་བཞིན་ནོར་བུ་
དཔག་བསམ་ཤིང་། །ཞེས་པ་ལ་སོགས་པ་གསུངས་ཤིང་
། རིགས་པ་དྲུག་ཅུ་པ་ལས། དགེ་བ་
འདི་ཡིས་སྐྱེ་བོ་ཀུན། །ཞེས་སོགས་ཀྱི་བློ་ཀ་གཅིག་དང་། དབུ་མ་རིན་ཆེན་ཕྲེང་བ་ལས།
གཟུགས་ཀྱི་སྐུ་ནི་མདོར་བསྡུ་ན། །བསོད་ནམས་ཚོགས་ལས་འཁྲུངས་པ་སྟེ། །ཆོས་ཀྱི་སྐུ་ནི་
མདོར་བསྡུ་ན། །རྒྱལ་པོ་ཡེ་ཤེས་ཚོགས་ལས་འཁྲུངས། །ཞེས་སོ། །བདེན་གཉིས་ཀྱི་གཞུང་
དོན་འདི་ལ། བླ་མ་རྗེ་བཙུན་པས། བདེན་པ་གཉིས་སུ་དབྱེ་བ་དང་། དེའི་མཚན་ཉིད་དང༌།
མཚན་ཉིད་དེ་སྒྲུབ་པ་སྟེ། གསུམ་དུ་མཛད་ལ། ས་སྐྱ་པཎྜིཏས། སྒྲ་དོན་མཚན་གཞི་དེ་སྒྲུབ་
དང་གསུམ་དུ་བཞེད་ཅིང་དང་པོ་ནི་ཀུན་རྫོབ་དང་ནི་ཞེས་རྐང་པ་གཉིས་ཏེ། དེ་ལ་སཾ་བྲི་ཏི།
ཞེས་པའི་སྒྲ་ཡོད་ལ། ས་སམྱཀ །ཡང་དག་པ། བྲི་ཨ་པ་ར་ན་སྒྲིབ་པ་སྟེ། ཡང་དག་པའི་སྒྲ་
དོན་ལ་སྒྲིབ་པའོ། །དོན་དམ་པ་ལ། པ་ར་མ་ཨརྦ་སྟེ། པ་ར་མཆོག་གམ་དམ་པ། ཨརྦ་དོན་ཏེ།
-3
4
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམ་པ་རྣམས་ཀྱིས་བརྟགས་ན་སྐྱོན་མེད་པའོ། །དེས་ན་བདེན་གཉིས་ཀྱི་མཚན་ཉིད་དང་སྒྲ་
དོན་མཐུན་ནོ། །གཉིས་པ་ནི་དོན་དམ་ཞེས་ཏེ་བློའི་ཡུལ་མ་ཡིན་ལ་བློའི་ཡུལ་ཐམས་ཅད་ཀུན་
རྫོ་བ་སྟེ། དཔྱད་ན་མ་གྲུབ་པའི་ཕྱིར་རོ། ། །
གསུམ་པ་ལ་གསུམ་ལས། གནོད་པའི་ཡུལ། བློའི་རབ་ཏུ་དབྱེ་བ་ནི། དེ་ལ་ཞེས་རྐང་
པ་གཉིས་ཏེ། བློ་ཀུན་རྫོབ་དེ་ལའང་རྣལ་འབྱོར་པ་དང་ཕལ་པའོ། །དེ་གཉིས་ངོས་འཛིན་ལ་
གཉིས་ཏེ། མི་འཐད་པ་དགག་པ་དང༌། འཐད་པ་བསྟན་པའོ། །དང་པོ་ནི། གྲུབ་མཐས་བློ་
བསྒྱུར་མ་བསྒྱུར་ལ་འཇོག་པ་མི་འཐད་དེ། མུ་སྟེགས་ཀྱི་རྣལ་འབྱོར་པས། ཕལ་པ་ལ་གནོད་
བྱེད་དུ་མི་འཐད་པས་སོ། །འགྲེལ་ཆེན་ལས་སོ་སོ་སྐྱེ་བོ་དང་འཕགས་པ་ལ་འཇོག་པའང་མི་
འཐད་དེ། སོ་སོ་སྐྱེ་བོ་ཐེག་ཆེན་པ་ལ། ཉན་རང་འཕགས་པས་གནོད་པར་འགལ་ལོ། །
གཉིས་པ་ནི་བཀའ་བརྟགས་ཀྱི་ཕྱག་རྒྱ་བཞི་ཁས་ལེན་ཅིང་། སྐྱབས་གནས་དཀོན་མཆོག་
གསུམ་ལ་བྱེད་པ་རྣལ་འབྱོར་པ། དེ་ལས་བཟློག་པ་ཕལ་པའོ། །གཉིས་པ་གནོད་པའི་རིམ་པ་
ནི༑ དེ་ལ་ཞེས་ཤློ་ཀ་གཅིག་སྟེ། ཕྱེད་སྔ་མ་ཕལ་པ་ལ་རྣལ་འབྱོར་པས་གནོད་ཚུལ་དང་། ཕྱི་
མ་དེ་དག་ཀྱང་འོག་མ་ལ་གོང་མས་གནོད་ཚུལ་ལོ། །དེ་ལ་ཕལ་པ་རྣམས་ཀྱིས་ཕྱི་ནང་གི་སྣང་
བ་ལ་ལྷན་ཅིག་སྐྱེས་པའི་བློས། བདག་དང་བདག་གི་བར་བལྟ་སྟེ། དེའང་ནང་ཟིན་པའི་ཕུང་
པོ་ལ། བདག་ཅེས་བྱ་བ་རྟག་པ་གཅིག་པུ། རང་དབང་ཅན་གྱི་ཆོས་གསུམ་པར་ལྟ་ཞིང་། ཕྱི་
མ་ཟིན་པའི་དངོས་པོ་ལ། བདག་གི་བ་བདག་ཕན་གནོད་ཀྱི་རྐྱེན་དུ་ལྟ་ལ། ལུས་རགས་པ་
ཡན་ལག་ཅན་གྱི་རྫས་གཅིག་དང་། སྐྱེས་ནས་མ་ཤི་བར་དུ་ཤེས་པའི་རྒྱུན་གཅིག་ཏུ་རྟག་པར་
འདོད་དོ། །གྲུབ་མཐས་བློ་བསྒྱུར་བའི་མུ་སྟེགས་པ་དག །བདག་དེ་ཀུན་བརྟགས་ཏེ། རིག་པ་
ཁྱད་པར་ལྔ་ལྡན་ནམ། བེམས་པོ་ཁྱད་པར་དྲུག་ལྡན་ལ་སོགས་པར་འདོད་པའོ། །དེ་ལ་རྣལ་
འབྱོར་པས་གནོད་ཚུལ་ནི། ལུས་རྫས་གཅིག་མ་ཡིན་ཏེ། མགོ་བོ་ལ་སོགས་པའི་ཡན་ལག་དུ་
-3 4 5 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
མ་དང་འབྲེལ་བའི་ཕྱིར། སྐྱེས་བུ་སོ་སོའི་ལུས་བཞིན། དེ་བཞིན་དུ་ཤེས་པ་ཙམ་ཡང་། རྟག་
པ་མ་ཡིན་ཏེ། བདེ་སྡུག་ལ་སོགས་པའི་གནས་སྐབས་འགྱུར་བའི་ཕྱིར། གློག་བཞིན། བདག་
དེ་རང་དབང་ཅན་ཡང་མ་ཡིན་ཏེ། དུསྶཁ་མི་འདོད་བཞིན་དུ་འབྱུང་བའི་ཕྱིར། ཁོལ་པོ་བཞིན་
ནོ༑ ༑དེ་དག་གིས་ལྷན་སྐྱེས་ཀྱི་བདག་ཁེགས་ལ། གཞི་མེད་པའི་ཆོས་མི་འཐད་པས། དེ་ཉིད་
ལ་ཀུན་བརྟགས་ཀྱང་ཁེགས་པ་ཡིན་ནོ། །གཉིས་པ་ནི་གང་ལ་གང་གིས་ཇི་ལྟར་དེ། འོག་མ་
རྣམས་ལ་གོང་མ་རྣམས་ཀྱིས། བློ་ཁྱད་ཀྱི་སྒོ་ནས་སོ། །དེ་ལ་རྣལ་འབྱོར་པ་དང་པོ་ཉན་ཐོས་
ཀྱི་ལྟ་བ་ནི། འདི་ན་བདག་གམ་སེམས་ཅན་མེད། །ཆོས་འདི་རྒྱུ་དང་བཅས་པ་ཡིན། །ཅེས་
པའི་ཚུལ་གྱིས་ཕུང་པོ་ལ། དེ་ལྟ་བུའི་གང་ཟག་གི་བདག་ནི་མེད་ལ། ཆོས་ཀྱི་བདག་ཀྱང་།
དོན་དང་ཤེས་པ་རགས་པ་ཀུན་རྫོབ་པ་ཡིན་པས། རྫས་སུ་མེད་ལ། དེ་རྩོམ་བྱེད་གཟུང་བའི་
ཡུལ། དོན་རྡུལ་ཆ་མེད་དང་འཛིན་པའི་ཤེས་པ་སྐད་ཅིག་ཆ་མེད་དོན་དམ་དུ་འདོད་དོ། །དེ་ལ་
སེམས་ཙམ་པས་གནོད་དེ། རགས་པ་རྩོམ་པའི་རྡུལ་ཆོས་ཅན། ཆ་དྲུག་དང་བཅས་པ་ཡིན་ཏེ།
ཕྱོགས་དྲུག་གྱི་རྡུལ་གྱི་དབུས་ན་གནས་པའི་ཕྱིར། གྲོང་ཁྱེར་རྩོམ་བྱེད་ཀྱི་ཁང་པ་བཞིན།
ཕྱོགས་ཆོས་ཁས་བླངས་ཀྱིས་གྲུབ། ཁྱབ་པ་མི་འགྲུབ་པའང་མ་ཡིན་ཏེ། རྡུལ་རྣམས་འདུས་
ནས་རགས་པ་རྩོམ་པ་ན། དབུས་རྡུལ་དེ། ཕྱོགས་ཀྱི་རྡུལ་དང་ཕྲད་དམ་མ་ཕྲད། དང་པོ་ལྟར་
ན༑ བདག་ཉིད་ཀུན་གྱིས་ཕྲད་ན། ཕྱོགས་དྲུག་གི་རྡུལ་དབུས་རྡུལ་གྱི་གོ་སར་ཐིམ་པར་
འགྱུར་བས། ཕྱོགས་དྲུག་ནས་རྡུལ་ཇི་ཙམ་སྦྱར་ཡང་ཆེར་མི་འགྱུར་བར། རགས་སྣང་ནུབ་
པར་ འགྱུར་ རོ། །ཕྱོགས་ གཅིག་ གིས་ ཕྲད་ན། དབུས་རྡུལ་དེ། ཕྱོགས་དྲུག་གི་ལ་ ཕྲད་ཆ་
དྲུག་ཏུ་འགྱུར་བས། ཆ་མེད་ཀྱི་གཅིག་ཉམས་སོ། །གཉིས་པ་ལྟར་ན། རྡུལ་རྣམས་ཕན་ཚུལ་
མ་ཕྲད་པའི་ཕྱིར་རགས་པ་གཅིག་ཏུ་སྣང་བ་མི་རིགས་ཏེ། བསྐལ་པའི་ཡུལ་དུས་ན་གནས་པ་
བཞིན་ནོ། །ཉི་ཤུ་པ་ལས། དྲུག་གིས་གཅིག་ཅར་སྦྱར་བ་ན། །ཕྲ་རབ་རྡུལ་ཆ་དྲུག་ཏུ་འགྱུར། །
-3 4
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར༔
དྲུག་པོ་དག་ནི་གོ་གཅིག་ན། །གོང་བུའམ་རྡུལ་ཕྲན་ཙམ་དུ་འགྱུར། །ཞེས་སོ། །དེས་ན་གཟུང་
བའི་དོན་བདེན་པར་མེད་ལ། དེ་ཉིད་ཀྱིས། དེ་འཛིན་པའང་མེད་དོ། །གཉིས་པ་སེམས་ཙམ་
པའི་རྣལ་འབྱོར་པ་ནི། རྣམ་ངེས་ལས། བློ་ཡིས་ཉམས་མྱོང་བྱ་ཞེན་མེད། །དེ་ཡིས་མྱོང་བ་
གཞན་ཡོད་མིན། །གཟུང་དང་འཛིན་པ་གཉིས་མེད་པས། །དེ་ནི་དེ་ལྟར་རང་ཉིད་གསལ། །
ཞེས་པའི་ཚུལ་གྱིས་གཟུང་འཛིན་གཉིས་མེད་ཀྱི་ཤེས་པ་རང་རིག་སྐད་ཅིག་ཆ་མེད། དོན་དམ་
དུ་འདོད་དོ། །དེ་ལ་གོང་མ་དབུ་མ་པས་གནོད་དེ། གཉིས་མེད་ཀྱི་ཤེས་པ་རང་བཞིན་གཅིག་
མ་ཡིན་ཏེ། དུས་སྔ་ཕྱིའི་དབུས་ན་གནས་པའི་ཕྱིར་ཞག་བཞིན། ཕྱོགས་ཆོས་ཁས་བླངས་ཀྱིས་
གྲུབ། ཁྱབ་པའང་མི་འགྲུབ་པ་མ་ཡིན་ཏེ། སྐད་ཅིག་དུ་མས་ཤེས་པའི་རྒྱུན་རགས་པ་རྩོམ་པ་
ན༑ དབུས་ཀྱི་སྐད་ཅིག་སྔ་ཕྱིའི་སྐད་ཅིག་དང་མ་ཕྲད་ན། རགས་པ་རྩོམ་པར་འགལ་ལ།
ཕྲད་ནའང་བདག་ཉིད་ཀུན་གྱིས་ན། སྐད་ཅིག་སྔ་ཕྱི་དབུས་ཀྱི་སྐད་ཅིག་གི་དུས་སུ་ཐིམ་པར་
འགྱུར་བས། སྐད་ཅིག་དུ་མ་འཐུད་ཀྱང་སྐད་ཅིག་ལས་རིང་དུ་མི་འགྲོ་བས། བསྐལ་པའང་
སྐད་ཅིག་ཙམ་དུ་འགྱུར་ལ། ཕྱོགས་གཅིག་གིས་ཕྲད་ན། ཆ་ཤས་མེད་པ་ཉམས་སོ། །དབུ་མ་
རིན་ཆེན་ཕྲེང་བ་ལས། ཐོག་མ་དབུས་དང་ཐ་མ་ཡང་། །སྐད་ཅིག་བཞིན་དུ་བསམ་བྱས་ན། །
སྐད་ཅིག་གསུམ་གྱི་བདག་ཉིད་ཕྱིར། །འཇིག་རྟེན་སྐད་ཅིག་ལ་མི་གནས། །ཞེས་སོ། །ཡང་
གཉིས་མེད་ཀྱི་ཤེས་པ་རང་བཞིན་དེ། རྟེན་ཅིང་འབྲེལ་བར་འབྱུང་བར་སྣང་བའི་ཕྱིར། སྒྱུ་མ་
བཞིན། དེའི་ཁྱབ་པ་ནི་རྟེན་འབྲེལ་བཅོས་མ་ཡིན་པས། རང་བཞིན་མེད་པར་འགལ་བས་
འགྲུབ་སྟེ། རྩ་ཤེར་ལས། རང་བཞིན་རྒྱུ་དང་རྐྱེན་དག་ལས། །འབྱུང་བར་རིགས་པ་མ་ཡིན་
ནོ༑ ༑ཞེས་སོ། །ཡང་ཤེས་པ་དེ་དོན་དམ་པར་གཞན་དབང་ཉིད་དུ་མི་འཐད་དེ། ཡོད་པ་དང༌།
མེད་པ་སྐྱེ་བར་མི་འཐད་པས། ནམ་མཁའ་བཞིན། ཤེས་པ་དེ་རང་ཉིད་རིག་པར་ཡང་མི་
འཐད་དེ། རྫས་ གཉིས་མེད་པའི་ཕྱིར། རང་གིས་རང་ཁུར་བ་བཞིན་ནོ། །དབུ་མ་པ་ལས།
- 3 4 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
སྟོང་པ་མཚན་མར་ལྟ་བ་གཉིས་ཏེ། བདེན་དངོས་ཀྱིས་སྟོང་པའི་ཤེས་བྱ་མ་ཡིན་དགག་དོན་
དམ་དུ་སྨྲ་བ་དང་། སྟོང་ཉིད་མེད་དགག་དོན་དམ་དུ་སྨྲ་བའོ། །དེ་ལ་དབུ་མ་ཆེན་པོའི་རིགས་
པས་གནོད་དེ། མ་ཡིན་དགག་ནི་སྣང་བ་དང་སྟོང་པའི་ཚོགས་དོན་ལ་བརྗོད་པ་ན། མཐར་
དཔྱོད་པའི་ངོར། སྣང་བ་མ་གྲུབ་པས་དེ་དང་ཚོགས་པ་མི་འགྲུབ་སྟེ། མིག་གི་ཡུལ་དུ་སྒྲའི་
དངོས་པོ་མི་འགྲུབ་པས། སྒྲ་གཟུགས་ཚོགས་པ་མི་འགྲུབ་པ་བཞིན་ནོ། །མེད་དགག་ཀྱང་མི་
འཐད་དེ། སྣང་གྲགས་ཀྱི་ཆོས་ཐམས་ཅད་ཡང་དག་པར་བདེན་དངོས་ཀྱིས་སྟོང་ཞིང་དགག་
བྱའི་དངོས་པོ་བདེན་པར་མ་གྲུབ་པས། དེ་བཀག་པའང་མི་འགྲུབ་སྟེ། མོ་གཤམ་གྱི་བུ་མ་
གྲུབ་པས། དེ་ཤི་བ་མི་འགྲུབ་པ་བཞིན་ནོ། །རྩ་ཤེར་ལས། འདུས་བྱས་རབ་ཏུ་མ་གྲུབ་པས།།
འདུས་མ་བྱས་ནི་ཇི་ལྟར་འགྲུབ་ཅེས་སོ། །དབུ་མ་ཆེན་པོ་ལའང་གནོད་པ་ཡོད་ན་ཐུག་མེད་དུ་
འགྱུར་ལ། མེད་ན་དོན་དམ་བློའི་སྤྱོད་ཡུལ་དུ་གྲུབ་པར་འགྱུར་རོ་སྙམ་ན། དབུ་མ་ཆེན་པོ་པ་
ནི༑ དོན་དམ་པར་དངོས་པོ་ཡོད་མེད་ལ་སོགས་པའི་ཆོས་འགའ་ཡང་རང་བཞིན་མེད་པར་
འདོད་པས་གནོད་པ་མེད་དེ། གོང་དུ་ལུང་དྲངས་པ་ལྟར། གལ་ཏེ་དངོས་གང་དམ་བཅའ་
ཡོད། །ཅེས་སོགས་ཀྱི་བློ་ཀ་འདིར་ཡང་སྦྱར་རོ། །དེ་ལྟར་ན་རྣམ་འབྱོར་གྱི་ས་བཞི་བསྟན་ཏེ།
གང་ཟག་བདག་མེད་པའི་དང༌། ཆོས་ཀྱི་བདག་མེད་པའི་དང༌། སེམས་འགོག་པས་སྤྲོས་པ་
མེད་པའི་དང༌། སྟོང་པ་འགོག་པས་མཚན་མ་མེད་པའི་རྣལ་འབྱོར་པའོ། །ཡང་ན། བྱེ་བྲག་ཏུ་
སྨྲ་བ་དང༌། མདོ་སྡེ་པ་དང༌། སེམས་ཙམ་པ་དང་། དབུ་མ་པ་སྟེ་བཞི་ལས། རྣལ་འབྱོར་གྱི་ས་
བཞིར་བྱེད་དོ། །
གསུམ་པ་རྩོད་སྤང་ནི། གཉིས་ཀ་ཞེས་རྐང་པ་དྲུག་སྟེ། དབུ་མ་ཆེན་པོ་བ་ལྟར་
ན༑ སྦྱིན་པ་ལ་སོགས་པའི་དགེ་བ་སྤྱོད་པ་ལ་མི་འཇུག་པར་ཐལ། རང་བཞིན་མེད་པའི་
ཕྱིར་ཅེ་ན། དོན་དམ་དུ་འདོད་ཅིང་། ཀུན་རྫོབ་ཏུ་ཁྱབ་པ་མེད་དེ། ཐ་སྙད་དུ་འབྲས་བུ་སྒྲུབ་
- 3
4
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་དོན་དུའོ། །མི་བདེན་ན། རྫུན་པ་ལ་འཇུག་པ་མི་འཐད་དོ། །ཞེ་ན་དགོས་པ་ཡོད་ན་རྫུན་
པ་དང་འཁྲུལ་པ་ལ་འཇུག་པར་ནི། རྒོལ། ཕྱིར་རྒོལ་གཉིས་ཀས་འདོད་དེ། སྒྱུ་མའི་རྣམ་སྤྲུལ་
བྱེད་པ་བཞིན་ཏེ། ཆོས་ཡང་དག་པར་བསྡུད་པའི་མདོ་ལས། དཔེར་ན་སྒྱུ་མའི་མཁན་པོ་དག།
ཐར་པ་བྱ་ཕྱིར་སྤྲུལ་ལ་བརྩོན། །གང་ཕྱིར་འདིས་ནི་མངོན་ཤེས་པས། །དེ་ནི་སྤྲུལ་ལ་ཆགས་
པ་མེད། །ཅེས་སོ། །དེ་ལྟར་ན་དབུ་མ་པའང་། སྣང་བ་ཁས་ལེན་པས་སྣང་བ་འདི་ལ་འཇུག་
པར་མཚུངས་པས། སྣང་བ་ལ་བརྟེན་ནས་རྩོད་པ་མེད་པར་འགྱུར་ཅེ་ན། སྣང་བ་ཙམ་མཐོང་
བར་མཚུངས་ཀྱི། རྣལ་འབྱོར་པས་དངོས་པོ་མཐོང་བ་རྣམས་སྒྱུ་མ་ལྟ་བུ་ཤེས་པ་ལྟར་འཇིག་
རྟེན་པས་མིན་ཏེ། ཡང་དག་པར་རྟོག་པའི་ཕྱིར། སྒྱུ་མ་མཁན་དང་། ལྟད་མོ་བ་བཞིན་ནོ། ། །
གཉིས་པ་བདག་མེད་གཉིས་ཀྱི་སྒོ་ནས་རྒྱས་པར་བཤད་པ་ལ་གཉིས་ལས། ཆོས་
ནི་མཚན་ཉིད་འཛིན་པ་ཡིན་ལ། བདག་ནི་དེ་ལ་བདེན་དངོས་སུ་ལྟ་བའོ། །དེ་དགག་པའི་
ཕྱིར། ཆོས་ཀྱི་བདག་མེད་སྒོམ་པ་ལའང་། གཉིས་ཀྱི་དང་པོ། ཡུལ་དང་ཡུལ་ཅན་སྟོང་ཉིད་དུ་
སྒྲུབ་པ་ལའང་གསུམ་ལས། བྱེ་བྲག་ཏུ་སྨྲ་བའི་རྩོད་སྤང་ནི། དེ་དག་ཤེས་བྱའི་གཞི་ལྔ་བྱེ་བྲག་
ཏུ་ཕྱེ་སྟེ་སྨྲ་བས་སམ། བཀའ་བས་བསྟན་བཅོས་གཙོ་བོར་བྱེད་པ་སྟེ། རྒྱས་པར་ནི་ཁམས་
བསྟན་ པ་ ལ་སོགས་པ། གནས་བརྒྱད་འདོད་ལ། བསྡུ་ན་གཞི་ལྔ་ སྟེ། གཟུགས། སེམས།
སེམས་བྱུང་། ལྡན་པ་མ་ཡིན་པའི་འདུ་བྱེད། འདུས་མ་བྱས་ཀྱི་གཞིའོ། །དང་པོ་ལ་རྡུལ་ཕྲ་
རབ་དང༌། རགས་པ་གཉིས་ལས། སྔ་མ་གཟུགས་ཅན་ཆ་མེད་དེ། བསྐོར་བ་བར་དང་བཅས་
པས་རིགས་པ་རྩོམ་པར་འདོད་དོ། །དེ་དག་གིས་རྩོད་པ་ནི། ཆོས་ཐམས་ཅད་རང་བཞིན་མེད་
ན༑ གཟུགས་ལ་སོགས་པའི་མངོན་སུམ་གྱིས་གནོད་དོ་ཞེ་ན། དེ་དག་སྤོང་བ་ལ་གཉིས་ལས།
ཚད་མ་དང་འགལ་བ་སྤང་བ་ནི། དེ་དག་བདེན་པའི་ཡུལ་ཅན་གྱི་ཚད་མས་གྲུབ་པ་མ་ཡིན་གྱི།
བྱིས་པ་ལ་གྲགས་པ་ཙམ་ཡིན་ཀྱང་རྫུན་ཏེ། གཙང་བར་གྲགས་པའི་ལུས་བཞིན་ནོ། །གཉིས་
-3
5
] -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
པ་ལུང་དང་འགལ་བ་སྤང་བ་ལ་གསུམ་ལས། དགོངས་པའི་དགོས་པ་ནི། འཇིག་རྟེན་ཅེས་
རྐང་པ་གཉིས་ཏེ། རང་བཞིན་མེད་ན། མདོ་ལས། བདེན་པ་བཞི་རྣམ་པ་བཅུ་དྲུག་གི་དངོས་
པོ་གསུངས་པ་དང་འགལ་ལོ་ཞེ་ན། དེ་ལ་དགོས་པ་དང་། དངོས་ཀྱི་སྟེ། དང་པོ་ནི་དངོས་པོ་
ལ་ཞེན་པ་རྣམས་གཞུག་པ་སྟེ། ཉི་ཤུ་པ་ལས། གཟུགས་སོགས་ཡོད་པར་བསྟན་པ་ནི། དེས་
འདུལ་བའི་སྐྱེ་བོ་ལ། །དགོངས་པའི་དབང་གིས་བསྟན་པ་སྟེ། །རྫུས་ཏེ་སྐྱེས་པའི་སེམས་ཅན་
བཞིན། །ཅེས་གསུངས་ཤིང་གཞན་ཡང་། རྒྱལ་པོའི་བཙུན་མོ་ཤི་བ་བརྡ་སྤྲོད་པ་བཞིན་ནོ། །
གཉིས་པ་ནི་ཀུན་རྫོབ་ཏུ་དྲང་བའི་དོན་ཙམ་ཡིན་ནོ། །གཉིས་པ་དངོས་ཀྱི་དོན་ལ་གནོད་པའི་
ཚད་མ་ནི། དེ་དག་སྐད་ཅིག་མ་ཉིད་མིན། །ཅེས་ཏེ། སྔ་ཕྱི་གཉིས་དང་འབྲེལ་བའི་ཕྱིར། །
ཅེས་སོགས་ ཀྱི་གནོད་པ་ཡོད་པས། ངེས་དོན་མིན་ནོ། །གསུམ་པ་རྩོད་སྤང་ནི། ཀུན་རྫོབ་
ཅེས་ཏེ། དེ་ཇི་ལྟར་སྣང་བ་ཉིད་དུ་བསྟན་པ་མ་ཡིན་ནམ། སྐད་ཅིག་མར་འཇིག་རྟེན་ལ་མི་སྣང་
བས། ཀུན་རྫོབ་དང་འགལ་ལོ་ཞེ་ན། ལན་དངོས་ནི། འཕགས་པ་རྣམས་ལ་སྣང་བས། ཀུན་
རྫོབ་ཙམ་ལ་ཉེས་པ་མེད་པས། སྐད་ཅིག་མ་ལ་སོགས་པའི་རྣམ་པ་བཅུ་དྲུག་མཐོང་བ་ལ།
བདེན་པ་མཐོང་ཞེས་གསུངས་པ་ནི། ལོ་ཀ་པའི་ཀུན་རྫོབ་ཉིད་ལའང་། ཕྱིན་ཅི་ལོག་རྟག་པ་
དང༌། གཙང་བར་འཛིན་པ་ལ་ལྟོས་པས་ཞེས་པའོ། །ཐལ་བ་བརྗོད་པ་ནི། གཞན་དུ་ཞེས་ཏེ་
ལོ་ཀ་ལ་དེ་ལྟར་མི་སྣང་བས། དེ་མིན་པ་ཁེགས་ན་ལོ་ཀ་པས། བུད་མེད་མི་གཙང་བར་མི་
མཐོང་བས། འཕགས་པ་ལ་གྲུབ་པའང་ཁེགས་པར་ཐལ་ཅེས་སོ། །
གཉིས་པ་མདོ་སྡེ་པའི་རྩོད་སྤང་ལ། དེ་དག་ནི་རྡུལ་ཕྲན་མ་འབྱར་ལ་བར་མེད་
པས། རགས་པ་རྩོམ་ཞིང་བདེན་གཉིས་དངོས་སུ་འདོད་དོ། །དེས་རྩོད་པ་བཞི་ལས། ཚོགས་
ཀྱི་རྟེན་གསུངས་པས་མི་གནོད་པ་ནི། ཆོས་ཐམས་ཅད་རང་བཞིན་མེད་ན། རྒྱལ་བ་མཆོད་
ཀྱང་བསོད་ནམས་མི་འབྱུང་བར་ཐལ་ཏེ། ལས་བྱེད་པོ་བྱ་བ་གསུམ་མེད་པའི་ཕྱིར། མོ་གཤམ་
-3
5 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་བུ་ཕན་ཚུལ་གྱིས་ནམ་མཁའི་མེ་ཏོག་དོར་བ་བཞིན། ཞེས་པ་ལ་རྒྱུ་མཚན་མཚུངས་པ་ནི།
སྐུ་འདྲའི་ཞེས་ཏེ། མི་དམིགས་པས་ཟིན་པ་ནི། བསོད་ནམས་ལྷག་པར་ལྟའོ། །ཡང་ན་སངས་
རྒྱས་སྒྱུ་མ་ལྟ་བུ་ཡིན་ན། མཆོད་ཀྱང་བསོད་ནམས་མི་འབྱུང་བར་འགྱུར་ཏེ། སྒྱུ་མའི་སྐྱེས་བུ་
མཆོད་པ་བཞིན་ཅེ་ན། ཁྱེད་ལྟར་ན་ཡང་མི་འབྱུང་བར་འགྱུར་ཏེ། བདེན་དངོས་ཡིན་པའི་
ཕྱིར་ཐོ་ཡོར་བཞིན། བདེན་དངོས་ཡིན་ཡང་བསོད་ནམས་འབྱུང་ན་ཅི་སྟེ་སྙམ་ན། སྒྱུ་མ་ལྟ་བུ་
ཡིན་ཡང་། བསོད་ནམས་འབྱུང་ཡང་ཅེ་སྟེ། རྫུན་བཞིན་དུ་བསོད་ནམས་འབྱུང་བ་ཅི་སྟེ་ཞེ་ན།
བདེན་བཞིན་དུ་སྤང་ངོ༌། །བདེན་པའི་རྒྱལ་བ་ལ་བདེན་པའི་དད་པས་བསླང་ནས་མཆོད་ན་
བསོད་ནམས་འབྱུང་ངོ་ཞེ་ན། སྒྱུ་མ་དང་འདྲ་བའི་རྒྱལ་བ་ལ། སྒྱུ་མ་དང་འདྲ་བའི་མཆོད་པ་
བྱས་པས། བསོད་ནམས་ནི། དངོས་པོར་ཡོད་པ་ལ་མཆོད་པ་ཇི་ལྟ་བ་བཞིན་དུ་འབྱུང་ཞིང་།
མི་དམིགས་པས་ཟིན་པས། ལྷག་པར་འབྱུང་ངོ༌། །ཡང་ན་དོན་དམ་དུ་འདོད་ཅིང་། ཀུན་རྫོབ་
ཏུ་ཁྱབ་པ་མེད་དོ། །གཉིས་པ་ཉིང་མཚམས་སྦྱོར་བར་གསུངས་པས་མི་གནོད་པ་ནི། སེམས་
ཅན་རྣམས་ཤི་ནས་སྲིད་པ་མི་ལེན་པར་ཐལ་ཏེ། རྫུན་པའི་ཕྱིར། སྒྱུ་མའི་སྐྱེས་བུ་བཞིན།
ཞེས་པ་ལ། ཇི་སྲིད་ཅེས་པས་ཁྱབ་པ་མ་གྲུབ་པ་སྟེ། རྐྱེན་ཚང་བའི་སྒྱུ་མ། ཡུལ་དུས་འཕོ་བ་
བཞིན་ནོ། །དེ་རྒྱུ་མི་མཚུངས་པར་རྟོག་པའང་། སྒྱུ་མ་ཉིད་ཀྱིས་མ་ངེས་པར་སྟོན་པ། རྒྱུན་རིང་
ཞེས་པའོ། །གསུམ་པ་ལས་ཀྱི་རྟེན་གསུངས་པས་མི་གནོད་པ་ནི། སྒྱུ་མ་ཞེས་རྐང་པ་གཉིས་
ཏེ༑ ཐམས་ཅད་སྒྱུ་མ་ལྟ་བུ་ཡིན་ན། སེམས་ཅན་ལ་ཕན་གནོད་ཀྱིས། དགེ་སྡིག་ཏུ་མི་འགྱུར་
ཏེ༑ སྒྱུ་མའི་སྐྱེས་བུ་བཞིན་ཅེ་ན། ལན་དངོས་སྒྱུ་མའི་ཞེས་ཏེ། དོན་དམ་དུ་འདོད་ཅིང་། ཀུན་
རྫོབ་ཏུ་ཁྱབ་པ་མེད་པའོ། །དཔེ་ལ། སེམས་མི་འབྱུང་བའི་རྒྱུ་ནི། སྔགས་སོགས་ཞེས་ཏེ། དེ་
དག་ལ་ནུས་པ་མེད་པས་ སོ། །རྒྱུ་ ཡིས་ འབྲས་བུ་ངེས་པ་དཔེ་ལ་གྲུབ་པ་ནི། སྣ་ཚོགས་
ཞེས་པའོ། །བཞི་པ་འཁོར་བ་དང་། མྱ་ངན་ལས་འདས་པའི་རྣམ་པར་བཞག་པས་མི་གནོད་པ་
- 3：; 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ནི༑ གལ་ཏེ་དོན་དམ་ཞེས་ཏེ། ཆོས་ཐམས་ཅད་དོན་དམ་དུ་མ་གྲུབ་པས། རང་བཞིན་གྱིས་མྱ་
ངན་ལས་འདས་ཀྱང་། ཀུན་རྫོབ་ཏུ་འཁོར་བ་མི་འགལ་བས། འཁོར་བའི་དུ་ཁ་མི་འདོར་
བའི་སངས་རྒྱས་པ་ལ་དགོས་པ་མེད་པས། དེ་ཐོབ་པའི་ཆེད་དུ་ལམ་བྱང་ཆུབ་སྤྱོད་པས་ཅི་
ཞིག་བྱ། ཞེ་ན། སངས་རྒྱས་ན། འཁོར་བ་ཀུན་རྫོབ་ཡིན་པའི་རྒྱུ་རྐྱེན་ཟད་ཅིང་སྤྱོད་པ་དོན་
ཡོད་པ་ཡིན་ཏེ། དེས་སྤང་བྱ་སྤངས་པ་ནི། རྐྱེན་རྣམས་ཞེས་པའོ། ། །
སེམས་ཙམ་པའི་རྩོད་སྤང་ལ་གཉིས་ལས། འཁྲུལ་ཤེས་མེད་ན་འཛིན་པ་མ་གྲུབ་
པར་ཐལ་བ་ལ་གསུམ་ལས། རྣམ་མེད་པའི་རྩོད་སྤང་ལས། གང་ཚེ་ཞེས་རྐང་པ་གཉིས་རྒོལ་
བ་སྟེ། ལང་ཀར་གཤེགས་པ་ལས། དོན་དམ་མ་ཡིན་སེམས་ཉིད་དེ། །ཕྱི་རོལ་དོན་མཐོང་
ལོག་པ་ཡིན། །ཡང་དག་མ་ཡིན་ཀུན་རྟོག་ཡོད་ཅེས་པའི་ཚུལ་གྱིས། རྣམ་རིག་ཙམ་ཡོད་ན།
ཁ་ཕྱིར་ལྟ་བའི་ཤེས་པས་གཟུང་བ་རྫུན་པ་དམིགས་པ་རུང་ལ། དབུ་མ་ལྟར་འཁྲུལ་པའི་ཤེས་
པའང་མེད་ན། སྒྱུ་མ་ལྟ་བུའི་གཟུང་ཆ་མི་དམིགས་པར་ཐལ། ཞེས་པའོ། །ལན་ནི་སེམས་
ཙམ་ པ་ ཁྱེད་ རང་ གི་ ལུགས་ལའང་། གཟུང་ ཆ་ སྒྱུ་མ་དེ་ཁོ་ནར་མེད་པའི་ཕྱིར། ཅི་ཞིག་
དམིགས་ཤིང་མཐོང་སྟེ། མི་མཐོང་བར་ཐལ་བའོ། །གཉིས་པ་རྣམ་བདེན་པའི་རྩོད་སྤང་ལ་
གསུམ་ལས། ཕྱོགས་སྔ་མ་བརྗོད་པ་ནི་གལ་ཏེ་ཞེས་ཏེ། དོན་དུ་སྣང་ཡང་དེ་ཉིད་དུ། །གཞན་
ཤེས་པའི་ངོ་བོར་ཡོད་དེ། །གཟུང་བའི་རྣམ་པ་དེ་དག་ནི། །འཛིན་པའི་སེམས་ཉིད་སྣང་བའོ།
ཞེས་པ་ལ་འདི་དགག་པ་ནི། རང་ཉིད་སྣང་བ་འགོག་པ་ནི། དོན་དམ་པར་ཡིན་ཏེ། ཇི་ལྟར་
མཐོང་ཐོས་ཤེས་པ་དག །འདི་ནི་དགག་པར་བྱ་མ་མིན། །ཞེས་པས་སོ། །སྣང་བ་རང་ཉིད་
ཡིན་པ་ནི། ཐ་སྙད་དུའང་འགོག་པ་སྟེ། བུམ་མཐོང་མིག་སྨན་ཉིད་དུ་འགྱུར་ཞེས་པའོ། །དེ་ལ་
སྒྲུབ་བྱེད་དགག་པ་ལ་གསུམ་ལས། གནོད་པ་མདོར་བསྟན་པ་ནི། གང་ཚེ་ཞེས་ཏེ། གཟུང་
འཛིན་དུ་སྣང་བ་འདི་ཆོས་ཅན། གང་ཞིག །གང་གིས་མཐོང་སྟེ་གཉིས་མེད་པའི་ཕྱིར་རོ། །
- 3 ) 3 -



སྒྲ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལུང་གིས་གནོད་པ་ནི་འཇིག་རྟེན་གྱི་ནི་ཞེས་ཏེ། ལང་ཀར་གཤེགས་པ་
ལས། ཇི་ལྟར་ རལ་གྲི་རང་སོ་དང༌། །ཇི་ལྟར་སོར་མོ་རང་རྩེ་ལ། །མི་གཅོད་རེག་པར་མི་
འགྱུར་བ། །དེ་བཞིན་སེམས་ཀྱིས་སེམས་མི་མཐོང་ཞེས་སོ། །གསུམ་པ་རང་རིག་དོན་དམ་ལ་
གནོད་པ་རྒྱས་པར་བརྗོད་པ་ལ་ལྔ་ལས། དཔེ་ཉིད་མ་གྲུབ་པ་ལའང་གསུམ་ལས། མར་མེའི་
གསལ་བ་མ་ངེས་པ་ནི། ཇི་ལྟར་ཞེས་ཏེ། མར་མེ་ལ་གསལ་བྱ་གསལ་བྱེད་གཉིས་མེད་ཀྱང་།
རང་གསལ་བ་བཞིན་ནོ་ཞེས་པ་ལ། དཔེ་ཉིད་མ་གྲུབ་སྟེ། མར་མེ་ནི་རང་གིས་རང་གསལ་བྱ་
མ་ ཡིན་ ཏེ། རང་ མ་གྲུབ་ན། གསལ་བྱེད་མེད་ལ། གྲུབ་ན་མི་གསལ་བའམ། མུན་ གྱིས་
བསྒྲིབས་པ་མེད་པའི་ཕྱིར་དང༌། སྐྱེས་པ་ལ་སྔར་མེད་ཀྱིས་ཁྱབ་པ་ལྟར་གསལ་བ་ལའང་སྔར་
མི་གསལ་བས་ཁྱབ་སྟེ། རྩ་ཤེར་ལས། མར་མེ་དག་ནི་གང་དག་ན། །དེ་འདུག་པ་ན་མུན་པ་
མེད། །མར་མེ་ཇི་ལྟར་གསལ་བྱེད་ཡིན་ཅེས་སོ། །གཉིས་པ་ལྷན་ཅིག་སྐྱེས་པའི་སྔོན་པོས་མ་
ངེས་པ་ནི། ཤེལ་བཞིན་ཞེས་ཏེ། རྐྱེན་གཞན་ལ། ལྟོས་མ་ལྟོས་ཤེལ་དང༌། བི་ཊཱརྨའི་སྔོན་པོ་
ལྟར། སྒོ་ལྔ་ལ། དོན་གསལ་བ་གཞན་ལ་ལྟོས་ལ། ཤེས་པ་རང་གསལ་བ་གཞན་ལ་མི་ལྟོས་
སོ་ཞེ་ན། བཻ་ཌཱུརྱའི་དེའང་། རང་གིས་སྔོན་པོར་བྱེད་པ་སྟེ། རང་ཉིད་མི་སྔོ་བ་མེད་པས་སོ། །
གསུམ་པ་བྱ་བྱེད་དགག་པ་ནི། སྔོ་ཉིད་ཅེས་རྐང་པ་གཉིས་ཏེ། དོན་ཐ་དད་ལ་བྱ་བྱེད་འཐད་
ཀྱི༑ རང་རིག་གཅིག་ལ་དེ་མི་རུང་བའོ། །གཉིས་པ་དོན་མི་མཚུངས་པ་ནི། མར་མེ་ཞེས་ཏེ།
དེ་དང་བཻ་ཌཱུརྨ་ལ་སོགས་པ་བློས་དེ་ལྟར་ཤེས་ནས། བརྗོད་དུ་རུང་བ། དོན་དམ་པར་བློ་རང་
ཉིད་གསལ་བར་གང་གིས་ཤེས། ཞེས་པའོ། །ཡོད་པར་ངེས་པའི་ཐ་སྙད་དགག་པ་ནི། གང་
ཚེ་ཞེས་བློ་ཀ་གཅིག་སྟེ། གཞན་རིག་མི་འདོད་པ་དང་། རང་རིག་མི་འཐད་པ་དང༌། དོན་དམ་
མཐོང་བར་ཐལ་བའི་ཕྱིར་དོན་མེད་པའི་ཚིག་ཙམ་གྱིས་གཞན་ཡིད་མི་ཆེས་སོ། །གཞུང་འདི་
སྦྱོར་བར་སློང་ན། རང་རིག་ཆོས་ཅན། ཁྱད་པར་གསལ་མི་གསལ་བརྗོད་ཀྱང་དོན་མེད་དེ།
-35 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ངོ་བོ་ཚད་མས་མ་གྲུབ་པའི་ཕྱིར། མོ་གཤམ་གྱི་བུའི་ཁ་དོག་བཞིན། ཞེས་སོ། །འབྲས་བུའི་
རྟགས་འཁྲུལ་པ་ནི། གལ་ཏེ་ཞེས་བློ་ཀ་གཅིག་སྟེ། ཤེས་པ་རང་ཉིད་མ་མྱོང་ན། གང་ཞིག་
སྔར་མ་མྱོང་བ་དེ་མི་དྲན་ཏེ། བདུད་རྩི་མ་མྱོང་བ་འཐུངས་པ་མི་དྲན་པ་བཞིན། བདག་ལ་ཤེས་
པ་འདི་དང་། འདི་ལྟ་བུ་སྐྱེས་སོ། །ཞེས་བྱ་བ་མི་དྲན་པར་ཐལ་བ་དྲན་པའི་ཕྱིར་ཞེས་པའོ། །
གཞན་ཞེས་ལན་ཏེ། རང་ཉིད་མ་མྱོང་ཡང་། གཟུགས་སྒྲ་ལ་སོགས་པ་གཞན་མྱོང་བ་དང་
འབྲེལ་བ་སྟེ། བྱི་བའི་སོ་དུག་དགུན་ཞུགས་པ་དཔྱིད་ལྡང་བའི་རྐྱེན་ལ་བརྟེན་ནས། དེར་ཤེས་
པ་བཞིན་ཞེས་སོ། །རང་ བཞིན་ གྱི་ རྟགས་འཁྲུལ་པ་ནི། རྐྱེན་ གཞན་ཞེས་རྐང་ པ་ གཉིས་
གཉིས་ཀྱིས་རྒོལ་ལན་ཏེ། དང་པོ་ནི་ཏིང་ངེ་འཛིན་ལ་སོགས་པའི་རྐྱེན་གྱིས་ཤེས་པ་གཞན་
ཡང་མཐོང་བའི་ཕྱིར། རང་ཉིད་ཤིན་ཏུ་གསལ་བར་མཐོང་། །ཞེས་པ་ལ་ལན་ནི། རིང་བའི་
གཞན་མཐོང་བས། ཉེ་བའི་རང་མཐོང་ན། དངོས་གྲུབ་ཀྱི་སྨན་བསྐུས་པའི་མིག་གིས་མིག་
རང་ཉིད་མཐོང་བར་ཐལ། རིང་བའི་བུམ་པ་མཐོང་བའི་ཕྱིར། འདོད་ན་རང་རིག་བྱར་འགྱུར་
གསུམ་པ་བཀག་པ་ལ་མི་འཐད་པ་སྤང་བ་ནི། ཇི་ལྟར་ཞེས་ཤོ་ཀ་གཅིག་སྟེ།
རང་རིག་པའི་ཤེས་པ་མེད་ན། གཞན་རིག་ཀྱང་མི་འཐད་པས། མཐོང་ཐོས་ཀྱི་ཐ་སྙད་རྒྱུན་
ཆད་པར་འགྱུར་རོ། །ཞེ་ན། འདིར་ཐ་སྙད་པའི་སྣང་བ་མི་འགོག་ལ་ལོག་རྟོག་འགོག་པ་སྟེ།
བདེན་གཉིས་ལས། སྣང་བའི་ངོ་བོ་གང་ཡིན་པ། །དེ་ནི་འགོག་པ་མ་ཡིན་ཏེ། །ཡང་དག་པར་
ཞེས་བྱ་ལྕོགས་པར། །གཞན་གྱིས་ཡོངས་སུ་བརྟགས་པ་འགོག །ཅེས་སོ། །འགྲེལ་ཆེན་ལས་
མངོན་སུམ། ལུང་། རྗེས་དཔག་སྟེ། ཚད་མ་གསུམ་པོས། མཐོང་ཐོས་ཤེས་པ་མི་འགོག་པར་
གསུངས་སོ། །གསུམ་པ་བདེན་འཛིན་བཟློག་སྟེ། སྐབས་བསྡུ་བ་ནི། སེམས་ལས་ཞེས་རྐང་
པ་དྲུག་སྟེ། གཞུང་འདི་ལ། རྒྱ་དམར་ནི། རྣམ་རྫུན་དགག་པར་དེ་གཟུང་བྱ་དངོས་མེད་དུ་
-35-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་པ་རྐང་པ་གཉིས་དང་། དེ་འགོག་པ་རྐང་པ་བཞི་ཡིན། ཅེས་པ་མི་འཐད་དེ། སྔར་སུན་
ཕྱུང་ཟིན་པས་སོ། །ཕྱུ་པ་ནི། གཅེར་བུ་པ་སུན་དབྱུང་དུ་འདོད་དེ། དེས་ཡུལ་ཤེས་འདྲེས་མ་
ནོར་བུ་གཟིའི་རྣམ་པར་འདོད་པ་ལ་སེམས་ལས་ཞེས་དང་། དེ་དགག་པ། གཟུང་བ་དངོས་
པོར་གྲུབ་ན་ངོ་བོ་ཐ་སྙད་དུ་འགྱུར་ལ་མིན་ན་དངོས་པོར་མེད་པ། དངོས་ན་ཞེས་པའང་སྐབས་
མ་ཡིན་ནོ། །གཙང་ནག་པ་ནི། དོན་སེམས་མ་ཡིན་པའི་དངོས་པོར་འདོད་པའི་དོགས་པ་
དགག་པར་བཞེད་ལ། དེའང་དངོས་པོར་ཡོད་ན་དེ་ཉིད་དམ། གཞན་གྱིས་ཁྱབ་པ་ལས། དེ་
གཉིས་མིན་ན་དངོས་པོར་མེད་དེ། མུ་གསུམ་དུ་མི་འཐད་པ། དེས་ན་ཇི་ལྟར་ཞེས་བྱ་བའོ། །
རྗེ་བཙུན་ས་སྐྱ་པ་ནི། དོན་དང་ཤེས་པ་བདེན་དངོས་སུ་འདོད་པ་བཀག་ནས། ཐ་སྙད་དུ་སྣང་
བ་མི་འགོག་པར་བཞེད་དོ། །
དོན་གཉིས་པ་འཁྲུལ་གཞི་མེད་ན། འཁོར་བ་མ་གྲུབ་པར་ཐལ་བ་ལ་གཉིས་ལས།
སེམས་ཙམ་དུ་སྨྲ་བ་འགའི་རྒོལ་བ་ནི། གལ་ཏེ་ཞེས་རྐང་པ་གཉིས་ཏེ། འཁོར་བ་གཉིས་སྣང་
ཐམས་ཅད་རྫུན་པ་ཡིན་ན། དེ་ལ་གཏན་མ་འཁྲུལ་བའི་ཤེས་པ་བདེན་པ་གཅིག་མེད་ན།
རྫུན་པར་མི་ཤེས་ལ། ཡོད་ན་དོན་དམ་དུ་འགྱུར་ལ། འདོད་ན་ཐམས་ཅད་རྫུན་པ་ཉམས་སོ་
ཞེ་ན། ལན་ལ་ གསུམ་ལས། དངོས་མེད་དངོས་པོ་མི་འགྱུར་བ་ནི། དངོས་མེད་ཅེས་ཏེ།
འཁྲུལ་པའི་དམིགས་པ་དངོས་མེད་དེ། ཤེས་པའི་དངོས་པོར་སྣང་ཙམ་ལ་བརྟེན་པས་དངོས་
པོ་བྱེད་པ་དང་ལྡན་པར་མི་འགྱུར་ཏེ། དེ་ལ་ངོ་བོ་མ་གྲུབ་པས་སོ། །གཉིས་པ་རང་ལ་མཚུངས་
པ་ནི། ཁྱོད་ཅེས་ཏེ། རང་རིག་བདེན་པར་འདོད་པ་དེ་ལ། གཉིས་སྣང་རྫུན་པའི་གྲོགས་
གཅིག་ཡོད་ན། དེ་བདེན་པར་འགྱུར་ལ། མེད་ན་འབད་མེད་དུ་གྲོལ་བར་འགྱུར་ཏེ། འཁྲུལ་
པ་མེད་པས་སོ། ཁྱབ་པ་མ་གྲུབ་ན། དེ་ལྟ་ན་ཞེས་པས་སྐབས་བསྡུ་བའོ། །ཡང་ན་འཁྲུལ་གཞི་
སེམས་རྣམ་རིག་ཙམ་ཡོད་པར་བརྟགས་ཀྱང༌། ཁྱོད་འདོད་པའི་སྐབས་དོན། འཁོར་བ་ཡོད་
-3 5 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
པར་མ་གྲུབ་པས། བརྟགས་པ་དོན་མེད་དོ། །ཞེས་པའོ། །དོན་གཉིས་པ་དེ་ལྟར་ཤེས་པ་ལམ་
དུ་སྒྲུབ་པ་ལ་གསུམ་ལས། ཀུན་རྫོབ་སྒྱུ་མར་ཤེས་པ་ལམ་དུ་སྒྲུབ་པ་ལ་རྒོལ་ལན་ཏེ། དང་པོ་
ནི་སྒྱུ་མ་ཞེས་བློ་ཀ་གཅིག་གོ །ལན་ལ་བཞི་ལས། ཕྱོགས་གཅིག་སྒྱུ་མར་རྟོགས་པ་ལམ་མ་
ཡིན་པ་ནི། དེ་བྱེད་ཅེས་ཤློ་ཀ་གཅིག་སྟེ། ཉོན་མོངས་པའི་རྒྱུ་མ་ཟློག་ན། ཡུལ་ལ་བདེན་ཞེན་
མི་ལྡོག་སྟེ། དེ་ནི་དངོས་པོའི་བུད་མེད་ལ་ཆགས་པའི་བག་ཆགས་ཡོད་པ་སྟེ། དེ་འདྲ་བའི་རྣམ་
པ་མཐོང་བ་ན་ཆགས་པར་འགྱུར་ཏེ། སྟོང་པ་ཉིད་ཀྱི་བག་ཆགས་ཉམས་ཆུང་བས་སོ། །
གཉིས་པ་ཐམས་ཅད་སྒྱུ་མར་རྟོགས་པ། ལམ་ཡིན་པ་ལ་གསུམ་ལས། ཡོད་
པར་འཛིན་པ་སྤོང་བ་ནི་སྟོང་ཉིད་ཅེས་ཏེ། ཐམས་ཅད་དུ་སྒྱུ་མ་ལྟ་བུར་གོམས་ན། མངོན་ཞེན་
གྱི་ཉོན་མོངས་ལྡོག་སྟེ། དངོས་འཛིན་དང་འགལ་བས་སོ། །མེད་པར་འཛིན་པ་སྤོང་བ་ནི། ཅི་
ཡང་ཞེས་ཏེ། དངོས་པོར་འཛིན་པ་སྤངས་ནས། དངོས་མེད་དུ་འཛིན་པ་དེ་ཡང་ཕྱིས་སྤོང་སྟེ།
ཅི་ཡང་མེད་པར་གོམས་པས་སོ། །དེའི་འཐད་པ་ནི། གང་ཚེ་ཞེས་གློ་ཀ་གཅིག་སྟེ། བཀག་པ་
དགག་བྱ་ལ་ལྟོས་ལ། དེ་མེད་པས་རྟེན་བྲལ་ཏེ། ཡུལ་ཡོད་མེད་ཅི་ཡང་མ་གྲུབ་པས། བློས་
ཅིར་ཡང་བརྟག་ཏུ་མེད་པའོ། །དཔྱོད་པའི་བློ་ཆོས་ཅན། དངོས་པོར་མི་དམིགས་པས། དངོས་
མེད་དུ་ཇི་ལྟར་དམིགས་ཏེ། ལྟོས་པ་མེད་པའི་ཕྱིར། ཅེས་ཀྱང་སྦྱར་རོ། ། །
གསུམ་པ་དེ་ལ་སྣང་བ་མེད་པའི་ཤེས་རབ་སྐྱེ་ཚུལ་ནི། གང་ཚེ་དངོས་དང་ཞེས་ཤོ་
ཀ་གཅིག་སྟེ། ཡུལ་དངོས་པོ་དང༌། དངོས་པོ་མེད་པའམ། གཉིས་ཀའམ་གཉིས་ཀ་མ་ཡིན་པ་
དག །དཔྱོད་པའི་བློ་ངོར་ཅི་ཡང་མ་གྲུབ་སྟེ། རིགས་པས་བརྟགས་ན་མི་རྙེད་པས་དང་། ངོ་བོ་
མེད་པས་དེ་དཔྱོད་བྱེད་ཀྱི་བློ་རབ་ཏུ་ཞི་བ་ཡིན་ལ། དེའང་ཡིད་ཀྱི་རྣམ་པར་ཤེས་པ་ཐམས་
ཅད་བདེན་པ་ལ་རྟོག་པ་དྲིལ་བ་དེ་ཡུལ་མེད་པས་མངོན་དུ་རྒྱུ་ཟད་པ་ཡིན་གྱི། རྟོག་མེད་སྣང་
བ་ཙམ་གྱི་བློ་ཆད་པ་ནི་མ་ཡིན་ནོ། །དེ་ལྟར་ཡིད་ལ་མི་བྱེད་པ་དེ། ས་བཅུར་གོམས་པས། རྡོ་
-35 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྗེ་ལྟ་བུའི་ཏིང་ངེ་འཛིན་གྱི་མཐར་ཆོས་ཀྱི་དབྱིངས་སྤྲོས་པ་ཐམས་ཅད་དང་བྲལ་བ་དང་། དྲི་མ་
གློ་བུར་བ་ལས་གྲོལ་བའི་སེམས་རང་བཞིན་སྤྲོས་བྲལ་གཉིས། ཆུ་དང་འོ་མ་འདྲེས་པ་ལྟར་
གྱུར་པ་ལ། ས་བཅུ་གཅིག་ཀུན་ཏུ་འོད་ཆོས་ཀྱི་སྐུ་ཞེས་བྱ་སྟེ། བདེན་གཉིས་ལས། གང་ཚེ་
ཤེས་དང་ཤེས་བྱ་དག །བདག་ཉིད་རྗེས་སུ་མི་མཐོང་བ། །དེ་ཚེ་མཚན་མ་མི་འབྱུང་ཕྱིར། །
གནས་པ་བརྟན་ཕྱིར་མི་བཞེངས་སོ། །ཞེས་སོ། །གཞུང་འདིའི་དོན་ལ་འཆད་པ་པོ་རྣམས་
ཀྱིས་སངས་རྒྱས་ལ་ཡེ་ཤེས་མེད་པ་ཤེས་བྱེད་དང་བཅས་ཏེ་སྨྲ་བ་དང༌། ཡང་འགའ་ཞིག་ཡེ་
ཤེས་ཡོད་པའི་ཤེས་བྱེད་སྤྲོས་པ་དང་བཅས་ཏེ་འཆད་ཀྱང་། བཀའ་དང་རྒྱ་གར་བ་དང་། བོད་
ཀྱི་བསྟན་འཆོས་ཁུངས་མ་དུ་མ་ལས་འབྱུང་བའི་དགོངས་པ་ནི། ཡེ་ཤེས་མེད་པར་བཤད་པ་
ཐམས་ཅད་དོན་དམ་གྱི་བདེན་པ་དང༌། ཡོད་པར་བཤད་པ་རྣམས་ཀུན་རྫོབ་ཀྱི་བདེན་པ་ལ་
དགོངས་པ་ཡིན་ཏེ། སྒྲུབ་པའི་ངག་གིས་བརྗོད་ན། དངོས་པོར་འཛིན་པ་ཤས་ཆེས་སུ་དོགས་
ཞེས་དང་། ཐལ་བའི་ངག་གིས་བརྗོད་ན་མེད་པ་ཁོ་ནར་དོགས་ཞེས་དགོངས་ཀྱི། ད་ལྟའི་
འཆད་པ་པོ་འགའ་ཞིག་གི་ལྟར། པཎྜིཏ་མཁས་པ་དག་མི་བཞེད་དོ། །དེས་ན་རྗེ་བཙུན་ས་སྐྱ་
པ་ཁུ་དབོན་གྱི་བཞེད་པས། དོན་དམ་པར་ཆོས་ཐམས་ཅད་རང་བཞིན་མེད་ཀྱང་། ཀུན་རྫོབ་
ཏུ་ཇི་ལྟར་སྣང་བ་མི་འགོག་ལ། ངོ་བོ་མཐའ་ཐམས་ཅད་དང་བྲལ་བ་ཡིན་པས། སངས་རྒྱས་
ཀྱི་ཡེ་ཤེས་ཀྱང་དེ་ལྟ་བུའོ། །
ཕྲིན་ལས་འཇུག་པ་འབད་པ་ལ་མི་ལྟོས་པ་ལ་གསུམ་ལས། རྒྱུད་དག་པའི་གདུལ་
བྱ་ལ་སྣང་བ་ནི། ཡིད་བཞིན་ཞེས་ཏེ། ཆོས་ཀྱི་སྐུ་སྤྲོས་པ་དང་བྲལ་ཞིང་རྣམ་པར་མི་རྟོག་པ་
ཡིན་ན། དེ་བརྙེས་པའི་སངས་རྒྱས་ཀྱིས། གཞན་དོན་ཇི་ལྟར་འབྱུང་སྟེ་མི་འཐད་དོ་སྙམ་ན།
ཀུན་སློང་གི་རྟོག་པ་མེད་ཀྱང་། གཞན་དོན་འབྱུང་བ་དཔེ་ཡིས་བསྟན་ཏེ། རྒྱུ་བསོད་ནམས་ཀྱི་
ཚོགས་དང༌། ནང་གི་རྐྱེན་སྨོན་ལམ་དང༌། ཕྱིའི་རྐྱེན་གདུལ་བྱ་རྒྱུད་དག་པ་སྟེ། གསུམ་གྱིས་
-35 3 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
འབྱུང་ངོ༌། །དེ་ལྟར་ན་རྒྱུ་ཡོད་པ་ལས་འབྲས་བུ་འབྱུང་མོད། རྒྱུ་སྔ་མ་གཉིས་འགགས་ནས་
མེད་པས་མི་མཚུངས་སོ་ཞེ་ན། གཉིས་པ་སྣང་བ་དེས་ཕན་པ་རྗེས་སུ་སྒྲུབ་པ་ལ། དཔེར་ན་
ཞེས་ཏེ། བྱེད་པོ་འགག་ཀྱང་ བྱ་བ་འབྱུང་བའི་དཔེ། སྔོན་གྱི་དུས་ན་བྲམ་ཟེ་སཾ་ ཀུས། ཀླུ་
རིགས་བརྒྱད་ལས་ནོར་རྒྱས་མིན་པར་དབང་དུ་འདུས་ཀྱང་། དེའི་གནོད་པས་སཾ་ཀུ་འདས་
མོད། དེས་བཙུགས་པའི་ཁྱུང་གི་མཆོད་སྡོང་གིས། གཞན་ལ་ཀླུའི་གནོད་པ་ཞི་བར་བྱེད་པ་
བཞིན། བྱང་ཆུབ་སྟེ་སྤངས་རྟོགས་རབ་ཀྱི་མཐར་སོན་པའི་སངས་རྒྱས་ཏེ། དེ་ཐོབ་པར་བྱེད་
པའི་ལམ། བྱང་ཆུབ་སེམས་དཔའི་སྤྱོད་པས། རྒྱལ་བ་སྐུ་གསུམ་གྱི་མཆོད་སྡོང་བསྒྲུབས་པ་
ནི༑ ཆོས་ སྐུ་ མཐའ་གཉིས་ ལ་ མི་ གནས་ པར། མྱ་ངན་ ལས་ འདས་ ཀྱང་ ། གཟུགས་ སྐུས་
གཞན་དོན་མཛད་པའོ། །རྩོད་སྤང་ལ་གསུམ་ལས་རྩོད་པ་དགོད་པ་ནི། སེམས་མེད་ཅེས་ཏེ།
སངས་རྒྱས་མཚན་ཉིད་པ་ཆོས་སྐུ་ཡིན་ལ། དེ་ལ་སེམས་རྣམ་པར་རྟོག་པ་མེད་པས། མཆོད་
ཀྱང་བསོད་ནམས་མི་འབྱུང་བར་ཐལ། ཞེས་པའོ། །དེའི་ལན་ལ། སེམས་མེད་ཀྱང་བསོད་
ནམས་འབྱུང་བར་ལུང་གིས་བསྒྲུབ་པ་ནི། གང་ཕྱིར་ཞེས་ཏེ། སེངྒེ་རྣམ་པར་བརྩེ་བའི་མདོ་
ལས། གང་གིས་བཞུགས་པ་ལ་མཆོད་དེ། །མྱ་ངན་འདས་པའི་སྐུ་གདུང་ལ། །སེམས་ནི་དང་
བར་མཉམ་པ་ཡིས། །མཆོད་པའི་བསོད་ནམས་མཉམ་པར་འབྱུང་ཞེས་སོ། །དེའི་ཁྱབ་པ་
སྒྲུབ་པ་ནི། ཀུན་རྫོབ་ཅེས་ཏེ། ཀུན་རྫོབ་སྒྱུ་མ་ལྟ་བུའི་སངས་རྒྱས་སམ། དོན་དམ་སྤྲོས་པ་
དང་བྲལ་ཡང་རུང་སྟེ། དེ་ལ་མཆོད་པས་བསོད་ནམས་ཀྱི་འབྲས་བུ་འབྱུང་བའི་ལུང་ནི་མེ་ཏོག་
བརྩེགས་ པའི་མདོ་ལས། མཉམ་པའི་སེམས་སུ་བྱས་ནས་ནི། །གང་ཟག་མཆོག་ལ་མཆོད་
བྱེད་པ། །དེའི་རྣམ་པར་སྨིན་པ་མཉམ། །མཚུངས་པར་བྱང་ཆུབ་འཚང་ཡང་རྒྱ། །ཞེས་སོ། །
དཔེར་ན་ཞེས་ནི། དངོས་སྨྲ་བས་བདེན་དངོས་སུ་འབྱུང་བ་ལྟར། དབུ་མ་པས་ཐ་སྙད་དུའོ། །
དོན་གཉིས་པ་དོན་དམ་སྟོང་ཉིད་དུ་ཤེས་པ་ལམ་དུ་སྒྲུབ་པའི་ཕྱིར། ཉན་ཐོས་ཀྱི་
- }
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྩོད་པ་སྤངས་ པ་ལ་གཉིས་ལས། རྒོལ་བ་དགོད་པ་ནི། བདེན་པ་ཞེས་ཏེ། བདེན་པ་བཞི་
ལས་བཅུ་དྲུག་གི་ཚུལ་གྱིས་བསྒོམས་ན། རིགས་ཅན་གསུམ་གྲོལ་གྱི། ཡོད་མེད་ལ་སོགས་པ་
མུ་བཞི་ཡིས་སྟོང་པ་དེ་ལྟ་བུ་རྟོགས་པས་མི་གྲོལ་ཏེ། དེ་ལ་ངོ་བོ་མེད་པས་སོ་ཞེ་ན། ལན་ལ་
གཉིས་ལས། ལུང་གིས་མདོར་བསྟན་པ་ནི། གང་ཕྱིར་ཞེས་ཏེ། སྡུད་པ་ལས། གང་དག་དེ་
གཤེགས་ཉན་ཐོས་འགྱུར་བར་བྱ་སྙམ་དང༌། །སངས་རྒྱས་སྲས་དང་དེ་བཞིན་ཆོས་རྒྱལ་
འགྱུར་འདོད་པས། །བཟོད་པ་འདི་ལ་མ་བརྟེན་ཐོབ་པར་མི་འགྱུར་ཏེ་ཞེས་སོ། །
བརྒལ་གྱིས་རྒྱས་པར་བཤད་པ་ལ་བཞི་ལས། ཐེག་པ་ཆེན་པོ་བ་དཀར་སྒྲུབ་པ་
ལའང་གཉིས་ལས། བླང་བའི་རྒྱུ་མཚན་མཚུངས་པ་ནི། གལ་ཏེ་ཞེས་ཏེ་ཉན་ཐོས་སྡེ་པ་དག །
སྟོན་པ་སངས་རྒྱས་ནས་མྱ་ངན་ལས་འདས་པའི་བར་དུ། གནས་བརྟན་ཆེན་པོ་ཀོའུ་ཌི་ནྱ་ལ་
སོགས་པ་རྣམས་ལུས་དང་གྲིབ་མའི་ཚུལ་དུ་གནས་མོད། དེ་དག་ཏུ་འབུམ་ལ་སོགས་ཐེག་
ཆེན་གྱི་ཆོས་གསུངས་པ་མེད་ལ། འདི་ནི་དུས་ཕྱིས་སྟོན་པ་འདས་པའི་འོག་ཏུ། བདུད་ཀྱིས་
བསླུས་པའི་དགེ་སྦྱོང་དག་གིས་སྦྱར་བའོ་ཞེ་ན། མགོ་བསྒྲེའི་ལན་ནི། ཁྱེད་ཀྱི་ལུང་སྡེ་བཞི་ལ་
སོགས་པ་རྒྱལ་བས་གསུངས་པ་ཇི་ལྟར་གྲུབ་ཅེས་དྲིས་ནས། གང་ཕྱིར་ཏེ། ཐེག་ཆེན་བཀའ་
མིན་ན། དེར་ཡང་མཚུངས་སོ། །བརྒྱུད་པའི་མན་ངག་ཡོད་པས་ལུང་དུ་འགྲུབ་བོ་ཞེ་ན། དེ་
ཡང་འདིར་མཚུངས་ཤིང༌། བཀའི་རྒྱུ་མཚན། མདོ་སྡེ་ལ་འཇུག །འདུལ་བ་ལ་སྣང་། མངོན་
པའི་ཆོས་ཉིད་དང་མི་འགལ་བའོ་ཞེ་ན། འདིར་ཡང་ཏིང་ངེ་འཛིན་སྟོན་པས་མདོ་སྡེ་ལ་འཇུག།
ཚུལ་ཁྲིམས་སྟོན་པས་འདུལ་བ་ལ་སྣང་། ཤེས་རབ་སྟོན་པས་མངོན་པའི་ཆོས་ཉིད་དང་མི་
འགལ་བས། རྐྱེན་དེ་གསུམ་ཐེག་ཆེན་ལ་ཡང་མཚུངས་སོ། །ཡིད་ཆེས་ཁ་མཐུན་ཙམ་གྱིས་
བཀར་ འགྱུར་ན། ཧ་ཅང་ཐལ་ བ་ གཞན་ གཉིས་ ཞེས་སོ། །གཉིས་པ་དོར་བའི་རྒྱུ་མཚན་
མཚུངས་པ་ནི། ཐེག་ཆེན་ཞེས་ཏེ་ཕྱི་རོལ་པས་ནང་པ་ལ། དྲང་སྲོང་སྤྱང་ཀིའི་དཔེས་རྩོད་པས།
-3 f; {] -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ལུང་སྤྱི་དང་ལུང་གཞན། རྩ་བའི་སྡེ་བཞི་གྱེས་པའི་བཅོ་བརྒྱད་ཀྱང་ཕན་ཚུན་མི་མཐུན་པས།
བྱེ་བྲག་ཀྱང་དོར་བྱར་ཐལ་ཞིང་། གཞན་ཡང་དེ་དག་ལས། བསྟན་པའི་རྩ་བ་དགེ་སློང་ཡིན་
པར་གསུངས་ཏེ། དེས་བསྟན་པ་འཛིན་ཅིང་། སྤེལ་བར་ནུས་པ་ལ། སྡེ་པ་བཞི་པོ་སྡོམ་པ་བླང་
ཚུལ། བསྲུང་ཚུལ། གཏོང་ཚུལ་ལ་རྩོད་པ་དུ་མ་ཡོད་པས། སྡེ་པ་གང་གི་དགེ་སློང་ལ་ངོས་
བཟུང་ཡང༌། སྡེ་པ་གཞན་གྱིས་རྩོད་པས། ཁྱེད་རང་ལྟར་ན་དེ་ཡང་མེད་པར་ཐལ། ཞེས་པའོ།།
བཤད་ཚུལ་འདི་ནི། རྗེ་བཙུན་ས་སྐྱ་པའི་བཞེད་པའོ། །གཞུང་འདི་དག་ལ་འགྲེལ་ཆེན་དང༌།
དེའི་རྗེས་སུ་འབྲངས་པ་རྣམས། དགེ་སློང་ནི་འདུལ་བ་ལུང་ལས། མིང་གི་དང་ཁས་འཆེ་བའི་
དང༌། སློང་བའི་དང་། བསྙེན་པ་རྫོགས་པའི་དང༌། ཉོན་མོངས་པ་སྤངས་པ་དང་ལྔ་བཤད་པ་
ལས། འདིར་ཐ་མ་སྟེ། དགྲ་བཅོམ་པ་ཡིན་ལ། དེས་བཀའ་སྡུད་པ་དང༌། གནས་པར་བྱེད་
པས་བསྟན་པའི་རྩ་བ་ཡིན་ནོ། །དེ་དཀའ་བ་ནི། ཉོན་ཉོངས་པའི་རྒྱུ་མ་སྤངས་པའི་ཕྱིར། ཞེས་
འཆད་དོ། །པཎྜིཏ་ཛཱ་ན་ཤཱི་ནི། ལྔའི་ནང་ནས་འདིར་བསྙེན་པ་རྫོགས་པ་ལ་འཛིན་ཏེ། བཤད་
ཚུལ་རྗེ་བཙུན་ས་སྐྱ་པ་དང་མཐུན་ནོ། །
གཉིས་པ་བཀའི་ནང་ནས། ངེས་དོན་དུ་སྒྲུབ་པ་ལ་གསུམ་ལས། དུབྷཁ་སྤངས་
པའི་མྱང་འདས་མི་འཐད་པ་ནི། སེམས་ནི་ཞེས་ཏེ། ཐེག་ཆུང་བས་དུགབ་སྤངས་ཀྱང་། མྱང་
འདས་མཚན་ཉིད་པ་མི་ཐོབ་སྟེ། དམིགས་པའམ། དངོས་འཛིན་གྱིས་དུ་བའི་རྒྱུ་ཉོན་མོངས་
པ་མི་སྤོངས་ཏེ། མེ་འཛིན་པས་དུ་བ་བཞིན་ནོ། །ཕུང་པོ་ལྷག་བཅས་ལྷག་མེད་ནི། རྒྱུ་ཀུན་
འབྱུང་སྤངས་པས་དགྲ་བཅོམ་པ་ཐོབ་ཀྱང་། འབྲས་བུ་དུཁའི་ལྷག་མ་ཐོབ་རུང་ཡོད་པ་དང་།
མེད་པའོ། །གཉིས་པ་དེ་ལ་རྩོད་པ་ལ་གཉིས་ལས། ལྷག་བཅས་ཀྱི་དུགཁ་ཡོད་པ་ལའང་
གསུམ་ལས། རྩོད་པ་དགོད་པ་ནི། ཉོན་མོངས་ཞེས་ཏེ། སྡེ་པ་དག་ཉོན་མོངས་པ་མེད་པས།
དུཉཁ་ ལས་ གྲོལ་ལོ། །ཞེ་ན། དེའི་ལན་ནི། དེ་མ་ཐག་ཅེས་སོ། །གསུམ་པ་འདོད་པ་ལ།
-3 G ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསལ་བ་ནི་རྐང་པ་གཉིས་ཏེ། མོའུ་འགལ་གྱི་བུ་བཞིན་ནོ། །ལྷག་མེད་གྱི་དུཉཁ་ཡོད་པ་
ལའང་གསུམ་ལས། དང་པོ་རྩོད་པ་དགོད་པ་ནི། རེ་ཞིག་ཅེས་ཏེ། ལྷག་བཅས་ལ་དེ་ལྟ་མོད་
ལྷག་མེད་ལ་དེ་མེད་དེ། དེའི་རྒྱུ་ཉེར་ལེན་གྱི་ཕུང་པོ་ལ་སྲེད་པ་མེད་པའི་ཕྱིར་ཅེ་ན། གཉིས་པ་
སྲེད་ པ་ ཡོད་པ་ནི། དེ་མེད་པར་མ་གྲུབ་སྟེ། སྲིད་འདི་ཞེས་པས། དགྲ་བཅོམ་པ་ལ། ཉོན་
མོངས་པ་ཅན་མ་ཡིན་པའི་ཤེས་བྱ་ལ་བདག་ཏུ་རྨོངས་པའི་མ་རིག་པ་ཡོད་པས་སོ། །གསུམ་པ་
དེའི་རྒྱུ་ཚོར་བ་ཡོད་པ་ནི། ཚོར་བའི་ཞེས་ཏེ། རྒྱུ་མ་ལོག་ན་འབྲས་བུ་མི་ལྡོག་པའོ། །དོན་
གསུམ་པ་འཐད་པ་ལ་སྦྱར་བ་ནི། དམིགས་པ་དང་ནི་ཞེས་ཏེ། གང་དག་འཛིན་པ་ཡོད་པ་དེ་
སྲིད་དུ་ཡང་སྲིད་ལེན་ཏེ། རེ་ཞིག་གནས་ཀྱང་སླར་འབྱུང་བའོ། །མདོ་སྡེ་རྒྱན་རིན་ཕྲེང་ལས།
ཇི་སྲིད་ཕུང་པོར་འཛིན་ཡོད་པ། །དེ་སྲིད་དེ་ལ་ངར་འཛིན་ཡོད། །ང་རུ་འཛིན་ལ་ཡང་ལས་ཏེ།།
དེ་ལས་ཀྱང་ནི་སྐྱེ་བར་འགྱུར། །ཞེས་སོ། ། །
སྤྱི་དོན་གསུམ་པ་སྐབས་བསྡུ་བ་ནི། སྟོང་ཉིད་ཅེས་ཏེ། བདག་གཉིས་ཀྱིས་
སྟོང་པ་མ་རྟོགས་པས། ཚོགས་དྲུག་རེ་ཞིག་འགགས་ཀྱང་། ཕྱིས་འབྱུང་བ་འདུ་ཤེས་མེད་པའི་
སྙོམས་འཇུག་བཞིན། ཚོར་བ་རགས་པ་མངོན་དུ་རྒྱུ་མེད་ཀྱང་། དེས་ཁམས་གཞན་དུ་སྐྱེས་པ་
ན་ཡང་འབྱུང་བ་བཞིན་ཏེ། དཔལ་ཕྲེང་སེངྒེ་སྒྲ་ཡིས་ཞུས་པའི་མདོ་ལས། དགྲ་བཅོམ་པ་
རྣམས་ལ་མ་རིག་པའི་བག་ཆགས་ཀྱི་ས་དང་། ཟག་པ་མེད་པའི་ལས་དང༌། ཡིད་ཀྱི་རང་
བཞིན་གྱི་ལུས་དང་། བསམ་གྱིས་མི་ཁྱབ་པར་འཆི་འཕོ་བ་དང་བཅས་པའི་དུ9ཁ་དང་བཅས་
པས། སྤང་བྱ་ལྷག་མ་དང་བཅས་པའོ། །ཞེས་སོ། །འོ་ན་མྱ་ངན་ལས་འདས་པར་མི་འགྱུར་
རམ། ཞེ་ན། མཚན་ཉིད་པ་མ་ཡིན་ཏེ། འཁོར་བའི་དུཁ་དང་བྲལ་བ་ཙམ་མོ། །དམ་པའི་
ཆོས་པདྨ་དཀར་པོ་ལས། འདི་ལྟར་མྱ་ངན་འདས་པར་གང་བརྗོད་པ། །འཁོར་བའི་དུཉཁ་དག་
ལས་ཁྱེད་ཐར་ཡང་། ཁྱེད་ནི་ད་དུང་མྱ་ངན་ཡོངས་མ་འདས། །སངས་རྒྱས་ཐེག་པ་ཉིད་ནི་
-3 G 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༣
}
བཙལ་བར་གྱིས། །ཞེས་སོ། །
དོན་བཞི་པ་བཀར་སྒྲུབ་བྱེད་རྒྱས་བཤད་ལ་གཉིས་ལས། རྒྱུ་མཚན་མཚུངས་པ་ནི།
ངག་གང་ཞེས་ཏེ། སྔར་གྱི་བཀའི་རྒྱུ་མཚན་གསུམ་ཚང་བ་ཆེན་པོ་ལ། མ་ཚང་བ་ནག་པོ་ཞེས།
སྡེ་པ་དག་འདོད་པ། ཁྱེད་ ཀྱི་ལུང་ཆེན་པོར་འདོད་ན། ཐེག་ཆེན་ལའང་མཚུངས་སོ། །མ་
རྟོགས་པས། སྤོང་བར་མི་འཐད་པ་ནི། གལ་ཏེ་ཞེས་གློ་ཀ་གཉིས་ཏེ། སྔ་མ་ནི་མགོ་མཚུངས་
དང༌། ཕྱི་མ་ནི། སྟོང་ཉིད་བརྗོད་པའི་ངག་གང་། འོད་སྲུང་ལ་སོགས་པས་མ་རྟོགས་པས།
འདིར་མི་གནོད་དེ། འཇམ་དཔལ་ལ་ སོགས་པས་རྟོགས་པས་སོ། །གློ་ཀ་གསུམ་པོ་འདི།
རྩོམ་པ་པོའི་གཞུང་མིན་པར་འགྲེལ་ཆེན་ལས་བཤད་ཅིང་། རྔོག་ལོ་ཙཱ་བས་ཀྱང་བཞེད་མོད།
དོན་འགལ་བ་ཡང་མེད་དོ། །ཐེག་པ་ཆེན་པོ་བཀར་སྒྲུབ་འདི་ལ། སློབ་དཔོན་རྣམས་ཀྱིས་མི་
འདྲ་བ་མང་དུ་གསུངས་ཀྱང༌། བྱམས་པས་མདོ་སྡེ་རྒྱན་ལས། སྔར་ལུང་མ་བསྟན་ལྷན་ཅིག་
བྱུང་། །སྤྱོད་ཡུལ་མ་ཡིན་གྲུབ་པ་དང་། །ཡོད་དང་མེད་ན་ཡོད་པ་དང་། །གཉེན་པོ་དང་ནི་སྒྲ་
གཞན་ཕྱིར། །ཞེས་གསུངས་པ་ལ། བླ་མ་འཕགས་པའི་ཞལ་ནས་དོན་བདུན་དུ་གནས་ཏེ།
དེའང་ཉན་ཐོས་ཀྱི་སྡེ་སྣོད་དག་ལས། ཐེག་པ་ཆེན་པོ་ཞེས་བྱ་བའི་ཆོས་ལྟར་བཅོས་པ་འབྱུང་
ཞེས་ལུང་མ་བསྟན་པ་དང༌། ཀོའུ་ཌི་ནྱ་ལ་སོགས་པ་ལ་ཉན་ཐོས་ཀྱི་ཆོས་གསུངས་པའི་ཚེ།
བྱང་སེམས་རྣམས་ལའང་ཐེག་པ་ཆེན་པོའི་ཆོས་གསུངས་པས་ལྷན་ཅིག་བྱུང་ལ། ཤཱཀྱ་ཐུབ་པ་
མ་ཡིན་པ་གཞན་གྱིས་ཚིག་དང་དོན་ལ་སྐྱོན་མེད་ཅིང་། ཟབ་པ་དང་རྒྱ་ཆེ་བའི་ཆོས་ཀྱི་ཕུང་པོ་
འདི་ལྟ་བུ་སྤྱོད་ཡུལ་མ་ཡིན་ཞིང་། གལ་ཏེ་ཤེས་པ་བྱུང་ན། ཤཱཀྱ་ཐུབ་པའི་རྣམ་པ་མ་ཡིན་ཡང་།
སངས་རྒྱས་ཡིན་པས་སངས་རྒྱས་ཀྱི་བཀར་འགྲུབ་པ་དང་། ཉན་ཐོས་ཀྱི་ཐེག་པ་ལ་ནི་རྣམ་པ་
ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་དང་། སེམས་ཅན་ཐམས་ཅད་ཡོངས་སུ་སྨིན་
པར་བྱེད་པའི་ཐབས་ཏེ། ཟབ་པ་དང་རྒྱ་ཆེ་བ་གཉིས་མ་གསུངས་པས། ཉན་ཐོས་ལས་གཞན་
-
(
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཐེག་ཆེན་ཞིག་མེད་ན། འབྲས་བུ་སངས་རྒྱས་མེད་ལ། སངས་རྒྱས་ཞིག་ཡོད་ན། དེའི་
སྒྲུབ་བྱེད་ཟབ་པ་དང་། རྒྱ་ཆེ་བ་སྟོན་པའི་ཐེག་པ་ཆེན་པོ་ཞིག་ཡོད་པར་གྲུབ་ལ། ཆོས་ཐམས་
ཅད་སྟོང་པ་ལ་སོགས་པར་གསུངས་པ་ནི། སྤང་བྱའི་གཉེན་པོར་གྱུར་པའི་སྒྲ་གཞན་གྱིས་སྟོན་
པའོ། །ཞེས་གསུང་ངོ༌། །
སྤྱི་དོན་གསུམ་པ་ཤེས་པ་གཉིས་ཀྱི་བྱེད་པ་མདོར་བསྡུས་ཏེ་བསྟན་པ་ལ་བཞི་
ལས། མཆོག་ཏུ་གྱུར་པའི་འབྲས་བུ་བསྐྱེད་པ་ནི། ཐེག་ཆེན་གྱི་ལམ་དེས་འབྲས་བུ་མི་གནས་
པའི་མྱ་ངན་ལས་འདས་པ་སྟེ། ཤེས་རབ་ཀྱི་འཁོར་བའི་མཐའ་དང་། སྙིང་རྗེས་མྱང་འདས་ཀྱི་
མཐའ་མནན་པའོ། །དགོས་པ་སྤང་བྱའི་གཙོ་བོ་སྨོས་ཏེ། རྨོངས་པ་ཞེས་པས་སོ། །སེམས་
འགྲེལ་ལས་དེ་ལྟར་རྣལ་འབྱོར་པ་རྣམས་ཀྱིས། །སྟོང་པ་ཉིད་ལ་གོམས་བྱས་པས། །བློ་ནི་
གཞན་དོན་ལ་དགའ་བར། །འགྱུར་བ་ཉིད་དུ་དོགས་པ་མེད། །ཅེས་སོ། །གནས་ཚུལ་ཡང༌།
སེམས་འགྲེལ་ལས། སེམས་ཅན་བསྐྱབ་པའི་བསམ་པས་འདིར། །སྲིད་པའི་འདམ་དུ་སྐྱེ་མོད་
ཀྱི༑ །འོན་ཀྱང་འདམ་ཀྱི་པདྨོ་བཞིན། །སྲིད་པའི་སྐྱོན་གྱིས་གོས་པ་མེད། །ཅེས་སོ། །གཉིས་
པ་སུན་དབྱུང་གི་གནས་མིན་པ་དེ་ལྟར་ཞེས་དང་། གཉེན་པོར་འགྲོ་ཚུལ་ནི། ཉོན་མོངས་ཞེས་
ཏེ༑ རྒྱུད་བླ་མར། སེར་སྣ་ལ་སོགས་རྣམ་རྟོག་གང༌། །དེ་ནི་ཉོན་མོངས་སྒྲིབ་པར་འདོད། །
འཁོར་གསུམ་རྣམ་པར་རྟོག་པ་གང་། །དེ་ནི་ཤེས་བྱའི་སྒྲིབ་པར་འདོད། །ཅེས་སོ། །ཐམས་
ཅད་མཁྱེན་པའི་རྒྱུ། སྒྲིབ་གཉིས་སྤངས་པ་ཡིན་ཞིང་དེའི་རྒྱུ་བདག་ཏུ་ལྟ་བ་གཉིས། སྟོང་ཉིད་
ཀྱིས་སྤོང་སྟེ། དངོས་འགལ་ཡིན་པས་སོ། །སེམས་འགྲེལ་ལས། གང་གིས་སྟོང་ཉིད་མི་ཤེས་
པ༑ ༑དེ་ལ་ཐར་པའི་སྐལ་བ་མེད། །འགྲོ་དྲུག་སྲིད་པའི་བརྩོན་ར་རུ། །རྨོངས་པ་དེ་ནི་འཁོར་
བར་འགྱུར། །ཞེས་སོ། །ལྡོག་པའི་རྒྱུ་མ་གྲུབ་པ་ལ་གཉིས་ལས། དུབྷཁའི་རྒྱུ་མ་གྲུབ་པ་ནི།
དངོས་གང་ཞེས་ཏེ། དངོས་འཛིན་ཆགས་པའི་གནས་མ་ཡིན་པ་དང་། སྟོང་ཉིད་ཞེ་སྡང་གི་
- 3
;
1 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
གནས་མ་ཡིན་པའོ། །འཇིགས་པར་འོས་པའི་བདག་མ་གྲུབ་པ་ནི། གལ་ཏེ་ཞེས་བློ་
ཀ་གཅིག་གོ ། །
སྤྱི་དོན་གཉིས་པ་ལ། གང་ཟག་ནི་ཕུང་པོ་ལྔའི་རྒྱུན་ལ། བདག་ནི་དེ་ལ་རྟག་
གཅིག་དང་རང་དབང་ཅན་དུ་ལྟ་བའོ། །དེ་དགག་པ་ལ་བཞི་ལས། ཁམས་དྲུག་བདག་མེད་
པར་བསྒོམ་པ་སྤྱིར་བསྟན་པ་ནི། སོ་དང་ཞེས་ཤོ་ཀ་གསུམ་སྟེ། ཉེར་ལེན་གྱི་ཕུང་པོ་ལྔ་ནི་
ཁམས་དྲུག་འདུས་པ་ཙམ་ཡིན་པས། སའི་ཁམས་ལ་སོགས་པ་ནི་བདག་མ་ཡིན་ཏེ། མི་རྟག་
པ་དུ་མ་ཡིན་པ་དང༌། དེ་དག་མེད་ཀྱང་བདག་མི་ལྡོག་པས་སོ། །དེ་བཞིན་དུ་ཆུའི་ཁམས་
སྣབས་ལ་སོགས་པ་དང༌། མེའི་ཁམས་དྲོད་དང༌། རླུང་གི་ཁམས་དབུགས་དང་། ནམ་མཁའི་
ཁམས་བུ་ག་རྣམས་དང༌། རྣམ་པར་ཤེས་པའི་ཁམས་ཀྱང་བདག་མ་ཡིན་ཏེ། རྟགས་སྔ་མ་
སྦྱར་རོ། །དབུ་མ་འཇུག་པ་ལས། གཟུགས་བདག་མ་ཡིན་བདག་ནི་གཟུགས་ལྡན་མིན། །
གཟུགས་ལ་བདག་མེད་བདག་ལ་གཟུགས་ཡོད་མིན། །དེ་ལྟར་རྣམ་བཞིར་ཕུང་པོ་ཀུན་ཤེས་
བྱ༑ ༑དེ་དག་བདག་ཏུ་ལྟ་བ་ཉི་ཤུར་འདོད། །ཅེས་སོ། །
གཉིས་པ་མུ་སྟེགས་ཀྱིས་བརྟགས་པའི་བདག་དགག་པ་ལ་གཉིས་ལས། གྲངས་
ཅན་པའི་བདག་ནི། རྣམ་པར་ཤེས་པའི་ཁམས་ཏེ། དེ་ཡང་ རིག་ པ། རྟག་པ། གཅིག་བུ།
སྐྱེས་བུའི་རྒྱུད་དུ་གཏོགས་པ་བྱེད་མིན་གྱི་ཟ་བ་པོ་སྟེ། ཆོས་ལྔ་ལྡན་དུ་འདོད་དོ། །དེ་དགག་པ་
ལ་གསུམ་ལས། སྐྱེས་བུ་སྤྱིར་དགག་པ་ལའང་གསུམ་ལས། དང་པོ་ཡུལ་ལ་རྟག་ཏུ་ལོངས་
སྤྱོད་པར་ཐལ་བ་ནི། གལ་ཏེ་ཞེས་རྐང་པ་གཉིས་དང་། གཉིས་པ་ཁྱབ་པ་སྒྲུབ་པ་ལ་གསུམ་
ལས། རང་བཞིན་ཉམས་པ་ནི་ཤེས་བྱ་ཞེས་ཏེ། དེ་མི་རྟག་པ་ཐ་དད་པར་འགྱུར་ཞིང་གཅིག་ཏུ་
མ་གྲུབ་སྟེ། འཛིན་མི་འཛིན་གཉིས་ཡོད་པས་སོ། །ཧ་ཅང་ཐལ་བ་ནི། གལ་ཏེ་ཞེས་ཏེ། ཤེས་
བྱ་དང་ལྡན་པ་དེ་མི་རྟག་ཀྱང༌། དེས་མ་བསྒྲིབས་པའི་སྐྱེས་བུ་དེ་རྟག་ཅེ་ན་དེ་ཤེས་པ་མ་ཡིན་
- }
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་འགྱུར་ཏེ། ཤེས་བྱ་དང་མི་ལྡན་པའི་ཕྱིར། འདོད་ན་ཤིང་ཡང་ཤེས་པར་ཐལ་བའོ། །
སྐབས་བསྡུ་བ་ནི། དེས་ན་ཞེས་ཏེ། ཤེས་བྱ་མི་རྟག་ན་ཤེས་རིག་ཀྱང་མི་རྟག་པའོ། །ཡང་ན་སྒྲ་
མེད་པའི་གནས་སྐབས་ཆོས་ཅན། དེ་འཛིན་གྱི་ཤེས་པ་མེད་ངེས་ཏེ། དེའི་རྣམ་འཇོག་གི་རྒྱུ་
འབྲས་མེད་པའི་ཕྱིར། ཡི་གེ་མི་ཤེས་པའི་ཡི་གེ་མཁན་མིན་པ་བཞིན་ནོ། །
གསུམ་པ་རྩོད་སྤང་ལ་ལྔ་ལས། སྒྲ་འཛིན་གྱིས་གཟུགས་ཤེས་སུ་མི་འཐད་པ་ནི།
དེ་ཉིད་ཅེས་ཏེ། སྒྲ་འཛིན་དེས། ཡུལ་གང་ཉེ་བའམ། ཕྲད་པ་ལ་ལོངས་སྤྱོད་པས། གཟུགས་
ཉེ་བ་ན། དེ་གཟུགས་འཛིན་དུ་སྣང་ངོ་ཞེ་ན། དེའི་དུས་སུ་སྒྲ་འཛིན་འགགས་ན་མི་རྟག་པར་
འགྱུར་ལ། མ་འགགས་ན་གཟུགས་འཛིན་དུ་འགལ་ལོ། །སྔར་བཤད་པའི་ཉེས་པ་མཚུངས་
པ་ནི། གལ་ཏེ་ཞེས་ཏེ། སྒྲ་འཛིན་མ་འགགས་ཀྱང་ཉེ་མི་ཉེ་ཡིས་ཁྱད་པར་དུ་བྱས་ཏེ། ཞེ་ན།
དེ་ལྟར་ན་སྐྱེས་བུ་དེ་རྟག་གཅིག་རང་དབང་ཅན་མ་ཡིན་པར་འགྱུར་ཏེ། སྒྲ་འཛིན་མི་འཛིན་གྱི་
ཆ་དང་བཅས་པའི་ཕྱིར་རོ། །ཡང་ན་ཡུལ་རྟག་པ་མེད་པས། ཡུལ་ཅན་རྟག་པར་མ་གྲུབ་པའོ།།
གཅིག་གི་ཐ་སྙད་མི་འཐད་པ་ནི། སྒྲ་འཛིན་ཅེས་ཏེ། ཡུལ་ཐ་དད་ལ་ལྟོས་པས་སོ། །དཔེ་མ་
གྲུབ་པ་ནི། གཅིག་ནི་ཞེས་ཏེ། ཡུལ་ཐ་དད་ཀྱང་ཤེས་པ་གཅིག་ཡིན་ཏེ། སྐྱེས་བུ་གཅིག་ཉིད་
ཕ་ལ་ལྟོས་ནས་བུ་དང༌། བུ་ལ་ལྟོས་ནས་ཕར་འཇོག་ཀྱང་། ངོ་བོ་གཅིག་ཡིན་པ་བཞིན་ཅེ་ན།
དེའང་གཅིག་མིན་ཏེ། འདི་ལྟར་ཅེས་རྐང་པ་གཉིས་སོ། །གཅིག་པ་ཉིད་དུ་མ་དམིགས་པ་ནི།
དེ་ནི་ཞེས་རྐང་པ་གཉིས་སོ། །དོན་གཉིས་པ་གནས་སྐབས་དུ་མ་དང་འབྲེལ་བ་དགག་པ་ནི།
གར་མཁན་ཞེས་ཏེ། སྐྱེས་བུ་གཅིག་ཉིད། དུས་ཕྱོགས་རྣམ་པ་གར་མཁན་ལྟར་གནས་སྐབས་
ཐ་དད་ཀྱང༌། ངོ་བོ་གཅིག་ལས་མི་འདའ་བ་ལྟར་རོ། །ཞེ་ན་རང་བཞིན་དང་གནས་སྐབས་ངོ་
བོ་གཅིག་ན་མི་རྟག་པར་འགྱུར་ལ། ཐ་དད་ན་དེའི་རྣམ་གཞག་ཏུ་མི་རུང་ངོ་། །རྣམ་པ་མི་འདྲ་
ཡང་ ངོ་བོ་གཅིག་གོ་ཞེ་ན། གཅིག་ཉིད་དེ་ནི་སྔོན་མེད་གཅིག །ཅེས་པ། ལོ་ཀ་ན་གནས་
3 ff; -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
སྐབས་ཐ་དད་ཅིང༌། ཆོས་མི་འགལ་བར་གནས་པ་ལ། དུ་མར་ཐ་སྙད་བྱེད་པས། ཁྱོད་ལ་ལོ་
ཀ་པས་ཀྱང་གནོད་པའོ། །གསུམ་པ་རང་བཞིན་གཅིག་པ་དགག་པ་ལ་གཉིས་ལས། དྲི་བ་
དགོད་པ་ནི། གལ་ཏེ་ཞེས་དང་། ལན་ལ་གསུམ་ལས། སྐྱེས་བུ་ཐམས་ཅད་གཅིག་ཏུ་ཐལ་བ་
ནི་ཤེས་ཉིད་ཅེས་ཏེ། ཤེས་ལྡན་དུ་མཚུངས་པས་སོ། །བློ་དང་སྐྱེས་བུ་གཅིག་ཏུ་ཐལ་བ་ནི།
སེམས་ཞེས་ཏེ། ཡོད་ཙམ་དུ་མཚུངས་པས་སོ། །སྤྱི་ཉིད་མ་གྲུབ་པ་ནི། གང་ཚེ་ཞེས་ཏེ། བྱེ་
བྲག་ཐམས་ཅད་རྫུན་ཞིང༌། ཕྱིན་ཅི་ལོག་ཡིན་པས་མི་བདེན་ཀྱང༌། ཤེས་པ་ཙམ་དུ་གཅིག་
པའི་སྤྱི་བདེན་ནོ་ཞེ་ན། སྤྱི་ཆོས་ཅན། གཅིག་ཏུ་བདེན་པ་མེད་དེ། བྱེ་བྲག་ཐ་དད་ཡིན་པའི་
ཕྱིར། རྨི་ལམ་གྱི་དམག་ཚོགས་བཞིན་ནོ། །
རིགས་པ་ཅན་གྱི་བདག་དགག་པ་ལ། དེ་དག་གི་འདོད་པ་ནི། བདག་ཅེས་བྱ་བ་
རང་ཉིད། རྟག་པ། གཅིག་པུ། སྐྱེས་བུའི་རྒྱུད་དུ་གཏོགས་པའི་བེམས་པོ་ཡིན་ཀྱང་། སེམས་
དང་ལྡན་པས་ཡུལ་ལ་ལོངས་སྤྱོད་པ་སྟེ། སེམས་ཅན་ཐམས་ཅད་ཀྱི་སྙིང་ལ་གནས་པ། དངོས་
པོ་ཀུན་གྱི་རང་བཞིན་ཅན་དུ་འདོད་དོ། །དེ་དགག་པ་ལ་བཞི་ལས། རང་བཞིན་བེམས་པོ་
བདག་མ་ཡིན་པ་ནི། སེམས་མེད་ཅེས་ཏེ། དེ་བདག་མིན་ཏེ། དེའི་རང་བཞིན་བེམས་པོ་ཡིན་
པའི་ཕྱིར། བུམ་པ་ལ་སོགས་པ་བཞིན་ནོ། །སེམས་པ་གཞན་དང་ལྡན་པས། བདག་ཏུ་མི་
འཐད་པ་ནི། འོན་ཏེ་ཞེས་ཏེ། སེམས་གདོང་པ་ལ་མིག་གི་ཚུལ་དུ་གནས་པས། ཡུལ་རྣམ་
ཤེས་སོ་ཞེ་ན། ཤེས་པ་རེས་འགའ་བ་དེས། བདག་གི་རང་བཞིན་ཤེས་ན། རང་བཞིན་སྔར་
ལས་ཉམས་པས། མི་རྟག་པས། མ་ཉམས་ན་ཡུལ་ཤེས་པར་མི་འཐད་དོ། །དེའི་ཁྱབ་པ་སྒྲུབ་
པ་ནི། ཅི་སྟེ་ཞེས་ཏེ། བདག་བེམས་པོའི་རང་བཞིན་ལས་མ་གྱུར་པ་ལ། སེམས་མེད་པས་
ཁྱབ་པའོ། །དོན་བསྡུ་བ་ནི། དེ་ལྟར་ཞེས་ཏེ། ཤེས་པ་དང་བྱེད་པ་མེད་ཀྱང་། བདག་ཏུ་རྟོག་
ན་； ནམ་མཁའ་ཡང་ངོ་། །
- 3
5
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་བདག་མེད་ལ་རྩོད་པ་ལ་གཉིས་ལས། ལས་འབྲས་འབྲེལ་བ་མི་འཐད་
པ་ལའང་དྲུག་ལས། དང་པོ་གཞན་གྱི་རྩོད་པ་དགོད་པ་ནི། གལ་ཏེ་ཞེས་ཏེ། བྱེད་སྤྱོད་གཞི་
མཐུན་གྱི་བདག་གཅིག་ཡོད་ན་ལས་འབྲས་འཐད་པ་ལ། ལས་བྱས་པ་ཞིག་ཅིང་མ་བྱས་པ་
དང་ཕྲད་པར་མི་འགྱུར་ཏེ། རྟེན་བདག་མེད་པས་སོ་ཞེ་ན། གཉིས་པ་ཁས་བླངས་མཚུངས་པ་
ནི༑ བྱ་བ་ཞེས་རྐང་པ་བཞི་སྟེ། ཁྱེད་རང་ལྟར་ནའང་། ཤེས་བྱ་ཚིག་གི་དོན་དྲུག་ལས། བྱ་བ་
ལས་ཀྱི་གཞི་ནི། བདག་གི་ཡོན་ཏན་ཚེ་འདིའི་དགེ་མི་དགེ་དང་། འབྲས་བུ་ཉམས་སུ་མྱོང་
བའི་གཞི་ནི། ཕྱི་མའི་ཚོར་བ་བདེ་སྡུག་ཡིན་པ་དང་། དེར་ཡང་རྟེན་བདག་རྟག་ཅིང་། རིག་པ་
མེད་པར་འདོད་པས། ལས་དང་འབྲས་བུ་ལ་བྱེད་སྤྱོད་མེད་པར་འགྲུབ་ཅིང་། འདིར་ནི་
ཉམས་སུ་མྱོང་བའི་བདག་རང་བཞིན་མེད་ཅིང་། ཐ་སྙད་དུ་ལས་འབྲས་འདོད་པས། གཉིས་
ཀ་རྒྱུ་མཚན་མཚུངས་ཤིང་བཅུད་དུ་མེད་པའོ། །དངོས་པོའི་ལན་ནི། རྒྱུ་ལྡན་ཅེས་ཏེ། ལས་
བྱེད་པ་ཉིད་ཀྱིས་འབྲས་བུ་མྱོང་ན། རྒྱུ་འབྲས་དུས་མཉམ་པར་ཐལ། འདོད་ན། ས་བོན་གྱི་
དུས་ན་མྱུ་གུ་དངོས་ཡོད་པར་འགྱུར་རོ། །ལུང་དང་འགལ་བ་སྤང་བ་ནི། རྒྱུན་གཅིག་ཏེ་ལས་
བརྒྱ་པའི་མདོ་ལས། རང་གིས་ལས་བྱས་པའི་འབྲས་བུ་ནི། ཕྱི་རོལ་གྱི་ས་ལ་སོགས་པ་ལ་མི་
སྨིན་པར་བྱེད་པ་པོ་ཉིད་ཀྱིས་མྱོང་བར་འགྱུར་རོ། །ཞེས་པ་དང་འགལ་ལོ་ཞེ་ན། དེ་ནི་རྣམ་
ཤེས་ཀྱི་རྒྱུན་གཅིག་པ་ཙམ་ལ་དགོངས་ནས་གསུངས་པའོ། །དེ་ཉིད་ཀ་བདག་མིན་ནམ་ཞེ་ན།
རྩོད་པ་སྤང་བ་ནི། འདས་དང་ཞེས་ཏེ། དུས་གསུམ་ལ་བརྟགས་ཏེ་མི་རྙེད་པའོ། །དོན་བསྡུ་བ་
ནི༑ དཔེར་ན་ཞེས་ཏེ། ཏིང་རྒྱལ་ལས། ཇི་ལྟར་ཆུ་ཤིང་རློན་པའི་སྡོང་པོ་ལ། །སྙིང་པོ་འདོད་
པས་རིམ་པར་གཞིག་བྱས་ཀྱང་། །ནང་དང་ཕྱི་རོལ་ཉིད་ན་སྙིང་པོ་མེད། །ཆོས་རྣམས་ཐམས་
ཅད་དེ་བཞིན་ཤེས་པར་གྱིས། །ཞེས་སོ། །
དོན་གཉིས་པ་སྙིང་རྗེ་བསྒོམ་པའི་ཡུལ་མི་འཐད་པ་ལ་གཉིས་ལས། ཡུལ་མེད་
-3
6
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
པའི་རྩོད་པ་སྤང་བ་ནི། གལ་ཏེ་ཞེསཏེ། སྙིང་རྗེའི་ཡུལ། སེམས་ཅན་དང་། སྲོག་དང་། སྐྱེས་
བུ་ཞེས་བདག་གི་རྣམ་གྲངས་མ་ཡིན་ནམ། དེ་མེད་ན་དེ་ལ། ཕྱི་རོལ་པ་ལས་ནང་པ་སྙིང་རྗེས་
རབ་ཏུ་ཕྱེ་བའོ་ཞེས་མི་འཐད་དོ་ཞེ་ན། ལན་ལ། ཡུལ་སེམས་ཅན་སྒྲུབ་པ་ལ་གཉིས་ལས།
དགོས་པ་བཏགས་པ་ཙམ་འཐད་པ་ནི། འབྲས་བུ་ཞེས་ཏེ། དོན་མེད་པར་མེད་ཀྱང་། ཐ་སྙད་
དུ་ཁྱབ་པ་མེད་པའོ། །དགོས་པ་ནི་འབྲས་བུ་ཚོགས་རྫོགས་པའི་དོན་དུ། བློ་ནི་ཆོས་སུ་རྨོངས་
པས་སོ། །གཉིས་པ་རྩོད་སྤང་ལ་བཞི་ལས། རྫས་སུ་གྲུབ་པའི་གང་ཟག་ལ་མི་ལྟོས་པ་ནི།
སེམས་ཅན་ཞེས་ཏེ། བདེན་ཏེ། དོན་དམ་དུ་འབྲས་བུ་སངས་རྒྱས་མ་གྲུབ་ཀྱང་། མ་དཔྱད་
པར་འཇུག་པའི་བློ་ངོར། ཡུལ་དང་བྱེད་པོར་སྣང་བས་དེ་ཡོད་དོ། །བཏགས་པ་ཙམ་སྤང་བྱ་མ་
ཡིན་པ་ནི། དུམཁ་ཞེས་ཏེ། སེམས་ཅན་ལ་བདེན་འཛིན་སྤོང་བ་ལྟར། བཏགས་པར་འཛིན་
པ་ཡང་སྤང་བྱ་ཡིན་ཏེ། ཕྱིན་ཅི་ལོག་གི་དམིགས་པ་ཡིན་པའི་ཕྱིར་ཅེ་ན། སྣང་བ་ཙམ་ནི་
དགག་མི་དགོས་ཏེ། ལམ་གྱི་གེགས་མ་ཡིན་ཞིང་། དགག་པར་ཡང་མི་ནུས་སོ། །རང་ཚིག་
དང་འགལ་བ་སྤང་བ་ནི། དུsཁ་ཞེས་ཏེ། སྔར་བདག་གཞན་མི་རིགས་ཞེས་སྤང་བར་བཤད་
པས་ཤེ་ན། དེ་ནི་བདག་བདེན་པར་འཛིན་པ་ལ་དགོངས་ལ། འདིར་སྣང་བ་ཙམ་ལ་བརྗོད་དོ།།
འོ་ན་རྨོངས་པ་སྤང་བྱ་མིན་ནམ་ཞེ་ན། དེ་ལ་རིགས་གཉིས་ལས། འབྲས་བུ་ཆོས་སུ་རྨོངས་པ་
དང༌། རྒྱུ་བདག་ཏུ་རྨོངས་པ་ལས། ཕྱི་མ་སྤོང་གི་སྔར་མ་ནི། དེས་གཟུང་ཡུལ་ལ་འཁྲུལ་པའི་
སྣང་བ་ཙམ་འཛིན་པས་མི་བཟློག་སྟེ། མི་ནུས་མི་དགོས་པའི་ཕྱིར་རོ། །མཚུངས་པར་དོགས་
པ་སྤང་བ་ནི། དེ་ལས་ཞེས་ཏེ། བདག་ཏུ་འཛིན་པའང་ཅི་སྟེ་བཟློག་ཅེ་ན། བདག་མེད་ཅེས་
ལན་ནོ། ། །
དོན་བཞི་པ་དྲན་པ་ཉེ་བར་བཞག་པའི་སྒོ་ནས། གང་ཟག་གི་བདག་མེད་པ་བསྒོམ་
པ་རྒྱས་པར་བཤད་པ་ལ་བཞི་སྟེ། ཉན་ཐོས་པས། གཙང་བ་བདེ་བ་རྟག་པ་བདག་ཏུ་འཛིན་པ་
- 3 Gy -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ༑ ཕྱིན་ཅི་ལོག་བཞིའི་གཉེན་པོར། མི་གཙང་བ་ལ་སོགས་པར་བསྒོམ་མོད་ཀྱི། དབུ་མ་
པས། ཁྱད་པར་གྱི་གཞི་རང་བཞིན་འགའ་ཡང་མེད་པར་བསྒོམས་པས། ཁྱད་པར་གྱི་ཆོས་
མེད་པའོ། །དེ་ལ་ལུས་དྲན་པ་ཉེར་བཞག་ལ་གསུམ་ལས། ཡན་ལག་སོ་སོ་ལུས་མ་ཡིན་པ་ནི།
ལུས་ནི་ཞེས་བློ་ཀ་གཉིས་ཀྱིས། ཕྱོགས་རེ་བ་དེ་མིན་ལ། དེ་དག་ལས་གཞན་པའང་མེད་པ་ནི།
འདི་ལ་ཞེས་སོ། །དེ་ལ་རིགས་པ་ཅན་ན་རེ། སོ་སོར་བདེན་པར་མ་གྲུབ་ཀྱང་། ཡན་ལག་ཅན་
གྱི་རྫས་ཞེས་བྱ་བ་བདེན་པ་གཅིག་ཏུ་ཡོད་དོ་ཞེ་ན། དེ་མ་གྲུབ་པ་ལ་ལྔ་ལས། ཡག་ལག་
རྣམས་ལ་ཆ་ཡིས་གནས་པ་མི་འཐད་པ་ནི། གལ་ཏེ་ཞེས་ཏེ། ཡན་ལག་རེ་རེའི་སྟེང་ན་ལུས་
རྫས་རེ་རེ་གནས་ན། དེ་དུ་མར་འགྱུར་ཏེ། སྣོད་དུ་མ་དང་འབྲེལ་བའི་རྒྱ་ཤུག་བཞིན་ནོ། །
བདག་ཉིད་ཐམས་ཅད་ཀྱིས་གནས་པ་མི་འཐད་པ་ནི། གལ་ཏེ་ཞེས་ཏེ། ཐམས་ཅད་ལ་ཁྱབ་
པའི་སྤྱི་གཅིག་ཏུ་མི་འཐད་དོ། །སྣང་དུ་རུང་བ་ལས་མ་དམིགས་པས་སོ། །ཚད་མས་ངེས་པའི་
དོན་བསྡུ་བ་ནི། ཕྱི་དང་ཞེས་ཏེ། ཡུལ་དང་། དབང་པོ་དང་། དེའི་ཤེས་པ་ལ། དེ་ལྟ་བུའི་རྫས་
མེད་པའོ། །ལུས་སུ་དམིགས་པ་འཁྲུལ་པ་ཡིན་པ་ནི། དེས་ན་ཞེས་ཤློ་ཀ་གཅིག་གོ །འཁྲུལ་
པར་ སྒྲུབ་ པ་ ལ་ གཉིས་ ལས། རྒྱུ་ ནི་ ཇི་ སྲིད་ ཅེས་བློ་ ཀ་གཅིག་དང༌། ཤེས་ བྱེད་ནི། དེ་
བཞིན་ཞེས་ཤོ་ཀ་གཉིས་སོ། །སྤྱི་དོན་བསྡུ་བ་ནི། དེ་ལྟར་ཞེས་བློ་ཀ་གཅིག་གོ ། །
གཉིས་པ་ཚོར་བ་དྲན་པ་ཉེར་བཞག་ལ་བཞི་ལས། ཚོར་བའི་རང་བཞིན་མ་གྲུབ་
པ་ལ་ལྔའི་དང་པོ། དུཁ་དོན་དམ་དུ་མ་གྲུབ་པ་ནི། དུགཁ་ཞེས་ཏེ། ལུས་གྲང་བའི་དུཁ་དེ་
ཉིད། རང་བཞིན་དུ་ཡོད་ན། དྲོ་བའི་བདེ་བ་ནམ་ཡང་མི་འབྱུང་བར་ཐལ་བ་དང་། སེམས་ལ་
བུ་ཤི་བར་ཐོས་པའི་དུ་ཁ་དེ་ཉིད་དུ་ཡོད་ན། མ་ཤི་བར་སླེབས་ཀྱང་དགའ་བ་ནམ་ཡང་མི་སྐྱེ་
བར་ཐལ་བའོ། །བདེ་བ་དོན་དམ་དུ་མ་གྲུབ་པ་ནི། བདེ་ན་ཞེས། རོ་ཞིམ་པའི་བདེ་བ་རང་
བཞིན་དུ་ཡོད་ན་མི་ཞིམ་པ་གཏན་མི་མྱོང་བར་ཐལ་བ་དང་། བུ་སླེབས་པའི་དགའ་བ་ལྟ་བུ་
- 3
Y {] -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
རང་བཞིན་དུ་ཡོད་ན། ཕ་ཤི་བའི་མྱ་ངན་གདུང་བ་ལ་སོགས་པ་སྣང་བས་བསལ་བའོ། །རང་
བཞིན་ལ་མི་འགྱུར་ཞིང་། རྟག་པས་ཁྱབ་པ་ནི། དབུ་མ་རྩ་ཤེར་ལས། གལ་ཏེ་རང་བཞིན་
གྱིས་ཡོད་ན། །དེ་ནི་མེད་ཉིད་མི་འགྱུར་རོ། །རང་བཞིན་གཞན་དུ་འགྱུར་བ་ནི། །ནམ་ཡང་
འཐད་ པ་ མ་ ཡིན་ནོ། །ཞེས་སོ། །རྩོད་ པ་ སྤང་བ་ལ་ གསུམ་ ལས། རྒོལ་ བ་དགོད་པ་ནི།
སྟོབས་དང་ ཞེས་ཏེ། དཔེར་ན་ གཡུ་ སྲང་ བརྒྱ་ རི་ བ། སྟོར་ བའི་དུབྷཁའི་རྒྱུན་ཡོད་ ཀྱང་།
སླར་སྲང་སྟོང་རི་བ་རྙེད་པའི་སྟོབས་ལྡན་གྱིས་དེ་ཟིལ་གྱིས་མནན་པ་བཞིན། ཞེ་ན། ཚོར་བ་
ཉིད་ ཉམས་པ་ནི། གང་ཞིག་ཅེས་ཏེ། མྱོང་བ་མེད་པས་སོ། །བདེ་བ་ལས་མ་ཉམས་པ་ནི།
དུ་ཁ་ཞེས་ཏེ། དེ་ཕྲ་མོར་ཡོད་དོ་ཞེ་ན། བདེ་བས་ཟིལ་གྱིས་མ་ནོན་ལ། བདེ་བ་མྱོང་ན་དུགཁའི་
ངོ་བོར་འགལ་ཏེ། སྣང་བ་མུན་པའི་ངོ་བོ་མ་ཡིན་པ་བཞིན་ཞེས་པ། དེ་ནི་ཞེས་པས་སོ།། དོན་
དམ་མེད་པ་ཉིད་སྐབས་ལ་སྦྱར་བ་ནི། གལ་ཏེ་ཞེས་བློ་ཀ་གཅིག་སྟེ། དུབའི་འགལ་རྐྱེན་བདེ་
བ་སྟོབས་ལྡན་སྐྱེད་པས་དུཉཁ་མེད་དོ་ཞེ་ན། དེ་ལྟ་ན། དེ་རྟག་པར་རློམ་པ་ཙམ་སྟེ། རྒྱུན་
ཆགས་སུ་མ་དམིགས་པས་སོ། །རྣམ་པར་དཔྱད་པའི་དོན་ལ་རྣལ་འབྱོར་དུ་བྱ་བ་ནི། དེ་ཉིད་
ཅེས་ཏེ། ཡུལ་མ་དཔྱད་པའི་ཞི་གནས་ཙམ་གྱིས་རྣལ་འབྱོར་པའི་ཏིང་ངེ་འཛིན་གྱི་ལུས་རྒྱས་
པར་མི་བྱེད་དེ། ཏིང་རྒྱལ་ལས། ཏིང་ངེ་འཛིན་དེ་བསྒོམ་པར་བྱེད་མོད་ཀྱི། །དེས་ནི་བདག་ཏུ་
འཛིན་པ་འཇིག་མི་འགྱུར། །ཞེས་སོ། །དེས་ན་ཤེས་རབ་ཀྱིས་སོ་སོར་བརྟགས་པས་རང་
བཞིན་གང་ཡང་མ་དམིགས་ཏེ། སྟོང་པར་གོ་བའི་ངང་ལ་སེམས་རྩེ་གཅིག་ཏུ་གནས་པའི་ལམ་
གྱིས། རྣལ་འབྱོར་པའི་ལུས་བརྟས་པར་བྱེད་དེ། སྡུད་པ་ལས། འདུས་བྱས་འདུས་མ་བྱས་
དང་དཀར་ནག་ཆོས། །ཤེས་རབ་རྣམ་པར་བཤིག་ནས་རྡུལ་ཙམ་མི་དམིགས་ཚེ། །ལོ་ཀ་དག་
ན་ཤེས་རབ་ཕ་རོལ་ཕྱིན་གྲངས་འགྲོ། །ཞེས་སོ། །
རྒྱུ་རེག་པ་མ་གྲུབ་པ་ལ་བཞི་ལས། དབང་པོ་དང་དོན་ཕྲད་པ་མེད་པ་ལའང་གཉིས་
- 3
7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་དང་པོ། དབང་དོན་རགས་པ་ཕྲད་པ་མེད་པ་ནི། དབང་པོ་དང༌། དོན་དང༌། རྣམ་ཤེས་
གསུམ་འདུས་པ་ལས། ཡུལ་འཛིན་པ་དེ་རེག་པ་ཡིན་ལ། དེ་ལས་ཚོར་བ་འབྱུང་བས་རེག་པ་
དེ་བདེན་པར་ཡོད་དོ། །ཞེས་པ་ལ། དེ་དགག་པ་ནི། གལ་ཏེ་ཞེས་ཏེ། བར་དང་བཅས་ན།
ཤར་ནུབ་ཀྱི་རི་ལྟར་འདུས་པའི་ཆེན་པོ་མི་སྲིད་ལ། བར་མེད་ན་ཕྲད་པར་མི་རིགས་སོ། །ཕྲ་བ་
རྡུལ་ཕྲན་དང་ཕྲད་པ་མེད་པ་ནི། སྡེ་པ་དག །རྡུལ་ཕྲ་མོ་ཕན་ཚུན་ཕྲད་པ་ཡིན་ནོ་ཞེ་ན། དེ་
དགག་པ་ལ་བཞི་སྟེ། རྟགས་དགོད་པ་དང་། ཕྱོགས་ཆོས་སྒྲུབ་པ་དང༌། ཁྱབ་པ་དང་། དོན་
བསྡུ་བ་རྣམས། རྡུལ་ཕྲན་ཞེས་རྐང་པ་རེ་རེ་དང༌། གཉིས་དང་བཞི་ཡིས་སོ། །གཉིས་པ་རྣམ་
ཤེས་དང་ཕྲད་པ་མེད་པ་ནི། རྣམ་ཤེས་ཞེས་ཏེ་ཕྲད་པ་ལུས་ཅན་ལ་འཐད་པས་སོ། །དེ་དངོས་
པོ་ཕྲད་པ་ཁོ་ན་ལ་མི་ཟེར་གྱི་ཚོར་བའི་རྐྱེན་གསུམ་ཚང་བའོ། །ཞེ་ན། དེ་དགག་པ་ནི། ཚོགས་
པའང་ཞེས་ཏེ། སྔར་ལུས་དྲན་པ་ཉེར་བཞག་ཏུ་བཀག་པ་བཞིན་ནོ། །སྐབས་བསྡུ་བ་ནི། དེ་
ལྟར་ཞེས་ཤློ་ཀ་གཅིག་གོ །དེས་གྲུབ་པའི་དོན་ནི། གང་ཚེ་ཞེས་བློ་ཀ་གཅིག་སྟེ། འབྲས་བུ་
སྲེད་པ་ལྡོག་པའོ། །གསུམ་པ་ཡུལ་མ་གྲུབ་པ་ནི། མཐོང་བ་ཞེས་ཏེ། མཐོང་ཐོས་ལ་སོགས་པ་
རྣམས་སྣང་ཡང་བདེན་པར་མེད་དེ། རྨི་ལམ་སྒྱུ་མ་བཞིན་ནོ། །དོན་བཞི་པ་འཛིན་བྱེད་མ་གྲུབ་
པ་ལ་བཞི་ལས། སེམས་མྱོང་བྱེད་མ་ཡིན་པ་ནི་སེམས་དང་ཞེས་ཤློ་ཀ་གཅིག་སྟེ། སེམས་དང་
ཚོར་བ་དུས་མཉམ་ན། རྒྱུ་འབྲས་སུ་མི་འཐད་ཅིང་། སྔ་ཕྱི་ལ་མྱོང་བ་མི་འཐད་པའོ། །རང་
མྱོང་བྱེད་མ་ཡིན་པ་ནི། རང་གིས་ཞེས་ཏེ། མྱོང་བྱ་མྱོང་བྱེད་ཀྱི་ངོ་བོ་མེད་པའི་ཕྱིར་རོ། །དེ་
ལས་གཞན་མ་ཡིན་པ་ནི་གཞན་དག་ཅེས་ཏེ། རང་དང་རྣམ་ཤེས་ལས་གཞན་པའི་མྱོང་བྱེད་
མེད་པའོ། །དུས་མཉམ་པ་འབྲེལ་བ་མེད་ཅིང་སྔ་ཕྱི་ལ་ཕྲད་པ་མེད་པས། སྐབས་བསྡུ་བ་ཚོར་
པོ་ཞེས་བློ་ཀ་གཅིག་གོ །
སེམས་དྲན་པ་ཉེ་བར་བཞག་པ་ལ་གཉིས་ལས། ཡིད་ཀྱི་རང་བཞིན་མ་གྲུབ་པ་
- 3 7
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ནི༑ ཡིད་ནི་ཞེས་བློ་ཀ་གཉིས་ཏེ། སྔ་མ་ནི་རྣམ་ཤེས་དྲུག་ལས། ཡིད་ཀྱི་རྣམ་ཤེས་རང་བཞིན་
མེད་པར་བསྟན་ཏེ། ཕྱོགས་གསུམ་དུ་མི་དམིགས་པས་སོ། །དེས་ན་རང་བཞིན་མེད་པར་གྲུབ་
པ་ནི། གང་ཞིག་ཅེས་བློ་ཀ་གཅིག་གོ །རྣམ་པ་ཤེས་པ་ལྔའི་དམིགས་པ་མ་གྲུབ་པ་ནི། ཤེས་བྱ་
ཞེས་ཏེ། དམིགས་པའི་རྐྱེན་དཔྱད་ནས་དགག་ པ་ སྟེ། དུས་གསུམ་གྱི་རྒྱུ་ལས་སྐྱེས་པ་མི་
འཐད་པ་སྟེ། ད་ལྟར་བ་ཡང་། ཤེས་བྱ་ད་ལྟར་བ་ལས། ཤེས་པ་སྐྱེ་བ་ནི་དུས་མཉམ་པས་རྒྱུ་
འབྲས་སུ་མི་འཐད་དེ། ཤེས་བྱ་གྲུབ་ན་ཤེས་པའང་འགྲུབ་པས། བསྐྱེད་མི་དགོས་ལ། མ་
གྲུབ་ན་མི་ནུས་སོ། །
ཆོས་དྲན་པ་ཉེར་བཞག་ལ་གཉིས་ལས། ཆོས་ཐམས་ཅད་སྐྱེ་མེད་དུ་གྲུབ་པ་ནི། དེ་
ལྟར་ཞེས་རྐང་པ་གཉིས་ཏེ། འཁོར་འདས་ཀྱི་ཆོས་ཐམས་ཅད་རྒྱུ་དུས་གསུམ་ལས་སྐྱེ་བར་མི་
འཐད་པས། རང་བཞིན་མེད་པའོ། །དེ་ལ་རྩོད་པ་སྤོང་བ་ལ་གསུམ་ལས། ཀུན་རྫོབ་མེད་
པའི་ཧ་ཅང་ཐལ་བ་སྤང་བ་ནི། གལ་ཏེ་ཞེས་ཤློ་ཀ་གཉིས་ཏེ། དེ་ལྟར་སྐྱེ་བ་མེད་ན། ཀུན་རྫོབ་
ཀྱི་བདེན་པ་མི་འགྲུབ་པས། བདེན་གཉིས་མི་འཐད་ལ། འཁྲུལ་པ་གཞན་གྱིས་བརྟགས་པས་
འགྲུབ་ན། རང་ཉིད་གྲོལ་ཀྱང་གཞན་གྱིས་མ་བརྟགས་པའི་ཀུན་རྫོ་བ་དེས་སྒྲིབ་པས། མྱ་ངན་
ལས་མི་འདའ་བར་ཐལ་ཞེས་པ་ལ་ལན་ནི། འདི་ནི་ཞེས་ཤློ་ཀ་གཅིག་སྟེ། གཞན་བློ་འཁྲུལ་པ་
ཅན་གྱིས་བརྟགས་པ་ཡིན་གྱིས། དབུ་མ་པ་རང་ལ། ཀུན་རྫོབ་ཙམ་དུ་ཡང་འཁོར་བའི་རྒྱུ་མ་
གྲུབ་པས། དེས་མི་གནོད་དེ། བདག་རྒྱུད་ལ་འཁྲུལ་པའི་རྒྱུ་སྤངས་པའི་ཕྱིར་རོ། །དེས་ན་མ་
རིག་པ་ལ་སོགས་པ། འཁྲུལ་པའི་རྒྱུ་ཚང་ན། འཁོར་བར་འགྱུར་གྱི་མ་ཚང་ན་མི་འགྱུར་རོ། །
གཉིས་པ་ངེས་འབྱེད་ཐུག་པ་མེད་པའི་སྐྱོན་སྤང་བ་ལ་གསུམ་ལས་ཡུལ་དང་ཡུལ་
ཅན་ གྱི་ རྣམ་ པར་ བཞག་ པ་ སྤྱིར་ བརྗོད་ པ་ནི། རྟོག་ དང་ཞེས་ཏེ། ཆོས་ ཐམས་ ཅད་ རང་
བཞིན་མེད་པར་གྲུབ་པ་རིགས་པའི་ཤེས་པ་ལ་ལྟོས་ལ། དེ་གཞལ་བྱ་རང་བཞིན་མེད་པ་ལ་
-3 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟོས་པས། ཕན་ཚུན་བརྟེན་པའི་ཕྱིར། གཉིས་ཀ་རང་བཞིན་དུ་མི་འགྲུབ་སྟེ། རང་བཞིན་དུ་
གྲུབ་ན་ལྟོས་མེད་ཀྱིས་ཁྱབ་པ་ནི། རྩ་ཤེར་ལས། རང་བཞིན་གཞན་ལ་ལྟོས་པ་ནི། །ནམ་ཡང་
འཐད་པ་མ་ཡིན་ནོ། །ཞེས་སོ། །དེས་ན་རྣམ་དཔྱད་གྲགས་ཚོད་དང་མཐུན་པ་ནི། ཇི་ལྟར་
ཞེས་རྐང་པ་གཉིས་སོ། །ཡུལ་ཅན་སྐྱེ་མེད་དུ་རྟོགས་པ་གཞན་ལ་ལྟོས་ན། ཐུག་པ་མེད་པ་ནི།
གང་ཚེ་ཞེས་ཤློ་ཀ་གཅིག་གོ །རང་ལ་ཉེས་པ་མེད་པ་ནི། དཔྱད་བྱ་ཞེས་ཤློ་ཀ་གཅིག་སྟེ། ཡུལ་
མ་གྲུབ་པས་ཡུལ་ཅན་མི་འགྲུབ་སྟེ། མ་དཔྱད་ཀྱང་སྟོང་པར་གྲུབ་པའོ། །
དོན་གསུམ་པ་མུ་སྟེགས་ཀྱི་རྩོད་སྤང་ལ་གསུམ་ལས། སྒྲུབ་བྱེད་མེད་པ་ལའང་
གཉིས་ལས། མདོར་བསྟན་ནི། གང་ གི་ཞེས་རྐང་པ་གཉིས་ཏེ། དངོས་སྨྲ་བ་དག་གིས།
དོན་ཤེས་གཉིས་བདེན་པར་འདོད་པ་དེ་དཀའ་བ་སྟེ། སྒྲུབ་བྱེད་མེད་ཅིང་གནོད་བྱེད་ཡོད་
པས་སོ། །རྒྱས་བཤད་ལ་གཉིས་ལས། ཕན་ཚུལ་བརྟེན་པ་དཔེ་དང་བཅས་པ་ནི། གལ་ཏེ་
ཤེས་དབང་ཞེས་བློ་ཀ་ཕྱེད་དང་བཞི་སྟེ། ཡུལ་ཤེས་གཉིས། ཕན་ཚུལ་གཅིག་ཡོད་པ་གཅིག་
ལ་ལྟོས་པས། མཐར་གཉིས་ཀ་མི་འགྲུབ་ཅེས་པའོ། །དེ་འགྲུབ་པའི་དཔེ། ཕ་དང་བུའི་ཐ་སྙད་
བཞིན་ཞེ་ན། དཔེ་མི་མཚུངས་པས་འབྲས་བུའི་ཤེས་རྟོགས་དགག་པ་ནི། མྱུ་གུ་ལས་ཞེས་བློ་
ཀ་གཅིག་གོ །འདི་དག་ཐ་སྙད་དུ་སྒྲུབ་པ་མི་འགོག་གི །བདེན་པར་འགོག་སྟེ། རང་རིག་
བཀག་ཅིང་། གཞན་རིག་གི་ཡུལ་མ་ཡིན་པས་སོ། །
གཉིས་པ་གནོད་བྱེད་ཡོད་པ་ལ་གསུམ་ལས། རྒྱུ་མེད་ལས་སྐྱེ་བར་འདོད་པ་ནི།
མུ་སྟེགས་རྒྱང་འཕེན་པ་དང་། སྤྱོད་པ་བ་དག་གི་གཞུང་ལས། ཉི་ཤར་ཆུ་བོ་ཐུར་དུ་འབབ་པ་
དང༌། །སྲན་ཟླུམ་ཚེར་མ་གཟངས་རིངས་རྣོ་བ་དང༌། །རྨ་བྱའི་མདོངས་ལེགས་ལ་སོགས་ཆོས་
རྣམས་ཀུན། །སུས་ཀྱང་མ་བྱས་རང་གི་ངང་གིས་བྱུང༌། །ཞེས་པས། སྣོད་བཅུད་རྣམས་རྒྱུ་
མེད་དམ་རང་གི་ངོ་བོས་འབྱུང་བར་འདོད་པས། དེ་དགག་པ་ལ་བཞི་ལས། སྤྱིར་བསྟན་ནི།
-3 7 1 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༣
རེ་ཞིག་ཅེས་དང་། འབྲས་བུའི་རྣམ་དབྱེ་རྒྱུ་ལ་ལྟོས་པ། པདྨོའི་ཞེས་དང་། རྒྱུའི་རྣམ་དབྱེ་རྒྱུ་ལ་
ལྟོས་པ་ནི། རྒྱུ་དབྱེ་ཞེས། སྔ་མ་སྔ་མ་ལས་སོ། །ནུས་པའི་རྣམ་དབྱེ་རྒྱུ་ལ་ལྟོས་པ་ནི་ཅིའི་ཕྱིར་
ཞེས་ཏེ། རང་གི་རིགས་མཐུན་པ་དང༌། མི་མཐུན་པས་བསྐྱེད་པའི་ནུས་པ་ཡོད་མེད་དོ། །རྣམ་
ངེས་ལས། སོ་སོར་རྣམ་པར་ཕྱེ་བའི་རྒྱུ་རྣམས་ནི། འབྲས་བུ་ལ་འཁྲུལ་པ་མེད་དོ་ཞེས་དང་།
རྣམ་འགྲེལ་ལས། གང་ཕྱིར་རིགས་མཐུན་སྔ་མ་ཡིས། །ས་བོན་ལས་ནི་འཕེན་པ་ཅན། །
ཞེས་སོ། །
གཉིས་པ་གཞན་ལས་སྐྱེ་བ་དགག་པ་ལ་གཉིས་ལས། དབང་ཕྱུག་རྒྱུ་མ་ཡིན་པ་ལ་
བཞི་ལས། དྲི་བ་དགོད་པ་ནི། དབང་ཕྱུག་ཅེས་རྐང་པ་གཉིས་ཏེ། དེ་ལ་དབང་ཕྱུག་འགྲོ་བའི་
རྒྱུར་འདོད་པ་ནི་མུ་སྟེགས་རིགས་པ་ཅན་དང༌། བྱེ་བྲག་པ་དང་དབང་ཕྱུག་ཅེས་བྱ་བ། ལྷའི་
འགྲོ་བར་གཏོགས་པ་གཙང་ཞིང་མཆོད་པར་འོས་པ། རྟག་པ། གཅིག་པུ་ཐམས་ཅད་ཀྱི་བྱེད་
པ་པོ་སྟེ། ཆོས་ལྔ་ལྡན་དེ། སྣོད་བཅུད་ཐམས་ཅད་ཀྱི་བྱེད་པ་པོར་འདོད་དེ། དེ་དག་གི་གཞུང་
ལས། སྐྱེ་བ་པོ་ནི་ཤེས་པ་ཡོད་མིན་ཏེ། །བདག་གི་བདེ་སྡུག་བདག་ལ་རང་དབང་མེད། །
དབང་ཕྱུག་གིས་བཏང་ཡང་ན་མཐོ་རིས་སམ། །ཡང་ན་གཡང་ས་དག་ཏུ་འགྲོ་བར་བྱེད། །
ཅེས་སོ། །དེ་དགག་པ་ལ། དབང་ཕྱུག་ཉིད་མ་གྲུབ་པ་ལ་གཉིས་ལས། དང་པོ་འབྱུང་བར་
འདོད་པ་དགག་པ་ནི། འབྱུང་རྣམས་ཞེས་ཏེ། ས་ལ་སོགས་པ་སྟེ། སྣོད་བཅུད་ཀུན་བྱེད་པས་
སོ་ཞེ་ན། མིང་ཙམ་སྟེ་ལུས་དྲན་པ་ཉེར་བཞག་ཏུ་བཀག་ཅིང་། ཁྱོད་འདོད་པའི་ཆོས་ལྔ་ལྡན་
དང་འགལ་ལོ། །གཉིས་པ་བསམ་གྱིས་མི་ཁྱབ་པའི་བདག་དགག་པ་ནི། བདག་མིན་ཅེས་
རྐང་པ་གསུམ་སྟེ། གང་ཟག་གི་བདག་ནི་སྔར་བཀག་ཟིན་ཅིང་། ངོ་བོ་བསམ་གྱིས་མི་ཁྱབ་ན་
ཁྱད་པར་བརྗོད་པར་མི་ནུས་པས་སོ། །
དོན་གསུམ་པ་འབྲས་བུ་མི་སྲིད་པ་ལ་གཉིས་ལས། བདག་ལ་ནུས་པ་འགལ་བ་ནི།།
-}7
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེས་བསྐྱེད་ཅེས་རྐང་པ་གསུམ་སྟེ། རྐང་པ་དང་པོས་དྲི་བ་བཀོད་ནས། བདག་པོའི་འབྲས་བུ་
བདག་དང༌། སྐྱེས་བུ་བྱེད་འབྲས་སོགས་དང༌། རྒྱུ་མཐུན་གྱི་འབྲས་བུ། དབང་ཕྱུག་རིགས་
རྒྱུན་གསུམ་ཡིན་ཅེས་པ་ལ། དེ་རྟོག་པས་བསྐྱེད་བྱར་འགལ་ལོ། །གཉིས་པ་ཤེས་པ་དང་བདེ་
སྡུག་གཞན་ལ་ནུས་པར་མཐོང་བ་ནི། ཤེས་པ་ཞེས་རྐང་པ་གསུམ་སྟེ། ཤེས་པ་རྒྱུ་གཞན་ལ་སྐྱེ་
སྟེ༑ རྣམ་ཤེས་ལྔ་ཡུལ་དང༌། དྲུག་པ་ཡིད། རིག་རྒྱུན་ཐོག་མེད་ལས། ཁྱད་པར་བདེ་སྡུག་
ལས་ལ་སྐྱེ་བའི་ཕྱིར། དབང་ཕྱུག་དོན་མེད་དོ། །སྐྱེད་བྱེད་དགག་པ་ལ་གསུམ་ལས། འབྲས་
བུ་རེས་འགའ་བ་འགལ་བ་ནི། རྒྱུ་ལ་ཞེས་ཏེ། འབྲས་བུ་འགྲོ་བའི་གནས་སྐབས་འདི་ཡང་
ཐོག་མེད་དུ་ཐལ་ཏེ། རྒྱུ་དབང་ཕྱུག་ནུས་པ་ཐོག་མེད་ལས་བྱུང་པའི་ཕྱིར་རོ། །གཉིས་པ་དེ་
ལྟོས་མེད་ཀྱི་སྒྲུབ་པ་ནི། རྟག་ཏུ་ཞེས་རྐང་པ་གཉིས་ཏེ། ཕྱིས་ཀྱང་རྟག་ཏུ་འབྱུང་བར་ཐལ་
བའོ། །
གསུམ་པ་ལྟོས་པ་ཉིད་དགག་པ་ལ་གཉིས་ལས། ཐམས་ཅད་འབྲས་བུ་ཡིན་པས་
ལྟོས་པ་འགལ་བ་ནི། དེས་བྱས་ཞེས་རྐང་པ་གཉིས་སོ། །ལྟོས་ན་དབང་ཕྱུག་དུ་འགལ་བ་ལ་
གསུམ་ལས། ཚོགས་པ་རྒྱུ་ཉིད་དུ་འགྱུར་བ་ནི། གལ་ཏེ་ཞེས་ཏེ། རྒྱུ་ཚོགས་པ་ལ་རག་ལས་
པས་སོ། །གཉིས་པ་ཚོགས་པས་གཞན་དབང་དུ་འགྱུར་བ་ནི། ཚོགས་ན་ཞེས་ཏེ། དེ་དབང་
ཕྱུག་མིན་ཏེ། ཁས་བླངས་ཀྱི་རྟགས་མ་གྲུབ་པས་སོ། །འདོད་པ་གཞན་དབང་དུ་གྱུར་པ་ནི།
འདོད་ན་ཞེས་ཏེ། དེ་རེས་འགའ་བ་ལ་ལྟོད་པས་སོ། ། །
དོན་གཉིས་པ་རྡུལ་ཕྲན་རྒྱུ་མ་ཡིན་པ་ནི། བྱེ་བྲག་པ་དག་རྡུལ་ཕྲན་ཆ་མེད་ཀྱི་རྟག་
པ་འགྲོ་བའི་རྒྱུར་འདོད་པ་དགག་པ་ནི། གང་དག་ཅེས་རྐང་པ་གཉིས་ཏེ། སྔར་བཟློག་པ་ནི།
མཁའ་བཞིན་དེས་ན་རྡུལ་ཡང་མེད། །ཅེས་དང་། ཕྲད་པ་དང་ནི་ཆ་མེད་པ། །ཞེས་པར་རོ། ། །
དོན་གསུམ་པ་རང་ལས་སྐྱེ་བ་དགག་པ་ལ་གཉིས་ལས། དགག་པའི་ཡུལ་བསྟན་
བ 3 7 f; -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
པ་ལའང་གསུམ་སྟེ། ཡུལ་ཕྱིར་བརྗོད་པ་དང་། གཙོ་བོའི་རང་བཞིན་དང༌། འབྲས་བུའི་རང་
བཞིན་དག་ནི། གཙོ་བོ་ཞེས་པ་ནས་རྐང་པ་གཉིས་དང་། གསུམ་དང་གཅིག་གིས་བསྟན་པའི་
དོན། གྲངས་ཅན་པའམ། སེར་སྐྱ་པའི་འདོད་པས། ཤེས་བྱ་ཐམས་ཅད་བེམས་རིག་གཉིས་
སུ་འདུས་ལ། བདག་རིག་པ་ནི། ངོ་བོ་རྒྱུ་འབྲས་གང་ཡང་མ་ཡིན་ལ། བེམས་པོ་ཐམས་ཅད་།
རྡུལ་མུན་པ་སྙིང་སྟོབས་ཀྱི་མིང་ཅན། བདེ་སྡུག་བཏང་སྙོམས་ཀྱི་རང་བཞིན་ཏེ། དེ་གསུམ་ཆ་
མཉམ་པ་སྟེ། བེམས་པོ་རྟག་པ། གཅིག་པུ། འགྲོ་བའི་བྱེད་པོ་མི་མངོན་པ་སྟེ། ཆོས་ལྔ་ལྡན་
ནི་རང་བཞིན་རྒྱུའི་ཆའོ། །དེ་གསུམ་མི་མཉམ་པའི་འགྲོ་བ་ནི། འབྲས་བུའི་ཆ་སྟེ། གཙོ་བོ་
ལས་ཆེན་པོ་དང་
། དེ་ལས་འབྱུང་བ་ལས་གྱུར་པ། རྡུལ་ལས་གྱུར་པ། ཞེན་པ་ལས་གྱུར་པ་སྟེ།
ང་རྒྱལ་གསུམ་འབྱུང་ངོ༌། །དེ་ལ་འབྱུང་བ་ལས་གྱུར་པའི་ང་རྒྱལ་ལས། གཟུགས་སྒྲ་དྲི་རོ་རེག་
བྱ་སྟེ། དེ་ཙམ་ལྔ་དང་། དེ་ལས་འབྱུང་བ་ལྔ་སྟེ། དྲི་ལས་ས། རོ་ལས་ཆུ། གཟུགས་ལས་མེ།
རེག་ལས་རླུང༌། སྒྲ་ལས་ནམ་མཁའོ། །རྡུལ་ལས་གྱུར་པའི་ང་རྒྱལ་ལས། མིག །རྣ་བ། སྣ།
ལྕེ༑ ལུས་ཞེས་པ་བློའི་དབང་པོ་ལྔ་དང༌། ངག །ལག་པ། རྐང་པ། གཤང་བ། ཆུ་སོ་ཞེས་པ་
ལས་ཀྱི་དབང་པོ་ལྔ་དང་། ཐུན་མོང་དུ་ཡིད་ཀྱི་དབང་པོ་སྟེ། དབང་པོ་བཅུ་གཅིག་འབྱུང་ངོ༌། །
ཞེན་པ་ལས་གྱུར་པའི་ང་རྒྱལ་གྱིས། གཉིས་ཀའི་གྲོགས་བྱེད་ཀྱི། རྣམ་འགྱུར་ལོགས་པ་མི་
བསྐྱེད་དོ། །དེ་ལྟར་ན། དེ་ཙམ་ཉི་ཤུ་གསུམ་མམ། ཆེན་པོ་དང༌། ང་རྒྱལ་གཅིག་ཏུ་བགྲངས་
ཏེ༑ དེ་ཙམ་ལྔ་འབྱུང་བ་ལྔ། དབང་པོ་བཅུ་གཅིག་སྟེ། དེ་ཙམ་ཉི་ཤུ་རྩ་གཉིས་སམ། དེའི་སྟེང་
དུ་ང་རྒྱལ་གསུམ་སྟེ། དེ་དག་ནི་རྣམ་འགྱུར་འབྲས་བུའི་ཆ་ཡིན་པས། འགྲོ་བ་ཞེས་བརྗོད་དེ།།
དེ་རྣམས་གཙོ་བོའི་ཁུང་ན། གཙོ་བོ་དང་ཐ་མི་དད་དུ་ཡོད་པ་ལས། མངོན་པར་གསལ་བར་སྐྱེ་
བར་འདོད་དེ། དེ་དག་གི་གཞུང་ལས། དེ་ཙམ་ཉི་ཤུ་ལྔ་ཤེས་ན། །རལ་པའམ་ནི་ཅོ་རེག་གམ།།
ཆ་ལུགས་ཇི་ལྟར་གནས་ཀྱང་རུང་། །མྱུར་དུ་ཐམས་ཅད་མཁྱེན་པར་འགྱུར། །ཅེས་སོ། །
- }
༑
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་དགག་པ་ལ་བཞི་ལས། གནོད་པ་སྤྱིར་བརྗོད་པ་ལའང་གསུམ་གྱི་དང་པོ།
གཙོ་བོའི་རང་བཞིན་དགག་པ་ནི་གཅིག་ལ་ཞེས་རྐང་པ་གཉིས་དང་། དེའི་ཡོན་ཏན་དགག་པ་
ནི༑ དེ་བཞིན་ཅེས་ཏེ། ཐུག་མེད་དུ་ཐལ་བས་སོ། །འབྲས་བུའི་རང་བཞིན་དགག་པ་ནི་ཡོན་
ཏན་ཞེས་ཏེ། སྒྲ་སོགས་མེད་དེ། རྒྱུ་ཡོན་ཏན་གསུམ་མ་གྲུབ་པས་སོ། །བདེ་སྡུག་ཕྱི་རོལ་གྱི་
དོན་ཡིན་པ་དགག་པ་ལ་གཉིས་ལས། སྣང་བ་མི་དམིགས་པས་དགག་པ་ནི་སེམས་མེད་ཅེས་
ཏེ༑ སིམ་པར་མ་དམིགས་པས་སོ། །བདེ་སོགས་ཀྱི་རྒྱུ་ཡིན་པར་དགག་པ་ལ་བཞི་ལས།
བརྗོད་ཟིན་པའི་རིགས་པ་དྲན་པ་ལ་སྦྱར་བ་ནི། དངོས་རྣམས་ཞེས་ཏེ། ཏིལ་ལ་ཏིལ་མར་གྱི་
ཚུལ་དུ་ཡོད་དོ་ཞེ་ན། ཤེས་བྱ་ལས་སྔར་ཞེས་དང༌། དེ་ལྟར་ཆོས་རྣམས་ཐམས་ཅད་ཀྱི། །ཞེས་
པར་དཔྱད་ཟིན་ཏོ། །ཐ་སྙད་དུ་རང་ཚིག་དང་འགལ་བ་ནི། ཁྱོད་ཅེས་ཏེ། བདེ་སོགས་ཀྱི་རང་
བཞིན་གཙོ་བོ་དེ་རྒྱུ་ཡིན་ལ། དེས་དེ་ཙམ་ལ་སོགས་པ་བསྐྱེད་པར་འགལ་ཏེ། འདིར་དེ་ཙམ་
རྒྱུ༑ བདེ་སོགས་འབྲས་བུར་འདོད་པས་སོ། །སྔ་མ་ཉིད་བརྟན་པར་མི་གནས་པ་ནི། དེ་ལས་
ཞེས་ཏེ། སྒྲ་སོགས་རྒྱུར་མི་འདོད་ཀྱི། དེའི་རང་བཞིན་དུ་གྱུར་པའི་གཙོ་བོ་དེ་ལས་སོ། །ཞེ་ན།
དེ་ལྟར་ན་བདེ་སོགས་རྒྱུ་མིན་དུ་ཐལ་ཞིང་། འདོད་ན་རྩ་བའི་དམ་བཅའ་ཉམས་སོ། །བཟློག་
པ་དེ་ཁོ་ན་ཉིད་དུ་མ་གྲུབ་པ་ནི་དེ་མེད་ཕྱིར། ཞེས་པའོ། །གསུམ་པ་གཙོ་བོ་རྟག་པར་མི་འཐད་
པ་ལ་བཞི་ལས། སྣང་བ་མི་དམིགས་པས་དགག་པ་ནི། བདེ་སོགས་ཞེས་བློ་ཀ་གཅིག་སྟེ།
ཕྱེད་སྔ་མ་ནི། རྟག་པར་མ་དམིགས་ཅིང་། ཕྱི་མ་ནི་མི་གསལ་བར་ཡོད་ན། བདེ་སོགས་
གསལ་བར་སྐྱེས་པ་ན། གཙོ་བོ་མི་གསལ་བའི་རང་བཞིན་ཏེ། དོར་ན་མི་རྟག་པར་འགྱུར་ལ།
མ་དོར་ན་གསལ་བ་ཉམས་སོ། །ཕྲ་རགས་སུ་འགལ་བ་ནི། དེ་ཉིད་ཅེས་ཏེ། རྟག་པ་དེ་དག་
འགལ་བས་སོ། །གནས་སྐབས་མི་རྟག་པར་འགྱུར་བ་ནི། རགས་པ་ཞེས་རྐང་པ་གཉིས་དང་།
འོག་གི་རགས་པ་ཞེས་རྐང་པ་གཉིས་སོ། །དེས་ན་མི་རྟག་པར་གྲུབ་པ་ནི། བར་གི་དེ་བཞིན་
- 37 8.



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
ཞེས་ཏེ། དངོས་པོའམ་རང་བཞིན་ཐམས་ཅད་ཀྱང་ངོ༌། །བཞི་པ་ཡོད་སྐྱེ་འགལ་བ་ལ་བཞི་
ལས། དགག་ཡུལ་སྤྱིར་བརྗོད་པ་ནི། གལ་ཏེ་ཞེས། དངོས་པོ་སྔར་མེད་སྐྱེ་བ་མ་ཡིན་ཏེ།
གཙོ་བོ་ལ་སྒྲ་སོགས་རྒྱུ་ལ་འབྲས་བུ་རང་ཆས་སུ་ཡོད་པས་དེ་གསལ་བར་བྱས་པ་ཙམ་སྟེ།
མར་མེས་དངོས་པོའམ། མེ་ལོང་གི་རྡུལ་ཕྱིས་པ་ལྟར་རོ། །དེ་ལྟ་མིན་ན་འཇིམ་པའང་སྣམ་
བུའི་རྒྱུར་འགྱུར། ཞེས་པའོ། །དེ་དགག་པ་ལ་རང་གི་འདོད་པས་མ་ངེས་པ་ནི། གསལ་བ་
ཞེས་ཏེ། སྤྱིར་མེད་སྐྱེ་ཁྱེད་མི་འདོད་ཀྱང༌། གསལ་བ་སྔར་མེད་སྐྱེ་བ་རང་ལུགས་ལ་ཡང་
གནས་པ་ཉིད་དོ། །འཇུག་པ་འཆོལ་བ་ནི་གལ་ཏེ་ཞེས་ཤློ་ཀ་གཅིག་གོ །རྩོད་སྤང་ལ་གསུམ་
ལས། འཇུག་པ་མཚུངས་པ་ནི། འཇིག་རྟེན་ཞེས་ཏེ། རས་བལ་རས་ཉིད་དུ་ཡོད་ཀྱི། རྨོངས་
པས་མི་མཐོང་ངོ་ཞེ་ན། དེ་ཉིད་ཤེས་པ་སེར་སྐྱ་བ་ཁྱེད་རང་ཡང་རས་བལ་གྱོན་པར་རིགས་པ་
ལས་བསལ་བའོ། །རྨོངས་པས་རས་ཡུག་གྱོན་པར་མཐོང་ངོ་ཞེ་ན། འཇིག་རྟེན་རྨོངས་པ་དང་
འགལ་བ་ནི། ཤེས་ཏེ་ཞེས་ཏེ། མཐོང་བའི་རྒྱུ་ཡོད་པས་སོ། །འབྲས་བུའི་འཇུག་པ་སླུ་བར་
ཐལ་བ་ནི། ལོ་ཀ་ཞེས་ཏེ། རས་ཡུག་ཏུ་མཐོང་བ་ཚད་མ་མིན་ནོ། །ཞེ་ན། རས་བལ་དུ་མཐོང་
བའང་རྫུན་པར་འགྱུར་ཏེ། འཇལ་བྱེད་ལ་ཚད་མ་མེད་པས་སོ། །ཡང་ན་ལོ་ཀ་ཚད་མ་ཡིན་པ་
ལྟར། འབྲས་བུ་གསལ་བ་སྤང་ངོ༌། །དེ་ལྟར་མཐའ་བཞི་ལས་སྐྱེ་བ་མེད་པར་རྟོགས་པས།
སྟོང་པ་ཉིད་བསྒོམ་པ་བསྟན་པའོ། །
གསུམ་པ་ཆོས་ཐམས་ཅད་སྐྱེ་བ་མེད་པར་བསྟན་པ་ལ། རྩོད་པ་སྤང་བ་ལ་གསུམ་
ལས། རྒོལ་བ་དགོད་པ་ནི། གལ་ཏེ། ཚད་མ་ཞེས་གློ་ཀ་གཅིག་སྟེ། དངོས་པོ་སྨྲ་བ་རྣམས་ན་
རེ༑ དབུ་མ་པ། ཡུལ་ དང་ ཡུལ་ཅན་ཐམས་ཅད་རྫུན་ཞིང་འཁྲུལ་པར་འདོད་པ་ལྟར་ན།
འཇལ་བྱེད་ཀྱི་ཚད་མ་མི་འགྲུབ་སྟེ། རྫུན་པའི་ཡུལ་ཅན་ཡིན་པས་སོ། །འདོད་ན་སྟོང་ཉིད་
བསྒོམ་ པའང་ མི་ འཐད་ དོ། །ཞེ་ ན། ཡོངས་ གཅོད་ ལ་ ཚད་ མ་ མ་ ཡིན་ པ་ ནི། བརྟགས་
- 3
7
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཞེས་ཤློ་ཀ་གཅིག་སྟེ། བློ་འཁྲུལ་པས་ཚད་མ་མ་ཡིན་ཞིང་། དགག་བྱ་མ་གྲུབ་ན་དགག་པ་
མ་གྲུབ་པར་ཐལ་བ་འདོད་དེ། ཀླུ་སྒྲུབ་ཀྱིས། དགག་བྱ་ཅི་ཡང་མེད་པ་ན། །ང་ནི་ཅི་ཡང་མི་
འགོག་གོ །ཞེས་དང༌། དབུ་མ་རྒྱན་ལས། དགག་བྱ་ཡོད་པ་མ་ཡིན་པས། །ཡང་དག་ཏུ་ན་
བཀག་མེད་གསལ། །ཞེས་སོ། །དེ་ལྟར་ན། དཔྱོད་པ་དོན་མེད་དོ་ཞེ་ན། ཁྱབ་པ་མ་གྲུབ་སྟེ་
རྣམ་དཔྱད་ལ་ཚད་མ་ཡིན་པ་ནི། དཔེར་ན་ཞེས་ཏེ། རྫུན་པ་ལ་རྫུན་པར་རྟོགས་པ་ཁོ་ན་
སྤངས་བྱའི་གཉེན་པོ་ཡིན་པའོ། ། །
སྤྱི་དོན་གསུམ་པ། ཆོས་ཐམས་ཅད་སྐྱེ་འགག་དང་བྲལ་བའི་སྒོ་ནས། ཤེས་རབ་
ཀྱི་ཕ་རོལ་ཏུ་ཕྱིན་པ་དོན་བསྡུས་ཏེ་བསྟན་པ་ལ་བཞི་ལས། ཆོས་ཐམས་ཅད་སྐྱེ་འགག་མེད་
པའི་དོན་དངོས་ལ་གཉིས་ཏེ། བསྒྲུབ་བྱའི་གཏན་ཚིགས་དང་། དུས་གསུམ་མཉམ་པར་སྒྲུབ་
པ་ནི། དེ་བས་ཞེས། རྐང་པ་བཞི་དང་གཉིས་སོ། །གཉིས་པ་ཆོས་ཐམས་ཅད་རྟེན་འབྲེལ་སྐུ་
མར་བསྟན་པ་ལ་བཞི་སྟེ། དཔེ་བསྟན་པ། དོན་ལ་སྦྱར་བ། དཔེ་དོན་བསྲེ་བ་རྣམས་ལ་རྐང་པ་
གསུམ་རེ་དང༌། དོན་བསྡུ་བ་དེ་ལ་ཞེས་སོ། །དོན་གསུམ་པ་རྟེན་འབྲེལ་ཙམ་ཉིད་ངོ་བོར་
འདོད་པ་དགག་པ་ལ་གཉིས་ལས། ཡོད་སྐྱེ་དགག་པ་ནི། དངོས་པོ་ཞེས་ཏེ། འབྲས་བུ་དངོས་
པོར་ཡོད་ན། རྒྱུ་དོན་མེད་པའོ། །མེད་པ་སྐྱེ་བོ་ཞེ་ན། དེ་དགག་པ་ལ་གསུམ་ལས། རིགས་
པ་མདོར་བསྟན་པ་ནི། འོན་ཏེ་ཞེས་ཏེ། མེད་པ། རྒྱུའི་ཡུལ་མ་ཡིན་པས་སོ། །དངོས་མེད་རྒྱུའི་
ཡུལ་དུ་མི་འཐད་པ་ནི། བྱེ་བ་ཞེས་ཏེ། དེ་རྒྱུ་ཡིས་བསྐྱེད་བྱ་མ་ཡིན་ཏེ། དེ་ལ་ངོ་བོ་མེད་པས་
སོ༑ ༑རྒྱུ་ཡིས་བྱས་ན་དངོས་པོར་འགྱུར་རོ། །ནུས་པའི་ཡུལ་ཉིད་དགག་པ་ལ་གཉིས་ལས།
དངོས་མེད་དངོས་པོར་མི་འགྱུར་བ་ནི། གནས་སྐབས་ཞེས་ཏེ། དངོས་མེད་མ་དོར་བ་དང་།
དོར་ནས་འགྱུར་བ་མི་འཐད་པ་ནི། རྐང་པ་རེ་རེ་དང་། མ་དོར་བར་མི་འགྱུར་བ་ནི། མེད་ཚེ་
ཞེས་སོ། །དངོས་མེད་གཞན་དུ་མི་འགྱུར་བ་ནི། དངོས་པོ་སྐྱེས་པར་ཞེས་ཏེ། དེ་དངོས་པོར་མི་
- 3 $ t] -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
འགྱུར་མོད། དངོས་མེད་རང་གཞན་དུ་འགྱུར་རོ། །ཞེ་ན། མ་ཡིན་ཏེ། དངོས་མེད་ལ་བསྒྱུར་
བར་བྱ་བྱེད་མེད་དེ། རྩ་ཤེར་ལས། རང་བཞིན་གཞན་དུ་འགྱུར་བར་ནི། །ནམ་ཡང་འཐད་པ་
མ་ཡིན་ནོ། །ཞེས་སོ། །དངོས་པོ་ལའང་མེད་པར་འགྱུར་བ་མ་ཡིན་ཏེ། རྩ་ཤེར་ལས། གལ་ཏེ་
རང་བཞིན་གྱིས་ཡོད་ན། །དེ་ནི་མེད་པ་ཉིད་མི་འགྱུར། །ཞེས་སོ། །སྲིད་ཞི་མཉམ་པའི་ལམ་དུ་
དོན་བསྡུ་བ་ནི། དེ་ལྟར་ཞེས་ཀློ་ཀ་གཉིས་ཏེ། སྔ་མའི་དོན་ནི། རིགས་པས་བརྟགས་ན་འཁོར་
བ་མ་གྲུབ་པ་ཉིད་མྱ་ངན་ལས་འདས་པ་སྟེ། མངོན་པོ་བྱམས་པས། འདི་ལ་བསལ་བྱ་ཅི་ཡང་
མེད། །བཞག་པར་བྱ་བ་ཅུང་ཟད་མེད། །ཡང་དག་ཉིད་ལ་ཡང་དག་ལྟ། །ཡང་དག་མཐོང་
ནས་རྣམ་པར་གྲོལ། །ཞེས་སོ། །དེ་ཉིད་དུ་ན་ཁྱད་པར་མེད་ཅེས་པ་ནི། རྣམ་དག་དབྱེར་མེད་
པའི་དོན་ཏེ། དབུ་མ་ལས། མྱ་ངན་འདས་མཐའ་གང་ཡིན་པ། །དེ་ཉིད་འཁོར་བའི་མཐའ་
ཡིན་ཏེ། །འདི་གཉིས་ཁྱད་པར་ཅུང་ཟད་ནི། །ཤིན་ཏུ་ཕྲ་བའང་ཡོད་མ་ཡིན། །ཞེས་སོ། །དེ་
ལྟར་ཤེར་ཕྱིན་གྱི་དོན་གསུམ་གྱིས། ལེའུ་ཡི་དོན་དངོས་བསྟན་ནས།
མཇུག་ཕན་ཡོན་རྗེས་སུ་གདམས་པ་ལ་གཉིས་ལས། སྟོང་ཉིད་རྟོགས་ན་རང་དོན་
འགྲུབ་པའི་ཕན་ཡོན་ལ་གསུམ་ཏེ་ལས། ལོ་ཀའི་ཆོས་བརྒྱད་མ་གྲུབ་པ་དང་། དེ་ལ་བརྟེན་
པའི་སྲེད་པ་ལྡོག་པ་ནི། དེ་ལྟར་ཞེས་དང༌། དེ་ཉིད་ཅེས། ཤློ་ཀ་ཕྱེད་གཉིས་རེའོ། །དེས་ན་
དོན་ལ་གདམས་པ་ནི། ཐམས་ཅད་ཅེས་རྐང་པ་གཉིས་ཏེ། ཞི་ལྷ་བདག་ལྟ་བུའི་སྐྱེ་བོ་རྣམས་
ཀྱིས་ཀྱང་ལུང་རིགས་ལ་བརྟེན་ནས་དཔྱད་པའོ། །ཟུང་འཇུག་ཏུ་བྱ་བའི་ཕྱིར་གཞན་ལ་སྙིང་རྗེ་
བསྐྱེད་པར་གདམས་པ་ལ་གསུམ་ལས། མཐོང་བའི་དུགཁ་ནི། བདག་ཉིད་ཅེས་རྐང་པ་དྲུག་གོ།
མ་མཐོང་བའི་དུཁ་ལ་བཞི་ལས། འཁོར་བའི་དུ་ཁ་མདོར་བསྟན་པ་ནི། བདེ་འགྲོ་ཞེས་བློ་
ཀ་གཅིག་སྟེ། ཀླུ་སྒྲུབ་ཀྱིས། བརྒྱ་བྱིན་འཇིག་རྟེན་མཆོད་འོས་ཉིད་དུ་གྱུར་ནས་ཀྱང་། །ལས་
ཀྱི་དབང་གིས་ཕྱིར་ཡང་ས་སྟེང་ལྷུང་། །ཞེས་པ་ལ་སོགས་པ་ལྟ་བུའོ། །གཉིས་པ་དུཁ་བརྒྱུད་
-3 8
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མར་འཇུག་པ་ལ་ལྔ་ལས། དུ9ཁའི་རྩ་བ་མ་ཞི་བས་དུབྷཁའི་རྣམ་གྲངས་བསྟན་པ་ནི། སྲིད་པ་
ཞེས་པ་ནས། བློ་ཀ་ཕྱེད་དང་བཞི་སྟེ། བདེན་དངོས་སུ་བཟུང་སྟེ། སྟོང་ཉིད་མ་རྟོགས་པས་སོ།།
བཟློག་པའི་ཐབས་མེད་པ། བར་ཆད་མང་བ། རྟེན་རྙེད་པར་དཀའ་བ། རྒྱུ་སྤང་དཀའ་བ་
རྣམས། དེར་ཡང་ཞེས་པ་ནས་རྐང་པ་གཉིས་དང་། བཞི་དང་། གཉིས་དང་གཉིས་སོ། །དུ༔ཁ་
ལས་དུཁར་མ་ཤེས་པ་དང༌། མྱོང་བར་འགྱུར་བའི་དུཉཁོ་རྣམས་ནི། དེ་ལྟར་ཞེས་པ་ནས་ཕྱོགས་
ཀ་གཉིས་དང་གཅིག་གོ །དེ་ རྗེས་སུ་བཟུང་བར་སྨོན་པ་ལ་གཉིས་ཏེ། དུསྶཁ་ཞི་བ་དང༌།
མངོན་ཞེན་ཞི་བར་སྨོན་པ། དེ་ལྟར་ཅེས་པ་ནས། ཤློ་ཀ་རེ་རེ་སྟེ། འབྲས་བུ་དུཁ་འཇིལ་བ་
དང་། རྒྱུ་དངོས་འཛིན་སེལ་བར་སྨོན་པ་ཞེས་ཀྱང་བྱའོ། །དགུ་པ་ཤེས་རབ་ཀྱི་ཕ་རོལ་ཏུ་ཕྱིན་
པའི་ལེའུའོ།། །། །
༈ རྩོམ་པ་མཐར་ཕྱིན་པ་མཇུག་གི་དོན་དགེ་བ་བསྔོ་བ་ལ་གསུམ་ལས། གང་
བསྔོ་བའི་རྒྱུ་ནི། བདག་གིས་ཞེས་ནས། གང་དེས་སོ། །གཉིས་པ་ཇི་ལྟར་བསྔོ་བའི་ཚུལ་ལ་
གསུམ་ལས། གཞན་དོན་དུ་བསྔོ་བ་ལའང་གཉིས་ལས། འཇིག་རྟེན་པའི་དོན་དུ་བསྔོ་བ་ལ་
གསུམ་ལས། སྤྱིར་བསྔོ་བ་ནི། འགྲོ་བ་ཀུན་ཞེས་ནས། སྙིང་རྗེའི་སྒོ་ནས་བསྔོ་བ་ནི། དུཁ་
ཞེས་དང་། བྱམས་པའི་སྒོ་ནས། བདེ་དགའ་ཞེས་དང༌། དགའ་བའི་སྒོ་ནས་བར་དུ་ཞེས་དང༌།
བཏང་སྙོམས་ཀྱི་སྒོ་ནས་འགྲོ་བས་ཞེས་པས་སོ། །ངན་འགྲོའི་དོན་དུ་བསྔོ་བ་ལ་གསུམ་ལས།
དམྱལ་བའི་དོན་དུ་བསྔོ་བ་ལའང་གཉིས་ལས། དུགཁ་རང་ཞི་བར་བསྔོ་བ་ལ་དོན་གསུམ་སྟེ།
ལོ་ཀ་ཞེས་ནས་བློ་ཀ་བདུན་ནི། གསལ་ཞིང་དྲན་པ་ཉེར་བཞག་ལས། དམྱལ་བ་བརྒྱ་སོ་དྲུག་
བཤད་པ་ནི། ཚ་དམྱལ་བརྒྱད་ལ་ཉེ་འཁོར་བཅུ་དྲུག་རེ་ཡོད་པས་སོ། །དེ་དག་ལ་དུག་བ་མཐའ་
ཡས་ཀྱང༌། རིགས་བཞིར་འདུ་བའོ། །གཞན་གྱི་མཐུས་ཞི་བ་ལའང་དོན་བཞི་ལས། ཅི་ཕྱིར་
ཞེས་ནས། མངོན་བར་དགའ་གྱུར་ཞེས་ཀྱི་བར་རོ། །དུད་འགྲོ་ལ་སྤྱིར་དུན་ཁ་མཐའ་ཡས་ཀྱང་།
3•
- ? $ ༡ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
འདིར་བྱིངས་ན་གནས་པའི་དོན་དུ་བསྔོས་པ་རྐང་པ་གཉིས་སོ། །ཡི་དྭགས་ཀྱི་དོན་དུ་བསྔོ་བ་
ནི༑ སྒྲ་མི་སྙན་པའི་མིའི་དཔེ་དང་། ཟ་མ་ཏོག་བཀོད་པའི་མདོ་ལས། དེ་ནས་བྱང་ཆུབ་སེམས་
དཔའ་སེམས་དཔའ་ཆེན་པོ་སྤྱན་རས་གཟིགས་ཀྱི། དབང་པོའི་ཕྱག་གི་སོར་མོ་བཅུ་ལས་ཆུ་
བོ་ཆེན་པོ་བཅུ་ཕྱུང་སྟེ། ཞེས་པ་དེ་ཡུལ་ལ་གེགས་མེད་པར་རོ། །བདེ་འགྲོའི་དོན་དུ་བསྔོ་བ་ལ་
གསུམ་ལས། ཕྱེ་བའི་སྔ་མ་ལ་གཉིས་ཀྱི་དང་པོ་ལ་བརྒྱད་དང༌། གཉིས་པ་ལ་གསུམ་ལས།
དང་པོ་ལ་ལྔ། བར་པ་ལ་གཉིས། ཐ་མ་ལ་ལྔ་ལས། ཕྱེ་བས་བཅུ། བྱེ་བྲག་ལ་ལྔས་བསྟན་པ་
རྣམས་ནི། ལོང་བ་རྣམས་ཀྱིས་གཟུགས་མཐོང་ཞིང༌། །ཞེས་པ་ནས། རྟག་ཏུ་བདེ་དང་ལྡན་
གྱུར་ཅིག །གི་བར་དུ་བློ་ཀ་སོ་གཅིག་ནི་གསལ་ཞིང་། སྐྱེ་བ་དམན་པས་མཆོག་ཐོབ་པའི་
ཐབས་ནི། འཇམ་དཔལ་གྱི་ཞིང་གི་བཀོད་པ་ནས་གསུངས་པ། བསླབ་བཏུས་ལས། ཡེ་ཤེས་
བླ་མ་འོད་ཀྱི་ཏོག །དེ་བཞིན་སྨོན་ལམ་བློ་གྲོས་དང་། །དབང་པོ་ཞི་དང་འཇམ་དབྱངས་ལ། །
རྟག་ཏུ་གུས་པས་ཕྱག་འཚལ་ལོ། །ཞེས་པས་བུད་མེད་དུ་མི་སྐྱེའོ། །ལོ་ཀ་ལས་འདས་པའི་
དོན་དུ་བསྔོ་བ་ལ་གསུམ་ལས། བྱང་སེམས། སངས་རྒྱས། ཉན་རང་རྣམས་ཀྱི་དོན་དུ་བསྔོ་བ་
རྐང་པ་ གཉིས་གཉིས་སོ། །རྩོམ་པ་པོ་རང་གི་དོན་དུ་བསྔོ་བ་ལ་བཞི་ལས། བདག་ཀྱང་
ཞེས་ནས། འགྲོ་བ་བདེ་ལ་སྤྱོད་པར་ཤོག་གི་བར་རོ། །བདེ་བའི་འབྱུང་གནས་བསྟན་པའི་
དོན་དུ་བསྔོ་བ་ནི། འགྲོ་བའི་ཞེས་བློ་ཀ་གཅིག་སྟེ། དུཤབ་མཐའ་དག་སྤོང་ཞིང་། བདེ་བ་
ཐམས་ཅད་སྒྲུབ་པ་ནི། སངས་རྒྱས་ཀྱི་བསྟན་པ་ཡིན་ལ། དེའང་བརྗོད་བྱ་བསླབ་པ་གསུམ་
དང༌། རྗོད་བྱེད་སྡེ་སྣོད་གསུམ་ལམ་སོ་ཐར་ལས། སྡིག་པ་ཅི་ཡང་མི་བྱ་སྟེ། །དགེ་བ་ཕུན་སུམ་
ཚོགས་པར་སྤྱད། །རང་གི་སེམས་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་ཡིན། །
ཅེས་པའི་ཚུལ་བཞིན་དུ་སྤྱོད་པ་དང་། བསྟན་པ་སྒྲུབ་པའི་གང་ཟག་དང་། བསྟན་པ་ལ་གཅེས་
སྤྲས་སུ་བྱེད་པས། རྙེད་དང་བཀུར་བསྟིས་མཆོད་ཅིང་བསྟན་པའི་གཟུགས་བརྙན་དང་། བར་
-3
8
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚམས་མེད་པར་ཡུན་རིང་དུ་གནས་པར་གྱུར་ཅིག་པའོ། །བཀའ་དྲིན་རྗེས་སུ་དྲན་པའི་ཕྱག་
ནི༑ གང་གི་ཞེས་ཤོ་ཀ་གཅིག་སྟེ། གང་གིས། གང་ལ། ཅིའི་ཕྱིར་འཚལ་བའི་ཚུལ་ཏེ་གསུམ་
མོ༑ ༑ཡུལ་ནི་ གཉིས་ ལས། འཇམ་པའི་དབྱངས་ནི་ཡི་དམ་སྟེ། དེའི་བྱིན་བརླབས་ ཀྱིས།
དགེ་བའི་བློ་བསྐྱེད་པའོ། །དགེ་བའི་བཤེས་ནི་མཁན་པོ་སྟེ། རྒྱལ་བའི་ལྷས། ཁྱིམ་ན་གནས་
པ༑ ཉེས་པ་སྣ་ཚོགས་ཀྱི་རྒུད་པ་ལས་ཁྱིམ་མེད་པར་རབ་ཏུ་ཕྱུང་སྟེ། ལུས་སེམས་དར་བར་
བྱས་པས་སོ། །བཅུ་པ་བསོད་ནམས་བསྔོ་བའི་ལེའུའོ། །། །
དེ་ལྟར་ལེའུ་བཅུས། བྱང་ཆུབ་སེམས་དཔའི་ཉམས་སུ་བླང་བྱའི་སྤྱོད་པ་མ་ལུས་
པར་བསྟན་ཟིན་ཏོ། །གཞུང་འདི་ལ། འགྱུར་མང་དུ་ཡོད་ཀྱང་། འདིར་སྐ་ཅོག་གི་འགྱུར་ལ།
ཇོ་བོ་རིན་ཆེན་བཟང་པོས་དག་པར་བྱས་ཤིང༌། དེ་ལ་རྔོག་ལོ་ཙཱ་བས་ཞུ་དག་བྱས་པ་དེ་ཉིད་
བཤད་བྱའོ། །གཞོན་པའི་དུས་ན་ཚར་ལྔ་ཐོས། །དར་མའི་དུས་ན་བདུན་ཅུ་ལྷག །བཤད་པའི་
རྗེས་ནས་རྣམ་འགྲེལ་འདི། །གདེངས་ཀ་རྒྱ་མཚོའི་ལོ་ལ་སྦྱར། །བརྒྱུད་པ་གཉིས་ལས་ལེགས་
འོངས་ཤིང༌། །གྲུབ་མཐའ་ས་སྐྱ་པའི་ལུགས། །རྗེ་བཙུན་ཆེན་པོའི་བསྡུས་དོན་གྱི། །རྗེས་སུ་
འབྲངས་ནས་བཀོད་པ་ཡིན། །བདག་ནི་བློ་གྲོས་ཤིན་ཏུ་ཕྲ། །འདི་ལྟའི་སྤྱོད་ཡུལ་མ་ཡིན་མོད།།
འོན་ཀྱང་བླ་མའི་ཞབས་ཐོག་ཏུ། །དམིགས་ནས་བཀོད་པའི་དགེ་བ་དེ། །བླ་མ་རྣམས་ལ་ཕུལ་
བ་ཡིས། །འགྲོ་ཀུན་ སངས་རྒྱས་ཐོབ་པར་ཤོག །ནོངས་པ་མཆིས་ན་མཁས་རྣམས་ལ། །
བཟོད་པ་གསོལ་ཞིང་བཅོས་པར་ཞུ། །དཔལ་ས་སྐྱ་པའི་ལུགས་ཀྱི། བྱང་ཆུབ་སེམས་དཔའི་
སྤྱོད་པ་ལ་འཇུག་པའི་རྣམ་པར་བཤད་པ་འཐད་པ་ཀུན་ལས་བཏུས་པའི་སྒྲོན་མེ་ཞེས་བྱ་བ།
འདི་ནི་བླ་མ་རྗེ་བཙུན་ཆེན་པོ་ཞི་བར་གཤེགས་ནས། ལོ་བརྒྱར་གཉིས་ཀྱིས་མ་སླེབས་པའི་ཚེ།
ཆུ་མོ་གླང་གི་ལོ་ཟླ་དྲུག་པའི་ཚེས་བཅུའི་ཉིན་འགྲུབ་སྦྱོར་ཡོད་པ་ནས་མགོ་བརྩམས་ནས། ཟླ་
བ་གཉིས་ལ་གྲུབ་པར་བྱས་པ་འདི། དཔལ་ས་སྐྱ་པའི་བླ་མ་རྣམས་ཀྱི་བྲན་དུ་གྱུར་པས་དེ་དག་
• 3
8 4 -



གྲགས་ཆེན་བཅོ་བརྒྱུད་ཀྱི་སྤྱོད་འཇུག་ས་ལུགས་ཀྱི་ཁྲིད་རྒྱུན་བཞུགས། ༼༣
གི་བྱིན་བརླབས་ཞུགས་པའི་མཐུས། བཀའ་དང་བསྟན་འཆོས་ཕལ་མོ་ཆེ་ཐོས་པར་གྱུར་
པའི་བདེ་བ་ཅན་པ་ཡེ་ཤེས་མགོན་པོ་ཞེས་བྱ་བས། དགེ་བའི་བཤེས་གཉེན་སྡེ་སྣོད་འཛིན་པ་
དུ་མས་བསྐུལ་བའི་ངོར་བཀོད་པའི་ཡི་གེ་པ་ནི། བློ་གྲོས་གསལ་ཞིང་བརྟན་པ་སྟོན་པ་བཀྲ་
ཤིས་བཟང་པོ་ཞེས་བྱའོ། །བསྟན་བཅོས་འདིས་བསྟན་པའི་ཞབས་ཐོག་དང༌། སེམས་ཅན་
དཔག་ཏུ་མེད་པ་ལ་ཕན་པར་གྱུར་ཅིག །དགེའོ།། །།
-3 8 5.



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་།
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
དེབ་ཚད།
787mmx1092mm 1/16
2316.25
པར་ཤོག
ཡིག་གྲངས།
པར་པ
པར་ཐེངས།
ཁྲི་ 1284
པར་གཞི།
2015ལོའི་ཟླ་11པར་པར་གཞི་དང་པོ་བསྒྲིགས།
2015ལོའི་ཟླ་11པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0
རིན་གོང་།
སྒོར་3840.00 ༼ཁྱོན་པོད་དོན་དགུ་ཡོད།༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག



图书在版编目(CIP)数据
六大集成之般若集:藏文/美桑古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
I.O六… I. 0美…. 0藏语-研究
N.OH214
中国版本图书馆 CIP数据核字(2015)第210402号
六大集成之般若集
作者
责任编辑
封面设计
出版
社址
邮政编码
经销
印刷
印开印字版印
刷 本张数次次母
邦译师罗追丹巴等
乌金群培 嘎瓦西热桑布 土日美朗
土旦美朗萨迦格列
西藏藏文古籍出版社
拉萨市色拉路22号
850010
全国新华书店
成都一千印务有限公司
787mm×1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
3840.00元(全七十九册)
印 次
标准书号
定价
版权所有
翻印必究
