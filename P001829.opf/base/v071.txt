༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup: 113CN4460
ISBN:
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
Date:
n/a
bod jongs bod yig dpe raying dpe skrun khang /
n/a
Volume:
80
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



HE 1
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
སྤྱོད་འཇུག་པོད་ལྔ་པ།
༡ - ༡༣
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



། དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང་། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང་། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས། །
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །
རབ་བཟང་ལ



ལས་རིམ་གླེང་སློང་གཏམ།
། བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང་། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་ རྗེ་རྒྱལ་མཚན་གྱིས་འདུལ་བའི་བཤད་གྲྭ་དང་། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྤྱི་ཏི་ཛ་ནས་
མངོན་པ་འོག་མའི་བཤད་པ་བཙུགས་ཞེས་དང༌། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང༌། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང༌། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང་། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང་། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
ཚོགས་ལྔ་དང་། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང༌། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང་།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང༌། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་རྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང༌། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང༌། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་༼བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ། དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང༌། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང༌། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲྭ་བསྐོར་ཕེབས་པའི་
3



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང༌། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང་། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་སྤྱི་ལོ་༡༥༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་(སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་



བས་
ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང༌། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ།
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་ཚན་པ་ཆུང་ངུ་ཞིག་ཁ་བསྐང་ཡོད།)དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང༌། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང༌། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། (༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་
I



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ༼༤
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། ༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། སྤྱི་ལོ་༢༠༡ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་སྤྱི་ལོ་༢༠༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
གླེ
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་(སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་དེ་ལྟ་(སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་



ལས་རིམ་གླེང་སློང་གཏམ།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །། །
༼གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།།
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤྱད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།༽
1_0



དཀར་ཆག
དཀར་ཆག
་་་ • •(12)
• • •(18)
། བྱང་ཆུབ་སེམས་དཔའི་སྤྱོད་པ་ལ་འཇུག་པའི་འགྲེལ་པ་ལེགས་པར་བཤད་པའི་རྒྱ་མཚོ། ...…...
……..…….. རྒྱལ་སྲས་ཐོགས་མེད་བཟང་པོ་དཔལ།
མཆོད་བརྗོད་སོགས་སྔོན་འགྲོའི་གཏམ། ……..….……................ • •(1）
༈ ལེའུ་དང་པོ་དལ་འབྱོར་རྙེད་དཀའ་སོགས་བསྟན་པ། ......
གསེར་འགྱུར་གྱི་དཔེ་སོགས་བསྟན་པ། ….…….…….….…. • • • • • • •(7)
ཁྱད་པར་ཅན་གྱི་དཔེ་སོགས་བསྟན་པ། ………….
། ལེའུ་གཉིས་པའི་སྤྱི་དོན། ……..
གཞུང་དོན།
བ• •(22)
དངོས་གཞི། ….........
• •(30)
། ལེའུ་གསུམ་པ་ལས་རྗེས་སུ་ཡི་རང་། …..
• •(36)
མཇུག་གི་ཆོ་ག ། ..….…...
། ལེའུ་བཞི་པ་བག་ཡོད་ལ་སློབ་པ། ...…..
• • • • • • • •(41）
ཉོན་མོངས་པ་ལ་བག་བྱ་བ། ………………….….
• • • • • • • •(47)
། ལེའུ་ལྔ་པ་སེམས་སྲུང་ཚུལ་བསྟན་པ། .......……….……... •.....• •(51)
དྲན་ཤེས་བསྟེན་པ། ……….….….…………......... • •....• •(56)
། ལེའུ་དྲུག་པ་ཁྲོས་པའི་ཉེས་དམིགས་བསྟན་པ། ......…..... •.....• • •(73)
ཁྲོ་བར་མི་རིགས་པའི་ཚུལ་བསྟན་པ། ........
བཤེས་ལ་བརྟེན་ནས་ཁྲོ་མི་རིགས་པ། ....….
....... •(85)
བསོད་ནམས་ཀྱི་གེགས་ཡིན་པར་བསྟན་པ། ....
•(40)
，
•(72)
- 1 -



དཀར་ཆག་
，
，
，
•..• •(130)
༈ ལེའུ་བདུན་པ་བརྩོན་འགྲུས་བརྩམ་པར་གདམས་པ། ....... ...... • •(96)
ཞུམ་པའི་རྒྱུ་མེད་པར་བསྟན་པ། ..………...
• • • • • •(100)
ང་རྒྱལ་གྱི་དཔུང་བསྟན་པ། …….
• • • • • • •(105)
། ལེའུ་བརྒྱད་པ་བསམ་གཏན་ལ་མཚམས་སྦྱར་བ། ....……....... •.....• •(111)
དབེན་པ་ལ་སྤྲོ་བ་བསྐྱེད་པ། .......
......•(115)
བདག་གཞན་མཉམ་པར་བསྒོམ་པ། ……………...…….
......• •(126)
བདག་གཞན་བརྗེ་བ་བསྒོམ་པ། .……….……….
། ལེའུ་དགུ་པ་ཤེས་རབ་ཀྱི་རང་བཞིན་ངོས་བཟུང་བ། །
...• • •(143)
བདེན་གཉིས་ལ་རྩོད་པ་སྤོང་བ། .....
• • • • • • • •(145)
ཡུལ་ཅན་ལམ་དུ་སྒྲུབ་པ། ..….….....…..
• • • • • • •(153)
དོན་དམ་སྟོང་པར་ཤེས་པ་ལམ་དུ་སྒྲུབ་པ། ..
• • •(155)
ཡུལ་བདག་མེད་ལ་འཇུག་པ། …...
... • • •(160)
བདག་མེད་ལ་རྩོད་པ་སྤོང་བ། ......….
•.....• •(165)
སྤང་བྱ་དངོས་པོར་འཛིན་པ་དགག་པ། …...... •.....• •(172)
ཤེས་རབ་ཀྱིས་ཐོབ་པའི་བྱ་བ་བསྟན་པ། …………...... •.......• •(180)
། ལེའུ་བཅུ་པ་བསྔོ་བ་བསྟན་པ། .........
• • • •(183)
མཇུག་བྱང་བསྟན་པ། ..…….....
• • • • • •(190)
། བྱང་ཆུབ་སེམས་དཔའི་སྤྱོད་པ་ལ་འཇུག་པའི་བསྡུས་དོན། ….…..
。。。。.... བླ་མ་དམ་པ་བསོད་ནམས་རྒྱལ་མཚན། (194)
། བྱང་ཆུབ་སེམས་དཔའི་སྤྱོད་པ་ལ་འཇུག་པའི་རྣམ་བཤད་དགོངས་པ་ངེས་པར་གསལ་བ། ….….
- 2 -



དཀར་ཆག
......•(232)
......•(234)
• ......... བླ་མ་དམ་པ་བསོད་ནམས་རྒྱལ་མཚན།
སྔོན་འགྲོ། ..….......
•....• •(210)
མཚན་དོན། ..…........
.... •(211)
ཞི་བ་ལྷའི་རྣམ་ཐར་ཉུང་ངུ་། ..…..
•....• •(213)
མཆོད་བརྗོད་སོགས། .……....….......
...... •(217)
ཕར་ཕྱིན་དྲུག་སྤྱིར་བསྟན་པ། ..….......
......•(221）
དལ་འབྱོར་རྙེད་དཀའ་བསྟན་པ། .......
སེམས་བསྐྱེད་ཀྱི་ཕན་ཡོན་རྒྱས་པར་བཤད་པ། ...
སེམས་བསྐྱེད་ཀྱི་དབྱེ་བ་བསྟན་པ། ....
• •。。• • •(240)
སེམས་བསྐྱེད་ཅན་ལ་བསྔགས་པ། .……….…..
... •(245)
མཆོད་བརྗོད་སོགས་བཤད་པ། ...
• • •(249)
སྟོབས་བཞི་བཤད་པ། .….
• • •(258)
རྗེས་སུ་ཡི་རང་། .....
ལམ་གྱི་ཚུལ་བསྟན་པ། .....
•....• •(269)
སེམས་བསྐྱེད་ཀྱི་སྤྱི་དོན། ...…....
• •.. • • •(274)
བག་ཡོད་མདོར་བསྟན་པ། ……….
•.....• •(284)
བྱང་སེམས་ལ་བག་བྱ་བ། …………….
......•(285)
སྦྱོར་བ་བསླབ་པ་ལ། ...………………..
• • • • • •(288)
སྤང་བྱ་ཉོན་མོངས་ལ། •。。。。。。
• • • • • •(292)
མཇུག་བསྡུ་བ། ..
•(299)
• • •(268)
•。。。。。。。。。。。。。。。。
。。。。。。。。。。。
-3 -



• • • • • • •(399)
• • • • • •(302)
•...• •(306)
• • • • • • •(308)
• • • • •(311)
.......(321）
......•(332)
..(334)
• •(335)
དཀར་ཆག
བསླབ་པ་བསྲུང་ཕྱིར་སེམས་བསྲུང་བར་བསྟན་པ། ....
བསླབ་ཚུལ་གོ་རིམ་བསྟན་པ། ......་
སེམས་བསྲུང་ཚུལ་དཔེས་བསྟན་པ། ...………….
བསྲུང་བའི་ཐབས་བསྟན་པ། ......……...
བརྟགས་ནས་ཇི་ལྟར་བསྒྲུབ་ཚུལ། …..……..
སྦྱོར་བའི་ཁྱད་པར་ལ་བསླབ་པ། ....………...
བཟོད་པ་བསྒོམ་པར་གདམས་པ། .....
བཟོད་པ་བསྒོམ་པའི་ཚུལ་དངོས། ...….
དོན་དམ་སྒོ་ནས་བཟོད་པ་བསྒོམ་པ། .....
བཤེས་སོགས་ཡིད་འོང་ལ་བསྟེན་ནས་ཁྲོ་མི་རུང་བ། ...….
འདོད་པའི་དགེག་བྱེད་ལ་ཁྲོ་བ་བཟློག་པ། ·
བཟོད་པའི་ཕན་ཡོན་བསྟན་པ། ..
བརྩོན་འགྲུས་ཀྱི་ངོ་བོ་སོགས་བསྟན་པ། ...
དཔུང་ཚོགས་བསྐྱེད་པར་གདམས་པ། .………...
ལྷུར་བླང་བའི་སྟོབས་དངོས། .......
བསམ་གཏན་གྱི་གེགས་སོ་སྐྱེ་དང་འགྲོགས་པ་སྤོང་བ། ..…….....
བདག་གཞན་མཉམ་པ་བསྟན་པ། ........….
བདག་གཞན་བརྗེ་བ་བསྟན་པ། ......…...
ཤེས་རབ་བསྐྱེད་པར་གདམས་པ། ....
བདེན་པ་གཉིས་སུ་དབྱེ་བ། ...…....
• • • • • • • •(345）
• • •(352)
• • •(362)
བ... • • • •(363）
•... • • • •(371）
...• • •(381）
• • • • • • • •(383)
• • • • • • •(402)
...• •(409)
...... (426）
•....• •(427)
-
4
-



དཀར་ཆག
•....• •(436）
•....• •(442)
•....• •(445）
...... བ(449)
...... •(457)
......•458)
•...• • •(467)
དོན་སྨྲའི་རྩོད་སྤོང་། ………………………
སེམས་ཙམ་པའི་རྩོད་སྤོང་། .......
རང་རིག་སྒྲུབ་བྱེད་དགག་པ། ...………....……….
སྟོང་ཉིད་ཤེས་པ་ལམ་དུ་སྒྲུབ་པ། ..………….
སྟོང་ཉིད་བསྒོམས་པའི་འབྲས་བུ། ..…......
བདག་མེད་ལ་ཇི་ལྟར་འཇུག་ཚུལ། ...…...
ཆོས་ཀྱི་བདག་མེད་ལ་འཇུག་ཚུལ ........
དྲན་པ་ཉེར་བཞག་བཞིའི་སྒོ་ནས་བསྟན་པ། …….
སྐྱེ་བ་བཀག་པར་རྩོད་པ་སྤོང་བ། …....
དབང་ཕྱུག་སོགས་ཀྱིས་བརྟགས་པ་དགག་པ། ...
རང་སྡེའི་འདོད་པ་དགག་པ། .………..
ཆོས་བརྒྱད་ཉིད་མ་གྲུབ་པར་བསྟན་པ། ....
བསྔོ་བའི་སྤྱི་དོན་བསྟན་པ། ….………..….
བསྔོ་བའི་གཞུང་དོན་བསྟན་པ། ....…..
མཇུག་དོན་བསྟན་པ། ........
• • •(471)
བ...• •(482)
.....•(490)
• • • • • • •(498)
•...• •(503)
• • • • • • •(508)
• • • • •(511)
• • • ••• • • • • • • • • • • • • • • • • • • • •(524)
•(524)
- 5 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། དོལ་
༄༅། །བྱང་ཆུབ་སེམས་དཔའི་སྤྱོད་པ་ལ་འཇུག་པའི་འགྲེལ་པ་
ལེགས་པར་བཤད་པའི་རྒྱུ་མཚོ་ཞེས་བྱ་བ་
བཞུགས་སོ། །
རྒྱལ་སྲས་ཐོགས་མེད་བཟང་པོ་དཔལ་གྱིས་མཛད།
༄༅། །བྱང་ཆུབ་སེམས་དཔའི་སྤྱོད་པ་ལ་འཇུག་པའི་འགྲེལ་པ་ལེགས་པར་བཤད་པའི་
རྒྱ་མཚོ་ཞེས་བྱ་བ། འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ། །མ་ལུས་འགྲོ་
བ་བརྩེ་བས་བསྐྲུན་པའི་ཐུགས་བསྐྱེད་རྒྱ་མཚོ་ཚོགས་གཉིས་དྲོད་ལྡན་ལས་བྱུང་བའི། །མི་
གནས་མྱ་ངན་འདས་པའི་རང་བཞིན་སྐུ་གསུམ་ཆུ་འཛིན་རབ་ཏུ་འཁྲིགས་ལས་བདག་མེད་
སོགས། །མུ་བཞིའི་སྤྲོས་བྲལ་དམ་ཆོས་བདུད་རྩིའི་ཆར་ཆེན་མཐའ་ཡས་ཕབས་པས་འགྲོ་བའི་
ཉོན་མོངས་ཀྱི། །མེ་ལྕེ་གཞིལ་ཏེ་ཕན་བདེའི་ལོ་ཏོག་མཐའ་ཡས་རྒྱས་མཛད་ཟས་གཙང་སྲས་པོ་
དེ་ལ་འདུད། །གང་གི་མཚན་གྱི་འོད་ཟེར་ཙམ། །རྣ་བའི་ལམ་ནས་ཞུགས་ན་ཡང་། །སྙིང་གི་མུན་
པ་སེལ་མཛད་པའི། །སྤྱན་རས་གཟིགས་མགོན་དེ་ལ་འདུད། །བདག་དང་བདག་མེད་སྤྲོས་པས་
དབེན་པའི་དོན་དམ་ཚུལ་དང་རང་གིས་བྱས་ཤིང་བསགས་པའི་ལས། །བདག་གིར་བྱེད་སོགས་
ཀུན་རྫོབ་བསྟན་པས་ལྟ་བའི་ཆ་ལ་རྨོངས་པའི་མུན་པ་ཀུན་སེལ་ཞིང་། །བདག་བདེ་བཏང་སྟེ་
གཞན་ཕན་སྒྲུབ་ཚུལ་རྣམ་དག་སྤྱོད་པ་ལེགས་པར་བསྟན་ནས་འགྲོ་བ་ཀུན། །བདག་དང་གཞན་
གྱི་དོན་གཉིས་མཐར་སོན་ཆོས་ཀྱི་རྒྱལ་པོར་སྒྲུབ་མཛད་འཇམ་དཔལ་དབྱངས་ལ་འདུད། །རྒྱལ་
སྲིད་རབ་སྤངས་རྨད་བྱུང་བའི། །རྒྱལ་སྲས་སྤྱོད་ཚུལ་ལེགས་བསྟན་པས། །རྒྱལ་བའི་བསྟན་པ་
- ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་མཛད་པའི། །རྒྱལ་སྲས་ཞི་བའི་ལྷ་ལ་འདུད། །དེ་ཡི་གསུང་རབ་པད་ཚལ་ལས། །ལེགས་
བཤད་སྦྲང་རྩི་རབ་བཏུང་ནས། །རྒྱལ་སྲས་སྤྱོད་པ་སྤྱད་རྣམས་ཀྱི། །དོན་དུ་བདག་གིས་འདིར་
དབྱེ་བྱ། །
ཐེག་པ་ཆེན་པོའི་ལམ་ཚང་ལ་མ་ནོར་བ་སྟོན་པའི་བྱང་ཆུབ་སེམས་དཔའི་སྤྱོད་པ་ལ་
འཇུག་པ་འདི་ལ་དོན་གཉིས་ཏེ། མཚན་དང་། གཞུང་གི་དོན་ནོ། །དང་པོ་ནི། བསྟན་བཅོས་
འདིའི་མཚན། རྒྱ་གར་གྱི་སྐད་དུ། བོ་དྷི་སཏྭ་ཙརྱ་ཨ་བ་ཏ་ར། ཞེས་བྱ་བ་ཡིན་ལ། དེ་ཉིད་བོད་
སྐད་དུ་བསྒྱུར་ན། བོ་དྷི་བྱང་ཆུབ། སཏྭ་སེམས་དཔའ། ཙརྱ་སྤྱོད་པ། ཨ་བ་ཏ་ར་འཇུག་པ་ཡིན་
ནོ༑ ༑མཚན་དེ་གང་གི་སྒོ་ནས་བཏགས་ཤེ་ན། སྤྱིར་བརྗོད་བྱའི་དོན་དང་། རྗོད་བྱེད་ཀྱི་ཚད་དང་།
བྱེད་ལས་དང་། གནས་དང་། འཁོར་དང་། དུས་དང་། དཔེའི་སྒོ་ནས་མཚན་བཏགས་པ་ཡོད་པ་
ལས་འདི་ནི་དང་པོའོ། །དེ་ལྟར་མཚན་བཏགས་པ་ལ་དགོས་པ་ཅི་ཡོད་ཅེ་ན། སྤྱིར་མི་བཏགས་
པ་ཙམ་གྱི་དགོས་པ་ནི་དོན་གོ་བ་སྟེ། ལང་ཀར་གཤེགས་པ་ལས། མིང་དུ་གདགས་པར་མ་
མཛད་ན། །འཇིག་རྟེན་ཐམས་ཅད་རྨོངས་པར་འགྱུར། །དེ་བས་རྨོངས་པ་བསལ་བའི་ཕྱིར།།
མགོན་པོས་མིང་དུ་གདགས་པར་མཛད། །ཅེས་གསུངས་སོ། །འདིར་ཁྱད་པར་དུ་བརྗོད་བྱ་ལ་
བཏགས་པས་དབང་པོ་རྣོན་པོ་རྣམས་ཀྱིས་མཚན་ལས་བརྗོད་བྱ་མདོ་ཙམ་དུ་རྟོགས་པར་འགྱུར་
ལ༑ སཾ་སྐྲྀ་ཏའི་སྐད་སྨོས་པས་དེའི་བག་ཆགས་འཇོག་པ་དང༌། ཁུངས་བཙུན་པ་དང་། ལོ་པཎ་
གྱི་དྲིན་དྲན་པར་འགྱུར་ཞིང་། མཚན་ཐོག་མར་སྨོས་པས་བཙལ་སླ་བར་འགྱུར་ལ། མདོ་སྡེ་
གཏོགས་པས་བཀས་བཅད་དང་མཐུན་པར། སངས་རྒྱས་དང་བྱང་ཆུབ་སེམས་དཔའ་ཐམས་
ཅད་ལ་ཕྱག་འཚལ་ལོ། །ཞེས་ལོ་ཙཱ་བས་བཀོད་ཅེས་གྲགས་སོ། །
གཉིས་པ་སློབ་དཔོན་དགེ་བ་ལྷས། ཐོག་མ་དང་བར་དང་ཐ་མར་དགེ་བས་བསྟན་
བཅོས་འདི་བསྡུས་ཏེ། དེའང་གོ་རིམ་བཞིན་དུ་མཆོད་བརྗོད་དང་། དེ་ནས་བསྔོ་བའི་བར་དང་།
- 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། །༥
བསྔོ་བ་དང་གསུམ་ལ་བཞེད་ཅིང་། སློབ་དཔོན་ནག་པོ་པ་ནི། བསྟན་བཅོས་འབྱུང་བའི་རྒྱུ་དང་།
ཕར་ཕྱིན་དྲུག་བསྙད་པ་དང་། བཀའ་དྲིན་གྱི་ཕྱག་འཚལ་བ་གསུམ་གྱིས་གཞུང་འདི་བསྡུས་ཏེ།
དལ་འབྱོར་ཞེས་པ་ནས་བརྩམས་ཏེ་ལེའུ་གསུམ་དང་། བསྔོ་བ་སྟེ་ལེའུ་བཞིས་སྦྱིན་པ་བག་ཡོད་
དང་ཤེས་བཞིན་གྱི་ལེའུས་ཚུལ་ཁྲིམས་བསྟན་པར་བཞེད་དོ། །འདིར་རྩོམ་པ་ལ་འཇུག་པའི་ཚུལ་
དང༌། འཇུག་བྱའི་རང་བཞིན་དང༌། མཐར་ཕྱིན་པའི་དོན་ཏེ་གསུམ་གྱིས་སྟོན་པའི་དང་པོ་ལ་
གཉིས་ཏེ། དངོས་དང་། དེ་དག་གིས་བསྟན་པའི་དགོས་འབྲེལ་བཤད་པའོ། །དང་པོ་ལ་གསུམ་
སྟེ༑ མཆོད་བརྗོད། བཤད་པར་དམ་བཅའ་བ། ཁེངས་སྐྱུངས་པའོ། །
དང་པོ་ནི། བདེ་གཤེགས་ཞེས་པ་ལ་རྣམ་སྣང་འཚོན། ལེགས་པར་གཤེགས་པསན་
བདེ་བར་གཤེགས་པ་སྟེ། དཔེར་ན། གཟུགས་ལེགས་པ་དང་། རིམས་ནད་ལེགས་པར་བྱང་བ་
དང༌། བུམ་པ་ལེགས་པར་གང་ཞེས་པ་ལྟར། ཉོན་མོངས་པ་ལ་སོགས་པའི་སྒྲིབ་པ་སྤངས་ནས་
མཛེས་པར་གཤེགས་པ་དང༌། དེ་ཁོ་ན་ཉིད་མི་གསལ་བར་བྱེད་པའི་མ་རིག་པ་ལ་སོགས་པ་
བསལ་ནས་ཕྱིར་མི་ལྡོག་པར་གཤེགས་པ་དང་། བག་ཆགས་ཐམས་ཅད་བསལ་ནས་མཐར་
ཕྱིར་པར་གཤེགས་པ་སྟེ། སྤངས་པའི་དོན་དུ་འཆད་ཅིང༌། དགེ་ལྷ་ནི། རྟོགས་བྱ་ཐམས་ཅད་
རྟོགས་པས་བདེ་གཤེགས་ཞེས་བཞེད་པས། མདོར་ན་སྤངས་རྟོགས་ལེགས་པར་རྫོགས་པའམ།
མཆོག་ཏུ་བདེ་བའི་སར་གཤེགས་པས་ན་བདེར་གཤེགས་ཏེ། བྱང་ས་ལས་ཀྱང་། མཆོག་ཏུ་ཁྱད་
ཞུགས་པར་གཤེགས་པ་དང་། མི་ལྡོག་པར་གཤེགས་པས་ན་བདེ་བར་གཤེགས་པ་ཞེས་བྱའོ་
ཞེས་གསུངས་ཏེ། དེ་ནི་སངས་རྒྱས་དཀོན་མཆོག །ཆོས་ཀྱི་སྐུ་ནི། རྒྱུད་བླ་མ་ལས། ཆོས་སྐུ་རྣམ་
གཉིས་ཤེས བྱ་སྟེ། །ཆོས་དབྱིངས་ཤིན་ཏུ་དྲི་མེད་དང་། །དེ་ཡི་རྒྱུ་མཐུན་ཟབ་པ་དང༌། །སྣ་
ཚོགས་ཚུལ་ནི་སྟོན་པའོ། །ཞེས་གསུངས་པ་ལྟར་རྟོགས་པའི་ཆོས་སྐུ་ཆོས་དབྱིངས་དག་པ་གཉིས་
ལྡན་ཟག་མེད་ཀྱི་ཡེ་ཤེས་དང་དབྱེར་མེད་པའོ། །བསྟན་པ་ཡི་ནི་བདེན་པ་གཉིས་ཀྱི་དབང་
-3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་བྱས་ཏེ་ཟབ་མོ་དང་སྣ་ཚོགས་གསུངས་པ་རྣམས་ཏེ། དེ་དག་ཆོས་དཀོན་ཡིན་ལ། དེ་དག་བདེ་
གཤེགས་དེ་ལ་ལྡན་པས་ན་མངའ་ཞེས་བྱའོ། །སྲས་ནི། རྒྱུད་བླ་མ་ལས། ཐེག་མཆོག་ལ་མོས་ས་
བོན་ཤེས་རབ་ནི། །སངས་རྒྱས་ཆོས་སྐྱེད་མ་དང་བསམ་གཏན་གྱི། །བདེ་བའི་མངལ་གནས་
སྙིང་རྗེའི་མ་མ་ཅན། །གང་ཡིན་དེ་ནི་ཐུབ་པའི་རྗེས་སྐྱེས་སྲས། །ཞེས་གསུངས་པ་ལྟར། བདེ་
གཤེགས་ ཀྱི་རིགས་སུ་སྐྱེས་པའམ། དེའི་གདུང་འཚོབ་ནུས་པས་ན། དེའི་སྲས་བྱང་སེམས་
འཕགས་པ་རྣམས་ནི་དགེ་འདུན་དཀོན་མཆོག་སྟེ། དེ་དང་བཅས་པའི་སྐྱབས་གནས་གསུམ་དང་།
ཐེག་ཆེན་པའི་སྐྱབས་གནས་མ་ཡིན་ཡང་། སྤྱིར་ཡོན་ཏན་གྱིས་མཐོ་བས་ཕྱག་བྱ་བའི་འོས་སུ་
གྱུར་པའི་ཉན་རང་མཁན་སློབ་ལ་སོགས་པ་ཀུན་ལའང་སྒོ་གསུམ་གུས་པས་ཕྱག་འཚལ་ཏེ།
ཞེས་པ་ནི། དེ་ལྟར་བྱས་ཏེ་བསྟན་བཅོས་རྩོམ་ཞེས་ཕྱི་མ་དང་འབྲེལ་བའི་ཚིག་གོ །དེ་ལྟར་མཆོད་
བརྗོད་བྱས་པའི་དགོས་པ་ནི། སངས་རྒྱས་ཀྱི་ཡོན་ཏན་བསྔགས་པའི་མདོར། གང་དག་སྟོན་པ་
བདེ་གཤེགས་ལ། །མཆོདཔ་ཆུང་དུ་བྱེད་པ་ཡང་། །ལྷ་མིའི་བདེ་བ་ཀུན་བགྲོད་ནས། །འཆི་མེད་
དམ་པ་ཐོབ་པར་འགྱུར། །ཞེས་པ་ལྟར། གནས་སྐབས་དང་མཐར་ཐུག་གི་བདེ་བ་འགྲུབ་པ་ལ་
སོགས་པ་ཡིན་ནོ། ། །
གཉིས་པ་ནི། བརྗོད་པར་བྱ་ཞེས་སྦྱར་ཏེ། གང་ཞེ་ན། བདེ་གཤེགས་སྲས་ཀྱི་སྡོམ་པ་
ནི༑ ཉེས་སྤྱོད་སྡོམ་པ་དང་། དགེ་བའི་ཆོས་སྡུད་དང༌། སེམས་ཅན་དོན་བྱེད་ཀྱི་ཚུལ་ཁྲིམས་ལ་
འཇུག་པ་སྟེ། དེ་དག་སྒྲུབ་པའི་ཐབས་ལེའུ་བཅུའི་སྒོ་ནས་སྟོན་པ་ནིའོ། །ཚུལ་ཇི་ལྟར་བྱ་ཞེ་ན།
ལུང་སྟེ་མདོ་སྡེ་དང་བསྟན་བཅོས་དག་ལས་གསུངས་པ་བཞིན་དུའོ། །དེ་དག་ཉིད་ལས་གསུངས་
པས་འདིར་བསྟན་པ་ལ་དགོས་པ་མེད་དོ་སྙམ་ན། དེ་དག་ན་འཁྲུགས་པ་རྣམས་བསྡེབས། མི་
གསལ་བ་རྣམས་གསལ་བར་བྱས། འཐོར་བ་རྣམས་ཕྱོགས་གཅིག་ཏུ་བྱས་ཤིང་གཞུང་མང་པོ་
རྣམས་མདོར་བསྡུས་ནས་བསྟན་པས་སྐྱོན་མེད་དོ། །དེ་ལྟར་བཤད་པར་དམ་བཅས་པའི་དགོས་
-4 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥
པ་ནི། དམ་པ་རྣམས་དམ་བཅས་པའི་ཁུར་མི་འདོར་བས་ན་རྩོམ་པ་མཐར་ཕྱིན་པར་འགྱུར་བ་
ཡིན་ནོ། །གསུམ་པ་ནི། སྔོན་ཆད་མདོ་ལ་སོགས་པ་ལས་མ་བྱུང་བའི་དོན་ཅིའང་འདིར་བརྗོད་དུ་
མེད་ལ། སྔོན་མ་བྱུང་བའི་ཚིག་གི་སྡེབ་སྦྱོར་མཁས་པའང་ཞི་བ་ལྷ་བདག་ལ་ཡོད་པ་མ་ཡིན་ཏེ།
རྒྱུ་མཚན་དེ་གཉིས་ཀྱི་ཕྱིར་གཞན་དོན་དུ་བདག་གིས་བསྟན་བཅོས་འདི་མ་བྱས་སོ། །འོ་ན་ཅིའི་
ཕྱིར་བྱས་ཤེ་ན། རང་གི་ཡིད་ལ་བྱང་ཆུབ་ཀྱི་སེམས་བསྒོམ་པའི་ཕྱིར་ངས་བསྟན་བཅོས་འདི་
བརྩམས་སོ། །དེ་ལྟར་ན་རང་གིས་ཤེས་པས་ཆོག་མོད། བསྟན་བཅོས་བརྩམས་པ་ལ་དགོས་
པ་ཅི་ཡོད་ཅེ་ན། དགེ་བ་བྱང་སེམས་དེ་བསྒོམ་པའི་ཕྱིར་བདག་གི་དད་པའི་ཤུགས་ཏེ་རྒྱུན་རང་
གིས་རྟོགས་པའི་ཁྱད་པར་གཞུང་དུ་བཀོད་པ་འདི་དག་གིས་ཀྱང་རེ་ཞིག་གོང་ནས་གོང་དུ་འཕེལ་
བར་འགྱུར་ཞིང་ཞེས་སོ། །དགེ་ལྷ་དང་རྣམ་སྣང་ནི་རེ་ཞིག་ཅེས་པའི་སྒྲས་གཞན་དོན་ལ་ལྟོས་པ་
ཡོད་པར་སྟོན་ཞེས་འཆད་དོ། །ཅི་སྟེ་བརྒྱ་ལམ་ན་བདག་དང་སྐལ་བ་མཉམ་པ་སྟེ་རིགས་འདྲ་བ་
བྱང་སེམས་ཀྱི་སྤྱོད་ཚུལ་དོན་དུ་གཉེར་ཞིང་གཟུ་བོར་གནས་པ་གཞན་གྱིས་ཀྱང་གཞུང་འདི་དག་
མཐོང་ན་བྱང་ཆུབ་ཀྱི་སེམས་འཕེལ་བ་ལ་སོགས་པའི་དོན་ཡོད་པར་འགྱུར་སྲིད་ཅེས་སོ། །དེ་
ལྟར་ཁེངས་སྐྱུངས་བྱས་པས་ནི་རྩོམ་པ་པོ་ང་རྒྱལ་ཆུང་བར་ཤེས་ཤིང་། ཉེས་པ་བྱུང་ན་བཟོད་
པར་འགྱུར་རོ་ཞེས་གསུངས་སོ། ། །
གཉིས་པ་ལ་གསུམ་ལས། དང་པོ་སོ་སོའི་ངོ་བོ་ལ། བརྗོད་བྱ་ནི་བདེ་གཤེགས་སྲས་
ཀྱི་སྡོམ་ལ་འཇུག་པ་ཞེས་པས་མཚོན་ནས་ཐེག་ཆེན་གྱི་རིགས་དང་། ལམ་དང་། འབྲས་བུ་མ་
ཚང་བ་མེད་པ་ཡིན་ལ། གཙོ་ཆེར་བྱང་སེམས་ཀྱི་བསླབ་བྱ་རྣམས་སོ། །བརྗོད་བྱ་དེ་དག་གཞུང་
འདི་ལ་བརྟེན་ནས་རྟོགས་པ་ནི་དགོས་པའོ། །རྟོགས་པ་གཞུང་ལ་རག་ལས་པ་ནི་འབྲེལ་བ་ཡིན་
ཞིང་། རྟོགས་པའི་དོན་ཉམས་སུ་བླངས་ནས་དེའི་འབྲས་བུ་ཐོབ་པ་ནི་ཉིང་དགོས་སོ། །གཉིས་པ་
བསྟན་པའི་དགོས་པ་ནི། རྟོགས་ལྡན་དག་བསྟན་བཅོས་ལ་དགོས་པ་ལ་སོགས་པ་ཡོད་པར་གོ་
，
，
，
，
- 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་འཇུག་པའོ། །གསུམ་པ་ཚུལ་ཇི་ལྟར་བསྟན་ཚུལ་ནི། ནག་པོ་པའི་དཀའ་འགྲེལ་ལས།
འདིའི་དགོས་པ་ལ་སོགས་པ་ནི་གཞུང་གི་མིང་ཉིད་ཀྱིས་བསྟན་ཏེ་ཞེས་བཤད་ཅིང་། དགེ་ལྷ་ནི། །
བདེ་གཤེགས་སྲས་ཀྱི་སྡོམ་ལ་འཇུག་པ་ནི། །ཞེས་བརྗོད་བྱ་དང་། རང་གཞན་གྱི་དོན་ནི་དགོས་
པ་དང་། བསྟན་བཅོས་དང་དགོས་པ་ཐབས་དང་ཐབས་ལས་བྱུང་བ་འབྲེལ་བར་བཞེད་དོ། ། །
གཉིས་པ་འཇུག་བྱའི་རང་བཞིན་ལ་གསུམ་སྟེ། འཇུག་པ་པོ་རྟེན་གྱི་གང་ཟག་དང་།
གང་གིས་འཇུག་པའི་བསམ་པ་དང༌། ཇི་ལྟར་འཇུག་པའི་སྦྱོར་བའོ། །དང་པོ་ལ་གཉིས་ཀྱི།
ལུས་ཀྱི་རྟེན་དལ་འབྱོར་རྙེད་དཀའ་བར་བསྟན་པ་ནི། དམྱལ་བ་ཡི་དྭགས་དུད་འགྲོ་དང་། །ཀླུ་
ཀློ་ཚེ་རིང་ལྷ་དང་ནི། །ལོག་ལྟ་སངས་རྒྱས་མི་འབྱུང་བ། །ལྐུག་པ་འདི་དག་མི་ཁོམ་བརྒྱད།།
ཞེས་པ་འདི་དག་སྤངས་པས་དལ་བའོ། །མི་ཉིད་ཡུལ་དབུས་དབང་པོ་ཚང་། །ལས་མཐའ་མ་
ལོག་གནས་ལ་དད། །སངས་རྒྱས་འཇིག་རྟེན་བྱོན་ཆོས་གསུངས། །བསྟན་གནས་རྗེས་འཇུག་
སྦྱིན་བདག་ཡོད། །ཅེས་པ་ཕོ་མོ་གང་རུང་གི་དབང་པོ་དང་ལྡན་པའི་མི་ཉིད། ཡུལ་དབུས་སུ་སྐྱེས་
པ་དང༌། མིག་ལ་སོགས་པའི་དབང་པོ་ཚང་བ་དང་། མཚམས་མེད་པ་ལྔ་སྤངས་པས་ལས་ཀྱི་
མཐའ་མ་ལོག་པ་དང༌། དེ་བཞིན་གཤེགས་པའི་ཆོས་འདུལ་བ་ལ་དད་པས་ན་གནས་ལ་དད་པ་
སྟེ་རང་འབྱོར་ལྔ་དང༌། སངས་རྒྱས་འཇིག་རྟེན་དུ་བྱོན་པ་དང་། དེས་ཆོས་གསུངས་པ་དང་།
བདེན་པ་མཐོང་བའི་གང་ཟག་ཡོད་པས་བསྟན་པ་གནས་པ་དང་། འཕགས་པའི་རྟོགས་པ་དང་
མཐུན་པར་གདམས་ངག་བསྟན་ནས་ཆོས་གནས་པ་ལ་རྗེས་སུ་འཇུག་པ་ཡོད་པ་དང་། ཡོ་བྱད་
སྦྱོར་བའི་སྦྱིན་བདག་ཡོད་པས་གཞན་གྱི་ཕྱིར་སྙིང་བརྩེ་བ་དང་ལྔ་ནི་གཞན་འབྱོར་ཏེ་བཅུ་པོ་དེ་
དང་ལྡན་པས་ན་འབྱོར་པའོ། །དེ་ལྟར་ཡོན་ཏན་བཅོ་བརྒྱད་དང་ལྡན་པའི་ལུས་འདི་ནི་རྙེད་པར་
ཤིན་ཏུ་དཀའ་སྟེ། སྡོང་པོ་བཀོད་པའི་རྒྱལ་བའི་དྲོད་སྐྱེ་མཆེད་ཀྱི་རྣམ་པར་ཐར་པ་ལས། མི་ཁོམ་
པ་བརྒྱད་ལས་ལྡོག་པ་ཡང་རྙེད་པར་དཀའ། དལ་བ་ཕུན་སུམ་ཚོགས་པ་རྣམ་པར་དག་པ་ཡང་
-
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥་
རྙེད་པར་དཀའ། ཞེས་གསུངས་སོ། །དེ་ལྟ་བུའི་དལ་འབྱོར་སྐྱེས་བུའི་དོན་མངོན་མཐོ་དང་ངེས་
ལེགས་སྒྲུབ་པའི་ནུས་པ་ཡོད་པ་འདི་ཐོབ་པར་གྱུར་པའི་དུས་འདི་ལ་དགེ་བ་སྒྲུབ་ལ་འབད་པར་
བྱ་ཡི། གལ་ཏེ་དུས་འདི་ལ་རང་གཞན་ལ་ཕན་པ་དགེ་བ་མ་བསྒྲུབས་ན་ཕྱིས་དལ་འབྱོར་འདི་
འདྲ་ཡང་དག་པར་འབྱོར་པར་ག་ལ་འགྱུར་ཏེ། མི་འགྱུར་བས་འདི་དོན་མེད་པར་མ་བྱེད་ཅིག་
ཅེས་གདམས་པ་སྟེ། མདོ་ལས། དེ་ལྟ་ཡིན་གྱི་ངལ་བ་འདི་དོན་མེད་པར་མ་བྱེད་ཅིག །ཅེས་པ་
དང་། སློབ་སྤྲིང་ལས། གང་ཞིག་ཐོབ་ནས་སྐྱེ་བའི་རྒྱ་མཚོ་མཐར་ཕྱིན་ཞིང་། །བྱང་ཆུབ་མཆོག་གི་
ས་བོན་དགེ་བ་འདེབས་འགྱུར་བ། །ཡིད་བཞིན་ནོར་བུ་བས་ཀྱང་ཡོན་ཏན་ཆེས་ལྷག་པའི། །མི་
ཉིད་དེ་ནི་སུ་ཞིག་འབྲས་བུ་མེད་པར་བྱེད། །ཅེས་པ་བཞིན་ནོ། ། །
གཉིས་པ་བསམ་པའི་རྟེན་བསོད་ནམས་ཀྱི་བློ་དཀོན་པ་ནི། ཇི་ལྟར་ཏེ་དཔེར་
ན་མཚན་མོ་མུན་ནག་སྤྲིན་རུམ་ན་གློག་འགྱུ་བའི་རྐྱེན་གྱིས་དུས་སྐད་ཅིག་ཙམ་ཞིག་གཟུགས་
རབ་ཏུ་སྣང་བ་སྟོན་པ་ལྟར། དེ་བཞིན་དུ་སངས་རྒྱས་ཀྱི་མཐུ་ཡིས་བརྒྱ་ལམ་ན་སྡིག་པའི་དབང་
གིས་སྡུག་བསྔལ་གྱི་མུན་རུམ་ན་གནས་པའི་འཇིག་རྟེན་པ་རྣམས་ལ་བསོད་ནམས་ཏེ་དགེ་བ་
སྒྲུབ་པའི་བློ་གྲོས་ཐང་འགའ་ཙམ་ཞིག་འབྱུང་གི་ལན་མང་པོ་དང་རྒྱུན་རིང་པོར་མི་འབྱུང་བས་
དགེ་བ་སྒྲུབ་པའི་བློ་བསྐྱེད་པ་དང་སྤེལ་བ་ལ་འབད་པར་བྱའོ། །དལ་དང་འབྱོར་པའི་འདབ་མ་
གཉིས་ལྡན་ཞིང་། །དགེ་སྡིག་སྐྱོན་ཡོན་མཐོང་བའི་མིག་ལྡན་ཡང༌། །རྙེད་དང་བཀུར་བསྟི་
གྲགས་འདོད་རྙིས་བཟུང་ནས། །སྡིག་པའི་གཟེབ་ཏུ་ཆུད་པར་མ་གྱུར་ཏམ། །
གཉིས་པ་གང་གིས་འཇུག་པའི་བསམ་པ་ལ་གཉིས་ཏེ། སེམས་བསྐྱེད་ཀྱི་ཕན་ཡོན་
དང༌། དེ་བླང་ཚུལ་ལོ། །དང་པོ་ལ་གསུམ་སྟེ། ཕན་ཡོན་དངོས་དང༌། ཕན་ཡོན་དང་ལྡན་པའི་
འཐད་པ་དང༌། དེས་ན་སེམས་བསྐྱེད་ཅན་གྱི་གང་ཟག་བསྔགས་པའོ། །དང་པོ་ལ་གཉིས་ཏེ།
ཐུན་མོང་དང་། ཁྱད་པར་ཅན་གྱི་ཕན་ཡོན་ནོ། །དང་པོ་ལ་ལྔ་ལས། དང་པོ་སྡིག་པ་སྤོང་བ་ནི།
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟེན་དང་བསམ་པ་རྙེད་དཀའ་ཞིང་ཡུན་ཐུང་བ་དེ་ལྟ་བས་ན་གཉེན་པོ་དགེ་བ་ནི་ཉམ་ཆུང་ཉིད་ལ་
རྟག་སྟེ་དུས་ཀུན་ཏུ་སྟོབས་ཆུང་བར་གནས་ལ། མི་དགེ་བའི་རྒྱུ་རྣམས་ཚོགས་སླ་བས་སྡིག་པ་
སྟོབས་ཆེན་ཤིན་ཏུ་མི་ཟད་པ་རྒྱུན་ཆགས་སུ་འབྱུང་བར་འགྱུར་བས་ད་ནི་དེ་འཇོམས་ནུས་ཀྱི་དགེ་
བ་བསྐྱེད་དགོས་ལ། སྡིག་ཆེན་དེ་ནི་ཤེས་རབ་དང་སྙིང་རྗེའི་བདག་ཉིད་ཅན་གྱི་རྫོགས་པའི་བྱང་
ཆུབ་ཀྱི་སེམས་མིན་པའི་དགེ་བ་གཞན་གང་གིས་ཟིལ་གྱིས་གནོན་པར་འགྱུར་ཏེ་མི་འགྱུར་བས་
སེམས་བསྐྱེད་པར་བྱ་སྟེ། སྡོང་པོ་བཀོད་པ་ལས། བྱི་ལའི་མིག་གིས་བལྟས་པས་བྱི་བ་རྣམས་
ཟིལ་གྱིས་གནོན་ཅིང་མི་བཟོད་པ་དེ་བཞིན་དུ། ཐམས་ཅད་མཁྱེན་པའི་སེམས་རིན་པོ་ཆེའི་མིག་
གིས་ཀྱང་ལས་དང་ཉོན་མོངས་པའི་བྱི་བ་རྣམས་ཟིལ་གྱིས་གནོན་ཅིང་མི་བཟོད་པར་བྱེད་དོ།།
ཞེས་གསུངས་སོ། ། །
གཉིས་པ་ ཕན་བདེ་སྒྲུབ་པ་ནི། བསྐལ་པ་དུ་མར་ཏེ་གྲངས་མེད་གསུམ་དུ་
སེམས་ཅན་ལ་ཕན་པའི་ཐབས་ལ་རབ་ཏུ་དགོངས་ཤིང་དཔྱད་པར་མཛད་པའི་ཐུབ་དབང་རྣམས་
ཀྱིས་བྱང་ཆུབ་ཀྱི་སེམས་འདི་ཉིད་སེམས་ཅན་ལ་ཕན་པར་གཟིགས་ཏེ། འདིས་ནི་ཚད་མེད་སྐྱེ་
བོའི་ཚོགས་རྣམས་ཀྱིས་བདེ་མཆོག་བླ་ན་མེད་པའི་བྱང་ཆུབ་ཀྱང་བདེ་བླག་ཉིད་དུ་ཐོབ་པར་བྱེད་
པའི་ཕྱིར་རོ། །གསུམ་པ་རེ་འདོད་སྐོང་བ་ནི། རང་གི་སྲིད་པའི་སྡུག་བསྔལ་བརྒྱ་ཕྲག་མང་པོ་
གཞོམ་པར་འདོད་ཅིང་། སེམས་ཅན་གཞན་རྣམས་ཀྱི་མི་བདེ་བ་ཐམས་ཅད་བསལ་བར་འདོད་
པ་དང་། རང་གཞན་ཐམས་ཅད་བདེ་མང་བརྒྱ་ཕྲག་སྤྱོད་པར་འདོད་པས་ཀྱང་བྱང་ཆུབ་སེམས་
ཉིད་རྟག་ཏུ་གཏང་བར་མི་བྱ་སྟེ། དེས་དོན་དེ་དག་འགྲུབ་པར་ངེས་པའི་ཕྱིར་རོ། །
བཞི་པ་མིང་དོན་འཕོ་བ་ནི། འཁོར་བའི་བརྩོན་རར་ལས་དང་ཉོན་མོངས་པའི་
འཆིང་བས་བསྡམས་པའི་སྟོབས་ཀྱིས་སྡུག་བསྔལ་གྱིས་ཉམ་ཐག་པ་རྣམས་ཀྱིས་བྱང་ཆུབ་ཀྱི་
སེམས་བསྐྱེད་པར་གྱུར་ན་སྐད་ཅིག་གིས་ཏེ་དེ་ཕྱིན་ཆད་མིང་བདེ་གཤེགས་རྣམས་ཀྱི་སྲས་ཞེས་
- 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
བརྗོད་བྱ་ཉིད་དུ་འགྱུར་ཞིང་། དོན་ནི་འཇིག་རྟེན་ལྷ་མིར་བཅས་པས་ཕྱག་བྱ་བའི་གནས་སུ་
འགྱུར་རོ། །ལྔ་པ་ཕན་ཡོན་དཔེས་བསྔགས་པ་ལ་དྲུག་ལས། དང་པོ་གསེར་འགྱུར་གྱི་དཔེས་
དམན་པ་མཆོག་ཏུ་སྒྱུར་བར་བསྟན་པ་ནི། གསེར་འགྱུར་རྩི་ཡི་རྣམ་པ་མཆོག་ལྟ་བུར་མི་གཙང་བའི་
རང་བཞིན་དུ་གྱུར་པའི་ལུས་འདི་བླངས་ནས་རྒྱལ་བའི་སྐུ་རིན་པོ་ཆེ་རིང་ཐང་མེད་པར་བསྒྱུར་
བས་ན། ནུས་པ་དེ་ལྟ་བུ་དང་ལྡན་པའི་བྱང་ཆུབ་སེམས་ཞེས་བྱ་བ་རབ་ཏུ་བརྟན་པར་ཟུངས་ཤིག་
སྟེ༑ ༑སྡོང་པོ་བཀོད་པ་ལས། དངུལ་ཆུའི་རིགས་གསེར་དུ་སྣང་བ་སྲང་གཅིག་གིས་ལྕགས་སྲང་
སྟོང་གསེར་དུ་བསྒྱུར་ནུས་པ་དཔེར་མཛད་ནས། དེ་བཞིན་ཐམས་ཅད་མཁྱེན་པ་ཉིད་དུ་སེམས་
བསྐྱེད་པའི་དངུལ་ཆུའི་ཁམས་དགེ་བའི་རྩ་བ་ཡོངས་སུ་བསྔོ་བའི་ཡེ་ཤེས་ཀྱིས་བཟུང་བ་ནི་ལས་
དང་ཉོན་མོངས་པའི་སྒྲིབ་པའི་ལྕགས་ཐམས་ཅད་ཟད་པར་བྱས་ཏེ། ཆོས་ཐམས་ཅད་ཐམས་ཅད་
མཁྱེན་པའི་ཁ་དོག་ཏུ་བྱེད་ཀྱང་ཐམས་ཅད་མཁྱེན་པ་ཉིད་དུ་སེམས་བསྐྱེད་པའི་རོའི་ཁམས་
གཅིག་པོ་དེ་ནི་ལས་དང་ཉོན་མོངས་པའི་ལྕགས་ཐམས་ཅད་ཀྱིས་ཀྱང་ཀུན་ནས་ཉོན་མོངས་པར་
བྱ་བའམ་ཟད་པར་བྱ་མི་ནུས་སོ། །ཞེས་སོགས་གསུངས། །
གཉིས་པ་རིན་པོ་ཆེའི་དཔེས་རྙེད་དཀའ་ཞིང་རིན་ཐང་ཆེ་བར་བསྟན་པ་ནི། འགྲོ་
བ་ཀུན་ཐར་པའི་གྲོང་ཁྱེར་དུ་འཁྲིད་པ་དང་ཡོན་ཏན་གྱི་ནོར་ལ་སྦྱོར་བའི་དེད་དཔོན་གཅིག་པུ་སྟེ་
འགྲན་ཟླ་མེད་པ་སངས་རྒྱས་ཀྱི་མཁྱེན་པས་ཤེས་བྱ་ལ་ཁྱབ་པ་ལས་གཞན་གྱིས་གཞལ་བར་མི་
ནུས་པས་ན་ཚད་མེད་པའི་བློས་ཆོས་རྣམས་ལ་ལེགས་པར་ཡོངས་སུ་བརྟགས་ན་བྱང་ཆུབ་ཀྱི་
སེམས་འདི་དཀོན་ཞིང་ཕན་ཡོན་ཆེ་བས་རིན་ཆེ་བར་གཟིགས་ཏེ། སྡོང་པོ་བཀོད་པ་ལས། ནོར་
བུ་ཀུན་གྱི་ནང་ནས་དབང་གི་རྒྱལ་པོ་རིན་ཆེ་བར་གྱུར་པ་དེ་བཞིན་དུ། དུས་གསུམ་དུ་ཐམས་ཅད་
མཁྱེན་པའི་ཡེ་ཤེས་ཀྱིས་ཆོས་ཀྱི་དབྱིངས་ཡུལ་སྣང་བར་མཛད་པ་དེ་སྲིད་དུ། ལྷ་དང་མི་ཐམས་
ཅད་དང་ཉན་ཐོས་དང་རང་སངས་རྒྱས་ཐམས་ཅད་ཀྱི་དགེ་བའི་རྩ་བ་ཟག་པ་དང་བཅས་པ་དང་
- 9 -



，
--
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཟག་པ་མེད་པ་གང་ཇི་སྙེད་པ་དེ་དག་ཐམས་ཅད་ཀྱིས་ཀྱང་བྱང་ཆུབ་ཀྱི་སེམས་བསྐྱེད་པའི་ནོར་
བུ་རིན་པོ་ཆེ་དབང་གི་རྒྱལ་པོའི་རིན་དུ་མི་ཆོག་གོ །ཞེས་གསུངས་སོ། །དེས་ན་འགྲོ་བ་སྡུག་
བསྔལ་བའི་གནས་དང་བྲལ་བར་འདོད་པ་རྣམས་ཀྱིས་རིན་ཆེན་བྱང་ཆུབ་སེམས་ལེགས་བརྟན་
པར་ཟུངས།
གསུམ་པ་ལྗོན་ཤིང་གི་དཔེས་འབྲས་བུ་མི་ཟད་ཅིང་འཕེལ་བར་བསྟན་པ་ནི།
དགེ་བ་གཞན་བྱང་ཆུབ་ཀྱི་སེམས་ཀྱིས་མ་ཟིན་པ་ཀུན་ཆུ་ཤིང་བཞིན་དུ་འབྲས་བུ་སྐྱེས་ནས་རང་
ཟད་པར་འགྱུར་བ་ཉིད་ཡིན་ལ། བྱང་ཆུབ་ཀྱི་སེམས་ཀྱི་ལྗོན་ཤིང་ནི་རྟག་པར་ཡང་འབྲས་བུ་
འབྱིན་པས་མི་ཟད་ཅིང་སླར་འཕེལ་བར་འགྱུར་ཏེ། དཀོན་མཆོག་གི་ཟ་མ་ཏོག་ལས། འཇམ་
དཔལ། འདི་ལྟ་སྟེ། ཤིན་ལྗོན་པ་སྣ་ཚོགས་པ་ནི་ཁམས་བཞིས་བཟུང་ནས་རྣམ་པར་འཕེལ་བའོ།།
འཇམ་དཔལ་དེ་བཞིན་དུ་དགེ་བའི་རྩ་བ་ཡང་བྱང་ཆུབ་ཀྱི་སེམས་ཀྱིས་བཟུང་ཞིང་ཐམས་ཅད་
མཁྱེན་པ་ཉིད་དུ་བསྔོས་ན་རྣམ་པར་འཕེལ་ལོ། །ཞེས་གསུངས་སོ། །
བཞི་པ་སྐྱེལ་མའི་དཔེས་སྡིག་པའི་འབྲས་བུ་ལས་སྐྱོབ་པར་བསྟན་པ་ནི། དཀོན་
མཆོག་གསུམ་ལ་གནོད་པ་ལ་སོགས་པ་སྡིག་པ་ཤིན་ཏུ་མི་ཟད་པ་བྱས་ན་ཡང་། སྐྱེ་ལམ་དཔའ་
བོ་ལ་བརྟེན་ནས་དགྲའི་འཇིགས་པ་ཆེན་པོ་ལས་གྲོལ་བ་ལྟར་གང་ལ་བརྟེན་ནས་སྡིག་ཆེན་དེའི་
རྣམ་སྨིན་ལས་ཡུད་ཙམ་གྱིས་དགྲོལ་བར་འགྱུར་བའི་བྱང་ཆུབ་ཀྱི་སེམས་དེ་ལ་བག་ཡོད་པ་ཅན་
རྣམས་ཀྱིས་ཅིས་མི་བསྟེན་ཏེ་བསྟེན་པར་རིགས་ཏེ། བློ་གྲོས་མི་ཟད་པས་བསྟན་པ་ལས།
རིགས་ཀྱི་བུ་འདི་ལྟ་སྟེ། དཔེར་ན་སྐྱེས་བུ་དཔའ་བོ་ལ་བརྟེན་པ་ནི་དགྲ་བོ་ཐམས་ཅད་ཀྱིས་
མི་འཇིགས་པའོ། །དེ་བཞིན་དུ་བྱང་ཆུབ་ཀྱི་སེམས་བསྐྱེད་པའི་སྐྱེས་བུ་དཔའ་བོ་ཡང་དག་པར་
བསྟེན་པའི་བྱང་ཆུབ་སེམས་དཔའ་ནི་ཉེས་པར་སྤྱོད་པའི་དགྲ་ཐམས་ཅད་ཀྱིས་མི་འཇིགས་པའོ།།
ཞེས་གསུངས་སོ། །
，
- 10 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥་
ལྔ་པ་མེའི་དཔེས་སྡིག་པ་རྩ་བ་ནས་འཇོམས་པ་ནི། དུས་མཐའ་སྟེ་བསྐལ་པ་
འཇིག་པའི་མེས་བསམ་གཏན་དང་པོ་མན་ཆད་ཀྱི་སྣོད་མ་ལུས་པར་སྲེག་པ་བཞིན་དུ། བྱང་ཆུབ་
ཀྱི་སེམས་དེས་ནི་མཚམས་མེད་པ་ལྔ་ལ་སོགས་པའི་སྡིག་པ་ཆེན་པོ་རྣམས་སྐད་ཅིག་གིས་ངེས་
པར་སྲེག་པ་སྟེ་རྩ་བ་ནས་འཇོམས་པར་བྱེད་དེ། སྡོང་པོ་བཀོད་པ་ལས། ཉེས་པར་བྱས་པ་
ཐམས་ཅད་སྲེག་པའི་བསྐལ་པའི་མེ་ལྟ་བུའོ། །ཞེས་གསུངས་སོ། །དགེ་བ་ལྷ་ནི། བཟོད་པ་ཆེན་
པོ་སྐད་ཅིག་མ་གཅིག་གིས་གཟུང་བར་བྱ་བ་མི་དམིགས་པས་ན་ངེས་པར་སྲེག་པར་བྱེད་ཅེས་
འཆད་དོ། །སྔ་མ་དང་མི་ཟློས་ཏེ། སྔ་མ་ཟིལ་གྱིས་གནོན་པ་དང་། འདི་རྩ་བ་ནས་འཇོམས་པ་
ཡིན་པས་སོ། །འོ་ན་སེམས་བསྐྱེད་གཅིག་ལ་ཕན་ཡོན་གཉིས་འགལ་ལོ་ཞེ་ན། མ་ཡིན་ཏེ།
སེམས་བསྐྱེད་གོང་ནས་གོང་དུ་ཁྱད་པར་དུ་འཕགས་པ་རྣམས་ཐོབ་པ་ན་ཕན་ཡོན་གོང་ནས་གོང་
དུ་ཁྱད་པར་འཕགས་པ་རྣམས་རིམ་གྱིས་འབྱུང་བས་སོ། ། །
དྲུག་པ་ཕན་ཡོན་གཞན་མདོ་ལས་བསྟན་པའི་ཚུལ་ནི། གཞན་ཡང་བྱང་ཆུབ་ཀྱི་
སེམས་འདིའི་ཕན་ཡོན་དཔག་ཏུ་མེད་པ་དག་བྱམས་མགོན་བློ་གྲོས་ཆེན་པོ་དང་ལྡན་པས་ནོར་
བཟང་ལ་བཤད་དེ། སྡོང་པོ་བཀོད་པ་ལས། གྲོང་ཁྱེར་སྐྱིད་པའི་འབྱུང་གནས་ཀྱི་ཚོང་དཔོན་ནོར་
བརྟན་གྱི་བུ་ནོར་བཟང་གིས་འཕགས་པ་འཇམ་དཔལ་གྱི་དྲུག་ཏུ་བྱང་ཆུབ་ཏུ་སེམས་བསྐྱེད་ནས་
བྱང་ཆུབ་སེམས་དཔའི་བསླབ་པ་བཙལ་བའི་ཕྱིར་རིམ་གྱིས་སོང་བ་དང་། འཕགས་པ་བྱམས་པ་
ལྷོ་ཕྱོགས་ཀྱི་རྒྱ་མཚོའི་འགྲམ་ཁང་པ་བརྩེགས་པ་རྣམ་པར་སྣང་མཛད་ཀྱིས་བརྒྱན་པའི་སྙིང་པོ་
ཅན་གྱི་ཕྱོགས་གཅིག་ན། འཁོར་རྒྱ་མཚོ་ལྟ་བུ་ལ་ཆོས་སྟོན་པ་མཐོང་ནས་དེས་ཕྱག་འཚལ་བ་ན།
བྱམས་པས་དེ་འཁོར་རྣམས་ལ་བསྟན་ཏེ། ལྟོས་ཤིག་བསམ་པ་ཡོངས་སུ་དག་པ་འདི། །ནོར་
བཟང་ནོར་རྣམས་རབ་ཏུ་བརྟན་པའི་བུ། །བྱང་ཆུབ་སྤྱོད་པ་དམ་པ་ཡོངས་འཚོལ་ཞིང་། །མཁས་
པ་ང་ཡི་དྲུང་དུ་ཉེ་བར་འོངས། །ཞེས་གསུངས་ནས། ལེགས་པར་འོངས་སམ་སྙིང་རྗེ་བྱམས་བྱུང་
- 1
1 -



I
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱོད། །བྱམས་པའི་དཀྱིལ་འཁོར་ཡངས་པ་ལེགས་འོངས་སམ། །ལེགས་པར་འོངས་སམ་བལྟ་
ན་རབ་ཞི་བ། །དཀའ་བ་སྤྱོད་ཚེ་དུབ་པར་མ་གྱུར་ཏམ། །རྣམ་དག་བསམ་ལྡན་ཚུར་ཤོག་འོངས་
པ་ལེགས། །ཞེས་པ་ལ་སོགས་གསུངས་པ་དང་། ནོར་བཟང་གིས། འཕགས་པ་བདག་བླ་ན་
མེད་པའི་བྱང་ཆུབ་ཏུ་ཞུགས་ན་བྱང་ཆུབ་སེམས་དཔའི་བསླབ་པ་ལ་ཇི་ལྟ་བསླབ་པར་བགྱི་བ་དང་།
ཇི་ལྟར་ནན་ཏན་དུ་བགྱི་བ་མ་འཚལ་བས་བསྟན་དུ་གསོལ། ཞེས་ཞུས་པའི་ལན་དུ། རིགས་ཀྱི་
བུ་ཁྱོད་ནི་དགེ་བའི་བཤེས་གཉེན་གྱིས་ཡོངས་སུ་བཟུང་ངོ༌། །དེ་ཅིའི་ཕྱིར་ཞེ་ན། རིགས་ཀྱི་བུ་
བྱང་ཆུབ་ཀྱི་སེམས་ནི་སངས་རྒྱས་ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། །འགྲོ་བ་ཐམས་ཅད་ཀྱི་
དཀར་པོའི་ཆོས་རྣམ་པར་འཕེལ་བར་བྱེད་པས་ཞིང་ལྟ་བུའོ། །འགྲོ་བ་ཐམས་ཅད་སོ་སོར་བརྟེན་
པས་ས་ལྟ་བུའོ། །དབུལ་བ་ཐམས་ཅད་ཡང་དག་པར་གཅོད་པས་རྣམ་ཐོས་ཀྱི་བུ་ལྟ་བུའོ། །བྱང་
ཆུབ་སེམས་དཔའ་ཐམས་ཅད་ཡོངས་སུ་སྲུང་བས་ཕ་ལྟ་བུའོ། །དོན་ཐམས་ཅད་ཡང་དག་པར་
སྒྲུབ་པར་བྱེད་པས་ཡིད་བཞིན་གྱི་ནོར་བུའི་རྒྱལ་པོ་ལྟ་བུའོ། །བསམ་པ་ཐམས་ཅད་ཡོངས་སུ་
རྫོགས་པར་བྱེད་པས་བུམ་པ་བཟང་པོ་ལྟ་བུའོ། །ཞེས་པ་ནས། རིགས་ཀྱི་བུ་བྱང་ཆུབ་ཀྱི་སེམས་
དེ་ནི་ཡོན་ཏན་དེ་དག་དང་ཕན་ཡོན་གྱི་བྱེ་བྲག་ཚད་མེད་པ་གཞན་དག་དང་ཡང་ལྡན་ནོ་ཞེས་པ་
ལ་སོགས་པ་རྒྱ་ཆེར་གསུངས་སོ། ། །
གཉིས་པ་ཁྱད་པར་ཅན་གྱི་ཕན་ཡོན་ལ་གསུམ་སྟེ། དབྱེ་བ་དང་། ངོ་བོའི་ཁྱད་པར་
དང༌། ཕན་ཡོན་གྱི་ཁྱད་པར་རོ། །དང་པོ་ནི། བྱང་ཆུབ་སེམས་དེ་མདོར་བསྡུས་ན། །རྣམ་པ་
གཉིས་སུ་ཤེས་བྱ་སྟེ། །སྡོང་པོ་བཀོད་པ་ལས། སེམས་ཅན་གང་དག་བླ་ན་མེད་པའི་བྱང་ཆུབ་ཏུ་
སྨོན་པ་དེ་དག་ཀྱང་དཀོན་ནོ། །དེ་བས་ཀྱང་གང་བླ་ན་མེད་པའི་བྱང་ཆུབ་ཏུ་འཇུག་པ་དེ་དག་ནི་
ཤིན་ཏུ་ཡང་དཀོན་ནོ། །ཞེས་གསུངས་པ་ལྟར། བྱང་ཆུབ་སྨོན་པའི་སེམས་དང་ནི། །བྱང་ཆུབ་
འཇུག་པའི་སེམས་ཉིད་དོ། །གཉིས་པ་ནི། དཔེར་ན་ཡུལ་འགའ་ཞིག་ཏུ་འགྲོ་བར་འདོད་པ་ལྟར་
- 1 2 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥་
གཞན་དོན་དུ་སངས་རྒྱས་ཐོབ་པར་འདོད་པའི་བསམ་པ་ནི་སྨོན་པ་ཡིན་ལ། དེར་ཡོངས་སུ་འགྲོ་
བ་ལྟར་སངས་རྒྱས་ཐོབ་བྱེད་ཀྱི་ལམ་ལ་ཞུགས་ཤིང་ལམ་དེ་སྒྲུབ་པར་འདོད་པ་ནི་འཇུག་པ་ཡིན་
ནོ་ཞེས་བདག་གཞན་གྱི་དོན་སྒྲུབ་པར་འདོད་པའི་མཁས་པས་དཔེ་གཉིས་ཀྱི་བྱེ་བྲག་ཇི་ལྟར་
ཤེས་པ་བཞིན་དུ་དོན་གཉིས་ཀྱི་བྱེ་བྲག་རིམ་པ་བཞིན་དུ་ཤེས་པར་བྱའོ། །
གསུམ་པ་ནི། བྱང་ཆུབ་སྨོན་པའི་སེམས་ལས་ནི་འཁོར་བ་ན་གནས་པའི་ཚེ་
འབྲས་བུ་ཆེན་པོ་འབྱུང་སྟེ། སྡོང་པོ་བཀོད་པ་ལས། རིགས་ཀྱི་བུ་འདི་ལྟ་སྟེ་དཔེར་ན་རྡོ་རྗེ་རིན་པོ་
ཆེ་ནི་ཆག་ཀྱང་གསེར་གྱི་རྒྱན་ཁྱད་པར་དུ་འཕགས་པ་ཐམས་ཅད་ཟིལ་གྱིས་གནོན་ཅིང་རྡོ་རྗེ་རིན་
པོ་ཆེའི་མིང་ཡང་མི་འདོར་རོ། །རིགས་ཀྱི་བུ་དེ་བཞིན་དུ་ཐམས་ཅད་མཁྱེན་པར་སེམས་བསྐྱེད་
པའི་རྡོ་རྗེ་རིན་པོ་ཆེ་ནི་ནན་ཏན་དང་བྲལ་ཡང་ཉན་ཐོས་དང་རང་སངས་རྒྱས་ཀྱི་ཡོན་ཏན་གྱི་
གསེར་གྱི་རྒྱན་ཐམས་ཅད་ཟིལ་གྱིས་གནོན་ཅིང་བྱང་ཆུབ་སེམས་དཔའི་མིང་ཡང་མི་འདོར་ལ་
འཁོར་བའི་དབུལ་བ་ཐམས་ཅད་ ཀྱང་བཟློག་གོ །ཞེས་གསུངས་སོ། །དེ་ལྟ་ན་ཡང་ཇི་ལྟར་
འཇུག་པའི་སེམས་ལས་བསོད་ནམས་རྒྱུན་ཆགས་འབྱུང་བ་དེ་བཞིན་དུ་དེ་ལ་འབྱུང་བ་མིན་ནོ།།
དུས་གང་ནས་བཟུང་སྟེ་སེམས་ཅན་གྱི་ཁམས་མཐའ་ཡས་པ་རྣམས་ལས་དང་ཉོན་མོངས་པའི་
འཆིང་བ་དང་འཁོར་བའི་བཙོན་ར་ལས་དགྲོལ་བར་བྱ་བའི་ཕྱིར་དུ་འཁོར་བ་ཇི་སྲིད་པར་གཞན་
དོན་ལས་མི་ལྡོག་པའི་སེམས་ཀྱིས་འཇུག་པའི་སེམས་དེ་ཡང་དག་པར་བླངས་པར་གྱུར་པ་དེ་
ནས་བཟུང་སྟེ་དེ་མ་ཉམས་ན་གཉིད་ལོག་གམ། ར་རོ་བ་ལ་སོགས་པས་བག་མེད་པར་གྱུར་ཀྱང་
བསོད་ནམས་ཀྱི་ཤུགས་དུས་རྒྱུན་མི་ཆད་པར་རྣམ་པ་དུ་མ་ཞིག་ཚད་ནམ་མཁའ་དང་མཉམ་
པར་རབ་ཏུ་འབྱུང་ངོ༌། །
གཉིས་པ་ཕན་ཡོན་དང་ལྡན་པའི་འཐད་པ་ལ། ལུང་དང་རིགས་པའི་འཐད་པ་
གཉིས་ལས། དང་པོ་ནི། འཇུག་པས་བསོད་ནམས་མང་པོ་འབྱུང་བ་འདི་ནི་འཐད་པ་དང་བཅས་
- }
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་སྟེ་རིགས་པ་དང་ལྡན་པར་ལག་བཟང་གིས་ཞུས་པའི་མདོ་ལས་ཐེག་དམན་ལ་མོས་པའི་
སེམས་ཅན་རྣམས་ཐེག་ཆེན་ལ་གཞུག་པའི་དོན་གྱི་ཕྱིར་དེ་བཞིན་གཤེགས་པ་ཉིད་ཀྱིས་གསུངས་
ཏེ༑ དེ་ལས་བདག་ནི་སེམས་ཅན་གྱི་ཚོགས་མཐའ་ཡས་པ་དེ་ལ་ཕན་པ་དང་བདེ་བའི་ཕྱིར་གོ་
བགོས་ན་སེམས་ཅན་ཐམས་ཅད་ལ་ཕན་པ་དང་བདེ་བར་དམིགས་པ་མཐའ་ཡས་པའི་དགེ་བའི་
རྩ་བ་མཐའ་ཡས་པ་དག་བག་མེད་པར་གྱུར་ཏམ། གཉིད་ལོག་ཀྱང་ཉིན་མཚན་དུ་སེམས་ཀྱི་
སྐད་ཅིག་ལ་འཕེལ་བ་དང་རྒྱས་པ་དང་ཡོངས་སུ་རྫོགས་པར་འགྱུར་ཏེ། ཞེས་གསུངས་སོ། །
གཉིས་པ་ལ་གཉིས་ཏེ། བསམ་པ་དང༌། སྦྱོར་བ་ཁྱད་པར་དུ་འཕགས་པའོ།།
དང་པོ་ལ་གཉིས་ཏེ། བསམ་པའི་དམིགས་རྣམ་རྒྱ་ཆེ་བ་དང༌། དེ་འཇིག་རྟེན་ལས་ཁྱད་པར་དུ་
འཕགས་པར་བསྟན་པའོ། །དང་པོ་ནི། སྙིང་རྗེའི་སེམས་ཀྱིས་སེམས་ཅན་ཉུང་ཟད་རྣམས་ཀྱི་
ཀླད་ནད་ཙམ་སྨན་ལ་སོགས་པས་བསལ་ལོ་སྙམ་དུ་བསམ་ན་ཡང་ཕན་འདོགས་བསམ་པ་དང་
ལྡན་ཏེ། བསོད་རྣམས་དཔག་ཏུ་མེད་པ་དང་ལྡན་པར་འགྱུར་ན་ཞེས་པ་འདིར་འགའ་ཞིག་མཛའ་
བོའི་བུ་མོའི་གཏམ་བརྒྱུད་སྦྱར་ནས་འཆད་དོ། །དམིགས་པ་སེམས་ཅན་ཐམས་ཅད་ལ་དམིགས་
ནས་རྣམ་པ་དེ་དག་རེ་རེའི་ཡང་མི་བདེ་བ་དཔག་ཏུ་མེད་པ་བསལ་འདོད་ཅིང་རེ་རེའང་ཡོན་ཏན་
དཔག་མེད་དང་ལྡན་པ་ཉིད་སྒྲུབ་པར་འདོད་པ་ལ་བསོད་ནམས་དཔག་མེད་འབྱུང་བ་སྨོས་ཅི་
དགོས། །གཉིས་པ་ནི། ཕའམ་ཡང་ན་མ་ཡང་རུང་སྟེ་གཉེན་བཤེས་རྣམས་སུ་ལ་འདི་འདྲའི་ཕན་
སེམས་ཡོད་དེ་མེད་ལ། ལྷ་དང་དྲང་སྲོང་རྣམས་ཀྱང་རུང་ཚངས་པ་ལ་ཡང་འདི་ཡོད་དམ་སྟེ་མེད་
དེ༔ མདོ་སྡེའི་རྒྱན་ལས། ཇི་ལྟར་རྒྱལ་སྲས་ཕན་པའི་བསམ་པས་འདིར། །འགྲོ་ཀུན་རྣམ་པར་
སྨིན་བྱེད་གནས་པ་ལྟར། །དེ་བཞིན་ཕ་དང་མ་དང་གཉེན་བཤེས་རྣམས། །བུ་དང་གཉེན་པ་དག་
ལ་ལེགས་མི་གནས། །ཞེས་གསུངས་པ་ལྟར་རོ། །སེམས་ཅན་དེ་དག་ཉིད་ལ་སྔོན་འདི་འདྲ་
བའི་སེམས་རང་དོན་དུ་རྨི་ལམ་དུའང་མི་འབྱུང་ན་གཞན་གྱི་དོན་དུ་དངོས་སུ་ག་ལ་སྐྱེ་སྟེ། དེས་ན་
- ]
1 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥་
སེམས་ཅན་གཞན་དག་ལ་རང་གི་དོན་དུ་ཡང་མི་འབྱུང་ན་སེམས་ཅན་གྱི་དོན་ཁོ་ན་སེམས་པ་
གང་ཡིན་པའི་སེམས་ཀྱི་རིན་ཆེན་ཁྱད་པར་འདི་ནི་སྔ་ན་མེད་པའི་ངོ་མཚར་རྨད་དུ་བྱུང་བ་ཞིག་
འཁྲུངས་སོ། ། །
གཉིས་པ་ལ། སྦྱོར་བའི་དམིགས་རྣམ་རྒྱ་ཆེ་བ་དང་། དེ་གཞན་ལ་མེད་པར་
བསྟན་པ་གཉིས་ཀྱི། དང་པོ་ནི། འགྲོ་བ་ཀུན་གྱི་དགའ་བའི་རྒྱུ་སེམས་ཅན་གྱི་སྡུག་བསྔལ་གྱི་
ནད་སེལ་བའི་རྩི་སྨན་དུ་གྱུར་པའི་རིན་ཆེན་སེམས་ཀྱི་བསོད་ནམས་གང་ཡིན་པ་དེ་ལ་ཇི་ལྟར་
གཞལ་གྱི་ལང་སྟེ། དཔལ་བྱིན་གྱིས་ཞུས་པ་ལས། བྱང་ཆུབ་སེམས་ཀྱི་བསོད་ནམས་གང༌།།
གལ་ཏེ་དེ་ལ་གཟུགས་མཆིས་ན། །ནམ་མཁའི་ཁམས་ནི་ཀུན་གང་སྟེ། །དེ་བས་ཀྱང་ནི་ལྷག་
པར་འགྱུར། །ཞེས་གསུངས་སོ། །སེམས་ཅན་ལ་ཕན་པར་བསམ་པ་ཙམ་གྱིས་ཀྱང་སངས་རྒྱས་
མཆོད་པ་ལས་ ཁྱད་ པར་དུ་འཕགས་ པར་ཏིང་ངེ་འཛིན་ གྱི་ རྒྱལ་ པོ་ལས། བྱེ་བ་ཕྲག་ཁྲིག་
གཏམས་པའི་ཞིང་དག་ན། །མཆོད་པ་རྣམ་མང་དཔག་མེད་ཅི་ཡོད་པ། །སྐྱེས་མཆོག་རྣམས་ལ་
ཉིན་རེར་རྟག་མཆོད་པས། །བྱམས་པའི་སེམས་ལ་གྲངས་དང་ཆར་མི་ཕོད། །ཅེས་གསུངས་ན།
སེམས་ཅན་མ་ལུས་ཐམས་ཅད་ཀྱི་བདེ་བ་སྒྲུབ་པའི་དོན་ལ་བརྩོན་པ་དེ་བས་ཁྱད་པར་དུ་
འཕགས་པ་སྨོས་ཅི་དགོས། གཉིས་པ་ནི། སྡུག་བསྔལ་འདོར་བར་འདོད་པའི་སེམས་ཡོད་ཀྱང་
སྡུག་བསྔལ་ཉིད་དེའི་རྒྱུ་མི་དགེ་བ་ལ་མངོན་པར་རྒྱུག་ཅིང་བདེ་བ་འདོད་ཀྱང་དེའི་ཐབས་མི་ཤེས་
པའི་གཏི་མུག་པས་དགེ་བ་སྤངས་པས་རང་གི་བདེ་བ་དགྲ་ལྟར་འཇོམས་པ་གང་ཞིག་བདེ་བས་
ཕོངས་པ་དང་སྡུག་བསྔལ་མང་པོ་དང་ལྡན་པ་དེ་དག་ལ་བྱམས་པ་ཆེན་པོས་བདེ་བ་ཀུན་གྱིས་
ཚིམ་པར་བྱེད་པ་དང༌། སྙིང་རྗེ་ཆེན་པོས་སྡུག་བསྔལ་ཐམས་ཅད་གཅོད་པར་བྱེད་ཅིང་། ཤེས་
རབ་ཆེན་པོས་བདེ་སྡུག་གི་རྒྱུ་མི་ཤེས་པའི་གཏི་མུག་ཀྱང་ནི་སེལ་བར་བྱེད་པ་དེ་དང་མཚུངས་
པའི་དགེ་བ་ག་ལ་ཡོད་དེ། དེ་འདྲའི་ཕན་འདོགས་པའི་བཤེས་ཀྱང་ག་ལ་ཡོད། དེས་བསྐྱེད་པའི་
- 1
5 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསོད་ནམས་དེ་འདྲའང་ག་ལ་ཡོད།
གསུམ་པ་དེ་ལྡན་གྱི་གང་ཟག་བསྔགས་པ་ལ་ལྔ་སྟེ། ལྟོས་མེད་ཕན་འདོགས་པ་
དང༌། སྦྱིན་བདག་མཆོག་ཡིན་པ་དང་། ཞིང་ཁྱད་པར་ཅན་ཡིན་པ་དང༌། སྡུག་བསྔལ་གྱིས་མི་
བརྫི་བ་དང་། ཕྱག་འོས་དང་སྐྱབས་གནས་སུ་བསྟན་པའོ། །དང་པོ་ནི། ཕན་བཏགས་པའི་ལན་
ལྡོན་པ་གང་ཡིན་པ་དེ་ཡང་བྱས་པ་གཟོ་བ་ཡིན་ནོ། །ཞེས་རེ་ཞིག་བསྔགས་པར་འོས་ན། མ་
བཅོལ་ཡང་ལེགས་པར་ཕན་བདེ་བ་སྦྱོར་བར་བྱེད་པའི་བྱང་ཆུབ་སེམས་དཔའ་སྨོས་ཅི་དགོས།།
གཉིས་པ་ནི། ཡུལ་འགྲོ་བ་ཉུང་ཟད་ཙམ་ལ་དུས་ནར་མ་སྟེ་ལོ་དང་ཟླ་བ་རེ་ལ་སྐད་ཅིག་སྟེ་ལན་
རེ་དངོས་པོ་ཟས་ཕལ་པ་ཙམ་སྦྱིན་པར་བྱེད་པ་དང་
། སྦྱོར་བ་བརྙས་བཅོས་ཏེ་མ་གུས་པ་དང་།
ཕན་པའི་ཁྱད་པར་ཉིན་ཕྱེད་འགྲངས་པར་བྱེད་པའི་ཟས་ཙམ་སྦྱོར་བ་དེ་ཡང་དགེ་བ་བྱེད་པ་ཡིན་
ནོ་ཞེས་སྐྱེ་བོས་བཀུར་བར་བྱེད་ན། ཡུལ་སེམས་ཅན་གྲངས་མཐའ་ཡས་ལ་དུས་རིང་དུ་རྟག་ཏུ་
རྒྱུན་མི་ཆད་པར་དངོས་པོ་བདེ་བར་གཤེགས་ཀྱི་བདེ་བ་བླ་ན་མེད་པ། ཕན་པའི་ཁྱད་པར་
ཡིད་ལ་བསམ་པ་མཐའ་དག་རྫོགས་པར་བྱེད་པ། རྟག་ཏུ་ཞེས་བྱ་བ་འགྲེལ་པ་དག་ལས། ནམ་
མཁའ་འགྲོ་བ་ཟད་ཀྱང་མི་ཟད་པ། །ཞེས་བྱ་བར་བཤད་ཅིང་། དེའང་ཤེས་འབྱུང་དུས་དང༌།
དགེ་ལྷ་དངོས་པོའི་ཁྱད་པར་དུ་སྦྱོར། སྦྱོར་བ་གུས་པའི་སྒོ་ནས་སྦྱིན་པ་དེ་ལྟ་ཞིག་སྨོས་ཅི་དགོས། །
གསུམ་པ་ནི། གང་ཞིག་དེ་འདྲའི་རྒྱལ་སྲས་སྦྱིན་བདག་ལ་གལ་ཏེ་ངན་སེམས་
བསྐྱེད་པར་བྱེད་ན་སེམས་སྐྱེད་པ་པོ་དེ་ངན་སེམས་བསྐྱེད་པའི་སྐད་ཅིག་གྲངས་ཇི་ཙམ་ཡོད་པ་
བཞིན་དུ། དེ་སྙེད་ཀྱི་བསྐལ་པར་ནི་དམྱལ་བར་གནས་པར་འགྱུར་ཞེས་ཐུབ་པས་རབ་ཏུ་ཞིབ་
རྣམ་པར་ངེས་པ་ཆོ་འཕྲུལ་གྱི་མདོ་ལས། འཇམ་དཔལ་བྱང་ཆུབ་སེམས་དཔའ་བྱང་ཆུབ་སེམས་
དཔའ་ལ་ཁོང་ཁྲོ་བ་དང་བརྙས་པའི་སེམས་ཇི་ཙམ་ལ་དེ་སྙེད་ཀྱི་བསྐལ་པར་སེམས་ཅན་དམྱལ་
བར་གནས་པར་གོ་ཆ་བགོ་བར་བྱའོ། །ཞེས་གསུངས་སོ། །འོན་ཏེ་གང་ཞིག་དེ་ལ་ཡིད་རབ་ཏུ་
- Y
6 -



་ཞེསགསངས་སོ། །
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥།
དང་བར་བྱེད་ན་དེ་ཡི་འབྲས་བུ་ངན་སེམས་ཀྱི་དེ་བས་ལྷག་པར་འཕེལ་ཏེ། ངེས་པ་དང་མ་ངེས་
པར་འཇུག་པའི་ཕྱག་རྒྱའི་མདོ་ལས། འཇམ་དཔལ་ཡོངས་སུ་བརྟག་པ་བཟུང་ནས་གལ་ཏེ་
ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ཀྱི་སེམས་ཅན་ཐམས་ཅད་ཀྱི་མིག་ཕྱུང་བར་
འགྱུར་ལ། ཡོངས་སུ་བརྟག་པ་བཟུང་སྟེ་རིགས་ཀྱི་བུའམ་རིགས་ཀྱི་བུ་མོ་ལ་ལས་སེམས་ཅན་དེ་
དག་ཐམས་ཅད་ལ་བྱམས་པའི་སེམས་ཀྱིས་དེ་དག་གི་མིག་བསྐྱེད་པ་བས། འཇམ་དཔལ་
རིགས་ཀྱི་བུའམ་རིགས་ཀྱི་བུ་མོ་གཞན་གང་གིས་ཐེག་པ་ཆེན་པོ་ལ་མོས་པའི་བྱང་ཆུབ་སེམས་
དཔའ་ལ་དད་པའི་སེམས་ཀྱིས་བལྟ་ན། འདི་ནི་དེ་བས་བསོད་ནམས་ཆེས་གྲངས་མེད་པ་བསྐྱེད་
དོ༑ ༑ཞེས་གསུངས་སོ། །
བཞི་པ་ནི། རྒྱལ་སྲས་རྣམས་ལ་དོ་གལ་ཏེ་གནོད་པ་དང་སྡུག་བསྔལ་ཆེན་པོས་
ཀྱང་ཁྲོ་བ་ལ་སོགས་པ་སྡིག་པའི་སེམས་མི་འབྱུང་ཞིང་། རྐྱེན་དེའི་སྟོབས་ཀྱིས་སླར་ཡང་དགེ་བ་
ངང་གིས་འཕེལ་བར་འགྱུར་ཏེ། ཕར་ཕྱིན་བསྡུས་པ་ལས། གནོད་པའི་རྣམ་པ་མི་ཟད་མང་པོས་
ཀྱང་། །སྐྱེས་མཆོག་དེ་དག་ཡིད་ནི་འགྱུར་བ་མེད། །བཟོད་པའི་སྟོབས་ཀྱིས་ཤིན་ཏུ་བརྟན་པས་
ན༑ །བྱང་ཆུབ་མཆོག་སྒྲུབ་མོས་པ་མང་བར་འགྱུར། །ཞེས་གསུངས་པ་ལྟར་རོ། །ལྔ་ པ་ནི། །
དཀོན་མཆོག་བརྩེགས་པ་ལས། དཔེར་ན་ས་བདག་རྒྱལ་པོ་ཆེན་པོ་ལ། །མཚན་གྱིས་ལུས་སྤྲས་
བུ་ཞིག་ཡོད་གྱུར་པ། །གཞོན་ནུ་དེ་ནི་བཙས་པ་མཐོང་མ་ཐག །གྲོང་ཁྱེར་མི་དང་རྒྱལ་ཕྲན་
ཐམས་ཅད་འདུ། །དེ་བཞིན་བྱང་ཆུབ་སེམས་ནི་བསྐྱེད་མ་ཐག །མཚན་ལྡན་རྒྱལ་བའི་སྲས་པོ་དེ་
ལ་ནི། །ལྷ་དང་བཅས་པའི་འཇིག་རྟེན་ཕྱག་འཚལ་ཞིང་། །དང་བའི་སེམས་ཀྱིས་ཤིན་ཏུ་གཅེས་
པར་འཛིན། །ཞེས་གསུངས་པ་ལྟར། གང་ལ་སེམས་ཀྱི་དམ་པ་རིན་པོ་ཆེ་དེ་ཉིད་སྐྱེས་པ་དེ་ཡི་སྐུ་
ལ་ཕྱག་འཚལ་ཞིང་། གང་ལ་གནོད་པ་བྱས་ཀྱང་གནོད་བྱེད་བདེ་བ་དང་འབྲེལ་བར་མཛད་པའི་
ཕྱིར་ན་སེམས་ཅན་ཀུན་གྱི་བདེ་བའི་འབྱུང་གནས་སུ་གྱུར་པའི་བྱང་ཆུབ་སེམས་དཔའ་དེ་ལ་
1 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱབས་སུ་མཆིའོ། །འོ་ན་གལ་ཏེ་དེ་འདྲའི་ཞེས་སོགས་དང་འགལ་ལོ་ཞེ་ན། དེ་ནི་མི་འགལ་
ཏེ༑ དེ་ནི་ངན་སེམས་དེའི་འབྲས་བུ་བསྟན་པ་ཡིན་ལ། འདིར་ནི་བྱང་སེམས་ཀྱིས་གནོད་བྱེད་
འཕྲལ་དང་ཡུལ་དུའང་རྗེས་སུ་འཛིན་པ་ལ་དགོངས་ཏེ། དཔེར་ན་རྒྱལ་པོ་བྱམས་པའི་སྟོབས་
ཀྱིས་གནོད་སྦྱིན་ལྔ་འཕྲལ་དང་ཡུན་དུ་བདེ་བར་མཛད་པ་བཞིན་ནོ། །གང་གིས་སྒྲིབ་གཉིས་མུན་
པ་ཀུན་སེལ་བའི། །བྱང་སེམས་འོད་སྟོང་ལྡན་འདི་མི་མཐོང་བར། །གཏི་མུག་མུན་པའི་ཁྲོད་དུ་
རྟག་ཆད་ཀྱི། །མཐའ་གཉིས་ལྟ་བའི་བློ་མིག་ཨེ་མ་མཚར། །ལེའུ་དང་པོ་བཤད་ཟིན་ཏོ།། །། །
༈ གཉིས་པ་ཕན་ཡོན་ཅན་གྱི་སེམས་དེ་ཡང་དག་པར་བླང་བ་ལ་གཉིས་ཏེ། སྤྱི་
དོན་དང༌། གཞུང་གི་དོན་ནོ། །དང་པོ་ལ་གཉིས་ཏེ། སེམས་བསྐྱེད་གཏན་ལ་དབབ་པ་དང་།
རྗེས་སུ་སྒྲུབ་པའོ། །དང་པོ་ལ་ངོ་བོ་དང་། དབྱེ་བ་གཉིས་ཀྱི། དང་པོ་ནི། སྤྱིར་ཆེན་པོ་རྣམས་ཀྱི་
གསུང་རབ་ལ་ལེགས་པར་བརྟགས་ན་ཐེག་ཆེན་གྱི་ལམ་གྱིས་བསྡུས་པའི་སེམས་ཐམས་ཅད་
སེམས་བསྐྱེད་ཡིན་པར་གསལ་ལ། འདིར་སྐབས་སུ་བབས་པའི་སེམས་བསྐྱེད་ཀྱི་ངོ་བོ་ནི།
མངོན་རྟོགས་རྒྱན་ལས། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་
འདོད། །ཅེས་པ་ལྟར་ཡིན་ནོ། །གཉིས་པ་ནི། སྤྱིར་སེམས་བསྐྱེད་ཙམ་ལ་ས་མཚམས་ཀྱི་སྒོ་ནས་
ཕྱེ་ན། སོ་སོ་སྐྱེ་བོ་ལ་མོས་པས་སྤྱོད་པ་དང༌། མ་དག་པའི་ས་བདུན་ལ་ལྷག་བསམ་དག་པ་དང་།
དག་པའི་ས་གསུམ་ལ་རྣམ་པར་སྨིན་པ་དང་། སངས་རྒྱས་ཀྱི་ས་ལ་སྒྲིབ་པ་སྤངས་པའི་སེམས་
བསྐྱེད་དེ་བཞི་ཡིན་ཏེ། མདོ་སྡེའི་རྒྱན་ལས། སེམས་བསྐྱེད་དེ་ནི་ས་རྣམས་ལ། །མོས་དང་ལྷག་
བསམ་དག་པ་དང༌། །རྣམ་པར་སྨིན་པ་གཞན་དུ་འདོད། །དེ་བཞིན་སྒྲིབ་པ་སྤངས་པའོ། །ཞེས་
སོ༑ ༑གྲོགས་སམ་དཔེའི་སྒོ་ནས་ཕྱེ་ན། མངོན་རྟོགས་རྒྱན་ལས། དེ་ཡང་ས་གསེར་ཟླ་བ་མེ།།
གཏེར་དང་རིན་ཆེན་འབྱུང་གནས་མཚོ། །རྡོ་རྗེ་རི་སྨན་བཤེས་གཉེན་དང་། །ཡིད་བཞིན་ནོར་བུ་
ཉི་མ་གླུ། །རྒྱལ་པོ་མཛོད་དང་ལམ་པོ་ཆེ། །བཞོན་པ་བཀོད་མའི་ཆུ་དང་ནི། །སྒྲ་སྙན་ཆུ་བོ་སྤྲིན་
- 1
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
རྣམས་ཀྱིས། །རྣམ་པ་ཉི་ཤུ་རྩ་གཉིས་སོ། །ཞེས་གསུངས་ལ། ཐོབ་ཚུལ་གྱི་སྒོ་ནས་ཕྱེ་ན། བརྡ་
དང་ཆོས་ཉིད་ཀྱིས་ཐོབ་པ་གཉིས་སམ། དམིགས་ཡུལ་གྱི་སྒོ་ནས་དོན་དམ་ཀུན་རྫོབ་གཉིས་
སམ། བསམ་སྦྱོར་གྱི་སྒོ་ནས་སྨོན་འཇུག་གཉིས་ལས། འདིར་སྐབས་སུ་བབས་པའི་དབྱེ་བ་ནི་
ཐ་མ་ཡིན་ནོ། །
གཉིས་པ་ལ་གསུམ་སྟེ། ལེན་ཚུལ་དང་། སྲུང་ཚུལ་དང༌། བཅོས་ཚུལ་ལོ། །དང་
པོ་ལ་གསུམ་སྟེ། བླང་བའི་ཡུལ་དང་། ལེན་པའི་གང་ཟག་དང་། བླང་བའི་ཆོ་གའོ། །དང་པོ་ནི།
བྱང་ཆུབ་སེམས་དཔའི་སོ་སོར་ཐར་པ་ལས། ལུང་ནོད་པ་དང་། སྡོམ་པ་བཟུང་བ་ཡང་བྱང་ཆུབ་
སེམས་དཔའི་བསླབ་པའི་གནས་ལ་སྒོམ་པ་ལྷུར་བྱེད་པ་སྡོམ་པ་དང་ལྡན་པ་ལས་ནོད་དོ། །ཞེས་
གསུངས་ཤིང་། སྡོམ་པ་ཉི་ཤུ་པ་ལས། བླ་མ་སྡོམ་ལ་གནས་ཤིང་མཁས། །ནུས་དང་ལྡན་ལས་
བླང་བར་བྱ། །ཞེས་དང༌། འདིར་ཡང་རྟག་པར་དགེ་བའི་བཤེས་གཉེན་ནི། །ཐེག་ཆེན་དོན་ལ་
མཁས་པ་དང༌། །བྱང་ཆུབ་སེམས་དཔའི་བརྟུལ་ཞུགས་མཆོག །ཅེས་གསུངས་པ་ཡིན་ལ། དེ་ལྟ་
བུ་མ་རྙེད་ན་རྟེན་གྱི་དྲུང་དུ་བླང་བར་བྱང་ས་ལས་གསུངས་ཤིང་། བསླབ་བཏུས་ལས། དགེ་བའི་
བཤེས་གཉེན་མེད་ན། ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་
རྣམས་མངོན་སུམ་དུ་བསྒོམས་ཏེ། བདག་གིས་ཅི་ནུས་པ་དང་སྦྱར་ཞིང་སྡོམ་པ་བཟུང་ངོ༌། །ཞེས་
གསུངས་པ་ལྟར་བྱའོ། །
གཉིས་པ་ནི། ལམ་སྒྲོན་ལས། སོ་སོར་ཐར་པ་རིས་བདུན་གྱི། །རྟག་ཏུ་སྡོམ་
གཞན་ལྡན་པ་ལ། །བྱང་ཆུབ་སེམས་དཔའི་སྡོམ་པ་ཡི། །སྐལ་བ་ཡོད་ཀྱི་གཞན་དུ་མིན། །ཞེས་
གསུངས་ཀྱང་། ཉན་ཐོས་ཀྱི་སོ་ཐར་ངེས་པར་རྟེན་དུ་དགོས་ན། དག་པའི་ཞིང་གི་བྱང་སེམས་ལ་
དེའི་སྡོམ་པ་མེད་པར་འགྱུར་བ་དང་། ཤི་བ་ན་གཏོང་བར་འགྱུར་བ་ལ་སོགས་པ་ཉེས་པ་དུ་མ་
རྣམ་བཤད་ལས་བྱུང་བ་རྣམས་བསམས་ན། ཇོ་བོ་བྱང་ཆུབ་སེམས་དཔའི་སྡེ་སྣོད་ལ་ཤིན་ཏུ་
- 1 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཁས་པས་རྣམ་པ་ཐམས་ཅད་དུ་སོ་ཐར་རྟེན་དུ་དགོས་པར་མི་བཞེད་ཀྱང་། སོ་ཐར་གྱི་སྡོམ་པ་
སྣ་རེ་ཙམ་ཡང་བསྲུང་མི་ནུས་བཞིན་དུ་བྱང་སེམས་ཀྱི་སྡོམ་པ་དང་ལྡན་པར་ཁས་འཆེ་བ་དང་།
བྱང་སེམས་ཀྱི་སྡོམ་པ་འདི་དོན་ཆུང་ལ་མོད་པ་ཡིན་སྙམ་དུ། ད་ལྟ་ཡང་སྐྱེ་བོ་མང་པོ་རྟོག་པ་འདི་
ལྟ་བུ་རྣམས་དགག་པའི་ཕྱིར་སོ་ཐར་རྟེན་དུ་དགོས་པར་གསུངས་པ་ཡིན་སྙམ་སྟེ། ལམ་སྒྲོན་གྱི་
རང་འགྲེལ་ལས་ཀྱང་། རྟེན་ཁྱད་པར་ཅན་བསྟན་པའི་ཕྱིར་ཡིན་གྱི་གཞན་ལ་ཡང་སྐྱེ་བར་བཤད་
པས་སོ། །དེས་ན་སོ་ཐར་དང་ལྡན་ནམ་མི་ལྡན་ཡང་རུང་སྟེ། སྙིང་རྗེ་དང་དད་པ་དང་ལེན་འདོད་
གསུམ་དང་ལྡན་པ་ལ་ངེས་པར་སྐྱེའོ། །
གསུམ་པ་ནི། བྱང་ས་ལས། སྨོན་པའི་ཆོག་མ་གསུངས་ཤིང་། ཆོས་བཤེས་ལ་
སོགས་པ་སྨོན་པ་ཆོ་ག་ལ་མི་ལྟོས་པར་བཞེད་ཅིང་། ཇོ་བོ་སྨོན་འཇུག་གི་ཆོ་ག་རིམ་གྱིས་མཛད་
ལ༑ གཞུང་འདིར་བཤད་པ་འདི་རྣམ་བཤད་ལས་གང་ཟག་ཁྱད་པར་ཅན་གྱི་དབང་དུ་བྱས་ནས་
སྨོན་འཇུག་དུས་གཅིག་ཏུ་ལེན་པའི་ཆོ་ག་ཡིན་པར་འཆད་ཅིང་། ནག་པོ་ཞབས་ནི་སྨོན་པ་ལ་
སེམས་བསྐྱེད་དང་། འཇུག་པ་ལ་སྡོམ་པ་ཞེས་ཟེར་ཞིང་། གཞུང་འདིས་དེ་གཉིས་རིམ་གྱིས་དང་།
དུས་གཅིག་ཏུ་ལེན་ཚུལ་གཉིས་ཀ་བསྟན་པར་བཞེད་དོ། །ཡང་ཤེར་འབྱུང་ལ་སོགས་པ་སྨོན་པ་
ལ་སེམས་བསྐྱེད་དང་། འཇུག་པ་ལ་སྡོམ་པ་ཞེས་བཞེད་པ་ཤིན་ཏུ་མང་ཡང་འདི་ཅུང་ཟད་དཔྱད་
ན༑ སྨོན་པ་ནི་ཆོ་གས་མ་བསྐྱེད་ཅིང་སྡོམ་པར་མི་འགྱུར་བ་ཡང་ཡོད་པ་བདེན་མོད་ཀྱི། ཆོག་
ལས་སྐྱེ་བ་མི་འགལ་ཞིང་དེ་ཉིད་ཀྱིས་སྤང་བྱ་རྣམས་བྱང་ཆུབ་ཀྱི་བར་དུ་སྤོང་བའི་སེམས་དང་
ལྡན་ན་དེ་སྡོམ་པར་འགྱུར་ཏེ། འདི་ཉིད་ལས། སྤོང་བའི་སེམས་ནི་ཐོབ་པ་ལ། །ཚུལ་ཁྲིམས་ཕ་
རོལ་ཕྱིན་ཞེས་བརྗོད། །ཅེས་གསུངས་སོ། །འཇུག་པ་ནི་སྡོམ་པས་བསྡུས་པ་ཁོ་ན་ཡིན་ལ།
དེ་གཉིས་རིམ་གྱིས་སམ་གཅིག་ཅར་ལེན་པ་ཡང་རུང་སྟེ། ཚུལ་གཉིས་ཀ་བྱུང་ཞིང་གནོད་བྱེད་
མེད་པས་སོ། །སྤྱིར་ཆོ་གའི་ཚུལ་མི་འདྲ་བ་མང་དུ་ཡོད་ཀྱང་འདིར་སྦྱོར་དངོས་རྗེས་གསུམ་གཞུང་
-2 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
དུ་འཆད་པ་ལྟར་ཡིན་ནོ། །
གཉིས་པ་སྲུང་ཚུལ་ནི། བྱང་སེམས་ཀྱི་སྤང་བྱ་རྣམས་སྤོང་ཞིང་བསླབ་བྱ་རྣམས་
ལ་སློབ་པ་ཡིན་ལ། སྤང་བྱ་ཡང་བྱང་ས་ལས་ཕམ་པའི་གནས་ལྟ་བུའི་ཆོས་བཞི་དང༌། ཉེས་བྱས་
བཞི་བཅུ་རྩ་ལྔ་གསུངས་ལ། འདིར་ནི་ནམ་མཁའི་སྙིང་པོའི་མདོ་ལས་བཅོ་བརྒྱད་གསུངས་པ་
བསླབ་བཏུས་སུ་ཚིགས་བཅད་དུ་བསྡུས་པ། དཀོན་མཆོག་གསུམ་གྱི་འཕྲོག་རྐུ་བ། །ཕས་ཕམ་
པ་ཡི་ལྟུང་བར་འདོད། །དམ་པའི་ཆོས་ནི་སྤོང་བྱེད་པ། །གཉིས་པར་ཐུབ་པས་གསུངས་པ་ཡིན།།
ཚུལ་ཁྲིམས་འཆལ་བའི་དགེ་སློང་ལའང་། །ངུར་སྨྲིག་འཕྲོག་དང་བརྡེག་པ་དང་། །བཙོན་རར་
འཇུག་པར་བྱེད་པ་དང་། །རབ་ཏུ་བྱུང་ལས་འབེབས་པ་དང་། །སྲོག་དང་འབྲལ་བྱེད་གསུམ་པ་
ཡིན། །མཚམས་མེད་ལྔ་པོ་བྱེད་པ་དང༌། །ལོག་པར་ལྟ་བ་འཛིན་པ་དང༌། །ཞེས་རྒྱལ་པོ་ལ་
འབྱུང་བ་ལྔ་དང་། དེ་ཉིད་ཀྱི་དང་པོ་བཞི་དང་། གྲོང་ལ་སོགས་པ་འཇིག་པ་ཡང་། །རྩ་བའི་ལྟུང་
བར་ཐུབ་པས་གསུངས། །ཞེས་པ་དང་ལྔ་ནི་བློན་པོ་ལ་འབྱུང་བ་ལྔའོ། །བློ་སྦྱངས་མ་བྱས་སེམས་
ཅན་ལ། །སྟོང་པ་ཉིད་ནི་བརྗོད་པ་དང༌། །སངས་རྒྱས་ཉིད་ལ་ཞུགས་པ་རྣམས། །རྫོགས་པའི་
བྱང་ཆུབ་བཟློག་པ་དང་། །སོ་སོར་ཐར་པ་ཡོངས་སྤངས་ནས། །ཐེག་པ་ཆེ་ལ་སྦྱོར་བ་དང༌།།
སློབ་པའི་ཐེག་པས་ཆགས་ལ་སོགས། །སྤོང་བར་འགྱུར་བ་མིན་ཞེས་འཛིན། །ཕ་རོལ་དག་ཀྱང་
འཛིན་འཇུག་དང་། །རང་གི་ཡོན་ཏན་བརྗོད་པ་དང༌། །རྙེད་པ་དང་ནི་བཀུར་བསྟི་དང་། །ཚིགས་
བཅད་རྒྱུ་ཡིས་གཞན་སྨོད་དང་། །བདག་ནི་ཟབ་མོ་བཟོད་པའོ་ཞེས། །ལོག་པ་ཉིད་ནི་སྨྲ་བ་དང་།།
དགེ་སྦྱོང་ཆད་པས་གཅོད་འཇུག་དང་། །དཀོན་མཆོག་གསུམ་གྱི་སྦྱིན་བྱེད་དང་། །སྦྱིན་པ་ལེན་
པར་བྱེད་པ་དང་། །ཞི་གནས་འདོར་བར་བྱེད་པ་དང་། །ཡང་དག་འཇོག་གི་ལོངས་སྤྱོད་རྣམས།
ཁ་ཏོན་བྱེད་ལ་སྦྱིན་པ་དང་། །འདི་དག་རྩ་བའི་ལྟུང་བ་སྟེ། །སེམས་ཅན་དམྱལ་བ་ཆེན་པོའི་རྒྱུ།།
ཞེས་པ་ལྟར་རྒྱལ་པོ་དང་བློན་པོ་ལ་འབྱུང་བ་བཅུ་དང་། ལས་དང་པོ་ལ་འབྱུང་བ་བརྒྱད་དང་།
-
L
- 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྨོན་པའི་སེམས་བཏང་བ་དང་བཅུ་དགུ་བཞེད་དོ། །དགོངས་རྒྱན་དུ་བཅོ་བརྒྱད་པོ་འདི་བྱང་སར་
བཤད་པའི་བཞི་པོར་བསྡུས་སོ། །མདོར་ན་སྤྱིར་བསླབ་བྱ་འདི་ལ་སྤང་བྱ་སྤོང་བ་སྡོམ་པ་དང༌།
ཕར་ཕྱིན་དྲུག་སྒྲུབ་པ་དགེ་བའི་ཆོས་སྡུད་དང་། སེམས་ཅན་ལ་ཕན་པ་འབའ་ཞིག་སྒྲུབ་པ་སེམས་
ཅན་དོན་བྱེད་དེ་ཚུལ་ཁྲིམས་གསུམ་མོ། །མདོར་ན་བྱང་ཆུབ་སེམས་དཔའི་བསླབ་པ་ནི་བདག་
གཞན་ལ་གནོད་པ་གཞི་དང་བཅས་པ་སྤོང་ཞིང་ཕན་པ་སྒྲུབ་པ་ཡིན་ལ། སྒྲུབ་ཚུལ་ཡང་སྡོམ་པ་
ཉི་ཤུ་པ་ལས། གཞན་རྣམས་དང་ནི་བདག་ལའང་རུང་། །སྡུག་བསྔལ་ཡིན་ཡང་གང་ཕན་པ།།
ཕན་དང་བདེ་བ་རྣམས་བྱ་སྟེ། །བདེ་ཡང་མི་ཕན་མི་བྱའོ། །ཞེས་པ་ལྟར་རོ། །དེ་ཡང་བསམ་སྦྱོར་
གཉིས་ཀ་དགེ་བ་ནི་ལྟུང་མེད་འབའ་ཞིག་དང་། ལྡོག་པ་ནི་ལྟུང་བ་འབའ་ཞིག་ཡིན་ལ། བསམ་
པ་དགེ་ན་སྦྱོར་བ་མི་དགེ་བ་ལྟར་སྣང་ཡང་ལྟུང་བའི་གཟུགས་བརྙན་དང་། ལྡོག་པ་ནི་ལྟུང་མེད་
ཀྱི་གཟུགས་བརྙན་ནོ། །
གསུམ་པ་ནི། སྡོམ་པ་ཉི་ཤུ་པ་ལས། སྡོམ་པ་སླར་ཡང་བླང་བར་བྱ། །ཟག་པ་
འབྲིང་ནི་གསུམ་ལ་བཤགས། །གཅིག་གི་མདུན་དུ་ལྷག་མ་རྣམས། །ཉོན་མོངས་མི་མོངས་
བདག་སེམས་བཞིན། །ཞེས་གསུངས་ཤིང༌། བསླབ་བཏུས་ལས། རྨི་ལམ་འཕགས་པ་མཁའ་
སྙིང་པོའི། །མདུན་དུ་འདུག་སྟེ་བཤགས་པར་བྱ། །ཞེས་གསུངས་ཤིང༌། འདི་ཉིད་དུ། ཉིན་དང་
མཚན་མོ་ལན་གསུམ་དུ། །ཕུང་པོ་གསུམ་པ་འདོན་བྱ་ཞིང་། །རྒྱལ་དང་བྱང་ཆུབ་སེམས་བརྟེན་
ནས། །ལྟུང་བའི་ལྷག་མ་དེས་ཞི་བྱ། །ཞེས་གསུངས་སོ། ། །
གཉིས་པ་གཞུང་གི་དོན་ལ་གསུམ་སྟེ། སྦྱོར་བ་དང་། དངོས་གཞི་དང་། རྗེས་སོ།།
དང་པོ་ལ་གཉིས་ཏེ། རྒྱུད་དག་པར་བྱ་བ་དང་། གཞན་དོན་ལ་བློ་སྦྱང་བའོ། །དང་པོ་ལ་བརྒྱད།
མཆོད་པ་དང་། ཕྱག་འཚལ་བ་དང་། སྐྱབས་འགྲོ་དང༌། སྡིག་པ་བཤགས་པ་དང༌། རྗེས་སུ་ཡི་
རང་བ་དང་། ཆོས་ཀྱི་འཁོར་ལོ་བསྐོར་བར་བསྐུལ་བ་དང་། མྱ་ངན་ལས་མི་འདའ་བར་གསོལ་
，
།
• 2 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། (༥
བ་གདབ་པ་དང་། བསོད་ནམས་བསྔོ་བའོ། །དང་པོ་ལ་སྤྱིར་བསྟན་པ་དང་། བྱེ་བྲག་ཏུ་བཤད་པ་
གཉིས་ཀྱི། དང་པོ་ནི། དགོས་ཆེད། རིན་ཆེན་སེམས་དེ་གཟུང་བར་བྱ་བའི་ཕྱིར་དུ་ཡུལ་དེ་བཞིན་
གཤེགས་པ་རྣམས་དང༌། དམ་པའི་ཆོས་དངོས་པོ་དང་དངོས་པོ་མེད་པར་རྟོག་པའི་དྲི་
མ་མེད་པ་རྣམས་དང་། སངས་རྒྱས་ཀྱི་སྲས་ཡོན་ཏན་རྒྱ་མཚོ་མཐའ་ཡས་པ་མངའ་བའི་
བྱང་སེམས་འཕགས་པ་རྣམས་ཏེ། དཀོན་མཆོག་གསུམ་པོ་ལ། ཚུལ་ནི་ལེགས་པར་ཏེ་
སངས་རྒྱས་ཐོབ་འདོད་ཀྱི་བསམ་པ་དང་། སེམས་ཅན་གྱི་ཆེད་དུ་དང༌། ཡིད་དུ་འོང་
བའི་དངོས་པོ་དང༌། འཁོར་གསུམ་ཡོངས་སུ་དག་པས་དང་། མི་མཐུན་ཕྱོགས་ཀྱི་དྲི་མ་
མེད་པས་དང༌། བྱང་ཆུབ་ཆེན་པོར་བསྔོས་པས་ཏེ་དྲུག་གི་སྒོ་ནས་མཆོད་ཅེས་རྣམ་
བཤད་ལས་སོ། །གཉིས་པ་ལ་དྲུག་སྟེ། བདག་པོས་ཡོངས་སུ་མ་བཟུང་བ་དང༌། ལུས་
དང༌། བློས་སྤྲུལ་པ་དང་། མཆོད་པ་གནས་པར་སྨོན་པ་དང་། བླ་ན་མེད་པ་དང༌། བསྟོད་པའི་
མཆོད་པའོ། །དང་པོ་ལ་གཉིས་ཏེ། དངོས་དང་། དེ་དག་འབུལ་བའི་རྒྱུ་མཚན་ནོ། །དང་པོ་ནི།
ཏིང་ངེ་འཛིན་རྒྱལ་པོ་ལས། ཕྱོགས་བཅུའི་འཇིག་རྟེན་གྱི་ཁམས་ན་ཆུ་དང་ཐང་ལས་སྐྱེས་པའི་མེ་
ཏོག་དང་། རིན་པོ་ཆེ་ལ་སོགས་པ་གཞན་གྱིས་ཡོངས་སུ་མ་བཟུང་བ་རྣམས་ཀྱང་འབུལ་བར་
བྱའོ། །ཞེས་གསུངས་པ་ལྟར་འཇིག་རྟེན་གྱི་ཁམས་ན་མེ་ཏོག་དང་འབྲས་བུ་ཇི་སྙེད་ཡོད་པ་དང་།
སྨན་གྱི་རྣམ་པ་སྟེ་རིགས་གང་དག་ཡོད་པ་དང༌། རིན་ཆེན་གྱི་བྱེ་བྲག་ཇི་སྙེད་ཡོད་པ་དང་། ཆུ་
གཙང་ཡིད་དུ་འོང་བ་སྟེ། བསིལ་དང་ཞིམ་དང་ཡང་དང་འཇམ། །དང་བའི་ཆུ་ནི་དྲི་མ་མེད།།
བཏུང་ན་ལྟོ་ལ་མི་གནོད་ཅིང་། །མགྲིན་པ་ལ་ནི་མི་གནོད་པ། །ཞེས་པས་ཡན་ལག་བརྒྱད་ལྡན་
ཅི་ཡོད་དང༌། རིན་ཆེན་གསེར་ལ་སོགས་པའི་རི་བོ་དང་ནི། དེ་བཞིན་དུ་ནགས་ཚལ་ས་ཕྱོགས་
འདུ་འཛིས་དབེན་ཞིང་ཉམས་དགའ་བ་དང༌། ལྗོན་ཤིང་རང་གི་མེ་ཏོག་གི་རྒྱན་གྱིས་སྤྲས་ཤིང་
སྤྱད་པ་སྟེ་མཛེས་པ་དང་། ཤིང་གང་འབྲས་བུ་བཟང་པོའི་ལྗིད་ཀྱིསཡལ་ག་དུད་པ་དང༌། ལྷ་ལ་
--
- 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པའི་འཇིག་རྟེན་ན་ཡང་སྦྱར་བྱུང་ལ་སོགས་པའི་དྲི་དང་ནི་ཨ་ཀ་རུ་ལ་སོགས་པའི་སྤོས་
དང༌། འདོད་རྒུ་འབྱུང་བའི་དཔག་བསམ་གྱི་ཤིང་དང་། རིན་པོ་ཆེ་སྣ་ཚོགས་ལས་གྲུབ་པའི་ཤིང་
དང༌། མ་རྨོས་ཤིང་མ་བཏབ་པར་འཁྲུངས་པའི་ལོ་ཏོག་གི་རྣམ་པ་དང་། དེ་དག་ལས་གཞན་ཡང་
མཆོད་པར་འོས་པའི་རྒྱན་རྣམས་ནི་མཚོ་དང་རྫིང་བུ་པདྨས་བརྒྱན་པ་དག་ལ་ངང་པ་སྐད་སྙན་
ཤིན་ཏུ་ཡིད་དུ་འོང་བ་སྒྲོག་པ་དང་ལྡན་པ་ལ་སོགས་པ་ནམ་མཁའ་རབ་འབྱམས་ཁམས་ཀྱི་
མཐས་གཏུགས་པ་སྟེ་ཚད་མེད་པ། དག་པའི་ཞིང་དང་སྒྲ་མི་སྙན་ལ་སོགས་པ་ན་ཡོད་པའི་རྫས་
བདག་པོས་ཡོངས་སུ་བཟུང་བ་མེད་པ་དེ་དག་ཀུན་བདག་གིས་བློ་ཡིས་བླངས་ནས་མཆོད་ཡུལ་
ཐུབ་པ་སྐྱེས་བུ་རྣམས་ཀྱི་མཆོག་སྲས་དང་བཅས་པ་རྣམས་ལ་ལེགས་པར་འབུལ་ན། ཡོན་ཕུལ་
ན་འབྲས་བུ་ཆེན་པོ་འབྱུང་བའི་ཡོན་གནས་ཀྱི་དམ་པ་སེམས་ཅན་གྱི་དོན་མཛད་པར་བཞེད་པ་
ཐུགས་རྗེ་ཆེན་པོ་ཅན་རྣམས་ཀྱིས་བདག་ལ་བརྩེ་བར་དགོངས་ཏེ་བདག་གི་མཆོད་རྫས་འདི་དག་
བཞེས་ཤིག །
གཉིས་པ་ནི། བདག་ཉིད་ཀྱི་རྫས་མི་འབུལ་བར་དེ་དག་འབུལ་བའི་རྒྱུ་མཚན་ཅི་
ཞེ་ན། བདག་ནི་སྔོན་བསོད་ནམས་བྱས་པ་དང་མི་ལྡན་པས་བཀྲེན་ཆེན་ཏེ། དེས་ན་མཆོད་པའི་
ནོར་དེ་དག་ལས་གཞན་པ་བདག་ལ་ཅང་མ་མཆིས་ལ། ཁྱེད་ལ་མཆོད་པར་འདོད་པ་དེས་ན་
གཞན་དོན་འབའ་ཞིག་མཛད་པར་དགོངས་པའི་མགོན་པོ་རྣམས་ཀྱིས། མཆོད་རྫས་འདི་རྣམས་
མཆོད་པ་པོ་བདག་གི་དོན་གྱི་སླད་དུ་ཉིད་ཀྱི་མཐུས་བཞེས་ཤིག །གཉིས་པ་ནི། བདུད་བཞི་ལས་
རྒྱལ་བས་ན་རྒྱལ་བ་སྟེ་སངས་རྒྱས་དང་། དེའི་སྲས་རྣམས་ལ་བདག་གིས་ནི་བདག་རང་གི་ལུས་
ཀུན་དུས་གཏན་དུ་འབུལ་བར་བགྱི་ཡི། ཀྱེ་སེམས་དཔའ་མཆོག་རྣམས་བདག་ནི་ཡོངས་སུ་
བཞེས་ཏེ་བདག་གིར་མཛོད་ཅིག །གུས་པས་ཁྱེད་ཀྱི་འབངས་སུ་མཆི་སྟེ་བཀའ་བཞིན་སྒྲུབ་པར་
བགྱིའོ། །བདག་ནི་ཁྱེད་ཀྱིས་ཡོངས་སུ་བཟུང་བས་ན་ཆེན་པོ་ལ་བསྟེན་པའི་ཕྱིར་སྲིད་པ་ན་སྡུག་
- 2 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥།
བསྔལ་གྱིས་མི་འཇིགས་ཤིང་སེམས་ཅན་ལ་ཕན་པ་བགྱི་ནུས་པར་བགྱིད་དོ། །དེ་ལྟ་ན་བདག་
ཉིད་སྡིག་པ་དང་ལྡན་ན་དེ་མི་ནུས་པས་སྔོན་གྱི་སྡིག་ལས་ཡང་དག་པར་འདའ་བ་སྟེ་བཤགས་
པར་བགྱིད་ཅིང་སྡིག་པ་གཞན་ཡང་སླན་ཆད་མི་བགྱིད་དོ། །
གསུམ་པ་ནི། ཁྲུས་དང་བྱི་དོར་ན་བཟའ་རྒྱན། །དྲི་དང་མེ་ཏོག་སྤོས་དང་བཤོས།།
སྒྲོན་མེ་ས་གཞི་ཁང་པ་གདུགས། །བློས་སྤྲུལ་མཆོད་པ་བཅུ་གཉིས་སོ། །ཞེས་པ་རིམ་པ་ལྟ་བསྟན་
པའི་དང་པོ་ནི། ཁྲུས་ཀྱི་ཁང་པ་ཙནྡན་ལ་སོགས་པས་བསྒོས་པས་ཤིན་ཏུ་དྲི་ཞིམ་པ་ཤེལ་གྱི་ས་
གཞི་ཁ་དོག་གསལ་ཞིང་དྭངས་ལ་འོད་འཚེར་བ་བསྟར་ཏེ་བྱི་དོར་ལེགས་པར་བྱས་ཤིང་། རིན་
ཆེན་སྣ་ཚོགས་འོད་འབར་བ་དང་ལྡན་པའི་ཀ་བ་ཡིད་དུ་འོང་བ་དང་ལྡན་པ་མུ་ཏིག་འོད་ཆགས་
བླ་བྲེ་སྟེང་དུ་བྲེས་པ་དེར། དེ་བཞིན་གཤེགས་དང་དེ་ཡི་སྲས་རྣམས་ལ་རིན་ཆེན་གསེར་ལ་
སོགས་པའི་བུམ་པ་མང་པོ་སྤོས་དྲི་ཞིམ་པོ་དང་སྦྱར་བའི་ཆུ་ཡིད་དུ་འོང་བ་མེ་ཏོག་དང་བཅས་
པས་ལེགས་པར་བཀང་བ་གླུ་དང་ནི་རོལ་མོར་བཅས་པ་དུ་མས་སྐུ་ཁྲུས་གསོལ་བར་བགྱིའོ།།
གཉིས་པ་ནི། དེ་དག་སྐུ་ལ་མཚུངས་པ་མེད་པའི་གོས་འཇམ་པོ་གཙང་ལ་དྲི་ཞིམ་པོས་རབ་ཏུ་
བསྒོས་པས་སྐུ་ཕྱིའོ། །གསུམ་པ་ནི། བྱི་དོར་བྱས་པའི་རྗེས་དེ་ནས་དེ་དག་ལ་ཁ་དོག་ངུར་སྨུག་ལ་
སོགས་པ་རབ་ཏུ་བྱུང་བ་ལ་རུང་བ་ལེགས་པར་བསྒྱུར་བའི་ན་བཟའ་ཤིན་ཏུ་དྲི་ཞིམ་པ་དམ་པ་
རྣམས་རབ་ཏུ་བྱུང་བའི་ཆ་བྱད་ཅན་རྣམས་ལ་འབུལ་ཞིང༌། ཁྱིམ་པའི་ཆ་བྱད་ཅན་རྣམས་ལ་གོས་
བཟང་པོ་སྲབ་ལ་འཇམ་པ་ཁ་དོག་སྣ་ཚོགས་ཅན་རྣམས་དབུལ་བར་བགྱིའོ། །བཞི་པ་ནི། ཅོད་
པན་ལ་སོགས་པའི་རྒྱན་མཆོག་ཕུལ་དུ་ཕྱིན་པ་བརྒྱ་ཕྲག་དེ་དང་དེ་དག་གིས་བདེན་པ་མངོན་
སུམ་དུ་གཟིགས་པས་ན་འཕགས་པ་སྟེ་དེའི་ཁྱད་པར་ཀུན་ཏུ་བཟང་པོ་དང་འཇམ་དབྱངས་དང་
ཕྱུག་དང་ཕྱག་ན་རྡོ་རྗེ་དང་བྱམས་པ་ལ་སོགས་གདུལ་བྱའི་དབང་གིས་ཁྱིམ་
པའི་རྟགས་འཛིན་པ་རྣམས་ལ་བརྒྱན་པར་བགྱིའོ། །
，
འབp
-2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྔ་པ་ནི། མཛོད་ལས། གླིང་བཞི་དང་ནི་ཉི་ཟླ་དང་། །རི་རབ་དང་ནི་འདོད་ལྷ་
དང༌། །ཚངས་པའི་འཇིག་རྟེན་སྟོང་ལ་ནི། །སྟོང་ནི་སྤྱོད་ཕུད་ཡིན་པར་འདོད། །དེ་སྟོང་ལ་ནི་སྟོང་
གཉིས་པ། །བར་མའི་འཇིག་རྟེན་ཁམས་ཞེས་བྱ། །དེ་སྟོང་ལ་ནི་སྟོང་གསུམ་མོ། །ཞེས་པས་སྟོང་
གསུམ་ལ་སོགས་པའི་ཞིང་ཁམས་མཐའ་ཡས་པ་ཀུན་ན་དྲི་ངད་ལྡང་བ་སྟེ་རྟག་ཏུ་དྲིས་ཁྱབ་པར་
བྱེད་པའི་དྲི་མཆོག་རྣམས་ཀྱིས་ཐུབ་དབང་རྣམས་ཀྱི་སྐུ་གསེར་སྦྱངས་བཙོ་མ་བྱི་དོར་བྱས་པ་འདྲ་
བ་འོད་ཆགས་འབར་བ་དེ་དག་བྱུག་པར་བགྱིའོ། །
དྲུག་པ་ནི། ཐུབ་དབང་མཆོད་གནས་མཆོག་ཏུ་གྱུར་པ་རྣམས་ལ་གཟུགས་ལ་སོགས་
པ་ཡིད་དུ་འོང་བའི་ལྷའི་མེ་ཏོག་མན་ར་བ་དང་པདྨ་དང་ཨུཏྤལ་ལ་སོགས་པ་དྲི་ཞིམ་པོ་ཅན་
ཐམས་ཅད་དང༌། དེ་དག་དང་རིན་པོ་ཆེ་ལ་སོགས་པའི་ཕྲེང་བ་ཁ་དོག་སྣ་ཚོགས་ལེགས་པར་
སྤེལ་ཞིང་ཡིད་དུ་འོང་བ་རྣམས་ཀྱིས་ཀྱང་མཆོད་དོ། ། །
བདུན་པ་ནི། སྤོས་ཀྱི་མཆོག་ཡིད་འཕྲོག་པའི་དྲི་ངད་ཀྱིས་ཕྱོགས་མང་པོར་ཁྱབ་པར་
བྱེད་པའི་བདུག་པའི་སྤྲིན་ཏེ་ནམ་མཁའ་ལ་འཁྲིགས་པའམ་ཁྱབ་པར་བྱེད་པའི་ཚོགས་རྣམས་
ཀྱང་དེ་དག་ལ་དབུལ་ལོ། །བརྒྱད་པ་ནི། ཞལ་ཟས་ཀྱི་ཁྱད་པར་ཀ་ར་དཀར་པོ་དང་། རྒྱལྟར་གྱི་
ཁུ་བ་ལ་སོགས་པ་བཟའ་བཏུང་སྣ་ཚོགས་བཅས་པ་ཡི་ལྷ་བཤོས་རྣམས་ཀྱང་དེ་ལ་དབུལ་བར་
བགྱིའོ། །དགུ་པ་ནི། གསེར་གྱི་པདྨ་ཚར་དུ་དངར་བ་སྟེ་བསྒྲིགས་པའི་ནང་དུ་འོད་འཕྲོ་བའི་རིན་
པོ་ཆེ་སྣ་ཚོགས་བཞག་པའི་སྒྲོན་མེ་རྣམས་ཀྱང་དབུལ་བར་བགྱིའོ། །བཅུ་པ་ནི། ས་གཞི་བསྟར་
བ་སྤོས་ཀྱི་ཆུས་བྱུགས་པ་དེར་མེ་ཏོག་ཡིད་འོང་སིལ་མ་བཀྲམ་ཞིང་དེ་དབུལ་བར་བགྱིའོ། ། །
བཅུ་གཅིག་པ་ནི། མཛེས་པ་ལ་སོགས་པའི་ཡོན་ཏན་གཞལ་དུ་མེད་པ་དང་ལྡན་པའི་
ཕོ་བྲང་ལྷའི་བུ་མོས་བླངས་པའི་བསྟོད་དབྱངས་ཡིད་དུ་འོང་བ་དང་ལྡན་ཞིང་། མུ་ཏིག་དང་རིན་
པོ་ཆེ་སྣ་ཚོགས་ཀྱི་ཆུན་པོའི་རྒྱན་འཕྱང་བས་མཛེས་ཤིང་རྒྱལ་མཚན་ལ་སོགས་པ་འོད་འཕྲོ་ཞིང་
- 2
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
འབར་བ་དང་ལྡན་པ་དཔག་ཡས་ཏེ་མཐའ་ཡས་པའི་ནམ་མཁའི་ཁམས་འོད་ཀྱིས་ཁྱབ་པར་བྱེད་
པའི་ཕྱིར་ནམ་མཁའི་རྒྱན་དུ་གྱུར་པ་དེ་དག་ཀྱང་ཐུགས་རྗེའི་བདག་ཉིད་ཅན་རྣམས་ལ་དབུལ་
བར་བགྱིའོ། །བཅུ་གཉིས་པ་ནི། རིན་པོ་ཆེ་ལས་གྲུབ་པའི་གདུགས་མཛེས་ཤིང་ཡིད་དུ་འོང་བ་
གསེར་གྱི་ཡུ་བ་ཅན་ཁོ་ཡུག་ཏུ་མུ་ཏིག་ལ་སོགས་པའི་རྒྱན་གྱི་རྣམ་པ་ཡིད་དུ་འོང་བས་བརྒྱན་པ་
དབྱིབས་ལེགས་ཤིང་ལྟ་ན་སྡུག་པ་གྱེན་དུ་སྒྲེང་བ་ཡང་རྟག་ཏུ་ཐུབ་དབང་རྣམས་ལ་དབུལ་བར་
བགྱིའོ། །
བཞི་པ་ནི། སྔར་གྱི་དེ་དག་ལ་གཞན་ཡང་དེ་དག་ལས་ཁྱད་པར་དུ་འཕགས་
པའི་མཆོད་པའི་ཚོགས་རོལ་མོ་དང་དབྱངས་སྙན་པ་ཡིད་དུ་འོང་བ་དང་ལྡན་པ། ནུས་པའི་ཁྱད་
པར་སེམས་ཅན་གྱི་སྡུག་བསྔལ་སིམ་པ་སྟེ་ཞི་ནས་བདེ་བར་བྱེད་པའི་སྤྲིན་རྣམས་སོ་སོར་ཇི་ལྟར་
འོས་པར་གནས་པར་གྱུར་ཅིག །ལུང་དང་རྟོགས་པའི་དམ་པའི་ཆོས་དཀོན་མཆོག་དེའི་རྟེན་
གླེགས་བམ་ལ་སོགས་པ་དང་བཅས་པ་ཐམས་ཅད་དང་མཆོད་རྟེན་རྣམས་དང་སངས་རྒྱས་ལ་
སོགས་པའི་སྐུ་གཟུགས་རྣམས་ལ་རིན་ཆེན་མེ་ཏོག་ལ་སོགས་པའི་ཆར་རྒྱུན་མི་ཆད་པ་འབབ་
པར་ཤོག །ལྔ་པ་ནི། ཇི་ལྟར་འཇམ་དབྱངས་ལ་སོགས་པ་བྱང་ཆུབ་སེམས་དཔའ་ཆེན་པོ་རྣམས་
ཀྱིས་ཕྱོགས་བཅུའི་རྒྱལ་བ་རྣམས་ལ་མཆོད་པར་མཛད་པའི་ཚུལ། དཀོན་མཆོག་ཏ་ལ་ལས།
མེ་ཏོག་ཕལ་ཆེར་མེ་ཏོག་བླ་རེ་དང༌། །མེ་ཏོག་བཀོད་པའི་འོད་ཟེར་རབ་བཀྱེ་སྟེ། །མེ་ཏོག་སྣ་
ཚོགས་ཀུན་ཏུ་བཀྲམ་བྱས་ནས། །བདག་ཉིད་ཆེན་པོ་དེ་དག་རྒྱལ་བ་མཆོད། །ཅེས་གསུངས་པ་
ལྟར། དེ་བཞིན་དུ་བདག་གིས་ཀྱང་དེ་བཞིན་གཤེགས་པ་མགོན་པོ་སྲས་དང་བཅས་པརྣམས་
མཆོད་པར་མོས་པའོ། །དྲུག་པ་ནི། ཡོན་ཏན་གྱི་རྒྱ་མཚོ་སངས་རྒྱས་དང་བྱང་ཆུབ་སེམས་དཔའ་
རྣམས་ལ་བདག་གིས་བསྟོད་དབྱངས་ཀྱི་ཡན་ལག་རྒྱ་མཚོ་སྟེ་མཐའ་མེད་པ་རྣམས་ཀྱིས་བསྟོད་
དོ༑ །བསྟོད་དབྱངས་སྙན་པའི་སྤྲིན་དེ་རྣམས་ཡོན་ཏན་རྒྱ་མཚོ་དེ་དག་ལ་སྟེ་དྲུང་དུ་ངེས་པར་ཀུན་
-27 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏུ་འབྱུང་བར་གྱུར་ཅིག ། །
གཉིས་པ་ནི། འདས་མ་འོངས་ད་ལྟར་གྱི་དུས་གསུམ་དུ་གཤེགས་པའི་སངས་
རྒྱས་ཀུན་དང་ཆོས་དང་ཚོགས་ཀྱི་མཆོག་དགེ་འདུན་དང་བཅས་པ་རྣམས་ལ་ཞིང་ཁམས་ཐམས་
ཅད་ཀྱི་རྡུལ་ཕྲ་རབ་ཀུན་གྱི་གྲངས་སྙེད་ཀྱི་ལུས་བཏུད་ནས་བདག་ཕྱག་འཚལ་ལོ། །གང་ལ་
བརྟེན་ནས་བྱང་ཆུབ་ཀྱི་སེམས་འབྱུང་བའི་གཞི་སངས་རྒྱས་ཀྱི་སྐུ་གཟུགས་དང་། བྱང་སེམས་གྱི་
སྡེ་སྣོད་ལ་སོགས་པ་དང་། གང་དུ་དེ་བསྐྱེད་པའམ་བསྒོམ་པའམ་བསྟན་པའི་གཞི་རྣམས་དང་
མཆོད་རྟེན་རྣམས་ལའང་བདག་ཕྱག་འཚལ། ཆོས་ནོད་པའི་མཁན་པོ་དེ་བཞིན་སློབ་དཔོན་དང་
ཐར་པའི་དོན་དུ་འབད་པའི་བརྟུལ་ཞུགས་མཆོག་ཅན་རྣམས་ལའང་ཕྱག་འཚལ་ལོ། །
གསུམ་པ་ལ་གཉིས་ལས། སྤྱི་དོན་ལ་གཉིས་ཏེ། གཏན་ལ་དབབ་པ་དང་།
རྗེས་སུ་སྒྲུབ་པའོ། །དང་པོ་ལ་གསུམ་སྟེ། ངོ་བོ་དང་། དབྱེ་བ་དང་། སོ་སོའི་རང་བཞིན་ནོ། །དང་
པོ་ནི། འཇིགས་པ་སྤང་བའི་དོན་དུ་སྐྱབས་གནས་ལ་བསྟེན་པའོ། །གཉིས་པ་ནི། འཇིག་རྟེན་པ་
དང་དེ་ལས་འདས་པ་གཉིས་སམ། འདས་པ་ལའང་ཐེག་པ་ཆེ་ཆུང་གི་སྐྱབས་འགྲོ་གཉིས་སོ།།
གསུམ་པ་ནི། འཇིག་རྟེན་པའི་སྐྱབས་འགྲོ་ནི་འཇིགས་པ་འགའ་ཞིག་ལས་ཐར་བར་འདོད་ནས་
འཇིག་རྟེན་པའི་ལྷ་ལ་སོགས་ལ་སྐྱབས་སུ་འགྲོ་བ་དེ་ནི་སྐྱབས་འགྲོ་མཆོག་མ་ཡིན་ཏེ། མདོ་རྒྱལ་
མཚན་དམ་པ་ལས། འཇིགས་པས་སྐྲག་པའི་མི་རྣམས་ནི། །ཕལ་ཆེར་རི་དང་ནགས་ཚལ་དང་།།
ཀུན་དགའ་ར་བ་ལྗོན་ཤིང་དང༌། །མཆོད་རྟེན་རྣམས་ལ་སྐྱབས་སུ་འགྲོ། །སྐྱབས་དེ་གཙོ་བོམ་
ཡིན་ཞིང་། །སྐྱབས་དེ་དག་ལ་བརྟེན་ནས་ནི། །སྡུག་བསྔལ་ཆེ་ལས་རབ་མི་ཐར། །ཞེས་གསུངས་
སོ༑ །འདས་པའི་སྐྱབས་འགྲོ་ལ། རང་ཉིད་ནི་འཁོར་བའི་སྡུག་བསྔལ་ལས་ཐར་པར་བྱ་བའི་
ཕྱིར་དུས་ཇི་སྲིད་འཚོའི་བར་དུ་དཀོན་མཆོག་གསུམ་ལ་སྐྱབས་སུ་འགྲོ་བ་ཡིན་ལ། ཐེག་ཆེན་གྱི་
སྐྱབས་འགྲོ་ནི། སྙིང་རྗེ་ཆེན་པོས་ཀུན་ནས་བསླང་བ་སྟེ་སེམས་ཅན་ཐམས་ཅད་སྡུག་བསྔལ་
-28 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། དོལ་
ལས་ཐར་པར་བྱ་བའི་ཕྱིར་དུ་བདག་ཉིད་སངས་རྒྱས་ཐོབ་པར་འདོད་པས། དུས་བྱང་ཆུབ་སྙིང་
པོའི་བར་དུ་ཐེག་ཆེན་གྱི་ལུགས་ཀྱི་སྐྱབས་གནས་གསུམ་ལ་སྐྱབས་སུ་འགྲོ་བའོ། །
གཉིས་པ་ནི། དང་པོར་སློབ་དཔོན་ལས་སྐྱབས་སུ་འགྲོ་བའི་སྡོམ་པ་བླངས་ནས།
མདོ་ལས། སངས་རྒྱས་ལ་ནི་སྐྱབས་གསོལ་བ། །དེ་ནི་ཡང་དག་དགེ་བསྙེན་ཏེ། །ནམ་དུའང་ལྷ་
རྣམས་གཞན་དག་ལ། །སྐྱབས་གསོལ་བར་ནི་མི་འགྱུར་རོ། །དམ་པའི་ཆོས་ལ་སྐྱབས་གསོལ་
བ༑ ༑འཚེ་ཞིང་གནོད་པའི་སེམས་དང་བྲལ། །དགེ་འདུན་ལ་ནི་སྐྱབས་གསོལ་བ། །མུ་སྟེགས་
ཅན་ལ་ཕྱོགས་མི་འགྱུར། །ཞེས་གསུངས་པ་ལ་སོགས་པའི་ཚུལ་ལྟར་དཀོན་མཆོག་གསུམ་ལ་
གནས་སྐབས་ཐམས་ཅད་དུ་བློ་གཏད་ཅིང་། དེ་དག་ལ་གུས་པས་མཆོད་པ་ལ་བརྩོན་པ་དང༌།
སེམས་ཅན་སུ་ལའང་གནོད་པར་མི་བྱ་བ་དང༌། སྡིག་པའི་གྲོགས་པོ་དང་མི་འགྲོགས་པ་ལ་
སོགས་པའི་སྒོ་ནས་སྐྱབས་འགྲོའི་བསླབ་པ་མི་ཉམས་པར་བྱ་ཞིང་། གལ་ཏེ་ཉམསན་སླར་བླང་
བ་ལ་སོགས་པའི་སྒོ་ནས་ཉེས་པ་སྤོང་ཞིང་ཡོན་ཏན་འཕེལ་བར་བྱེད་པའོ། །གཉིས་པ་གཞུང་གི་
དོན་ནི། དུས་བྱང་ཆུབ་སྙིང་པོར་མཆིས་ཀྱི་བར་དུ། ཡུལ་སངས་རྒྱས་རྣམས་དང་དེ་བཞིན་དུ་
ཆོས་དང་བྱང་ཆུབ་སེམས་དཔའི་ཚོགས་ལ་ཡང་ངོ༌། །ཚུལ་ནི་སྐྱབས་སུ་མཆི་སྟེ་བདག་ཁྱེད་ལ་
བསྟེན་པས་སྐྱོབས་ཤིག་པའོ། ། །
བཞི་པ་སྡིག་པ་བཤགས་པ་ལ། སྤྱི་དོན་དང༌། གཞུང་དོན་གཉིས་ཀྱི། །དང་པོ་ལ་
གསུམ་སྟེ། སྦྱང་བྱ་སྡིག་པའི་སྒོ་དྲུག །སྦྱོང་བྱེད་གཉེན་པོ་སྟོབས་བཞི། སྦྱོང་ཚུལ་སྦྱོར་དངོས་
རྗེས་གསུམ་མོ། །དང་པོ་ནི། དུས་དང༌། རྒྱུ་དང༌། སྒོ་དང་། སྦྱོར་བ་དང༌། ཡུལ་དང་། རྣམ་པའི་
དབྱེ་བ་རྣམས་སོ། །གཉིས་པ་ནི། སུན་འབྱིན་པ་དང༌། རྟེན་དང་། གཉེན་པོ་དང༌། ཉེས་པ་ལས་
ལྡོག་པ་རྣམས་ཏེ། དང་པོ་ནི། ཉེས་དམིགས་མཐོང་ནས་འགྱོད་པ་སྟེ། དུག་བཏུང་དེའི་འབྲས་བུ་
མཐོང་བ་བཞིན་ནོ། །གཉིས་པ་ནི། དེ་ལས་སྐྱོབ་ནུས་བསྟེན་པ་སྟེ། སྨན་པ་ལ་བསྟེན་པ་བཞིན་
-
，
- 2 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནོ༑ ༑གསུམ་པ་ནི། དགེ་བ་སྤྱོད་པ་སྟེ། སྨན་ཟ་བ་བཞིན་ནོ། །བཞི་པ་ནི། ཕྱིན་ཆད་སྲོག་ལ་བབ་
ཀྱང་མི་སྤྱོད་པ་སྟེ། ཕྱིས་དུག་མི་ཟ་བ་བཞིན་ནོ། །དེ་དག་ཚང་དགོས་ཤིང་ཚང་ན་ངེས་པར་འདག་
པས་དེ་དག་ཏུ་གྲངས་ངེས་ཏེ། ཆོས་བཞི་བསྟན་པའི་མདོ་ལས། བྱམས་པ། བྱང་ཆུབ་སེམས་
དཔའ་ཆོས་བཞི་དང་ལྡན་ན་སྡིག་པའི་ལས་བྱས་ཤིང་བསགས་པ་ཐམས་ཅད་དག་པར་འགྱུར་ཏེ།
བཞི་གང་ཞེ་ན། རྣམ་པར་སུན་འབྱིན་པ་དང་། བྱང་ཆུབ་ཀྱི་སེམས་ལ་བརྟེན་པ་དང་། གཉེན་པོ་
སྒོམ་པ་དང༌། ཉེས་པ་ལྡོག་པའོ། །ཞེས་གསུངས་སོ། །གསུམ་པ་ནི། སྦྱོར་བ་སྐྱབས་འགྲོ་སེམས་
བསྐྱེད། དངོས་གཞི་སྟོབས་བཞི་དང་ལྡན་པའི་སྒོ་ནས་བཤགས་ཚིག་བརྗོད་ཅིང་དག་པར་སྒོམ་
པ་དང༌། རྗེས་བཤགས་ཡུལ་གྱི་བྱིན་རླབས་ཀྱིས་སྡིག་པ་ཐམས་ཅད་དག་པར་སྒོམ་ཞིང་། བསྔོ་
བ་ལ་སོགས་པ་བྱ་སྟེ་བླ་མ་རྣམས་ཀྱི་མན་ངག་གོ །
གཉིས་པ་གཞུང་དོན་ལ་བཞི་སྟེ། རྣམ་པར་སུན་འབྱིན་པ་དང་། རྟེན་དང་། གཉེན་
པོ་དང༌། ཉེས་པ་ལས་སླར་ལྡོག་པའི་སྟོབས་སོ། །དང་པོ་ལ་གཉིས་ཏེ། སྡིག་པ་བཤགས་ཚུལ་
སྤྱིར་བསྟན་པ་དང༌། ཡུལ་མཆོག་ལ་བརྟེན་པའི་སྡིག་པ་ཁྱད་པར་དུ་བཤགས་ཚུལ་ལོ། །དང་པོ་
ནི༑ བཤགས་ ཡུལ་ཕྱོགས་རྣམས་ཀུན་ན་བཞུགས་ པ་ཡི་རྫོགས་སངས་རྒྱས་དང་བྱང་ཆུབ་
སེམས་དཔའ་ཐུགས་རྗེ་ཆེན་པོ་མངའ་བ་རྣམས་ལ་སྟེ། དེ་དག་གི་སྤྱན་སྔར་ལུས་ཀྱིས་ཐལ་མོ་
སྦྱར་ཏེ་ངག་ཏུ་གསོལ་བ་ནི། དུས་ཐོག་མ་མེད་ལྡན་འཁོར་བ་ནས་ཚེ་རབས་འདིའམ་སྔོན་གྱི་ཚེ་
རབས་གཞན་དག་ཏུ་བདག་གིས་སྡིག་པའི་ཉེས་དམིགས་ལ་སོགས་པ་མ་འཚལ་ཏེ་མ་ཤེས་ནས་
རང་གི་སྡིག་པ་བགྱིས་པའམ་གཞན་ལ་བགྱིད་དུ་སྩལ་བ་ཉིད་དང་ནི། གཏི་མུག་འཁྲུལ་པས་
བདག་ནོན་ཏེ་གཞན་སྡིག་པ་བྱེད་པ་ལ་རྗེས་སུ་ཡི་རང་སྟེ་དགའ་བ་གང་བགྱིས་པའི་ནོངས་པ་སྟེ་
ཉེས་པ་དེ་ནི་མཐོང་བ་བགྱིས་ནས་བསམ་པ་ཐག་པས་མགོན་པོ་རྣམས་ལ་བཤགས་ཏེ་མི་འཆབ་
བོ༑ ༑གཉིས་པ་ནི། བྱེད་པ་པོ་བདག་གིས་ཡུལ་དཀོན་མཆོག་གསུམ་དང་ཕ་མའམ་བླ་མ་སྟེ་
-3 ( -



，
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། །༥
མཁན་པོ་དང་སློབ་དཔོན་དང་གཞན་གང་ཡང་རུང་བ་དག་ལ། བསམ་པ་ཉོན་མོངས་ཅན་གྱི་སྒོ་
ནས་ལུས་དང་ངག་དང་ཡིད་ཀྱིས་ནོངས་པའམ་གནོད་པ་བགྱིས་པ་གང་ལགས་པ་དང༌།
མདོར་ན་ཆགས་སོགས་ཀྱི་ཉེས་པ་དུ་མའི་སྐྱོན་ཆགས་པའི་སྡིག་ལྡན་བདག་གིས་སྡིག་པ་གང་
ཤིན་ཏུ་མི་ཟད་པ་བགྱིས་པ་དེ་ཐམས་ཅད་འདྲེན་པ་རྣམས་ལ་འཆགས་སོ། ། །
གཉིས་པ་གསུམ་སྟེ། གང་གིས་སྐྱབས་སུ་འགྲོ་བའི་རྒྱུ་མཚན། གང་ལ་སྐྱབས་སུ་
འགྲོ་བའི་ཡུལ། ཇི་ལྟར་སྐྱབས་སུ་སོང་བའི་དོན་ནོ། །དང་པོ་ལ་བསྟན་བཤད་གཉིས་ལས། དང་
པོ་ནི། ཅིའི་ཕྱིར་འབད་ནས་བཤགས་པར་བྱེད་ཅེ་ན། གལ་ཏེ་བདག་ནི་སྡིག་པ་མ་བྱང་བར་སྔོན་
དུ་འགུམ་པར་འགྱུར་དུ་མཆི་ལ། དེ་ལྟར་ན་ངན་འགྲོར་འགྲོ་བས་ཇི་ལྟར་སྡིག་པ་འདི་ལས་ངེས་
པར་ཐར་པར་འགྱུར་བར་མྱུར་བའི་ཚུལ་གྱིས་བསྐྱབ་ཏུ་གསོལ་ཞེས་པའོ། །གཉིས་པ་ལ་གཉིས་
ཏེ༑ མྱུར་དུ་འཆི་བ་ལ་བསམས་ནས་སྐྱབས་འགྲོའི་བློ་བསྐྱེད་པ་དང་འཆི་བའི་འཇིགས་པ་ཆེན་པོ་
ལ་བསམས་ནས་སྐྱབས་འགྲོའི་བློ་བསྐྱེད་པའོ། །དང་པོ་ལ་བསྟན་བཤད་བསྡུ་གསུམ་གྱི། དང་
པོ་ནི། མྱུར་དུ་སྐྱོབས་དགོས་པའི་རྒྱུ་མཚན་ཅིའི་ཕྱིར་ན་འདི་སྲིད་ཅིག་མི་འོང་ཞེས་ཡིད་བརྟན་དུ་
མི་རུང་བའི་འཆི་བདག་འདི་ནི་སྡིག་སྦྱོང་ལ་སོགས་པའི་བྱ་བ་བྱས་པ་དང་མ་བྱས་པ་ལ་སོགས་
པའི་དུས་ལ་མི་སྡོད་ཅིང་བྱ་བ་ཚར་མ་ཚར་ལ་མི་ལྟོས་པས། ན་དང་མི་ན་ཀུན་གྱིས་ཀྱང་གློ་བུར་དུ་
མི་འཆི་ཞེས་ཚེ་ལ་ཡིད་བརྟན་དུ་མི་རུང་ལ། འཆི་བ་ན་དགྲ་གཉེན་སོགས་ཐམས་ཅད་བོར་ཏེ་
བདག་ཉིད་གཅིག་པུ་ཆ་དགོས་པར་བདག་གིས་དེ་ལྟར་མ་ཤེས་པས་མཛའ་བ་ལ་ཕན་པ་དང་མི་
མཛའ་བ་ལ་གནོད་པའི་དོན་གྱི་ཕྱིར་སྡིག་པ་རྣམ་པ་སྣ་ཚོགས་བྱས་ཞེས་པའོ། །གཉིས་པ་ནི།
གང་གི་དོན་དུ་སྡིག་པ་བྱས་པའི་མི་མཛའ་བ་རྣམས་ཀྱང་མེད་པར་གྱུར་ཞིང་། མཛའ་བ་རྣམས་
ཀྱང་མེད་པར་འགྱུར་བ་དག་ཀྱང་མེད་པར་འགྱུར་བ་སྟེ། དེ་བཞིན་དུ་སེམས་ཅན་ནམ་ལོངས་
སྤྱོད་ཐམས་ཅད་ཀྱང་མེད་པར་འགྱུར་བས་དེ་རྣམས་ཀྱི་དོན་དུ་སྡིག་པ་བྱས་པ་དོན་མེད་དོ།།
-3 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གལ་ཏེ་འདིར་གཉེན་མགུ་བ་ལ་སོགས་པའི་བདེ་བ་དེ་ཕྱི་མར་ཡང་འབྲང་བའི་དོན་ཡོད་དོ་སྙམ་
ན༑ དེ་འདྲ་བའི་བདེ་བ་ལ་སོགས་པའི་དངོས་པོ་གང་དང་གང་ད་ལྟ་ལོངས་སྤྱད་པ་དེ་དང་དེ་
ཐམས་ཅད་ནི་ཕྱིས་དྲན་པའི་ཡུལ་ཙམ་དུ་འགྱུར་སྲིད་ཀྱི་མཐོང་ཞིང་ཉམས་སུ་མྱོང་བར་ནི་མི་
འགྱུར་ཏེ། འདས་པའི་ཕྱིར། དཔེར་ན་རྨི་ལམ་དུ་ཉམས་སུ་མྱོང་བའི་བདེ་བ་སད་པ་ན་མི་མྱོང་བ་
བཞིན་ནོ། །ཚེ་བརྒྱུད་པ་ལྟ་ཞོག་གི་རེ་ཞིག་གསོན་པའི་ཚེ་འདི་ཉིད་ལའང་མཛའ་བ་དང་མི་མཛའ་
བ་དུ་མ་ཞིག་འདས་མོད་ཀྱི་དེ་དག་དང་འགྲོགས་པའི་བདེ་སོགས་ནི་རྨི་ལམ་བཞིན་དུ་ཕྱིས་མི་
འོང་བར་མཐོང་ངོ༌། །འོན་ཀྱང་དེ་དག་གི་དོན་དུ་བྱས་པའི་སྡིག་པ་མི་ཟད་པའི་བག་ཆགས་གང་
ཡིན་དེ་ནི་མདུན་ན་སྒུག་པའི་ཚུལ་གྱིས་གནས་ཞེས་པའོ། །གསུམ་པ་ནི། དེ་ལྟར་བདག་ནི་གློ་
བུར་ཞེས་བདག་གིས་རྟོགས་པར་མ་གྱུར་པས་གཏི་མུག་ཆགས་དང་ཞེ་སྡང་གིས་སྡིག་པ་རྣམ་པ་
དུ་མ་བྱས་པ་སྟེ། ཚེ་འདི་ལ་དག་པར་འདོད་ན་མྱུར་དུ་སྦྱང་དགོས་ཏེ། ཉིན་མཚན་སྡོད་པ་ཡོང་
མེད་པར་ཚེ་འདི་སྐད་ཅིག་གོད་འགྱུར་ཞིང་སྣོན་པ་གུད་ནས་ཡོང་མེད་ན་སྟེ། དེའི་ཕྱིར་བདག་ལྟ་
འཆི་བར་ཅིས་མི་འགྱུར་ཏེ་ངེས་པར་འཆི་བས་སོ། །
གཉིས་པ་ལ་བསྟན་བཤད་གཉིས་ཀྱི། དང་པོ་ནི། ངེས་པར་འཆི་མོད་དེ་དུས་ན་
གཉེན་སོགས་དགོས་སོ་སྙམ་ན། འཆི་བའི་ཚེ་བདག་ནི་མལ་ན་འདུག་བཞིན་དུ་གཉེན་བཤེས་
ཀུན་གྱིས་མཐའ་བསྐོར་ཡང་སྲོག་ཆད་པའི་ཚོར་བ་ནི་བདག་ཉིད་གཅིག་པུས་མྱོང་བར་འགྱུར་གྱི་
དེ་དག་གིས་མི་བགོས་སོ། །དེ་ལྟར་མོད་ཀྱི་དེ་དག་གིས་ཀྱང་དེའི་ཚེ་སྐྱོབ་ནུས་སོ་སྙམ་ན། གཤིན་
རྗེའི་ཕོ་ཉས་ཟིན་པ་ལ་གཉེན་གྱིས་ཅི་ཕན་བཤེས་ཅི་ཕན་ཏེ་མི་ཕན་ནོ། །འོ་ན་གང་གིས་ཕན་ཞེ་
ན༑ དེའི་ཚེ་བསོད་ནམས་གཅིག་པུས་སྐྱབས་ན་དེ་ཡང་བདག་གིས་མ་བསྟེན་ཏོ། །མགོན་པོ་
ཞེས་བོས་ནས། དགེ་བ་མི་སྒོམ་ཞིང་ཟག་བཅས་ཀྱི་ཆོས་ལ་སེམས་མི་སྲུང་བས་ན་བག་མེད་པ་
ཅན་བདག་གིས་ནི་འཇིགས་པ་འདི་འདྲ་མ་འཚལ་ནས་མི་རྟག་ཚེ་འདིའི་ཆེད་དུ་ནི་སྡིག་པ་མང་པོ་
-
-
，
་
-3
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
ཉེ་བར་བསྒྲུབས་ཞེས་སོ། །གཉིས་པ་ནི། དཔེར་ན་སྐྱེ་བོ་ཉེས་པ་ཅན་ཡན་ལག་གཅོད་པའི་སར་
དེ་རིང་ཁྲིད་པའང་བྱེད་འགྱུར་ཏེ་ཁ་སྐམ་ཞིང་མིག་རྩ་ངན་པ་ལ་སོགས་པ་སྔར་ལས་རྣམ་པ་
གཞན་དུ་འགྱུར་བར་སྣང་ན། གཤིན་རྗེའི་ཕོ་ཉ་ཤིན་ཏུ་འཇིགས་འཇིགས་ལྟར་འདུག་པའི་ཤ་
ཚུགས་ཅན་གྱིས་བཟུང་བར་གྱུར་ཞིང༌། འཇིགས་ཆེན་ནད་ཀྱིས་ཐེབས་པར་གྱུར་པའི་སྡུག་
བསྔལ་གྱིས་རབ་ཏུ་ཉམ་ཐག་པ་ན་བྱེད་པར་ལྟ་སྨོས་ཀྱང་ཅི་དགོས། དེའི་ཚེ་སུ་ཞིག་འཇིགས་པ་
ཆེན་པོ་འདི་ལས་བདག་ལེགས་པར་སྐྱོབ་པར་བྱེད་པར་འགྱུར་ཞེས་བྲེད་ཤ་ཐོན་པ་སྟེ་ཤིན་ཏུ་
སྐྲག་པའི་མིག་བགྲད་ནས་ཕྱོགས་བཞིར་སྐྱབས་དག་འཚོལ་བར་བྱེད་ལ། དེ་ལྟར་བཙལ་ཡང་
ཕྱོགས་བཞིར་སྐྱབས་མེད་པར་མཐོང་ནས་ནི་དེ་ནས་སླར་ཡང་ཀུན་ཏུ་ཡིད་མུག་འགྱུར་རོ། །དེ་ལྟ་
བུའི་གནས་དེར་སྐྱབས་འགའ་ཡང་ཡོད་པ་མ་ཡིན་ན། དུས་དེའི་ཚེ་བདག་གིས་ཇི་ལྟར་བྱ་སྟེ་
ཐབས་མེད་ཅེས་པའོ། །
གཉིས་པ་གང་ལ་སྐྱབས་སུ་འགྲོ་བའི་ཡུལ་དཀོན་མཆོག་སྤྱི་དང་། སྨོན་ལམ་གྱི་
སྟོབས་ཅན་གྱི་བྱང་སེམས་ལ་སྐྱབས་སུ་འགྲོ་བ་གཉིས་ཀྱི། དང་པོ་ནི། དེའི་ཚེ་སྐྱབས་མེད་པ་དེ་
བས་ན་རྒྱལ་བ་འགྲོ་བའི་མགོན་འགྲོ་བ་ཐམས་ཅད་སྐྱོབ་པའི་དོན་ཤིན་ཏུ་བརྩོན་པ་མཐར་ཕྱིན་
ཞིང་། དེ་སྐྱོབ་པའི་ནུས་པ་ཕུལ་དུ་བྱུང་བས་ སྟོབས་ཆེན་པོ་སྟེ། དེ་གཉིས་དང་ལྡན་པས་ན་
འཇིགས་པ་ཀུན་སེལ་བ་དེ་ལ་དེ་རིང་ཉིད་ནས་སྐྱབས་སུ་མཆིའོ། །རྒྱལ་བ་དེའི་ཐུགས་སུ་ཆུད་
པའི་ཆོས་བསྟེན་ན་འཁོར་བའི་འཇིགས་པ་སེལ་བ་དང་། བྱང་ཆུབ་སེམས་དཔའི་དགེ་འདུན་གྱི་
ཚོགས་ལ་ཡང་དེ་བཞིན་དུ་ཡང་དག་པར་སྐྱབས་སུ་མཆིའོ། །གཉིས་པ་ནི། བདག་ནི་དམྱལ་བ་
སོགས་ཀྱི་སྡུག་བསྔལ་གྱིས་འཇིགས་པས་རྣམ་སྐྲག་ནས་བྱང་སེམས་ཆེན་པོ་ཀུན་ཏུ་བཟང་པོ་ལ་
བདག་ཉིད་འབུལ་ཞིང་། འཇམ་པའི་དབྱངས་ལ་བདག་ཉིད་ཀྱིས་བདག་གི་ལུས་འདི་འབུལ་
བར་བགྱི་ཞིང་། ཐུགས་རྗེའི་བསམ་པ་དང་སྤྱོད་པ་མ་འཁྲུལ་བ་ཅན་སྤྱན་རས་གཟིགས་མགོན་དེ་
-3
3 -



-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་ཡང་སྡུག་བསྔལ་གྱིས་ཉམ་ཐག་པའི་ང་རོས་འོ་དོད་འབོད་དོ། །ཇི་ལྟར་ཞེ་ན། སྡིག་ལྡན་
བདག་ལ་བསྐྱབ་ཏུ་གསོལ་ཞེས་སོ། །འཕགས་པ་ནམ་མཁའི་སྙིང་པོ་དང་སའི་སྙིང་པོ་དག་དང་
ནི་བྱམས་པ་དང་སྒྲིབ་པ་རྣམ་སེལ་ལ་སོགས་པ་ཐུགས་རྗེ་ཆེན་པོ་དང་ལྡན་པའི་མགོན་པོ་ཐམས་
ཅད་ལ་སྐྱབས་འཚོལ་ཞིང་སྐྱོབས་ཤིག་ཅེས་སྙིང་ནས་འོ་དོད་འབོད་དོ། །གང་ཞིག་མཐོང་ནས་
གཤིན་རྗེ་ཡི་ཕོ་ཉ་ལ་སོགས་པ་སེམས་ཅན་ལ་སྡང་བ་རྣམས་སྐག་ནས་ཕྱོགས་བཞིར་འབྱེར་བར་
བྱེད་པའི་རྡོ་རྗེ་ཅན་ཕྱག་ན་རྡོ་རྗེ་དེ་ལ་སྐྱབས་སུ་མཆིའོ། །གསུམ་པ་ཇི་ལྟར་སྐྱབས་སུ་སོང་བའི་
དོན་ནི། སྔོན་ཆད་ཁྱེད་ཀྱི་བཀའ་ལས་འདས་ཏེ་སྡིག་པ་བྱས་ན། ད་ནི་སྡིག་པའི་འབྲས་བུ་
འཇིགས་པ་ཆེན་པོ་མཐོང་ནས་ཁྱེད་ལ་སྐྱབས་སུ་མཆི་ལགས་ཀྱི་འཇིགས་པ་མྱུར་དུ་བསལ་དུ་
གསོལ།
གསུམ་པ་གཉེན་པོའི་སྟོབས་ལ་གསུམ་སྟེ། གཉེན་པོ་ལ་འབད་པར་རིགས་པ་
དང༌། མྱུར་དུ་འབད་པ་དང༌། ཇི་ལྟར་འབད་པའོ། །དང་པོ་ལ་གཉིས་ལས། དང་པོ་ནད་ཀྱི་
དཔེས་བསྟན་པ་ནི། རླུང་མཁྲིས་ལ་སོགས་པ་ཐ་མལ་གྱི་ནད་ཀྱིས་འཇིགས་ན་ཡང་སྨན་པའི་
ངག་བཞིན་དུ་དེའི་གཉེན་པོ་བསྟེན་པར་བྱ་དགོས་ན། འདོད་ཆགས་ལ་སོགས་ཉེས་བརྒྱའི་ནད་
ཀྱིས་རྟག་ཏུ་བཏབ་པས་རྒྱལ་བའི་བཀའ་བཞིན་དུ་གཉེན་པོ་ལ་འབད་དགོས་པ་ལྟ་སྨོས་ཀྱང་མི་
དགོས་ཏེ། ནད་ཉེས་པ་ཆེ་ཞིང་སེལ་བྱེད་རྙེད་དཀའ་བས་སོ། །དེ་ཅི་སྟེ་ཞེན། ཆགས་སོགས་ཀྱི་
ནད་དེ་དག་གཅིག་གིས་ཀྱང་འཛམ་བུའི་གླིང་ན་གནས་པས་མཚོན་ཏེ་མི་མང་པོ་ཀུན་བརླག་པར་
བྱེད་ལ། དེ་དག་གསོ་བའི་སྨན་རྒྱལ་བའི་བཀའ་བཞིན་སྒྲུབ་པ་ལས་གཞན་ནི་ཕྱོགས་རྣམས་
ཀུན་ནས་མི་རྙེད་ན། ཉོན་མོངས་པའི་ནད་དེ་ལ་སྟེ་དེ་དག་གསོ་བའི་སྨན་པ་ནི་ཐམས་ཅད་མཁྱེན་
པ་ཉིད་ཡིན་ཏེ། དེས་དེའི་ཟུག་རྔུ་ཐམས་ཅད་འབྱིན་པར་མཛད་པའི་ཕྱིར་རོ། །དེས་ན་དེའི་
བཀའ་ལྟར་མི་བྱེད་པར་སེམས་པ་ནི་ཤིན་ཏུ་གཏི་མུག་ཅན་སྨད་པའི་གནས་ཡིན་ནོ། །གཉིས་པ་
-3 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥།
གཡང་སའི་དཔེས་བསྟན་པ་ནི། གཡང་ས་ཐ་མལ་པ་ཆུང་ངུ་ལའང་དེར་མི་ལྷུང་བར་བྱ་བའི་ཕྱིར་
བག་ཡོད་པར་གནས་པར་བྱ་དགོས་ན། དཔག་ཚད་སྟོང་ནི་ཆེ་བ་མཚོན་པ་སྟེ། སྡུག་བསྔལ་ཆེན་
པོར་ལྟུང་ཞིང་ཡུན་རིང་མི་ཐར་པའི་གཡང་སར་བག་ཡོད་པར་བྱ་དགོས་པ་སྨོས་ཅི་དགོས་ཞེས་
པའོ། །
གཉིས་པ་མྱུར་དུ་འབད་པ་ལ་གསུམ་ལས། དང་པོ་ཚེ་ལ་ཡིད་བརྟན་དུ་མི་རུང་བ་
ནི༑ སྡིག་པ་དེ་ཉེས་པ་ཆེ་མོད་དེ་དུས་ཕྱིས་བཤགས་པས་ཆོག་གོ་སྙམ་ན། དེ་རིང་ཁོ་ན་མི་འཆི་
ཞེས་ཡིད་བདེ་བར་འདུག་པ་རིགས་པ་མ་ཡིན་གྱི། བདག་ནི་མེད་པར་འགྱུར་བ་སྟེ་འཆི་བའི་དུས་
དེ་ནི་གདོན་མི་ཟ་བར་འབྱུང་བར་འགྱུར་ཏེ། བདག་ལ་མི་འཆིའོ་ཞེས་པའི་མི་འཇིགས་པ་སུ་ཡིས་
བྱིན་ཏེ་སུས་ཀྱང་མ་བྱིན་ཞིང་འཆི་བ་འདི་ལས་ཇི་ལྟར་ངེས་པ་ཐར་པར་འགྱུར་ཏེ་མི་འགྱུར་བས་
སོ༑ །དེ་བས་ན་གདོན་མི་ཟ་བར་མེད་འགྱུར་ན་ཇི་ལྟར་བདག་ཡིད་བདེ་བར་འདུག་པ་མི་རིགས་
སོ༑ ༑གཉིས་པ་ལོངས་སྤྱོད་ལ་ཡིད་བརྟན་ཏུ་མི་རུང་བ་ནི། སྔོན་ཆད་མྱོང་སྟེ་ཞིག་པའི་ལོངས་
སྤྱོད་དེ་དག་ལས་བདག་ལ་ལྷག་པ་མི་འཇིག་པའི་ལོངས་སྤྱོད་ཅི་ཞིག་ཡོད་ན། བདག་ནི་ལོངས་
སྤྱོད་དེ་ལ་མངོན་པར་ཞེན་ནས་བླ་མའི་བཀའ་དང་འགལ་བར་བྱས་པ་ནི་མི་རིགས་པས་དེ་ལྟར་
མ་བྱེད་ཅིག་པའོ། །གསུམ་པ་གཉེན་བཤེས་ལ་ཡིད་བརྟན་དུ་མི་རུང་བ་ནི། ལོངས་སྤྱོད་དུ་མ་
ཟད་ཀྱི་བདག་ཉིད་ཀྱི་གསོན་ཚེ་འདི་དང་དེ་བཞིན་དུ་གཉེན་དང་བཤེས་པ་རྣམས་སྤངས་ནས་
བདག་ཉིད་གཅིག་པུ་ག་ཤེད་འགྲོ་དགོས་ན་མཛའ་དང་མི་མཛའ་བ་ཀུན་ཅི་རུང་སྟེ་དེ་དག་ལ་
ཞེན་པ་དོན་མེད་ཅེས་སོ། །
གསུམ་པ་ཇི་ལྟར་འབད་པ་ལ་གཉིས་ལས། དང་པོ་བསམ་པ་ནི། མི་དགེ་བ་ལས་
སྡུག་བསྔལ་འབྱུང་བས་མི་དགེ་བ་དེ་ལས་ཇི་ལྟར་ངེས་ཐར་འགྱུར་ཞེས་ཉིན་མཚན་རྟག་ཏུ་བདག་
གིས་འདི་ཉིད་འབའ་ཞིག་བསམ་པའི་རིགས་སོ། །གཉིས་པ་སྦྱོར་བ་ནི། བདག་ནི་མི་ཤེས་གཏི་
-35 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མུག་པས་རང་བཞིན་གྱི་ཁ་ན་མ་ཐོ་བ་སྟེ་སུས་བྱས་ཀྱང་སྡིག་པར་འགྱུར་བ་སྲོག་གཅོད་པ་ལྟ་
བུའམ་བཅས་པའི་སྡིག་པ་སྟེ་སྡོམ་པ་བླངས་པ་ཁོ་ན་སྡིག་པར་འགྱུར་བ་ཕྱི་དྲོའི་ཁ་ཟས་ལྟ་བུ་གང་
ཡིན་པ་ལས་གང་ཡང་རུང་བ་བགྱིས་པ་རྣམས། མགོན་པོའི་སྤྱན་སྔར་མངོན་སུམ་དུ་ཐལ་
སྦྱར་སྡུག་བསྔལ་འཇིག་སེམས་ཀྱིས་ཡང་དང་ཡང་དུ་ཕྱག་འཚལ་ཏེ་སྡིག་པ་དེ་དག་ཐམས་ཅད་
བཤགས་པར་བགྱིའོ། །བཞི་པ་ཉེས་པ་ལས་ལྡོག་པའི་སྟོབས་ནི། འདྲེན་པ་རྣམས་ཀྱིས་བདག་
གི་སྡིག་ནོངས་པ་ལགས་པར་བཟུང་ནས་ནོངས་པ་བསལ་དུ་གསོལ། སྡིག་པ་འདི་ནི་བཟང་པོ་
མ་ལགས་པས་དེང་སླན་ཆད་བདག་ནི་ཡོང་མི་བགྱིད་དོ་ཞེས་པའོ། །ལེའུ་གཉིས་པ་བཤད་ཟིན་
ཏོ།། །། །
༈ ལྔ་པ་རྗེས་སུ་ཡི་རང་བ་ལ་གཉིས་ཏེ། འཇིག་རྟེན་པ་དང་། དེ་ལས་འདས་པའི་
ལེགས་པ་ལ་ཡི་རང་བའོ། །དང་པོ་ནི། སེམས་ཅན་ཀུན་གྱི་ངན་སོང་གི་སྡུག་བསྔལ་ངལ་གསོ་བ་
སྟེ༑ རེ་ཞིག་མི་མྱོང་བར་བྱེད་པའི་རྒྱུ་དགེ་བ་དེ་དང་དེའི་འབྲས་བུ་སྡུག་བསྔལ་ཅན་དག་དེ་ལས་
ཐར་ནས་བདེ་བར་གནས་པ་ལ་དགའ་བས་རྗེས་སུ་ཡི་རང་བའོ། །གཉིས་པ་ལ་བཞི། ཐེག་ཆུང་
གི་དགེ་བ་ལ་ཡི་རང་བ་ནི། ཉན་རང་གི་བྱང་ཆུབ་ཀྱི་རྒྱུར་གྱུར་པའི་དགེ་བ་བསགས་པ་དེ་ལ་རྗེས་
སུ་ཡི་རང་ངོ༌། །འབྲས་བུ་ལ་ཡི་རང་བ་ནི། ལུས་ཅན་འཁོར་བའི་སྡུག་བསྔལ་ལས་ངེས་པར་ཐར་
པ་སྟེ་དགྲ་བཅོམ་པ་ཐོབ་པ་ལ་ཡི་རང་ངོ༌། །ཐེག་ཆེན་གྱི་དགེ་བ་ལ་ཡི་རང་བ་ནི། མཐར་ཐུག་གི་
འབྲས་བུ་སྐྱོབ་པ་རྣམས་ཀྱི་བྱང་ཆུབ་དང་གནས་སྐབས་ཀྱི་འབྲས་བུ་རྒྱལ་སྲས་ས་ལའང་ཡི་རང་
ངོ༌། །རྒྱུ་ལ་ཡི་རང་བ་ནི། བསམ་པ་སེམས་ཅན་ཐམས་ཅད་བདེ་མཛད་པའི་ཐུགས་བསྐྱེད་པའི་
དགེ་བ་རྒྱ་མཚོ་དང་། སྦྱོར་བ་སེམས་ཅན་ལ་ཕན་པར་མཛད་པ་ལ་དགའ་བས་རྗེས་སུ་ཡི་རང་ངོ༌།།
དྲུག་པ་ཆོས་ཀྱི་འཁོར་ལོ་བསྐོར་བར་བསྐུལ་བ་ནི། ཕྱོགས་རྣམས་ཀུན་གྱི་
སངས་རྒྱས་ལ་ཐལ་མོ་སྦྱར་ཏེ་གསོལ་བ་ནི། སེམས་ཅན་སྡུག་བསྔལ་གྱི་མུན་པའམ། སྡུག་
-3
6 -



}
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥
བསྔལ་ཞིང་མི་ཤེས་པའི་མུན་པས་འཐོམས་ནས་ལམ་དང་ལམ་མིན་མི་ཤེས་པ་རྣམས་ལ་ཆོས་ཀྱི་
སྒྲོན་མེ་སྤར་ནས་ལམ་བསྟན་དུ་གསོལ། བདུན་པ་མྱ་ངན་ལས་མི་འདའ་བར་གསོལ་བ་ནི།
རྒྱལ་བ་གང་དག་མྱ་ངན་ལས་འདའ་བར་བཞེད་པ་རྣམས་ལ་ཐལ་མོ་སྦྱར་ཏེ་གསོལ་བ་ནི། འགྲོ་
བ་འདི་མི་ཤེས་པས་ལྡོངས་པར་མི་འགོད་ཅིང་བསྐལ་བ་གྲངས་མེད་པར་མྱ་ངན་ལས་མི་འདའ་
བར་བཞུགས་པར་གསོལ། །
བརྒྱད་པ་བསྔོ་བ་ལ་གཉིས་ལས། སྤྱིར་བསྔོ་བ་ནི། དེ་ལྟར་སྔར་བཤད་པའི་མཆོད་
པ་ནས་བཞུགས་པར་གསོལ་བའི་བར་འདི་དག་ཀུན་བྱས་ཏེ། དགེ་བ་བདག་གིས་བསགས་པ་
གང་ཡིན་པ་དེས་ནི་སེམས་ཅན་ཐམས་ཅད་ཀྱི་སྡུག་བསྔལ་ཐམས་ཅད་བསལ་བར་ཤོག །བྱེ་
བྲག་ཏུ་བསྔོ་བ་ལ་གསུམ་ལས། ནད་པའི་དོན་དུ་བསྔོ་བ་ནི། འགྲོ་བ་ནད་པ་ཇི་སྲིད་དུ་ནད་སོས་
གྱུར་གྱི་བར་དུ་ནི་བདག་སྨན་དང་སྨན་པ་ཉིད་དག་དང་དེ་ཡི་ནད་གཡོག་བྱེད་པར་ཤོག །བཀྲེས་
སྐོམ་པའི་དོན་དུ་བསྔོ་བ་ནི། ཟས་དང་སྐོམ་གྱི་ཆར་ཕབ་སྟེ་བཀྲེས་དང་སྐོམ་པའི་གནོད་པ་བསལ་
བར་བྱའོ། །མུ་གེའི་བསྐལ་བ་བར་མའི་ཚེ་བདག་ནི་ཟས་དང་སྐོམ་དུ་གྱུར་ནས་དེ་དག་གི་བཀྲེས་
སྐོམ་སེལ་ནུས་པར་གྱུར་ཅིག །དེ་བཞིན་དུ་མཚོན་གྱི་བསྐལ་བ་བར་མའི་ཚེ་མེ་ཏོག་གི་ཆར་བབ་
པར་གྱུར་ཅིག་ཅེས་བརྗོད་པར་བྱའོ། །དབུལ་པོའི་དོན་དུ་བསྔོ་བ་ནི། སེམས་ཅན་ཕོངས་ཤིང་
དབུལ་བ་ལ་བདག་ནི་སྦྱིན་པས་མི་ཟད་པའི་གཏེར་དུ་གྱུར་ཏེ། ཡོ་བྱད་མཁོ་རྒུ་སྣ་ཚོགས་སུ་
T
.
པ་དང༌། ལུས་བཏང་བ་བྱེ་བྲག་ཏུ་བཤད་པའོ། །དང་པོ་ལ་གཉིས་ལས། དང་པོ་བཏང་བྱ་ནི།
ལུས་དང་དེ་བཞིན་ལོངས་སྤྱོད་དང་དུས་གསུམ་དུ་བྱས་པ་དང་བྱེད་པ་དང་བྱེད་འགྱུར་གྱི་དགེ་བ་
ཐམས་ཅད་ཀྱང་དགོས་ཆེད་སེམས་ཅན་ཀུན་གྱི་དོན་སྒྲུབ་ཕྱིར་བསམ་པས་ཕོངས་པ་མེད་པར་
-
- 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཏང་བར་བྱའོ། །གཉིས་པ་རྒྱུ་མཚན་ནི། ཐམས་ཅད་བཏང་བས་མྱ་ངན་ལས་འདའ་ཞིང་བདག་
གི་བློ་ནི་རང་གཞན་གྱི་དོན་དུ་མྱ་ངན་ལས་འདས་པ་སྒྲུབ་པའི་ཕྱིར་རོ། །འཆི་བའི་ཚེ་ལུས་ལོངས་
སྤྱོད་ཐམས་ཅད་གཏོང་བར་ཆབས་ཅིག་སྟེ་འདྲ་བ་ལ། ད་ལྟ་སེམས་ཅན་རྣམས་ལ་གཏོང་བ་
མཆོག་ཡིན་ཏེ། རང་གཞན་གྱི་དོན་ཆེན་པོར་འགྱུར་བའི་ཕྱིར་རོ། །གཉིས་པ་ལ་གཉིས་ཏེ། བདག་
ལ་དམིགས་ནས་ལས་སོག་པ་ལ་གཏོང་བ་དང་། ཐམས་ཅད་ལ་ཕན་པའི་རྒྱུར་སྨོན་པའོ། །དང་
པོ་ལ་ལྟོས་མེད་དུ་གཏོང་བ་དང་། ཕན་པའི་རྒྱུར་བསྔོ་བ་གཉིས་ལས། དང་པོ་ནི། བདག་གིས་
ལུས་ཅན་ཐམས་ཅད་ལ་རང་གི་ལུས་འདི་ཅི་བདེར་བྱིན་ཟིན་གྱིས་དུས་རྟག་ཏུ་གསོད་པ་དང་ཚིག་
གིས་སྨོད་པ་དང་ལུས་ཀྱི་བརྡེག་པ་ལ་སོགས་ཅི་དགར་བྱེད་ལ་རག་སྟེ་ཇི་ལྟར་འདོད་པ་ལྟར་གྱིས་
ཤིག་པའོ། །བདག་གི་ལུས་ལ་རྩེད་མོ་རྩེ་བར་བྱེད་དམ་ཅོ་འདྲིའམ་ག་ཞའི་རྒྱུ་བྱེད་ཀྱང་རུང་སྟེ་
བདག་གི་ལུས་འདི་བྱིན་ཟིན་གྱིས་འདི་ཡི་གནོད་པ་སྲུང་བ་ལ་སོགས་པའི་ཁ་ཏས་ཅི་ཞིག་བྱ། དེ་
དག་ལ་འཕྲལ་དང་ཡུན་དུ་གནོད་པར་མི་འགྱུར་བའི་ལས་གང་ཡིན་པ་དེ་བྱེད་དུ་ཆུག་ཅེས་པའོ། །
གཉིས་པ་ལ་གཉིས་ལས། སྤྱིར་བསྟན་པ་ནི། བདག་ལ་དམིགས་ནས་དུས་ནམ་དུ་
ཡང་སེམས་ཅན་འགའ་ཡང་ཕན་བདེའི་དོན་མེད་པར་མ་གྱུར་ཅིག་ཅེས་པའོ། །བྱེ་བྲག་ཏུ་བཤད་
པ་ལ་གཉིས་ལས། བསམ་པ་དོན་ཡོད་པར་བསྔོ་བ་ནི། བདག་ལ་དམིགས་ནས་གང་དག་གིས་
ཁྲོ་བའམ་དད་པའི་སེམས་བྱུང་བ་ན་དེ་ཉིད་རྟག་ཏུ་དེ་དག་གིས་འདོད་པའི་དོན་ཀུན་འགྲུབ་པའི་
རྒྱུར་གྱུར་ཅིག་ཅེས་པའོ། །དད་པའི་སེམས་ཞེས་པ་འདི་ལ་འགྲེལ་ཆེན་ལས། མ་དད་ཅེས་པར་
བཤད་དོ། །སྦྱོར་བ་དོན་ཡོད་པར་བསྔོ་བ་ནི། གང་དག་བདག་ལ་དངོས་སུ་ཁ་ངན་ཟེར་རམ་
གཞན་དག་གནོད་པ་བྱེད་པའམ། དེ་བཞིན་དུ་གཞན་གྱི་གམ་དུ་ཕྱར་ཀ་གཏོང་ཡང་རུང་སྟེ། དེ་
དག་ཐམས་ཅད་བྱང་ཆུབ་ཀྱི་སྐལ་བ་དང་ལྡན་པར་གྱུར་ཅིག་ཅེས་པའོ། །གཉིས་པ་ཐམས་ཅད་
ལ་ཕན་པའི་རྒྱུར་བསྔོ་བ་ནི། བདག་ནི་མགོན་མེད་པ་རྣམས་ཀྱི་མགོན་དང་། ལམ་དུ་ཞུགས་པ་
་
-3 8 -



རྩེ
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
རྣམས་ཀྱི་དེད་དཔོན་དང༌། ཆུ་ལས་བརྒལ་འདོད་པ་རྣམས་ཀྱི་གྲུ་དང་ནི་གཟིངས་དང་ཟམ་པ་
ཉིད་དུ་གྱུར་ཅིག །ཆུའི་ནང་གི་གླིང་དོན་དུ་གཉེར་བ་ལ་གླིང་དང་ནི། མར་མེ་འདོད་ལ་མར་
མེ་དང་། ཞེས་དང་དཔེ་ཁ་ཅིག་ལའོ། །གནས་མལ་འདོད་ལ་གནས་མལ་དང་བདག་ནི་ལུས་
ཅན་བྲན་འདོད་པ་ཀུན་གྱི་བྲན་དུ་འགྱུར་བར་ཤོག་ཇི་ལྟར་བསམ་པ་འབྱུང་བའི་ཡིད་བཞིན་གྱི་
ནོར་བུ་དང་། བུམ་པ་བཟང་པོ་དང་། གང་འདོད་པའི་ལས་འགྲུབ་པའི་རིགས་སྔགས་གྲུབ་པ་
དང༌། ནད་ཐམས་ཅད་སེལ་བའི་སྨན་ཆེན་པོ་དང་། དགོས་འདོད་འབྱུང་བའི་དཔག་བསམ་གྱི་ནི་
ཤིང་དག་དང་། གང་འདོད་པ་བཞིན་བཞོར་ཡོད་པས་ལུས་ཅན་ཀུན་གྱི་འདོད་འཇོའི་བར་གྱུར་
ཅིག །ས་ལ་སོགས་པ་འབྱུང་བ་ཆེན་པོ་བཞི་དང་ནམ་མཁའ་རྟག་ཏུ་སེམས་ཅན་ཐམས་ཅད་ཀྱི་
ཉེར་འཚོའི་གཞི་ཡིན་པ་བཞིན་དུ་སེམས་ཅན་དཔག་ཏུ་མེད་པའམ་རྣམ་པ་མང་པོའི་སྒོ་ནས་ཉེ་
བར་འཚོ་བའི་གཞིར་ཡང་ཤོག །དེ་བཞིན་དུ་ནམ་མཁའི་མཐས་གཏུགས་པའི་སེམས་ཅན་གྱི་
ཁམས་ཐམས་ཅད་ལ་དེ་དག་ཐམས་ཅད་མྱ་ངན་འདས་བར་དུ་བདག་ནི་ཉེར་འཚོའི་གཞིར་ཡང་
ཤོག་ཅེས་སོ། །འདི་དག་དགེ་ལྷ་དང་དགྲ་ལས་རྣམ་རྒྱལ་སྨོན་པའི་སེམས་བསྐྱེད་དུ་བཞེད་དོ། །
གཉིས་པ་དངོས་གཞི་ནི། སློབ་དཔོན་ལས་ལེན་ན་སློབ་དཔོན་ནམ། རྟེན་ལས་
ལེན་ན། ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་བདག་ལ་དགོངས་སུ་
གསོལ། ཞེས་པ་སྔོན་དུ་བཏང་ནས་སྨོན་འཇུག་སོ་སོར་ལེན་ན། ཇི་ལྟར་སྔོན་གྱི་བདེ་གཤེགས་
ཀྱིས། །བྱང་ཆུབ་ཐུགས་ནི་བསྐྱེད་པ་ལྟར། །དེ་བཞིན་འགྲོ་ལ་ཕན་དོན་དུ། །བྱང་ཆུབ་སེམས་ནི་
བསྐྱེད་པར་བགྱི། །ཞེས་པ་ལན་གསུམ་གྱིས་སྨོན་པ་དང་། ཇི་ལྟར་སྔོན་གྱི་བདེ་གཤེགས་ཀྱིས།།
བྱང་ཆུབ་སེམས་དཔའི་བསླབ་པ་ལ། །ཇི་ ལྟར་རིམ་བཞིན་གནས་པ་ལྟར། །དེ་བཞིན་དུ་ནི་
བསླབ་པ་ལའང་། །རིམ་པ་བཞིན་དུ་བསླབ་པར་བགྱི། །ཞེས་པ་ལན་གསུམ་གྱིས་འཇུག་པ་བླང་
ཞིང་། ལྷན་དུ་ལེན་ན་གཞུང་ཇི་ལྟ་བ་བཞིན་བརྗོད་པ་ཉིད་ཀྱིས་སོ། །དེ་ལ་ཇི་ལྟར་ཏེ་དཔེར་ན་
-3
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྔོན་གྱི་བདེ་གཤེགས་རྣམས་ཀྱིས་གཞན་དོན་དུ་སངས་རྒྱས་ཐོབ་པར་འདོད་པའི་བྱང་ཆུབ་ཀྱི་
ཐུགས་ནི་བསྐྱེད་པ་དང་། བྱང་ཆུབ་སེམས་དཔའི་བསླབ་པར་བྱ་བ་རྣམས་ལ་དེ་དག་གིས་རིམ་པ་
བཞིན་དུ་བསླབ་ཅིང་གནས་པ་ལྟར། དེ་བཞིན་དུ་བདག་གིས་ཀྱང་འགྲོ་བ་ལ་ཕན་དོན་དུ་བྱང་
ཆུབ་སེམས་ནི་བསྐྱེད་བགྱི་ཞིང་། དེ་བཞིན་དུ་ནི་བསླབ་པ་ལའང་རིམ་པ་བཞིན་དུ་བསླབ་པར་
བགྱིའོ། །ཞེས་པའོ། །
གསུམ་པ་མཇུག་གི་ཆོ་ག་ལ་གཉིས་ཏེ། མཚམས་སྦྱོར་དང་
། དངོས་སོ། །དང་པོ་
ནི༑ དེ་ལྟར་བློ་དང་ལྡན་པ་ཡིད་རབ་ཏུ་དང་བའི་སྒོ་ནས་བྱང་ཆུབ་ཀྱི་སེམས་བཟུང་སྟེ་བསྐྱེད་ནས་
མཇུག་ཀྱང་མི་ཉམས་ཤིང་རྒྱས་པར་བྱ་བའི་ཕྱིར་སེམས་ནི་འདི་ལྟར་གཟེངས་བསྟོད་དོ་ཞེས་པའོ།།
གཉིས་པ་ལ་གཉིས་ཏེ། བདག་དགའ་བ་བསྐྱེད་པ་དང་། གཞན་དགའ་བ་བསྐྱེད་པའོ། །དང་པོ་
ལ་གཉིས་ལས། རང་དོན་འགྲུབ་པས་དགའ་བ་བསྐྱེད་པ་ནི། དེང་དུས་བདག་གི་ཚེ་འབྲས་བུ་
ཆེན་པོ་ཡོད་པར་གྱུར་ཏོ། །ཅེ་སྟེ་ན་མི་ཡི་སྲིད་པ་ལེགས་པར་ཐོབ་ཅིང་དེ་རིང་སངས་རྒྱས་ཀྱི་
རིགས་སུ་སྐྱེས་ལ་སངས་རྒྱས་ཀྱི་སྲས་སུ་ད་གྱུར་ཏོ། །དེས་ན་ད་ནི་བདག་གིས་ཅི་ནས་ཀྱང་
རིགས་དེ་དང་མཐུན་པའི་སྒོ་གསུམ་གྱི་ལས་བརྩམས་ཏེ་ཐོག་མཐའ་བར་གསུམ་དུ་དག་པས་ན་
སྐྱོན་མེད་པ་བཙུན་པའི་རིགས་འདི་ལ་ཉེས་སྤྱོད་ཀྱི་དྲི་མས་རྙོག་པར་མི་འགྱུར་བ་དེ་ལྟར་བསྒྲུབ་
པར་བྱའོ། །དཔེར་ན་ལོང་བས་ཕྱག་དར་གྱི་ཕུང་པོ་ལས་ཇི་ལྟར་རིན་ཆེན་རྙེད་པ་ནི་ངོ་མཚར་བ་
ལྟར་དེ་བཞིན་དུ་ཇི་ཞིག་ལྟར་སྟེས་ནས་ཏེ་སྟེས་དབང་གིས་བྱང་ཆུབ་སེམས་བདག་ལ་སྐྱེས་པ་
འདི་ངོ་མཚར་རོ་ཞེས་པའོ། །གཞན་དོན་འགྲུབ་པས་དགའ་བ་བསྐྱེད་པ་ནི། འགྲོ་བའི་འཆི་
བདག་འཇོམས་པར་བྱེད་པས་འཆི་བ་མེད་པར་བྱེད་པའི་བདུད་རྩི་མཆོག་ཀྱང་བྱང་ཆུབ་ཀྱི་
སེམས་འདི་ཡིན་ལ། འགྲོ་བའི་དབུལ་བ་ཐམས་ཅད་སེལ་བའི་མི་ཟད་པའི་གཏེར་ཡང་འདི་ཡིན་
ནོ༑ ༑འགྲོ་བའི་ལུས་སེམས་ཀྱི་ནད་རབ་ཏུ་ཞི་བར་བྱེད་པའི་སྨན་གྱི་མཆོག་ཀྱང་འདི་ཡིན་ནོ།།
- 4 {） -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥
སྲིད་པའི་ལམ་དུ་འཁྱམས་ཤིང་སྡུག་བསྔལ་གྱིས་དུབ་པའི་འགྲོ་བ་སྡུག་བསྔལ་གྱིས་ངལ་བ་གསོ་
བའི་བསིལ་གྲིབ་ཅན་གྱི་ལྗོན་ཤིང་ཡིན་ལ། འགྲོ་བ་ཐམས་ཅད་ངན་འགྲོ་ལས་སྒྲོལ་བར་བྱེད་
པའི་སྤྱི་སྟེ་ཐུན་མོང་གི་སྟེགས་སམ་ཟམ་པ་ལྟ་བུར་འགྱུར་བའང་ཡིན་ཞིང་། འགྲོ་བའི་ཉོན་མོངས་
པའི་སྒྲིབ་པའི་གདུང་བ་སེལ་བའི་སེམས་ཀྱི་ཟླ་བ་ཤར་བ་ཡིན་ལ། འགྲོ་བའི་མི་ཤེས་པ་སྟེ་ཤེས་
སྒྲིབ་ཀྱི་རབ་རིབ་དག་དཔྱིས་འབྱིན་པའི་ཉི་མ་ཆེན་པོ་ཡིན། དམ་པའི་ཆོས་ཀྱི་འོ་མ་ཐམས་ཅད་
བསྲུབས་པ་ལས་མར་གྱི་ཉིང་ཁུ་ཕྱུང་བ་ཡིན་ཞིང་། འགྲོ་བའི་མགྲོན་པོ་སྲིད་པའི་ལམ་རྒྱུ་ཞིང་
བདེ་བའི་ལོངས་སྤྱོད་སྤྱད་པར་འདོད་པ་རྣམས་ལ་བྱང་ཆུབ་ཀྱི་སེམས་འདི་ནི་བདེ་བའི་མཆོག་ཏུ་
ཉེ་བར་གནས་ཏེ་སེམས་ཅན་གྱི་མགྲོན་ཆེན་མང་པོ་རྣམས་བདེ་བས་ཚིམ་པར་བྱེད་པ་ཡིན་ནོ། །
གཉིས་པ་ནི། བདག་གིས་དེ་རིང་སྐྱོབ་པ་ཐམས་ཅད་ཀྱི་སྤྱན་སྔར་ཏེ་དེ་དག་དཔང་
དུ་བཞག་ནས་འགྲོ་བ་རྣམས་མཐར་ཐུག་བདེ་གཤེགས་ཏེ་སངས་རྒྱས་ཀྱི་བདེ་བ་ཉིད་དང་ནི་བར་
དུ་སྟེ་གནས་སྐབས་ཀྱི་བདེ་བ་ལ་མགྲོན་དུ་བོས་ཟིན་གྱིས་ལྷ་དང་ལྷ་མིན་ལ་སོགས་པའི་སེམས་
ཅན་ཐམས་ཅད་དགའ་བར་གྱིས་ཤིག་པའོ། །ལེའུ་གསུམ་པ་བཤད་ཟིན་ཏོ། །། །
༈ གསུམ་པ་ཇི་ལྟར་འཇུག་པའི་སྦྱོར་བ་ལ། སྤྱིར་ཕར་ཕྱིན་དྲུག་ཡིན་པ་ལས་
འདིར་སྦྱིན་པ་ལོགས་སུ་མ་སྨོས་པས་ཚུལ་ཁྲིམས་ལ་སོགས་པ་ལྔའི་དང་པོ་ལ་གཉིས་ཏེ། བག་
ཡོད་དང་། ཤེས་བཞིན་ནོ། །དང་པོ་བག་ཡོད་ཀྱི་ངོ་བོ་ནི། བླང་དོར་ལ་གཟོབ་པ་ལྷུར་ལེན་པ་སྟེ།
ཀུན་ལས་བཏུས་ལས། བག་ཡོད་པ་གང་ཞེ་ན། མ་ཆགས་པ་དང་ཞེ་སྡང་མེད་པ་དང་གཏི་མུག་
མེད་པ་བརྩོན་འགྲུས་དང་བཅས་པ་ལ་གནས་ནས་དགེ་བའི་ཆོས་རྣམས་སྒོམ་པ་དང་། ཟག་པ་
དང་བཅས་པའི་ཆོས་རྣམས་ལ་སེམས་སྲུང་བ་སྟེ་ཞེས་སོ། །དེ་དག་ནི་དགེ་བ་ཐམས་ཅད་ཀྱི་
ཐབས་སུ་གྱུར་པ་ཡིན་ཏེ། ཏིང་ངེ་འཛིན་རྒྱལ་པོ་ལས། དགེ་བའི་ཆོས་སུ་བརྗོད་པ་ཇི་སྙེད་པ།།
ཀུན་གྱི་རྩ་བ་བག་ཡོད་འདི་ཡིན་ཏེ། །ཞེས་གསུངས་སོ། །དེ་ཉིད་འདིར་འཆད་པ་ལ་བསྟན་
-4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤད་བསྡུ་གསུམ་གྱི། དང་པོ་ནི། རྒྱལ་བའི་སྲས་ཀྱིས་དེ་ལྟ་བུར་སྦྱོར་དངོས་རྗེས་གསུམ་གྱི་སྒོ་
ནས་བྱང་ཆུབ་ཀྱི་སེམས་རབ་ཏུ་བརྟན་པར་བཟུང་ནས་ཅུང་ཟད་ཀྱང་གཡེལ་བ་མེད་པར་དུས་
རྟག་ཏུ་ནི། དེའི་བསླབ་བྱ་ལས་མི་འདའ་བར་འབད་པར་བྱའོ། །
གཉིས་པ་ལ་གསུམ་སྟེ། བསྒྲུབ་བྱ་བསླབ་པ་དང༌། རྟེན་དལ་འབྱོར་དང༌། སྤང་བྱ་
ཉོན་མོངས་པ་ལ་བག་ཡོད་བྱ་བའོ། །དང་པོ་ལ་གསུམ་སྟེ། མི་འདོར་བའི་འཐད་པ། དོར་བའི་
ཉེས་དམིགས། དེས་ན་མི་འདོར་བར་གདམས་པའོ། །དང་པོ་ནི། བྱ་བ་གང་ཡིན་ལ་བབ་ཅོལ་ཏེ་
མ་དཔྱད་པར་བརྩམས་པ་གང་ཡིན་པའམ། གང་ཞིང་ཅུང་ཟད་དཔྱད་ཀྱང་ལེགས་པར་མ་
བརྟགས་པའི་བྱ་བ་དེ་ནི་བྱེད་པར་དམ་བཅའ་བྱས་པར་གྱུར་ཀྱང་བྱ་བའམ་གཏང་ཞེས་ད་དུང་
བརྟགས་ནས་འཇུག་པར་རིགས་ཀྱི་འདིར་ནི་དེ་ལྟར་མ་ཡིན་ཏེ། སངས་རྒྱས་རྣམས་དང་དེ་ཡི་
སྲས་ཤེས་རབ་ཆེན་པོས་གང་ཞིག་ལེགས་པར་བརྟགས་ཤིང་བདག་ཉིད་ཀྱིས་ཀྱང་སྡོམ་པ་ལེན་
པའི་སྔོན་དུ་ཡང་དང་ཡང་དུ་བརྟགས་བརྟགས་པའི་སེམས་བསྐྱེད་ཀྱི་བསླབ་པ་དེ་ལ་བཤོལ་དུ་ཅི་
ཞིག་ཡོད་དེ་མེད་དོ། ། །
གཉིས་པ་ལ་གསུམ་སྟེ། རྣམ་སྨིན་ངན་འགྲོར་ལྟུང་བ། སྤྱོད་པ་གཞན་དོན་ཉམས་
པ༑ འབྲས་བུ་ཐར་པ་ལ་ཐོགས་པའོ། །དང་པོ་ལ་གསུམ་ལས། དང་པོ་ནི། གལ་ཏེ་སེམས་
བསྐྱེད་པའི་ཚེ་སེམས་ཅན་ཐམས་ཅད་སྒྲོལ་བ་ལ་སོགས་པ་དེ་ལྟར་དམ་བཅས་ནས་སྒོ་གསུམ་གྱི་
ལས་ཀྱིས་སྒྲུབ་པར་མ་བྱས་ན་སེམས་ཅན་དེ་དག་ཀུན་བསླས་པས་བདག་གི་འགྲོ་བ་ཅི་འདྲར་
འགྱུར་ཏེ་ངན་འགྲོ་ལས་མ་འདས་སོ། །གཉིས་པ་དེའི་འཐད་པ་ནི། ཟས་ལ་སོགས་པའི་དངོས་
པོ་ཕལ་པ་ཅུང་ཟད་ལའང་ཡིད་ཀྱིས་སྦྱིན་པར་བསམ་བྱས་ནས་མི་གང་ཞིག་སླར་དེ་སྦྱིན་པར་མི་
བྱེད་པ་དེ་ཡང་ཡི་དྭགས་ཀྱི་རྒྱུ་ཡིན་པར་དམ་པའི་ཆོས་དྲན་པ་ཉེར་བཞག་ལས། ཅུང་ཟད་ཙམ་
བསམ་པ་ལས་མ་བྱིན་ན་ཡི་དྭགས་སུ་སྐྱེ་ལ། དམ་བཅས་པ་ལས་མ་བྱིན་ན་སེམས་ཅན་དམྱལ་
-4 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། (༥
བར་འགྲོའོ། །ཞེས་གསུངས་ན། བླ་ན་མེད་པའི་སངས་རྒྱས་དང་གནས་སྐབས་ཀྱི་བདེ་བ་ལ་
སེམས་ཅན་ཐམས་ཅད་བསམ་པ་ཐག་པས་མགྲོན་གཉེར་ནས་འགྲོ་བ་ཐམས་ཅད་བསླུས་
པར་བྱས་ན་བདེ་འགྲོར་ཅི་ག་འགྲོ་འགྱུར་རམ་སྟེ་མི་འགྱུར་རོ། ། །
གསུམ་པ་རྩོད་པ་སྤང་བ་ནི། འོ་ན་འཕགས་པ་ཤཱ་རིའི་བུས་བྱང་སེམས་ཀྱི་སྤྱོད་པ་
སྤྱད་པ་ན། བདུད་ཀྱི་ལག་པ་གཡས་བསླངས་པ་ལ་གཡས་བཅད་དེ་གཡོན་གྱིས་བྱིན་པས་
བདུད་ཀྱིས་མ་རངས་པའི་ཚིག་བརྗོད་པས་སྐྱོ་སྟེ་སེམས་བསྐྱེད་བཏང་ཡང་དགྲ་བཅོམ་ཐོབ་པ་
དང༌། གསེར་མདོག་གི་སྔོན་གྱི་སྦྱོར་བ་ལས་བྱང་སེམས་བསྐལ་པ་བཞི་བཅུར་སྤྱོད་པ་སྤྱད་པ་
ཞིག་བྱང་ཆུབ་ཀྱི་སེམས་བཏང་མ་ཐག་ཏུ་རང་རྒྱལ་དུ་གྱུར་པར་གསུངས་པ་ལ་སོགས་པ་དང་
འགལ་ལོ་ཞེ་ན། མི་གང་གིས་བྱང་ཆུབ་ཀྱི་སེམས་བཏང་ཡང་དེ་དག་ཐར་པར་མཛད་པ་ནི་ལས་
ཚུལ་དེ་ཐ་མལ་པས་བསམ་གྱིས་མི་ཁྱབ་སྟེ། དེ་ནི་ཐམས་ཅད་མཁྱེན་པ་ཁོ་ནས་མཁྱེན་གྱིས་
བདག་ཅག་གིས་ནི་མི་ཤེས་སོ་ཞེས་རྣམ་སྣང་བཤད་པས་སོ། །དགེ་ལྷ་ནི། ཐབས་ཀྱིས་བཏང་དུ་
ཟིན་ཀྱང་ཡང་དག་པར་ལེན་པས་སེམས་ཅན་གྲོལ་བར་བྱེད་པ་ཡིན་ནོ་ཞེས་གསུངས་ལ། བི་བྷ་
ཏི་ནི། ཀུན་རྫོབ་བྱང་སེམས་བཏང་ཡང་དོན་དམ་བྱང་སེམས་མ་བཏང་བ་ཞེས་གསུངས་སོ།།
འདི་འཐད་དེ། གཞན་དོན་གྱི་སེམས་བཏང་ཡང་བདག་མེད་རྟོགས་པའི་ཤེས་རབ་མ་བཏང་བས་
ངན་འགྲོར་མི་འགྲོ་བ་ཡིན་སྙམ་མོ། །འོན་ཀྱང་བསམ་གྱིས་མི་ཁྱབ་པ་བསམ་པའི་ངལ་བས་ཅི་
ཞིག་བྱ། །གཉིས་པ་ནི། སེམས་བསྐྱེད་བཏང་བ་དེ་ནི་བྱང་ཆུབ་སེམས་དཔའ་ལ་ལྟུང་བའི་ནང་
ནས་ལྕི་བ་སྟེ། འཕགས་པ་སྡུད་པ་ལས། གལ་ཏེ་བསྐལ་པ་བྱེ་བར་དགེ་བའི་ལས་ལམ་བཅུ།
སྤྱོད་ཀྱང་རང་རྒྱལ་དགྲ་བཅོམ་ཉིད་ལ་འདོད་སྐྱེད་ན། །དེ་ཚེ་ཚུལ་ཁྲིམས་སྐྱོན་བྱུང་ཚུལ་ཁྲིམས་
ཉམས་པ་ཡིན། །སེམས་བསྐྱེད་དེ་ནི་ཕས་ཕམ་པས་ཀྱང་ཤིན་ཏུ་ལྕི། །ཞེས་གསུངས་ཤིང་། འདི་
ལྟར་དེ་ནི་བྱུང་གྱུར་ན་སེམས་ཅན་ཀུན་གྱི་དོན་སྒྲུབ་པ་ལ་ནུས་པ་དམན་པའི་ཕྱིར་རོ། །དེར་མ་
-4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཟད་ཀྱི་གང་སེམས་ཅན་གཞན་འགའ་ཞིག་བྱང་སེམས་འདི་ཡི་ནི་བསོད་ནམས་ཏེ། སེམས་
བསྐྱེད་ཀྱི་བར་ཆད་དང་གེགས་བྱེད་པ་དེས་ཀྱང་བྱང་སེམས་དེ་སེམས་ཅན་ཐམས་ཅད་ཀྱི་དོན་ལ་
དམན་པར་འགྱུར་ཏེ། དེ་མི་ནུས་པར་བྱས་པས་གེགས་བྱེད་པ་པོ་དེའི་ངན་འགྲོ་མུ་མཐའ་མེད་དེ།
དེའི་རྒྱུ་མཚན་སེམས་ཅན་གཅིག་གི་བདེ་བ་ཙམ་ཡང་བཤིག་ན་བདག་ཉིད་ཉམས་འགྱུར་ན། །
བྱང་སེམས་ཀྱི་དགེ་བའི་བར་ཆད་བྱས་ན་ནམ་མཁའ་མ་ལུས་མཐའ་ཀླས་པའི་ལུས་ཅན་ཐམས་
ཅད་ཀྱི་བདེ་བ་བཤིག་པ་དེ་བཞིན་ངན་འགྲོར་འགྲོ་བ་སྨོས་ཅི་དགོས་ཏེ། རབ་ཏུ་ཞི་བ་རྣམ་པར་
ངེས་པའི་ཆོས་འཕྲུལ་གྱི་མདོ་ལས། གང་ལ་ལ་ཞིག་གིས་འཛམ་བུ་གླིང་གི་སེམས་ཅན་ཐམས་
ཅད་ཀྱི་བདོག་པ་ཕྲོགས་ཤིང་སྲོག་བཅད་པ་བས། གང་གིས་བྱང་ཆུབ་སེམས་དཔའི་དགེ་བ་ཐན་
དུད་འགྲོ་ལ་ཟན་ཆང་པ་གཅིག་སྦྱིན་པའི་བར་ཆད་བྱས་ན་དེ་ནི་དེ་བས་སྡིག་པ་ཆེས་གྲངས་མང་
དུ་བསྐྱེད་དེ། སངས་རྒྱས་འབྱུང་བ་སྐྱེད་པའི་དགེ་བ་ལ་བར་ཆད་བྱེད་པའི་ཕྱིར་རོ། །ཞེས་
གསུངས་སོ། །
གསུམ་པ་ནི། དེ་ལྟར་ལྟུང་བ་སྟོབས་ཅན་དེ་དང་བྱང་ཆུབ་ཀྱི་སེམས་སྟོབས་དང་
ལྡན་པ་གཉིས་འཁོར་བར་རེས་མོས་ཀྱིས་འགྲོ་བར་བྱེད་ན། ས་དང་པོ་ལ་སོགས་པ་ཐོབ་པ་ལ་
ཡུན་རིང་དུ་ཐོགས་སོ། །གསུམ་པ་ནི། དེ་ལྟ་བས་ན་སེམས་བསྐྱེད་པའི་དུས་སུ་ཇི་ལྟར་དམ་
བཅས་པ་བཞིན་དུ་བདག་གིས་གུས་པས་བསྒྲུབ་པར་བྱ་དགོས་ཏེ། དེང་ནས་བརྩོན་པར་མ་བྱས་
ན་ཕྱིས་འོག་ནས་འོག་སྟེ་ངན་སོང་ནས་ངན་སོང་དུ་འགྲོ་བར་འགྱུར་རོ། །སངས་རྒྱས་ཀྱིས་སྐྱོབ་
པས་དེ་ལྟར་མི་འགྱུར་རོ་སྙམ་ན། སྔར་སེམས་ཅན་ཐམས་ཅད་བདེ་བར་མཛད་པའི་སངས་རྒྱས་
གྲངས་མེད་པ་འདས་པར་གྱུར་ཀྱང་བདག་ནི་རང་གི་ཉེས་པ་བསླབ་པ་ལས་འདས་པ་དེས་སངས་
རྒྱས་དེས་གསོ་བའི་སྤྱོད་ཡུལ་དུ་མ་གྱུར་ཏོ། །ཕྱིས་སྐྱོབ་བོ་སྙམ་ན་ད་དུང་སྔར་གྱི་བཞིན་དུ་བདག་
སྤྱོད་པར་བྱེད་ན་ཡང་དང་ཡང་དུ་དེ་བཞིན་དུ་སྡུག་བསྔལ་མྱོང་བར་འགྱུར་ཏེ། འདི་ལྟར་ངན་
-4 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༡༥
འགྲོར་སྡུག་བསྔལ་བ་དང༌། མཐོ་རིས་ཐོབ་ཀྱང་ནད་དང་འཆིང་བ་དང་ལུས་བཅད་པ་དང་
གཤགས་པ་ལ་སོགས་པ་མྱོང་བར་འགྱུར་རོ། །
གཉིས་པ་རྟེན་དལ་འབྱོར་ལ་བག་བྱ་བ་ལ་གསུམ་སྟེ། རྙེད་དཀའ་བ་དང་། མ་
རྙེད་པའི་ཉེས་པ་དང་། རྙེད་ནས་མི་འབད་པ་སྤང་བའོ། །དང་པོ་ནི། དེ་བཞིན་གཤེགས་པ་འབྱུང་
བ་དང་གནས་ལ་དད་པ་དང་མིའི་ལུས་ཐོབ་པ་དང་དགེ་བ་གོམས་སུ་རུང་བ་སྟེ། མདོར་ན་དལ་
འབྱོར་ཆོས་བཅོ་བརྒྱད་དང་ལྡན་པ་འདི་ལྟ་བུ་དཀོན་ན་གཞན་དུ་ནམ་ཞིག་ཐོབ་པར་འགྱུར་ཏེ་མི་
འགྱུར་རོ། །ཐོབ་པའི་དུས་འདིར་ཡང་ནད་མེད་པའི་ཉི་མ་སྟེ་དུས་འདི་ལྟ་བུར་གྱུར་ཅིང་མཐུན་
རྐྱེན་ཟས་དང་བཅས་ཤིང་འགལ་རྐྱེན་འཚེ་བ་མེད་དུ་ཟིན་ཀྱང་ནི། ཚེ་ནི་སྐད་ཅིག་ཙམ་ཡིད་
བརྟན་དུ་མི་རུང་བས་བསླུ་བས་ཏེ་ལུས་འདི་ཐང་ཅིག་ཙམ་གྱི་བརྙན་པོ་བཞིན་དུ་རང་དབང་མེད་
པ་ཡིན་ནོ། ། །
གཉིས་པ་ལ་དངོས་དང༌། དེའི་སྒྲུབ་བྱེད་དོ། །དང་པོ་ལ་གཉིས་ལས། ངན་
འགྲོར་དགེ་བ་མི་འགྲུབ་པ་ནི། བདག་གི་ད་ལྟའི་སྤྱོད་པ་འདི་འདྲས་ནི་ཕྱིས་མིའི་ལུས་ཀྱང་ཐོབ་
པར་མི་འགྱུར་བས་ངན་འགྲོར་ལྟུང་ལ། མི་ལུས་ཐོབ་པར་མ་གྱུར་ཏེ་ངན་འགྲོར་སོང་བ་ན་
སྡིག་པ་འབའ་ཞིག་སྤྱོད་ཀྱི་དགེ་བ་བྱེད་པའི་ནུས་པ་མེད་དོ། །གང་གི་ཚེ་ད་ལྟ་དགེ་བ་སྤྱོད་པའི་
སྐལ་བ་དང་ལྡན་ཡང་དགེ་བ་བདག་གིས་མ་བྱས་ན་ཕྱིས་ངན་སོང་གི་སྡུག་བསྔལ་གྱིས་ཀུན་ཏུ་
རྨོངས་པ་དེའི་ཚེ་བདག་གིས་ཅི་བྱར་ཡོད་དེ་དགེ་བ་བྱེད་པའི་གོ་སྐབས་མེད་དོ། །གཉིས་པ་དེས་
ན་བདེ་འགྲོ་མི་ཐོབ་པ་ནི། དེར་ཡང་དགེ་བ་དག་ཀྱང་མ་བྱས་ཤིང་སྡིག་པ་དག་ཀྱང་ཉེ་བར་
བསགས་ན་བསྐལ་པ་བྱེ་བ་བརྒྱར་ཡང་ནི་བདེ་འགྲོའི་སྒྲ་ཙམ་ཡང་ཐོབ་པར་མི་འགྱུར་ན་དེ་ཐོབ་
པ་ལྟ་ཅི་སྨོས།
གཉིས་པ་ལ་གཉིས་ལས། ལུང་གིས་སྒྲུབ་བྱེད་ནི། རྒྱུ་མཚན་དེ་ཉིད་ཀྱི་ཕྱིར་ན་
- 4
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅོམ་ལྡན་འདས་ཀྱིས་རྒྱ་མཚོ་ཆེར་གཡེངས་གཉའ་ཤིང་གི་བུ་གར་རུས་སྦལ་མགྲིན་ཆུད་ལྟར་
མི་ཉིད་ཤིན་ཏུ་ཐོབ་དཀའ་བར་གསུངས་ཏེ། ཡང་དག་པར་ལྡན་པའི་ལུང་ལས། དགེ་སློང་དག་
ས་ཆེན་པོ་འདི་རྒྱ་མཚོ་ཆེན་པོར་གྱུར་ཞིང་། དེ་ན་གཉའ་ཤིང་བུ་ག་གཅིག་པ་ཞིག་ཡོད་པ་རླུང་
གིས་གཡེངས་ཤིང་འདི་ནས་བསྐྱོད་པ་དང་། རུས་སྦལ་ལོང་བ་གཅིག་ཡོད་ལ་རུས་སྦལ་ཡང་ལོ་
བརྒྱ་བརྒྱ་ཞིང་མགྲིན་པ་འདེགས་པར་གྱུར་ན་དགེ་སློང་དག་ཇི་སྙམ་དུ་སེམས། རྒྱ་མཚོ་ཆེན་པོའི་
གཉའ་ཤིང་གི་བུ་གར་རུས་སྦལ་གྱི་མགྲིན་པ་ཆུད་པ་དེ་རྙེད་པར་སླ་བ་ཡིན་ནམ། བཅོམ་ལྡན་
འདས་དེ་ལྟ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག་དེ་བཞིན་དུ་
མི་ཉིད་ཤིན་ཏུ་ཐོབ་པར་དཀའ་བ་ཡིན་ནོ། །ཞེས་སོ། །རིགས་པས་སྒྲུབ་བྱེད་ནི། སྐད་ཅིག་
གཅིག་བྱས་སྡིག་པ་ཞེས་པ་ནི་འགྲེལ་པ་དག་ལས་མཚམས་མེད་པ་ལ་སོགས་པ་ཞེས་འབྱུང་བ་
ལྟར་ན་བྱ་རྫོགས་ཀྱི་སྐད་ཅིག་མ་ཉིད་ཡིན་ལ། ཡུལ་ཁྱད་པར་ཅན་ལ་ངན་སེམས་སྐྱེས་པ་དེ་ལྟ་བུ་
ལ་བྱས་ན་དུས་མཐའི་ལ་ཡང་རུང་སྟེ། དེས་ཀྱང་བསྐལ་པར་མནར་མེད་པར་གནས་པར་འགྱུར་
ན་ཐོག་མ་མེད་པར་འཁོར་བར་བསགས་པའི་སྡིག་པ་བདག་གིས་བདེ་འགྲོར་མི་འགྲོ་བར་ངན་
འགྲོར་འགྲོ་བ་ལྟ་ཅི་སྨོས། སྔར་གྱི་སྡིག་པའི་འབྲས་བུ་དེ་ཙམ་ཁོ་ན་མྱོང་བར་གྱུར་ནས་དེ་ནི་སྡུག་
བསྔལ་ལས་རྣམ་པར་ཐར་བར་མི་འགྱུར་ཏེ། འདི་ལྟར་དེ་ནི་མྱོང་བཞིན་དུ་སྡུག་བསྔལ་གྱི་རྒྱུ་
སྡིག་པ་གཞན་དག་རབ་ཏུ་སྐྱེ་སྟེ་གསོག་པའི་ཕྱིར་རོ། །
གསུམ་པ་ལ་བསྟན་བཤད་གཉིས་ལས། དང་པོ་ནི། འདི་འདྲའི་དལ་བ་རྙེད་
པར་གྱུར་ནས་བདག་གིས་དགེ་བ་གོམས་པར་མ་བྱས་ན་འདི་ལས་བསླུས་པ་ཆེ་བ་གཞན་མེད་དེ།
འདི་ལས་རྨོངས་པའང་གཞན་མེད་དོ་ཞེས་པའོ། །གཉིས་པ་ལ་གསུམ་སྟེ། བླུན་རྨོངས་ཀྱི་འབྲས་
བུ་ལ་བསམ་པ་དང་། ངོ་བོ་ལ་སྨད་པ་དང་། དེའི་རྒྱུ་ལ་བརྟག་པའོ། །དང་པོ་ནི། གལ་ཏེ་བདག་
གིས་བསླབ་པ་ལས་འདས་པའི་ཉེས་དམིགས་དེ་རྟོགས་ནས་ཀྱང་རྨོངས་པས་ཕྱིས་ཀྱང་སྒྱིད་ལུག་
- 4
6 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། (༥
སྟེ༑ བསླབ་པ་ལ་མ་འབད་ན་འཆི་བར་གྱུར་པའི་དུས་ཀྱི་ཚེ་འགྱོད་ཅིང་མྱ་ངན་ཆེན་པོ་ལྡང་བར་
འགྱུར་ལ། ཤི་ན་དམྱལ་བའི་མེ་བཟོད་པར་དཀའ་བས་ཡུན་རིང་དུ་བདག་གི་ལུས་བསྲེག་པར་
གྱུར་པ་ན་འགྱོད་པ་མི་ཟད་པའི་མེ་འབར་བས་རང་གི་སེམས་གདུང་བར་འགྱུར་བ་གདོན་མི་
ཟའོ། །གཉིས་པ་ནི། ཤིན་ཏུ་རྙེད་དཀའ་ཞིང་ཕན་པ་སྒྲུབ་པར་ནུས་པའི་ས་དལ་འབྱོར་འདི་ཇི་
ཞིག་ལྟར་ཏེ་རྙེད་པར་གྱུར་ནས་བདག་ཉིད་དགེ་སྡིག་སྐྱོན་ཡོན་ཤེས་པའི་བློ་དང་ལྡན་བཞིན་དུ་
སྡིག་པ་བྱས་ཏེ་ཕྱིར་ཡང་རང་ཉིད་དམྱལ་བ་དེར་ཁྲིད་ན་སྔགས་ཀྱིས་རྨོངས་པར་བྱས་པ་བཞིན་དུ་
བདག་ལ་འདིར་སེམས་མེད་དུ་ཟད་ཅེས་པའོ། །གསུམ་པ་ནི། རྒྱུ་ཅིས་རྨོངས་ནས་བསླུས་པར་
བྱས་པ་བདག་གིས་ཀྱང་སྔར་མ་ཤེས་ཏེ་བདག་གི་ཁོང་ན་དེ་ལྟར་འགྱུར་བའི་རྒྱུ་ཅི་ཞིག་ཡོད་ཅེས་
བརྟགས་ན་ཉོན་མོངས་པ་ལས་འོས་མེད་ཅེས་པའོ། ། །
དེ་བས་ན་ད་ནི་གསུམ་པ་སྤང་བྱ་ཉོན་མོངས་པ་ལ་བག་བྱ་བ་སྟོན་པས། དེ་ལ་
གསུམ་སྟེ། ཉོན་མོངས་པ་སྤང་བྱར་བརྟག་པ་དང༌། སྤོང་བའི་འདུན་པ་བསྐྱེད་པ་དང༌། སྤོང་ནུས་
ཀྱི་སྤྲོ་བ་བསྐྱེད་པའོ། །དང་པོ་ལ་གཉིས་ཏེ། ཉེས་དམིགས་བསམ་པ་དང་། དེས་ན་བསྟེན་བྱ་མ་
ཡིན་པར་ཡིད་ལ་བྱ་བའོ། །དང་པོ་ལ་གསུམ་སྟེ། མི་རིགས་བཞིན་དུ་གནོད་པ་བྱེད་པ་དང་།
གནོད་པ་ཆེན་པོ་བྱེད་པ་དང༌། བསྟེན་དུ་མི་རུང་བར་གདམས་པའོ། །དང་པོ་ནི། ཞེ་སྡང་དང་
སྲེད་པ་སོགས་དགྲ་རྣམས་ནི་རྐང་ལག་ལ་སོགས་པ་ཡོད་མིན་ཞིང་བརྩོན་འགྲུས་དང་མཚུངས་
པར་ལྡན་པས་དཔའ་བོ་དང་སྤོབས་པ་དང་ལྡན་པས་མཛངས་པ་མིན་ཡང་ཇི་ཞིག་ལྟར་དེ་དག་
གིས་བདག་བྲན་བཞིན་དབང་མེད་དུ་བཀོལ་བར་བྱས་སོ། །འདི་ལྟར་བདག་གི་སེམས་ལ་
གནས་བཞིན་དུ་དགའ་མགུར་ཏེ་འཛེམ་མེད་དུ་བདག་ལ་གནོད་པར་བྱེད་པ་དེ་ལའང་མི་ཁྲོ་བར་
བཟོད་པ་ནི་བཟོད་པའི་གནས་མིན་པ་ལ་བཟོད་པ་དམ་པས་སྨད་པའི་གནས་ཡིན་ནོ། །གཉིས་
པ་ལ། གནོད་པའི་ངོ་བོ་ཆེ་བ་ནི། གལ་ཏེ་ལྷ་དང་ལྷ་མིན་སོགས་ཐམས་ཅད་བདག་ལ་དགྲར་
-4 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལངས་སུ་ཟིན་ཀྱང་དེ་དག་གིས་ཀྱང་མནར་མེད་པའི་མེའི་ནང་དུ་འཁྲིད་ཅིང་འཇུག་མི་ནུས་ཀྱི།
ཉོན་མོངས་སྟོབས་ཅན་དགྲ་འདིས་ནི་གང་དང་ཕྲད་ན་རི་རབ་ཀྱང་ཐལ་བར་ཡང་ནི་མི་ལུས་པར་
སྲེག་པའི་མནར་མེད་ཀྱི་མེ་ནང་དེར་བདག་སྐད་ཅིག་ལ་འདོར་ཏེ་འཕེན་པར་བྱེད་དོ། །དུས་རིང་
བ་ནི། བདག་གི་ཉོན་མོངས་དགྲ་བོ་གང་ཡིན་པ་འདི་དུས་རིང་པོ་ཐོག་མཐའ་མེད་པ་ནས་ཀྱི་
དགྲ་ཡིན་པ་ལྟར་དགྲ་གཞན་ཀུན་ཀྱང་དེ་ལྟ་བུར་དུས་རིང་ཐུབ་པ་མ་ཡིན་ནོ། །གསུམ་པ་ནི།
མཐུན་པར་རིམ་གྲོ་བྱས་ཏེ་བསྟེན་པར་བྱས་ན་གཞན་ཐམས་ཅད་ཕན་པ་དང་བདེ་བར་བྱེད་ན།
ཉོན་མོངས་རྣམས་ནི་བསྟེན་བྱས་ན་ཕྱིར་ཞིང་སྡུག་བསྔལ་དང་གནོད་པ་ཆེན་པོ་བྱེད་དོ། །གཉིས་
པ་ནི། དེ་ལྟར་ཡུན་རིང་པོ་ཐོག་མ་མེད་པ་ནས་རྒྱུན་ཆགས་ཏེ་རྒྱུན་མ་ཆད་པར་གནོད་པ་སྐྱེལ་
བའི་དགྲར་གྱུར་པ་གནོད་པའི་ཚོགས་ཐམས་ཅད་རབ་ཏུ་འཕེལ་བའི་རྒྱུ་གཅིག་པུ་ཉོན་མོངས་
པའི་དགྲ་འདི་བདག་གི་སྙིང་ལ་ངེས་པར་གནས་འཆའ་ཞིང་གནས་ན་བདག་འཁོར་བར་
འཇིགས་པ་མེད་ཅིང་དགའ་བར་ག་ལ་འགྱུར་ཏེ་མི་འགྱུར་རོ། །གཞན་ཡང་འཁོར་བའི་བཙོན་ར་
ལས་མི་ཐར་བར་བྱེད་པས་ན་དེའི་སྲུང་མ་དམྱལ་སོགས་སུ་གསོད་བྱེད་གཤེད་མར་གྱུར་པའི་
ཉོན་མོངས་པ་འདི་དག་ནི་གལ་ཏེ་བློ་ཡི་གནས་ལ་ཆགས་པ་སྟེ་ཞེན་པའི་དྲ་བ་ན་གནས་ན་བདག་
ལ་བདེ་བ་ག་ལ་ཡོད་ཅེས་ཡིད་ལ་བྱེད་པའོ། ། །
གཉིས་པ་ལ་གསུམ་སྟེ། ཉོན་མོངས་པ་སྤོང་བའི་གོ་ཆ་བགོ་བ་དང་། སྡུག་བསྔལ་
གྱིས་མི་སྐྱོ་བར་བྱ་བ་དང་། གཉེན་པོའི་སྲན་གཟུག་པའོ། །དང་པོ་ནི། དེ་ལྟར་ཇི་སྲིད་བདག་
གིས་ཉོན་མོངས་པའི་དགྲ་འདི་མངོན་སུམ་དུ་ངེས་པར་མ་བཅོམ་པ་དེ་སྲིད་དུ་བདག་འདིར་
བརྩོན་པ་མི་འདོར་བར་བྱ་སྟེ། དཔེར་ན་རེ་ཞིག་གནོད་བྱེད་ཆུང་ངུ་སྟེ་ཐ་མལ་པའི་དགྲ་ལ་ཡང་
ཁྲོས་པར་གྱུར་པའི་སེམས་ཅན་ང་རྒྱལ་བདོ་བ་རྣམས་དགྲ་དེ་མ་བཅོམ་པར་གཉིད་མི་འོང་ན།
ཉོན་མོངས་པའི་དགྲ་འཇོམས་པ་ལ་བརྩོན་དགོས་པ་ལྟ་ཅི་སྨོས་ཞེས་པའོ། །
- 4_8-



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
གཉིས་པ་ལ་གསུམ་སྟེ། སྤང་བྱའི་ཉེས་པ་དང་། གཉེན་པོའི་ཕན་ཡོན་དང་།
རང་གིས་ཁས་བླངས་ལ་བརྟགས་ཏེ་མི་སྐྱོ་བར་བྱ་བའོ། །དང་པོ་ནི། གསོད་བྱེད་ལ་མི་ལྟོས་པར་
རང་བཞིན་གྱིས་འཆི་བས་སྡུག་བསྔལ་བར་གྱུར་པའི་ཉོན་མོངས་པ་སྟེ། སྙིང་རྗེ་བའི་གནས་སུ་
གྱུར་པའི་དགྲ་བོ་དག་དང་གཡུལ་ངོར་དངར་ནས་འཐབ་པའི་ཚེ་ནན་གྱིས་དེ་ལྟ་བུའི་དགྲ་བོ་དེ་
དག་གཞོམ་པར་འདོད་པ་ཡང་རང་ལ་མདའ་དང་མདུང་ལ་སོགས་པའི་མཚོན་གྱིས་ཕོག་པའི་
སྡུག་བསྔལ་ཁྱད་དུ་བསད་ནས་དོན་དེ་མ་གྲུབ་པར་ཕྱིར་ཕྱོགས་ཤིང་འབྱེར་བར་མི་བྱེད་ན། རྟག་
ཏུ་སྡུག་བསྔལ་ཀུན་གྱི་རྒྱུར་གྱུར་པ་རང་བཞིན་ཏེ་ཡོད་ཙམ་གྱིས་དགྲར་ངེས་པ་དག་གཞོམ་པར་
བརྩོན་པ་བདག་ལ་དེང་སྡུག་བསྔལ་བརྒྱ་ཕྲག་དུ་མའི་རྒྱུར་གྱུར་པའི་གནོད་པ་གང་གིས་ཀྱང་
ཡིད་ཆད་པ་སྟེ་ཞུམ་པ་སྒྱིད་ལུག་པ་སྟེ་མི་སྤྲོ་བར་མི་འགྱུར་བ་སྨོས་ཅི་དགོས་ཞེས་པའོ། །གཉིས་
པ་ནི། གང་དང་འཐབ་པ་དོན་མེད་པའི་དགྲ་ཡིས་རྨ་སྲོལ་བཏོད་པ་ཡང་དཔའ་བར་མཚོན་པའི་
ཕྱིར་ལུས་ལ་རྒྱན་དང་འདྲ་བར་སྲེལ་བྱེད་ན། སེམས་ཅན་ཐམས་ཅད་ཀྱི་དོན་ཆེན་པོ་སྒྲུབ་པའི་
ཕྱིར་ཡང་དག་པར་བརྩོན་པར་གྱུར་པ་བདག་ལ་སྡུག་བསྔལ་ཅི་ཕྱིར་གནོད་བྱེད་ཡིན་བསམ་ཞིང་།
གཞན་ཡང་ཉ་པ་དང་གདོལ་པ་སྟེ་ཤན་པ་དང་ཞིང་ལས་པ་ལ་སོགས་པ་རང་གི་འཚོ་བ་ཙམ་ཞིག་
སེམས་ཤིང་སྒྲུབ་པ་ཡང་གྲང་དང་ཚ་ལ་སོགས་པའི་གནོད་པ་བཟོད་པར་བྱེད་ན། འགྲོ་བ་ཀུན་
བདེ་བའི་ཕྱིར་བདག་ལྟ་ཅིས་མི་བཟོད་དེ་བཟོད་དགོས་ཞེས་པའོ། ། །
གསུམ་པ་ནི། ཕྱོགས་བཅུ་ནམ་མཁའི་མཐས་གཏུགས་པའི་འགྲོ་བ་ཐམས་ཅད་
ཉོན་མོངས་ལས་སྒྲོལ་བར་དམ་བཅས་ནས་གང་གི་ཚེ་བདག་ཉིད་ཀྱང་ཉོན་མོངས་རྣམས་ལས་མ་
གྲོལ་བར་བདག་གི་བློའམ་ནུས་པའི་ཚོད་ཀྱང་མི་ཤེས་པར་དེ་ལྟར་སྨྲ་བ་ཇི་ལྟར་སྨྱོན་པ་མིན་ཏེ།
སྨྱོན་པ་དང་འདྲ་བར་གྱུར་པས་དེས་ན་གཞན་དགྲོལ་བར་བྱེད་པས་རང་གྲོལ་བར་བྱ་དགོས་སོ།།
ཞེས་པའོ། །གསུམ་པ་ནི། དེ་ལྟ་བས་ན་ཉོན་མོངས་པ་གཞོམ་པ་ལ་རྟག་ཏུ་ཕྱིར་མི་ལྡོག་པར་བྱའོ།།
བ 4 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉོན་མོངས་པ་སྤོང་བ་འདི་ལ་བདག་གིས་ཞེན་པར་བྱ་ཞིང་། ཉོན་མོངས་པ་ལ་འཁོན་དུ་བཟུང་
ནས་གཡུལ་སྤྲད་དེ་གཞོམ་པར་བྱའོ། །འོ་ན་ཉོན་མོངས་པ་ཐམས་ཅད་སྤང་བྱ་ཡིན་མོད། ཞེན་
པའམ་འཁོན་འཛིན་དེ་ཇི་ལྟར་བསྟེན་ཞེ་ན། རྣམ་པ་དེ་འདྲའི་ཉོན་མོངས་པ་རྣམས་འཇོམས་བྱེད་
དེ་ནི་རེ་ཞིག་སྤང་བྱར་མ་གཏོགས་པ་དེ་རེ་ཞིག་མི་སྤོང་ལ། མཐར་དེ་ཡང་སྤོང་ཞེས་བྱ་བར་
འགྲེལ་བ་དག་ལས་གསལ་ལོ། །འགའ་ཞིག་ཉོན་མོངས་སུ་མ་གཏོགས་ཞེས་ཟེར་བ་ཡང་འགྲེལ་
ཆེན་ལས་དེར་སྣང་བ་ཡིན་གྱི་དེ་ཉིད་ནི་མ་ཡིན་ཏེ་ཞེས་པ་དང་མཐུན་ནོ། །བདག་ནི་བསྲེགས་ཏེ་
བསད་གྱུར་ཏམ་བདག་གི་མགོ་བོ་བཅད་ཀྱང་སླའི་རྣམ་པ་ཀུན་ཏུ་ཉོན་མོངས་པའི་དགྲ་ལ་འདུད་
པར་ཏེ་དེའི་དབང་དུ་འགྲོ་བར་མི་བྱའོ། །
གསུམ་པ་ནི། ཐ་མལ་གྱི་དགྲ་བོ་ནི་ལན་ཅིག་ཡུལ་ནས་ཕྱུང་ཡང་ཡུལ་གཞན་
ཞིག་ཏུ་གནས་ཤིང་དེ་ཡོངས་སུ་བཟུང་ནས་དེར་ནུས་པ་བརྟས་ནས་དེ་ནས་ཡང་ཕྱིར་ལྡོག་ཅིང་
གནོད་པ་བྱེད་སྲིད་ཀྱི་ཉོན་མོངས་པའི་དགྲའི་ཚུལ་ནི་དེ་དང་འདྲ་བ་མ་ཡིན་ཏེ། ལན་ཅིག་རྩ་བ་
ནས་སྤངས་ན་སླར་ལྡོག་པ་མི་སྲིད་དོ། །དེ་ཇི་ལྟར་སྤོང་ཞེ་ན། ཉོན་མོངས་པ་འདི་དཔྱད་ན་གཞོམ་
སླ་བས་བརྙས་ཚིག་ཏུ་ཉོན་མོངས་པ་ཞེས་གསུངས་ཏེ། འགྲེལ་ཆེན་ལས། ཉོན་མོངས་འདི་ནི་རྩ་
བ་མེད་པའི་ཕྱིར་དོན་དམ་པ་དེ་ཁོ་ན་ཉིད་མཐོང་བ་ཙམ་གྱིས་སྤང་བར་བྱ་བ་ཡིན་པས་ན་ཉོན་
མོངས་པ་ཡིན་ཞེས་པ་དང༌། རྣམ་བཤད་ལས། འདོད་ཆགས་ལ་སོགས་པའི་ཉོན་མོངས་ཉོན་
མོངས་འདི་དག་ནི། ཞེས་སོ། །དེ་ནི་བདག་མེད་རྟོགས་པའི་ཤེས་རབ་ཀྱི་མིག་གིས་བལྟས་པས་
སྤང་བར་བྱ་ཞིང་། བདག་གི་ཡིད་ལས་བསལ་བ་ན་དེ་གང་དུ་འགྲོ་བར་འགྱུར་ཏེ་འགྲོ་ས་མེད་ལ།
གང་དུ་གནས་ནས་ནུས་པ་བརྟས་ནས་སླར་བདག་ལ་གནོད་པ་བྱ་བའི་ཕྱིར་འོང་སྟེ་འོང་བ་མེད་
དོ༑ །དེས་ན་བློ་ཞན་བདག་ལ་བརྩོན་པ་མེད་པར་ཟད་ཀྱི་ཡོད་ན་མི་སྤོང་མི་སྲིད་དོ། །ཤེས་རབ་
ཀྱི་མིག་གིས་ཇི་ལྟར་བལྟ་བར་བྱ་ཞེ་ན། ཉོན་མོངས་རྣམས་ནི་ཡུལ་གཟུགས་སོགས་ན་མི་གནས་
，
- 5 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། དེ་
མིག་གི་དབང་པོ་ལ་སོགས་པའི་ཚོགས་པ་ལ་གནས་པ་མིན་ཏེ་དེ་དག་ཡོད་ཀྱང་མེད་པ་སྲིད་པས་
སོ༑ །ཡུལ་དབང་དེ་དག་གི་བར་ནའང་གནས་པ་མིན་ལ། དེ་དག་ལས་གཞན་ནའང་ཡོད་པ་
མིན་ཏེ་མ་དམིགས་པས་སོ། །དེས་ན་ཉོན་མོངས་འདི་དག་ནི་གར་གནས་ནས་འགྲོ་བ་ཀུན་ལ་
གནོད་པ་བྱེད་དེ་བརྟགས་ན་གནོད་བྱེད་དུ་མ་གྲུབ་ལ་གནོད་བྱེད་དུ་སྣང་བས་འདི་ནི་སྒྱུ་མ་དང་
འདྲ་སྟེ། སྣང་ཡང་བདེན་པ་མེད་པ་དེའི་ཕྱིར་སྤོང་མི་ནུས་སྙམ་པའི་སྙིང་ལ་འཇིགས་པ་སྤོངས་
ལ་ཤེས་རབ་བསྐྱེད་པའི་ཕྱིར་བརྩོན་པ་བསྟེན་ཅིག །དེ་ལྟར་མ་བྱས་པར་དོན་མེད་པ་ཉིད་དུ་
བདག་ལ་དམྱལ་བ་ལ་སོགས་པ་རྣམས་སུ་ཅི་སྟེ་གནོད་པ་བྱེད་དེ་བྱེད་པ་འདི་མི་རིགས་སོ། །ཞེས་
པའམ་མ་བྱེད་ཅིག་ཅེས་པའོ། ། །
གསུམ་པ་དོན་བསྡུ་བ་ནི། དེ་ལྟར་བག་ཡོད་པར་བྱ་བའི་དོན་སྔར་བཤད་པ་དེ་
དག་རྣམ་པར་བསམས་ཏེ། མདོ་དང་བསྟན་བཅོས་ལས་ཇི་སྐད་བཤད་པ་ཡི་བྱང་ཆུབ་སེམས་
དཔའི་བསླབ་པ་སྒྲུབ་པའི་ཆེད་དུ་བག་ཡོད་པས་འབད་པར་བྱའོ། །དེ་ལྟར་མ་བྱས་ན་སྨན་པའི་
ངག་དག་ལ་མ་མཉན་ན་སྨན་དག་གིས་བཅོས་དགོས་ནད་པ་སོས་པ་ག་ལ་ཡོད་དེ་མེད་པ་ལྟར་
ཉོན་མོངས་དང་སྡུག་བསྔལ་གྱི་ནད་ལས་ཐར་པར་མི་འགྱུར་རོ། །བསླབ་བཏུས་ལས། གང་གིས་
ལྟུང་བར་མི་འགྱུར་བའི། །གནད་ཀྱི་གནས་རྣམས་འདི་རིགས་བྱ། །བདག་གི་ལུས་དང་ལོངས་
སྤྱོད་དང༌། །དགེ་བ་དུས་ གསུམ་བསྐྱེད་པ་རྣམས། །སེམས་ཅན་ཀུན་ལ་བཏང་བ་དང༌། །དེ་
བསྲུང་དག་དང་སྤེལ་བའོ། །ཞེས་གསུངས་པ་ལ་སོགས་པ་ལྟར་ཤིན་ཏུ་འབད་པར་རིགས་སོ་
ཞེས་གདམས་པའོ། །ལེའུ་བཞི་པ་བཤད་ཟིན་ཏོ། །། །
༈ ད་ནི་གཉིས་པ་དྲན་པ་དང་ཤེས་བཞིན་གྱི་ལེའུ་སྟོན་ཏེ། འདིར་དྲན་པ་ནི་
བདག་གིས་ཁས་བླངས་པའི་སྤང་བྱ་དང་བསྒྲུབ་བྱ་རྣམས་དྲན་པ་ཡིན་ལ། ཤེས་བཞིན་ནི་སྤོང་
སྒྲུབ་ཀྱི་བྱ་བ་རྣམས་ལ་མཁས་པ་ཡིན་ཞིང་། དེ་དག་གཞུང་གི་སྟོན་པ་ལ་གསུམ་སྟེ། བསླབ་པ་
- 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྲུང་བའི་ཐབས་སུ་སེམས་བསྲུང་བ་དང་། སེམས་སྲུང་བའི་ཐབས་སུ་དྲན་ཤེས་བསྲུང་བ་དང་།
དེ་དག་རྒྱུད་ལ་སྦྱར་བ་ལ་འབད་པར་གདམས་པའོ། །དང་པོ་ལ་གཉིས་ཀྱི་མདོར་བསྟན་ནི།
བསླབ་པ་མ་ཉམས་པར་སྲུང་བར་འདོད་པ་ཡིས་རབ་ཏུ་བསྒྲིམས་ཏེ་སེམས་ཕྱིན་ཅི་ལོག་གི་ཡུལ་
ལ་གཡོ་བ་བསྲུང་བར་བྱ་སྟེ། སེམས་འདི་བསྲུང་བར་མ་བྱས་ན་བསླབ་པ་བསྲུང་བར་ཡོང་མི་
ནུས་པའི་ཕྱིར་རོ། །རྒྱས་པར་བཤད་པ་ལ་བཞི་སྟེ། སེམས་བསྲུང་དགོས་པའི་རྒྱུ་མཚན་དང་། ཇི་
ལྟར་སྲུང་ཚུལ་དང་། དེ་ལྟར་བསྒྲུབས་པའི་ཕན་ཡོན་དང་། བསྲུང་བ་ལ་འབད་དགོས་པའི་ཚུལ་
ལོ༑ །དང་པོ་ལ་གསུམ་སྟེ། སེམས་མ་བསྲུངས་པའི་ཉེས་དམིགས། བསྲུངས་པའི་ཕན་ཡོན།
དོན་བསྡུ་བའོ། །དང་པོ་ནི། སེམས་ཀྱི་གླང་པོ་ཆེ་ཕྱིན་ཅི་ལོག་གི་ཡུལ་ལ་ཡན་པར་བཏང་བས་
མནར་མེད་གནོད་པ་བྱེད་པ་ལྟར་གླང་ཆེན་མ་ཐུལ་ལ་མྱོས་པ་ཡིས་འདི་ན་དེ་འདྲའི་གནོད་མི་བྱེད་
དེ་ཞེས་པའོ། །
གཉིས་པ་ལ་གཉིས་ལས། མདོར་བསྟན་པ་ནི། ཀུན་ནས་དྲན་པའི་ཐག་པ་
ཡིས་སེམས་ཀྱི་གླང་ཆེན་དགེ་བའི་དམིགས་པ་ལ་དམ་དུ་བཏགས་ན་འཇིགས་པ་ཐམས་ཅད་
མེད་འགྱུར་ཞིང་། དགེ་བ་ཐམས་ཅད་ལག་ཏུ་འོང་ཞེས་པའོ། །རྒྱས་པར་བཤད་པ་ལ་གཉིས་ཏེ།
འཇིགས་པ་སྤོང་བ་དང་། དགེ་བ་སྒྲུབ་པའོ། །དང་པོ་ལ་དངོས་དང་། སྒྲུབ་བྱེད་གཉིས་ཀྱི། དང་
པོ་ནི། སྟག་དང་སེང་གེ་གླང་ཆེན་དྲེད་སྤྲུལ་དང་དགྲ་རྣམས་ཐམས་ཅད་དང་སེམས་ཅན་དམྱལ་
བའི་སྲུང་མ་དང་བྱད་མའི་གདོན་དང་དེ་བཞིན་སྲིན་པོ་རྣམས་ཏེ། རང་གི་སེམས་འདི་གཅིག་པུ་
བཏགས་པ་ཡིས་གནོད་བྱེད་དེ་དག་ཐམས་ཅད་བཏགས་པར་འགྱུར། སེམས་འདི་གཅིག་པུ་
བཏུལ་བ་ཡིས་དེ་དག་ཐམས་ཅད་ཐུལ་བར་འགྱུར་ཏེ། སྐྱེས་རབས་ལས། དེ་ཡི་རང་བཞིན་སྙིང་
རྗེའི་བདག་ཉིད་ཀྱིས། །རྣམ་པར་བརྒྱན་པ་བཞིན་དུ་བརླན་གྱུར་པས། །ཕན་ཚུན་གནོད་པ་མེད་
པའི་ཡིད་གྱུར་ཏེ། །དཀའ་ཐུབ་ཅན་བཞིན་ གཅན་གཟན་ཁྲོ་བོའང་སྤྱོད། །ཅེས་པ་ལྟར་རོ།།
-5 2 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། （༥
གཉིས་པ་ནི། འདི་ལྟར་འཇིགས་པ་ཐམས་ཅད་དང་འདི་ཕྱིའི་སྡུག་བསྔལ་དཔག་ཏུ་མེད་པ་ཡང་
རང་གི་སེམས་ཕྱིན་ཅི་ལོག་པ་ལས་བྱུང་བ་ཡིན་ནོ་ཞེས་ཡང་དག་གསུང་བ་ཉིད་ཀྱིས་གསུངས་ཏེ།
དཀོན་མཆོག་སྤྲིན་ལས། སེམས་ཉིད་དབང་དུ་གྱུར་ན་ཆོས་ཐམས་ཅད་དབང་དུ་འགྱུར་རོ།།
ཞེས་པ་དང་། དགེ་བའམ་འོན་ཏེ་མི་དགེ་བའི། །ལས་ནི་སེམས་ཀྱིས་བསགས་པ་ཡིན། །ཞེས་པ་
དང་། ཆོས་ཡང་དག་པར་སྡུད་པ་ལས། ཆོས་ཐམས་ཅད་ཀྱང་སེམས་ལ་རག་ལས་པ་ཡིན། ཞེས་
གསུངས་སོ། །གཞན་དུ་ན་སེམས་ཅན་དམྱལ་བའི་མཚོན་ཆ་རྣམས་བྱེད་པ་པོ་སུ་ཞིག་གིས་ནི་
ཆེད་དུ་གཏད་ནས་བྱས་ལྕགས་བསྲེག་ས་གཞི་སུ་ཡིས་བྱས། ཤལ་མ་རི་ལ་གནས་པའི་བུད་མེད་
འདི་དག་ཅི་ལས་བྱུང་ཞེས་འགྲེལ་ཆེན་དང་རྣམ་སྣང་འཆད་ཅིང་། དགེ་ལྷས་ཀྱང་བུད་མེད་དུ་
འཆད་པས། མེ་ཚོགས་ཞེས་པ་མ་དག་པས་འགྲེལ་པ་དེ་དག་ཏུ་བུད་མེད་ཅེས་བྱུང་བའམ།
དཔང་ལོ་ཙཱ་བས་མོ་ཚོགས་ཞེས་གསུངས་པ་ལྟར་ལེགས་སོ། །དེ་འདྲ་དེ་དག་ཐམས་ཅད་
སྡིག་སེམས་ལས་བྱུང་བ་ཡིན་པར་ཐུབ་པས། སེམས་ནི་དགྲ་ནང་དགྲ་ཆེན་ཏེ། །དེ་ལས་གཞན་
པའི་དགྲ་མེད་དེ། །ཞེས་སོགས་དྲན་པ་ཉེར་བཞག་སོགས་སུ་གསུངས་སོ། །དེ་ལྟར་ན་འཇིག་
རྟེན་གསུམ་པོ་ན་སེམས་ལས་འཇིགས་པ་གཞན་འགའ་མེད་པས་སེམས་གདུལ་བར་བྱའོ།།
གཉིས་པ་ལ་བྱང་སེམས་ཀྱི་བསྒྲུབ་བྱའི་དགེ་བ་ནི་ཕར་ཕྱིན་དྲུག་ཡིན་ལ། དེ་དག་ལའང་སེམས་
ཉིད་གཙོ་བོ་ཡིན་ནོ་ཞེས་སྟོན་པ་ལ་དྲུག་གི་དང་པོ་ནི། གལ་ཏེ་འགྲོ་བ་ཐམས་ཅད་ཀྱི་དབུལ་བ་
བོར་བར་བྱས་པ་ཞིག་སྦྱིན་པའི་ཕ་རོལ་ཏུ་ཕྱིན་པ་ཡིན་ན་སྔོན་གྱི་སྐྱོབ་པ་རྣམས་ཆོས་ཅན། ཇི་
ལྟར་སྦྱིན་པའི་ཕ་རོལ་ཏུ་ཕྱིན་ཏེ། མ་ཕྱིན་པ་ཐལ། ད་དུང་འགྲོ་བ་བཀྲེན་པ་དུ་མ་ཡོད་ན་སྟེ་ཡོད་
པའི་ཕྱིར་རོ། །འོ་ན་ཇི་ལྟར་ཞེ་ན། ཕྱི་ནང་གི་བདོག་པ་ཐམས་ཅད་དང་དེ་དག་བཏང་བའི་འབྲས་
བུ་དགེ་བ་དང་བཅས་ཏེ་སྐྱེ་བོ་ཀུན་ལ་གཏོང་བར་གོམས་པ་རབ་ཀྱི་མཐར་ཕྱིན་པས་སེར་སྣ་དང་
བྲལ་བའི་སེམས་ཀྱིས་སྦྱིན་པའི་ཕ་རོལ་ཏུ་ཕྱིན་པ་ཡིན་པར་བློ་གྲོས་མི་ཟད་པ་ལས་གསུངས་ཏེ། །
I
..
-53-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱིན་པའི་ཕ་རོལ་ཏུ་ཕྱིན་པ་གང་ཞེ་ན། འདི་ལྟ་སྟེ། བདོག་པ་ཐམས་ཅད་འབྲས་བུ་བཅས་ཏེ་
གཏོང་བའི་སེམས་སོ། །དེ་ལྟ་བས་ན་དེ་ནི་སེམས་ཉིད་དོ་ཞེས་པའོ། །གཉིས་པ་ནི། འཚེ་བ་
རྒྱུན་ཆད་པ་ཞིག་ཚུལ་ཁྲིམས་ཀྱི་ཕར་ཕྱིན་ཡིན་ན། སྔོན་གྱི་སྐྱོབ་པ་དེའི་ཕ་རོལ་ཏུ་མ་ཕྱིན་པར་
འགྱུར་ཏེ། ཉ་སྦལ་ལ་སོགས་པ་སྲོག་ཆགས་དང་། གཞན་གྱི་ནོར་དང་། བུད་མེད་ལ་སོགས་པ་
གང་ཞིག་ཏུ་དེ་དག་གསོད་པ་དང་ལེན་པ་ལ་སོགས་པར་མི་འགྱུར་བར་བསྐྲད་དེ་མ་བསྐད་པར་
འཚེ་བ་ཡོད་པའི་ཕྱིར་རོ། །དེས་ན་དེ་དག་ཡོད་པ་རྣམས་ལ་འཚེ་བ་སོགས་སྤོང་བའི་སེམས་ནི་
ཐོབ་པ་ལ་ཚུལ་ཁྲིམས་ཀྱི་ཕ་རོལ་ཏུ་ཕྱིན་པར་མདོ་ལས། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་གང་
ཞེ་ན། གཞན་ལ་གནོད་པ་སྤོང་བའི་སེམས་པའོ། །ཞེས་བཤད་དོ། །
གསུམ་པ་བཟོད་པའང་དགྲ་བོའམ་དེའི་ཁོང་ཁྲོ་རྒྱུན་ཆད་པ་ལ་མི་བྱ་སྟེ།
སེམས་ཅན་མི་བསྲུན་པ་ནི་ནམ་མཁའ་བཞིན་མཐའ་ཡས་པ་དེ་དག་ནི་གཞོམ་གྱིས་ཡོང་མི་ལང་
བའི་ཕྱིར་རོ། །དེ་བས་ན་རང་གི་ཁྲོ་བའི་སེམས་ནི་གཅིག་བཅོམ་ན་དགྲ་དེ་ཐམས་ཅད་ཆོམ་པ་
དང་འདྲ་སྟེ། དཔེར་ན་ས་སྟེང་འདི་དག་ཐམས་ཅད་ཀོ་གཡོགས་སུ་དེ་སྙེད་ཀོ་བས་ག་ལ་ལང་།
ལྷམ་མཐིལ་ཙམ་གྱི་ཀོ་བས་ནི་ས་སྟེང་ཐམས་ཅད་གཡོགས་པ་དང་འདྲ་བ་དེ་བཞིན་དུ་ཕྱི་རོལ་
གནོད་བྱེད་ཀྱི་དངོས་པོ་ཡང་བདག་གིས་ཕྱིར་བཟློག་མི་ལང་གིས་བདག་གི་སེམས་འདི་ཁོང་ཁྲོ་
ལས་ཕྱིར་ལྡོག་པར་བྱ་སྟེ། དེས་བཟོད་པ་གྲུབ་པ་ཡིན་གྱི་གཞན་དག་བཟློག་གོ་ཅི་ཞིག་དགོས་ཏེ་
དོན་མེད་དོ། །
བཞི་པ་བརྩོན་འགྲུས་ ཀྱང་སེམས་གཙོ་ཆེ་སྟེ། བསམ་གཏན་གྱི་སྡོམ་པས་
བསྡུས་པའི་སེམས་གསལ་པོ་བག་ཙམ་ཞེས་རྣམ་བཤད་ལས་བྱུང་ཞིང་། དགེ་ལྷ་ནི་ལུས་ངག་གི་
ལས་མེད་པ་ཞིག་འཆད་དེ། དེ་ཙམ་གཅིག་བསྐྱེད་པའི་འབྲས་བུ་ཡང་ཚངས་པ་ལ་སོགས་པ་ཡིན་
པ་ལྟར་རོ། ཁ་ཅིག་མདོ་ལས་བྱམས་པའི་སེམས་བསྐྱེད་པས་ཚངས་པར་སྐྱེས་པ་ལྟར་ཞེས་ཟེར་
-
，
- 5 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
རོ༑ །སེམས་སྟོབས་ལྡན་དང་མ་འབྲེལ་ན་ལུས་ངག་དང་བཅས་པའི་ལས་ཀྱི་འབྲས་བུ་ཡང་
སེམས་ཀྱི་སྤྱོད་པ་ཞན་པས་འབྲས་བུ་དེ་ལྟར་འབྱིན་པ་མིན་ནོ། །ལྔ་པ་བསམ་གཏན་ཡང་སེམས་
ཉིད་ཀྱིས་འགྲུབ་སྟེ། འདི་ལྟར་གསང་སྔགས་སོགས་ཀྱི་བཟླས་བརྗོད་དང་ནི་ལུས་ཀྱི་དཀའ་
ཐུབ་ཀུན་ཡུན་རིང་དུས་སུ་སྤྱད་བྱས་ཀྱང་སེམས་གཞན་གཡེངས་བས་བྱས་པ་ནི་ཆོས་རྣམས་ཀྱི་
དེ་ཉིད་རིག་པ་སངས་རྒྱས་ཀྱི་དོན་མེད་པ་སྟེ་ཆུང་བར་གསུངས་ཏེ། ཏིང་ངེ་འཛིན་སྡུད་པའི་མདོ་
ལས། དགེ་སློང་དག་འདོད་པ་ལ་སེམས་གཡེངས་པའི་དཀའ་ཐུབ་དང་ཁ་ཏོན་ལ་སོགས་པ་ནི་
འབྲས་བུ་མེད་པར་འགྱུར་རོ། །ཞེས་པའམ། ཡུམ་ལས། སེམས་གཡེངས་པས་ནི་བདག་གི་དོན་
ཡང་མི་འགྲུབ་ཅེས་གསུངས་སོ། །དྲུག་པ་ཤེས་རབ་ནི། གང་གིས་ཆོས་ཀྱི་དོན་པོ་སྟེ་གཙོ་བོ་
མཆོག་སེམས་ཀྱི་གསང་སྟེ་རང་བཞིན་སྟོང་པ་ཉིད། འགྲེལ་ཆེན་ལས་བྱིས་པའི་སྤྱོད་ཡུལ་མ་
ཡིན་པས་གསང་ཞེས་བྱུང་ལ། རྣམ་བཤད་ལས་བདག་མེད་ཀྱི་དེ་ཁོ་ན་ཉིད་བདག་གི་སེམས་ཀྱི་
ནང་དུ་སྦ་བར་བྱ་བ་ཞེས་སོ། །འདི་མ་ཤེས་ན་བདེ་ཐོབ་སྡུག་བསྔལ་གཞོམ་འདོད་ཀྱང་དེ་དག་
འདོད་པ་དོན་མེད་པར་གྱི་ནར་འཁོར་བར་འཁྱམས་ཏེ། མདོ་ལས། འགྲོ་བ་འཁྲུལ་བ་རི་དྭགས་
རྒྱར་ཆུད་འདྲར་ཤེས་ནས། །ཤེས་རབ་ལྡན་པ་མཁའ་ལ་བྱ་བཞིན་རྣམ་པར་རྒྱུ། །ཞེས་གསུངས་
སོ༑ །དེས་ན་ཤེས་རབ་ནི་སེམས་ཉིད་གཙོ་ཆེ་བ་ཡིན་ཏེ། སྡོང་པོ་བཀོད་པ་ལས་ཀྱང་། བྱང་ཆུབ་
སེམས་དཔའི་སྤྱོད་པ་ཐམས་ཅད་ནི་རང་གི་སེམས་ལ་བརྟེན་ཏོ། །ཞེས་གསུངས་སོ། །ཐབས་དང་
སྨོན་ལམ་སྟོབས་དང་ཡེ་ཤེས་ཀྱང་ཤེས་རབ་ཉིད་ལས་ཕྱེ་བ་ཡིན་པས་དེ་དག་ཀྱང་སེམས་གཙོ་བོ་
ཡིན་ནོ། །
གསུམ་པ་དོན་བསྡུ་བ་ནི། དེ་ལྟས་བདག་གིས་སེམས་འདི་ནི་དྲན་པས་ལེགས་
བཟུང་ཤེས་བཞིན་གྱིས་ལེགས་པར་བསྲུང་བར་བྱ། སེམས་བསྲུང་བརྟུལ་ཞུགས་མ་གཏོགས་པ་
བརྟུལ་ཞུགས་མང་པོས་ཅི་ཞིག་བྱ་སྟེ་དོན་མེད་ཅེས་པའོ། །གཉིས་པ་ཇི་ལྟར་སྲུང་ཚུལ་ནི། མ་
- 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲངས་གྲོལ་བ་སྟེ་ཡིད་གཡེངས་ཤིང་སྤྱོད་ལམ་མ་བསྡམས་པའི་ཁྲོད་ན་གནས་ན་བསྒྲིམས་ཏེ་
རྨའི་བག་བྱེད་དགོས་པ་ལྟར་ཉོན་མོངས་སྐྱེ་བའི་རྐྱེན་དུ་གྱུར་པའི་སྐྱེ་བོ་ངན་པའི་ཁྲོད་ན་གནས་
ཀྱང་སེམས་ཀྱི་རྨ་མ་བསྲུངས་ན་སྡུག་བསྔལ་བསྐྱེད་པས་འདི་རྟག་ཏུ་བསྲུང་དགོས་ཏེ། འདི་ལྟར་
རྨ་ཡི་སྡུག་བསྔལ་ཆུང་ངུ་ཡིས་འཇིགས་པ་གནད་ཀྱི་དོགས་ནས་བག་བྱེད་ན་བསྡུས་འཇོམས་ཀྱི་
རི་བོ་ཆེན་པོས་ལུས་འཇོམས་པས་སྐྲག་པ་ཡིས། མ་བསྲུངས་ན་དེ་བསྐྱེད་པའི་སེམས་ཀྱི་རྨ་ལྟ་
ཅིས་མི་བསྲུང་སྟེ་བསྲུང་དགོས་སོ། །གསུམ་པ་ནི། སེམས་བསྲུང་བའི་སྤྱོད་པ་འདི་འདྲས་གནས་
པར་བྱེད་ན་སྐྱེ་བོ་ངན་པའི་ཁྲོད་ན་གནས་སམ་བུད་མེད་ཀྱི་ཁྲོད་ན་གནས་ཀྱང་རུང་སྟེ་སྡོམ་
བརྩོན་བརྟན་པ་སྟེ་བག་ཡོད་ཉམས་པར་མི་འགྱུར་རོ། །བཞི་པ་ནི། བདག་གི་བསོད་སྙོམསལ་
སོགས་པ་རྙེད་པ་དང༌། ཕྱག་འཚལ་བ་ལ་སོགས་པ་བཀུར་བསྟི་དང་། རང་གི་ལུས་དང་འཚོབ་
ཉམས་སླ་ཞིང་དགེ་བ་གཞན་རང་དོན་གྱི་དགེ་བ་ཡང་ཉམས་སླ་ཡི་ཞེས་པ་རྣམ་སྣང་གསུངས་སོ།།
བྱང་ཆུབ་ཀྱི་སེམས་བཅུ་པོ་འདི་ནམ་ཡང་ཉམས་པར་མི་བྱའོ་ཞེས་དགེ་ལྷ་འཆད་ཅིང་། འགྲེལ་
ཆེན་ལས་སེམས་དགེ་བ་ནི་ཞེས་ཏེ། མདོར་ན་དགེ་བ་གཞན་ཞེས་པ་ལུས་ངག་གི་ལས་བྱས་ཀྱང་
རུང་ངོ༌། །ཇི་ལྟར་རྒྱལ་པོ་ལ་གདམས་པ་ལས། བདག་གི་ནོར་འདི་བཏང་ལ་ལུས་བསྲུང་ངོ༌།།
ནོར་དང་ལུས་ཀྱང་བཏང་ལ་སྲོག་བསྲུངས་ཏེ། །ནོར་དང་ལུས་དང་དེ་བཞིན་སྲོག་རྣམས་དང་།།
ཐམས་ཅད་བཏང་ནས་འདིར་ནི་ཆོས་བསྲུང་ངོ༌། །ཞེས་གསུངས་པ་ལྟར་རོ། །
གཉིས་པ་སེམས་སྲུང་བའི་ཐབས་སུ་དྲན་ཤེས་བསྲུང་བ་ལ་གསུམ་སྟེ། དྲན་
ཤེས་བསྲུང་བར་གདམས་པ། མ་བསྲུངས་པའི་ཉེས་པ་དང་། སྲུང་པའི་ཐབས་སོ། །དང་པོ་ནི།
སེམས་བསྲུང་བར་འདོད་པ་རྣམས་ཀྱི་ནི་བླང་དོར་གྱི་གནས་མ་བརྗེད་པའི་དྲན་པ་དང་། བདག་
རྒྱུད་ལ་བརྟགས་ནས་དེ་དག་གི་སྤོང་ལེན་ཤེས་པའི་ཤེས་བཞིན་དག་སྲོག་ལ་བབས་ཀྱང་སྲུངས་
ཤིག་ཅེས་བདག་གིས་དེ་ལྟར་འདོམས་པར་བྱེད་ཅེས་པའོ། །གཉིས་པ་ལ་གསུམ་སྟེ། གཉིས་ཀ་
- 5 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
དང༌། ཤེས་ བཞིན་དང༌། དྲན་པ་མ་བསྲུང་པའི་ཉེས་པའོ། །དང་པོ་ནི། དཔེར་ན་ནད་ཀྱིས་
དཀྲུགས་པའི་མི་དག་ནི་འགྲོ་འོང་ལ་སོགས་པའི་ལས་རྣམས་ཀུན་ལ་མཐུ་མེད་པ་དེ་བཞིན་དུ་
བླང་དོར་ལ་རྨོངས་པས་སེམས་དཀྲུགས་པ་དགེ་བའི་ལས་རྣམས་ཀུན་ལ་མཐུ་མེད་དོ། །འདི་
རྣམ་བཤད་ལས་ཤེས་བཞིན་མེད་པའི་དང༌། འགྲེལ་ཆེན་ལས་གཉིས་ཀ་མེད་པའི་ཉེས་པར་
འཆད་དོ། །
གཉིས་པ་ལ་གཉིས་ལས། ཤེས་རབ་ཆུད་ཟ་བ་ནི། ཤེས་བཞིན་མེད་པའི་སེམས་
ལྡན་པའི་ཐོས་དང་བསམ་དང་སྒོམ་པའི་ཤེས་རབ་ཀྱང་དཔེར་ན་གློ་རྡོལ་བའི་བུམ་པར་ཆུ་བླུགས་
ཀྱང་མི་ཆགས་པ་བཞིན་དུ་དེ་དག་གི་རྟོགས་པའི་དོན་ནི་དྲན་པ་ལ་མི་གནས་ཏེ་བརྗེད་པར་འགྱུར་
ཞེས་རྣམ་བཤད་ལས་སོ། །དགེ་ལྷས་གསལ་པོར་མི་མྱོང་ཟེར་རོ། །ཚུལ་ཁྲིམས་ཆུད་ཟ་བ་ནི།
མང་དུ་ཐོས་པ་དང་ལྡན་པ་དང་དད་པ་ཅན་དང་ནི་བརྩོན་པ་ལྷུར་ལེན་ཏེ་བསླབ་པ་ལ་གུས་པར་
བྱེད་པ་དུ་མ་ཡང་རང་གི་སྤྱོད་པ་ལ་སོ་སོར་རྟོག་པའི་ཤེས་བཞིན་མེད་པའི་སྐྱོན་ཆགས་པས་ལྟུང་
བའི་རྙོག་དང་བཅས་པར་འགྱུར་རོ་ཞེས་པའོ། །གསུམ་པ་ནི། ཤེས་བཞིན་མེད་པའི་ཉོན་མོངས་
པའི་ཆོམ་རྐུན་དག་དྲན་པ་ཉམས་པའི་རྗེས་སུ་འབྲངས་ནས་བསོད་ནམས་དག་ནི་ཉེར་བསགས་
ཀྱང་དེ་དག་རྐུན་པོས་ཕྲོགས་པ་བཞིན་དུ་ཟད་པར་བྱས་ནས་ངན་འགྲོར་འགྲོ་བར་འགྱུར་རོ།།
ཉོན་མོངས་ཆོམ་རྐུན་ཚོགས་འདི་དག་འཕེལ་ནས་གནོད་པའི་གླགས་སྐབས་འཚོལ་བར་བྱེད་པ་
སྟེ་གླགས་རྙེད་པར་གྱུར་ནས་དགེ་བ་རྣམས་འཕྲོག་ཅིང་བདེ་འགྲོའི་སྲོག་ཐོབ་པ་དག་ཀྱང་
འཇོམས་པར་བྱེད་དེ། དགེ་བའི་རྒྱགས་མེད་པའི་ཕྱིར་ཞེས་འགྲེལ་ཆེན་ལས་སོ། ། །
གསུམ་པ་སྲུང་བའི་ཐབས་ལ་གཉིས་ཏེ། དྲན་པ་དང་། ཤེས་བཞིན་སྲུང་བའི་
ཐབས་སོ། །དང་པོ་ལ་གསུམ་སྟེ། སྲུང་ཚུལ་དང་། དེ་སྐྱེ་བའི་རྒྱུ་དང་། བསྲུངས་པའི་འབྲས་བུའོ།།
དང་པོ་ནི། དྲན་པ་མ་བསྲུངས་ན་ཉེས་པ་མང་པོ་ཡོད་པ་དེ་བས་ན་དྲན་པ་ཡིད་ཀྱི་ཁྱིམ་གྱི་ནང་དུ་
- 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇུག་པའི་སྒོ་ནས་གུད་དུ་ནམ་ཡང་མི་བཏང་ངོ༌། །ཞེས་འགྲེལ་ཆེན་ལས་སོ། །གལ་ཏེ་སོང་
ནའང་དེའི་འབྲས་བུ་ངན་སོང་གི་སྡུག་བསྔལ་མཐའ་དག་དྲན་པར་བྱས་ཏེ་སླར་ཉེ་བར་བཞག་
པར་བྱའོ། །གཉིས་པ་ནི། བླ་མ་དང་གྲོགས་པོ་དམ་པའི་ཆོས་དང་ལྡན་པ་འགྲོགས་པ་ལས་ཏེ་དེ་
དག་དང་མཁན་པོ་སོགས་ཀྱིས་བླང་དོར་གྱི་གནས་ལ་འཇུག་ལྡོག་གི་ཚུལ་རྗེས་སུ་བསྟན་པ་དང་།
དེ་ལས་འདས་ན་དེ་དག་གིས་ཁྲེལ་བས་འཇིགས་པས་སྐལ་ལྡན་བསླབ་པ་ལ་གུས་པར་བྱེད་པ་
ལ་དྲན་པ་བདེ་བླག་ཉིད་དུ་སྐྱེ་ཞིང་། གཞན་ཡང་སངས་རྒྱས་བྱང་ཆུབ་སེམས་དཔའ་རྣམས་དུས་
ཀུན་ཏུ་ཤེས་བྱ་ཐམས་ཅད་ལ་ཐོགས་པ་མེད་པར་གཟིགས་པའི་སྤྱན་དང་ལྡན་པ་དེ་དག་ཐམས་
ཅད་ཀྱི་སྤྱན་སྔར་བདག་ནི་རྟག་ཏུ་གནས་ཞེས་དེ་ལྟར་བསམས་ནས་ངོ་ཚ་ཤེས་པ་དང་བསླབ་པ་
ལ་གུས་པ་དང་དེ་རྣམས་ཀྱིས་ཁྲེལ་བའི་འཇིགས་པ་དང་ལྡན་པས་དེ་བཞིན་མནོས་ཏེ་དྲན་པ་དང་
ལྡན་པར་བྱའོ་ཞེས་པ་སྟེ། སྐྱེ་རབས་ལས། མ་མཐོང་བཞིན་དུ་སྡིག་པ་བྱས་ན་ཡང་། །དུག་ཟོས་
བཞིན་དུ་བདེ་བར་ག་ལ་འགྱུར། །ལྷ་དང་རྣལ་འབྱོར་ཅན་གྱི་མི་དག་གི །རྣམ་དག་མིག་གིས་མི་
མཐོང་མི་སྲིད་དོ། །ཞེས་པ་ལྟར་རོ། །གསུམ་པ་ནི། དེ་ལྟར་བསམ་པ་དེས་ནི་སངས་རྒྱས་རྗེས་སུ་
དྲན་པའང་དེ་ལ་ཡང་དང་ཡང་དུ་འབད་མེད་དུ་འབྱུང་ལ། གང་ཚེ་དྲན་པ་ཡིད་ཀྱི་སྒོ་ནས་ཉོན་
མོངས་པ་ལ་འཇུག་པ་བསྲུང་བའི་དོན་དུ་གནས་པར་གྱུར་པ་དེའི་ཚེ་ཤེས་བཞིན་ཡང་འབད་མེད་
དུ་འོང་བར་འགྱུར་ཞིང་སོང་བ་སྟེ་སྔར་མེད་པ་བདག་ཀྱང་སླར་འོང་བར་འགྱུར་རོ། ། །
གཉིས་པ་ལ་གསུམ་སྟེ། ཤེས་བཞིན་བྱ་བའི་སྔོན་དུ་བཏང་བ་དང༌། ལྷན་ཅིག་
འཇུག་པར་བྱ་བ་དང་། ཤེས་བཞིན་བསྲུང་བའི་མཚན་ཉིད་བསྡུས་ཏེ་བསྟན་པའོ། །དང་པོ་ནི།
རེ་ཞིག་བྱ་བ་ལ་འཇུག་པའི་དང་པོར་སེམས་ལ་བརྟགས་ནས་ཉོན་མོངས་ཅན་དུ་འདུག་ན་འདི་
འདྲའི་སེམས་འདི་ནི་སྐྱོན་དང་བཅས་པའོ། །ཞེས་ཤེས་པར་བྱས་ནས་དེའི་ཚེ་བདག་གིས་ཤིང་
བཞིན་དུ་བཟུང་ཐུབ་པ་སྟེ་ཉོན་མོངས་དེས་མི་གཡོ་བར་གནས་པར་བྱའོ། །གཉིས་པ་ལ་བཞི་སྟེ།
-
- 5 8 -



རྒྱུ
ཀྱི
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥
སྒོ་གསུམ་གྱི་གནས་སྐབས་ལ་བརྟག་པ་དང་། བརྟགས་ནས་དབང་དུ་བྱ་བ་དང་། དབང་དུ་བྱས་
ནས་སེམས་སྦྱང་བའི་སྤྱོད་པ་ལ་བསླབ་པ་དང་། བསླབ་པ་ཕུན་སུམ་ཚོགས་པར་འགྱུར་བའི་ཡན་
ལག་གོ །དང་པོ་ལ་གསུམ་སྟེ། ལུས་ཀྱི་དང་། སེམས་ཀྱི་བྱ་བ་ལ་བརྟག་པ་དང་། བག་ཡངས་ཀྱི་
གནས་སྐབས་བསྟན་པའོ། །དང་པོ་ནི། དོན་མེད་པར་གཡེང་བར་བལྟ་བ་ནི་ནམ་ཡང་བདག་
གིས་མི་བྱ་སྟེ་བླང་དོར་གྱི་གནས་ལ་ངེས་པར་སེམས་པས་རྟག་ཏུ་ནི་མིག་ཕབ་སྟེ་གཉའ་ཤིང་གང་
ཙམ་དུ་བལྟ་བར་བྱའོ། །དེས་ཧ་ཅང་དུབ་ན་ལྟ་བ་ངལ་གསོའི་ཆེད་དུ་ནི་རེས་འགའ་ཕྱོགས་སུ་
བལྟ་བར་བྱ་ཞིང་། འགའ་ཞིག་མིག་ལམ་དུ་སྣང་བར་གྱུར་ན་བལྟས་ནས་ཁྱོད་འོངས་པ་ལེགས་
སོ༑ ༑ཞེས་བརྗོད་པར་བྱའོ། །འགྲེལ་པ་དག་ལས། ལེགས་འོངས་དོན་དུ་བལྟ་བར་གྱིས་ཞེས་
འབྱུང་ཞིང་དེར་བཤད་དོ། །ལམ་དུ་ཞུགས་པའི་ཚེ་ལམ་ལོག་པར་ཆོམ་རྐུན་ལ་སོགས་པའི་
འཇིགས་པ་བརྟག་པའི་ཕྱོགས་ཅི་རིགས་སུ་དལ་བུས་བརྟགས་ཤིང་། ཡང་དང་ཡང་དུ་སྟེ་མྱུར་དུ་
ཕྱོགས་བཞིར་བལྟ་དགོས་པ་ན། རྒོད་པའི་གནོད་པ་སྤང་བའི་ཕྱིར་ངལ་གསོ་སྟེ་བལྟ་ཞིང་དེའི་ཚེ་
ཁ་ནི་ཕྱིར་བལྟས་ཏེ་རྒྱབ་ཀྱི་ཕྱོགས་སུ་བལྟ་བར་བྱའོ། །མདུན་དང་རྒྱབ་ཏུ་བརྟགས་ནས་འགྲོ་
བའམ་ཡང་ན་འོང་བྱ་སྟེ། དེ་ལྟར་ཕྱོགས་འདིས་མཚོན་ནས་སྤྱོད་ལམ་བཞིའི་གནས་སྐབས་
ཐམས་ཅད་དུ་དགོས་པ་ཤེས་ནས་སྤྱད་པར་བྱའོ། །ལུས་ཀྱི་བྱ་བར་འོས་པའི་བྱ་བ་ལ་འདི་ལྟར་
གནས་པར་བྱའོ་ཞེས་སེམས་པའི་བྱ་བ་རྟོགས་ཤིང་ངེས་པའམ་བསྡོགས་ནས་དེ་ནས་བྱ་བ་བྱེད་
པའི་སྐབས་ལུས་འདི་ལྟ་བུར་ཏེ་སྔར་བསམས་པ་བཞིན་གནས་པ་ཡིན་མ་ཡིན་བལྟ་བར་བྱའོ།།
གཉིས་པ་ནི། སེམས་ཀྱི་གླང་ཆེན་མྱོས་པ་འདི་བདག་གཞན་ལ་ཕན་པར་འགྱུར་བའི་ཆོས་ལ་
སེམས་པའི་ཀ་ཆེན་ལ་ཇི་ལྟར་བཏགས་པ་ལོག་པའི་ལམ་དུ་མི་འཆོར་བ་དེ་ལྟར་འབད་པ་ཀུན་
གྱིས་བརྟག་པར་བྱའོ། །རྟོག་ཚུལ་ནི། ཅི་ནས་ཀྱང་དགེ་བའི་དམིགས་པ་ལ་རྩེ་གཅིག་པའི་ཏིང་ངེ་
འཛིན་ལ་བརྩོན་པ་ནི་ལོག་པའི་ཡུལ་ལ་སྐད་ཅིག་གཅིག་ཀྱང་མི་འཆོར་བར་བྱས་ཏེ། བདག་གི་
-5
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིད་འདི་དགེ་མི་དགེའི་ཡུལ་གར་སྤྱོད་ཅེས་དེ་ལྟར་ཡིད་ལ་སོ་སོར་བརྟག་གོ །
གསུམ་པ་ནི། སྲོག་ལ་གནོད་པ་ལ་སོགས་པའི་འཇིགས་པ་དང་། དཀོན་མཆོག་
མཆོད་པ་ལ་སོགས་པའི་དགའ་སྟོན་དང༌། དེ་བས་དོན་ཆེ་བའི་སེམས་ཅན་གྱི་དོན་ལ་སོགས་པ་
དང་འབྲེལ་བར་གྱུར་པ་ན། གལ་ཏེ་ཤིན་ཏུ་བསྡམས་པའི་སྤྱོད་ལམ་དེ་ལྟ་བུར་མི་ནུས་ནའང་དེ་
དག་དང་མཐུན་པའི་སྤྱོད་ལམ་ཅི་བདེར་བྱ་བར་གནང་བ་སྟེ། འདི་ལྟར་སྦྱིན་པའི་དུས་དག་ཏུ་
ཚུལ་ཁྲིམས་འགའ་ཞིག་བཏང་སྙོམས་སུ་བཞག་པར་བློ་གྲོས་མི་ཟད་པས་ཞུས་པའི་མདོ་ལས།
སྦྱིན་པའི་དུས་སུ་ཚུལ་ཁྲིམས་བསྡུས་ཏེ་བཏང་སྙོམས་སུ་བྱའོ་ཞེས་གསུངས་པས་སོ། །དེའི་དོན་
ཡང་དཔེར་ན། གསད་བྱའི་སེམས་ཅན་ལ་མི་འཇིགས་པ་སྦྱིན་པའི་ཕྱིར་དུ་དེ་མཐོང་བཞིན་དུ་མ་
མཐོང་ཞེས་བརྫུན་དུ་སྨྲ་བ་ལྟ་བུ་ཡིན་པར་རྣམ་བཤད་ལས་སོ། །དགེ་བ་སྟོབས་མཉམ་རྣམས་ནི་
གང་ཞིག་བསམས་ཏེ་ཐོག་མར་བྱ་བ་བརྩམས་པ་དེ་ལས་གཞན་དུ་སྟེ་དོར་ནས་གཞན་མི་བྱ་སྟེ།
དེར་གཏད་པའི་བསམ་པ་ཡིས་དེ་ཉིད་རེ་ཞིག་བསྒྲུབ་པར་བྱ་ཞིང་། དེ་ཟིན་ནས་གཞན་
བྱ་སྟེ་དེ་ལྟ་ན་ནི་སྔ་ཕྱི་ཀུན་ལེགས་པ་བྱས་པར་འགྱུར་གྱི་གཞན་དུ་ན་སྔ་ཕྱི་གཉིས་ཀ་
མཐར་ཕྱིན་པར་མི་འགྱུར་རོ། །དགེ་བ་རིམ་པར་སྒྲུབ་པ་དེ་ལྟ་ན་ནི་ཤེས་བཞིན་མ་ཡིན་
པའི་ཉེ་བའི་ཉོན་མོངས་པ་འཕེལ་བར་མི་འགྱུར་རོ། །
གཉིས་པ་ལ་གསུམ་སྟེ། བྱ་མིན་ལྡོག་པ་དང་། བྱ་བ་ལ་འཇུག་པ་དང་། དེ་ལྟར་
མི་བྱེད་པའི་གཉེན་པོ་སྒོམ་པའོ། །དང་པོ་ལ་གསུམ་སྟེ། རྣམ་གཡེང་ལ་ཆགས་པ་དང་། དོན་མེད་
ཀྱི་བྱ་བ་དང་། ཉོན་མོངས་ཀྱིས་བསླངས་པའི་བྱ་བ་སྤོང་བའོ། །དང་པོ་ནི། བྲེ་མོའི་གཏམ་འབྲེལ་
མེད་སྣ་ཚོགས་དང་། མིག་འཕྲུལ་བ་ལ་སོགས་པ་ངོ་མཚར་ཅན་ལྟད་མོ་རྣམ་པ་མང་པོ་ཀུན་ལ་
འཇུག་པར་གྱུར་པ་ན་དེ་རྣམས་ལ་ཆགས་པ་སྤང་བར་བྱའོ། །གཉིས་པ་ནི། དོན་མེད་པར་ས་རྐོ་
བ་དང་རྩྭ་གཅོད་པ་དང་ས་རིས་འབྲི་བ་ལ་སོགས་པ་བྱེད་པར་གྱུར་ན་བདེ་བར་གཤེགས་པས་དེ་
- 6 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། (༥
དག་མི་བྱ་བའི་བསླབ་པ་བཅས་པ་རྣམས་དྲན་པར་བྱས་ནས་དེ་ལས་འདས་པའི་ཉེས་པས་སྒྲུབ་
པས་དེའི་མོད་ལ་དོར་བར་བྱའོ། །གསུམ་པ་ལ་གསུམ་ལས། མདོར་བསྟན་ནི། གང་ཚེ་ལུས་
བསྐྱོད་པར་གྱུར་ཏམ་ངག་སྨྲ་བར་འདོད་པར་གྱུར་ན་ཡང་དང་པོར་དེ་དག་གི་ཀུན་སློང་རང་གི་
སེམས་ལ་བརྟགས་ནས་ཉོན་མོངས་ཀྱི་དབང་དུ་མི་འགྱུར་བ་བརྟེན་པས་རིགས་པ་སྟེ་དགེ་བ་
དང་ལྡན་པར་བྱའོ། །རྒྱས་པར་བཤད་པ་ནི། གང་ཚེ་རང་ཡིད་ཆགས་པ་དང་ཁྲོ་བར་མཐོང་བ་
དེའི་ཚེ་དེས་བསླངས་པའི་ལས་མི་དགེ་བར་འགྱུར་བ་ལུས་ཀྱི་ལས་སུ་མི་བྱ་ངག་སྨྲ་བར་མི་བྱ་
ཡི༑ ཆོས་ཐམས་ཅད་བྱེད་པ་མེད་པར་ཤེས་པས་ཤིང་བཞིན་དུ་བྱེད་པ་མེད་པར་གནས་པར་བྱའོ།།
རྒོད་པ་སྟེ་སེམས་ཧ་ཅང་གཡེངས་པ་དང༌། ག་ཞར་བཅས་པ་སྟེ་ངག་གིས་མཐོ་འཚམ་པ་དང་།
གལ་ཏེ་ང་རྒྱལ་ཏེ་སེམས་ཁེངས་པ་དང་། རྒྱགས་པ་སྟེ་རང་གི་འབྱོར་པ་ལ་ལྷག་པར་ཆགས་ཤིང་
དགའ་བ་དང་ལྡན་པའམ། མཚང་འདྲུ་བ་སྟེ་གཞན་གྱི་སྐྱོན་བརྗོད་པའི་བསམ་པ་དང་། གལ་ཏེ་
སྐྱོར་འབྱིན་ཏེ་གཡོ་སྒྱུ་དང་གཞན་བསླུ་བར་སེམས་པ་དང་། དགེ་ལྷ་དེ་གཉིས་བསྡུས་ནས་གཡོ་
སྒྱུར་འཆད་དོ། །གང་ཚེ་བདག་བསྟོད་ལྷུར་ལེན་པའམ་གཞན་ལ་སྨོད་པ་ཉིད་དང་ནི། གཤེ་
བཅས་ཏེ་ཚིག་རྩུབ་པོ་བརྗོད་པ་དང་། འགྱོད་དང་བཅས་པ་སྟེ་འཐབ་རྩོད་ཀྱི་རྒྱུ་མཚན་སེམས་པ་
དང་བཅས་པར་གྱུར་པ་དེའི་ཚེ་ཤིང་བཞིན་གནས་པར་བྱའོ། །རྙེད་དང་བཀུར་སྟི་དང་གྲགས་པ་
འདོད་པའམ། གཡོག་འཁོར་དོན་དུ་གཉེར་བར་འདོད་པའམ། བདག་གི་སེམས་རྐང་པ་བཀྲུ་བ་
ལ་སོགས་པའི་རིམ་གྲོ་འདོད་པར་གྱུར་ན་དེའི་ཚེ་ཤིང་བཞིན་གནས་པར་བྱའོ། །གཞན་དོན་ཡལ་
བར་དོར་བ་དང་། རང་དོན་གཉེར་བར་འདོད་པ་དག་ཅེས་པའི་མཇུག་ཏུ། འཁོར་ནི་འདོད་པར་
གྱུར་པ་དང་། །ཞེས་པ་འགྲེལ་པ་རྣམས་ལས་བྱུང་ཞིང་དེའི་དོན་ཡང་སློབ་མར་འཆད་དོ། །དེ་
དག་གིས་བསླངས་པའི་ངག་སྨྲ་བར་འདོད་པའི་སེམས་བྱུང་ན་དེ་ཚེ་ཤིང་བཞིན་གནས་པར་བྱའོ།།
མི་བཟོད་པ་ནི་སྲན་མི་ཐུབ་པ་དང་། ལེ་ལོ་དང༌། འཇིགས་པ་སྟེ་སྔར་ལངས་པ་དང༌། སྤྱི་བརྟོལ་
- 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏེ་ཕོད་པ་ཅན་དང་། མུ་ཅོར་ཏེ་ཚིག་འཆལ་ཅི་རུང་རུང་སྨྲ་བ་དང་། རང་གི་ཕྱོགས་སུ་གཏོགས་པ་
ལ་ལྷག་པར་ཞེན་པའི་སེམས་བྱུང་ན་དེ་ཚེ་ཤིང་བཞིན་གནས་པར་བྱའོ། །དོན་བསྡུ་བ་ནི། དེ་ལྟར་
དོན་ལོག་པ་ཀུན་ནས་ཉོན་མོངས་པ་ཅན་དང༌། དོན་མེད་པ་ལ་བརྩོན་པའི་ཡིད་བྱུང་མ་བྱུང་
བརྟགས་ནས་བྱུང་ན་དེའི་ཚེ་དཔའ་བོ་བྱང་ཆུབ་སེམས་དཔའ་གཉེན་པོ་ཡིས་སེམས་དེ་ནི་བདག་
གི་ཕྱོགས་སུ་མི་གཡོ་བར་བརྟན་པོར་གཟུང་བར་བྱའོ། །
གཉིས་པ་ནི་ཤིན་ཏུ་ངེས་པ་སྟེ་དགེ་བ་ལ་རྟག་པར་དམ་བཅའ་བ་དང་། རབ་
དད་དེ་དེའི་ཡོན་ཏན་མཐོང་ནས་དགའ་བ་དང་། དཀའ་ཡང་མི་ལྡོག་པས་བརྟན་པོ་དང་། གུས་
པས་སེམས་འདུད་པ་དང་། ཞེ་སར་ཞེས་པ་ལུས་སོགས་འདུད་པ་རྣམ་སྣང་འཆད་དོ། །ཉེས་སྤྱོད་
ལ་འཛེམ་པ་ངོ་ཚ་ཤེས་པ་དང༌། ཉེས་པས་འཇིགས་པ་དང་བཅས་པ་དང་། དབང་པོ་བསྡམས་
པས་ན་ཞི་ཞིང་སེམས་ཅན་གཞན་དགའ་བར་བྱེད་པ་ལ་བརྩོན་པ་དང་། བྱིས་པའི་འདོད་པ་ཕན་
ཚུན་མི་མཐུན་པ་རྣམས་ཀྱིས་མི་སྐྱོ་ཞིང་དེ་དག་གིས་གནོད་པ་བྱེད་པ་ན་ཡང་ཉོན་མོངས་པ་སྐྱེས་
པས་འདི་དག་གིས་གནོད་སེམས་འདི་རང་དབང་མེད་པར་བྱུང་ངོ་སྙམ་དུ་བསམས་ནས་དེ་དག་
ལ་ལྷག་པར་བརྩེ་བ་དང་ལྡན་པར་བྱ་སྟེ། མདོ་སྡེའི་རྒྱན་ལས། རྟག་ཏུ་ཉེས་པས་རང་དབང་མེད་
པར་བྱས་སེམས་ཀྱིས། །སྐྱེ་བོ་ལ་ནི་བློ་ལྡན་ཉེས་པར་མི་འཛིན་ཏེ། །མི་འདོད་བཞིན་དུ་ལོག་
པར་སྒྲུབ་པར་འགྱུར་རོ་ཞེས། །སྐྱེ་བོ་ལ་ནི་སྙིང་རྗེ་ལྷག་པར་འཕེལ་ཕྱིར་རོ། །ཞེས་གསུངས་པ་
ལྟར་རོ། ཁ་ན་མ་ཐོ་བ་མེད་པའི་དངོས་པོ་ལ་བདག་དང་སེམས་ཅན་གྱི་དོན་གྱི་དབང་དུ་བྱས་
ཤིང་འཇུག་པའམ། ཡང་ན་རྣམ་བཤད་ལས་བདག་དང་སེམས་ཅན་གྱི་དབང་དུ་བྱས་ཏེ་ངོ་ཚ་
ཤེས་པ་དང་ཁྲེལ་ཡོད་པ་ལ་གནས་ཞེས་པ་ལྟར་རོ། །དེ་ལྟར་འཇུག་པ་ན་སྤྲུལ་པ་བཞིན་དུ་བྱ་བ་
བྱེད་ཀྱང་ང་རྒྱལ་མེད་པར་ཡིད་ནི་རྟག་ཏུ་གཟུང་བར་བྱའོ། །
གསུམ་པ་ལ་གཉིས་ཏེ། དལ་འབྱོར་རྙེད་པར་དཀའ་བ་བསམ་པ་དང་། རྙེད་པ་ལ་
- 6 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
སྙིང་པོ་བླང་པའོ། །དང་པོ་ནི། རིང་ཞིག་ལོན་ནས་དལ་བའི་མཆོག་ཐོབ་པར་དཀའ་བ་ཐོབ་པ་
ཡང་དང་ཡང་དུ་བསམས་ལ། སེམས་འདི་སྔར་བཤད་པ་དེ་ལྟ་བུར་རི་རབ་ལྟར་ཉོན་མོངས་པས་
རབ་ཏུ་མི་གཡོ་བར་བསྲུང་བར་བྱའོ། །གཉིས་པ་ལ་གཉིས་ཏེ། ལུས་ཀྱི་ངོ་བོ་ལ་ཆགས་བྱའི་སྙིང་
པོ་མེད་པ་དང་། དེ་སྙིང་པོའི་ཆེད་དུ་སྦྱང་བྱར་བསྟན་པའོ། །དང་པོ་ནི། ཤེར་འབྱུང་དང་། རྣམ་
སྣང་དང་། དགེ་ལྷ་དེ་ལྟར་སེམས་གཟུང་བར་བྱའི། ལུས་ནི་མ་ཡིན་ཏེ་དེ་ནི་རང་དོན་ལ་ཡང་ནུས་
པ་མེད་པས་སོ་ཞེས་སྦྲེལ་ནས་རྣམ་བཤད་དུ་ལུས་ཅིའི་ཕྱིར་བསྲུང་ཞེས་དྲིས་ནས། མ་བསྲུངས་ན་
དེ་མི་དགའ་བས་སོ་ཞེ་ན། ཤི་བ་ན་བྱ་རྒོད་ཤ་ལ་ཆགས་པ་ཡིས་ཕན་ཚུན་ཀུན་ཏུ་བཤལ་ཁྲིད་
བྱས་ཀྱང་ཡིད་ཁྱོད་མི་དགར་མི་བྱེད་ན། ད་ལྟ་ཅིའི་ཕྱིར་ལུས་གཅེས་པར་བཟུང་ནས་དེའི་ཁ་ཏ་
བྱེད། ཡིད་ཁྱོད་ལུས་འདི་བདག་གིར་བསྲུང་བར་བྱས་ནས་ཅིའི་ཕྱིར་སྲུང་བར་བྱེད། འདི་བདག་
ལ་དགོས་པས་སོ་སྙམ་ན་ཡིད་ཁྱོད་དང་ལུས་འདི་གཉིས་སོ་སོ་ཡིན་ན་ལུས་དེས་ཀོ་ཁྱོད་ལ་ཅི་
ཞིག་བྱ། ཐ་དད་ཀྱང་བདག་ལ་རྟེན་གཅིག་དགོས་པས་འདི་འཛིན་སྙམ་ན། རྨོངས་པའི་ཡིད་ཁྱོད་
ཅིའི་ཕྱིར་ཤིང་གཟུགས་གཙང་མ་གཟུང་མི་བྱ་སྟེ་གཟུང་བའི་རིགས་ཀྱི། མི་གཙང་ཚོགས་ཀྱི་
འཕྲུལ་འཁོར་འདི་རུལ་བ་བསྲུངས་ཏེ་ཅི་ཞིག་བྱ། གལ་ཏེ་གཙང་བ་ལ་སོགས་པའི་སྙིང་པོ་ཡོད་
པ་མ་ཡིན་ནམ་ཇི་ལྟར་མི་གཙང་ཞེ་ན། ཐོག་མར་པགས་པའི་རིམ་པ་ནི་རང་གི་བློ་ཡིས་ཤ་ལས་
ཐ་དད་དུ་ཕྱེ་སྟེ། ཤ་ཡང་རུས་པའི་དྲ་བ་ལས་ཤེས་རབ་མཚོན་གྱིས་གུད་དུ་ཕྱེ་རུས་པ་རྣམས་ཀྱང་
དབྱེ་བྱས་ནས་རྐང་གི་བར་དུ་བལྟ་བྱ་ཞིང་། འདི་ལ་གཙང་བ་ལ་སོགས་པའི་སྙིང་པོ་ཅི་ཡོད་ཅེས་
བདག་ཉིད་ཀྱིས་ནི་བརྟག་པར་གྱིས། དེ་ལྟར་འབད་དེ་བཙལ་ཡང་ནི་ཁྱོད་ཀྱིས་སྙིང་པོ་མ་མཐོང་
ན་ད་དུང་ཅིའི་ཕྱིར་ལུས་ལ་ཆགས་པའི་ཚུལ་གྱིས་ཁྱོད་ཀྱིས་ལུས་འདི་སྲུང་བར་བྱེད། འོན་ཏེ་
ལོངས་སྤྱོད་དགོས་སོ་ཞེ་ན། ཁྱོད་ཀྱིས་མི་གཙང་བ་ཟར་མི་རུང་ཁྲག་ཀྱང་བཏུང་དུ་མི་རུང་ལ་རྒྱུ་
ལྟོའང་གཞིབ་ཏུ་མི་རུང་ན་ལུས་ཀྱིས་ཁྱོད་ལ་ཅི་ཞིག་བྱ། དེས་ན་ཁྱོད་རང་གིས་ལོངས་སྤྱད་དུ་མི་
- 6 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རུང་བས་ཉེས་ན་ཝ་དང་བྱ་རྒོད་ཀྱི་ཟས་ཀྱི་དོན་དུ་འདི་བསྲུང་རིགས་སོ། །
གཉིས་པ་ནི། མིའོ་ཅོག་གི་ལུས་འདི་ནི་དགེ་བ་ལ་བཀོལ་བར་བྱ་བ་ཉིད་དུ་
ཟད། འདི་ལྟར་ཁྱོད་ཀྱིས་བསྲུངས་ཀྱང་ནི་འཆི་བདག་བརྩེ་བ་མེད་པ་ཡིས་ཕྲོགས་ཏེ་བྱ་དང་ཁྱི་ལ་
བྱིན་ན་དེ་ཚེ་ཁྱོད་ཀྱིས་ཅི་བྱར་ཡོད། དཔེར་ན་བྲན་གཡོག་ལས་ལ་བཀོལ་དུ་མི་བཏུབ་པ་ལ་གོས་
ལ་སོགས་པ་མི་སྦྱིན་ན། ལུས་འདི་བསྙད་དེ་གསོས་ཀྱང་ངེས་པར་གཞན་དུ་འགྲོ་ན་ཁྱོད་ཀོཅི་སྟེ་
ཤ་ཐང་གསོ། འདི་ལ་གླ་རྔན་ཙམ་དུ་ཟས་གོས་ལ་སོགས་པ་ཁ་ན་མ་ཐོ་བ་མེད་པ་བྱིན་ནས་ད་ནི་
བྱང་སེམས་རང་གི་དོན་ཏེ་གཞན་དོན་བྱེད་དུ་ཆུག་ཅེས་དགེ་ལྷས་སོ། །གཞན་ལ་ཕན་པའི་དོན་
མེད་པར་འདི་ལ་ནི་ཐམས་ཅད་དུ་སྦྱིན་པར་མི་བྱའོ། །དེས་ན་གྲུ་ཆུ་ལ་འགྲོ་བ་དང་འོང་བའི་རྟེན་
ཡིན་པ་ལྟར་རང་གཞན་འཁོར་བའི་མཚོ་ལས་བརྒལ་བ་ལ་སོགས་པའི་རྟེན་ཙམ་དུ་གྱུར་པས་
ལུས་ལ་གྲུ་ཡི་བློ་བཞག་སྟེ་སེམས་ཅན་རྣམས་ཀྱི་དོན་སྒྲུབ་པའི་ཕྱིར་དུ་ཡིད་བཞིན་གྱི་ནི་ལུས་སུ་
སྟེ་རྒྱལ་བའི་སྐུར་བསྒྱུར་པ་སྟེ་དེ་ལ་བརྟེན་ནས་དེ་བསྒྲུབ་པར་བྱའོ། ། །
གསུམ་པ་ལ་གསུམ་སྟེ། སྤྱོད་པའི་རྣམ་གྲངས་ཐམས་ཅད་ལ་ཤེས་བཞིན་དང་
ལྡན་པར་བྱ་བ་དང་། སེམས་སྦྱོང་བ་གཙོ་བོར་བསྟན་པ་དང་། སེམས་ཁྱད་པར་དུ་འགྱུར་བའི་
སྒྲིབ་པ་སྦྱོང་བའོ། །དང་པོ་ལ་བཞི་སྟེ། སྤྱིར་གནས་སྐབས་ཐམས་ཅད་དུ་བྱ་བའི་སྤྱོད་པ་དང་།
ཁྱད་པར་དུ་དགེ་བ་ལ་འཇུག་པའི་སྤྱོད་པ་དང་། འཇིག་རྟེན་པ་མ་དད་པར་འགྱུར་བའི་སྤྱོད་པ་
སྤོང་བ་དང༌། གཉིད་ཀྱི་ཡུལ་བསྲུང་བའི་ཚུལ་ལོ། །དང་པོ་ལ་གསུམ་སྟེ། འཕྲལ་གྱི་བྱ་བ་ལ་ཞི་
བ་དང་། གཞན་གྱི་རྗེས་སུ་འཇུག་པ་ལ་ངེས་པ་དང་། རང་གི་བྱ་བ་ལ་དགེ་བའི་སྤྱོད་པའོ། །དང་
པོ་ནི། དེ་ལྟར་རང་གི་སེམས་ལ་རང་དབང་ཡོད་པར་གྱིས་ཏེ་རྟག་ཏུ་འཛུམ་པའི་བཞིན་དུ་གྱིས་
ལ༑ ཁྲོ་གཉེར་ངོ་ཟུམ་ཡོངས་སུ་ཐོངས་ཏེ་འགྲོ་བའི་དོན་སྒྲུབ་པར་བྱེད་པའི་བཤེས་དང་གསོང་པོ་
སྟེ་བདེན་པའི་ངག་ཕེབས་པར་སྨྲ་བར་གྱིས། ཁྲི་དང་སྟན་ལ་སོགས་པ་རྣམས་བབ་ཅོལ་ཏེ་མ་
-
6
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
བརྟགས་པར་ཤུགས་ཆེན་པོས་སྒྲ་དང་བཅས་པར་མི་དོར་རོ། །སྒོ་ཡང་དྲག་ཏུ་མི་དབྱེ་སྟེ་རྟག་ཏུ་
བཅོམ་སྐྱུང་ཞིང་དགའ་བར་འགྱུར་བའི་སྤྱོད་ལམ་བྱ་སྟེ། དཔེར་ན་ཆུ་སྐྱར་དང་བྱི་ལ་དང་ཆོམ་
རྐུན་དག་སྒྲ་མེད་པར་འཇབ་ཅིང་འགྲོ་བ་ཡིས་རང་གིས་མངོན་པར་འདོད་པའི་དོན་སྒྲུབ་པ་ལྟར།
ཐུབ་པ་སྟེ་བརྟུལ་ཞུགས་ཅན་གྱི་བྱང་ཆུབ་སེམས་དཔས་ཀྱང་རྟག་ཏུ་དེ་བཞིན་དུ་ལུས་ངག་གི་སྤྱོད་
ལམ་ཞི་བ་སྤྱད་པར་བྱའོ། །གཉིས་པ་ནི། གཞན་ལ་གཞན་བསྐུལཏེ་ཉེས་པ་འཆོས་པ་ལ་སོགས་
པའི་གྲོས་འདེབས་པ་ལ་མཁས་ཤིང་མ་བཅོལ་ཡང་ཕན་པར་བྱེད་པའི་སྐྱེས་བུ་དམ་པའི་ངག་
གུས་པས་སྤྱི་བོར་བླང་བར་གྱིས་ཏེ། ང་རྒྱལ་མེད་པས་རྟག་ཏུ་ཀུན་གྱི་སློབ་མར་འགྱུར་བ་དང་།
ཕྲག་དོག་མེད་པས་ཆོས་ལེགས་པར་སྨྲ་བ་ཐམས་ཅད་ལ་ལེགས་པར་གསུངས་སོ་ཞེས་བརྗོད་
པར་བྱ་ཞིང་བསོད་ནམས་བྱེད་པ་མཐོང་གྱུར་ན་དེ་ལ་སྔོན་དུ་བསྟོད་པས་དེ་ལེགས་པར་དགའ་བ་
བསྐྱེད་དོ། ཁ་གསག་ཏུ་དོགས་པ་ལྡོག་པའི་ཕྱིར་ལྐོག་ནས་ཡོན་ཏན་བརྗོད་པར་བྱ་ཞིང་། གཞན་
དག་གཞན་གྱི་ཡོན་ཏན་མངོན་དུ་བརྗོད་ན་དེའི་རྗེས་སུ་བརྗོད་ཅིང་བྱང་སེམས་རང་གི་ཡོན་ཏན་
བརྗོད་ན་དེས་བདག་གི་ཡོན་ཏན་དུ་ཤེས་པར་རིགས་པར་བྱ་ཡི་རང་ཁེངས་པར་མི་བྱའོ། །དེ་
ལྟར་བྱས་པས་གཞན་གྱི་དགེ་བ་རྩོམ་པ་ཐམས་ཅད་བདག་གི་དགའ་བའི་རྒྱུར་གྱུར་པའི་ཕྱིར་ཏེ།
དགའ་བ་དེ་ནི་རིན་གྱིས་ཉོ་ནའང་དཀོན་པ་དེ་ལྟ་བས་ན་གཞན་གྱིས་བྱས་པའི་ཡོན་ཏན་གྱིས་
བདག་དགའ་བའི་བདེ་བ་སྤྱད་པར་བྱ་སྟེ། དེས་བདག་ལ་ཚེ་འདིར་ལོངས་སྤྱོད་ལ་སོགས་གོད་
པར་འགྱུར་བ་ཡོང་མེད་ཅིང་ཕ་རོལ་ཏུ་ཡང་བདེ་བ་ཆེན་པོ་སྐྱེད་པའི་ཕྱིར་རོ། །གཞན་གྱི་ཡོན་ཏན་
ལ་སྡང་བའི་ཉེས་པས་ནི་འདིར་མི་དགའ་ཞིང་སྡུག་བསྔལ་བ་དང་། ཕ་རོལ་ཏུ་ཡང་སྡུག་བསྔལ་
ཆེ་བར་འགྱུར་རོ། །གསུམ་པ་ནི། སྨྲ་ན་ཡིད་ཕེབས་པ་སྟེ་ཡིད་ཆེས་སུ་རུང་བ་དང་། སྐབས་དང་
རིམ་པར་འབྲེལ་བ་དང་། དོན་གསལ་པོར་སྟོན་པ་དང་། ཡིད་དུ་འོང་བ་དང་། ཀུན་སློང་ཆགས་
པ་དང༌། ཞེ་སྡང་སྤངས་པ་དང༌། སྒྲ་འཇམ་ཞིང་མང་ཉུང་རན་པར་སྨྲ་བར་བྱའོ། །མིག་གིས་
ཕ 6
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཅན་ལ་བལྟ་ན་ཡང་འདི་དག་ཉིད་ལ་བརྟེན་ནས་བདག་སངས་རྒྱས་ཉིད་དུ་འགྱུར་རོ་
ཞེས་བསམས་ནས་སྐྱོན་མི་ལྟ་བའམ་གྱ་གྱུ་ཅན་མ་ཡིན་པས་ན་དྲང་ཞིང་དེ་ལ་བྱམས་པའི་ཚུལ་
གྱིས་བལྟའོ། །
གཉིས་པ་ལ་གཉིས་ཏེ། རང་གིས་སྒྲུབ་ཚུལ་དང་། གཞན་ལ་ཕན་འདོགས་ཚུལ་
ལོ༑ ༑དང་པོ་ལ་གསུམ་སྟེ། བསྒྲུབ་བྱ་དགེ་བ་སྟོབས་ལྡན་བསྟན་པ་དང༌། སྒྲུབ་ཚུལ་དང༌།
མཆོག་དམན་གྱི་བླང་དོར་བསྟན་པའོ། །དང་པོ་ནི། དུས་རྟག་པར་ཏེ་རྒྱུན་ལྡན་དང༌། བསམ་པ་
མངོན་ཞེན་ཏེ་འདུན་པ་དྲག་པོ་དང་། དེའི་མི་མཐུན་ཕྱོགས་འཇོམས་ནུས་ཀྱི་གཉེན་པོ་ཡིས་ནི་
བསླངས་པ་ཉིད་དང༌། ཡུལ་ཡོན་ཏན་གྱི་ཞིང་སངས་རྒྱས་སོགས་དང་། ཕན་འདོགས་པའི་ཞིང་
ཕ་མ་ལ་སོགས་པ་དང༌། སྡུག་བསྔལ་བའི་ཞིང་ནད་པ་ལ་སོགས་པ་ལ་བརྟེན་ནས་དགེ་བ་ཆེན་
པོར་འགྱུར་ལ། མི་དགེ་བ་ཡང་དེ་དང་འདྲ་སྟེ། བཤེས་སྤྲིང་ལས། རྟག་ཏུ་མངོན་པར་ཞེན་དང་
གཉེན་པོ་མེད། །ཡོན་ཏན་གཙོ་ལྡན་གཞི་ལས་བྱུང་བའི་ལས། །དགེ་དང་མི་དགེ་རྣམ་ལྔ་ཆེན་པོ་
སྟེ༑ །དེ་བས་དགེ་བ་སྤྱོད་ལ་བརྩོན་པར་མཛོད། །ཅེས་གསུངས་སོ། །གཉིས་པ་ནི། དགེ་ག
སྟོབས་ལྡན་ལ་མཁས་ཤིང་དེ་ལ་དགའ་བ་སྟེ་སྤྲོ་བ་དང་ལྡན་པར་བྱས་ནས་རང་གཞན་གྱི་དོན་གྱི་
ལས་རྣམས་བདག་གིས་རྟག་ཏུ་བྱ་ཞིང་ལས་རྣམས་ཀུན་ལ་གཞན་སུ་ལ་ཡང་ལྟོས་དགོས་པར་བྱ་
བ་མ་ཡིན་ནོ། །གཞན་དགེ་བ་ལ་མི་སྦྱོར་བར་ཐལ་པའི་ཉེས་པ་ནི་མེད་དེ། དགེ་བའི་གྲོགསཔོ་
དགེ་བ་ལ་སྦྱར་དུ་རུང་ན་སྦྱར་བས་སོ། །གསུམ་པ་ནི། སྦྱིན་པའི་ཕ་རོལ་ཏུ་ཕྱིན་པ་ལ་སོགས་པ་
དྲུག་པོ་གདམ་དགོས་པས་ན་གོང་ནས་གོང་དུ་ཁྱད་ཞུགས་པ་སྟེ། ཕྱི་མ་ཕྱི་མ་མཆོག་ཡིན་པས་དེ་
སྤྱད་པར་བྱའོ། །གོང་འོག་གི་རིམ་པ་དེ་ལྟར་ཡིན་ཡང་སྔར་དཔེ་བརྗོད་པ་ལྟར་ཚུལ་ཁྲིམས་ཆུང་
ངུའི་ཕྱིར་ནི་སྦྱིན་པ་ཆེན་པོ་མི་གཏོང་ངོ༌། །ཆེ་ཆུང་གང་གིས་འཇོག་ཅེ་ན། གཙོ་ཆེར་གཞན་གྱི་དོན་
གང་བསམ་ཞིང་གང་ཆེ་བ་དེ་ལས་བརྩམ་མོ་ཞེས་རྣམ་བཤད་ལས་སོ། །
，
- 6 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥་
གཉིས་པ་ལ་བསྟན་བཤད་གཉིས་ལས། དང་པོ་ནི། བཤད་མ་ཐག་པའི་ཚུལ་དེ་
ལྟར་རིག་པར་བྱས་ནས་གཞན་དོན་ལ་རྟག་ཏུ་བརྩོན་པར་གནས་པར་བྱ་སྟེ། དེ་ལྟ་ན་ཐུགས་རྗེ་
ཆེན་པོ་མངའ་བས་རིང་དུ་གཟིགས་པ་སྟེ། བླང་དོར་གྱི་གནས་ཐམས་ཅད་མཁྱེན་པའི་སངས་
རྒྱས་ཀྱི་བློ་དམན་པ་རང་དོན་ལ་ཞེན་པ་རྣམས་ལ་བཀག་པ་རྣམས་ཀྱང་དེ་ལ་གནང་སྟེ། གསང་
ཆེན་ཐབས་ལ་མཁས་པ་ལས། དེད་དཔོན་སྙིང་རྗེ་ཆེན་པོས་མི་ནག་པོ་བསད་པས་བསྐལ་པ་
འབུམ་གྱི་འཁོར་བ་བསྙིལ་བར་གསུངས་པ་བཞིན་ནོ། །གཉིས་པ་ལ་གཉིས་ཏེ། ཟང་ཟིང་དང༌།
ཆོས་ཀྱི་ཕན་འདོགས་ཚུལ་ལོ། །དང་པོ་ལ་གསུམ་སྟེ། ཟས་སྦྱིན་ཚུལ་ནི། བསོད་སྙོམས་ཇི་ལྟར་
རྙེད་པ་དེ་ལས་ལོགས་པར་ལྟུང་བ་དུད་འགྲོ་དང་ཡི་དྭགས་རྣམས་དང་། མགོན་མེད་པ་སྤྲང་པོ་ལ་
སོགས་པ་དང་། ཚངས་པ་མཚུངས་པར་སྤྱོད་པ་བརྟུལ་ཞུགས་ལ་གནས་པ་ཡོད་ན་དེ་དག་ལ་ཆ་
རེ་བགོ་བར་བྱ་ཞིང་། ཆ་བཞི་པ་དེ་བཤེས་སྤྲིང་ལས། ཁ་ཟས་སྨན་དང་འདྲ་བར་རིགས་པ་ཡིས།།
འདོད་ཆགས་ཞེ་སྡང་མེད་པར་བསྟེན་བགྱི་སྟེ། །ཞེས་པ་ལྟར་བསམ་པས་ལུས་ཧ་ཅང་ཉམ་ཆུང་
བ་དང་ལྕི་བར་མི་འགྱུར་བར་རན་པ་ཙམ་དུ་བཟའ་བར་བྱ་སྟེ། གཞན་དུ་ཆགས་སོགས་ཀྱི་སྒོ་
ནས་སྤྱོད་ཅིང་དགེ་བ་ལ་མི་བརྩོན་ན། ཟླ་བ་སྒྲོན་མེ་ལས། དེ་དག་ཁ་ཟས་ཞིམ་པོ་ཟོས་པ་དག།
རྙེད་ནས་རྣམ་འབྱོར་མི་བརྩོན་ཟ་ཞིང་འཐུང་། །དེ་དག་ལ་ནི་ཟས་དེ་གདུག་པར་འགྱུར། །བ་གླང་
ཕྲུ་གུས་པད་རྩ་མ་བཀྲུས་བཞིན། །ཞེས་གསུངས་པ་ལྟར་ཉེས་པར་འགྱུར་རོ། །གོས་སོགས་སྦྱིན་
ཚུལ་ནི། རང་ཉིད་འཆང་བའི་སྣམ་སྦྱར་དང་བླ་གོས་དང་མཐང་གོས་ཏེ་ཆོསགོས་གསུམ་པོ་དེ་མ་
གཏོགས་པའི་ཡོ་བྱད་ཡོད་ན་སྦྱིན་པར་བྱེད། བྱང་ཆུབ་སེམས་དཔའི་སོ་སོ་ཐར་པ་ལས། གལ་ཏེ་
ལ་ལ་ཞིག་འོངས་ནས་ལྷུང་བཟེད་དང་ཆོས་གོས་སློང་བ་ན། གལ་ཏེ་དེ་ལ་སངས་རྒྱས་ཀྱིས་
གནང་བའི་ཆོས་གོས་གསུམ་ལས་ལྷག་པ་ཞིག་ཡོད་ན་ཇི་ལྟ་བ་བཞིན་དུ་བཏང་ཞིང་སྦྱིན་པར་
བྱའོ། །གལ་ཏེ་དེ་ལ་ཆོས་གོས་གསུམ་ལས་ཉུང་བར་གྱུར་ན་གང་ལ་བརྟེན་ནས་ཚངས་པར་
-
--
- 6 7 -



T，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤྱོད་པ་ལ་གནས་པ་དེ་ནི་གཏོང་བར་མི་བྱའོ། །དེ་ཅིའི་ཕྱིར་ཞེ་ན། དེ་བཞིན་གཤེགས་
པས་ཆོས་གོས་གསུམ་གཏོང་བར་མི་བྱའོ། །ཞེས་གསུངས་པ་ཡིན་ནོ་ཞེས་གསུངས་སོ། །ལུས་
སྦྱིན་ཚུལ་ནི། དམ་པའི་ཆོས་ནི་སྤྱོད་པའི་ལུས་ལ་གཞན་ལ་ཕན་པ་ཕྲན་ཚེགས་ཀྱི་ཆེད་དུ་གནོད་
པར་མི་བྱའོ། །དེ་ལྟར་ཆོས་སྤྱོད་པའི་ལུས་འདི་བསྲུང་བར་བྱས་ན་རིམ་གྱིས་སེམས་ཅན་གྱི་
བསམ་པ་མྱུར་དུ་རྫོགས་པར་འགྱུར་ཏེ། བཞི་བརྒྱ་པ་ལས། ལུས་འདི་དགྲ་ལྟར་མཐོང་མོད་ཀྱི།།
དེ་ལྟ་ན་ཡང་དེ་བསྲུང་བྱ། ཁྲིམས་ལྡན་ཡུན་རིང་འཚོ་བ་ནི། །དེ་ལས་བསོད་ནམས་ཆེན་པོ་བྱེད།།
ཅེས་གསུངས་སོ། །སྙིང་རྗེའི་བསམ་པ་མ་དག་པར་ཏེ་ལྷག་བསམ་དག་པའི་སར་མ་ཆུད་པར་
ལུས་འདི་དངོས་སུ་གཏོང་བར་མི་བྱ་སྟེ། གཞན་ལ་ཕན་པར་མ་ངེས་ཤིང་འགྱོད་པ་དང་སེམས་
ལྡོག་པ་དང་དགེ་བའི་བར་ཆད་དུ་འགྱུར་བ་སྲིད་པའི་ཕྱིར་ཏེ། བསླབ་བཏུས་ལས་ཀྱང་། དཔེར་
ན་སྨན་ཤིང་ལྗོན་པ་བལྟ་ན་སྡུག་པ་ཡི། །རྩ་བ་ལ་སོགས་སྦྱང་འོས་ས་བོན་ནི། །བྱིན་ཡང་དུས་
མིན་སྤྱོད་ལས་བསྲུང་བར་བྱ། །རྫོགས་པའི་སངས་རྒྱས་སྨན་ཤིང་དེ་བཞིན་ནོ། །ཞེས་གསུངས་
སོ༑ ༑འདིར་གཞུང་ཁ་ཅིག་ལས། བསམ་པ་མཉམ་པས་དེ་གཏོང་བྱ། །ཞེས་འབྱུང་ལ། རྣམ་སྣང་
འཚོས་དེ་ལ་བཤད་པ་མ་བྱས་སོ། །ལུས་མི་གཏོང་ན་དམ་བཅའ་དང་འགལ་ལོ་ཞེ་ན། མ་ཡིན་ཏེ།
ཅི་ནས་ཚེ་འདི་དང་གཞན་དུ་ཡང་གཞན་གྱི་དོན་ཆེན་པོ་སྒྲུབ་པའི་རྒྱུར་གཞན་གྱི་བྲན་དུ་གཏོང་
བར་བྱའོ་ཞེས་རྣམ་བཤད་ལས་སོ། །དེ་ནས་བསམ་པ་དག་པ་ན་ཇི་ལྟར་རིགས་པ་གཏོང་བར
བྱའོ། །གཉིས་པ་ནི། བསམ་པ་མ་གུས་པ་ལ་ཆོས་མི་བཤད་ཅིང་། སྤྱོད་ལམ་མི་ན་བཞིན་དུ་མགོ་
དཀྲིས་པ་དང་། གདུགས་དང་འཁར་བ་དང་མཚོན་ཆ་ཐོགས་པ་དང་། མགོ་བོ་གཡོགས་པ་དག་
ལའང་ཆོས་བཤད་པར་བྱ་བ་མིན་ནོ། །གང་ཟག་དམན་པ་ལ་ཟབ་ཅིང་རྒྱ་ཆེ་བ་དང་སྐྱེས་པ་མེད་
པར་བུད་མེད་ལ་དབེན་པར་ཆོས་བཤད་པར་བྱ་བ་མིན། དམན་པ་ཉན་ཐོས་དང་མཆོག་ཐེག་
ཆེན་གྱི་ཆོས་ལ་མཚུངས་པར་གུས་པས་ཀུན་ཏུ་སྤྱད་དོ། །གཞན་དུ་ན་ཆོས་སྤངས་པར་འགྱུར་ཏེ།
--
- 6
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥
ཆོས་ ཐམས་ཅད་རྣམ་པར་འཐག་པ་བསྡུས་པ་ལས། འཇམ་དཔལ་གང་ལ་ལས་དེ་བཞིན་
གཤེགས་པས་གསུངས་པའི་ཆོས་ལ་ལ་ནི་བཟང་བར་འདུ་ཤེས་པར་བྱེད། ལ་ལ་ནི་ངན་པར་
འདུ་ཤེས་པར་བྱེད་ན་དེ་ནི་དམ་པའི་ཆོས་སྤོང་བའོ། །ཞེས་གསུངས་པ་ལྟར་རོ། །རྒྱ་ཆེན་ཆོས་ཀྱི་
སྣོད་གྱུར་པ་དམན་པའི་ཆོས་ལ་སྦྱར་བར་མི་བྱ་སྟེ། དཀོན་མཆོག་བརྩེགས་པ་ལས། སེམས་ཅན་
སྣོད་དུ་མ་གྱུར་པ་རྣམས་ལ་སངས་རྒྱས་ཀྱི་ཆོས་རྒྱ་ཆེན་པོ་སྟོན་པ་བྱང་ཆུབ་སེམས་པའི་འཁྲུལ་བ་
དང་། རྒྱ་ཆེན་པོ་ལ་མོས་པའི་སེམས་ཅན་རྣམས་ལ་ཐེག་པ་དམན་པ་སྟོན་པ་བྱང་ཆུབ་སེམས་
དཔའི་འཁྲུལ་བའོ། །ཞེས་གསུངས་སོ། །སྤྱོད་པ་སྟེ་བསླབ་པའང་ཡོངས་སུ་དོར་བར་མི་བྱ་ཞིང་།
དེ་དོར་ནས་མདོ་དང་སྔགས་བཀླགས་པ་ཙམ་གྱིས་ཐར་པར་འགྱུར་རོ་ཞེས་འདྲིད་པར་མི་བྱའོ། །
གསུམ་པ་ནི། སོ་ཤིང་དང་ནི་མཆིལ་མ་དག་དོར་བ་ན་ནི་དེ་དག་ས་ལ་སོགས་
པས་དགབ་པར་བྱ། བཤང་གཅི་ལ་སོགས་པ་རྣམས་ལོངས་སྤྱད་པར་བྱ་བའི་ཆུ་དང་ཐང་ལ་དོར་
བ་སྨད་པ་དང་། ཁ་ཟས་ཀྱིས་ཧ་ཅང་བཀང་བ་དང་། ཅག་ཅག་ལ་སོགས་པའི་སྒྲ་ཆེན་པོ་དང་
བཅས་པ་དང༌། ཁ་ཧ་ཅང་གདངས་ཏེ་བཟའ་བར་མི་བྱའོ། །རྐང་པ་རབ་ཏུ་བརྐྱངས་ཏེ་མི་འདུག་
ཅིང་ལག་པ་གཉིས་ཀ་དུས་མཉམ་དུ་མི་མཉེའོ། །རབ་ཏུ་བྱུང་བའམ་ཁྱིམ་པ་ཡིན་ཡང་རུང་སྟེ་
བཞོན་པ་མལ་སྟན་དང་གནས་ཁང་གཅིག་དག་ཏུ་གཞན་གྱི་བུད་མེད་དང་ལྷན་ཅིག་ཏུ་འདུག་
པར་མི་བྱ་ཞིང་། རབ་ཏུ་བྱུང་བས་ནི་བུད་མེད་སུ་དང་ཡང་ངོ་། །མདོར་ན་འཇིག་རྟེན་མ་དད་པར་
གྱུར་པའི་སྤྱོད་པ་ཀུན་རང་གིས་མཐོང་བའམ་མཁས་པ་རྣམས་ལ་དྲིས་ཏེ་སྤང་བར་བྱའོ། །ལམ་
སྟོན་པ་ན་ལག་པ་གཡོན་ནམ་སོར་མོ་གཅིག་གིས་བརྡ་ནི་མི་བྱ་སྟེ། གཞན་ཁྱད་དུ་གསོད་པའམ་
མ་གུས་པའི་སྤྱོད་པར་འགྱུར་བས་སོ། །དེས་ན་གུས་པ་དང་བཅས་པའི་གཡས་པ་ཡི་ལག་པ་དག་
ནི་ཀུན་གྱིས་ཀྱང་ལམ་ཡང་དེ་ལྟར་བསྟན་པར་བྱ་ཞིང་། དོན་ཆུང་ངུ་ཙམ་བརྡ་སྤྲོད་པ་ལ་ལག་པ་
ཤད་ཆེར་བསྐྱོད་པར་བྱ་བ་མིན་ཏེ་ཅུང་ཟད་བསྐྱོད་ལ་སྒྲ་བསྒྲགས་པ་དང་སེ་གོལ་གྱི་བརྡ་ལ་
- (G 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སོགས་པ་རྣམས་བྱ་སྟེ། གཞན་དུ་དོན་ཆུང་ངུ་ལ་ལུས་ངག་གི་སྤྱོད་ལམ་དྲག་པོ་བྱས་ན་མ་
བསྡམས་པའི་སྤྱོད་པར་འགྱུར་རོ། །དེ་ལྟར་འཇིག་རྟེན་མ་དད་པར་འགྱུར་བ་མ་སྤངས་ན་གཞན་
དོན་མི་འགྲུབ་པ་དང་། དོན་མིན་གྱི་རྐྱེན་དུ་འགྱུར་ཏེ། བསླབ་བཏུས་ལས། དེ་ནི་གཟུང་འོས་མ་
ཡིན་ན། །འཇིག་རྟེན་རྒྱལ་བའི་མྱུ་གུ་བརྙས། །ཐལ་བས་གཡོགས་པའི་མེ་བཞིན་དུ། །སེམས་
ཅན་དམྱལ་ལ་སོགས་པར་བསྲེག །ཅེས་གསུངས་པས་དེ་སྤོང་བ་ལ་འབད་པར་བྱའོ། །
བཞི་པ་ནི། སྲོད་ཐུན་རྫོགས་པ་ན་མགོན་པོ་མྱ་ངན་ལས་འདས་པ་བསྟན་
པའི་ཚེ་གཟིམས་པ་ལྟར་གློ་གཡས་པ་ཕབ་ནས་རྐང་པས་རྐང་པ་མནན་ལ་ལག་པ་གཡས་འགྲམ་
པའི་འོག་གཡོན་བརླའི་སྟེང་ནས་བརྐྱངས་ཏེ། ལུས་ཆོས་གོས་ཀྱིས་ལེགས་པར་གཡོགས་ཏེ་
མངོན་པར་འདོད་པའི་ཕྱོགས་སུ་མགོ་བསྟན་ནས་ཉལ་བར་བྱ་ཞིང་། ཤེས་བཞིན་དང་ལྡན་པས་
མྱུར་དུ་དགེ་བའི་དོན་དུ་ལྡང་ངོ་སྙམ་པའི་སེམས་ལ་ཉལ་བའི་ཐོག་མ་ཉིད་དུ་སྦྱར་བར་བྱ་སྟེ།
དཀོན་མཆོག་སྤྲིན་ལས། དེ་ཉལ་བ་ན་གློ་གཡས་པ་ཕབ་ནས་ཉལ་བར་བྱེད་དེ། རྐང་པའི་སྟེང་དུ་
རྐང་པ་བཞག་ལུས་ཆོས་གོས་ཀྱིས་གཡོགས་ནས་དྲན་པ་དང་ཤེས་བཞིན་དང་ལྡན་བཞིན་དུ་ལྡང་
བ་དང་སྣང་བའི་འདུ་ཤེས་ཀྱིས་ཉལ་བར་བྱེད་དོ། །ཞེས་གསུངས་པ་བཞིན་ནོ། །གཉིས་པ་ནི།
བྱང་ཆུབ་སེམས་དཔའི་སྤྱོད་པ་དག་གི་དབྱེ་བ་ཚད་མེད་པ་ནི་གསུངས་པ་ལས་ཐམས་ཅད་སྒྲུབ་
པར་མ་ནུས་ནའང་སེམས་སྦྱང་བའི་སྤྱོད་པ་སྔར་བཤད་པ་དེ་དང་དེ་དག་ངེས་པར་དེ་སྲིད་དུ་སྤྱད་
པར་བྱའོ། །གསུམ་པ་ནི། ཉིན་ལན་གསུམ་དང་མཚན་མོ་ལན་གསུམ་དུ་སྡིག་པ་བཤགས་པ་
དང༌། བསོད་ནམས་ལ་རྗེས་སུ་ཡི་རང་བ་དང༌། དགེ་བ་བྱང་ཆུབ་ཏུ་བསྔོ་བ་སྟེ་ཕུང་པོ་གསུམ་པ་
གདོན་པར་བྱ་ཞིང་། རྒྱལ་བ་སྲས་བཅས་ལ་སྐྱབས་སུ་འགྲོ་བ་དང་བྱང་ཆུབ་ཀྱི་སེམས་ལ་བརྟེན་
ནས་སྟོབས་བཞི་ཚང་བར་འགྱུར་བས་དེས་རྩ་བའི་ལྟུང་བ་སྔར་བཤད་པའི་ལྷག་མ་དེ་ཞི་བར་
བྱའོ། །
- 7
0 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
བཞི་པ་ལ་ལྔ་སྟེ། བསླབ་བྱའི་གནས་ལ་འབད་དེ་བསླབ་པ་དང་། ཡུལ་མང་པོ་
ལ་བསླབ་པ་དང་། ཆེད་དུ་བྱ་བ་གཞན་དོན་དུ་བསླབ་པ་དང༌། སློབ་པའི་གྲོགས་དགེ་བའི་
བཤེས་གཉེན་བསྟེན་ཚུལ་དང༌། སློབ་ཚུལ་ཤེས་པའི་དོན་དུ་མདོ་སོགས་བལྟ་བའོ། །དང་པོ་ནི།
ཆེད་དུ་བྱ་བ་རང་ངམ་གཞན་གྱི་དབང་ཡང་རུང་སྟེ་གནས་སྐབས་གང་དུ་བྱ་བ་ཅི་སྤྱོད་ཀྱང་རྒྱལ་
བས་བསླབ་པར་གསུངས་པ་གང་ཡིན་པའི་གནས་སྐབས་དེ་ལ་འབད་དེ་བསླབ་པར་བྱའོ།།
གཉིས་པ་ནི། རྒྱལ་སྲས་རྣམས་ཀྱིས་མི་སློབ་པའི་ཤེས་བྱ་དེ་ནི་གང་ཡང་ཡོད་པ་མིན་ཏེ། གང་
རུང་གཅིག་མ་ཤེས་ན་གཞན་དོན་རྟོགས་པ་མི་ནུས་པའི་ཕྱིར་ཏེ། མདོ་སྡེའི་རྒྱན་ལས། རིག་པའི་
གནས་ལྔ་དག་ལ་བརྩོན་པར་མ་བྱས་ན། །འཕགས་མཆོག་གིས་ཀྱང་ཐམས་ཅད་མཁྱེན་ཉིད་མི་
འགྱུར་ཏེ། །དེ་ལྟ་བས་ན་གཞན་དག་ཚར་གཅད་རྗེས་བཟུང་དང་། །བདག་ཉིད་ཀུན་ཤེས་
བྱ་ཕྱིར་དེ་ལ་དེ་བརྩོན་བྱེད། །ཅེས་སོ། །དེ་ལྟར་བསླབ་བྱ་རྣམས་ལེགས་པར་ཤེས་ཤིང་
སློབ་པར་གནས་པའི་མཁས་པ་ལ་བསོད་ནམས་སུ་མི་འགྱུར་བའི་བྱ་བ་གང་ཡང་མེད་
དོ༑ ༑གསུམ་པ་ནི། དངོས་སམ་ཡང་ན་བརྒྱུད་པས་ཀྱང་རུང་སྟེ་སེམས་ཅན་གྱི་དོན་ལས་གཞན་
མི་སྤྱད་ཅིང་སེམས་ཅན་ཁོ་ནའི་དོན་གྱི་ཕྱིར་དུ་དགེ་བ་ཐམས་ཅད་བྱང་ཆུབ་ཕྱིར་བསྔོའོ། །བཞི་པ་
ནི༑ རྟག་པར་དགེ་བའི་བཤེས་གཉེན་ནི་འདིས་འགྲོ་བས་ན་ཐེག་པ་སྟེ་ཐབསཤེས་གཉིས་ཡིན་
ལ༑ མདོ་སྡེའི་རྒྱན་ལས། དམིགས་པ་ཆེ་བ་ཉིད་དང་ནི། །དེ་བཞིན་སྒྲུབ་པ་གཉིས་དག་དང༌།།
ཡེ་ཤེས་བརྩོན་འགྲུས་རྩོམ་པ་དང་། །ཐབས་ལ་མཁས་པར་གྱུར་པ་དང་། །ཡང་དག་གྲུབ་པ་ཆེན་
པོ་དང༌། །སངས་རྒྱས་ཕྲིན་ལས་ཆེན་པོ་སྟེ། །ཆེན་པོ་དེ་དང་ལྡན་པའི་ཕྱིར། །ཐེག་ཆེན་ཞེས་ནི་
ངེས་པ་བརྗོད། །ཅེས་པ་ལྟར་གྱི་ཆེན་པོ་བདུན་དང་ལྡན་པའི་ཕྱིར་ཐེག་པ་ཆེན་པོ་སྟེ། དེའི་དོན་ལ་
མཁས་པ་དང་བྱང་ཆུབ་སེམས་དཔའི་བརྟུལ་ཞུགས་མཆོག་སྟེ་སྡོམ་པ་ལ་གནས་པ་དེ་རང་གི་
སྲོག་གི་ཕྱིར་ཡང་མི་གཏོང་ངོ༌། །བསྟེན་ཚུལ་ནི། སྡོང་པོ་བཀོད་པར་ཁྱེའུ་དཔལ་འབྱུང་བའི་རྣམ་
-7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐར་ལས་བླ་མ་བསྟེན་པའི་ཚུལ་ལྟར། ཁུར་ཐམས་ཅད་ཁུར་བས་ཡོངས་སུ་མི་སྐྱོ་བ་ས་ལྟ་བུའི་
སེམས་དང༌། བསམ་པ་མི་ཕྱེད་པའི་ཕྱིར་རྡོ་རྗེ། སྡུག་བསྔལ་ཐམས་ཅད་ཀྱིས་མི་བསྒུལ་བའི་
ཕྱིར་ཁོར་ཡུག །ལས་ཐམས་ཅད་ཉམས་སུ་བླང་བ་ལ་མི་སྨོད་པས་བྲན། ང་རྒྱལ་དང་ཆེ་བའི་ང་
རྒྱལ་སྤོང་བས་ཕྱག་དར་བ། ཁུར་ལྕི་བ་བཀུར་བས་ཐེག་པ། མི་ཁྲོ་བས་ཁྱི། འགྲོ་ཞིང་འོང་བ་ལ་
མི་སྐྱོ་བས་གྲུ། དགེ་བའི་བཤེས་གཉེན་གྱི་ངོར་བལྟ་བས་བུ་མཛངས་པ་ལྟ་བུའི་སེམས་ཀྱིས་དགེ་
བའི་བཤེས་གཉེན་ལ་བསྙེན་བཀུར་བྱའོ། །རིགས་ཀྱི་བུ་ཁྱོད་ཀྱིས་བདག་ལ་ནི་ནད་པའི་འདུ་
ཤེས་བསྐྱེད་པར་བྱའོ། །དགེ་བའི་བཤེས་གཉེན་ལ་ནི་སྨན་པའི་འདུ་ཤེས་དང་། རྗེས་སུ་བསྟན་
པ་ནི་སྨན་གྱི་འདུ་ཤེས་དང་། ནན་ཏན་ཉམས་སུ་བླང་བ་ནི་ནད་འཚོ་བའི་འདུ་ཤེས་བསྐྱེད་པར་
བྱའོ། །ཞེས་གསུངས་པ་ལྟར་བསླབ་བར་བྱའོ། ། །
ལྔ་པ་ནི། འདི་ཉིད་དུ་ཇི་སྐད་བསྟན་པ་རྣམས་དང་སངས་རྒྱས་ཀྱིས་བཀའ་སྩལ་
པའི་བསླབ་པ་གཞན་རྣམས་ཀྱང་མདོ་སྡེ་བཀླགས་ནས་ཤེས་པར་བྱ་སྟེ། མདོ་སྡེ་རྣམས་ལས་
བསླབ་པ་རྣམས་སྣང་སྟེ་གསལ་བར་འབྱུང་བའི་ཕྱིར་རོ། །དེ་ལས་ཀྱང་ནམ་མཁའི་སྙིང་པོའི་མདོ་
སྡེ་ནི་ཐོག་མ་ཉིད་དུ་བལྟ་བར་བྱ་སྟེ་དེ་ལས་ལྟུང་བ་དང་དེ་བཅོས་ཐབས་བསྟན་ལ། དེ་དག་ནི་
ཐོག་མ་ཉིད་དུ་ཤེས་དགོས་པས་སོ། །སློབ་དཔོན་ཉིད་ཀྱིས་མཛད་པའི་བསླབ་པ་ཀུན་ལས་
བཏུས་པ་ཡང་ངེས་པར་ཏེ་གདོན་མི་ཟ་བར་ཡང་དང་ཡང་དུ་བལྟ་བར་བྱ་སྟེ། རྒྱུ་མཚན་གང་གི་
ཕྱིར་ན་བྱང་ཆུབ་སེམས་དཔས་རྟག་ཏུ་སྤྱད་པར་བྱ་བ་ནི་དེ་ལས་རྒྱ་ཆེར་རབ་ཏུ་སྟོན་པས་སོ།།
ཡང་ན་རེ་ཞིག་ཚིག་དོན་མདོར་བསྡུས་པའི་མདོ་རྣམས་ཀུན་ལས་བཏུས་པ་སློབ་དཔོན་ཉིད་ཀྱིས་
མཛད་པ་དེ་བལྟའོ། །འཕགས་པ་ཀླུ་སྒྲུབ་ཀྱིས་མཛད་པའི་བསླབ་བཏུས་དང་མདོ་བཏུས་གཉིས་
པོའང་འབད་དེ་བལྟ་བར་བྱ་སྟེ། འདིར་མི་སྣང་བ་དེ་དག་ལས་སྣང་ངོ་སྙམ་དུ་དགོངས་པའོ་ཞེས་
འགྲེལ་ཆེན་ལས་སོ། །གང་ལས་བྱ་བ་གང་ནི་མ་བཀག་པ་དེ་ཉིད་སྤྱད་པར་བྱ་བ་སྟེ་འཇིག་རྟེན་
- 7 2 -



t
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། (༥་
གྱི་སེམས་མ་དད་པ་བསྲུང་བའི་ཕྱིར་བསླབ་བཏུས་སོགས་ལས་དེ་ཡོད་པའི་བསླབ་པ་མཐོང་
ནས་ཡང་དག་པར་སྤྱད་དོ། །
གསུམ་པ་ཤེས་བཞིན་སྲུང་བའི་མཚན་ཉིད་མདོར་བསྡུས་ཏེ་བསྟན་པ་ནི། བླང་
དོར་ཤེས་པའི་བློས་རང་གི་ལུས་དང་ངག་དང་སེམས་ཀྱི་གནས་སྐབས་ལ་ཡང་དང་ཡང་དུ་བརྟག་
པར་བྱ་བ་འདི་ཉིད་ཁོ་ན་མདོར་ན་ནི་ཤེས་བཞིན་སྲུང་བའི་མཚན་ཉིད་དོ། །གསུམ་པ་དེ་དག་རྒྱུད་
ལ་སྦྱར་བ་ལ་འབད་པར་གདམས་པ་ནི། ལུས་དང་སེམས་ཀྱིས་འདི་དག་ལེགས་པར་སྤྱད་པར་
བྱའི་ཉམས་སུ་མི་ལེན་པར་ཚིག་ཙམ་བརྗོད་པས་དོན་ཅི་ཞིག་འགྲུབ་སྟེ། དཔེར་ན་སྨན་དཔྱད་
བཀླགས་པ་ཙམ་གྱིས་ནི་ནད་པ་དག་ལ་ཕན་པར་འགྱུར་རམ་སྟེ་མི་འགྱུར་བ་བཞིན་ནོ། །དྲན་
དང་ཤེས་བཞིན་མིག་གཉིས་མི་ལྡན་ན། །ཐོས་སོགས་ལུས་སྟོབས་ལྡན་ཡང་འཁོར་བ་ཡི། །ས་
ཁྱོན་ཆེ་ལས་བརྒལ་བར་མི་ནུས་པས། །དྲན་ཤེས་གཅེས་པར་ཟུངས་ཤིག་ཤེས་ལྡན་དག །ལེའུ་
ལྔ་པ་བཤད་ཟིན་ཏོ།། །། །
༈ བཟོད་པའི་ལེའུ་ལ་གཉིས། བཟོད་པ་སྒོམ་པར་འོས་པ་དང་། ཇི་ལྟར་སྒོམ་པའི་
ཐབས་སོ། །དང་པོ་ལ་གཉིས་ཏེ། ཁྲོ་བའི་ཉེས་དམིགས་དང་། བཟོད་པའི་ཕན་ཡོན་ནོ། །དང་པོ་
ལ་གསུམ་སྟེ། མ་མཐོང་བའི་འབྲས་བུ་དང༌། མཐོང་བའི་འབྲས་བུ་དང༌། དེ་བསྡུས་དེ་བསྟན་
པའོ། །དང་པོ་ནི། བསྐལ་པ་སྟོང་དུ་བསགས་པའི་སྦྱིན་པ་དང་བདེ་གཤེགས་ལ་སོགས་དཀོན་
མཆོག་གསུམ་མཆོད་པ་དང་ལེགས་སྤྱད་དེ་ཚུལ་ཁྲིམས་གང་ཡིན་པ་དེ་དག་ཀུན་ཀྱང་ཁོང་ཁྲོ་
གཅིག་གིས་འཇོམས་པར་བྱེད་ཅེས་འགྲེལ་པ་དག་ལས་སོ། །དེ་ཉིད་འཇམ་དཔལ་རྣམ་པར་
རོལ་བའི་མདོ་ལས། འཇམ་དཔལ་ཁོང་ཁྲོ་བ་ཞེས་བྱ་བ་ནི་བསྐལ་པ་བརྒྱར་བསགས་པའི་དགེ་
བ་འཇོམས་པར་བྱེད་པ་སྟེ། ཞེས་གསུངས་སོ། །འདི་ལ་གཞོམ་བྱ་དང་། འཇོམ་བྱེད་དང་། འཇམ་
ཚུལ་གྱི་ཁྱད་པར་གསུམ་ལས། དང་པོ་ནི། སྤྱིར་དགེ་བ་ཐབས་ཤེས་གཉིས་ཀས་མ་ཟིན་པ་
-73-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསོད་ནམས་ཆ་མཐུན་གྱི་དང་། བདག་མེད་རྟོགས་པས་ཟིན་པ་ཐར་པ་ཆ་མཐུན་ཙམ་དང་།
ཐབས་ཤེས་གཉིས་ཀས་ཟིན་པ་ཐེག་ཆེན་གྱི་དགེ་བ་དང་གསུམ་ཡོད་པ་ལས་དང་པོ་ཡིན་ལ།
གཉིས་པ་ནི། ཡུལ་ཁྱད་པར་ཅན་ལ་དམིགས་ནས་ངོ་བོ་དྲག་ཏུ་འཁྲུགས་པ། རྗེས་ཀྱང་འགྱོད་པ་
ལ་སོགས་པའི་གཉེན་པོ་དང་བྲལ་བ་ཡིན་ཞིང་། གསུམ་པ་ནི། ས་བོན་རྩ་བ་ནས་འཇོམས་པ་མ་
ཡིན་གྱི། སྐྱེས་ནས་མྱོང་འགྱུར་གྱི་ནུས་པ་ཟིལ་གྱིས་མནན་ནས་ལན་གྲངས་གཞན་དུ་མྱོང་འགྱུར་
དུ་བསྒྱུར་པ་སྟེ། དེའི་རྒྱུ་མཚན་ཡང་ལྕི་བ་དེའི་འབྲས་བུ་ཐོག་མར་སྨིན་པར། གནས་བརྟན་སྒྲ་
གཅན་འཛིན་གྱིས། ལས་ཀྱི་འབྲས་བུ་ལྕི་གང་དང་། །ཉེ་བ་གང་དང་གོམས་པ་གང་། །སྔར་བྱས་
གང་ཡིན་དེ་དག་ལས། །སྔ་མ་སྔ་མ་རྣམ་སྨིན་འགྱུར། །ཞེས་བཤད་པས་སོ་ཟེར་ཡང་མྱོང་དུས་
བསྒྱུར་པ་ནི་ཐར་ཆ་ལའང་ནུས་པས་གཞོམ་བྱ་མ་ངེས་ཤིང༌། འཇོམས་ཚུལ་ཡང་མ་ངེས་ཏེ།
འཕགས་པ་ཐམས་ཅད་ཡོད་པར་སྨྲ་བ་ལས། ཉེ་བར་འཁོར་དགེ་བའི་རྩ་བ་ཆེན་པོ་ཡང་སྲབ་པ་
དང་ཡོངས་སུ་བྱང་བ་དང་ཡོངས་སུ་ཟད་པར་འགྱུར་བ་དེ་ལྟ་བས་ན་མགལ་དུམ་ལ་ཡང་སེམས་
ཁྲོ་བར་མི་བྱེད་ན་རྣམ་པར་ཤེས་པ་དང་བཅས་པའི་ལུས་ལ་ལྟ་ཅི་ཞིག་སྨོས་ཞེས་གསུངས་པས་
སོ༑ ༑དེ་ལྟར་ཞེ་སྡང་ལྟ་བུའི་སྡིག་པ་གཞན་མེད་ཅིང་དེའི་གཉེན་པོ་བཟོད་པ་ལྟ་བུའི་དཀའ་ཐུབ་
མེད་པ་དེ་བས་ན་བཟོད་པ་ལ་ནན་ཏན་དུ་ཐབས་སྣ་ཚོགས་པའི་ཚུལ་གྱིས་འབད་པར་བྱའོ། ། །
གཉིས་པ་ནི། ཞེ་སྡང་ཟུག་རྔུའི་སེམས་འཆང་ན་ཡིད་ནི་སྡུག་བསྔལ་ཞི་བ་ཚོར་
བ་བཏང་སྙོམས་ཉམས་སུ་མི་མྱོང་ཡིད་དགའ་བ་དང་སྒོ་ལྔའི་འཁོར་གྱི་བདེ་བའང་མི་ཐོབ་ལ།
གཉིད་མི་འོང་ཞིང་བརྟན་མེད་དེ་ལུས་སེམས་སོ་མི་ཐུབ་པར་འགྱུར་རོ། །བྲན་སོགས་གང་དག་
ལ་རྗེ་བོས་ནོར་དང་བཀུར་སྟིའི་དྲིན་བྱིན་ཅིང་རྗེ་བོ་དེ་ལ་བསྟེན་པར་གྱུར་པའི་བྲན་སོགས་དེ་དག་
ཀྱང་ནི་ཞེ་སྡང་ལྡན་པའི་རྗེ་དཔོན་དེ་ལ་གསོད་པར་རྒོལ། ཞེ་སྡང་དེ་ཡིས་མཛའ་བཤེས་སྐྱོ་བར་
བྱེད། སྦྱིན་པས་སེམས་ཅན་བསྡུས་ཀྱང་ཞེ་སྡང་གི་དབང་གིས་སེམས་ཅན་རྣམས་དེ་དང་བསྟེན་
|
།
-
-
-7 4 -



རྒྱུ
idབས་
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
ཅིང་འགྲོགས་པར་མི་བྱེད་དོ། །གསུམ་པ་ནི། མདོར་ན་ཁྲོ་བས་བདེ་བར་གནས་པ་དེ་ནི་འགའ་
ཡང་ཡོད་པ་མ་ཡིན་པས། ཁྲོ་བའི་དགྲ་ཡིས་དེ་ལ་སོགས་འདི་དང་གཞན་གྱི་སྡུག་བསྔལ་དག་ནི་
བྱེད་པར་འགྱུར་རོ། །གཉིས་པ་ནི། གང་ཞིག་བསྒྲིམས་ཏེ་ཁྲོ་འཇོམས་པ་དེ་ནི་འདི་དང་གཞན་དུ་
བདེ་ཞེས་པའོ། །
གཉིས་པ་ལ་བསྟན་བཤད་གཉིས་ལས། བསྟན་པ་ལ་གཉིས་ཏེ། སྤང་བྱའི་རྒྱུའི་
ཉེས་པ་བསམ་པ་དང་། དེས་ན་དེ་བཟློག་པར་རིགས་པའོ། །དང་པོ་ནི། མི་འདོད་པ་བྱས་པ་དང་
འདོད་པའི་གེགས་བྱས་པ་ལས་བྱུང་བའི་ཡིད་མི་བདེ་བའི་ཟས་རྙེད་ནས་ཞེ་སྡང་གི་ནུས་པ་བརྟས་
ཏེ་བདག་ཉིད་འཇོམས་སོ། །གཉིས་པ་ནི། དེ་ལྟ་བས་ན་བདག་གི་དགྲ་བོ་ཞེ་སྡང་འདིའི་ཟས་
ཡིད་མི་བདེ་ནི་རྣམ་པར་གཞོམ་པར་བྱ་བར་རིགས་ཏེ། དེའང་རྒྱུ་མཚན་འདི་ལྟར་བདག་ལ་
གནོད་པ་ལས་དགྲ་འདི་ལ་ནི་ལས་གཞན་མེད་པས་སོ། །དེས་ན་ཅི་ལ་བབས་ཀྱང་བདག་གིས་
ནི་དགའ་བའི་ཡིད་ནི་དཀྲུགས་པ་སྟེ་ཡིད་མི་བདེ་མི་བྱའོ། །མི་དགའ་བ་བྱས་ཀྱང་དེ་ཙམ་གྱིས་
འདོད་པ་མི་འགྲུབ་ཅིང་དགེ་བ་དག་ཀྱང་ཉམས་པར་འགྱུར་བས་སོ། །གཞན་ཡང་གལ་ཏེ་དེ་ལ་
བཅོས་སུ་ཡོད་ན་ནི་དེ་ལ་མི་དགའ་བ་ཅི་ཞིག་ཡོད་དེ་མེད་ལ། གལ་ཏེ་བཅོས་སུ་མེད་ན་ནི་དེ་ལ་
མི་དགའ་བྱས་ཅི་ཕན་ཏེ་མི་ཕན་པས་དེ་བྱ་བར་མི་རིགས་སོ། །
རྒྱས་བཤད་ལ་གཉིས་ཏེ། ཁྲོ་བའི་ཡུལ་གྱི་དབྱེ་བ་སྤྱིར་བསྟན་པ་དང་། དེ་ལ་ཁྲོ་
བ་དགག་པའོ། །དང་པོ་ནི། བདག་གམ་བདག་གི་བཤེས་རྣམས་ལ་སྡུག་བསྔལ་དང་། བརྙས་པ་
སྟེ་མ་རྙེད་པ་དང་། ཚིག་རྩུབ་ཀྱིས་སྨད་པ་དང༌། གྲགས་མིན་བརྗོད་པའི་མི་སྙན་པ་ཞེས་བྱ་བ་
བཞི་པོ་མི་འདོད་ཅིང་། བཟློག་པ་བཞི་པོ་འདོད་དེ་དགྲ་ལ་དེ་ལས་བཟློག་པ་ནས། སྡུག་བསྔལ་
སོགས་འདོད་ལ་བདེ་བ་ལ་སོགས་མི་འདོད་པ་བཅུ་གཉིས་བྱས་པ་དང་། འདོད་པ་བཅུ་གཉིས་ཀྱི་
གེགས་བྱས་པ་ལས་ཁྲོ་བ་འབྱུང་བ་ཡིན་ནོ། །གཉིས་པ་ལ་གཉིས་ཏེ། མི་འདོད་པ་བྱེད་པ་དང༌།
-7 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་པའི་གེགས་བྱས་པ་ལ་ཁྲོ་བ་དགག་པའོ། །དང་པོ་ལ་གསུམ་སྟེ། བདག་ལ་ཉེས་པ་བཞི་
བྱེད་པ་དང་། བཤེས་ལ་ཉེས་པ་བཞི་བྱེད་པ་དང་། དགྲ་ལ་ལེགས་པ་བཞི་བྱེད་པ་ལ་ཁྲོ་བ་དགག་
པའོ། །དང་པོ་ལ་གཉིས་ཏེ། བདག་ལ་སྡུག་བསྔལ་བྱེད་པ་དང་། བརྙས་སོགས་གསུམ་བྱེད་པ་
ལ་ཁྲོ་བ་དགག་པའོ། །དང་པོ་ལ་གསུམ་སྟེ། སྡུག་བསྔལ་དང་ལེན་དང༌། ཆོས་ལ་ངེས་པར་
སེམས་པ་དང་། གནོད་པ་ལ་ཇི་མི་སྙམ་པའི་བཟོད་པའོ། །དང་པོ་ལ་བཞི་སྟེ། འཁོར་བའི་རང་
བཞིན་དུ་དང་། ངེས་འབྱུང་གི་རྒྱུར་དང་། གོམས་པས་བཟོད་པ་བརྟག་པ་དང་། ཡོན་ཏན་གྱི་རྣམ་
པར་ཡིད་ལ་བྱ་བའོ། །དང་པོ་ནི། འཁོར་བ་ན་བདེ་བའི་རྒྱུ་དགེ་བ་ལ་སོགས་པ་རེས་འགའ་ཙམ་
འབྱུང་སྟེ་དཀོན་ལ། སྡུག་བསྔལ་གྱི་རྒྱུ་མི་དགེ་བ་ལ་སོགས་པ་ནི་ཤིན་ཏུ་མང་པོ་འབད་མེད་དུ་
ཡོད་པས་སྡུག་བསྔལ་འབྱུང་བ་ནི་འཁོར་བའི་རང་བཞིན་ཡིན་པས་བཟོད་པར་བྱའོ། །གཉིས་པ་
ནི༑ སྡུག་བསྔལ་མེད་ན་འཁོར་བ་ལས་སྐྱོ་བ་མི་འབྱུང་བས་དེ་ལས་ངེས་པར་འབྱུང་བ་མེད་པ་དེ་
བས་ན་སེམས་ཁྱོད་སྡུག་བསྔལ་དང་དུ་ལེན་པ་ལ་བརྟན་པར་མནོས་ཤིག་པའོ། །གཞན་ཡང་
དབང་ཕྱུག་གི་དཀའ་ཐུབ་བཟློག་པའི་ལྷ་མོ་ཨུ་མ་ལ་དད་པ་དག་སྟོན་ཟླ་འབྲིང་པོའི་ཚེ་དགུ་ལ་
སོགས་པའི་ཚེ་ཞག་གཅིག་གམ་གསུམ་སྨྱུང་བར་གནས་ནས་རང་གི་ལུས་བསྲེགས་པ་དང་བཅད་
པ་ལ་སོགས་དང་། ཡུལ་ཀཎ་ཊ་པ་རྣམས་འགྲན་པའི་ཕྱིར་ཕན་ཚུན་མཚོན་གྱིས་བསྣུན་པའི་སྡུག་
བསྔལ་གྱི་ཚོར་བ་དོན་མེད་པར་ཡང་བཟོད་པར་བྱེད་ན། ཐར་པའི་དོན་དུ་བདག་ཀོ་ཅིའི་ཕྱིར་
སྡར་ཞེས་པའོ། །
གསུམ་པ་ལ་བསྟན་བཤད་བསྡུ་གསུམ་གྱི། དང་པོ་ནི། གོམས་ན་སླ་བར་མི་
འགྱུར་བའི་དངོས་པོ་དེ་ནི་གང་ན་ཡང་ཡོད་པ་མ་ཡིན་ཏེ། དཔེར་ན་གོམས་པའི་དབང་གིས་སེར་
སྣ་ཅན་རྣམས་སྡུག་བསྔལ་ལ་བདེ་བར་འདུ་ཤེས་པ་བཞིན་དུ་བྱང་ཆུབ་སེམས་དཔའ་སྡུག་
བསྔལ་ཐམས་ཅད་ལ་བདེ་བའི་འདུ་ཤེས་གོམས་པས། མཐར་ཡབ་སྲས་མཇའ་བ་ལས་གསུངས་
- 7 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༦
པའི་ཆོས་ཐམས་ཅད་ལ་བདེ་བར་འགྲོ་བ་ཞེས་བྱ་བའི་ཏིང་ངེ་འཛིན་ཐོབ་པར་འགྱུར་རོ་ཞེས་
འགྲེལ་ཆེན་ལས་སོ། །དེ་བས་ན་གནོད་པ་ཆུང་ངུ་ལ་བཟོད་པ་གོམས་པས་ཕྱིས་གནོད་པ་ཆེན་
པོའང་བཟོད་པར་འགྱུར་བར་བྱོས་ཤིག །གཉིས་པ་ནི། འགྲེལ་པ་དག་ལས། གོམས་པར་བྱ་
བའི་སྡུག་བསྔལ་ཆུང་དུ་བསྟན་པའི་ཕྱིར་སྦྲུལ་དང་ཤ་སྦྲང་དག་དང་ནི་བཀྲེས་སྐོམ་ལ་སོགས་ཚོར་
བ་དང་གཡན་པ་ལ་སོགས་བཅས་པ་ཡི་དོན་མེད་སྡུག་བསྔལ་ཅིས་མ་མཐོང་ཞེས་པར་སྦྲེལ་ཡང་།
དེ་དག་མཐོང་བས་དོན་ཅན་ལ་བཟོད་པར་རིགས་སོ། །ཞེས་པར་རིགས་སོ། །གཞན་ཡང་ཚ་
གྲང་ཆར་དང་རླུང་སོགས་དག་ནད་དང་འཆིང་བ་དང་བརྡེག་སོགས་ལ་བདག་གིས་གཟེ་རེ་
བཟོད་སྲན་ཆུང་བར་མི་བྱ་སྟེ། དེ་ལྟར་བྱས་ན་གནོད་པ་སྟེ་སྡུག་བསྔལ་འཕེལ་བར་འགྱུར་བས་
སོ༑ །གཞན་ཡང་སྐྱེས་བུ་ལ་ལ་བདག་གི་ཁྲག་མཐོང་ན་དཔའ་བརྟན་ལྷག་པར་སྐྱེ་བར་འགྱུར་བ་
ཡོད་ལ། ལ་ལ་གཞན་གྱི་ཁྲག་མཐོང་ནའང་བོག་ཅིང་བརྒྱལ་བར་འགྱུར་བ་ཡོད་དེ། དེ་གཉིས་ནི་
རིམ་པ་ལྟར་སེམས་ཀྱི་ངང་བརྟན་པ་དང༌། སྡར་མའི་ཚུལ་ལ་གོམས་པའི་སྟོབས་ཀྱིས་དེ་ལྟར་
འགྱུར་བ་ཡིན་ནོ། །གསུམ་པ་ནི། དེ་བས་གོམས་པའི་སྟོབས་ཀྱིས་གནོད་པ་ཐམས་ཅད་ཁྱད་དུ་
གསོད་ཅིང་སྡུག་བསྔལ་རྣམས་ཀྱིས་མི་ཚུགས་པར་བྱོས་ཤིག །མཁས་པས་སྡུག་བསྔལ་བྱུང་ཡང་
ནི་སེམས་ཀྱི་རབ་ཏུ་དང་བ་བརྙོག་སྟེ་འཁྲུགས་པར་མི་བྱའོ། །བཞི་པ་ནི། ཉོན་མོངས་རྣམས་
དང་གཡུལ་འགྱེད་པ་རྣམས་ལ་གཡུལ་འགྱེད་པའི་ཚེ་ན་གནོད་པ་མང་པོ་འབྱུང་ཡང་གནོད་པའི་
སྡུག་བསྔལ་ཐམས་ཅད་ཁྱད་དུ་བསད་ནས་ཞེ་སྡང་སོགས་ཉོན་མོངས་པའི་དགྲ་འཇོམས་པ་དེ་
དག་ནི་དགྲ་ལས་རྒྱལ་བར་བྱེད་པའི་དཔའ་བོ་སྟེ། ལྷག་མ་སེམས་ཅན་གསོད་པ་རྣམས་ནི་རོ་
གསོད་པ་བཞིན་དོན་མེད་པའོ། །གཞན་ཡང་སྡུག་བསྔལ་གྱི་ཡོན་ཏན་ནི་དེས་སྐྱོ་བས་དྲེགས་པ་
སེལ་བར་བྱེད། དེ་དང་ལྡན་པའི་འཁོར་བ་པ་ལ་དེ་དང་འབྲལ་བར་འདོད་པའི་སྙིང་རྗེ་སྐྱེ་ལ།
དེའི་རྒྱུ་སྡིག་པ་ལ་འཛེམ་ཞིང་དེའི་གཉེན་པོ་དགེ་བ་ལ་དགའ་བར་འགྱུར་རོ། །
-77-



༥
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ་གསུམ་སྟེ། གནོད་བྱེད་ལ་ཁྲོ་བ་བཟློག་པ་དང་། དེ་ལ་མི་རིགས་
པ་སྤོང་བ་དང༌། སྐབས་དོན་བསྡུ་བའོ། །དང་པོ་ལ་གསུམ་སྟེ། གནོད་བྱེད་ལ་རང་དབང་མེད་
པས་ཁྲོ་བའི་ཡུལ་དུ་མི་རིགས་པ་དང་། རང་དབང་ཡོད་པའི་གནོད་བྱེད་དགག་པ་དང༌། དོན་
བསྡུ་བའོ། །དང་པོ་ལ་གསུམ་སྟེ། རང་དབང་དང༌། སེམས་པ་མེད་པ་དང༌། དོན་བསྡུ་བའོ།།
དང་པོ་ནི། དགྲས་བདག་ལ་སྡུག་བསྔལ་བསྐྱེད་པའི་ཕྱིར་དེ་ལ་ཁྲོའོ་སྙམ་ན། མཁྲིས་པ་དང་བད་
ཀན་ལ་སོགས་སྡུག་བསྔལ་མང་པོའི་འབྱུང་གནས་ཆེན་པོ་ལའང་མི་ཁྲོ་བར་སེམས་ཡོད་ཀྱི་དགྲ་
བོ་ཁོ་ན་ལ་ཅི་སྟེ་ཁྲོ། མཁྲིས་སོགས་རྐྱེན་གྱིས་རང་དབང་མེད་པར་བྱུང་བས་མི་ཁྲོའོ་སྙམ་ན།
གནོད་བྱེད་དེ་དག་ཀུན་ཀྱང་ཉོན་མོངས་པའི་རྐྱེན་གྱིས་སྡུག་བསྔལ་ཞིང་རྐྱེན་ཉོན་མོངས་པ་དེ་
ཡང་མི་འདོད་བཞིན་དུ་རྐྱེན་གྱི་སྟོབས་ཀྱིས་ནན་གྱིས་འབྱུང་བར་འགྱུར་ཏེ། དཔེར་ན་མི་འདོད་
བཞིན་དུ་ནད་འབྱུང་བ་ལྟར་རོ། །གཉིས་པ་ནི། མཁྲིས་སོགས་ཀྱིས་ནི་གནོད་པར་བྱ་བར་མ་
བསམ་ལ། དགྲས་བསམ་ པས་ཁྲོ་བོ་སྙམ་ན། བདག་ཁྲོ་བར་བྱའོ་ཞེས་མ་བསམ་ཀྱང་སྐྱེ་བོ་
རྣམས་ནི་རྐྱེན་གྱི་ན་ཙམ་ལས་ཁྲོ་བ་སྐྱེ་ལ། རྐྱེན་དེས་ཀྱང་ཁྲོ་བ་བསྐྱེད་པར་བྱའོ་ཞེས་མ་བསམ་
ཀྱང་དེ་ལ་ཁྲོ་བ་དེ་བཞིན་སྐྱེ་བར་འགྱུར་རོ། །གསུམ་པ་ལ། རང་དབང་མེད་པ་དང་། སེམས་པ་
མེད་པའི་དོན་བསྡུ་གཉིས་ལས། དང་པོ་ནི། ཉོན་མོངས་པ་ལ་སོགས་པའི་ཉེས་པ་ཇི་སྙེད་ཐམས་
ཅད་དང་། དེས་ཀུན་ནས་བསླངས་པའི་སྡིག་པ་རྣམ་པ་སྣ་ཚོགས་པ་དེ་དག་ཀུན་ཀྱང་རྐྱེན་གྱི་
སྟོབས་ལས་བྱུང་གི་རང་དབང་ཡོད་པ་མ་ཡིན་ནོ། །གཉིས་པ་ནི། ཉེས་སོགས་ཀྱི་རྐྱེན་རྣམ་པ་སྣ་
ཚོགས་པ་དེ་དག་ཀྱང་འབྲས་བུ་ཉེས་སོགས་དེ་དག་བསྐྱེད་པར་བྱའོ་ཞེས་སེམས་པ་མེད་ལ།
དེས་བསྐྱེད་པའི་འབྲས་བུ་དེ་ཡང་བདག་རྐྱེན་འདིས་སྐྱེད་ཅེས་སེམས་པ་ཡོད་པ་མ་ཡིན་ནོ། །
གཉིས་པ་ནི། གྲངས་ཅན་དང་རིག་པ་ཅན་ལ་སོགས་བདག་རྐྱེན་ཐམས་ཅད་རང་
དབང་མེད་པར་མ་གྲུབ་སྟེ། འོག་ནས་འཆད་པའི་གཙོ་བོ་དང་བདག་ལ་སོགས་པ་རང་དབང་
- 7 8 -



{
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། (༥
ཅན་གྱིས་དགྲའི་གནོད་སེམས་ལ་སོགས་པ་འབྲས་བུ་རྣམས་བསྐྱེད་དོ་སྙམ་ན། དེ་དགག་པ་ལ་
གཉིས་ཏེ། བདག་དང་གཙོ་བོ་ཐུན་མོང་དུ་དང་། བདག་རྟག་པ་བྱེ་བྲག་ཏུ་དགག་པའོ། །དང་པོ་
ནི༑ གཙོ་བོ་ཞེས་བྱར་གང་འདོད་དང་བདག་ཅེས་བཏགས་པ་གང་ཡིན་པ་དེ་ཉིད་ཆོས་ཅན།
བདག་གི་གནོད་པ་ལ་སོགས་པ་བྱ་བའི་ཕྱིར་འབྱུང་བར་བྱའོ་ཞེས་ཆེད་དུ་བསམས་ནས་འབྱུང་བ་
མེད་དེ། མ་སྐྱེས་པའི་ཕྱིར། མོ་གཤམ་གྱི་བུ་བཞིན་ནོ། །རྟགས་ནི། དེ་དག་རྟག་པ་རང་དབང་དུ་
ཁས་བླངས་པས། སྐྱེས་ན་མི་རྟག་པ་དང༌། རྒྱུ་རྐྱེན་གྱིས་གཞན་དབང་ཅན་དུ་འགྱུར་བས་སོ།
ཁྱབ་པ་ནི། མ་སྐྱེས་པར་ནི་དེ་ཉིད་ཀྱང་མེད་ན་དེའི་ཚེ་གནོད་བྱེད་སོགས་སུ་སྐྱེ་བར་འདོད་པ་གང་
སྟེ་དེ་མེད་པས་ཁྱབ་པའོ། །
གཉིས་པ་ལ་གཉིས་ཏེ། ལོངས་སྤྱོད་བྱེད་དགག་པ་དང་། འབྲས་བུ་སྐྱེད་བྱེད་
དགག་པའོ། །དང་པོ་ནི། བདག་དེ་གཙོ་བོས་གཏད་པའི་ཡུལ་ལ་ལོངས་སྤྱོད་བྱེད་དོ་ཞེ་ན།
བདག་ཆོས་ཅན། ཡུལ་དགྲ་ལྟ་བུ་གཅིག་འཛིན་པ་དེ་ནམ་ཡང་འགག་པ་སྟེ་མེད་པར་འགྱུར་བ་མ་
ཡིན་པར་ཐལ། ཡུལ་དགྲ་ལྟ་བུ་གཅིག་པུ་དེ་ལ་གཡེངས་པར་འགྱུར་བ་སྟེ་དེ་འཛིན་བྱེད་དུ་རྟག་
པའི་ཕྱིར། རྟགས་ཁས་བླངས་སོ། །འང་གི་སྒྲས་འཇུག་པར་ཡང་མི་འགྱུར་ཏེ་རྟག་པའི་ཕྱིར།
ཞེས་བསྟན་ཏོ། །གཉིས་པ་ནི། འགྲེལ་ཆེན་ལས་རིག་པ་ཅན་བདག་རྟག་པ་སེམས་པ་མེད་པ་
ཞིག་འདོད་པ་འགོག་པར་འཆད་པས་དེ་འདྲའི་བདག་དེ་ཆོས་ཅན། གནོད་སེམས་ཀྱི་དོན་བྱེད་པ་
མིན་པར་མངོན་པར་ཐལ། ཅི་སྟེ་རྟག་ན་ན་སྟེ་རྟག་པའི་ཕྱིར་ནམ་མཁའ་བཞིན་ནོ། །གལ་ཏེ་
བདག་རྟག་ཀྱང་རྐྱེན་གཞན་མི་རྟག་པ་རྣམས་དང་ཕྲད་ན་དོན་བྱེད་དོ་ཞེ་ན། དེ་ཡང་མི་འཐད་དེ།
རང་བཞིན་འགྱུར་བ་མེད་པ་ལ་རྐྱེན་གྱིས་སྔར་མེད་ཁྱད་པར་ཅི་བྱར་ཡོད་དེ་མེད་པས་སོ། །འདི་
ལྟར་རྐྱེན་གཞན་གྱིས་ཕན་པར་བྱེད་པའི་ཚེ་ཡང་བདག་དེ་སྔོན་བཞིན་ལས་མ་འགྱུར་ན་རྐྱེན་གྱི་
བྱེད་པས་དེ་ལ་སྔར་མེད་ཀྱི་ཁྱད་པར་ཅི་ཞིག་བྱས་ཏེ་བྱས་པར་མ་གྲུབ་ལ། འགྱུར་ན་རྟག་པ་
- 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉམས་སོ། །དེ་བས་ན་བདག་དེའི་ཕན་འདོགས་པར་བྱེད་པ་པོ་འདི་ཡིན་ནོ་ཞེས་དེ་གཉིས་ཕན་
གདགས་བྱ་འདོགས་བྱེད་དུ་འབྲེལ་བར་འགྱུར་བ་གང་ཞིག་ཡོད་དེ། རྟག་པ་ལ་རྐྱེན་གྱིས་ཕན་
གདགས་པར་མི་ནུས་པའི་ཕྱིར་རོ། །གསུམ་པ་ནི། དེ་ལྟར་དངོས་པོ་ཐམས་ཅད་གཞན་གྱི་དབང་
གིས་འབྱུང་བ་ཡིན། རྐྱེན་རྣམས་ཀྱང་སྔ་མ་སྔ་མ་དེའི་དབང་གིས་བྱུང་བས་ན་དེ་དག་རང་དབང་
མེད་པ་ཡིན་ཞིང་། སྔ་མའི་མཐར་ཐུག་པ་མེད་པས་རང་དབང་ཅན་གྱི་དངོས་པོ་འགའ་ཡང་མི་
སྲིད་པས་དེ་ལྟར་ཤེས་ནས་བདེན་པ་མེད་བཞིན་དུ་སྣང་བ་སྤྲུལ་པ་ལྟ་བུའི་དངོས་པོ་ཀུན་ལ་ཁྲོ་
བར་མི་འགྱུར་རོ། །གཉིས་པ་ནི། གལ་ཏེ་སྤྲུལ་པ་ལྟར་ཐམས་ཅད་བདེན་པ་མེད་ན་གང་ཟག་
གམ་གཉེན་པོ་གང་གིས་ཁྲོ་བ་གང་ཞིག་བཟློག་པར་བྱ་སྟེ་བཟློག་པའང་རིགས་པ་མིན་ནོ་ཞེ་ན།
ཀུན་རྫོབ་ཏུ་ཁྲོ་བ་བཟློག་པ་ལ་བརྟེན་ནས་ཁྲོ་བ་ལ་བརྟེན་པའམ་སྡུག་བསྔལ་རྣམས་རྒྱུན་ཆད་
པར་འགྱུར་བར་འདོད་པས་མི་རིགས་པ་མེད་ཅེས་དགེ་ལྷ་དང་རྣམ་བཤད་ལས་སོ། །འགྲེལ་
ཆེན་ལས། ཐམས་ཅད་རྐྱེན་ལས་སྐྱེ་ན་ཁྲོ་བ་བཟློག་པར་མི་རིགས་ཞེས་པའི་ལན་དུ་འཆད་དོ།།
གསུམ་པ་ནི། དེ་བས་ན་དགྲ་བོའམ་མཛའ་བོ་ཡང་རུང་སྟེ་མི་རིགས་པ་བྱེད་པ་མཐོང་བར་གྱུར་ན་
མི་རིགས་པ་འདི་འདྲ་ནི་རང་དབང་མ་ཡིན་གྱི། རྐྱེན་ལས་གྱུར་ཏོ་ཞེས་དེ་ལྟར་སོམས་ཏེ་བདེ་བར་
ཏེ་ཡིད་འཁྲུགས་པ་མེད་པར་མནོས་སོ། །གལ་ཏེ་རང་དགས་འདོད་པ་འགྲུབ་པར་འགྱུར་ན་
འགའ་ཡང་རང་ལ་སྡུག་བསྔལ་མི་འདོད་པས་ལུས་ཅན་དག་ནི་ཐམས་ཅད་ཀྱང་སུ་ལའང་སྡུག་
བསྔལ་འབྱུང་བར་མི་འགྱུར་རོ། ། །
གསུམ་པ་གནོད་པ་ལ་ཇི་མི་སྙམ་པའི་བཟོད་པ་ལ་གསུམ་སྟེ། གནོད་བྱེད་སྙིང་
རྗེའི་ཡུལ་དུ་རིགས་པ་དང༌། ཁྲོ་བའི་ཡུལ་དུ་མི་རིགས་པ་དང་། ཁྲོ་བའི་རྒྱུ་མཚན་ཕྱིན་ཅི་ལོག་ཏུ་
བསྟན་པའོ། །དང་པོ་ནི། གནོད་བྱེད་དེ་དག་བག་མེད་པ་སྟེ་ཉོན་མོངས་པའི་དབང་གིས་བདག་
གི་ལུས་ལའང་བདག་ཉིད་ཀྱིས་ཚེར་མ་ལ་སོགས་པས་གནོད་པར་བྱེད་ཅིང་། བུད་མེད་དང་ནོར་
-8 0 -



E)
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
ལ་སོགས་པ་ཐོབ་པར་བྱ་བའི་ཕྱིར་དུ་རྔམ་ཞིང་ཟས་གཅོད་ལ་སོགས་བྱེད། ཁ་ཅིག་འགག་ཅིང་
གཡང་སར་མཆོངས་པ་དང་དུག་དང་མི་འཕྲོད་པ་ཟ་བ་སོགས་འཕྲལ་དང༌། བསོད་ནམས་མ་
ཡིན་པ་སྤྱོད་པ་ཡིས་རང་ལ་ཡུན་དུ་གནོད་པར་བྱེད་པ་ཡོད། གང་ཚེ་ཉོན་མོངས་དབང་དུ་གྱུར་
པས་ཤིན་ཏུ་སྡུག་བསྔལ་བདག་ཉིད་ཀྱང་གསོད་པར་བྱེད་པ་དེའི་ཚེ་དེ་དག་གཞན་གྱི་ལུས་ལ་
གནོད་པ་མི་བྱེད་པར་ཇི་ལྟར་འགྱུར། ཉོན་མོངས་སྐྱེས་པས་དེ་ལྟར་བུར་བདག་གསོད་པ་ལ་
སོགས་པ་ལ་ཞུགས་པ་དེ་དག་ལ་སྙིང་རྗེ་སྐྱེ་བར་རིགས་ཤིང་། བརྒྱ་ལ་མ་སྐྱེས་ནའང་དེ་དག་ལ་
ཁྲོ་བར་འགྱུར་བ་ཅིའི་ཐ་ཚིག་སྟེ་མི་རིགས་སོ། །
གཉིས་པ་ལ་གཉིས་ཏེ། གནོད་བྱེད་ཀྱི་རང་བཞིན་ལ་བརྟག་པ་དང་། གནོད་པ་
རང་གི་ཉེས་པར་བརྟག་པའོ། །དང་པོ་ལ་གཉིས་ཏེ། ངོ་བོ་དང་གནོད་ཚུལ་ལ་བརྟག་པའོ། །དང་
པོ་ནི། གལ་ཏེ་གཞན་ལ་འཚེ་བ་བྱེད་པ་བྱིས་པ་སོ་སྐྱེ་རྣམས་ཀྱི་རང་བཞིན་ཡིན་ན་དེ་ལ་ཁྲོ་བར་
མི་རིགས་ཏེ། དེ་ནི་སྲེག་པ་མེའི་རང་བཞིན་ཡིན་པ་ལ་བཀོན་ཏེ་ཁྲོ་བ་དང་འདྲའོ། །འོན་ཏེ་འཚེ་
སོགས་ཀྱི་སྐྱོན་དེ་གློ་བུར་བ་ཡིན་ལ་སེམས་ཅན་དེ་རང་བཞིན་གྱི་ངེས་པ་ཡིན་ནའང་ཁྲོ་བར་མི་
རིགས་ཏེ། དེ་ནི་ནམ་མཁའ་རང་བཞིན་གྱིས་སྟོང་པ་ལ་དུད་པ་འཐུལ་བའི་སྐྱོན་གྱིས་བཀོན་པ་
བཞིན་དུ་འགྱུར་རོ། །གཉིས་པ་ནི། དགྲ་བོས་དབྱུག་པ་དང་མཚོན་ཆལ་སོགས་པའི་དངོས་པོ་
བཀོལ་ཏེ་གནོད་པ་བྱས་པ་ན། དངོས་སུ་གནོད་མཁན་ཡིན་པས་དབྱུག་པ་དེ་ལ་ ཁྲོ་བར་
རིགས་ལ། གལ་ཏེ་དེ་འཕེན་མཁན་དགྲ་བོ་ཡིན་པས་དེ་ལ་ཁྲོ་ན་དགྲ་དེའང་ཞེ་སྡང་གིས་རྦད་
པས་ཉེས་སུ་ན་ཞེ་སྡང་ལ་ཁྲོ་བར་རིགས་སོ། །གཉིས་པ་ལ་གསུམ་སྟེ། སྔོན་གཞན་ལ་གནོད་པ་
བྱས་པ་དང་། རང་གི་ལུས་དང་། ལས་ཀྱི་ཉེས་པར་བསྟན་པོ། །དང་པོ་ནི། བདག་གིས་སྔོན་ཆད་
སེམས་ཅན་ལ་ད་ལྟ་རང་ལས་བྱུང་བ་འདི་འདྲ་བ་ཡི་གནོད་པ་བྱས་ཏེ། དེ་བས་ན་སེམས་ཅན་ལ་
འཚེ་བར་བྱེད་པ་བདག་ལ་ལན་དུ་གནོད་པ་འདི་འབྱུང་བར་རིགས་སོ། །གཉིས་པ་ནི། དགྲ་དེའི་
--
- 8 1 -



-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
མཚོན་ཆ་དང་བདག་གི་ལུས་གཉིས་ཀ་རྨའི་སྡུག་བསྔལ་གྱི་རྒྱུ་ཡིན་ཏེ། དགྲ་དེས་མཚོན་ཕྱུང་
བདག་གིས་ལུས་ཕྱུང་སྟེ་བཅད་ན་དེ་གཉིས་ལས་གང་ཞིག་ལ་ནི་ཁྲོ་བར་བྱ་སྟེ་ རྒྱུ་མཚན་
མཚུངས་པས་སོ། །དེས་ན་མིའི་གཟུགས་ཤུ་བ་འདྲ་བར་རེག་ཏུ་མི་བཟོད་པ་སྡུག་བསྔལ་ཅན་
ལུས་ལ་སོགས་པར་སྲེད་པས་ལྡོངས་པ་སྟེ། ཤེས་རབ་ཀྱི་མིག་བཀག་པ་བདག་གིས་བཟུང་བས་
གནོད་པ་ཐམས་ཅད་བྱུང་བར་གྱུར་ན་དེ་ལ་གནོད་པར་སུ་ལ་ཁྲོ་སྟེ་གཞན་ལ་ཁྲོ་བར་མི་རིགས་
སོ༑ །གསུམ་པ་ནི། བྱིས་པ་སྡུག་བསྔལ་མི་འདོད་ཅིང་སྡུག་བསྔལ་གྱི་རྒྱུ་ལས་ངན་པ་དང་ལུས་
ལ་བརྐམ་པས་ན་རང་གིས་དེ་གཉིས་བྱས་ཤིང་བཟུང་བའི་ཉེས་པས་གནོད་པ་འབྱུང་བར་གྱུར་
པ་ལ་གཞན་ལ་བཀོན་དུ་ཅི་ཞིག་ཡོད་དེ་མེད་དོ། །དཔེར་ན་སེམས་ཅན་དམྱལ་བའི་སྲུང་མ་དང་
རལ་གྲི་ལོ་མའི་ནགས་ཚལ་ལ་སོགས་པ་དམྱལ་བ་དེ་ཉིད་ཀྱི་ལས་ཀྱིས་བསྐྱེད་པ་ལྟར་རང་གི་
ལས་ཀྱིས་གནོད་པ་འདི་དག་བསྐྱེད་ན་གཞན་གང་ཞིག་ལ་ཁྲོ་བར་བྱ་སྟེ་བྱ་བར་མི་རིགས་སོ།།
གསུམ་པ་ནི། བདག་གི་གནོད་པ་མྱོང་འགྱུར་གྱི་ལས་ཀྱིས་བསྐུལ་བྱས་ནས་བདག་ལ་གནོད་
བྱེད་རྣམས་བྱུང་སྟེ། དེ་ཡིས་གནོད་བྱེད་དེ་དག་སེམས་ཅན་དམྱལ་བར་འདོང་ན་བདག་གིས་
གནོད་བྱེད་དེ་དག་མ་བརླག་གམ་སྟེ་བརླག་པར་བྱས་སོ། །གཞན་ཡང་གནོད་བྱེད་འདི་དག་ཉིད་
ལ་རྟེན་བཅས་ནས་བཟོད་པ་བསྒོམས་པས་བདག་གི་སྡིག་པ་མང་དུ་འབྱོང་ཞིང་། བདག་ལ་
གནོད་པ་བྱས་པ་ལ་བརྟེན་ནས་དེ་དག་ནི་ཡུན་རིང་པོར་སྡུག་བསྔལ་བའི་དམྱལ་བར་འདོང་བར་
འགྱུར་བས་བདག་ནི་དགྲ་དེ་ལ་གནོད་བྱེད་ཡིན་ལ། དགྲ་དེ་དག་བདག་ལ་ཕན་འདོགས་བྱེད་
ཡིན་ན་ཕྱིན་ཅི་ལོག་ཏུ་ཅིའི་ཕྱིར་མ་རུངས་སེམས་ཁྱོད་ཁྲོ་བར་བྱེད་དེ་བྱེད་པར་མི་རིགས་སོ།།
གལ་ཏེ་གཞན་གྱི་སྡིག་རྐྱེན་བྱས་པས་བདག་ཀྱང་དམྱལ་བར་འགྲོའོ་སྙམ་ན། བདག་ལ་བསམ་
པའི་ཡོན་ཏན་བཟོད་པ་ཡོད་ན་དམྱལ་བར་མི་འགྲོའོ། །གལ་ཏེ་གནོད་བྱེད་དུ་མཉམ་པས་དམྱལ་
བར་འགྲོ་མི་འགྲོའི་ཁྱད་མི་རུང་ངོ་སྙམ་ན། རུང་སྟེ་བདག་གིས་བསམ་པའི་ཡོན་ཏན་གྱིས་བདག་
1
，
- 8 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། （༥
དམྱལ་བ་ལས་བསྲུངས་པ་ཡིན་ན་དེ་དག་ལ་འདིར་སྲུང་བྱེད་ཅི་ཞིག་འབྱུང་སྟེ་མ་བྱུང་བས་སོ།།
འོ་ན་ཁྱོད་ཀྱིས་བཟོད་པས་ཁྱོད་རང་བསྲུངས་ལ་ཕན་བྱེད་དུ་གྱུར་པའི་དགྲ་བོ་དེ་མ་བསྲུངས་པས་
དྲིན་མི་ཤེས་པའམ་སྙིང་རྗེ་མེད་པར་འགྱུར་རོ་སྙམ་ན། བདག་གི་བཟོད་པས་དེ་བསྲུང་བར་མ་
ནུས་མོད་ཀྱི། བཟོད་པ་མེད་པར་ཡང་གང་གིས་བསྲུང་། འོན་ཏེ་ལན་དུ་གནོད་པ་བྱས་ན་ནི་དེ་
དག་གི་སྡིག་པ་ལྷག་པར་འཕེལ་བ་ན་དེ་དག་བསྲུང་བར་མ་གྱུར་ལ། བདག་གི་དགེ་སྦྱོང་གི་སྤྱོད་
པ་བཞི་ཡང་ཉམས་པར་འགྱུར་བ་དེས་ན་དཀའ་ཐུབ་ཀྱི་མཆོག་བཟོད་པ་ཞིག་པར་འགྱུར་རོ། ། །
གཉིས་པ་བརྙས་སོགས་བྱེད་པ་ལ་ཁྲོ་བ་དགག་པ་ལ་གསུམ་སྟེ། བརྙས་སོགས་
ཀྱི་མི་གནོད་པ་དང༌། རྙེད་པའི་བར་ཆད་བྱེད་པས་དང་། གཞན་མ་དད་པར་བྱེད་པས་ཁྲོ་བར་མི་
རིགས་པའོ། །དང་པོ་ནི། དགྲས་ཡིད་དམ་ལུས་གང་ལ་གནོད་ནས་ཁྲོ། དང་པོ་མི་རིགསཏེ།
ཡིད་ནི་ལུས་ཅན་མ་ཡིན་པས་དེ་ནི་མཚོན་ཆ་ལ་སོགས་པ་སུས་ཀྱང་གང་དུའང་གཞོམ་པར་མི་
ནུས་པས་སོ། །འོན་ཏེ་སེམས་དེས་ལུས་ལ་མངོན་པར་ཞེན་པའི་ཕྱིར་ལུས་ནི་སྡུག་བསྔལ་དག་
གིས་གནོད་པར་ནུས་པ་ཡིན་ལ། དེ་ལ་གནོད་པས་ལུས་སེམས་གཉིས་ཀ་ལ་གནོད་དོ་ཞེ་ན། འོ་
ན་བརྙས་དང་ཚིག་རྩུབ་སྨྲ་བ་དང་མི་སྙན་པ་ཡི་ཚིག་དེ་ཡིས་ལུས་ལ་གནོད་པར་མི་འགྱུར་ན་
སེམས་ལ་ལྟ་ཅི་སྨོས་ཏེ། དེ་དག་ལ་སེམས་ཁྱོད་ཅིའི་ཕྱིར་རབ་ཏུ་ཁྲོ། གལ་ཏེ་བརྙས་སོགས་དེའི་
སྟོབས་ཀྱིས་སེམས་ཅན་གཞན་དག་བདག་ལ་མི་དགའ་བར་འགྱུར་བས་སོ་ཞེ་ན། དེས་ནི་ཚེ་
འདིའམ་ཚེ་གཞན་ལ་བདག་ལ་ཟ་བར་ཏེ་གནོད་པ་མི་བྱེད་ན་བདག་ནི་ཅིའི་ཕྱིར་མ་དད་པ་དེ་མི་
འདོད། །
གཉིས་པ་ལ་གསུམ་སྟེ། ཁྲོ་བའི་སྡིག་པ་ལྕི་བ་དང་། རྙེད་པ་ལ་སྙིང་པོ་མེད་པ་
དང༌། སྙིང་པོ་ཡོད་པར་རྟོག་པ་དགག་པའོ། །དང་པོ་ནི། གལ་ཏེ་བརྙས་སོགས་ཀྱིས་གཞན་མ་
དད་ནས་རྙེད་པའི་བར་ཆད་བྱེད་པའི་ཕྱིར་འདིར་བདག་བརྙས་སོགས་མི་འདོད་དོ་ཞེ་ན། བདག་
- 8
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གིས་རྙེད་པ་དེ་ནི་གྲུབ་ཀྱང་ཚེ་འདིར་འདོར་ཏེ་ཕྱི་མར་རྗེས་སུ་མི་འབྲང་གི་དེའི་དོན་དུ་ཁྲོས་པ་ཡི་
སྡིག་པ་དག་ནི་འབྲས་བུ་མ་སྤྱད་བར་དུ་བརྟན་པར་གནས་སོ། །དེས་ན་བདག་ནི་རྙེད་པ་མེད་
པར་དེང་ཉིད་དུ་ཤི་ཡང་སླའི་གཞན་ལ་གནོད་པའི་སྒོ་ནས་ལོག་འཚོ་དང་ལྡན་ཞིང་ཡུན་རིང་དུ་
གསོན་པ་ནི་མི་རུང་སྟེ། བདག་ལྟ་ཡུན་རིང་གནས་གྱུར་ཀྱང་འཆི་བའི་སྡུག་བསྔལ་དེ་ཉིད་ལས་
མ་འདས་པ་ཡིན་ཞིང་། ཤི་ནས་ལོག་འཚོའི་རྣམ་སྨིན་གྱིས་སྡུག་བསྔལ་བར་འགྱུར་བས་སོ།།
གཉིས་པ་ནི། འགའ་ཞིག་གིས་རྨི་ལམ་དུ་ལོ་བརྒྱར་བདེ་བ་མྱོང་ནས་གཉིད་སད་པར་གྱུར་པ་
གང་ཡིན་དང་། གཞན་ཞིག་རྨི་ལམ་དུ་ཡུད་ཙམ་བདེ་བ་མྱོང་ནས་བདེ་བར་གྱུར་པ་གང་ཡིན་པའི་
སད་པ་དེ་དག་གཉིས་ཀ་ལའང་རྨི་ལམ་གྱི་བདེ་བ་དེ་ནི་སད་པ་ན་ཕྱིར་འོང་བ་མེད་པ་ལྟར་ཚེ་རིང་
ཚེ་ཐུང་གཉིས་ཀ་ཡང་འཆི་བའི་དུས་ན་སྔོན་མྱོང་བའི་བདེ་བ་ཕྱིར་མི་འབྱུང་བ་དེ་འདྲ་ཟད་དོ།།
གཞན་ཡང་རྙེད་པ་མང་པོ་ཐོབ་གྱུར་ཏེ་ཡུན་རིང་དུས་སུ་བདེ་སྤྱད་ཀྱང་འཆི་བའི་ཚེ་ཆོམ་པོས་
ཕྲོགས་པ་ཇི་བཞིན་དུ་དེ་དག་ཅུང་ཟད་ཀྱང་ཕྱི་མར་ཁྱེར་དབང་མེད་པས་སྒྲེན་མོ་ལག་པ་སྟོང་པར་
འགྲོ་བས་རྙེད་སོགས་ལ་སྙིང་པོ་མེད་དོ། །གསུམ་པ་ནི། གལ་ཏེ་རྙེད་པས་འཚོ་བའི་མཐུན་
རྐྱེན་ཚང་ནས་ཡུན་རིང་པོར་གསོན་པར་གྱུར་ན། ཆོས་ལ་སྤྱོད་པ་ཇི་སྲིད་ཡུན་རིང་འཚོ། །དེ་སྲིད་
དགེ་བའི་རྒྱུན་ནི་རབ་ཏུ་འཕེལ། །ཞེས་གསུངས་པ་ལྟར་སྡིག་པ་ཟད་པ་དང་བསོད་ནམས་འཕེལ་
བར་བྱ་བས་རྙེད་པ་དོན་ཆེ་བས་དེའི་བར་ཆད་བྱེད་པ་ལ་ཁྲོའོ་ཞེ་ན། རྙེད་པའི་དོན་དུ་དེའི་བར་
ཆད་བྱེད་པ་ལ་ཁྲོས་པར་གྱུར་ན་བསོད་ནམས་ཟད་ཅིང་སྡིག་པ་འཕེལ་བར་མི་འགྱུར་རམ། དེ་
བས་ན་གང་གི་དོན་དུ་བདག་གིས་གསོན་པའི་དགོས་པ་བསོད་ནམས་དེ་ཉིད་གལ་ཏེ་ཉམས་
གྱུར་ན་སྡིག་པ་འབའ་ཞིག་བྱེད་པ་ཡི་གསོན་པ་དེས་ཀོ་ཅི་ཞིག་བྱ་སྟེ་དོན་མེད་དོ། །གསུམ་པ་ནི།
གལ་ཏེ་སེམས་ཅན་གཞན་བདག་ལ་དད་པ་ཉམས་པར་བྱེད་པས་མི་སྙན་པར་སྨྲ་བ་ལ་ཁྲོའོ་ཞེ་ན།
འོ་ན་གཞན་ལ་མི་སྙན་པ་བརྗོད་པ་ལའང་ཁྱོད་དེ་བཞིན་ཅི་སྟེ་ཁྲོ་བར་མི་བྱེད་དེ། དེ་ལས་གཞན་
- 8 4 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥
དད་པ་ཉམས་པར་བྱེད་པས་སོ། །གཞན་ལ་གཞན་དད་མ་དད་ནི་དེ་དག་ཉིད་ཀྱི་ཡོན་ཏན་དང་
དད་པ་ཡོད་མེད་ལ་རག་ལས་པས་གཞན་ལ་དད་པ་མེད་པ་ལ་ཁྱོད་བཟོད་པར་བྱེད་ན་འོ་ན་
བདག་ལ་མི་སྙན་པ་སྨྲ་བ་ལ་ཡང་ཅིས་མི་བཟོད་དེ། དེ་ཡང་ཉོན་མོངས་པ་སྐྱེས་པ་ལ་རག་ལས་
པའི་ཕྱིར།
གཉིས་པ་བཤེས་ལ་ཉེས་པ་བྱེད་པ་ལ་ཁྲོ་བ་དགག་པ་ལ་གཉིས་ཏེ། ཡུལ་ལ་
གནོད་པ་མེད་པ་དང་། གནོད་པ་ཅན་ལ་ཉེས་པ་བྱེད་པ་ལ་ཁྲོ་བ་དགག་པའོ། །དང་པོ་ནི། སྐུ་
གཟུགས་དང་མཆོད་རྟེན་དང་དམ་ཆོས་ལ་འཁྱལ་བ་སྟེ་ཚུལ་དང་མི་མཐུན་པ་སྨྲ་ཞིང་དེ་དག་
འཇིག་པར་བྱེད་པ་ལའང་བདག་གི་སྙིང་རྗེས་དེ་བཟློག་པར་བྱའི་ཞེ་སྡང་བྱ་བར་མི་རིགས་ཏེ།
ཡུལ་སངས་རྒྱས་ལ་སོགས་པ་ལ་གནོད་པ་ཅུང་ཟད་ཀྱང་མི་མངའ་ཞིང་གནོད་བྱེད་ནི་སྙིང་རྗེའི་
གནས་ཡིན་པས་སོ། །གཉིས་པ་ལ་གསུམ་སྟེ། ཆོས་ལ་ངེས་པར་སེམས་པ་དང་། གནོད་པ་ལ་མི་
འཇིགས་པ་དང༌། སྡུག་བསྔལ་དང་དུ་ལེན་པའི་བཟོད་པ་སྒོམ་པའོ། །དང་པོ་ནི། བླ་མ་དང་
གཉེན་དང་བཤེས་ལ་སོགས་ལ་གནོད་པར་བྱེད་པ་ལའང་སྔ་མ་དེ་ལྟར་ཐམས་ཅད་གཞན་གྱི་
དབང་ཞེས་སོགས་ཀྱི་ཚུལ་གྱིས་རྐྱེན་དག་ལས་འགྱུར་བར་མཐོང་ནས་ཁྲོ་བ་བཟློག་པར་བྱའོ། །
གཉིས་པ་ལ་གསུམ་སྟེ། དགྲ་ཁྲོ་བའི་ཡུལ་དུ་མི་རིགས་པ་དང་། དེས་ན་དེ་ལ་ཁྲོ་
བ་སྤང་བ་དང༌། དེའི་ཐབས་སུ་ཆགས་པ་སྤང་བའོ། །དང་པོ་ལ་གསུམ་སྟེ། སེམས་མེད་དང་
གནོད་པར་མཚུངས་པ་དང༌། ཁྲོ་མཁན་དང་ཉེས་པ་མཚུངས་པ་དང་། གནོད་པ་ལས་ལས་བྱུང་
བས་དགྲ་ལ་ཁྲོ་བར་མི་རིགས་པའོ། །དང་པོ་ནི། ལུས་ཅན་རྣམས་ལ་སེམས་ཡོད་དང་སེམས་
མེད་གཉིས་ཀས་གནོད་པ་བྱས་པར་འདྲ་ན། སེམས་ཡོད་ཁོ་ན་ཅི་སྟེ་གུད་དུ་བཀར་ཏེ་བཀོན་དེ་
བས་ན་གནོད་པ་བཟོད་པར་གྱིས། གཉིས་པ་ནི། དགྲ་ལ་ལ་རྨོངས་པས་གནོད་པ་བྱས། བདག་
ལྟ་ལ་ལ་རྨོངས་ཏེ་དེ་ལ་ཁྲོ་བར་གྱུར་ན། དེ་གཉིས་ལ་སྐྱོན་མེད་གང་གིས་བྱ་སྐྱོན་དང་བཅས་དེ་
- 85-



L
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་ཞིག་ཡིན་ཏེ་གཉིས་ཀ་སྐྱོན་ཅན་དུ་མཚུངས་སོ། །གསུམ་པ་ནི། ལས་གང་གིས་གཞན་དག་
བདག་ལ་གནོད་པ་བྱེད་པར་འགྱུར་བའི་ལས་དེ་ཁྱོད་ཀྱིས་སྔོན་ཆད་ཅིའི་ཕྱིར་བྱས་དེས་ན་གནོད་
པ་ཐམས་ཅད་རང་གི་ལས་ལ་རག་ལས་པ་ཡིན་ན་བདག་གིས་དགྲ་འདི་ལ་ཅི་སྟེ་བཀོན། གཉིས་
པ་ནི། གནོད་པ་ལས་ཀྱིས་བསྐྱེད་པ་ལ་སོགས་པ་དེ་ལྟར་མཐོང་ནས་ཅི་ནས་ཀྱང་ཐམས་ཅད་
ཕན་ཚུན་གཅིག་ལ་གཅིག་ཁྲོ་བ་སྤངས་ཏེ་བྱམས་སེམས་སུ་འགྱུར་བ་དེ་ལྟར་བྱ་བའི་ཕྱིར་བདག་
གིས་ནི་བསོད་ནམས་དག་ལ་བསྒྲིམས་ཏེ་འབད་པར་བྱའོ། །གསུམ་པ་ནི། དཔེར་ན་ཁྱིམ་ཚིག་
པར་གྱུར་པའི་མེ་དེ་ཁྱིམ་གཞན་ཞིག་ཏུ་སོང་ནས་ནི་རྩྭ་སོགས་གང་ལ་མེ་དེ་མཆེད་པར་བྱེད་པའི་
རྩྭ་སོགས་དེ་ནི་ཕྱིར་ཕྱུངས་ཏེ་དོར་བར་རིགས་པ་དེ་བཞིན་འདོད་པའི་དངོས་པོ་གང་ལ་སེམས་
ཆགས་ནས་དེའི་གེགས་བྱས་པ་ལ་སོགས་པའི་རྐྱེན་གྱིས་ཞེ་སྡང་གི་མེ་ནི་མཆེད་པར་གྱུར་པས་
བསོད་ནམས་ཚིག་པར་དོགས་པ་ཡིས་ཆགས་པ་དེ་ནི་དེའི་མོད་ལ་སྟེ་དེ་མ་ཐག་དོར་བར་བྱའོ།།
གསུམ་པ་ནི། དགྲས་ སྡུག་བསྔལ་ཆེན་པོ་བསྐྱེད་པས་དེ་ལ་བཟོད་པར་མི་ནུས་སོ་སྙམ་ན།
གསད་པར་བྱ་བའི་མི་ཞིག་ལག་པ་བཅད་དེ་གལ་ཏེ་ཐར་ན་ཅིས་མ་ལེགས་ཏེ་ལེགས་པ་ལྟར།
གལ་ཏེ་མིའི་སྡུག་བསྔལ་འདི་ཙམ་གྱིས་སམ་དེ་ལ་བཟོད་པར་བྱས་པས་དམྱལ་བ་བྲལ་ན་ཅིས་
མ་ལེགས། ད་ལྟའི་སྡུག་བསྔལ་འདི་ཙམ་ལ་ཡང་བདག་གིས་བཟོད་པར་མི་ནུས་ན་དེས་ན་
དམྱལ་བའི་སྡུག་བསྔལ་གྱི་རྒྱུ་ཁྲོ་བ་ཅིའི་ཕྱིར་བཟློག་པར་མི་བྱེད་དེ་བྱེད་པར་རིགས་སོ། །འདི་
ལྟར་འདོད་པ་ལ་ཞེན་ཏེ་དེ་སྒྲུབ་པའི་དོན་དུ་ཁྲོས་པས་དམྱལ་བ་སྟོང་ཕྲག་མྱོང་གྱུར་ཞེས་པའམ།
འགྲེལ་ཆེན་ལས་ཁྲོས་པའི་དོན་དུ་ཞེས་སོ། །སྡུག་བསྔལ་དེ་ཙམ་མྱོང་ཡང་བདག་གིས་རང་གི་
དོན་དང་ནི་གཞན་གྱི་དོན་ཡང་མ་བྱས་སོ། །ད་ལྟའི་སྡུག་བསྔལ་དང་དེ་དང་དུ་ལེན་པ་འདི་ནི་དེ་
ཙམ་དུ་གནོད་མིན་ལ་དེ་ལ་བཟོད་པ་བྱས་པས་དོན་ཆེན་དག་ཀྱང་འགྲུབ་འགྱུར་བས། འགྲོ་བ་
ཐམས་ཅད་ཀྱི་གནོད་པ་སེལ་བའི་གནོད་པའམ་དེ་དང་དུ་ལེན་པའི་སྡུག་བསྔལ་ལ་དགའ་བ་
- 8 6 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
འབའ་ཞིག་འདིར་བྱ་བར་རིགས་སོ། །
གསུམ་པ་དགྲ་ལ་ལེགས་པར་བྱེད་པ་ལ་ཁྲོ་བ་དགག་པ་ལ་གསུམ་སྟེ། བསྟོད་
གྲགས་དང༌། བདེ་བ་དང༌། རྙེད་པ་སྒྲུབ་པ་ལ་ཁྲོ་བ་དགག་པའོ། །དང་པོ་ལ་གསུམ་སྟེ། རང་
བདེ་བའི་རྒྱུར་རུང་བས་བླང་བྱར་བསྟན་པ་དང༌། གཞན་བདེ་བའི་རྒྱུ་ཡིན་པས་དོར་བྱར་མི་
རིགས་པ་དང་། བླང་དོར་ལ་འཁྲུལ་བའི་ཚུལ་བསྟན་པའོ། །དང་པོ་ནི། གལ་ཏེ་གཞན་གྱིས་དགྲ་
ཡོན་ཏན་དང་ལྡན་ནོ་ཞེས་པ་བསྟོད་ནས་བསྟོད་མཁན་དེ་གཞན་དེའི་ཡོན་ཏན་ལ་དགའ་བའི་
བདེ་བ་ཐོབ་ནས་མི་བཟོད་ན། ཡིད་ཁྱོད་དེ་ལ་མི་བཟོད་པར་མི་རིགས་ཀྱིས་རང་ཉིད་ཀྱང་དགྲ་དེ་
བསྟོད་ནས་བསྟོད་མཁན་གཞན་དེ་ལྟར་ཅིའི་ཕྱིར་དགའ་བར་མི་བྱེད་དེ། ཁྱོད་ཀྱིས་གཞན་གྱི་
ཡོན་ཏན་ལ་དགའ་བའི་སྒོ་ནས་དེ་བསྟོད་པའི་བདེ་བ་འདི་ནི་བདེ་བའི་འབྱུང་གནས་ཁ་ན་མ་ཐོ་བ་
མེད་པ་ཡོན་ཏན་དང་ལྡན་པ་སངས་རྒྱས་ལ་སོགས་པ་རྣམས་ཀྱི་བྱ་བར་གནང་བ་ཡིན་ཞིང་།
ཕྲག་དོག་མེད་པར་ཤེས་ཏེ་དད་པར་འགྱུར་བས་གཞན་སྡུད་པའི་ཐབས་ཀྱི་མཆོག་ཡིན་ནོ།།
གཉིས་པ་ནི། གལ་ཏེ་གཞན་བསྟོད་བྱ་དེ་ཡང་དེ་ལྟར་བདེ་བར་འགྱུར་ཞེས་དེའི་རྒྱུ་མཚན་གྱིས་
ཁྱོད་གཞན་བསྟོད་པའི་བདེ་བ་མི་འདོད་ན་ལས་བྱེད་པ་ལ་གླ་རྔན་བྱིན་པ་ལ་སོགས་པས་ཀྱང་དེ་
བདེ་བར་འགྱུར་བས་དེའང་སྤངས་དགོས་པར་འགྱུར་བའི་ཕྱིར། དེ་ལྟ་ན་མཐོང་བ་ཚེ་འདིར་ལས་
བྱེད་པ་ལ་སོགས་པ་དང༌། མ་མཐོང་བ་ཕྱི་མར་སྦྱིན་པའི་འབྲས་བུ་མྱོང་བ་ལ་སོགས་པ་ཐམས་
ཅད་ཉམས་པར་འགྱུར་རོ། །གསུམ་པ་ནི། རང་གི་ཡོན་ཏན་བརྗོད་པའི་ཚེ་གཞན་ལའང་དེ་
བརྗོད་པའི་བདེ་བ་འདོད་པར་བྱེད་ལ་གཞན་གྱི་ཡོན་ཏན་བརྗོད་པའི་ཚེ་རང་ལའང་དེ་བརྗོད་
པའི་བདེ་བ་མི་འདོད་པར་བྱེད་པས་འཁྲུལ་པ་ཡིན་ནོ། །གཉིས་པ་ནི། སེམས་ཅན་ཐམས་ཅད་
བདེ་བ་ལ་འགོད་པར་འདོད་པའི་བསམ་པས་བྱང་ཆུབ་ཏུ་ནི་སེམས་བསྐྱེད་ནས་བདག་གིས་
གྲོགས་མི་དགོས་པར་སེམས་ཅན་རང་གིས་བདེ་བ་རྙེད་ན་དེས་ཀོ་ཅི་སྟེ་ཁྲོ་བར་བྱེད་དེ་མི་རིགས་
- 8 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
་
གསུམ་པ་ལ་གཉིས་ཏེ། རྙེད་སོགས་བྱུང་བའི་རྒྱུས་གཞན་ལ་ཁྲོ་བར་མི་རིགས་
པ་དང་། མ་བྱུང་བའི་རྒྱུས་བདག་ལ་ཁྲོ་བར་རིགས་པའོ། །དང་པོ་ལ་གཉིས་ཏེ། བདག་གི་འདོད་
པ་གྲུབ་པས་དང༌། བདག་ལ་མི་གནོད་པས་ཁྲོ་བར་མི་རིགས་པའོ། །དང་པོ་ནི། སེམས་ཅན་
ཐམས་ཅད་འཇིག་རྟེན་གསུམ་པོ་ཐམས་ཅད་ཀྱིས་མཆོད་པའི་གནས་སངས་རྒྱས་སུ་འགྱུར་བར་
འདོད་དོ་ཞེས་ཁས་ལེན་ན། དེ་དག་ལ་བསྙེན་བཀུར་ངན་ངོན་ཙམ་འདུག་པ་མཐོང་ནས་དེ་ལ་
ཅིའི་ཕྱིར་གདུང་བར་བྱེད་དེ། དཔེར་ན་གསོ་བྱ་གཉེན་གང་ཞིག་ཁྱོད་ཀྱིས་གསོ་བར་བྱ་བ་ཡིན་
པས་ཁྱོད་ཉིད་ཀྱིས་ཟས་ལ་སོགས་པ་སྦྱིན་པར་བྱ་དགོས་པ་དེ་ལ་ཁྱོད་ཀྱིས་སྦྱིན་མ་དགོས་པར་
གཉེན་དེ་ཉིད་ཀྱིས་འཚོབ་རྙེད་པར་གྱུར་ན་དགའ་བར་མི་འགྱུར་བར་སླར་ཁྲོའམ་ཅི། འཕྲལ་གྱི་
རྙེད་བཀུར་དེ་ཙམ་ཡང་ཅི་འགྲོ་བ་ལ་ཡོད་པར་མི་འདོད་ན་འགྲོ་བ་དེ་ལ་བྱང་ཆུབ་འདོད་གང་ཡིན་
ཏེ་མི་སྲིད་དོ། །དགེ་ལྷས་དགྲ་ལ་མི་འདོད་ན་ཞེས་བཤད་དོ། །གང་ཞིག་གཞན་གྱི་འབྱོར་པ་ལ་
ཁྲོ་བ་དེ་ལ་བྱང་ཆུབ་སེམས་ནི་ག་ལ་ཡོད་དེ་མེད་དོ། །གཉིས་པ་ནི། གལ་ཏེ་དགྲ་དེས་སྦྱིན་
བདག་དེ་ལས་ལོངས་སྤྱོད་རྙེད་དམ་དེས་མ་རྙེད་པར་སྦྱིན་བདག་ཉིད་ཀྱི་ཁྱིམ་དུ་གནས་པར་གྱུར་
པ་དེ་གཉིས་ཀ་ཀུན་ཏུའང་དེ་ཁྱོད་ལ་མེད་པར་མཉམ་ན་བྱིན་ནམ་མ་བྱིན་ཡང་རུང་སྟེ། ལོངས་
སྤྱོད་དེའམ་དགག་སྒྲུབ་དེས་ཁྱོད་ལ་ཅི་ཞིག་བྱ་སྟེ་དོན་མེད་དོ། །གཉིས་པ་ནི། གལ་ཏེ་དགྲའི་
རྙེད་པ་ལ་ཁོང་ཁྲོ་ཞིང་རང་རྙེད་པ་ལ་ལྷག་པར་འདོད་ན་རང་གི་རྙེད་པ་འབྱུང་བའི་རྒྱུ་སྔོན་གྱི་
བསོད་ནམས་དང༌། སྦྱིན་བདག་གི་དད་པ་དང༌། རང་གི་འཕྲལ་གྱི་ཡོན་ཏན་རྣམས་ཁོང་ཁྲོའི་
སྟོབས་ཀྱིས་ཅིའི་ཕྱིར་འདོར། རྙེད་པར་འགྱུར་བ་འབྱུང་བའི་རྒྱུ་དེ་དག་མི་འཛིན་པ་བདག་ཉིད་
ལ་རྒྱུ་མཚན་གང་གིས་ཁྲོ་བར་མི་བྱེད་སྨོས་ཤིག །གཞན་ཡང་བདག་ལ་རྙེད་པ་མེད་ཕྱིན་ཆད་
གཞན་ལ་ཡང་མེད་ན་ལེགས་སོ་སྙམ་ན། ཁྱོད་ནི་རང་གིས་མི་རྙེད་པའི་རྒྱུ་སྡིག་པ་བྱས་པ་ལ་
-88 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥
འགྱོད་པ་མེད་པར་མ་ཟད་ཀྱི། རྙེད་པའི་རྒྱུ་བསོད་ནམས་བྱས་པ་གཞན་དག་དང་ལྷན་ཅིག་
འགྲན་པར་བྱེད་འདོད་དམ་སྟེ་བྱེད་པར་མི་རིགས་སོ། །
གཉིས་པ་འདོད་པའི་གེགས་བྱེད་པ་ལ་ཁྲོ་བ་དགག་པ་ལ་གཉིས་ཏེ། དགྲ་ལ་ཉེས་
པ་འགྲུབ་པའི་དང་། བདག་དང་བཤེས་ལ་ལེགས་པ་འགྲུབ་པར་གེགས་བྱེད་པ་ལ་ཁྲོ་བ་དགག་
པའོ། །དང་པོ་ལ་གཉིས། དགྲ་ཉེས་པས་བདག་ལ་མི་ཕན་པ་དང་། ཉེས་འདོད་ཀྱི་སེམས་ཀྱིས་
གནོད་པའོ། །དང་པོ་ནི། གལ་ཏེ་དགྲ་ཞིག་མི་དགའ་སྟེ་སྡུག་བསྔལ་ནའང་དེ་ལ་ཁྱོད་དགར་ཅི་
ཞིག་ཡོད། གལ་ཏེ་ཡོད་དུ་ཆུག་ནའང་ཁྱོད་ཀྱིས་དགྲ་འདུལ་བར་འདོད་པའི་ཡིད་སྨོན་ཙམ་གྱིས་
དགྲ་དེ་ལ་གནོད་པའི་རྒྱུར་མི་འགྱུར་བས་དོན་མེད་དོ། །གཉིས་པ་ནི། ཁྱེད་ཀྱི་འདོད་པས་དགྲ་
ལ་སྡུག་བསྔལ་དེ་གྲུབ་ནའང་ཁྱོད་དགར་ཅི་ཞིག་ཡོད། གལ་ཏེ་དེ་ལྟ་ན་བདག་འཚེངས་པར་
འགྱུར་རོ་ཞེ་ན། དེ་ལས་ཕུང་བ་གཞན་ཅི་ཡོད་དེ་ལས་ཀྱི་ཀུན་སློང་ཉོན་མོངས་པའི་ཉ་པས་
བཏབ་པའི་གཞན་སྡུག་བསྔལ་བར་འདོད་པའི་མཆིལ་པ་སྟེ་ལྕགས་ཀྱུ་འདི་ནི་མི་བཟད་གཟེ་
བས་དེས་བཟུང་ནས་སེམས་ཅན་དམྱལ་བའི་བུམ་པ་སྟེ་ཟངས་སུ་དམྱལ་སྲུང་རྣམས་ཀྱིས་བདག་
འཚེད་པར་ངེས་པས་སོ། །
གཉིས་པ་ལ་གཉིས་ཏེ། འཇིག་རྟེན་གྱི་ཆོས་དང་། བསོད་ནམས་ཀྱི་གེགས་བྱེད་པ་
ལ་ཁྲོ་བ་དགག་པའོ། །དང་པོ་ལ་གཉིས་ཏེ། བསྟོད་གྲགས་འགོག་པ་གནོད་བྱེད་མ་ཡིན་པ་དང་།
ཕན་བྱེད་ཡིན་པར་བལྟ་བའོ། །དང་པོ་ལ་གཉིས་ཏེ། བསྟོད་གྲགས་ལ་ཕན་བདེ་མེད་པ་དང་། དེ་
ལ་དགའ་བར་མི་རིགས་པའོ། །དང་པོ་ནི། བསྟོད་དང་གྲགས་པའི་རིམ་གྲོས་ནི་མ་འོངས་པ་ན་
ཕན་པའི་བསོད་ནམས་སུ་མི་འགྱུར་ལ། འདིར་བདེ་བའི་རྒྱུ་ཚེར་མི་འགྱུར་བདག་གི་ལུས་ཀྱི་
སྟོབས་སུ་མི་འགྱུར་ནད་མེད་པར་འགྱུར་བ་མིན་ལ་ལུས་བདེ་བར་ཡང་མི་འགྱུར་རོ། །བདག་
རང་གི་དོན་དུ་འགྱུར་མི་འགྱུར་དཔྱད་ཤེས་པ་ཡིན་ན་འདི་ལ་རང་དོན་ཅི་ཞིག་ཡོད་དེ་མེད་དོ།།
- 8
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེས་ཡིད་བདེ་ཙམ་བསྐྱེད་དོ་ཞེ་ན། ཡིད་བདེ་འབའ་ཞིག་དོན་དུ་གཉེར་ན་རྒྱན་པོ་འགྱེད་
པ་དང་ཆང་དང་བུད་མེད་ལ་སོགས་པ་ཡང་བསྟེན་དགོས་སོ། །དོན་མེད་པ་ཙམ་དུ་མ་ཟད་ཀྱི་
གཏོང་ཕོད་པར་གྲགས་པའི་དོན་དུ་ནོར་ཟད་པར་གཏོང་ཞིང་དཔའ་བར་གྲགས་པའི་ཕྱིར་གཡུལ་
དུ་ཞུགས་ཏེ་བདག་ཉིད་ཀྱང་གསོད་པར་བྱེད་པ་ལ་སོགས་པའི་ཉེས་པ་ཡོད་ན་ཚིག་འབྲུ་རྣམས་
ཀྱིས་ཅི་ཞིག་བྱ། བདག་ཤི་ན་གྲགས་པ་དེས་ཀོ་སུ་ལ་བདེ། དེས་ན་བྱེ་མའི་ཁང་བུ་བརྡིབས་གྱུར་
ན་བྱིས་པ་རྣམས་ནི་ག་ཆད་དུ་དེ་བཞིན་དུ་བསྟོད་དང་གྲགས་པ་ཉམས་ན་རང་གི་སེམས་འདི་བྱིས་
པ་བཞིན་དུ་མི་དགའ་བར་བྱེད་པ་ནི་མི་རིགས་སོ། །གཉིས་པ་ནི། རེ་ཞིག་བསྟོད་པའི་སྒྲ་ལ་ནི་
སེམས་མེད་པས་ན་བདག་ལ་བསྟོད་པ་བྱའོ་སྙམ་པའི་སེམས་ཡོད་མི་སྲིད་པས་དེ་ལ་དགའ་བར་
མི་རིགས་ལ། བདག་ལ་གཞན་བསྟོད་མཁན་དེ་དགའོ་ཞེས་གྲགས་པའི་གཞན་གྱི་དགའ་བ་དེ་
ནི་བདག་དགའ་བའི་རྒྱུ་ཡིན་གྲང་ན་གཞན་དགྲའམ་ཡང་ན་བདག་ལ་བསྟོད་པའང་རུང་སྟེ་
གཞན་བསྟོད་པ་པོའི་དགའ་བས་བདག་ལ་ཅི་ཞིག་ཕན་ཏེ་དགའ་བ་དེ་ནི་བསྟོད་པ་པོ་དེ་ཉིད་ཀྱི་
ཡིན་པས་བདག་གིས་དེ་ལས་ཤས་ཙམ་ཡང་མི་ཐོབ་པའི་ཕྱིར་རོ། །གལ་ཏེ་བདག་ནི་བྱང་ཆུབ་
སེམས་དཔའ་ཡིན་པས་བསྟོད་པ་པོ་དེ་བདེ་བས་བདག་བདེའོ་ཞེ་ན། འོ་ན་སེམས་ཅན་ཀུན་བདེ་
བ་ལའང་དེ་བཞིན་དུ་དགའ་བར་བྱེད་དགོས་ན། ཇི་ལྟར་གཞན་དགྲ་ལ་དགའ་བ་ཡིས་བདེ་བར་
གྱུར་ན་བདག་ཇི་ལྟར་མི་བདེ་སྟེ་བདེ་བར་རིགས་པས་སོ། །དེ་བས་ན་བདག་ནི་གཞན་གྱིས་
བསྟོད་དོ་ཞེས་རང་གི་དགའ་བ་སྐྱེ་བར་གྱུར་པ་དེ་ཡང་དེ་ལྟར་མི་རིགས་པས་དོན་མེད་པ་ལ་
དགའ་བ་བྱིས་པའི་སྤྱོད་པ་ཁོ་ནར་ཟད་དོ། །གཉིས་པ་ནི། བསྟོད་གྲགས་ལ་སོགས་པ་རྣམས་ནི་
དགེ་བའི་དམིགས་པ་ལས་སེམས་གཡེང་བར་བྱེད་ལ། དེ་ཡིས་འཁོར་བ་ལ་སྐྱོ་བའང་འཇིགས་
ཏེ་མེད་པར་བྱེད་ཅིང་དེའི་དོན་དུ་ཡོན་ཏན་དང་ལྡན་པ་རྣམས་ལ་ཕྲག་དོག་བྱེད་པ་དང་གཞན་གྱི་
ཕུན་སུམ་ཚོགས་པ་ལ་ཁྲོ་བར་བྱེད་ཅེས་འགྲེལ་ཆེན་དང་རྣམ་བཤད་པས་སོ། །རྣམ་སྣང་ཡང་
-9 () -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥་
གཞན་གྱི་ཕུན་སུམ་ཚོགས་པའང་ཞེ་སྡང་གིས་འཇིགས་པར་བྱེད་པའོ། །ཞེས་འཆད་དོ། །དེའི་
ཕྱིར་བདག་གི་བསྟོད་སོགས་ནི་གཞིག་པའི་ཕྱིར་གང་དག་ཉེ་བར་གནས་པ་དེ་དག་གི་བདག་
ཉེས་པ་དེ་དག་ནི་སྟོབས་ཀྱིས་ངན་སོང་དུ་ལྟུང་བ་བསྲུང་བའི་ཕྱིར་ཞུགས་པ་མིན་ནམ་སྟེ་ཡིན་
པས་ཁྲོ་བར་མི་རིགས་ལ། གཞན་ཡང་བདག་ནི་འཁོར་བ་ལས་དོན་དུ་གཉེར་བ་ལ་དེའི་གེགས་
སུ་གྱུར་པའི་རྙེད་པ་དང་བཀུར་སྟིས་འཆིང་བར་བྱེད་མི་དགོས་སོ། །གང་དག་དེའི་གེགས་བྱས་
ནས་བདག་འཁོར་བར་བཅིངས་པ་འགྲོལ་བར་བྱེད་པ་དེ་ལ་བདག་ནི་ཇི་ལྟར་ཁྲོ། གཞན་ཡང་
བདག་ནི་དེའི་ཉེས་པས་ངན་སོང་གི་ནང་དུ་འཇུག་པར་འདོད་པ་ལ་སངས་རྒྱས་ཀྱིས་ནི་བྱིན་གྱིས་
བརླབས་པ་བཞིན་དུ་རྙེད་སོགས་ཀྱི་གེགས་བྱས་པའི་སྒོ་ནས་དེར་མི་གཏོང་བའི་གོ་འཕང་ཉིད་དུ་
གྱུར་པ་དེ་ལ་བདག་ནི་ཇི་ལྟར་ཁྲོ་སྟེ་ཁྲོ་བར་མི་རིགས་སོ། །
གཉིས་པ་ལ་གསུམ་སྟེ། ཁྲོ་བ་ཉིད་བསོད་ནམས་ཀྱི་གེགས་ཡིན་པ་དང༌།
གནོད་བྱེད་མཐུན་རྐྱེན་ཡིན་པ་དང་། དེས་ན་དེ་ལ་ཁྲོ་བར་ལྡོག་སྟེ་གུས་པར་བྱ་བའོ། །དང་པོ་ནི།
དགྲ་འདི་ནི་བསོད་ནམས་ཀྱི་གེགས་བྱེད་དོ་ཞེས་བསོད་ནམས་ཀྱི་གེགས་བྱེད་པ་དེ་ལའང་ཁྲོ་
བར་མི་རིགས་ཏེ། བཟོད་པ་དང་མཚུངས་པའི་བསོད་ནམས་ཀྱི་དཀའ་ཐུབ་ཡོང་བ་མིན་ན་
བདག་ནི་དེ་ལ་མི་གནས་སམ་སྟེ་གནས་པར་རིགས་ལ་དེ་དགྲ་ལ་བརྟེན་པའི་ཕྱིར་རོ། །གལ་ཏེ་
བདག་ནི་རང་གི་སྐྱོན་གྱིས་དགྲ་འདི་ལ་བཟོད་པར་མི་བྱེད་ན་བསོད་ནམས་ཀྱི་རྒྱུ་བཟོད་པ་ཉེ་
བར་གནས་པ་འདི་ལ་བདག་ཉིད་ཀྱིས་གེགས་བྱེད་པར་ཟད་དོ། །གཉིས་པ་ནི། འབྲས་བུ་གང་
ཞིག་ཆོས་གང་མེད་ན་མི་འབྱུང་ལ་ཆོས་གང་ཞིག་ཡོད་ན་ཡོད་པར་འགྱུར་བའི་ཆོས་དེ་ཉིད་འབྲས་
བུ་དེའི་རྒྱུ་ཡིན་ལ། བཟོད་པ་ཡང་དེའི་རྗེས་སུ་འགྲོ་ལྡོག་བྱེད་ན་ཇི་ལྟར་དགྲ་དེ་ལ་བསོད་ནམས་
ཀྱི་གེགས་ཞེས་བྱ་སྟེ་རྒྱུ་ཉིད་ཡིན་པས་སོ། །དཔེར་ན་སྦྱིན་པའི་དུས་སུ་ཕྱིན་པའི་སློང་མོ་བ་སྦྱིན་
པའི་རྒྱུ་ཡིན་པས་དེའི་གེགས་བྱས་པ་ཡོད་པ་མ་ཡིན་ཞིང་། རབ་ཏུ་འབྱིན་པར་བྱེད་གྱུར་པའི་
-9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཁན་པོ་ལ་སོགས་རབ་བྱུང་གི་གེགས་ཞེས་བྱ་བར་མི་རུང་བ་བཞིན་ནོ། །
གསུམ་པ་ལ་གསུམ་སྟེ། སེམས་ཅན་རང་གི་ཡོན་ཏན་གྱིས་གུས་པར་བྱ་བ་དང་།
སངས་རྒྱས་ལ་དད་པས་དེ་ལ་གུས་པར་བྱ་བ་དང་། འབྲས་བུ་ལ་བརྟགས་ནས་གུས་པར་བྱ་བའོ།།
དང་པོ་ལ་གཉིས་ཏེ། བདག་གི་བྱང་ཆུབ་སྒྲུབ་པའི་གྲོགས་ཡིན་པས་གུས་པར་བྱ་བ་དང་། སངས་
རྒྱས་དང་མཚུངས་པར་སྒྲུབ་པའོ། །དང་པོ་ལ་གཉིསཏེ། གུས་པའི་རྒྱུ་མཚན་སྒྲུབ་པ་དང་། དེ་ལ་
འཁྲུལ་བ་སྤང་བའོ། །དང་པོ་ནི། སློང་བ་དང་དགྲ་བསོད་ནམས་ཀྱི་རྒྱུར་འདྲ་ཡང་འཇིག་རྟེན་ན་
ནི་སློང་བ་མོད་ལ་གནོད་པར་བྱེད་པ་དཀོན་པ་སྟེ། དེའི་རྒྱུ་མཚན་འདི་ལྟར་ཕར་གནོད་པ་མ་བྱས་
ན་ཚུར་འགའ་ཡང་གནོད་པ་མི་བྱེད་པའི་ཕྱིར་དང་། བསོད་ནམས་ཀྱང་བཟོད་པ་ཆེ་བའི་ཕྱིར་
དགྲ་ནི་དྲིན་ཆེའོ། །དེ་བས་ན་ངལ་བས་མ་བསྒྲུབས་པར་རང་གི་ཁྱིམ་དུ་གཏེར་ནི་བྱུང་བ་ལྟར་
བྱང་ཆུབ་སྤྱོད་པ་སྟེ་སངས་རྒྱས་སྒྲུབ་པའི་གྲོགས་སུ་གྱུར་པས་ན་བདག་གིས་དགྲ་ལ་དགའ་བར་
བྱའོ། །གཞན་ཡང་དགྲ་འདི་དང་བདག་གིས་བཟོད་པ་འདི་བསྒྲུབས་པས་ན་གཉིས་ཀ་བཟོད་
པའི་རྒྱུ་ལ་གཏོགས་པ་དེའི་ཕྱིར་འབྲས་བུ་དམ་པའི་ཆོས་ཀྱི་བདུ་རྩི་ནི་དགྲ་འདི་ལ་ཐོག་མར་
བདར་བར་བྱ་སྟེ་སྦྱིན་པར་འོས་སོ། །འདི་ལྟར་དེ་ནི་བཟོད་པའི་རྒྱུ་ཡིན་པས་སོ། །
གཉིས་པ་ནི། གལ་ཏེ་དགྲ་དེ་བཟོད་པ་སྒྲུབ་པར་བྱེད་སྙམ་པའི་བསམ་པ་མེད་
པས་དེའི་རྒྱུ་ཡིན་ཀྱང་མཆོད་པར་བྱ་བ་མིན་ནོ་ཞེ་ན། དགེ་བ་སྒྲུབ་པ་ཡི་ནི་རྒྱུར་རུང་བའི་དམ་
པའི་ཆོས་ཀྱང་ཅི་སྟེ་མཆོད་དེ་མི་འགྱུར་རོ། །གལ་ཏེ་མི་མཚུངས་ཏེ་ཆོས་ལ་གནོད་སེམས་མེད་ལ་
དགྲ་འདི་གནོད་པར་བྱ་བའི་བསམ་པ་ཡོད་པས་མཆོད་པར་བྱ་བ་མིན་ནོ་ཞེ་ན། སྨན་པ་བཞིན་དུ་
ཕན་བརྩོན་ན་མི་བཟོད་པའི་གནས་མ་ཡིན་པས་དེ་ལ་བརྟེན་ནས་བདག་གིས་བཟོད་པ་ཇི་ལྟར་
སྒྲུབ། དེ་བས་ན་རབ་ཏུ་སྡང་བའི་སེམས་དང་ལྡན་པ་ལ་བརྟེན་ནས་བཟོད་པ་སྐྱེ་བས་ན་དགྲ་དེ་
ཉིད་བཟོད་པའི་རྒྱུ་ཡིན་པས་དེ་དམ་པའི་ཆོས་བཞིན་དུ་མཆོད་པར་འོས་སོ། །གཉིས་པ་ལ་
，
1
- 9 2 -



T
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
གཉིས་ཏེ། ལུང་འགོད་པ་དང་། ལུང་གི་དོན་སྒྲུབ་པའོ། །དང་པོ་ནི། སེམས་ཅན་ལས་དགེ་བ་སྐྱེ་
བ་དེའི་ཕྱིར་སེམས་ཅན་གྱི་ཞིང་དང་རྒྱལ་བའི་ཞིང་གཉིས་ཀ་ལས་སངས་རྒྱས་ཀྱི་ཆོས་སྐྱེ་བར་
ཐུབ་པས་ཆོས་ཡང་དག་པར་བསྡུད་པའི་མདོར། སེམས་ཅན་གྱི་ཞིང་ནི་སངས་རྒྱས་ཀྱི་ཞིང་སྟེ་
སངས་རྒྱས་ཀྱི་ཞིང་དེ་ལས་སངས་རྒྱས་ཀྱི་ཆོས་རྣམས་ཐོབ་པར་འགྱུར་གྱི་དེ་ནི་ལོག་པར་སྒྲུབ་
པར་མི་རིགས་སོ། །ཞེས་པ་ལ་སོགས་པ་གསུངས་སོ། །
གཉིས་པ་ལ་གཉིས་ཏེ། དངོས་དང་། རྩོད་པ་སྤང་བའོ། །དང་པོ་ནི། ལུང་གི་དོན་
ལ་སྒྲུབ་བྱེད་ཀྱི་རིགས་པ་མེད་པས་ཡིད་ཆེས་ཀྱི་གནས་མ་ཡིན་ནོ་སྙམ་ན་རིགས་པ་ཡོད་དེ།
སེམས་ཅན་འདི་དག་མགུ་བར་བྱས་པ་མང་པོ་ཞིག་འདི་ལྟར་ཕུན་སུམ་ཚོགས་པ་ཐམས་ཅད་ཀྱི་
ཕ་རོལ་ཏེ་མཐར་ཕྱིན་པའི་སངས་རྒྱས་ཐོབ་པའི་ཕྱིར་རོ། །དེས་ན་སེམས་ཅན་རྣམས་དང་རྒྱལ་བ་
ལས་འབྲས་བུ་སངས་རྒྱས་ཀྱི་ཆོས་འགྲུབ་པར་འདྲ་བ་ལ་རྒྱལ་བ་ལ་གུས་པར་བྱ་བ་ཡིན་པ་དེ་
བཞིན་དུ་སེམས་ཅན་ལ་མིན་པ་ཅིའི་ཚུལ་ཏེ་རིགས་པའི་ཚུལ་མིན་ནོ། །གཉིས་པ་ནི། གལ་ཏེ་དེ་
གཉིས་ཡོད་ཏན་མི་མཉམ་པས་གུས་པ་མཉམ་དུ་བྱ་བར་མི་རིགས་སྙམ་ན། རང་གི་བསམ་པ་
ཡོན་ཏན་གྱིས་མཉམ་པར་འཇོག་པ་མིན་གྱི་དེ་གཉིས་ཀ་ལས་འབྲས་བུ་སངས་རྒྱས་འགྲུབ་པར་
མཚུངས་པ་ལས་མཉམ་པར་འཇོག་པ་ཡིན་ཏེ། དེས་ན་སངས་རྒྱས་དང་མཚུངས་པར་སེམས་
ཅན་རྣམས་ལའང་སངས་རྒྱས་བསྐྱེད་པའི་ཡོན་ཏན་ཡོན་པ་དེའི་ཕྱིར་དེ་དག་མཚུངས་པ་ཡིན་ནོ།།
གཞན་ཡང་བྱམས་པའི་སེམས་རྩེ་གཅིག་པའི་ཏིང་ངེ་འཛིན་ལས་ལངས་པ་ལ་མཆོད་པས་བསོད་
ནམས་མཐོང་ཆོས་སུ་འབྱུང་བ་གང་ཡིན་པ་དེ་ནི་སེམས་ཅན་གྱི་ཆེ་བ་ཉིད་དེ་ཡུལ་སེམས་ཅན་
མེད་ན་མེད་པས་སོ། །སངས་རྒྱས་ལ་དད་པའི་བསོད་ནམས་གང་དེ་ཡང་སངས་རྒྱས་ཀྱི་ཆེ་བ་
ཉིད་དོ། །མདོར་ན་སངས་རྒྱས་ཀྱི་ཆོས་འགྲུབ་པའི་ཆ་མཉམ་པར་ཡོད་པ་དེས་ན་དེ་དག་མཉམ་
པར་འདོད། ཡོན་ཏན་རྒྱ་མཚོ་མཐའ་ཡས་པའི་སངས་རྒྱས་རྣམས་དང་སེམས་ཅན་འགའ་ཡང་
-9 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོན་ཏན་མི་མཉམ་མོ། །དེར་མ་ཟད་ཀྱི་ཡོན་ཏན་མཆོག་གི་ཚོགས་ཐམས་ཅད་མངའ་བའི་གང་
ཟག་གཅིག་པུ་སངས་རྒྱས་དེའི་ཡོན་ཏན་གྱི་ཆ་ཤས་ཙམ་འགའ་ཞིག་ལ་སྣང་ནའང་དེ་ལ་མཆོད་
པའི་དོན་དུ་ཁམས་གསུམ་ཕུལ་ཡང་ཆུང་བར་འགྱུར་བས་ཡོན་ཏན་མི་མཚུངས་ཀྱང་སངས་རྒྱས་
ཆོས་མཆོག་སྐྱེ་བའི་རྒྱུ་ཆ་ཤས་སེམས་ཅན་རྣམས་ལའང་ཡོད་པས་ན་འདི་ཙམ་གྱིས་ནི་ཆ་བསྟན་
ནས་སེམས་ཅན་མཆོད་བྱར་རིགས་པར་འགྱུར་བ་ཡིན་ནོ། །
གཉིས་པ་ལ་གཉིས་ཏེ། སྟོན་པས་སེམས་ཅན་བདག་གིར་མཛད་པ་དང་། བདག་ཏུ་
མཛད་པའོ། །དང་པོ་ལ་གཉིས་ཏེ། གུས་པར་རིགས་པའི་རྒྱུ་མཚན་དང་། མ་གུས་པའི་ནོངས་པ་
བཤགས་པའོ། །དང་པོ་ནི། སེམས་ཅན་ལ་གུས་པར་བྱ་བའི་རྒྱུ་མཚན་གཞན་ཡང་གཡོ་སྒྱུ་མེད་
པར་སེམས་ཅན་ཐམས་ཅད་ཀྱི་གཉེན་དུ་གྱུར་ཅིང་ཕན་པ་དཔག་མེད་མཛད་པའི་སངས་རྒྱས་
དང་བྱང་སེམས་རྣམས་ལ་སེམས་ཅན་མགུ་བར་བྱ་བ་མ་གཏོགས་པ་གཞན་གང་ཞིག་གིས་ནི་
ལན་ལོན་འགྱུར་ཏེ་མི་འགྱུར་ལ། གང་ཞིག་སེམས་ཅན་དོན་ལ་སྐུ་གཏོང་ཞིང་མནར་མེད་དུ་ཡང་
འཇུག་པར་མཛད་པ་དེ་དག་ལ་སེམས་ཅན་དེ་ལ་ཕན་བཏགས་པས་ལན་ལོན་པར་འགྱུར་བས་
ན༑ དེ་བས་ན་འདི་དག་གནོད་པ་ཆེན་པོ་བྱེད་ན་ཡང་སྒོ་གསུམ་གྱི་སྤྱོད་པ་ཐམས་ཅད་བཟང་རྒྱུ་
སྟེ་དེ་དག་ལ་ཕན་པ་འབའ་ཞིག་ཏུ་སྤྱད་པར་བྱའོ། །གཞན་ཡང་རེ་ཞིག་བདག་གི་རྗེར་གྱུར་པ་དེ་
དག་ཉིད་ཀྱང་ནི་སེམས་ཅན་གྱི་དོན་གང་གི་ཕྱིར་རང་གི་སྐུ་ལ་ཡང་མི་གཟིགས་པར་གཏོང་བའི་
ཡུལ་དེ་ལ་རྨོངས་པ་བདག་གིས་ཇི་ལྟར་ན་ང་རྒྱལ་བྱ་ཞིང་བྲན་གྱི་དངོས་པོ་མི་བྱ། གང་ཞིག་བདེ་
བས་ཐུབ་པ་རྣམས་ཀྱི་བཞེད་པ་གྲུབ་པས་དགྱེས་པར་འགྱུར་ཞིང་། གང་ལ་གནོད་པ་བྱས་ན་མི་
དགྱེས་པ་འབྱུང་བར་འགྱུར་བའི་ཚུལ་དེ་དག་དཀའ་བས་ཐུབ་རྣམས་ཀུན་དགྱེས་ཤིང་དེ་དག་ལ་
གནོད་པ་བྱས་ན་བཞེད་པའི་གེགས་བྱས་པས་ཐུབ་པ་ལ་གནོད་པ་བྱས་པར་འགྱུར་རོ། །དེ་ཉིད་
དཔེས་བསྟན་པའི་ཕྱིར་ཇི་ལྟར་ལུས་ལ་ཀུན་ནས་མེ་འབར་བ་ལ་འདོད་པའི་ཡོན་ཏན་ཀུན་གྱིས་
- 3
4 -



E)
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
ཡིད་བདེ་བར་མི་འགྱུར་བ་དེ་བཞིན་དུ་སེམས་ཅན་ལ་གནོད་པ་བྱས་ན་ཡང་ཐུགས་རྗེ་ཆེ་རྣམས་
དགྱེས་པའི་ཐབས་གཞན་མེད་དོ། །གཉིས་པ་ནི། དེ་བས་ན་བདག་གིས་འགྲོ་ལ་གནོད་པ་བྱས་
པས་ཐུགས་རྗེ་ཆེ་ཀུན་མི་དགྱེས་པར་གྱུར་པ་གང་ཡིན་པའི་སྡིག་པ་དེ་དེ་རིང་སོ་སོར་བཤགས་
པར་བགྱི་ཡིས་མི་དགྱེས་པར་གྱུར་པ་གང་ལགས་པ་དེ་ཐུབ་པ་རྣམས་ཀྱིས་བཟོད་པར་མཛད་དུ་
གསོལ་ཞིང་། ཕྱིན་ཆད་དེ་བཞིན་གཤེགས་པ་རྣམས་མཉེས་པར་བགྱི་སླད་དུ་དེང་ནས་སེམས་
ཅན་ལ་གནོད་པ་ངེས་པར་བརྟུལ་ཏེ་འཇིག་རྟེན་གྱི་བྲན་དུ་མཆི། འགྲོ་མང་རྡོག་པས་བདག་གི་སྤྱི་
བོར་འཚོག་གམ་འགུམས་ཀྱང་དེ་ལ་མི་བསྡོ་ཡིས་འཇིག་རྟེན་གྱི་མགོན་པོ་རྣམས་དགྱེས་པར་
མཛོད་ཅིག །གཉིས་པ་ནི། འགྲོ་བ་འདི་ཀུན་ཏེ་ཐམས་ཅད་ཐུགས་རྗེའི་བདག་ཉིད་ཅན་དེ་རྣམས་
ཀྱིས་ཆོས་དབྱིངས་མཉམ་པ་ཉིད་རྟོགས་པ་དང་བདག་གཞན་བརྗེ་བའི་སྒོ་ནས་བདག་ཏུ་མཛད་
པ་འདི་ལ་ཐེ་ཚོམ་མེད་པས་སེམས་ཅན་གྱི་ངོ་བོར་མཐོང་བ་འདི་དག་ཉིད་མགོན་པོ་སངས་རྒྱས་
ཉིད་ཡིན་ཏེ་དེས་ན་བདག་ཉིད་ཅིའི་ཕྱིར་གུས་པར་མི་བྱེད་དེ་བྱེད་པར་རིགས་སོ། །
གསུམ་པ་ལ་གསུམ་སྟེ། སེམས་ཅན་མགུ་བ་ལེགས་པ་ཐམས་ཅད་ཀྱི་རྒྱུར་
བསྟན་པ་དང༌། དེའི་སྒོ་ནས་དེ་ལ་འབད་པར་གདམས་པ་དང་། དོན་བསྡུ་བའོ། །དང་པོ་ནི།
སེམས་ཅན་མགུ་བར་བྱེད་པ་འདི་ཉིད་དེ་བཞིན་གཤེགས་པ་མཉེས་བྱེད་ཡིན། རང་གི་དོན་ཡང་
དག་པར་སྒྲུབ་པའང་འདི་ཉིད་དོ། །འཇིག་རྟེན་ཐམས་ཅད་ཀྱི་སྡུག་བསྔལ་སེལ་བའང་འདི་ཉིད་
དོ༑ ༑དེ་ལྟ་བས་ན་བདག་གིས་རྟག་ཏུ་འདི་ཉིད་བྱའོ། །གཉིས་པ་ནི། དཔེར་ན་རྒྱལ་པོའི་མི་
འགའ་ཞིག་སྐྱེ་བོ་མང་པོ་ལ་གནོད་པ་བྱེད་ཀྱང་སྐྱེ་བོ་མིག་རྒྱང་རིང་པོ་སྟེ་ཕྱིས་ཀྱི་སྐྱོན་དང་ཡོན་
ཏན་ལ་རྟོག་པ་དག་ནུས་ཀྱང་ཕྱིར་གནོད་པ་མི་བྱེད་དེ། འདི་ལྟར་དེ་གཅིག་པུ་དཔུང་མེད་པ་
བཞིན་མ་ཡིན་གྱི་རྒྱལ་པོའི་མཐུ་སྟོབས་དེའི་དཔུང་ཡིན་པར་ཤེས་སོ། །དེ་བཞིན་དུ་གནོད་བྱེད་
ཉམ་ཆུང་བ་འགའ་ཡང་ཁྱད་དུ་གསད་པར་མི་བྱ་སྟེ། འདི་ལྟར་དམྱལ་བའི་སྲུང་མ་དང་ཐུགས་རྗེ་
- 9 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྡན་རྣམས་དེའི་དཔུང་སྟེ་གནོད་ལན་བྱེད་པ་དང་མི་དགྱེས་པར་འགྱུར་བས་སོ། །དེ་ལྟར་ན་
དམངས་གྱིས་རྒྱལ་པོ་གཏུམ་པོ་ཉེས་པ་ཆུང་ངུ་ཙམ་བྱས་པ་ལ་ཡང་གནོད་པ་ཆེན་པོ་བྱེད་པ་དེ་
མགུ་བར་བྱ་བ་ལྟར་སེམས་ཅན་རྣམས་ནི་མགུ་བར་བྱའོ། །རྒྱལ་པོ་ལྟ་ཞིག་ཁྲོས་ན་ཡང་སེམས་
ཅན་མི་མགུ་བྱས་པ་ཡིས་མྱོང་བར་འགྱུར་བ་གང་ཡིན་པ་དམྱལ་བའི་གནོད་པ་དེས་བྱེད་དམ་སྟེ་
མི་བྱེད་ལ། རྒྱལ་པོ་ལྟ་ཞིག་མགུ་ན་ཡང་སེམས་ཅན་མགུ་བར་བྱས་པ་ཡིས་ཐོབ་པར་འགྱུར་བ་
གང་ཡིན་པ་སངས་རྒྱས་ཉིད་སྦྱིན་མི་སྲིད་དོ། །དེས་ན་དཔེ་དོན་ཕན་གནོད་མཉམ་པ་མ་ཡིན་ནོ།།
གསུམ་པ་ནི། སེམས་ཅན་མགུ་བར་བྱས་པ་ཡིས་མ་འོངས་པ་ན་སངས་རྒྱས་འགྲུབ་པ་ལྟ་ཞོག་གི་
ཚེ་འདི་ཉིད་ལའང་དཔལ་འབྱོར་ཆེ་བ་དང་སྙན་པར་གྲགས་པ་དང་སྐྱིད་པར་འགྱུར་བ་ཅིས་མ་
མཐོང་། འདིར་མ་ཟད་ཀྱི་འཁོར་བར་གནས་པའི་ཚེ་ན་སྐྱེ་བ་གཞན་དུའང་བཟོད་པས་གཟུགས་
མཛེས་པ་སོགས་དང་། ནད་མེད་པ་དང་གྲགས་པ་དང་ལྡན་པ་ལ་སོགས་པ་ཡིས་ཤིན་ཏུ་ཡུན་
རིང་དུ་འཚོ་བ་དང་། འཁོར་ལོས་སྒྱུར་བའི་བདེ་རྒྱས་ཐོབ་པར་འགྱུར་རོ། །གནོད་བྱེད་ཐོག་མེད་
དུས་ཀྱི་དྲིན་ཅན་ལ། །སྡུག་བསྔལ་དང་ལེན་བདེ་ཆེན་སྒྲུབ་པའི་རྒྱུ། །བརྟགས་ན་ཁྲོ་བྱ་ཁྲོ་བྱེད་མ་
གྲུབ་གྱི། ཁྲོ་བས་རང་རྒྱུད་མ་སྲེགས་སེམས་ལྡན་རྣམས། །ལེའུ་དྲུག་པ་བཤད་ཟིན་ཏོ།། །།
༈ བརྩོན་འགྲུས་ཀྱི་ལེའུ་ལ་གཉིས་ཏེ། མཚམས་སྦྱར་བའི་སྒོ་ནས་བརྩོན་འགྲུས་
བརྩམ་པར་གདམས་པ་དང༌། བརྩམ་བྱ་བརྩོན་འགྲུས་ཉིད་བཤད་པའོ། །དང་པོ་ནི། དེ་ལྟར་
བཟོད་པ་དང་ལྡན་པས་བརྩོན་འགྲུས་བརྩམ་པར་བྱ་སྟེ། འདི་ལྟར་བརྩོན་འགྲུས་དང་ལྡན་པ་ལ་
བྱང་ཆུབ་གནས་ཏེ་འབྱུང་གི་བརྩོན་འགྲུས་མེད་པར་ནི་བྱང་ཆུབ་ཀྱི་རྒྱུ་བསོད་ནམས་དང་ཡེ་ཤེས་
མི་འབྱུང་སྟེ། དཔེར་ན་རླུང་མེད་ན་གཡོ་བ་མེད་པ་བཞིན་ནོ། །གཉིས་པ་ལ་གསུམ་སྟེ། བརྩོན་
འགྲུས་ངོས་བཟུང་བ་དང་། དེའི་མི་མཐུན་ཕྱོགས་སྤོང་བ་དང་། གཉེན་པོ་སྤེལ་བའོ། །དང་པོ་ནི།
བརྩོན་འགྲུས་དེ་གང་ཡིན་ཞེ་ན། དགེ་བ་ལ་སྤྲོ་བའི་རྣམ་པ་ཅན་གྱི་ལས་ལས་བྱུང་པའོ། །གཉིས་
-9 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥
པ་ལ་གཉིས་ལས། དང་པོ་སྤང་བྱ་ལེ་ལོ་བཤད་པ་ནི། བརྩོན་འགྲུས་དེའི་མི་མཐུན་ཕྱོགས་ལེ་
ལོའི་དབྱེ་བ་བཤད་པར་བྱས་ན་གསུམ་སྟེ། དགེ་བ་ལ་མི་མཐུན་པ་སྦྱོར་བ་མེད་པའི་ལེ་ལོ་དང་།
བྱ་བ་ངན་པ་མི་དགེ་བ་དང་ལུང་མ་བསྟན་ལ་ཞེན་པ་དང་། བདག་གིས་དགེ་བ་སྒྲུབ་མི་ནུས་ཞེས་
སྒྱིད་ལུག་ནས་བདག་ཉིད་ལ་བརྙས་པའོ། །གཉིས་པ་དེ་སྤོང་ཚུལ་ལ་གསུམ་སྟེ། སྦྱོར་བ་མེད་པ་
དང༌། བྱ་བ་ངན་པ་ལ་ཞེན་པ་དང༌། སྒྱིད་ལུག་པའི་ལེ་ལོ་སྤང་བའོ། །དང་པོ་ལ་གཉིས་ཏེ། རྒྱུ་
ངོས་བཟུང་བ་དང༌། དེ་སྤོང་བའོ། །དང་པོ་ནི། སྙོམ་ལས་ཏེ་དགེ་བ་ལ་མི་བརྩོན་པར་ཡིད་དལ་
དུ་གནས་པའི་བདེ་བའི་རོ་མྱང་བ་སྟེ་དེ་ལ་ཞེན་པ་དང་། གཉིད་ལ་བརྟེན་པ་ལ་ལྷག་པར་ཆགས་
པའི་སྲེད་པ་ཡིས་འཁོར་བའི་སྡུག་བསྔལ་ལ་མི་སྐྱོ་བ་ལས་ལེ་ལོ་ཉེ་བར་སྐྱེ་བར་འགྱུར་རོ་ཞེས་
པའམ། འགྲེལ་ཆེན་ལས་འཁོར་བའི་སྡུག་བསྔལ་ལ་མི་སྐྱོ་བ་ལས་སྙོམ་ལས་ཀྱི་བདེ་བའི་རོ་མྱང་
བ་དང་། དེ་ལས་གཉིད་ལ་སྲེད་པ་འབྱུང་ཞེས་འབྱུང་ངོ་། །
གཉིས་པ་ལ་གཉིས་ཏེ། བརྩོན་པའི་བསམ་པ་བསྐྱེད་པ་དང༌། སྦྱོར་བས་སྒྲུབ་
པའོ། །དང་པོ་ལ་གཉིས་ཏེ། ཚེའདི་མི་རྟག་པ་དང་། ཕྱི་མའི་སྡུག་བསྔལ་བསམ་པའོ། །དང་པོ་
ལ་གཉིས་ཏེ། ངེས་པ་དང༌། མྱུར་དུ་འཆི་བ་བསམ་ནས་བསྐུལ་བའོ། །དང་པོ་ནི། ཉོན་མོངས་རྒྱ་
བས་བཤོར་ཏེ་དབང་དུ་བྱས་ནས་སྐྱེ་བའི་རྒྱར་ནི་ཆུད་གྱུར་ནས་འཆི་བདག་ཁར་ནི་སོང་གྱུར་པ་ཅི་
སྟེ་ད་དུང་མི་ཤེས་སམ། རང་གི་སྡེ་ཚན་རྣམས་འཆི་བདག་གིས་རིམ་གྱིས་གསོད་པ་ཡང་ཁྱོད་
ཀྱིས་མཐོང་བར་མ་གྱུར་ཏམ་སྟེ་གྱུར་བཞིན་དུ་འོན་ཀྱང་གཉིད་ལ་བརྟེན་ཅིང་དགེ་བ་ལ་མི་སྦྱོར་
བ་གང་ཡིན་པ་དེ་ན་གདོལ་པས་རིམ་གྱིས་གསོད་པའི་མ་ཧེ་གཉིད་ལོག་པར་ལྟར་བླུན་ནོ། །ལམ་
ནི་ཀུན་ནས་བཀག་ནས་སུ་འཆི་བདག་གིས་ནི་གསད་བྱར་བལྟས་བཞིན་དུ་ཇི་ལྟར་ཁྱོད་ནི་ཟ་ལ་
དགའ་ཞིང་། འདི་ལྟར་གཉིད་ལོག་ཇི་ལྟར་དགའ་སྟེ། སྐྱེས་རབས་ལས། ལམ་རྣམས་ཐམས་
ཅད་འཆི་བདག་ཉིད་ཀྱིས་བཀག །དོགས་པ་མེད་པར་རབ་ཏུ་དགའ་ཞིང་སྤྱོད། །འགྲོ་བ་འདི་ལྟ་
-9 7-



-
-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུར་ནི་འཁོད་པ་ལ། །སྐྱེ་བོ་འཇིགས་པ་མེད་པ་ངོ་མཚར་ཆེ། །ཞེས་པ་ལྟར་རོ། །
གཉིས་པ་ལ་བསྟན་བཤད་གཉིས་ལས། དང་པོ་ནི། འཆི་བར་ངེས་ཀྱང་འཆིར་ཉེ་
བ་ན་དགེ་བ་སྒྲུབ་པས་ཆོག་གོ་སྙམ་ན། བཤེས་སྤྲིང་ལས། ཚེ་འདི་གནོད་མང་རླུང་གིས་བཏབ་པ་
ཡི༑ ༑ཆུ་ཡི་ཆུ་བུར་བས་ཀྱང་མི་རྟག་ན། །དབུགས་འབྱུང་དབུགས་རྔུབ་གཉིད་ཀྱིས་ལོག་པ་ལས།།
སད་ཁོམ་གང་ལགས་དེ་ནི་ངོ་མཚར་ཆེ། །ཞེས་གསུངས་པ་ལྟར། མྱུར་བ་ཉིད་དུ་འཆི་འགྱུར་བས་
ཇི་སྲིད་འཆི་བར་མ་ཐུག་པ་དེ་སྲིད་དུ་ནི་ཚོགས་བསགས་བྱའི་འཆི་བས་ཐུག་པ་དེའི་ཚེ་ལེ་ལོ་
སྤངས་ཀྱང་ནི་དགེ་བ་སྒྲུབ་པར་ནུས་པའི་དུས་མ་ཡིན་པས་ལེ་ལོ་སྤངས་པས་ཅི་ཞིག་བྱ་སྟེ་དོན་
མེད་དོ། །གཉིས་པ་ནི། བྱ་བ་འདི་ནི་མ་བྱས་ཤིང་འདིའི་མགོ་བརྩམས་པ་དང་འདི་ཕྱེད་ཙམ་བྱས་
པར་གནས་པ་ལ་གློ་བུར་འཆི་བདག་འོངས་འགྱུར་ནས་ཀྱི་ཧུད་བདག་འཆི་བས་བཅོམ་མོ་ཞེས་
སེམས་པར་འགྱུར་ཞིང་། བདག་དང་འབྲལ་བའི་མྱ་ངན་གྱི་ཤུགས་ཀྱིས་སྐྱངས་པའི་མིག་དམར་
པོར་གྱུར་ཅིང་གདོང་ལས་མཆི་མ་འཛག་པའི་ཉེ་དུ་རྣམས་བདག་ལ་གསོན་པའི་རེ་ཐག་ཆད་པ་
ན༑ བདག་དམྱལ་བར་འཁྲིད་པར་བྱེད་པའི་གཤིན་རྗེའི་ཕོ་ཉའི་བཞིན་ལ་བལྟ་ཞིང་རང་གི་སྡིག་
པ་རྣམས་དྲན་པས་གདུངས་པ་དང་། དམྱལ་བའི་སྨྲེ་སྔགས་ཀྱི་སྒྲ་ནི་ཐོས་པ་ཡིས་བདག་ཀྱང་དེར་
འགྲོའོ་སྙམ་སྟེ་སྐྲག་པས་མི་གཙང་བ་དབང་མེད་དུ་ཟག་པས་ལུས་ལ་འགོས་ཤིང་སྡུག་བསྔལ་
གྱིས་མྱོས་པར་གྱུར་པའི་ཚེ་དགེ་བ་ཅི་བྱར་ཡོད་དེ་མེད་དོ། །གཉིས་པ་ནི། ཁྱོད་ནི་ཚེ་འདིར་འཆི་
བ་ན་ཉ་གསོན་བྱེ་ཚན་ལ་འགྲེལ་བ་ལྟ་བུའི་འཇིགས་པ་དང་ལྡན་པར་གྱུར་ན་སྡིག་པ་བྱས་པའི་
འབྲས་བུ་ཕྱི་མ་དམྱལ་བ་མི་ཟད་པའི་སྡུག་བསྔལ་རྣམས་དངོས་སུ་མྱོང་ན་སྨོས་ཅི་དགོས་པས་
འཇིགས་པར་རིགས་ཏེ། དམྱལ་བ་བྲིས་པ་མཐོང་དང་ཐོས་པ་དང་། །དྲན་དང་བཀླགས་དང་
གཟུགས་ སུ་བགྱིས་པས་ ཀྱང༌། །འཇིགས་ པ་བསྐྱེད་པར་བགྱིད་ན་མི་ཟད་པའི། །རྣམ་སྨིན་
ཉམས་སུ་མྱོང་ན་སྨོས་ཅི་འཚལ། །ཞེས་གསུངས་པ་བཞིན་ནོ། །དེར་ཁྲོའི་ཆུ་ཚན་གྱིས་ལུས་
- 98 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། (༥
གཞོན་ཤ་ཅན་ལ་རེག་པ་ན་རབ་ཏུ་ཚ་བའི་སྡུག་བསྔལ་འབྱུང་བའི་དམྱལ་བར་སྐྱེ་བའི་ལས་བྱས་
ན་ཅིའི་ཕྱིར་འདི་ལྟར་བདེ་བ་གནས། རྒྱུ་དགེ་བ་ལ་བརྩོན་པ་མེད་པར་འབྲས་བུ་བདེ་བ་འདོད་པ་
དང༌། བཟེ་རེ་ཅན་ཏེ་བཟོད་སྲན་ཆུང་བ་ལ་གནོད་པ་མང་པོ་འབབ་པ་དང་། འཆི་བས་བཟུང་
བཞིན་དུ་ལྷ་དང་འདྲ་བར་ཡུན་རིང་དུ་གནས་པར་འདོད་པ་རྣམས་ནི་མི་འདོད་པའི་དོན་ཐོབ་སྟེ།
སྡུག་བསྔལ་དག་གིས་བཅོམ་པར་འགྱུར་བས་སྙིང་རྗེའི་དབང་གིས་ཀྱི་ཧུད་སྨྲས་པའོ། །གཉིས་
པ་ནི། མིའི་གྲུ་ལ་བརྟེན་ནས་ནི་སྡུག་བསྔལ་གྱི་ཆུ་བོ་ཆེན་པོ་ལས་སྒྲོལ་བར་གྱིས་ཤིག་གྲུ་འདི་ཕྱི་
ནས་རྙེད་པར་དཀའ་བས་ཀྱེ་རྨོངས་པ་བརྩོན་དགོས་པའི་དུས་སུ་གཉིད་མ་ལོག་ཅེས་པས་མཚོན་
ནས་ལེ་ལོ་ཐམས་ཅད་སྤོངས་ཤིག །གཉིས་པ་ནི། དགའ་བའི་རྒྱུ་ནི་མཐའ་ཡས་པར་གྱུར་པའི་
དམ་པའི་ཆོས་ཀྱི་དགའ་བ་མཆོག་སྤངས་ནས་སྡུག་བསྔལ་གྱི་རྒྱུར་གྱུར་པའི་ལུས་སེམས་རྒོད་
པར་གྱུར་པ་ལ་གཡེང་བ་དང་། ངག་གི་དགོད་པ་དང་གླུ་ལ་སོགས་པ་ལ་ཁྱོད་ཅིའི་ཕྱིར་དགའ་སྟེ་
དགའ་བར་མི་རིགས་སོ། །
གསུམ་པ་ལ་བསྟན་བཤད་གཉིས་ལས། དང་པོ་ནི། དཔེར་ན་རྒྱལ་པོ་དག་
ཆོས་བཞིའི་སྒོ་ནས་རྒྱལ་བར་བྱེད་པ་ལྟར་བྱང་ཆུབ་སེམས་དཔའ་སྤང་བྱ་ལས་རྒྱལ་བར་བྱེད་
པས་ཀྱང་ཐོག་མར་བསམ་པ་སྒྱིད་ལུག་མེད་པར་གོ་ཆའི་བརྩོན་འགྲུས་དང་། དེ་ནས་འཆད་པར་
འགྱུར་བའི་དཔུང་ཚོགས་བཞི་བསགས་པ་དང་། དེ་ནས་དྲན་ཤེས་ཀྱིས་དངོས་སུ་དགག་སྒྲུབ་
ལྷུར་བླང་བ་དང་
། དེ་ནས་བདག་ཉིད་ཀྱི་སྒོ་གསུམ་གཉེན་པོས་དབང་དུ་བྱ་ཞིང་། དེ་ནས་བདག་
དང་གཞན་དུ་མཉམ་པ་དང་བདག་དང་གཞན་དུ་བརྗེ་བར་གྱིས་ཤིག་པའོ། །གཉིས་པ་ལ་གཉིས་
ཏེ༑ རྒྱུ་ནུས་པ་མེད་པར་སེམས་པ་དང་། རྐྱེན་སྒྲུབ་པར་དཀའ་བས་སྒྱིད་ལུག་པའི་གཉེན་པོ་སྒོམ་
པའོ། །དང་པོ་ནི། བདག་གིས་བྱང་ཆུབ་ག་ལ་ཐོབ་ཅེས་སྐྱིད་ལུག་པར་ནི་མི་བྱ་སྟེ། འདི་ལྟར་དེ་
བཞིན་གཤེགས་པ་ནི་བདེན་པ་འབའ་ཞིག་གསུང་བས་བདེན་པའི་ཚིག་འདི་གསུངས་ཏེ། སྦྲང་
-99 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུ་ཤ་སྦྲང་བུང་བ་དང་དེ་བཞིན་སྲིན་བུར་གང་གྱུར་པ་དེས་ཀྱང་བརྩོན་པའི་སྟོབས་བསྐྱེད་ན་བྱང་
ཆུབ་ཐོབ་དཀའ་བླ་མེད་ཐོབ་པར་ལག་བཟངས་ཀྱིས་ཞུས་པ་ལས། གཞན་ཡང་བྱང་ཆུབ་སེམས་
དཔས་འདི་ལྟར་ཡང་དག་པར་རྗེས་སུ་སློབ་སྟེ། གང་དག་སེང་གེ་དང་། སྟག་དང༌། ཁྱི་དང་། རྩེ་
སྤྱང་དང་། བྱ་རྒོད་དང་། ཁྲུང་ཁྲུང་དང་། བྱ་རོག་དང་། འུག་པ་དང་། སྲིན་བུ་དང་། སྦྲང་མ་དང་།
སྦྲང་བུ་དང་། ཤ་སྦྲང་དུ་གྱུར་པ་དེ་དག་ཀྱང་བླ་ན་མེད་པའི་བྱང་ཆུབ་ཏུ་འཚང་རྒྱ་བར་འགྱུར་ན།
བདག་མིར་གྱུར་བཞིན་དུ་སྲོག་གི་ཕྱིར་ཡང་ཅིའི་ཕྱིར་བྱང་ཆུབ་ཐོབ་པའི་བརྩོན་འགྲུས་ཉམས་
པར་བྱེད་སྙམ་ཞེས་པ་དང་། རྨི་ལམ་བསྟན་པ་ལས། གང་ཞིག་ཇི་ཙམ་ཡོན་ཏན་ཆུང་བས་ཀྱང༌།།
ལྷག་པའི་བསམ་པས་སྐྱོབ་ན་བྱང་ཆུབ་ཐོབ། །ཅེས་གསུངས་སོ། །དེའི་རྒྱུ་མཚན་ཡང་། སེམས་
ཅན་ཐམས་ཅད་ལ་སངས་རྒྱས་ཀྱི་རིགས་ཡོད་པའི་ཕྱིར་ཏེ། སྤྱིར་རིགས་གཉིས་ཀྱི་རང་བཞིན་དུ་
གནས་པའི་རིགས་ནི་སེམས་ཀྱི་ཆོས་ཉིད་ཡིན་ལ། རྒྱས་པ་ལས་བྱུང་བའི་རིགས་ནི་དེ་དྲི་མ་ཅི་
རིགས་པས་དག་པའམ་སེམས་ལ་བཞག་པའི་དགེ་བའི་བག་ཆགས་སོ། །དེ་ལས་དང་པོས་
སེམས་ཅན་ཐམས་ཅད་ལ་ཁྱབ་སྟེ། རྒྱུད་བླ་མ་ལས་རྫོགས་སངས་སྐུ་ནི་འཕྲོ་ཕྱིར་དང་། །དེ་བཞིན་
ཉིད་དབྱེར་མེད་ཕྱིར་དང་། །རིགས་ཡོད་ཕྱིར་ན་ལུས་ཅན་ཀུན། །རྟག་ཏུ་སངས་རྒྱས་སྙིང་པོ་ཅན།།
ཞེས་གསུངས་པས་སོ། །བདག་ལྟ་རིགས་ཀྱི་མིར་སྐྱེས་ཏེ་བསམ་པས་ཕན་པ་དང་གནོད་པ་ངོ་
ཤེས་པས་བྱང་ཆུབ་སེམས་དཔའི་སྤྱོད་པ་མ་བཏང་ན་བདག་གིས་བྱང་ཆུབ་ཅིས་མི་ཐོབ། །
གཉིས་པ་ལ་གཉིས་ཏེ། ཞུམ་པའི་རྒྱུ་མེད་པ་དང་། སྤྲོ་བའི་རྒྱུ་ཡོད་པའོ། །དང་པོ་
ལ་གཉིས་ཏེ། སྦྱོར་བ་བྱ་དཀའ་བས་འཇིགས་པ་སྤང་བ་དང༌། དུས་ཡུན་རིང་བས་སྐྱོ་བ་སྤང་
བའོ། །དང་པོ་ལ་གཉིས་ལས། ལོག་རྟོག་བརྗོད་པ་ནི། འོན་ཏེ་དེ་ལྟ་ན་ཡང་དེའི་དོན་དུ་རྐང་
ལག་ལ་སོགས་པ་བཏང་དགོས་པས་བདག་ནི་དེ་ལ་འཇིགས་སོ་ཞེ་ན། གཉིས་པ་དེ་སྤོང་བ་ལ་
གཉིས་ཏེ། ལྟོས་པ་དང༌། གོམས་པས་སྤང་བའོ། །དང་པོ་ནི། ལྕི་དང་ཡང་བའི་ཁྱད་པར་ལ་མ་
- 1
]
0 -



.
.
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
དཔྱད་པར་བླང་དོར་ལ་རྨོངས་པས་ཁྱོད་ནི་འཇིགས་པར་ཟད་དེ། བྱང་ཆུབ་ཀྱི་ཆེད་དུ་དཀའ་བ་
མ་སྤྱད་པས་བསྐལ་པ་བྱེ་བ་གྲངས་མེད་དུ་འཁོར་བར་ལན་གྲངས་དུ་མར་ལུས་གཅོད་པ་དང་
དབུག་པ་དང་བསྲེག་པ་དང་གཤགས་པ་ལ་སོགས་པར་འགྱུར་གྱི་སྡུག་བསྔལ་དེ་དག་གི་སྒོ་ནས་
བྱང་ཆུབ་ཐོབ་པར་ནི་མི་འགྱུར་རོ། །བདག་གིས་བྱང་ཆུབ་སྒྲུབ་པའི་ཕྱིར་གྱི་སྡུག་བསྔལ་འདི་ནི་
ཚོད་ཡོད་དེ་ཆུང་བས་བཟོད་པར་ནུས་ཏེ། དཔེར་ན་ཟུག་རྔུ་ཁོང་བརླག་གནོད་བསལ་ཕྱིར་ཏེ་
དབྱུང་བའི་དོན་དུ་ལུས་ལ་རྨ་བཏོད་པའི་སྡུག་བསྔལ་བཟོད་པར་ནུས་པ་བཞིན་ནོ། །སྨན་པ་ཀུན་
ཀྱང་གསོ་དཔྱད་ཀྱིས་མི་བདེ་བ་ཡི་ནད་མེད་པ་ཙམ་བྱེད་པ་ན་དཀའ་སྤྱད་ཀྱི་སྡུག་བསྔལ་དེ་
བཟོད་དགོས་པ་དེ་བས་ན། ངན་སོང་སོགས་ཀྱི་སྡུག་བསྔལ་མང་པོ་དག་གཞོམ་པའི་ཕྱིར་དཀའ་
སྤྱད་ཀྱི་མི་བདེ་བ་ཆུང་དུ་བཟོད་པར་བྱའོ། །གསོ་དཔྱད་ཕལ་པ་འདི་འདྲའི་སྡུག་བསྔལ་དང་ལྡན་
པའི་ཐབས་ཀྱང་སྨན་པའི་མཆོག་སངས་རྒྱས་ཀྱིས་མ་མཛད་དེ། ཆོ་ག་ཤིན་ཏུ་འཇམ་པོ་སྟེ་སྒྲུབ་
སླ་བས་ཉོན་མོངས་པའི་ནད་ཆེན་པོ་ཐམས་ཅད་རྩད་ནས་འབྱིན་པར་མཛད་དོ། །ཤེར་འབྱུང་དང་
རྣམ་སྣང་ལུས་གཏོང་བའི་དཀའ་སྤྱད་ལས་དང་པོ་པས་མི་བྱ་བའི་དོན་དུ་འཆད་དོ། །གཉིས་པ་ནི།
རང་གི་ཤ་ལ་སོགས་པ་གཏོང་དགོས་པས་ཇི་ལྟར་ཆོ་ག་འཇམ་པོ་ཡིན་ཞེ་ན། སྔར་མ་གོམས་པ་
དག་སྦྱིན་པ་ལ་འཇུག་པའི་ཆེད་དུ་ཐོག་མར་འདྲེན་པས་ཚོད་མ་ལ་སོགས་པ་ཆུང་ངུ་དངོས་པོ་
དམན་པ་ཙམ་སྦྱིན་པ་ལ་སྦྱོར་བར་མཛད་དེ། དེ་ལ་གོམས་ནས་ཕྱིན་ནས་ནི་རིམ་གྱིས་རང་གི་ཤ་
ཡང་གཏོང་ནུས་པར་འགྱུར་རོ། །ཤིན་ཏུ་གོམས་པས་གང་གི་ཚེ་རང་གི་ལུས་ལ་ཡང་ཚོད་
མ་ལ་སོགས་པ་ལྟ་བུར་མཐོང་ནས་ཞེན་པ་མེད་པའི་བློ་སྐྱེས་ནས་དེའི་ཚེ་རང་གི་ཤ་ལ་སོགས་པ་
གཏོང་བ་དེ་ལ་དཀའ་བ་ཅི་ཞིག་ཡོད། གཉིས་པ་ནི། འཁོར་བ་ཇི་སྲིད་པ་གཞན་གྱི་ཕྱིར་དཀའ་
སྤྱད་དགོས་པས་སྡུག་བསྔལ་གྱིས་སྐྱོ་བར་འགྱུར་རོ་སྙམ་ན་མ་ཡིན་ཏེ། དེས་སྡིག་པ་སྤངས་པའི་
ཕྱིར་ལུས་ལ་སྡུག་བསྔལ་མེད་ལ། ཤེས་བྱའི་གནས་ལུགས་ལ་མཁས་པའི་ཕྱིར་སེམས་ལ་མི་
，I
-，
- 10 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགའ་བ་མེད་དེ། འདི་ལྟར་ལོག་པར་རྟོག་པས་བདག་ལ་སོགས་པར་མངོན་པར་ཞེན་པས་
སེམས་དང༌། སྡིག་པས་སྡུག་བསྔལ་བསྐྱེད་ནས་ལུས་ལ་གནོད་པ་ཡིན་པས་སོ། །སྡུག་བསྔལ་
མེད་པ་ཙམ་དུ་མ་ཟད་དེ། བསོད་ནམས་ཀྱི་འབྲས་བུས་ནི་ལུས་བདེ་ལ་མཁས་པ་ཡིསནི་སེམས་
བདེ་ན་གཞན་དོན་དུ་འཁོར་བར་གནས་ཀྱང་ནི་སྙིང་རྗེ་ཅན་དག་ཅི་སྟེ་སྐྱོ། གཉིས་པ་ནི། བྱང་
ཆུབ་སེམས་དཔའ་འདི་ནི་བྱང་ཆུབ་ཀྱི་སེམས་ཀྱི་སྟོབས་ཀྱིས་སྡུག་བསྔལ་གྱི་རྒྱུ་སྔོན་གྱི་སྡིག་པ་
ཟད་བྱེད་ཅིང་། བདེ་བའི་རྒྱུ་བསོད་ནམས་རྒྱ་མཚོ་སྡུད་བྱེད་ཕྱིར་ཉན་ཐོས་ཀུན་པས་མཆོག་ཏུ་
གྱུར་པར་བཤད་དོ། །ཤེར་དང་ལྷ་ཉན་ཐོས་ལས་བྱང་ཆུབ་སྒྲུབ་པ་མྱུར་ཞེས་པར་འཆད་དོ། །དེ་
བས་ན་སྐྱོ་ངལ་ཀུན་སེལ་བའི་བྱང་ཆུབ་སེམས་ཀྱི་རྟ་བཞོན་ནས་བདེ་བ་ནས་བདེ་བར་འགྲོ་བ་ལ་
སྐྱོན་ཡོན་སེམས་ཤེས་པ་སུ་ཞིག་སྒྱིད་ལུག་པར་འགྱུར། །
གསུམ་ པ་ ལ་ བསྟན་ བཤད་ གཉིས་ལས། དང་པོ་ནི། སེམས་ཅན་གྱི་དོན་
བསྒྲུབ་པར་བྱ་བའི་ཕྱིར་སྤང་བྱའི་དགྲ་བཅོམ་པའི་དཔུང་ནི་མོས་པ་ཞེས་བྱུང་ཡང་། འགྲེལ་ཆེན་
ལས། འདུན་པ་ནི་འདི་དང་དགེ་བ་འདོད་པ་ཡིན་ལ་ཞེས་བྱུང་ཞིང་། བླ་མ་དཔང་ལོ་ཙཱ་བ་འདི་
རྣམས་རྒྱ་དཔེ་ལ་འདུན་པར་ཡོད་གསུངས་པས། སྐབས་འདིར་ནི་མོས་པ་ཞེས་པ་ཐམས་ཅད་
འདུན་པར་ཤེས་པར་བྱའོ། །འདིར་ཡང་དགེ་བ་ལ་འདུན་པ་དང་། དེ་བརྩམས་པ་ལས་མི་ལྡོག་
པའི་བརྟན་པ་དང་། དེ་ལས་ལྷག་པ་དགའ་བ་དང་། དོར་ན་དགོས་པ་ཆེ་བའི་སྐབས་སུ་དོར་བ་
རྣམས་ཡིན་ལ། དེ་ཡང་མོས་པ་ནི་མི་དགེ་བའི་འབྲས་བུ་སྡུག་བསྔལ་གྱིས་འཇིགས་པ་དེ་དང་
མོས་པ་དེའི་ཕན་ཡོན་བསམས་པས་བསྐྱེད་དོ། །དེ་ལྟར་མི་མཐུན་ཕྱོགས་ལེ་ལོ་སྤངས་ཏེ་བརྩོན་
འགྲུས་སྤེལ་བའི་ཕྱིར་འབད་པར་བྱའོ། །ཐབས་གང་གིས་ཤེ་ན། བཤད་པའི་ཚུལ་དེ་ལྟར་མོས་
པ་དང་། ང་རྒྱལ་ཏེ་བརྟན་པ་དང༌། དགའ་བ་དང་། དོར་བའི་དཔུང་བསགས་ཏེ་བླང་དོར་ལྷུར་
བླང་ཞིང་ལུས་སེམས་ལ་དབང་བསྒྱུར་བའི་སྟོབས་ཀྱིས་ནིའོ། །
- 1 () 2 -



-
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥་
གཉིས་པ་ལ་གསུམ་སྟེ། དཔུང་ཚོགས་ བསྐྱེད་པ་དང༌། ལྷུར་བླང་བ་དང༌།
བདག་ཉིད་དབང་དུ་བྱ་བའོ། །དང་པོ་ལ་བཞི་སྟེ། མོས་པ་དང༌། ང་རྒྱལ་དང་དགའ་བ་དང་།
དོར་བའོ། །དང་པོ་ལ་གསུམ་སྟེ། མོས་པ་མེད་པའི་ཉེས་པ་དང་། མོས་པའི་ཕན་ཡོན་དང་། རྒྱུ་
བསྟན་པའི་སྒོ་ནས་དེ་བསྐྱེད་པའོ། །དང་པོ་ལ་གསུམ་སྟེ། མོས་པའི་བྱ་བ་མི་བྱེད་པ་དང་། དེའི་
རྒྱུ་མཚན་འགོད་པ་དང་། ཆོས་ལ་མོས་པ་མེད་པའི་ཉེས་པ་བསམས་ཏེ་དེ་གཏོང་མི་རིགས་པར་
བསྟན་པའོ། །དང་པོ་ནི། བདག་གིས་བྱང་ཆུབ་ཏུ་སེམས་བསྐྱེད་པས་ན་བདག་དང་གཞན་གྱི་
ཉེས་པ་ནི་དཔག་མེད་བདག་གིས་གཞོམ་པར་བྱ་དགོས་ཏེ། གང་དུ་ཉེས་པ་དེ་དག་རེ་རེ་འཇོམས་
པ་ལའང་བསྐལ་པ་རྒྱ་མཚོ་ཟད་ཀྱི་བར་དུ་འབད་དགོས་པར་འགྱུར་བ་ལས་ཉེས་པ་ཟད་པར་
བྱེད་པའི་བརྩོན་འགྲུས་རྩོམ་པ་དེ་ཡི་ནི་ཆ་ཙམ་ཡང་བདག་ལ་མ་མཐོང་ན། སྡུག་བསྔལ་དཔག་ཏུ་
མེད་པའི་སྣོད་དུ་གྱུར་པ་བདག་གི་ཅི་སྟེ་སྙིང་མ་གས། དེ་བཞིན་དུ་བདག་དང་གཞན་གྱི་ཡོན་ཏན་
ནི་མང་པོ་བདག་གིས་བསྒྲུབ་པར་བྱ་བ་སྟེ། དེ་ལ་ཡོན་ཏན་རེ་རེ་ཡང་བསྐལ་པ་བརྒྱ་མཚོར་
གོམས་པར་བྱ་དགོས་པར་འགྱུར་བ་ལ། བདག་ནི་ཡོན་ཏན་དེ་དག་གི་ཆ་ལ་ཡང་གོམས་པ་ནམ་
ཡང་མ་སྐྱེས་ཏེ། དེས་ན་རྙེད་པར་དཀའ་ཡང་ཇི་ཞིག་ལྟར་རྙེད་པའི་སྐྱེ་བ་འདི་ནི་བདག་གིས་དོན་
མེད་པར་བྱས་པ་མཚར་རོ། །གཉིས་པ་ནི། བདག་གིས་ཞེས་སོགས་རྣམ་སྣང་ཇི་ལྟར་དོན་མེད་
པར་བྱས་ཤེ་ན། ཞེས་གོང་མ་ལ་བསྒྲེ་ལ། འགྲེལ་ཆེན་ལས་རྣམ་གྲངས་གཞན་དུ་འཆད་དོ།།
བཅོམ་ལྡན་འདས་མ་མཆོད་ལ་སེམས་ཅན་ལ་དགའ་སྟོན་ཆེན་པོའི་བདེ་བ་མ་བྱིན། བསྟན་ལ་བྱ་
བ་མ་བྱས་རང་དབུལ་པོའི་བསམ་པ་རྫོགས་པ་མ་བྱས་འཇིགས་ལ་མི་འཇིགསམ་བྱིན་པ་སྟེ། དེ་
དག་གིས་ཆོས་དང་། ཟང་ཟིང་དང་། མི་འཇིགས་པའི་སྦྱིན་པ་གསུམ་མ་བྱས་ཞེས་པའོ། །ཤེར་
དང་རྣམ་སྣང་བསྟན་པའི་བྱ་བ་ལྷ་ཁང་འབུལ་བ་ཡིན་ཟེར་རོ། །སྡུག་བསྔལ་གྱིས་ཉམ་ཐག་པ་
རྣམས་ལ་བདེ་བ་མ་བྱིན་ན་བདག་གིས་མ་ཡི་མངའ་གྱི་ཟུག་རྔུ་དང་སྡུག་བསྔལ་འབའ་ཞིག་
- 10 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྐྱེད་པར་ཟད་ཀྱི་དལ་འབྱོར་ཐོབ་པའི་དགོས་པ་མ་གྲུབ་བོ་ཞེས་པའོ། །གསུམ་པ་ནི། བདག་
ནི་སྔོན་ཚེ་དང་ད་ལྟ་ཆོས་ལ་མོས་པ་དང་བྲལ་བས་ན་བདེ་བས་ཕོངས་པ་འདི་འདྲར་བྱུང་གྱུར་ན་
ཞེས་པའི་དོན་འགྲེལ་ཆེན་ལས་བསྡེབས་སོ། །ཤེས་ལྡན་སུ་ཞིག་ཆོས་ལ་མོས་པ་གཏོང་།
གཉིས་པ་ནི། དགེ་བའི་ཕྱོགས་རྣམས་ཐམས་ཅད་ཀྱི་རྩ་བ་མོས་པ་ཡིན་པར་བློ་གྲོས་རྒྱ་མཚོས་
ཞུས་པ་ལས། དགེ་བའི་ཆོས་ཐམས་ཅད་ཀྱི་རྩ་བ་ནི་མོས་པའོ། །ཞེས་དང་། འཇམ་དཔལ་ཞིང་
བཀོད་ལས། ཆོསརྣམས་ཐམས་ཅད་རྐྱེན་ཡིན་ཏེ། །འདུན་པའི་རྩ་ལ་རབ་ཏུ་གནས། །ཞེས་ཐུབ་
པས་གསུངས་སོ། །
གསུམ་པ་ལ་བསྟན་བཤད་བསྡུ་གསུམ་ལས། དང་པོ་ནི། མོས་པ་དེ་ཇི་ལྟར་
བསྐྱེད་པར་བྱ་ཞེ་ན། མོས་པ་དེའི་ཡང་རྩ་བ་རྟག་ཏུ་ནི་དགེ་སྡིག་གི་རྣམ་སྨིན་གྱི་འབྲས་བུ་སོ་སོར་
མྱོང་བར་འགྱུར་རོ་སྙམ་དུ་བསྒོམས་པའོ། །གཉིས་པ་ལ་གཉིས་ཏེ། དཀར་ནག་གི་ལས་འབྲས་
སྤྱིར་བསྟན་པ་དང༌། དེ་དག་གི་ཁྱད་པར་གྱི་འབྲས་བུ་བཤད་པའོ། །དང་པོ་ནི། འབྲས་བུ་སྒོ་
ལྔའི་འཁོར་གྱི་སྡུག་བསྔལ་དང་། ཡིད་ཤེས་ཀྱི་འཁོར་གྱི་ཡིད་མི་བདེ་བ་དང་། འཇིགས་པ་རྣམ་
པ་སྣ་ཚོགས་པ་དང་། འདོད་པ་རྣམས་དང་བྲལ་བ་ནི་རྒྱུ་སྡིག་པ་སྤྱོད་པ་ལས་འབྱུང་བར་འགྱུར།
ཡིད་ལ་བསམ་པ་སྟེ་འདུན་པས་ཀུན་ནས་བསླངས་པའི་དགེ་བ་བྱས་པས་སྐྱེ་བ་གང་དང་གང་དུ་
འགྲོ་བར་འགྱུར་བ་དེ་དང་དེར་ནི་བསོད་ནམས་དེའི་འབྲས་བུའི་ཡོན་གྱིས་མངོན་མཆོད་འགྱུར།
སྡིག་པ་བྱེད་པ་བདེ་འདོད་ཀྱང་གང་དང་གང་དུ་འགྲོ་བར་འགྱུར་བ་དེ་དང་དེར་ནི་སྡིག་པ་དེས་
སྡུག་བསྔལ་གྱི་མཚོན་གྱིས་རྣམ་པར་འཇོམས་ཏེ། རྒྱལ་པོ་ལ་གདམས་པ་ལས། དུས་ཀྱིས་ཉེན་
ནས་རྒྱལ་པོ་འགྲོ་འགྱུར་ན། །ལོངས་སྤྱོད་མཛའ་དང་གཉེན་བཤེས་རྗེས་མི་འབྲང༌། །སྐྱེས་བུ་
དག་ནི་གང་དང་གར་འགྲོ་བ། །ལས་ནི་གྲིབ་མ་བཞིན་དུ་རྗེས་སུ་འབྲང་། །ཞེས་གསུངས་པ་ལྟར་
- 1 ) 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼ལ་
གཉིས་པ་ལ་གཉིས་ཀྱི། དང་པོ་དགེ་བ་ཁྱད་པར་ཅན་གྱི་འབྲས་བུ་ནི། སྐྱེ་
གནས་མངལ་དོག་ཅིང་དྲི་ངན་ཚ་བ་ལས་ཁྱད་པར་དུ་གྱུར་པ་རྒྱ་ཆེ་དྲི་བཟང་བསིལ་བའི་པདྨའི་
སྙིང་པོར་གནས། དེར་ཟས་བད་ཀན་གྱི་ཟག་ཆུས་འཚོ་བ་ལས་ཁྱད་པར་དུ་གྱུར་པ་རྒྱལ་བའི་
གསུང་སྙན་པས་བསྟན་པའི་ཆོས་ཀྱི་ཟས་ཀྱིས་གཟི་བརྗིད་བསྐྱེད་བྱས་པ། སྐྱེ་བའི་ཆ་དོག་པའི་
སྡུག་བསྔལ་ལས་ཁྱད་པར་གྱུར་པ་ཐུབ་པའི་འོད་ཀྱིས་རྒྱས་པར་བྱས་པའི་པདྨ་ལས་བྱུང་ལུས་
མཆོག་ཅན། སྐྱེ་བོས་ཡོངས་སུ་འཛིན་པ་ལས་ཁྱད་པར་དུ་གྱུར་པ་རྒྱལ་བ་སྣང་བ་མཐའ་ཡས་
སོགས་ཀྱི་མདུན་དུ་གནས་ནས་དེའི་ཆོས་ཀྱིས་སྐྱོང་བ་སྟེ། ཁྱད་པར་དེ་དང་ལྡན་པའི་སངས་རྒྱས་
ཀྱི་སྲས་སུ་སོ་སྐྱེ་དང་ཐུན་མོང་མ་ཡིན་པའི་དགེ་བས་འགྱུར་རོ། །གཉིས་པ་སྡིག་པ་ཁྱད་པར་ཅན་
གྱི་འབྲས་བུ་ནི། རང་གི་ལས་ཀྱིས་གྲུབ་པའི་གཤིན་རྗེའི་སྐྱེས་བུས་པགས་པ་མ་ལུས་པ་བཤུས་
པས་ཉམ་ཐག་ཅིང་རབ་ཏུ་ཚ་བའི་མེ་ཡིས་བཤུས་པའི་ཟངས་ཞུན་ལུས་ལ་བླུགས་གྱུར་ལ་སླར་
ཡང་མེ་རབ་ཏུ་འབར་བའི་རལ་གྲི་དང་མདུང་ཐུང་གིས་བསྣུན་ནས་ཤ་ཡི་དུམ་བུ་བརྒྱར་ལྷགས་
ཤིང༌། ཤིན་ཏུ་འབར་བའི་ལྕགས་ཀྱི་ས་གཞིར་ལྟུང་བ་ནི་མཚམས་མེད་ལ་སོགས་པའི་མི་དགེ་བ་
ཆེན་པོ་མང་པོས་འགྱུར་རོ། །གསུམ་པ་ནི། དེ་བས་ན་དགེ་བ་ལ་མོས་ཏེ་འདུན་པར་བྱ་ཞིང་།
དགེ་སྡིག་གི་བླང་དོར་ལ་གུས་པ་སྟེ་ཡིད་ཆེས་པ་ཉིད་དུ་བྱས་ནས་དེ་དག་གི་བླང་དོར་བསྒོམ་པར་
བྱའོ། །
གཉིས་པ་ང་རྒྱལ་གྱི་དཔུང་ལ་གཉིས་ཏེ། རྩོམ་པ་དང༌། ཞུགས་པ་བསྟན་པའོ།།
དང་པོ་ནི། ཕལ་པོ་ཆེའི་རྡོ་རྗེ་རྒྱལ་མཚན་གྱི་བསྔོ་བ་དྲུག་པ་ལས། དཔེར་ན་ལྷའི་བུ་ཉི་མ་འཆར་
བ་ནི་དམུས་ལོང་དང་རི་མི་མཉམ་པ་ལ་སོགས་པའི་ཉེས་པས་མི་ལྡོག་པར་འོས་སུ་གྱུར་པའི་ཡུལ་
རྣམས་སྣང་བར་བྱེད་པ་ལྟར། བྱང་ཆུབ་སེམས་དཔའ་གཞན་གྱི་དོན་དུ་འཆར་བ་ཡང་སེམས་
ཅན་གྱི་ཉེས་པ་སྣ་ཚོགས་ཀྱིས་མི་ལྡོག་ཅིང་། འོས་སུ་གྱུར་པའི་གདུལ་བྱ་རྣམས་སྨིན་པ་དང་གྲོལ་
，
- 1 (0 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་བྱེད་དོ་ཞེས་གསུངས་པའི་ཆོ་ག་ཡིས་དགེ་བའི་རྩ་བ་བརྩམས་ནས་དེ་སྒྲུབ་ནུས་སྙམ་པའི་ང་
རྒྱལ་བསྒོམ་པར་བྱའོ། །དེ་ལ་འཇུག་པའི་དང་པོར་འབྱོང་པ་དེ་སྒྲུབ་པའི་ནུས་པ་ཡོད་མེད་
བརྟགས་ནས་ནི་ཡོད་ན་བརྩམ་མམ་མེད་ན་མི་བརྩམ་བྱ། གལ་ཏེ་མི་ནུས་ན་མ་བརྩམས་པ་ཉིད་
མཆོག་ཡིན་གྱི་བརྩམས་ནས་དེ་ལས་ལྡོག་པར་མི་བྱའོ། །ལྡོག་ན་དེ་ནི་རྒྱུ་མཐུན་གྱི་འབྲས་བུ་སྐྱེ་
བ་གཞན་དུ་ཡང་དམ་བཅས་ནས་ལྡོག་པ་དེ་གོམས་ནས་སྐྱེས་བུ་བྱེད་འབྲས་སྡིག་པ་དང་རྣམ་
སྨིན་སྡུག་བསྔལ་འཕེལ་བར་འགྱུར་ཞིང༌། དེ་དོར་ནས་བརྩམས་པ་གཞན་དེ་དང་དེའི་འབྲས་
བུའི་དུས་ཀྱི་དགེ་བ་དེ་གཉིས་ཀྱང་དམན་ཏེ་མཐར་མི་ཕྱིན་པར་འགྱུར། དེ་རང་ཡང་འགྲུབ་པར་
མི་འགྱུར་བས་སོ། །
གཉིས་པ་ལ་བསྟན་བཤད་གཉིས་ལས། དང་པོ་ནི། དགེ་བའི་ལས་དང་། ཉོན་
མོངས་པ་གཞོམ་པ་དང་། དེའི་ནུས་པ་སྟེ་གསུམ་པོ་དག་ལ་ང་རྒྱལ་བྱའོ། །གཉིས་པ་ལ་གསུམ་
ལས། དང་པོ་ལས་ཀྱི་ང་རྒྱལ་ནི་རང་གཞན་གྱི་དོན་གྱི་དགེ་བའི་ལས་ཐམས་ཅད་བདག་ཉིད་
གཅིག་པུས་བྱའོ་ཞེས་སེམས་པ་འདི་ནི་ལས་ཀྱི་ང་རྒྱལ་ཉིད་དོ། །དེ་ལྟར་སེམས་པའི་རྒྱུ་མཚན་ནི་
ཉོན་མོངས་པས་རང་དབང་མེད་པར་བྱས་པ་རྣམས་ཀྱིས་འཇིག་རྟེན་འདིར་ཡང་རང་དོན་སྒྲུབ་
པར་མི་ནུས་པས་ན་འགྲོ་བས་བདག་ལྟར་རང་གཞན་གྱི་དོན་ཐམས་ཅད་མི་ནུས་ཏེ། དེ་བས་ན་
བདག་གིས་རང་གཞན་གྱི་དོན་འདི་དག་ཐམས་ཅད་བྱའོ། །དེ་ལྟར་ན་ཡང་ལས་དམན་པའི་
གྲོགས་མི་བྱའོ་སྙམ་ནས་གཞན་དག་ཁུར་འཁུར་བ་ལ་སོགས་པ་དམན་པའི་ལས་བྱས་ན་བདག་
ཉིད་ཀྱང་ནི་ཇི་ལྟར་དེའི་གྲོགས་མི་བྱེད་པར་འདུག་པར་མི་རིགས་སོ། །གལ་ཏེ་ལས་དེ་ནི་དམན་
པ་ལ་བདག་ནི་མཆོག་ཡིན་ནོ་སྙམ་པའི་ང་རྒྱལ་གྱིས་ནི་ལས་དེ་མི་བྱེད་དེ་བདག་ལ་ང་རྒྱལ་དེ་
མེད་པ་མཆོག་ཡིན་པས་དེ་ཡང་སྤང་བར་བྱའོ། །
གཉིས་པ་ནུས་པའི་ང་རྒྱལ་ལ་བཞི་སྟེ། བརྟེན་པར་རིགས་པ་དང་། གཉེན་པོའི་
-
- 10 G -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥
ང་རྒྱལ་གྱི་རང་བཞིན་དང༌། སྤང་བྱའི་ང་རྒྱལ་སྨད་པ་དང་། གཉེན་པོའི་ང་རྒྱལ་བསྔགས་པའོ།།
དང་པོ་ནི། དཔེར་ན་ཤི་བའི་སྦྲུལ་དང་ཕྲད་པར་གྱུར་ན་ཁྲ་ཡང་ནམ་མཁའ་ལྡིང་བཞིན་དུ་དེ་ལ་
བརྙས་ཐབས་ཀྱིས་སྤྱོད་པ་བཞིན་དུ་གལ་ཏེ་བདག་ཉིད་ནུས་པའི་ང་རྒྱལ་གྱི་ཉམ་ཆུང་ན་ལྟུང་བ་
ཆུང་ངུའང་བདག་ལ་གནོད་པར་བྱེད་པས། ཉོན་མོངས་པ་སྤོང་བ་ལ་བསམ་པ་ཞུམ་པ་དང་
བཅས་ཤིང་སྦྱོར་བས་རྩོལ་བ་དོར་བ་ལ་ཕོངས་པ་ལས་ནམ་ཡང་ཐར་པ་ཡོད་དམ་ཅི། དེ་བས་
བསམ་པ་ང་རྒྱལ་དང་སྦྱོར་བ་རྩོལ་བ་བསྐྱེད་ན་སྤང་བྱ་ཆེན་པོ་ཡིས་ཀྱང་ཐུབ་པར་དཀའ་དེ་བས་
ན་སེམས་ནི་བརྟན་པ་ཡིས་ལྟུང་བ་རྣམས་ནི་གཞོམ་པར་བྱ་སྟེ། བདག་ནི་ལྟུང་བས་ཚུར་ཕམ་པར་
བྱས་ན་ཁམས་གསུམ་ལས་རྒྱལ་བར་བྱེད་འདོད་པ་བཞད་གད་ཀྱི་གནས་སུ་འགྱུར་རོ། །གཉིས་
པ་ནི། རྒྱལ་བ་མི་ཡི་སེང་གེའི་སྲས་བྱང་ཆུབ་སེམས་དཔའ་དག་གིས་སྤང་བྱ་ཀུན་ལས་རྒྱལ་བར་
བྱ་སྟེ་བདག་ལས་སྤྱང་བྱ་སུ་ཡང་རྒྱལ་བར་མི་བྱའོ་སྙམ་པའི་ང་རྒྱལ་འདི་ལ་གནས་པར་བྱའོ།།
གསུམ་པ་ནི། འགྲོ་བ་གང་ཡོན་ཏན་ལ་སོགས་པས་སེམས་ཁེངས་པའི་ང་རྒྱལ་གྱིས་བདག་ཉིད་
བཅོམ་པ་དེ་ནི་ཉོན་མོངས་པ་ཅན་ཡིན་གྱི། ང་རྒྱལ་ཅན་ནི་མ་ཡིན་ཏེ་ང་རྒྱལ་ཅན་དགྲའི་དབང་དུ་
མི་འགྲོ་ལ་དེ་དག་ཉོན་མོངས་པ་ང་རྒྱལ་གྱི་དགྲའི་དབང་དུ་གྱུར་པས་སོ། །སོང་བ་ལ་ཉེས་པ་ཅི་
ཡོད་སྙམ་ན། ཉོན་མོངས་པའི་ང་རྒྱལ་གྱིས་ཁེངས་ནས་ང་རྒྱལ་གྱིས་ངན་འགྲོར་འཁྲིད་ཅིང་།
མིར་སྐྱེས་ནའང་དགའ་སྟོན་བཅོམ་པ་སྟེ་ཡིད་མི་དགའ་བ་དང་། གཞན་གྱི་ཟན་ཟ་བའི་བྲན་དང་།
གླེན་པ་དང་། གཟུགས་མི་སྡུག་པ་དང་། ལུས་ཉམ་ཆུང་བ་དང༌། གནས་སྐབས་ཐམས་ཅད་དུ་
གཞན་གྱིས་བརྙས་པར་འགྱུར་རོ། །ཡང་ང་རྒྱལ་གྱིས་ཁེངས་དཀའ་ཐུབ་སྟེ་ཉོན་མོངས་པ་ཅན་དེ་
ཡང་ང་རྒྱལ་ཅན་གྱི་ནང་དུ་གཏོགས་ན་དམན་པ་སྙིང་རྗེའི་གནས་སུ་གྱུར་པ་ཅི་འདྲ་བ་ཞིག་ཡིན་
པ་སྨོས། བཞི་པ་ནི། གང་ཞིག་ཉོན་མོངས་པ་ང་རྒྱལ་གྱི་དགྲ་ལས་རྒྱལ་བར་བྱ་བའི་ཕྱིར་དུ་
གཉེན་པོའི་ང་རྒྱལ་འཆང་བ་དེ་ནི་ང་རྒྱལ་ཅན་དང༌། རྣམ་པར་རྒྱལ་བ་དང་། དཔའ་བོ་ཡང་དེ་
-
-
(） 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཡིན་ནོ། །དེ་འདྲའི་གང་ཟག་གང་ཞིག་གིས་ནི་ང་རྒྱལ་གྱིས་དགྲ་བདོ་བ་དེ་ཡང་ངེས་པར་
བཅོམ་སྟེ། འགྲོ་བ་རྣམས་ལ་ཇི་ལྟར་འདོད་པ་བཞིན་དུ་གནས་སྐབས་དང་མཐར་ཐུག་རྒྱལ་བའི་
གོ་འཕང་ཉིད་ཀྱི་འབྲས་བུའང་རྫོགས་པར་སྒྲུབ་པར་བྱེད་པའི་ཕྱིར་རོ། ། །
གསུམ་པ་ཉོན་མོངས་པ་གཞོམ་པའི་ང་རྒྱལ་ནི། ཉོན་མོངས་པའི་ཕྱོགས་ཏེ་མང་
པོ་ཚོགས་པའི་ཁྲོད་ན་གནས་ན་རྣམ་པ་སྟོང་སྟེ་མང་པོ་གཉེན་པོའི་སྲན་གཟུག་པར་བྱ་སྟེ། དཔེར་
པ་ཝ་ལ་སོགས་པ་མང་པོས་སེང་གེ་ལ་མི་ཚུགས་པ་བཞིན་དུ་ཉོན་མོངས་ཚོགས་ཀྱིས་མི་ཚུགས་
པར་བྱའོ། །ཉམ་ང་ཆེ་ཐར་ཏེ་འཇིགས་པ་ཆེན་པོ་བྱུང་བར་གྱུར་ཀྱང་མི་ཡིས་མིག་ནི་གཅེས་པར་
བསྒྲིམས་ཏེ་བསྲུང་བ་ལྟར། དེ་བཞིན་དུ་ཉམ་ང་བ་སྟེ་ཉོན་མོངས་པའི་རྐྱེན་དྲག་པོ་བྱུང་བར་གྱུར་
ཀྱང་བསྒྲིམས་ཏེ་ཉོན་མོངས་པའི་དབང་དུ་མི་འགྱུར་བར་བྱ་ཞེས་བྱ་བར་རྩ་བའི་འགྱུར་ལྟར་ན་
གསལ་ཡང་། ཤེར་དང་ལྷས་ཉམ་ང་སྟེ། སྡུག་བསྔལ་ཆེ་ཐང་བྱུང་གྱུར་ཀྱང་། །རོ་ནི་མིག་གིས་མི་
མཐོང་ལྟར། །ཞེས་མིག་རོ་སོགས་ལ་གཏན་ནས་མི་འཇུག་པར་ལྟར། དེ་བཞིན་ཉམ་ང་བྱུང་ཀྱང་
ཉོན་མོངས་པའི་དབང་དུ་གཏན་ནས་མི་འགྱུར་བར་བྱ་ཞེས་པར་འཆད་དོ། །བདག་ནི་བསྲེགས་
ཏེ་བསད་གྱུར་ཏམ་བདག་གི་མགོ་བོ་བཅད་ཀྱང་བླ་ཡི་རྣམ་པ་ཀུན་ཏུ་ཉོན་མོངས་པའི་དགྲ་
ལ་འདུད་པ་སྟེ་དེའི་དབང་དུ་འགྲོ་བར་མི་བྱའོ། །གཞུང་ཁ་ཅིག་ལས། དེ་བཞིན་གནས་སྐབས་
ཐམས་ཅད་དུ། །རིགས་པ་ལས་ནི་གཞན་མི་སྤྱད། །ཅེས་འབྱུང་བ་ནི་སློབ་དཔོན་གྱི་གསུང་ཡིན་
ཟེར་ཏེ། དཔྱད་དཀའ་བས་རང་སོར་བཞག་ན་ལེགས་སྙམ་མོ། །
གསུམ་པ་དགའ་བའི་དཔུང་ལ། བསྟན་བཤད་གཉིས་ལས། དང་པོ་ནི། རྩེད་
མོ་ལ་དགའ་བ་དག་རྩེད་མོའི་བདེ་འབྲས་འདོད་པ་ལྟར་བྱང་སེམས་འདི་ཡིས་བྱ་བ་གང་ཡིན་པ་
དགེ་བའི་ལས་དེ་ལ་ནི་བླང་བྱ་ལ་ཞེན་པར་བྱ་སྟེ། ལས་དེས་མི་ངོམས་ཤིང་དགའ་བར་བྱའོ།།
གཉིས་པ་ལ་གསུམ་སྟེ། དགེ་བ་བྱེད་པར་རིགས་པ་ངོ་བོ་བདེ་བ་དང་། མི་ངོམས་པར་རིགས་པ་
- 1 0 8 -



E
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥
རྣམ་སྨིན་བདེ་བ་དང་། དེས་ན་དགའ་བས་འཇུག་བྱར་བསྟན་པའོ། །དང་པོ་ནི། འཇིག་རྟེན་པ་
རྣམས་ཀྱིས་རང་བདེ་བའི་དོན་དུ་ལས་བྱས་ཀྱང་དེས་བདེ་བར་འགྱུར་མི་འགྱུར་གཏོལ་མེད་ཀྱི་
གང་གི་ལས་ཉིད་ཀྱང་བདེ་ལ་འབྲས་བུ་ཡང་བདེ་བར་འགྱུར་བ་དེ་ལྟ་བུའི་ལས་མི་བྱེད་པ་ཇི་ལྟར་
བདེ། འགྲེལ་ཆེན་ལས། ལས་ཉིད་བདེ་བར་འགྱུར་བ་དེའི་ཕྱིས་ཀྱི་བདེ་བ་གཞན་འདོད་པ་དེ་
ལས་མི་བྱེད་ན་ཇི་ལྟར་བདེ་ཞེས་འཆད་དོ། །གཉིས་པ་ནི། སྤུ་གྲིའི་སོར་ཆགས་སྦྲང་རྩི་ལྟར་
ཕན་ཆུང་ལ་ཉེས་དམིགས་ཆེ་བའི་འདོད་ཡོན་རྣམས་ཀྱིས་ཀྱང་མི་ངོམས་ན། རྣམ་སྨིན་བདེ་བ་
གནས་སྐབས་མངོན་མཐོ་དང་ཞི་བ་མཐར་ཐུག་ངེས་ལེགས་སྐྱེད་པར་བྱེད་པའི་བསོད་ནམས་
ཀྱིས་ལྟ་ཅི་སྟེ་ངོམས། གསུམ་པ་ནི། དེ་ལྟས་ལས་བརྩམས་པ་དེ་ཚར་ཕྱིན་པར་བྱ་བའི་ཕྱིར་སོས་
ཀ་ཉི་མ་ཕྱེད་དུས་སུ་ཚ་བས་གདུངས་པའི་གླང་ཆེན་མཚོ་འཕྲད་མཚོར་འཇུག་པ་ལྟར་དགེ་བའི་
ལས་དེ་ཉིད་ལ་དགའ་བས་འཇུག་པར་བྱའོ། །བཞི་པ་དོར་བའི་དཔུང་ལ་གཉིས་ལས། མི་ནུས་
པ་རེ་ཞིག་དོར་བ་ནི། སྟོབས་ཉམས་པ་དང་རྗེས་སུ་འབྲེལ་ཏེ་ད་ལྟ་ལས་དེ་སྒྲུབ་པའི་ནུས་པ་མེད་
ན་སླར་ནུས་པར་བྱ་དོན་དུ་རེ་ཞིག་དོར་བར་བྱའོ། །གཉིས་པ་ཟིན་པ་གཏན་དུ་དོར་བ་ནི། སྔ་མ་
དེ་ལེགས་པར་ཟིན་ནས་ཕྱི་མ་དང་དེའི་ཡང་ཕྱི་མ་ལ་སོགས་པ་གོང་ནས་གོང་དུ་ཁྱད་པར་དུ་
འཕགས་པ་རྣམས་བསྒྲུབ་པར་འདོད་པས་སྔ་མ་དེ་སྤང་བར་བྱའོ། །
གཉིས་པ་དཔུང་གིས་ལྷུང་བླང་བར་བྱ་བ་ལ་གསུམ་སྟེ། གཉེན་པོ་ལྷུར་བླང་ཚུལ་དང་།
ཉེས་པ་སྤང་ཚུལ་དང༌། རྗེས་སུ་མཐུན་པའི་བྱ་བ་སྒྲུབ་པའོ། །དང་པོ་ལ་གཉིས་ལས། དང་པོ་
བག་ཡོད་ལྷུར་བླང་བ་ནི། དཔེར་ན་འཐབ་མོ་རྙིང་པ་དེ་ལ་ཤིན་ཏུ་གོམས་པ་དག་དགྲ་དང་ལྷན་
ཅིག་ཏུ་གཡུལ་ངོ་རལ་ཁ་ལྷགས་པ་ན་རང་ལ་མཚོན་གྱིས་མི་འཕོགས་པ་དང་ཕར་འཇོམས་པར་
བྱེད་པ་ལྟར། ཉོན་མོངས་མཚོན་ལས་གཟུར་བར་བྱ་ཞིང་ཉོན་མོངས་རྣམས་ནི་འཇེབས་པར་
བཏགས་ཏེ་དེས་སླར་གནོད་མི་ནུས་པར་བྱའོ། །གཉིས་པ་དྲན་པ་ལྷུར་བླང་བ་ནི། དཔེར་ན་
- 1 0 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཡུལ་དུ་རལ་གྲི་ལྷུང་གྱུར་ན་འཇིགས་པས་མྱུར་དུ་ལེན་པ་ལྟར། དེ་བཞིན་དུ་དྲན་པའི་མཚོན་
ཤོར་ཏེ་གཉེན་པོ་བརྗེད་པར་གྱུར་ན་དམྱལ་བའི་འཇིགས་པ་དྲན་པའི་སྒོ་ནས་དྲན་པའི་མཚོན་
མྱུར་དུ་བླང་ངོ༌། །
གཉིས་པ་ལ་གཉིས་ལས། དང་པོ་ཉེས་པ་མི་འབྱུང་བར་བྱ་བ་ནི། ཇི་ལྟར་
མདའ་དུག་ཅན་བསྣུན་པ་ན་ཁྲག་ལ་རྟེན་བྱས་ནས་དུག་ནི་ལུས་ལ་ཁྱབ་པར་འགྱུར་བ་དེ་བཞིན་
ཉེས་པ་ཅུང་ཟད་གཅིག་གིས་གླགས་རྙེད་པར་གྱུར་ན་དེ་ལ་བརྟེན་ནས་རིམ་གྱིས་ཉེས་པས་
སེམས་ལ་ཁྱབ་པར་འགྱུར་རོ། །དེ་བས་ན་ཡུངས་མར་གྱིས་བཀང་བའི་སྣོད་བསྐུར་ལ་ལམ་
འདྲེད་པ་ལ་འགྲོར་བཅུག་སྟེ། རལ་གྲི་ཐོགས་པས་དྲུང་དུ་བསྡད་དེ་ཅུང་ཟད་གཅིག་བོ་ན་གསོད་
དོ་ཞེས་བསྡིགས་ན་འཇིགས་ནས་ཤིན་ཏུ་བསྒྲིམས་པ་ལྟར་བརྟུལ་ཞུགས་ཅན་གྱིས་སྡོམ་པ་འཛིན་
པས་དེ་བཞིན་དུ་བསྒྲིམ་པར་བྱའོ། །གཉིས་པ་བྱུང་ན་བཟློག་པ་ནི། ཉེས་པ་ཅུང་ཟད་བྱུང་ན་ཡང་
གནོད་པ་ཆེན་པོ་འབྱུང་བ་དེ་བས་ན་པང་དུ་དུག་སྦྲུལ་འོངས་ན་ཇི་ལྟར་རིངས་པས་ལྡང་བ་དེ་
བཞིན་དུ་གཉིད་དང་སྙོམ་ལས་ལ་སོགས་པ་འོངས་ན་མྱུར་དུ་དེ་དག་བཟློག་པར་བྱའོ། །དེ་ལྟར་
འབད་ཀྱང་གལ་ཏེ་ཉེས་པ་ཅུང་ཟད་བྱུང་ན་ཉེས་པ་བྱུང་བ་རེ་རེ་ཞིང་བདག་ཉིད་ཀྱིས་བདག་ཉིད་
ལ་སྨད་ནས་ཅི་ནས་ཀྱང་བདག་ལ་ཕྱིས་འདི་མི་འབྱུང་བར་དེ་ལྟར་འབད་པར་བྱའོ་ཞེས་ཡུན་རིང་
དུ་བསམ་མོ། །གསུམ་པ་ནི། ཇི་ལྟར་ཉེས་པ་མི་འབྱུང་བར་བྱ་བ་དང༌། བྱུང་བ་བཟློག་པའི་
གནས་སྐབས་འདི་དག་ལ་གཉེན་པོ་དྲན་པ་གོམས་པ་ཉིད་དུ་འགྱུར་ཞེས་སེམས་པའི་རྒྱུ་འདི་
ཡིས་ནི་དེའི་རྒྱུ་དགེ་བའི་བཤེས་གཉེན་དག་དང་ཕྲད་པའམ། རིགས་པ་ནི་འགྲེལ་ཆེན་ལས་ཐོབ་
པ་ཞེས་པར་འབྱུང་ཞིང་། དེའི་དོན་ཡང་དེས་གདམས་པ་དང་རྗེས་སུ་བསྟན་པ་དང་ལྟུང་བ་ལས་
ལྡང་ཆེད་དུ་ཆད་པའི་ལས་འབྱིན་པ་སྒྲུབ་པར་འདོད་པར་བྱ། ཞེས་འཆད་དོ། །
གསུམ་པ་བདག་ཉིད་དབང་དུ་བྱ་བ་ནི། ཅི་ནས་དགེ་བའི་ལས་དེ་བྱེད་པའི་
-
，
- ] 1 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥་
སྔོན་རོལ་ནས་ལས་དེ་ཐམས་ཅད་ལ་བརྩོན་འགྲུས་ཀྱི་མཐུ་ཡོད་པ་དེ་ལྟར་བྱ་བའི་ཆེད་དུ་བག་
ཡོད་བསྟེན་ཚུལ་གྱི་གཏམ་རྣམས་དྲན་པར་བྱ་སྟེ། བདག་ཉིད་ལྡང་བ་ཡང་བ་སྟེ་ཤིན་ཏུ་སྤྲོ་བས་
འཇུག་པར་བྱའོ། །དེའི་དགོས་པ་ནི། ཇི་ལྟར་རླུང་ནི་འགྲོ་བ་དང་འོང་བས་ཤིང་བལ་ལ་དབང་
བསྒྱུར་བ་དེ་བཞིན་དུ་བསམ་པ་དགེ་བ་ལ་སྤྲོ་བས་ལུས་ངག་ལ་དབང་བསྒྱུར་བར་བྱ་སྟེ། དེ་ལྟ་ན་
ནི་དགེ་བ་ཐམས་ཅད་འགྲུབ་པར་འགྱུར་རོ། །ལེའུ་བདུན་པ་བཤད་ཟིན་ཏོ།། །།
༈ བསམ་གཏན་གྱི་ལེའུ་ལ་གསུམ་སྟེ། མཚམས་སྦྱར་བའི་སྒོ་ནས་བསམ་གཏན་
བསྒོམ་པར་གདམས་པ་དང་། མི་མཐུན་ཕྱོགས་སྤང་བ་དང༌། གཉེན་པོ་སྡོམ་པའོ། །དང་པོ་ནི།
དེ་ལྟར་མཉམ་པར་འཇོམ་པའི་ཐབས་ལ་སོགས་པ་ཐོས་བསམ་ལ་སོགས་པའི་སྒོ་ནས་བརྩོན་
འགྲུས་བསྐྱེད་ནས་ནི་ཡིད་ནི་དམིགས་པ་ལ་རྩེ་གཅིག་པའི་ཏིང་ངེ་འཛིན་ལ་མཉམ་པར་བཞག་
པར་བྱའོ། །བསླབ་བཏུས་ལས། བཟོད་བྱ་ཐོས་པ་བཙལ་བར་བྱ། །དེ་ནས་ནགས་སུ་གནས་
པར་བྱ། །ཞེས་གསུངས་པ་བཞིན་ནོ། །གཉིས་པ་ལ་གཉིས་ལས། མདོར་བསྟན་ནི། ཏིང་ངེ་
འཛིན་ལ་མ་བཞག་ན་ཅིར་འགྱུར་ཞེ་ན། སེམས་ནི་རྣམ་པར་གཡེངས་པའི་མི་ཉོན་མོངས་པའི་
མཆེ་བའི་ཕྲག་ན་གནས་ཏེ། དེས་མྱུར་དུ་འཇོམས་པར་འགྱུར་བས་སོ། །འོ་ན་གཡེང་བ་གང་གིས་
སྤོང་ཞེ་ན། ལུས་དང་སེམས་ནི་དབེན་པ་ཡིས་རྣམ་པར་གཡེང་བ་མི་འབྱུང་ངོ་དེ་བས་ན་འཇིག་
རྟེན་གྱི་འདུ་འཛིན་སྤངས་ཏེ་ལུས་དབེན་པ་དང་འདོད་པ་ལ་སོགས་ཀྱི་རྣམ་རྟོག་ཡོངས་སུ་དོར་
ནས་སེམས་དབེན་པར་བྱའོ། །
རྒྱས་པར་བཤད་པ་ལ་གཉིས་ཏེ། འཇིག་རྟེན་སྤང་བ་དང༌། རྣམ་རྟོག་དོར་བའོ།།
དང་པོ་ལ་གཉིས་ཏེ། ཉེས་དམིགས་ཀྱི་སྒོ་ནས་འདུ་འཛིན་སྤང་བ་དང༌། ཡོན་ཏན་གྱི་སྒོ་ནས་
དབེན་པ་བསྟེན་པར་གདམས་པའོ། །དང་པོ་ལ་གཉིས་ཏེ། སྤང་བྱའི་བློ་བསྐྱེད་པ་དང༌། སྤོང་
བའི་ཐབས་བསྟེན་པའོ། །དང་པོ་ནི། སེམས་ཅན་ལ་ཆགས་པའི་ཕྱིར་དང་རྙེད་སོགས་ལ་སྲེད་
- 】 【 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་འཇིག་རྟེན་ནི་སྤངས་ཏེ། དེ་བས་ཉོན་མོངས་པ་སྤང་བར་འདོད་པའི་མཁས་པས་ཆགས་
སྲེད་འདི་དག་ཡོངས་སུ་སྤངས་ལ་འདི་ལྟར་སྤྱད་པར་བྱ་སྟེ། མདོ་སྡེའི་རྒྱན་ལས། ཡང་དག་
གནས་པ་ལ་བརྟེན་ནས། །སེམས་ལ་སེམས་ཉིད་འཇོག་ཕྱིར་དང་། །ཆོས་རབ་རྣམ་པར་འབྱེད་
པའི་ཕྱིར། །ཞི་གནས་དང་ནི་ལྷག་མཐོང་ཡིན། །ཞེས་གསུངས་པ་ལྟར་སེམས་ཀྱི་ཆོས་ཉིད་ལ་རྩེ་
གཅིག་ཏུ་གནས་པའི་ཞི་གནས་དང་རབ་ཏུ་ལྡན་ཏེ། དེས་བསྐྱེད་པའམ་དེ་དང་ཟུང་དུ་འབྲེལ་བའི་
ཆོས་ཉིད་མངོན་སུམ་དུ་རྟོགས་པའི་ལྷག་མཐོང་གིས་ཉོན་མོངས་པ་རྩ་བ་ནས་རྣམ་པར་འཇོམས་
པར་ཤེས་པར་བྱས་ནས། ཐོག་མར་ཞི་གནས་བཙལ་བར་བྱ་སྟེ་དེ་ཡང་ནི་འཇིག་རྟེན་ལ་ཆགས་
པ་མེད་པ་ལ་མངོན་པར་དགའ་བས་འགྲུབ་ཀྱི་གཞན་གྱིས་མ་ཡིན་ནོ། ། །
གཉིས་པ་ལ་གསུམ་སྟེ། ནང་སེམས་ཅན་དང༌། ཕྱི་ཡོ་བྱད་དང་། མི་ནུས་པའི་
གཞན་དོན་ལ་ཆགས་པ་སྤང་བའོ། །དང་པོ་ལ་གཉིས་ལས། དང་པོ་ཆགས་པའི་ཉེས་པ་ནི། རང་
ཉིད་མི་རྟག་པ་སུ་ཞིག་གཉེན་བཤེས་མི་རྟག་པ་ལ་ཡང་དག་ཆགས་པར་བྱེད་པ་ཡོད་དེ་ཆགས་པ་
དེས་ནི་ཚེ་རབས་སྟོང་དུ་ཡང་སྡུག་པ་མཐོང་བར་ཡོང་མི་འགྱུར་བར་བྱེད་དེ། ལས་ངན་པས་
འབྲས་བུ་མི་འདོད་པ་བསྐྱེད་པས་སོ། །མ་མཐོང་ན་ནི་དགར་མི་འགྱུར་ཏེ་ཡིད་མི་བདེ་བར་
འགྱུར་ཞིང་དེས་ཡིད་ཀྱང་མཉམ་པར་འཇོག་པར་མི་འགྱུར་ལ། གལ་ཏེ་མཐོང་ཡང་ངོམས་པར་
མི་འགྱུར་བས་སྔར་བཞིན་དུ་དེ་ལ་སྲེད་པས་གདུངས་པར་འགྱུར། སེམས་ཅན་རྣམས་ལ་ཆགས་
བྱས་ན་ཡང་དག་པ་ཉིད་ཀྱི་དོན་མཐོང་བ་ལ་ཡང་ཀུན་ནས་སྒྲིབ་ཅིང་སྐྱོ་བའི་སེམས་ཀྱང་འཇིག་
པར་བྱེད། ཐ་མར་དེ་དང་བྲལ་བའི་མྱ་ངན་གྱིས་གདུངས་པར་འགྱུར་ཏེ་དེ་ལ་སེམས་པ་འབའ་
ཞིག་གིས་དུས་འདས་ཏེ་དགེ་བ་མ་གྲུབ་པས་ཚེ་འདི་དོན་མེད་དུ་འདའ་བར་འགྱུར་རོ། ། །
གཉིས་པ་ཆགས་བྱ་ཡུལ་གྱི་ཉེས་པ་ལ་གཉིས་ཏེ། བྱིས་པ་ཞེན་པས་བསྟེན་བྱ་
མ་ཡིན་པ་དང༌། སྐབས་སུ་བབ་ན་ཇི་ལྟར་འགྲོགས་ཚུལ་ལོ། །དང་པོ་ལ་བསྟན་བཤད་བསྡུ་
- 1 ] 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། དོལ་
གསུམ་ལས། དང་པོ་ནི། རྟག་པ་མེད་པའི་མཛའ་བཤེས་ཀྱིས་གཡུང་དྲུང་ནི་ཐར་པ་སྟེ་དེའི་རྒྱུར་
གྱུར་པའི་ཆོས་ཀྱང་འཇིག་པར་བྱེད་ཅེས་པ་དགེ་ལྷས་སོ། །བྱིས་པ་ནི་རྒན་པོ་དང་འཕགས་པ་
དང་མཁས་པའི་ཟླས་དྲངས་པ་གསུམ་ལས་འདི་ཕྱི་མ་གཉིས་ཡིན་ཞིང་། དེ་ལས་ཀྱང་གཙོ་ཆེར་
ཐ་མ་སྟེ། དེ་དག་དང་སྐལ་བ་མཉམ་པ་སྟེ་འདྲ་བར་སྦྱོར་ན་དེས་རང་ངན་འགྲོར་འགྲོ་འགྱུར་ཏེ།
འཕགས་པ་རྣམས་དང་སྐལ་བ་མི་མཉམ་པར་ཏེ་དེའི་རྗེས་སུ་མི་འབྲང་བར་གཞན་དུ་འཁྲིད་པར་
བྱེད་ན་བྱིས་པ་བསྟེན་པས་ཅི་ཞིག་བྱ། གཉིས་པ་ལ་གཉིས་ཏེ། བདག་གིས་དེ་ལ་མི་ཕན་པ་དང་།
དེས་བདག་ལ་མི་ཕན་པའོ། །དང་པོ་ནི། སྐད་ཅིག་གཅིག་གིས་མཛའ་འགྱུར་ལ་དེ་ཉིད་ཡུད་ཙམ་
གྱིས་ནི་དགྲར་ཡང་འགྱུར། དགའ་བའི་གནས་དགེ་བ་ལ་སྦྱར་ན་ཡང་ཁྲོ་བར་བྱེད་པས་སོ་སོའི་
སྐྱེ་བོ་མགུ་བར་དཀའ། ཕན་པའི་ཆོས་སྨྲ་ནའང་ཁྲོ་བར་བྱེད་ཅིང་དང་དུ་མི་ལེན་ལ་བདག་ཀྱང་
ཕན་པའི་ཆོས་དེ་ལས་ལྡོག་པར་བྱེད་ལ་དེ་དག་གི་ཚིག་དེ་མ་ཉན་ན་ཁྲོ་བས་དེ་དག་ངན་འགྲོར་
འགྲོ་བར་འགྱུར་རོ། །གཉིས་པ་ནི། མཐོ་ལ་ཕྲག་དོག་མཉམ་པ་ལ་འགྲན་དམའ་ལ་ང་རྒྱལ་
བསྟོད་ན་དྲེགས། མི་སྙན་བརྗོད་ན་ཁོང་ཁྲོ་སྐྱེ་བས་དེས་ན་ནམ་ཞིག་བྱིས་པ་དང་འགྲོགས་པ་
ལས་ཕན་པ་ཐོབ། མི་ཐོབ་པར་མ་ཟད་གཞན་ཡང་བྱིས་པ་དང་འགྲོགས་ན་བྱིས་པའི་ལས་
བདག་བསྟོད་གཞན་ལ་སྨོད་པ་དང་འཁོར་བར་དགའ་བ་སྟེ་དེ་ལ་ཆགས་པའི་གཏམ་ལ་སོགས་
པ་མི་དགེ་ཅིས་ཀྱང་ངེས་པར་འབྱུང་ངོ༌། །གསུམ་པ་ནི། དེ་ལྟར་ན་བདག་དང་གཞན་བསྟེན་ཏེ་
འགྲོགས་པ་དེས་ནི་ཕུང་བར་འགྱུར་བ་ཟད་དོ། །དེས་ཀྱང་བདག་དོན་མ་བྱས་ལ་བདག་ཀྱང་དེ་
དོན་མི་འགྱུར་བ་དེས་ན་བྱིས་ལས་ཐག་རིང་བྱོལ་བར་བྱ་སྟེ། སྐྱེས་རབས་ལས། བྱིས་པ་རྣམས་
ནི་ནམ་ཡང་མི་ཐོས་ཤིང་། །མཐོང་བར་མི་འགྱུར་ནམ་ཡང་མི་སྨྲ་དང་། །བྱིས་དང་འགྲོགས་ལས་
སྐྱོ་བའི་སྡུག་བསྔལ་ཡང་། །མི་མྱོང་མཆོག་དེ་བདག་གིས་ཁྱོད་ལ་སློང་། །ཞེས་པ་ལྟར་རོ།།
གཉིས་པ་ནི། གལ་ཏེ་ཕྲད་ན་དགའ་བའི་སྤྱོད་ཚུལ་གྱི་མགུ་བར་བྱ་སྟེ། དེ་དང་ཧ་ཅང་འདྲིས་ཆེན་
- 1 ]
3 -



，
!
，
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོ་ཉིད་དུ་མི་འགྱུར་བས་ཐ་མལ་ཙམ་སྡོད་ལ་ཆགས་སྡང་གཉིས་དང་བྲལ་བའི་སྤྱོད་ལམ་ལེགས་
པར་བྱའོ། །བུང་བས་མེ་ཏོག་ལ་མ་ཆགས་བཞིན་དུ་དེ་ལས་སྦྲང་རྩི་ལེན་པ་བཞིན་དུ་ཆོས་ཀྱི་དོན་
དེ་ལེགས་བཤད་དམ་ཆོས་ཀྱི་དོན་དུ་འགྱུར་བའི་ཆོས་སྤྱོད་ལ་སོགས་པ་ཙམ་བླངས་ནས་ནི།
ཀུན་ལ་སྔོན་ཆད་མ་མཐོང་བ་བཞིན་དུ་འདྲིས་པ་མེད་པར་གནས་པར་བྱའོ། །
གཉིས་པ་ལ་གཉིས་ཏེ། ཆགས་པས་སྡུག་བསྔལ་བསྐྱེད་པ་དང༌། ཆགས་ཡུལ་
ལ་སྙིང་པོ་མེད་པའོ། །དང་པོ་ནི། བདག་ནི་རྙེད་མང་བཀུར་སྟི་བཅས་བདག་ལ་མང་པོ་དགའོ་
ཞེས་དེ་འདྲའི་སྙེམས་པ་སྟེ་ང་རྒྱལ་འཆང་གྱུར་ན་དེའི་རྒྱུས་ཤི་བའི་འོག་ཏུ་འཇིགས་པ་སྐྱེ་སྟེ།
བྱམས་པ་སེང་གེ་སྒྲས་ཞུས་པ་ལས། རྙེད་བཀུར་དང་མཛའ་བཤེས་དང་སློང་མོ་སྟེར་བའི་ཁྱིམ་
དང་མཁས་པ་དང་བཙུན་པ་སྟེ་བཞིས་རློམ་པ་ནི་མྱུར་དུ་དམྱལ་བར་སྐྱེ་བའི་རྒྱུར་གསུངས་སོ། །དེ་
བས་ན་རྣམ་པར་རྨོངས་པའི་ཡིད་རྙེད་སོགས་གང་དང་གང་ལ་ཆགས་གྱུར་པའི་ཡུལ་རྙེད་སོགས་
དེ་དང་དེ་བསྡོངས་ཏེ་བསྡོམས་པས་སྟོང་འགྱུར་དུ་སྡུག་བསྔལ་ཉིད་དུ་འགྱུར་ཞིང་ལྡང་ངོ༌། །དེ་
དང་དེ་བསྡོངས་ཞེས་པ་ནི་རྙེད་པ་ལ་སོགས་པ་སྡུག་བསྔལ་དང་སྡུག་བསྔལ་གྱི་རྒྱུར་གྱུར་པའོ་
ཞེས་གསུངས་སོ། །དེ་བས་ན་མཁས་པས་གང་ལ་ཡང་ཆགས་པར་མི་བྱ་སྟེ། ཆགས་པ་ལས་ནི་
འཇིགས་པ་སྐྱེ་བས་སོ། །གཉིས་པ་ལ་གཉིས་ལས། དང་པོ་རྙེད་སོགས་མི་རྟག་པ་ནི། རྙེད་
སོགས་འདི་དག་གི་རང་བཞིན་གདོན་མི་ཟ་བར་འདོར་བར་འགྱུར་བར་བློ་བརྟན་པར་གྱིས་ཏེ་
རབ་ཏུ་རྟོགས་པར་གྱིས་ཤིག །འདི་ལྟར་རྙེད་པ་དག་ནི་བྱུང་ཞིང་གྲགས་དང་སྙན་པ་བྱུང་གྱུར་
ཀྱང་རྙེད་དང་གྲགས་པའི་ཚོགས་བཅས་ཏེ་གང་དུ་འདོང་བའི་གཏོལ་མེད་དོ་སྟེ་འཆི་ཚེ་དེ་དག་
རྗེས་སུ་མི་འབྲང་ཞེས་པའོ། །གཉིས་པ་བསྟོད་སྨད་ལ་དགའ་མི་དགའ་མི་རིགས་པ་ནི། བདག་
ལ་སྨོད་པ་གཞན་ཡོད་ན་འགའ་ཞིག་གིས་བསྟོད་པས་བདག་དགར་ཅི་ཞིག་ཡོད་དེ། དེའི་དགའ་
བ་ལ་གེགས་བྱེད་ཡོད་པས་སོ། །བདག་ལ་བསྟོད་པ་གཞན་ཡོད་ན་འགའ་ཞིག་གིས་སྨོད་པས་
- 1 1
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
མི་དགར་ཅི་ཞིག་ཡོད་དེ། དེའི་གེགས་བྱེད་ཡོད་པས་སོ། །གསུམ་པ་ནི། སེམས་ཅན་མོས་པ་སྣ་
ཚོགས་པ་རྒྱལ་བས་ཀྱང་ནི་མི་མགུ་སྟེ་ལེགས་པའི་སྐར་མ་ལ་སོགས་པ་བཞིན་བདག་འདྲ་ངན་
པས་སྨོད་ཅི་དགོས་ཏེ། དེ་བས་ན་འཇིག་རྟེན་པ་རྣམས་དང་འགྲོགས་པ་ཡི་བསམ་པ་བཏང་ངོ་།
ཇི་ལྟར་མགུ་དཀའ་ཞེ་ན། སེམས་ཅན་རྣམས་ནི་རྙེད་པ་མེད་པ་ལ་སྨོད་ཅིང་རྙེད་པ་ཅན་ལ་མི་སྙན་
པ་བརྗོད་པར་བྱེད་པས་གང་གིས་ཀྱང་མི་མགུ་བར་རང་བཞིན་གྱིས་འགོག་དཀའ་བ་དེ་དག་གི་
དགའ་བ་བདག་ལ་བརྟེན་ནས་ཇི་ལྟར་སྐྱེ་བར་འགྱུར། འགྲེལ་ཆེན་ལས་དེ་དག་གིས་ཞེས་པའི་
དོན་འཆད་དོ། །བྱིས་པ་དང་མི་འགྲོགས་པའི་རྒྱུ་མཚན་གང་གི་ཕྱིར་ན། བྱིས་པ་ནི་ཇི་ལྟར་ཡང་
གཞན་པས་རང་དོན་ལྷག་པ་ཞིག་མེད་པར་དགའ་བ་མི་འབྱུང་བས་ན་བྱིས་པ་འགའ་ཡང་བཤེས་
པར་བྱ་བ་མིན་ནོ་ཞེས་དེ་བཞིན་གཤེགས་པ་རྣམས་ ཀྱིས་ གསུངས་ཏེ། དེ་བཞིན་གཤེགས་
པ་ཐམས་ཅད་ཀྱི་ཡུལ་ལ་འཇུག་པ་ལས། ཇི་ ལྟར་གཅན་གཟན་ཁྲོད་གནས་ན། །ནམ་ཡང་
དགའ་བར་མི་འགྱུར་བ། །དེ་བཞིན་བྱིས་པ་བསྟེན་པས་ཀྱང་། །ནམ་ཡང་དགའ་བར་མི་འགྱུར་
རོ༑ ༑ཞེས་སོ། །འོ་ན་སྔར་བྱང་སེམས་ཀྱིས་སེམས་ཅན་གྱི་དོན་འབའ་ཞིག་བྱ་བར་བཤད་པ་དང་
འགལ་ལོ་སྙམ་ན་མ་ཡིན་གྱི། སྔར་ནི་རང་མི་ཉམས་ཤིང་གཞན་ལ་ཕན་པའི་དབང་དུ་བྱས་ལ།
འདིར་དེ་ལས་ལྡོག་པའི་དབང་དུ་བྱས་པ་ཡིན་ལ། དེས་དངོས་སུ་གཞན་དོན་མི་ནུས་ཀྱང་གཞན་
དོན་གྱི་བསམ་པས་དགེ་བ་བྱས་ན་གཞན་དོན་སྤངས་པར་མི་འགྱུར་ཏེ། གཞན་ཕན་ལས་མ་མཐུ་
མེད་ ཀྱང༌ ། །དེ་ ཡི་ བསམ་ པ་རྟག་ཏུ་བྱ། །གང་ལ་བསམ་པ་དེ་ཡོད་པ། །དེ་ནི་དེ་ལ་དོན་
གྱིས་ཞུགས། །ཞེས་པ་བཞིན་ནོ། ། །
གཉིས་པ་ལ་གསུམ་སྟེ། དབེན་པ་ལ་སྤྲོ་བར་བསྐྱེད་པ་དང་། དེ་ལ་མི་སྤྲོ་བའི་རྒྱུ་
སྤང་བ་དང༌ ། དེ་ བསྟེན་པར་ གདམས་པའོ། །དང་པོ་ལ་བཞི་སྟེ། དབེན་པའི་ གྲོགས་དང༌།
གནས་དང༌། ལོངས་སྤྱོད་དང་། བསམ་པའི་ཡོན་ཏན་ལ་སྨོན་པའོ། །དང་པོ་ནི། ནགས་ཚལ་
，
L
- 1 ] 5 -



་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབེན་པ་དེ་ན་གྲོགས་ཀྱི་ཁྱད་པར་རི་དྭགས་དང་བྱ་རྣམས་དང་ཤིང་རྣམས་མི་སྙན་བརྗོད་མི་བྱེད།
འགྲོགས་ན་བདེ་བ་དེ་དག་དང་ནམ་ཞིག་ལྷན་ཅིག་བདག་གནས་པར་འགྱུར་ཞིག་གུ་ཞེས་
སེམས་ཤིང་སྨོན་པའོ། །གཉིས་པ་ནི། དེར་ཕུག་གམ་ལྷ་ཁང་སྟོང་པའམ་ལྗོན་ཤིང་གི་དྲུང་དུ་
གནས་བཅས་ཏེ། ཁྱིམ་ལ་སོགས་པ་སྔར་སྤངས་པ་དེ་དག་ཕྱིར་ལེན་པར་མི་འདོད་པས་ན་ནམ་
ཞིག་རྒྱབ་ཏུ་མི་བལྟ་ཞིང་དེ་དག་ལ་ཆགས་པ་མེད་པར་འགྱུར་ཞིག་གུ །ས་ཕྱོགས་སུས་ཀྱང་
བདག་གིར་བཟུང་བ་མེད་ཅིང་རང་བཞིན་གྱིས་ཡངས་ཤིང་རྒྱ་ཆེ་བ་རྣམས་སུ་གང་ཡང་གཞན་ལ་
རག་མ་ལས་པས་རང་དབང་སྤྱོད་ཅིང་ཆགས་མེད་པར་ནམ་ཞིག་བདག་ནི་གནས་པར་འགྱུར།
གསུམ་པ་ནི། དེར་ས་ལས་བྱས་པའི་ལྷུང་བཟེད་ལ་སོགས་པ་ཡོ་བྱད་དམན་པ་ཉི་ཚེ་དང་། ཀུན་
ལ་མི་མཁོ་བའི་ཕྱགས་དར་ཁྲོད་ཀྱི་གོས་འཆང་ཞིང་། དེ་ལུས་ལ་ཡང་ལྟོས་པ་མེད་པས་ལོངས་
སྤྱོད་དེ་དག་དང་ལུས་འདི་སྦ་བར་མ་བྱས་ཀྱང་འཇིགས་མེད་གནས་པར་ནམ་ཞིག་འགྱུར། བཞི་
པ་ནི། དེ་ཡང་སྐབས་སུ་དུར་ཁྲོད་དུ་སོང་ནས་གཞན་དག་གི་རུས་གོང་དག་དང་བདག་གི་ལུས་
འདི་མཐར་འཇིག་པའི་ཆོས་ཅན་དག་ཏུ་ནི་འདྲའོ་ཞེས་ནམ་ཞིག་མགོ་སྙོམས་བྱེད་པར་འགྱུར་
ཞེས་དེར་སྨོན་པའོ། །གཉིས་པ་དབེན་པ་ལ་མི་སྤྲོ་བའི་རྒྱུ་ནི། བདག་དང་གཞན་ལ་ཆགས་པ་
ཡིན་པས་དེ་སྤང་བ་ནི། བདག་གི་ལུས་ནི་འདི་ཉིད་ཀྱང་རུལ་ཏེ་གང་ཞིག་དྲི་ང་བ་ཡིས་ཤ་དོན་དུ་
གཉེར་བའི་ཝ་དག་ཀྱང་དེའི་དྲུང་དུ་ཉེ་བར་འགྲོ་བར་མི་འགྱུར་ན་གཞན་ལྟ་མི་སྨོས། དེ་ལྟ་བུར་
ནི་འགྱུར་བར་འོང་ཞེས་ལུས་ལ་ཆགས་པའི་གནས་མ་ཡིན་པ་དང་། ལུས་འདི་གཅིག་པུ་བྱུང་བ་
ཡང་ལྷན་ཅིག་ཏུ་སྐྱེས་པའི་ཤ་རུས་དག་ཞིག་ཅིང་སོ་སོར་འགྱེས་འགྱུར་ན་མཛའ་བ་གཞན་རྣམས་
འགྱེས་པར་ལྟ་ཅི་ཞིག་སྨོས་ཞེས་ཏེ་གཉིས་ཀ་དང་འབྲལ་བར་འགྱུར་བ་དང་། སྐྱེ་ནའང་རང་ཉིད་
གཅིག་པུར་སྐྱེ་འགྱུར་ཞིང་། འཆི་ནའང་དེ་ཉིད་གཅིག་པུར་འཆིསྟེ། བདག་གི་སྡུག་བསྔལ་གྱི་
སྐལ་བ་གཞན་གྱིས་མི་ལེན་ན་དགེ་བའི་གེགས་བྱེད་པའི་མཛའ་བོས་ཅི་ཞིག་བྱ་ཞེས་མཛའ་
- ] [ 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥
བཤེས་ཀྱིས་ཕན་མི་ཐོགས་པ་དང་། དཔེར་ན་ལམ་དག་ཏུ་ཞུགས་པའི་མགྲོན་པོ་རྣམས་ཇི་ལྟར་
གནས་གཅིག་སྤངས་ཤིང་གཅིག་འཛིན་པ་ལྟར། དེ་བཞིན་དུ་སྲིད་པའི་ལམ་དུ་ཞུགས་པ་རྣམས་
ཀྱང་སྐྱེ་བའི་གནས་གཅིག་སྤངས་ཤིང་གཅིག་ཡོངས་སུ་འཛིན་པས་ལུས་དང་གཉེན་གང་ཡང་
བདག་གིས་མ་ངེས་པས་དེ་རྣམས་ལ་ཆགས་པ་སྤང་བའོ། །གསུམ་པ་ནི། ཇི་སྲིད་འཇིག་རྟེན་
གཉེན་སོགས་སྡུག་བསྔལ་གྱིས་ཀུན་ནས་གདུངས་བཞིན་དུ་སྐྱེས་བུ་བཞི་ཡིས་ནི་ཕྱི་མ་དེ་ལས་
ལུས་དེ་ནི་དུར་ཁྲོད་དུ་མ་བཏེག་པ་དེ་སྲིད་དུ་ནི་ནགས་སུ་སོང་ཞིག་ཅེས་གདམས་ནས་དེར་ཕྱིན་
པ་ལ་དགོས་པ་ཅི་ཡོད་ཅེ་ན། དེར་སུ་དང་ཡང་བཤེས་མེད་འཁོན་པའང་མེད་བྱས་ནས་ལུས་འདི་
གཅིག་པུ་དབེན་པར་གནས་ཏེ། ཉེ་དུ་སོགས་ཀྱིས་སྔ་ནས་ཤི་དང་འདྲར་བརྩིས་ནས་ཤི་ནའང་མྱ་
ངན་བྱེད་པ་མེད་ཅིང་དྲུང་ན་འཁོད་པ་སུ་དག་ཀྱང་དེ་ཤི་བའི་མྱ་ངན་གྱིས་གནོད་པ་བྱེད་པ་མེད་
པས་མྱ་ངན་བྱེད་པ་མཐོང་ནས་བདག་ཀྱང་ཡིད་མི་བདེ་བ་མེད་པ་དང་། འདི་ཡིས་སངས་རྒྱས་
རྗེས་དྲན་སོགས་དགེ་བ་རྣམས་སུས་ཀྱང་གཡེང་བར་འགྱུར་བ་མེད་དོ། །ཞེས་ཡོད་ཏན་བསྟན་
ནས་དེར་གནས་བཅའ་བར་གདམས་པ་ནི། དེ་བས་ཤིན་ཏུ་མདངས་ཏེ་ཉམས་དགའ་བའི་
ནགས་ཚལ་ཚེགས་ཆུང་ངུས་རྙེད་ཅིང་བདེ་ཞིང་སྐྱིད་པ་སྒོ་གསུམ་གྱིས་གཡེང་བ་ཐམས་ཅད་ཞི་
བྱེད་པར་བདག་ཉིད་གཅིག་པུ་གནས་པར་བྱའོ། །ཞེས་པའོ། །
གཉིས་པ་རྣམ་རྟོག་དོར་བ་ལ་བསྟན་བཤད་གཉིས་ཀྱི། དང་པོ་ནི། བསམ་པ་
དགེ་ལ་སེམས་པ་ལས་གཞན་ནི་ཀུན་བཏང་སྟེ། །གཞན་དག་བདག་གིས་འཁྲུལ་བའམ། །གཞན་
གྱིས་བྱས་དང་མ་བྱས་ལས། །བརྟག་པར་མི་བྱ་བདག་ཉིད་ཀྱིས། །མཉམ་དང་མི་མཉམ་ཡང་
དག་བརྟག །ཅེས་པ་ལྟར་བདག་གི་བྱང་ཆུབ་ཀྱི་སེམས་འཕེལ་བའི་ཐབས་ལ་སེམས་པ་གཅིག་
པུ་ཡིས་སེམས་ནི་ཞི་གནས་ཀྱིས་མཉམ་པར་བཞག་ཕྱིར་དང་ལྷག་མཐོང་གིས་དུལ་བར་བྱ་བའི་
ཕྱིར་བརྩོན་པར་བྱའོ། །གཉིས་པ་ལ་གཉིས་ཏེ། འདོད་པ་ལ་སྐྱོ་བ་བསྐྱེད་པ་དང་། དབེན་པ་ལ་
- 1 1 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགའ་བ་བསྐྱེད་པའོ། །དང་པོ་ལ་གསུམ་སྟེ། འབྲས་བུ་འཇིག་པ་དང་། ངོ་བོ་མི་གཙང་བ་དང་།
རྒྱུས་གནོད་པ་བརྟག་པའོ། །དང་པོ་ནི། འཇིག་རྟེན་འདི་དང་ཕ་རོལ་དུའང་འདོད་པ་རྣམས་ནི་
ཕུང་ཁྲོལ་བསྐྱེད་དེ། འདིར་ནི་དེའི་རྒྱུས་གསོད་དང་འཆིང་དང་གནོད་པ་དང་། ཕ་རོལ་ཏུ་ཡང་
དམྱལ་སོགས་སྒྲུབ་སྟེ། བུ་མོ་ཟླ་མཆོག་ལུང་བསྟན་པ་ལས། འདོད་པའི་ཁོལ་པོ་རྣམས་ནི་
བཤགས་ཤིང་གཏུབ། །མགོ་དང་མིག་དང་རྐང་ལག་བཅད་ཕྱུང་གྱུར། །འདོད་ཆགས་ཀྱིས་ནི་
སེམས་ཅན་དམྱལ་བར་ལྷུང་། །འདོད་ཆགས་ཀྱིས་ནི་ཡི་དྭགས་དུད་འགྲོར་འགྲོ། །ཞེས་དང་།
རྒྱ་ཆེར་རོལ་ པ་ ལས། འདོད་པའི་སྐྱོན་རྣམས་མ་ལུས་བདག་གིས་རིག །འཐབ་མོ་འཁོན་
བཅས་མྱ་ངན་སྡུག་བསྔལ་རྩ། །འཇིགས་བྱེད་དུག་གི་ལོ་མ་ལྟ་བུ་དང་། །མེ་དང་འདྲ་ཞིང་རལ་
གྲིའི་སོ་དང་འདྲ། །ཞེས་སོ། །
གཉིས་པ་ལ་གཉིས་ཏེ། སྲོག་དང་བྲལ་བ་དང་མཚུངས་པས་དང༌། སྲོག་ལྡན་
ཉིད་ལ་བརྟགས་ནས་དེ་མི་གཙང་བར་བརྟག་པའོ། །དང་པོ་ལ་དྲུག་གི །དང་པོ་བརྟག་བྱའི་ཆོས་
མེད་པ་ནི། ཕོ་ཉ་བ་དང་ཕོ་ཉ་མོ་ལ་སྔོན་བུད་མེད་གང་དང་ཕྲད་པའི་ཕྱིར་དུ་རྣམ་པ་དུ་མར་
གསོལ་བ་བཏབ་ཅིང་། སྡིག་པ་རྣམས་སམ་གྲགས་མིན་ལའང་གང་གི་དོན་དུ་མ་འཛེམས་པར་
སྲོག་ཆད་པ་ལ་སོགས་པའི་འཇིགས་པ་ལ་ཡང་བདག་ཞུགས་ཤིང་རྫས་ཀྱང་ཟད་པར་བྱས་གྱུར་
ཏེ༑ གང་ལ་ཡོངས་སུ་འཁྱུད་པས་ན་མཆོག་ཏུ་དགའ་བར་འགྱུར་བའི་ཡུལ་བུད་མེད་དེ་དག་ཀེང་
རུས་ཉིད་ཡིན་གྱི་གཞན་མིན་ན། རང་དབང་དུ་གྱུར་པ་དང་བདག་ཏུ་གྲུབ་པ་མིན་པ་འདི་ལ་
རབ་ཏུ་འདོད་ཅིང་འདི་ལ་ཡོངས་སུ་ཞེན་ནས་ཅིའི་ཕྱིར་མྱ་ངན་ལས་འདས་པར་མི་འགྲོ་བར་བྱེད།
དྲན་པ་ཉེར་བཞག་ལས། བུད་མེད་ཕུང་བར་བྱེད་པ་སྟེ། །འཇིག་རྟེན་འདི་ཕུང་ཕ་རོལ་ཕུང༌།།
གལ་ཏེ་བདག་ལ་ཕན་འདོད་ན། །དེ་བས་བུད་མེད་རྣམ་པར་སྤང་། །ཞེས་གསུངས་སོ། །འདིས་
གཞན་གྱི་དང་ཕྱི་མ་རྣམས་རང་གི་ཆུང་མ་ལ་ཞེན་པའི་དབང་དུ་བྱས་ཞེས་འགྲེལ་ཆེན་ལས་སོ།།
.
-1 1 8-



1-
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥།
གཉིས་པ་ཞེན་པས་ལྟ་བར་མི་རིགས་པ་ནི། གང་ཞིག་དང་པོར་དེའི་གདོང་གསལ་པོར་བལྟ་བའི་
ཕྱིར་འབད་དེ་བཏེག་ཅིང་གྱེན་དུ་དྲངས་ཀྱང་དེ་ངོ་ཚས་འོག་ཏུ་བལྟ་བར་བྱེད་ལ། དུར་ཁྲོད་དུ་
འགྲོ་བ་ལས་སྔོན་ཞེས་འགྲེལ་ཆེན་ལས་འབྱུང་བས་བག་མའི་ཚེ་གཞན་གྱིས་མཐོང་ངམ་མ་
མཐོང་ཡང་རུང་སྟེ། གོས་ཏེ་གདོང་གཡོགས་ཀྱིས་བག་མ་དེའི་གདོང་གཡོགས་པར་འགྱུར་ཞེས་
ཡུལ་དབུས་ཀྱི་ཆོ་རིགས་ཅན་ཕལ་མོ་ཆེའི་ལུགས་ཀྱི་དབང་དུ་བྱས་པའོ། །གང་བལྟ་བར་འདོད་
ནས་ཁྱོད་ཉོན་མོངས་པའི་གདོང་དེ་ནི་ད་ལྟ་མངོན་སུམ་གྱུར་པ་བཞིན་དུར་ཁྲོད་ན་བྱ་རྒོད་ཀྱིས་
བསལ་བར་བྱས་པ་མཐོང་ནས་ད་ལྟ་ཅིའི་ཕྱིར་སྐྲག་ནས་དབྱེ་བར་བྱེད། གསུམ་པ་ཕྲག་དོག་
གིས་བསྲུང་བར་མི་རིགས་པ་ནི། སྐྱེས་པ་གཞན་རྣམས་མིག་གིས་བལྟ་ན་ཡང་གང་ཞིག་ཡོངས་
སུ་བསྲུངས་གྱུར་པའི་ལུས་དེ་ནི་ཇི་སྲིད་དུ་དེས་ཟ་ན་སེར་སྣ་ཅན་ཁྱོད་ཅིས་མི་བསྲུང་། བཞི་པ་
གུས་པས་མཆོད་པར་མི་རིགས་པ་ནི། ཤ་ཡི་ཕུང་པོ་འདི་མཐོང་ནས་བྱ་རྒོད་དང་གཞན་ཅེ་སྤྱང་ལ་
སོགས་པས་ཟ་བར་བྱེད་ན། གཞན་གྱི་ཟས་ལ་མེ་ཏོག་གི་ཕྲེང་བ་དང་ཙནྡན་དང་རྒྱན་སོགས་
ཀྱིས་ཅིའི་ཕྱིར་མཆོད། ལྔ་པ་དགའ་བས་རེག་པར་མི་རིགས་པ་ནི། དུར་ཁྲོད་དུ་རུས་གོང་ཉིད་དུ་
མཐོང་ནས་ནི་མི་འགུལ་ཡང་ནི་ཁྱོད་སྐྲག་ན། གསོན་པའི་ཚེ་རོ་ལངས་བཞིན་དུ་ཀུན་སློང་འགའ་
ཡིས་ཀྱང་བསྐྱོད་པར་གྱུར་ན་ཅི་སྟེ་མི་འཇིགས། དྲུག་པ་ཆགས་པས་འཁྱུད་པར་མི་རིགས་པ་ནི།
གང་ལ་པགས་པས་གཡོགས་ཀྱང་འདི་ལ་ཆགས་པ་ཁྱོད་དེ་པགས་པས་མ་གཡོགས་ན་ཅིས་མི་
འདོད། མ་གཡོགས་པ་དེ་ལ་དགོས་པ་མེད་ཅེ་ན། གཡོགས་པ་ལ་ནི་ཅི་ཕྱིར་འཁྱུད། །
གཉིས་པ་ལ་གསུམ་སྟེ། མི་གཙང་བ་མངོན་དུ་གྱུར་པ་དང་། རྟགས་ཀྱི་ངེས་པ་
དང༌། དེ་ལ་གཙང་བའི་མཚན་མ་དགག་པའོ། །དང་པོ་ལ་གཉིས་ཏེ། མི་གཙང་བའི་བྱེ་བྲག་ལ་
ཆགས་པར་མི་རིགས་པ་དང༌། འཁྲུལ་བ་ཅན་ལ་སྨད་པའོ། །དང་པོ་ལ་གསུམ། ཁ་ཆུ་དང༌།
རེག་བྱ་དང༌། ཤ་ལ་ཆགས་པ་དགག་པའོ། །དང་པོ་ནི། བུད་མེད་ཀྱི་ཁ་ཆུར་དགའོ་ཞེ་ན། རྒྱུ་
1 19 -



4.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཟས་ནི་གཅིག་པུ་ཉིད་ལས་ནི་འབྲས་བུ་བཤང་གཅི་དང་ཁ་ཆུ་གཉིས་ཀ་འབྱུང་བར་འགྱུར་ན་དེ་
གཉིས་ལས་བཤང་བ་ལ་མི་དགའ་ཞིང་བུད་མེད་ཀྱི་ཁ་ཆུ་ལ་ཁྱོད་ཅིའི་ཕྱིར་དགའ། གཉིས་པ་ནི།
དེའི་རེག་བྱ་འཇམ་པོ་ལ་དགའོ་ཞེ་ན། དེ་ལྟ་ན་ཤིང་བལ་རེག་ན་འཇམ་པ་ཡི་སྔས་ལ་དགའ་བར་
མི་བྱེད་པར་དྲི་ང་བ་འཛགས་པ་ཡིན་བཞིན་དུ་མ་ཡིན་ནོ་ཞེས་འདོད་ལྡན་ཁྱོད་ཅིའི་ཕྱིར་མི་གཙང་
བ་ལ་རྨོངས་པར་འགྱུར། འདོད་ལྡན་ངན་པ་རྨོངས་པ་རྣམས་ཤིང་བལ་རེག་ན་འཇམ་པ་ལའང་
འདིས་ཉལ་པོ་བྱ་བར་མི་ནུས་སོ་ཞེས་དེ་ལ་ཁྲོ་བ་དག་ཏུ་བྱེད་པས་རེག་བྱ་ལ་ཆགས་པ་མ་ཡིན་གྱི་
མི་གཙང་བ་ལ་ཆགས་པར་ཟད་དོ། །གལ་ཏེ་མི་གཙང་བ་ལ་ཆགས་པ་མེད་ན། རུས་གཟེབ་རྒྱུས་
པས་སྦྲེལ་བ་ལ་ཤ་ཡི་འདམ་གྱིས་ཞལ་ལ་བྱས་པའི་གཞན་བུད་མེད་དེ་ལ་ཁྱོད་ཅིའི་ཕྱིར་པང་དུ་
འཁྱུད། ཁྱོད་ཉིད་ཀྱི་ལུས་མི་གཙང་བ་མང་པོ་ཡོད་པ་དེ་ཉིད་ལ་ཁྱོད་རྟག་ཏུ་ལོངས་སྤྱོད་ཅིང་མི་
གཙང་རྐྱལ་པ་གཞན་བུད་མེད་དག་ལའང་མི་གཙང་བ་ལ་བརྐམ་པས་ཅིའི་ཕྱིར་འདོད་པར་བྱེད།
གསུམ་པ་ནི། བདག་ནི་ཤིང་བལ་སོགས་ལ་མི་དགའི་ཤ་འདི་ལ་དགའོ་ཞེས་ཤ་ལ་རེག་པ་དང་
བལྟ་བར་འདོད་ན་ཀོ་ཤི་སྟེ་སེམས་མེད་པ་ཡི་རང་བཞིན་གྱི་ཤ་ནི་ཁྱོད་ཀོ་ཅིས་མི་འདོད། དེ་ལ་
སེམས་མེད་པས་མི་འདོད་དོ་ཞེ་ན། ཁྱོད་འདོད་པའི་སེམས་གང་ཡིན་པ་དེ་ནི་རེག་བྱ་དང་
གཟུགས་མ་ཡིན་པས་རེག་པ་དང་བལྟ་བར་ནུས་པ་མ་ཡིན་ལ། གང་ཞིག་རེག་པ་དང་བལྟ་བར་
ནུས་པའི་ལུས་དེ་ནི་ཤེས་པ་མིན་པས་དོན་མེད་པའི་ལུས་དེ་ལ་འཁྱུད་པསཅི་ཞིག་བྱ། གཉིས་པ་
ནི༑ མི་གཙང་རང་བཞིན་གཞན་གྱི་ལུས་དེ་མི་གཙང་བར་མི་རྟོགས་པ་ཙམ་ཡང་ངོ་མཚར་མི་ཆེ་
ཡི༑ རང་ཉིད་མི་གཙང་བ་ཉིད་ཡིན་ཡང་ཡིན་པར་རྟོགས་པར་མི་འགྱུར་བ་ནི་ཤིན་ཏུ་ངོ་མཚར་
ཆེའོ། །ལུས་ལ་མི་གཙང་བའི་ཆ་ཡོད་ཀྱང་ཁ་དོག་དང༌། དབྱིབས་དང་། རོ་དང༌། རེག་བྱ་ཕུན་
སུམ་ཚོགས་པ་དང་ལྡན་པའི་ལུས་ལ་དེ་དག་གི་སྒོ་ནས་ཆགས་སོ་ཞེ་ན། དེ་ལྟ་ན་སྤྲིན་བྲལ་ཉི་
ཟེར་གྱིས་ཕྱེ་བའི་པདྨ་གཞོན་ནུ་ལ་དེ་དག་ཚང་ན་དེ་སྤངས་ནས་ནི་མི་གཙང་ཞེན་པའི་སེམས་
པ
- 1 2 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
ཀྱིས་ནི་མི་གཙང་བའི་གཟེབ་ལ་ཁྱོད་ཅིའི་ཕྱིར་དགའ།
གཉིས་པ་ལ་གསུམ་སྟེ། རྒྱུ་འབྲས་དང་། བྱེད་ལས་དང་། དཔེས་མི་གཙང་བར་
ངེས་པའོ། །དང་པོ་ལ་གཉིས་ཏེ། དངོས་དང་། དེ་ལ་ཆགས་པ་སྨད་པའོ། །དང་པོ་ལ་མི་གཙང་
བའི་རྒྱུ་ཡིན་པ་ནི། ས་ཕྱོགས་བཤང་གཅི་ལ་སོགས་པའི་མི་གཙང་བ་དག་གིས་བསྒོས་པ་ལའང་
གལ་ཏེ་རེག་པར་མི་འདོད་ན། གང་ལས་དེ་ནི་བྱུང་བའི་ལུས་ལ་ཇི་ལྟར་ཁྱོད་རེག་འདོད། འབྲས་
བུ་ཡིན་པ་ནི། གལ་ཏེ་མི་གཙང་བ་ལ་ཆགས་པ་མེད་ན་མི་གཙང་བའི་ཞིང་མའི་མངལ་ལས་བྱུང་
གྱུར་ཞིང་མི་གཙང་བ་དེ་ཡི་ས་བོན་དུ་གྱུར་པའི་ཕ་མའི་ཁུ་ཁྲག་དང་གསོ་བྱེད་མས་ཟོས་པའི་ཟས་
སོགས་ཏེ་མི་གཙང་བ་དེས་བསྐྱེད་པའི་ལུས་གཞན་ལ་ཁྱོད་ཅིའི་ཕྱིར་པང་དུ་འཁྱུད་དེ། མི་གཙང་
བ་བཤང་གཅི་ལས་བྱུང་བའི་མི་གཙང་བའི་སྲིན་བུ་ཆུང་ངུ་ལའང་ཁྱོད་འདོད་པར་མི་བྱེད་ན། མི་
གཙང་མང་པའི་རང་བཞིན་གྱི་ལུས་མི་གཙང་བ་ལས་སྐྱེས་པའང་ཅིའི་ཕྱིར་འདོད་པར་བྱེད།
གཉིས་པ་ནི། དེ་ལྟ་མོད་ཀྱི་བདག་ཉིད་ཀྱང་དེ་ལྟ་བུ་ཡིན་པས་དེ་ཅིའི་ཕྱིར་མི་འདོད་དེ། གནོད་
སྦྱིན་དང་གཏོང་མ་བཞིན་ནོ་ཞེ་ན། ཁྱོད་ནི་རང་ཉིད་མི་གཙང་བ་ལ་སྨད་པར་རིགས་ན་དེ་ལ་སྨོད་
པར་མི་བྱེད་པར་མ་ཟད་ཀྱི། མི་གཙང་བའི་རྐྱལ་པ་ཁྱོད་ནི་གཙང་བ་ལ་བརྐམ་པས་མི་གཙང་བ་
གཞན་ཡང་འདོད་པར་བྱེད་པ་འདི་ནི་མི་རིགས་སོ། །གཉིས་པ་ནི། ག་བུར་ལ་སོགས་ཡིད་འོང་
དང་འབྲས་ཆེན་དག་དང་ཚོད་མའང་རུང་གཙང་མ་རྣམས་ཀྱང་ཁར་བཅུག་ནས་ཕྱིར་ཕྱུང་སྟེ་བོར་
བ་ཡིས་ས་ཡང་མི་གཙང་བཙོག་པར་འགྱུར་བས་དེ་ལྟར་བྱེད་པའི་ལུས་ཉིད་ལྟ་ཅི་སྨོས། གསུམ་
པ་ནི། ལུས་མི་གཙང་བ་འདི་འདྲ་བ་མངོན་སུམ་དུ་གྱུར་མོད་ཀྱང་གལ་ཏེ་ད་དུང་ཐེ་ཚོམ་ཟ་ན།
དུར་ཁྲོད་དག་ཏུ་བོར་བའི་ལུས་མི་གཙང་བ་གཞན་ཡང་བལྟ་བར་གྱིས། དེ་ལྟར་བལྟས་ཏེ་
བརྟགས་པས་གང་ལས་པགས་པའི་ཁ་ཕྱེ་སྟེ་བཤུས་པ་ན་དེ་མཐོང་བ་རྣམས་འཇིགས་པ་ཆེན་པོ་
སྐྱེ་བར་འགྱུར་བར་ཤེས་ཀྱང་ཇི་ལྟར་དེ་ཉིད་ལ་ཕྱིར་ཞིང་དགའ་བ་ཅི་ཕྱིར་སྐྱེ་བར་འགྱུར།
- 1 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་ལ་གསུམ་སྟེ། གཞན་གྱི་ཡོན་ཏན་ གྱིས་ལུས་ལ་ཆགས་པར་མི་
རིགས་པ་དང་། རང་གི་ངོ་བོ་ཆགས་གནས་མ་ཡིན་པ་དང་། དེ་ལ་དགའ་བར་མི་རིགས་པའོ།
དང་པོ་ནི། ཙནྡན་ལ་སོགས་ཀྱིས་བསྒོས་པའི་དྲི་ཞིམ་པོ་ཡོད་པས་ལུས་ལ་ཆགས་སོ་ཞེ་ན། ལུས་
ལ་བསྐུས་པའི་དྲི་དེ་ཡང་ཙནྡན་སོགས་ཀྱི་ཡིན་གྱི་གཞན་ལུས་ཉིད་ཀྱི་མིན་པས་ན་གཞན་གྱི་དྲི་
ཡིས་གཞན་དག་ལ་ཅིའི་ཕྱིར་ན་ཆགས་པར་བྱེད། གལ་ཏེ་དྲི་ལ་ཆགས་ན་ལུས་འདི་རང་བཞིན་
གྱིས་དྲི་ང་བས་འདི་ལ་མ་ཆགས་ན་ལེགས་པ་མིན་ནམ། འཇིག་རྟེན་དོན་མེད་པ་ལ་སྲེད་པ་དག་
ཅི་སྟེ་དེ་ལ་དྲི་ཞིམ་སྐུས། འོན་ཏེ་རང་བཞིན་ནི་མིན་ཡང་བསྐུས་པ་སྟེ་དྲི་ཞིམ་པོར་འགྱུར་བས་དེ་
ལ་ཆགས་སོ་ཞེ་ན། དྲི་ཞིམ་པོ་དེ་ནི་ཙནྡན་གྱི་ཡིན་ན་ལུས་ཉིད་ལས་འདིར་ནི་དྲི་ཞིམ་པོ་ཅི་ཞིག་
འབྱུང་སྟེ་མི་འབྱུང་བས་གཞན་གྱི་དྲི་ཡིས་གཞན་དག་ལ་ཅིའི་ཕྱིར་ན་ཆགས་པར་བྱེད། གཉིས་
པ་ནི། གལ་ཏེ་ལུས་ཀྱི་རང་བཞིན་འདི་མ་བཅོས་ན་སྐྲ་སེན་ཤིན་ཏུ་རིང་བ་དང་། སོ་སྐྱ་བོ་དྲི་མ་
དང་བཅས་པ་དང་། དྲི་མའི་འདམ་གྱིས་བསྒོས་པ་གཅེར་བུ་འཇིགས་སུ་རུང་བ་ཉིད་ཡིན་ན་རང་
ལ་གནོད་པའི་མཚོན་ལ་བྱི་དོར་བྱེད་པ་བཞིན་དུ་དེ་ལ་འབད་དེ་ཅིའི་ཕྱིར་བྱི་དོར་བྱེད། གསུམ་པ་
ནི༑ ཀྱེ་མ་བདག་གི་ལུས་མི་གཙང་བ་ལ་རྨོངས་པའི་དབང་གིས་དེའི་བྱི་དོར་ལ་སོགས་པ་དོན་
མེད་པའི་འབད་པ་ཡིས་ཉོན་མོངས་པ་སྨོས་པས་ས་སྟེང་འདི་ཀུན་ཏུ་འཁྲུགས་ཤིང་ཁྱབ་པར་གྱུར་
ཏོ།།དེ་དག་གིས་ཀྱང་རུས་གོང་འབའ་ཞིག་མཐོང་ནས་ནི་དུར་ཁྲོད་དུ་ནི་ཡིད་འབྱུང་ན། དེ་དག་
ཀུན་སློང་གི་སྟོབས་ཀྱིས་གཡོ་བའི་རུས་གོང་གིས་ཁྱབ་པའི་གྲོང་གི་དུར་ཁྲོད་ལ་དགའམ་སྟེ་
དགའ་བར་མི་རིགས་སོ། །
གསུམ་པ་རྒྱུས་གནོད་པ་ལ་བསྟན་བཤད་གཉིས་ལས། དང་པོ་ནི། དེ་ལྟར་
མི་གཙང་གྱུར་པའི་བུད་མེད་དེ་ཡང་རིན་མེད་པར་ནི་མི་རྙེད་དོ། །དེའི་དོན་དུ་ནོར་སྒྲུབ་པས་
འདིར་ཡང་ཤ་ཐང་ཆད་པ་དང་ཕྱི་མར་ཡང་དམྱལ་བ་ལ་སོགས་པའི་སྡུག་བསྔལ་གྱིས་གནོད་པར་
ས་
1
，
• 1 2 2 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། དོལ་
འགྱུར་རོ། །གཉིས་པ་ལ་གཉིས་ཏེ། འདོད་པ་ཉིད་སྤྱད་པའི་སྐབས་མེད་པ་དང་། ཉེས་པ་གཞན་
དང་འབྲེལ་བའོ། །དང་པོ་ནི། བྱིས་པའི་དུས་སུ་བུད་མེད་རྙེད་པའི་རྒྱུ་ནོར་སྤེལ་བར་མི་ནུས་པས་
དར་ལ་བབ་པ་ན་དེ་མི་རྙེད་པས་དེས་ཅི་བདེ། དེ་ནས་ནོར་གསོག་པའི་བར་ལ་ཚེགཏུགས་པར་
འགྱུར་ན་རྒས་ནས་འདོད་པས་ཅི་ཞིག་བྱ་སྟེ་བསྟེན་པར་མི་ནུས་སོ། །ཡང་འདོད་ལྡན་ངན་པ་ཁ་
ཅིག་ནི་ཉིན་རངས་ལས་ཀྱིས་ཡོངས་སུ་དུབ་སྟེ་མཚན་མོ་ཁྱིམ་དུ་འོངས་ནས་ཆོད་པའི་ལུས་རོ་དང་
འདྲ་བར་ཉལ་འགྱུར་བས་འདོད་པ་བསྟེན་པར་མི་ནུས་ལ། ཁ་ཅིག་བྱེས་སུ་བགྲོད་པས་ཉོན་
མོངས་པ་དང་། རང་གི་ཡུལ་ལས་རིང་དུ་སོང་བའི་སྡུག་བསྔལ་ཅན། བུ་སྨད་འདོད་བཞིན་དུ་བུ་
སྨད་རྣམས་ཁྱུད་འཁོར་ལོས་ཀྱང་མཐོང་བར་མི་འགྱུར་ན་འདོད་པ་བསྟེན་པ་ལྟ་ཅི་སྨོས།
གཉིས་པ་ལ་དྲུག་ལས། དང་པོ་ལུས་ཀྱི་སྡུག་བསྔལ་ཐོབ་པ་ནི། བདག་ལ་ཕན་
པར་འདོད་ལ་དེའི་ཐབས་ལ་རྣམ་པར་རྨོངས་པས་བུ་སྨད་ལ་སོགས་གང་གི་འཚོ་བའི་དོན་ཉིད་དུ་
རང་གི་ལུས་བཙོངས་པ་ཡང་དོན་དེ་མ་ཐོབ་པར་རང་ལ་ཕན་པའི་དོན་གཞན་མེད་པར་གཞན་བུ་
སྨད་སོགས་དག་གི་ལས་ཀྱི་རླུང་གིས་དབང་མེད་དུ་བདས་ཏེ། འདི་ཕྱི་གཉིས་ཀར་ཤིན་ཏུ་སྡུག་
བསྔལ་བར་འགྱུར་བ་དང༌། ལ་ལར་རང་གི་ལུས་གཞན་གྱི་གཡོག་ཏུ་བཙོངས་ཏེ་དབང་མེད་དུ་
གཞན་གྱིས་བཀོལ་གྱུར་ཏེ། དེར་ཡང་ཆུང་མ་དག་ཀྱང་བུ་བྱུང་བ་བདག་གི་ཁྱིམ་མེད་པས་ཤིང་
དྲུང་དང་དགོན་པ་ལ་སོགས་པ་གར་བབ་བབ་ཏུ་གནས་ཤིང་སྡུག་བསྔལ་འབྱུང་བ་དང་། འདོད་
པས་བསླུས་པའི་གླེན་པ་དག་འཚོ་བར་འདོད་དེ་གཡུལ་བསྟེན་ནས་འཚོ་བར་བྱའོ་ཞེས་བསམས་
ནས་སྲོག་སྟོར་བར་དོགས་བཞིན་དུ་ཡང་གཡུལ་དུ་འཇུག་པ་དང་། ཁེའི་ཕྱིར་གཞན་གྱི་བྲན་དུ་
འགྲོ་བར་བྱེད། གཞན་ཡང་འདོད་ པའི་རྒྱུས་འདོད་ལྡན་ལ་ལའི་ལུས་ཀྱང་བཅད། ཁ་ཅིག་
གསལ་ཤིང་རྩེ་ལ་བཙུགས། ཁ་ཅིག་མདུང་ཐུང་གིས་བསྣུན་ཞིང་། ཁ་ཅིག་བསྲེགས་པ་དག་ཀྱང་
སྣང་ངོ༌། །གཉིས་པ་ཐར་བའི་སྐབས་འགོག་པ་ནི། བསགས་དང་བརླག་དང་བསྲུང་བའི་གདུང་
- 1
2 3 -



1
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ཡིས་གནོད་པར་བྱེད་པས་ན་ནོར་ནི་ཕུང་གྲོལ་མཐའ་ཡས་པའི་རྒྱུར་ཤེས་པར་བྱ་སྟེ། ནོར་ལ་
ཆགས་པས་གཡེངས་པར་གྱུར་པ་དག་སྲིད་པའི་སྡུག་བསྔལ་ལས་གྲོལ་བའི་སྐབས་མེད་དོ།།
གསུམ་པ་ཉེས་དམིགས་དཔེས་བསྟན་པ་ནི། འདོད་ལྡན་རྣམས་ལ་སྔར་བཤད་པའི་དེ་ལ་སོགས་
པའི་ཉེས་དམིགས་མང་ལ་མནོག་ཆུང་སྟེ། དཔེར་ན་ཤིང་རྟ་འདྲེན་པའི་ཕྱུགས་དག་གིས་རྩྭ་ནི་
ཁམ་འགའ་ཟོས་པ་བཞིན་ནོ། །བཞི་པ་དལ་འབྱོར་ཆུད་གཟོན་པ་ནི། ཕྱུགས་ཀྱིས་བསྒྲུབས་ཀྱང་
མི་དཀོན་ཏེ་བདེ་བླག་ཏུ་འགྲུབ་པའི་མནོག་ཆུང་གང་ཡིན་དེ་དོན་དུ་དལ་འབྱོར། སློབ་སྤྲིང་ལས།
བདེ་གཤེགས་ལམ་བསྟེན་འགྲོ་བ་འདྲེན་པར་ཆས་གྱུར་ཅིང་། །སེམས་ཀྱི་སྟོབས་ཆེན་མི་ཡིས་
རྙེད་ པ་ གང་ ཡིན་ པ། །ལམ་དེ་ ལྷ་ དང་ ཀླུ་ ཡིས་ མི་ རྙེད་ ལྷ་ མིན་དང༌། །མཁའ་ལྡིང་ རིག་
འཛིན་མིའམ་ཅི་དང་ལྟོ་འཕྱེས་མིན། །ཞེས་གསུངས་པ་ལྟར་བྱང་ཆུབ་བསྒྲུབ་པར་ནུས་པའི་ཡོན་
ཏན་ཕུན་སུམ་ཚོགས་པ་དང་ལྡན་ཞིང་རྙེད་པར་དཀའ་བ་འདི་སྔོན་གྱི་ལས་ཀྱིས་མནར་ཏེ་བླང་
དོར་ལ་རྨོངས་པ་རྣམས་ཀྱིས་བཅོམ་སྟེ་དོན་མེད་པར་བྱས་སོ། །ལྔ་པ་སྡུག་བསྔལ་དོན་མེད་པ་ནི།
འདོད་པ་རང་གི་ངོ་བོ་ངེས་པར་འཇིག་པར་འགྱུར་ཞིང་ཉེས་དམིགས་དམྱལ་བ་ལ་སོགས་པར་
ལྟུང་བར་བྱེད་པ་ཅན། དོན་ཆེན་པོ་མིན་པ་དེའི་ཕྱིར་དུ་དུས་ཀུན་ཏུ་སྡུག་བསྔལ་གྱིས་དུབ་པའི་
ཚེགས་ཆེན་པོ་འབྱུང་བ་གང་ཡིན་པ་དེའི་བྱེ་བའི་ཚ་ཙམ་གྱི་ཚེགས་ཀྱིས་ཀྱང་སངས་རྒྱས་ཉིད་
འགྲུབ་ན། འདོད་ལྡན་ནི་བྱང་ཆུབ་ཀྱི་སྤྱོད་པ་སྤྱད་པ་བས་སྡུག་བསྔལ་ཆེ་ལ་དེ་ལས་འབྲས་བུ་
བྱང་ཆུབ་མེད་དོ། །དྲུག་པ་སྡུག་བསྔལ་དཔེ་ལས་འདས་པ་ནི། འདོད་པའི་འབྲས་བུ་དམྱལ་
སོགས་ཀྱི་སྡུག་བསྔལ་བསམ་བྱས་ན། འདོད་པ་རྣམས་ལ་མཚོན་དང་ནི་དུག་དང་མེ་དང་གཡང་
ས་དང་དགྲ་རྣམས་ཀྱིས་ཀྱང་དཔེར་མི་ཕོད་དོ། །
གཉིས་པ་དབེན་པ་ལ་དགའ་བ་བསྐྱེད་པ་ལ་གཉིས་ལས། དང་པོ་མཚམས་
སྦྱར་ཏེ་མདོར་བསྟན་པ་ནི། དེ་ལྟར་འདོད་པ་ལ་སྐྱོ་བར་བྱས་ཏེ་དབེན་པ་ལ་ནི་དགའ་བ་བསྐྱེད་
- 1 2 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
པར་བྱའོ། །གཉིས་པ་རྒྱས་པར་བཤད་པ་ལ་གཉིས་ཀྱི། དང་པོ་ཕུན་སུམ་ཚོགས་པའི་ཁྱད་པར་
ནི༑ ཕྱིའི་རྩོད་པ་དང་ནང་གི་ཉོན་མོངས་ཀྱིས་སྟོང་པ་ཞི་བ་སྟེ་ཆོམ་རྐུན་སོགས་ཀྱིས་འཇིགས་པ་
མེད་པའི་ནགས་ཀྱི་ནང་དག་ཏུ་སྐལ་ལྡན་བྱང་སེམས་དེ། དཔེར་ན་རྒྱལ་པོ་ཙནྡན་གྱིས་བྱུགས་
པའི་ཁང་བཟང་དུ་འཆག་པ་དང་། ཟླ་འོད་ཙནྡན་གྱིས་བསིལ་བར་བྱས་པའི་ཡངས་པའི་རྡོ་ལེབ་
ཀྱི་ཁང་བཟང་ཉམས་དགའ་བར། དེ་ལ་བསིལ་ཡབ་ནོར་བུའི་ཡུ་བ་ཅན་གྱིས་གཡོབ་པ་ལྟར་སྒྲ་
དྲག་པོ་མེད་ཅིང་ཞི་བ་སྟེ་འཇམ་པའི་ནགས་ཀྱི་རླུང་གིས་བསིལ་ཡབ་གཡོ་བ་དང་ལྡན་པ་ཡིས་
འཁོར་ལ་ཕན་པའི་ཐབས་སེམས་པ་ལྟར་གཞན་ཐམས་ཅད་ལ་ཕན་པའི་དོན་སེམས་ཤིང་འཆག་
པར་བྱེད་དོ། །གཉིས་པ་བདེ་བའི་ཁྱད་པར་ནི། ཁང་སྟོང་དང་ཤིང་དྲུང་དང་ཕུག་དག་ཏུ་གང་དུ་
ཇི་སྲིད་འདོད་ཀྱི་བར་དུ་གནས་ཤིང་། དེ་འདོད་ཡོན་ལ་ཡོངས་སུ་འཛིན་པ་དང་སྲུང་བའི་སྡུག་
བསྔལ་སྤངས་ཏེ་རེ་དོགས་ཀྱི་ལྟོས་པ་མེད་པར་བག་ཡངས་སུ་སྤྱོད་ལ། ཇི་ལྟར་འདོད་པ་བཞིན་
རང་དབང་དུ་སྤྱོད་ཅིང་ཡོ་བྱད་ཅི་ལ་ཡང་ཆགས་པ་མེད་ཅིང་སེམས་ཅན་གང་དང་ཡང་ནི་འབྲེལ་
བ་མེད་པའི་སྒོ་ནས་ཆོག་ཤེས་ཀྱི་བདེ་བ་སྤྱོད་པ་གང་ཡིན་པ་དེ་ནི་དབང་པོ་ཡིས་ཀྱང་རྙེད་
པར་དཀའ་སྟེ། སློབ་སྤྲིང་ལས། ཟླ་བའི་དཀྱིལ་འཁོར་རྒྱས་པས་ཉེ་བར་བརྒྱན་བྱས་ཤིང༌།།
རྐེད་ཆིངས་ཆར་ཆེན་སྤྲིན་གྱིས་འཁྲིགས་པས་འཁྱུད་གྱུར་པ། །རི་རྩེ་ནགས་ཀྱི་མཐོངས་དེར་
ཆགས་པ་མེད་པར་ནི། །རླུང་ལྟར་གཡོ་བའི་ རང་བཞིན་ཚེས་གདུགས་སྐལ་བ་ཆེ། །ནགས་
མཐོང་རི་དྭགས་རྒྱུ་བའི་ཚོགས་ཀྱིས་བསྟེན་བྱས་པ། །ཀུན་ནས་ཉམས་དགའ་བཟང་པོ་དེ་ན་སྐྱིད་
པ་གང་། །དེ་ཅི་དགའ་བའི་ནགས་ཚལ་ལྷ་མོའི་ཉམས་ཕག་ཏུ། །ཐེལ་གྱིས་འབེབས་པའི་རྡོ་ལེབ་
ཅན་ནའང་ཡོད་དམ་ཅི། །ཞེས་པ་ལྟར་རོ། །སྔར་གྱིས་ལུས་དང་འདིར་སེམས་དབེན་པ་ལ་སྤྲོ་བ་
བསྐྱེད་པའི་ཕྱིར་གསུངས་པས་མི་ཟློས་སོ། །
གསུམ་པ་གཉན་པོ་སྒོམ་པ་ལ་གསུམ་སྟེ། དང་པོ་མཚམས་སྦྱར་ཏེ་སྤྱིར་བསྟན་པ་
-
ཏེ
- 1 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། ཀུན་རྫོབ་དང༌། དོན་དམ་བྱང་ཆུབ་ཀྱི་སེམས་སྒོམ་པའོ། །དང་པོ་ནི། དེ་ལ་སོགས་པའི་
རྣམ་པ་ཡིས་དབེན་པའི་ཡོན་ཏན་བསམ་བྱས་ནས། འདོད་པ་ལ་སོགས་པའི་རྣམ་རྟོག་ཉེ་བར་ཞི་
བ་དང་བྱང་ཆུབ་སེམས་ནི་བསྒོམ་པར་བྱའོ། །གཉིས་པ་ཀུན་རྫོབ་བྱང་སེམས་སྒོམ་པ་ལ་གསུམ་
སྟེ༑ བདག་གཞན་མཉམ་པ་དང༌། བརྗེ་བ་དང་། ཐུན་མོང་གི་བྱ་བའོ། །དང་པོ་ལ་གསུམ་སྟེ།
བདག་གཞན་མཉམ་པ་སྒོམ་པར་གདམས་པ་དང་། བསྒོམ་བྱ་རྒྱས་པར་བཤད་པ་དང༌། དོན་
བསྡུ་བའོ། །དང་པོ་ནི། ཀུན་རྫོབ་བྱང་ཆུབ་ཀྱི་སེམས་ལ་གཉིས་ཡོད་པ་ལས་བདག་དང་གཞན་
དེ་མཉམ་པ་ནི་དང་པོ་ཉིད་དུ་འབད་དེ་བསྒོམ་པར་བྱ་སྟེ། དེ་མེད་ན་གཞན་ཕན་གྱི་སེམས་རྣམ་
དག་མི་སྐྱེ་བས་སོ། །གཉིས་པ་ལ་གཉིས་ཏེ། དངོས་དང༌། ཕན་ཡོན་ནོ། །དང་པོ་ལ་བསྟན་
བཤད་བསྡུ་གསུམ་གྱི། དང་པོ་ནི། སེམས་ཅན་ཐམས་ཅད་ཆོས་ཅན། བདག་བཞིན་དུ་བསྲུང་
བར་རིགས་ཏེ། བདེ་བ་འདོད་པ་དང་སྡུག་བསྔལ་མི་འདོད་པར་བདག་དང་མཉམ་པའི་ཕྱིར་རོ།།
གཉིས་པ་ལ་གཉིས་ཏེ། མཉམ་པའི་བློ་བསྐྱེད་པ་ནུས་པ་དང་། བསྐྱེད་པར་རིགས་པའོ། །དང་པོ་
ནི༑ ལག་པ་དང་རྐང་པ་ལ་སོགས་པའི་དབྱེ་བ་རྣམ་པ་མང་ཡང་དེ་ཐམས་ཅད་ལ་ལུས་གཅིག་ཏུ་
ཞེན་པས་ཡོངས་སུ་བསྲུང་བྱར་གཅིག་པར་ལྟར། དེ་བཞིན་དུ་འགྲོ་བའི་བྱེ་བྲག་ཐ་དད་ཀྱང་དེ་
དག་བདག་དང་གཅིག་ཏུ་ཞེན་པས་བདག་དང་སྡུག་བསྔལ་བསལ་བ་དང་བདེ་བ་འདོད་པར་
མཉམ་ཞིང་གཅིག་པར་འགྱུར། གལ་ཏེ་བདག་གཞན་གྱི་སྡུག་བསྔལ་གྱིས་ཕན་ཚུན་མི་གནོད་
པས་དེ་འདྲའི་བློ་ཇི་ལྟར་སྐྱེ་ཞེ་ན། སྐྱེ་སྟེ་བདག་གི་སྡུག་བསྔལ་གྱིས་གཞན་གྱི་ལུས་ལ་མི་གནོད་
ཀྱང་དེ་ལྟ་ནའང་དེ་ལྟ་བུའི་སྡུག་བསྔལ་དེ་བདག་གི་སྡུག་བསྔལ་ཡིན་ཏེ། རང་ལ་བདག་ཏུ་ཞེན་
པས་དེ་མི་བཟོད་པ་ཉིད་ཀྱི་ཕྱིར་རོ། །དེ་བཞིན་དུ་གཞན་གྱི་སྡུག་བསྔལ་དག་བདག་ལ་འབབ་
པར་མི་འགྱུར་ཡང་དེ་ལྟ་ནའང་གཞན་དེ་ལ་བདག་ཏུ་ཞེན་ན་དེའི་སྡུག་བསྔལ་བདག་གི་ཡིན་ཏེ།
དེ་ལ་བདག་ཏུ་ཞེན་པས་དེ་བཟོད་པར་དཀའ་བས་སོ། །ཞེས་པའི་དོན་དུ་འགྲེལ་ཆེན་ལས་བྱུང་
- 1 2 6 -



རྒྱུ
རྒྱུ
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། དོལ་
པས་དོན་གཞན་བདག་ཏུ་བཟུང་ན་དེའི་སྡུག་བསྔལ་དེ་བདག་གི་སྡུག་བསྔལ་དང་ཁྱད་པར་མེད་
པ་ཤེས་པའི་བློ་འབྱུང་ཞེས་པའོ། ། །
གཉིས་པ་ལ་གཉིས་ཏེ། རྟགས་དགོད་པ་དང་། ཁྱབ་པ་སྒྲུབ་པའོ། །དང་པོ་ལ་
གཉིས་ཏེ། ཡུལ་བདེ་སྡུག་དང་། ཡུལ་ཅན་འདོད་པ་མཚུངས་པའོ། །དང་པོ་ནི། གཞན་གྱི་སྡུག་
བསྔལ་ཆོས་ཅན། བདག་གིས་བསལ་བྱ་ཡིན་ཏེ། སྡུག་བསྔལ་ཡིན་པའི་ཕྱིར། དཔེར་ན་བདག་
གི་སྡུག་བསྔལ་བཞིན་ནོ། །སེམས་ཅན་གཞན་ཆོས་ཅན། དེས་བདག་གིས་ཕན་པར་བྱ་བ་ཡིན་
ཏེ༑ སེམས་ཅན་ཡིན་པའི་ཕྱིར། བདག་གི་ལུས་བཞིན་ནོ། །གཉིས་པ་ནི། གང་ཚེབདག་དང་
གཞན་གཉིས་ཀ་བདེ་བ་འདོད་དུ་མཚུངས་པ་ལ་བདག་དང་གཞན་ཁྱད་པར་ཅི་ཡོད་ན། རྒྱུ་
མཚན་གང་གི་ཕྱིར་གཞན་མ་ཡིན་པར་བདག་གཅིག་པུ་བདེ་བར་བརྩོན། དེ་བཞིན་དུ་གང་ཚེ་
བདག་དང་གཞན་གཉིས་ཀ་སྡུག་བསྔལ་མི་འདོད་མཚུངས་པ་ལ་བདག་དང་ཁྱད་པར་ཅི་ཡོད་ན།
གང་ཕྱིར་གཞན་མིན་བདག་སྲུང་བྱེད་ཅེས་འདོད་པ་མཚུངས་པས་བླང་དོར་བྱེད་མི་བྱེད་ཀྱི་ཁྱད་
པར་མི་རིགས་ཞེས་པའོ། །འགྲེལ་ཆེན་ལས་འདི་གོང་མའི་ཁྱབ་སྒྲུབ་ཏུ་འཆད་དོ། །
གཉིས་པ་ལ་གཉིས་ཏེ། དངོས་དང༌། ཉེས་སྤོང་གི་ལན་དགག་པའོ། །དང་
པོ་ལ་གཉིས་ཏེ། ཐ་དད་གཅིག་ཏུ་མི་བདེན་པས་ཕན་ཚུན་དུ་མི་སྲུང་བར་ཐལ་བ་དང༌། དེས་ན་
བདག་འཛིན་སྤང་བར་རིགས་པའོ། །དང་པོ་ལ་གཉིས་ཀྱི། དུས་ཐ་དད་ཀྱི་སྡུག་བསྔལ་མི་སྲུང་
བར་ཐལ་བ་ནི། གལ་ཏེ་བདག་གི་སྡུག་བསྔལ་གྱིས་ནི་རང་ལ་གནོད་པས་བདག་གིས་བསྲུང་
དགོས་ལ། གཞན་དེ་ལ་སྡུག་བསྔལ་བྱུང་བས་བདག་ལ་མི་གནོད་པའི་ཕྱིར་དེ་མི་བསྲུང་ངོ་ཞེ་ན།
མ་འོངས་པའི་ངན་སོང་གི་སྡུག་བསྔལ་ཡང་ཚེ་འདིར་རྒྱུ་བཟློག་པའི་སྒོ་ནས་ཅིའི་ཕྱིར་བསྲུང་སྟེ་མི་
བསྲུང་བར་ཐལ། དེས་འདིར་གནོད་པ་མི་བྱེད་པའི་ཕྱིར་རོ། །སྡུག་བསྔལ་དེ་ནི་འདིར་མི་གནོད་
ཀྱང་བདག་གིས་ཚེ་ཕྱི་མ་ལ་མྱོང་བར་གྱུར་བས་བསྲུང་ངོ་སྙམ་ན། ཚེ་འདི་ཕྱིའི་ཕུང་པོ་ལ་གཅིག་
- 1
2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏུ་འཛིན་པའི་རྣམ་པར་རྟོག་པ་དེ་ནི་ལོག་པ་ཁོ་ན་སྟེ་དེའི་རྒྱུ་མཚན། འདི་ལྟར་ཤི་བ་སྟེ་ཚེ་འདིའང་
གཞན་ཡིན་ལ། སྐྱེ་བ་སྟེ་ཕྱི་མ་ཡང་ནི་གཞན་ཉིད་ཡིན་པའི་ཕྱིར་སྐད་ཅིག་སྔ་ཕྱིའི་བར་དུ་ཡང་ངོ༌།།
གཉིས་པ་ཡུལ་ཐ་དད་ཀྱི་སྡུག་བསྔལ་མི་སྲུང་བར་ཐལ་བ་ནི། གང་གི་ཚེ་ཡུལ་གང་གི་སྡུག་
བསྔལ་གང་ཡིན་པ་དེ་ཉིད་ཀྱིས་བསྲུང་གིས་གཞན་གྱིས་མིན་ནོ་ཞེ་ན། རྐང་པའི་སྡུག་བསྔལ་
ཆོས་ཅན། ཅིའི་ཕྱིར་ལག་པ་དེས་བསྲུང་བར་བྱ་སྟེ་མི་སྲུང་བར་ཐལ། ལག་པའི་མ་ཡིན་པའི་ཕྱིར་
རོ༑ །གཉིས་པ་ནི། གལ་ཏེ་རིགས་པ་མིན་ཡང་འདིར་བདག་ཏུ་འཛིན་པ་གོམས་པས་ཚེ་སྔ་ཕྱི་
དང་རྐང་ལག་སོགས་ཕན་ཚུན་བསྲུང་བའི་བློ་འཇུག་གོ་ཞེ་ན། བདག་གམ་གཞན་གྱི་ཡང་རུང་སྟེ་
མི་རིགས་པ་གང་ཡིན་པ་དེ་ནི་ཅི་ནུས་གྱིས་སྤང་བར་བྱ་བ་ཉིད་ཡིན་ནོ་ཞེས་པར་འགྲེལ་པ་དག་
ལས་སོ། །གཉིས་པ་ནི། ཐ་དད་དུ་འདྲ་ཡང་རང་གི་ཚེ་སྔ་ཕྱི་རྒྱུད་གཅིག་ལ་རྐང་ལག་སོགས་
ཚོགས་པ་གཅིག་པ་ཡིན་པས་ཕན་ཚུན་བསྲུང་གི་སེམས་ཅན་གཞན་ནི་དེ་ལྟ་མ་ཡིན་པས་མི་
བསྲུང་ངོ་ཞེ་ན། རྒྱུད་གཅིག་ཅེས་པ་ནི་འཕྲེང་བ་དུ་མ་ལ་གཅིག་བྱེད་པ་དང་། ཚོགས་པ་གཅིག་པ་
ཞེས་བྱ་བ་ནི་སྐྱེས་བུ་དུ་མ་ལ་དམག་གཅིག་ཅེས་པ་ལ་སོགས་པ་བཞིན་བརྫུན་པ་ཡིན་གྱི་གཅིག་
ཏུ་བདེན་པར་མ་གྲུབ་བོ། །ཡང་དེ་དག་ཡུལ་དུས་ཐ་དད་ཀྱང་མྱོང་བྱེད་ཀྱི་བདག་པོ་གཅིག་པས་
བསྲུང་ངོ་སྙམ་ན། སྡུག་བསྔལ་ཅན་གྱི་བདག་གང་ཡིན་པ་དེ་མེད་པ་དེས་ན་སྡུག་བསྔལ་འདི་སུ་
ཞིག་དབང་བར་འགྱུར་ཏེ། སྡུག་བསྔལ་མྱོང་བྱེད་ཀྱི་བདག་པོ་མེད་པ་ནི་བདག་གཞན་ཐམས་
ཅད་བྱེ་བྲག་མེད་པ་ཉིད་ཡིན་པས་བདག་པོ་གཅིག་མི་གཅིག་གིས་བསྲུང་མི་བསྲུང་གི་དབྱེ་བ་མི་
རིགས་སོ། །
གསུམ་པ་ལ་གཉིས་ཏེ། དངོས་དང་རྩོད་པ་སྤང་བའོ། །དང་པོ་ནི། སྡུག་བསྔལ་
ཡིན་པའི་ཕྱིར་གཞན་གྱི་སྡུག་བསྔལ་དེ་ཡང་བསལ་བར་བྱའོ། །དེ་འདྲ་བ་ལ་བདག་གི་སེལ་ལ་
གཞན་གྱི་མི་སེལ་བ་ངེས་པས་འདིར་ནི་ཅི་ཞིག་བྱ། བདག་གི་སྡུག་བསྔལ་བཟློག་བྱར་འདོད་པ་
- 1 2 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། （༥
དག་གིས་སྡུག་བསྔལ་དང་སྡུག་བསྔལ་བ་པོ་མེད་པས་ཅིའི་ཕྱིར་ཀུན་གྱི་སྡུག་བསྔལ་ནི་བཟློག་
པར་བྱ་ཞེས་བརྩད་དུ་མེད་དེ། དེ་ལྟ་ཡིན་ཡང་གལ་ཏེ་བདག་གི་སྡུག་བསྔལ་བཟློག་ན་སྡུག་
བསྔལ་ཐམས་ཅད་བཟློག་པར་རིགས་པ་ལ་རྒྱུ་མཚན་དེས་གཞན་གྱི་དེ་མི་བཟློག་ན་བདག་གི་
ཡང་སེམས་ཅན་གཞན་གྱི་བཞིན་བཟློག་བྱ་མིན་པར་མཚུངས་སོ། །བདེ་བ་ལ་ཡང་སྦྱར་རོ།།
གཉིས་པ་ནི། སྙིང་རྗེའི་དབང་གིས་གཞན་གྱི་སྡུག་བསྔལ་ཐམས་ཅད་ཀྱང་བདག་གིར་བྱེད་ན་
སྡུག་བསྔལ་ཤིན་ཏུ་མང་བར་འགྱུར་བས་དེ་ཅིའི་ཕྱིར་ནན་གྱིས་བསྐྱེད་ཅེ་ན། འགྲོ་བའི་དམྱལ་
སོགས་ཀྱི་སྡུག་བསྔལ་བསམ་བྱས་ན་དེ་ལ་ལྟོས་ནས་སྙིང་རྗེ་ཇི་ལྟར་སྡུག་བསྔལ་མང་སྟེ་མང་བ་
མིན་ལ། ཅུང་ཟད་ཡོད་ཀྱང་གལ་ཏེ་སྙིང་རྗེ་ཅན་གྱི་སྡུག་བསྔལ་གཅིག་གིས་ནི་གཞན་གྱི་སྡུག་
བསྔལ་མང་པོ་མེད་པར་གྱུར་པས་ན། བརྩེ་དང་ལྡན་པས་སྡུག་བསྔལ་དེ་རང་དང་གཞན་ལ་
བསྐྱེད་བྱ་ཉིད་དོ། །དེས་ན་མེ་ཏོག་ཟླ་མཛེས་ཀྱི་རྒྱལ་པོའི་གནོད་པ་ཤེས་ཀྱང་ནི་བདག་གི་སྡུག་
བསྔལ་མ་བསལ་བར་གནོད་པ་འབྱུང་སར་བྱོན་ཏེ། དེ་ལ་བརྟེན་ནས་མང་པོའི་སྡུག་བསྔལ་ཟད་
པར་འགྱུར་བའི་ཕྱིར་ཏེ། ཏིང་ངེ་འཛིན་རྒྱལ་པོ་ལས། དེ་བཞིན་གཤེགས་པ་རིན་པོ་ཆེ་པདྨའི་ཟླ་
བ་མངོན་པར་འཕགས་པའི་རྒྱལ་བའི་བསྟན་པའི་སྙིགས་མ་ལ་དགེ་སློང་མེ་ཏོག་ཟླ་མཛེས་ཞེས་
བྱ་བ་ཞིག་བྱང་ཆུབ་སེམས་དཔའ་བདུན་སྟོང་དང་ལྷན་ཅིག་ཏུ་ཀུན་ཏུ་བཟང་པོ་ཞེས་བྱ་བའི་
ནགས་ཚལ་ན་གནས་པས་མངོན་ཤེས་ཀྱིས་བལྟས་པས། རྒྱལ་པོ་དཔལ་བྱིན་གྱི་ཕོ་བྲང་རིན་
ཆེན་ལྡན་དུ་ཕྱིན་ཏེ་ཆོས་བསྟན་ན་སྲོག་ཆགས་མང་པོས་མཐོ་རིས་དང་ཐར་པ་ཐོབ་ཅིང་། མ་
བསྟན་ན་མི་ཐོབ་པར་མཐོང་ནས་བདག་ཉིད་རྒྱལ་པོས་གསོད་པར་མཁྱེན་ཡང་དེ་འབྱོན་ནས་
ཞག་བདུན་དུ་ཟས་མ་གསོལ་བ་མཚན་མོ་དེ་བཞིན་གཤེགས་པའི་སེན་མོའི་མཆོད་རྟེན་ལ་
བསྐོར་བ་བྱས། ཉིན་མོ་ཕོ་བྲང་དུ་བྱོན་ནས་ཆོས་བསྟན་པས་སྲོག་ཆགས་ཕྲག་ཁྲིག་དུ་མ་བྱང་
ཆུབ་ལ་བཀོད་ནས་རྒྱལ་པོས་བསད་དེ། རྒྱལ་པོ་ཡང་འགྱོད་ནས་དེའི་རུས་པ་ལ་མཆོད་རྟེན་བྱས་
- 1 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤིང་མཆོད་པར་གསུངས་སོ། །གཉིས་པ་ནི། དེ་ལྟར་བདག་གཞན་མཉམ་པ་ལ་རྒྱུད་ནི་གོམས་
པར་གྱུར་པ་དེ་གཞན་གྱི་སྡུག་བསྔལ་ཞི་བར་དགའ་བས་དེའི་ཐབས་སུ་འགྱུར་བར་མཐོང་ན་
པདྨའི་མཚོ་ལ་ངང་པ་དགའ་བས་འཇུག་པ་བཞིན་དུ་མནར་མེད་པར་ཡང་འཇུག་པར་འགྱུར་རོ།།
གལ་ཏེ་ཐར་པ་ནི་བདེ་བ་ཆེན་པོ་ཡིན་པས་བདག་ཉིད་ཐར་པ་ཞིག་འདོད་བྱ་ཡིན་གྱི། གཞན་དོན་
གྱི་དགའ་བ་ནི་བདེ་བ་ཆེན་པོ་མིན་ལ། དེ་ལ་ཅིའི་ཕྱིར་དགའ་བས་འཇུག་ཅེ་ན། སེམས་ཅན་རྣམས་
ནི་སྡུག་བསྔལ་ལས་གྲོལ་བ་ན་དགའ་བའི་རྒྱ་མཚོ་མཐའ་ཡས་པ་དེ་ཉིད་ཀྱིས་ནི་ཆོག་མིན་ནམ།
རང་ཉིད་གཅིག་པུ་ཐར་པས་ནི་དེ་ལ་ལྟོས་ནས་བདེ་བའི་རོ་དང་བྲལ་བ་ཡིན་པས་དེ་འདོད་པས་
ཅི་ཞིག་བྱ། རོ་བྲལ་བདེ་བས་ཅི་ཞིག་བྱ་ཞེས་པར་འགྲེལ་པ་རྣམས་ལས་གསལ་ལོ། །དེས་ཐར་
པ་ཡང་ཞར་ལ་ཐོབ་པར་འགྱུར་ཏེ། འགྲོ་བ་མ་ལུས་རང་བཞིན་མངོན་སུམ་མཛད་གང་གི །དེ་
བཞིན་གཤེགས་པ་ཉིད་ནི་ཞར་ལ་འབྱུང་བ་སྟེ། །གཞན་དབང་གྱུར་པ་ཁྱོད་ཀྱི་ཡོན་ཏན་རྣམས་
ལས་ནི། །ཅུང་ཙམ་ཞིག་ལ་ཚིག་གིས་བརྗོད་དེ་སྙན་ངག་མཁན། །ཞེས་གསུངས་པ་ལྟར་རོ། །དེ་
ལྟ་བས་ན་གཞན་གྱི་དོན་བྱས་ཀྱང་བདག་ཉིད་རློམ་སེམས་དང་ནི་ངོ་མཚར་དུ་འཛིན་པ་མེད་ལ།
གཅིག་ཏུ་གཞན་དོན་ལ་དགའ་བས་དེའི་རྣམ་སྨིན་གྱི་འབྲས་བུ་ལའང་རེ་བ་མེད་དོ། །གསུམ་པ་
ནི༑ བདག་གཞན་མཉམ་པ་དེ་བས་ན་ཇི་ལྟར་ཆུང་ངུ་ན་མི་སྙན་ལས་ཀྱང་བདག་བསྲུང་བ་དེ་
བཞིན་དུ་གཞན་ལ་བསྲུང་སེམས་དང་སྙིང་རྗེའི་སེམས་ནི་དེ་ལྟར་བྱའོ། །དེ་ལྟར་མི་ནུས་སོ་སྙམ་
ན༑ གོམས་པ་ཡིས་ནི་གཞན་ཕ་མ་དག་གི་ཁུ་བ་དང་ཁྲག་གི་ཐིགས་པ་ལ་བདག་གི་དངོས་པོ་
མེད་པར་གྱུར་ཀྱང་ནི་བདག་གོ་ཞེས་ནི་ཤེས་པ་ལྟར། དེ་བཞིན་དུ་གོམས་ན་གཞན་གྱི་ལུས་ལ་
བདག་ཅེས་ཅིའི་ཕྱིར་མི་གཟུང་སྟེ་གཟུང་བར་ནུས་ཞེས་འགྲེལ་ཆེན་ལས་སོ། ། །
གཉིས་པ་བདག་གཞན་བརྗེ་བ་ལ་བསྟན་བཤད་གཉིས་ལས། དང་པོ་ནི།
བདག་གཞན་གཟུང་བར་ནུས་པ་དེ་ལྟར་བདག་གི་ལུས་འདི་གཞན་དུ་ཡང་བཞག་པ་དཀའ་བ་
，
- 1 30 -



-
-
-
-
E
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། (༥
མེད་ཅེས་པ་འགྲེལ་ཆེན་ལས་མཉམ་པའི་ཁོངས་སུ་བསྡུས་ཀྱང་འདིར་བརྗེ་བའི་ཁོངས་སུ་བཤད་
པ་ནི་དགེ་བའི་ལྷའི་ལུགས་སོ། །དེས་ན་བདག་ཉིད་དམ་དེ་གཅེས་པར་འཛིན་པ་སྐྱོན་དང་བཅས་
པ་དང་གཞན་དག་གམ་དེ་གཅེས་པར་འཛིན་པ་ལ་ཡོན་ཏན་རྒྱ་མཚོར་ཤེས་བྱས་ནས། བདག་
འཛིན་ཡོངས་ སུ་དོར་བ་དང་གཞན་བླང་བར་ནི་བསྒོམ་པར་བྱའོ། །གཉིས་པ་ལ་གཉིས་ཏེ།
མཚན་ཉིད་དང་། བྱ་བ་བཤད་པའོ། །དང་པོ་ལ་ལྔ་སྟེ། གཞན་བླང་བ་དང་། བདག་དོར་བ་དང་།
བདག་གཞན་གཙོ་བོར་བྱེད་པའི་སྐྱོན་ཡོན་གྱི་ཁྱད་པར་དང༌། མ་བརྗེས་པའི་ཉེས་དམིགས་དང་།
དོན་བསྡུ་བའོ། །དང་པོ་ལ་གསུམ་སྟེ། གཞན་བླངས་པ་ལ་འཇུག་པར་རིགས་པ་དང༌། ལྡོག་
པར་མི་རིགས་པ་དང༌། དོན་བསྡུ་བའོ། །དང་པོ་ལ་བཞི་སྟེ། བླང་བར་རིགས་པ་དང༌། ནུས་པ་
དང༌། དེའི་ཡོན་ཏན་དང༌། དེར་གདམས་པའོ། །དང་པོ་ནི། སེམས་ཅན་ཐ་དད་མང་པོ་རྣམས་
བདག་གཅིག་ཏུ་གཟུང་བར་མི་རིགས་སོ་སྙམ་ན་རིགས་ཏེ། ཇི་ལྟར་ལག་པ་ལ་སོགས་པ་དུ་མ་
རྣམས་ལུས་ཀྱི་ཡན་ལག་ཡིན་པས་ལུས་གཅིག་པར་འདོད་པ་ལྟར་དེ་བཞིན་དུ་ལུས་ཅན་རྣམས་
འགྲོ་བའི་ཡན་ལག་ཡིན་པས་དེ་དག་ལ་འགྲོ་བ་ཞེས་གཅིག་ཏུ་ཞེན་ནས་བླང་དོར་གཅིག་པར་
ཅིས་མི་འདོད་དེ་རིགས་པ་མཚུངས་པས་སོ། །གཉིས་པ་ནི། རིགས་པ་མཚུངས་ཀྱང་དེ་འདྲའི་བློ་
མི་སྐྱེའོ་སྙམ་ན། ཇི་ལྟར་བདག་མེད་ལུས་འདི་ལ་བདག་འཛིན་གོམས་པས་བདག་གི་བློ་འབྱུང་བ་
དེ་བཞིན་དུ། གཞན་གྱི་ལུས་ལ་ཡང་གོམས་པས་བདག་བློ་ཅིས་མི་སྐྱེ་སྟེ་རྒྱུ་མཚན་མཚུངས་པས་
སོ༑ ༑གསུམ་པ་ནི། གཞན་ལ་བདག་གི་བློ་སྐྱེས་པ་དེ་ལྟར་ན་ནི་གཞན་གྱི་དོན་བྱས་ཀྱང་ངོ་
མཚར་དང་རློམ་སེམས་མི་འབྱུང་སྟེ། དཔེར་ན་བདག་ཉིད་ཀྱིས་ནི་ཟས་ཟོས་ནས་དེའི་ལན་ལ་རེ་
བ་མི་འབྱུང་བ་བཞིན་དུ་འབྲས་བུ་ལ་རེ་བ་མི་འབྱུང་ངོ༌། །བཞི་པ་ནི། རིགས་ཤིང་ནུས་ལ་ཕན་
ཡོན་ཡོད་པ་དེ་བས་ན་ཇི་ལྟར་ཆུང་ངུ་ན་མི་སྙན་ལས་ཀྱང་བདག་བསྲུང་བ་དེ་བཞིན་དུ། གཞན་
ལ་བསྲུང་སེམས་དང་སྙིང་རྗེའི་སེམས་ནི་དེ་ལྟར་གོམས་པར་བྱའོ། །རྣམ་བཤད་ལས། སྙིང་རྗེ་ནི་
1
- ]
3 ] -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྲུང་སེམས་དང་ཟློས་པས་བྱམས་པའི་སེམས་ནི་ཞེས་པ་ཡིན་ནོ་ཞེས་སོ། །སེམས་དེ་ཤིན་ཏུ་
གོམས་པ་དེ་བས་ན་མགོན་པོ་སྤྱན་རས་གཟིགས་ཐུགས་རྗེ་ཆེན་པོས་འགྲོ་བ་ཡི་ཐ་ན་འཁོར་གྱི་
ནང་དུ་བག་ཚ་བའི་འཇིགས་པ་ཙམ་ཡང་བསལ་བའི་ཕྱིར་རང་གི་མཚན་ཡང་ཐོས་པ་ཙམ་གྱིས་དེ་
ལ་སྐྱོབ་ནུས་སུ་བྱིན་གྱིས་བརླབས་ཏེ། སྡོང་པོ་བཀོད་པར། བདག་གིས་མིང་ལན་གསུམ་དྲན་
པས་འཁོར་གྱི་ནང་དུ་བག་ཚ་བའི་འཇིགས་པ་མེད་པར་གྱུར་ཅིག་ཅེསགསུངས་སོ། །གཉིས་པ་
ནི༑ ཕན་ཡོན་ཆེ་ཞིང་ནུས་པ་སྲིད་ཀྱང་ཤིན་ཏུ་དཀའོ་སྙམ་ན། དཀའ་བ་ལས་ཕྱིར་ལྡོག་པར་མི་
བྱ་སྟེ་གོམས་ན་དེ་ཉིད་སླ་བར་འགྱུར་བའི་ཕྱིར་ཏེ། འདི་ལྟར་གོམས་པའི་མཐུ་ཡིས་ནི་གང་གི་
མིང་ཐོས་ན་ཡང་འཇིགས་པའི་སེམས་ཅན་དེ་དང་ཡང་ལྷན་ཅིག་ཏུ་གནས་པ་ལ་གོམས་ན་དེ་ཉིད་
མེད་ན་མི་དགའ་བར་འགྱུར་བས་སོ། །གསུམ་པ་ནི། གང་ཞིག་བདག་དང་གཞན་རྣམས་ནི་སྡུག་
བསྔལ་ཐམས་ཅད་ལས་མྱུར་དུ་བསྐྱབ་པར་འདོད་པ་དེས། བདག་དང་གཞན་དུ་བརྗེ་བར་བྱ་བ་
སྣོད་མིན་ལ་གསང་བར་བྱ་བའི་གདམས་པ་འདི་སྤྱད་པར་བྱའོ། ། །
གཉིས་པ་ལ་གཉིས་ལས། དང་པོ་ཚེ་འདིར་འཇིགས་པ་བསྐྱེད་པསདོར་བར་
རིགས་པ་ནི། བདག་གིས་ལུས་གང་ལ་ཆགས་པ་ཡིས་འཇིགས་གནས་ཆུང་ལའང་འཇིགས་པ་
སྐྱེ་བས་ན་འཇིགས་པ་ཐམས་ཅད་སྐྱེ་བར་འགྱུར་བའི་རང་ལུས་དེ་ལ་ཤེས་ལྡན་སུ་ཞིག་དགྲ་
བཞིན་དེ་ལ་སྡང་མི་བྱེད། གཉིས་པ་ཕྱི་མར་སྡུག་བསྔལ་བསྐྱེད་པས་དོར་བར་རིགས་པ་ནི། རང་
གི་ལུས་གང་གི་བཀྲེས་པ་དང་སྐོམ་པ་དང་ནད་ལ་སོགས་པ་གསོ་བའི་ཆོ་ག་བྱེད་འདོད་པས་བྱ་
དང་ཉ་དང་རི་དྭགས་ལ་སོགས་པ་དག་གསོད་པར་བྱེད་ཅིང་། ལམ་དུ་བསྒུགས་ཏེ་གཞན་གྱི་ནོར་
འཕྲོག་པར་བྱེད་ལ། ལུས་གང་ཞིག་ཁེ་དང་རིམ་གྲོའི་ཕྱིར་ཕ་དང་མ་ཡང་གསོད་བྱེད་ཅིང་།
དཀོན་མཆོག་གསུམ་གྱི་དཀོར་བརྐུས་ནས་དེས་ནི་མནར་མེད་དུ་བསྲེག་པར་འགྱུར་ན། མཁས་
པ་སུ་ཞིག་ལུས་དེ་ལ་དགའ་བས་འདོད་ཅིང་བསྲུང་བ་དང་མཆོད་པར་བྱེད་ཀྱི་འདི་ལ་སུ་ཞིག་
- 1 3 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། (༥
དགྲ་བཞིན་དུ་བལྟ་བར་མི་བྱེད་བརྙས་མི་བྱེད་དེ་བྱེད་པར་རིགས་སོ། །གསུམ་པ་ལ་གཉིས་ལས།
དང་པོ་རྣམ་པའི་ཁྱད་པར་ནི། གལ་ཏེ་གཞན་ལ་བྱིན་ན་བདག་རང་ཅི་སྤྱད་ཅེས་རང་དོན་འབའ་
ཞིག་སེམས་པ་ནི་འདྲེ་སྟེ་ཡི་དྭགས་ཀྱི་སྤྱོད་ཚུལ་ཡིན་ལ། གལ་ཏེ་སྤྱད་ན་ཅི་སྦྱིན་ཞེས་གཞན་དོན་
སེམས་པ་ནི་ལྷ་ཡི་ཆོས་ཏེ་ཆོས་ལུགས་བཟང་པོ་ཡིན་ནོ། །
གཉིས་པ་འབྲས་བུའི་ཁྱད་པར་ལ་གསུམ་ལས། དང་པོ་སོ་སོར་བཤད་པ་ནི།
བདག་གི་ཕྱིར་གཞན་ལ་གནོད་པ་བྱས་ན་དམྱལ་བ་ལ་སོགས་པར་གདུང་བར་འགྱུར་ལ། གཞན་
གྱི་ཕྱིར་བདག་ལ་གནོད་པ་བྱས་ན་ཕུན་སུམ་ཚོགས་པ་ཐམས་ཅད་ཐོབ་པར་འགྱུར་རོ། །བདག་
ཉིད་གཞན་པས་མཐོ་བར་འདོད་པ་དེས་ངན་འགྲོ་དང་རིགས་གཟུགས་ངན་པ་དང་གླེན་པར་
འགྱུར་རོ། །དེ་ཉིད་གཞན་ལ་སྤོ་བྱས་ན་བདེ་འགྲོ་དང་དེར་ཡང་རིམ་གྲོ་ཐོབ་པར་འགྱུར་རོ།།
བདག་གི་དོན་དུ་གཞན་བཀོལ་ན་བྲན་དང་གླ་མི་ལ་སོགས་པ་མྱོང་བར་འགྱུར་ལ། གཞན་གྱི་
དོན་དུ་བདག་སྤྱད་ན་རྗེ་དཔོན་ཉིད་ལ་སོགས་པ་གཡོག་འཁོར་དང་ལྡན་པ་ཐོབ་པར་འགྱུར་རོ།།
གཉིས་པ་དོན་བསྡུ་བ་ནི། མདོར་ན་འཇིག་རྟེན་གྱི་བདེ་བ་ཇི་སྙེད་པ་དེ་ཀུན་གཞན་བདེ་བར་
འདོད་པ་ལས་བྱུང་ལ། འཇིག་རྟེན་སྡུག་བསྔལ་ཇི་སྙེད་པ་དེ་ཀུན་རང་བདེ་འདོད་པ་ལས་བྱུང་ངོ༌།།
གསུམ་པ་དེ་དཔེས་མཚོན་པ་ནི། རྒྱུ་མཚན་སོགས་མང་དུ་བཤད་ལྟ་ཅི་ཞིག་དགོས། བྱིས་པས་
རང་དོན་བྱེད་པ་དང་ཐུབ་པ་གཞན་གྱི་དོན་འབའ་ཞིག་མཛད་པ་འདི་གཉིས་ཀྱི་ནི་ཁྱད་པར་ལྟོས་
ཤིག །བཞི་པ་ལ་གཉིས་ཏེ། དངོས་དང་། དེའི་རྒྱུ་སྤང་བར་གདམས་པའོ། །དང་པོ་ལ་གསུམ་
ལས། དང་པོ་ལ་མ་མཐོང་བའི་ཉེས་དམིགས་ནི། བདག་གི་བདེ་བ་དང་གཞན་གྱི་སྡུག་བསྔལ་
དག་ཡང་དག་བརྗེ་བར་མ་བྱས་ན་སངས་རྒྱས་ཉིད་དུ་མི་འགྲུབ་ཅིང་། དེར་མ་ཟད་འཁོར་བ་ན་
ཡང་བདེ་འགྲོའི་བདེ་བ་ཐོབ་པ་མེད་དོ། །གཉིས་པ་མཐོང་བའི་ཉེས་དམིགས་ནི། འཇིག་རྟེན་ཕ་
རོལ་ཏུ་བདེ་བ་མི་ཐོབ་པ་ཕར་ཞོག་གི །བྲན་གཡོག་ལས་མི་བྱེད་པ་དང་རྗེ་དཔོན་ལས་ཀྱི་རྔན་པ་
- 1 33 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་སྟེར་བས་ཚེ་འདིའི་དོན་ཟས་གོས་དང་དགོས་པའི་བྱ་བ་ཡང་འགྲུབ་པར་མི་འགྱུར་རོ།།
གསུམ་པ་དོན་བསྡུ་བ་ནི། བདེ་སྡུག་གི་རྒྱུ་ལ་རྨོངས་པས་མཐོང་བ་དང་མ་མཐོང་བའི་བདེ་བ་
ཐམས་ཅད་འགྲུབ་པའི་རྒྱུ་བདག་གཞན་བརྗེ་བ་སྤངས་པས་ཕུན་སུམ་ཚོགས་པའི་བདེ་སྐྱིད་
ཐམས་ཅད་ཡོངས་སུ་བོར་ཞིང་། གཞན་ལ་གནོད་པའི་སྡུག་བསྔལ་བྱས་པའི་རྒྱུས་མཐོང་བ་དང་
མ་མཐོང་བའི་སྡུག་བསྔལ་མི་བཟད་པ་ལེན་ནོ། །གཉིས་པ་ནི། འཇིག་རྟེན་དག་ན་འཚེ་བ་གང་
ཡོད་དང་འཇིགས་དང་སྡུག་བསྔལ་ཇི་སྙེད་ཡོད་གྱུར་པ་དེ་ཀུན་བདག་ཏུ་འཛིན་པ་ལས་བྱུང་བར་
གྱུར་ན། གནོད་པ་ཐམས་ཅད་བྱེད་པ་ཡི་འདྲེ་ཆེན་དེས་ཀོ་བདག་ལ་ཅི་ཞིག་བྱ་སྟེ་དེ་སྤོངས་ཤིག །
གལ་ཏེ་བདག་འཛིན་དེ་ཉིད་ཡོངས་སུ་མ་བཏང་ན་སྡུག་བསྔལ་སྤོང་བར་མི་ནུས་ཏེ། ཇི་ལྟར་མེ་ནི་
མ་བཏང་ན་བསྲེག་པ་སྤོང་བར་མི་ནུས་པ་བཞིན་ནོ། །
ལྔ་པ་ལ་བསམ་སྦྱོར་གཉིས་ལས། དང་པོ་ནི། བདག་གཅེས་པར་འཛིན་པ་རང་
གཞན་གྱི་གནོད་པ་དང་སྡུག་བསྔལ་མང་པོའི་རྒྱུ་ཡིན་པ་དེ་ལྟ་བས་ན་བདག་གི་གནོད་པ་ཞི་བ་
དང༌། གཞན་གྱི་སྡུག་བསྔལ་ཐམས་ཅད་ཞི་བར་བྱ་བའི་ཕྱིར། བདག་ཉིད་གཞན་ལ་བཏང་བ་
དང་གཞན་རྣམས་བདག་བཞིན་གཅེས་པར་གཟུང་བར་བྱ་སྟེ། འདི་ལྟར་བདག་ནི་སེམས་ཅན་
གཞན་གྱི་དབང་དུ་གྱུར་ཏོ་ཞེས་ཡིད་ཁྱོད་ཀྱིས་ངེས་པར་ཤེས་པར་གྱིས་ལ། ད་ནི་ཁྱོད་ཀྱིས་
སེམས་ཅན་ཀུན་གྱི་དོན་མ་གཏོགས་པ་གཞན་མི་བསམ་མོ། །གཉིས་པ་ནི། བསམ་པ་དེ་ལྟ་བུ་
དང་ལྡན་པའི་གང་ཟག་དེའི་མིག་ལ་སོགས་པའི་དབང་པོ་ཡིས་སྦྱོར་བ་རང་དོན་སྒྲུབ་པར་རིགས་
པ་མ་ཡིན་ཏེ་གཞན་ལ་དབང་བའི་ཕྱིར་རོ། །དེའི་དོན་མིག་ཅེས་པ་ནི་འགྲེལ་པ་དག་ལས་ལེགས་
པ་ཞེས་པར་འཆད་དེ། མིག་གམ་ལག་པ་ལ་སོགས་དེ་དག་ཆོས་ཅན། གཞན་དེ་ལ་ལོག་པར་བྱ་
བར་མི་རིགས་ཏེ་གཞན་དེའི་དོན་དུ་བཏང་བའི་ཕྱིར་རོ། །རྒྱུ་མཚན་དེས་ན་སེམས་ཅན་གཙོར་
བྱས་ཏེ། བདག་གི་ལུས་ལ་གོས་ལ་སོགས་པ་འདོད་བྱའི་དངོས་པོ་ཅི་མཐོང་བ་དང་དེ་དང་དེ་
，
，
,
，
- } 3 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥་
ཐམས་ཅད་ནི་ཕྲོགས་ནས་ཀྱང་གཞན་དག་ལ་ནི་ཕན་པར་སྤྱོད། །
གཉིས་པ་བརྗེ་བའི་བྱ་བ་ལ་གཉིས་ཏེ། བསམ་པ་དང༌། སྦྱོར་བའོ། །དང་པོ་
ལ་བསྟན་བཤད་བསྡུ་བ་གསུམ་གྱི། དང་པོ་ནི། མཐོ་ལ་ཕྲག་དོག་མཉམ་ལ་འགྲན་དམའ་ལ་ང་
རྒྱལ་ཞེས་སྔར་གསུངས་པའི་སྐྱོན་གསུམ་པོ་དེ་སྤང་བའི་ཕྱིར། རང་བས་དམན་པ་ལ་སོགས་
གསུམ་པོ་བདག་ཏུ་བྱས་པ་དང་གཞན་གསུམ་པོ་དེ་ཉིད་དུ་ནི་བདག་བྱས་ནས། ཐེ་ཚོམ་གྱི་རྣམ་
རྟོག་མེད་པའི་སེམས་ཀྱིས་སུ་དམན་པས་ཕྲག་དོག་དང་མཉམ་པས་འགྲན་སེམས་དང་མཐོ་བས་
ང་རྒྱལ་སྒོམ་མོ། །གཉིས་པ་ལ་གཉིས་ཏེ། སྒོམ་ཚུལ་དངོས་དང་། དེའི་འཐད་པའོ། །དང་པོ་ལ་
གསུམ་སྟེ། ཕྲག་དོག་དང༌། འགྲན་སེམས་དང་། ང་རྒྱལ་སྒོམ་པའོ། །དང་པོ་ལ་གཉིས་ལས།
དང་པོ་འཇིག་རྟེན་གྱི་ཆོས་ལ་ཕྲག་དོག་བྱ་བ་ནི། བྱང་སེམས་འདི་ནི་འཇིག་རྟེན་གྱིས། །བཀུར་
བྱས་སེམས་ཅན་བདག་ནི་མིན། །འདི་བཞིན་བདག་གིས་མི་རྙེད་ཅིང་། །འདི་ནི་བསྟོད་བྱས་
བདག་ལ་སྨད། །འདི་བདེ་བདག་ནི་སྡུག་བསྔལ་ལ། །བདག་ནི་ལས་རྣམས་བྱེད་པ་དང་། །འདི་
ནི་བདེ་བ་ཉིད་དུ་གནས། །ཞེས་གཞན་བདག་ཏུ་བྱས་པ་དེས་རང་གཞན་དུ་བྱས་པ་དེ་ལ་ཕྲག་
དོག་བྱའོ། །འདིའི་སྐབས་ཀྱི་བདག་གཞན་གྱི་ཐ་སྙད་ཐམས་ཅད་འདི་བཞིན་དུ་ཤེས་པར་བྱའོ།།
གཉིས་པ་ཡོན་ཏན་གྱི་ཆོས་ལ་ཕྲག་དོག་བྱ་བ་ནི། འདི་ནི་ཡོན་ཏན་ཆེ་བ་དང་བདག་དམན་ཞིང་
ཡོན་ཏན་མེད་པར་འཇིག་རྟེན་ལ་གྲགས་ན། ཡོན་ཏན་མེད་པས་ཅི་ཞིག་བྱ་སྟེ་མི་འདོད་པས་
བདག་ཀུན་ཀྱང་སྦྱངས་པའི་ཡོན་ཏན་དང་ལྡན་པར་བྱ་ཞིང་། རང་བཞིན་ཡོན་ཏན་དེ་བཞིན་
གཤེགས་པའི་སྙིང་པོ་དང་ལྡན་པ་ཉིད་ཀྱི་ཕྱིར་ཡོན་ཏན་མེད་པ་ཡང་མ་ཡིན་ནོ། །གཞན་ཡང་
མཆོག་དམན་ལྟོས་ནས་འཇོག་པས་ཡོན་ཏན་ཆེན་པོ་ཅན་གང་བས་བྱང་ཆུབ་སེམས་དཔའ་འདི་
དམན་པ་དེ་ཡོད་ཅིང་། དམན་པ་གང་བས་བདག་མཆོག་ཏུ་གྱུར་པ་དེ་ཡང་ཡོད་པས་མཐོ་དམན་
ཕྱོགས་གཅིག་ཏུ་མ་ངེས་ཞེས་པའི་དོན་དུ་འགྲེན་ཆེན་ལས་འཆད་དོ། །འོ་ན་འདིར་དམན་པ་
- 1
3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདག་ཏུ་བཟུང་བ་ཡིན་པས་དེ་གང་ལ་ལྟོས་ནས་མཆོག་ཏུ་འཇོག་ཅེ་ན། དམན་པ་ཐམས་ཅད་
ལས་དམན་པ་མེད་ཀྱང་དམན་པའི་བྱེ་བྲག་འགའ་ཞིག་བདག་ཏུ་བཟུང་ནས་ཀྱང་བསྒོམ་ལ།
དེའི་ཚེ་ལྷོ་ས་གྲུབ་པས་སྐྱོན་མེད་དོ། །གལ་ཏེ་ཚུལ་ཁྲིམས་དང་ལྟ་བ་ཉམས་པ་ལ་སོགས་པའི་སྒོ་
ནས་བྱང་སེམས་པས་ཁྱོད་དམན་ནོ་ཞེ་ན། ཚུལ་ཁྲིམས་དང་ལྟ་བ་དང་ལ་སོགས་པས་བསྡུས་པའི་
འཚོ་བ་རྒུད་པ་ནི་ཉོན་མོངས་པའི་དབང་གིས་བྱུང་བས་བདག་གི་དབང་དུ་གྱུར་པ་མིན་ལ། ཁྱོད་
སྙིང་རྗེ་ཅན་དུ་འདོད་པས་ཁྱོད་ཀྱིས་ཅི་ནུས་ཀྱིས་བདག་རྒུད་པ་དེ་དག་ལས་གསོ་དགོས་ཏེ།
གསོ་ན་དེའི་དོན་གྱི་དཀའ་སྤྱད་ཀྱི་གནོད་པའང་བདག་གིས་དང་དུ་བླང་བར་བྱའོ། །འོན་ཏེ་
བདག་བྱང་སེམས་འདིའི་གསོ་བྱ་མིན་ཏེ་འདིས་བདག་གསོ་བར་མི་ནུས་ན་ཅིའི་ཕྱིར་བྱང་སེམས་
ཁོ་ཉིད་བཟང་བར་བཟུང་ནས་བདག་ལ་བརྙས་པར་བྱེད། དེ་ལ་ཡོན་ཏན་ཞིག་ཡོད་ཀྱང་བདག་
གསོ་བར་མི་ནུས་ན་བདག་ལ་དེའི་ཡོན་ཏན་གྱིས་ཅི་ཞིག་བྱ་སྟེ། བྱང་སེམས་འདི་བདག་ཉིད་ཡོན་
ཏན་ཅན་ཡིན་ཡང་བདག་ལ་ཕན་པ་མེད་པས་སོ། །གཞན་ཡང་སྡིག་པའི་དབང་གིས་ངན་འགྲོའི་
ཁར་དང་གདུག་པ་སྟེ་སྦྲུལ་དང་གཅན་གཟན་ལ་སོགས་པའི་ཁར་གནས་པའི་འགྲོ་བ་ལའང་སྙིང་
རྗེ་མེད་པའི་སྐྱོན་ཅན་འདི་སྐྱོན་དེ་ཁས་མི་ལེན་པར་མ་ཟད། ཕྱི་ལ་ཡོན་ཏན་ཅན་དུ་རློམ་པ་ཡིས་
མཁས་པ་དག་ལ་བསྡོ་བར་འདོད་པ་ནི་མི་རིགས་པས་ཁྱོད་ལ་ཡོན་ཏན་མེད་ཀྱི་སྟེང་དུ་སྐྱོན་མང་
པོ་ཡོད་ཅེས་ཕྲག་དོག་བྱེད་པའོ། །གཉིས་པ་ནི། བདག་དང་མཉམ་པ་ལ་བལྟས་ནས་ནི་རྙེད་
སོགས་གང་གིས་རང་ཉིད་ལྷག་པར་བྱ་བའི་ཕྱིར་བདག་གི་རྙེད་པ་དང་བཀུར་བསྟི་ནི་འཐབ་མོ་
དང་རྩོད་པ་ཡིས་ཀྱང་འདི་ལས་འཕྲོག་ནས་ངེས་པར་བསྒྲུབ་པར་བྱའོ། །ཅི་ནས་ཀྱང་བདག་གི་
ཡོན་ཏན་ནི་འཇིག་རྟེན་ཀུན་ལ་གསལ་བ་དང་། གཞན་ཡང་འདིའི་ཡོན་ཏན་གང་ཡོད་པ་སུས་
ཀྱང་ཐོས་པར་མི་འགྱུར་བར་བྱའོ། །བདག་གི་སྐྱོན་རྣམས་སྤང་བར་བྱ་ཞིང་འདིའི་སྐྱོན་རྣམས་
བསལ་བར་བྱས་ནས་བདག་ནི་སྐྱེ་བོ་མང་པོས་མཆོད་པར་འགྱུར་ཞིང་འདི་ལ་དེ་ལྟ་མིན་པ་དང་།
- 1
3
6 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ནོ༥
བདག་ནི་རྙེད་པ་ལེགས་པར་རྙེད་ཅིང་འདིས་མི་རྙེད་པ་དང་བདག་ནི་ཀུན་གྱིས་བཀུར་བར་
འགྱུར་ཞིང་འདི་ལ་མིན་པ་དང་། འདི་ནི་མ་རུངས་ཏེ་སྡུག་བསྔལ་བར་བྱས་པ་ལ་ཡུན་རིང་དུ་
བདག་ནི་དགའ་བས་བལྟ་ཞིང་། འདི་ལ་འགྲོ་བ་ཀུན་གྱིས་ཁྲེལ་ཏེ་བཞད་གད་དང་ཕན་ཚུན་སྨོན་
པ་དག་ཏུ་བྱའོ། །
གསུམ་པ་ནི། མཐོ་བ་བདག་ཏུ་བཟུང་ནས་ཉོན་མོངས་ཏེ་དམན་པ་འདི་ཡང་
བདག་དང་ལྷན་ཅིག་ཏུ་འགྲན་ཞེས་གྲགས་ན་འདི་དང་བདག་ཐོས་པ་དང་ཤེས་རབ་བམ་
གཟུགས་དང་རིགས་དང་ནོར་གྱིས་མཉམ་མམ་ཅི་ཞེས་བདག་གིས་བསམ་ཞིང་། དེ་ལྟར་འཇིག་
རྟེན་ཀུན་ལ་ཡང་གྲགས་པའི་སྟོབས་ཀྱིས་བདག་གི་ཡོན་ཏན་དེ་བས་ལྷག་པ་ཡིན་པར་སྐྱེ་བོ་ཀུན་
གྱིས་བསྒྲགས་པ་ཐོས་ནས་བ་སྤུ་ལྡང་དགའ་བ་སྐྱེ་འགྱུར་བའི་བདེ་སྐྱིད་ལ་ནི་ཡོངས་སུ་སྤྱོད་ཅིག།
འབད་དེ་བཀག་ཀྱང་མ་ཁེགས་པར་ཅི་སྟེ་འདི་ལ་རྙེད་སོགས་ཡོད་པར་གྱུར་ཀྱང་། གལ་ཏེ་ང་
རྒྱལ་མི་བྱེད་པར་ངའི་ལས་བྱེད་ན་དེའི་རྔན་པར་འདི་ལ་འཚོ་བ་ཙམ་ཞིག་བྱིན་ནས་ལྷག་མ་དེ་
རྣམས་བདག་གི་སྟོབས་ཀྱིས་བླང་བར་བྱའོ། །ཞེས་པར་འགྲེལ་པ་དག་ལས་སོ། །འདི་ནི་བདེ་བ་
ལས་ཉམས་པར་བྱ་ཞིང་དེ་ཙམ་དུ་མ་ཟད་ཀྱི་བདག་གིས་འདི་གནོད་པ་སྟེ་སྡུག་བསྔལ་ལ་རྟག་ཏུ་
སྦྱར་བར་བྱའོ། །གཉིས་པ་ནི། འདི་ལ་དེ་ཙམ་དུ་སྡང་བ་ཅི་སྟེ་ཞེ་ན། འདི་ཡིས་ཡུལ་དུས་བརྒྱ་
ཕྲག་མང་པོ་ཐམས་ཅད་དུ་འཁོར་བར་བདག་ལ་གནོད་པ་བྱས་པས་སོ། ། །
གསུམ་པ་ལ་གསུམ་ལས། བརྗེ་བ་མ་བསྒོམས་པའི་ཉེས་དམིགས་ནི། ཡིད་
ཁྱོད་རང་དོན་འབའ་ཞིག་བྱེད་པར་འདོད་པས། སྔར་བསྐལ་པ་གྲངས་མེད་པ་འདས་པར་གྱུར་
ཀྱང་རང་དོན་སྒྲུབ་པའི་ངལ་བ་ཆེན་པོ་དེ་ལྟ་བུ་ལ་ཁྱོད་ཀྱིས་སྡུག་བསྔལ་འབའ་ཞིང་བསྒྲུབས་
པས་ དེ་ སྤང་བའི་ རིགས་ སོ། །འདི་མན་ཆད་བདག་ གཞན་ གྱི་སྒྲ་རྣམས་རྣལ་མ་ཡིན་ནོ།།
བསྒོམས་པའི་ཕན་ཡོན་ནི། དེ་ལྟར་བདག་གཞན་བརྗེ་བའི་སྒོ་ནས་ངེས་པར་གཞན་གྱི་དོན་ལ་
..
- 1 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇུག་པར་གྱིས་དང་། ཐུབ་པའི་བཀའ་ནི་མི་བསླུ་བས་བདག་གཞན་བརྗེ་བ་དེའི་ཡོན་ཏན་ཐུབ་
པས་གསུངས་པ་རྣམས་ཕྱིས་འཕགས་པའི་ལམ་ཐོབ་པ་ན་གསལ་བར་འགྱུར་ཞིང་། གལ་ཏེ་
ཁྱོད་ཀྱིས་སྔ་དུས་སུ་བརྗེ་བའི་ལས་འདི་བྱས་པར་གྱུར་ན་ནི་སངས་རྒྱས་ཀྱི་མཚན་ཕུན་སུམ་
ཚོགས་པའི་བདེ་བ་མིན་པ་ད་ལྟར་གྱི་སྡུག་བསྔལ་གྱི་གནས་སྐབས་འདི་འདྲར་འགྱུར་མི་སྲིད་དོ།།
དེས་ན་བརྗེ་བར་གདམས་པ་ནི། དེ་བས་ན་འདི་ལྟར་གཞན་དག་གི་ཁུ་བ་དང་ཁྲག་གི་ཐིགས་པ་
ལ་ཁྱོད་ཀྱིས་བདག་གི་ལུས་སོ་ཞེས་ངར་འཛིན་བྱས་པ་ལྟར། དེ་བཞིན་དུ་སེམས་ཅན་གཞན་
ལའང་གོམས་པར་གྱིས་ཤིག་པའོ། །
གཉིས་པ་སྦྱོར་བ་ལ་གཉིས། སྦྱོར་བ་སྒྲུབ་ཚུལ་དང་། སྦྱོར་བས་སེམས་དབང་དུ་
བྱ་བའོ། །དང་པོ་ལ་གསུམ་སྟེ། གཞན་ལ་ཕན་པར་བྱ་བ་དང་། བདག་ལ་གཅེས་འཛིན་སྤང་བ་
དང༌། དོན་བསྡུ་བའོ། །དང་པོ་ནི། གཞན་གྱི་རྟོག་ཆེན་ཏེ་བདག་ཅི་བྱེད་བརྟགས་ཤིང་ཚར་གཅོད་
མཁན་བྱས་ནས་ནི། བདག་གི་ལུས་ལ་འདོད་བྱའི་དངོས་པོ་ཅི་སྣང་བ་དེ་དང་དེ་ཉིད་ཕྲོགས་བྱས་
ནས་ཁྱོད་ཀྱིས་གཞན་ལ་ཕན་པར་སྤྱོད་ཅིག་པའོ། །གཉིས་པ་ལ་གསུམ་སྟེ། བསམ་པས་ཕྲག་
དོག་བྱ་བ། སྦྱོར་བས་སྡུག་བསྔལ་ལ་སྦྱར་བ། གཉིས་ཀ་དམན་པར་བཞག་པའོ། །དང་པོ་ནི།
བདག་སྐྱིད་གཞན་མི་སྐྱིད་ལ་བདག་མཐོ་གཞན་ནི་དམའ་བ་དང་བདག་ནི་རང་ལ་ཕན་པའི་ལས་
དགེ་བ་བྱེད་ལ་གཞན་ནི་མིན་ཞེས་བདག་ལ་ཕྲག་དོག་ཅིས་མི་བྱེད། གཉིས་པ་ནི། བདག་ནི་
བདེ་བ་དང་བྲལ་གྱིས་ཏེ་གཞན་གྱི་སྡུག་བསྔལ་ཐམས་ཅད་བདག་ལ་སྦྱོར་ཞིག་པའོ། །གསུམ་པ་
ནི༑ གནས་སྐབས་གང་གི་ཚེ་འདི་ནི་ཉེས་པ་ཅི་བྱེད་ཅེས་བདག་གི་སྐྱོན་ལ་བརྟག་པར་བྱ་ལ།
གཞན་གྱིས་ཉེས་པ་བྱས་པ་ཡང་རང་གི་སྐྱོན་དུ་བསྒྱུར་བྱས་ལ། བདག་གིས་ཉེས་པ་ཆུང་བྱས་
ཀྱང་སྐྱེ་བོ་མང་ལ་རབ་ཏུ་ཤོག་སྟེ་བདག་ལ་ཉེས་པ་འདི་ཡོད་དོ་ཞེས་ཁས་ལོངས་ཤིག །གཞན་གྱི་
ཡོན་ཏན་གྱི་གྲགས་པ་ལྷག་པར་བརྗོད་པས་རང་གི་གྲགས་པ་ཟིལ་གྱིས་གནོན་པ་སྟེ་མི་མངོན་
- 1 38 -



lས་
--
།
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥།
པར་གྱིས་ཤིག །བདག་ནི་གཞན་གྱི་བྲན་གྱི་ཐ་མ་ལྟར་ང་རྒྱལ་མེད་པར་དེ་དག་གི་དོན་རྣམས་
ཀུན་ལ་བཀོལ་བར་གྱིས་ཤིག །བདག་ཉིད་འདི་ནི་སྐྱོན་མང་པོ་དང་བཅས་པའི་རང་བཞིན་ཏེ་གློ་
བུར་གྱི་ཡོན་ཏན་གྱི་ཆ་ཅུང་ཟད་ཡོད་ཀྱང་དེའི་སྒོ་ནས་མི་བསྟོད་པར་འདིའི་ཡོན་ཏན་དེ་ཅི་ནས་
ཀྱང་འགས་ཀྱང་ཡོད་པར་མི་ཤེས་པ་དེ་ལྟར་གྱིས་ཤིག་པའོ། །གསུམ་པ་ནི། མདོར་ན་སྔར་
བདག་གི་དོན་གྱི་ཕྱིར་ཁྱོད་ཀྱིས་གཞན་ལ་གནོད་པ་བྱས་པ་གང་ཡིན་པའི་གནོད་པ་དེ་འདྲ་རྣམས་
ཕྱིན་ཆད་སེམས་ཅན་གྱི་དོན་གྱི་ཕྱིར་བདག་ཉིད་ལ་འབབ་པར་གྱིས། བདག་ཉིད་འདི་ནི་གཉའ་
དྲགས་ཏེ་ཐོད་རྒྱལ་དུ་འགྱུར་བའི་ཚུལ་དུ་ཤེད་སྐྱེད་པར་ནི་མི་བྱ་སྟེ། བག་མ་གསར་པའི་ཚུལ་
བཞིན་དུ་རང་གིས་གཅེས་འཛིན་ལ་སོགས་པའི་སྤྱོད་པ་ལ་ངོ་ཚ་བ་དང་དེ་དག་གི་ཉེས་པས་
འཇིགས་པ་དང་དེ་དག་ལ་མི་འཇུག་པར་བསྡམས་ཏེ་བཞག་གོ །
གཉིས་པ་ལ་གསུམ་སྟེ། གཉེན་པོ་དབང་དུ་བྱ་བ་དང་། སྤང་བྱ་ལ་མི་མཐུན་པར་
བལྟ་བ་དང་། གཉེན་པོའི་ཐབས་མཁས་པར་བྱ་བའོ། །དང་པོ་ལ་བསྟན་བཤད་གཉིས་ཀྱི། དང་
པོ་ནི། གཞན་དོན་གྱི་བསམ་པ་དེ་བྱ་ལ་སྦྱོར་བས་དེ་ལྟར་གནས་པར་བྱ་ཞིང༌། རང་དོན་གྱི་
བསམ་སྦྱོར་གཉིས་པོ་དེ་ལྟ་ཁྱོད་ཀྱིས་མི་བྱ་བ། ད་ལྟར་སེམས་འདི་ནི་གཉེན་པོས་དབང་དུ་བྱས་
ཏེ་བླང་དོར་དེ་ལས་འདས་ན་གཉེན་པོས་སེམས་ཚར་གཅོད་པར་བྱའོ། །གཉིས་པ་ནི། འོན་ཏེ་དེ་
ལྟར་གདམས་ཀྱང་ནི་སེམས་ཁྱོད་དེ་ལྟར་མི་བྱེད་ན། ཁྱོད་ལ་ཉེས་པ་ཀུན་བསྟེན་པས་ཁྱོད་ཉིད་
ཚར་གཅད་བྱ་བར་ཟད་དོ། །དེ་ལྟར་མི་ནུས་སོ་སྙམ་ན། སེམས་ཁྱོད་ཀྱིས་རང་དོན་བྱས་པས་ཁོ་
བོ་གང་བརླག་པར་ནུས་པའི་དུས་དེ་ནི་ཁྱོད་ཉེས་པ་ཅན་དུ་མཐོང་བའི་དུས་འདི་ལས་གཞན་སྔོན་
ཉེས་པ་མ་མཐོང་བའི་དུས་དེ་ཡིན་ཏེ། ད་ནི་ངས་ཁྱོད་ཀྱི་རང་བཞིན་དང་ཉེས་པ་མཐོང་བས་ཁྱོད་
གང་དུ་འགྲོ་སྟེ། གང་དུ་ཡང་འགྲོ་མི་ནུས་པས་ཁྱོད་ཀྱི་རང་དོན་གྱི་དྲེགས་པ་ཀུན་གཞོམ་པར་
བྱའོ། །ད་དུང་དུ་བདག་ལ་རང་གི་དོན་བྱར་ཡོད་དོ་སྙམ་དུ་སེམས་པ་དེ་དོར་ཅིག་བདག་གིས་
- ！ 39 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་ལ་ཁྱོད་བཙོངས་ཀྱིས་གཞན་དོན་ལ་སྐྱོ་བར་མ་སེམས་པར་ཞོ་ཤ་ཕུལ་ཅིག །གཉིས་པ་ནི།
གལ་ཏེ་རང་འདོད་ཀྱི་དབང་གིས་བག་མེད་པར་གྱུར་ནས་ཁྱོད་སེམས་ཅན་རྣམས་ལ་མ་བྱིན་ན་
ཁྱོད་ཀྱིས་ཁོ་བོ་དམྱལ་བ་ཡི་སྲུང་མ་རྣམས་ལ་བྱིན་དུ་ངེས། དེ་ལྟར་ཁྱོད་ཀྱིས་སྔར་ཡང་རེ་ལྟར་
ཞིག་ཁོ་བོ་དམྱལ་སྲུང་བ་རྣམས་ལ་བྱིན་པས་ཡུན་རིང་པོར་སྡུག་བསྔལ་བར་བྱས་པས་ད་ནི་དེའི་
འཁོན་རྣམས་དྲན་པར་བྱས་ཏེ་ཁྱོད་ཀྱིས་རང་དོན་བྱེད་པར་སེམས་པ་དེ་གཞོམ་པ་བྱའོ། །གསུམ་
པ་ལ་བསྟན་བཤད་གཉིས་ཀྱི། དང་པོ་ནི། དེ་སྟེ་བདག་ནི་གཏན་དུ་དགའ་ཞིང་བདེ་བར་འདོད་
ན་རང་ལ་བདག་གིས་དགའ་ཞིང་ཆགས་པར་མི་བྱའོ། །དེ་སྟེ་བདག་ནི་སྡུག་བསྔལ་ལས་བསྲུང་
བར་འདོད་ན་གཞན་རྣམས་རྟག་ཏུ་བསྲུང་བར་བྱའོ། ། །
གཉིས་པ་ལ་གཉིས་ཏེ། ལུས་ལ་ཞེན་པ་སྤང་བ་དང་། གཞན་དུ་བཟུང་བའི་ཚུལ་
ལོ༑ །དང་པོ་ལ་གཉིས་ཏེ། ཞེན་པའི་ཉེས་དམིགས་དང་། ཞེན་པར་མི་རིགས་པའོ། །དང་པོ་ལ་
དངོས་དང༌། ཞར་ལ་ཆོག་ཤེས་ཀྱི་ཡོན་ཏན་བསྟན་པའོ། །དང་པོ་ནི། ཇི་ལྟ་ཇི་ལྟར་ལུས་འདི་ནི་
གཅེས་པར་བཟུང་སྟེ་ཡོངས་སུ་སྐྱོང་བར་བྱེད་གྱུར་པ་དེ་ལྟ་དེ་ལྟར་ཤིན་ཏུ་ནི་བཟེ་རེ་ཅན་དེ་འདོད་
པ་ཅུང་ཟད་ཅིག་མ་གྲུབ་ན་ཡང་སྡུག་བསྔལ་ཆེན་པོ་སྐྱེ་བར་འགྱུར་བ་ཉིད་དུ་ལྟུང་ངོ༌། །དེ་ལྟ་ན་
ཡང་འདོད་པ་ཐམས་ཅད་བསྒྲུབས་པས་སྡུག་བསྔལ་མི་འབྱུང་ངོ་སྙམ་ན། དེ་ལྟར་ལྟུང་བ་དེ་ཡི་
ཡང་འདོད་པས་འདི་ཐམས་ཅད་ཀྱིས་ཀྱང་རྫོགས་པར་ནུས་པ་ཡོད་པ་མིན་ན་དེའི་འདོད་པ་
ཐམས་ཅད་སྒྲུབ་པར་བྱེད་སུས་ནུས་ཏེ། ས་སྟེང་འབྲུ་རྣམས་ཐམས་ཅད་དང༌། །གསེར་དང་
ཕྱུགས་དང་ནད་མེད་རྣམས། །དེ་དག་ཀུན་གྱིས་གཅིག་མི་ངོམས། །དེ་ལྟར་ཤེས་པ་ཞི་བར་གྱིས།།
ཞེས་པའམ། རྒྱལ་པོ་ང་ལས་ནུ་གླིང་བཞི་དང་བརྒྱ་བྱིན་གྱི་སྟན་ཕྱེད་ཀྱིསམ་ངོམས་པར་གསུངས
པ་ལྟར་རོ། །སྒྲུབ་པའི་ནུས་པ་མེད་བཞིན་དུ་འགྲུབ་པར་འདོད་པ་ལ་བརྟེན་ནས་ཉོན་མོངས་ཏེ་
དུབ་པ་དང་ཞེ་སྡང་ལ་སོགས་པ་དང༌། བསམ་པ་ཉམས་པ་སྟེ་འདོད་པ་མ་གྲུབ་པའམ་ངོམས་
-
-
- 1 40 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། (༥
པས་ཡིད་མི་བདེ་བ་སྐྱེ་བར་འགྱུར་རོ། །གཉིས་པ་ནི། གང་ཞིག་ལུས་དང་ལོངས་སྤྱོད་ཀུན་ལ་
ལྟོས་པ་མེད་པར་གནས་པ་དེའི་བདེ་བ་ཕུན་སུམ་ཚོགས་པ་ཟད་མི་ཤེས་པ་དེ་བས་ན་རང་གི་ལུས་
ཀྱི་འདོད་པ་ནི་འཕེལ་བར་བྱ་བའི་ཕྱིར་སྐབས་དབྱེ་བར་མི་བྱ་སྟེ། གང་ཞིག་ཡིད་དུ་འོང་བའི་
དངོས་པོ་ལ་མཆོག་ཏུ་མི་འཛིན་པ་དེའི་ལོངས་སྤྱོད་དེ་ནི་དང་པོ་བསྒྲུབ་སླ་ཞིང་། བར་དུ་ཞེན་པ་
དང་མཐར་བྲལ་བའི་སྡུག་བསྔལ་མི་བསྐྱེད་པས་དངོས་པོ་བཟང་པོ་ཡིན་ཏེ། བཤེས་སྤྲིང་ལས།
ནོར་རྣམས་ཀུན་གྱི་ནང་ན་ཆོག་ཤེས་པ། །རབ་མཆོག་ལགས་པར་ལྷ་མིའི་སྟོན་པས་གསུངས།།
ཀུན་ཏུ་ཆོག་ཤེས་མཛོད་ཅིང་ཆོག་མཁྱེན་ན། །ནོར་མི་བདོག་ཀྱང་ཡང་དག་འབྱོར་ལྡན་ལགས།།
ཞེས་པ་བཞིན་ནོ། ། །
གཉིས་པ་ལ་གཉིས་ཏེ། དམན་པ་དང༌། ཕན་གནོད་མི་ཤེས་པས་ཞེན་པར་མི་
རིགས་པའོ། །དང་པོ་ནི། ལོངས་སྤྱོད་ལ་མི་ཞེན་ཡང་ལུས་ལ་ཞེན་པར་རིགས་སོ་སྙམ་ན། མ་
ཡིན་ཏེ། ལུས་འདི་ནི་ཐ་མར་ཐལ་བའི་མཐར་གཏུགས་ཏེ་དེར་འགྱུར་ཞིང་རང་ཉིད་ཀྱིས་གཡོ་
འགུལ་མི་ནུས་པས་གཞན་སེམས་ཀྱིས་བསྐྱོད་པར་བྱ་བ་མི་གཙང་བའི་གཟུགས་མི་ཟད་པ་འདི་
ལ་ཅིའི་ཕྱིར་བདག་ཏུ་འཛིན། གསོན་ནམ་ཡང་ན་ཤི་ཡང་བླ་སྟེ་བདག་ལ་འཁྲུལ་འཁོར་འདིས་ཅི་
ཞིག་བྱ། བོང་བ་ལ་སོགས་པ་དང་འདི་ལ་ཁྱད་པར་ཅི་ཞིག་ཡོད་ན་ཀྱི་ཧུད་ལུས་འདི་ལ་བདག་
གམ་བདག་གིར་ང་རྒྱལ་བ་ཅིའི་ཕྱིར་སེལ་བར་མི་བྱེད། རང་གི་ལུས་ཀྱི་ཁ་ཏ་བྱས་པ་ཡིས་དོན་
མེད་སྡུག་བསྔལ་ཉེར་བསགས་ནས་ཤིང་དང་མཚུངས་པ་འདི་ལ་རྗེས་སུ་ཆགས་པ་དང་ཁོང་ཁྲོ་
བས་ཅི་ཞིག་བྱ་སྡེ་དེ་གཉིས་ཀའི་ཡུལ་མ་ཡིན་ནོ། །གཉིས་པ་ནི། བདག་གིས་འདི་ལྟར་གཅེས་
པར་བསྐྱངས་པའམ། བྱ་རྒོད་སོགས་ཀྱིས་ཟོས་ཀྱང་རུང་སྟེ་དེ་གཉིས་ལ་ཆགས་པ་ཡང་མེད་ལ་
ཞེ་སྡང་ཡང་ཡོད་པ་མིན་ན་ཅི་སྟེ་དེ་ལ་བདག་ཆགས་པར་བྱེད། གང་ཞིག་སྨད་པས་ཁྲོ་བ་དང་གང་
ཞིག་བསྟོད་པས་མགུ་འགྱུར་བ་གལ་ཏེ་ལུས་དེ་ཉིད་ཀྱིས་ཤེས་པ་མེད་ན། བདག་གིས་ལུས་གང་
- 1
4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གི་དོན་དུ་བསྟོད་སྨད་སོགས་ཀྱི་བླང་དོར་གྱིས་ངལ་བ་བྱས་ཏེ་དེ་ལྟར་བྱས་པ་དོན་མེད་དོ། །གལ་
ཏེ་ལུས་ཀྱིས་དེ་དག་མི་ཤེས་ཀྱང་གང་ཞིག་ལུས་འདི་འདོད་ཅིང་ཡིད་དུ་འོང་བར་གྱུར་པ་དེ་དག་
བདག་ཤེས་པ་ཡིན་ཏེ་དེ་ལ་དགའོ་ཞེ་ན། ཐམས་ཅད་རང་རང་གི་ལུས་འདོད་པས་དེ་ལ་བདག་
གིས་ཅིས་མི་དགའ་སྟེ་རིགས་པ་མཚུངས་སོ། །གཉིས་པ་ནི། བདག་ལ་ཞེན་པ་ལ་ཉེས་པ་མང་པོ་
ཡོད་པ་དེ་བས་ན་བདག་གིས་ཆགས་མེད་པར་འགྲོ་ལ་ཕན་པའི་ཕྱིར་ལུས་འདི་དེ་དག་གི་བྲན་
ནམ་ཡོ་བྱད་དུ་གཏང་བར་བྱའོ། །གཞན་ལ་ཕན་པར་ནུས་པ་དེས་ན་འདི་ལ་ཉེས་པ་མང་ཡང་
ལས་ཀྱི་སྤྱད་བཞིན་དུ་གཟུང་བར་བྱའོ། །
གསུམ་པ་ཐུན་མོང་གི་བྱ་བ་ལ་གདམས་པ་ལ་སྒྲིབ་པ་བསལ་བ་དང་། གཉེན་
པོ་ལ་འབད་པ་གཉིས་ཀྱི། དང་པོ་ནི། བདག་གཞན་མཉམ་པ་དང་བརྗེ་བ་སྒོམ་དགོས་པ་དེ་བས་
ན༑ ད་ནི་བྱིས་པའི་སྤྱོད་པ་དོན་མེད་པ་ལ་ཞེན་པས་ཆོག་སྟེ་དོན་མེད་ཀྱི། བདག་གིས་མཁས་པ་
སངས་རྒྱས་བྱང་སེམས་རྣམས་ཀྱི་རྗེས་སུ་བསྙེགས་ཏེ་བྱང་ཆུབ་ཀྱི་སེམས་བསྒོམ་པར་བྱའོ། །དེ་
ཉིད་ཀྱི་ཐབས་སུ་འདི་ཉིད་ཀྱི་ལེའུ་བཞི་པ་དང་བདུན་པ་དང་བསླབ་བཏུས་ལ་སོགས་པར་བཤད་
པའི་བག་ཡོད་པའི་གཏམ་རྣམས་དྲན་པར་བྱས་ནས་གཉིད་དང་རྨུགས་པ་ལ་སོགས་པའི་ཏིང་ངེ་
འཛིན་གྱི་སྒྲིབ་པ་ལྔའོ། །བཤེས་སྤྲིང་ལས། རྒོད་དང་འགྱོད་དང་གནོད་སེམས་རྨུགས་པ་དང་།།
གཉིད་དང་འདོད་ལ་འདུན་དང་ཐེ་ཚོམ་དང༌། །སྒྲིབ་པ་ལྔ་པོ་འདི་དག་དགེ་བའི་ནོར། །འཕྲོག་
པའི་ཆོམ་རྐུན་ལགས་པས་མཁྱེན་པར་མཛོད། །ཅེས་འབྱུང་བ་དེ་རྣམས་བཟློག་པར་བྱའོ།།
གཉིས་པ་ནི། རྒྱལ་སྲས་ཐུགས་རྗེ་ཆེ་རྣམས་ལྟར་ཉེས་པ་བྱུང་བ་རྣམས་བཟློག་ཅིང་ཕྱིས་མི་འབྱུང་
བར་བྱ་བའི་ཕྱིར་རིགས་པ་ནི་གཉེན་པོ་དགེ་བའི་སྲན་ནི་གཟུག་པར་བྱ་སྟེ། ཚུལ་དེ་ལྟར་ཉིན་
མཚན་ཕྱེད་པར་འབད་པར་བྱའི་གལ་ཏེ་མ་འབད་ན་བདག་གི་སྡུག་བསྔལ་ནམ་ཞིག་མཐར་ཕྱིན་
པར་འགྱུར་ཏེ་མི་འགྱུར་བས་སོ། །གསུམ་པ་ནི། སྔར་གྱི་རྒྱུ་མཚན་དེ་བས་ན་འདོད་ཆགས་ལ་
- ]
4 2 -



--
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། [༥
སོགས་པའི་ཉོན་མོངས་པའི་སྒྲིབ་པ་དང༌། ཉོན་མོངས་པ་ཅན་མ་ཡིན་པའི་རྣམ་རྟོག་ཤེས་བྱའི་
སྒྲིབ་པ་བསལ་པའི་ཕྱིར་དུ་འདོད་པའི་རྣམ་རྟོག་ལ་སོགས་པ་ལོག་པའི་ལམ་ལས་སེམས་བླན་ཏེ།
ཡང་དག་པ་དགེ་བའི་དམིགས་པ་ལ་རྟག་པར་ཡང་བདག་གིས་མཉམ་པར་བཞག་པར་བྱའོ།།
ལེའུ་བརྒྱད་པ་བཤད་ཟིན་ཏོ།། །། །
༈ །ཤེས་རབ་ཀྱི་ལེའུ་ལ་གསུམ་སྟེ། མཚམས་སྦྱར་ཏེ་ཤེས་རབ་བསྐྱེད་པར་གདམས་
པ་དང༌། དེ་ཇི་ལྟར་བསྐྱེད་པའི་ཐབས་དང་། ཤེས་རབ་ཀྱིས་ཐོབ་པའི་བྱ་བའོ། །དང་པོ་ནི།
སེམས་བསྐྱེད་ནས་བསམ་གཏན་གྱི་བར་གྱི་ཡན་ལག་སྟེ་ཤེས་རབ་ཀྱི་རྒྱུ་ཚོགས་འདི་དག་ཐམས་
ཅད་ནི། ཐུབ་པས་ཤེས་རབ་བསྐྱེད་པའི་དོན་དུ་ཡིན་པར་ཆོས་ཡང་དག་པར་སྡུད་པའི་མདོ་ལས།
ཡིད་མཉམ་པར་བཞག་པས་ཡང་དག་པ་ཇི་ལྟ་བ་བཞིན་དུ་མཐོང་བར་འགྱུར་རོ་ཞེས་པ་ལ་
སོགས་པ་གསུངས་སོ། །དོན་འདི་ནི་བསླབ་བཏུས་ལས་ཀྱང་། མཉམ་གཞག་ཡང་དག་ཇི་བཞིན་
དུ༑ །ཤེས་པར་འགྱུར་ཞེས་ཐུབ་པས་གསུངས། །ཞེས་འབྱུང་ངོ༌། །དེའི་ཕྱིར་ན་རང་གཞན་གྱི་
སྡུག་བསྔལ་དག་ཞི་བར་འདོད་པས་ཤེས་རབ་བསྐྱེད་པར་བྱ་སྟེ། འཁོར་བའི་སྡུག་བསྔལ་ཐམས་
ཅད་ནི་ཟག་བཅས་ཀྱི་ལས་དང་ཉོན་མོངས་པ་ལས་བྱུང་ལ། དེ་དག་ཀྱང་དངོས་པོར་འཛིན་པ་
ལས་བྱུང་སྟེ། རིག་པ་དྲུག་ཅུ་པ་ལས། དངོས་པོར་ཁས་ལེན་ཡོད་ན་ནི། །འདོད་ཆགས་ཞེ་སྡང་མི་
ཟད་འབྱུང་། །ཞེས་སོ། །སྟོང་ཉིད་རྟོགས་པའི་ཤེས་རབ་ཀྱིས་དེ་སྤངས་པས་སྡུག་བསྔལ་ཐམས་
ཅད་ཞི་བར་འགྱུར་ཏེ། འཕགས་པ་སྡུད་པ་ལས། ཤེས་རབ་ཀྱིས་ནི་ཆོས་ཀྱི་རང་བཞིན་ཡོད་ཤེས་
ནས། ཁམས་གསུམ་མ་ལུས་པ་ལས་ཡང་དག་འདའ་བར་འགྱུར། །ཞེས་གསུངས་སོ། །རང་
གིས་སྟོང་ཉིད་རྟོགས་པ་ན། སེམས་འགྲེལ་ལས། དེ་ལྟར་རྣལ་འབྱོར་པ་རྣམས་ཀྱིས། །སྟོང་པ་
ཉིད་ལ་གོམས་བྱས་ན། །བློ་ནི་གཞན་དོན་ལ་དགའ་བར། །འགྱུར་བ་ཉིད་དུ་དཀའ་བ་མེད།།
ཅེས་འབྱུང་བས། གཞན་ཡང་སྟོང་ཉིད་བསྟན་ནས་སྡུག་བསྔལ་སེལ་བར་འགྱུར་བས་སོ། །
ས་བྱུང་སྟེ། རིག་པ་དྲུག་ལ་རྟོགས་པའི་ཤེས་རབ
་
ཀྱི་རང་བཞི
- ] 4
3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ་གསུམ་སྟེ། ཤེས་རབ་ཀྱི་རང་བཞིན་ངོས་བཟུང་བ་དང༌། དེ་ཡུལ་
བདག་མེད་ལ་འཇུག་པ་དང༌། སྤང་བྱ་དངོས་འཛིན་དགག་པའོ། །དང་པོ་ལ་གཉིས་ཏེ། ཡུལ་
བདེན་གཉིས་གཏན་ལ་དབབ་པ་དང༌། ཡུལ་ཅན་ལམ་དུ་སྒྲུབ་པའོ། །དང་པོ་ལ་གཉིས་ཏེ།
བདེན་གཉིས་ཀྱི་རང་བཞིན་རྣམ་པར་བཞག་པ་དང་། དེ་ལ་རྩོད་པ་སྤང་བའོ། །དང་པོ་ལ་གསུམ་
སྟེ༑ དབྱེ་བ་དང༌། ངོ་བོ་དང་
། དེ་དང་འཇལ་བྱེད་ཀྱི་བློ་ལ་ཁྱད་པར་རོ། །དང་པོ་ནི། ཀུན་རྫོབ་ནི་
ཡང་དག་པའི་དོན་ལ་སྒྲིབ་པར་བྱེད་པ་བློ་འཁྲུལ་པ་རྣམས་ཡིན་ལ་དེའི་ངོར་སྒྲུབ་པ་དེའི་བདེན་པ་
སྟེ༑ འཇུག་པ་ལས། གཏི་མུག་རང་བཞིན་སྒྲིབ་ཕྱིར་ཀུན་རྫོབ་སྟེ། །དེས་གང་བཅོས་མ་བདེན་
པར་སྣང་བ་ནི། །ཀུན་རྫོབ་བདེན་ཞེས་ཐུབ་པ་དེས་གསུངས་ཏེ། །བཅོས་མར་གྱུར་པའི་དངོས་ནི་
ཀུན་རྫོབ་ཏུའོ། །ཞེས་འབྱུང་བ་དེ་དང་། དོན་དམ་པ་ནི་འཕགས་པའི་སྣང་མེད་ཀྱི་ཡེ་ཤེས་ཡིན་
ལ་དེའི་རྟོགས་བྱའི་དོན་ཡིན་པས་ན་དོན་དམ་སྟེ། དབུས་མཐའ་ལས། འཕགས་པའི་སྤྱོད་ཡུལ་
ཕྱིར་གསུངས་པ་ལྟར་ཏེ། འདི་གཉིས་ནི་བདེན་པ་གཉིས་སུ་འདོད་དོ། །གཉིས་པ་ནི། དོན་དམ་
པ་ནི། བདེན་པ་གཉིས་བསྟན་པའི་མདོ་ལས། ལྷའི་བུ་དོན་དམ་པ་ནི་བདེན་པ་ལུས་དང་ངག་
དང་ཡིད་ཀྱི་ཡུལ་དུ་གྱུར་ན་དོན་དམ་པའི་གྲངས་སུ་མི་འགྲོ་ཡི། ཀུན་རྫོབ་ཀྱི་བདེན་པར་འགྱུར་
རོ་ཞེས་པ་ནས་དོན་དམ་པའི་བདེན་པ་ནི་ཐམས་ཅད་མཁྱེན་པའི་ཡེ་ཤེས་ཀྱི་ཡུལ་ལས་ཀྱང་
འདས་སོ། །ཞེས་གསུངས་པ་ལྟར་བློ་ཡི་སྤྱོད་ཡུལ་དུ་འདིའོ་ཞེས་ཡོངས་གཅོད་དུ་གྲུབ་པ་མིན་ཏེ།
བློ་ནི་དོན་དམ་མཐོང་བ་ལ་སྒྲིབ་པར་བྱེད་པའི་ཀུན་རྫོབ་ཡིན་པར་འདོད་ཅེས་པའི་དོན་དུ་དགེ་ལྷ་
འཆད་ཅིང་། ཤེར་འབྱུང་དང་རྣམ་སྣང་ནི་བློ་རྣམ་རྟོག་ཡིན་ཞིང་དེ་མ་རིག་པ་ཡིན་པས་དེའི་ཡུལ་
མིན་པར་འཆད་ལ། འདིར་བློ་ནི་དབུས་མཐའ་ལས། ཡང་དག་མ་ཡིན་ཀུན་རྟོག་ཏེ། །སེམས་
དང་སེམས་བྱུང་ཁམས་གསུམ་པ། །ཞེས་གསུངས་པ་ ལྟར་ ཁམས་ གསུམ་པའི་སེམས་དང་
སེམས་བྱུང་ཡིན་པས་དེ་བཞིན་གཤེགས་པའི་ཡུལ་མིན་པ་དང་། འཕགས་པའི་ཡེ་ཤེས་ཀྱིས་
- 1
4
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། (༥
རྟོགས་བྱ་ཡིན་པ་མི་འགལ་ཞིང་། མདོ་ལས་སངས་རྒྱས་ཀྱི་ཡེ་ཤེས་ཀྱི་ཡུལ་ཡང་མིན་པར་
གསུངས་པ་ནི་དེ་ཅིར་ཡང་མ་གྲུབ་པ་ལ་དགོངས་ཤིང་། དེར་ཅིར་ཡང་མ་གྲུབ་པས་གང་དུ་ཡང་
དེ་མ་རྟོགས་པ་ཡིན་ལ། སྣང་མེད་ཀྱི་ཡེ་ཤེས་ཀྱིས་ནི་ཅིར་ཡང་མི་འཛིན་པས་དེ་རྟོགས་པར་
འཇོག་སྟེ། མ་སྐྱེས་དགྲའི་འགྱོད་པ་བསལ་བ་ལས། རྒྱལ་པོ་ཆེན་པོ་གང་ཆོས་ཐམས་ཅད་མི་
མཐོང་བ་དེ་ནི་ཡང་དག་པའི་མཐོང་བ་སྟེ། རྒྱལ་པོ་ཆེན་པོ་ཡང་དག་པའི་མཐོང་བ་ནི་མཐོང་བ་
མེད་པའོ། །ཞེས་གསུངས་པ་ལྟར་ཡིན་པས་དེ་གཉིས་ཀྱང་མི་འགལ་ལོ། ། །
གསུམ་པ་ལ་གསུམ་སྟེ། གང་ཟག་གི་དབྱེ་བ་དང་། གནོད་པའི་རིམ་པ་དང་།
གནོད་བྱེད་ཀྱི་རིགས་པའོ། །དང་པོ་ནི། བདེན་པ་གཉིས་པོ་དེ་ལ་སྤྱོད་པའི་འཇིག་རྟེན་པ་སྟེ་གང་
ཟག་ནི་རྣམ་པ་གཉིས་སུ་མཐོང་སྟེ། ཞི་ལྷག་གི་ཏིང་ངེ་འཛིན་དང་ལྡན་པ་རྣལ་འབྱོར་པ་དང་མི་
ལྡན་པ་ཕལ་པར་འགྲེལ་པ་དག་ལས་འཆད་ཀྱང་། བདག་མེད་ཀྱི་དོན་ལ་ཤེས་རབ་གསུམ་ཅི་
རིགས་པ་དང་ལྡན་པ་དང་མི་ལྡན་པར་བྱེད་པ་རིགས་སོ། །གཉིས་པ་ནི། འཇིག་རྟེན་གཉིས་ཡོད་
པ་དེ་ལས་འཇིག་རྟེན་ཕལ་པ་རྣམས་ནི་ལུས་གཅིག་པུ་དང་སེམས་རྟག་པ་ལ་སོགས་པར་བལྟ་སྟེ།
དེ་ལ་ནི་རྣལ་འབྱོར་འཇིག་རྟེན་གྱི་རིགས་པ། ལུས་གཅིག་པུ་མ་ཡིན་ཏེ། ཆ་ཤས་དུ་མ་དང་ལྡན་
པའི་ཕྱིར་དང་། སེམས་མི་རྟག་སྟེ། གཞན་དུ་འགྱུར་བའི་ཕྱིར། ཞེས་པ་ལ་སོགས་པས་གནོད་
ཅིང་། རྣལ་འབྱོར་པ་ཕྱི་རོལ་གྱི་དོན་སྨྲ་བ་དང་། སེམས་ཙམ་པ་དང་། དབུ་མ་པ་གསུམ་པོ་ཡང་
བློ་ཤེས་བྱའི་གནས་ལུགས་དང་མཐུན་མི་མཐུན་གྱི་ཁྱད་པར་གྱིས་གོང་མ་གོང་མ་རྣམས་ཀྱིས་
འོག་མ་འོག་མ་རྣམས་ལ་གནོད་དེ། འདི་ལྟར་དོན་སྨྲ་སྡེ་པ་གཉིས་ཀྱིས་གཟུང་བ་རྡུལ་ཕྲན་ཆ་
མེད་དང་། འཛིན་པ་ཤེས་པ་སྐད་ཅིག་མ་དོན་དམ་དུ་བལྟ་སྟེ། དེ་ལ་སེམས་ཙམ་པའི་རིགས་པ།
དྲུག་གིས་གཅིག་ཅར་སྦྱར་བ་ན། །ཕྲ་རབ་རྡུལ་ཆ་དྲུག་ཏུ་འགྱུར། །དྲུག་པོ་དག་ནི་གོ་གཅིག་ན།།
གོང་བུའང་རྡུལ་ཕྲན་ཙམ་དུ་འགྱུར། །ཞེས་པ་ལ་སོགས་པས་གནོད་དེ། གསོག་བྱ་རྡུལ་ཕྲན་མ་
11
- ] 4 5 -



1
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲུབ་པས་དེ་བསགས་པའི་རགས་པ་མི་འགྲུབ་ལ། དེ་མ་གྲུབ་ན་དེ་གཉིས་བདེན་པ་མི་འགྲུབ་
པས་སོ། །སེམས་ཙམ་པས་གཟུང་འཛིན་གཉིས་མེད་ཀྱི་ཤེས་པ་རང་རིག་རང་གསལ་དོན་དམ་
དུ་བལྟ་སྟེ། དེ་ལ་དབུ་མ་པའི་འདིར་འཆད་པའི་རང་རིག་འགོག་པ་ལ་སོགས་པའི་རིགས་པས་
གནོད་པ་བཞིན་ནོ། །གསུམ་པ་ནི། དགེ་ལྷ་ནི་གཉིས་ཀ་འདོད་ཅིང་ཀུན་ལ་གྲགས་པའི་དཔེས་
བསྒྲུབ་བྱ་སྒྲུབ་པའི་དོན་དུ་དཔྱད་མི་དགོས་ཞེས་འཆད་ལ། འདིར་འཇིག་རྟེན་པའི་བློ་ངོ་ན་དེ་
ལྟར་སྣང་བས་ཡུལ་དེ་དག་མི་བདེན་པར་མ་གྲུབ་པས་དེའི་བློ་འཁྲུལ་བ་ཇི་ལྟར་འགྲུབ་ཅེ་ན།
ཕལ་པ་དང་རྣལ་འབྱོར་པ་གཉིས་ཀ་མི་བདེན་པར་འདོད་པ་སྒྱུ་མ་ལ་སོགས་པའི་དཔེས་རྣལ་
འབྱོར་པ་དངོས་སྨྲ་བ་རྣམས་ཀྱི་བློ་ངོ་ན་སྣང་བ་ཡང་བདེན་པ་ཁེགས་པས་དེ་དག་གི་བློ་འཁྲུལ་
པར་གྲུབ་ན་ཕལ་པ་ལྟ་ཅི་སྨོས་ཞེས་བཤད་ནས་འབྲས་བུ་ཞེས་སོགས་རྩོད་སྤོང་བྱེད་པ་རྣམ་སྣང་
གི་ལུགས་སོ། །གཉིས་པ་རྩོད་སྤོང་ལ་གཉིས་ཏེ། ཀུན་རྫོབ་དང༌། དོན་དམ་ལ་བརྟེན་པའི་རྩོད་
སྤོང་ངོ༌། །དང་པོ་ལ་ལྔ་སྟེ། ལམ་ལ་མི་འཇུག་པ་དང་། ཡུལ་ལ་མི་རྩོད་པ་དང་། ཚད་མས་
བསལ་བ་དང་། ལུང་དང་འགལ་བ་དང༌། ཧ་ཅང་ཐལ་བ་སྤང་བའོ། །དང་པོན། ཆོས་ཐམས་
ཅད་བདེན་པ་མེད་ན་སྦྱིན་སོགས་ལས་བྱང་ཆུབ་ཐོབ་པ་མེད་པས་དེའི་དོན་དུ་དེ་སྤྱོད་པར་མི་
འགྱུར་རོ་ཞེ་ན། དོན་དམ་པར་དེ་མེད་ཀྱང་མ་དཔྱད་པ་ཀུན་རྫོབ་ཏུ་དེ་ཡོད་པའི་ཕྱིར་འབྲས་བུ་
བྱང་ཆུབ་ཀྱི་དོན་དུ་སྦྱིན་སོགས་ལ་འཇུག་པ་མི་འགལ་ལོ། །གཉིས་པ་ནི། གལ་ཏེ་དངོས་པོ་དེ་
རྣལ་འབྱོར་པ་དང་ཕལ་པ་གཉིས་ཀ་ལ་སྣང་བས་དེ་ལ་ཅི་ཞིག་རྩོད་ཅེ་ན། སྣང་བར་འདྲ་ཡང་
འཇིག་རྟེན་པ་ཡིས་གཟུགས་སོགས་ཀྱི་དངོས་པོ་མཐོང་ཞིང་དེ་ཡང་དག་པ་ཉིད་དུ་རྟོགས་པར་
བྱེད་ཀྱི། སྒྱུ་མ་ལྟ་བུར་ཤེས་པ་མིན་ལ་རྣལ་འབྱོར་པས་དེ་ལྟར་ཤེས་པས་ན་འདིར་རྣལ་འབྱོར་པ་
དང་འཇིག་རྟེན་པ་རྩོད་དོ། །གསུམ་པ་ནི། གཟུགས་སོགས་མངོན་སུམ་གྱིས་གྲུབ་པས་རྫུན་པར་
འགལ་ལོ་ཞེ་ན། མི་འགལ་ཏེ། དེ་ཉིད་ཀྱང་འཇིག་རྟེན་ལ་གྲགས་པ་ཙམ་ཡིན་གྱི་ཚད་མ་ཉིད་དུ་
..II
- 1 4 6 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
བདེན་པ་ནི་མིན་ཏེ། དེ་ནི་ལུས་མི་གཙང་བ་དང་མི་རྟག་པ་ལ་སོགས་པ་ལ་གཙང་བ་ལ་སོགས་
པར་གྲགས་པ་བཞིན་དུ་བརྫུན་པས་ཏེ། ཏིང་ངེ་འཛིན་རྒྱལ་པོ་ལས། མིག་དང་རྣ་བ་སྣ་ཡང་ཚད་
མ་མིན། །ལྕེ་དང་ལུས་དང་ཡིད་ཀྱང་ཚད་མ་མིན། །གལ་ཏེ་དབང་པོ་འདི་དག་ཚད་ཡིན་ན།།
འཕགས་པའི་ལམ་གྱིས་སུ་ལ་ཅི་ཞིག་བྱ། །ཞེས་གསུངས་པ་བཞིན་ནོ། །བཞི་པ་ནི། ཆོས་ཐམས་
ཅད་རང་བཞིན་མེད་ན་ཐུབ་པས་དངོས་པོ་སྐད་ཅིག་གིས་མི་རྟག་པའི་རང་བཞིན་དུ་གསུངས་པ་
ཇི་ལྟར་ཞེ་ན། དེ་ནི་དགོངས་པ་ཅན་ཡིན་ཏེ། དགོངས་གཞི་སྣང་བ་ཙམ་ལ་དགོངས་ནས། དགོས་
པ་དངོས་པོར་ཞེན་པའི་འཇིག་རྟེན་རིམ་གྱིས་གཞུག་པའི་དོན་དུ་མགོན་པོས་དངོས་པོ་མི་རྟག་
པར་བསྟན་ཏེ། རྒྱལ་བས་བདག་དང་བདག་གི་ཞེས། །གསུངས་པ་དགོངས་པའི་དབང་གིས་ཏེ།།
ཕུང་པོ་ཁམས་དང་སྐྱེ་མཆེད་ཀྱང༌། །དེ་བཞིན་དགོངས་པའི་དབང་གིས་གསུངས། །ཞེས་པ་
བཞིན་ནོ། །དེ་ཁོ་ན་ཉིད་དུ་དངོས་པོ་དེ་དག་སྐད་ཅིག་མ་ཉིད་དུའང་བདེན་པ་མིན་ཏེ། སྐད་ཅིག་
འགོག་པའི་རིགས་པས་གནོད་པས་སོ། །སྐད་ཅིག་ནི་འཇིག་རྟེན་ལ་མི་སྣང་བའི་ཕྱིར་ཀུན་རྫོབ་
ཏུ་ཡང་འགལ་ལོ་ཞེ་ན། ཕལ་པ་ལ་མི་སྣང་ཡང་རྣལ་འབྱོར་པའི་འཇིག་རྟེན་ཏེ་གང་ཟག་གི་
བདག་མེད་ཙམ་མཐོང་བ་རྣམས་ལ་སྣང་བའི་ཕྱིར། ཀུན་རྫོབ་ཡིན་པ་ལ་ཉེས་པ་མེད་དེ་ཡིན་ནོ།།
འོ་ན་སྐད་ཅིག་མཐོང་བ་དེ་ཁོ་ན་ཉིད་མཐོང་བར་གསུངས་པ་དང་འགལ་ལོ་ཞེ་ན། འཇིག་རྟེན་
རྟག་སོགས་སུ་ལྟ་བ་ལ་ལྟོས་ནས་རྣལ་འབྱོར་པས་སྐད་ཅིག་མ་མཐོང་བ་དེ་ཉིད་མཐོང་བར་
བཞག་སྟེ། སྐད་ཅིག་མ་ནི་རྣམ་གྲངས་ཀྱི་དོན་དམ་ཡིན་པས་སོ། །གཞན་དུ་ཐ་མལ་པ་ཉིད་རྣལ་
འབྱོར་པ་ལ་ལྟོས་ཏེ་དེ་ཉིད་མཐོང་བ་ཡིན་ན་རྣལ་འབྱོར་པས་བུད་མེད་མི་གཙང་བར་ངེས་པར་
རྟོགས་པ་ལ་འཇིག་རྟེན་གྱིས་གཙང་བར་འཛིན་པས་གནོད་པར་འགྱུར་ཞེས་པའི་དོན་དུ་དགེ་ལྷ་
འཆད་དོ། །
ལྔ་པ་ལ་བཞི་སྟེ། བསོད་ནམས་མི་ཐོབ་པ་དང༌། ཉིང་མཚམས་མི་སྦྱོར་བ་
- 1
4
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། དགེ་སྡིག་མེད་པ་དང༌། སྤྱོད་པ་དོན་མེད་པ་སྤང་བའོ། །དང་པོ་ནི། ཆོས་ཐམས་ཅད་
བདེན་པ་མེད་ན་སངས་རྒྱས་ཀྱང་བརྫུན་པས་དེ་མཆོད་པ་ལ་བསོད་ནམས་མི་འབྱུང་བར་འགྱུར་
རོ་ཞེ་ན། ཇི་ལྟར་ཁྱོད་རང་རྒྱལ་བ་དངོས་པོར་ཡོད་པ་ལ་མཆོད་པས་བསོད་ནམས་དངོས་པོར་
ཡོད་པ་ཞིག་འབྱུང་བར་འདོད་པ་ཇི་ལྟར་བ་བཞིན་དུ་སྒྱུ་མ་འདྲ་བའི་རྒྱལ་བ་ལ་མཆོད་པས་
བསོད་ནམས་སྒྱུ་མ་འདྲ་བ་ཐོབ་པས་སྐྱོན་མེད་དོ། །གཉིས་པ་ནི། གལ་ཏེ་སེམས་ཅན་སྒྱུ་མ་དང་
འདྲ་ན་དེ་ཤི་ནས་ཇི་ལྟར་སྐྱེ་ཞེ་ན། སྐྱེ་བའི་རྐྱེན་ཚོགས་པ་ཡིན་ཏེ་ཇི་སྲིད་རྐྱེན་རྣམས་ཚོགས་པར་
གྱུར་པ་དེ་སྲིད་དུ་སྒྱུ་མའང་འབྱུང་བར་འགྱུར་བས་མི་བདེན་ཡང་འབྱུང་བར་འདྲ་བས་རྒྱུན་རིང་
བ་ཙམ་གྱིས་ཇི་ལྟར་ན་སྒྱུ་མ་བས་སེམས་ཅན་བདེན་པར་ཡོད་པ་ཡིན་ཏེ། སྒྱུ་མ་རྒྱུན་རིག་ཐུང་
ལའང་ཐལ་བར་འགྱུར་བས་སོ། །གསུམ་པ་ནི། འོ་ན་སེམས་ཅན་གྱིས་སེམས་ཅན་དང༌། སྒྱུ་
མས་སྒྱུ་མ་བསད་པ་དང༌། མཆོད་པ་ལ་སོགས་པ་ལ་དགེ་སྡིག་ཡོད་མེད་མཚུངས་པར་འགྱུར་རོ་
ཞེ་ན། སྒྱུ་མའི་སྐྱེས་བུ་སྒྱུ་མས་བསད་པ་དང་མཆོད་པ་ལ་སོགས་པ་ལ་བྱེད་པ་པོ་ལ་སེམས་མེད་
པའི་ཕྱིར་དགེ་སྡིག་མེད་དེ། སྒྱུ་མ་ལྟ་བུའི་སེམས་དང་ལྡན་པའི་སེམས་ཅན་གྱིས་དེ་ལྟར་བྱས་པ་
ན༑ བྱེད་པ་པོ་ལ་བྱམས་སྡང་ལ་སོགས་པའི་སེམས་ཡོད་པས་བསོད་ནམས་དང་སྡིག་པ་འབྱུང་།
སེམས་ཡོད་མེད་ཀྱི་ཁྱད་པར་འབྱུང་བ་ནི་སྒྱུ་མའི་རྒྱུ་སྔགས་སོགས་རྣམས་ལ་སེམས་བསྐྱེད་པའི་
ནུས་པ་མེད་པའི་ཕྱིར་སྒྱུ་མའི་སེམས་ནི་འབྱུང་བ་མེད་ལ་སེམས་ཅན་གྱི་རྒྱུ་ལ་ཡོད་པས་སོ།།
རྫུན་ཡང་འབྲས་བུ་མི་འདྲ་བ་ནི་རྒྱུ་མི་འདྲ་བ་ལ་ལྟོས་ཏེ། འདི་ལྟར་སྣ་ཚོགས་ཤིང་མི་འདྲ་བའི་
རྐྱེན་ལས་བྱུང་བའི་སྒྱུ་མ་དེ་ཡང་སྣ་ཚོགས་ཤིང་མི་འདྲ་བ་ཉིད་དུ་འབྱུང་གི །རྐྱེན་གཅིག་གིས་
འབྲས་བུ་ཀུན་བསྐྱེད་ནུས་པ་ནི་གང་ན་ཡང་ཡོད་པ་མ་ཡིན་ནོ། །བཞི་པ་ནི། གལ་ཏེ་དོན་དམ
པར་སེམས་ཅན་ཐམས་ཅད་ཀྱང་རང་བཞིན་གྱིས་མྱ་ངན་ལས་འདས་ཀྱང་དེ་དག་ཀུན་རྫོབ་ཏུ་
འཁོར་བ་ཡིན་པ་དེ་ལྟ་ན་རིགས་པ་མཚུངས་པས། སྣང་བའི་ཆ་ནས་སངས་རྒྱས་འཁོར་བར་
- 1
4 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥
ཅོ
རྒྱུ
འགྱུར་བས་བྱང་ཆུབ་ཀྱི་སྤྱོད་པས་ཅི་ཞིག་བྱ་ཞེ་ན། རྐྱེན་རྣམས་རྒྱུན་མ་ཆད་ན་སྒྱུ་མའང་ལྡོག་པར་
མི་འགྱུར་བ་བཞིན་དུ་སེམས་ཅན་ལ་འཁོར་བར་འགྱུར་བའི་རྐྱེན་རྒྱུན་མ་ཆད་པས་འཁོར་བ་ཡིན་
ལ༑ སངས་རྒྱས་ལ་ནི་འཁོར་བར་འགྱུར་བའི་རྐྱེན་རྣམས་རྒྱུན་ཆད་པས་ན་འཁོར་བའི་རང་
བཞིན་དུ་ཀུན་རྫོབ་ཏུ་ཡང་མི་འབྱུང་ངོ་། །ཡང་ཞེས་པས་དོན་དམ་དུ་ལྟ་ཅི་སྨོསཞེས་པའམ། ཡང་
ན་སངས་རྒྱས་འཇིག་རྟེན་དུ་འབྱུང་བ་སྟོན་པ་ནི་སྨོན་ལམ་གྱི་ཤུགས་ཀྱིས་ཡིན་གྱི། འཁོར་བར་
སྐྱེ་བའི་རྐྱེན་མ་སྤངས་པས་མ་ཡིན་པའི་སྐྱོན་མེད་ཅེས་པ་ལྟར་དགེ་ལྷ་འཆད་ལ། ཤེར་འབྱུང་ནི།
རྐྱེན་རྒྱུན་མ་ཆད་ན་འཁོར་བར་མ་ཟད་ཀྱི་སྒྱུ་མ་ཡང་མི་ལྡོག་ལ། འཁོར་བར་འགྱུར་བའི་རྐྱེན་
རྒྱུན་ཆད་པ་ནི་ཀུན་རྫོབ་ཏུ་ཡང་འཁོར་བ་མི་སྲིད་ཅིང་། དེ་ཁོ་ན་ཉིད་གོམས་པར་བྱས་པས་མ་
རིག་པ་ལ་སོགས་རྟེན་འབྲེལ་བཅུ་གཉིས་རིམ་གྱིས་འགགས་པས་སངས་རྒྱས་འཁོར་བར་མི་
འགྱུར་ཞེས་པའི་དོན་དུ་འཆད་ཅིང་། རྣམ་སྣང་ནི། སངས་རྒྱས་སྒྱུ་མ་ཡང་རྐྱེན་སེམས་ཅན་གྱི་
བསོད་ནམས་ཡོད་ན་འབྱུང་ལ་མེད་ན་ཀུན་རྫོབ་ཏུ་ཡང་མི་འབྱུང་ཞེས་པར་འཆད་དོ། །
གཉིས་པ་དོན་དམ་ལ་བརྟེན་པའི་རྩོད་སྤོང་ལ་གཉིས་ཏེ། འཁྲུལ་ཤེས་མེད་ན་
འཛིན་པ་མེད་པ་དང་། འཁྲུལ་གཞི་མ་གྲུབ་ན་འཁོར་བ་མེད་པར་ཐལ་བ་སྤང་བའོ། །དང་པོ་ལ་
གཉིས་ལས། དང་པོ་རྒོལ་བ་ནི། སེམས་ཙམ་པ་ན་རེ། གང་གི་ཚེ་འཁྲུལ་པའི་ཤེས་པ་ཡོད་པ་
མིན་ན་སྣང་བ་སྒྱུ་མ་ལྟ་བུ་གང་གིས་དམིགས་པར་འགྱུར་ཞེ་ན། གཉིས་པ་དེའི་ལན་ལ་གསུམ་སྟེ།
རྩོད་པ་མཚུངས་པ་དང་། རྩོད་ལན་དགག་པ་དང༌། སྐབས་དོན་ལ་སྦྱར་བའོ། །དང་པོ་ནི། གང་
གི་ཚེ་སེམས་ཙམ་པ་ཁྱོད་ལའང་གཟུང་ཆ་སྒྱུ་མ་ལྟ་བུ་དེ་ཉིད་བདེན་པ་མེད་ན་དེའི་ཚེ་གཟུང་ཆ་ཅི་
ཞིག་དམིགས་པར་འགྱུར་ཏེ་དེ་གཉིས་མཚུངས་སོ། །གཉིས་པ་ལ་གཉིས་ཏེ། སྣང་བ་སེམས་སུ་
འདོད་པ་དང་། དོན་སེམས་གཉིས་ཀ་མ་ཡིན་པའི་དངོས་པོ་དགག་པའོ། །དང་པོ་ལ་གཉིས་
ལས། དང་པོ་ལུགས་འགོད་པ་ནི། གལ་ཏེ་གཟུང་ཆ་དེ་ཉིད་དུ་མི་བདེན་ཡང་གཞན་ཤེས་དངོས་
- 1 49 -



1
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུ་བདེན་པར་ཡོད་དེ་སྣང་བའི་རྣམ་པ་དེ་ནི་སེམས་ཡིན་པས་དམིགས་སུ་རུང་ངོ་ཞེ་ན། གཉིས་པ་
དེ་དགག་པ་ལ་གསུམ་སྟེ། རང་རིག་དོན་དམ་ལ་གནོད་པ་བརྗོད་པ་དང་། སྒྲུབ་བྱེད་མེད་པ་དང་།
བཀག་པ་ལ་གནོད་པ་སྤང་བའོ། །དང་པོ་ལ་དངོས་དང་། འཁྲུལ་པ་སྤང་བ་གཉིས་ཀྱི། དང་པོ་
ནི༑ གང་སེམས་ཉིད་གཟུང་ཆ་སྒྱུ་མ་དང་རྫས་གཅིག་ན་དེ་ཚེ་མཐོང་བྱ་མཐོང་བྱེད་གཉིས་མེད་
པས་གང་ཞིག་གང་གིས་མཐོང་སྟེ། འཇིག་རྟེན་གྱི་ནི་མགོན་པོས་ཀྱང་། ལང་ཀར་གཤེགས་པ་
ལས། ཇི་ལྟར་རལ་གྲི་རང་སོ་དང༌། །ཇི་ལྟར་སོར་མོ་རང་རྩེ་ལ། །མི་གཅོད་རེག་པར་མི་འགྱུར་
བ༑ །དེ་བཞིན་སེམས་ཀྱིས་སེམས་མི་མཐོང་། །ཞེས་གསུངས་ཤིང་། གཙུག་ན་རིན་པོ་ཆེའི་མདོ་
ལས་ཀྱང་། རལ་གྲིའི་སོ་དེ་ཉིད་ཀྱིས་རལ་གྲིའི་སོ་དེ་ཉིད་གཅོད་མི་ནུས་པ་དང་། སོར་མོའི་རྩེ་མོ་
དེ་ཉིད་ཀྱིས་སོར་མོའི་རྩེ་མོ་དེ་ཉིད་ལ་རེག་པར་མི་ནུས་པ་བཞིན་དུ། སེམས་དེ་ཉིད་ཀྱིས་ཀྱང་
སེམས་དེ་ཉིད་མཐོང་བར་མི་ནུས་སོ། །ཞེས་གསུངས་པས། ཇི་ལྟར་རལ་གྲིའི་སོ་རང་ལ་རང་
གིས་མི་གཅོད་པ་དེ་བཞིན་དུ་ཡིད་ཀྱིས་ཡིད་མི་མཐོང་ངོ་། །
གཉིས་པ་ལ་གཉིས་ཏེ། དཔེ་མ་གྲུབ་པ་དང་། དོན་མི་མཚུངས་པའོ། །དང་པོ་
ལ་གཉིས་ལས། དང་པོ་མར་མེའི་དཔེ་དགག་པ་ནི། ཇི་ལྟར་མར་མེ་རང་གིས་རང་གི་དངོས་པོ་
ཡང་དག་པར་གསལ་བར་བྱེད་པ་དེ་བཞིན་དུ་སེམས་དེ་ཉིད་ཀྱིས་དེ་ཉིད་རིག་གོ་ཞེ་ན། མར་མེ་
ནི་རང་གིས་གསལ་བར་བྱ་བ་མིན་ཏེ་གང་གི་ཕྱིར་ན་གསལ་བར་བྱ་བ་ལ་སྔར་ནི་མི་གསལ་བས་
ཁྱབ་པ་ལ་དེ་སྐྱེས་ཙམ་ཉིད་ནས་མུན་གྱིས་བསྒྲིབས་པ་སྟེ་མི་གསལ་བ་མེད་པའི་ཕྱིར་ཏེ། རྩ་ཤེས་
ལས། མར་མེ་དག་ནི་གང་དག་ན། །དེ་འདུག་པ་ན་མུན་པ་མེད། །མར་མེ་ཅི་ཞིག་སྣང་བར་བྱེད།།
མུན་པ་སེལ་བ་སྣང་བྱེད་ཡིན། །ཞེས་པ་བཞིན་ནོ། །གཉིས་པ་སྔོན་པོའི་དཔེ་དགག་པ་ནི།
དཔེར་ན་སྔོན་པོ་ལ་ཡང་ཤེལ་བཞིན་དུ་སྔོན་པོ་གཞན་ལ་ལྟོས་པ་དང་། བཻཌཱུརྱ་བཞིན་དུ་སྔོ་ཉིད་
གཞན་ལ་མི་ལྟོས་པ་གཉིས་ཡོད་པས། ཤེལ་དཀར་པོ་དེ་སྔོན་པོར་འགྱུར་བ་གཞན་ལ་ལྟོས་པ་
，
-
-
，
-1 50 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
དང༌། བཻཌཱུརྱ་ལྟ་བུ་སྔོན་པོ་ཉིད་རྣམས་ནི་སྔོན་པོར་འགྱུར་བ་གཞན་ལ་ལྟོས་པ་ཡོད་པ་མ་ཡིན་པ་
དེ་བཞིན་དུ་བུམ་སོགས་འགའ་ཞིག་གསལ་བྱེད་དང་རིག་བྱེད་གཞན་ལ་ལྟོས་པ་དང་། མར་མེ་
དང་བདེ་སྡུག་ལྟ་བུ་ལྟོས་པ་མེད་པའང་མཐོང་ངོ་ཞེ་ན་མ་ཡིན་ཏེ། དེ་ཡང་བེཌཱུརྱའི་སྔོན་པོ་ནི་སྐྱེས་
ཙམ་ཉིད་ནས་སྔོན་པོར་གྲུབ་པས་སྔོ་ཉིད་མིན་པ་ལ་སྔོན་པོར་བདག་གིས་བདག་ཉིད་བྱས་པ་
མེད་པས་རང་གིས་རང་གསལ་བ་དང་རིག་པའི་དཔེར་མི་རུང་ངོ་ཞེས་བོད་ཀྱི་མཁས་པ་འགའ་
ཞིག་འཆད་ཅིང་། ཤེར་འབྱུང་ནི། སྔོན་པོ་ཉིད་ཀྱང་སྔོན་པོར་འགྱུར་བ་གཞན་ལ་མི་ལྟོས་པ་མ་
ཡིན་ཏེ་རྒྱུ་ལ་ལྟོས་པས་སོ། །གལ་ཏེ་རང་གི་རྒྱུ་ལ་སྔོན་པོ་མིན་པ་ཉིད་དུ་སྐྱེས་ན་དེ་སྔོན་པོར་
འགྱུར་བ་རྐྱེན་གཞན་ལ་མ་ལྟོས་པར་བདག་གིས་བདག་ཉིད་སྔོན་པོར་བྱེད་དགོས་ལ་དེ་ནི་མི་
སྲིད་དེ། རང་གིས་རང་ལ་བྱེད་པ་འགལ་བའི་ཕྱིར་ཞེས་པའི་དོན་དུ་འཆད་དོ། །གཉིས་པ་ནི། ཐ་
སྙད་དུ་མར་མེ་རང་གིས་རང་གསལ་བར་བྱེད་པ་ཉིད་དོ་ཞེས་ཤེས་པས་ཤེས་ཏེ་བརྗོད་པར་བྱེད་
ན༑ དོན་དམ་པར་བློ་ནི་རང་ལ་རང་གསལ་བ་ཉིད་ཡིན་ནོ་ཞེས་གང་གིས་ཤེས་ནས་དེ་སྐད་
བརྗོད་དེ། དེས་ན་དཔེ་དོན་ཡང་མི་མཚུངས་སོ། །
གཉིས་པ་ལ་གཉིས་ཀྱི། དང་པོ་མངོན་སུམ་གྱི་སྒྲུབ་བྱེད་མེད་པ་ནི། གལ་ཏེ་
དོན་དམ་དུ་རང་རིག་གཞན་རིག་གང་ཡང་མ་གྲུབ་པས་ཤེས་པ་གཞན་རིག་བློ་འགས་ཀྱང་མཐོང་
བ་མིན་ན། དེའི་ཁྱད་པར་གསལ་བའམ་ནི་མི་གསལ་བའོ་ཞེས་བརྗོད་ཀྱང་དོན་མེད་དེ། དཔེར་
ན་མོ་གཤམ་གྱི་བུ་མོའི་འགྱིང་བག་མཛེས་མི་མཛེས་བཞིན་ནོ། །གཉིས་པ་རྗེས་དཔག་གི་སྒྲུབ་
བྱེད་མེད་པ་ནི། གལ་ཏེ་རང་རིག་ཡོད་མིན་ན་བདག་ཉིད་ཀྱིས་རྣམ་ཤེས་དྲན་པར་ཇི་ལྟར་འགྱུར་
ཏེ་མི་འགྱུར་བས་དྲན་པའི་རྟགས་ཀྱིས་རང་རིག་འགྲུབ་བོ་ཞེ་ན། དེ་ནི་མ་ངེས་ཏེ། རང་མ་མྱོང་
ཡང་གཞན་གཟུགས་སོགས་མྱོང་བ་དང་འབྲེལ་བ་ལས་དེ་དྲན་པར་འགྱུར་ཏེ། དཔེར་ན་བྱི་བའི་
དུག་བསྒོས་པ་མ་མྱོང་ཡང་གཞན་དུ་འབྲུག་གི་སྒྲའི་རྐྱེན་དང་འཕྲད་པ་ལས་ནད་མྱོང་བ་དེ་ལས་
བ 1
5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔག་ནས་དྲན་པ་བཞིན་ནོ། །གཉིས་པ་ནི། གལ་ཏེ་ཏིང་ངེ་འཛིན་ལ་སོགས་པའི་རྐྱེན་གཞན་
དག་དང་ལྡན་པ་ནི་རིང་བ་གཞན་གྱིས་ཤེས་པའང་མཐོང་བའི་ཕྱིར་ཉེ་བ་རང་གིས་ཤེས་པ་
གསལ་བར་རིགས་སོ་ཞེ་ན། མ་ངེས་ཏེ། དཔེར་ན་གྲུབ་པའི་མིག་སྨན་གྱི་སྦྱོར་བ་ལས་རིང་བ་ས་
འོག་གི་བུམ་པ་མཐོང་ཡང་ཉེ་བ་མིག་སྨན་དེ་ཉིད་མཐོང་བར་འགྱུར་བ་མིན་པས་སོ། །འདི་
འགྲེལ་པ་འགའ་དང་མི་མཐུན་ཡང་སློབ་དཔོན་གྱི་དགོངས་པ་འདི་བཞིན་ཡིན་སྙམ་མོ། །གསུམ་
པ་ནི། རང་རིག་མེད་ན་གཞན་རིག་ཀྱང་མེད་པས་མཐོང་ཐོས་ལ་སོགས་པ་འགའ་ཡང་མེད་པར་
འགྱུར་ཞེ་ན། ཇི་ལྟར་མཐོང་བ་དང་ཐོས་པ་དང་ཤེས་པ་དག་སྣང་བ་ཙམ་ནི་འདིར་དགག་པར་བྱ་
བ་མིན་གྱི་འདིར་ནི་དེ་དག་བདེན་པར་རྟོག་པ་བཟློག་པར་བྱ་བ་ཡིན་ཏེ། དེ་ནི་སྡུག་བསྔལ་གྱི་
རྒྱུར་གྱུར་པའི་ཕྱིར་ཏེ། དེ་ཁོ་ན་ཉིད་ལ་འཇུག་པ་ལས། བདེན་པར་འཛིན་པའི་དབང་གིས་སྐྱོན།།
ཆགས་དང་སྡང་ལ་སོགས་པ་ཡི། །དགྲ་རྣམས་རང་བྱུང་དེ་བཟློག་ན། །དེ་རྣམས་འབྱུང་བ་ག་ལ་
འགྱུར། །ཞེས་པ་བཞིན་ནོ། །གཉིས་པ་ནི། གཟུང་ཆ་སྒྱུར་མ་ལྟ་བུ་འདི་སེམས་ལས་གཞན་ཕྱིའི་
དོན་ཡང་མིན་ཞིང་། གཞན་མིན་པར་སེམས་ཉིད་དུ་ཡང་མི་བརྟགས་ཏེ། དེ་ཉིད་དང་གཞན་དུ་
བརྗོད་དུ་མེད་པའི་དངོས་པོ་ཡིན་ནོ་ཞེ་ན། དངོས་པོ་ཡིན་ན་ཇི་ལྟར་སེམས་ལས་དེ་ཉིད་དང་
གཞན་མིན་ཏེ། ཡང་ན་དེ་ཉིད་དམ་ཡང་ན་གཞན་ཡིན་དགོས་ལ། དེ་ཉིད་དང་གཞན་མིན་ཞེ་ན།
དེ་དངོས་པོར་མེད་པར་འགྱུར་ཏེ་དེ་འདྲའི་དངོས་པོ་མི་སྲིད་པས་སོ། །གསུམ་པ་ནི། ཇི་ལྟར་
སེམས་ཙམ་པའི་ལུགས་ལའང་གཟུང་ཆ་སྒྱུ་མ་ལྟ་བུ་བདེན་པ་མིན་ཡང་བལྟ་བྱ་ཡིན་པ་དེ་བཞིན་
དུ་ཡིད་མི་བདེན་ཡང་ཐ་སྙད་དུ་ལྟ་བྱེད་དུ་སྣང་བ་ཡིན་ནོ། ། །
གཉིས་པ་ལ་གཉིས་ལས། རྩོད་པ་དགོད་པ་ནི། གལ་ཏེ་གཉིས་སྣང་འཁོར་བ་ནི་
འཁྲུལ་གཞི་གཉིས་མེད་ཀྱི་ཤེས་པ་དངོས་པོའི་རྟེན་ཅན་ཡིན་གྱི། གཉིས་སྣང་དེ་ནི་རྟེན་དངོས་པོ་
ཡོད་པ་ལས་གཞན་དུ་ནམ་མཁའ་དང་འདྲ་བར་གཟུང་འཛིན་གྱི་དངོས་པོར་སྣང་བ་ཡང་མེད་
- 1 5 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། (༥
པར་འགྱུར་རོ་ཞེས་པའོ། །དེ་དགག་པ་ནི། གཉིས་སྣང་ཆོས་ཅན། དངོས་པོ་ལ་བརྟེན་པས་ན་
གཟུང་འཛིན་གྱི་དངོས་པོར་སྣང་བའི་བྱེད་པ་དང་ལྡན་པར་ཇི་ལྟར་འགྱུར་ཏེ་མི་འགྱུར་བར་ཐལ།
དངོས་པོ་མེད་པའི་ཕྱིར། དེ་བས་ན་ཁྱོད་ཀྱི་ལུགས་ལ་སེམས་གང་ཡིན་པ་དེ་ནི་གཟུང་བའི་
གྲོགས་མེད་པར་གཉིས་མེད་ཀྱི་ཤེས་པ་གཅིག་ཏུ་འགྱུར་བ་ཡིན་ལ། གང་གི་ཚེ་སེམས་ནི་གཟུང་
འཛིན་དང་བྲལ་བ་ཡིན་ན་དེའི་ཚེ་སེམས་ཅན་ཐམས་ཅད་དེ་བཞིན་གཤེགས་པར་འགྱུར་ཞིང་།
དེ་ལྟ་ན་ཡང་གཉིས་སྣང་འཁོར་བའི་རྟེན་སེམས་ཙམ་དུ་བདེན་པར་བརྟགས་པ་ལ་དགོས་པ་ཅི་
ཞིག་ཡོད་དེ་འཁོར་བ་གཏན་ནས་མ་གྲུབ་པས་སོ། ། །
གཉིས་པ་ཡུལ་ཅན་ལམ་དུ་སྒྲུབ་པ་ལ་གཉིས་ལས། ཀུན་རྫོབ་སྒྱུ་མར་ཤེས་པ་
དང༌། དོན་དམ་སྟོང་པར་ཤེས་པ་ལམ་དུ་སྒྲུབ་པའོ། །དང་པོ་ལ་གསུམ་སྟེ། དངོས་དང་། བསྒོམ་
བྱ་ལམ་ གྱི་རང་བཞིན་དང༌། ལམ་བསྒོམས་པའི་འབྲས་བུའོ། །དང་པོ་ལ་རྒོལ་བ་ནི། ཆོས་
ཐམས་ཅད་སྒྱུ་མ་ལྟ་བུར་ཤེས་ན་ཡང་ཇི་ལྟར་ཉོན་མོངས་པ་ཐམས་ཅད་ལྡོག་པར་འགྱུར་ཏེ། གང་
གི་ཚེ་སྒྱུ་མའི་བུད་མེད་ལ་དེ་བྱེད་པ་པོ་ཉིད་ཀྱང་ཆགས་པ་སྐྱེ་བར་འགྱུར་བས་སོ་ཞེ་ན། ལན་ནི།
སྒྱུ་མ་དེ་བྱེད་པོ་དེ་ནི་བུད་མེད་ལ་སོགས་པའི་ཤེས་བྱ་ལ་ཆགས་པའི་ཉོན་མོངས་པའི་བག་ཆགས་
མ་སྤངས་པ་དེས་ན་སྒྱུ་མའི་བུད་མེད་དེ་མཐོང་བའི་དུས་ན་སྒྱུ་མ་མཁན་དེ་སྟོང་ཉིད་ཀྱི་བག་
ཆགས་ཉམ་ཆུང་བ་ཉིད་དེ། སྒྱུ་མ་སྟོང་པར་རྟོགས་ཀྱང་ཆོས་ཐམས་ཅད་སྟོང་པར་མ་རྟོགས་པས་
ཆགས་པའི་བག་ཆགས་སད་པར་འགྱུར་ལ། ཆོས་ཐམས་ཅད་སྟོང་ཉིད་དུ་ཤེས་པའི་བག་ཆགས་
གོམས་པས་ན་དངོས་པོ་བདེན་པར་འཛིན་པའི་བག་ཆགས་སྤོང་བར་འགྱུར་ཞིང་། སྟོང་མི་སྟོང་
ཅི་ཡང་གྲུབ་པ་མེད་ཅེས་རྟོགས་ཏེ་གོམས་པར་བྱས་པས་ནི་སྟོང་པའམ་རྫུན་པར་འཛིན་པ་དེ་ཡང་
ཕྱི་ནས་སྤོང་བར་འགྱུར་བས་གང་དུ་ཡང་མི་འཛིན་པ་ལ་ཉོན་མོངས་སྐྱེ་མི་སྲིད་པས་དེ་གཉིས་མི་
མཚུངས་སོ། །གཉིས་པ་ལ་གཉིས་ཀྱི། དང་པོ་ཡུལ་ཅིར་ཡང་མ་གྲུབ་པ་ནི། གང་གི་ཚེ་དངོས་པོ་
- 1 5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་ཞིག་མེད་དོ་ཞེས་བརྟག་ཅིང་དགག་པར་བྱ་བའི་དངོས་པོ་མི་དམིགས་པ་དེའི་ཚེ་དངོས་མེད་
དུ་འཇོག་པའི་རྟེན་ཏེ་ལྟོས་པ་དང་བྲལ་བས་བློའི་མདུན་ཏེ་ཡུལ་ན་དངོས་མེད་དུ་ཇི་ལྟར་གནས་ཏེ་
མོ་གཤམ་གྱི་བུ་མེད་པས་དེ་ཤི་བ་མེད་པ་བཞིན་ནོ། །གཉིས་པ་བློས་ཅིར་ཡང་མི་དམིགས་པ་ནི།
གང་གི་ཚེ་དངོས་པོ་དང་དངོས་མེད་དག་བློ་ཡི་མདུན་ན་མི་གནས་པ་དེའི་ཚེ་རྣམ་པ་གཞན་ཏེ་
གཉིས་ཡིན་ནམ་གཉིས་མ་ཡིན་གྱི་ཕུང་གསུམ་པ་ཡང་མེད་པས་དེ་གོམས་པས་མཐར་ཐུག་པ་ན་
ཡུལ་དག་ཏུ་དམིགས་པར་བྱེད་པའི་བློ་མེད་པར་རབ་ཏུ་ཞི་བར་འགྱུར་ཏེ། འཇུག་པ་ལས། ཤེས་
བྱའི་བུད་ཤིང་སྐམ་པོ་མ་ལུས་པ། །བསྲེགས་པས་ཞི་སྟེ་རྒྱལ་རྣམས་ཆོས་ཀྱི་སྐུ། །དེ་ཚེ་སྐྱེ་བ་མེད་
ཅིང་འགག་པ་མེད། །སེམས་འགགས་པ་དེ་སྐུ་ཡིས་མངོན་དུ་མཛད། །ཅེས་པ་བཞིན་ནོ། །འདི་
དག་སངས་རྒྱས་ལ་ཡེ་ཤེས་མེད་པའི་དོན་ཡིན་པར་ཡང་བཤད་དུ་རུང་བར་སྣང་མོད་ཀྱི། འགྲེལ་
ཆེན་ལས། རྣམ་པར་རྟོག་པ་ཐམས་ཅད་ཉེ་བར་ཞི་བའི་ཕྱིར་ཞི་བ་ཡིན་ཏེ། མེ་བཞིན་དུ་འདས་པ་
ནི་མ་ཡིན་ནོ། །ཞེས་འབྱུང་བས་ཡུལ་མུ་བཞི་པོ་དེར་དམིགས་བྱེད་ཀྱི་བློ་སྟེ་དེར་འཛིན་གྱི་རྟོག་པ་
མེད་པར་རབ་ཞི་ཤེས་བཤད་ནས། འོག་ནས་སེམས་མེད་ཅེས་སོགས་འབྱུང་བ་ཡང་གཟུང་
འཛིན་གྱི་རྟོག་པ་མེད་པའི་དོན་ཡིན་གྱི་ཡེ་ཤེས་མེད་པའི་དོན་མ་ཡིན་སྙམ་མོ། །
གསུམ་པ་ལ་ གསུམ་ སྟེ། ཀུན་སློང་མེད་ཀྱང་དོན་གྲུབ་པ་དང༌། བྱེད་པ་པོ་
འགགས་ཀྱང་བྱ་བ་བྱེད་པ་དང༌། སེམས་མེད་ཀྱང་བསོད་ནམས་འབྱུང་བའོ། །དང་པོ་ནི། དེ་
ལྟར་ན་སངས་རྒྱས་ཀྱིས་གཞན་དོན་མི་མཛད་པར་འགྱུར་ཏེ་དེ་བྱའོ་སྙམ་པ་མེད་པའི་ཕྱིར་རོ་ཞེ་
ན༑ ཡིད་བཞིན་གྱི་ནོར་བུ་དང་དཔག་བསམ་གྱི་ཤིང་ལ་ཀུན་སློང་རྟོག་པ་མེད་ཀྱང་དེ་དག་གི་
ནུས་པ་དང་སེམས་ཅན་གྱི་བསོད་ནམས་ཚོགས་ནས་རེ་འདོད་སྐོང་བ་བཞིན་དུ་གདུལ་བྱའི་རྒྱུད་
དག་པ་དང་བྱང་སེམས་ཀྱིས་དེ་དག་གི་དོན་བྱེད་པར་སྨོན་ལམ་བཏབ་པ་གཉིས་ཀྱི་དབང་གིས་
རྒྱལ་བའི་གཟུགས་སྐུ་སྣང་ཞིང་དོན་བྱེད་པ་འབྱུང་བས་སྐྱོན་མེད་དོ། །རྟོག་པ་མེད་བཞིན་དུ་
- 1 5 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
གཞན་དོན་མཛད་པའི་ཚུལ་འདི་ནི་ཡེ་ཤེས་སྣང་བ་རྒྱན་གྱི་མདོ་ལས་རྒྱས་པར་གསུངས་སོ།།
གཉིས་པ་ནི། བྱང་སེམས་ཀྱི་སྨོན་ལམ་སངས་རྒྱས་པ་ན་འགགས་པས་དེས་དེའི་ཚེ་དོན་བྱེད་པ་
མི་རིགས་སོ་ཞེ་ན་སྐྱོན་མེད་དེ། དཔེར་ན་བྲམ་ཟེ་སང་ཀུ་ཞེས་བྱ་བས་ནམ་མཁའ་ལྡིང་གི་མཆོད་
སྡོང་གཟུངས་སྔགས་ཀྱི་ནུས་པས་བསྒོས་པ་བསྒྲུབས་ནས་སྒྲུབ་པ་པོ་དེ་འདས་པར་འགྱུར་བ་ནི།
དེ་འདས་ནས་ཡུན་རིང་པོ་ལོན་ཡང་མཆོད་སྡོང་དེས་དུག་ལ་སོགས་པ་ཞི་བར་བྱེད་པ་བཞིན་དུ།
བྱང་ཆུབ་སེམས་དཔའ་བྱང་ཆུབ་དང་རྗེས་སུ་མཐུན་པའི་སྤྱོད་པ་ཚོགས་དང་སྨོན་ལམ་ལ་སོགས་
པས་རྒྱལ་བའི་སྐུའི་མཆོད་སྡོང་བསྒྲུབས་པ་ཡང་སྒྲུབ་པ་པོ་བྱང་ཆུབ་སེམས་དཔའ་མི་གནས་པའི་
མྱ་ངན་ལས་འདས་ཏེ། གཞན་དོན་སྒྲུབ་འདོད་ཀྱི་རྟོག་པ་འགགས་ཀྱང་དེས་གཞན་དོན་ཐམས་
ཅད་མཛད་པ་མི་འགལ་ལོ། །
གསུམ་པ་ནི། ཉན་ཐོས་པ་དག་ན་རེ། སངས་རྒྱས་ལ་སེམས་མེད་ན་དེ་ལ་མཆོད་པ་
བྱས་པས་ཇི་ལྟར་འབྲས་བུ་བསོད་ནམས་དང་ལྡན་པར་འགྱུར་ཏེ་མི་འགྱུར་རོ་ཞེ་ན། མ་ངེས་ཏེ།
གང་གི་ཕྱིར་བཞུགས་པའམ་མྱ་ངན་ལས་འདས་པའི་སྐུ་གདུང་ལ་མཆོད་པ་གཉིས་བསོད་ནམས་
མཚུངས་པ་ཉིད་དུ། མཆོད་རྟེན་བསྐོར་བའི་ཕན་ཡོན་ལས། གང་ཞིག་བཞུགས་ལ་མཆོད་པ་དང་།།
མྱ་ངན་འདས་པའི་སྐུ་གདུང་ལ། །སེམས་ནི་མཉམ་པར་དང་བ་ཡིས། །བསོད་ནམས་ལ་ནི་ཁྱད་
པར་མེད། །ཅེས་བཤད་པའི་ཕྱིར་རོ། །སངས་རྒྱས་སེམས་མེད་ཅིང་ཀུན་རྫོབ་པའམ་ནི་སེམས་
དང་བཅས་ཤིང་དེ་ཁོ་ན་ཉིད་དུ་བདེན་པ་ཡིན་ཡང་རུང་སྟེ། དེ་མཆོད་པ་ལས་འབྲས་བུ་འབྱུང་བ་
ནི་ལུང་ལས་གྲུབ་པ་ཡིན་པས། དཔེར་ན་ཁྱེད་སེམས་ལྡན་དུ་བདེན་པའི་སངས་རྒྱས་ལ་མཆོད་
པས་ཇི་ལྟར་འབྲས་བུ་བསོད་ནམས་བདེན་པ་འབྱུང་བར་འདོད་པ་བཞིན་དུ། ངེད་ཀྱང་རྫུན་པའི་
སངས་རྒྱས་ལ་མཆོད་པས་བསོད་ནམས་རྫུན་པ་འབྱུང་བར་འདོད་པ་ལ་སྐྱོན་མེད་དོ། །འདིར་
ཡང་སེམས་མེད་ཅེས་པ་ནི་གཟུང་འཛིན་གྱི་རྟོག་པ་མེད་པའི་དོན་ཏེ། འགྲེལ་ཆེན་ལས། ཀུན་
- 1 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྫོབ་ཀྱི་སེམས་དང་བྲལ་བའི་བཅོམ་ལྡན་འདས་ལ་ཞེས་འབྱུང་ངོ༌
། །
གཉིས་པ་དོན་དམ་སྟོང་པར་ཤེས་པ་ལམ་དུ་སྒྲུབ་པ་ལ་བརྒལ་ལན་གཉིས་ཀྱི། དང༌
པོ་ནི། ཉན་ཐོས་བྱེ་བྲག་ཏུ་སྨྲ་བ་ལ་སོགས་པ་ན་རེ། བདེན་པ་བཞི་མི་རྟག་པ་ལ་སོགས་པའི་རྣམ་
པ་ཅན་དུ་མངོན་སུམ་དུ་མཐོང་བ་གོམས་པས་ལས་དང་ཉོན་མོངས་པ་ལས་གྲོལ་བར་འགྱུར་གྱི།
ཅི་ཡང་མ་གྲུབ་པའི་སྟོང་པ་ཉིད་མཐོང་བས་ཅི་ཞིག་བྱ་སྟེ་དགོས་པ་མེད་དོ་ཞེའོ། །གཉིས་པ་ལན་
ལ་གསུམ་སྟེ། ལུང་གིས་མདོར་བསྟན་པ་དང་། བརྒལ་ལན་གྱིས་རྒྱས་པར་བཤད་པ་དང་། སྤྱིའི་
དོན་བསྡུ་བའོ། །དང་པོ་ནི། སྟོང་པ་ཉིད་མཐོང་དགོས་པའི་རྒྱུ་མཚན་གང་གི་ཕྱིར་ན། ལུང་ཤེས་
རབ་ཀྱི་ཕ་རོལ་ཏུ་ཕྱིན་པ་ལས་ལམ་སྟོང་ཉིད་རྟོགས་པའི་ཤེས་རབ་འདི་མེད་ན་འབྲས་བུ་བྱང་
ཆུབ་མེད་པར། དངོས་པོའི་འདུ་ཤེས་ཅན་ལ་ཤེས་རབ་ཀྱི་ཕ་རོལ་ཏུ་ཕྱིན་པ་སྒོམ་པ་མེད་དོ།།
ཞེས་པ་ནས། བག་ཆགས་ཀྱིས་མཚམས་སྦྱོར་བའི་ཉོན་མོངས་པ་སྤོང་བ་མེད་དོ། །ཞེས་པའི་
བར་དང་། གང་དག་བདེ་གཤེགས་ཉན་ཐོས་འགྱུར་བར་བྱ་སྙམ་དང་། །རང་སངས་རྒྱས་དང་དེ་
བཞིན་ཆོས་རྒྱལ་འགྱུར་འདོད་པ། །བཟོད་པ་འདི་ལ་མ་བརྟེན་ཐོབ་པར་མི་འགྱུར་ཏེ། །ཞེས་
གསུངས་པས་སོ། །
གཉིས་པ་ལ་གསུམ་སྟེ། མ་སྒྲུབ་པའི་རྒོལ་བ་དགོད་པ་དང་། ཐེག་ཆེན་གྱི་
གཞུང་དཀར་སྒྲུབ་པ་དང་། དོན་དམ་ལམ་དུ་སྒྲུབ་པའོ། །དང་པོ་ནི། ཉན་ཐོས་ལ་སྒྲུབ་པའི་དང་།
བྱང་ཆུབ་ཆེན་པོར་འགྱུར་བ་དང༌། ཞི་བ་བགྲོད་པ་གཅིག་པ་དང་། མངོན་པའི་ང་རྒྱལ་ཅན་དང་
བཞི་ཡོད་པའི་ཕྱི་མ་ནི་བདེན་པ་མ་མཐོང་བ་རང་གི་གྲུབ་མཐའ་ལ་མངོན་པར་ཞེན་པ་སྟེ། དེ་དག་
ན་རེ། ཐེག་ཆེན་བཀའ་མ་ཡིན་པས་དེ་ཡིད་ཆེས་པའི་ལུང་དུ་མ་གྲུབ་བོ་ཞེ་ན། གཉིས་པ་ལ་
གཉིས་ཏེ། ཁྱད་པར་གྱི་རྒྱུ་མཚན་དྲི་བ་དང༌
། དེའི་ལན་དགག་པའོ། །དང་པོ་ནི། ཁྱོད་ཀྱི་ལུང་སྡེ་
བཞི་ལ་སོགས་པ་འདི་རྣམས་ཡིད་ཆེས་སུ་ཇི་ལྟར་གྲུབ་ཅེས་འདྲི་བའོ། །གཉིས་པ་ལ་གཉིས་ཏེ།
- 1 5 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥
ལུང་གི་དང་། བཀའི་རྒྱུ་མཚན་དགག་པའོ། །དང་པོ་ལ་གཉིས་ཏེ། ཡིན་པ་དང་། མ་ཡིན་པའི་རྒྱུ་
མཚན་དགག་པའོ། །དང་པོ་ནི། ལུང་སྡེ་བཞི་སོགས་ནི་ཡིད་ཆེས་སུ་རུང་སྟེ། གང་གི་ཕྱིར་ན་
རྒོལ་ཕྱིར་རྒོལ་གཉིས་ཀ་ལ་འདི་བཀར་གྲུབ་པའི་ཕྱིར་ཞེ་ན། ཅི་གཉིས་ཀའི་དོན་ཁྱོད་དང་
གཉིས་སམ། འོན་ཏེ་གང་རུང་གཉིས་ཡིན། དང་པོ་ལྟར་ན། དང་པོར་ཁྱོད་གྲུབ་མཐའ་ལ་མ་
ཞུགས་པ་ན་སྡེ་བཞི་སོགས་བཀར་མི་འགྱུར་ཏེ། དེ་ཚེ་ཁྱོད་ལ་འདི་བཀར་མ་གྲུབ་པས་སོ། །འོན་
ཏེ་དམ་པ་བརྒྱུད་པ་བར་མ་ཆད་པ་ལས་ཐོས་པ་ལ་སོགས་པས་ཡིད་ཆེས་སོ་ཞེ་ན། རྐྱེན་གང་གིས་
ཁྱོད་ཀྱི་ལུང་དེར་ཡིད་ཆེས་པའི་རྐྱེན་དེ་ནི་ཐེག་ཆེན་ལ་ཡང་མཚུངས་ཏེ། དམ་པ་བརྒྱུད་པ་བར་མ་
ཆད་པ་སོགས་ཡོད་པས་སོ། །གཉིས་པ་ལྟར་ན། གཞན་གང་ཡང་རུང་བ་གཉིས་འདོད་པས་དེར་
བདེན་ན་ནི་རིག་བྱེད་ལ་སོགས་པ་མུ་སྟེགས་པའི་གཞུང་རྣམས་ཀྱང་ཡིད་ཆེས་ཀྱི་ལུང་དུ་བདེན་
པར་འགྱུར་རོ། །གཉིས་པ་ནི། ཐེག་ཆེན་རྩོད་པ་དང་བཅས་པའི་ཕྱིར་ཡིད་ཆེས་ཀྱི་ལུང་མིན་ནོ་ཞེ་
ན༑ འོ་ན་ཁྱོད་ཀྱི་ལུང་སྤྱི་ལ་མུ་སྟེགས་པ་རྣམས་དང་ལུང་གཞན་བྱེ་བྲག་རྣམས་ལ་སྡེ་པ་རང་
གཞན་དག་རྩོད་པ་དང་བཅས་པའི་ཕྱིར་ན་དོར་བྱར་འགྱུར་རོ། །གཉིས་པ་ནི། ངག་གང་ཞེས་པ་
ལ་སོགས་པའི་བློ་ཀ་གསུམ་སྟེ། ཤེར་འབྱུང་ནི་འདི་དག་ནི་གཞན་གྱིས་བཅུག་པ་ཡིན་གྱི་སློབ་
དཔོན་གྱི་གཞུང་མིན་ཞེར་ཟེར་ཞིང་། འགའ་ཞིང་ཡིན་པར་འདོད་ལ། གཞུང་ཁ་ཅིག་ལ་འདིར་
བྲིས་ཤིང་ཕལ་ཆེར་ལ་འོག་ཏུ་འབྱུང་ཡང་འཆད་ན་འདིར་བླངས་ལ་བཤད་པར་བྱ་སྟེ། འདི་ལྟར་
སྡེ་པ་དག་ན་རེ། ངག་གང་ཞིག་སེམས་ཀྱི་བསླབ་པ་སྟོན་པས་མདོ་སྡེ་ལ་འཇུག །ཚུལ་ཁྲིམས་ཀྱི་
བསླབ་པ་སྟོན་པས་འདུལ་བ་ལ་སྣང་། ཤེས་རབ་ཀྱི་བསླབ་པ་སྟོན་པས་མངོན་པ་ལ་མི་འགལ་
ཞིང་། སངས་རྒྱས་ཀྱིས་གསུངས་པར་འདོད་ལ། ཐེག་ཆེན་ལ་དེ་མེད་པས་བཀའ་མིན་ནོ་ཞེ་ན།
འོ་ན་དགོངས་འགྲེལ་ལ་སོགས་པ་ཐེག་ཆེན་གྱི་མདོ་ཕལ་ཆེར་ལས་ཀྱང་བསླབ་པ་གསུམ་པོ་
དེ་སྟོན་པས་ན། དེ་དག་ཁྱེད་ཅག་གི་མདོ་དང་མཚུངས་པས་བཀར་འདོད་པ་མིན་ནམ་ཅི་སྟེ་
- 1 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་པར་རིགས་སོ། །གལ་ཏེ་ཐེག་ཆེན་འགའ་ཞིག་བཀའ་ཡིན་ཡང་ཡུམ་ལ་སོགས་པ་ཆོས་
ཐམས་ཅད་རང་བཞིན་མེད་པར་སྟོན་པ་དེ་རྣམས་ལ་བཀའི་མཚན་ཉིད་གསུམ་པོ་དེ་མེད་པས་
བཀའ་མིན་ནོ་ཞེ་ན། མདོ་སྡེའི་རྒྱན་ལས། རང་གི་མདོ་ལ་འཇུག་ཕྱིར་དང་། །རང་གི་འདུལ་ལ་
སྣང་ཕྱིར་དང་། །ཟབ་པ་དང་ནི་རྒྱ་ཆེའི་ཕྱིར། །ཆོས་ཉིད་དང་ནི་འགལ་བ་མེད། །ཅེས་པ་ལྟར་དེ་
རྣམས་ལ་ཡང་མཚན་ཉིད་གསུམ་པོ་ཡོད་མོད་ཀྱི། ཁྱོད་རང་གིས་དེ་ལྟར་མ་རྟོགས་པ་ཡིན་ནོ།།
གལ་ཏེ་ཁྱོད་ཀྱིས་བཀའི་མཚན་ཉིད་ཚང་བར་མ་རྟོགས་པའི་ཡུམ་ལྟ་བུ་གཅིག་གིས་ནི་ཐེག་ཆེན་
གྱི་མདོ་ཐམས་ཅད་བཀའ་མིན་པའི་སྐྱོན་དང་བཅས་པར་འགྱུར་ན། དགོངས་འགྲེལ་ལ་སོགས་
པ་ཁྱོད་ཀྱི་མདོ་དང་བཀའི་མཚན་ཉིད་ཚང་བར་མཚུངས་པ་གཅིག་གིས་ཀྱང་ཐེག་ཆེན་གྱི་མདོ་
ཐམས་ཅད་ནི་རྒྱལ་བས་གསུངས་པ་ཅིས་མ་ཡིན་ཏེ་རྒྱུ་མཚན་མཚུངས་པས་སོ། །གལ་ཏེ་ཐེག་
ཆེན་གྱི་ལུང་དང་ཡུམ་ལ་སོགས་པ་འདི་དག་བཀའ་ཡིན་ན་འོད་སྲུང་ཆེན་པོ་ལ་སོགས་པས་
རྟོགས་པར་རིགས་པ་ལས་དེ་དག་གིས་ཀྱང་མ་རྟོགས་པས་བཀའ་མིན་ནོ་ཞེ་ན། ཐེག་ཆེན་གྱི་
མདོའི་ངག་གང་ཞིག་བརྗོད་བྱ་འོད་སྲུང་ཆེན་པོ་ལ་སོགས་པས་ཀྱང་གཏིང་དཔོག་པར་མི་འགྱུར་
བ་ཤིན་ཏུ་ཟབ་པ་དེ་ཁྱོད་ཀྱིས་མི་རྟོགས་པས་བཀར་གཟུང་བྱ་མིན་པར་སུ་ཞིག་བྱེད་དེ། མདོ་
སྡེའི་རྒྱན་ལས། རྣམ་པ་སྣ་ཚོགས་དཔག་ཏུ་མེད་ལུས་ལ། །རྨོངས་པ་གང་གི་ཕྱིར་ན་ངེས་པར་
བྱེད། །ཅེས་པ་ལྟར་རམ། ཡང་ན་འོད་སྲུང་ལ་སོགས་པས་ཐེག་ཆེན་གྱི་མདོའི་དོན་གཏིང་མ་
དཔོག་པ་ཁྱོད་ཀྱི་མ་རྟོགས་ཏེ་མ་གྲུབ་པས་དེ་རྒྱུ་མཚན་དུ་བྱས་ནས་ཐེག་ཆེན་བཀར་གཟུང་བྱ་
མིན་པར་སུ་ཞིག་བྱེད་དེ། རྒྱུ་མཚན་མ་གྲུབ་པས་རྒྱུ་མཚན་ཅན་དེ་མི་འགྲུབ་ཅེས་པའོ། །
གསུམ་པ་ལ་གསུམ་སྟེ། དོན་དམ་མ་བསྒོམས་པའི་ཉེས་པ་དང༌། བསྒོམས་
པའི་ཕན་ཡོན་དང་། དོན་བསྡུ་བའོ། །དང་པོ་ལ་གསུམ་སྟེ། ཉོན་མོངས་མི་སྤོང་བས་མྱང་འདས་
སུ་མི་རུང་བ་དང༌། སྤངས་ཀྱང་མྱང་འདས་མི་ཐོབ་པ་དང་། སེམས་འགགས་ཀྱང་སླར་འབྱུང་
་
L
-15 8-



རྒྱུ
བd
-
-
།
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥
བའོ། །དང་པོ་ནི། བསྟན་པ་གནས་པའི་རྩ་བ་དགེ་སློང་དགྲ་བཅོམ་པ་ཡིན་ན། སེམས་དམིགས་
པ་དང་བཅས་པ་སྟེ་སྟོང་ཉིད་མ་རྟོགས་པ་རྣམས་ཀྱིས་དགེ་སློང་དགྲ་བཅོམ་པ་ཉིད་ཀྱང་དཀའ་
བར་གནས་ཏེ། དེས་ཉོན་མོངས་རྩད་ནས་མི་སྤོང་བས་སོ། །དེས་སྡུག་བསྔལ་མི་སྤོང་བས་མྱ་
ངན་ལས་འདས་པའང་དཀའ་བར་གནས་ཏེ་ཐོབ་པར་མི་འགྱུར་རོ། །གཉིས་པ་ནི། དེ་འདྲའི་
སྟོང་ཉིད་མ་རྟོགས་ཀྱང་ཕུང་པོ་མི་རྟག་པ་ལ་སོགས་པ་གང་ཟག་གི་བདག་མེད་བསྒོམས་པས་
ཉོན་མོངས་པ་སྤངས་པས་སྡུག་བསྔལ་ལས་གྲོལ་ལོ་ཞེ་ན། འོ་ན་ལྷག་བཅས་ཀྱི་དགྲ་བཅོམ་ཐོབ་
པ་དེའི་དེ་མ་ཐག་ཏུ་སྡུག་བསྔལ་མེད་པར་དེར་འགྱུར་ཏེ། ཉོན་མོངས་པ་སྤངས་པའི་ཕྱིར་རོ།།
འདོད་ན། དགྲ་བཅོམ་པ་དེ་དག་ལ་ཉོན་མོངས་མེད་ཀྱང་མོའུ་འགལ་གྱི་བུ་ལ་སོགས་པ་འགའ་
ཞིག་ལ་སྔོན་གྱི་ལས་ཀྱི་ནུས་པས་སྡུག་བསྔལ་མཐོང་བ་ཡིན་པར་གསུངས་པས་བསལ་ལོ།།
གལ་ཏེ་རེ་ཞིག་ཉོན་མོངས་པ་སྤངས་མ་ཐག་ཉིད་དུ་སྡུག་བསྔལ་ལས་མི་གྲོལ་ཡང་སྐུ་ཚེའི་འདུ་
བྱེད་བཏང་བ་ན་གྲོལ་བར་འགྱུར་ཏེ། དེ་དག་ལ་སྲིད་པ་ཉེ་བར་ལེན་པའི་རྐྱེན་ཕུང་པོ་ལ་སྲེད་པ་
མེད་པ་ཉིད་དུ་ངེས་པས་སོ་ཞེ་ན། དེ་དག་ལ་ཤེས་བྱ་ལ་ཀུན་ཏུ་རྨོངས་པ་ཉོན་མོངས་ཅན་མིན་པ་
ཡོད་པ་བཞིན་དུ་ཕུང་པོ་ལས་དང་ཉོན་མོངས་པ་ཅན་མིན་པ་འདི་ཡང་ཅི་སྟེ་མེད་དེ། དངོས་
འཛིན་དང་བཅས་པའི་ཚོར་བའི་རྐྱེན་གྱིས་སྲེད་པ་འབྱུང་བར་ངེས་པ་ཡིན་ལ། ཚོར་བ་ནི་དགྲ་
བཅོམ་པ་དེ་དག་ལ་ཡང་ཡོད་པས་སོ། །གསུམ་པ་ནི། སྟོང་པ་ཉིད་རྟོགས་པ་དང་བྲལ་བའི་
སེམས་གང་ཡིན་པ་དེ་ནི་དམིགས་པ་དང་བཅས་པའི་སེམས་ཡིན་པས་ཡུལ་འགའ་ཞིག་ལ་
གནས་ཏེ་ཞེན་པར་འགྱུར་ལ། དེ་མངོན་འགྱུར་རེ་ཞིག་འགགས་ཀྱང་སླར་ཡང་སྐྱེ་བར་འགྱུར་ཏེ་
འདུ་ཤེས་མེད་པའི་སྙོམས་འཇུག་གི་ཚེ་སེམས་རེ་ཞིག་འགགས་ཀྱང་སླར་སྐྱེ་བ་བཞིན་ནོ། །དེས་
ན་སྡུག་བསྔལ་ཐམས་ཅད་ཟད་པར་འདོད་པས་སྟོང་པ་ཉིད་བསྒོམ་པར་བྱའོ། ། །
གཉིས་པ་ལ་གཉིས་ལས། དང་པོ་དོན་གཉིས་འགྲུབ་པ་ནི། རང་གིས་སྟོང་ཉིད་
E
..
- 1 5 9 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་པ་ན་སྟོང་ཉིད་ལ་རྨོངས་པས་བསྐྱེད་པའི་སྡུག་བསྔལ་ཅན་རྣམས་ལ་སྙིང་རྗེ་སྐྱེ་བས་དེ་
དག་གི་དོན་དུ་འཁོར་བའི་བདེ་བ་ལ་ཆགས་པ་དང་སྡུག་བསྔལ་གྱིས་འཇིགས་པའི་མཐའ་གཉིས་
ལས་གྲོལ་བའི་སྒོ་ནས་འཁོར་བར་གནས་པའི་ཚུལ་གྱིས་གཞན་དོན་དཔག་ཏུ་མེད་པ་འགྲུབ་པ་
འདི་ནི་སྟོང་ཉིད་བསྒོམས་པའི་འབྲས་བུ་ཡིན་ནོ། །གཉིས་པ་སྒྲིབ་གཉིས་སྤོང་བ་ནི། རྣམ་མཁྱེན་
གྱི་གེགས་ཉོན་མོངས་པ་དང་། ཤེས་བྱའི་སྒྲིབ་པའི་མུན་པའི་གཉེན་པོ་ནི་སྟོང་པ་ཉིད་བསྒོམ་པ་
ཡིན་པས་མྱུར་དུ་ཐམས་ཅད་མཁྱེན་པ་ཉིད་ཐོབ་པར་འདོད་པས་སྟོང་ཉིད་དེ་ནི་ཅི་སྟེ་བསྒོམ་པར་
མི་བྱེད་དེ་བྱེད་དགོས་སོ། །གསུམ་པ་ནི། སྟོང་ཉིད་རྟོགས་པ་དང་མ་རྟོགས་པ་ལ་སྐྱོན་ཡོན་དེ་
ལྟར་ཡོད་པས་ན་སྟོང་པ་ཉིད་ཀྱི་ཕྱོགས་ལ་སུན་འབྱིན་བརྗོད་པ་འཐད་པ་མ་ཡིན་པ་དེས་ན་དེ་
སངས་རྒྱས་ཀྱི་ལམ་ཡིན་མིན་ཐེ་ཚོམ་མི་ཟ་བར་སྟོང་ཉིད་བསྒོམ་པར་བྱའོ། །
གསུམ་པ་སྤྱིའི་དོན་བསྡུ་བ་ནི། སྟོང་པ་ཉིད་ལ་སྐྲག་པས་དེ་མི་སྒོམ་མོ་སྙམ་ན།
དངོས་པོར་འཛིན་པ་གང་སྡུག་བསྔལ་ཐམས་ཅད་སྐྱེད་པར་བྱེད་པ་དེ་ལ་སྐྲག་པ་སྐྱེ་བ་རིགས་
པར་འགྱུར་ན་མི་སྐྱེ་བར་སྟོང་ཉིད་ནི་བསྒོམས་པས་སྡུག་བསྔལ་ཐམས་ཅད་ཞི་བར་བྱེད་པ་ཡིན་
ན༑ དེ་ལ་འཇིགས་པ་ཇི་ལྟར་སྐྱེ་སྟེ་སྐྱེ་བར་མི་རིགས་སོ། ། །
གཉིས་པ་ཡུལ་བདག་མེད་ལ་འཇུག་པ་ལ་གཉིས་ཏེ། གང་ཟག་དང་། ཆོས་ཀྱི་
བདག་མེད་པའོ། །དང་པོ་ལ་གཉིས་ཀྱི། མཚམས་སྦྱར་ཏེ་མདོར་བསྟན་པ་ནི། གལ་ཏེ་འཇིགས་
པ་པོའི་བདག་འགའ་ཞིག་ཡོད་ན་ནི་ཡུལ་ཅི་ཡང་རུང་བ་ལས་འཇིགས་པར་འགྱུར་བ་རིགས་ན་
བདག་ནི་འགའ་ཡང་ཡོད་པ་མིན་པས་འཇིགས་པ་སྐྱེ་བ་སུ་ཞིག་ཡིན། གཉིས་པ་རྒྱས་པར་
བཤད་པ་ལ་གསུམ་སྟེ། ཕུང་པོ་རྣམ་པར་དབྱེ་བས་སྤྱིར་དགག་པ་དང་། འདོད་པའི་བདག་བྱེ་
བྲག་ཏུ་དགག་པ་དང༌། བདག་མེད་ལ་རྩོད་པ་སྤང་བའོ། །དང་པོ་ནི། སོ་དང་སྐྲ་སེན་བདག་མ་
ཡིན། །བདག་ནི་རུས་པ་ཁྲག་མ་ཡིན། །སྣབས་མིན་བད་ཀན་མ་ཡིན་ཏེ། །ཆུ་སེར་དང་ནི་རྣག་
T
，
- 1
6_0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
ཀྱང་མིན། །བདག་ནི་ཞག་དང་རྔུལ་མིན་ཏེ། །གློ་མཆིན་དག་ཀྱང་བདག་མ་ཡིན། །ནང་ཁྲོལ་
གཞན་ཡང་བདག་མིན་ཏེ། །བདག་ནི་ཕྱི་ས་གཅིན་མ་ཡིན། །ཤ་དང་པགས་པ་བདག་མིན་ཏེ།།
དྲོད་དང་རླུང་ཡང་བདག་མ་ཡིན། །བུ་ག་བདག་མིན་རྣམ་ཀུན་ཏུ། །རྣམ་ཤེས་དྲུག་ཀྱང་བདག་མ་
ཡིན། ཁམས་དྲུག་པོ་དེ་རྣམས་ནི་མི་རྟག་དུ་མ་རང་དབང་མེད་པ་ཡིན་པའི་ཕྱིར་རོ། །
གཉིས་པ་ལ་གཉིས་ཏེ། གྲངས་ཅན་དང༌
། རིག་པ་ཅན་གྱིས་བཏགས་པའི་
བདག་དགག་པའོ། །དང་པོ་ལ་གཉིས་ཏེ། དགག་པ་བརྗོད་པ་དང་། ཉེས་སྤོང་གི་ལན་དགག་
པའོ། །དང་པོ་ནི། གལ་ཏེ་སྒྲ་འཛིན་པའི་ཤེས་རིག་རྟག་པ་ཡིན་ན་སྒྲ་མེད་པའི་དུས་ཐམས་ཅད་
ཀྱི་ཚེ་ན་སྒྲ་འཛིན་གྱི་ཤེས་པ་ཡོད་པར་འགྱུར་ལ། འདོད་ན། སྒྲ་ཤེས་ནི་སྒྲ་ལ་ལྟོས་པས་ཤེས་བྱ་
སྒྲ་མེད་ན་ཡུལ་ཅི་ཞིག་རིག་ནས་རྒྱུ་མཚན་གང་གིས་སྒྲ་འཛིན་གྱི་ཤེས་པ་ཞེས་བརྗོད་པར་བྱེད།
གལ་ཏེ་སྒྲ་ཤེས་པ་མེད་ཀྱང་སྒྲ་འཛིན་གྱི་ཤེས་པ་ཡིན་ན་ཤིང་ཡང་སྒྲ་འཛིན་གྱི་ཤེས་པར་ཐལ་
བར་འགྱུར་བ་དེས་ན་ཤེས་བྱ་ཡུལ་ཉེ་བར་གནས་པ་མེད་པར་དེ་འཛིན་གྱི་ཤེས་པ་མེད་ཅེས་བྱ་
བར་ངེས་སོ། །གཉིས་པ་ལ་གཉིས་ཀྱི། དང་པོ་ལན་འགོད་པ་ནི། སྒྲ་མེད་པའི་ཚེ་སྒྲ་འཛིན་མེད་
པར་མི་འགྱུར་ཏེ། སྔར་སྒྲ་ཤེས་པ་དེ་ཉིད་ཀྱི་ཕྱིས་སྒྲ་མེད་པ་ན་གཟུགས་སོགས་ཤེས་པ་ལ་དེ་
གཉིས་གཅིག་ཡིན་ནོ་ཞེ་ན། གཉིས་པ་དེ་དགག་པ་ལ་གསུམ་སྟེ། ཐལ་བ་སྔ་མ་གནས་པ་དང་།
རྣམ་པ་འགལ་བ་དང་། ཕན་ཚུན་མི་དམིགས་པའི་རྟགས་ཀྱིས་དགག་པའོ། །དང་པོ་ནི། དེ་ལྟ་ན་
གཟུགས་ཤེས་པ་དེ་ཉིད་ཀྱི་ཚེ་སྒྲ་ཐོས་པའང་ཅི་སྟེ་མིན་ཏེ་ཡིན་པར་འགྱུར་རོ། །གལ་ཏེ་སྒྲ་མི་ཉེ་
སྟེ་མེད་པའི་ཕྱིར་དེ་མི་ཐོས་སོ་ཞེ་ན། དེས་ན་སྒྲ་དེ་འཛིན་པའི་ཤེས་པའང་མེད་པར་གྲུབ་བོ།།
གཉིས་པ་ལ་གཉིས་ཀྱི། དང་པོ་རྟགས་འགོད་པ་ནི་སྒྲ་འཛིན་རང་བཞིན་གང་ཡིན་པ་དེ་གཟུགས་
འཛིན་པར་ཇི་ལྟར་འགྱུར་ཏེ་རྣམ་པ་འགལ་བའི་ཕྱིར་རོ། །གཉིས་པ་དཔེ་མ་གྲུབ་པ་ནི། རྣམ་པ་
འགལ་བ་སྔ་ཕྱི་ཡུལ་གཉིས་ལ་ལྟོས་ནས་གཅིག་ཡིན་པ་མི་འགལ་ཏེ། སྐྱེས་བུ་གཅིག་ཉིད་ཕ་
- 1 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་བུ་ལ་ལྟོས་ནས་བུ་དང་ཕར་འཇོག་པ་བཞིན་ནོ་ཞེ་ན། ཁྱོད་ཀྱི་ལུགས་ལ་ཡང་ཕ་དང་བུ་ནི་
གཅིག་ཉིད་དུ་བཏགས་པ་ཡིན་གྱི་ཡང་དག་པ་ཉིད་དུ་བདེན་པ་མིན་ཏེ། འདི་ལྟར་བེམས་པོ་
བདེན་པ་གང་ཡིན་པ་དེ་ནི་སྙིང་སྟོབས་དང་རྡུལ་དང་མུན་པ་གསུམ་ཆ་མཉམ་པ་མི་སྣང་བ་ཞིག་ཏུ་
འདོད་ལ་དེ་ནི་བུ་མིན་ལ་ཕ་ཡང་མིན་པས་སོ། །
གསུམ་པ་ལ་གཉིས་ཏེ། རྟགས་འགོད་པ་དང་། མ་གྲུབ་པ་སྤང་བའོ། །དང་པོ་
ནི༑ གཟུགས་འཛིན་དེ་ནི་སྒྲ་འཛིན་དང་ལྡན་པ་སྟེ་སྒྲར་འཛིན་དུ་ཡོད་པ་མ་ཡིན་ཏེ། དེའི་རང་
བཞིན་དུ་ཡོད་ན་སྣང་དུ་རུང་བ་ལས་དེར་མཐོང་བ་མ་ཡིན་པས་སོ། །གཉིས་པ་ལ་གཉིས་ཀྱི།
དང་པོ་དངོས་ནི། དཔེར་ན་གར་མཁན་གཅིག་ཉིད་རྣམ་འགྱུར་མི་འདྲ་བ་ཐ་དད་དུ་སྣང་བ་ལྟར་
སྔར་གྱི་སྒྲ་འཛིན་དེ་ཉིད་ཕྱིས་ཚུལ་གཞན་གཟུགས་འཛིན་གྱི་ཚུལ་གྱིས་མཐོང་ངོ་ཞེན། འོ་ན་
ཤེས་པ་དེ་རྟག་པ་མིན་པར་འགྱུར་ཏེ། ཚུལ་གཞན་དང་གཞན་དུ་འགྱུར་བའི་ཕྱིར་རོ། །གཉིས་པ་
དེ་ལ་མ་ངེས་པ་སྤང་བ་ལ་གཉིས་ལས། དང་པོ་རྒོལ་བ་ནི། གལ་ཏེ་ཚུལ་གཞན་དུ་འགྱུར་ཡང་
རང་བཞིན་སྔར་གྱི་དེ་ཉིད་རྟག་གོ་ཞེ་ན། གཉིས་པ་དེ་དག་དགག་པ་ལ་གཉིས་ལས། རྣམ་པ་
འགལ་བས་རང་བཞིན་གཅིག་པར་མི་འཐད་པ་ནི། དེ་ལྟ་བུའི་གཅིག་ཉིད་དེ་ནི་སྔོན་གང་ན་ཡང་
མེད་པའི་གཅིག་ཚུལ་ཞིག་གོ །གལ་ཏེ་ཚུལ་གཞན་དུ་སྣང་ཡང་བདེན་པ་མིན་པས་གཅིག་ཡིན་ནོ་
ཞེ་ན། འོ་ན་གཅིག་ཏུ་བདེན་པ་དེའི་རང་བཞིན་གང་ཡིན་པ་དེ་སྨོས་ཤིག་ཤེས་པ་ཙམ་ཉིད་དུ་
གཅིག་པ་ཡིན་ནོ་ཞེ་ན། དེ་ལྟ་ན་རྒྱུད་ཐ་དད་ཀྱི་སྐྱེས་བུ་ཀུན་གྱི་སེམས་ཀྱང་ཤེས་པ་ཙམ་དུ་
མཚུངས་པས་གཅིག་ཏུ་ཐལ་བར་འགྱུར་ལ། སེམས་པ་ཅན་བདག་དང་སེམས་པ་མེད་པ་གཙོ་བོ་
དེ་དག་ཀྱང་གཅིག་པར་འགྱུར་ཏེ་ཤེས་བྱར་ཡོད་ཙམ་ཉིད་དུ་མཚུངས་པས་སོ། །གཉིས་པ་བྱེ་
བྲག་རྫུན་པས་སྤྱི་བདེན་པ་མི་འཐད་པ་ནི། གང་གི་ཚེ་ཤེས་པའི་བྱེ་བྲག་གཟུགས་འཛིན་སྒྲ་
འཛིན་ལ་སོགས་པ་ཐམས་ཅད་ཕྱིན་ཅི་ལོག་མི་བདེན་པ་ཡིན་པ་དེའི་ཚེ་ཤེས་པ་ཙམ་དུ་འདྲ་བའི་
པ་བན
-16 2 -



-
-
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥
རྟེན་སྤྱི་གཅིག་ཏུ་བདེན་པ་དེ་གང་ཡིན་ཏེ་མེད་དོ། །གཉིས་པ་ནི། རིགས་པ་ཅན་རྟག་པ་གཅིག་པུ་
སྐྱེས་བུའི་རྒྱུད་དུ་གཏོགས་པའི་བེམས་པོ་དང་སེམས་ཐ་དད་དུ་ལྡན་པས་ཡུལ་ལ་ལོངས་སྤྱོད་
པའི་བདག་འདོད་པས། དེ་འགོག་པ་ལ་གསུམ་ལས། དང་པོ་རྟགས་འགོད་པ་ནི། སེམས་མེད་
པའི་དངོས་པོ་ཡང་ཡུལ་ལ་ལོངས་སྤྱོད་པའི་བདག་མིན་ཏེ། སེམས་ཀྱི་ངོ་བོ་མེད་པའི་ཕྱིར་བུམ་པ་
ལ་སོགས་པ་བཞིན་ནོ། །གཉིས་པ་ཁྱབ་པ་ལ་འཁྲུལ་པ་སྤང་བ་ནི། འོན་ཏེ་དེ་ཁོ་ན་ཉིད་སེམས་
ཀྱི་ངོ་བོར་མེད་ཀྱང་སེམས་ཐ་དད་དུ་ལྡན་པའི་ཕྱིར་ཡུལ་ལོངས་སྤྱོད་པ་པོ་ཡིན་ནོ་ཞེན། མི་
རིགས་ཏེ། བདག་གི་རང་བཞིན་ཡུལ་མི་ཤེས་པ་ཡིན་པ་ཞིག་སེམས་དང་ལྡན་པས་ཤེས་པར་
འགྱུར་ན་མི་ཤེས་པའི་བདག་དེ་འཇིག་ཅིང་མི་རྟག་པར་ཐལ་བར་འགྱུར་ལ། ཅི་སྟེ་བདག་ལ་
འགྱུར་བ་མེད་ན་ཡང་སེམས་དང་ལྡན་པས་བདག་ཡུལ་མི་ཤེས་པ་དེ་ལ་ཤེས་པར་འགྱུར་བའི་
ཁྱད་པར་ཅི་ཞིག་བྱས་ཏེ་བྱས་པར་མི་རུང་ངོ༌། །གསུམ་པ་དོན་བསྡུ་བ་ནི། དེ་ལྟར་བེམས་པོ་ཡིན་
པས་ཡུལ་ཤེས་པ་མེད་ཅིང་རྟག་པས་ན་འབྲས་བུ་བསྐྱེད་པའི་བྱ་བ་དང་བྲལ་བ་དེ་འདྲ་བདག་ཏུ་
འདོད་ན་ནི་ནམ་མཁའ་བདག་ཏུ་བྱས་པ་སྟེ་བདག་ཡིན་པར་འགྱུར་རོ། ། །
གསུམ་པ་བདག་མེད་ལ་རྩོད་པ་སྤང་བ་ལ་གཉིས་ཏེ། ལས་འབྲས་མི་འཐད་པ་
དང༌། སྙིང་ རྗེ་ མི་འཐད་པ་སྤང་བའོ། །དང་པོ་ལ་གཉིས་ལས། དང་པོ་ རྒོལ་བ་ནི། གལ་ཏེ་
བདག་རྟག་པ་ཡོད་པ་མིན་ན་ལས་འབྲས་ཀྱི་འབྲེལ་ཏེ་ལས་བྱེད་པ་པོ་ཉིད་ཀྱིས་འབྲས་བུ་མྱོང་བ་
དེ་རིགས་པ་མིན་པར་འགྱུར་ཏེ། ལས་བྱས་ནས་བྱེད་པ་པོ་ཞིག་པས་འབྲས་བུ་མྱོང་དུས་ན་མེད་
པའི་ཕྱིར་སུའི་ལས་སུ་འགྱུར་ཞེ་ན། གཉིས་པ་ལན་ལ་གསུམ་ལས། དང་པོ་རྩོད་པ་མཚུངས་པ་
ནི༑ བྱ་བ་ལས་ཀྱི་གཞི་ཚེ་འདིའི་ཕུང་པོ་དང༌། འབྲས་བུ་རྣམ་སྨིན་གྱི་གཞི་ཚེ་ཕྱི་མའི་ཕུང་པོ་
གཉིས་ཐ་དད་པ་དང་། སྐབས་གཉིས་པོ་དེར་བདག་དེས་ལས་བསགས་པ་དང་རྣམ་སྨིན་མྱོང་བ་
མེད་པར་ཡང་ཁྱེད་ཅག་རྟག་པ་དང་བེམས་པོར་འདོད་པ་དང་ངེད་བདག་མེད་དུ་འདོད་པ་གཉིས་
- ] 6 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀ་ལ་གྲུབ་པས་ཡུ་བུ་ཅག་གཉིས་འདིར་དེ་ལ་རྩོད་པ་དོན་མེད་པ་མ་ཡིན་ནམ་སྟེ་ཡིན་ནོ།།
གཉིས་པ་རྩོད་ལན་དགག་པ་ནི། གལ་ཏེ་མཐོང་ཆོས་མྱོང་འགྱུར་གྱི་ལས་ལ་ལས་འབྲས་བུ་
གཉིས་གཞི་ཐ་དད་མེད་དོ་སྙམ་ན། དེ་ལ་ཡང་རྒྱུ་ལས་བྱེད་པ་དང་ལྡན་པའི་ཕུང་པོའི་སྐད་ཅིག་དེ་
ཉིད་ཀྱིས་དེའི་འབྲས་བུ་མྱོང་བ་དང་བཅས་པར་མཐོང་བ་འདི་ཉིད་སྲིད་པ་མ་ཡིན་ཏེ་ཕ་བུ་དུས་
མཉམ་དུ་མི་སྐྱེ་བ་བཞིན་ནོ། །གསུམ་པ་ལུང་འགལ་སྤང་བ་ནི། ལུང་ལས་འདི་ཉིད་ཀྱིས་བྱས་
པའི་ལས་ཇི་ལྟར་གཞན་གྱིས་མྱོང་བར་འགྱུར། དགེ་སློང་དག་བྱས་ཤིང་བསགས་པའི་ལས་འདི་
ནི་ཕྱི་རོལ་གྱི་སའི་ཁམས་ལ་སོགས་པ་ལ་སྨིན་པར་མི་འགྱུར་གྱི། ཟིན་པའི་ཕུང་པོ་ལ་སོགས་པ་
ཉིད་ལ་སྨིན་པར་འགྱུར་རོ་ཞེས་འབྲས་བུ་ལས་བྱེད་པ་པོ་ཉིད་ཀྱིས་མྱང་བར་གསུངས་པ་དང་
འགལ་ལོ་ཞེ་ན། དེ་ནི་དགོངས་པ་ཅན་ཡིན་ཏེ། དགོངས་གཞི་རྒྱུན་གཅིག་པ་ལ་དགོངས་ནས་
དགོས་པ་ལས་འབྲས་ལ་སྐུར་བ་འདེབས་པ་དགག་པའི་ཕྱིར་ལས་བྱེད་པ་པོ་ཉིད་འབྲས་བུ་ལ་
ལོངས་སྤྱོད་པ་པོ་ཡིན་ནོ་ཞེས་བསྟན་གྱི། དངོས་ནི་མ་ཡིན་ཏེ། རྟག་པའི་བདག་མ་གྲུབ་པས་སོ།།
དེ་ཅི་སྟེ་ཞེ་ན། འདས་པ་དང་མ་འོངས་པའི་སེམས་ནི་བདག་མིན་ཏེ། དེ་དག་ནི། འགགས་པ་
དང་མ་སྐྱེས་ནས་མེད་པའི་ཕྱིར་རོ། །འོན་ཏེ་སྐྱེས་ལ་མ་འགགས་པ་ད་ལྟར་བའི་སེམས་བདག་
ཡིན་ནོ་ཞེ་ན། དེ་སྐད་ཅིག་གཉིས་པ་ལ་ཞིག་པ་ན་བདག་མེད་པར་འགྱུར་རོ། །རིགས་པ་འདིས་
ཕུང་པོ་ལྔ་ཆར་ལ་ཡང་བདག་ཁེགས་པས། དཔེར་ན་ཆུ་ཤིང་གི་སྡོང་པོ་དག་ལ་ཆ་ཤས་སུ་
ཕྱེ་ན་སྙིང་པོ་འགའ་ཡང་མེད་པ་དེ་བཞིན་དུ་རིགས་པས་རྣམ་པར་དཔྱད་པ་ཡིས་བཙལ་
ན་བདག་ཀྱང་ཡང་དག་པར་ཡོད་པ་མིན་ནོ། །
གཉིས་པ་ལ་གསུམ་སྟེ། ཡུལ་མེད་པ་དང༌། འབྲས་བུ་མེད་པ་དང༌། སྤང་བྱ་
ཡིན་པས་བསྒོམ་པར་མི་འཐད་པ་སྤང་བའོ། །དང་པོ་ནི། གལ་ཏེ་སེམས་ཅན་ཡོད་པ་མིན་ན་སུ་
ལ་སྙིང་རྗེ་བསྒོམ་པར་བྱ་ཞེ་ན། ཡུལ་སེམས་ཅན་བདེན་པ་མེད་ཀྱང་ཀུན་རྫོབ་ཏུ་གང་དག་
- 1
6
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། (༥
འབྲས་བུ་ཐར་པ་ལ་དགོད་པའི་དོན་དུ་སྤྱོད་པ་སྤྱད་པར་ཁས་བླངས་པ་ཡི་དམིགས་ཡུལ་རྨོངས་
པས་བཏགས་པ་སྟེ་འཁྲུལ་ངོར་སྣང་བ་དེ་དག་ལ་སྙིང་རྗེ་སྒོམ་པ་མི་འགལ་ལོ། །གཉིས་པ་ནི།
སེམས་ཅན་མེད་ན་སྙིང་རྗེ་བསྒོམས་པའི་འབྲས་བུ་སུ་ཡིས་ཐོབ་པ་ཡིན་ཞེ་ན། དོན་དམ་དུ་དེ་
ལྟར་བདེན་ན་འོན་ཀྱང་ཀུན་རྫོབ་ཏུ་ཆོས་སུ་སྨོངས་པ་འཁྲུལ་བའི་བློ་ངོ་ན་སེམས་ཅན་སྣང་ཙམ་
དུ་ཡོད་པ་ལས་སྙིང་རྗེ་སྣང་ཙམ་བསྒོམས་པས་འབྲས་བུ་སྣང་ཙམ་ཡོད་པར་འདོད་དོ། །གསུམ་
པ་ནི། སྙིང་རྗེ་ཡང་རྫུན་སྣང་གི་ཡུལ་ཅན་ཆོས་སུ་རྨོངས་པ་ཡིན་པས་བདག་ཏུ་རྨོངས་པ་དང་
བཟློག་བྱར་མཚུངས་སོ་ཞེ་ན། སྡུག་བསྔལ་ཉེ་བར་ཞི་བའི་དོན་དུ་འགྱུར་བས་བཟློག་མི་དགོས་
ཤིང་བཟློག་མི་ནུས་པས་འབྲས་བུ་རྨོངས་པ་སྣང་ཙམ་ནི་བཟློག་པར་མི་བྱའི་བདག་ཏུ་རྨོངས་པ་
ནི་བཟློག་པར་བྱ་སྟེ། དེས་སྡུག་བསྔལ་གྱི་རྒྱུར་གྱུར་པའི་ང་རྒྱལ་ལ་སོགས་པ་འཕེལ་བར་འགྱུར་
བས་བཟློག་དགོས་སོ། །དེ་ལས་ཀྱང་བཟློག་པའི་ཐབས་མེད་དོ་ཞེ་ན་ཡོད་དེ། བདག་མེད་སྒོམ་
པ་ནི་དེའི་གཉེན་པོ་མཆོག་ཡིན་པས་སོ། །
གཉིས་པ་ཆོས་ཀྱི་བདག་མེད་ལ་འཇུག་པའི་ཚུལ་ནི། ཆོས་ཐམས་ཅད་འབྱུང་བ་
མེད་པར་བསྟན་པ་ལས། འཇམ་དཔལ་ལུས་ནམ་མཁའ་དང་འདྲ་བར་མཐོང་ན་དེ་ནི་ལུས་ལ་
ལུས་ཀྱི་རྗེས་སུ་བལྟ་བའི་དྲན་པ་ཉེ་བར་བཞག་པའོ། །དེ་བཞིན་དུ་སྦྱར་ཏེ་ཚོར་བ་མི་དམིགས་ན།
སེམས་མིང་ཙམ་དུ་ཤེས་ན། དགེ་བ་དང་མི་དགེ་བའི་ཆོས་མི་དམིགས་ན་ཆོས་ལ་ཆོས་ཀྱིས་རྗེས་
སུ་བལྟ་བའི་དྲན་པ་ཉེ་བར་བཞག་པའོ། །ཞེས་གསུངས་པ་ལྟ་བུའི་དྲན་པ་ཉེར་བཞག་བཞི་སྟོན་
པ་ལས། དང་པོ་ལུས་དྲན་པ་ཉེ་བར་བཞག་པ་ལ་གསུམ་སྟེ། ཡན་ལག་ཅན་གྱི་ལུས་མ་གྲུབ་པ་
དང༌། ཡན་ལག་ཉིད་མ་གྲུབ་པ་དང་། སྐབས་དོན་བསྡུ་བའོ། །དང་པོ་ལ་གཉིས་ཏེ། ཡུལ་ལུས་
མ་གྲུབ་པ་དང༌། ལུས་འཛིན་འཁྲུལ་བར་བསྟན་པའོ། །དང་པོ་ལ་གཉིས་ཏེ། ཡན་ལག་དང་
འབྲེལ་བ་དང༌། མ་འབྲེལ་བའི་ལུས་དགག་པའོ། །དང་པོ་ལ་གསུམ་ལས། ཡན་ལག་སོ་སོ་
- { 6 5-



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལུས་ཡིན་པ་དགག་པ་ནི། ལུས་ནི་རྐང་པ་བྱིན་པ་མིན། །བརླ་དང་རྐེད་པ་ལུས་མ་ཡིན། །ལྟོ་དང་
རྒྱབ་ཀྱང་ལུས་མིན་ཏེ། །བྲང་དང་དཔུང་པ་ལུས་མ་ཡིན། །རྩིབས་ལོགས་ལག་པ་ལུས་མིན་ཏེ།།
མཆན་ཁུང་ཕྲག་པ་ལུས་མ་ཡིན། །ནང་ཁྲོལ་རྣམས་ཀྱང་ལུས་མིན་ལ། །མགོ་དང་མགྲིན་པའང་
ལུས་མིན་ནོ། །ཡན་ལག་འདི་དག་ལ་ལུས་སུ་བདེན་པར་གྲུབ་པ་གང་ཞིག་ཡིན་ཏེ་གང་ཡང་མེད་
དོ༑ ༑གཉིས་པ་ཆ་རེ་རེ་བ་ལ་གནས་པ་དགག་པ་ནི། གལ་ཏེ་ལུས་འདི་ཡན་ལག་ཐམས་ཅད་ལ་
ཕྱོགས་རེ་ཡིས་གནས་པར་གྱུར་ན་ལུས་ཀྱི་ཆ་རྣམས་ཡན་ལག་གི་ཆ་ལ་གནས་པར་གྱུར་མོད། ཆ
མེད་དུ་བདེན་པའི་ལུས་དེ་རང་ཉིད་ནི་གང་ལ་གནས། གལ་ཏེ་བདག་ཉིད་ཀུན་གྱི་ལུས་རིལ་པོ་
རེ་རེ་ལག་སོགས་རྣམས་ལ་སོ་སོར་གནས་ན་ནི་དེ་དག་ཇི་ལྟར་སྙེད་པ་དེ་སྙེད་ཀྱི་ལུས་དུ་མ་ཡོད་
པར་འགྱུར་རོ། །གསུམ་པ་དོན་བསྡུ་བ་ནི། ཕྱི་དང་ནང་གང་ན་ཡང་ལུས་མེད་ན་ཇི་ལྟར་ལག་
སོགས་ལ་ལུས་བདེན་པ་ཡོད་དེ་མེད་དོ། །གཉིས་པ་ནི། ལག་སོགས་རྣམས་ལས་གཞན་དུ་མ་
དམིགས་པའི་ཕྱིར་མེད་ན་རིལ་པོའི་ལུས་དེ་ནི་ཡན་ལག་དང་མ་འབྲེལ་བ་ཡང་ཇི་ལྟར་ཡོད་པ་
ཡིན་ཏེ་མེད་དོ། །གཉིས་པ་ནི། ལུས་བདེན་པ་མེད་པ་དེས་ན་ལུས་མེད་པའི་ལག་པ་ལ་སོགས་པ་
ལ་རྨོངས་པ་ཡིས་ནི་ལུས་སུ་འཁྲུལ་པའི་བློ་སྐྱེ་བར་འགྱུར་གྱི། བློ་དེས་བཟུང་བ་ལྟར་བདེན་པ་ནི་
མ་ཡིན་ཏེ། དཔེར་ན་མི་དང་འདྲ་བའི་དབྱིབས་སུ་བཀོད་པའི་ཁྱད་པར་གྱི་ཐོ་ཡོར་ལ་མི་ཡིན་པར་
འཛིན་པའི་བློ་བཞིན་ནོ། །ཇི་སྲིད་དུ་དེ་ལ་མིར་འཁྲུལ་བའི་རྐྱེན་ཚོགས་པ་དེ་སྲིད་དུ་ཐོ་ཡོར་དེ་
སྐྱེས་བུ་ལྟར་སྣང་བ་དེ་བཞིན་དུ་ཇི་སྲིད་དུ་ལག་སོགས་ལ་ལུས་སུ་འཁྲུལ་བའི་རྐྱེན་དེ་ཡོད་པ་དེ་
སྲིད་དུ་དེ་དག་ལུས་སུ་སྣང་བར་འགྱུར་རོ། །གཉིས་པ་ནི། ལུས་རིན་པོ་གཅིག་ཏུ་བདེན་པར་མ་
གྲུབ་པ་དེ་བཞིན་དུ་སོར་མོའི་ཚོགས་འདུས་པ་ཡིན་པའི་ཕྱིར་ལག་པ་གཅིག་ཏུ་བདེན་པ་གང་
ཞིག་ཡིན་པར་འགྱུར། སོར་མོ་དེ་ཡང་ཚིགས་ཀྱི་ཚོགས་ཡིན་པའི་ཕྱིར་དེ་ཚོགས་སུ་མི་བདེན་ལ།
ཚིགས་དེ་དག་ཀྱང་རང་རང་གི་ཆ་ཤས་ཕྱེ་བས་རེ་རེར་མེད་ལ། ཆ་དེ་ཡང་རྡུལ་ཕྲ་རབ་ཏུ་ཕྱེ་བ་
，
- 1
6
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
བྱས་ཏེ་རྡུལ་ཕྲན་དེ་ཡང་ཕྱོགས་ཆའི་དབྱེ་བ་ཡིས་དུ་མར་འགྱུར་བས་གཅིག་ཏུ་མི་བདེན་ལ། དེའི་
ཕྱོགས་རེ་རེ་ལ་དབྱེ་ན་ཆ་ཤས་སུ་བདེན་པ་དང་བྲལ་བས་ན་ནམ་མཁའ་བཞིན་དུ་སྟོང་པ་དེས་ན་
རྡུལ་ཕྲན་རང་ཡང་བདེན་པར་མེད་དོ། །གསུམ་པ་དོན་བསྡུ་བ་ནི། དེ་ལྟར་སྣང་ཡང་བདེན་པ་
མེད་པས་རྨི་ལམ་ལྟ་བུའི་གཟུགས་ལ་རྟོག་དཔྱོད་དང་བཅས་པ་སུ་ཞིག་ཆགས་པར་བྱེད་དེ་
ཆགས་པར་མི་རིགས་སོ། །གང་ཚེ་དེ་ལྟར་ལུས་མེད་པ་དེའི་ཚེ་དེའི་བྱེ་བྲག་སྐྱེས་པའི་ལུས་གང་
བུད་མེད་ཀྱི་ལུས་གང་ཡིན་ཏེ་མེད་དོ། །
གཉིས་པ་ཚོར་བ་དྲན་པ་ཉེ་བར་བཞག་པ་ལ་བཞི་སྟེ། ཚོར་བའི་རང་བཞིན་དང་།
རྒྱུ་རེག་པ་དང་། ཡུལ་དང་། འཛིན་པ་མ་གྲུབ་པའོ། །དང་པོ་ལ་གཉིས་ཏེ། ཚོར་བ་དོན་དམ་དུ་
མ་གྲུབ་པའི་ཚུལ་དང་། དེར་རྟོག་པའི་གཉེན་པོ་སྒོམ་པའོ། །དང་པོ་ལ་གཉིས་ལས། འགོག་པའི་
རིགས་པ་ནི། རྩ་ཤེས་ལས། གལ་ཏེ་རང་བཞིན་གྱིས་ཡོད་ན། །དེ་ནི་མེད་པར་མི་འགྱུར་ཏེ།།
རང་བཞིན་གཞན་དུ་འགྱུར་བ་ནི། །ནམ་ཡང་རིགས་པ་མ་ཡིན་ནོ། །ཞེས་པ་བཞིན་དུ་ཚོར་བ་
སྡུག་བསྔལ་ཉིད་བདེན་པར་ཡོད་ན་ནམ་ཡང་དེ་མི་འདོར་བས་དེ་དང་རྣམ་པ་འགལ་བ་རབ་ཏུ་
དགའ་བ་དང་བདེ་བ་ལ་ཅི་སྟེ་མི་གནོད་དེ་གནོད་པས་དེ་དག་ནམ་ཡང་མི་སྐྱེ་བར་འགྱུར་བ་ལས་
སྐྱེ་བས་བསལ་ལོ། །བདེ་བ་ཡང་དེ་ཉིད་དུ་བདེན་པར་ཡོད་ན་མྱ་ངན་དང་ནད་ལ་སོགས་པའི་
གདུང་བ་དྲག་པོ་ཅན་ལ་སོགས་པ་ལ་ཟས་ཞིམ་པོ་ལ་སོགས་པས་དགའ་ཞིང་བདེ་བར་ཅི་སྟེ་མི་
བྱེད་དེ་བྱེད་པར་འགྱུར་བ་ལས་མི་བྱེད་པས་བསལ་ལོ། །གཉིས་པ་དེའི་ལན་དགག་པ་ནི། གལ་
ཏེ་སྡུག་བསྔལ་ཡང་དག་ཏུ་ཡོད་མོད་ཀྱི་བདེ་བ་སྟོབས་དང་ལྡན་པ་སྐྱེས་པ་ན་དེས་ཟིལ་གྱིས་
མནན་པའི་ཕྱིར་སྡུག་བསྔལ་དེ་མྱོང་བ་མིན་ནོ་ཞེ་ན། གང་ཞིག་ཉམས་སུ་མྱོང་བའི་བདག་ཉིད་
མིན་པ་དེ་ནི་ཚོར་བ་ཇི་ལྟར་ཡིན་ཏེ་དེའི་མཚན་ཉིད་མེད་པས་སོ། །སྡུག་བསྔལ་ཕྲ་མོ་ཉིད་དུ་མྱོང་
བ་ཡོད་པས་ཚོར་བ་ཡིན་མོད་ཀྱི་འདིའི་རགས་པ་ནི་བདེ་བ་སྟོབས་ལྡན་གྱིས་བསལ་བ་མིན་ནམ་
- 1
6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ་ཡིན་ལ། ཕྲ་མོ་དེའི་ངོ་བོ་ནི་བདེ་བ་རགས་པ་ལས་གཞན་དགའ་བར་སྟོབས་ཆུང་ཙམ་ཡིན་ནོ་
ཞེ་ན། ཕྲ་མོ་ཉིད་དུ་མྱོང་བ་དེ་ཡང་སྡུག་བསྔལ་མིན་པར་འགྱུར་ཏེ། བདེ་བ་དེའི་རིགས་ཡིན་པས་
སོ༑ །གལ་ཏེ་འགལ་རྐྱེན་བདེ་བ་སྐྱེས་པས་ན་རྒྱུད་དེ་ལ་སྡུག་བསྔལ་སྐྱེས་པ་མ་ཡིན་ན་མ་སྐྱེས་
པ་དེ་ཚོར་བར་རྟོག་པ་ནི་ཕྱིན་ཅི་ལོག་ལ་མངོན་པར་ཞེན་པ་ཉིད་ཡིན་ནོ་ཞེས་བྱ་བར་གྲུབ་པ་མིན་
ནམ་སྟེ་ཡིན་ནོ། །གཉིས་པ་ནི། ཚོར་བར་རྟོག་པས་འཁྲུལ་པ་ཡིན་པ་དེའི་ཕྱིར་ན་འཁྲུལ་བ་
འདིའི་གཉེན་པོར་ཆོས་ཀུན་རང་བཞིན་མེད་པར་རྣམ་པར་དཔྱད་པའི་ཤེས་རབ་འདི་བསྒོམ་པར་
བྱ་སྟེ། བློ་དེས་རྣམ་པར་བརྟགས་པའི་ཞིང་ལས་བྱུང་བའི་འབྲས་བུ་བསམ་གཏན་ནི་རྣལ་འབྱོར་
པའི་གནས་ལུགས་རྟོགས་པའི་ལུས་རྒྱས་པར་བྱེད་པའི་ཟས་ཡིན་པས་སོ། །
གཉིས་པ་རིགས་པ་ནི། ཡུལ་དབང་རྣམ་ཤེས་གསུམ་ཕྲད་པ་ཡིན་པར་འདོད་པས་
དེ་དགག་པ་ལ་གསུམ་སྟེ། དབང་དོན་ཕྲད་པ་དགག་པ་དང་། རྣམ་ཤེས་དང་ཕྲད་པ་དགག་པ་
དང༌། སྐབས་དོན་བསྡུ་བའོ། །དང་པོ་ལ་གཉིས་ལས། སྤྱིར་ཕྲད་པ་དགག་པ་ནི། གལ་ཏེ་མིག་
སོགས་དབང་པོ་དང་གཟུགས་སོགས་དོན་རྣམས་བར་དང་བཅས་པ་ཡིན་ན་དེ་དག་གང་དུ་ཕྲད་
པར་འགྱུར་ཏེ། ཤར་ནུབ་ཀྱི་རི་བཞིན་ནོ། །བར་དུ་ཆོད་པའི་ཆ་གང་ཡང་མེད་ན་གཅིག་ཉིད་དུ་
འགྱུར་བས་དེ་དག་གང་ཞིག་གང་དང་ཕྲད་པར་འགྱུར་ཏེ། འཕྲད་བྱ་ཕྱད་བྱེད་གཉིས་མེད་པས་
སོ༑ ༑གཉིས་པ་རྡུལ་ཕྲན་ཕྲད་པ་དགག་པ་ནི། དབང་དོན་གྱི་རྡུལ་ཕྲན་དག་ནི་ཕྱོགས་ཐམས་
ཅད་ཀྱིས་ཕྲད་པ་མེད་དེ། རྡུལ་ཕྲན་རྡུལ་ཕྲན་ལ་འཇུག་པ་སྟེ་གཅིག་གི་ནང་དུ་ཐིམ་པ་མེད་པས་
སོ༑ ༑དེའི་རྒྱུ་མཚན་དུ་རྡུལ་ཕྲན་དེ་ནི་ཁོང་སྟོང་གི་སྐབས་མེད་པ་དང་བོངས་མཉམ་པ་ཁོ་ན་ཡིན་
པའི་ཕྱིར། ཁྱབ་པ་ནི་མ་ཞུགས་པ་ལ་འདྲེས་པ་མེད་ཅིང་མ་འདྲེས་པ་ལ་ཕྱོགས་ཀུན་གྱིས་ཕྲད་པ་
མེད་པས་ཁྱབ་ཅེས་པའོ། །རྡུལ་ཕྲན་ཆ་མེད་པ་ཉིད་དུ་འདོད་པ་ལའང་ཕྱོགས་གཅིག་གིས་ཕྲད་པ་
ཞེས་བྱ་བ་ཇི་ལྟ་འཐད་པར་འགྱུར་ཏེ། དེ་ལྟར་ན་ཕྲད་མ་ཕྲད་ཀྱི་ཆ་གཉིས་སུ་འགྱུར་བས་སོ།།
- 1
6
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
ཕྲད་པ་དང་ཆ་མེད་པར་ཡང་གནས་པ་དེ་ལྟ་བུ་གལ་ཏེ་མཐོང་ན་བསྟན་པར་གྱིས་ཏེ་བསྟན་པར་
མི་ནུས་སོ། །གཉིས་པ་ནི། རྣམ་ཤེས་ལ་ནི་ཆོས་ཅན། ཕྲད་པ་འཐད་པ་མ་ཡིན་པ་ཉིད་དུ་ཐལ།
ལུས་ཏེ་གཟུགས་མེད་པའི་ཕྱིར་རོ། །དེ་ལ་གཟུགས་ཅན་གྱི་ཕྲད་པ་མེད་ཀྱང་འབྲས་བུ་བསྐྱེད་པ་
ལ་ཚོགས་པ་ཙམ་ཡོད་དོ་ཞེ་ན། མི་རིགས་ཏེ། ཚོགས་པའང་བདེན་པའི་དངོས་པོར་མེད་པའི་
ཕྱིར་ཏེ་སྔར། རྒྱུད་དང་ཚོགས་ཞེས་བྱ་བ་ནི། །ཞེས་པར་ཇི་ལྟར་རྣམ་པར་དཔྱད་པ་བཞིན་ནོ།།
གསུམ་པ་ནི། འདི་ལྟར་རྒྱུ་རེག་པ་ཡོད་པ་མིན་ན་འབྲས་བུ་ཚོར་བ་གང་ལས་འབྱུང་བར་འགྱུར་
ཏེ༑ དེས་ན་ཚོར་བ་བདེ་བ་ཐོབ་པའི་དོན་དུ་ངལ་བ་བྱེད་པ་འདི་ཅིའི་དོན་དུ་ཡིན་ཞིང་། ཚོར་བ་
སྡུག་བསྔལ་གང་གིས་རྒྱུད་གང་ལ་གནོད་པར་འགྱུར་ཏེ་ཐོབ་བྱ་དང་གནོད་བྱེད་མེད་དོ། །གང་གི་
ཚེ་ཚོར་བ་པོའི་བདག་འགའ་ཡང་མེད་ཅིང་ཚོར་བ་ཉིད་ཀྱང་ཡོད་པ་མ་ཡིན་པའི་གནས་སྐབས་
འདི་མཐོང་ནས་དེའི་ཚེ་ཚོར་བ་བདེ་སྡུག་ལ་ཐོབ་པ་དང་འབྲལ་བར་སྲེད་པ་ཅིའི་ཕྱིར་ལྡོག་པར་མི་
འགྱུར་ཏེ་འགྱུར་རོ། །གསུམ་པ་ནི། མཐོང་བའམ་རེག་པའི་བར་ཡུལ་ལྔ་པོ་དེ་ཡང་སྣང་ཡང་མི་
བདེན་པས་རྨི་ལམ་དང་སྒྱུ་མ་འདྲ་བའི་བདག་ཉིད་ཡིན་པ་ཉིད་ཀྱིས་དེ་དག་གི་ཡུལ་ཅན་ཚོར་བ་
བདེན་པར་མེད་དོ། །བཞི་པ་ནི། ཚོར་བ་ནི་རང་དང་ལྷན་ཅིག་ཏུ་སྐྱེས་པའི་སེམས་དེ་ཡིས་མཐོང་
བ་མ་ཡིན་ཏེ། སེམས་དེ་དང་ལྷན་ཅིག་སྟེ་དུས་གཅིག་ཏུ་སྐྱེས་པས་འབྲེལ་བ་མེད་པའི་ཕྱིར་རོ།།
ཚོར་བའི་སྔ་མ་དང་ཕྱི་མར་སྐྱེས་པས་ཀྱང་དེ་དྲན་པ་དང་དེ་ལ་འདུན་པར་འགྱུར་གྱི་མྱོང་བ་ནི་མ་
ཡིན་ཏེ། དེ་དག་གི་ཚེ་ཚོར་བ་མ་སྐྱེས་པས་དང་འགགས་པས་སོ། །མྱོང་བྱ་དང་མྱོང་བྱེད་གཉིས་
མེད་པས་རང་གིས་བདག་ཉིད་མྱོང་བ་མིན་ལ། དུས་གསུམ་དུ་བརྟགས་ན་གཞན་དག་གིས་ཀྱང་
མྱོང་བར་རིགས་པ་མ་ཡིན་པས་ཚོར་བ་པོ་འགའ་ཡང་ཡོད་པ་མིན་ཏེ། དེས་ན་ཚོར་བ་ཡང་དེ་ཉིད་
དུ་ཡོད་པ་མ་ཡིན་ནོ། །དེ་ལྟར་བདག་མེད་པའི་ཕུང་པོའི་ཚོགས་འདི་ལ་ཚོར་བ་བདེ་བས་ཕན་པ་
དང་སྡུག་བསྔལ་འདི་ཡིས་ཅི་སྟེ་གནོད་པར་བྱ་སྟེ་ཕན་བྱེད་གནོད་བྱེད་དུ་མ་གྲུབ་པས་སོ། །
- 1 69 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་སེམས་དྲན་པ་ཉེ་བར་བཞག་པ་ལ་གཉིས་ཏེ། ཡིད་ཀྱི་དང་། སྒོ་ལྔའི་རྣམ་
ཤེས་མ་གྲུབ་པའོ། །དང་པོ་ནི། ཡིད་ཀྱི་རྣམ་ཤེས་ནི་མིག་ལ་སོགས་པའི་དབང་པོ་རྣམས་ལ་མི་
གནས་ཤིང་གཟུགས་ལ་སོགས་པའི་ཡུལ་རྣམས་ལ་ཡང་གནས་པ་མིན་ཏེ། དབང་ཡུལ་དེ་དག་
ཡོད་ཀྱང་རེས་མི་སྐྱེ་བས་སོ། །བར་ཏེ་གཞན་ནའང་ཡོད་པ་མིན་ཏེ་མ་དམིགས་པས་སོ། །ལུས་
ཀྱི་ནང་ན་སེམས་ཡོད་པ་མིན་ལ་ཕྱི་ནའང་མིན་ཞིང་། དེ་ལས་གཞན་དུ་ཡང་སེམས་དེ་རྙེད་པ་མ་
ཡིན་ལ། གང་ཞིག་ལུས་ཉིད་ཀྱང་མིན་ལ་དེ་ལས་གཞན་དུའང་བདེན་པ་མིན་ཞིང་ལུས་དང་
འདྲེས་པ་མིན་ལ། ལུས་ལས་ལོགས་སུ་འགར་ཡང་མེད་པའི་ཡིད་དེ་ནི་ཅུང་ཟད་ཀྱང་བདེན་པར་
ཡོད་པ་མིན་ཏེ། དཀོན་མཆོག་བརྩེགས་པ་ལས། འོད་སྲུང་སེམས་ནི་ནང་ན་ཡང་མེད། ཕྱི་རོལ་
ན་ཡང་མེད། གཉིས་ཀ་ན་ཡང་མེད་ཅིང་མི་དམིགས་སོ། །འོད་སྲུང་སེམས་དེ་ནི་གཟུགས་མེད་
པ༑ བསྟན་དུ་མེད་པ། ཐོགས་པ་མེད་པ། རྟེན་མ་ཡིན་པ། སྣང་བ་མེད་པ། རྣམ་པར་རིག་པ་
མེད་པ། གནས་པ་མེད་པའོ། །འོད་སྲུང་སེམས་ནི་སངས་རྒྱས་ཐམས་ཅད་ཀྱིས་ཀྱང་མ་གཟིགས།
མི་ གཟིགས། གཟིགས་པར་ མི་འགྱུར་རོ། །ཞེས་གསུངས་པ་ལྟར་རོ། །དེའི་ཕྱིར་སེམས་ཅན་
གདོད་མ་ནས་མྱ་ངན་ལས་འདས་པ་ཡིན་ནོ། །གཉིས་པ་ནི། ཡིད་ཤེས་དེ་ལྟ་ནའང་སྒོ་ལྔའི་རྣམ་
ཤེས་ཡུལ་ལྔ་འཛིན་བྱེད་དུ་བདེན་ནོ་ཞེ་ན། འོ་ན་དེའི་ཡུལ་ལྔའི་སྔར་རམ་དུས་མཉམ་མམ་ཕྱིས་
ཡོད་ཅེས་བརྟགས་ནས། ཤེས་བྱ་ཡུལ་ལྔ་ལས་སྔར་སྒོ་ལྔའི་ཤེས་པ་ཡོད་དོ་ཞེ་ན། ཤེས་པ་དེ་
ཡུལ་ཅི་ལ་དམིགས་ནས་སྐྱེ་སྟེ། དེའི་ཚེ་ཡུལ་མ་སྐྱེས་ནས་མེད་པས་སོ། །འོན་ཏེ་ཤེས་པ་དང་
ཤེས་བྱ་ལྷན་ཅིག་སྟེ་དུས་མཉམ་ན་ཡང་དེ་ཡུལ་ཅི་ལ་དམིགས་ནས་སྐྱེ་སྟེ། དེ་མ་སྐྱེས་པ་ན་ཡུལ་
ཡང་མ་སྐྱེས་ཤིང་སྐྱེས་པ་ན་ཡུལ་གྱིས་བསྐྱེད་མི་དགོས་པས་སོ། །འོན་ཏེ་ཤེས་བྱའི་ཕྱིས་ཤེས་པ་
ཡོད་ན་དེའི་ཚེ་ཤེས་པ་ཡུལ་གང་ལས་སྐྱེ་སྟེ་ཡུལ་འགགས་ནས་མེད་པས་སོ། །
བཞི་པ་ཆོས་དྲན་པ་ཉེ་བར་བཞག་པ་ལ་གཉིས་ལས། དང་པོ་ཆོས་ཐམས་ཅད་སྐྱེ་
ན་
，
，
- ] 7 () -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
མེད་དུ་གྲུབ་ཚུལ་ནི། དེ་ལྟར་སྔ་ཕྱི་དུས་མཉམ་གང་ལས་ཀྱང་མི་སྐྱེ་བའི་རིགས་པ་འདིས་ཆོས་
རྣམས་ཐམས་ཅད་ཀྱི་སྐྱེ་བ་བདེན་པར་རྟོགས་པར་འགྱུར་བ་མ་ཡིན་ནོ། །གཉིས་པ་དེ་ལ་རྩོད་པ་
སྤང་བ་ལ་གཉིས་ལས། དང་པོ་ཀུན་རྫོབ་མེད་པར་ཐལ་བ་སྤང་བ་ལ་གཉིས་ལས། རྩོད་པ་ནི།
གལ་ཏེ་དེ་ལྟར་ཆོས་ཐམས་ཅད་སྐྱེ་བ་མེད་ན་སྐྱེ་འཇིག་ཅན་གྱི་ཀུན་རྫོབ་མེད་པས་དབུ་མ་པ་དེའི་
ལུགས་ ལ་ བདེན་གཉིས་ ག་ ལ་ ཡོད་དེ་མེད་ པར་ འགྱུར་ ལ། གལ་ཏེ་ཆོས་ ཐམས་ཅད་སྐྱེ་
འཇིག་མེད་པ་དེ་ལྟར་ན་ཀུན་རྫོབ་གཞན་འཁྲུལ་པའི་བློ་ཅན་གྱིས་སྐྱེ་འཇིག་ཅན་དུ་བཏགས་པ་
ཙམ་གྱིས་འཇོག་ན་ནི་སེམས་ཅན་མྱ་ངན་ལས་ག་ལ་འདའ་སྟེ་མི་འདའ་བར་འགྱུར་ཏེ། ཁ་ཅིག་
མྱ་ངན་ལས་འདས་ཀྱང་གཞན་གྱིས་སྐྱེ་འཇིག་ཅན་དུ་བཏགས་པས་ཀུན་རྫོབ་ཏུ་འགྱུར་བས་སོ་
ཞེ་ན། དེའི་ལན་ནི། དོན་ལ་སྐྱེ་མེད་ཡིན་ཡང་དེ་མ་རྟོགས་པས་སྐྱེ་འཇིག་ཅན་དུ་རྟོག་ཅིང་བློས་
ཡུལ་དུ་བྱས་པ་དེ་ལ་ལྟོས་ཏེ་ཀུན་རྫོབ་ཏུ་འཇོག་པས་དེ་མེད་པར་མི་འགྱུར་ལ། དེས་མྱང་འདས་
མེད་པར་མི་འགྱུར་ཏེ། གཞན་གྱིས་འཁྲུལ་བས་གཞན་ཀུན་རྫོབ་ཏུ་མི་འགྱུར་ལ། འཁྲུལ་རྟོག་
འདི་ནི་མྱ་ངན་ལས་འདས་པ་ལས་གཞན་པའི་སེམས་ཀྱི་རྣམ་རྟོག་སྟེ། དེ་ནི་མྱ་ངན་ལས་འདས་
པ་རང་གི་ཀུན་རྫོབ་སྟེ་འཁྲུལ་རྟོག་མིན་པའི་ཕྱིར་རོ། །ཕྱིས་མྱང་འདས་ཀྱི་ཚེ་འཁྲུལ་རྟོག་ཡོད་པ་
དེས་ན་དེ་ལ་ཡང་ཀུན་རྫོབ་དེ་ཡོད་པ་ཡིན་ཏེ། འཁྲུལ་རྟོག་དེ་ཡོད་པ་མིན་པ་དེས་ན་ཀུན་རྫོབ་
མེད་པ་ཉིད་དོ། །འགྲེལ་ཆེན་ལས། ཆོས་རྣམས་ལས་ཆོས་རྣམས་སྐྱེ་བ་ནི་ཕྱི་ནས་འབྱུང་ཞིང་ཡོད་
པ་མ་ཡིན་ནོ། །དེ་ལྟ་བས་ན་ཕྱི་ནས་ངེས་པའི་ཆོས་གལ་ཏེ་ཡོད་པ་ཡིན་ན་དེའི་ཚེ་ཀུན་རྫོ་བ་ཡོད་
པ་ཡིན་ནོ་ཞེས་འབྱུང་བས་མྱ་ངན་ལས་འདས་པ་ན་གཅིག་གིས་ཕྱིས་གཅིག་སྐྱེ་བར་ངེས་པ་དེ་
ཡོད་ན་ཞེས་པར་བཤད་ཀྱང་རུང་སྙམ་མོ། །
གཉིས་པ་རྣམ་དཔྱོད་མི་འཐད་པ་སྤང་བ་ལ་གཉིས་ལས། དང་པོ་རྩོད་པ་ནི། རྟོག་
བྱེད་བློ་དང་བརྟག་བྱ་ཡུལ་གཉིས་པོ་ཕན་ཚུན་བརྟེན་པ་ཡིན་པས་ཡུལ་མ་གྲུབ་ན་བློ་ཡང་མེད་
- 1 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་རྣམ་དཔྱོད་མི་འཐད་དོ་ཞེ་ན། གཉིས་པ་ལ་གསུམ་ལས། དང་པོ་དཔྱོད་བྱེད་བདེན་པ་མི་
དགོས་པ་ནི། ཡུལ་བདེན་པ་མེད་པས་བློ་ཡང་བདེན་པ་མེད་མོད་ཀྱི་རྣམ་དཔྱོད་མི་འཐད་པར་མི་
འགྱུར་ཏེ། ཇི་ལྟར་རྣམ་པར་དཔྱོད་པ་ཐམས་ཅད་ནི་ཐ་སྙད་པའི་ཤེས་པ་འཇིག་རྟེན་པ་ལ་གྲགས་
པའི་རིགས་པ་ལ་བརྟེན་ནས་བརྗོད་པའི་ཕྱིར་རོ། །གཉིས་པ་ལ་དགོས་ན་ཧ་ཅང་ཐལ་བ་ནི།
གང་གི་ཚེ་རྣམ་པར་དཔྱོད་ཅིང་བདེན་པར་གྲུབ་པའི་རྣམ་དཔྱོད་ཀྱིས་དཔྱོད་པར་བྱེད་དགོས་ན་
དེའི་ཚེ་རྣམ་དཔྱོད་དེ་ཡང་རྣམ་དཔྱོད་གཞན་གྱིས་དཔྱོད་དགོས་པའི་ཕྱིར་ན་ཐུག་མེད་དུ་འགྱུར་
བས་རྩ་བའི་དཔྱད་བྱ་མ་ངེས་པར་འགྱུར་རོ། །གསུམ་པ་མ་དཔྱད་ཀྱང་སྟོང་པར་གྲུབ་པ་ནི།
དཔྱད་པའི་ཡུལ་རྣམ་པར་དཔྱོད་པར་བྱས་ཏེ་སྟོང་པར་གྲུབ་ན་རྣམ་དཔྱོད་ཀྱི་བློ་ལ་ནི་མ་དཔྱད་
ཀྱང་རྟེན་ཡུལ་ཡོད་པ་མིན་ལ། རྟེན་ཏེ་ཡུལ་མེད་པའི་ཕྱིར་ན་དེ་མི་སྐྱེ་སྟེ་ཡུལ་ཤེས་གཉིས་ཀ་སྐྱེ་
མེད་དུ་ཞི་བ་དེ་ཡང་མྱ་ངན་ལས་འདས་པ་ཡིན་པར། དམིགས་པ་མེད་པས་རབ་ཏུ་ཞི། །ཞེས་
སྔར་བརྗོད་པ་ཡིན་ནོ། །
གསུམ་པ་སྤང་བྱ་དངོས་པོར་འཛིན་པ་དགག་པ་ལ་གསུམ་སྟེ། སྤྱིར་བསྟན་པ་
དང༌། སྒྲུབ་བྱེད་དགག་པ་དང་། གནོད་བྱེད་བརྗོད་པའོ། །དང་པོ་ནི། དངོས་སྨྲ་བ་གང་གི་ལྟར་
ན་ཡུལ་ཤེས་འདི་གཉིས་བདེན་པར་འདོད་པར་དེ་ཉིད་ཤིན་ཏུ་དཀའ་བར་གནསཏེ། སྒྲུབ་བྱེད་
མེད་ལ་གནོད་བྱེད་ཡོད་པས་སོ། །གཉིས་པ་ལ་གཉིས་ལས། དང་པོ་ཕན་ཚུན་བརྟེན་པས་མི་
འགྲུབ་པ་ནི། གལ་ཏེ་ཤེས་པའི་དབང་པོ་བདེན་པ་ལས་དོན་བདེན་པར་འགྲུབ་བོ་ཞེན། ཤེས་པ་
བདེན་པར་ཡོད་པ་ཉིད་ལ་བརྟེན་ནམ་སྒྲུབ་བྱེད་ཅི་ཞིག་ཡོད། འོན་ཏེ་ཤེས་བྱ་ལས་ཤེས་པ་གྲུབ་
བོ་ཞེ་ན། ཤེས་བྱ་ཡོད་པ་ལ་རྟེན་ཅི་ཡོད། ཕན་ཚུན་གཅིག་གིས་དབང་གིས་གཅིག་ཡོད་ན། དེའི་
ཚེ་གཅིག་མ་གྲུབ་པར་གཅིག་མི་འགྲུབ་པས་གཉིས་ཀ་ཡང་མེད་པར་འགྱུར་ཏེ། དཔེར་ན་གལ་ཏེ་
བུ་མེད་ན་ནི་ཕ་གྲུབ་པ་མིན་ལ་ཕ་མ་གྲུབ་ནའང་བུ་ཉིད་གང་ལས་བྱུང་བ་ཡིན། དེ་ལྟར་བུ་མེད་
- 1 7 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། (༥
པར་ཕ་དང་ཕ་མེད་པར་བུ་མེད་པས་མཐར་གཉིས་ཀ་མེད་པ་དེ་བཞིན་དུ་ཡུལ་ཤེས་དེ་གཉིས་
ཀྱང་མེད་པ་ཉིད་དོ། །གཉིས་པ་ཉེས་སྤོང་གི་ལན་དགག་པ་ནི། གལ་ཏེ་ལྟོས་ཀྱང་འགྲུབ་པ་མི་
འགལ་ཏེ། དཔེར་ན་མྱུ་གུ་ས་བོན་ལས་སྐྱེ་བས་དེ་ལ་ལྟོས་ཀྱང་ས་བོན་ཡོད་པར་མྱུ་གུ་དེ་ཉིད་
ཀྱིས་རྟོགས་པ་བཞིན་དུ་ཤེས་བྱ་ལས་སྐྱེས་པའི་ཤེས་པ་ཡིས་ཤེས་བྱ་དེ་ཡོད་པར་ནི་ཅིས་མི་
རྟོགས་ཤེ་ན། མི་མཚུངས་ཏེ། མྱུ་གུ་ནི་དེ་ཉིད་ལས་གཞན་ཤེས་པ་ཡིས་མཐོང་ནས་ས་བོན་ཡོད་
ཅེས་རྟོགས་པར་འགྱུར་ན། གང་གི་ཕྱིར་ཤེས་བྱ་བདེན་པར་ཡོད་པ་རྟོགས་བྱེད་ཤེས་པ་བདེན་
པར་ཡོད་པ་ཉིད་གང་ལས་རྟོགས་ཏེ་རྟོགས་བྱེད་མེད་པས་སོ། །
གསུམ་པ་ལ་གསུམ་སྟེ། རྒྱུ་ཕྱོགས་ནས་དང་། འབྲས་ཕྱོགས་ནས་སྟོང་པར་སྒྲུབ་
པ་དང་། གྲུབ་པའི་དོན་བསྡུ་བའོ། །དང་པོ་ལ་གཉིས་ཏེ། ཡང་དག་པར་མ་སྐྱེས་པ་དང་། ཐ་སྙད་
དུ་རྒྱུ་ལས་སྐྱེས་པ་སྟོང་པར་སྒྲུབ་པའོ། །དང་པོ་ལ་གསུམ་སྟེ། རྒྱུ་མེད་དང་། རྒྱུ་རྟག་པ་ལས་སྐྱེས་
པ་དགག་པ་དང༌། དོན་བསྡུ་བའོ། །དང་པོ་ནི། རྒྱང་འཕེན་པ་དང་སྤྱོད་པ་བ་དག །ཉི་ཤར་ཆུ་བོ་
ཐུར་དུ་འབབ་པ་དང༌། །སྲན་ཟླུམ་ཚེར་མ་གཟེང་རིང་རྣོ་བ་དང་། །རྨ་བྱའི་མདོངས་ལེགས་ལ་
སོགས་ཆོས་རྣམས་ཀུན། །སུས་ཀྱང་མ་བྱས་རང་གི་ངོ་བོས་བྱུང་། །ཞེས་དངོས་པོ་རྣམས་རྒྱུ་མེད་
ལས་སྐྱེ་བར་འདོད་པ་འགོག་པ་ནི། རེ་ཞིག་འཇིག་རྟེན་གྱི་མངོན་སུམ་གྱིས་ཀྱང་འབྲས་བུ་དེ་རང་
གི་རྒྱུ་རྣམས་ཐམས་ཅད་ཚོགས་པ་ལས་སྐྱེ་བ་མཐོང་བ་ཡིན་ལ། རྗེས་དཔག་སོགས་ཀྱིས་ཀྱང་
གྲུབ་པས་འདི་ལྟར་པདྨའི་སྡོང་བུ་ལ་སོགས་པ་འབྲས་བུ་ཐ་དད་ཀྱི་དབྱེ་བ་ནི་རྒྱུ་ཐ་དད་ཀྱི་དབྱེ་
བས་སྐྱེས་པ་ཡིན་ལ། རྒྱུའི་དབྱེ་བ་དེ་གང་གིས་བྱས་ཤེ་ན་སྔར་གྱི་རྒྱུའི་དབྱེ་བ་ཉིད་ལས་སོ། །རྒྱུ་
ཐོ་དད་ཀྱིས་འབྲས་བུ་ཐ་དད་སྐྱེས་པར་ནུས་པའི་རྒྱུ་མཚན་ཅིའི་ཕྱིར་ཞེ་ན། སྔར་གྱི་རྒྱུའི་མཐུ་ཉིད་
ལས་དེ་ལྟར་སྐྱེས་པ་ཡིན་ནོ། །གཉིས་པ་ལ་གསུམ་སྟེ། དབང་ཕྱུག་དང་། རྡུལ་ཕྲན་དང༌། གཙོ་
བོ་ལས་སྐྱེས་པ་དགག་པའོ། །དང་པོ་ལ་གསུམ་ལས། དང་པོ་དབང་ཕྱུག་མ་གྲུབ་པ་ནི། རིག་པ་
- 1 73 -



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན་དང་བྱེ་བྲག་པ་དག་དབང་ཕྱུག་ཅེས་པ་ལྷར་གཏོགས་པ། གཙང་ཞིང་མཆོད་པར་འོས་པ།
རྟག་པ། གཅིག་པུ། ཀུན་གྱི་བྱེད་པ་པོ་ཡིན་པ་སྟེ། ཆོས་ལྔ་ལྡན་ཞིག་འགྲོ་བ་ཀུན་གྱི་རྒྱུ་ཡིན་པར་
འདོད་ན་རེ་ཞིག་དབང་ཕྱུག་དེ་གང་ཡིན་སྨོས་ཞེས་དྲིས་པ་ན། འབྱུང་བ་ཆེན་པོ་རྣམས་ཡིན་ནོ་ཞེ་
ན༑ དེ་དག་འབྱུང་འགྱུར་གྱི་རྒྱུ་ཡིན་པར་དེ་ལྟ་མོད། དེ་དག་ལ་དབང་ཕྱུག་ཏུ་འདོགས་ན་མིང་
ཙམ་ལ་ཡང་ཅི་ཞིག་ངལ་ཏེ་མི་རྩོད་མོད་ཀྱི། འོན་ཀྱང་ཁྱོད་རང་འདོད་པའི་མཚན་ཉིད་ནི་མེད་དེ།
ས་ལ་སོགས་པ་འབྱུང་བ་ཆེན་པོ་རྣམས་ནི་དུ་མ་དང་། མི་རྟག་པ་དང་། གཡོ་བའི་སེམས་མེད་པ་
དང༌། ལྷ་མིན་ཞིང་འགོམ་པར་བྱ་བ་ཉིད་དང༌། མི་གཙང་བ་དང་བཅས་པས་དེ་ནི་དབང་ཕྱུག་
ཉིད་མ་ཡིན་ལ། ནམ་མཁའ་དབང་ཕྱུག་མིན་ཏེ། གཡོ་བ་མེད་པའི་ཕྱིར། བདག་ཀྱང་དེ་མིན་ཏེ།
བདག་སྔར་བཀག་ཟིན་པའི་ཕྱིར། བྱེད་པོ་དབང་ཕྱུག་དེ་ཡང་བསམ་པར་ནུས་པ་མིན་ན་བསམ་
བྱ་མིན་པ་དེ་བྱེད་པོར་བརྗོད་པས་ཅི་ཞིག་བྱ་སྟེ་དོན་མེད་དོ། །གཉིས་པ་དེ་ཡིས་བསྐྱེད་པ་མེད་པ་
ནི༑ དབང་ཕྱུག་དེས་བསྐྱེད་པར་འདོད་པའི་འབྲས་བུ་གང་ཞིག་ཡིན་ཞེས་དྲིས་པ་ན། བདག་དང་
ས་སོགས་ཀྱི་རྡུལ་དང་དབང་ཕྱུག་ཉིད་ཀྱི་རིགས་རྒྱུན་ཕྱི་མ་ཡིན་ནོ་ཞེ་ན། དེ་དག་གི་ངོ་བོ་རྟག་
པར་འདོད་པ་མིན་ནམ་སྟེ་ཡིན་པས་བསྐྱེད་བྱར་འགལ་ལོ། །ཤེས་པ་ཡང་དོན་གྱི་རྣམ་པ་ཅན་དུ་
ཤེས་བྱ་ལས་སྐྱེས་ལ་རིག་ཙམ་དུ་ཐོག་མ་མེད་པ་ཅན་གྱི་རིག་པ་སྔ་མ་སྔ་མ་ལས་སྐྱེས་ཤིང་། བདེ་
སྡུག་ནི་ལས་དགེ་མི་དགེ་ལས་སྐྱེས་པ་ཡིན་པས་དབང་ཕྱུག་དེ་ཡིས་འབྲས་བུ་གང་ཞིག་སྐྱེས་པ་
སྨོསཤིག །
གསུམ་པ་དེ་སྐྱེད་བྱེད་དུ་མི་རུང་བ་ལ་གཉིས་ལས། དང་པོ་ཐལ་བ་བརྗོད་པ་ནི།
རྒྱུ་དབང་ཕྱུག་འབྲས་བུ་སྐྱེད་བྱེད་རྟག་པ་དེ་ལ་ཐོག་མ་ཡོད་པ་མིན་ན་དེའི་འབྲས་བུ་བདེ་སོགས་
ལ་ཡང་ཐོག་མ་ག་ལ་ཡོད་དེ་མེད་པར་འགྱུར་ཞིང་། དེ་བཞིན་དུ་ཐ་མ་ཡང་མེད་པས་བདེ་སྡུག་
སོགས་རྟག་ཏུ་ཅིའི་ཕྱིར་ཡོད་མིན་ཏེ་ཡོད་པར་འགྱུར་བ་ལས། དེ་དག་རེས་འགའ་བར་འགྲུབ་
- 1
7 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥།
རྒྱུ
པས་བསལ་ལོ། །གཉིས་པ་ཁྱབ་པ་ལ་འཁྲུལ་བ་སྤང་བ་ནི། དབང་ཕྱུག་རྟག་ཀྱང་འབྲས་བུ་
བསྐྱེད་པ་རྐྱེན་གཞན་རེས་འགའ་བ་ལ་ལྟོས་པས་འབྲས་བུ་རྟག་ཏུ་བསྐྱེད་པས་མ་ཁྱབ་བོ་ཞེ་ན།
དབང་ཕྱུག་དེ་ནི་གཞན་ལ་ལྟོས་པ་མིན་པར་ཐལ་ཏེ། དེས་བྱས་པ་མིན་པའི་དངོས་པོ་གཞན་ཡོད་
པ་མིན་པས་སོ། །དེས་ན་དེས་འབྲས་བུ་བསྐྱེད་པ་འདི་གང་ལ་ལྟོས་པར་འགྱུར། གལ་ཏེ་རྐྱེན་
ཚོགས་པ་ལ་ལྟོས་ན་ཚོགས་པ་དེ་ཉིད་རྒྱུ་ཡིན་པར་འགྱུར་གྱི་དབང་ཕྱུག་རྒྱུ་མིན་པར་ཐལ་ཏེ། རྒྱུ་
རྐྱེན་ཚོགས་ན་དབང་ཕྱུག་ལ་འབྲས་བུ་མི་བསྐྱེད་པའི་དབང་མེད་ཅིང་ཚོགས་པ་དེ་མེད་པར་
བསྐྱེད་དབང་ཡང་མེད་པས་སོ། །གལ་ཏེ་དབང་ཕྱུག་མི་འདོད་བཞིན་དུ་འབྲས་བུ་སྐྱེད་པར་བྱེད་
ན་དེ་གཞན་གྱི་དབང་དུ་ཐལ་བར་འགྱུར་ལ། འདོད་ནས་འབྲས་བུ་བྱེད་ནའང་འབྲས་བུ་བསྐྱེད་
པ་འདོད་པ་ལ་རག་ལས་པར་འགྱུར། རག་ལས་ནས་འབྲས་བུ་བྱེད་ན་དབང་ཕྱུག་ག་ལ་ཡིན་ཏེ་
འདོད་པ་མི་རྟག་པ་དེའི་གཞན་དབང་ཅན་ཡིན་པས་སོ། །གཉིས་པ་ནི། བྱེ་བྲག་པ་གང་དག་རྡུལ་
ཕྲན་རྟག་པས་སྣོད་བཅུད་ཐམས་ཅད་བསྐྱེད་པར་འདོད་པ་དེ་དག་ཀྱང་མི་རིགས་ཏེ། རྡུལ་ཕྲན་
རྟག་པ་ནི་སྔར། རྡུལ་དེ་ཡང་ཕྱོགས་ཆའི་དབྱེ་བ་ཡིས། །ཞེས་པས་བཟློག་ཟིན་པས་སོ། །
གསུམ་པ་ལ་གཉིས་ཏེ། འདོད་པ་འགོད་པ་དང༌། དེ་དགག་པའོ། །དང་པོ་ནི།
གྲངས་ཅན་པ་དག་ཤེས་བྱ་ཐམས་ཅད་བདག་རིག་པ་དང་གཙོ་བོ་བེམས་པོ་གཉིས་སུ་འདུས་པ་
ལས་བདག་ནི་སྔར་ལྟར་ཆོས་ལྔ་ལྡན་ཏེ་རྒྱུ་འབྲས་གང་ཡང་མ་ཡིན་ལ། གཙོ་བོ་རྟག་པ་གཅིག་པུ་
སུས་ཀྱང་མི་མཐོང་བ་ཀུན་གྱི་བྱེད་པ་པོ་ཡིན་པ་སྟེ་ཆོས་ལྔ་ལྡན་ཞིག་འགྲོ་བའི་རྒྱུ་ཡིན་པར་འདོད་
ལ༑ དེའི་ངོ་བོ་ནི་སྙིང་སྟོབས་དང་རྡུལ་དང་མུན་པ་ཞེས་བྱ་བའི་མིང་ཅན་བདེ་སྡུག་བཏང་སྙོམས་
ཀྱི་ཡོན་ཏན་གསུམ་ཆ་མཉམ་པར་གནས་པ་སྟེ། དེའི་རང་བཞིན་རྒྱུའི་གཙོ་བོ་ཞེས་བྱ་བར་བརྗོད་
ཅིང་། དེ་རྣམས་ཆ་མི་མཉམ་པ་ལས་རྣམ་འགྱུར་ཏེ། དེ་ཡང་ཐོག་མར་ཆེན་པོ་ཞེས་བྱ་བ་ཤེལ་
ལྟར་དྭངས་པ་འབྱུང་ཞིང་། དེ་ལ་ནང་ནས་སྐྱེས་བུ་དང༌། ཕྱི་ནས་ཡུལ་གྱི་གཟུགས་བརྙན་འཆར་
- 1
7 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བས་དེ་གཉིས་འདྲེས་པ་ལས་སྐྱེས་བུས་ཡུལ་ལ་ལོངས་སྤྱོད་པའི་ཐ་སྙད་བྱེད་དོ། །དེ་ནས་ང་རྒྱལ་
དང་། དེ་ལས་མིག་ལ་སོགས་པའི་བློའི་དབང་པོ་ལྔ་དང་། ཁ་དང་། རྐང་པ་དང་། ལག་པ་དང༌། །
བཤང་གཅིའི་ལམ་གཉིས་ཏེ་ལས་ཀྱི་དབང་པོ་ལྔ་དང་། ཐུན་མོང་དུ་ཡིད་དེ་དབང་པོ་བཅུ་གཅིག་
དང༌། སྒྲ་དང་། རེག་བྱ་དང་། རོ་དང་། གཟུགས་དང་། དྲི་སྟེ་དེ་ཙམ་ལྔ་དང་བཅས་པས་ཚོགས་
པ་བཅུ་དྲུག་འབྱུང་ཞིང་། དེ་ཙམ་ལྔ་ལས་རིམ་པ་ལྟར་ནམ་མཁའ་དང་། རླུང་དང་། མེ་དང༌། ཆུ་
དང་། ས་སྟེ་འབྱུང་བ་ལྔ་འབྱུང་སྟེ། ཉི་ཤུ་རྩ་གཉིས་པོ་དེ་དག་ནི་འབྲས་བུར་འགྲོ་བ་ཡིན་པར་
བརྗོད་དེ། རང་བཞིན་ལས་ཆེན་དེ་ལས་ང་རྒྱལ་ཏེ། །དེ་ལས་ཚོགས་ནི་རྣམ་པ་བཅུ་དྲུག་གོ །བཅུ་
དྲུག་པོ་ནི་དེ་དག་རྣམས་ལས་ཀྱང་། །དེ་ཙམ་ལྔ་ལས་འབྱུང་བ་རྣམ་ལྔ་འབྱུང་། །ཞེས་སོ། །
གཉིས་པ་ལ་བཞི་སྟེ། རང་བཞིན་གཅིག་ཡིན་པ་དང་། བདེ་སོགས་དོན་ཡིན་པ་དང་།
དངོས་པོ་རྟག་པ་དང༌། སྔར་ཡོད་སྐྱེ་བ་དགག་པའོ། །དང་པོ་ནི། གཙོ་བོ་གཅིག་ཏུ་བདེན་པ་དེ་
རང་བཞིན་གསུམ་ཉིད་དུ་བདེན་པར་ཡོད་པ་རིགས་པ་མ་ཡིན་པས་ན་གཙོ་བོ་དེ་ཡོད་པ་མིན་ལ།
དེ་བཞིན་དུ་ཡོན་ཏན་ཡང་གསུམ་དུ་བདེན་པ་མིན་ཏེ། གསུམ་པོ་དེ་ཡང་སོ་སོར་རྣམ་པ་གསུམ་
གསུམ་དུ་འགྱུར་བའི་ཕྱིར་རོ། །རྟགས་འདི་གསུམ་པོ་དེ་བདག་གཅིག་པའམ་བེམས་པོ་བདེན་པ་
གང་ཡིན་ཐམས་ཅད་ཡོད་ཏན་གསུམ་གྱི་བདག་ཉིད་དུ་ཡོད་པར་ཁས་བླངས་པས་གྲུབ་ཅེས་ཟེར་
ཏེ༑ འགྲེལ་ཆེན་ལས་ཕྱི་མ་བསལ་ལོ། །རྒྱུ་ཡོན་ཏན་གསུམ་མེད་ན་འབྲས་བུ་སྒྲ་སོགས་རྣམ་
འགྱུར་རྣམས་ཀྱང་ཡོད་པ་ཉིད་ཤིན་ཏུ་རྒྱང་རིང་སྟེ་མི་སྲིད་པར་འགྱུར་རོ། །གཉིས་པ་ནི། གོས་ལ་
སོགས་ཏེ་དེ་ཙམ་ལྔ་པོ་ཆོས་ཅན། དེ་ལ་བདེ་སོགས་ངོ་བོ་གཅིག་ཏུ་ཡོད་པ་སྲིད་པ་མ་ཡིན་ཏེ་
སེམས་མེད་པས་སོ། །གོས་སོགས་ཀྱི་དངོས་པོ་རྣམས་བདེ་སོགས་ཀྱི་རྒྱུའི་རང་བཞིན་དུ་བདེན་
པས་དེ་ལ་བདེ་སོགས་ཡོད་དོ་ཞེ་ན། གོས་སོགས་ཀྱི་དངོས་པོ་རྣམས་ཀྱང་ལུས་དང་མཚུངས་
པས་ན་དེ་ལུས་དགག་པར་དཔྱད་པས་བཀག་ཟིན་པ་མིན་ནམ་སྟེ་ཡིན་ལ། གཞན་ཡང་ཁྱོད་ཀྱི་
，
T
.
1|
- ] 7 $ -



ས་
བབས།ས་
།
།
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༣༥
ལུགས་ལ་གོས་སོགས་ཀྱི་རྒྱུ་ཡང་བདེ་སོགས་ཡོན་ཏན་གསུམ་པོ་ཉིད་དུ་འདོད་པ་ཡིན་ན། བདེ་
སོགས་དེ་ལས་སྣམ་སོགས་འབྱུང་བ་མེད་ཀྱི་ཀུན་རྫོབ་ཏུ་སྣམ་སོགས་ལས་བདེ་སོགས་འབྱུང་
བར་མཐོང་བ་ཡིན་ལ། དཔྱད་ན་རྒྱུ་སྣམ་སོགས་དེ་བདེན་པ་མེད་པའི་ཕྱིར་ན་དེའི་འབྲས་བུ་བདེ་
སོགས་བདེན་པ་མེད་དོ། །གསུམ་པ་ནི། བདེ་སོགས་ཆོས་ཅན། རྟག་པ་ཉིད་དུ་ནམ་ཡང་
དམིགས་པ་ཡོད་པ་མ་ཡིན་ཏེ། རེས་འགའ་བ་ཡིན་པའི་ཕྱིར་རོ། །གལ་ཏེ་བདེ་བ་ལ་སོགས་པ་
བསལ་བ་རྟག་ཏུ་ཡོད་པ་ཉིད་ཡིན་ན། སྡུག་བསྔལ་སྐྱེས་དུས་ན་ཡང་བདེ་བ་མྱོང་བ་ཅིའི་ཕྱིར་
འཛིན་པར་མི་འགྱུར་ཏེ་འགྱུར་བར་ཐལ་ལོ། །སྡུག་བསྔལ་སྐྱེས་དུས་ན་བདེ་བ་དེ་ཉིད་ཕྲ་མོར་
གྱུར་བས་མི་མྱོང་ངོ་ཞེ་ན། རྟག་པ་དེ་རེས་རགས་པ་དང་རེས་ཕྲ་བ་ཇི་ལྟར་ཡིན་ཏེ། དེས་ན་
རགས་པ་འདོར་ནས་ཕྲ་བར་འགྱུར་བས་བདེ་སོགས་ཀྱི་ཕྲ་རགས་དེ་དག་མི་རྟག་པ་ཉིད་དུ་གྲུབ་
ལ༑ དེ་བཞིན་དུ་རྣམ་འགྱུར་སོགས་དངོས་པོ་ཐམས་ཅད་ཀྱང་མི་རྟག་པ་ཉིད་དུ་ཅིས་མི་འདོད་དེ་
རིགས་པ་མཚུངས་པས་སོ། །གལ་ཏེ་བདེ་བའི་ཕྲ་རགས་ཀྱི་གནས་སྐབསམི་རྟག་ཀྱང་བདེ་བའི་
རང་བཞིན་རྟག་གོ་ཞེ་ན། བདེ་བའི་རགས་པ་དེ་བདེ་བ་ལས་གཞན་མིན་པས་ན་དེ་མི་རྟག་པས་
བདེ་བ་ཡང་གསལ་བར་མི་རྟག་པར་འགྱུར་རོ། །
བཞི་པ་ལ་བཞི་ལས། དང་པོ་རང་ལུགས་ཀྱི་ངེས་པ་ནི། གལ་ཏེ་ཅི་ཡང་མེད་པ་
ནི་འགལ་ཡང་སྐྱེ་བ་མིན་ཏེ། མེད་པའི་ཕྱིར། བྱེ་མ་ལས་ཏིལ་མར་བཞིན་ནོ་ཞེས་འདོད་ན།
གསལ་བ་སྔར་མེད་པ་སྐྱེ་བ་ནི་ཁྱོད་མི་འདོད་ཀྱང་ཁྱོད་ཀྱི་ལུགས་ལའང་གནས་པ་ཉིད་ཡིན་ཏེ།
སྔར་མི་གསལ་བ་ཕྱིས་གསལ་བར་སྐྱེ་བར་འདོད་པས་སོ། །གཉིས་པ་ཧ་ཅང་ཐལ་བ་ནི། གལ་ཏེ་
རྒྱུ་ལ་འབྲས་བུ་གནས་ན་ཟན་ཟ་བ་དེ་མི་གཙང་བ་ཟ་བར་འགྱུར་ལ། རས་ཀྱི་རིན་གྱིས་རས་བལ་
གྱི་ས་བོན་ཆོས་ལ་དེ་བགོ་བར་གྱིས་ཤིག །གསུམ་པ་དེའི་ལན་དགག་པ་ནི། དངོས་པོ་ལ་དེ་ལྟར་
གནས་ཀྱང་འཇིག་རྟེན་རྨོངས་པས་ས་བོན་ལ་རས་མ་མཐོང་བས་མི་གོན་ནོ་ཞེ་ན། མ་ཡིན་ཏེ། དེ་
- 1 77-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཤེས་པར་འདོད་པའི་སེར་སྐྱ་སོགས་ཀྱིས་ཀྱང་རྣམ་གཞག་ས་བོན་མི་གོན་པར་རས་གོན་པ་
དེ་ཉིད་ཡིན་པའི་ཕྱིར་དང་། ཁྱོད་ཉིད་ལུགས་ཀྱི་འབྲས་བུ་དེ་ཉིད་ཤེས་པ་དེ་རྒྱུ་འཇིག་རྟེན་པ་ལ་
ཡང་ཡོད་པ་ངེས་ས་བོན་ལ་རས་ཅི་སྟེ་མཐོང་བ་མ་ཡིན་ཏེ་མཐོང་བར་འགྱུར་རོ། །འཇིག་རྟེན་པ་
ལའང་ཡོད་མོད་ཀྱི་རྒྱུའི་གནས་སྐབས་འཇིག་རྟེན་པའི་བློ་ཐམས་ཅད་ཚད་མ་མིན་པས་མི་རྟོགས་
པར་འདོད་ན་ནི་བློ་དེས་འབྲས་བུ་ཉིད་གསལ་བར་མཐོང་བའང་བདེན་པ་མ་ཡིན་པར་འགྱུར་ཏེ།
བློ་འཁྲུལ་བའི་ཡུལ་ཡིན་པས་སོ། །བཞི་པ་རང་ལ་གནོད་པ་སྤང་བ་ནི། གལ་ཏེ་དབུ་མ་པའི་
ལུགས་ལ་ཡུལ་འཇལ་བྱེད་ཀྱི་ཚད་མ་རྣམས་ཀྱང་ཚད་མ་མིན་ཏེ་འཁྲུལ་པ་ཡིན་ན་དེས་གཞལ་
བའི་སྟོང་ཉིད་ཀྱང་རྫུན་པར་མི་འགྱུར་རམ་སྟེ། འགྱུར་བ་དེའི་ཕྱིར་དེ་ཉིད་དུ་སྟོང་པ་ཉིད་སྒོམ་
པའང་མི་འཐད་པར་འགྱུར་རོ་ཞེ་ན། བློས་བཏགས་པའི་དངོས་པོ་ལ་མ་རེག་སྟེ་དེ་ཡུལ་དུ་མ་
བྱས་པར་དེའི་དངོས་པོ་མེད་པ་བློས་འཛིན་པ་མ་ཡིན་ཏེ། མོ་གཤམ་གྱི་བུ་མ་བཟུང་བས་དེ་ཤི་བ་
མི་འཛིན་པ་བཞིན་ནོ། །དངོས་མེད་དངོས་ལ་ལྟོས་པ་དེའི་ཕྱིར་དགག་བྱ་རྫུན་པའི་དངོས་པོ་གང་
ཡིན་པ་དེ་བཀག་པའི་དངོས་མེད་བསལ་བར་བརྫུན་ནོ། །འོན་ཀྱང་སྟོང་པ་ཉིད་སྒོམ་པ་འཐད་དེ།
བདེན་འཛིན་གྱི་གཉེན་པོ་བྱེད་པའི་ཕྱིར་ཏེ་དེས་ན་དཔེར་ན་རྨི་ལམ་དུ་བུ་ཤི་བ་རྨི་བ་ལ་བུ་དེ་མེད་
སྙམ་པའི་རྣམ་རྟོག་ནི་བུ་དེ་ཡོད་པར་རྣམ་པར་རྟོག་པའི་གེགས་ཡིན་ལ། མེད་འཛིན་དེ་ཡང་རྫུན་
པ་ཡིན་ཡང་ཡོད་འཛིན་དེ་སྤོང་ནུས་པ་བཞིན་ནོ། །གསུམ་པ་ནི། དེ་བས་ན་དེ་ལྟར་རིགས་པས་
རྣམ་པར་དཔྱད་ན་དངོས་པོ་འགའ་ཡང་རྒྱུ་མེད་ཡོད་པ་མ་ཡིན་ལ། རྒྱུ་རྐྱེན་སོ་སོ་བའམ་འདུས་
པའི་རྐྱེན་རྣམས་ལ་དང་པོ་ནས་གནས་པ་མ་ཡིན་ཞིང་། གཞན་ནས་གསར་དུ་འོངས་པ་ཡང་མ་
ཡིན་པས་དང་པོར་སྐྱེས་པ་མ་ཡིན་ལ། དེས་ན་བར་དུ་གནས་པ་མ་ཡིན་ཞིང་། ཐ་མར་འགགས་
ནས་གཞན་དུ་འགྲོ་བ་མ་ཡིན་ནོ། །དཔྱད་ན་མ་གྲུབ་ཅིང་རྨོངས་པས་བདེན་པར་བཟུང་བར་བྱས་
པ་གང་ཡིན་པ་འདི་ནི་སྣང་ཡང་མི་བདེན་པས་སྒྱུ་མ་ལས་ནི་ཁྱད་ཅི་ཡོད་དེ་མེད་དོ། །གཉིས་པ་ནི།
- 1
7
8 -



རྒྱུ
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥
སྒྱུ་མས་སྤྲུལ་པའི་རྟ་གླང་ལ་སོགས་པ་གང་ཡིན་པ་དང༌། རྒྱུ་རྐྱེན་རྣམས་ཀྱིས་གང་སྤྲུལ་པའི་
གཟུགས་ལ་སོགས་པ་དེ་ནི་དང་པོ་གང་ནས་འོངས་པར་གྱུར་ཅིང་བར་དུ་གནས་པ་དང་མཐར་
གང་དུ་འགྲོ་བ་བརྟག་པར་གྱིས་ཏེ། བརྟགས་ན་འགྲོ་འོང་མེད་པར་མཚུངས་ཏེ། མདོ་ལས།
གཟུགས་ནི་གང་ནས་ཀྱང་མི་འོང་གང་དུའང་མི་འགྲོ་གར་ཡང་གནས་པར་འགྱུར་བ་མེད་དོ།།
ཞེས་པ་ལ་སོགས་པ་གསུངས་པ་བཞིན་ནོ། །འབྲས་བུ་གང་ཞིག་གི་རྒྱུ་གང་ནི་ཉེ་བ་ཡིས་མཐོང་
བར་འགྱུར་ལ། རྒྱུ་དེ་མེད་ན་མཐོང་བ་མ་ཡིན་པའི་རྒྱུ་རྐྱེན་གྱི་བཅོས་བུ་ཡིན་པས་གཟུགས་
བརྙན་དང་མཚུངས་པ་དེ་ལ་བདེན་པ་ཉིད་ག་ལ་ཡོད་དེ། མདོ་ལས། གང་ཞིག་རྐྱེན་ལས་སྐྱེས་པ་
དེ་མ་སྐྱེས། །དེ་ལ་སྐྱེ་བའི་རང་བཞིན་ཡོད་མ་ཡིན། །རྐྱེན་ལ་རག་ལས་གང་དེ་སྟོང་པ་ཉིད།།
གང་གིས་སྟོང་ཉིད་ཤེས་དེ་བག་ཡོད་ཡིན། །ཞེས་གསུངས་སོ། །
གཉིས་པ་འབྲས་ཕྱོགས་ནས་སྟོང་པར་སྒྲུབ་པ་ལ་གསུམ་སྟེ། མཐའ་གཉིས་ཀྱི་
སྐྱེ་བ་དགག་པ་དང་། འགག་པ་དགག་པ་དང་། དེས་ན་སྟོང་པར་སྒྲུབ་པའོ། །དང་པོ་ལ་གཉིས་
ལས། དང་པོ་ཡོད་པ་སྐྱེ་བ་དགག་པ་ནི། དངོས་པོ་ཡོད་པར་གྱུར་པ་ལ་རྒྱུ་ཡིས་དགོས་པ་ཅི་ཞིག་
ཡོད་དེ། གྲུབ་ཟིན་པའི་ཕྱིར་རོ། །གཉིས་པ་མེད་པ་སྐྱེ་བ་དགག་པ་ལ་གཉིས་ལས། དང་པོ་མེད་
པ་ཉིད་བསྐྱེད་བྱ་མ་ཡིན་པ་ནི། འོན་ཏེ་དེ་ནི་མེད་ན་ཡང་རྒྱུ་ཡིས་དགོས་པ་ཅི་ཞིག་ཡོད་དེ། དེ་
འབྲས་བུ་མ་ཡིན་པའི་ཕྱིར་རོ། །གཉིས་པ་དེ་དངོས་པོར་སྒྱུར་དུ་མི་རུང་བ་ནི། རྒྱུས་དངོས་མེད་དུ་
མི་སྐྱེས་ཀྱང་དེས་དངོས་པོར་སྒྱུར་བར་བྱེད་དོ་ཞེ་ན། མི་འཐད་དེ། བྱེ་བ་ཕྲག་བརྒྱ་རྒྱུ་ཡིས་ཀྱང་
དངོས་པོ་མེད་པ་དེ་གཞན་དུ་བསྒྱུར་དུ་མེད་དེ། རྟག་པའི་ཕྱིར་རོ། །གལ་ཏེ་འགྱུར་ན་དངོས་མེད་
དང་མ་བྲལ་བའམ་བྲལ་ནས་འགྱུར། དང་པོ་ལྟར་ན་དངོས་མེད་དང་མ་བྲལ་བའི་གནས་སྐབས་
དེ་དངོས་པོ་ཇི་ལྟར་ཡིན་ཏེ་མ་ཡིན་ཞིང་། གཉིས་པ་ལྟར་ན་དངོས་མེད་དང་བྲལ་ནས་གཞན་
དངོས་པོར་འགྱུར་བའང་གང་ཞིག་ཡིན་ཏེ་མི་སྲིད་དོ། །གཞན་ཡང་དངོས་མེད་ཀྱི་གནས་སྐབས་
-
-
- ] 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་བཏང་ན་དངོས་པོ་མེད་པའི་ཚེ་དངོས་པོ་ཡོད་པ་སྲིད་པ་མིན་ན་དངོས་པོ་ཡོད་པར་ནམ་ཞིག་
འགྱུར། གཞན་ཡང་དངོས་མེད་ཀྱི་གནས་སྐབས་བཏང་ནས་འགྱུར་ན་དངོས་པོ་སྐྱེས་པར་མ་
གྱུར་པར་དངོས་པོ་མེད་པ་དང་བྲལ་བར་མི་འགྱུར་ལ། དངོས་པོ་མེད་པ་དང་མ་བྲལ་ན་ཡང་
དངོས་པོ་སྐྱེས་ནས་ཡོད་པའི་སྐབས་མི་སྲིད་པས་ཕན་ཚུན་བརྟེན་པའི་ཕྱིར་མཐའ་གཉིས་ཀ་མི་
སྲིད་པས་སོ། །གཉིས་པ་ནི། དེ་བཞིན་དུ་དངོས་པོའང་འགགས་ནས་དངོས་པོ་མེད་པར་འགྱུར་
བ་མིན་ཏེ། དེའི་ཚེ་ཡང་དངོས་པོ་དང་མ་བྲལ་ན་རང་བཞིན་གཅིག་ཉིད་དངོསཔོ་དང་དངོས་མེད་
གཉིས་སུ་ཐལ་བར་འགྱུར་བ་ལས་དེ་མི་སྲིད་པའི་ཕྱིར་དང་། བྲལ་ན་དངོས་པོའི་ཚེ་དེར་བདེན་
པར་འགལ་ཏེ། གལ་ཏེ་རང་བཞིན་གྱིས་ཡོད་ན། །དེ་ནི་མེད་ཉིད་མི་འགྱུར་ཏེ། །ཞེས་པ་ལྟར་རོ།།
གསུམ་པ་ནི། དེ་ལྟར་འགག་པ་ཡོད་མིན་ཞིང་དངོས་པོ་སྐྱེ་བའང་ཡོད་པ་མིན་པ་
དེའི་ཕྱིར། འགྲོ་བ་འདི་དག་ཐམས་ཅད་ནི་རྟག་ཏུ་མ་སྐྱེས་པ་མ་འགགས་པ་གཟོད་མ་ནས་ཞིབ་
རང་བཞིན་གྱིས་མྱ་ངན་ལས་འདས་པ་ཉིད་ཡིན་ནོ། །གསུམ་པ་ནི། འགྲོ་བ་སྣང་ཡང་མི་བདེན་པ་
རྨི་ལམ་ལྟ་བུ་སྟེ་རྣམ་པར་དཔྱད་ན་སྙིང་པོ་མེད་པས་ཆུ་ཤིང་དང་འདྲ་བ་ཡིན་ཏེ། ཏིང་ངེ་འཛིན་གྱི་
རྒྱལ་པོ་ལས། ཇི་ལྟར་ཆུ་ཤིང་རློན་པའི་སྡོང་པོ་ལ། །སྙིང་པོ་འདོད་ཕྱིར་མི་ཡིས་དེ་གཤེགས་ཀྱང་།།
ནང་དང་ཕྱི་རོལ་ཀུན་ལ་སྙིང་པོ་མེད། །ཆོས་རྣམས་ཐམས་ཅད་དེ་བཞིན་ཤེས་པར་གྱིས། །ཞེས་
གསུངས་པ་ཡིན་ནོ། །དེས་ན་མྱ་ངན་ལས་འདས་པ་དང་མ་འདས་པ་འཁོར་བའང་དེ་ཉིད་དུ་ནི་
ཁྱད་པར་མེད་དེ། མདོ་ལས། ཆོས་ཐམས་ཅད་མཉམ་པ་ཉིད་པས་ཤེས་རབ་ཀྱི་ཕ་རོལ་ཏུ་ཕྱིན་པ་
མཉམ་པ་ཉིད་དོ། །ཞེས་གསུངས་སོ། །
གསུམ་པ་ཤེས་རབ་ཀྱིས་ཐོབ་པའི་བྱ་བ་ལ་གཉིས་ཏེ། འཇིག་རྟེན་ཆོས་བརྒྱད་ལ་
བློ་མཉམ་པར་བྱ་བ་དང་། དེ་མ་རྟོགས་པ་ལ་སྙིང་རྗེ་བསྐྱེད་པའོ། །དང་པོ་ནི། དེ་ལྟར་སྟོང་པའི་
དངོས་པོ་རྣམས་ལ་རྙེད་པ་ཐོབ་པ་ཅི་ཡོད་ཤོར་བ་ཅི་ཡོད། སེམས་ཅན་གང་གིས་བསྟོད་ཅིང་རིམ་
，
，
-
-
- 1
8 (0 -



t
བྱ
༢
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། [༥
གྲོ་བྱས་པའམ་ཡོངས་སུ་བརྙས་པའང་ཅི་ཞིག་ཡོད། ཕན་གནོད་གང་ལས་བདེ་བའམ་སྡུག་
བསྔལ་ཡིན། སྙན་མི་སྙན་མི་དགར་ཅི་ཡོད་དགར་ཅི་ཡོད། དེ་ཁོ་ན་ཉིད་དུ་བཙལ་བར་བྱས་ན་
ཡུལ་ཅན་གང་ཞིག་སྲེད་ཅིང་ཡུལ་གང་ལ་སྲེད་དཔྱད་ན་གསོན་པའི་འཇིག་རྟེན་འདི་མ་གྲུབ་པས་
གང་ཞིག་འདིར་ནི་འཆི་འགྱུར་ཏེ། ཚེ་ཕྱི་མ་འབྱུང་འགྱུར་གང་ཡིན་སྔ་མ་བྱུང་གྱུར་གང་། གཉེན་
དང་བཤེས་ཀྱང་གང་ཞིག་ཡིན་ཏེ། དེ་དག་ཐམས་ཅད་ནམ་མཁའ་དང་འདྲ་བར་ཅིར་ཡང་མ་
གྲུབ་པར་ཞི་བའི་ལྷ་བདག་དང་འདྲ་བར་གནས་ལུགས་ལ་དཔྱོད་པ་རྣམས་ཀྱིས་བཟུང་བར་གྱིས་
ཤིག་ཅེས་པའོ། །གཉིས་པ་ལ་གཉིས་ཏེ། དམིགས་པ་དང༌། རྣམ་པའོ། །དང་པོ་ལ་གསུམ་ལས།
དང་པོ་ཚེ་འདིར་ཚེགས་ཀྱིས་འཚོ་བ་ནི། བདག་ཉིད་བདེ་བར་འདོད་པ་རྣམས་ནི་འཐབ་པ་དང་
ཕན་གདགས་པར་སྤྲོ་བའི་རྒྱུ་དག་གིས་ཡིད་རབ་ཏུ་འཁྲུགས་པ་དང་དགའ་བར་བྱེད་ཅིང་། བདེ་
བ་མ་ཐོབ་པས་མྱ་ངན་དང་ཐོབ་པའི་དོན་དུ་རང་གི་སྒོ་གསུམ་གྱིས་འབད་རྩོལ་དང་། གཞན་ལ་
རྩོད་པ་དང་བདག་གཞན་ཕན་ཚུན་ལུས་གཅོད་པ་དང་འབིགས་པ་དང་སྡིག་པ་མང་པོ་དག་གིས་
ཚེགས་ཆེན་པོས་འཚོ་བར་སྣང་ངོ༌། །གཉིས་པ་ཕྱི་མར་སྡུག་བསྔལ་བ་ནི། བདེ་འགྲོར་ཡང་དང་
ཡང་དུ་འོངས་ནས་བདེ་བ་མང་པོ་སྤྱོད་པར་བྱས་ནས་ཀྱང་ཤི་ནས་ངན་སོང་གི་སྡུག་བསྔལ་ཡུན་
རིང་ཞིང་མི་ཟད་པ་རྣམས་སུ་ལྟུང་བར་སྣང་ངོ༌། །
གསུམ་པ་སྲིད་པ་སྤྱིའི་ཉེས་པ་ལ་གསུམ་ལས། དང་པོ་ཐར་པ་དང་འགལ་བ་ནི།
སྲིད་པ་ན་ནི་སྡུག་བསྔལ་གྱི་གཡང་ས་མང་ཞིང་དེར་ནི་ཐར་པའི་ཐབས་དེ་ཁོ་ན་ཉིད་རྟོགས་པ་
མིན་པར་གཟུགས་སོགས་བདེན་པར་འཛིན་པ་འདི་འདྲ་དང་ལྡན་པའི་སྐབས་དེར་ཡང་སྟོང་ཉིད་
རྟོགས་པ་དང་དངོས་པོ་འཛིན་པ་ཕན་ཚུན་འགལ་བས་ན། སྲིད་པ་ན་དེ་ཁོ་ན་ཉིད་རྟོགས་པ་འདི་
འདྲ་མེད་པས། དེར་ཡང་དཔེ་མེད་མི་ཟད་པའི་སྡུག་བསྔལ་རྒྱ་མཚོ་མཐའ་ལས་འདས་པ་མྱོང་
བར་འགྱུར་རོ། །གཉིས་པ་འགལ་བ་དེ་བཟློག་དཀའ་བ་ནི། དེར་ནི་དེ་ལྟར་སྟོང་ཉིད་མ་རྟོགས་
- ] 8 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་དགེ་བ་སྒྲུབ་པའི་སྟོབས་ཆུང་ཞིང་དེར་ནི་དགེ་བའི་རྟེན་དལ་འབྱོར་གྱི་ཚེ་ཡང་ཐུང་བ་ཉིད་
ཡིན་ལ། ཚེ་གནས་དུས་དེར་ཡང་གསོན་པ་དང་ནད་མེད་ཀྱི་ཐབས་སོགས་སྒྲུབ་པར་བྱེད་པ་དང་
ངལ་བ་དང་གཉིད་དང་གཞན་གྱིས་འཚེ་བ་དང་། དེ་བཞིན་དུ་བྱིས་པ་དང་འགྲོགས་པ་ལ་སོགས་
པ་དོན་མེད་གྱི་བྱ་བ་རྣམས་ཀྱིས་ཚེ་འདི་དོན་མེད་དུ་མྱུར་དུ་འདའ་ཞིང་། སྣང་བ་བདེན་མེད་དུ་
རྣམ་པར་དཔྱོད་པ་ཤིན་ཏུ་རྙེད་པར་དཀའ་བས་ན། དེར་ཡང་དངོས་པོར་ཞེན་པའི་རྣམ་གཡེང་
ཐོག་མེད་ནས་གོམས་པ་དེ་བཟློག་པའི་ཐབས་ནི་ག་ལ་ཡོད། རང་ལ་མཐུན་རྐྱེན་མ་ཚང་བར་མ་
ཟད་ཀྱི་གཞན་གྱིས་འགལ་རྐྱེན་བྱེད་པ་ཡང་ཡོད་དེ། དེར་ཡང་ངན་སོང་ཆེན་པོར་ནི་ལྟུང་ཕྱིར་
བདུད་ནི་བརྩོན་པར་བྱེད་ཅིང་དེར་ནི་བདུད་ཀྱིས་བསྟན་པ་ལོག་པའི་ལམ་མང་ཞིང་། ཡང་དག་
པའི་ལས་ལ་ཐེ་ཚོམ་ཟ་བ་ལས་ཀྱང་བརྒལ་བར་དཀའ་སྟེ། དེ་དག་གི་སྟོབས་ཀྱིས་སླར་ཡང་དལ་
བ་རྙེད་དཀའ་ཞིང་སངས་རྒྱས་འབྱུང་བ་རྙེད་པ་ཤིན་ཏུ་དཀའ་ལ་ཉོན་མོངས་ཆུ་བོ་སྤང་དཀའ་སྟེ།
ཨེ་མ་འཁོར་བ་འདི་རྣམས་སྡུག་བསྔལ་བརྒྱུད་མར་མྱོང་བར་འགྱུར་རོ་ཞེས་བརྩེ་བས་སྨྲས་པའོ།།
གསུམ་པ་ཕྱིན་ཅི་ལོག་གི་དབང་གིས་སྡུག་བསྔལ་བདེ་བར་འཛིན་པ་ནི། དེ་
ལྟར་ཤིན་ཏུ་སྡུག་བསྔལ་བར་གནས་ཀྱང་རང་སྡུག་བསྔལ་དང་དེའི་རྒྱུ་ལ་ཞུགས་པ་མ་མཐོང་བ་
གང་ཡིན་པའི་སེམས་ཅན་སྡུག་བསྔལ་གྱི་ཆུ་བོར་གནས་ལ་འདི་དག་ཀྱེ་ཧུད་མྱ་ངན་བྱ་བར་འོས་
ཏེ༑ དཔེར་ན་འགའ་ཞིག་ཡང་ཡང་ཁྲུས་བྱས་ཤིང་ཡང་ཡང་མེར་འཇུག་པའི་སྟོབས་ཀྱིས་དེ་ལྟར་
ཤིན་ཏུ་སྡུག་བསྔལ་བར་གནས་ཀྱང་། དེ་ལ་བདག་ཉིད་བདེ་བར་རློམ་པ་བཞིན་དུ་སྡུག་བསྔལ་
ལ་བདེ་བར་རློམ་པ་ཡིན་པས་སོ། །དེ་ལྟར་ཤིན་ཏུ་སྡུག་བསྔལ་ཡང་རྒ་བ་དང་འཆི་བ་ལ་སོགས་
པའི་སྡུག་བསྔལ་མེད་པ་བཞིན་དུ་སྡུག་བསྔལ་རྒྱུ་དང་བཅས་པ་ལ་སྤྱོད་པས་གནས་པ་རྣམས་ལ་
དང་པོ་ཉིད་དུ་འཆི་བདག་གིས་གསོད་པར་བྱས་ནས། དེ་ནས་ངན་སོང་གསུམ་དུ་ལྟུང་བའི་སྡུག་
བསྔལ་མི་བཟད་པ་འོང་བས་འདི་དག་སྡུག་བསྔལ་རྒྱུ་འབྲས་འདིས་བཅིངས་སོ། །ཞེས་དགོངས་
，
，
བ 1 8 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥
གཉིས་པ་ ལ་ གཉིས་ལས། བདེ་བར་སྨོན་པ་ནི། དེ་ལྟར་སྡུག་བསྔལ་གྱི་མེས་
གདུངས་པ་རྣམས་ལ་བསོད་ནམས་ཀྱི་སྤྲིན་ལས་ལེགས་པར་བྱུང་བའི་རང་གི་བདེ་བའི་ཚོགས་
ཀྱི་ཆར་གྱིས་དེ་དག་གི་སྡུག་བསྔལ་དེ་ཞི་བར་བྱེད་པར་ནམ་ཞིག་འགྱུར། གཉིས་པ་ཕན་པའི་
རྒྱུར་སྨོན་པ་ནི། ནམ་ཞིག་ཆོས་ཐམས་ཅད་དམིགས་པ་མེད་པར་རྟོགས་པའི་ཤེས་རབ་དང་ལྡན་
པའི་ཚུལ་གྱིས་གུས་པས་ཐབས་བསོད་ནམས་ཀྱི་ཚོགས་བསགས་ཏེ་རང་གི་ཚོགས་གཉིས་
རྫོགས་ནས་གཞན་དམིགས་པས་ཕུང་བར་འགྱུར་བ་རྣམས་ལ་སྟོང་པ་ཉིད་ནི་སྟོན་པར་འགྱུར་
ཞིག་གུ་སྙམ་དུ་དགོངས་པས་སོ། །ལེའུ་དགུ་པ་བཤད་ཟིན་ཏོ།། །།
༈ གསུམ་པ་བརྩམས་པ་མཐར་ཕྱིན་པའི་དོན་ལ་གཉིས་ཏེ། བསོད་ནམས་
བསྔོ་བ་དང་། བཀའ་དྲིན་དྲན་པའི་ཕྱག་བྱ་བའོ། །དང་པོ་ལ་གསུམ་སྟེ། གདུལ་བྱ་གཞན་དོན་
དང༌། རྩོམ་པ་པོ་རང་གི་དོན་དང་། ཐུན་མོང་བསྟན་པའི་དོན་དུ་བསྔོ་བའོ། །དང་པོ་ལ་གཉིས་ཏེ།
འཇིག་རྟེན་པ་རྣམས་ཀྱི་ཕན་བདེ་འགྲུབ་པའི་དང་། འཇིག་རྟེན་ལས་འདས་པ་རྣམས་ཀྱི་བཞེད་
དོན་འགྲུབ་པའི་རྒྱུར་བསྔོ་བའོ། །དང་པོ་ལ་གཉིས་ཏེ། སྤྱིའི་དང༌། ཁྱད་པར་དུ་བསྟན་པ་ལ་
ཞུགས་པའི་དོན་དུ་བསྔོ་བའོ། །དང་པོ་ལ་གསུམ་སྟེ། མདོར་བསྟན་པ་དང་། སོ་སོའི་དོན་དུ་དང་།
ཐུན་མོང་གི་དོན་དུ་བསྔོ་བའོ། །དང་པོ་ལ་གཉིས་ལས། དང་པོ་ཕན་པའི་དོན་དུ་བསྔོ་བ་ནི།
བདག་གིས་བྱང་ཆུབ་སྤྱོད་པ་ལ། །འཇུག་པ་རྣམ་པར་བརྩམས་པ་ཡི། །དགེ་བ་གང་དེ་འགྲོ་བ་
ཀུན། །བྱང་ཆུབ་སྤྱོད་ལ་འཇུག་པར་ཤོག །ཅེས་པའོ། །གཉིས་པ་བདེ་བའི་དོན་དུ་བསྔོ་བ་ནི།
ཕྱོགས་རྣམས་ཀུན་ན་ལུས་དང་སེམས་སྡུག་བསྔལ་བའི་ནད་པ་ཇི་སྙེད་ཡོད་པ་རྣམས་དེ་དག་
བདག་གི་བསོད་ནམས་ཀྱིས་བདེ་དགའ་རྒྱ་མཚོ་ཐོབ་པར་ཤོག །དེ་དག་སངས་རྒྱས་ཀྱི་བདེ་བ་
མ་ཐོབ་ཀྱི་བར་དུ་ནམ་ཡང་བདེ་བ་ལས་ཉམས་པར་མ་གྱུར་ཅིག །འགྲོ་བས། མདོ་སྡེའི་རྒྱན་
- ]
8 3 -



ཆ
-----
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས། བརྟན་པ་བརྩེ་དང་ལྡན་པའི་སྦྱིན་པ་ཡིས། །སྦྱིན་པའི་བདེ་བ་བྱེད་པ་གང་ཡིན་པ། །དེ་ལ་
ཁམས་གསུམ་ཉེ་བར་སྤྱོད་རྣམས་ཀྱིས། །བདེ་བ་དེ་ཡི་ཆ་ཡང་མི་ཕོད་དོ། །ཞེས་གསུངས་པ་ལྟ་
བུའི། བྱང་ཆུབ་སེམས་དཔའ་ཡི། །བདེ་བ་རྒྱུན་མི་ཆད་པར་ཤོག །
གཉིས་པ་ལ་གཉིས་ཏེ། ངན་འགྲོ་དང༌། བདེ་འགྲོའི་དོན་དུ་བསྔོ་བའོ། །དང་པོ་
ལ་གསུམ་སྟེ། དམྱལ་བ་དང༌། དུད་འགྲོ་དང༌། ཡི་དྭགས་ ཀྱི་དོན་དུ་བསྔོ་བའོ། །དང་པོ་ལ་
གཉིས་ཏེ། སྡུག་བསྔལ་རང་ཞི་བ་དང་། གཞན་གྱི་མཐུས་ཞི་བར་སྨོན་པའོ། །དང་པོ་ལ་བསྟན་
བཤད་གཉིས་ཀྱིས། དང་པོ་ནི། འཇིག་རྟེན་ཁམས་ན་དམྱལ་བ་དག །གང་དག་ཇི་སྙེད་ཡོད་པ་
རྣམས། །དེ་དག་ཏུ་ནི་ལུས་ཅན་རྣམས། །བདེ་ཅན་བདེ་བས་དགའ་བར་ཤོག །ཅེས་པའོ།།
གཉིས་པ་ནི། ཆུ་བུར་ཅན་དང༌། ཆུ་བུར་རྡོལ་བ་དང༌། ཨ་ཆུ་ཟེར་བ་དང་། སོ་ཐམ་ཐམ་པ་དང་།
ཀྱི་ཧུད་ཟེར་བ་དང་། ཨུཏྤལ་ལྟར་གས་པ་དང་། པདྨ་ལྟར་གས་པ་དང་། པདྨ་ལྟར་ཆེར་གས་པ་
སྟེ༑ གྲང་བས་ཉམ་ཐག་པའི་དམྱལ་བ་བརྒྱད་པོ་དེ་དག་གིས་དྲོ་བ་ཐོབ་པར་ཤོག །བྱང་ཆུབ་
སེམས་པའི་ཚོགས་གཉིས་ཀྱི་སྤྲིན་ཆེན་ལས་བྱུང་བའི་ཆུ་བོ་མཐའ་ཡས་ཀྱིས། ཡང་སོས་དང་།
ཐིག་ནག་དང༌། བསྡུས་འཇོམས་དང༌། ངུ་འབོད་དང་། ངུ་འབོད་ཆེན་པོ་དང༌། ཚ་བ་དང་། རབ་
ཏུ་ཚ་བ་དང་། མནར་མེད་པ་སྟེ་ཚ་བས་ཉམ་ཐག་པའི་དམྱལ་བ་བརྒྱད་པོ་དེ་དག་བསིལ་བར་
ཤོག །རལ་གྲི་ལོ་མའི་ནགས་ཚལ་ཡང་། །དེ་ལ་དགའ་ཚལ་སྡུག་གུར་ཤོག །ཤལ་མ་ལི་ཡི་སྡོང་
པོ་དག །དཔག་བསམ་ཤིང་དུ་འཁྲུངས་པར་ཤོག །མཐིང་རིལ་ངུར་པ་དག་དང་ངང་པ་དང༌།།
བཞད་སོགས་སྐད་སྙན་འབྱིན་པས་མཛེས་གྱུར་ཅིང། །པདྨ་དྲི་བསུང་ཆེ་ལྡན་མཚོ་དག་གིས།།
དམྱལ་བའི་ས་ཕྱོགས་དག་ནི་ཉམས་དགར་ཤོག །སོལ་ཕུང་དེ་ཡང་རིན་ཆེན་ཕུང་པོར་གྱུར།།
ལྕགས་བསྲེགས་ཀྱི་ས་གཞི་ཤེལ་གྱི་ས་གཞི་བསྟར་བར་ཤོག །བསྡུས་འཇོམས་རི་བོ་རྣམས་ཀྱང་
མཆོད་པ་ཡི་གཞལ་མེད་ཁང་དུ་གྱུར་ཏེ་དེ་དག་བདེ་གཤེགས་རྣམས་ཀྱིས་གང་བར་ཤོག །མདག་
- 1 84 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༼༥
མ་མེ་དང་རྡོ་བསྲེག་པ་དང་མཚོན་གྱི་ཆར་པ་དག །དེང་ནས་བཟུང་སྟེ་མེ་ཏོག་ཆར་པར་གྱུར།།
ཕན་ཚུན་གཅིག་ལ་གཅིག་མཚོན་གྱིས་བརྡེག་པ་དེ་ཡང་ནི། དེང་ནས་རྩེད་མོ་རྩེ་བའི་ཕྱིར་མེ་ཏོག་
འཕེན་པར་ཤོག །ཆུ་བོ་རབ་མེད་མེ་དང་འདྲ་བའི་ནང་དུ་བྱིང་བ་དག་ཤ་ཀུན་ཚིག་ནས་ཞིག་པར་
གྱུར་ཏེ་རུས་གོང་མེ་ཏོག་ཀུནྡའི་མདོག་ལྟར་དཀར་པོར་གྱུར་པ་རྣམས། བདག་གི་དགེ་བའི་
སྟོབས་ཀྱིས་ལྷ་ཡི་ལུས་ཐོབ་ནས། ལྷ་མོ་རྣམས་དང་ལྷན་ཅིག་དལ་གྱིས་འབབ་པར་གནས་པར་
ཤོག །
གཉིས་པ་ནི། ཅིའི་ཕྱིར་འདིར་ནི་གཤིན་རྗེའི་མི་དང་ཁྭ་དང་བྱ་རྒོད་མི་བཟད་
རྣམས་སྐྲག་བྱེད། ཀུན་ནས་མུན་བསལ་བདེ་བ་དང་དགའ་བ་བསྐྱེད་པའི་མཐུ་བཟང་འདི་ཀོ་སུ་
ཡི་མཐུ་སྙམ་སྟེ། གྱེན་དུ་བལྟས་པས་ནམ་མཁའི་དཀྱིལ་ན་བྱང་ཆུབ་སེམས་དཔའ་ཕྱག་ན་རྡོ་རྗེ་
གཟི་བརྗིད་འབར་བ་བཞུགས་པ་མཐོང་ནས་རབ་ཏུ་དགའ་ཞིང་དང་བའི་ཤུགས་ཀྱིས་སྡིག་དང་
བྲལ་ནས་ཕྱག་ན་རྡོ་རྗེ་དེ་དང་ལྷན་ཅིག་འགྲོགས་པར་ཤོག །མེ་ཏོག་ཆར་པ་སྤོས་ཆུ་དང་འདྲེས་
པ་འབབ་པ་ཡིས་དམྱལ་བའི་མེ་མདག་ཆིལ་ཆིལ་གསོད་པ་མཐོང་གྱུར་ནས། གློ་བུར་བདེ་བས་
ཚིམ་པ་འདི་ཅི་ལས་གྱུར་བསམས་པ་དང་སེམས་དམྱལ་རྣམས་ཀྱིས་དེ་ལྟར་མཛད་པ་པོ་ཕྱག་ན་
པདྨ་བསྣམས་པ་སྤྱན་རས་གཟིགས་མཐོང་བར་ཤོག །འགའ་ཞིག་གིས་འཇམ་དབྱངས་མཐོང་
ནས་གཞན་རྣམས་ལ་གྲོགས་དག་ཅེས་བོས་ཏེ། འཇིགས་པ་བོར་ལ་རིངས་པར་ཚུར་ཤོག་འུ་བུའི་
ཐད་དུ་ནི་གང་གིས་མཐུ་ཡིས་སྡུག་བསྔལ་ཐམས་ཅད་དང་བྲལ་ཞིང་དགའ་བའི་ཤུགས་ཕྱིན་ལ་
འགྲོ་བ་ཀུན་སྐྱོབ་པའི་བྱང་ཆུབ་སེམས་དཔའ་དམྱལ་བའི་སྡུག་བསྔལ་སེལ་ནུས་ཀྱི་འོད་ཟེར་དང་
སེལ་བར་བྱེད་པའི་བརྩེ་བ་སྐྱེས་པར་གྱུར་པ་གཞོན་ནུ་ཟུར་ཕུད་ཅན་འབར་བ་འཇམ་དབྱངས་
ཀྱིས་འཇིགས་པ་མེད་པར་བྱེད་པས་ན། གཞན་དུ་གྲོས་ཏེ་ཅི་ཞིག་ཕྱིན་ཏེ་ཕྱིན་མི་དགོས་ཀྱི་
གྲོགས་པོ་ཁྱེད་རྣམས་ཀྱིས། ལྷ་བརྒྱའི་ཅོད་པན་དག་གིས་ཞབས་ཀྱི་པདྨ་ལ་མཆོད་ཅིང་། ཐུགས་
00
- ] 8 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྗེས་བརླན་པའི་སྤྱན་དང་ལྡན་པའི་དབུ་ལ་མེ་ཏོག་དུ་མའི་ཚོགས་ཀྱི་ཆར་འབབ་པའི་འཇམ་
དབྱངས་ཁང་པ་བརྩེགས་པ་ཡིད་དུ་འོང་བ་ལྷ་མོ་སྟོང་ཕྲག་བསྟོད་དབྱངས་སྒྲོག་པའི་ནང་ན་
བཞུགས་པ་འདི་ལྟོས་ཞེས་གྲོགས་རྣམས་ལ་དེ་བསྟན་ཏེ། ཐམས་ཅད་ཀྱིས་འཇམ་དབྱངས་དེ་
འདྲ་མཐོང་ནས་ད་ནི་སེམས་དམྱལ་དགའ་བས་ཀུ་ཅོ་འདོན་པར་ཤོག །དེ་ལྟར་བདག་གི་དགེ་
རྩས་ཀུན་ཏུ་བཟང་པོ་ལ་སོགས་པ་སྟེ་བྱམས་པ་དང་ས་ཡི་སྙིང་པོ་ནམ་མཁའི་སྙིང་པོ་དང་བྱང་
ཆུབ་སེམས་དཔའ་སྒྲིབ་པ་མེད་པ་སྟེ་སྒྲིབ་པ་རྣམ་སེལ་ལ་སོགས་པ་རྣམས་རང་རང་གི་རྫུ་འཕྲུལ་
གྱི་མཐུ་ལས་བྱུང་བའི་སྤྲིན་བདེ་བ་སྟེ་ཡིད་དུ་འོང་བ་དང་བསིལ་ཞིང་དྲི་ཞིམ་དང་ལྡན་ཆར་པ་
འབེབ་མཐོང་ནས། སེམས་ཅན་དམྱལ་བ་དེ་དག་མངོན་པར་དགའ་གྱུར་ཅིག ། །
གཉིས་པ་ནི། དུད་འགྲོ་རྣམས་ནི་གཅིག་ལ་གཅིག་ཟ་བ་ལ་སོགས་པའི་འཇིགས་
པ་དང་བྲལ་བར་གྱུར་ཅིག་གསུམ་པ་ནི། སྒྲ་མི་སྙན་པའི་མི་བཞིན་དུ། ཟས་སྐོམ་མི་རྙེད་པའི་
སྡུག་བསྔལ་མེད་པར། ཡི་དྭགས་རྣམས་ནི་བདེ་བར་གྱུར། །འཕགས་པ་སྤྱན་རས་གཟིགས་
དབང་གི །ཕྱག་ནས་འབབ་པའི་འོ་རྒྱུན་གྱིས། །ཡི་དྭགས་རྣམས་ནི་ཚིམ་བྱས་ཤིང་། ཁྲུས་བྱས་
རྟག་ཏུ་བསིལ་བར་ཤོག །གཉིས་པ་ནི། ལོང་བ་རྣམས་ཀྱིས་གཟུགས་མཐོང་ཞིང༌། །འོན་པས་
རྟག་ཏུ་སྒྲ་ཐོས་ཤོག །ལྷ་མོ་སྒྱུ་འཕྲུལ་ཇི་བཞིན་དུ། །སྦྲུམ་མའང་གནོད་མེད་བཙའ་བར་ཤོག།
གཅེར་བུ་རྣམས་ཀྱིས་གོས་དག་དང༌། །བཀྲེས་པ་རྣམས་ཀྱིས་ཟས་དག་དང་། །སྐོམ་པ་རྣམས་
ཀྱིས་ཆུ་དག་དང་། །བཏུང་བ་ཞིམ་པོ་ཐོབ་པར་ཤོག །བཀྲེན་པ་རྣམས་ཀྱིས་ནོར་ཐོབ་ཤོག །མྱ་
ངན་ཉམ་ཐག་དགའ་ཐོབ་ཤོག །ཡི་ཆད་རྣམས་ཀྱང་ཡིད་སོས་ཤིང་། །སྡུག་བསྔལ་དང་ཡིད་
མི་བདེས་མི་བརྫི་བའི་བརྟན་པ་ཕུན་སུམ་ཚོགས་པར་ཤོག །སེམས་ཅན་ནད་པ་ཇི་སྙེད་པ།།
མྱུར་དུ་ནད་ལས་ཐར་པར་གྱུར། །འགྲོ་བའི་ནད་རྣམས་མ་ལུས་པ། །རྟག་ཏུ་འབྱུང་བ་མེད་པར་
ཤོག །སྐག་པ་རྣམས་ནི་འཇིགས་མེད་ཤོག །བཅིངས་པ་རྣམས་ཀྱང་གྲོལ་བར་གྱུར། །མ་མེད་
- 1
8
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། དོལ་
རྣམས་ནི་མཐུ་ལྡན་ཞིང་། །ཕན་ཚུན་སེམས་ནི་མཉེན་པ་སྟེ། ཕན་སེམས་དང་ལྡན་པར་གྱུར་ཅིག།
མགྲོན་པོ་དག་ནི་ཐམས་ཅད་ལ། །ཕྱོགས་རྣམས་ཐམས་ཅད་བདེ་བར་ཤོག །གང་གི་དོན་དུ་འགྲོ་
བྱེད་པ། །དེ་འབད་མི་དགོས་པར་འགྲུབ་པར་ཤོག །གྲུ་དང་གྲུ་ཆེན་ཞུགས་པ་དང༌། །ཡིད་ལ་
བསམ་པ་འགྲུབ་གྱུར་ཏེ། །ཆུ་ཡི་ངོགས་སུ་བདེར་ཕྱིན་ནས། །གཉེན་དང་ལྷན་ཅིག་དགའ་བར་
ཤོག །མྱ་ ངམ་ ལམ་ གོལ་ འཁྱམས་ པ་ དང༌ ། །མགྲོན་པོ་དག་དང་ ཕྲད་གྱུར་ཏེ། །ཆོམ་རྐུན་
སྟག་སོགས་འཇིགས་རྟེན་པར། །མི་ངལ་བདེ་བླག་འདོང་བར་ཤོག །འབྲོག་དགོན་ལ་སོགས་པ་
ལམ་མེད་ཅིང་ཉམ་ང་བར། བྱིས་པ་དང་རྒན་པོ་མགོན་མེད་པ་གཉིད་ལོག་མྱོས་ཤིང་རབ་མྱོས་
རྣམས་ལྷ་དག་གིས་སྲུང་བར་བྱེད་པར་ཤོག །མི་དལ་བར་བརྒྱད་པོ་ཀུན་ལས་ཐར་པ་དང་དད་
དང་ཤེས་རབ་བརྩེར་ལྡན་ཞིང་། ཁ་ན་མ་ཐོ་བ་མེད་པའི་ཟས་དང་སྤྱོད་པ་ཕུན་སུམ་ཚོགས་ནས་
རྟག་ཏུ་ཚེ་རབས་དྲན་གྱུར་ཅིག །འཇིག་རྟེན་ནམ་སེམས་ཅན་ཐམས་ཅད་ནམ་མཁའ་མཛོད་
བཞིན་དུ་ལོངས་སྤྱོད་ཆད་པ་མེད་པར་ཤོག །དེ་དག་ལ་ཕན་ཚུན་རྩོད་པ་མེད་ཅིང་འཚེ་བ་མེད་
པར་རང་དབང་དུ་ནི་སྤྱོད་པར་ཤོག །སེམས་ཅན་གཟི་བརྗིད་ཆུང་ངུ་གང་། །དེ་དག་གཟི་བརྗིད་
ཆེན་པོར་ཤོག །དཀའ་ཐུབ་ཅན་གང་གཟུགས་ངན་པ། །གཟུགས་བཟང་ཕུན་སུམ་ཚོགས་གྱུར་
ཅིག །འཇིག་རྟེན་བུད་མེད་ཇི་སྙེད་པ། །དེ་དག་སྐྱེས་པ་ཉིད་གྱུར་ཅིག །མ་རབས་རྣམས་ནི་
མཐོ་ཐོབ་ཅིང་། །ང་རྒྱལ་དག་ཀྱང་བཅོམ་པར་ཤོག །
གསུམ་པ་ལ་གཉིས་ཏེ། ཕན་པ་དང་། བདེ་བའི་རྒྱུར་བསྔོ་བའོ། །དང་པོ་ནི།
བདག་གིས་བསོད་ནམས་འདི་ཡིས་ནི། །སེམས་ཅན་ཐམས་ཅད་མ་ལུས་པ། །སྡིག་པ་ཐམས་
ཅད་སྤངས་ནས་ནི། །རྟག་ཏུ་དགེ་བ་བྱེད་པར་ཤོག །ཅེས་སྤྱིར་ཕན་པ་ཙམ་དང༌། ཁྱད་པར་དུ་
བསམ་པ་བྱང་ཆུབ་སེམས་དང་མི་འབྲལ་ཞིང་སྦྱོར་བ་བྱང་ཆུབ་སྤྱོད་པ་ལ་གཞོལ་བར་ཤོག།
མཐུན་རྐྱེན་སངས་རྒྱས་རྣམས་ཀྱིས་ཡོངས་བཟུང་ཞིང་། འགལ་རྐྱེན་བདུད་ཀྱི་ལས་ཀྱང་སྤང་
བ 18 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་ཤོག །གཉིས་པ་ལ་གཉིས་ཀྱི། དང་པོ་འདོད་པ་འགྲུབ་པར་བསྔོ་བ་ནི། སེམས་ཅན་དེ་དག་
ཐམས་ཅད་ནི། །ཚེ་ཡང་དཔག་མེད་རིང་བར་ཤོག །རྟག་ཏུ་བདེ་བར་འཚོའགྱུར་ཞིང་། །འཆི་
བའི་སྒྲ་ཡང་གྲགས་མ་གྱུར། །དཔག་བསམ་ཤིང་གི་སྐྱེད་མོས་ཚལ། །སངས་རྒྱས་དང་ནི་སངས་
རྒྱས་སྲས། །ཆོས་སྙན་སྒྲོག་ པས་ གང་བ་ ཡིས། །ཕྱོགས་རྣམས་ཐམས་ཅད་གང་བར་ཤོག།
ཐམས་ཅད་དུ་ཡང་ས་གཞི་དང༌། །གསེག་མ་ལ་སོགས་མེད་པ་དང་། །ལག་མཐིལ་ལྟར་མཉམ་
བཻཌཱུརྱའི། །རང་བཞིན་འཇམ་པོར་གནས་གྱུར་ཅིག །འཁོར་ གྱི་དཀྱིལ་འཁོར་ཡོད་རྒུར་ཏེ་
ཐམས་ཅད་དུ་ཡང་། བྱང་ཆུབ་སེམས་དཔའ་མང་པོ་དག །རང་རང་གི་ལེགས་པ་སྟེ་རྫུ་འཕྲུལ་ལ་
སོགས་པས་ས་སྟེང་དག་བརྒྱན་པར་མཛད་པས་བཞུགས་གྱུར་ཅིག །ལུས་ཅན་ཀུན་གྱིས་བྱ་དང་
ནི་ཤིང་དང་འོད་ཟེར་ལ་སོགས་པ་ཐམས་ཅད་དང་། ནམ་མཁའ་ལས་ཀྱང་ཆོས་ཀྱི་སྒྲ། །རྒྱུན་མི་
འཆད་པར་ཐོས་པར་ཤོག །དེ་དག་རྟག་ཏུ་སངས་རྒྱས་དང་། །སངས་རྒྱས་སྲས་དང་ཕྲད་གྱུར་
ཅིག །ཕྲད་ནས་ཀྱང་མཆོད་པའི་སྤྲིན་ནི་མཐའ་ཡས་པས་འགྲོ་བའི་བླ་མ་སངས་རྒྱས་མཆོད་པར་
ཤོག །ལྷ་ཡང་དུས་སུ་ཆར་འབེབས་ཤིང༌། །ལོ་ཏོག་ཕུན་སུམ་ཚོགས་པར་ཤོག །རྒྱལ་པོ་ཆོས་
བཞིན་བྱེད་གྱུར་ཅིག །འཇིག་རྟེན་དག་ཀྱང་དར་བ་ཤོག །སྨན་རྣམས་མཐུ་དང་ལྡན་པ་དང༌།།
ནད་གདོན་དང་སྡིག་པ་ལ་སོགས་པ་ཞི་བར་བྱེད་པའི་གསང་སྔགས་ཀྱི་བཟླས་བརྗོད་བྱས་པའི་
དགོས་པ་རྣམས་ཇི་ལྟར་གསུངས་པ་ལྟར་འགྲུབ་པར་ཤོག །མཁའ་འགྲོ་དང་སྲིན་པོ་ལ་སོགས་
པ་གདུག་པ་ཅན་ཐམས་ཅད་ཀྱང་སྙིང་རྗེའི་སེམས་དང་ལྡན་པར་གྱུར་ཅིག་གཉིས་པ་མི་འདོད་པ་
དང་འབྲལ་བར་སྨོན་པ་ནི། སེམས་ཅན་འགའ་ཡང་སྡུག་མ་འགྱུར། (སྡིག་པ་མགྱུརན་མགྱུར། །འཇིགས་
དང་གཞན་གྱིས་བརྙས་པར་མི་འགྱུར་ཞིང་། འགའ་ཡང་ཡིད་མི་བདེ་མ་གྱུར།
གཉིས་པ་བསྟན་པ་ལ་ཞུགས་པའི་དོན་དུ་བསྔོ་བ་ལ་གཉིས་ལས། དང་པོ་སྤྱིར་
བསྔོ་བ་ནི། གཙུག་ལག་ནི་ཆོས་ཡིན་ལ་དེ་ཡོད་པའི་ཁང་པའམ། དགེ་འདུན་གྱི་ཁང་པ་སྟེ་དེ་
- 1
8 8 -



II
རྒྱུ
རྒྱུ་
གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། [༥
རྣམས་སུ་དགེ་འདུན་རྣམས་ཀློག་པ་དང་ཁ་བཏོན་ལ་སོགས་པ་ཆོས་སྤྱོད་ཀྱི་བྱ་བ་རྒྱས་ཤིང་
ལེགས་པར་གནས་པར་ཤོག །རྟག་ཏུ་དགེ་འདུན་རྣམས་མཐུན་པ་དང་། དགེ་འདུན་གྱི་དོན་ཡང་
ཇི་ལྟར་དགོངས་པ་ལྟར་འགྲུབ་པར་ཤོག །གཉིས་པ་སོ་སོའི་དོན་དུ་བསྔོ་བ་ནི། ཐར་པའི་ལམ་
ལ་བསླབ་པར་འདོད་པའི་དགེ་སློང་དག་དབེན་པ་དག་ཀྱང་ཐོབ་པར་ཤོག །དེར་ཡང་གཡེང་བ་
ཐམས་ཅད་སྤངས་ནས་ནི་སེམས་ནི་ལས་སུ་རུང་བ་སྟེ། དགེ་བ་ལ་ཇི་ལྟར་འདོད་པ་བཞིན་དུ་
སྦྱར་རུང་བས་དགེ་བ་སྒོམ་པར་གྱུར་ཅིག །དགེ་སློང་མ་རྣམས་རྙེད་ལྡན་ཞིང་ཕན་ཚུན་འཐབ་པ་
དང་གཞན་གྱིས་གནོད་པ་སྤང་བར་ཤོག །དེ་བཞིན་དུ་རབ་ཏུ་བྱུང་བ་ཀུན་ཚུལ་ཁྲིམས་ཉམས་པ་
མེད་པར་གྱུར་ཅིག །གལ་ཏེ་ཚུལ་ཁྲིམས་འཆལ་ན་དེས་ཡིད་བྱུང་སྟེ་འགྱོད་ནས་རྟག་ཏུ་སྡིག་པ་
ཟད་བྱེད་ཤོག །ཟད་པའི་སྟོབས་ཀྱིས་ཕྱི་མར་བདེ་འགྲོ་དག་ཀྱང་ཐོབ་གྱུར་ནས། དེར་ཡང་
བརྟུལ་ཞུགས་མི་ཉམས་ཤོག །མཁས་པ་རྣམས་ནི་བཀུར་བ་དང་། །བསོད་སྙོམས་དག་ཀྱང་རྙེད་
པར་ཤོག །རྒྱུད་ནི་ང་རྒྱལ་སོགས་པས་ཡོངས་སུ་དག་པར་དང༌། ཕྱོགས་རྣམས་ཀུན་ཏུ་གྲགས་
པར་ཤོག །སེམས་ཅན་དེ་དག་ཐམས་ཅད་ངན་སོང་གི་སྡུག་བསྔལ་མི་མྱོང་ཞིང་སྒོ་གསུམ་གྱི་
དཀའ་བ་སྤྱོད་པ་མེད་པར་ཡང་གནས་སྐབས་སུ་ལྷ་བས་ལྷག་པའི་ལུས་ཀྱིས་ནི་དེ་དག་མཐར་
ཐུག་སངས་རྒྱས་མྱུར་འགྲུབ་ཤོག །སེམས་ཅན་ཀུན་གྱིས་ལན་མང་དུ། །སངས་རྒྱས་ཐམས་ཅད་
མཆོད་བྱེད་ཅིང་། །སངས་རྒྱས་བདེ་བ་བསམ་ཡས་ཀྱིས། །རྟག་ཏུ་བདེ་དང་ལྡན་གྱུར་ཅིག།
གཉིས་པ་ནི། བྱང་ཆུབ་སེམས་དཔའ་རྣམས་ཀྱིས་ནི་འགྲོ་དོན་ཇི་ལྟར་ཐུགས་ལ་དགོངས་པ་ལྟར་
འགྲུབ་པར་ཤོག །མགོན་པོ་སངས་རྒྱས་རྣམས་ཀྱིས་དགོངས་པ་ལྟར་སེམས་ཅན་རྣམས་ལའང་
དེ་འབྱོར་ཤོག །དེ་བཞིན་རང་སངས་རྒྱས་རྣམས་དང་ཉན་ཐོས་རྣམས་ཀྱང་མྱང་འདས་ཀྱི་བདེ་བ་
དང་ལྡན་པར་གྱུར་ཅིག །
གཉིས་པ་ནི། བདག་ཀྱང་འཇམ་དབྱངས་བཀའ་དྲིན་གྱིས། །ས་རབ་ཏུ་དགའ་
- 1 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ཐོབ་བར་དུ། རྟག་ཏུ་ཚེ་རབས་དྲན་པ་དང་། །རབ་ཏུ་བྱུང་བ་ཐོབ་པར་ཤོག །འདི་ནི་གདུལ་བྱ་
རྣམས་འདི་ལྟར་སྨོན་ལམ་གདབ་པའི་ཕྱིར་དུ་གསུངས་ཀྱི། འདིས་སློབ་དཔོན་སོ་སྐྱེ་ཡིན་པར་མི་
འགྲུབ་སྟེ། དཔེར་ན་སྡིག་པ་མེད་པས་སྡིག་བཤགས་གསུངས་པ་བཞིན་ནོ། །འགྲེལ་པ་དག་
ལས་ཀྱང་འཕགས་པ་ཞི་བ་ལྷ་ཞེས་གསུངས་པ་དང་། མཆོག་གི་དངོས་གྲུབ་བརྙེས་པ་ཡིན་ནོ།།
ཞེས་འབྱུང་ངོ་། །བདག་ནི་ཁ་ཟས་གྱི་ན་སྟེ་ངན་ངོན་ཙམ་གྱིས་ཀྱང་ལུས་ཉམས་དང་ལྡན་ཞིང་འཚོ་
བར་ཤོག །ཚེ་རབས་ཀུན་ཏུ་དབེན་གནས་པ་ཕུན་སུམ་ཚོགས་པ་དང་ལྡན་པ་ཐོབ་གྱུར་ཅིག།
གང་ཚེ་བལྟ་བར་འདོད་པའམ། །ཅུང་ཟད་དྲི་བར་འདོད་ན་ཡང་། །མགོན་པོ་འཇམ་དབྱངས་དེ་
ཉིད་ནི། །གེགས་མེད་པར་ཡང་མཐོང་བར་ཤོག །ཕྱོགས་བཅུ་ནམ་མཁའི་མཐས་གཏུགས་པའི།།
སེམས་ཅན་ཀུན་དོན་སྒྲུབ་པའི་ཕྱིར། །ཇི་ལྟར་འཇམ་དབྱངས་སྤྱོད་མཛད་པ། །བདག་གི་སྤྱོད་
པའང་དེ་འདྲར་ཤོག །ཇི་སྲིད་ནམ་མཁའ་གནས་པ་དང༌། །འགྲོ་བ་ཇི་སྲིད་གནས་གྱུར་པ། །དེ་
སྲིད་བདག་ནི་གནས་གྱུར་ནས། །འགྲོ་བའི་སྡུག་བསྔལ་སེལ་བར་ཤོག །འགྲོ་བའི་སྡུག་བསྔལ་
གང་ཅིའང་རུང་། །དེ་ཀུན་བདག་ལ་སྨིན་གྱུར་ཅིག །བྱང་ཆུབ་སེམས་དཔའི་དགེ་འདུན་གྱི་
སྟོབས་ཀྱིས་འགྲོ་བ་ཐམས་ཅད་བདེ་བ་ལ་སྤྱོད་པར་ཤོག ། །
གསུམ་པ་ནི། འགྲོ་བའི་སྡུག་བསྔལ་གྱི་ནད་སེལ་བའི་སྨན་གཅིག་པུ། གནས་
སྐབས་དང་མཐར་ཐུག་གི་བདེ་བ་ཐམས་ཅད་འབྱུང་བའི་གནས། སངས་རྒྱས་ཀྱི་བསྟན་པ་རྙེད་
པ་དང་བཀུར་སྟི་དང་བཅས་ཏེ་ཡུན་རིང་དུ་གནས་པར་གྱུར་ཅིག །གཉིས་པ་ནི། གང་གི་དྲིན་
གྱིས་བདག་ལ་བསྟན་བཅོས་འདི་བྱེད་པའི་དགེ་བློ་འབྱུང་བའི་འཇམ་པའི་དབྱངས་ལ་ཕྱག་
འཚལ་ལོ། །གང་གི་དྲིན་གྱིས་བདག་གི་དགེ་བའི་ཕྱོགས་དར་ཞིང་རྒྱས་པར་མཛད་པའི་དགེ་བའི་
བཤེས་གཉེན་དེ་ལ་ཕྱག་འཚལ་ལོ། །ཞེས་བཀའ་དྲིན་དྲན་པའི་སྒོ་ནས་ཕྱག་འཚལ་བའོ། །ལེའུ་
བཅུ་པ་བཤད་ཟིན་ཏོ།། །།
-
- 1
3 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། ༥
དུས་གསུམ་རྒྱལ་བ་ཐམས་ཅད་གཤེགས་པའི་ལམ། །རྒྱལ་སྲས་སྤྱོད་པ་ཕ་
རོལ་ཕྱིན་པ་དྲུག །ལེགས་སྟོན་གཞུང་འདི་བཤད་པའི་དགེ་བ་ཡིས། །འགྲོ་ཀུན་བྱང་ཆུབ་སྤྱོད་
ལ་འཇུག་པར་ཤོག །ངན་སོང་རྣམས་ནི་མི་ཟད་སྡུག་བསྔལ་ལས། །རྣམ་པར་གྲོལ་ཞིང་ཐར་
པའི་ལམ་རྙེད་ནས། །ཚོགས་གཉིས་ཡོངས་སུ་རྫོགས་པའི་དཔལ་ལྡན་པའི། །མྱ་ངན་འདས་
པའི་གྲོང་དུ་མྱུར་འཇུག་ཤོག །བདེ་འགྲོ་བདེ་བའི་དཔལ་ལས་མི་ཉམས་ཤིང་། །འཁོར་བའི་བདེ་
བ་སྙིང་པོ་མེད་རྟོགས་ནས། །གཟུང་འཛིན་མཚན་མའི་སྤྲོས་པ་རབ་ཞི་བའི། །ཟག་མེད་བདེ་བའི་
དཔལ་ལ་སྤྱོད་པར་ཤོག །གང་གི་སྟོབས་ཀྱིས་སྡུག་བསྔལ་ཀུན་འབྱུང་གི །མུན་པ་ཀུན་སེལ་
ཕན་བདེ་ པདྨོའི་ཚལ། །རྣམ་པར་རྒྱས་བྱེད་ཐུབ་བསྟན་འོད་བརྒྱ་ཅན། །འཇིག་རྟེན་ཁམས་
འདིར་ཡུན་རིང་གནས་གྱུར་ཅིག །བསླབ་གསུམ་ཡོན་ཏན་རིན་ཆེན་མཛོད་འཛིན་ཅིང་། །མཁྱེན་
བརྩེ་ཐབས་མཁས་ཕུན་སུམ་ཚོགས་པ་ཡིས། །བདེ་གཤེགས་བསྟན་དང་འགྲོ་ཀུན་ལེགས་སྐྱོང་
བའི། །བཤེས་གཉེན་མཆོག་རྣམས་སྐུ་ཚེ་བརྟག་གྱུར་ཅིག །བདེ་གཤེགས་བསྟན་ལ་རབ་ཞུགས་
སྐྱེས་བུ་རྣམས། །སྙོམ་ལས་འདུ་འཛིའི་འཆིང་བ་ལས་གྲོལ་ཏེ། །ཚུལ་གནས་ཐོས་བསམ་སྒོམ་
པའི་སྦྱོར་བ་ཡིས། །རྟག་ཏུ་སྒོ་གསུམ་དོན་ཡོད་སྤྱོད་པར་ཤོག །མཁའ་ལས་དུས་སུ་ལྷ་ཡིས་ཆར་
འབེབས་ཤིང་། །ས་ཆེན་འབྲུ་སྨིན་རྩི་ཤིང་བཟང་པོས་བརྒྱན། །སྐྱེ་བོ་རབ་བདེ་ཕན་ཚུན་བྱམས་
ལྡན་ཞིང་། །རྟག་ཏུ་དགེ་བ་བཅུ་ལ་སྤྱོད་པར་ཤོག །བདག་ཀྱང་དེང་ནས་བྱང་ཆུབ་མ་ཐོབ་བར།།
འཁོར་བའི་བདེ་ལ་ནམ་ཡང་མི་ཆགས་ཤིང་། །རང་ཉིད་ཐར་པའང་དོན་དུ་མི་གཉེར་བར། །འགྲོ་
བའི་དོན་ལ་རྟག་ཏུ་བརྩོན་པ་ཤོག །གང་དག་བདག་ལ་ཆགས་དང་སྡང་བ་དང༌། །བསྟོད་དང་
སྨོད་དང་ཕན་དང་གནོད་བྱེད་ཀྱང༌། །གང་གིས་བདག་མཐོང་ཐོས་དང་དྲན་པ་དང༌། །ཐམས་
ཅད་མྱུར་དུ་བྱང་ཆུབ་མཆོག་ཐོབ་ཤོག །བྱང་ཆུབ་སེམས་དཔའི་སྤྱོད་པ་ལ་འཇུག་པའི་འགྲེལ་པ་
ལེགས་པར་བཤད་པའི་རྒྱ་མཚོ་ཞེས་བྱ་བ། ལུང་རིགས་སྨྲ་བ་ཐོགས་མེད་ཀྱིས་དཔལ་ཨེའི་
- 1 9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཙུག་ལག་ཁང་དུ་སྦྱར་བའོ།། །། །
༈ ན་མོ་བུདྡྷ་བོ་དྷི་སཏྭ་ཡ། རབ་འབྱམས་རྒྱ་མཚོ་ཇི་སྙེད་ཞིང་གི་ཁྱོན། །ཐུབ་
དབང་ཉི་མ་འབར་བའི་སྣང་བས་ཁྱབ། །འཁོར་གྱི་དབུས་སུ་མི་འཇིགས་སེང་གེའི་སྒྲས། །དུས་
གསུམ་ཀུན་ཏུ་དམ་ཆོས་སྒོ་འཕར་དབྱེ། །ཟབ་ཞི་མཐའ་བརྒྱད་སྤྲོས་བྲལ་མེ་ལོང་དུ། །རྟེན་ཅིང་
འབྲེལ་འབྱུང་འཆར་བའི་ངང་ཚུལ་ལས། །ཤེས་དང་ཤེས་བྱ་ཐ་དད་མ་དམིགས་པའི། །ཤེས་
རབ་འཁོར་ལོའི་འཕྲུལ་ཆེན་ཅི་ཡང་གཡོ། །ངོ་མཚར་རྣམ་ཐར་བླ་བྲེ་གསར་པ་ཡིས། །སྲིད་ཞི་
མཐའ་དག་ཁེབས་པའི་རྨད་བྱུང་དང༌། །ལྷན་ཅིག་བློ་གྲོས་མི་ཟད་ཞི་བ་ལྷ། །གྲགས་སྙན་རྒྱལ་
སྲས་བྱེ་བའི་དབུས་ན་མཐོ། །མགོན་དེས་སྡེ་སྣོད་མཛོད་ཁང་བརྟོལ་བའི་དབྱིག །འཆོས་སྐྱོབ་
གཉིས་ལྡན་ཡིད་བཞིན་དབང་གི་རྒྱལ། །བྱང་ཆུབ་སེམས་དཔའི་སྤྱོད་ཡུལ་ཟབ་མོ་ལ། །འཇུག་
ཚུལ་ཐེག་ཆེན་གཞུང་ལམ་མཆོག་འདི་བྱུང༌། །འཕགས་བོད་མཁས་དབང་དུ་མས་འཆད་ཉན་
སྐོར། །འགྲེལ་གཞུང་རིན་ཆེན་ཐང་མར་བརྡལ་བ་ལས། །ཉུང་ངུའི་ཚིག་གིས་རྒྱ་ཆེའི་དོན་གསལ་
བ༑ ༑བྱང་སེམས་ཐོགས་མེད་ཞབས་ཀྱིས་བསྩལ་འདི་ཡིན། །ཉི་མ་ཟླ་བ་ལྟར་གྲགས་གཞུང་
བཟང་འདིར། །རྣམ་མཁྱེན་འཇུག་ངོགས་ཚང་ལ་མ་ནོར་བ། །སྨོན་འཇུག་བྱང་སེམས་ཀྱིས་དྲངས་
ཕར་ཕྱིན་དྲུག །སྤྱོད་པ་ཡོངས་བསྔོ་བཅས་པའི་དོན་དུ་འདུས། །དེ་ཕྱིར་མཆོག་གི་ཞལ་ལུང་ཉི་
ཟེར་གྱིས། །བྲན་པའི་ས་སྐྱོང་པདྨོ་འདབ་ཡངས་མ། །ཆོས་དབྱིངས་བཟང་མོའི་ཐུགས་བསྐྱེད་རི་
དབང་ལྟར། །མངོན་མཐོའི་དཔལ་གྱིས་ཆོས་སྦྱིན་ཕྱིར་མོར་བསྐྲུན། །གཅིག་ལས་དུ་མར་འཆར་
བའི་ངོ་མཚར་ཅན། །བསྟན་འགྲོ་སྤྱི་ལ་སྨན་པའི་བཙས་གཅིག་པུ། །སྡེ་དགེ་མི་ཡི་ཚངས་དབང་
རིམ་བྱོན་གྱི། །ཕྱག་སྲོལ་སླར་ཡང་མི་ནུབ་དར་བར་མཛད། །རྣམ་དཀར་བདག་པོའི་རྐྱེན་ལས་
བྱུང་བ་དང༌། །རང་གཞན་འགྲོ་བའི་དགེ་རྩ་གང་མཆིས་རྣམས། །བྱང་ཆུབ་ཆེན་པོར་འབབ་པའི་
ཡོངས་བསྔོ་མཆོག །སྲས་བཅས་རྒྱལ་བ་ཇི་བཞིན་འགྲུབ་གྱུར་ཅིག །ཅེས་པའི་པར་བྱང་སྨོན་ཚིག་
- 1 9 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་རྒྱལ་སྲས་གསུང་རྒྱུན་བཞུགས། (༥
དང་བཅས་པ་འདི་ནི། ས་སྐྱོང་མིའི་དབང་མོ་མཆོག་གི་བཀའ་སྩལ་ལྟར། རྒྱལ་སྲས་འཇམ་
དབྱངས་ཆོས་ཀྱི་ཉི་མ་བློ་གྲོས་རྒྱས་པའི་སྡེས་སྨྲས་པ། སརྦ་དཱཀ་ལྱཱ་ཎཾg་ཝནྟུ།། །།
- 1 9 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༄༅། །བྱང་ཆུབ་སེམས་དཔའི་སྤྱོད་པ་ལ་འཇུག་པའི་
བསྡུས་དོན་བཞུགས་སོ། །
བླ་མ་དམ་པ་བསོད་ནམས་རྒྱལ་མཚན་གྱིས་མཛད།
༄༅། །ཨོཾ་སྭསྟི་སིདྡྷཾ། བྱང་ཆུབ་སེམས་དཔའི་སྤྱོད་པ་ལ་འཇུག་པའི་བསྡུས་དོན་
ཉི་མའི་འོད་ཟེར་ཞེས་བྱ་བ། རྒྱལ་སྲས་འཕགས་པ་རྣམས་ལ་གུས་པས་ཕྱག་འཚལ་ལོ།། གང་
གི་སྐུ་ནི་དམར་སེར་མཛེས་པ་ཉིན་བྱེད་འཆར་ཀའི་མདངས་འཕྲོག་ཅིང་། །ཡིད་འོང་ནོར་བུའི་
དོ་ཤལ་ཕྲེང་དང་སྣ་ཚོགས་དར་གྱི་ལྷབ་ལྷུབ་ཅན། །གང་ཞིག་ཞལ་རས་རབ་ཏུ་རྒྱས་པ་ཨུཏྤལ་
སྤྱན་ གྱིས་ ཉེར་ མཛེས་ པ། །བདག་ བློའི་ མུན་ སེལ་ འཇམ་ པའི་ དཔལ་ ལ་ རབ་ཏུ་ དང་
བས་བདག་ ཕྱག་ འཚལ། །གང་ གིས་ རྒྱལ་ བའི་མཛད་པ་མཐའ་ཡས་པ། །ཀུན་ལ་དབང་
འབྱོར་གྲུབ་པ་རབ་བརྙེས་པའི། །རྒྱལ་སྲས་ཞི་བའི་ལྷ་ལའང་མགོས་བཏུད་དེ། །བྱང་ཆུབ་
སྤྱོད་ལ་འཇུག་པའི་བསྡུས་དོན་བྱ། །འདི་ལ་གསུམ། བསྟན་བཅོས་ཀྱི་མཚན་དང་ཕྱག་བྱ་བ།
མཛད་པ་པོ་སློབ་དཔོན་གྱི་ཆེ་བའི་ཡོན་ཏན། དགེ་བ་གསུམ་གྱི་སྒོ་ནས་གཞུང་ཉིད་བཤད་
པའོ། །དང་པོ་ལ་གཉིས། མཚན་གྱི་དོན་བཤད་པ་དང་། འདོད་པའི་ལྷ་ལ་ཕྱག་བྱ་བའོ། །
གསུམ་པ་ལ་གསུམ་སྟེ། ཐོག་མར་དགེ་བ་མཆོད་པར་བརྗོད། བར་དུ་དགེ་བ་བསྟན་བཅོས་
ཀྱི་རང་བཞིན། ཐ་མར་དགེ་བ་ཡོངས་སུ་བསྔོ་བའོ། །གཉིས་པ་ལ་ལྔ་སྟེ། གཞུང་རྩོམ་པར་
དམ་བཅའ་བ་དང༌། ཤུགས་ལ་བསྟན་པའི་དགོས་འབྲེལ། ཁེངས་བསྐྱུང་ཞིང་རང་དོན་དུ་
རྩོམ་པ། སྐལ་མཉམ་གཞན་གྱི་དོན་དུ་འགྱུར་ཚུལ། གཞུང་གི་ལུས་དངོས་ཕར་ཕྱིན་དྲུག་ལ་
1
9 4



རྒྱ
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། དོ༥
བཤད་པའོ། །འདི་ལ་དྲུག་སྟེ། སྦྱིན་པའི། ཚུལ་ ཁྲིམས་ ཀྱི། བཟོད་པའི། བརྩོན་འགྲུས་ཀྱི།
བསམ་ གཏན་ གྱི། ཤེས་ རབ་ ཀྱི་ ཕར་ ཕྱིན་ནོ། །དང ་ པོ་ལ་བཞི། དལ་འབྱོར་རྙེད་དཀའ་
བར་བསྟན་པ། རྙེད་ཀྱང་བསོད་ནམས་བྱ་བའི་བློ་སྐྱེ་དཀའ་བ། བྱང་ཆུབ་སེམས་ཀྱི་ཕན་ཡོན་
བཤད་པ། ཕན་ཡོན་ཅན་གྱི་སེམས་དེ་བླང་བའི་ཚུལ་ལོ། །གསུམ་པ་ལ་གཉིས་ཏེ། སེམས་
བསྐྱེད་པའི་ཕན་ཡོན་རྒྱས་པར་བསྟན་པ་དང༌། ཕན་ཡོན་ཅན་གྱི་སེམས་དེའི་དབྱེ་བ་བཤད་
པའོ། །དང་པོ་ལ་དྲུག་སྟེ། ཉེས་ཆེན་ཐམས་ཅད་སེལ་བར་བསྟན། བདེ་མཆོག་ཐོབ་པའི་རྒྱུ་རུ་
བསྟན། ཕན་བདེ་འདོད་པས་གཟུང་བྱར་བསྟན། མཐོང་བའི་ཆོས་ཀྱི་ཕན་ཡོན་བསྟན། ཕན་
ཡོན་དཔེ་ཡི་སྒོ་ནས་བསྔགས། མདོ་ལས་གསུངས་པའི་ཕན་ཡོན་གཞན་བསྟན་པའོ། །ལྔ་པ་
ལ་ལྔ་སྟེ། གསེར་འགྱུར་རྩི་དང་མཚུངས། ཡིད་བཞིན་ནོར་དང་མཚུངས། དཔག་བསམ་ཤིང་
དང་མཚུངས། གྲོགས་དཔའ་བོ་དང་མཚུངས། དུས་མཐའི་མེ་དང་མཚུངས་པའོ། །གཉིས་པ་
ཕན་ཡོན་ཅན་གྱི་སེམས་དེའི་དབྱེ་བ་ལ་གསུམ་སྟེ། བསྡུས་ཏེ་སྨོན་འཇུག་གཉིས་སུ་དབྱེ། དེ་
ཡི་ཁྱད་པར་དཔེ་ཡིས་བཤད། སྨོན་འཇུག་ཕན་ཡོན་ཁྱད་པར་བསྟན་པའོ། །འདི་ལ་གསུམ་
སྟེ༑ དངོས་ཀྱི་དོན། འཐད་པ་དགོད། སོ་སོའི་ཕན་ཡོན་རྒྱས་པར་བཤད་པའོ། །གཉིས་པ་ལ་
གཉིས། ལུང་དགོད་པ་དང༌། རིགས་པ་བསྟན་པའོ། །གསུམ་པ་ལ་གཉིས། སྨོན་པའི་དང༌།
འཇུག་པའི་ཕན་ཡོན་ནོ། །དང་པོ་ལ་གསུམ་སྟེ། སྨོན་པའི་སེམས་བསྐྱེད་སྐྱེད་དཀའ་བ་དང་།
སྐྱེས་ན་རྨད་དུ་བྱུང་བ་དང་། ཡོན་ཏན་གཞལ་དུ་མེད་པར་བསྟན་པའོ། །གཉིས་པ་ལ་གསུམ་
སྟེ༑ སྨོན་པ་ལས་ཁྱད་པར་དུ་འཕགས་པའི་ཚུལ། བྱང་ཆུབ་སེམས་དཔའི་ཡོན་ཏན་གྱི་ཆེ་བ་
བཤད་པ། དེས་ཕྱག་འཚལ་ཞིང་སྐྱབས་སུ་འགྲོ་བའོ། །གཉིས་པ་ལ་བཞི་སྟེ། ཕུལ་དུ་བྱུང་
བའི་སྒོ་ནས་དང༌། ལྟོས་པ་མེད་པའི་སྒོ་ནས་དང་། བཀུར་བར་འོས་པའི་སྒོ་ནས་དང་། ཞིང་
མཆོག་གི་སྒོ་ནས་བསྔགས་པའོ། །ལེའུ་དང་པོའི་བསྡུས་པའི་དོན་ཏོ།། །།
{ 9 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༈ བཞི་པ་ཕན་ཡོན་ཅན་གྱི་སེམས་དེ་བླང་བའི་ཚུལ་ལ་གསུམ། སྦྱོར་བ། དངོས་
གཞི། རྗེས་སོ། །དང་པོ་ལ་བརྒྱད། མཆོད་པ་འབུལ་བ། ཕྱག་ བྱ་བ། སྐྱབས་སུ་འགྲོ་བ།
སྡིག་པ་བཤགས་པ། རྗེས་སུ་ཡི་རང་བ། ཆོས་འཁོར་བསྐོར་བར་བསྐུལ་བ། མྱ་ངན་ལས་མི་
འདའ་བར་གསོལ་བ་གདབ་པ། བསོད་ནམས་ཡོངས་སུ་བསྔོ་བའོ། །དང་ པོ་ལ། མདོར་
བསྟན་པ་དང༌། རྒྱས་པར་བཤད་པའོ། །དེ་ལ་གསུམ། བླ་ན་ཡོད་པའི་དང༌། བླ་ན་མེད་པའི་
དང༌། བསྟོད་པའི་མཆོད་པའོ། །དང་པོ་ལ་བཞི། བདག་པོས་ཡོངས་སུ་མ་བཟུང་བའི་མཆོད་
པ༑ ལུས་དབུལ་བའི་ མཆོད་ པ། མཆོད་པའི་ཁྱད་པར་ གཞན་བསྟན་པ། མཆོད་པ་སྤྱིར་
བསྡུས་ཏེ་བསྟན་པའོ། །དང་པོ་ལ་གསུམ། དབུལ་བར་བྱ་བའི་དངོས་པོ། གང་ལ་ཇི་ལྟར་
དབུལ་བ། འབུལ་བའི་རྒྱུ་མཚན་ནོ། །གསུམ་པ་ལ་བདུན། བཀྲུ་ཞིང་ཕྱི་བའི། གོས་དང་རྒྱན་
གྱི༑ བྱུག་པ་དང་མེ་ཏོག་གི །སྤོས་དང་ཞལ་ཟས་ཀྱི། སྒྲོན་མ་དང་མཎྜལ་གྱི། གཞལ་མེད་
ཁང་དང་གདུགས་ཀྱི། རོལ་མོའི་མཆོད་པ་དབུལ་བའོ། །བཞི་པ་སྡིག་པ་བཤགས་པ་ལ་བཞི་
སྟེ། རྣམ་པར་སུན་འབྱིན་པའི། རྟེན་ཁྱད་པར་ཅན་གྱི། གཉེན་པོ་ཀུན་ཏུ་སྤྱོད་པའི། ཉེས་པ་
སླར་སྡོམ་པའི་སྟོབས་སོ། །དང་པོ་ལ་གཉིས། སྡིག་པ་བཤགས་པའི་ཚུལ། དེ་ཉིད་རྒྱས་པར་
བཤད་པའོ། །དང་པོ་ལ་གཉིས། བསམ་པ་ཐག་པ་ནས་སྤྱིར་བཤགས། རྣམ་སྨིན་ལྕི་བ་བྱེ་
བྲག་ཏུ་བཤགས་པའོ། །གཉིས་པ་ལ་ལྔ་སྟེ། སྡིག་བཤགས་དགོས་པའི་འཐད་པ་བཤད།
ངེས་པའི་ཕྱིར་ཅིས་ཀྱང་འཆི་བ་བསམ། འཆི་བ་ན་སྐྱབས་གཞན་གང་གིས་ཀྱང་མི་ཕན་པ།
དེས་ན་ཤིན་ཏུ་གནོང་ཞིང་འགྱོད་པར་འགྱུར་བ། དེར་ཉམ་ཐག་ནས་སྐྱབས་ཚོལ་བའི་ཚུལ་ལོ།།
དང་པོ་ལ་གསུམ། སྡིག་པ་མྱུར་དུ་བཤགས་དགོས་པའི་རྒྱུ་མཚན། དོན་མེད་དུ་སྡིག་བྱེད་པ་མི་
རིགས་ པར་ བསྟན་ པ། མཛའ་ སོགས་ ཀྱི་ དོན་ དུ་ སྡིག་པ་བཤགས་ ཚུལ་ ལོ། །གཉིས་པ་
རྟེན་ཁྱད་པར་ཅན་གྱི་སྟོབས་ལ་གསུམ། སྤྱིར་ཐེག་ཆེན་གྱི་དཀོན་མཆོག་གསུམ་ལ་སྐྱབས་སུ་
19 6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
འགྲོ་བ། བྱེ་བྲག་ཏུ་བྱང་སེམས་ཀྱི་གཙོ་བོ་རྣམས་ལ་ལུས་འབུལ་ཞིང་སྐྱབས་ཞུ་བ། འཇིགས་
པ་མཐོང་ནས་བཀའ་ རྗེས་སུ་སྒྲུབ་པའི་ཚུལ་ལོ། །གསུམ་པ་གཉེན་པོ་ཀུན་ཏུ་སྤྱོད་པ་ལ་
གསུམ། གཉེན་པོ་ལ་བག་ཡོད་པར་བྱ་དགོས་པའི་འཐད་པ། མྱུར་དུ་འབད་དགོས་པའི་རྒྱུ་
མཚན་བཤད་པ། མཇུག་བསྡུས་ཏེ་འབད་པས་བསྒྲུབ་པའི་ཚུལ་ལོ། །དང་པོ་ལ་གཉིས། ནད་
ཀྱི་གཉེན་པོ་བསྟེན་དགོས་པའི་དཔེས་བསྟན། གཡང་ས་ལ་བག་བྱ་དགོས་པའི་དཔེས་བསྟན་
པའོ། །གཉིས་པ་ལ་གསུམ་སྟེ། བདག་ཉིད་ཡུན་དུ་བདེ་བར་མི་འཚོ་བ། ལོངས་སྤྱོད་ཀྱིས་
བདེ་བར་མི་འཚོ་བ། གཉེན་བཤེས་ཀྱིས་བདེ་བར་མི་འཚོ་བའོ། །ལེའུ་གཉིས་པའི་བསྡུས་
པའི་དོན་ཏོ།། །། །
༈ ལྔ་པ་རྗེས་སུ་ཡི་རང་བ་ལ་གཉིས་ཏེ། བླ་ན་ཡོད་པའི་དང༌། བླ་ན་མེད་པའི་
དགེ་བ་ལ་རྗེས་སུ་ཡི་རང་བའོ། །བརྒྱད་པ་བསོད་ནམས་ཡོངས་སུ་བསྔོ་བ་ལ་གཉིས། བསྔོ་
བ་དངོས་དང་། སྨོན་ལམ་མོ། །དང་པོ་ལ་བཞི། སྤྱིར་བསྔོ་བ་དང༌། བྱེ་བྲག་ནད་པའི་དོན་དུ།
བཀྲེས་སྐོམ་ཅན་གྱི་དོན་དུ། ཕོངས་པའི་དོན་དུ་བསྔོ་བའོ། །གཉིས་པ་སྨོན་ལམ་ལ་གསུམ་སྟེ།
སྤྱིར་བསྟན། བྱེ་བྲག་ཏུ་བཤད། བསྡུས་ཏེ་བསྟན་པའོ། །གཉིས་པ་ལ་གསུམ་སྟེ། ཐར་པའི་
ཚུལ་དང་མཐུན་པར་ལུས་བཏང་། བསམ་སྦྱོར་ཆུད་མི་ཟ་བའི་རྒྱུར་སྨོན་པ། བསམ་པ་བཞིན་
ལོངས་སྤྱོད་པའི་རྒྱུར་སྨོན་པའོ། །གསུམ་པ་རྗེས་ལ་གཉིས། རང་དགའ་བ་བསྒོམ་པ། གཞན་
དགའ་བ་སྐྱེས་པའོ། །དང་པོ་ལ་གཉིས། རང་དོན་འགྲུབ་པས་དང༌། གཞན་དོན་འགྲུབ་པས་
དགའ་བ་བསྒོམ་པའོ། །ལེའུ་གསུམ་པའི་བསྡུས་པའི་དོན་ཏོ། །
༈ གཉིས་པ་ཚུལ་ཁྲིམས་ཀྱི་ཕར་ཕྱིན་ལ་གཉིས་ཏེ། བསླབ་པ་ལ་བག་བྱ་བར་
གདམས་པ་དང༌། བསླབ་པ་བསྲུང་བའི་དོན་དུ་ཤེས་བཞིན་བསྲུང་བའོ། །དང་པོ་ལ་གསུམ།
མདོར་བསྟན། རྒྱས་བཤད། མཇུག་བསྡུ་བའོ། །གཉིས་པ་ལ་གསུམ། བསམ་པ་བྱང་ཆུབ་ཀྱི་
1 9 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ལ། སྦྱོར་བ་བསླབ་པ་ལ། སྤང་བྱ་ཉོན་མོངས་ལ་བག་བྱ་བའོ། །དང་པོ་ལ་གསུམ། མི་
འདོར་བའི་འཐད་པ། དོར་བའི་ཉེས་དམིགས། དེས་ན་སྒྲུབ་པར་གདམས་པའོ། །གཉིས་པ་
ལ་གསུམ། རྣམ་སྨིན་ངན་འགྲོར་ལྟུང་བ། སྤྱོད་པ་གཞན་དོན་ལས་ཉམས་པ། འབྲས་བུ་ས་
ཐོབ་པ་ལ་ཐོགས་པའོ། །དང་པོ་ལ་གསུམ། དངོས་དང༌། དེའི་འཐད་པ། རྩོད་པ་སྤང་བའོ། །
གཉིས་པ་སྦྱོར་བ་བསླབ་པ་ལ་གསུམ། མ་བརྩོན་པའི་ཉེས་དམིགས། དལ་འབྱོར་རྙེད་དཀའ་
བར་བསྟན། གཉེན་པོ་དགེ་བ་ལ་བག་བྱ་བའོ། །གཉིས་པ་ལ་གསུམ། དངོས་དང་། དེས་ན་
དགེ་བ་ལ་བརྩོན་དགོས་པ། དེའི་འཐད་པའོ། །གསུམ་པ་གཉེན་པོ་དགེ་བ་ལ་བག་བྱ་བ་ལ་
གཉིས། མདོར་བསྟན། རྒྱས་ པར་ བཤད་པའོ། །སྤང་བྱ་ཉོན་མོངས་ པ་ ལ་བག་ བྱ་བ་ ལ་
གསུམ། སྤང་དགོས་པའི་རྒྱུ་མཚན། སྤོང་བ་ལ་ཕྱིར་མི་ལྡོག་པར་བརྩོན་པ། གཉེན་པོ་བསྟེན་
པས་སླར་མི་ལྡོག་པའི་ཚུལ་ལོ། །དང་པོ་ལ་ལྔ། དབང་དུ་བྱེད་པས་སྤང་བྱར་བསྟན། གནས་
མིན་ བཟོད་ པས་སྨད་པར་བསྟན། ཡུན་རིང་གནོད་པས་གཞོམ་བྱར་བསྟན། བསྟེན་ཡང་
གནོད་པས་སྤང་བྱར་བསྟན། གདུང་བར་བྱེད་པས་སྤང་བྱར་བསྟན་པའོ། །གཉིས་པ་སྤོང་བ་
ལ་ཕྱིར་མི་ལྡོག་པར་བརྩོན་པ་ལ་གཉིས། དངོས་དང་། བརྩོན་པ་མི་འདོར་བའི་འཐད་པའོ། །
འདི་ལ་བཞི། གནོད་པ་ཆེ་བས་མྱུར་དུ་གཞོམ། དོན་ཆེན་སྒྲུབ་པས་བཟོད་པར་རིགས། དམ་
བཅས་པ་བརྟན་པར་སྒྲུབ། ཉོན་མོངས་ལ་ཕྱོགས་པར་མི་བྱ་བའོ། །གསུམ་པ་ལ་དངོས་དང་།
དེ་བསྒྲུབ་པའོ། །ལེའུ་བཞི་པའི་བསྡུས་པའི་དོན་ཏོ། །། །
༈ གཉིས་པ་བསླབ་པ་བསྲུང་བའི་ཆེད་དུ་ཤེས་བཞིན་བསྲུང་བ་ལ་གསུམ།
མདོར་བསྟན། རྒྱས་བཤད། མཇུག་རྗེས་སུ་གདམས་པའོ། །གཉིས་པ་ལ་གཉིས། བསླབ་པ་
བསྲུང་བའི་ཐབས་སུ་སེམས་བསྲུང་། སེམས་བསྲུང་བའི་ཐབས་སུ་དྲན་ཤེས་བཞིན་བསྲུང་
བའོ། །དང་པོ་ལ་བཞི། ཕན་གནོད་སེམས་ལ་རག་ལས་ཚུལ། སེམས་བསྲུང་ཚུལ་དཔེས་
1 98



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
བསྟན། བསྲུང་བའི་ཕན་ཡོན་བཤད། སེམས་མ་ཉམས་པ་ལ་ནན་ཏན་དུ་བྱའོ། །དང་པོ་ལ་
གཉིས། དོན་ དངོས་ དང༌ ། མཇུག་ བསྡུ་ བའོ། །དང་ པོ་ ལ་ བཞི། མ་ བསྲུང་ བའི་ ཉེས་ པ།
བསྲུངས་པའི་ཕན་ཡོན། དེ་དག་གི་རྒྱུ་མཚན། དགེ་བ་ལའང་སེམས་གཙོ་བོར་བསྟན་པའོ། །
འདི་ལ་དྲུག །སྦྱིན་པ། ཚུལ་ཁྲིམས། བཟོད་པ། བརྩོན་འགྲུས། བསམ་གཏན། ཤེས་རབ་བོ།།
གཉིས་པ་སེམས་བསྲུང་བའི་ཐབས་སུ་དྲན་ཤེས་བསྲུང་བར་གདམས་པ། མ་བསྲུངས་པའི་
སྐྱོན་བཤད་པ། བསྲུང་བའི་ཐབས་བསྟན་པའོ། །གཉིས་པ་ལ་གཉིས། དྲན་ཤེས་གཉིས་ཀ་
མེད་པའི་སྐྱོན། ཤེས་བཞིན་མེད་པའི་སྐྱོན་ནོ། །གསུམ་པ་ལ་གཉིས། དྲན་པ་བསྒྲུབ། ཤེས་
བཞིན་བསྲུང་བའོ། །དང་པོ་ལ་གསུམ། བསྐྱེད་པའི་ཚུལ། སྐྱེ་བའི་རྒྱུ། བསྲུངས་པའི་འབྲས་
བུའོ། །གཉིས་པ་ལ་གསུམ། མདོར་བསྟན། རྒྱས་པར་བཤད་པ། དོན་བསྡུས་ཏེ་བསྟན་པའོ།།
གཉིས་པ་ལ་གཉིས། སྒོ་གསུམ་གྱི་སྤྱོད་པ་ལ་བརྟག །བརྟགས་ནས་ཇི་ལྟར་སྒྲུབ་པའོ། །དང་
པོ་ལ་གསུམ། ཕྱིའི་ཀུན་སྤྱོད་ལ་བརྟག །ནང་གི་ཀུན་སྤྱོད་ལ་བརྟག །ཏིང་ངེ་འཛིན་བཞག་
པའི་སྐབས། དང་པོ་ལ་གཉིས། བྱེ་བྲག་ལ་བརྟག །སྤྱི་ལ་བརྟག་པའོ། །གསུམ་པ་ལ་གཉིས།
དངོས་དང༌། དེའི་འཐད་པའོ། །གཉིས་པ་བརྟགས་ནས་ཇི་ལྟར་སྒྲུབ་པ་ལ་གསུམ། སེམས་
སྦྱང་། ལུས་སྦྱང་། སྦྱངས་ནས་ཇི་ལྟར་བསླབ་པའི་ཚུལ་ལོ། །དང་པོ་ལ་གཉིས། ཚུལ་ཁྲིམས་
གསུམ་དང༌། དེའི་རྟེན་རྙེད་དཀའ་བས་སེམས་བསྲུང་བའོ། །དང་པོ་ལ་གསུམ། སྡོམ་པའི་
ཚུལ་ཁྲིམས། དགེ་བ་ཆོས་སྡུད་ཀྱི་ཚུལ་ཁྲིམས། སེམས་ཅན་དོན་བྱེད་ཀྱི་ཚུལ་ཁྲིམས་སོ། །
དང་པོ་ལ་གཉིས་ཏེ། རྣམ་གཡེང་ལ་ཆགས་པ་སྤང་། སོ་ཐར་དང་འགལ་བ་སྤང་བའོ། །
གཉིས་པ་དགེ་བ་ཆོས་སྡུད་ཀྱི་ཚུལ་ཁྲིམས་ལ་གསུམ། བསྟན། བཤད། བསྡུ་བའོ། །གཉིས་
པ་ལུས་སྦྱང་བ་ལ་བཞི། ལུས་ལ་ཆགས་པས་སྲུང་བར་མི་རིགས། དགེ་བ་ལ་བཀོལ་བར་
རིགས་པ། མི་ཕན་པས་གསོ་བར་མི་རིགས་པ། གསོས་ནས་འདོད་པ་བཞིན་དབང་དུ་བྱ་བའོ།།
， 99



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་ལ་བཞི། བདག་དང་བདག་གི་མིན་པས་དང༌། མི་གཙང་བས་དང༌། སྙིང་པོ་མེད་པས་
དང༌། ལོངས་སྤྱད་དུ་མི་རུང་བས་བསྲུང་བར་མི་རིགས་པའོ། །གསུམ་པ་སྦྱངས་ནས་ཇི་ལྟར་
བསླབ་པ་ལ་བཞི། མི་འཇིགས་པའི་སྦྱིན་པ། ཟང་ཟིང་གི་སྦྱིན་པ། ཆོས་ཀྱི་སྦྱིན་པ། ཚུལ་
ཁྲིམས་ ལ་ གནས་ པའི་ སྤྱོད་ པ་བསྟན་པའོ། །དང་པོ་ལ་གཉིས། མདོར་བསྟན། རྒྱས་པར་
བཤད་པའོ། །འདི་ལ་ལྔ། བསམ་གཏན་གྱི་གཡེང་བ་སྤང་། དེ་བཞིན་གཤེགས་པའི་སྤྱོད་པ་
ལ་བསླབ་པའོ། །རིགས་ པའི་ལས་ལ་བསླབ། ཞར་འོངས་དགེ་བ་སྟོབས་ཆེན་སྤྱད། སྦྱོར་
བའི་ཁྱད་པར་བཤད་པའོ། །འདི་ལ་གཉིས། དངོས་དང་། འགལ་བ་སྤང་བའོ། །བཞི་པ་ཚུལ་
ཁྲིམས་ལ་གནས་པའི་སྤྱོད་པ་བསྟན་པ་ལ་བཅུ། བྱང་སེམས་ཀྱི་སོ་ཐར་དང་འགལ་བ་སྤང་།
ཁྱད་དུ་གསོད་པའི་སྤྱད་པ་སྤང་། ཉལ་བའི་བསླབ་བྱ་ལ་བསླབ། སེམས་སྦྱང་ཚུལ་བསྡུས་ཏེ་
བསྟན། ལྟུང་ བ་ སྦྱང་ བའི་ ཚུལ། བསླབ་བྱ་ཐམས་ཅད་ལ་བསླབ་པའི་ཚུལ། ཐམས་ཅད་
གཞན་དོན་ཁོ་ནར་སྤྱད། དགེ་བའི་བཤེས་གཉེན་བསྟེན་པའི་ཚུལ། བསླབ་བྱ་བསྟན་པའི་
མདོ་བསྟན་བཅོས་བལྟ་བའི་ཚུལ། དེ་དག་གི་དོན་ཉམས་སུ་བླང་བའི་ཚུལ་ལོ། །ལེའུ་ལྔ་པའི་
བསྡུས་པའི་དོན་ཏོ། །། །
༈ གསུམ་པ་བཟོད་པའི་ཕར་ཕྱིན་ལ་གསུམ། བཟོད་པ་བསྒོམ་པར་གདམས་
པ༑ དེ་ཉིད་རྒྱས་པར་བཤད་པ། བསྒོམས་པའི་ཕན་ཡོན་ནོ། །གཉིས་པ་ལ་བཞི། མཐོང་བ་
དང་མ་མཐོང་བའི་ཉེས་དམིགས། དེ་སྤངས་པའི་ཕན་ཡོན། ཁྲོ་བའི་རྒྱུ་གཞོམ་པ། བཟོད་པ་
སྒོམ་པའི་ཚུལ་དངོས་སོ། །འདི་ལ་གསུམ། སྡུག་བསྔལ་དང་དུ་ལེན་པའི། གནོད་པ་ལ་ཇི་མི་
སྙམ་པའི། ཆོས་ལ་ངེས་པར་སེམས་པའི་བཟོད་པའོ། །དང་པོ་ལ་གཉིས། ཀུན་རྫོབ་ཀྱི་ཚུལ་
དང༌། དོན་དམ་གྱི་ཚུལ་གྱིས་སྒོམ་པའོ། །དང་པོ་ལ་དྲུག །རྒྱུད་དུ་མི་བདེ་སྤང་། བཟོད་པ་
གོམས་བྱའི་ཡུལ། གོམས་སླ་ཞིང་ངེས་པར་འབྱུང་བར་སྒྲུབ། ཐར་པའི་དོན་དུ་བཟོད་པར་
2 O ()



-
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
རིགས། གོམས་ན་བཟོད་པར་འགྱུར་བའི་ཚུལ། ཡོན་ཏན་དྲན་པས་དང་དུ་བླང་བའོ། །ལྔ་པ་
ལ་གསུམ། མདོར་བསྟན། རྒྱས་པར་བཤད། དོན་བསྡུ་བའོ། །དོན་དམ་གྱི་ཚུལ་གྱིས་སྒོམ་པ་
ལ་གསུམ། གནོད་བྱེད་ལ་ཁྲོ་བ་བཟློག །དེ་མི་རིགས་པ་སྤང་། དོན་བསྡུ་བའོ། །དང་པོ་ལ་
གསུམ། རང་དབང་མེད་པའི་རྐྱེན་གྱིས་འབྱུང་བས་ཁྲོ་བར་མི་རིགས། རང་དབང་ཅན་དུ་
འགྱུར་བ་དགག །དེ་དག་གི་དོན་བསྡུ་བའོ། །གཉིས་པ་གནོད་པ་ལ་ཇི་མི་སྙམ་པའི་བཟོད་པ་
ལ་ལྔ། སྙིང་རྗེའི་ཡུལ་ཡིན་པས་ཁྲོ་བར་མི་རིགས། རང་བཞིན་དང་རྒྱུ་ལ་བརྟགས་ཏེ་ཁྲོ་བར་
མི་རིགས། རང་གི་ཉེས་པ་ལས་བྱུང་བས་བཟོད་པར་རིགས། ཕན་བཏགས་པས་ཁྲོ་བར་མི་
རིགས། རྩོད་པ་སྤང་བའོ། །གསུམ་པ་ཆོས་ལ་ངེས་པར་སེམས་པའི་བཟོད་པ་ལ་ལྔ། བདག་
ཉིད་ལ་གནོད་པ་བྱེད་པས་ཁྲོ་བར་མི་རིགས། བཤེས་སོགས་ཡིད་དུ་འོང་བ་ལ་གནས་པས་ཁྲོ་
བར་མི་རིགས། གནོད་བྱེད་ལ་བརྟགས་ནས་ཁྲོ་བ་བཟློག །དགྲ་ཕན་བྱེད་ལ་ཁྲོ་བ་བཟློག །
འདོད་པའི་གེགས་བྱེད་ལ་ཁྲོ་བ་བཟློག་པའོ། །དང་པོ་ལ་གསུམ། རང་གནོད་པ་མེད་པས་ཁྲོ་
བར་མི་རིགས། རྙེད་པའི་བར་ཆད་མེད་པས་ཁྲོ་བར་མི་རིགས། དེ་ལ་རྩོད་པ་སྤང་བའོ། །
གཉིས་པ་ལ་གཉིས། མ་དད་པ་བྱེད་པས་ཁྲོ་བར་མི་རིགས། ལོག་འཚོ་སྤང་བར་གདམས་
པའོ། །གཉིས་པ་ལ་གཉིས། མཆོད་ཡུལ་ལ་གནོད་པ་མེད་པས་ཁྲོ་བར་མི་རིགས། བཤེས་ལ་
གནོད་པ་མེད་པས་ཁྲོ་བར་མི་རིགས་པའོ། །གསུམ་པ་ལ་དྲུག །དངོས་པོའི་རང་བཞིན་བསམ་
པས་ཁྲོ་བར་མི་རིགས། གཉིས་ཀ་ལ་ཐུན་མོང་དུ་ཁྲོ་བ་དགག །བདག་གི་ཚུལ་བསམས་ཏེ་ཁྲོ་
བ་དགག །བདག་ པ་ཇི་ལྟར་སྒྲུབ་པའི་ཚུལ། དེ་ལྟའི་སྡུག་བསྔལ་ལས་དཔག་པས་ ཁྲོ་བ་
དགག །དོན་ཆེན་འགྲུབ་པས་ཁྲོ་བ་ཟློག་པའོ། །བཞི་པ་དགྲ་ལ་ཕན་བྱེད་ལ་ཁྲོ་བ་ཟློག་པ་ལ་
ལྔ༑ གཞན་གྱི་ཡོན་ཏན་བསྟོད་པས་དགའ་བར་རིགས། གཞན་བསྟོད་པས་བདེ་བ་བཟོད་
པར་རིགས། དམ་བཅའ་དང་འགལ་བས་ཁྲོ་བར་མི་རིགས། བདག་ལ་ཕན་པ་མེད་པས་ཁྲོ་
[
，
2 0 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་མི་རིགས། བསོད་ནམས་ཟད་དུ་དོགས་པས་བཟོད་པར་རིགས་པའོ། །ལྔ་པ་འདོད་པའི་
གེགས་བྱེད་ལ་ཁྲོ་བ་ཟློག་པ་ལ་དྲུག །དགྲ་ལ་གནོད་པས་རང་ལ་མི་ཕན། བསྟོད་གྲགས་
ཀྱིས་བདག་ལ་མི་ཕན། བསྟོད་སོགས་འགོག་པ་ཕན་བྱེད་དུ་བསྟན། བསོད་ནམས་ཀྱི་གེགས་
བྱེད་ལ་ཁྲོ་བ་དགག །གནོད་བྱེད་གུས་ བྱའི་ ཡུལ་དུ་སྒྲུབ། སེམས་ཅན་མགུ་བར་བྱ་བར་
བསྟན་པའོ། །གཉིས་པ་ལ་གསུམ། རང་དོན་མེད་པས་བསྒྲུབ་བྱ་མིན། དེ་སྒྲུབ་པ་བྱིས་པའི་
སྤྱོད་པ་འདྲ་བ། བརྟགས་ན་དགའ་བར་མི་འཐད་པའོ། །གསུམ་པ་ལ་གཉིས། ངན་འགྲོ་
འགོག་ པས་ ཕན་བྱེད་དུ་བསྟན། ཐར་པ་འགྲུབ་པས་ཕན་བྱེད་དུ་བསྟན་པའོ། །བཞི་པ་ལ
གསུམ། དེ་ལ་ཁྲོས་ན་རང་ཉིད་གེགས་ཡིན། བསོད་ནམས་ཀྱི་རྒྱུ་ཡིན་པས་གེགས་སུ་མི་རུང་།
དེ་སྦྱིན་སོགས་ཀྱི་དཔེས་སྒྲུབ་པའོ། །ལྔ་པ་ལ་གཉིས། གུས་པའི་མཚན་སྒྲུབ། དེ་ལ་རྩོད་པ་
སྤང་བའོ། །དང་པོ་ལ་གཉིས། རྙེད་དཀའ་ཞིང་གྲོགས་བྱེད་པས་དགའ་བ་བསྒོམ། དེས་ན་
འབྲས་བུའི་ཤས་ཀྱི་ཐོག་མར་མཆོད་པར་འོས་པའོ། །གཉིས་པ་ལ་གཉིས། ཕན་སེམས་མེད་
པས་མཆོད་བྱ་མིན་པ་དགག །གནོད་སེམས་ཡོད་པ་མཆོད་བྱ་མིན་པས་དགག་པའོ། །དྲུག་པ་
ལ་གཉིས། དོན་དངོས་དང༌། ཕན་ཡོན། དང་པོ་ལ་གཉིས། སངས་རྒྱས་དང་འདྲ་བར་བལྟ་
བ༑ སངས་རྒྱས་ལ་དད་པས་གུས་བྱར་བསྟན་པའོ། །དང་པོ་ལ་བཞི། ལུང་དགོད། འཐད་པ་
བཤད། མི་མཉམ་པ་དང་མཉམ་པའི་རྒྱུ་མཚན། དེ་དག་གི་དོན་བསྡུ་བའོ། །བཞི་པ་སངས་
རྒྱས་ལ་དད་པས་གུས་བྱར་བསྟན་པ་ལ་ལྔ། སྟོན་པ་ལ་དྲིན་ལན་ལོན་པར་འགྱུར་བ། དེའི
སྒྲུབ་བྱེད་དགོད། ཕན་གནོད་ལ་སྤང་བླང་བྱ་དགོས་པའི་རྒྱུ་མཚན། མ་གུས་པའི་ཉེས་པ་
བཤགས། བཤགས་ནས་ཇི་ལྟར་བསྒྲུབ་པའོ། །གཉིས་པ་ཕན་ཡོན་ལ་བཞི། མདོར་བསྟན།
ཆེ་བ་དཔེས་བཤད། དཔེ་གཞན་དང་མི་མཚུངས་པའི་ཁྱད་པར། དོན་བསྡུ་བའོ། །ལེའུ་དྲུག་
པའི་བསྡུས་པའི་དོན་ཏོ།། །།
2 (0 ?



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། །
༈ བཞི་པ་བརྩོན་འགྲུས་ཀྱི་ཕར་ཕྱིན་ལ་གཉིས། མཚམས་སྦྱར་ཏེ་ངོ་བོ་བསྟན།
རང་བཞིན་རྒྱས་པར་བཤད་པའོ། །འདི་ལ་གཉིས། མི་མཐུན་པའི་ཕྱོགས་སྤང་བ་དང༌། སྐྱིད་
ལུག་སོགས་སྤངས་ཏེ་བརྩོན་འགྲུས་སྤེལ་བའོ། །དང་པོ་ལ་གཉིས། མདོར་བསྟན་པ་དང༌།
རྒྱས་པར་བཤད་པའོ། །འདི་ལ་བཞི། ལེ་ལོ། སྙོམ་ལས། གཉིད། བྱ་བ་ངན་ཞེན་སྤང་བའོ། །
དང་པོ་ལ་གཉིས། ལེ་ལོའི་རྒྱུ་ངོས་གཟུང་བ། དེ་སྤང་བའི་ཐབས། འདི་ལ་གཉིས། ངེས་པར་
འཆི་ བ་ བསམ་ སྟེ་བཟློག །མྱུར་དུ་ འཆི་ བ་བསམ་སྟེ་བཟློག་ པའོ། །གཉིས་པ་ལ་གཉིས།
མདོར་བསྟན། རྒྱས་པར་བཤད་པའོ། །འདི་ལ་བཞི། སྒྱིད་ལུག་སྤང་། དཔུང་ཚོགས་བསྐྱེད།
དགེ་བ་ལྷུར་བླང༌། བདག་ཉིད་དབང་དུ་བྱའོ། །དང་པོ་ལྔ། བརྩོན་ན་བྱང་ཆུབ་ཐོབ་པར་
བསྟན། དེ་ཉིད་ཀྱི་ནི་རིག་པ་བཤད། བདེ་བ་ཡིན་པས་སྐྱོ་བ་སྤང་། ཉན་ཐོས་རྣམས་ལས་
ལམ་མྱུར་བ། སྒྱིད་ལུག་སྤང་བ་བསྡུས་ཏེ་བསྟན་པའོ། །གཉིས་པ་དཔུང་ཚོགས་བསྐྱེད་པ་ལ་
གཉིས། སྤྱིར་མདོར་བསྟན་པ་དང་། བྱེ་བྲག་ཏུ་སོ་སོར་བཤད་པའོ། །འདི་ལ་བཞི། འདུན་པ།
བརྟན་པ། དགའ་བ། དོར་བའི་དཔུང་བསྐྱེད་པའོ། །དང་པོ་ལ་ལྔ། སྐྱོན་ཡོན་སྤོང་ལེན་གྱི་བྱ་
བ་མ་བྱས་པས་འགྱོད་པ་བསྐྱེད་པ། བྱ་འོས་གཞན་ཡང་མ་བྱས་པས་འགྱོད་པ་བསྐྱེད་པ།
དེས་ན་ཆོས་ལ་འདུན་པ་སྐྱེད་པར་རིགས་པ། ལས་ཀྱི་འབྲས་བུ་བསྟན་པ། མཇུག་བསྡུ་བའོ། །
བཞི་པ་ལ་གཉིས། དགེ་མི་དགེ་ལས་ཀྱི་རྣམ་སྨིན་སྤྱིར་བསྟན་པ། དགེ་སྡིག་ཁྱད་པར་ཅན་གྱི་
འབྲས་བུ་བསྟན་པའོ། །གཉིས་པ་བརྟན་པའི་དཔུང་བསྐྱེད་པ་ལ་གཉིས། རྩོམ་པ་བརྟན་པ་
དང༌། ཞུགས་པ་བརྟན་པའོ། །དང་པོ་ལ་གཉིས། མི་ལྡོག་པའི་ཚུལ་དང་། ཉམས་པའི་ཉེས་
དམིགས་སོ། །གཉིས་པ་ལ་གཉིས། མདོར་བསྟན་པ་དང་། རྒྱས་པར་བཤད་པའོ། །འདི་ལ་
གསུམ། ལས་ཀྱི་ང་རྒྱལ། ཉོན་མོངས་པའི་ང་རྒྱལ། བྱ་བ་དང་ནུས་པའི་ང་རྒྱལ་ལོ། །གཉིས་
པ་ལ་གསུམ། གཉེན་པོ་ང་རྒྱལ་བསྐྱེད་པའི་ཚུལ། འཇིག་རྟེན་གྱི་ང་རྒྱལ་གཞོམ་པའི་ཚུལ།
2 (0 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉེན་པོའི་ང་རྒྱལ་གྱི་བསྔགས་པའོ། །གསུམ་པ་ལྷུར་བླང་བ་ལ་གཉིས། དངོས་དང་མཇུག་
བསྡུ་བའོ། །ལེའུ་བདུན་པའི་བསྡུས་པའི་དོན་ཏོ། །། །
༈ ལྔ་པ་བསམ་གཏན་གྱི་ཕར་ཕྱིན་ལ་གསུམ། མཚམས་སྦྱར་ཏེ་བརྗོད་བྱའི་ངོ་བོ་
བསྟན། མི་མཐུན་ཕྱོགས་སྤང་བའི་ཚུལ། གཉེན་པོ་བསམ་གཏན་སྒོམ་པའོ། །གཉིས་པ་ལ་
གཉིས། མདོར་བསྟན་ པ་དང༌། རྒྱས་པར་བཤད་པའོ། །འདི་ལ་གཉིས། ལུས་དབེན་ པའི་
དོན་དུ་འཇིག་རྟེན་སྤང་། སེམས་དབེན་པའི་དོན་དུ་རྣམ་རྟོག་དོར་བའོ། །དང་པོ་ལ་གཉིས།
སྤང་བར་གདམས་པ་དང་། སྤང་ཚུལ་རྒྱས་པར་བཤད་པའོ། །འདི་ལ་བཞི། སྡུག་པའི་སེམས་
ལ་ཆགས་པ་སྤང་བ་དང༌། རྙེད་སོགས་ལ་ཆགས་པ་སྤང་བ་དང་། བྱིས་པ་དང་འགྲོགས་པ་
སྤང་བ་དང་། དབེན་པར་གནས་པའི་ཕན་ཡོན་ནོ། །དང་པོ་ལ་གསུམ། ཡུལ་ཅན་ཆགས་པའི་
ཉེས་པ། ཆགས་བྱའི་ཡུལ་གྱི་ཉེས་པ། སྐྱེ་བོ་དམ་པའི་ཚུལ་དུ་སྤྱོད་པའོ། །བཞི་པ་དབེན་པར་
གནས་པའི་ཕན་ཡོན་ལ་ལྔ། ཕྱི་ནང་ལ་ཞེན་པ་མེད་པར་སྨོན་པ། དུར་ཁྲོད་ལ་སྤྱོད་པ་སྨོན་པ།
གཉེན་བཤེས་ལ་ཆགས་པ་སྤང་བ། གཅིག་པུར་གནས་པའི་ཕན་ཡོན། མཇུག་བསྡུ་བའོ། །
གཉིས་པ་སེམས་དབེན་པའི་དོན་དུ་རྣམ་རྟོག་དོར་བ་ལ་གསུམ། མདོར་བསྟན། རྒྱས་བཤད།
དབེན་པའི་ཡོན་ཏན་སྒོམ་པའོ། །གཉིས་པ་ལ་དགུ །འདོད་པ་ལ་འདུན་པ་དགག །གཞན་གྱི་
བུད་མེད་ལ་ཆགས་པ་དགག །རང་གི་བུད་མེད་ལ་ཆགས་པ་སྤང་། རང་གི་ངོ་བོ་མི་གཙང་
བར་བསྟན། ཁ་དོག་སོགས་ལ་ ཆགས་ པར་ མི་ རིགས། མི་གཙང་བ་རང་གི་མངོན་སུམ་
གྱིས་གྲུབ། འཇིགས་པས་ལུས་ལ་ཆགས་པར་མི་རིགས་པ། འདོད་པའི་ཡོན་ཏན་གྱི་ཉེས་
དམིགས། དེ་དག་གི་མཇུག་བསྡུས་ཏེ་བསྟན་པའོ། །གསུམ་པ་གཉེན་པོ་བསམ་གཏན་སྒོམ་
པ་ལ་གསུམ། མདོར་བསྟན། རྒྱས་བཤད། བསམ་གཏན་སྒོམ་ཚུལ་བསྡུ་བའོ། །གཉིས་པ་ལ་
བདུན། བདག་གཞན་མཉམ་པ་སྒོམ། བདག་གཞན་བརྗེ་བ་སྒོམ། སླར་བདག་ལ་ཕྲག་དོག་
2 (0 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
སྒོམ་དེ་མི་བྱེད་ན་ཚར་བཅད་པའི་ཚུལ། ཞི་བས་རང་དོན་སྤང་བར་གདམས། ལུས་ཀྱི་གཅེས་
འཛིན་དོར་བ། བདག་གཞན་བརྗེ་ཚུལ་བསྡུས་ཏེ་བསྟན་པའོ། །དང་པོ་བདུན། སྒོམ་ཚུལ་
དངོས། དེའི་སྒྲུབ་བྱེད་དགོད། ཁྱབ་པ་སྒྲུབ། སྐབས་དོན་བསྡུ། སྙིང་རྗེ་བསྐྱེད་པའི་འཐད་པ་
བཤད། སྒོམ་པའི་གནས་སྐབས་ཀྱི་ཕན་ཡོན། དེ་དག་གི་མཇུག་བསྡུ་བའོ། །གཉིས་པ་བདག་
གཞན་བརྗེ་ བ་ ལ་ གཉིས། བསྟན། བཤད་པའོ། །འདི་ལ་ གཉིས། བརྗེ་ བའི་ཚུལ། བརྗེས་
ནས་ཇི་ལྟར་སྒྲུབ་པའི་ཚུལ་ལོ། །དང་པོ་ལ་དྲུག །གོམས་ན་བརྗེ་བའི་བློ་སྐྱེ་ཚུལ། དེ་ཉིད་
དཔེས་བཤད། བདག་ལུས་ལ་ཆགས་པའི་སྐྱོན། དོན་གཉིས་སེམས་པ་དང་བསྒྲུབ་པའི་སྐྱོན་
ཡོན། མ་བརྗེས་པའི་ཉེས་དམིགས། དེ་དག་གི་མཇུག་བསྡུ་བའོ། །གཉིས་པ་བརྗེས་ནས་ཇི་
ལྟར་སྒྲུབ་པའི་ཚུལ་ལ་གཉིས། བསྟན། བཤད་པའོ། །འདི་ལ་ལྔ། མཐོ་ལ་བརྗེས་ཏེ་ཕྲག་དོག་
བསྒོམ། མཉམ་ལ་བརྗེས་ཏེ་འགྲན་སེམས་བསྒོམ། དམའ་ལ་བརྗེས་ཏེ་ང་རྒྱལ་བསྒོམ། སླར་
མི་ལྡོག་པར་གདམས། མཇུག་བསྡུས་ཏེ་བསྟན་པའོ། །ལེའུ་བརྒྱད་པའི་བསྡུས་པའི་དོན་ཏོ།། །།
༈ དྲུག་པ་ཤེར་ཕྱིན་བཤད་པ་ལ་གསུམ། ཤེས་རབ་བསྐྱེད་པར་གདམས། དེའི་
རང་བཞིན་བཤད། བདག་མེད་ལ་ཇི་ལྟར་འཇུག་ཚུལ་ལོ། །གཉིས་པ་ལ་ལྔ། ཡུལ་བདེན་པ་
གཉིས་སུ་དབྱེ། དེ་ལ་དབང་བའི་སྐྱེས་བུ་བཤད། གོང་མས་གནོད་པའི་ཚུལ། དེ་ལ་རྩོད་པ་
སྤང་། སྟོང་ཉིད་ཤེས་པ་ལམ་དུ་སྒྲུབ་པའོ། །བཞི་པ་ལ་གཉིས། དོན་དུ་སྨྲ་བའི་རྩོད་པ་སྤང་།
སེམས་སུ་སྨྲ་བའི་རྩོད་པ་སྤང་བའོ། །དང་པོ་ལ་བརྒྱད། ཕལ་པ་འཁྲུལ་བར་གྲུབ་པའི་ཚུལ།
ཚད་མ་དང་འགལ་བ་སྤང༌། ལུང་དང་འགལ་བ་སྤང༌། དངོས་ཀྱི་དོན་ལ་རྩོད་པ་སྤང་། དགེ་
སྡིག་མི་འབྱུང་བའི་རྩོད་པ་སྤང༌། ཉིང་མཚམས་མི་སྦྱོར་བའི་རྩོད་པ་སྤང་། དགེ་སྡིག་འབྱུང་མི་
འབྱུང་གི་ཁྱད་པར། སྤྱོད་པ་དོན་མེད་དུ་ཐལ་བ་སྤང་བའོ། །གཉིས་པ་སེམས་སུ་སྨྲ་བའི་རྩོད་
པ་སྤང་བ་ལ་དྲུག །རིག་བྱེད་མེད་པའི་རྩོད་པ་སྤང་། ལུང་གིས་དགག །མར་མེའི་དཔེ་དགག།
2 (0 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྔོན་པོའི་ དཔེ་ དགག །དཔེ་དོན་མི་མཚུངས་པ། རང་གི་སྒྲུབ་བྱེད་ དགག་ པའོ། །འདི་ལ་
བདུན། དྲན་པའི་རྟགས་མ་ངེས་པར་བསྟན། མཐོང་བའི་རྟགས་མ་ངེས་པར་བསྟན། བཀག་
པ་ལ་རྩོད་པ་སྤང་། སྐབས་དོན་ལ་སྦྱར། མཇུག་བསྡུ་བ། རང་རིག་གི་སྒྲུབ་བྱེད་གཞན་དགག།
རང་ལ་མཚུངས་པ་སྤང་བའོ། །ལྔ་པ་སྟོང་ཉིད་ཤེས་པ་ལམ་དུ་སྒྲུབ་པ་ལ་དགུ །སྟོང་ཉིད་སྒོམ་
པས་གྲོལ་བར་བསྟན། ཞི་ཡང་གཞན་དོན་འབྱུང་བའི་ཚུལ། མཆོད་ལས་བསོད་ནམས་འབྱུང་
བའི་ཚུལ། སྟོང་ཉིད་མཐོང་བའི་ལམ་དུ་སྒྲུབ། སུན་འབྱིན་རྫོགས་པས་ཐུབ་བཀར་སྒྲུབ།
བདེན་མཐོང་ཙམ་གྱིས་མི་གྲོལ་ཚུལ། སླར་ཡང་བཀའ་ཡིན་པ་ལ་རྩོད་པ་སྤང་། སྟོང་ཉིད་
སྒོམ་པའི་འབྲས་བུ་བསྟན། དེ་དག་གི་མཇུག་བསྡུ་བའོ། །གསུམ་པ་བདག་མེད་ལ་ཇི་ལྟར་
འཇུག་ཚུལ་ལ་གཉིས། གང་ཟག་གི་བདག་མེད་ལ་འཇུག་ཚུལ་དང་། ཆོས་ཀྱི་བདག་མེད་ལ་
འཇུག་ཚུལ་ལོ། །དང་པོ་ལ་བཞི། བདག་མེད་ལ་འཇུག་ཚུལ་སྤྱིར་བསྟན། གྲངས་ཅན་གྱིས་
བཏགས་པའི་བདག་དགག །རིགས་པ་ཅན་གྱིས་བཏགས་པའི་བདག་དགག །བདག་མེད་
ལ་རྩོད་པ་སྤང་བའོ། །གཉིས་པ་ལ་ལྔ། ཡུལ་ལ་རྟག་ཏུ་ལོངས་སྤྱོད་པར་ཐལ་བ། ཡུལ་མ་
ངེས་པར་འཛིན་པ་དགག །དཔེ་མ་གྲུབ་པར་བསྟན། སྒྲ་འཛིན་དུ་མ་དམིགས་པས་དགག །
ཉེས་ སློང་ གི་ ལན་དགག་ པའོ། །བཞི་པ་ལ་གསུམ། ལས་འབྲས་འབྲེལ་བ་མི་ རིགས་པ
སྤངས། སེམས་བདག་ཏུ་འདོད་པའི་རྩོད་པ་སྤང་། སྙིང་རྗེའི་ཡུལ་མེད་པས་རྩོད་པ་སྤང་བའོ།།
གཉིས་པ་ཆོས་ཀྱི་བདག་མེད་ལ་འཇུག་ཚུལ་ལ་བཞི་སྟེ། ལུས། ཚོར་བ། སེམས། ཆོས་དྲན་
པ་ཉེ་བར་བཞག་པ་སྒོམ་པའོ། །དང་པོ་ལ་གསུམ། ཡན་ལག་སོ་སོ་ལུས་མ་ཡིན། ཡན་ལག་
ཅན་གྱི་རྫས་མ་གྲུབ། སྐབས་དོན་བསྡུ་བའོ། །གཉིས་པ་ལ་གསུམ། ལུས་ཡན་ལག་སོ་སོ་ལ་
གནས་པ་དགག །ཡན་ལག་ལས་གཞན་པའི་ལུས་དགག །དེ་ལྟར་ཡན་ལག་གཞན་ལའང་
སྦྱར་བའོ། །གཉིས་པ་ཚོར་བ་ལ་ལྔ། ཚོར་བ་རང་བཞིན་མེད་པར་བསྟན། བདེན་པར་ཞེན་
--
-
2 0 6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། （༥
པའི་གཉེན་པོ་སྒོམ། རྒྱུ་རེག་པ་མ་གྲུབ་པར་བསྟན། དེས་ན་སྲེད་པ་མ་གྲུབ་པར་བསྟན། མྱོང་
བ་བདེན་པ་དགག་པའོ། །དང་པོ་ལ་གཉིས། འགོག་བྱེད་ཀྱི་རིགས་པ། དེའི་ལན་དགག་
པའོ། །གསུམ་པ་ལ་གཉིས། དོན་དངོས། དོན་བསྡུ་བའོ། །གསུམ་པ་སེམས་ལ་གཉིས། ཡིད་
ཤེས་བདེན་པ་དགག །དབང་ཤེས་བདེན་པ་དགག་པའོ། །བཞི་པ་ཆོས་ལ་དྲུག་སྟེ། དོན་དམ་
དུ་སྐྱེ་བ་མ་གྲུབ་པར་བསྟན། ཀུན་རྫོབ་སྒྱུ་མ་ལྟ་བུར་བསྟན། དཔྱད་ན་སྐྱེ་འགག་མ་གྲུབ་པར་
བསྟན། དེས་འགྲོ་བ་རང་བཞིན་མེད་པར་གྲུབ། དེ་མ་རྟོགས་པས་སྡུག་བསྔལ་ཚུལ། མངོན་
མཐོ་ངེས་ལེགས་ཐོབ་པར་སྨོན་པའོ། །དང་པོ་ལ་བཞི། སྐྱེ་བ་མེད་པའི་ཚུལ་དངོས། སྐྱེ་བ་
བཀག་པ་ལ་རྩོད་པ་སྤང་། ཡུལ་དང་ཡུལ་ཅན་བདེན་པ་དགག །གཞན་གྱི་འདོད་པའི་སྐྱེ་བ་
དགག་པའོ། །གཉིས་པ་ལ་གཉིས། ཀུན་རྫོ་བ་མེད་པར་ཐལ་བ་སྤང༌། རྣམ་དཔྱོད་ཐུག་མེད་
དུ་ཐལ་བ་སྤང་བའོ། །གསུམ་པ་ལ་གསུམ། སྤྱིར་བསྟན། ཕན་ཚུན་བརྟེན་པས་མི་འགྲུབ་པ།
དཔེ་དོན་མི་མཚུངས་པས་དགག་པའོ། །གཞན་གྱི་འདོད་པའི་སྐྱེ་བ་དགག་པ་ལ་གཉིས། ཕྱི་
རོལ་པའི་འདོད་པ་དགག །རང་གི་སྡེ་པའི་འདོད་པ་དགག་པའོ། །དང་པོ་ལ་གསུམ། རྒྱུ་མེད་
ལས་སྐྱེ་བ་དགག །རྒྱུ་རྟག་པ་ལས་སྐྱེ་བ་དགག །དེ་དག་གི་མཇུག་བསྡུ་བའོ། །གཉིས་པ་ལ་
གསུམ། དབང་ཕྱུག་རྟག་པ་ལས་སྐྱེ་བ་དགག །རྡུལ་ཕྲན་རྟག་པ་ལས་སྐྱེ་བ་དགག །གཙོ་བོ་
རྟག་པ་ལས་སྐྱེ་བ་དགག་པའོ། །དང་པོ་ལ་གསུམ། དབང་ཕྱུག་ཉིད་མ་གྲུབ་པ། དེའི་འབྲས་
བུ་མ་གྲུབ་པ། དེས་སྐྱེད་བྱེད་མི་ནུས་པའོ། །གསུམ་པ་ལ་གཉིས། འདོད་པ་བརྗོད། དེ་དགག་
པའོ། །འདི་ལ་བཞི། གནོད་བྱེད་སྤྱིར་བརྗོད། བདེ་སོགས་ཕྱི་རོལ་ཡིན་པ་དགག །དངོས་པོ་
རྟག་པ་ཡིན་པ་དགག །འབྲས་བུ་སྔར་ཡོད་སྐྱེ་བ་དགག །འདི་ལ་གསུམ། སུན་འབྱིན་བརྗོད།
དེའི་ལན་དགག །རང་ལ་མཚུངས་པ་སྤང་བའོ། །གསུམ་པ་དཔྱད་ན་སྐྱེ་འགག་མ་གྲུབ་པ་ལ་
གསུམ་སྟེ། ཡོད་མེད་ལ་དཔྱད་ན་སྐྱེ་བ་མི་འཐད། དེས་ན་འགག་པ་མི་འགྲུབ། མཇུག་བསྡུས་
20 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏེ་བསྟན་པའོ། །དང་པོ་ལ་གཉིས། དངོས་དང༌། ཉེས་སྤོང་གི་ལན་དགག་པའོ། །ལྔ་པ་དེ་མ་
རྟོགས་པས་སྡུག་བསྔལ་ཚུལ་ལ་དྲུག །ཆོས་བརྒྱད་ལ་ཆགས་སྡང་མི་རིགས། ཆོས་བརྒྱད་ཉིད་
མ་གྲུབ་པར་བསྟན། དེ་མ་རྟོགས་པས་ཚེགས་ཀྱིས་འཚོ་བ། སྡུག་བསྔལ་བརྒྱུད་མར་འབྱུང་
ཚུལ། དེས་ན་མྱ་ངན་བྱ་བར་འོས། བག་མེད་པས་ངན་སོང་དུ་ལྟུང་བའོ། །བཞི་པ་ལ་བཞི།
བདེ་འགྲོར་སྐྱེས་ཀྱང་ངན་སོང་དུ་ལྟུང་བ། སྲིད་པར་མི་ཟད་པའི་སྡུག་བསྔལ་མྱོང་བ། ཚེ་ཡུན་
ཐུང་ཞིང་དོན་མེད་དུ་འདའ་བ། འགལ་རྐྱེན་མང་ཞིང་མཐུན་རྐྱེན་རྙེད་དཀའ་བའོ། །ལེའུ་དགུ་
པའི་བསྡུས་པའི་དོན་ཏོ། །། །
༈ ཐ་མ་དགེ་བ་ཡོངས་སུ་བསྔོ་བ་ལ་གཉིས། བསགས་པའི་བསོད་ནམས་བསྔོ་
བ་དང་། བཀའ་དྲིན་དྲན་པའི་ཕྱག་བྱ་བའོ། །དང་པོ་ལ་གསུམ། གཞན་དོན་དུ། རང་དོན་དུ།
ཐུན་ མོང་ དུ་ བསྟན་ པ་ གནས་ པར་ བསྔོ་ བའོ། །དང་ པོ་ ལ་ གཉིས། འཇིག་ རྟེན་ པའི།
འཇིག་རྟེན་ལས་འདས་པའི་དོན་དུ་བསྔོ་བའོ། །དང་པོ་ལྔ་སྟེ། སྤྱིར་ངན་འགྲོའི་དོན་དུ། བདེ་
འགྲོའི་དོན་དུ། ཐུན་མོང་དུ་བསྟན་པ་ལ་ཞུགས་པའི་དོན་དུ་བསྔོ་བའོ། །གཉིས་པ་ལ་གསུམ།
དམྱལ་བའི། དུད་འགྲོའི། ཡི་དྭགས་ཀྱི་སྡུག་བསྔལ་ཞི་བར་བསྔོ་བའོ། །དང་པོ་ལ་གསུམ།
སྡུག་བསྔལ་རང་ཞི་བར་བསྔོ། རིགས་གསུམ་མགོན་པོའི་མཐུས་ཞི་བར་བསྔོ། མཇུག་བསྡུས་
ཏེ་བྱང་ཆུབ་སེམས་དཔའ་གཞན་གྱི་མཐུས་ཞི་བར་བསྔོ་བའོ། །དང་པོ་ལ་གཉིས། དངོས་
གཞིའི་སྡུག་བསྔལ་ཞི་བར་བསྔོ། ཉེ་འཁོར་གྱི་སྡུག་བསྔལ་ཞི་བར་བསྔོ་བའོ། །གསུམ་པ་བདེ་
འགྲོའི་དོན་དུ་བསྔོ་བ་ལ་གཉིས། མི་འདོད་པ་དང་བྲལ་བར། འདོད་པ་གྲུབ་པར་བསྔོ་བའོ། །
བཞི་པ་ཐུན་མོང་དུ་བསྔོ་བ་ལ་གཉིས། ཕུན་སུམ་ཚོགས་པ་ཐོབ་པར། མི་འདོད་པ་ཞི་བར་
བསྔོ་བའོ། །དང་པོ་ལ་གསུམ། ལམ་ལ་འཇུག་པའི་གཙོ་བོ་རྐྱེན་ཚང་བར། འཇིག་རྟེན་ཡོངས་
སུ་དག་པར། དགེ་རྐྱེན་ཕུན་སུམ་ཚོགས་པར་བསྔོ་བའོ། །གཉིས་པ་རང་དོན་དུ་བསྔོ་བ་ལ་
2 0 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥་
བཞི། གནས་སྐབས་ཀྱི་འབྲས་བུ་ཐོབ་པར། ཡི་དམ་དང་རྟག་ཏུ་མཇལ་བར། རྒྱལ་སྲས་ཀྱི་
སྤྱོད་པ་སྤྱད་པར། གཞན་དོན་གྱི་མཐུ་ཐོབ་པར་བསྔོ་བའོ། །ལེའུ་བཅུ་པའི་བསྡུས་པའི་དོན་ནོ།།
དེ་ལྟར་རྗེ་བཙུན་གསུང་དང་འགྲེལ་ཆེན་བཞིན། །ཕན་བདེ་བསྒྲུབས་པའི་དགེ་
བ་གང་ཡིན་དེས། །འགྲོ་བ་ཀུན་གྱིས་འདི་དོན་ལེགས་རྟོགས་ཏེ། །རྐང་གཉིས་གཙོ་བོའི་གོ་
འཕང་ཐོབ་པར་ཤོག །ཉུང་ངུའི་ཚིག་གིས་རྒྱ་ཆེའི་དོན་སྟོན་པའི། །བསྡུས་དོན་འདི་འདྲ་གཞན་
ལ་མ་མཆིས་པས། །བློ་གསལ་དོན་གཉེར་གཟུ་བོའི་ཡིད་ཅན་རྣམས། །བསྲེགས་བཅད་
བདར་བའི་གསེར་བཞིན་བླང་བར་མཛོད། །བྱང་ཆུབ་སེམས་དཔའི་སྤྱོད་པ་ལ་འཇུག་པའི་
བསྡུས་དོན་ཉི་མའི་འོད་ཟེར་ཞེས་བྱ་བ་འདི་ནི། མང་དུ་ཐོས་པའི་ཤཱཀྱའི་དགེ་སློང་བསོད་
ནམས་རྒྱལ་མཚན་དཔལ་བཟང་པོས་འབྲུ་མང་པོའི་ལོ། རྟ་བའི་ཟླ་བའི་ཉེར་གསུམ་ལ་སྦྱར་
བ་རྫོགས་སོ། །འདིས་སེམས་ཅན་ཐམས་ཅད་ལ་ཕན་ཐོགས་པར་གྱུར་ཅིག། །།
2 09



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༄༅། །བྱང་ཆུབ་སེམས་དཔའི་སྤྱོད་པ་ལ་འཇུག་པའི་རྣམ་པར་
བཤད་པ་དགོངས་པ་ངེས་པར་གསལ་བ་
ཞེས་བྱ་བ་བཞུགས་སོ། །
བླ་མ་དམ་པ་བསོད་ནམས་རྒྱལ་མཚན་གྱིས་མཛད།
༄༅། །ཨོཾ་སྭསྟི་སིདྡྷི་རསྟུ། བྱང་ཆུབ་ཀྱི་སྤྱོད་པ་ལ་འཇུག་པའི་རྣམ་པར་བཤད་
པ་དགོངས་པ་ངེས་པར་གསལ་བ་ཞེས་བྱ་བ། བླ་མ་དང་འཇམ་པའི་དཔལ་ལ་གུས་པས་ཕྱག་
འཚལ་ལོ། །གང་གིས་བདག་ལྟའི་རི་བོ་མ་ལུས་ཡེ་ཤེས་རྡོ་རྗེས་རྣམ་པར་བཤིག །སྤང་དཀའི་
སྒྲིབ་པའི་དྲི་མ་མཐའ་དག་དྲི་མེད་ལམ་གྱི་ཆབ་ཀྱིས་བཀྲུས། །ཆུ་ཟླ་ལྟ་བུའི་ཆོས་རྣམས་ཇི་
བཞིན་མངོན་སུམ་གཟིགས་པའི་སྤྱན་མངའ་བ། །མི་གནས་མྱ་ངན་འདས་པའི་གྲོང་བཞད་
བདེ་གཤེགས་ཀུན་ལ་མགོས་ཕྱག་འཚལ། །སེམས་ཀྱི་གླང་ཆེན་ཡང་དག་དྲན་པའི་ལྕགས་
ཀྱུས་ཀུན་ནས་བཏབ་སྟེ་བཏུལ། །སྲིད་གསུམ་ཉེས་པའི་ཚང་ཚིང་མཐའ་དག་མཐའ་བྲལ་དབུ་
མའི་མེ་ཡིས་བསྲེགས། །འཁོར་བའི་འབྲོག་དགོན་ཞུགས་པའི་འགྲོ་བར་ཤེས་རབ་ཟབ་མོའི་
ལམ་སྟོན་པ། །མཁྱེན་བརྩེ་མཆོག་གི་ནོར་ལ་དབང་བསྒྱུར་མགོན་པོ་འཇམ་པའི་དཔལ་ལ་
འདུད། །ཤིན་ཏུ་ཆེས་ཆེའི་དད་དང་བརྩོན་པས་བསམ་གཏན་མཆོག་ལ་ཐུགས་གཞོལ་ཞིང་། །
སྙིང་རྗེའི་དབང་གྱུར་འཇམ་པའི་དབྱངས་ཀྱིས་རྗེས་བཟུང་དྲི་མེད་ བློ་མཆོག་ལྡན། །བདེ་
གཤེགས་བསྟན་པ་གསལ་མཛད་ཡང་ཡང་མཁས་པ་རྣམས་ཀྱིས་རབ་བསྔགས་པའི། །རྒྱལ་
བའི་སྲས་པོ་ཐེག་མཆོག་ལ་གནས་དཔལ་ལྡན་ཞི་བའི་ལྷ་ལ་འདུད། །གང་གིས་ལེགས་གསུང་
，
- 2 10 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༡༦
ཉིན་མོར་བྱེད་པ་ཡིས། །ལྟ་ངན་རྨོངས་པའི་ཚང་ཚིང་རྣམས་བསྲེགས་ནས། །གདུལ་བྱའི་བློ་
ཡི་པདྨོ་རྒྱས་མཛད་པ། །ཐུབ་བསྟན་སྣང་བྱེད་བླ་མ་རྣམས་ལ་འདུད། །རྒྱལ་སྲས་སྤྱོད་པ་རབ་
ཏུ་གསལ་བྱེད་གཞུང་། །འདི་དོན་འཕགས་པའི་ཡུལ་དང་གངས་ཅན་གྱི། །བསྟན་འཛིན་
མཁས་པ་རྣམས་ཀྱིས་གསལ་མཛད་མོད།འོན་ཀྱང་བློ་ཞན་འགའ་ལའང་ཕན་བསམས་ཤིང་།།
བདག་ཀྱང་བྱང་ཆུབ་སྤྱོད་ལ་གོམས་པ་དང་། །ཡོན་ཏན་རིན་ཆེན་ནོར་ལ་དབང་འབྱོར་ཞིང་།།
དགེ་ལེགས་དཔལ་གྱིས་མངོན་པར་མཐོ་བ་ཡི། །ཡོངས་འཛིན་བཟང་པོའི་བཀའ་ཡིས་བསྐུལ་
བའི་ངོར། །རབ་གསལ་རྣམ་བཤད་ཆུ་གཏེར་ལས་བྱུང་ཞིང་། །མཁས་པའི་ཡིད་འཕྲོག་
ལེགས་བཤད་འདབ་སྟོང་རྒྱས། །མ་ནོར་གཞུང་དོན་གེ་སར་སྙིང་པོ་ཅན། །བདག་བློ་འོད་
སྟོང་ལྡན་པས་གསལ་བར་བྱ། །
དེ་ལ་བསྟན་བཅོས་འདི་མཛད་པ་པོ་སློབ་དཔོན་ཞི་བའི་ལྷ་ནི། གསུང་རབ་
མཐའ་དག་གི་ཟབ་མོའི་དེ་ཁོ་ན་ཉིད་རྟོགས་ཤིང་། ཏིང་ངེ་འཛིན་གྱི་ཆེ་བའི་བདག་ཉིད་བརྙེས་
པ༑ རང་གི་བདེ་བ་ལ་ལྟོས་པ་མེད་པར་གཞན་ལ་ཕན་པ་དང་བདེ་བ་བཞེད་པ། རང་ཉིད་
བྱང་ཆུབ་སེམས་དཔའི་ཡོན་ཏན་ལྷུར་ལེན་པས། གཞན་དག་ལའང་ཐུགས་རྗེའི་ལམ་དེ་སྟོན་
པའི་ཆེད་དུ་བསྟན་བཅོས་འདི་མཛད་དོ། །དེ་ལ་སྤྱིར་བསྟན་བཅོས་རྩོམ་པ་ལ་སྡེབ་སྦྱོར་ལྷུར་
ལེན་པས་གཞུང་མཛེས་པ་གཙོར་བྱེད་པ་དང་། ཕན་འདོགས་པ་ལྷུར་ལེན་པས་སེམས་འདུལ་
བ་གཙོར་བྱེད་པ་གཉིས་ལས། འདི་ནི་ཕྱི་མ་གཙོར་བྱས་པ་ཡིན་ཞེས་ནག་པོ་པས་བཤད་དོ། །
འདི་འཆད་པ་ལ་གསུམ་སྟེ། བསྟན་བཅོས་ཀྱི་མཚན་དང་ཕྱག་བྱ་བ། མཛད་པ་པོའི་སློབ་
དཔོན་གྱི་ཆེ་བའི་ཡོན་ཏན། དགེ་བ་གསུམ་གྱི་སྒོ་ནས་གཞུང་དངོས་བཤད་པའོ། །དང་པོ་ལ་
གཉིས་ཀྱི་དང་པོ་མཚན་དོན་ལ་བཞི་ལས།
དང་པོ་མཚན་བསྒྱུར་བ་ནི། རྒྱ་གར་སཾ་སྐྲྀ་ཏའི་སྐད་དུ། བོ་དྷི་དང་། སཏྲ་དང༌།
- 2 ] ] བ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཙཱརྱ་དང་། ཨ་བ་ཏཱ་ར་ཞེས་པ་རྣམས་ནི་བོད་སྐད་དུ་བསྒྱུར་ན་རིམ་པ་བཞིན་བྱང་ཆུབ་དང་།
སེམས་དཔའི་དང༌། སྤྱོད་པ་ལ་དང་། འཇུག་པ་ཞེས་བྱ་བ་ཡིན་ནོ། །གཉིས་པ་མཚན་བཤད་
པ་ནི། དྲི་མ་ཡེ་ནས་ཟད་མེད་སྐྱེ་མེད་དུ་ཤེས་པའི་ཟད་མི་སྐྱེ་ཤེས་པའི་ཡེ་ཤེས་ནི་བྱང་ཆུབ་སྟེ།
མངོན་རྟོགས་རྒྱན་དུ། དྲི་མ་ཟད་དང་མི་སྐྱེ་བའི། །ཡེ་ཤེས་བྱང་ཆུབ་ཅེས་བརྗོད་དེ། །ཟད་མེད་
སྐྱེ་མེད་ཕྱིར་དེ་དག །གོ་རིམ་བཞིན་དུ་ཤེས་པར་བྱ། །ཞེས་སོ། །དེ་ཐོབ་འདོད་ཀྱི་བསམ་པ་
ཅན་ཡིན་པས་སམ། ཡང་ན་འདོད་པའི་ལོངས་སྤྱོད་ལ་མ་ཆགས་པའི་སྦྱིན་པ་དང་། སྒོ་གསུམ་
གྱི་ལས་གསུམ་རྣམ་པར་དག་པའི་ཚུལ་ཁྲིམས་དང༌། ཁྲོ་བ་ཟིལ་གྱིས་གནོན་པའི་བཟོད་པ་
དང་། ཡོན་ཏན་མཆོག་ཏུ་ལྷུར་ལེན་པའི་བརྩོན་འགྲུས་དང་། ཆོས་ཏེ་དམིགས་པ་ལ་སེམས་མི་
གཡོ་བའི་བསམ་གཏན་དང་། དེ་ཁོ་ན་ཉིད་ཟབ་མོ་བདག་མེད་གཉིས་མཐོང་བའི་ཤེས་རབ་སྟེ་
དྲུག་སྒྲུབ་ཅིང་། བྱང་ཆུབ་ཆེན་པོ་ལ་དགའ་བ་སྟེ་སྨོན་ལམ་དང་ལྡན་པས་བྱང་ཆུབ་སེམས་
དཔའ་ཞེས་བྱ་སྟེ། མདོ་སྡེ་རྒྱན་ལས། འདོད་ལ་མ་ཆགས་ལས་གསུམ་རྣམ་པར་དག །ཁྲོ་བ་
ཟིལ་གནོན་ཡོན་ཏན་མཆོག་ལྷུར་ལེན། །ཆོས་ལ་མི་གཡོ་དེ་ཉིད་ཟབ་མོ་མཐོང་། །བྱང་ཆུབ་
དགའ་ལྡན་བྱང་ཆུབ་སེམས་དཔའ་ཡིན། །ཞེས་སོ། །དེ་ཉིད་ཀྱི་སྤྱོད་པ་ནི་ཕར་ཕྱིན་དྲུག་ཡིན་
ལ་དེ་ལ་འཇུག་པ་ནི་དེ་བསྒྲུབ་པའོ། །གསུམ་པ་འདོགས་པའི་ཚུལ་ནི་མང་དུ་ཡོད་པ་ལས།
འདིར་བརྗོད་བྱ་བྱང་ཆུབ་ཀྱི་སྤྱོད་པ་ལ་འཇུག་པའི་ཚུལ་སྟོན་པའི་ཕྱིར་བརྗོད་བྱའི་མིང་གིས་
རྗོད་བྱེད་ལ་བཏགས་པ་སྟེ། སློབ་དཔོན་ཕྱོགས་གླང་གིས། བསྒྲུབ་བྱ་དོན་དེ་དང་ལྡན་པས། །
གཞུང་ལམ་དག་ལ་དེ་སྒྲ་ཡིན། །ཞེས་པ་ལྟར་རོ། །བཞི་པ་མཚན་བཏགས་པའི་དགོས་པ་ནི།
སྤྱིར་མིང་བཏགས་ཙམ་གྱི་དགོས་པ། བརྡ་གང་ལ་བཏགས་པའི་དོན་གོ་བ་སྟེ། ལང་ཀར་
གཤེགས་པ་ལས། མིང་དུ་གདགས་པ་མ་མཛད་ན། །འཇིག་རྟེན་ཐམས་ཅད་རྨོངས་པར་
འགྱུར། །དེ་བས་རྨོངས་པ་བསལ་བའི་ཕྱིར། །མགོན་པོས་མིང་དུ་གདགས་པ་མཛད། །ཅེས་
-2 1 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥་
འབྱུང་བ་བཞིན། ཁྱད་པར་དུ་བརྗོད་བྱའི་དོན་གྱི་སྒོ་ནས་བཏགས་པས་དབང་པོ་རྣོན་པོས་
བརྗོད་བྱ་ངོས་ཟིན་པ་ཡིན་ལ། བྱེ་བྲག་ཏུ་སཾ་སྐྲྀ་ཏའི་སྐད་དུ་སྨོས་པས་ཁུངས་བཙུན་པ་དང་།
ལོ་པཎ་གྱི་དྲིན་དྲན། སཾ་སྐྲྀ་ཏ་ལ་བག་ཆགས་འཇོག་པའི་དགོས་པ་དང༌། བོད་སྐད་དུ་སྨོས་
པས་ཚིག་གཟུང་བདེ་བ་དང༌། དོན་རྟོགས་སླ་བ་དང་། ལོ་ཙཱ་བ་སྒྲ་ཐད་ཀློག་དང་ཐད་ཀློག་མ་
ཡིན་པ་ལ་མཁས་པར་ཤེས་པའི་དགོས་པ་དང༌། སྐད་གཉིས་ཀ་སྨོས་པས་འགྱུར་བྱེད་ཚུལ་
ཅུང་ཟད་ཤེས་པའོ་ཞེས་འཆད་དོ། །
གཉིས་པ་འདོད་པའི་ལྷ་ལ་ཕྱག་བྱ་བ་ནི། སྒྲིབ་གཉིས་བག་ཆགས་དང་བཅས་པ་
སྤངས་ཤིང་གཉེན་པོ་ཟག་མེད་ཀྱི་ཆོས་ཀྱི་ས་བོན་རབ་ཏུ་རྒྱས་པས་གནས་གྱུར་པའི་རང་
བཞིན་ཆོས་ཐམས་ཅད་ལ་དབང་བྱེད་པའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་
ནི་ཆོས་ཐམས་ཅད་ལ་མ་ཆགས་པ་རང་གཞན་གྱི་དོན་ཕུན་སུམ་ཚོགས་པ་ལ་སེམས་པ་སྟེ། དེ་
རྣམས་ཐམས་ཅད་ལ་འགྱུར་ལ་སོགས་པའི་བྱ་བ་མཐར་ཕྱིན་པའི་ཆེད་དུ་ལོ་ཙཱ་བའམ་ཡི་གེ་
པས་ཕྱག་འཚལ་བ་ནི་རབ་ཏུ་བཏུད་ཅིང་ལུས་ཕུལ་བའོ། །
གཉིས་པ་ཆེ་བའི་ཡོན་ཏན་ནི། སློབ་དཔོན་འདི་ཉིད་སྔོན་རྒྱ་གར་ལྷོ་ཕྱོགས་
དཔལ་ལྡན་ན་ག་རར་མིའི་རྒྱལ་པོ་འཇམ་དཔལ་གོ་ཆའི་སྲས་སུ་འཁྲུངས་ཤིང་། དེའི་ཡོན་
ཏན་གྱི་ཁྱད་པར་ནི། སྔོན་གྱི་རྒྱལ་བ་ལ་བྱ་བ་བྱས་པ། ཐར་པ་ཆ་མཐུན་གྱི་དགེ་བའི་རྩ་བ་
ཐོབ་པ། ཐེག་ཆེན་གྱི་རིགས་དང་ལྡན་པ། སྒྱུ་རྩལ་ཐམས་ཅད་ལ་མཁས་པར་གྱུར་ནས་རྒྱལ་
ཚབ་ཏུ་དབང་བསྐུར་བའི་དུས་སུ་ཡུམ་རྡོ་རྗེ་རྣལ་འབྱོར་མའི་སྤྲུལ་པ་རྒྱལ་པོའི་བཙུན་མོ་ཆེན་
མོས་ཆུ་དྲོན་གྱི་ཁྲུས་བྱེད་དུ་བཅུག་པ་ན་དེའི་དྲོད་མི་བཟོད་པ་མཐོང་ནས་ཡུམ་གྱིས་སྨྲས་པ།
སྙིགས་མའི་དུས་སུ་རྒྱལ་པོ་བྱས་ན་ཉོན་མོངས་པའི་དབང་གིས་སེམས་ཅན་སྡུག་ཏུ་བཅུག་ན་
ཤི་ནས་དམྱལ་བར་འདི་བས་ཀྱང་དྲག་པའི་སྡུག་བསྔལ་མྱོང་བར་འགྱུར་བས། རྒྱལ་སྲིད་ཀྱི་
- 2 13 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགོས་པ་མེད་ཀྱི། བུ་ཁྱོད་ཤར་ཕྱོགས་བྷཾ་ག་ལའི་ཡུལ་དུ་སོང་ཞིག །དེར་ཁྱོད་ལ་འཇམ་པའི་
དབྱངས་ཀྱིས་བྱིན་གྱིས་རློབ་པར་འགྱུར་རོ་ཞེས་བསྒོས་སོ། །དེས་ཡུམ་གྱི་བཀའ་གུས་པས་རྩེ་
གཅིག་ཏུ་འཛིན་ཞིང་ཐུགས་དྲང་པོས་རྟ་མཆོག་ལྗང་གུ་ལ་ཆིབས་ཏེ། ཞག་དུ་མར་ཉིན་མཚན་
མེད་པར་བཟའ་བཏུང་ཡིད་ལ་མི་བྱེད་པར་བྱོན་པས། བྷཾ་ག་ལའི་ཡུལ་གྱི་མཐའི་ནགས་
ཚལ་ཞིག་ཏུ་སླེབས་པ་ན། དེའི་ནང་ན་བུ་མོ་རིན་པོ་ཆེ་ཞིག་མཐོང་ངོ༌། །དེར་དེས་རྟ་བཟུང་
ནས་རྟ་ལས་བབས་པ་ན་ཤིན་ཏུ་སྐོམ་པས་མདུན་ན་ཆུ་འདུག་པ་ལ་འཐུང་བར་བརྩམས་པ་ན་
བུ་མོས་འདི་ནི་དུག་ཆུ་ཡིན་པས་མ་འཐུང་ཞིག་ཅེས་སྨྲས་ནས། དེ་ལས་བཟློག་ནས་བདུད་
རྩིའི་ཆུ་འཐུང་དུ་བཅུག །ཤ་ཞིག་ཀྱང་བསྲེགས་ནས་ཟར་བཅུག་པས་ཚིམ་པར་གྱུར་པ་ན། བུ་
མོ་དེ་ལ་ཁྱེད་གང་ནས་འོངས་ཞེས་སྨྲས་པས། ནགས་ཚལ་ཆེན་པོ་འདིའི་དབུས་ན་ཡོན་ཏན་དུ་
མའི་ཚོགས་ཀྱིས་བརྒྱན་པ་ཐུགས་རྗེ་ཅན་འཇམ་པའི་རྡོ་རྗེའི་ཏིང་ངེ་འཛིན་བསྒྲུབ་པ་བདག་གི་
བླ་མ་བཞུགས་ཏེ་དེ་ནས་འོངས་ཞེས་སོ། །དེ་ཐོས་པ་ཙམ་གྱིས་བཀྲེན་པས་རིན་པོ་ཆེ་ཐོབ་པ་
ལྟར་དགའ་བདེ་ཆེན་པོས་དབུགས་ཕྱིན་ནས། ཀྱེ་དེ་བདག་ལ་སྟོན་ཅིག་ཅེས་སྨྲས་པས། བུ་
མོས་བོས་ཏེ་རྟ་ཁྲིད་ནས་དེར་ཕྱིན་པ་དང༌། ཤིན་ཏུ་ཟབ་མོའི་ཐུགས་དང་ལྡན་ཞིང་ལུས་ངག་ཞི་
བའི་གསེར་གྱི་རི་ལྟ་བུའི་བླ་མ་མཆོག་མཐོང་ནས། བདག་ཉིད་དང་རྟ་མཆོག་ཕུལ་ཏེ་གུས་
པས་བླ་མ་དེ་ལ་ཕྱག་བྱས་ནས། འཇམ་པའི་དབྱངས་ཀྱི་ཏིང་ངེ་འཛིན་གྱིས་གདམས་པས་
བདག་རྗེས་སུ་འཛིན་པར་འཚལ་ལོ་ཞེས་གསོལ་ཏོ། །བླ་མས་ཀྱང་དེ་ཡོངས་སུ་སྨིན་པར་
མཛད་པའི་རིམ་པས་གདམས་ངག་བསྟན་ནས། དེར་ལོ་བཅུ་གཉིས་བཞུགས་ཏེ་ཏིང་ངེ་འཛིན་
གྱིས་འཇམ་པའི་དབྱངས་མངོན་སུམ་དུ་མཛད་ཅིང་། དེའི་རྗེས་སུ་བླ་མས་ཡུལ་དབུས་སུ་འགྲོ་
བར་བཀའ་སྩལ་པ་ལྟར་བྱོན་ཏེ་མ་ག་དྷའི་རྒྱལ་པོའི་སྲུང་མ་བྱེད་ཅིང་། ཤིང་གི་རལ་གྲི་ཤུབས་
དང་བཅས་པ་བཟུང་ནས་མི་གཡོ་བའི་སྡེ་ཞེས་པའི་མིང་ཅན་དུ་གྲགས་ལ། སྤྱོད་པ་དེ་ཉིད་
- 2 1 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
ཀྱིས་ཆོས་ཁོ་ན་ཡིད་ལ་བྱེད་ཅིང་བཞུགས་སོ། །དུས་གཞན་ཞིག་ན་སྲུང་མ་གཞན་རྣམས་
ཀྱིས་དེའི་ཕུན་སུམ་ཚོགས་པ་མ་བཟོད་པར། རྒྱལ་པོ་ལ་མི་གཡོ་བའི་སྡེ་འདི་ནི་ཤིང་གི་རལ་
གྲི་བཟུང་ནས་ཁྱེད་ཀྱི་སྐུ་སྲུང་བྱེད་པས་འཁྲུག་པའི་དུས་སུ་དགྲ་ལ་ཇི་ལྟར་བརྡེག་པར་འགྱུར།
དེ་བས་ན་འདིའི་རལ་གྲི་བལྟ་བར་འཚལ་ཞེས་གསོལ་བ་དང་། རྒྱལ་པོས་ཀྱང་དྲང་པོར་སྨྲ་མ་
ནུས་པར་སྲུང་མ་ཐམས་ཅད་ཀྱིས་རལ་གྲི་བལྟ་བར་བྱའོ་ཞེས་བཀའ་བསྩལ་ཏེ། འགའ་ཞིག་
གིས་རལ་གྲི་བལྟས་ནས་མི་གཡོ་བའི་སྡེ་ལའང་རལ་གྲི་བལྟའོ་ཞེས་བཀའ་སྩལ་པ་དང༌།
བདག་གི་རལ་གྲི་ཁྱེད་ཀྱིས་བལྟ་བར་མི་བཟོད་ཅེས་སྨྲས་ཀྱང་། རྒྱལ་པོས་ནན་གྱིས་ཡང་ཡང་
དྲིས་པས། མི་གཡོ་བ་ན་རེ། ཅིས་ཀྱང་མཐོང་བར་འདོད་ན་ཕྱོགས་དབེན་པར་ཁྱེད་རང་ཁོ་ན་
ལག་པས་མིག་གཅིག་བཀབ་སྟེ་བལྟ་བར་གྱིས་ཤིག་ཅེས་གསོལ་བ་དང་། རྒྱལ་པོས་བལྟས་
པས་རལ་གྲིའི་གཟི་བརྗིད་ཀྱིས་མིག་མ་བཀག་པས་ངོས་ས་ལ་ལྷུང་ངོ༌། །ནུས་པ་དེ་མཐོང་
བས་རྒྱལ་པོ་ཤིན་ཏུ་མོས་པར་གྱུར་པར་དགོངས་ནས་མིག་གི་བུ་གར་མིག་བཅུག་སྟེ་ཟུག་རྔུ་
མེད་པར་བྱས་ནས་དཔལ་ནཱ་ལེནྡྲར་གཤེགས་སོ། །དེར་རབ་ཏུ་བྱུང་སྟེ་ཞི་བ་དང་ལྡན་པས་ཞི་
བའི་ལྷ་ཞེས་མཚན་གསོལ་ནས་སྡེ་སྣོད་གསུམ་ལ་ཐོས་པ་མཛད་པའི་རྗེས་སུ་ཟ་ཉལ་འཆག་
པ་ལ་སོགས་པ་དུས་ཐམས་ཅད་དུ་འོད་གསལ་བསྒོམས་པས་བུ་སུ་ཀུ་ཞེས་ཀྱང་གྲགས་སོ། །
དེ་ནས་དུས་གཞན་ཞིག་ན་དགེ་འདུན་གྱི་ནང་གི་མ་རུངས་པ་འགའ་ཞིག་གིས་འདི་ནི་དགེ་
འདུན་གྱི་ནང་ན་བྱ་བ་གང་ཡང་མི་བྱེད་པར་བསྒོམ་པ་ལྟར་གནས་ཏེ། ཅི་ཤེས་བརྟག་དགོས་
ཞེས་བསྒོས་ནས་སྔོན་ཆོ་འཕྲུལ་ཟླ་བ་ལ་ལོ་རེ་བཞིན་ཆོས་འདོན་པའི་སྲོལ་ཡོད་པས་དེ་འདི་
ལ་འཆོལ་དགོས་སོ་ཞེས་བསམས་ནས་དེ་ལ་ཞུས་སོ། །དེར་བདག་གིས་ནི་ཅི་ཡང་མི་ཤེས་སོ་
ཞེས་པའི་སྒོ་ནས་ཡང་ཡང་དུ་བཀག་ཀྱང་དེ་རྣམས་ཀྱིས་ནན་གྱིས་ཞུས་ཏེ། གཙུག་ལག་ཁང་
གི་ཕྱི་རོལ་དབང་ལྡན་གྱི་མཚམས་སུ་ས་ཕྱོགས་ཡངས་པར་མཆོད་པའི་རྣམ་པ་དུ་མ་བཤམས་
- ? 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏེ༑ སྐྱེ་བོ་མ་ལུས་པ་བོས་ནས་སེང་གེའི་ཁྲི་མཐོན་པོ་བཤམས་ཏེ་སྤྱན་དྲངས་སོ། །དེར་སློབ་
དཔོན་གྱིས་བཞུགས་ནས་བདག་གིས་མདོ་ཀུན་ལས་བཏུས་དང་། བསླབ་པ་ཀུན་ལས་བཏུས་
དང༌། སྤྱོད་པ་ལ་འཇུག་པ་གསུམ་བྱས་ཡོད་པ་ལས་འདིར་ནི་སྤྱོད་པ་ལ་འཇུག་པ་གདོན་པར་
འོས་ཞེས་ཐུགས་ལ་བཞག་ནས་གསུངས་པ། དྲང་སྲོང་གིས་གསུངས་པའམ། དེའི་རྗེས་ལ་
བྱུང་བ་གང་གདོན། དེའང་དོན་དམ་རྟོགས་ན་དྲང་སྲོང་ངོ༌། །དེས་མཛད་པ་གསུང་རབ་བོ། །
དེ་ལ་བརྟེན་ནས་གཞན་གྱིས་བྱས་པ་དེའི་ རྗེས་ལས་བྱུང་བའོ། །འཕགས་པ་བྱམས་པས།
གང་ཞིག་དོན་ལྡན་ཆོས་དང་ཉེར་འབྲེལ་ཞིང་། ཁམས་གསུམ་ཀུན་ནས་ཉོན་མོངས་སྤོང་བྱེད་
གསུང་། །ཞི་བའི་ཕན་ཡོན་སྟོན་པར་མཛད་པ་གང༌། །དེ་ནི་དྲང་སྲོང་གསུང་ཡིན་བཟློག་པ་
གཞན། །ཞེས་རྒྱུད་བླ་མར་གསུངས་སོ་ཞེས་བཤད་དོ། །དེར་དེ་དག་ངོ་མཚར་སྐྱེས་ནས་
གཞན་པ་གདོན་པར་ཞུ་ཞེས་གསོལ་བ་དང་། བསྟན་བཅོས་འདི་གསུངས་ཤིང་ཤེས་རབ་ལེའུ་
ཡི་སྐབས་ཀྱི། གང་ཚེ་དངོས་དང་དངོས་མེད་དག །ཅེས་སོགས་ཀྱི་ཚིགས་བཅད་འདོན་པའི་
སྐབས་སུ་མཐོང་ལམ་རྒྱུད་ལ་སྐྱེས་ནས། འཕགས་པ་འཇམ་དཔལ་དབྱངས་མདུན་གྱི་ནམ་
མཁར་མངོན་སུམ་དུ་གྱུར་ཏོ། །དེའི་རྗེས་ལ་དེ་ཉིད་དང་སློབ་དཔོན་དང་བཅས་པ་སྐྱེ་བོ་རྣམས་
ལ་མི་སྣང་བར་གྱུར་པ་ན་དེ་དག་མ་མཐོང་བས་འགྱོད་པར་གྱུར་པའི་སྐྱེ་བོ་རྣམས་ཀྱིས་དེའི་
བྲང་ཁང་དུ་བལྟས་པས། བསྟན་བཅོས་གསུམ་པོའི་དཔེ་རྙེད་ནས་བླངས་ཏེ་མཁས་པ་རྣམས་
ཀྱིས་གོ་ནས་འཇིག་རྟེན་དུ་གྲགས་པར་མཛད་དོ། །གཞན་ཡང་། རྒྱལ་བའི་བསྟན་ལ་བདག་
ཉིད་ཆེ། །སྐྱེས་བུ་མང་པོ་བྱོན་མོད་ཀྱི། །ཞི་བའི་ལྷ་ཡི་མཛད་དང་འདྲ། །ཉམས་དང་དགོངས་
པ་ཅན་མི་རྙེད། །ཅེས་པ་ལྟར། འཕགས་པའི་ཡུལ་དུ་སྐྱེས་བུ་དམ་པ་མང་དུ་བྱོན་ཡང་། སློབ་
དཔོན་འདིས་བསྟན་པ་ལ་བྱ་བ་མཛད་པ་འདྲ་བ་མི་རྙེད་ཅེས་པ་རྣམས། སློབ་དཔོན་བི་བྷུ་ཏི་
ཙནྡའི་འགྲེལ་པ་ལས་འབྱུང་ངོ་། །
- 2
1
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
གསུམ་པ་དགེ་བ་གསུམ་གྱི་སྒོ་ནས་གཞུང་ཉིད་བཤད་པ་ལ་གསུམ་སྟེ། ཐོག་
མར་དགེ་བ་མཆོད་པར་བརྗོད། བར་དུ་དགེ་བ་བསྟན་བཅོས་ཀྱི་རང་བཞིན། ཐ་མར་དགེ་བ་
ཡོངས་སུ་བསྔོ་བ་གསུམ་གྱི་དང་པོ་ལའང༌། དགོས། བསྡུས། ཚིག་གསུམ་གྱི་དགོས་པ་ནི།
སྤྱིར་འདོད་པའི་ལྷ་ལ་བསྟོད་ཕྱག་བྱས་པའི་བསོད་ནམས་ཀྱིས་སེམས་རྒྱུད་ཡང་དག་པར་
བརླན་པས་སྒྲིབ་པ་བསྲབས་ཏེ་བགེགས་ཉེ་བར་ཞི་བས་བརྩམས་པ་ཡོངས་སུ་རྫོགས་པར་
འགྱུར་བ་དང་། བདག་ཉིད་སྐྱེས་བུ་དམ་པའི་སྤྱོད་པའི་རྗེས་སུ་འཇུག་པ་དང་། དེ་ལས་ཉན་པ་
པོ་རྣམས་བདག་ཉིད་དང་གཞུང་ལ་གུས་པ་སྐྱེ་བར་འགྱུར་བ་སྟེ། ཚོམས་ལས། བསོད་ནམས་
བསགས་པའི་མི་དག་ལ། །གཞན་ལས་བྱུང་བའི་གནོད་པའམ། །ལྷ་དང་བདུད་ཀྱི་རིགས་
རྣམས་ཀྱིས། །བར་ཆད་བྱ་བར་མི་ནུས་སོ། །ཞེས་དང༌། རྒྱ་ཆེར་རོལ་པ་ལས་ཀྱང་། བསོད་
ནམས་ལྡན་པའི་ བསམ་ པ་ རྣམས་ ཀྱང་ འགྲུབ། །ཅེས་སོ། །དེ་བཞིན་དུ་འདིར་ཡང་བདེ་
གཤེགས་ཞེས་མཆོད་པར་བརྗོད་པས་བཅོམ་ལྡན་འདས་ཀྱི་ཆེ་བའི་བདག་ཉིད་ཐོས་པས་དེ་
ལ་འདོད་པའི་དད་པས་རྒྱལ་བའི་སྲས་ཀྱི་སྡོམ་པ་ལ་འཇུག་པའི་ཕྱིར་གཞུང་འདིར་འབད་པས་
འཇུག་པའི་དགོས་པའང་ཡོད་དོ། །གཉིས་པ་བསྡུས་པའི་དོན་ལ་བཞི་ཡོད་པ། གསུམ་པ་ཚིག་
དོན་གྱིས་བཤད་ན། གང་གིས་འཚལ་ན་རྩོམ་པ་པོས་འཚལ་ལོ། །ཡུལ་གང་ལ་ན་དཀོན་
མཆོག་གསུམ་སྟེ། དེ་ལ་སངས་རྒྱས་ནི་བདེ་གཤེགས་ཞེས་པས་བསྟན་ལ། དེ་ནི། རྒྱུ་སྤངས་
ཡོན་ཏན་གསུམ་བདེ་གཤེགས། །ཞེས་པ་ལྟར་སྡུག་བསྔལ་གྱི་རྒྱུ་སྤངས་པའི་སྤངས་པ་ཆོས་
གསུམ་ལྡན་ཏེ། དེ་ལ་ལེགས་པར་སྤངས་པ་ནི། ཉོན་མོངས་པའི་སྒྲིབ་པ་ལ་སོགས་པ་སྤངས་
པ་སྟེ་བུ་མོ་གཟུགས་མཛེས་པ་བཞིན་ནོ། །སར་མི་བཟློག་པར་སྤངས་པ་ནི། ཆགས་སོགས་
ཉེས་པའི་ས་བོན་མ་རིག་པ་རྣམ་པ་ཐམས་ཅད་དུ་སྤངས་པ་སྟེ་རིམས་ནད་ལེགས་པར་བྱང་བ་
བཞིན་ནོ། །མ་ལུས་པར་སྤངས་པ་ནི། གཉེན་པོ་གོམས་པ་མཐར་ཕྱིན་པས་གནས་ངན་ལེན་
- 2 1 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བག་ཆགས་དང་བཅས་པ་དང་རང་གི་རྟོགས་པའི་ལམ་བཤད་པ་ལ་ཐུགས་མི་གསལ་བ་
སྤངས་པས་སྤང་བྱའི་ལྷག་མ་མ་ལུས་པ་དང་བགྲོད་བྱ་མཐར་ཐུག་པར་གཤེགས་པ་སྟེ་བུམ་པ་
ལེགས་པར་གང་བ་བཞིན་ནོ། །ཡང་ན། གཤེགས་པ་རྟོགས་པའི་དོན་ཕྱིར་ཏེ། །ཞེས་པ་ལྟར་
བདེ་བར་གཤེགས་པའི་དོན་རྟོགས་པ་ཁྱད་པར་གསུམ་དང་ལྡན་པ་སྟེ། དབུ་མའི་དོན་རྟོགས་
པས་རང་བཞིན་མེད་པའི་དེ་ཁོ་ན་ཉིད་དུ་གཤེགས་པས་ལེགས་པར་རྟོགས་པ་དང་། རྟོགས་
པ་དེ་ཕྱིར་མི་ཉམས་པས་སླར་མི་ལྡོག་པར་རྟོགས་པ་དང་། ཤེས་བྱའི་རྣམ་པ་མ་ལུས་པ་མཁྱེན་
པས་མ་ལུས་པར་རྟོགས་པ་སྟེ། དེ་དག་གིས་རིམ་པ་ལྟར་བཅོམ་ལྡན་འདས་མུ་སྟེགས་པའི་
སྟོན་པ་དང་། སློབ་པ་རྒྱུན་ཞུགས་སོགས་དང་། མི་སློབ་པ་དགྲ་བཅོམ་སོགས་ལས་ཁྱད་པར་
དུ་འཕགས་པར་བསྟན་ཏོ། །ཆོས་དཀོན་མཆོག་ནི་ཆོས་ཀྱི་སྐུ་མངའ་ཞེས་པས་བསྟན་ཅིང་། དེ་
ལ་ཆོས་ནི་ལུང་དང་རྟོགས་པའི་བདག་ཉིད་ཅན་ཡིན་ལ། དང་པོའི་དབང་དུ་བྱས་ན་ཀཱ་ཡ་ཞེས་
པའི་སྐུའི་སྒྲ་ཚོགས་པ་ལའང་འཇུག་པས་དཔུང་གི་ཚོགས་ཞེས་པ་ལྟར་ཆོས་གསུང་རབ་ཀྱི་
ཚོགས་སོ། །གཉིས་པ་ནི་འགོག་པས་བསྡུས་པ་སྤྲོས་པ་ཐམས་ཅད་དང་བྲལ་བའི་རང་བཞིན་
བཅོམ་ལྡན་འདས་ཀྱི་ཆོས་ཀྱི་སྐུ་སྟེ་དེ་ལྟ་བུའི་སྐུ་དེ་དག་མངའ་བའི་སངས་རྒྱས་ལ་ཞེས་ཚིག་
རྣམ་པར་སྦྱར་རོ། །རྒྱུད་བླ་མར། ཆོས་སྐུ་རྣམ་གཉིས་ཞེས་བྱ་སྟེ། །ཆོས་དབྱིངས་ཤིན་ཏུ་དྲི་
མེད་དང༌། །དེ་ཡི་རྒྱུ་མཐུན་ཟབ་པ་དང༌། །སྣ་ཚོགས་ཚུལ་ནི་སྟོན་པའོ། །ཞེས་སོ། །ཡང་ན་
ཆོས་ཀྱི་སྐུ་མངའ་ཞེས་པས་བྱང་སེམས་ཀྱི་དགེ་འདུན་བསྟན་ཏེ། དེ་རྣམས་ལའང་ལམ་གྱིས་
བསྡུས་པའི་རྟོགས་པའི་ཆོས་མངའ་བའི་ཕྱིར་རོ། །སྲས་ནི་རྒྱུད་བླར། ཐེག་མཆོག་ལ་མོས་ས་
བོན་ཤེས་རབ་ནི། །སངས་ རྒྱས་ ཆོས་བསྐྱེད་མ་དང་བསམ་གཏན་གྱི། །བདེ་བའི་མངའ་
གནས་ སྙིང་ རྗེའི་མ་མ་ཅན། །གང་ཡིན་དེ་དག་ཐུབ་པའི་རྗེས་སྐྱེས་སྲས། །ཞེས་པ་ལྟར།
སངས་རྒྱས་ཉིད་ལས་འཁྲུངས་ཤིང་གདུང་འཚོབ་ནུས་པས་ས་ཐོབ་པའི་བྱང་སེམས་ཀྱི་དགེ་
- 2 ] 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
འདུན་དང་བཅས་པའི་སངས་རྒྱས་ལ་ཞེས་པ་སྟེ། འདིས་འཕགས་པའི་དགེ་འདུན་ཕྱག་གི་
ཡུལ་དུ་བསྟན་ཏོ། །ཅི་དེ་དག་ཁོ་ན་ལ་ཕྱག་འཚལ་ལམ་ཞེ་ན། མ་ཡིན་ཏེ། ཉན་རང་དང་
མཁན་སློབ་ལ་སོགས་པ་ཕྱག་བྱ་བར་འོས་པ་ཀུན་ལའང་ཞེས་སམ། བཙུན་པ་ཀུན་ལའང་
ཞེས་པ་འབྱུང་བ་ལྟར་ན་ཉན་ཐོས་ཆེན་པོ་བརྒྱད་ཀྱང་གཟུང་ཞེས་སོ། །ཚུལ་ཇི་ལྟར་ན་གུས་
པས་ཏེ་ཡོན་ཏན་དམ་པའི་བསྟོད་པ་རྒྱ་ཆེ་བ་དང་། མཆོད་པ་ཁྱད་པར་དུ་འཕགས་པ་ཡིད་ལ་
བྱེད་པ་ལས་བྱུང་བའི་མོས་པ་ཕུལ་དུ་བྱུང་བའི་དགའ་བ་རྒྱ་ཆེ་བའི་མཆོད་པ་དང་བཅས་པས་
ལུས་ཞིང་ཐམས་ཅད་ཀྱི་རྡུལ་སྙེད་ཀྱིས་ཕྱག་འཚལ་བ་སྟེ་འདུད་ཅེས་པའོ། ། །
གཉིས་པ་བར་དུ་དགེ་བ་ལ་ལྔ་ལས། དང་པོ་གཞུང་རྩོམ་པར་དམ་བཅའ་བ་ནི།
དེ་ལྟར་ཕྱག་འཚལ་ཏེ་ཅི་བྱེད་ཅེ་ན། བདེ་བར་གཤེགས་པ་ནི་ཆོས་ཀྱི་སྐུའོ། །སྲས་ནི་དེ་ལས་
འཁྲུངས་པས་ས་ཆེན་པོ་ཐོབ་པ་རྒྱུ་ལ་གནས་པའི་སེམས་དཔའ་རྣམས་ཏེ། དེ་རྣམས་ཀྱི་སྡོམ་
པ་ནི་སེམས་བསྐྱེད་སྔོན་དུ་སོང་བའི་བྱང་སེམས་ཀྱི་བསླབ་པ་མནོས་པ་སྟེ། དབྱེ་ན་མི་དགེ་བ་
སྤོང་། དགེ་བ་ལ་འཇུག །སེམས་ཅན་གྱི་དོན་བྱེད་པའོ། །ངེས་ཚིག་ནི་བསྡམ་པར་བྱ་བའམ་
འདིས་སྡོམ་པར་བྱེད་པས་སྡོམ་པའོ། །དེ་ལ་འཇུག་པ་ནི། འདི་ལ་འཇུག་པར་བྱ་བའམ་འདིས་
དེ་ལ་འཇུག་པའི་ཕྱིར་ལམ་སྟེ། དེའང་གང་གིས་བྱང་སེམས་ཀྱི་གོ་འཕང་ཐོབ་ནས་སངས་རྒྱས་
ཐོབ་པར་བྱེད་པའི་ཐབས་ཏེ། དེ་གཞུང་འདིས་བརྗོད་པར་བྱ་ཞེས་པའོ། །འོ་ན་དེ་ཁྱོད་ཀྱིས་
རང་བཟོར་བརྗོད་པ་མ་ཡིན་ནམ་ཞེ་ན། ལུང་དེ་རྒྱལ་བའི་གསུང་རབ་ཏུ་བསྟན་པ་བཞིན་དུ་
བརྗོད་དོ། །འདིས་ནི་བདག་ཉིད་ཀྱིས་གསུང་རབ་ཀྱི་དོན་རྟོགས་པར་ཡང་བསྟན་ཏོ། །དེ་ལྟར་
ན་གསུང་རབ་ལ་འཇུག་པར་བྱ་ཡི་མདོ་འདི་བསྟན་པས་ཅི་བྱ་ཞེ་ན། མདོ་སྡེ་སྣ་ཚོགས་པར་
གདུལ་བྱའི་དབང་གིས་རྒྱས་པར་གསུངས་པའི་དོན་རྣམས་ཁོ་བོས་གཞུང་ཉུང་ངུས་མདོར་
བསྡུས་ནས་ནི་གོ་སླ་བར་བརྗོད་པའི་ཕྱིར་དོན་ཡོད་དོ། ། །
- 2 | 3 -



།
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ཤུགས་ལ་བསྟན་པའི་དོན་དགོས་འབྲེལ་ལ་གསུམ་ལས། དང་པོ་སོ་
སོའི་ངོ་བོ་ངོས་གཟུང་བ་ནི། བརྗོད་བྱ་བྱང་སེམས་ཀྱི་སྡོམ་པ་ལ་འཇུག་ཚུལ་ཡིན་ལ། གཞུང་
འདི་དེ་རྗོད་བྱེད་ཡིན་ཞིང་། དགོས་པ་ནི་བསྟན་བཅོས་འདི་ལས་རང་གཞན་གྱི་རྒྱུད་ལ་དོན་གྱི་
རྟོགས་པ་སྐྱེས་པ་དང་། དགོས་པའི་དགོས་པ་མཐར་ཐུག་པ་ནི། གཞུང་འདི་ཉིད་ལས་ཐོས་པ་
ལ་སོགས་པའི་ཤེས་རབ་གསུམ་སྐྱེས་པས་སྒྲིབ་པ་ཐམས་ཅད་དང་བྲལ་ནས་སངས་རྒྱས་ཐོབ་
པའོ། །ཉིང་དགོས་དགོས་པ་ལ་དང་། དགོས་པ་བསྟན་བཅོས་ལ་རག་ལས་པ་འབྲེལ་བ་ཡིན་
པ་ཞེས་པས་བརྗོད་བྱ་བསྟན་ལ། བརྗོད་པར་བྱ་ཞེས་པས་དགོས་པ་བསྟན་ཏེ། འདི་ལ་བརྟེན་
ནས་བརྗོད་བྱ་དེ་རྟོགས་པར་འགྱུར་བའི་ཕྱིར་རོ། །ཉིང་དགོས་ནི་བདེ་གཤེགས་སྲས་ཀྱི་སྡོམ་
ཞེས་པའི་ཚིག་ཟུར་གྱིས་བསྟན་ཏེ། དེ་ལའང་དེའི་ཕན་ཡོན་གྱི་སྐབས་སུ། མི་གཙང་ལུས་འདི་
བླངས་ནས་རྒྱལ་བའི་སྐུ། །ཞེས་སོགས་ཀྱི་ཤུགས་ལས་ཤེས་སོ། །འབྲེལ་བ་ནི་གཞུང་དུ་
དངོས་སུ་ལོགས་སུ་མ་བསྟན་ཏེ། བསྟན་བཅོས་དང་ནི་དགོས་པའི་དོན། །འབྲེལ་བའི་གཞི་ནི་
གཉིས་ལ་གནས། །དེར་བསྟན་འདུས་པ་དེ་ཡི་ཕྱིར། །དགོས་ལས་ལོགས་ཤིག་མ་བསྟན་ཏོ།།
ཞེས་པ་ལྟར་རོ། །གསུམ་པ་དེ་དག་བསྟན་པའི་དགོས་པ་ནི། བསྟན་བཅོས་ལ་དགོས་སོགས་
མེད་དམ་སྙམ་པའི་ལོག་རྟོག་བཟློག་ནས་དེ་ནས་དེ་དག་ཡོད་པར་རྟོགས་ཏེ། ཉན་པ་པོ་རྟོག་
ལྡན་བསྟན་བཅོས་ལ་འཇུག་པ་ཡིན་ནོ། །
གསུམ་པ་ཁེངས་བསྐྱུང་ཞིང་རང་དོན་དུ་རྩོམ་པ་ནི། དེ་ལྟ་ན་སྔོན་མ་བྱུང་བ་ཞིག་
གམ་ལུང་ཇི་ལྟ་བ་བཞིན་བརྗོད་པ་ཡིན་ཞེ་ན། མདོ་ལས་ལྷག་པ་སྔོན་ཆད་མ་བྱུང་བའི་དོན་
འགའ་ཡང་གཞུང་འདིར་བརྗོད་པ་མེད་དེ། དེའི་ནུས་པ་མེད་པའི་ཕྱིར་རོ། །འོན་ཏེ་སྡེབ་སྦྱོར་
མཁས་པས་ཚིག་སྔོན་མ་བྱུང་བ་མ་ཡིན་ནམ་ཞེ་ན། ཚིག་དང་ངག་བཀོད་པའི་ཁྱད་པར་གྱི་
-2 2 ] -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
སྡེབ་སྦྱོར་རམ་ཚིག་མཛེས་ཤིང་འཇེབས་པར་དགོད་པའི་སྡེབ་སྦྱོར་སྔོན་མེད་པའང་འདིར་
ཡོད་པ་མིན་ཏེ། དེ་ལ་མཁས་པའང་བདག་ལ་ཡོད་པ་མིན་པའི་ཕྱིར་རོ། །འོ་ན་གཞན་གྱི་དོན་
དུ་ཇི་ལྟར་འགྱུར་ཞེ་ན། དོན་སྔོན་མ་བྱུང་བ་བརྗོད་པའི་ནུས་པ་མེད་ཅིང་ཚིག་གི་སྡེབ་སྦྱོར་
མཁས་པ་མེད་པ་དེའི་ཕྱིར་གཞན་དོན་དུ་བདག་གིས་གཞུང་འདི་མ་བྱས་ཤིང་འདིས་གཞན་ལ་
ཕན་པའི་རྟོག་པ་མེད་དེ། གཞན་ཕན་གྱི་ནུས་པ་མེད་པའི་ཕྱིར་རོ། །འོ་ན་ཅིའི་དོན་དུ་བྱས་ཤེ་
ན༑ སློབ་དཔོན་ཞི་བའི་ལྷ་རང་གི་ཡིད་ལ་རྒྱལ་སྲས་ཀྱི་སྡོམ་པ་ལ་འཇུག་པ་གོམས་པའི་
རིགས་གོང་ནས་གོང་དུ་བསྒོམ་པ་སྟེ་བསླབ་པར་བྱ་བའི་ཕྱིར་ངས་རབ་ཏུ་བྱེད་པ་འདི་བརྩམས་
སོ༑ །དེ་ཡང་དང་པོར་ཐུགས་ལ་བརྩམས་ཟིན་པའི་ཕྱིར་བརྩམས་ཞེས་འདས་པའི་ཚིག་
གིས་སྨོས་སོ། །འོན་ཏེ་རང་གི་དོན་དུ་རྩོམ་པ་མི་རིགས་ཏེ། རྟོགས་པའི་ཁྱད་པར་སྔར་ནས་
རང་ ཉིད་ལ་ ཡོད་ པའི་ ཕྱིར་ ཞེ་ན། དགེ་བ་ནི་ བྱང་ཆུབ་ཀྱི་ སེམས་ ལ་ སོགས་ པའི་དགེ་
ལེགས་བསྒོམ་པ་སྟེ་ཡིད་ལ་བསྐྲུན་པར་བྱ་བའི་ཕྱིར་བདག་གི་དད་པའི་ཤུགས་ཏེ་སྟོབས་གོང་
ནས་གོང་དུ་གཞུང་འདི་དག་གིས་ཀྱང་རེ་ཞིག་སྟེ་དང་པོར་འཕེལ་བར་འགྱུར་ལ། རེ་ཞིག་གི་
སྒྲ་ནི་གཞན་དོན་དུ་འགྱུར་བ་ཡོད་པར་བསྟན་པའི་ཕྱིར་སྨོས་སོ། །བཞི་པ་སྐལ་མཉམ་གཞན་
གྱི་དོན་དུ་འགྱུར་ཚུལ་ནི། རང་ཉིད་དུ་མ་ཟད་བདག་དང་སྐལ་བ་མཉམ་པ་སྟེ་རིགས་མཚུངས་
པ་རྒྱུད་ཤིན་ཏུ་དག་པའི་ཡིད་དང་ལྡན་པའི་གང་ཟག་གཞན་གྱིས་ཀྱང་ཅི་སྟེ་གཞུང་འདི་དག་
མཐོང་ཞིང་འདིའི་དོན་རྟོགས་ན་གོམས་པ་ཕུལ་དུ་བྱུང་བར་འགྱུར་བའི་ཚུལ་གྱིས་དོན་ཡོད་
པར་འགྱུར་རོ་ཞེས་པའོ། །ཚིགས་བཅད་གཉིས་པོ་འདིས་སློབ་དཔོན་མངོན་པའི་ང་རྒྱལ་མེད་
པར་ཡང་བསྟན་པའོ། །
ལྔ་པ་གཞུང་གི་ལུས་དངོས་ཕར་ཕྱིན་དྲུག་བཤད་པ་ལ། སྤྱི་དང་ཡན་ལག་གི་དོན་
གཉིས་ཀྱི་དང་པོ་ལ། ཕར་ཕྱིན་དྲུག་གི་མཚན་གཞི། སོ་སོའི་ངོ་བོ། དེ་དག་གི་མཚན་ཉིད།
E-
- 2 2 ] -



，，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རབ་ཏུ་དབྱེ་བ། གྲངས་ངེས་པ། གོ་རིམ་ངེས་པ། ངེས་པའི་ཚིག །བསྒོམ་པའི་དབྱེ་བ། དེ་
དག་ཏུ་བསྡུ་བ། མི་མཐུན་ཕྱོགས། བྱེད་ལས། ཡོན་ཏན་གྱི་བསྔགས་པ། ཕན་ཚུན་རྣམ་ངེས།
གཞུང་གིས་ཇི་ལྟར་བསྟན་ཚུལ་ཏེ་བཅུ་གསུམ་གྱི། དང་པོ་ལ་སྦྱིན་པའི་ངོ་བོ་ནི། མཆོད་པ་དང་
ཕན་གདགས་པར་འདོད་པས་ལུས་དང་ལོངས་སྤྱོད་རྣམས་གཏོང་བར་བྱེད་པ་སྟེ། མདོ་སྡེ་
རྒྱན་དུ། དོན་རྣམས་གཏོང་བར་བྱེད་པ་དང༌། །ཞེས་སོ། །ཚུལ་ཁྲིམས་ཀྱི་ངོ་བོ་ནི། ཉེས་སྤྱོད་
སྤོང་བའི་སེམས་ངན་འགྲོའི་གདུང་བ་མེད་པར་བྱེད་པ་སྟེ། འཇུག་པར། ཚུལ་ཁྲིམས་གདུང་
མེད་ མཚན་ཉིད་ཅེས་སོ། །བཟོད་ པའི་ངོ་བོ་ནི། ཁྲོ་བ་སྤངས་པ་སྟེ། རིན་ཆེན་ཕྲེང་བར།
བཟོད་པ་ཁྲོ་བ་སྤངས་པ་སྟེ། །ཞེས་སོ། །བརྩོན་འགྲུས་ཀྱི་ངོ་བོ་ནི། དགེ་བ་ལ་ཡང་དག་པའི་
དོན་ གྱི་ཆེད་དུ་སྤྲོ་བ་སྟེ། མདོ་སྡེ་རྒྱན་དུ། དགེ་ལ་ཡང་དག་སྤྲོ་བ་དང༌། །ཞེས་སོ། །བསམ་
གཏན་གྱི་ངོ་བོ་ནི། སེམས་ནང་དུ་རྩེ་གཅིག་ཏུ་གནས་པ་སྟེ། རྒྱན་དུ། སེམས་ནི་ནང་དུ་གནས་
པ་དང་། །ཞེས་སོ། །ཤེས་རབ་ཀྱི་ངོ་བོ་ནི། སྤྱིར་བསླབ་པ་གསུམ་དང་། ཁྱད་པར་དུ་ཐེག་ཆེན་
གྱིས་བསྡུས་པ་རྣམས་ཕྱིན་ཅི་མ་ལོག་པར་རབ་ཏུ་རྣམ་པར་འབྱེད་པ་སྟེ། རྒྱན་དུ། ཤེས་བྱ་
ཡང་དག་རབ་རྣམ་འབྱེད། །ཅེས་པ་བཞིན་ནོ། ། །
གཉིས་པ་ལ་གཉིས་ལས། སྤྱིའི་མཚན་ཉིད་ནི། སྒྲུབ་པ་གང་དམ་པ་དྲུག་དང་
ལྡན་པ་སྟེ། དེ་ལ་རྟེན་དམ་པ་ནི་བྱང་ཆུབ་ཀྱི་སེམས་ལ་བརྟེན་པ་དང་། དངོས་པོ་དམ་པ་ཕྱི་
ནང་གི་བདག་ཉིད་མཐའ་དག་ཡོངས་སུ་སྤྱོད་པ་དང་། ཆེད་དུ་བྱ་བ་དམ་པ་སེམས་ཅན་ཐམས་
ཅད་ལ་ཕན་བདེའི་ཆེད་དུ་བྱེད་པ་དང་། ཐབས་ལ་མཁས་པ་དམ་པ་འཁོར་གསུམ་དུ་མི་རྟོག་
པའི་ཡེ་ཤེས་ཀྱིས་ཟིན་པ་དང༌། ཡོངས་སུ་བསྔོ་བ་དམ་པ་རྫོགས་པའི་བྱང་ཆུབ་ཏུ་ཡོངས་སུ་
བསྔོ་བས་རྒྱས་བཏབ་པ་དང༌། རྣམ་པར་དག་པ་དམ་པ་སྒྲིབ་གཉིས་ལས་རྣམ་པར་གྲོལ་བར་
བྱེད་པའོ། །
• 2 22 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
གཉིས་པ་སོ་སོའི་མཚན་ཉིད་ལ། སྦྱིན་པའི་ཕར་ཕྱིན་གྱི་མཚན་ཉིད་ནི་གཏོང་བ་
གང་ཞིག་དམ་པ་དྲུག་ལྡན་ནོ། །དེ་བཞིན་དུ་ཕར་ཕྱིན་གཞན་ལྔ་ལའང་སྦྱར་ཏེ་མཚན་ཉིད་
ཤེས་པར་བྱའོ། །དེ་དག་ལ་མུ་བརྩི་ན། སྦྱིན་པ་ཡིན་ལ་ཕར་ཕྱིན་མ་ཡིན་པ་ནི། སྦྱིན་པ་གང་
དམ་པ་དྲུག་དང་མི་ལྡན་པའོ། །ཕར་ཕྱིན་ཡིན་ལ་སྦྱིན་པ་མ་ཡིན་པ་ནི། ཕར་ཕྱིན་གཞན་ལྔའོ།།
དེ་གཉིས་ཀ་ཡིན་པ་ནི་དམ་པ་དྲུག་ལྡན་གྱི་སྦྱིན་པའོ། །གཉིས་ཀ་མ་ཡིན་པ་ནི་དམ་པ་དྲུག་
དང་མི་ལྡན་པའི་ཚུལ་ཁྲིམས་ལ་སོགས་པའོ། །དེ་བཞིན་དུ་གཞན་ལྔ་ལའང་བསྒྲེས་ཏེ་ཤེས་
པར་བྱའོ། །གསུམ་པ་ནི། ཕར་ཕྱིན་དེ་དག་རེ་རེའང་གསུམ་གསུམ་དུ་དབྱེ་སྟེ། སྦྱིན་པ་ལ་
མཛོད་དུ། ཆོས་སྦྱིན་ཉོན་མོངས་ཅན་མིན་པས། །མདོ་སོགས་ཡང་དག་ཇི་བཞིན་སྟོན། །ཞེས་
པ་ལྟར། ཆོས་ སྦྱིན་དང་ འཚོ་བའི་ཡོ་བྱད་ཡོངས་སུ་གཏོང་བའི་ཟང་ཟིང་གི་དང༌། གསོད་
སོགས་ལས་སྐྱོབ་པའི་མི་འཇིགས་པའི་སྦྱིན་པ་སྟེ། དེ་གསུམ་གྱིས་རིམ་པ་ལྟར་དགེ་རྩ་དང་།
ལུས་དང་སེམས་བརྟས་པར་བྱེད་དོ། །ཚུལ་ཁྲིམས་ལ་གསུམ་གྱི་ལུས་ངག་མི་དགེ་བ་ལས་
སྡོམ་པ་སྡོམ་པའི་དང་། སངས་རྒྱས་མཆོད་པ་ལ་སོགས་དགེ་བའི་ཆོས་སྡུད་པ་དང་། ཆོས་དང་
མཐུན་པའི་བྱ་བའི་གྲོགས་བྱེད་པ་སོགས་སེམས་ཅན་གྱི་དོན་བྱེད་པའི་ཚུལ་ཁྲིམས་ཀྱིས་རིམ་
པ་ལྟར། ཚུལ་ཁྲིམས་ཕྱི་མ་གཉིས་ཀྱི་རྟེན་དང༌། སྟོབས་སོགས་སངས་རྒྱས་ཀྱི་ཆོས་རྣམས་
ཐོབ་པ་དང༌། སེམས་ཅན་ཡོངས་སུ་སྨིན་པར་བྱེད་པའམ། བདེ་འགྲོ། བྱང་ཆུབ། སྙིང་ རྗེ་
བརྟས་པར་བྱེད་དོ། །བཟོད་པ་ལ། གཞན་གྱི་གནོད་པ་ལ་ཁྲོ་བར་མི་འཛིན་པ་གནོད་པ་བྱེད་
པ་ལ་ཇི་མི་སྙམ་པའི་དང་། ཚ་གྲང་བཀྲེས་སྐོམ་སོགས་ཀྱིས་དགེ་བ་ལས་མི་བཟློག་པ་སྡུག་
བསྔལ་དང་དུ་ལེན་པའི་དང༌། ཟབ་པ་དང་རྒྱ་ཆེ་བའི་ཆོས་ལ་མི་སྐྱག་པ་ཆོས་ལ་ངེས་པར་
སེམས་པའི་བཟོད་པས་རིམ་པ་ལྟར། སེམས་ཅན་སྨིན་པར་བྱེད་པ་ལས་དང༌། རྫོགས་པའི་
བྱང་ཆུབ་ལས་ཕྱིར་མི་ལྡོག་པའམ་ཐེག་དམན་པའི་སེམས་འདོར་བར་བྱེད་པ་དང་། བཟོད་པ་
- 2 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྔ་མ་གཉིས་ཀྱི་རྟེན་བྱེད་པའམ། མི་སྐྱེ་བའི་ཆོས་ལ་བཟོད་པར་བྱེད་པའོ། །བརྩོན་འགྲུས་
ལའང་གསུམ་ལས། བྱང་ཆུབ་ཀྱི་དོན་དུ་འདི་དང་འདི་ལྟ་བུ་བྱའོ་ཞེས་ཐོག་མར་བརྩོན་པ་གོ་
ཆའི་དང༌། བསམ་པ་ཇི་ལྟ་བ་བཞིན་དུ་སྦྱོར་བའི་དུས་ན་བརྩོན་པ་སྦྱོར་བའི་དང་། མ་ཞུམ་
ཞིང་མི་འཁྲུགས་ལ་ཆོག་པར་མི་འཛིན་པའི་བརྩོན་འགྲུས་ནི། སེམས་ཅན་གྱི་དོན་བྱ་བའི་
བརྩོན་འགྲུས་ཞེས་བྱ་སྟེ། དེ་ལ་མ་ཞུམ་པ་ལ་སོགས་པའི་ཚིག་གསུམ་གྱི་དོན་ནི། བསྒྲུབ་བྱ་རྒྱ་
ཆེན་པོས་སེམས་མི་འགོང་པ་དང་། སྡུག་བསྔལ་ཆེན་པོས་ཕྱིར་མི་ལྡོག་པ་དང་། དགེ་བ་ཅུང་
ཟད་ཙམ་གྱིས་ཆོག་པར་མི་འཛིན་པ་ཞེས་སམ། ཡང་ན་རང་ཉིད་སྐྱོ་བས་སྤྲོ་བ་ཉམས་པར་མི་
བྱེད་པ་དང༌། གཞན་གྱིས་གནོད་པ་རྣམས་ཀྱིས་མི་ལྡོག་པ་དང་། བྱང་ཆུབ་ལ་ཐུག་གི་བར་
དུ་བར་མ་དོར་ཡོངས་སུ་མི་གཏོང་བའོ། །ཞེས་བཤད་སྦྱར་ལས་འཆད་དོ། །བརྩོན་འགྲུས་དེ་
གསུམ་གྱིས་རིམ་པ་ལྟར་དགེ་བའི་རྩ་བ་ལ་སྦྱོར་བ་དང་། དགེ་བའི་རྩ་བ་ཡང་དག་པར་བསྒྲུབ་
པ་དང༌། དགེ་བའི་རྩ་བ་མི་ཟད་པར་བྱེད་པའོ། །བསམ་གཏན་ལའང་། ང་རྒྱལ་དང་ལྟ་བ་
སྲེད་པ་སོགས་ཤས་ཆེ་བ་སྤངས་པའི་སྒོ་ནས་དག་པ་མཐོང་བའི་ཆོས་ཚེ་འདི་ལ་བདེ་བར་
གནས་པའི་དང་། མངོན་ཤེས་ལ་སོགས་པའི་ཡོན་ཏན་སྒྲུབ་པར་བྱེད་པ་མངོན་པར་སྒྲུབ་པའི་
དང༌། བསམ་གཏན་བྱས་ན་མུ་གེ་དང་ནད་ལ་སོགས་པའི་འཇིགས་པ་ཞི་བར་འགྱུར་བས་
སེམས་ཅན་གྱི་དོན་བྱེད་པའི་ཕྱིར་བྱ་བ་བསྒྲུབ་པའི་བསམ་གཏན་ཏེ། དེ་གསུམ་གྱིས་རིམ་པ་
ལྟར་དགེ་རྩ་ལ་ཡོངས་སུ་མི་སྐྱོ་བ་དང་༌། བསམ་པའི་དོན་ཐམས་ཅད་འབྱོར་བ་དང་། ཚོགས་
སྡུད་པར་བྱེད་དོ། །ཤེས་རབ་ལའང་མི་རྟོག་པའི་ཕྱིར་སྦྱོར་བ་རྣམ་པར་མི་རྟོག་པ་ལ་སྦྱོར་བའི་
སྦྱོར་ལམ་དང་། དངོས་གཞི་རྣམ་པར་མི་རྟོག་པ་དང་། རྣམ་པར་མི་རྟོག་པའི་རྗེས་ལ་ཐོབ་པའི་
ཀུན་རྫོབ་ཤེས་པའི་བདག་ཉིད་ཅན་ཆོས་སྟོན་པ་ཀུན་ནས་སློང་བའི་ཤེས་རབ་སྟེ་གསུམ་མམ།
ཀུན་རྫོབ། དོན་དམ། སེམས་ཅན་གྱི་ དོན་ལ་དམིགས་པའི་ཤེས་རབ་གསུམ་གྱིས་ས་ལ་
ས་
- 2 2
4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
འཇུག་པ། སངས་རྒྱས་ཀྱི་ཆོས་ཡང་དག་པར་བསྒྲུབ་པ། སངས་རྒྱས་ཀྱི་མཛད་པ་སྒྲུབ་པར་
བྱེད་དོ། །བཞི་པ་ལ་གཉིས་ལས། གྲངས་ངེས་དངོས་ནི་ཅིའི་ཕྱིར་ཕར་ཕྱིན་དྲུག་ཁོ་ནར་གྲངས་
ངེས་ཤེ་ན། དེ་དག་གི་མི་མཐུན་ཕྱོགས་ཀྱི་གཉེན་པོ་དྲུག་ཏུ་ངེས་ཀྱི་དེ་ལས་མི་མང་མི་ཉུང་སྟེ།
འཁོར་བ་ལས་མི་ལྡོག་པའི་རྒྱུ་ལོངས་སྤྱོད་དང་ཁྱིམ་ལ་ཆགས་པའི་གཉེན་པོར་དང་པོ་གཉིས་
དང༌། འཕགས་ཀྱང་ཕྱིར་ལྡོག་པའི་རྒྱུ་སེམས་ཅན་གྱི་ལོག་སྒྲུབ་ལས་བྱུང་བའི་སྡུག་བསྔལ་
དང༌། ཡུན་རིང་པོར་དགེ་བ་ལ་སྦྱོར་བས་སྐྱོ་བའི་གཉེན་པོར་བཟོད་བརྩོན་གཉིས་དང་།
འཕགས་ཤིང་སླར་མི་ལྡོག་ཀྱང་བར་མ་དོར་ཆུད་ཟ་བའི་རྒྱུ་རྣམ་གཡེང་དང་། ཕྱིན་ཅི་ལོག་ཏུ་
བཟུང་བའི་འཆལ་བའི་ཤེས་རབ་ཀྱི་གཉེན་པོར་ཐ་མ་གཉིས་རྣམ་པར་བཞག་གོ །ཡང་སངས་
རྒྱས་ཀྱི་ཆོས་ཀུན་འགྲུབ་པའི་རྒྱུའི་དངོས་པོའི་སྒོ་ནས་ཀྱང་དྲུག་ཏུ་ངེས་ཏེ། མི་གཡེང་བའི་རྒྱུ་
ཕར་ཕྱིན་དང་པོ་བཞིས་བསམ་གཏན་འགྲུབ་ཅིང་། དེ་ལ་བརྟེན་ནས་ཆོས་ཀྱི་དེ་ཉིད་ཇི་བཞིན་
མངོན་སུམ་དུ་རྟོགས་པའི་ཤེར་ཕྱིན་འགྲུབ་ལ། དེས་སངས་རྒྱས་ཀྱི་ཆོས་སྟོབས་སོགས་ཡང་
དག་པར་འགྲུབ་པས་སོ། །གཞན་ཡང་སེམས་ཅན་ཡོངས་སུ་སྨིན་པར་བྱེད་པ་ལ་རྗེས་སུ་
མཐུན་པའི་ཕྱིར་ཡང་དྲུག་ཏུ་ངེས་ཏེ། སེམས་ཅན་ལ་ཕན་འདོགས་པའི་སྦྱིན་པ་དང་། གནོད་
པ་མི་བྱེད་པའི་ཕྱིར་ཚུལ་ཁྲིམས་དང་། རང་ལ་གནོད་པ་ལ་ཇི་མི་སྙམ་པར་བྱ་བའི་ཕྱིར་བཟོད་
པ་དང༌། དེ་རྣམས་ཀྱི་དོན་དུ་བྱ་བ་བྱེད་པའི་ཕྱིར་བརྩོན་འགྲུས་ཏེ། དེ་ལྟར་ན་ཕན་འདོགས་
པའི་རྒྱུ་བཞིས་སེམས་ཅན་སྨིན་པར་བྱེད་པའི་ལས་སུ་རུང་བར་འགྱུར་ལ། དེའི་འོག་ཏུ་མཉམ་
པར་མ་བཞག་པའི་སེམས་མཉམ་པར་བཞག་པ་དང་། བཞག་པ་རྣམས་གྲོལ་བར་བྱ་བའི་
ཕྱིར་གདམས་ངག་སྦྱིན་པས་སྨིན་པར་བྱེད་པའི་ཕྱིར་རོ། །གཉིས་པ་དེ་ལ་རྩོད་པ་སྤང་བ་ནི།
དེར་གྲངས་ངེས་ན་བཅུར་གསུངས་པ་དང་འགལ་ལོ་ཞེ་ན། མིང་གི་སྒོ་ནས་བཅུར་གསུངས་
ཀྱང་རྫས་སུ་ན་དྲུག་ཡིན་ཏེ། ཐབས་སོགས་བཞི་ཤེས་རབ་ལས་ཕྱེ་བའི་ཕྱིར་ཏེ། དེའང་ཤེར་
-2 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིན་ནི་འཇིག་རྟེན་ལས་འདས་པ་མི་རྟོག་ཡེ་ཤེས་ཡིན་ལ། ཐབས་སོགས་བཞི་ནི་དེའི་རྗེས་
ལས་ཐོབ་པའི་ཡེ་ཤེས་ཡིན་པའི་ཕྱིར་རོ། །གལ་ཏེ་ཡེ་ཤེས་ཀྱི་ཕར་ཕྱིན་མཆོག་ཡིན་ན་ཇི་ལྟར་
མི་རྟོག་པ་མ་ཡིན་ཞེ་ན། རྗེས་ཐོབ་ཡེ་ཤེས་ནི་མཉམ་གཞག་དེས་རྟོག་པ་དེ་དེས་བཅད་ནས་
འཁོར་གྱི་དཀྱིལ་འཁོར་དུ་ཆོས་ལ་ལོངས་སྤྱོད་པ་མྱོང་བ་དང་། གཞན་སྨིན་པར་བྱེད་པའི་བྱེད་
ལས་ཅན་ཡིན་ལ། བྱེད་ལས་དེ་གཉིས་མཉམ་གཞག་མི་རྟོག་པ་ལ་མེད་པའི་ཕྱིར་མི་རྟོག་པ་མ་
ཡིན་ནོ། །དེ་ལ་ཆོས་གང་འགྲུབ་པར་བྱ་བ་དང་སྤེལ་བ་དང་འཐོབ་པ་དང༌། སྤང་བའི་ཕྱིར་
རིགས་པ་དེ་ནི་དེ་ལ་ཐབས་ཡིན་ལ། དེ་ལ་མཁས་པ་ནི་ཐོག་ཏུ་ཕེབས་པའོ། །སྦྱིན་སོགས་
དགེ་བ་དང་མཐུན་པའི་སྐྱེ་བ་ལ་སྨོན་པ་སྨོན་ལམ་དང༌། སྟོབས་ནི་སོ་སོར་རྟོག་པའི་དང་
བསྒོམ་པའི་སྟོབས་ཏེ། སོ་སོར་རྟོག་པའི་སྟོབས་ནི་བསྟན་པ་དང་ལྡན་པའི་ཤེས་རབ་ཡིན་ལ།
བརྟན་པ་ནི་བརྩོན་འགྲུས་ཏིང་ངེ་འཛིན་ཤེས་རབ་གསུམ་ལྷན་ཅིག་སྐྱེས་པ་ལ་བཏགས་པའོ།།
བསྒོམ་པའི་སྟོབས་ནི་གོམས་པས་འབད་མི་དགོས་པར་སྦྱིན་སོགས་ལ་འཇུག་པའོ་ཞེས་
དབུས་མཐའི་འགྲེལ་བཤད་ལས་བཤད་དོ། །
ལྔ་པ་གོ་རིམ་ངེས་པ་ནི། རྒྱུ་གསུམ་གྱིས་ཏེ་ལོངས་སྤྱོད་ལ་མི་ལྟ་ན་ཚུལ་ཁྲིམས་
ཡང་དག་པར་ལེན་ཏོ། །ཚུལ་ཁྲིམས་དང་ལྡན་ན་དགེ་སྦྱོང་དུ་བྱེད་པའི་ཆོས་བཞི་བཟོད་པར་
འགྱུར་ལ། དེ་དང་ལྡན་ན་གཞན་དོན་དུ་དགེ་བ་ལ་བརྩོན་འགྲུས་རྩོམ་ཞིང་། དེ་བརྩམས་པས་
ཏིང་ངེ་འཛིན་སྐྱེ་ལ། དེ་སྐྱེས་ན་ཤེས་རབ་ཀྱིས་ཡང་དག་པ་ཇི་ལྟ་བ་བཞིན་དུ་ཤེས་པས་སྔ་མ་
སྔ་མ་ལ་བརྟེན་ནས་ཕྱི་མ་ཕྱི་མ་སྐྱེ་བའི་ཕྱིར། སྦྱིན་སོགས་སྔ་ཕྱིའི་རིམ་པ་དེ་ལྟར་ངེས་པ་དང་།
སྔ་མ་སྔ་མ་དམན་ལ་ཕྱི་མ་ཕྱི་མ་མཆོག་ཏུ་གྱུར་པའི་རིམ་པ་དང༌། སྔ་མ་འཇུག་སླ་ཞིང་བྱ་སླ་
བས་རགས་ལ། ཕྱི་མ་ཕྱི་མ་ནི་འཇུག་དཀའ་ཞིང་ཆེས་བྱ་དཀའ་བས་ཕྲ་བའི་ཕྱིར་སྔ་ཕྱི་དེ་ལྟར་
རྣམ་པར་བཞག་སྟེ། མདོ་རྒྱན་དུ། སྔ་མ་ལ་བརྟེན་ཕྱི་མ་སྐྱེ། །དམན་དང་མཆོག་ཏུ་གནས་ཕྱིར་
- 2 2 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥།
དང༌། །རགས་པ་དང་ནི་ཕྲ་བའི་ཕྱིར། །དེ་དག་རིམ་པར་བསྟན་པ་ཡིན། །ཞེས་སོ། །དྲུག་པ་
ལ༑ སྤྱིའི་ནི་འཇིག་རྟེན་པ་དང་ཉན་རང་གི་སྦྱིན་སོགས་དགེ་རྩ་རྣམས་ལས་ཕུལ་དུ་བྱུང་བར་
ཕ་རོལ་ཏུ་འགྲོ་བའི་ཕྱིར་རོ། །བྱེ་བྲག་ཏུ་སོ་སོའི་ནི་སེར་སྣ་དང་དབུལ་བ་འཇོམས་པ་དང་
ལོངས་སྤྱོད་ཆེན་པོ་དང་། བསོད་ནམས་ཀྱི་ཚོགས་ཐོབ་པར་བྱེད་པས་སྦྱིན་པ་དང༌། གང་དང་
ལྡན་ན་ཡུལ་གྱི་མཚན་མའི་ཉོན་མོངས་ཀྱི་གདུང་བ་མེད་པར་བྱས་པས་བསིལ་བ་ཐོབ་པར་
བྱེད་པས་སམ། འཆལ་ཚུལ་དང་ངན་འགྲོ་ཞི་བར་བྱེད་པས་དང་། བདེ་འགྲོ་དང་ཏིང་ངེ་འཛིན་
ཐོབ་པར་བྱེད་པས་ཚུལ་ཁྲིམས་དང་། ཁྲོ་བ་བཟོད་པས་སམ་འཁོན་ཟད་པར་བྱེད་པས་དང་།
བདག་གཞན་ལ་བདེ་བར་བྱེད་པས་བཟོད་པ་དང་། དགེ་བ་ལ་སྦྱོར་བས་སམ། ལེ་ལོ་དང་མི་
དགེ་བའི་ཆོས་དང་བྲལ་བ་དང་། དགེ་བ་ཚད་མེད་པ་མཐར་ཕྱིན་པར་བྱེད་པས་བརྩོན་འགྲུས་
དང༌། རྣམ་གཡེང་བསལ་ནས་ཡིད་ནང་དུ་གནས་པ་སྒྲུབ་པར་བྱེད་པས་བསམ་གཏན་དང༌།
ལྟ་བ་ངན་པ་དང་འཆལ་བའི་ཤེས་རབ་ཐམས་ཅད་སེལ་ཞིང་། ཡང་དག་པ་རྣམ་པ་ཐམས་ཅད་
དུ་ཆོས་རྣམས་ཤེས་པའམ་དོན་དམ་ཤེས་པས་ཤེས་རབ་བོ། །དེ་དག་ཀྱང་ཅི་རིགས་སུ་མདོ་
རྒྱན་དུ། དབུལ་བ་འདོར་བར་བྱེད་པ་དང་། །བསིལ་བར་བྱེད་དང་ཁྲོ་བཟོད་དང་། །མཆོག་
སྦྱོར་བ་དང་ཡིད་འཛིན་དང༌། །དོན་དམ་ཤེས་པའི་ཕྱིར་བཤད་དོ། །ཞེས་སོ། ། །
བདུན་པ་བསྒོམ་པའི་དབྱེ་བ་ལ་ལྔ་སྟེ། ཀུན་ཏུ་སྤྱོད་པ་ལ་སྦྱོར་བ་བསྒོམ་པ་དང་།
མོས་པ་དང་། ཡིད་ལ་བྱེད་པ་དང་། ཐབས་ལ་མཁས་པ་དང་། བྱ་བ་བསྒྲུབ་པ་སྒོམ་པའོ། །དེ་
ལ་དང་པོ་ནི། ཕར་ཕྱིན་དྲུག་པོ་ཐམས་ཅད་ལ་སྦྱོར་བའི་སྒོ་ནས་ལེགས་པར་འཇུག་ཅིང་སྤྱོད་
པའོ། །ཇི་སྐད་དུ། ནུས་པ་ཆུང་ཡང་གཞན་ཕན་སྦྱོར། །རྣམ་པ་ཀུན་ཏུ་གཏང་མི་བྱ། །གནས་
སྐབས་ཀུན་ཏུ་ནུས་མཐུན་པར། །སེམས་ཅན་ཀུན་ལ་ཕན་གདགས་སོ། །ཞེས་པ་ལྟ་བུའོ། །
གཉིས་པ་ནི། སྦྱིན་སོགས་ལ་ཡིད་ཆེས་པའི་དད་པ་དང་གཏོང་བ་དང་སྲུང་བ་ལ་སོགས་འདོད་
- 2 2
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་འདུན་པ་སྐྱེད་པ་སྟེ། གཞན་ཕན་ལས་ལ་མཐུ་མེད་ཀྱང་། །དེ་ཡི་བསམ་པ་རྟག་ཏུ་བྱ། །
གང་ལ་བསམ་པ་དེ་ཡོད་པ། །དེ་ནི་དེ་ལ་དོན་གྱིས་ཞུགས། །ཞེས་བཤད་པ་ལྟ་བུའོ། །
ཞེས་བཤད་སྦྱར་ལས་བཤད་ཅིང་། དབྱིག་གཉེན་གྱི་ཐེག་བསྡུས་ཀྱི་འགྲེལ་པར་གང་ཕ་རོལ་
ཏུ་ཕྱིན་པ་དྲུག་དང་རབ་ཏུ་ལྡན་པའི་ཤིན་ཏུ་ཟབ་པའི་མདོ་སྡེ་ལ་མོས་པའོ་ཞེས་ཏེ། ཀུན་བཏུས་
འགྲེལ་པར། མོས་པ་ཡིད་བྱེད་བསྒོམ་པ་ཡང་དེ་དང་མཐུན་པར་བཤད་དོ། །གསུམ་པ་ཡིད་
བྱེད་བསྒོམ་པ་ནི། གསུམ་ལས་རོ་མྱང་བ་ཡིད་ལ་བྱེད་པ་ནི་ཕར་ཕྱིན་རྣམས་ལ་ཡོན་ཏན་
མཐོང་བའི་ཚུལ་གྱིས་རོ་མྱང་བའོ། །རྗེས་སུ་ཡི་རང་བ་ཡིད་བྱེད་བསྒོམ་པ་ནི། རང་གཞན་
ཐམས་ཅད་ཀྱི་ཕྱིན་དྲུག་ལ་རང་གཞན་ཐམས་ཅད་ཀྱི་ཕྱིར་རྗེས་སུ་ཡི་རང་བའོ། །མངོན་པར་
དགའ་བ་ཡིད་བྱེད་ནི། རང་གཞན་རྣམས་ཀྱི་མ་འོངས་པའི་ཕར་ཕྱིན་གོང་ནས་གོང་དུ་ཁྱད་
པར་དུ་འགྲོ་བ་ལ་དགའ་བའོ། །ཡིད་བྱེད་བསྒོམ་པ་རྣམ་པ་གསུམ་པོ་དེ་ནི་བསམ་པ་དྲུག་གིས་
ཟིན་པ་སྟེ། དེ་ལ་མི་ངོམས་པའི་བསམ་པ་ནི། བྱང་སེམས་བསྐལ་པ་གྲངས་མེད་ཇི་སྙེད་ཅིག་
གིས་ཚངས་རྒྱ་བ་དེ་སྙེད་ཀྱིས་དུས་སྐད་ཅིག་མ་གཅིག་ཏུ་བྱས་པའི་བསྐལ་པ་གྲངས་མེད་པ་
གསུམ་ལ་སོགས། དེ་སྙེད་ཀྱི་སྐད་ཅིག་རེ་རེ་ལའང་རང་གི་ལུས་གཏོང་ཞིང་། འཇིག་རྟེན་གྱི་
ཁམས་གངྒཱའི་ཀླུང་གི་བྱེ་མ་སྙེད་གསེར་དངུལ་བེ་ཌཱུརྱ་ཤེལ་སྤུག་རྡོའི་སྙིང་པོ་མུ་ཏིག་དམར་པོ་
སྟེ་རིན་པོ་ཆེ་སྣ་བདུན་གྱིས་སོ་སོར་བཀང་ནས་སངས་རྒྱས་རྣམས་ལ་ཕུལ་བས་བྱང་ཆུབ་ཀྱི་
སྙིང་པོ་ལ་འདུག་གི་བར་དུ་མི་ངོམ་པ་དང་། དེ་བཞིན་དུ་དུས་དེ་སྲིད་དུ་སྟོང་གསུམ་མེས་གང་
བར་སྐད་ཅིག་རེ་རེ་ལ་སྤྱོད་ལམ་བཞི་བྱེད་ཅིང་སྡུག་བསྔལ་ལས་བཅོས་པའི་ཡོ་བྱད་ཐམས་
ཅད་དང་མི་ལྡན་ཡང་ ཕར་ཕྱིན་ ཕྱི་མ་ལྔ་མངོན་དུ་བྱེད་པས་མི་ངོམ་པའོ། །རྒྱུན་རིང་བའི་
བསམ་པ་ནི། དེ་ལྟ་བུའི་བསམ་པ་དེ་སངས་མ་རྒྱས་ཀྱི་བར་དུ་རྒྱུན་མི་གཅོད་ཅིང་མི་འདོར་
བའོ། །དགའ་བའི་བསམ་པ་ནི། བྱང་སེམས་ཕྱིན་དྲུག་གིས་ཕན་འདོགས་པ་པོ་ནི་ཤིན་ཏུ་
- 2 2 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༩༥
དགའ་བ་ཡིན་གྱི། ཕན་བཏགས་པའི་སེམས་ཅན་ནི་དེ་ལྟར་དགའ་བ་མ་ཡིན་པའོ། །ཕན་
འདོགས་པའི་བསམ་པ་ནི། ཕྱིན་དྲུག་གིས་ཕན་བཏགས་པའི་སེམས་ཅན་དེ་རྣམས་བྱང་
སེམས་རང་ཉིད་ཀྱི་དགེ་བའི་གྲོགས་སུ་གྱུར་པས་ཤིན་ཏུ་ཕན་འདོགས་པར་མཐོང་གི །བདག་
ནི་སེམས་ཅན་ལ་དེ་ལྟ་ཡིན་པར་མི་སེམས་པའོ། །ཆེ་བའི་བདག་ཉིད་ཀྱི་བསམ་པ་ནི། ཕྱིན་
དྲུག་གི་དགེ་བ་བསགས་པ་རྣམས་ཀྱི་རྣམ་སྨིན་གྱི་འབྲས་བུ་ལོངས་སྤྱོད་ཆེན་པོ་སོགས་རང་མི་
འདོད་པར་སེམས་ཅན་ལ་ཡོངས་སུ་བསྔོ་བའོ། །དགེ་བའི་བསམ་པ་ནི། ཕྱིན་དྲུག་གི་དགེ་བ་
བསགས་པ་ཐམས་ཅད་དང་ཐུན་མོང་དུ་བྱས་ཏེ་བྱང་ཆུབ་ཆེན་པོར་བསྔོ་བའོ། །གོང་བྱང་
སེམས་བསམ་པ་དྲུག་གིས་ཟིན་པའི་ཡིད་བྱེད་བསྒོམ་པ་འདི་ཐོས་ནས་དད་པའི་སེམས་
གཅིག་བསྐྱེད་པའི་སེམས་ཅན་གཞན་དེ་དག་ལའང་བསོད་ནམས་ཚད་མེད་པ་སྐྱེ་བར་འགྱུར་
ཞིང༌། ཉེས་པར་བྱས་པའི་སྒྲིབ་པ་ཐམས་ཅད་ཀྱང་ཟད་པར་གྱུར་ན། དེ་ལྟ་བུའི་བྱང་སེམས་
རང་ཉིད་ལྟ་ཅི་སྨོས་སོ། །བཞི་པ་ཐབས་མཁས་བསྒོམ་པ་ནི། ཕྱིན་དྲུག་མི་རྟོག་ཡེ་ཤེས་ཀྱིས་
ཟིན་ཞིང་འཁོར་གསུམ་དག་པའོ། །ལྔ་པ་ནི། སངས་རྒྱས་ཕྱིན་དྲུག་ཡོངས་སུ་རྫོགས་པའི་
ཆོས་དང་ལྡན་པ་རྣམས་ཀུན་ཏུ་སྤྱོད་པའི་སྦྱོར་བ་མེད་ཀྱང་སྔོན་གྱི་འཕེན་པས་བསྒྲིམ་མི་
དགོས་པར་སྐལ་བ་ཇི་ལྟ་བ་བཞིན་སྦྱིན་སོགས་ཀྱིས་གཞན་དོན་ནན་ཏན་དུ་མཛད་པའོ། །
བསྒོམ་པ་ནི་དེ་ཉིད་བསྒོམ་པའམ་དེའི་ཕྱིར་བསྒོམ་པའོ། །བརྒྱད་པ་བསྡུ་བ་ནི། དྲུག་པོ་འདི་
དག་གིས་ནི་དགེ་བའི་ཆོས་ཐམས་ཅད་བསྡུས་ཏེ། སྦྱིན་སོགས་དྲུག་ནི་དེའི་མཚན་ཉིད་དང་།
དད་སོགས་དགེ་བའི་སེམས་བྱུང་རྣམས་ནི་དེ་དང་མཐུན་པ་དང༌། བྱང་ཆུབ་ཀྱི་ཕྱོགས་དང་
ཉོན་མོངས་མེད་སོགས་དང་སྟོབས་སོགས་དེའི་འབྲས་བུར་བསྡུས་པའི་ཕྱིར་རོ། །ས་དང་ཕ་
རོལ་ཕྱིན་པ་ནི། །སངས་རྒྱས་ཆོས་ཀྱི་གནས་ཡིན་ནོ། །གནས་གྱུར་པ་ནི་འབྲས་བུ་སྟེ། །ཆོས་
ཀྱི་སྐུ་ཞེས་བརྗོད་པ་ཡིན། །ཞེས་བཤད་པ་ལྟ་བུའོ། །དགུ་པ་མི་མཐུན་ཕྱོགས་ནི་གཉིས་ལས།
- ? 2 （） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉོན་སྒྲིབ་ནི་སེར་སྣ་དང་། འཆལ་བའི་ཚུལ་ཁྲིམས་དང་། ཁོང་ཁྲོ། ལེ་ལོ། གཡེང་བ། འཆལ་
བའི་ཤེས་རབ་སྟེ། རིམ་པ་ལྟར་རྙེད་བཀུར་ལ་ཆགས་པས་ཡོ་བྱད་ལ་སེམས་ཀུན་ཏུ་འཛིན་པ་
དང་པོ་དང་། ལུས་ངག་གི་ལས་མི་དགེ་བ་གཉིས་པ་དང་། སེམས་ཅན་རྣམས་དང་རང་རྒྱུད་ཀྱི་
སྡུག་བསྔལ་དང་ཡིད་མི་བདེ་བ་དང་སྡུག་བསྔལ་གྱི་གནས་སེམས་ཅན་དུ་མི་སྟོན་པ་མཚོན་ཆ་
སོགས་རྣམས་ལ་ཀུན་ནས་མནར་སེམས་ཤིང་གནོད་པ་བྱེད་པར་སེམས་པ་གསུམ་པ་དང༌།
ཉལ་བ་དང༌། བསྙེས་པ་དང༌། འཕྲེས་པའི་བདེ་བ་ལ་བརྟེན་ནས་གཏི་མུག་གི་ཆར་གཏོགས་
པ་དགེ་བ་ལ་སེམས་མི་སྤྲོ་བ་བཞི་པ་དང༌། དུག་གསུམ་གྱི་ཆར་གཏོགས་པའི་སེམས་ཀྱི་འཕྲོ་
བ་ལྔ་པ་དང་། ཤེས་རབ་ཉོན་མོངས་ཅན་དྲུག་པ་སྟེ། འདི་དག་གིས་ཕར་ཕྱིན་གྱི་འབྲས་བུ་
ཕྱུག་པོ་སོགས་ལ་སྒྲིབ་པ་སྟེ། དབུས་མཐའ་ལས། ཕྱུག་པོ་དང་ནི་བདེ་འགྲོ་དང༌། །སེམས་
ཅན་མི་གཏོང་སྒྲིབ་པ་དང༌། །ཉེས་པ་དག་དང་ཡོན་ཏན་རྣམས། །འབྲི་ཞིང་འཕེལ་དང་འཛུད་
པ་དང༌། །གྲོལ་བར་བྱེད་དང་ཞེས་སོ། །དེ་རྣམས་ནི་ཕྱིན་དྲུག་ཡོངས་སུ་དག་པར་འགྱུར་བའི་
མི་མཐུན་ཕྱོགས་སོ། །ཤེས་སྒྲིབ་ནི། སྦྱིན་བྱ་སྦྱིན་བྱེད་ལེན་པ་པོ་ནས། ཤེས་པར་བྱ་བ་ཤེས་
པར་བྱེད་པ་པོ་ཤེས་པ་པོར་འཁོར་གསུམ་དུ་རྣམ་པར་རྟོག་པ་སྟེ། ཕྱིན་དྲུག་ཡོངས་སུ་རྫོགས་
པའི་མི་མཐུན་ཕྱོགས་སོ། །རྒྱུད་བླར། དེ་ལ་རྣམ་གསུམ་རྟོག་མེད་པས། །དེ་རྫོགས་ཡོངས་
སུ་དག་པ་ནི། །དེ་ཡི་མི་མཐུན་ཕྱོགས་སྤང་ཕྱིར། །ཞེས་སོ། །སེར་སྣ་ལ་སོགས་པའི་སྒྲིབ་པ་
འདི་དག་གིས་ནི་ཀུན་ནས་ཉོན་མོངས་ཐམས་ཅད་བསྡུས་ཏེ། མཚན་ཉིད་ཀྱིས་ཆགས་སོགས་
དང༌། དེའི་གཞིས་མ་དད་སོགས་དང་། འབྲས་བུས་ནི་གཡོ་སོགས་བསྡུས་པའི་ཕྱིར་རོ། །བཅུ་
པ་ བྱེད་ལས་ནི། དྲུག་པོས་ སེམས་ཅན་རྗེས་སུ་འཛིན་པ་དང༌། གནོད་པ་མི་བྱེད་པ་དང༌།
གཞན་དག་གིས་གནོད་པ་བྱས་པ་ལ་ཇི་མི་སྙམ་པར་བྱེད་པ་དང༌། ཡོན་ཏན་རྣམས་འཕེལ་བ་
དང༌། རྫུ་འཕྲུལ་ལ་སོགས་པས་སེམས་མགུ་བར་བྱས་ཏེ་བསྟན་པ་ལ་འཛུད་པ་དང་། ཡང་
- 2 3 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
དག་པའི་གདམས་ངག་བྱིན་པས་རྣམ་པར་གྲོལ་བར་བྱེད་པ་སྟེ། དབུས་མཐར། ལས་ནི་རྗེས་
སུ་འཛིན་བྱེད་དང་། །གནོད་མི་བྱེད་དང་དེ་ལ་བཟོད། །ཡོན་ཏན་འཕེལ་དང་འཛུད་ནུས་དང་།།
རྣམ་པར་ གྲོལ་བར་བྱེད་པ་དང༌། །ཞེས་སོ། །བཅུ་གཅིག་པ་ཡོན་ཏན་ནི། འབྲས་བུ་ལྔའི་
དབང་དུ་བྱས་ནས་དཔག་ཏུ་མེད་དེ། སེར་སྣ་སོགས་རང་རང་གི་སྤང་བྱ་སྤངས་པ་བྲལ་
འབྲས། མཐོང་ཆོས་ལ་ རང་ གཞན་ རྗེས་སུ་འཛིན་པ་སྐྱེས་བུ་བྱེད་འབྲས། སྐྱེ་བ་ཕྱི་མ་ལ་
རིགས་འདྲ་ཁྱད་པར་དུ་འཕགས་པ་འབྱུང་བ་རྒྱུ་མཐུན་བྱང་ཆུབ་ཆེན་པོ་བདག་པོའི་འབྲས་བུ།
སྦྱིན་པའི་རྣམ་སྨིན་གྱི་འབྲས་བུ་འཁོར་བ་ན་འཁོར་བའི་ཚེ་ཁ་ན་མ་ཐོ་བ་མེད་པའི་ཕྱུག་པོ་དང་།
ཚུལ་ཁྲིམས་ཀྱིས་ནི་བདེ་འགྲོའི་ལུས་དང་། བཟོད་པས་ནི་ཉེ་དུ་དང་བྲན་ཕོ་མོ་ལ་སོགས་པའི་
གཡོག་འཁོར་མང་བ་དང་། འཁོན་མེད་པ་དང་དབྱེན་མེད་པ་དང་། བདེ་བ་དང་ཡིད་བདེ་མང་
བ་དང༌། བརྩོན་འགྲུས་ཀྱིས་སེམས་ཅན་ལ་དབང་བའི་འཁོར་ལོས་སྒྱུར་བའི་རྒྱལ་སྲིད་ལ་
སོགས་པའི་ལས་ལ་སྦྱོར་ཞིང་མངོན་པར་འགྲུབ་པ་དང༌། བསམ་གཏན་གྱིས་ལུས་ལ་གནོད་
པ་མེད་ཅིང་ཉོན་མོངས་ཆུང་བ་དང༌། ཤེས་རབ་ཀྱིས་བཟོ་དང་བསྟན་བཅོས་དང་རིག་པའི་
གནས་ཐམས་ཅད་ལ་མཁས་པ་དང་། ཁ་ན་མ་ཐོ་བ་མེད་པའི་མངོན་མཐོ་བྱང་ཆུབ་ཀྱི་སྙིང་པོ་
ལ་གནས་ཀྱི་བར་དུ་སེམས་ཅན་ཐམས་ཅད་ཀྱི་དོན་བྱེད་པར་ཉེ་བར་གནས་པ་རྣམས་སོ། །དེ་
དག་ནི་རྣམ་སྨིན་བཏགས་པ་བའོ། །བཅུ་གཉིས་པ་ཕན་ཚུན་རྣམ་ངེས་ནི། བཅོམ་ལྡན་འདས་
ཀྱིས་རྡོ་རྗེ་གཅོད་པ་ལ་སོགས་པར་ཕར་ཕྱིན་ཐམས་ཅད་སྦྱིན་པའི་སྒྲར་བསྟན་པ་ནས་ལ་ལར་
ཤེས་རབ་ཀྱི་བར་དུ་དེ་དག་གི་སྒྲར་བསྟན་པའི་དགོངས་པ་གང་ཞེ་ན། ཕར་ཕྱིན་གཅིག་ལ་
སྦྱོར་བ་ན། ཕར་ཕྱིན་ཐམས་ཅད་ལ་སྤྱོད་པར་འགྲོ་བ་ལ་དགོངས་པ་སྟེ། དེའང་སྦྱིན་པ་ལྟ་བུ་
ལ་གཏོང་བ་ནི་སྦྱིན་པ་དང༌། སེར་སྣ་དང་གནོད་པ་ལ་སོགས་སྡོམ་པ་ཚུལ་ཁྲིམས། ཕོངས་པ་
སོགས་ལ་ཇི་མི་སྙམ་པ་བཟོད་པ། དེ་ལ་སྤྲོ་བ་བརྩོན་འགྲུས། དེ་ལ་སེམས་རྩེ་གཅིག་པ་
དར་
- 23 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསམ་གཏན། དེའི་རྒྱུ་འབྲས་རབ་ཏུ་འབྱེད་པ་ཤེས་རབ་བོ། །ཡང་ན་སྦྱིན་པ་ནི་གསུམ་ལས།
སྦྱིན་པ་ནི་ཟང་ཟིང་གི་སྦྱིན་པ་དང་། གཞན་ལྔ་ནི་མི་འཇིགས་པའི་སྦྱིན་པ་དང་། ཐམས་ཅད་ནི་
ཆོས་ཀྱི་སྦྱིན་པ་སྟེ་གཞན་གྱི་སེམས་རྒྱུད་ལ་སྐྱེས་པས་སོ། །བཤད་སྦྱར་དུ། ཆོས་དང་ཟང་ཟིང་
མི་འཇིགས་ཚུལ་དུ་རྣམ་པར་འབྱེད་པ་ན། །ཕ་རོལ་ཕྱིན་པ་དྲུག་པོ་དག་ནི་སྦྱིན་པའི་བདག་
ཉིད་ཡིན། །ཞེས་དྲངས་པ་ལྟར་རོ། །བཅུ་གསུམ་པ་དེ་དག་གཞུང་གིས་ཇི་ལྟར་བསྟན་ཚུལ་ནི།
ལེའུ་དང་པོ་དང་གཉིས་པ་དང་གསུམ་པ་དང་བཅུ་པ་དང་བཞིས་ནི་སྦྱིན་པའི་ཕར་ཕྱིན་བསྟན་
ཏེ༑ ལེའུ་དང་པོ་གསུམ་གྱིས་སེམས་བསྐྱེད་པའི་ངོ་བོ་བསྟན་པ་ཡིན་ལ། དེ་ནི་ལུས་ལ་སོགས་
པ་ཡོངས་སུ་གཏོང་བའི་བདག་ཉིད་ཅན་ཡིན་པའི་ཕྱིར་ཏེ། ལུས་དང་དེ་བཞིན་ལོངས་སྤྱོད་
དང༌། །ཞེས་སོགས་ལེའུ་གསུམ་པ་ལས་གསུངས་པའི་ཕྱིར་དང༌། རྒྱལ་སྲས་ཀྱི་སྨོན་ལམ་ཡང་
ཕྲག་དོག་གི་དྲི་མ་མེད་པས་གཞན་ལ་ཕན་པའི་གོ་སྐབས་སྦྱིན་པ་ཁོ་ན་སྟེ། དེ་བས་ན་བསྔོ་
བའི་ལེའུ་ལས་ཀྱང་སྦྱིན་པ་བསྟན་པར་བཤད་དོ། །ལེའུ་བཞི་པ་དང་ལྔ་པ་གཉིས་ཀྱིས་ཚུལ་
ཁྲིམས་དང༌། དེ་ནས་ལེའུ་བཞིས་ནི་རིམ་པ་བཞིན་བཟོད་པ། བརྩོན་འགྲུས། བསམ་གཏན།
ཤེས་རབ་རྣམས་བསྟན་ཞེས་ནག་པོ་པས་འཆད་དོ། ། །
གཉིས་པ་ཡན་ལག་གི་དོན་ལ་དྲུག་སྟེ། སྦྱིན་པའི་ཕར་ཕྱིན། ཚུལ་ཁྲིམས་ཀྱི་ཕར་
ཕྱིན། བཟོད་པའི། བརྩོན་འགྲུས་ཀྱི། བསམ་གཏན་གྱི། ཤེས་རབ་ཀྱི་ཕར་ཕྱིན་ནོ། །དང་པོ་
ལ་བཞི། དལ་འབྱོར་རྙེད་དཀའ་བར་བསྟན་པ། རྙེད་ཀྱང་བསོད་ནམས་བྱ་བའི་བློ་སྐྱེ་དཀའ་
བ༑ བྱང་ཆུབ་སེམས་ཀྱི་ཕན་ཡོན་བཤད་པ། ཕན་ཡོན་ཅན་གྱི་སེམས་དེ་བླང་བའི་ཚུལ་ལོ། །
དང་པོ་ནི། དལ་བ་ནི། དམྱལ་བ་ཡི་དྭགས་དུད་འགྲོ་དང་། །ཀླ་ཀློ་ཚེ་རིང་ལྷ་དང་ནི། །ལོག་ལྟ་
སངས་རྒྱས་མི་འབྱུང་དང༌། །ལྐུགས་པ་འདི་ནི་མི་ཁོམ་བརྒྱད། །ཅེས་པ་རྣམས་དང་བྲལ་བ་
ཡིན་ལ། འབྱོར་པ་ནི། མི་ཉིད་དང་། ཡུལ་དབུས་སུ་སྐྱེ་བ་དང་། དབང་པོ་ཚང་བ་དང་། ལས་
ས
- 2 3 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
ཀྱི་མཐའ་མ་ལོག་པ་ནི་མཚམས་མེད་མ་བྱས་པ་དང་། གནས་ལ་དད་པ་ནི་རང་འབྱོར་ལྔ་དང་།
སངས་རྒྱས་འཇིག་རྟེན་དུ་བྱོན་པ་དང༌། དེས་ཆོས་གསུངས་པ་དང་། དེའི་བསྟན་པ་གནས་པ་
དང༌། དེ་ལ་འཇུག་པ་གཞན་ཡང་ཡོད་པ་དང་། གཞན་གྱི་ཕྱིར་སྙིང་བརྩེ་བ་སྟེ། གཞན་འབྱོར་
ལྔ་དང་ཆོས་བཅུ་ལྡན་ནོ། །དེ་ལྟ་བུ་སྡོམ་པ་འཆགས་པའི་རྟེན་དུ་རུང་བ་འདི་ནི་ཤིན་ཏུ་རྙེད་
པར་དཀའ་སྟེ། སྡོང་པོ་བཀོད་པའི་མདོར། འཕགས་པ་རྒྱལ་བའི་དྲོད་ཀྱི་སྐྱེ་མཆེད་ཀྱི་རྣམ་
པར་ཐར་པ་ལས། མི་ཁོམ་པ་བརྒྱད་ལས་བཟློག་པ་ཡང་རྙེད་པར་དཀའ། མིར་གྱུར་པ་ཡང་
རྙེད་པར་དཀའ། དལ་བ་ཕུན་སུམ་ཚོགས་པ་རྣམ་པར་དག་པ་ཡང་རྙེད་པར་དཀའ། སངས་
རྒྱས་འབྱུང་བ་ཡང་རྙེད་པར་དཀའ། དབང་པོ་མ་ཚང་བ་མེད་པའང་རྙེད་པར་དཀའ། སངས་
རྒྱས་ཀྱི་ཆོས་ཉན་པ་ཡང་རྙེད་པར་དཀའ། སྐྱེས་བུ་དམ་པ་དང་འགྲོགས་པ་ཡང་རྙེད་པར་
དཀའ། ཡང་དག་པའི་དགེ་བའི་བཤེས་གཉེན་རྣམས་ཀྱང་རྙེད་པར་དཀའ། ཡང་དག་པའི་
ཚུལ་རྗེས་སུ་བསྟན་པ་ཉེ་བར་བསྒྲུབ་པའང་རྙེད་པར་དཀའ། ཡང་དག་པའི་འཚོ་བ་ཡང་རྙེད་
པར་དཀའ། མིའི་འཇིག་རྟེན་ན་ཆོས་དང་རྗེས་སུ་མཐུན་པའི་ཆོས་ལ་ནན་ཏན་བྱེད་པ་ཡང་
རྙེད་པར་དཀའ་ན་ཞེས་གསུངས་པ་བཞིན་ནོ། །དེ་ལྟ་བུའི་རྟེན་སྐྱེས་བུའི་དོན་མངོན་མཐོ་ངེས་
ལེགས་ཀྱི་མཚན་ཉིད་ཅན་སྒྲུབ་པ་སྟེ་རྫོགས་པར་བྱེད་པ་ཐོབ་པར་གྱུར་པའི་སྐབས་འདི་ལ་
གལ་ཏེ་རང་གཞན་ལ་ཕན་པ་དང་བདེ་བའི་རྒྱུ་མཐོ་རིས་ཐར་པ་ཐོབ་བྱེད་ཀྱི་ཐབས་དགེ་བ་མ་
བསྒྲུབ་ན་ཕྱིས་ཚེ་རབས་གཞན་དུ་ནི་ཆོས་དུ་མ་ཡང་དག་པར་འབྱོར་པ་སྟེ་ཚོགས་པའི་མིའི་
ལུས་ཐོབ་པར་ག་ལ་འགྱུར་ཏེ་མི་ཁོམ་པའི་གནས་ན་འདི་རྙེད་པ་མི་སྲིད་པའི་ཕྱིར་རོ། །དེ་ལྟར་
ཡང་མདོར། འཇིག་རྟེན་ན་ནི་མི་རྙེད་དཀའ། །སངས་རྒྱས་འབྱུང་བའང་ཤིན་ཏུ་དཀའ། །དེ་
བས་དད་དང་རབ་བྱུང་དང་། །སྒྲུབ་པའང་ཤིན་ཏུ་རྙེད་པར་དཀའ། །ཞེས་པ་ལྟར་རོ། །
གཉིས་པ་ནི། དལ་འབྱོར་རྙེད་དཀའ་ཐོབ་པ་ཙམ་གྱིས་ཆོག་མོད་ཅེ་ན། དཔེ་ཇི་
- 2 33 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་དབྱར་གྱི་མཚན་མོ་སྤྲིན་རུམ་སྟུག་པོས་ཁེགས་པས་མུན་ཤིན་ཏུ་གནག་པར་གྱུར་པའི་
སྤྲིན་རུམ་སྟེ་སྤྲིན་དང་མུན་པའི་འཐིབས་པོའི་ཁྲོད་ནས་གློག་འགྱུ་བས་སྐད་ཅིག་ཐང་ཅིག་ཙམ་
དངོས་པོ་ཅུང་ཟད་རབ་ཏུ་སྣང་ཞིང་གསལ་བར་སྟོན་པ་འབྱུང་བ་ལྟར་དེ་བཞིན་དུ་ཤིན་ཏུ་ཡུན་
རིང་པོའི་འཁོར་བའི་མུན་གནག་སྡིག་པའི་སྤྲིན་རུམ་ན་གློག་འགྱུ་ལྟ་བུའི་སངས་རྒྱས་མཐུ་
ཡིས་བརྒྱ་ལམ་ཙམ་ན་འཇིག་རྟེན་སྡུག་བསྔལ་གྱི་མུན་པར་ཆུད་པ་རྣམས་ལ་བསོད་ནམས་ཏེ་
དགེ་བའི་ལས་ལ་འཇུག་པའི་བློ་གྲོས་ཀྱི་སྣང་བ་ཐང་འགའ་སྟེ་སྐད་ཅིག་ཡུད་ཙམ་འབྱུང་གི་མི་
བརྟན་པ་དང་ཐོག་མེད་ནས་མི་དགེ་བ་ལ་གོམས་པས་རྒྱུན་དུ་མི་འབྱུང་བའི་ཕྱིར་སེམས་དེ་མ་
སྐྱེས་པ་བསྐྱེད་པ་དང་སྐྱེས་པ་འཕེལ་བའི་ཐབས་ལ་བརྩོན་པར་བྱའོ། །
གསུམ་པ་ལ་གཉིས་ཏེ། སེམས་བསྐྱེད་པའི་ཕན་ཡོན་རྒྱས་པར་བསྟན་པ་དང་།
ཕན་ཡོན་ཅན་གྱི་སེམས་དེའི་དབྱེ་བ་བཤད་པའོ། །དང་པོ་ལ་དྲུག་གི །དང་པོ་ཉེས་ཆེན་
ཐམས་ཅད་སེལ་བར་བསྟན་པ་ནི། སྐྱེས་པའི་བློ་དེས་ཅི་བྱེད་ཅེ་ན། དགེ་བ་སྒྲུབ་པའི་བློ་ཡུད་
ཙམ་ལས་མི་འབྱུང་བ་དེ་ལྟ་བས་ན་འཇིག་རྟེན་པའི་དགེ་བ་སྒྲུབ་པའི་བློ་དམིགས་བཅས་ནི་
ཉམས་སྟོབས་ཆུང་བ་ཉིད་ལ་རྟག་པར་རྒྱུན་དུ་གནས་སོ། །སྟོབས་ཆེ་བ་གང་ཞེ་ན། སྡིག་པ་མི་
དགེ་བ་སྟོབས་ཆེན་ཏེ་རང་གི་ངང་གིས་རྟག་ཏུ་འཇུག་ཅིང་དམྱལ་སོགས་ཀྱི་སྡུག་བསྔལ་མི་
ཟད་པ་འབྱིན་པ་ཅན་ཐུབ་པར་དཀའ་བས་འཇིགས་པར་བྱེད་པའི་ཕྱིར་ཤིན་ཏུ་མི་ཟད་པ་དེ་ནི་
དད་པས་རྩ་བ་བརྟན་པར་བྱས་པའི་ཤེས་རབ་སྙིང་རྗེ་དང་ལྡན་ཞིང་ཡོད་མེད་ལས་འདས་པའི་
རྫོགས་པའི་བྱང་ཆུབ་ཀྱི་སེམས་མིན་པ་དགེ་བ་གཞན་གང་གིས་ཟིལ་གྱིས་ནོན་པར་འགྱུར་ཏེ་
མི་འགྱུར་བས་སྡིག་ཆེན་གཞོམ་པའི་ཕྱིར་ཡང་བྱང་ཆུབ་ཀྱི་སེམས་དེ་བླང་བར་རིགས་སོ། །
གཉིས་པ་བདེ་མཆོག་ཐོབ་པའི་རྒྱུ་རུ་བསྟན་པ་ནི། བསྐལ་པ་གྲངས་མེད་དུ་མ་སྟེ་གསུམ་མམ་
གྲངས་མེད་དང་པོའི་ཁོངས་སུ་གཏོགས་པ་རྣམས་སུ་རབ་ཏུ་འབད་པས་སེམས་ཅན་ལ་ཕན་
- 2
3 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། དོལ་
པའི་ཐབས་འབའ་ཞིག་དགོངས་ཤིང་སྤྱོད་པར་མཛད་པའི་ཐུབ་པའི་དབང་པོ་སངས་རྒྱས་ཡིན་
ལ་ཐུབ་པ་ནི་ཉན་ཐོས་ལ་སོགས་ཏེ། སྡུག་བསྔལ་འབྱུང་ཡང་འགྱོད་མི་བྱེད། །བདེ་བ་ལ་ཡང་
འདོད་པ་མེད། །ཆགས་དང་འཇིགས་པ་ཁྲོ་བ་མེད། །བློ་བརྟན་གྱུར་པ་ཐུབ་པར་བརྗོད། །
ཅེས་སོ། །དེས་ན་རྒྱལ་བ་དེ་རྣམས་ཀྱིས་བྱང་ཆུབ་ཀྱི་སེམས་འདི་ཉིད་ཕན་པའི་དོན་ཐམས་
ཅད་འགྲུབ་པར་གཟིགས་ཏེ། གང་གི་ཕྱིར་ན་སེམས་འདི་ནི་ཚད་གཞལ་དུ་མེད་པའི་སྐྱེ་བོའི་
ཚོགས་ཏེ་སེམས་ཅན་གྱི་ཕུང་པོ་རྣམས་ཀྱིས་བདེ་བ་མཆོག་སངས་རྒྱས་ཀྱང་སྐུ་འབལ་བ་ལ་
སོགས་པའི་དཀའ་སྤྱད་ལ་མ་ལྟོས་པར་བདེ་བླག་སྟེ་ཚེགས་མེད་པ་ཉིད་དུ་ཐོབ་པར་བྱེད་པའི་
ཕྱིར་རོ། ། །
གསུམ་པ་ཕན་བདེ་འདོད་པས་གཟུང་བྱར་བསྟན་པ་ནི། སྲིད་པ་འཁོར་བར་
གནས་པའི་དམྱལ་སོགས་ཀྱི་སྡུག་བསྔལ་བརྒྱ་ཕྲག་མཐའ་མེད་པ་གཞོམ་པ་སྟེ་འདོར་བར་
འདོད་པ་ཉན་རང་གི་རིགས་ཅན་རྣམས་དང༌། རང་ཉིད་འབའ་ཞིག་མ་ཡིན་པར་སེམས་ཅན་
རྣམས་ཀྱི་མི་བདེ་བ་ཕོངས་པ་དང་སྐྱེ་སོགས་ཀྱི་སྡུག་བསྔལ་བསལ་བར་འདོད་པ་བྱང་སེམས་
ཀྱི་རིགས་ཅན་རྣམས་དང་། བདེ་བ་མང་པོ་བརྒྱ་ཕྲག་སྟེ་བདེ་སྐྱིད་ལྡན་པ་ལྷ་མི་རྣམས་ཀྱི་སྐྱེ་བ་
དང་བདེ་བ་ལ་སོགས་པ་ལོངས་སྤྱོད་པར་འདོད་པས་ཀྱང་བྱང་ཆུབ་ཀྱི་སེམས་ཉིད་རྟག་ཏུ་སྟེ་
དུས་ཐམས་ཅད་དུ་བཏང་ཞིང་དོར་བར་མི་བྱའོ། །
བཞི་པ་མཐོང་བའི་ཆོས་ཀྱི་ཕན་ཡོན་བསྟན་པ་ནི། འཁོར་བའི་བཙོན་རར་ཆགས་
སོགས་ཀྱི་འཆིང་བས་བསྡམས་པའི་དབང་གིས་ཤིན་ཏུ་ཉེན་ཏེ་ཉམ་ཐག་པ་རྣམས་བྱང་ཆུབ་ཀྱི་
སེམས་བསྐྱེད་པར་གྱུར་པ་ན་སེམས་བསྐྱེད་པའི་སྐད་ཅིག་དེ་ཉིད་ལ་མིང་བདེ་བར་གཤེགས་
པ་རྣམས་ཀྱི་སྲས་ཞེས་བརྗོད་པར་བྱ་ཞིང་། འཇིག་རྟེན་ལྷ་དང་མིར་བཅས་པ་དང་ལྷ་མ་ཡིན་
ལ་སོགས་པས་ཕྱག་བྱ་བ་དང་བསྟོད་ཅིང་བཀུར་བའི་འོས་སུ་ཡང་འགྱུར་རོ། །
བ 23 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྔ་པ་ཕན་ཡོན་དཔེའི་སྒོ་ནས་བསྔགས་པ་ལ་ལྔ་ལས། དང་པོ་གསེར་འགྱུར་རྩི་
དང་མཚུངས་པ་ནི། གསེར་འགྱུར་རྩིའི་རྣམ་པ་སྟེ་ཁྱད་པར་མཆོག་སྟེ་རིན་པོ་ཆེ་ཉིད་དུ་བསྒྱུར་
བར་བྱེད་ནུས་པ་དེས་ལྕགས་ལ་སོགས་པ་གསེར་དུ་བསྒྱུར་བར་བྱེད་པ་ལྟ་བུར་མི་གཙང་བ་ཕ་
མའི་ཁུ་ཁྲག་ལས་བྱུང་ཞིང་མངལ་དུ་མི་གཙང་བའི་ཁུ་བས་གསོས་པའི་སྙིང་པོ་མེད་པའི་ལུས་
འདི་བླངས་ནས་ཏེ་བཟུང་བ་འདི་བྱང་ཆུབ་ཀྱི་སེམས་ཀྱིས་རྒྱལ་བའི་སྐུ་དོན་ཆེན་པོར་གྱུར་ཅིང་
རྙེད་དཀའ་བས་ཡིད་བཞིན་གྱི་ནོར་བུ་རིན་ཆེན་ཁམས་གསུམ་ཐམས་ཅད་ན་ཡོན་ཏན་མཆོག་
ཏུ་གྱུར་ཅིང་ཡོན་ཏན་གྱི་མཐའ་མི་ཤེས་པས་རིན་གྱི་ཚད་དམ་ཐང་མེད་པར་བསྒྱུར་བར་བྱེད་
པས་ན་གསེར་འགྱུར་གྱི་རྩི་ལྟ་བུའི་བྱང་ཆུབ་ཀྱི་སེམས་ཞེས་བྱ་བ། བླངས་པ་རབ་ཏུ་བརྟན་པ་
གཡོ་བ་མེད་པར་མ་ཉམས་པར་ཟུངས་ཞེས་བྱའོ། །དེའང་བྱམས་པའི་རྣམ་པར་ཐར་པ་ལས།
རིགས་ཀྱི་བུ་འདི་ལྟ་སྟེ་དཔེར་ན། དངུལ་ཆུའི་རིགས་གསེར་དུ་སྣང་བ་ཞེས་བྱ་བ་ཡོད་དེ། དེ་
སྲང་གཅིག་གིས་ལྕགས་སྲང་སྟོང་གསེར་དུ་འགྱུར་རོ། །དངུལ་ཆུ་སྲང་གཅིག་པོ་དེ་ནི་ལྕགས་
སྲང་སྟོང་པོ་དེས་ཟད་པར་བྱ་བའམ་ལྕགས་སུ་བསྒྱུར་བར་མི་ནུས་སོ། །དེ་བཞིན་དུ་ཐམས
ཅད་མཁྱེན་པ་ཉིད་དུ་སེམས་བསྐྱེད་པའི་བཅུད་ཀྱིས་ལེན་དགེ་བའི་རྩ་བ་ཡོངས་སུ་བསྔོས་
པའི་ཡེ་ཤེས་ཀྱིས་ཡོངས་སུ་བཟུང་བ་ནི། ལས་དང་ཉོན་མོངས་པའི་སྒྲིབ་པའི་ལྕགས་ཐམས་
ཅད་ཟད་པར་བྱས་ཏེ། ཆོས་ཐམས་ཅད་ཐམས་ཅད་མཁྱེན་པའི་གསེར་གྱི་ཁ་དོག་ཏུ་བྱེད་ཀྱང་
ཐམས་ཅད་མཁྱེན་པ་ཉིད་དུ་སེམས་བསྐྱེད་པའི་བཅུད་ཀྱིས་ལེན་གཅིག་པོ་དེ་ནི་ལས་དང་ཉོན་
མོངས་པའི་ལྕགས་ཐམས་ཅད་ཀྱིས་ཀྱང་ཉོན་མོངས་པའམ་ཟད་པར་བྱ་བར་མི་ནུས་སོ་ཞེས་
སོ༑ ༑
གཉིས་པ་ཡིད་བཞིན་ནོར་དང་མཚུངས་པ་ནི། འགྲོ་བ་འཇིག་རྟེན་པའི་ཚོང་པ་
རྣམས་སྐལ་བ་ཇི་ལྟ་བར་ཐར་པའི་གྲོང་དུ་ཁྲིད་པའི་དེད་དཔོན་དེ་དང་འདྲ་བ་གཉིས་པ་མེད་
ག་
-2 36 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
པས་གཅིག་པུ་རྒྱལ་བ་དང་བྱང་སེམས་ཐུགས་རྗེ་མངའ་བ་ཚད་ཀྱིས་གཞལ་དུ་མེད་པའི་བློ་
ཅན་དེས་ལེགས་པར་ཡོངས་སུ་བརྟགས་པ་ལ་འཁྲུལ་པ་མི་སྲིད་པས་བརྟགས་ཤིང་དཔྱད་པ་
ན་དབུལ་བ་སེལ་བའི་ནོར་བུ་བྱང་ཆུབ་ཀྱི་སེམས་འདི་ཡང་འཇིག་རྟེན་དང་དེ་ལས་འདས་པའི་
ཕུན་སུམ་ཚོགས་པའི་རྒྱུར་གྱུར་པས་རིན་ཆེ་བ་སྟེ། རིན་ཐང་མེད་པ་ཐམས་ཅད་ལས་མཆོག་ཏུ་
གྱུར་པར་གཟིགས་པས་འགྲོ་བའི་ཚོང་དུས་སུ་དགེ་མི་དགེའི་ལས་ཉོ་ཚོང་བྱེད་པའི་ཕྱིར་ཟོང་
དུ་གྱུར་པའི་ལས་བྱེད་པའི་གནས་འཁོར་བར་གནས་པའི་དམྱལ་སོགས་ཀྱི་སྡུག་བསྔལ་དང་
བྲལ་བའི་བདེ་བ་ཕུན་ཚོགས་ཐོབ་པར་འདོད་པའི་སེམས་ཅན་ཚོང་པ་ལྟ་བུ་རྣམས་རིན་ཆེན་ལྟ་
བུའི་བྱང་ཆུབ་སེམས་དེ་གུས་པ་ཆེན་པོས་ལེགས་པར་བརྟན་པར་ཟུངས་ཤིག་ཅེས་པའོ། །
སྡོང་པོ་བཀོད་པའི་མདོར། རིགས་ཀྱི་བུ་འདི་ལྟ་སྟེ། དཔེར་ན་ཇི་སྲིད་དུ་ཉི་མ་དང་ཟླ་བའི་
དཀྱིལ་འཁོར་གྱི་འོད་ཀྱི་སྣང་བའི་བྱེད་པ་དེ་སྲིད་དུ་ནོར་དང་། འབྲུ་དང་། རིན་པོ་ཆེ་དང་། ས་
ལེ་སྦྲུམ་དང༌། དངུལ་དང༌། མེ་ཏོག་དང༌། སྤོས་དང༌། ཕྲེང་བ་དང་། བྱུགས་པ་དང༌། གོས་
དང༌། ལོངས་སྤྱོད་གང་ཇི་སྙེད་པ་དེ་དག་ཐམས་ཅད་ཀྱིས་ནོར་བུ་རིན་པོ་ཆེ་དབང་གི་རྒྱལ་
པོའི་རིན་དུ་མི་བཟོད་དོ། །དེ་བཞིན་དུ། ཇི་སྲིད་དུ་དུས་གསུམ་དུ་ཐམས་ཅད་མཁྱེན་པའི་ཡེ་
ཤེས་ཀྱི་ཆོས་ཀྱི་དབྱིངས་ཀྱི་ཡུལ་སྣང་བར་མཛད་པ་དེ་སྲིད་དུ་ལྷ་དང་མི་དང་སེམས་ཅན་
ཐམས་ཅད་དང༌། ཉན་ཐོས་དང་རང་སངས་རྒྱས་ཀྱི་དགེ་བའི་རྩ་བ་ཟག་པ་དང་བཅས་པ་དང་།
ཟག་པ་མེད་པ་གང་ཇི་སྙེད་པ་དེ་དག་ཐམས་ཅད་ཀྱིས་བྱང་ཆུབ་ཀྱི་སེམས་བསྐྱེད་པའི་ནོར་བུ་
རིན་པོ་ཆེ་ཆེན་པོ་དབང་གི་རྒྱལ་པོའི་རིན་དུ་མི་ཆོག་གོ་ཞེས་སོ། །
གསུམ་པ་དཔག་བསམ་ཤིང་དང་མཚུངས་པ་ནི། འཇིག་རྟེན་གྱི་དགེ་བ་དམིགས་
བཅས་ལ་སོགས་པ་བྱང་ཆུབ་ཀྱི་སེམས་ལས་གཞན་པ་ཀུན་ཆུ་ཤིང་ལན་ཅིག་འབྲས་བུ་བསྐྱེད་
ནས་ཟད་པར་འགྱུར་བས་སླར་འབྲས་བུ་མི་བསྐྱེད་པ་བཞིན་དུ་ནི་རྣམ་པར་སྨིན་པའི་འབྲས་བུ་
- 2 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལན་ཅིག་བསྐྱེད་ནས་ཟད་པར་འགྱུར་བ་ཉིད་དེ། དེ་ཙམ་གྱིས་འདིའི་རྣམ་སྨིན་ཟད་པའི་ཕྱིར་
དང༌། རྣམ་སྨིན་དེ་ཡང་ལུང་བསྟན་དུ་མེད་པས་ཡང་རྣམ་སྨིན་གྱིས་འབྲས་བུ་དང་མ་འབྲེལ་
བའི་ཕྱིར་རོ། །བྱང་ཆུབ་ཀྱི་སེམས་ཀྱིས་ནི་དཔག་བསམ་གྱི་ལྗོན་ཤིང་ལྟ་བུར་དུས་རྟག་པར་
ཡང་སྐད་ཅིག་རེ་རེ་ཞིང་རྒྱུ་མཐུན་པའི་འབྲས་བུ་རང་ཉིད་ལ་བདེ་བ་ཕུན་སུམ་ཚོགས་པ་འབྱིན་
པས་མི་ཟད་ཅིང་དེའི་དབང་གིས་གཞན་རྣམས་ལའང་བྱང་ཆུབ་ཀྱི་སེམས་ལ་སོགས་པ་ཡོན་
ཏན་གཞན་གྱི་ཁྱད་པར་འཕེལ་བར་འགྱུར་བའམ། ཡང་བི་བྷུ་ཏིས་འཁོར་ལོས་སྒྱུར་བའི་རྒྱལ་
སྲིད་ལ་སོགས་པ་འཇིག་རྟེན་པའི་འབྲས་བུ་འབྱིན་པ་དང་འཇིག་རྟེན་ལས་འདས་པ་སངས་
རྒྱས་ཀྱི་ཡོན་ཏན་གྱི་བར་དུ་འཕེལ་བར་འགྱུར་ཞེས་སོ། །བློ་གྲོས་མི་ཟད་པས་བསྟན་པ་ལས།
བཙུན་པ་ཤཱ་ར་དྭ་ཏིའི་བུ་འདི་ལྟ་སྟེ། དཔེར་ན་རྒྱ་མཚོ་ཆེན་པོར་ཆུའི་ཐིགས་པ་ལྷུང་བ་ནི།
བསྐལ་པའི་མཐར་ཐུག་གི་བར་དུ་བར་མ་དོར་ཡོངས་སུ་ཟད་པའམ་གཏུགས་པ་མེད་དོ། །དེ་
བཞིན་དུ་བྱང་ཆུབ་ཏུ་ཡོངས་སུ་བསྔོས་པའི་དགེ་བའི་རྩ་བ་ནི་བྱང་ཆུབ་ཀྱི་སྙིང་པོ་ལ་ཐུག་གི་
བར་དུ་བར་མ་དོར་ཡོངས་སུ་ཟད་པའམ་གཏུགས་པ་མེད་དོ། །ཞེས་སོ། །
བཞི་པ་གྲོགས་དཔའ་བོ་དང་མཚུངས་པ་ནི། སེམས་དེ་དགེ་བ་འཕེལ་བྱེད་ཁོ་ན་
མ་ཡིན་གྱི་མི་དགེ་བ་ཟད་བྱེད་ཀྱང་ཡིན་ཏེ། འདི་ལྟར་དཀོན་མཆོག་གསུམ་ལ་གནོད་པ་བྱས་
པ་ལ་སོགས་པ་སྡིག་པའི་ལས་དམྱལ་སོགས་བཟོད་དཀའི་སྡུག་བསྔལ་བསྐྱེད་པ་ཤིན་ཏུ་
མི་ཟད་པ་སྤྱད་པར་བྱས་ན་ཡང་སྐྱེས་བུ་དཔའ་བོ་ལ་བརྟེན་ནས་དགྲའི་འཇིགས་པ་ཆེན་པོ་
ལས་ཐར་པ་ལྟར་བྱང་ཆུབ་ཀྱི་སེམས་གང་ལ་བརྟེན་ཏེ་བསྐྱེད་བསྲུང་སྤེལ་ནས་ཡུད་ཀྱིས་ཏེ་
སྐད་ཅིག་དེ་ཉིད་ལ་བསོད་ནམས་ཆེན་པོ་ཉེ་བར་སོགས་པའི་སྒོ་ནས་སྡིག་ཆེན་དེ་ལས་སྒྲོལ་
བར་འགྱུར་བ་སྟེ། སྐྱོབ་ནུས་པའི་སེམས་དེ་ལ་སེམས་ཅན་བག་ཡོད་པ་ཅན་རྣམས་ཀྱིས་ཅིས་
མི་བརྟེན་ཏེ་བརྟེན་པར་རིགས་ཞེས་དགེ་བ་ལྷས་སམ་འགྲེལ་ཆེན་དུ་མི་ཤེས་པའི་སེམས་ཅན་
- 2 3 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥་
ཤེས་རབ་དང་བྲལ་བའི་རྨོངས་པ་རྣམས་ཀྱིས་ཅིས་མི་བརྟེན་ཞེས་འདོན་ནོ། །དེ་ལྟར་ཡང་མདོ་
སྡེ་དེ་ཉིད་ལས། རིགས་ཀྱི་བུ་འདི་ལྟ་སྟེ། དཔེར་ན་སྐྱེས་བུ་དཔའ་བོ་ལ་ཡང་དག་པར་བརྟེན་
པ་ནི་དགྲ་བོ་ཐམས་ཅད་ཀྱིས་མི་འཇིགས་སོ། །དེ་བཞིན་དུ་བྱང་ཆུབ་ཏུ་སེམས་བསྐྱེད་པའི་
སྐྱེས་བུ་དཔའ་བོ་ལ་ཡང་དག་པར་བརྟེན་པའི་བྱང་ཆུབ་སེམས་དཔའ་ནི་ཉེས་པར་སྤྱོད་པའི་
དགྲ་བོ་ཐམས་ཅད་ཀྱིས་མི་འཇིགས་སོ་ཞེས་སོ། །
ལྔ་པ་དུས་མཐའི་མེ་དང་མཚུངས་པ་ནི། སེམས་དེས་ནི་དུས་མཐའི་སྟེ་འཇིག་
རྟེན་འཇིག་པའི་དུས་ཀྱི་མེ་ནི་ཉི་མ་བདུན་ཤར་བས་བསམ་གཏན་དང་པོ་དང་བཅས་པའི་
འདོད་ཁམས་ཐམས་ཅད་ཐལ་བ་ཡང་ལུས་པ་མེད་པར་བསྲེག་པ་དེ་བཞིན་དུ་མཚམས་མེད་
ལ་སོགས་པའི་སྡིག་པ་ཆེན་པོ་རྣམས་སྐད་ཅིག་གཅིག་གིས་ཏེ་དུས་ཡུན་མི་རིང་བར་ངེས་པར་
བསྲེག་པ་སྟེ་རྣམ་སྨིན་ཉེ་བར་འཇོམས་པ་རྩ་བ་ནས་མེད་པར་བྱེད་དོ། །དེས་ན་མི་ཤེས་སེམས་
ཅན་རྣམས་ཀྱིས་ཅིས་མི་བརྟེན། ཞེས་འདིར་ཡང་སྦྱར་བར་བྱའོ། །ཡང་དེ་ཉིད་དུ་ཉེས་པར་
བྱས་པ་ཐམས་ཅད་བསྲེག་པར་བྱེད་པས་བསྲེག་པའི་བསྐལ་པའི་མེ་ལྟ་བུའོ་ཞེས་སོ། །
དྲུག་ པ་ མདོ་གཞན་ལས་ གསུངས་པའི་ ཕན་ཡོན་ནི། སེམས་དེའི་ཕན་ཡོན་
དཔག་ཏུ་མེད་པ་དག་བྱམས་མགོན་ཏེ་བཅོམ་ལྡན་འདས་མི་ཕམ་པ་བློ་གྲོས་ཆེན་པོ་དང་ལྡན་
པས་ཚོང་དཔོན་གྱི་བུ་ནོར་བུ་བཟང་པོ་ལ་བཤད་ཅིང་བཀའ་བསྩལ་ཏེ། སྡོང་པོ་བཀོད་པར།
རིགས་ཀྱི་བུ་བྱང་ཆུབ་ཀྱི་སེམས་ནི་སངས་རྒྱས་ནི་ཆོས་ཐམས་ཅད་ཀྱི་ས་བོན་ལྟ་བུའོ། །འགྲོ་
བ་ཐམས་ཅད་ཀྱི་དཀར་པོའི་ཆོས་རྣམ་པར་འཕེལ་བར་བྱེད་པས་ཞིང་ལྟ་བུའོ། །འཇིག་རྟེན་
ཐམས་ཅད་བརྟེན་པས་ས་ལྟ་བུའོ་ཞེས་བྱ་བ་ནས་བྱང་ཆུབ་སེམས་དཔའི་སྤྱོད་པ་དང་སྨོན་
ལམ་ཐམས་ཅད་བསྡུས་པའི་ཕྱིར་མདོར་བསྟན་པ་ལྟ་བུའོ། །ལྷ་དང་མི་དང་ལྷ་མ་ཡིན་དུ་
བཅས་པའི་འཇིག་རྟེན་ལ་མཆོད་རྟེན་ལྟ་བུ་སྟེ། རིགས་ཀྱི་བུ་དེ་ལྟར་བྱང་ཆུབ་ཀྱི་སེམས་ནི་
- 23 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོན་ཏན་དེ་དག་དང་ཡོན་ཏན་གྱི་བྱེ་བྲག་ཚད་མེད་པ་གཞན་དང་ཡང་ལྡན་ནོ་ཞེས་རྒྱ་ཆེར་
གསུངས་སོ། །དེ་ལ་བག་ཅན་རྣམས་ཀྱིས་ཞེས་འདིར་ཡང་སྦྱར་རོ། །
གཉིས་པ་སེམས་དེའི་དབྱེ་བ་ལ་གསུམ་སྟེ། བསྡུས་ཏེ་སྨོན་འཇུག་གཉིས་སུ་དབྱེ་
དེ་ཡི་ཁྱད་པར་དཔེ་ཡིས་བཤད། སྨོན་འཇུག་ཕན་ཡོན་ཁྱད་པར་བསྟན་པའོ། །དང་པོ་ནི། ཇི་
སྐད་བཤད་པའི་ཕན་ཡོན་ཅན་གྱི་བྱང་ཆུབ་ཀྱི་སེམས་དེ་ལ་ཕྱེ་ན་གཉིས་སོ། །དེ་ལྟར་ན་མངོན་
རྟོགས་རྒྱན་དུ། དེ་ཡང་ས་གསེར་ཟླ་བ་མེ། །ཞེས་སོགས་ཉི་ཤུ་རྩ་གཉིས་དང༌། འདིར་ལེའུའི་
གྲངས་ ཀྱིས་བཅུར་ཡང་བཤད་པས་གཉིས་སུ་ཇི་ལྟར་འགྱུར་ཞེ་ན། སྐྱོན་མེད་དེ། འདིར་
མདོར་བསྡུས་ན་རྣམ་པ་གཉིས་སུ་ཤེས་པར་བྱ་སྟེ། གཉིས་པོ་དེའང་གང་ཞེ་ན། བདག་སངས་
རྒྱས་སུ་གྱུར་ནས་སེམས་ཅན་གྱི་དོན་བྱའོ་ཞེས་དད་པས་བརྟན་པར་བྱས་པའི་ཟབ་ཅིང་རྒྱ་ཆེ་
བ་ཐོབ་པར་འདོད་པའི་སེམས་སྦྱིན་སོགས་ལ་འཇུག་བཞིན་པ་དང་བྲལ་བའི་བྱང་ཆུབ་ཏུ་སྨོན་
པའི་སེམས་དང་ནི། སྨོན་པའི་སེམས་སྔོན་དུ་འགྲོ་བས་སྡོམ་པ་ལེན་པ་ལ་སོགས་པ་བྱང་ཆུབ་
ཀྱི་སྤྱོད་པ་ཡང་དག་པར་བླང་བ་ལ་འཇུག་པ་ནི་བྱང་ཆུབ་ཏུ་འཇུག་པའི་སེམས་ཉིད་ཡིན་ནོ། །
དང་གི་སྒྲས་ནི་གཉིས་ཀའང་བྱང་ཆུབ་ཀྱི་སེམས་སུ་བསྟན་པའི་སྒོ་ནས་སྨོན་པ་དེ་བྱང་ཆུབ་ཀྱི་
སེམས་མ་ཡིན་པའི་དོགས་པ་བསལ་ཏེ། སྡོང་པོ་བཀོད་པར་ཡང་། རིགས་ཀྱི་བུ་སེམས་ཅན་
གྱི་འཇིག་རྟེན་ན་སེམས་ཅན་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་
སྨོན་པ་དེ་དག་ཀྱང་དཀོན་ནོ། །དེ་བས་ཀྱང་གང་བླ་ན་མེད་པ་ཡང་དག་པར་རྫོགས་པའི་བྱང་
ཆུབ་ཏུ་འཇུག་པའི་སེམས་ཅན་དེ་དག་ནི་ཤིན་ཏུ་དཀོན་ནོ་ཞེས་སོ། །
གཉིས་པ་ནི། འདི་གཉིས་ཀྱི་ཁྱད་པར་ཡང་ཇི་ལྟ་བུ་ཞེ་ན། དཔེར་ན་སྐྱེས་བུ་ཞིག་
འདོད་པའི་ཡུལ་དུ་ཕྱིན་པར་བྱ་བའི་ཆེད་དུ་འགྲོ་བར་འདོད་པ་སྟེ་འགྲོ་བར་བསམ་གྱི་འགྲོ་
བཞིན་པ་ཉིད་མ་ཡིན་པ་དང་། སྐྱེས་བུ་གཞན་ཉིད་ཡུལ་དེར་ཕྱིན་པའི་ཆེད་དུ་འགྲོ་བཞིན་པའི་
- 24 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
བྱེ་བྲག་ཇི་ལྟར་ཤེས་པ་ལྟར་དཔེ་དེ་བཞིན་དུ་སྒོ་གསུམ་གྱི་ལས་ལ་བརྟགས་ནས་རང་གཞན་
ལ་ཕན་པའི་ཐབས་སེམས་ཤིང་རྟག་ཏུ་བྱེད་པའི་ཤེས་རབ་ཅན་གྱི་མཁས་པས་སྨོན་འཇུག་གི་
སེམས་འདི་གཉིས་ཀྱི་བྱེ་བྲག་གོ་རིམ་བཞིན་དུ་ཤེས་པར་བྱའོ། །
གསུམ་པ་ལ་གསུམ་སྟེ། དངོས་ཀྱི་དོན། འཐད་པ་དགོད། སོ་སོའི་ཕན་ཡོན་
རྒྱས་པར་བཤད་པའོ། །དང་པོ་ནི། བྱང་ཆུབ་ཏུ་སྨོན་པའི་སེམས་ལས་ནི་སྒྲུབ་པ་དང་བྲལ་
ཡང་བྱང་ཆུབ་ཀྱི་རྒྱུ་ཡིན་པ་ལྟ་ཞོག །འཁོར་བར་འཁོར་བའི་ཚེ་འབྲས་བུ་ཆེ་བ་ལྷ་མིའི་བདེ་བ་
འབྱུང་སྟེ། རྒྱལ་པོ་ལ་གདམས་པ་ལས། རྒྱལ་པོ་ཆེན་པོ་ཁྱོད་ཡང་དག་པར་རྫོགས་པའི་བྱང་
ཆུབ་ཀྱི་སེམས་ཀྱི་དགེ་བའི་རྩ་བའི་ལས་ཀྱི་རྣམ་པར་སྨིན་པས་ལན་དུ་མར་ལྷ་དང་མིའི་ནང་དུ་
སྐྱེས་ཏེ་ལྷ་དང་མིར་སྐྱེས་པ་ན་ཐམས་ཅད་དུ་ཡང་དབང་པོ་བྱེད་པར་གྱུར་ཀྱང༌། ད་དུང་རྒྱལ་
པོ་ཆེན་པོ་ཁྱོད་ཀྱི་ཡང་དག་པར་རྫོགས་པའི་བྱང་ཆུབ་ཀྱི་སེམས་ཀྱི་དགེ་བའི་རྩ་བའི་ལས་ལ་
འབྲི་བའམ་གང་བར་མི་མངོན་ནོ་ཞེས་སོ། །དེ་ལྟ་ན་ཡང་ཇི་ལྟར་འཇུག་པའི་སེམས་ལ་བསོད་
ནམས་རྒྱུན་ཆགས་སུ་འབྱུང་བ་བཞིན་དུ་བསོད་ནམས་ཏེ་དགེ་བ་བར་མ་ཆད་རྒྱུན་ཆགས་སུ་
འབྱུང་བ་མིན་པས་འཇུག་སེམས་ནི་སྨོན་པ་ལས་ཁྱད་པར་དུ་འཕགས་སོ། །ཇི་ལྟར་འཇུག་པ་
ལ་བསོད་ནམས་རྒྱུན་མི་ཆད་པར་འབྱུང་ཞེ་ན། འཇུག་པའི་སེམས་བསྐྱེད་པའི་སྐད་ཅིག་གང་
ནས་བཟུང་སྟེ། ཀུན་ནས་ཉོན་མོངས་པ་གསུམ་གྱི་རང་བཞིན་སེམས་ཅན་རང་གི་མཚན་ཉིད་
འཛིན་པའི་ཁམས་འདི་ཙམ་ཞེས་ཚད་བཟུང་བར་མི་ནུས་པས་མཐའ་ཡས་པ་ནམ་མཁའི་
ཁམས་དང་མཉམ་པ་རྣམས་ཉོན་མོངས་པའི་འཆིང་བ་དང་འཁོར་བའི་བཙོན་ར་ལས་རབ་ཏུ་
དགྲོལ་བའི་ཕྱིར་འཁོར་བ་ཇི་སྲིད་དུ་མི་ལྡོག་པ་སྟེ་སླར་ཉམས་པ་མེད་པའི་སེམས་ཀྱིས་སུ་
འཇུག་པ་བྱང་ཆུབ་ཀྱི་སེམས་དེ་ཡང་དག་བླང་བར་གྱུར་པའི་དུས་དེ་ནས་བཟུང་སྟེ་གཉིད་
ལོག་གམ་བག་མེད་པར་གྱུར་པ་སྟེ་སེམས་གཡེང་པ་དང་ཀྱང་གི་སྒྲས་བསྡུས་པ་འགྲོ་འགྲེང་
- 2 4 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདུག་ཟ་བརྒྱལ་བ་ལ་སོགས་པའི་གནས་སྐབས་ཐམས་ཅད་དུ་ཡང་བྱང་སེམས་ཀྱི་ཚུལ་
ཁྲིམས་རྣམས་ལ་བྱམས་སྙིང་རྗེས་བསོད་ནམས་ཏེ་དགེ་བའི་ཤུགས་རྒྱུན་མི་ཆད་པ་དང་། དེ་
ཁོ་ན་ཉིད་ལ་ལྷག་པར་མོས་པའི་དབང་གིས་ཟད་མི་ཤེས་པའི་བསོད་ནམས་ཀྱི་རྒྱུན་རྒྱུན་མི་
ཆད་པར་སྐད་ཅིག་རེ་རེ་ཞིང་རྣམ་པ་ཐ་དད་པ་དུ་མ་རྒྱ་ཆེ་བ་དང་ཟད་མི་ཤེས་པ་ཞིག་ནམ་
མཁའི་ཚད་དང་མཉམ་པར་རབ་ཏུ་འབྱུང་སྟེ། དཔལ་སྦྱིན་གྱིས་ཞུས་པ་ལས། བྱང་ཆུབ་
སེམས་ཀྱི་བསོད་ནམས་གང༌། །གལ་ཏེ་དེ་ལ་གཟུགས་མཆིས་ན། །ནམ་མཁའི་ཁམས་ནི་
ཀུན་གང་སྟེ། །དེ་ནི་དེ་བས་ལྷག་པར་འགྱུར། །ཞེས་སོ། །
གཉིས་པ་ལ་གཉིས་ཏེ། ལུང་དགོད། རིགས་པ་བསྟན་པའོ། །དང་པོ་ནི། འཇུག་
སེམས་ལ་ཕན་ཡོན་ཆེན་པོ་འབྱུང་བའི་ཚུལ་འདི་ནི་འཐད་པ་སྟེ་རིགས་པ་དང་བཅས་པར་ལག་
བཟངས་ཀྱིས་ནི་ཞུས་པ་ཞེས་པའི་མདོ་ལས། ཐེག་པ་དམན་པ་ཉན་རང་གི་ཐེག་པ་ལ་མོས་
ཤིང་འདུན་པའི་སེམས་ཅན་རིགས་མ་ངེས་པ་ཡུན་རིང་པོར་ཚོགས་མང་པོ་སོགས་ལ་འཇིགས་
པས་ཐེག་ཆེན་ལས་ལོག་ནས་དུས་ཐུང་ངུར་བསོད་ནམས་ཀྱི་ཚོགས་ཆུང་ངུས་ཉན་རང་དུ་
སེམས་བསྐྱེད་པ་དེ་བཟློག་པའི་དོན་གྱི་ཕྱིར་དེ་བཞིན་ཉིད་ཕྱིན་ཅི་མ་ལོག་པར་གསུངས་པའི་
དེ་བཞིན་གཤེགས་པ་རང་ཉིད་ཀྱིས་ཇི་སྐད་དུ། ལག་བཟངས་འདི་ལ་བྱང་ཆུབ་སེམས་དཔའ་
འདི་ལྟར་ཡང་དག་པར་སློབ་སྟེ། ཕྱོགས་བཅུའི་ཕྱོགས་རེ་རེར་ཡང་འཇིག་རྟེན་གྱི་ཁམས་
མཐའ་ཡས་མུ་མེད་དེ། འཇིག་རྟེན་གྱི་ཁམས་རེ་རེ་ན་ཡང་སེམས་ཅན་མཐའ་ཡས་སོ། །
བདག་ནི་སེམས་ཅན་གྱི་ཚོགས་མཐའ་ཡས་ཤིང་མཐའ་ཡས་པ་དེ་ལ་ཕན་པའི་ཕྱིར་གོ་ཆ་
བགོས་ལ་ཞེས་དང་། མཐའ་ཡས་པའི་དགེ་བའི་རྩ་བ་མཐའ་ཡས་པ་དག་བག་མེད་པར་གྱུར་
ཏམ། སེམས་གཞན་དུ་གྱུར་ཏམ། གཉིད་ཀྱིས་ལོག་ཀྱང་ཉིན་མཚན་དུ་སེམས་ཀྱི་སྐད་ཅིག་ལ་
འཕེལ་བ་དང་རྒྱས་པ་དང་ཡོངས་སུ་རྫོགས་པར་འགྱུར་ཏེ་ཞེས་དང་། ཡང་དེ་ཉིད་ལས། གང་
-2 4 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
ཞིག་རང་སངས་རྒྱས་ཀྱི་ཡོན་ཏན་ནམ་ཉན་ཐོས་ཀྱི་ཡོན་ཏན་འདོད་པ་དེ་ཡང་སེམས་ཀྱི་སྐད་
ཅིག་ ལ་ དགེ་བའི་རྩ་ བ་མཐའ་ ཡས་ པ་ འཕེལ་ ལ་ ཞེས་དང༌། གང་སངས་རྒྱས་ ཀྱི་ཡོན་
ཏན་མཐའ་ཡས་ཤིང་མུ་མེད་པ་མཐའ་དག་ཆུབ་པ་ཡོངས་སུ་རྫོགས་པར་འདོད་པ་དང་། མོས་
པ་དང་སྨོན་པ་ལྟ་སྨོས་ཀྱང་ཅི་དགོས་ཏེ་བག་མེད་པར་གྱུར་ཏམ། གཉིད་ཀྱིས་ལོག་ཀྱང་ཞེས་
སོགས་རྒྱས་པར་གསུངས་པ་ཡིན་ནོ། ། །
གཉིས་པ་ནི། སེམས་ཅན་རྣམས་ཏེ་སྐྱེ་བོ་ཉུང་ཟད་ཀྱི་ཀླད་པ་ཡི་ནད་མགོ་གཟེར་
ཙམ་སྨན་དང་སྔགས་ཀྱིས་བསལ་ལོ་སྙམ་དུ་བསམས་པ་སྟེ་ཡིད་ལ་བྱེད་པ་ན་ཡང་རང་འདོད་
མེད་པར་ཕན་འདོགས་ཀྱི་བསམ་པ་དང་ལྡན་པའི་སྨོན་པ་ལ་སོགས་པ་དེ་བསོད་ནམས་
དཔག་ཏུ་མེད་པ་དང་ལྡན་པར་གྱུར་ན་སེམས་ཅན་ཚད་མེད་པ་རེ་རེའི་མི་བདེ་བ་སྡུག་བསྔལ་
དཔག་ཏུ་མེད་པ་བསལ་བར་འདོད་ཅིང་སེམས་ཅན་རེ་རེ་ལའང་ཡོན་ཏན་དཔག་ཏུ་མེད་པ་
སྒྲུབ་ཅིང་བསྐྱེད་པར་འདོད་པར་སྨོས་ཅི་དགོས་ཏེ་བསོད་ནམས་ཤིན་ཏུ་ཚད་མེད་པ་དང་ལྡན་
པར་འགྱུར་རོ། །དེས་ན་སངས་རྒྱས་ཉིད་ཚོགས་མང་པོས་བསྒྲུབ་དགོས་པ་ལྟར་སྐད་ཅིག་རེ་
རེ་ལ་ཚོགས་ཀྱང་རྒྱ་ཆེ་བར་འབྱུང་བའི་ཕྱིར་འཇིག་པའི་གནས་མ་ཡིན་པ་ཐེག་ཆེན་ལ་སྐྲག་
པས་ཕྱིར་ལྡོག་པར་མི་བྱའོ། ། །
གསུམ་པ་སོ་སོའི་ཕན་ཡོན་བཤད་པ་ལ་གཉིས་ཏེ། སྨོན་པའི་དང་། འཇུག་པའི་
ཕན་ཡོན་ནོ། །དང་པོ་ལ་གསུམ། སྨོན་པའི་སེམས་བསྐྱེད་དཀའ་བར་བསྟན། སྐྱེས་ན་རྨད་དུ་
བྱུང་བར་བསྟན། ཡོན་ཏན་གཞལ་དུ་མེད་པར་བསྟན་པའོ། །དང་པོ་ནི། བྱང་སེམས་ལ་ཕན་
སེམས་སྐྱེ་བ་ལྟར་སེམས་ཅན་སུ་ལ་བཤད་མ་ཐག་པ་འདི་འདྲ་བའི་ཕན་སེམས་སྔར་བྱུང་
བའམ་ད་ལྟ་བྱུང་བ་ལྟ་ཞོག་གི་ཕྱིས་འབྱུང་བའང་ག་ལ་ཡོད་ཅེས་སྤྱིར་བསྟན་ནས། བྱེ་བྲག་ཏུ་
ཕའམ་མ་དང་། ཡང་གི་སྒྲས་སྤུན་ཟླའམ་མཛའ་བཤེས་ལ་སོགས་པའང་རུང་འཇིག་རྟེན་སྐྱོང་
，
-2 4 3-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ལ་སོགས་པའི་ལྷ་དང་ཤེད་ལས་སྐྱེས་ཀྱི་བུ་ལ་སོགས་པ་དྲང་སྲོང་རྣམས་ཀྱང་རུང་མུ་སྟེགས་
བྱེད་ཀྱིས་འཇིག་རྟེན་བྱེད་པ་པོར་འདོད་པའི་ཚངས་པ་ལ་ཡང་རྒྱལ་སྲས་སེམས་ཅན་ལ་ཕན་
པར་དགོངས་པ་ལྟ་བུའི་ཕན་སེམས་འདི་ཡོད་དམ་སྟེ་མེད་དོ། །དེའི་རྒྱུ་མཚན་ཡང་ཕ་ལ་
སོགས་པའི་སེམས་ཅན་དེ་དག་ཉིད་ལ་སྔོན་ཆད་རང་རང་གི་དོན་དུའང་སྔར་བཤད་པ་འདི་
འདྲ་བའི་ཕན་སེམས་རྨི་ལམ་དུའང་མ་རྨིས་ན་བློ་སྔོན་དུ་སོང་བའི་སད་པའི་གནས་སྐབས་ན་
འབྱུང་བ་ལྟ་ཅི་སྨོས། དེ་ལྟ་ནའང་གཞན་དོན་དུ་སྐྱེ་བ་སྲིད་དོ་སྙམ་ན། བདག་ཤིན་ཏུ་ཕངས་པ་
ཡིན་པ་ལ་བདག་གི་དོན་དུ་ཡང་མི་སྐྱེ་ན་གཞན་གྱི་དོན་དུ་ག་ལ་སྐྱེ་སྟེ་སྐྱེ་མི་སྲིད་དོ། །མདོ་སྡེ་
རྒྱན་ལས། ཇི་ལྟར་རྒྱལ་སྲས་ཕན་པའི་བསམ་པས་འདིར། །འགྲོ་ཀུན་རྣམ་པར་སྨིན་བྱེད་
གནས་པ་ལྟར། །དེ་བཞིན་ཕ་དང་མ་དང་གཉེན་བཤེས་དང༌། །བུ་དང་གཉེན་པ་རྣམས་ལ་
ལེགས་མི་གནས། །ཞེས་སོ། །
གཉིས་པ་ནི། སེམས་ཅན་གཞན་དག་ལ་རང་གི་དོན་དུའང་རྨི་ལམ་དུའང་མི་
འབྱུང་བའི་སེམས་ཅན་གྱི་དོན་དུ་ཕན་པར་སེམས་པ་གང་ཡིན་པའི་སེམས་དཔའ་བྱང་ཆུབ་
སེམས་ཀྱི་རིན་ཆེན་གྱི་ཁྱད་པར་རྨད་དུ་བྱུང་བའི་ལས་བྱེད་པས་རྙེད་དཀའ་བ་འདི་སྔ་ན་མེད་
པར་ད་ལྟ་བྱུང་བའི་ཕྱིར་ངོ་མཚར་རྨད་དུ་བྱུང་བ་ཞིག་འཁྲུངས་སོ། །
གསུམ་པ་ནི། འགྲོ་བ་ལྷ་ལ་སོགས་པའི་ཀུན་ཏུ་དགའ་བའི་ཕུན་སུམ་ཚོགས་པ་
ཀུན་གྱི་རྒྱུ་བྱེད་ཅིང་སེམས་ཅན་མཐའ་དག་གི་ལུས་སེམས་ལས་བྱུང་བའི་སྡུག་བསྔལ་ཐམས་
ཅད་ཟློག་པར་བྱེད་པས་ནད་ཀུན་འཇོམས་པའི་རྩི་སྨན་ཆེན་པོར་གྱུར་པའི་རིན་ཆེན་བྱང་ཆུབ་
སེམས་ཀྱི་བསོད་ནམས་གང་ཡིན་པ་དེ་ལ་ཇི་ལྟར་རྣམ་པ་གང་གིས་ཀྱང་གཞལ་གྱིས་ལང་སྟེ་
མི་ལང་ངོ་། །དེའི་རྒྱུ་མཚན་ཡང་གཟུགས་ཅན་མ་ཡིན་པས་གཞལ་བར་མི་ནུས་པའི་ཕྱིར་རོ། །
གཉིས་པ་འཇུག་པའི་ཕན་ཡོན་བཤད་པ་ལ་གསུམ། སྨོན་པ་ལས་ཁྱད་པར་དུ་
-2 4
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། །
འཕགས་པའི་ཚུལ། བྱང་ཆུབ་སེམས་དཔའི་ཡོན་ཏན་གྱི་ཆེ་བ་བཤད། དེས་ན་ཕྱག་འཚལ་
ཞིང་སྐྱབས་སུ་འགྲོ་བའོ། །དང་པོ་ནི། འགྲོ་བ་བསྐྱབ་པའི་སླད་དུ་སངས་རྒྱ་བར་སྨོན་པ་ཙམ་
གྱི་ཕན་པར་བསམ་པ་སྟེ། ལྷག་པའི་བསམ་པ་བསྒྲུབ་པ་དང་བྲལ་བ་ཙམ་གྱི་བསོད་ནམས་
ཀྱང་སངས་རྒྱས་ལ་ཟང་ཟིང་གི་མཆོད་པ་ལས་ཁྱད་པར་དུ་འཕགས་པའི་བསོད་ནམས་སྐྱེ་
བར། གངྒཱའི་བྱེ་མའི་གྲངས་སྙེད་ཀྱིས། །སངས་རྒྱས་ཞིང་ཀུན་མི་གང་གིས། །རིན་ཆེན་བདུན་
གྱིས་ཡོངས་བཀང་སྟེ། །འཇིག་རྟེན་མགོན་ལ་ཕུལ་བ་བས། །གང་གིས་ཐལ་མོ་སྦྱར་བྱས་ཏེ།།
བྱང་ཆུབ་ཏུ་ནི་སེམས་བསྐྱེད་ན། །མཆོད་པས་འདི་ནི་ཁྱད་འཕགས་ཏེ། །འདི་ལ་མཐའ་ནི་མ་
མཆིས་སོ། །ཞེས་དཔའ་སྦྱིན་གྱིས་ཞུས་པར་གསུངས་སོ། །དེ་ལྟ་བས་ན་སེམས་ཅན་མ་ལུས་
པ་ཐམས་ཅད་ཀྱི་སྡུག་བསྔལ་ཐམས་ཅད་བསལ་ཞིང་བདེ་བ་ཕུན་ཚོགས་ཐོབ་པའི་དོན་དུ་
འཇུག་པའི་སེམས་ཀྱིས་བརྩོན་པ་ལ་བསོད་ནམས་ཁྱད་པར་ཅན་འབྱུང་བ་ལྟ་སྨོས་ཅི་དགོས།
དེས་ན་སྨོན་པ་ལས་ཁྱད་པར་དུ་འཕགས་སོ། ། །
གཉིས་པ་ལ་བཞི་ལས། དང་པོ་ཕུལ་དུ་བྱུང་བའི་སྒོ་ནས་བསྔགས་པ་ནི། གལ་ཏེ་
སེམས་ཅན་རྣམས་རང་ཉིད་ཀྱིས་ཕན་གནོད་ལ་བླང་དོར་ཤེས་པ་མ་ཡིན་ནམ། བྱང་སེམས་ཀྱི་
བརྩོན་པས་ཅི་བྱ་ཞེ་ན། སྡུག་བསྔལ་འདོར་བ་སྟེ། དེ་ལས་ཐར་བར་འདོད་པའི་སེམས་ཡོད་པ་
རྣམས་ཀྱང་ཕྱེ་མ་ལེབ་མར་མེ་ལ་རྒྱུག་པ་ལྟར་བཀྲེས་པ་ལ་སོགས་པའི་སྡུག་བསྔལ་ཞི་བའི་
དོན་དུ་གསོད་སོགས་ཀྱི་མི་དགེ་བའི་ལས་བྱས་པས་དམྱལ་སོགས་ཀྱི་སྡུག་བསྔལ་ཉིད་ལ་
མངོན་པར་རྒྱུག་ཅིང་། འགའ་ཞིག་ནི་བདེ་བ་ཐོབ་པར་འདོད་ཀྱང་མཐོ་རིས་ཐར་པའི་ལམ་ལ་
རྨོངས་པའི་གཏི་མུག་པས་སྡུག་བསྔལ་གྱི་རྒྱུ་ལའང་བདེ་བའི་རྒྱུར་ཞེན་པས་རང་གིས་མཐོང་
བ་དང་མ་མཐོང་བའི་བདེ་བའི་རྒྱུ་སྦྱིན་སོགས་དང་དེ་ཁོ་ན་ཤེས་པའི་བློ་དགྲ་ལྟར་འཇོམས་
པས་མི་མཐུན་པའི་ཕྱོགས་བསྟེན་པར་བྱེད་དོ། །དེས་ན་སྡོམ་བརྩོན་ཅན་དང་ཁྱིམ་པ་གང་ཞིག་
- 2 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདེ་བས་མི་ངོམས་པའི་ཕྱིར་ཕོངས་པ་དང་སྡུག་བསྔལ་བརྒྱ་ཕྲག་མང་པོས་ལན་དུ་མར་
གཟིར་བ་དང་ལྡན་པ་དེ་དག་ལ་བྱམས་པ་ཆེན་པོས་བསྐྱེད་པའི་ལུས་སེམས་ལས་བྱུང་བའི་
བདེ་བ་ཀུན་གྱིས་ཚིམ་པ་སྟེ་ངོམ་པར་བྱེད་པ་དང་སྙིང་རྗེ་ཆེན་པོས་སྡུག་བསྔལ་ཐམས་ཅད་
རྒྱུན་གཅོད་པར་བྱེད་ཅིང་ཤེས་རབ་ཀྱི་སྣང་བ་ཆེན་པོས་གཏི་མུག་ཀྱང་ནི་སེལ་བར་བྱེད་པའི་
བྱང་ཆུབ་སེམས་དཔའ་གསོལ་བ་མ་བཏབ་ཀྱང་གཞན་དོན་ལ་འཇུག་པ་དེ་དང་དགེ་བ་སྟེ་
སེམས་ཅན་གྱི་དོན་བྱེད་པར་མཚུངས་ཤིང་མཉམ་པ་ག་ལ་ཡོད་དེ་མེད་དོ། །དེ་འདྲ་བའི་ཕན་
བདེ་ལ་སྦྱོར་བའི་ཡིད་ཆེས་ཀྱི་གནས་གང་དང་འགྲོགས་ན་དགེ་བ་འཕེལ་བའི་དགེ་བའི་
བཤེས་ཀྱང་ག་ལ་ཡོད། བྱང་སེམས་དེས་མཛད་པའི་བསོད་ནམས་དེ་དང་འདྲ་བ་སྟེ་མཉམ་
པའང་ག་ལ་ཡོད་དེ་མེད་དོ། ། །
གཉིས་པ་ལྟོས་པ་མེད་པའི་སྒོ་ནས་བསྔགས་པ་ནི། སྔར་འཇིགས་ཤིང་དོགས་
པས་ཉོན་མོངས་པ་རྣམས་ལ་ཕན་བཏགས་པ་ན་འདིས་ཕན་བཏགས་སོ་ཞེས་ཕྱིས་ཕན་ལན་
འདོགས་པ་གང་ཡིན་པ་དེའང་རེ་ཞིག་འཇིག་རྟེན་ན་ལེགས་སོ་ཞེས་བསྟོད་ཅིང་བསྔགས་པར་
འོས་ན་གཞན་གྱིས་མ་བཅོལ་ཞིང་གསོལ་བ་མ་བཏབ་ཀྱང་ལེགས་པ་སྟེ་དགེ་བ་ལ་སྦྱོར་བར་
བྱེད་པའི་བྱང་ཆུབ་སེམས་དཔའ་སྨོས་ཅི་དགོས་ཏེ་བསྟོད་པའི་ཚིག་གིས་ཆེས་བསྔགས་པར་
འོས་སོ། །དེར་མ་ཟད་ཕྱག་འཚལ་བ་དང་མེ་ཏོག་ལ་སོགས་པ་མཆོད་པའི་ཚོགས་ཀྱིས་མཆོད་
པར་ཡང་འོས་སོ། །
གསུམ་པ་བཀུར་བར་འོས་པའི་སྒོ་ནས་བསྔགས་པ་ནི། འགྲོ་བ་སེམས་ཅན་ཉུང་
ཟད་ཁ་ཅིག་ལ་ནར་མ་ཙམ་གྱི་རྒྱུན་པའི་ཁ་ཟས་སྦྱོར་བ་སྟེ་སྦྱིན་པར་བྱེད་ལ། བཻ་རོ་ཙ་ན་ནི་
སེམས་ཅན་སྐྱོབ་པར་བྱེད་པས་ནར་མ་ཞེས་སོ། །དེའང་ཉི་མ་རངས་པའམ་ཕྱེད་ཙམ་དུ་ཡང་
མ་ཡིན་པར་སྐད་ཅིག་སྟེ་ཡུད་ཙམ་དུ་སྟེར་ཞིང་དངོས་པོ་ཡང་གྱ་ནོམ་པ་མ་ཡིན་པར་འབྲས་
-2 4 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
ངན་གྱི་ཟས་ཟན་རྐྱང་ཙམ་སྦྱིན་པ་སྟེར་བར་བྱེད་པ་དང་། སྦྱོར་བའི་ཁྱད་པར་བརྙས་བཅས་པ་
གུས་པ་མེད་པར་བཙན་ཐབས་སུ་གར་བབ་ཏུ་གྲལ་ལ་བཅུག་ནས་ཁུ་ཚུར་དང་ཐལ་ལྕག་ལ་
སོགས་པས་རྡེག་པ་དང་བཅས་ཏེ་ཕན་པའི་ཁྱད་པར་ཡང་ཉིན་ཕྱེད་དེ་སྔ་དྲོ་ཙམ་འགྲངས་པ་
སྟེར་བར་བྱེད་པའི་སྦྱིན་བདག་དེ་ཡང་འདི་ནི་དགེ་བ་བསོད་ནམས་བྱེད་པ་ཡིན་ནོ་ཞེས་དམ་པ་
ལ་དགའ་བའི་སྐྱེ་བོ་རྣམས་ཀྱིས་བཀུར་ཞིང་མཆོད་པར་བྱེད་ན། ཡུལ་སེམས་ཅན་འབུམ་ལ་
སོགས་པ་ཚད་མེད་པའི་གྲངས་མཐའ་ཡས་པ་རྣམས་ལ་དུས་ཆད་པ་མེད་པར་ཡུན་རིང་དུ་
དངོས་པོ་ནི་སེམས་ཅན་ཐམས་ཅད་ཀྱི་ཡིད་ལ་རེ་བའི་བསམ་པ་མ་ལུས་པ་མཐའ་དག་རྫོགས་
པར་བྱེད་པ་སྲེད་མེད་ཀྱི་བུས་ཞུས་པ་ལས། དངོས་པོ་སྦྱིན་པར་བྱ་བ་གང་ལ་དེ་གཏོང་བའི་
སེམས་མི་སྐྱེ་བ་དང་ཞེས་པ་ནས། བདག་གི་ལུས་འདི་ཡང་སེམས་ཅན་ཐམས་ཅད་ལ་སྦྱིན་
ཞིང་ཡོངས་སུ་གཏོང་ན་ཕྱི་རོལ་གྱི་དངོས་པོ་རྣམས་ལྟ་ཅི་སྨོས་ཀྱིས་སེམས་ཅན་གང་དང་གང་
ལ་ཅི་དང་ཅི་དགོས་པར་འགྱུར་བ་དེ་དང་དེ་དག་ལ་དེ་དང་དེ་སྦྱིན་ཞེས་སོགས་རྒྱས་པར་འབྱུང་
བ་བཞིན་ནོ། །གང་ལ་གང་འདོད་པའི་དངོས་པོ་བསམ་སྦྱོར་མཆོག་ཏུ་བརྩེ་བ་དང་གུས་པ་དང་
བཀུར་སྟི་དང་སྙན་པར་སྨྲ་བའི་སྒོ་ནས་ནམ་མཁའི་ཁམས་ཇི་སྲིད་དང་འགྲོ་བ་སེམས་ཅན་
ཟད་ཀྱང་སྟེ་མྱ་ངན་ལས་མ་འདས་པ་དེ་སྲིད་དུ་མི་ཟད་ཅིང་རྒྱུན་མི་ཆད་པར་རྟག་ཏུ་སྦྱིན་པར་
བྱེད་པའི་བྱང་ཆུབ་སེམས་དཔའ་ལྟ་ཞིག་མཆོད་པར་འོས་པ་སྨོས་ཅི་ཞིག་དགོས་ཏེ་ཤིན་ཏུ་ཡང་
མཆོད་བྱར་རིགས་སོ། །
བཞི་པ་ཞིང་མཆོག་གི་སྒོ་ནས་བསྔགས་པ་ནི། གང་ཟག་གང་ཞིག་དུས་ཐམས་
ཅད་དུ་སེམས་ཅན་ཐམས་ཅད་མཐའ་ཡས་པའི་བདེ་བ་སྦྱིན་པ་དེ་འདྲའི་རྒྱལ་སྲས་སྦྱིན་བདག་
ཆེན་པོ་དེ་ལ་གལ་ཏེ་སེམས་རྙོག་པ་དང་བཅས་པའི་ངན་པ་སྟེ་སྡིག་སེམས་བསྐྱེད་པར་བྱེད་ན་
དེ་ནི་ཁོང་ཁྲོ་བ་སོགས་ངན་སེམས་བསྐྱེད་པའི་སྐད་ཅིག་གི་གྲངས་ཇི་ཙམ་པ་དེ་བཞིན་དུ་སྟེ་དེ་
ཐམས་
- 2 4 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྙེད་ཀྱི་གྲངས་དང་མཉམ་པའི་བསྐལ་པར་ནི་དམྱལ་བར་གནས་པར་འགྱུར། ཞེས་སྐུ་གསུང་
ཐུགས་ཐུབ་པས་རབ་ཏུ་ཞི་བ་རྣམ་པར་ངེས་པ་ཆོ་འཕྲུལ་བསྟན་པའི་མདོ་ལས། འཇམ་དཔལ་
བྱང་ཆུབ་སེམས་དཔས་བྱང་ཆུབ་སེམས་དཔའ་ལ་ཁོང་ཁྲོ་བའི་སེམས་བསྐྱེད་པའམ་བརྙས་
པའི་སེམས་བསྐྱེད་པ་ཇི་ཙམ་པ་དེ་སྙེད་ཀྱི་བསྐལ་པར་གནས་པར་གོ་ཆ་བགོས་པར་བྱའོ་ཞེས་
གསུངས་སོ། །འོན་ཏེ་ཁྲོས་ན་ཉེས་དམིགས་ཆེ་བ་ལྟར་གང་ཟག་གང་ཞིག་རྒྱལ་སྲས་དེ་ལ་
ཡིད་རབ་ཏུ་དང་བར་བྱེད་ན་བྱེད་པ་པོ་དེ་ལ་སེམས་དད་པ་དེའི་འབྲས་བུ་ངན་སེམས་ཀྱི་
འབྲས་བུ་ཡིད་དུ་མི་འོང་བ་ཆེན་པོ་དེ་བས་ལྷག་པའི་འབྲས་བུ་ཡིད་དུ་འོང་བ་བདེ་འགྲོ་ལ་
སོགས་པའི་ཡིད་དང་བའི་སྐད་ཅིག་གི་གྲངས་ལས་ལྷག་པའི་བསྐལ་པ་དུ་མས་འཕེལ་ཏེ།
ངེས་པ་དང་མ་ངེས་པ་ལ་འཇུག་པ་ཕྱག་རྒྱའི་མདོ་ལས། འཇམ་དཔལ་གལ་ཏེ་ཡོངས་སུ་
བརྟགས་པར་ཉེ་བར་བཟུང་སྟེ། ཕྱོགས་བཅུའི་འཇིག་རྟེན་གྱི་ཁམས་ཀྱི་སེམས་ཅན་ཐམས་
ཅད་ཀྱི་མིག་བཏོན་པར་གྱུར་ལ། ཡང་ཡོངས་སུ་བརྟགས་པ་ཉེ་བར་བཟུང་སྟེ། གལ་ཏེ་རིགས་
ཀྱི་བུའམ་རིགས་ཀྱི་བུ་མོ་བྱམས་པའི་སེམས་ལ་གནས་པ་འགའ་ཞིག་དེ་དག་ཐམས་ཅད་ཀྱི་
མིག་སྐྱེད་པར་བྱེད་པ་བས། འཇམ་དཔལ་རིགས་ཀྱི་བུའམ་རིགས་ཀྱི་བུ་མོ་གང་གཞན་ཞིག་
གིས་ཐེག་པ་ཆེན་པོ་ལ་མོས་པའི་བྱང་ཆུབ་སེམས་དཔའ་ལ་སེམས་དང་བས་བལྟ་ན་འདི་ནི་དེ་
བས་ཆེས་བསོད་ནམས་ལྷག་པར་སྐྱེའོ་ཞེས་སོ། །གཞན་ཡང་རྒྱལ་སྲས་རྣམས་ལ་དོ་གལ་
ཚེགས་ཆེན་པོས་སྡིག་རྐྱེན་གྱི་སྟོབས་ཉེ་བར་གནས་ཀྱང་བྱམས་པ་བསྒོམས་པས་སེམས་ཅན་
གྱི་གནོད་པས་མི་ཚུགས་པའི་ཕྱིར་གནོད་པ་ལས་བྱུང་བའི་ཁྲོ་སོགས་སྡིག་པ་མི་འབྱུང་སྟེ།
འཇམ་དཔལ་གྱི་རྣམ་ཐར་ལས། བྱང་ཆུབ་ཀྱི་སེམས་དང་སྙིང་རྗེ་ཆེན་པོའི་རིན་པོ་ཆེའི་རྒྱལ་པོ་
ཡིད་བཞིན་གྱི་ནོར་བུ་ཅོད་པན་ལ་བཅིངས་པའི་བྱང་ཆུབ་སེམས་དཔའ་ལ། ངན་སོང་དང་ངན་
འགྲོའི་ཕ་རོལ་གྱི་གནོད་པ་དང་འཇིགས་པ་མི་འབྱུང་ངོ་ཞེས་སོ། །དེའི་ཕྱིར་དེ་རྣམས་བསྡུ་
-24 8 -



༤
，
ན
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
དངོས་རྣམས་ཀྱིས་སེམས་ཅན་ལ་ཕན་བདེ་བྱེད་པ་དང་སྒོ་གསུམ་གྱི་ལས་ཡོངས་སུ་དག་པས་
དགེ་བ་དགའ་བ་ལ་སོགས་པ་འབད་པ་མེད་པར་རང་གི་ངང་གིས་འཕེལ་བར་འགྱུར་རོ། ། །
གསུམ་པ་དེས་ན་ཕྱག་བྱ་ཞིང་སྐྱབས་སུ་འགྲོ་བ་ནི། རྒྱུད་གང་ལ་ནོར་བུ་དང་འདྲ་
བར་དབུལ་བའི་སྡུག་བསྔལ་སེལ་བའི་སེམས་ཀྱི་དམ་པ་སྟེ་སེམས་ཀྱི་མཆོག་བྱང་ཆུབ་སེམས་
ཀྱི་རིན་ཆེན་དེ་སྐྱེས་པའི་རྒྱལ་སྲས་དེའི་སྐུ་ལ་ཕྱག་འཚལ་བ་སྟེ་རབ་ཏུ་བཏུད་ཅིང་མཆོག་ཏུ་
དགེ་བའི་ཐུགས་མངའ་བ་གང་ལ་གནོད་པ་སྟེ་བརྙས་པ་བྱས་ཀྱང་གནོད་བྱེད་ལ་བདེ་བ་
འབྲེལ་བ་སྟེ་གོང་ནས་གོང་དུ་འཕེལ་བར་བྱེད་དེ། བཅོམ་ལྡན་འདས་ཀྱིས། སངས་རྒྱས་ཀྱི་
ཆོས་རྣམས་ལ་གནོད་པ་བྱེད་པ་གང་ཡིན་པ་དེ་རྣམས་ཀྱང་མཐོ་རིས་སུ་ཉེ་བར་འགྲོའོ་ཞེས་སོ།།
དེ་ལྟ་བུའི་གཅིག་ཏུ་བདེ་བ་བསྐྱེད་པར་བྱེད་པས་བདེ་བའི་འབྱུང་གནས་སམ་ཞིང་དུ་གྱུར་
པའི་བྱང་སེམས་དེ་ལ་སྐྱབས་སུ་མཆི་བ་སྟེ། དེ་ལ་འཇིགས་པ་ལས་སྐྱོབ་པའི་རྟེན་དུ་འཛིན་
པའོ། །དེ་ལྟ་ན་དམྱལ་བར་གནས་པར་འགྱུར་ཞེས་པ་དང་འགལ་ལོ་ཞེ་ན། དེ་ལ་ཁྲོས་པའི་
དབང་གིས་རེ་ཞིག་དམྱལ་བར་གནས་ཀྱང་སྐབས་གཞན་དུ་དེ་ལ་དད་ཅིང་དང་བས་རྐྱེན་བྱས་
ཏེ་སྣོད་དུ་གྱུར་པ་ན་དེས་ཆོས་བསྟན་པས་མཐོ་རིས་དང་ཐར་པ་ཐོབ་སྟེ། དཔེར་ན་རྒྱལ་པོ་
བྱམས་པའི་སྟོབས་ལ་གནོད་སྦྱིན་ལྔས་ཤ་ཁྲག་བླངས་ཀྱང་ཕྱིས་ལྔ་སྡེར་གྱུར་ནས་བདེན་པ་
མཐོང་བ་ལྟ་བུའོ། །ཡང་ན་གང་དག་བདག་ལ་ཁ་ཟེར་རམ་ཞེས་སོགས་སྨོན་ལམ་གྱི་མཐུ་
ལས་ཀྱང་། དེ་ལྟར་འགྱུར་བས་སྐྱོན་མེད་དོ། །བྱང་ཆུབ་ཀྱི་སེམས་ནི་སྔར་བཤད་ལ་ཕན་ཡོན་
འབྲས་བུ་ལ་བསྔགས་པ་སྟེ། ལེའུ་ནི་སྐབས་སུ་བྱས་པ་དང་། དང་པོ་ནི་ཐོག་མའོ། །ལེའུ་དང་
པོའི་རྣམ་པར་བཤད་པའོ།། །།
༈ དེ་ལྟར་རྙེད་པར་དཀའ་བའི་དལ་འབྱོར་ཐོབ་ཅིང་བྱང་ཆུབ་སེམས་ཀྱི་ཕན་
ཡོན་རིག་ནས་བྱང་ཆུབ་ཀྱི་སེམས་དེ་ལེན་པར་འགྱུར་བས་བཞི་པ་ཕན་ཡོན་ཅན་གྱི་སེམས་དེ་
- 2 4 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བླང་བའི་ཚུལ་ལ་སྦྱོར་བ། དངོས་གཞི། རྗེས་སོ། །དང་པོ་ལ་བརྒྱད་དེ། མཆོད་པ་འབུལ་བ།
ཕྱག་ བྱ་བ། སྐྱབས་སུ་འགྲོ་བ། སྡིག་པ་བཤགས་པ། རྗེས་སུ་ཡི་རང་བ། ཆོས་འཁོར་བསྐོར་
བར་བསྐུལ་བ། མྱ་ངན་ལས་མི་འདའ་བར་གསོལ་བ་གདབ་པ། བསོད་ནམས་ཡོངས་སུ་བསྔོ་
བའོ། །དང་པོ་ལ་གཉིས་ཀྱི་དང་པོ་མདོར་བསྟན་པ་ནི། གོང་དུ་བཤད་པ་ལྟར་ཕན་ཡོན་ཆེན་
པོ་དང་ལྡན་ཞིང་བདེ་བའི་འབྱུང་གནས་སུ་གྱུར་པའི་རིན་ཆེན་ལྟ་བུའི་སེམས་དེ་བཟུང་བ་སྟེ་
བདག་གིར་བྱ་བའི་ཕྱིར་དེ་བཞིན་ཉིད་དུ་གཤེགས་པ་སངས་རྒྱས་རྣམས་དང་། དམ་པ་རྣམས་
ཀྱི་ཆོས་ཡིན་པས་དམ་པའི་ཆོས་ལུང་རྟོགས་ཀྱི་མཚན་ཉིད་ཅན་དེ་ནི། འབྱུང་བ་དཀོན་ཕྱིར་དྲི་
མེད་ཕྱིར། །མཐུ་ལྡན་ཕྱིར་དང་འཇིག་རྟེན་གྱི། །རྒྱན་གྱུར་ཕྱིར་དང་མཆོག་ཉིད་ཕྱིར། །འགྱུར་
བ་མེད་ཕྱིར་དཀོན་མཆོག་ཉིད། །ཅེས་བྱ་བའི་ཚུལ་གྱིས་དཀོན་མཆོག་གོ །དེ་ཉིད་དྲི་མ་མེད་
པ་སྟེ། འཁོར་གསུམ་ཡོངས་སུ་དག་པ་དང་། རང་བཞིན་གྱིས་འོད་གསལ་བས་དྲི་མའི་གནས་
མ་ཡིན་པས་དྲི་མ་རྣམས་སྤོང་བ་ལ་མཁས་པས་སོ། །དེ་དང་སངས་རྒྱས་ཀྱི་སྲས་ཡོན་ཏན་ཟབ་
པ་དང་རྒྱ་ཆེ་བས་རྒྱ་མཚོ་ལྟ་བུ་མངའ་བས་འཕགས་པ་འཇམ་དཔལ་དང་སྤྱན་རས་གཟིགས་
ལ་སོགས་པ་དགེ་འདུན་རྣམས་ལ་འཁོར་གསུམ་རང་བཞིན་མེད་པར་ལེགས་པར་ཤེས་ཤིང་
ཤིན་ཏུ་དང་བའི་སེམས་ཀྱིས་མཆོད་པར་བྱའོ། །
གཉིས་པ་རྒྱས་བཤད་ལ་གསུམ་སྟེ། བླ་ན་ཡོད་པའི་དང་། བླ་ན་མེད་པའི་དང་།
བསྟོད་པའི་མཆོད་པའོ། །དང་པོ་ལ་བཞི་ལས། དང་པོ་བདག་པོས་ཡོངས་སུ་མ་བཟུང་བའི་
མཆོད་པ་ལ་གསུམ་ལས། དང༌པོ་དབུལ་བར་བྱ་བའི་དངོས་པོ་ནི། ཛཱ་ཏི་དང་ཙམ་པ་ཀ་
སོགས་མེ་ཏོག་དང་། དཔལ་འབྲས་ལ་སོགས་པའི་འབྲས་བུ་ཇི་སྙེད་ཡོད་པ་དང་། སྨན་གྱི་མེ་
ཏོག་ལ་སོགས་པའི་སྨན་གྱི་རྣམ་པ་སྟེ་རིགས་སུ་གཏོགས་པ་གང་དག་ཡོད་པ་དང་འཇིག་རྟེན་
གྱི་ཁམས་ན་མུ་ཏིག་དང་བྱི་རུ་ལ་སོགས་པ་རིན་ཆེན་གྱི་རིགས་སུ་གཏོགས་པ་ཇི་སྙེད་ཡོད་པ་
- 2 5 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
དང༌། ཡན་ལག་བརྒྱད་དང་ལྡན་པའི་ཆུ་གཙང་མ་སྟེ་དེ་ལྟ་བུའི་མཆོད་པའི་ཚོགས་ཡིད་དུ་འོང་
བ་ཇི་སྙེད་ཡོད་པ་དང༌། རིན་ཆེན་གྱི་རང་བཞིན་ལས་གྲུབ་པའི་རི་བོ་དང་ནི་དེ་བཞིན་དུ་ནི་
བསྡུ་བའི་དོན་ཏོ། །ཡིད་དུ་འོང་བའི་ནགས་ཚལ་གྱི་ས་ཕྱོགས་དགེ་ཞིང་ཉམས་དགའ་བའི་
རྗེས་སུ་མཐུན་པའི་གནས་དབེན་ཞིང་ཉམས་དགའ་བ་དང༌། ལྗོན་པའི་ཤིང་རང་རང་གི་མེ་
ཏོག་གི་རྒྱན་གྱིས་སྤྲས་པའི་ལྕག་མ་རྣམས་ཀྱིས་ལྷག་གེ་བར་བྱས་ཏེ་སྤྱད་པ་དང་། ཤིང་གང་
ཞིག་ཁ་དོག་དྲི་རོ་ཕུན་སུམ་ཚོགས་པ་དང་ལྡན་པའི་འབྲས་བུ་བཟང་པོས་རྫི་བར་བྱས་པའི་སྒོ་
ནས་ཡལ་ག་དུད་པ་སྟེ་དམའ་བར་བྱས་པས་ས་ལ་རེག་པ་བཞིན་དུ་གྱུར་པ་དང་། སུམ་ཅུ་རྩ་
གསུམ་ལ་སོགས་པའི་ལྷ་དང་ཀླུ་ལ་སོགས་པའི་འཇིག་རྟེན་ན་ཡང་། ཆ་མཉམ་དུ་སྦྱར་བའི་དྲི་
ཞིམ་པོ་དང་ནི་ཨ་ཀ་རུ་ནག་པོ་ལ་སོགས་སྤོས་དང་འདོད་པའི་འབྲས་བུ་འབྱུང་བའི་དཔག་
བསམ་གྱི་ཤིང་དང་ནི་རིན་ཆེན་ལས་གྲུབ་པའི་ཤིང་ངམ་ཡང་ན་རིན་ཆེན་གྱིས་སྤྲས་པའི་ཤིང་
དང༌། མཚོ་དང་རྫིང་བུ་མེ་ཏོག་པདྨ་ལ་སོགས་ཆུ་ལས་སྐྱེས་པའི་མེ་ཏོག་དུ་མས་བརྒྱན་པ་དག་
ལ་ངང་པ་སྐད་སྙན་པ་ཤིན་ཏུ་ཡིད་དུ་འོང་བ་སྒྲོགས་པ་དང་ལྡན་པ་དང་། ཐོང་གཤོལ་གྱིས་མ་
རྨོས་མ་སློགས་ཤིང་ས་བོན་མ་བཏབ་པར་འཁྲུངས་པའི་ལོ་ཏོག་གི་རྣམ་པ་འབྲས་ལ་སོགས་པ་
དང༌། སྔར་སྨོས་པ་དེ་དག་ལས་གཞན་ཡང་རེ་རེ་ནས་བརྗོད་མི་ནུས་པའི་མཆོད་པར་འོས་པ་
སངས་རྒྱས་ལ་སོགས་མཉེས་པར་བྱེད་པའི་རྒྱན་མཛེས་བྱེད་ཀྱི་དངོས་པོ་རྣམས་ནི་ནམ་མཁའ་
རབ་འབྱམས་ཁམས་ཀྱི་མཐས་གཏུགས་པར་ཁྱབ་པར་བྱེད་པས་སུས་ཀྱང་བདག་གི་བར་
ཡོངས་སུ་བཟུང་བ་མེད་པར་སྒྲ་མི་སྙན་པའི་ལོངས་སྤྱོད་ལྟ་བུ་དེ་དག་ཀུན་དབུལ་བར་བྱ་བའོ།།
གཉིས་པ་གང་ལ་ཇི་ལྟར་དབུལ་བ་ནི། སྔར་སྨོས་པ་དེ་དག་བློ་ཡིས་བླངས་པར་
མོས་ནས་ཐུབ་པ་སྐྱེས་བུ་རྣམས་ཀྱི་མཆོག་སྲས་བྱང་སེམས་དང་བཅས་པ་རྣམས་ལ་ལེགས་
པར་འབུལ་ན་ཡོན་གྱི་གནས་དམ་པ་བླ་ན་མེད་པ་སེམས་ཅན་ཀུན་ལ་ཕན་བདེ་བཞེད་པའི་
- ? $ 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐུགས་རྗེ་ཆེ་བ་རྣམས་ཀྱིས་དུཁས་གཟིར་བ་བདག་ལ་ཐུགས་བརྩེ་བར་དགོངས་ནས་བདག་
གི་མཆོད་པ་འདི་དག་བཞེས་པ་སྟེ་བདག་གིར་མཛོད་ཅིག །
གསུམ་པ་འབུལ་བའི་རྒྱུ་མཚན་ནི། འོན་ཏེ་རང་ལ་བདོག་པའི་དངོས་པོ་ཡིད་དུ་
འོང་བ་དེ་དང་དེ་དངོས་སུ་མི་འབུལ་བར་དེ་དག་རྣམས་ཅིའི་ཕྱིར་འབུལ་ཞེ་ན། བདག་ནི་སྔོན་
ཆད་བསོད་ནམས་བསགས་པ་དང་མི་ལྡན་པས་ཚེ་འདིར་བཀྲེན་ཆེན་ཤིན་ཏུ་དབུལ་བར་གྱུར་
ཏེ་མཆོད་པའི་ནོར་ཡོ་བྱད་སྔར་བསྟན་པ་ལས་གཞན་པ་བདག་ལ་ཅང་མ་མཆིས་པ་དེས་ན་
གཞན་དོན་ལ་དགོངས་པར་མཛད་པའི་མགོན་པོ་སྲས་བཅས་རྣམས་ཀྱིས་མཆོད་པའི་ཡོ་བྱད་
འདི་རྣམས་བདག་གི་དོན་བསོད་ནམས་འཕེལ་བའི་སླད་དུ་ཉིད་ཀྱི་མཐུ་སྟོབས་ཀྱིས་བཞེས་
ཤིག །
གཉིས་པ་ལུས་དབུལ་བའི་མཆོད་པ་ནི། ཅི་སྟེ་ཁྱོད་ལ་ལུས་ལ་སོགས་པའང་
ཡོད་བཞིན་དུ་བདག་ལ་ཅང་མ་མཆིས་ཞེས་སྨྲ་ཞེ་ན། ཉོན་མོངས་པའི་བདུད་ལས་རྒྱལ་བ་དང་།
དེའི་སྲས་རྣམས་ལ་བདག་གིས་ནི་བདག་གི་ལུས་དུས་གསུམ་གྱི་དགེ་བ་དང་བཅས་པ་ཀུན་
དུས་གཏན་དུ་དབུལ་བར་བགྱི་བས་ཀྱང་སེམས་དཔའ་མཆོག་རྣམས་ཀྱིས་བདག་གི་བདོག་པ་
དེ་དག་རྣམས་ནི་སོ་སོ་ནས་ཡོངས་སུ་བཞེས་ཤིག །ཤིན་ཏུ་གུས་པས་སྐྱེས་བུ་ཁྱུ་མཆོག་ཁྱེད་
ཀྱི་བཀའ་བཞིན་སྒྲུབ་པའི་འབངས་སུ་སྟེ་བྲན་དུ་མཆི་བར་བགྱི་སྟེ་དེའང་འཚོ་བའི་དོན་དུ་ནི་མ་
ཡིན་ནོ། །བཞེས་པ་ལ་ཡོན་ཏན་ཅི་ཡོད་སྙམ་པ་ལ། བདག་ནི་ཁྱོད་ཀྱིས་བདག་གི་བར་ཡོངས་
སུ་བཟུང་བས་ན་རྟེན་ཁྱད་པར་ཅན་ལ་བརྟེན་པས་སྲིད་པ་འཁོར་བ་ན་དུཁ་ལ་མི་འཇིགས་
ཤིང་སེམས་ཅན་རྣམས་ལ་ཕན་པའི་དོན་བསྒྲུབ་པར་བགྱིད་དོ། །དེ་ལྟ་ན་ཡང་ལས་མི་དགེ་
བས་བསྒྲིབས་ན་རང་ཕན་གྱི་ནུས་པའང་མེད་ན་གཞན་དོན་ནུས་པ་སྨོས་ཅི་དགོས་པའི་ཕྱིར་
སྔོན་མི་ཤེས་པས་བྱས་པ་ཉིད་ཀྱི་སྡིག་པ་ལས་རྣམ་པར་སུན་འབྱིན་པ་ལ་སོགས་པ་སྟོབས་
T
--
1
，
- 25 2 -



，，
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
བཞིས་ཡང་དག་པར་འདའ་བར་བགྱིད་ཅིང་སྡིག་པ་གཞན་ཡང་སླན་ཆད་མི་བགྱིད་དོ་ཞེས་
དམ་འཆའོ། །
གསུམ་པ་མཆོད་པའི་ཁྱད་པར་གཞན་བསྟན་པ་ལ་བདུན། བཀྲུ་ཤིང་ཕྱི་བའི་
དང་། གོས་དང་རྒྱན་གྱི་དང་། བྱུག་པ་དང་མེ་ཏོག་གི་དང་། སྤོས་དང་ཞལ་ཟས་ཀྱི་དང་། སྒྲོན་
མ་དང་མཎྜལ་གྱི་དང་། གཞལ་མེད་ཁང་དང་གདུགས་ཀྱི་དང་། རོལ་མོའི་མཆོད་པའོ། །དང་
པོ་ནི། རང་རང་གི་གནས་ནས་སྤྱན་དྲངས་པ་རྣམས་ལ་བསྙེལ་བསོ་བའི་ཕྱིར་ཁྲུས་ཀྱི་ཁང་པ་
ཤིན་ཏུ་དྲི་ཞིམ་པ་ཙནྡན་ལ་སོགས་པའི་དྲིས་བསྒོས་པ་ཤེལ་གྱི་རང་བཞིན་གྱི་ས་གཞི་གསལ་
ཅིང་དྲི་མ་མེད་པ་འོད་དང་ལྡན་པས་འཚེར་བ་བྱི་དོར་བྱས་ཤིང་བསྟར་བ་དེ་ནི་ཨིནྡྲ་ནཱི་ལ་
ལ་སོགས་པའི་རིན་ཆེན་འོད་ཟེར་སྣ་ཚོགས་པ་འབར་ཞིང་གསལ་བ་དང་ལྡན་པའི་ཀ་བ་ཡིད་
དུ་འོང་བ་དུ་མ་དང་ལྡན་པ། སྟེང་དུ་མུ་ཏིག་གི་དྲ་བ་དང་དྲ་བ་ཕྱེད་པ་འོད་གསལ་པོ་འཕྲོ་བ་
ཆགས་པས་སྤྲས་པའི་བླ་བྲེ་བྲེས་པ་དེར་དེ་བཞིན་གཤེགས་པ་རྣམས་དང་དེའི་སྲས་རྣམས་ལ།
བེ་ཌཱུརྱ་ལ་སོགས་པའི་རིན་ཆེན་བརྒྱ་སྟོང་མང་པོ་ལས་བྱས་པའི་བུམ་པ་བརྒྱ་སྟོང་མང་པོ་དག་
སྤོས་དྲི་ཞིམ་པོ་སྣ་ཚོགས་སྦྱར་བ་ཉིད་ཀྱི་ཆུ་ཡིད་དུ་འོང་བ་མེ་ཏོག་དང་བཅས་པས་ལེགས་པར་
བཀང་བས་ཡིད་འཕྲོག་པའི་གླུ་སྙན་པ་དང་ནི། རྫ་རྔ་ལ་སོགས་པའི་རོལ་མོ་དུ་མ་དང་གར་
སྔོན་དུ་བཏང་བ་དང་བཅས་པ་དུ་མས་སྐུ་ལ་ཁྲུས་གསོལ་བར་བགྱིའོ། །དེ་ནས་དེ་དག་གི་སྐུ་
ལ་དུ་ཀུ་ལའི་རས་ལ་སོགས་པ་མཉམ་ཞིང་མཚུངས་པ་མེད་པའི་གོས་གཙང་ཞིང་དྲི་མ་མེད་པ་
ལ་དྲི་ཞིམ་པོའི་བདུག་པས་རབ་ཏུ་བསྒོས་པས་མཛེས་པའི་དོན་དུ་བསོད་ནམས་བརྒྱ་པའི་སྐུ་
ཕྱི་ཞིང་བྱི་དོར་བགྱིའོ། །
གཉིས་པ་ནི། སྐུ་ཕྱིས་པའི་རྗེས་དེ་ནས་དེ་དག་ལ་ལེགས་པའི་ཚོན་སྣ་ཚོགས་ཁ་
དོག་ལེགས་པར་བསྒྱུར་བའི་ན་བཟའ་ཤིན་ཏུ་དྲི་ཞིམ་པོ་བསྒོས་པའི་དམ་པ་བླ་ན་མེད་པ་
-2 53 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབུལ་ལོ། ཁྱིམ་པའི་རྟགས་ཅན་གྱི་བྱང་ཆུབ་སེམས་དཔའ་རྣམས་ལ་ལྷ་ཡུལ་གྱི་གོས་བཟང་
པོ་སྲབ་པ་སྟེ་ཕྲ་ལ་རེག་བྱ་འཇམ་པ་ཁ་དོག་དང་དབྱིབས་མཛེས་པ་སྣ་ཚོགས་པ་དང༌། ལྷབ་
ལྷུབ་གཙོ་བོར་གྱུར་པའི་དབུ་རྒྱན་ལ་སོགས་རྒྱན་མཆོག་བརྒྱ་ཕྲག་དེ་དང་དེ་དག་གིས་བདུད་
ཐམས་ཅད་ཀྱིས་ཕམ་པར་མི་ནུས་པས་མི་ཕམ་པ་མགོན་པོ་བྱམས་པ་དང་ཀུན་ནས་བཟང་
བས་ཀུན་ཏུ་བཟང་པོ་དང༌། འཇམ་ཞིང་སྙན་པའི་དབྱངས་མངའ་བ་འཇམ་དབྱངས་དང་
འཇིག་རྟེན་ཐམས་ཅད་ཀྱི་དབང་ཕྱུག་བཟང་པོ་ཡིན་པས་སམ། འགྲོ་བ་སྡུག་བསྔལ་བ་རྣམས་
སྤྱན་རས་ཀྱིས་གཟིགས་ཤིང་འཚོ་བ་འཇིག་རྟེན་དབང་ཕྱུག་དང་སོགས་པས་རྡོ་རྗེ་འཛིན་པ་
སོགས་བཟུང་ཞིང་འང་གི་སྒྲས་གདུལ་བྱའི་དབང་གིས་ཁྱིམ་པའི་རྟགས་འཛིན་པའི་རྒྱལ་སྲས་
གཞན་ལའང་བརྒྱན་པ་སྟེ་ཆས་སུ་བགྱིའོ། ། །
གསུམ་པ་ནི། དེ་ནས་མཛོད་དུ། གླིང་བཞི་པ་དང་ཉི་ཟླ་དང༌། །རི་རབ་དང་ནི་
འདོད་ལྷ་དང༌། །ཚངས་པའི་འཇིག་རྟེན་སྟོང་ལ་ནི། །སྟོང་ནི་སྤྱི་ཕུད་ཡིན་པར་འདོད། །དེ་སྟོང་
ལ་ནི་སྟོང་གཉིས་པ། །བར་མའི་འཇིག་རྟེན་ཁམས་ཡིན་ནོ། །དེ་སྟོང་ལ་ནི་སྟོང་གསུམ་མོ། །
ཞེས་པའི་སྟོང་གསུམ་ནི་ཞིང་གཅིག་ཡིན་ལ། དེ་ལྟར་ཕྱོགས་ཐམས་ཅད་ན་ཞིང་མཐའ་ཡས་
པར་ཡོད་པ་ཀུན་ཏུ་དྲི་ངད་ལྡང་བ་ཧ་རིའི་ཙནྡན་ལ་སོགས་པ་དྲིའི་མཆོག་རྣམས་ཀྱིས་
ཐུབ་དབང་རྣམས་ཀྱི་སྐུ་དཔེར་ན། གསེར་སའི་སྐྱུང་བུ་ཁ་སྦྱར་གྱི་ནང་དུ་མེས་བཙོས་པས་ནང་
གི་དྲི་མ་དང་བུལ་ཏོག་དང་ཀྱུར་དང་ལན་ཚྭ་ལ་སོགས་པས་ཕྱིའི་དྲི་མ་སྦྱངས་ཤིང་བཙོ་མར་
བྱས་པ་རོ་ཙན་ལ་སོགས་པའི་ནོར་བུས་བདར་ཞིང་བྱི་དོར་བྱས་པ་ལྟར་འོད་ཀྱི་མདངས་
ཆགས་ཤིང་འབར་ཏེ་གསལ་བ་དེ་དག་ལ་རང་གིས་སམ་གཞན་གྱིས་བྱུག་ཏུ་གཞུག་པར་
བགྱིའོ། །དེ་ནས་ཐུབ་པའི་དབང་པོ་མཆོད་པར་བྱ་བའི་གནས་མཆོག་དེ་དག་ལ་ཁ་དོག་དང་
དབྱིབས་ཡིད་དུ་འོང་བའི་ལྷའི་མེ་ཏོག་མན་དཱ་ར་བ་དང་དཔག་བསམ་ཤིང་གི་མེ་ཏོག་མན་དཱ་
-25 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
ར་བ་ཆེན་པོ་དང་། མལླི་ཀ་ཞེས་པདྨ་དང༌། ཨུཏྤ་ལ་སྔོན་པོ་དང་ལ་སོགས་པ་ཙམ་པ་ཀ་དང་།
ན་ག་གེ་སར་ལ་སོགས་པ་དྲི་ཞིམ་པའི་མེ་ཏོག་ཡིད་འཕྲོག་པ་ཐམས་ཅད་དང་། མེ་ཏོག་གི་ཕྲེང་
བ་སྣ་ཚོགས་བརྒྱུས་པའི་བཀོད་པ་མཛེས་པའི་སྒོ་ནས་ལེགས་པར་སྤེལ་བ། ཡིད་དུ་འོང་བ་
རྣམས་ཀྱིས་མཆོད་དོ། །
བཞི་པ་ནི། དེ་ནས་སྤོས་ཀྱི་མཆོག་ཡིད་འཕྲོག་ནུས་ཀྱི་དྲི་ངད་ཀྱིས་ཕྱོགས་ཀུན་
ཏུ་ཁྱབ་ཅིང་ལྡང་བའི་བདུག་པའི་སྤྲིན་ལྟར་འཐིབས་ཤིང་གྱེན་དུ་འགྲོ་བའི་ཚོགས་རྣམས་ཀྱང་
ཐུབ་དབང་དེ་ལ་དབུལ་ལོ། །དེ་ནས་ཀ་ར་ལ་སོགས་པ་གང་ཞིག་ཞལ་བཀང་ནས་གསོལ་
བའི་ཞལ་ཟས་དང་སྣུམ་ཁུར་ལ་སོགས་པ་གང་ཁམ་དུ་བཅད་ནས་གསོལ་བའི་བཟའ་བ་དང་།
སྐོམ་གྱི་དོན་དུ་བཏུང་བར་བྱ་བ་རྒྱ་སྟར་གྱི་འབྲས་བུའི་ཁུ་བ་ལ་སོགས་པ་བཏུང་བ་སྣ་ཚོགས་
ལེགས་པར་སྦྱར་བ་དང་བཅས་པའི་འབྲས་ཆན་ལ་སོགས་པའི་ལྷ་བཤོས་རྣམས་ཀྱང་དེ་དག་
ལ་དབུལ་བར་བགྱིའོ། །
ལྔ་པ་ནི། གསེར་གྱི་རྒྱུ་ལས་བྱས་པའི་པདྨ་མཚར་དུ་དངར་བ་སྟེ་ཕྲེང་དུ་བསྒྲིགས་
པའི་ནང་དུ་ཡིད་བཞིན་གྱི་རིན་ཆེན་སོགས་གསལ་ཞིང་སྣང་བར་བྱེད་པའི་སྒྲོན་མེ་སྣང་
གསལ་རྣམས་ཀྱང་དབུལ་བར་བགྱིའོ། །དེ་ནས་ས་གཞི་སྟར་ཞིང་བྱི་དོར་བྱས་པ་དྲི་ཞིམ་པོའི་
སྤོས་ཀྱིས་ཉེ་བར་བྱུགས་པ་དེར་མེ་ཏོག་སིལ་མ་མདོག་དབྱིབས་སྣ་ཚོགས་པ་ཡིད་དུ་འོང་བ་
སྤེལ་བ་དགྲམ་ཞིང་དགོད་པར་བགྱིའོ། །
དྲུག་པ་ནི། གཞལ་དུ་མེད་པའི་ཕོ་བྲང་ལྷའི་བུ་མོ་རྣམས་ཀྱིས་སྦྱར་ཞིང་ཉེ་བར་
བླངས་པའི་བསྟོད་པ་ཡོན་ཏན་བརྗོད་པའི་གླུ་དབྱངས་ཡིད་དུ་འོང་ཞིང་སྙན་པ་དང་ལྡན་པ་དང་།
མུ་ཏིག་གི་དང༌། རིན་ཆེན་གྱི་རྒྱན་གྱི་ཆུན་བུ་འཕྱང་བས་མཛེས་ཤིང་གཟི་འོད་འབར་བ་དང་
རིན་པོ་ཆེའི་རྒྱལ་མཚན་དང་བ་དན་ལ་སོགས་པས་བརྒྱན་པ་ཕྱོགས་བཅུ་མཐའ་ཡས་པ་
- 25 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་ཀྱིས་ནམ་མཁའི་ཁམས་བརྒྱན་ཞིང་འོད་ཀྱིས་ཁྱབ་པར་གྱུར་པའི་གཞལ་མེད་ཁང་དེ་
དག་ཀྱང་ཐུགས་རྗེའི་རང་བཞིན་ཅན་དེ་དག་ལ་དབུལ་བར་བགྱིའོ། །དེ་ནས་བསིལ་བར་བྱ་
བའི་ཕྱིར་རིན་ཆེན་ལས་བྱས་པའི་ཚ་བ་སྐྱོབ་པར་བྱེད་པའི་གདུགས་མཛེས་ཤིང་སྡུག་པ་
གསེར་གྱི་ཡུ་བ་ཅན་ཁོ་ར་ཁོར་ཡུག་ཏུ་མུ་ཏིག་ལ་སོགས་པའི་རྒྱན་གྱི་རྣམ་པ་ཡིད་དུ་འོང་བ་དུ་
མས་མཛེས་པར་བརྒྱན་པ། དབྱིབས་ལེགས་ཤིང་ལྟ་ན་སྡུག་པ་གྱེན་དུ་བསྒྲེངས་པ་ཡང་།
དུས་རྟག་ཏུ་ཐུབ་དབང་རྣམས་ལ་དབུལ་ཞིང་བསྟབ་པར་བགྱིའོ། །དེ་སྐད་དུའང་། ནོར་བུ་དྲ་
བ་སྣ་ཚོགས་བཀོད་པའི་གདུགས། །དར་གྱི་ལྡ་ལྡི་བ་དན་རབ་དཔྱངས་ཤིང་། །དྲིལ་གཡེར་དྲ་
བ་རྒྱལ་བའི་གསུང་སྒྲོག་པ། །དེ་བཞིན་གཤེགས་པའི་དབུ་ལ་དེ་དག་འཛིན། །ཞེས་དཀོན་
མཆོག་ཏ་ལ་ལར་གསུངས་སོ། །
བདུན་པ་ནི། སྔར་གྱི་མཆོད་པ་དེ་ལས་གཞན་པའི་ཡང་མཆོད་པའི་ཚོགས་རྔ་བོ་
ཆེ་ལ་སོགས་པའི་རོལ་མོ་དང་དབྱངས་སྙན་ནི་རྫ་རྔ་ལ་སོགས་པའི་རོལ་མོ་གར་དང་བཅས་
པའི་གླུ་སྙན་པ་ཡིད་དུ་འོང་བ་དེ་ལྟ་བུ་གང་ཐོས་པ་ན་སེམས་ཅན་སྡུག་བསྔལ་བ་རྣམས་ཀྱང་
དགའ་བས་ཚིམ་པར་བྱེད་པའི་མཆོད་པའི་སྤྲིན་ཚོགས་རྣམས་ཀྱི་རྒྱུན་སྔ་མ་རྣམས་ལས་ཕུལ་
དུ་བྱུང་བ་སོ་སོར་གནས་ཤིང་འབྱུང་བར་བྱིན་གྱིས་བརླབ་པར་གྱུར་ཅིག་པའོ། །
བཞི་པ་མཆོད་པ་སྤྱིར་བསྡུས་ཏེ་བསྟན་པ་ནི། དམ་པ་སངས་རྒྱས་ཀྱི་ཆོས་རྙེད་
དཀའ་བ་དང་དོན་ཆེ་བས་དཀོན་མཆོག་ཐམས་ཅད་དང་། སངས་རྒྱས་ཀྱི་སྐུ་གདུང་ཆུད་པ་ལ་
སོགས་པའི་རྒྱལ་བའི་མཆོད་རྟེན་རྣམས་དང༌། རྒྱལ་བ་རྒྱལ་སྲས་རྣམས་ཀྱི་སྐུའི་གཟུགས་
བརྙན་རྣམས་ལ་རིན་ཆེན་སྣ་ཚོགས་ཀྱི་ཕྱེ་མ་དང་། མེ་ཏོག་སྣ་ཚོགས་ཀྱི་ཕྱེ་མ་དང་ལ་སོགས་
པས་ཙནྡན་གྱི་ཕྱེ་མ་ལ་སོགས་པ་དང་ན་བཟའ་ལ་སོགས་པའི་ཆར། འཁོར་བ་ཇི་སྲིད་བར་
རྒྱུན་མི་ཆད་པར་བར་མཚམས་མེད་པར་འབབ་པར་ཤོག །
- 2 5 $ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
གཉིས་པ་བླ་ན་མེད་པའི་མཆོད་པ་ནི། ཇི་ལྟར་འཇམ་དབྱངས་དང་། ལ་སོགས་
པས་ཀུན་ཏུ་བཟང་པོ་ལ་སོགས་པ་ས་བཅུའི་དབང་ཕྱུག་རྣམས་ཀྱིས་ལྷག་པའི་བསམ་པས་
རྒྱལ་བ་རྣམས་ལ་མཆོད་པར་མཛད་པ་ལྟར་ཏེ། དཀོན་མཆོག་ཏ་ལ་ལའི་གཟུངས་ལས། མེ་
ཏོག་ཕལ་ཆེར་མེ་ཏོག་བླ་བྲེ་དང༌། །མེ་ཏོག་བཀོད་པའི་འོད་ཟེར་རབ་བཀྱེ་སྟེ། །མེ་ཏོག་སྣ་
ཚོགས་ཀུན་ཏུ་བཀྲམ་བྱས་ནས། །བདག་ཉིད་ཆེན་པོ་རྒྱལ་བ་དེ་དག་མཆོད། །ཅེས་དང༌།
ལག་པའི་མཐིལ་ནས་མཆོད་པ་བསམ་ཡས་རྣམས། །རྒྱལ་བ་གཅིག་ལ་དེ་དག་བྱེད་པ་ལྟར།།
རྒྱལ་བ་མ་ལུས་ཀུན་ལའང་དེ་བཞིན་ཏེ། །དྲང་སྲོང་ཏིང་འཛིན་རྣམ་འཕྲུལ་དེ་འདྲའོ། །ཞེས་
དང༌། ཕྱོགས་བཅུ་དག་ན་ཡོ་བྱད་མཐའ་ཡས་གང༌། །དྲང་སྲོང་ཆེན་པོ་རྣམས་ལ་མཆོད་འོས་
པ༑ ༑དེ་དག་ལག་པའི་མཐིལ་ནས་ཆར་འབེབས་ཤིང༌། །བྱང་ཆུབ་ཤིང་དྲུང་བཞུགས་པའི་
རྒྱལ་བ་མཆོད། །ཅེས་སོ། །དེ་བཞིན་དུ་བདག་གིས་ཀྱང་མོས་པས་དེ་བཞིན་གཤེགས་པ་
འཇིག་རྟེན་གྱི་མགོན་པོ་དང་རྒྱལ་བ་སྲས་དང་བཅས་པ་རྣམས་ལ་མཆོད་དོ། །
གསུམ་པ་བསྟོད་པའི་མཆོད་པ་ནི། ཡོན་ཏན་རྒྱ་མཚོ་ལྟར་ཟད་མི་ཤེས་པ་དེ་
རྣམས་ལ་བདག་གིས་བསྟོད་པའི་དབྱངས་ཀྱི་ཡན་ལག་སྟེ་རྒྱུ་ལྕེ་རྐན་ལ་སོགས་པ་ལས་བྱུང་
བ་རྒྱ་མཚོ་ལྟར་ཡོན་ཏན་ཤིན་ཏུ་མང་བ་རྣམས་ཀྱིས་བསྟོད་པའི་བསྟོད་དབྱངས་སྙན་པ་གླུར་
ཡང་དག་པར་བླངས་པའི་སྙན་པའི་སྤྲིན་དེ་དག་ལ་ངེས་པར་རྣམ་པ་ཐམས་ཅད་ཀུན་ཏུ་འབྱུང་
བར་གྱུར་ཅིག །དེ་ལྟར་ཡང་བཟང་སྤྱོད་དུ། དེ་དག་བསྔགས་པ་མི་ཟད་རྒྱ་མཚོ་རྣམས། །
དབྱངས་ཀྱི་ཡན་ལག་རྒྱ་མཚོའི་སྒྲ་ཀུན་གྱིས། །རྒྱལ་བ་ཀུན་གྱི་ཡོན་ཏན་རབ་བརྗོད་ཅིང་། །
བདེ་བར་གཤེགས་པ་ཐམས་ཅད་བདག་གིས་བསྟོད། །ཅེས་སོ། །
གཉིས་པ་ཕྱག་བྱ་བ་ནི། དུས་གསུམ་དུ་གཤེགས་ཤིང་བཞུགས་པའི་ཡེ་ཤེས་
མཐའ་ཡས་པ་མངའ་བས་ཤེས་བྱ་མ་ལུས་པར་ཁྱབ་པའི་བློ་ཅན་སངས་རྒྱས་ཀུན་དང་། ལུང་
-25 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་ཀྱི་ཆོས་དང་། ཚོགས་ཀྱི་མཆོག་རྒྱལ་སྲས་ཀྱི་དགེ་འདུན་གང་ཟག་ཆེན་པོ་བརྒྱད་དང་
བཅས་པ་ལ་སངས་རྒྱས་ཀྱི་ཞིང་ཐམས་ཅད་ཀྱི་རྡུལ་ཕྲ་རབ་ཀུན་གྱི་གྲངས་སྙེད་ཀྱི་ལུས་ཐམས་
ཅད་ཀྱིས་རབ་ཏུ་བཏུད་པས་ནི་ཕྱག་འཚལ་ལོ། །གཞན་ཡང་ཕྱག་གི་གནས་བྱང་ཆུབ་སེམས་
དཔའི་གཞི་སྟེ་སྐྱེས་རབས་དང་། རྟོགས་བརྗོད་དུ་བསྟན་པའི་བལྟམས་པ་ལ་སོགས་པའི་ཡུལ་
རྣམས་དང༌། རྟེན་འབྲེལ་སྙིང་པོའི་ཚིགས་བཅད་ལྡན་པའི་མཆོད་རྟེན་ནམ། གནས་བརྒྱད་
ཀྱི་མཆོད་རྟེན་ལ་སོགས་མཆོད་རྟེན་ཀུན་ལའང་བདག་ཕྱག་འཚལ་ལོ། །འདི་ལ་ལུང་ནོད་
པའི་དོན་གྱིས་ན་མཁན་པོ་དང་། དེ་བཞིན་དུ་ཐར་པའི་དོན་སློབ་པའི་སློབ་དཔོན་དང་། ཐར་
པའི་དོན་དུ་འབད་ཅིང་རྩོལ་བས་ན་བརྟུལ་ཞུགས་མཆོག་སྟེ། དེ་དག་མདུན་དུ་དམིགས་ནས་
དེ་དག་ལའང་བདག་ཕྱག་འཚལ་བ་ནི་མགོས་བཏུད་པའོ། ། །
གསུམ་པ་ནི། ཇི་སྲིད་དུ་བྱང་ཆུབ་ཀྱི་སྙིང་པོ་སྟེ་མཆོག་སངས་རྒྱས་སུ་མཆིས་ཏེ་
མ་ཐོབ་ཀྱི་བར་དུ་ཕྱོགས་ཀུན་ན་བཞུགས་པའི་སངས་རྒྱས་རྣམས་ལ་སྐྱབས་སུ་མཆིའོ། །ཆོས་
དཀོན་མཆོག་མྱ་ངན་ལས་འདས་པ་དང༌། བྱང་ཆུབ་སེམས་དཔའི་ཚོགས་ལའང་སྔ་མ་དེ་
བཞིན་དུ་སྐྱབས་སུ་ནི་འཚེ་བ་ལ་སོགས་ལས་སྐྱོབ་པ་ཡིན་ལ། མཆི་བ་ནི་དེའི་བཀའ་རྗེས་སུ་
བསྒྲུབ་ཅིང་མི་འདའ་བ་ཡིན་ནོ། །
བཞི་པ་ལ་བཞི་སྟེ། རྣམ་པར་སུན་འབྱིན་པའི། རྟེན་ཁྱད་པར་ཅན་གྱི། གཉེན་པོ་
ཀུན་ ཏུ་ སྤྱོད་ པའི། ཉེས་ པ་ སླར་ སྡོམ་ པའི་ སྟོབས་ སོ། །དང་ པོ་ ལ་ གཉིས་ ཏེ། སྡིག་པ་
བཤགས་པའི་ཚུལ་དང་། དེ་ཉིད་རྒྱས་པར་བཤད་པའོ། །དང་པོ་ལ་གཉིས་ལས། བསམ་པ་
ཐག་པ་ནས་སྤྱིར་བཤགས་པ་ནི། ཕྱོགས་རྣམས་ཀུན་ན་བཞུགས་པའི་རྫོགས་པའི་སངས་
རྒྱས་དང༌། བྱང་ཆུབ་སེམས་དཔའ་ཐུགས་རྗེ་ཆེན་པོ་མངའ་བ་རྣམས་མདུན་དུ་དམིགས་ལ་
ལག་པ་ཐལ་མོ་སྦྱར་ཏེ་བསམ་པ་ཐག་པས་དེ་དག་ལ་གསོལ་བ་ནི། སྐྱེ་བའི་རྒྱུན་སྔོན་གྱི་ཐོག་
- 2 5 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
མ་མེད་པ་དང་ལྡན་པའི་འཁོར་བ་ནས་འཁོར་བའི་ཚེ་རབས་འདིའམ་སྔོན་གྱི་སྐྱེ་བ་གཞན་དག་
ཏུ་བདག་གིས་གཏི་མུག་གི་དབང་གིས་ལས་འབྲས་ཀྱི་ཚུལ་མ་འཚལ་བར་སྒོ་གསུམ་གྱིས་
སྡིག་བགྱིས་པའམ། གཞན་ལ་བགྱིད་དུ་སྩལ་བ་ཉིད་དང་ནི། གཏི་མུག་འཁྲུལ་པས་བདག་
ཟིལ་གྱིས་གནོན་ཏེ་དམྱལ་སོགས་སུ་འཕེན་པ་ཅན་གྱི་གཞན་སྡིག་བགྱིས་པ་ལ་རྗེས་སུ་ཡི་རང་
བར་གང་བགྱིས་པའི་ནོངས་པ་སྟེ་ཉེས་པ་དེ་ལ་ནི་ཉེས་པར་མཐོང་བར་བགྱིས་ནས་བསམ་པ་
ཞེ་ཐག་པ་ནས་འགྱོད་པས་མགོན་པོ་སྲས་བཅས་ལ་བཤགས་པ་སྟེ་མཐོལ་ཞིང་མི་འཆབ་བོ། །
གཉིས་པ་རྣམ་སྨིན་ལྕི་བ་བྱེ་བྲག་ཏུ་བཤགས་པ་ནི། བདག་གིས་བླ་ན་མེད་པའི་
ཡོན་ཏན་གྱི་ཞིང་དཀོན་མཆོག་གསུམ་དང་ནི། ཕན་འདོགས་པའི་ཞིང་ཕ་མའམ་བླ་མ་སྟེ།
མཁན་སློབ་སོགས་གཞན་གང་རུང་དག་ལ་བསམ་པ་ཉོན་མོངས་པ་སྟེ་གནོད་སེམས་ཀྱི་སྒོ་
ནས་སྦྱོར་བ་ལུས་དང་ངག་དང་ཡིད་ཀྱིས་ནོངས་པའི་ལས་གནོད་པ་བགྱིས་པ་གང་ལགས་པ་
དང༌། མདོར་ན་ཆགས་སོགས་ཉོན་མོངས་པའི་ཉེས་པ་དུ་མས་སྐྱོན་ཆགས་པའི་སྡིག་ཅན་
བདག་གི་སྡིག་པའི་ལས་གང་མནར་མེད་ལ་སོགས་པར་བསྐྱེད་པས་ཤིན་ཏུ་མི་ཟད་པ་བགྱིས་
པ་དེ་ཐམས་ཅད་ལོ་ཀ་པའི་འདྲེན་པ་རྣམས་ལ་སོ་སོར་འཆགས་སོ། །
གཉིས་པ་དེ་ཉིད་རྒྱས་པར་བཤད་པ་ལ་ལྔའི། དང་པོ་སྡིག་བཤགས་དགོས་པའི་
འཐད་པ་བཤད་པ་ལ་གསུམ་ལས། དང་པོ་སྡིག་པ་མྱུར་དུ་བཤགས་དགོས་པའི་རྒྱུ་མཚན་ནི།
ཅིའི་ཕྱིར་འབད་པས་འཆགས་ཤེ་ན། བདག་ནི་འཁོར་བར་འཆིང་བའི་སྡིག་པའི་ལས་མ་བྱུང་
ཞིང་མ་ཟད་པའི་སྔོན་དུ། བསྡད་ལོང་མེད་པར་མྱུར་དུ་འགུམ་པ་སྟེ་འཆི་བར་འགྱུར་དུ་མཆི་ལ་
ཅི་སྟེ་སྡིག་པ་མ་བྱང་པར་ཤི་ན་ངན་འགྲོར་ལྷུང་བའི་ཕྱིར་མྱུར་དུ་འཆགས་དགོས་པས་ཚུལ་ཇི་
ལྟར་སྡིག་ལས་འདི་དང་འཁོར་བ་ལས་ངེས་པར་ཐར་བར་མྱུར་བར་རིངས་པའི་ཚུལ་གྱིས་
སྐྱོབ་ཅིང་། བདེ་བའི་ཐབས་བསྟན་དུ་གསོལ་ཞེས་པའོ། །སྡིག་པ་མ་ཟད་པར་མི་འཆིའོ་ཞེ་ན།
- 2 59 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསོད་པར་བྱེད་པའི་འཆི་བདག་འདི་ནི་འདིས་བྱ་བ་འདིས་བྱས་ཟིན་ལ། འདིས་ད་རུང་མ་
བྱས་སོ་ཞེས་མི་དཔྱོད་ཅིང་། བྱ་བ་མ་ཚར་བར་དུ་མི་སྡོད་པས་འདི་སྲིད་ཅིག་མི་འོང་ཞེས་ཡིད་
ཆེས་བརྟན་པོ་བྱར་མི་རུང་བའི་ཕྱིར་ན་བ་དང་བཅས་པ་དང་མི་ན་ཞིང་བདེ་བར་གནས་པ་ཀུན་
གྱིས་ཀྱང་སྤྲིན་མེད་པའི་མཁའ་ལས་ཐོག་ཆེན་པོ་གློ་བུར་དུ་འབབ་པ་དང་འདྲ་བར་འཆི་བའི་
དོགས་པ་མེད་ཀྱང་གློ་བུར་དུ་ཚེ་ལ་ཡིད་བརྟན་མི་རུང་བས་འཆི་སྲིད་དོ། །དེས་ན་བཤགས་པ་
ལ་འབད་དོ། །
གཉིས་པ་དོན་མེད་དུ་སྡིག་པ་བྱེད་པ་མི་རིགས་པར་བསྟན་པ་ནི། གལ་ཏེ་སྡིག་
པས་འཇིགས་ན་ཅིའི་ཕྱིར་དེ་བྱས་ཤེ་ན། མཛའ་མི་མཛའ་ལ་སོགས་བདོག་པ་ཐམས་ཅད་བོར་
ཏེ་རང་གི་ལས་ཀྱི་ལམ་འགའ་ཞིག་དང་འགྲོགས་ཏེ་འཇིག་རྟེན་ཕ་རོལ་ཏུ་ཆ་བ་སྟེ་འགྲོ་དགོས་
པ་ཡིན་ན་དེ་ལྟར་བདག་གིས་མ་ཤེས་ནས་མཛའ་བ་དང་མི་མཛའ་བ་ལ་ཕན་གནོད་བྱ་བའི་
དོན་གྱི་ཕྱིར་སྲོག་གཅོད་པ་སོགས་སྡིག་པ་རྣམ་པ་སྣ་ཚོགས་བྱས་སོ། །དེ་མི་རིགས་ཏེ་ཤི་བའི་
འོག་ཏུ་རིམ་གྱིས་མི་མཛའ་བའི་དགྲ་རྣམས་ཀྱང་མེད་པར་འགྱུར་ཞིང་མཛའ་བ་སྡུག་པའི་
གཉེན་རྣམས་ཀྱང་མེད་པར་འགྱུར་ལ། གང་ཟག་བདག་ཀྱང་མེད་པར་འགྱུར་བ་སྟེ་དེ་བཞིན་
དུ་བདག་གི་དོན་དུ་བསགས་པའི་དངོས་པོ་ཐམས་ཅད་ཀྱང་མེད་པར་འགྱུར་བའི་ཕྱིར་རོ། །འོ་
ན་སུ་འགྲོ་ན་སེམས་ཀྱི་རྒྱུན་འགྲོའོ། །གཞན་ཡང་རྨི་ལམ་དུ་ཉམས་སུ་མྱོང་བ་སད་པ་ན་མེད་
པས་མི་མཐོང་ཞིང་། དྲན་པ་ཙམ་དུ་འགྱུར་བ་བཞིན་དུ། བདེ་སྡུག་གི་རྒྱུའི་དངོས་པོ་གང་དང་
གང་ཚེ་འདིར་སྤྱད་པ་དེ་དང་དེ་ཐམས་ཅད་ཕྱིས་ཡུན་རིང་དུ་སོང་ནས་དྲན་པའི་ཡུལ་ཙམ་དུ་
འགྱུར་བ་སྲིད་ཀྱི་སྔར་འདས་པ་ཐམས་ཅད་མཐོང་ཞིང་མྱོང་བར་མི་འགྱུར་རོ། །དེ་བས་ན་
བདག་གི་བར་བཟུང་ནས་མཛའ་མི་མཛའི་ཆེད་དུ་སྡིག་སོག་པར་མི་རིགས་སོ། །
གསུམ་པ་མཛའ་བཤེས་སོགས་ཀྱི་དོན་དུ་སྡིག་བསགས་ཚུལ་ནི། དགྲ་གཉེན་སྐྱེ་
- 2 60 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
བ་གཞན་དུ་མཐོང་བ་ལྟ་ཞོག །རེ་ཞིག་ད་ལྟ་གསོན་པའི་ཚེ་འདི་ཉིད་ལའང་མཛའ་དང་མི་
མཛའ་དུ་མ་འདས་ནས་རྨི་ལམ་ལྟར་དྲན་ཡུལ་དུ་འགྱུར་གྱི། སླར་མི་མཐོང་བར་རང་གི་མངོན་
དུ་གྱུར་པ་ཡིན་ནོ། །འོན་ཏེ་དེ་དག་གི་དོན་དུ་བྱས་པའི་སྡིག་པ་དེ་ཡང་དེ་དག་དང་ལྷན་ཅིག་
འགྲོ་བས་རང་ལ་མི་གནོད་ཅེ་ན། དགྲ་གཉེན་དེ་དག་གི་དོན་དུ་བྱས་པའི་སྡིག་པའི་རྣམ་སྨིན་
ཡིད་དུ་མི་འོང་བ་དྲག་པོ་འབྱིན་པས་མི་ཟད་པ་གང་ཡིན་པ་དེ་ནི་མདུན་ན་གནས་ཏེ་བདག་གི་
རྗེས་སུ་འབྲང་ངོ༌། །དེ་ལྟར་ཤེས་ན་རྒྱུ་ཅི་ལས་སྡིག་བྱས་ཤེ་ན། སྔར་བཤད་པ་དེ་ལྟར་སྐྱེ་བ་སྔ་
མ་ནས་ཐམས་ཅད་བོར་ཏེ་འོངས་པ་དང་། ཐམས་ཅད་བོར་ཏེ་སྐྱེ་བ་གཞན་དུ་འགྲོ་དགོས་པས་
བདག་ནི་མགྲོན་པོ་ལྟ་བུར་གློ་བུར་དུ་འགྲོ་བ་ཡིན་ནོ་ཞེས་བདག་གིས་རྟོགས་པར་མ་གྱུར་པས་
གཏི་མུག་གི་དབང་གིས་མཛའ་བ་ལ་ཆགས་པ་དང་། མི་མཛའ་བ་ལ་ཞེ་སྡང་གི་སྡིག་པ་རྣམ་པ་
དུ་མ་བྱས་ པ་འདི་དག་སླར་བཅོས་པའི་ཐབས་ལ་མ་འབད་ན་མྱུར་དུ་འཆི་བས་སྡིག་
བཤགས་ལ་མྱུར་དུ་བརྩོན་པར་བྱའོ། །
གཉིས་པ་དེ་ངེས་པའི་ཕྱིར་ཅིས་ཀྱང་འཆི་བ་བསམ་པ་ནི། འོན་ཏེ་ཚེ་རིང་བར་
ཐུབ་པ་མ་ཡིན་ནམ་འཆི་བས་འཇིགས་ཅི་དགོས་ཤེ་ན། དུས་ཉིན་མཚན་དུ་སྐད་ཅིག་ཙམ་ཡང་
སྡོད་པའི་གོ་སྐབས་ཡོང་ཡེ་མེད་པར་སྐྱེས་བུའི་ཚེ་འདི་དུས་རྟག་ཏུ་འབྲི་ལ་གོད་པར་འགྱུར་
ཞིང་སྣོན་པ་སྟེ། སླར་འཕེལ་བར་བྱེད་པའང་གུད་ནས་འོངས་པ་ཡང་ཡེ་མེད་པས་ན་བདག་ད་
ལྟ་ངེས་པར་འཆི་བར་ཅིས་མི་འགྱུར་ཏེ་འགྱུར་རོ། ། །
གསུམ་པ་འཆི་བ་ན་སྐྱབས་གཞན་གང་གིས་ཀྱང་མི་ཕན་ཏེ་གང་གི་དོན་དུ་སྡིག་
པ་བྱས་པའི་གཉེན་ལ་སོགས་པས་དུཉཁའི་སྐལ་བ་ལེན་སྙམ་ན། ལོ་ཀ་ཕྱི་མར་ལྟ་ཞོག་འཆི་བ་
ལ་ཤིན་ཏུ་ཉེ་བའི་དུཁ་ཡིས་ནོན་པ་ན་བདག་ནི་མལ་ན་འདུག་བཞིན་དུ་གཉེན་བཤེས་ཀུན་
གྱིས་མཐའ་བསྐོར་དུ་ཟིན་ཀྱང་སྲོག་གནད་གཅོད་པ་དང༌། སྐོམ་པ་ལ་སོགས་པའི་དུསྟབའི་
- 2 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚོར་བ་དག་བདག་ཉིད་གཅིག་པུས་མྱོང་བར་འགྱུར་གྱི། དེས་མྱོང་བ་དེའི་ཆ་ཤས་ཆུང་ངུའང་
ཉེ་དུ་སོགས་གཞན་ལ་འབྱུང་བ་མ་ཡིན་ནོ། །འོན་ཀྱང་དེ་དག་གིས་སྐྱོབ་སྙམ་ན། ཚེ་འདི་ལ་
ཅུང་ཟད་ཙམ་སྐྱོབ་སྲིད་ཀྱང་འཆི་བའི་ཚེ་ན་གཤིན་རྗེའི་ཕོ་ཉས་ཟིན་པས་སྐེ་ཞགས་པས་
བཅིངས། ཐོ་བས་བརྡུངས་བཞིན་དུ་འབྲོག་དགོན་པ་ཚེར་མ་སྟུག་པོ་ཅན་དང་། ཕ་བོང་ཐག་
ཐུག་རྣམས་ཀྱིས་རྐང་པ་གཅོད་ཅིང་གྲོགས་མེད་པའི་ལས་ཉམས་སུ་མྱོང་བའི་སར་ཁྲིད་པ་ལ་
གཉེན་ཡོད་པས་ཅི་ཕན་ལ། གྲོགས་བཤེས་ཀྱིས་ཅི་ཞིག་ཕན་ཏེ་སུ་ཡང་སྐྱབས་སུ་མི་འགྱུར་
གྱི༑ དེའི་ཚེ་བསོད་ནམས་གཅིག་པུ་སྐྱབས་ཡིན་ན་དེ་ཡང་བདག་གིས་མ་བསྟེན་ཏོ། །དེ་ལྟར་
རྒྱ་ཆེར་རོལ་པར། དགེ་བའི་ལས་བྱས་རྗེས་སུ་འབྲང་བྱེད་ཅིང་། །ཕྱི་བཞིན་འགྲོ་བར་འགྱུར་
བ་མ་གཏོགས་པ། །འདུས་བྱས་དག་ལ་གྲོགས་ཡོད་མ་ཡིན་ཏེ། །སྐྱབས་མེད་གཉེན་རྣམས་
མེད་ཅིང་འཁོར་ཡང་མེད། །ཅེས་སོ། །
བཞི་པ་དེས་ན་ཤིན་ཏུ་གནོང་ཞིང་འགྱོད་པར་འགྱུར་བ་ནི་མགོན་པོ་ཞེས་བོས་
ནས་ལང་ཚོ་ལ་སོགས་པས་རྒྱགས་པས་བག་མེད་པར་གྱུར་པ་བདག་གིས་ནི། ཤི་ནས་དམྱལ་
སོགས་ཀྱི་དུཁའི་འཇིགས་པ་འདི་འདྲ་མ་འཚལ་ནས་མི་རྟག་པའི་ཚེ་འདིའི་ཆེད་དག་ཏུ་སྡིག་
པ་མང་པོ་ཉེ་བར་བསྒྲུབས་ཏེ་བྱས་སོ། །འོན་ཏེ་འཆི་བའི་ཚེ་ཀུན་ནས་སྐྱོབ་པའི་བསོད་ནམས་
བྱའོ་ཞེ་ན། དམྱལ་བའི་དུ་ཁ་ལས་ཆུད་པ་སྐྱེ་བོ་ཁ་ཅིག་ཉེས་པའི་དབང་གིས་ལག་པ་ལ་
སོགས་པའི་ཡན་ལག་གཅོད་པའི་སར་དེ་རིང་ཁྲིད་པའང་བྲེད་པར་གྱུར་ཏེ། སྐོམ་པས་ཁ་
སྐམས་ཤིང་མིག་རྩ་ངན་པ་དམར་བར་གྱུར་པ་ལ་སོགས་སྔར་ལས་རང་བཞིན་གཞན་དུ་
འགྱུར་བར་སྣང་ན་འཆི་བའི་ཚེ་གཤིན་རྗེའི་ཕོ་ཉ་འཇིགས་སུ་རུང་བའི་གཟུགས་ཅན་འཇིགས་
འཇིགས་ལྟ་བུའི་ཤ་ཚུགས་ཏེ་དབྱིབས་ཅན་གྱིས་བཟུང་བར་གྱུར་ཅིང་། འཇིགས་ཆེན་ཏེ་ཤིན་
ཏུ་སྐྲག་པར་བྱེད་པའི་ནད་ཀྱིས་ཐེབས་པར་གྱུར་པ་རབ་ཏུ་ཉམ་ཐག་སྟེ། བཤང་གཅི་བྱུང་བས་
t
- 2 6 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥་
ལུས་ལ་གོས་པར་འགྱུར་བའི་གནས་སྐབས་ན་བསོད་ནམས་བྱེད་པ་ལྟ་སྨོས་ཅི་དགོས། ཞེས་
པའོ། །
ལྔ་པ་དེར་ཉམ་ཐག་ནས་སྐྱབས་ཚོལ་བའི་ཚུལ་ནི། དེའི་ཚེ་སྙིང་རྗེ་ཅན་སུ་ཞིག་
འཇིགས་པ་ཆེན་པོ་འདི་ལས་བདག་ལེགས་པར་སྐྱོབ་པར་བྱེད་པར་འགྱུར་ཞེས་བྲེད་ཤ་ཐོན་
ཏེ་ལུས་ལས་མི་གཙང་བ་འཆོར་བ་ལ་སོགས་པ་སྐྲག་པའི་རྣམ་འགྱུར་དང་། མིག་བགྲད་ནས་
ཏེ་སྨད་ནས་གྱེན་དུ་ལྟ་བས་ཕྱོགས་བཞིར་སྐྱབས་དག་ཚོལ་བར་བྱེད་ཅིང་བསོད་ནམས་མེད་
པས་ཕྱོགས་བཞིར་གང་དུའང་སྐྱབས་མེད་པར་མཐོང་ནས་ནི་དེ་ནས་སླར་ཡང་སྐྱབས་མ་རྙེད་
པས་ཀུན་ཏུ་ཡི་མུག་པར་འགྱུར་ཞིང་རབ་ཏུ་ཚ་བ་ལ་སོགས་པ་དུ་ཁའི་གནས་དེར་སྐྱབས་ཡོད་
པ་མ་ཡིན་ན་དེ་ཚེ་བདག་གིས་ཇི་ལྟར་བྱ་སྟེ། བྱ་བ་ཐམས་ཅད་མི་ནུས་པ་དེས་ན་ད་ལྟ་ཉིད་དུ་
སྡིག་པ་ཕྱིར་བཅོས་པ་ཉམས་སུ་བླང་བར་རིགས་སོ། ། །
གཉིས་པ་རྟེན་ཁྱད་པར་ཅན་གྱི་སྟོབས་ལ་གསུམ་ལས། དང་པོ་སྤྱིར་ཐེག་ཆེན་གྱི་
སྐྱབས་གནས་དཀོན་མཆོག་གསུམ་ལ་སྐྱབས་སུ་འགྲོ་བ་ནི། གོང་དུ་བཤད་པ་དེ་ལྟ་བས་ན་
རྒྱལ་བ་འགྲོ་བའི་དབུགས་འབྱིན་ཞིང་ཡིད་རྟོན་གྱི་གནས་སུ་གྱུར་པས་མགོན་པོ་འགྲོ་བ་དུ་ཁ་
ལས་ཡོངས་སུ་སྐྱོབ་པའི་དོན་དུ་བརྩོན་པ་ཐམས་ཅད་དུ་ནུས་པ་ཐོགས་མེད་དཔག་ཏུ་མེད་པ་
མངའ་བས་སྟོབས་ཆེན་དུརྒཁའི་འཇིགས་པ་ཀུན་སེལ་བར་བྱེད་པ་དེ་ལ་དེ་རིང་ཉིད་ནས་
སྐྱབས་སུ་མཆིའོ། །བཅོམ་ལྡན་འདས་དེ་ཡི་ཐུགས་སུ་ཆུད་པ་མངོན་དུ་བྱས་པའི་ཆོས་མྱ་ངན་
ལས་འདས་པ་ཉོན་མོངས་པའི་གཉེན་པོར་གྱུར་པས་འཁོར་བའི་འཇིགས་པ་སེལ་བ་དང་ཕྱིར་
མི་ལྡོག་པའི་བྱང་ཆུབ་སེམས་དཔའི་ཚོགས་ལའང་སངས་རྒྱས་ལ་སྐྱབས་སུ་སོང་བ་དེ་བཞིན་
དུ་ཡང་དག་པར་གཡོ་སྒྱུ་དང་ཐེ་ཚོམ་མེད་པར་མཆོག་ཏུ་དད་པས་སྐྱབས་སུ་མཆིའོ། ། །
གཉིས་པ་བྱེ་བྲག་ཏུ་བྱང་སེམས་ཀྱི་གཙོ་བོ་རྣམས་ལ་ལུས་དབུལ་ཞིང་སྐྱབས་སུ་
- 2 6 3 .



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞུ་བ་ནི། བདག་ནི་དམྱལ་སོགས་ཀྱི་འཇིགས་པས་རྣམ་པར་སྐྲག་ནས་བྱང་སེམས་ཀུན་ཏུ་
བཟང་པོ་ལའང་བདག་ཉིད་དབུལ་ཞིང་འཇམ་པའི་དབྱངས་ལའང་གཞན་གྱིས་མ་བསྐུལ་
བར་བདག་སེམས་དང་བ་ཉིད་ཀྱིས་བདག་གི་ལུས་འདི་དབུལ་བར་བགྱི། པདྨའི་རིགས་གང་
ལ་ཐུགས་རྗེས་སྤྱོད་པ་མ་འཁྲུལ་བ་མངའ་བའི་སྤྱན་རས་གཟིགས་མགོན་དེ་ལའང་དུཁ་ཞིང་
ཉམ་ཐག་པ་ནས་བྱེད་པའི་ང་རོས་སྤྱན་སྔར་ལངས་ཤིང་སྐད་གདངས་ཆེ་བར་མཚན་ནས་འོ་
དོད་འབོད་དོ། །བོས་ནས་ཅི་བྱེད་ན་སྡིག་པའི་ལས་བྱས་པ་དང་ལྡན་པ་བདག་ལ་སྐྱབས་སུ་
གསོལ་ལོ། །གཞན་ཡང་སྡིག་པ་ལས་རིང་དུ་སོང་བས་འཕགས་པ་སྟོང་ཉིད་ཀྱི་ཏིང་ངེ་འཛིན་
ལ་གནས་པའི་ནམ་མཁའི་སྙིང་པོ་དང་། སའི་ཁམས་དག་པར་བྱེད་པས་སའི་སྙིང་པོ་དག་དང་
ནི་མཚན་མ་སྨོས་པའི་གཞན་དུ་ཁ་བས་སྡུག་བསྔལ་བར་གྱུར་པའི་ཐུགས་རྗེ་ཆེ་མགོན་ཐམས་
ཅད་ལ་སྐྱབས་སུ་ཚོལ་ཞིང་སྙིང་ཐག་པ་ནས་མཚན་ནས་འོ་དོད་འབོད་ལ། གང་ཞིག་མཐོང་བ་
ཙམ་གྱིས་ན་གཤིན་རྗེའི་ཕོ་ཉ་དང་ལ་སོགས་པས་གནོད་སྦྱིན་དང་སྲིན་པོ་སོགས་སྡང་བའི་
སེམས་དང་ལྡན་པ་རྣམས་ཀྱང་སྐྲག་ནས་ཕྱོགས་བཞིར་ཐག་རིང་དུ་འབྱེར་ཞིང་འབྲོས་པར་
བྱེད་པའི་བྱང་ཆུབ་སེམས་དཔའ་གང་ལ་ཕྱག་ན་རྡོ་རྗེ་ཡོད་པ་ཅན་ལ་སྐྱབས་སུ་མཆིའོ། །
གསུམ་པ་འཇིགས་པ་མཐོང་ནས་བཀའ་རྗེས་སུ་སྒྲུབ་པའི་ཚུལ་ནི། བདག་
གིས་སྔོན་ཆད་མི་ཤེས་པའི་དབང་གིས་ཁྱོད་ཀྱི་བཀའ་ལས་འདས་ནས་སྡིག་པ་བྱས་པས་ད་ནི་
མི་འདོད་པའི་འབྲས་བུ་དམྱལ་སོགས་ཀྱི་འཇིགས་པ་ཆེན་པོ་མྱོང་བ་མཐོང་ནས་ཁྱོད་ལ་
སྐྱབས་སུ་མཆི་ལགས་ཀྱི་སྔར་བསགས་པའི་སྡིག་པའི་འབྲས་བུ་མི་བཟོད་པའི་འཇིགས་པ་
མྱུར་དུ་བསལ་དུ་གསོལ།
གསུམ་པ་གཉེན་པོ་ཀུན་ཏུ་སྤྱོད་པ་ལ་གསུམ་གྱི། དང་པོ་གཉེན་པོ་ལ་བག་
ཡོད་པར་བྱ་དགོས་པའི་འཐད་པ་ལ་གཉིས་ལས། དང་པོ་ནད་ཀྱི་གཉེན་པོ་བསྟེན་དགོས་པའི་
- 2 6 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
དཔེས་བསྟན་པ་ནི། དཔེར་ན་ཐ་མལ་གྱི་ནད་ལུས་ལ་བྱུང་བ་སྨན་གྱིས་བཅོས་ན་ཡུན་རིང་དུ་
མི་གནས་པ་རིམས་སོགས་ཀྱིས་ཟིན་པས་འཇིགས་པའང་སྨན་པའི་ངག་བཞིན་དུ་བྱ་དགོས་
ན༑ ཐ་མལ་པ་ཡིན་པ་ཐོག་མ་མེད་པའི་དུས་ནས་བསགས་པའི་འདོད་ཆགས་ལ་སོགས་པ་
སྟེ། གཏི་མུག །ཞེ་སྡང་། ང་རྒྱལ་སོགས་ཉེས་པའི་བག་ལ་ཉལ་ཐ་དད་ཀྱིས་ཕྱེ་བས་བཞི་བརྒྱ་
རྩ་བཞི་ཡི་ནད་ཀྱིས་རྟག་ཏུ་བཏབ་ན་སྨན་པའི་མཆོག་རྒྱལ་བའི་བཀའ་བཞིན་དུ་བསྒྲུབ་
དགོས་པ་སྨོས་ཅི་དགོས་ཞེས་སམ། ཡང་ན་བཞི་བརྒྱ་རྩ་བཞི་ཡིས་ལྷག་པ་ཡི་ཞེས་འདོན་པ་
ལྟར་ན་དུས་མ་ཡིན་པར་འཆི་བ་བརྒྱ། དུས་སུ་འཆི་བ་གཅིག །དེ་ཡང་རླུང་མཁྲིས་བད་ཀན་
འདུས་པ་བཞི་ཡི་དབྱེ་བས་བཞི་བརྒྱ་རྩ་བཞིའོ། །ཞེས་འགྲེལ་ཆེན་ལས་སོ། །སྔ་མ་ལྟར་ན་
ནད་བརྒྱ་ཡི་ནང་ནས་ཁྲོས་པ་ལྟ་བུའི་ནད་དེ་གཅིག་གིས་སམ། ཕྱི་མ་ལྟར་ན་ནད་བཞི་བརྒྱ་རྩ་
བཞིའི་ནད་དེ་གཅིག་གིས་འཁྲུག་པས་ཀྱང་འཛམ་བུའི་གླིང་ན་གནས་པའི་མི་ཀུན་འཆི་ཞིང་
བརླག་པར་བྱེད་ལ། ནད་དེ་དག་གསོ་བའི་སྨན་གཞན་ནི་ཕྱོགས་རྣམས་ཀུན་ནས་བཙལ་ཡང་
མི་རྙེད་པ་དཔེར་ན། སྟོན་པ་འདི་བྱང་ཆུབ་སེམས་དཔའི་སྐབས་ན་ཡུལ་ཀ་ཤི་ཀའི་རྒྱལ་པོ་
པདྨ་ཞེས་བྱ་བར་གྱུར་པ་དེའི་ཚེ་འཛམ་བུའི་གླིང་གི་མི་ཐམས་ཅད་ནད་ཆེན་པོས་བཏབ་སྟེ་འཆི་
བ་ན། དེ་དག་གིས་བགྲོས་ཏེ་བདག་ཅག་གི་རྒྱལ་པོ་འདི་མཆོག་ཏུ་སྙིང་རྗེ་དང་ལྡན་པས་སླར་
འཆོས་པ་མཛད་ལགས་ཀྱི། འདི་ལ་བདག་ཅག་གིས་སྡུག་བསྔལ་ཞུ་བར་བྱའོ། །ཞེས་ངེས་
པར་བཟུང་ནས་འདུས་ཏེ། ཀྱེ་རྒྱལ་པོ་ཆེན་པོ་རྗེ་མཆོག་ཏུ་ཕན་པར་བྱེད་པ་བཞུགས་བཞིན་དུ།
བདག་ཅག་འདི་འདྲ་བའི་གནས་སྐབས་སུ་གྱུར་ཏོ་ཞེས་གསོལ་བས། རྒྱལ་པོ་དེ་ཡང་སྙིང་
རྗེའི་དབང་དུ་གྱུར་པས་དེ་དག་གི་དུཁ་དེ་དག་མ་བཟོད་ནས་སྨན་པ་རྣམས་ལ་མྱུར་དུ་འདི་
དག་གི་ནད་སོལ་ཅིག་ཅེས་བསྒོའོ། །སྨན་པ་རྣམས་ཀྱིས་ཀྱང་དེའི་ངག་ཉན་ནས་གསོ་དཔྱད་
ཀྱི་བསྟན་བཅོས་བསྟན་པས་དེའི་ཉིན་སྐྱེས་པའི་ཉ་རོ་ཧི་ཏའི་ཤ་ལས་སྐྱབས་གཞན་མ་རྙེད་
- 2 6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་རྒྱལ་པོ་ལ་གསོལ་བ་དང་། དེ་མ་རྙེད་དེ་རྒྱལ་པོའི་བདེན་པའི་བྱིན་རླབས་ཀྱིས་གསོས་སོ་
ཞེས་ཡུལ་ཀ་ཤི་ཀའི་རྒྱལ་པོ་པདྨའི་སྐྱེས་རབས་ལས་རྒྱ་ཆེར་འབྱུང་བ་བཞིན་ནོ། །དེ་བཞིན་དུ་
རྒྱུ་ཆགས་སོགས་ཀྱིས་བསྐྱེད་པའི་ནད་ཀྱིས་སེམས་ཅན་ཆུད་གསན་པ་དེ་ལ་ནད་གསོ་བའི་
སྨན་པ་ཐམས་ཅད་མཁྱེན་པ་ཁོ་ན་ཡིན་ཏེ། ལུས་སེམས་ཀྱི་ཟུག་རྔུའི་རྒྱུ་ཉོན་མོངས་པ་ཐམས་
ཅད་འབྱིན་པར་མཛད་པའི་ཕྱིར་རོ། །དེས་ན་སྨན་པའི་མཆོག་དེའི་བཀའ་དམ་པའི་ཆོས་ལས་
གསུངས་པ་ལྟར་མི་བྱེད་ཅིང་ཕྱིར་ཕྱོགས་པར་སེམས་པ་ནི་ཤིན་ཏུ་གཏི་མུག་པ་བདག་ལས་
གཞན་སུ་ཞིག་ཡོད་ཅེས་ནི་སྨད་པར་བྱ་བའི་གནས་ཡིན་ནོ། །
གཉིས་པ་གཡང་ས་ལ་བག་བྱ་དགོས་པའི་དཔེས་བསྟན་པ་ནི། རི་ལ་སོགས་
པའི་གཡང་ས་ཐ་མལ་གང་ལ་ལྷུང་ན་རུས་པ་འཆག་པའམ་འཆི་བ་ཙམ་འབྱུང་བའི་སྡུག་
བསྔལ་ཆུང་ངུ་ལའང་ཤིན་ཏུ་ཟོན་བྱེད་པའི་སྒོ་ནས་བག་ཡོད་གནས་པར་བྱ་དགོས་ན། འདིའི་
འོག་སྟོང་ཕྲག་ཉི་ཤུ་ན། །མནར་མེད་པའོ་དེ་ཙམ་མོ། །ཞེས་པ་ལྟར་དཔག་ཚད་སྟོང་གི་ཚད་ཀྱི་
མནར་མེད་པའི་དམྱལ་བར་ཡུན་རིང་བ་བར་གྱི་བསྐལ་པར་གནས་པའི་གཡང་ས་ཆེན་
པོར་ལྷུང་བ་ལ་བག་བྱ་དགོས་པ་སྨོས་ཀྱང་ཅི་དགོས་ཞེས་པའོ། །
གཉིས་པ་མྱུར་དུ་འབད་དགོས་པའི་རྒྱུ་མཚནབཤད་པ་ལ་གསུམ་ལས། དང་པོ་
བདག་ཉིད་ཡུན་དུ་བདེ་བར་མི་འཚོ་བ་ནི། དེ་རིང་ཁོ་ན་མི་འཆི་བར་རེ་ཞིག་བདེ་བར་གནས་
ལ། དེ་ནས་སྡིག་བཤགས་སོགས་དགེ་བའི་ལས་བྱའོ་ཞེ་ན། དེ་རིང་ཁོ་ན་བདག་མི་འཆི་ཞེས་
བདེ་བར་འདུག་པ་ནི་རིགས་པ་མ་ཡིན་ཏེ། བདག་ནི་ཤི་ནས་མེད་པར་འགྱུར་བའི་དུས་དེ་ནི་
ངེས་པར་གདོན་མི་ཟ་བར་འབྱུང་ལ་དེ་ནམ་འབྱུང་ངེས་པ་མེད་པའི་ཕྱིར་རོ། །འཆི་ངེས་ཀྱང་
སྡིག་ལ་འཇིགས་མི་དགོས་ཤེ་ན། བདག་ལ་སྡིག་ལས་ལ་འཇིགས་མི་དགོས་ཀྱི་བདེ་བར་
གནས་པར་འགྱུར་ཞེས་མི་འཇིགས་པ་སྐྱེས་བུ་དམ་པ་སུ་ཡིས་བྱིན་ཏེ་མ་བྱིན་པས་ཤི་བའི་
-
--
-
- 2
6 6 -



.
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
འོག་ཏུ་དམྱལ་སོགས་ཀྱི་སྡུག་བསྔལ་འདི་ལས་ཚུལ་ཇི་ལྟར་ངེས་པར་ཐར་བར་འགྱུར་ཏེ་མི་
འགྱུར་ཞིང་ངེས་པར་གདོན་མི་ཟ་བར་ཤི་ནས་མེད་པར་འགྱུར་ན་ཅིའི་ཕྱིར་བདག་ཉིད་ཀྱི་ཡིད་
བདེ་བར་གནས་པར་འདུག་སྟེ་འདུག་པར་མི་རིགས་སོ། །
གཉིས་པ་ལོངས་སྤྱོད་ཀྱི་བདེ་བར་མི་འཚོ་བ་ནི། ཕྲེང་བ་ལ་སོགས་པའི་ལོངས་
སྤྱོད་སྔོན་ཆད་མྱོང་ཞིང་ལོངས་སྤྱད་དེ་ཞིག་པར་གྱུར་པ་ལས་བདག་ལ་སྔར་གྱི་ལོངས་སྤྱོད་དེ་
ལས་ལྷག་པའི་སྙིང་པོ་བདེ་བ་མི་འཇིགས་པ་འབྱུང་བ་ཅན་ཅི་ཡོད་དེ་མེད་ན། བདག་ནི་
ལོངས་སྤྱོད་དེ་ལ་བདེ་བའི་རྒྱུར་མངོན་པར་ཞེན་ནས་བླ་མ་རྒྱལ་བ་སྲས་བཅས་དང་།
བཤེས་གཉེན་རྣམས་ཀྱི་བཀའ་དང་འགལ་བར་བྱས་སོ། །དེས་ན་ལོངས་སྤྱོད་ལ་ཡིད་རྟོན་མི་
རུང་པས་བཀའ་བཞིན་སྒྲུབ་པར་རིགས་སོ། །
གསུམ་པ་གཉེན་བཤེས་ཀྱི་བདེ་བར་མི་འཚོ་བ་ནི། གསོན་པའི་ཚེ་འདི་དང་། དེ་
བཞིན་དུ་གཉེན་དང་བཤེས་རྣམས་ཀྱང་སྤངས་ནས་བདག་ཉིད་གཅིག་པུར་ལས་ཀྱི་འཕེན་
པས་སྔར་མི་ཤེས་པ་ག་ཤེད་འགྲོ་དགོས་ན་མཛའ་དང་མི་མཛའ་ཀུན་ཅིའང་རུང་བས་བདག་
བདེ་བར་གནས་པ་ལ་མི་ཕན་ནོ། །མི་ཕན་པར་མ་ཟད་དེ་བདག་གི་དོན་བྱས་པ་སོགས་ཀྱིས་
བསྐྱེད་པའི་མི་དགེ་བ་ལས་སྡུག་བསྔལ་འབྱུང་བས་སླད་ཆད་སྡོམ་ཞིང་མི་དགེ་བ་སྔར་བྱས་དེ་
ལས་ཚུལ་ཇི་ལྟར་བྱས་ན་ངེས་པར་ཐར་བར་འགྱུར་ཞེས་ཉིན་མཚན་རྟག་ཏུ་བདག་གིས་ནི་
ཚུལ་འདི་ཉིད་འབའ་ཞིག་བསམ་པའི་རིགས་སོ། །དེ་ལྟར་ཡིད་ལ་བྱས་པས་བཤགས་པ་
འབྱུང་བས་གསུམ་པ་མཇུག་བསྡུས་ཏེ་འབད་པས་བཤགས་པའི་ཚུལ་ནི། བདག་ནི་མི་ཤེས་
པ་བྱིས་པར་གྱུར་པས་གཏི་མུག་གིས་ལྡོངས་པས་རང་བཞིན་ཏེ་གང་སྐྱེས་ཙམ་གྱིས་ངོ་བོ་ཉིད་
ཀྱིས་ཉོན་མོངས་ཅན་ཡིན་ཞིང་། གང་ཟག་སུས་སྤྱད་ཀྱང་དམ་པས་མཆོག་ཏུ་སྨད་པས་ཁ་ན་
མ་ཐོ་བར་འགྱུར་བའི་སྲོག་གཅོད་པ་ལ་སོགས་པའམ་དེའི་མཚན་ཉིད་དང་མི་ལྡན་ཡང་སངས་
- 2 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་ཀྱི་བརྟུལ་ཞུགས་ཅན་ལ་བཅས་པའི་བསླབ་པ་དང་འགལ་བས་སྡིག་ཏུ་འགྱུར་བ་ཕྱི་དྲོའི་
ཁ་ཟས་ཟ་བ་ལྟ་བུ་གང་ཡིན་ལས་གང་ཡང་རུང་བ་བགྱིས་པ་རྣམས་མགོན་པོ་སྲས་བཅས་ཀྱི་
སྤྱན་སྔར་མངོན་སུམ་སྟེ། མདུན་དུ་ལུས་ཐལ་མོ་སྦྱར་ངག་གི་རིག་བྱེད་འདི་ལྟ་བུ་བྱས་ཞེས་
ཚིག་ཏུ་ཁས་བླང་བ་ཡིན་ལ་ཡིད་སྡུག་བསྔལ་འབྱུང་འགྱུར་ལ་འཇིགས་པའི་སེམས་ཀྱིས་ཡང་
དང་ཡང་དུ་ཕྱག་འཚལ་ཏེ་ངན་སོང་དུ་ལྷུང་བྱེད་ཀྱི་སྡིག་པ་དེ་དག་ཐམས་ཅད་བཤགས་པར་
བགྱིའོ། །འདྲེན་པ་སངས་རྒྱས་རྣམས་ཀྱིས་བདག་གི་སྡིག་ནོངས་པ་སྟེ་ཉེས་པ་ལ་ཉེས་པ་
ལགས་ པར་ བཟུང་བ་སྟེ་མཁྱེན་པར་མཛོད་ཅེས་སམ། ཡང་ན་འཆབ་སེམས་མེད་པར་
བཤགས་པ་ལགས་པར་མཁྱེན་པར་མཛད་དུ་གསོལ་ཞེས་པའོ། །
བཞི་པ་ཉེས་པ་སླར་སྡོམ་པའི་སྟོབས་ནི། སྔར་སྨོས་པའི་ཉེས་པ་འདི་དག་ནི་རྣམ་
སྨིན་མི་ཟད་ཅིང་འཕགས་པ་མི་མཉེས་པའི་ལས་ཡིན་པས་བཟང་པོ་མ་ལགས་པས་སླད་ཆད་
ཤེས་ཤིང་མཐོང་བཞིན་དུ་བདག་ནི་བློ་སྔོན་དུ་སོང་བས་སྲོག་ལ་བབ་ཀྱང་ཡོང་ཡེ་མི་བགྱིད་
པར་སྡོམ་མོ། །དེ་ལྟར་སྟོབས་བཞིའི་སྒོ་ནས་བཤགས་ན་སྡིག་པ་ངེས་པར་འདག་སྟེ། ཆོས་
བཞི་བསྟན་པའི་མདོ་ལས། བྱམས་པ་བྱང་ཆུབ་སེམས་དཔའ་ཆོས་བཞི་དང་ལྡན་ན་སྡིག་པའི་
ལས་ བྱས་ཤིང་བསགས་པ་རྣམས་འདག་ པར་འགྱུར་ཏེ། བཞི་གང་ཞེ་ན། རྣམ་པར་སུན་
འབྱིན་པ་དང་། བྱང་ཆུབ་ཀྱི་སེམས་ལ་བརྟེན་པ་དང་། གཉེན་པོ་བསྒོམ་པ་དང་། ཉེས་པ་ལས་
ལྡོག་པའོ། །ཞེས་སོ། །སྡིག་པ་བཤགས་པ་ཕལ་ཆེ་བས་ལེའུ་འདི་ལ་དེའི་ལེའུ་ཞེས་བྱའོ། །
ལེའུ་གཉིས་པའི་རྣམ་པར་བཤད་པའོ།། །། །
༈ དེ་ལྟར་མཆོད་པ་དང་བདག་ཉིད་ལ་སྨད་ཅིང་བཤགས་ནས་བསམ་སྦྱོར་
ཡོངས་སུ་སྦྱངས་ཏེ། སླར་ཡང་དགེ་བ་འཕེལ་བའི་དོན་དུ་ལྔ་པ་རྗེས་སུ་ཡི་རང་བ་ལ་གཉིས་
ལས། དང་པོ་བླ་ན་ཡོད་པའི་དགེ་བ་ལ་རྗེས་སུ་ཡི་རང་བ་ནི། སེམས་ཅན་ཀུན་གྱི་ངན་སོང་
-2 68 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥་
གསུམ་གྱི་དུཁ་མྱོང་བས་ངལ་བ་རྣམས་གནས་སྐབས་སུ་བདེ་འགྲོར་ངལ་བསོ་བའི་འཇིག་
རྟེན་པའི་དགེ་བ་དང་། སེམས་ཅན་དུཁ་ཅན་དག་གིས་དགེ་བའི་ལས་བསགས་པའི་འབྲས་
བུ་བདེ་བར་གནས་པ་ཐོབ་པ་ལ་མགུ་ཞིང་དགའ་བས་རྗེས་སུ་ཡི་རང་ངོ་། །ཉན་རང་གི་བྱང་
ཆུབ་ཐོབ་པའི་རྒྱུར་གྱུར་པའི་དགེ་བ་བསགས་པ་དེ་ལ་རྗེས་སུ་ཡི་རང་ངོ༌། །ལུས་ཅན་རྣམས་
འཁོར་བའི་དུ་ཁ་ལས་ངེས་པར་ཐར་པ་ཉན་རང་གི་བྱང་ཆུབ་ཀྱི་དགེ་བ་ལ་རྗེས་སུ་ཡི་རང་ངོ་། །
གཉིས་པ་བླ་ན་མེད་པའི་དགེ་བ་ལ་རྗེས་སུ་ཡི་རང་བ་ནི། རང་གིས་ཐུགས་སུ་
ཆུད་པའི་མཐོ་རིས་ཐར་པའི་ལམ་གསུང་བ་སྐྱོབ་པ་རྒྱལ་བ་རྣམས་ཀྱི་བྱང་ཆུབ་མི་གནས་པའི་
མྱང་འདས་དང་། རྒྱལ་སྲས་ཀྱིས་ཏེ་ལམ་གྱི་གནས་སྐབས་ཀྱིས་བསྡུས་པའི་དགེ་བ་ལའང་ཡི་
རང་ངོ༌། །སེམས་ཅན་ཐམས་ཅད་ལ་ཕན་བདེ་མཛད་པའི་བྱང་ཆུབ་ཏུ་ཐུགས་བསྐྱེད་པའི་དགེ་
བ་སྐད་ཅིག་རེ་རེ་ལ་མཐའ་ཡས་ཤིང་གཏིང་ཐུག་པ་མེད་པར་རྒྱ་མཚོ་ལྟ་བུ་དང་། སེམས་ཅན་
རྣམས་སྦྱིན་སོགས་བསྡུ་བའི་དངོས་པོས་བསྡུས་ནས་ཡང་དག་པའི་ལམ་བསྟན་ཞིང་ཕན་པར་
མཛད་པ་ལ་དགའ་བས་རྗེས་སུ་ཡི་རང་ངོ༌། །
དྲུག་པ་ནི། ཕྱོགས་བཅུ་རྣམས་ན་དུས་གསུམ་ཀུན་གྱི་སངས་རྒྱས་ཐམས་ཅད་ལ་
ལུས་ཐལ་མོ་སྦྱར་ཏེ་ཚིག་ཏུ་གསོལ་བ་ནི་སེམས་ཅན་དུཁས་གདུངས་ཤིང་མ་རིག་པའི་མུན་
པས་འཐོམས་པས་ལམ་དང་ལམ་མིན་མ་ཤེས་པ་རྣམས་ལ་ཆོས་ཀྱི་སྒྲོན་མེ་སྤར་བས་མ་རིག་
པའི་མུན་པ་བསལ་ནས་ལམ་གསལ་བར་མཛད་དུ་གསོལ། །
བདུན་པ་ནི། རྒྱལ་བ་ཉིད་ཀྱི་མཛད་པ་མཐར་ཕྱིན་ཏེ་མྱ་ངན་ལས་འདའ་བའི་
ཚུལ་སྟོན་པར་བཞེད་པ་རྣམས་ལ་ཐལ་མོ་སྦྱར་ཏེ་གསོལ་བ་ནི། འགྲོ་བ་འདི་རྣམས་སྤང་བླང་
ཤེས་པའི་མིག་ལྡོངས་པར་མི་འགྱུར་བར་བགྱི་བའི་སླད་དུ་བསྐལ་པ་གྲངས་མེད་མཐའ་ཡས་
པར་མྱ་ངན་ལས་མི་འདའ་བར་བཞུགས་སུ་གསོལ་ལོ། །
- 2 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྒྱད་པ་ཡོངས་སུ་བསྔོ་བ་ལ་གཉིས། བསྔོ་བ་དངོས་དང༌། སྨོན་ལམ་མོ། །དང་
པོ་ལ་བཞི་སྟེ། སྤྱིར་བསྔོ་བ་དང་། བྱེ་བྲག་ནད་པའི་དོན་དུ་དང་། བཀྲེས་སྐོམ་ཅན་གྱི་དོན་དུ་
དང༌། ཕོངས་པའི་དོན་དུ་བསྔོ་བའོ། །དང་པོ་ནི། དེ་ལྟར་མཆོད་པ་ནས་གསོལ་བ་གདབ་པའི་
བར་ཡན་ལག་འདི་དག་ཀུན་བྱས་ཏེ། དེ་ལས་དགེ་བ་བདག་གིས་བསགས་ཤིང་ཐོབ་པ་གང་
ཡིན་པ་དེས་ནི་སེམས་ཅན་ཐམས་ཅད་ཀྱི་ཕོངས་པ་ལ་སོགས་སྡུག་བསྔལ་ཐམས་ཅད་བསལ་
བར་ཤོག །
གཉིས་པ་ནི། དགེ་བ་དེས་ནི་ཞེས་སྦྱར་བ་འདི་དང་འོག་མ་ཀུན་ལའང་ཤེས་པར་
བྱའོ། །འགྲོ་བ་ནད་པ་རྣམས་ཇི་སྲིད་དུ་ནད་སོས་པར་གྱུར་གྱི་བར་དུ་ནི་བདག་སྨན་དང་།
དེའི་བྱེད་པའི་སྨན་པ་ཉིད་དག་དང་། དེའི་ནད་གཡོག་ཏུ་གྱུར་ཏེ་ནད་སོས་པར་བྱེད་པར་ཤོག །
གསུམ་པ་ནི། སེམས་ཅན་བཀྲེས་སྐོམ་གྱིས་ཉེན་པ་དག་ལ་ཟས་དང་སྐོམ་ཕུན་
ཚོགས་ཀྱི་ཆར་ཕབ་སྟེ་བཀྲེས་དང་སྐོམ་པའི་གནོད་པ་བསལ་བར་གྱུར་ཅིག །གཞན་ཡང་
མཛོད་ལས། བསྐལ་པ་མཚོན་དང་ནད་དང་ནི། །མུ་གེ་དག་གི་ཚར་ཕྱིན་ནོ། །ཞག་རྣམས་དང་
ནི་ཟླ་བ་དང་། །ལོ་བདུན་དག་ནི་གོ་རིམ་བཞིན། །ཞེས་པ་ལྟར་ཚེ་ལོ་བཅུ་པའི་ཚེ་ལོ་བདུན།
ཟླ་བདུན། ཞག་བདུན་དུ་མུ་གེའི་བསྐལ་པ་བར་མ་ཞེས་བྱུང་བ་དེའི་ཚེ་བདག་ནི་ཟས་དང་སྐོམ་
གྱི་ངོ་བོ་དང་། རྒྱུ་ཉིད་དུ་སོང་ནས་བཀྲེས་སྐོམ་ཞི་བར་བྱེད་པར་གྱུར་ཅིག །དེས་མཚོན་ནས་
བདག་གི་མཐུས་མཚོན་གྱི་བསྐལ་པའི་ཚེ་མཚོན་ཆ་རྣམས་མེ་ཏོག་གི་ཆར་དུ་གྱུར་ཅིག ། །
བཞི་པ་ནི། སེམས་ཅན་ཕོངས་ཤིང་ནོར་གྱིས་དབུལ་བ་རྣམས་ལ་བདག་ནི་མི་
ཟད་པའི་ནོར་གྱི་གཏེར་དུ་གྱུར་ཏེ་ཟས་གོས་སོགས་ཡོ་བྱད་མཁོ་རྒུ་སྣ་ཚོགས་སུ་དེ་དག་གི་
མདུན་ན་ཉེ་བར་གནས་པར་གྱུར་ཅིག །བསྔོ་བ་འདི་ཡང་འཕགས་པ་རྡོ་རྗེ་རྒྱལ་མཚན་གྱི་
མདོར་རྒྱ་ཆེར་བསྟན་ཏོ། །དེས་དགེ་བའི་རྩ་བ་དེ་དག་ཡོངས་སུ་བསྔོ་བ་ན་འདི་ལྟར་ཡོངས་སུ་
-2 7 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
བསྔོ་སྟེ། དགེ་བའི་རྩ་བ་འདིས་བདག་དུཉཁའི་ཕུང་པོ་བཟློག་པའི་ཕྱིར། སེམས་ཅན་ཐམས་
ཅད་ཀྱི་གནས་སུ་གྱུར་ཅིག །ཉོན་མོངས་པ་ཐམས་ཅད་ལས་ཡོངས་སུ་དགྲོལ་བའི་ཕྱིར་
སེམས་ཅན་ཐམས་ཅད་ཀྱི་སྐྱོབ་པར་གྱུར་ཅིག །ཅེས་སོགས་ནས་དེ་ཡང་ལྷག་པའི་བསམ་པ་
ཐག་པ་ནས་ཡོངས་སུ་བསྔོ་ཡི་ཚིག་ཙམ་གྱིས་ནི་མ་ཡིན་ནོ། །དེ་ཡངདགའ་བའི་སེམས་ཀྱིས་
ཡོངས་སུ་བསྔོའོ། །དེ་བཞིན་དུ་སྦྱར་ཏེ། མགུ་བའི། རབ་ཏུ་དང་བའི། རབ་ཏུ་དགའ་བའི།
གཉེན་པའི། བྱམས་པའི། མཛའ་བའི། ཕན་གདགས་པའི་སེམས་ ཀྱིས་ཡོངས་སུ་བསྔོའོ། །
ཞེས་སོ། །སེམས་བསྐྱེད་པའི་སྔོན་དུ་ནུས་པ་ཇི་ལྟ་བར་སེམས་ཅན་གྱི་དོན་དུ་ལུས་སོགས་
ཡོངས་སུ་གཟུང་བ་སྦྱིན་པར་བཏང་བ་བསྟན་པའི་ཕྱིར་རོ། ། །
གཉིས་པ་ལམ་ལ་གསུམ་སྟེ། སྤྱིར་བསྟན་པ་དང༌། བྱེ་བྲག་ཏུ་བཤད་པ་དང་།
བསྡུས་ཏེ་བསྟན་པའོ། །དང་པོ་ནི། དེ་ནས་བཟུང་སྟེ་བྱང་ཆུབ་མ་ཐོབ་ཀྱི་བར་དུ་འགྲོ་བའི་
རིས་ཀུན་ལ་བདག་གིས་ལུས་དང་། ལུས་དེ་བཞིན་དུ་ལོངས་སྤྱོད་བུ་དང་། ཆུང་མ་དང་། ཁང་
ཁྱིམ་སོགས་དང་། དུས་གསུམ་དུ་བསགས་པའི་སྦྱིན་པ་ཚུལ་ཁྲིམས་སྒོམ་པ་ལས་བྱུང་བའི་
དགེ་བ་ཐམས་ཅད་ཀྱང་སེམས་ཅན་ཁམས་གསུམ་པ་ཀུན་གྱི་མངོན་མཐོ་ངེས་ལེགས་ཀྱི་དོན་
སྒྲུབ་པའི་ཕྱིར་འཕངས་པ་སླར་ལེན་པ་དང་ལན་ལ་རེ་བའི་བསམ་པ་མེད་པར་བདག་གིས་
གཏང་བར་བྱའོ། །བློ་གྲོས་མི་ཟད་པའི་མདོ་ལས། ཐམས་ཅད་གཏོང་བ་ལ་མོས་པ་ཡོངས་སུ་
རྫོགས་ཏེ། གཏོང་བའི་སེམས་ཀྱི་ཤུགས་ཀྱིས་ལུས་ཀྱི་སྦྱོར་བ་དེས་ཡོངས་སུ་འཛིན་པ་ཐམས་
ཅད་གཏོང་སྟེ། ཞེས་སོགས་རྒྱ་ཆེར་གསུངས་པ་བཞིན་ནོ། །འོ་ན་རང་དོན་དུ་ཅུང་ཟད་བཟུང་
བར་རིགས་པ་མ་ཡིན་ནམ་སྙམ་ན། ཟག་བཅས་ཀྱི་ལུས་ལ་སོགས་པ་གང་ལ་ཆགས་པའི་
ཡུལ་ཐམས་ཅད་བཏང་བས་ཐར་པ་མྱ་ངན་ལས་འདའ་བ་འཐོབ་ལ། བདག་གི་བློའང་རང་
གཞན་མྱ་ངན་ལས་འདས་པ་སྒྲུབ་པར་འདོད་པའི་ཕྱིར་ཐམས་ཅད་གཏང་བར་བྱའོ། །དེས་ན་
I
- 2 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་གི་ཚེ་མྱ་ངན་ལས་འདས་པ་དེའི་ཚེ་ཟག་བཅས་ཀྱི་ལུས་སོགས་ཐམས་ཅད་ངེས་པར་
གཏོང་བར་ཆབས་ཅིག་ལ། གཞན་དོན་དུ་སེམས་ཅན་རྣམས་ལ་གཏོང་བ་མཆོག་ཡིན་པས་
འདི་ལ་སེར་སྣ་བྱ་བར་མི་རིགས་སོ། །
གཉིས་པ་ལ་གསུམ་སྟེ། ཐར་པའི་ཚུལ་དང་མཐུན་པར་ལུས་བཏང་བ། བསམ་
སྦྱོར་ཆུད་མི་ཟ་བའི་རྒྱུར་སྨོན་པ། བསམ་པ་བཞིན་དུ་ལོངས་སྤྱོད་པའི་རྒྱུར་སྨོན་པའོ། །དང་པོ་
ནི༑ བདག་གིས་ཉེར་མཁོ་སྦྱིན་པའི་སེམས་ཀྱི་ལུས་ཅན་ཐམས་ཅད་ལ་རང་རང་གི་འདོད་པ་
སྒྲུབ་པའི་དོན་དུ་ལུས་འདི་ཅི་བདེར་བྱིན་ཟིན་གྱི། རྟག་ཏུ་གསོད་པ་དང་། ཚིག་ངན་གྱིས་སྨོད་
པའམ། དབྱུག་པས་བརྡེག་སོགས་ཅི་དགའ་བར་བྱེད་ལ་རག་སྟེ་ཅི་འདོད་པ་གྱིས་ཤིག །
གཞན་ཡང་རང་གི་ལུས་ལ་རང་གི་ལུས་ཀྱིས་རྩེད་འཇོར་བྱེད་དམ་ངག་གིས་ཅོ་འདྲི་བ་དང་།
ག་ཞ་སྟེ་བཞད་གད་ཀྱི་རྒྱུ་བྱེད་ཀྱང་རུང་། བདག་གི་ལུས་འདི་བྱིན་ཟིན་གྱིས་ལུས་འདི་ལ་བདེ་
བ་སྒྲུབ་པའམ། དུཉཁ་བསྲུང་བ་ལ་སོགས་པའི་ཁ་ཏས་ཅི་ཞིག་བྱ་སྟེ་རང་གི་ཡིན་པའི་བློས་མི་
བྱེད་དོ། །གཞན་ཡང་སེམས་ཅན་དེ་ལ་འཆི་བ་ལ་སོགས་པའི་འཇིགས་པ་ཡོད་ན་གནོད་པ་མི་
འགྱུར་བར་དེ་བཟློག་པའི་དོན་དུ་ཁ་ན་མ་ཐོ་བ་མེད་པའི་དགེ་བའི་ལས་གང་ཡིན་པ་རང་གི་
ལུས་ལ་བྱེད་དུ་ཆུག་ཅིག ། །
གཉིས་ པ་ ནི། བདག་ ལ་ དམིགས་ནས་ དུས་འདིའམ། ཕ་རོལ་ནམ་དུ་ཡང་
སེམས་ཅན་འགའ་ཡང་དོན་མེད་པ་མི་འདོད་པར་འབྱུང་བར་མ་གྱུར་ཅིག །གཞན་ཡང་བདག་
ལ་དམིགས་ནས་ཕ་རོལ་གང་དག་ཁྲོ་བའམ། མ་དད་པའི་སེམས་བྱུང་བ་དེ་ཉིད་རྟག་ཏུ་དེ་
དག་གི་དོན་གཉིས་ཀུན་འགྲུབ་པའི་རྒྱུར་གྱུར་ཅིག །གཞན་ཡང་གང་དག་བདག་ལ་ཁ་ཟེར་བ་
སྟེ༑ བཞད་གད་དུ་བྱེད་དམ། ཅོ་འདྲི་ཡང་རུང་། དུས་གཞན་དག་ཏུ་སྒོ་གསུམ་གྱིས་གནོད་པ་
བྱེད་པའམ། དེ་བཞིན་དུ་མེད་པའི་སྐྱོན་སྒྲོ་བཏགས་ནས་ཕྱར་ཀ་གཏོང་བའང་རུང་བཏང་
-27 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། [༥
སྙོམས་པ་དང་དད་པ་ལ་སོགས་པ་དེ་དག་ཐམས་ཅད་བྱང་ཆུབ་སངས་རྒྱས་འཐོབ་པའི་སྐལ་
བ་དང་ལྡན་པར་གྱུར་ཅིག ། །
གསུམ་པ་ནི། བདག་ནི་སྐྱོབ་པའི་མགོན་མེད་པ་མགོན་སྐྱབས་འདོད་པ་རྣམས་
ཀྱི་མགོན་སྐྱབས་དང་ལམ་དུ་ཞུགས་པ་རྣམས་ཀྱི་དེད་དཔོན་ཏེ་གཙོ་བོ་དང་ཆུ་ལས་རྒལ་བར་
འདོད་པ་རྣམས་ཀྱིས་ཇི་ལྟར་འོས་པ་བཞིན་གྲུ་དང་ནི་གཟིངས་དང་ཟམ་པ་ཉིད་དུ་གྱུར་ཅིག །
གླིང་དོན་གཉེར་ཞེས་པའི་བཤད་པ་འགྲེལ་པ་ལས་མི་འབྱུང་ཞིང༌། མར་མེ་ཞེས་པ་དེའི་དོན་
ཡིན་པས་མུན་པར་གནས་པ་མར་མེ་སྟེ་སྒྲོན་མེ་འདོད་པ་རྣམས་ལ་མར་མེ་དང་། གནས་མལ་
མལ་ཆ་འདོད་པ་ལ་གནས་མལ་དང་། གཞན་ཡང་བདག་ནི་ལུས་ཅན་རིམ་གྲོ་བྱ་བའི་དོན་དུ་
བྲན་གཡོག་འདོད་པ་ཀུན་གྱི་བྲན་དུ་འགྱུར་བར་ཤོག །ཡིད་ལ་བསམ་པ་བཞིན་འདོད་པ་
ཐམས་ཅད་རྫོགས་པར་བྱེད་པའི་ནོར་བུ་དང་དངོས་པོ་གང་དང་གང་འདོད་པའི་བསམ་པས་
གང་གི་ནང་དུ་ལག་པ་བཅུག་ན་ཅི་འདོད་ཡོང་བའི་བུམ་པ་བཟང་པོ་དང་། རིགས་སྔགས་གང་
བཀླགས་པ་ཙམ་གྱིས་དོན་ཐམས་ཅད་འགྲུབ་པར་བྱེད་པ་དང༌། གཅིག་པུས་གནོད་པ་དང་།
ནད་ཐམས་ཅད་ཞི་བར་བྱེད་པའི་སྨན་ཆེན་དང་བསམ་པའི་འབྲས་བུ་ཀུན་འབྱིན་པའི་དཔག་
བསམ་གྱི་ནི་ཤིང་དག་དང་ལུས་ཅན་རྣམས་ཀྱི་གང་འདོད་པའི་དོན་བཞོར་ཡོད་པའི་འདོད་
འཇོའི་བར་གྱུར་ཅིག ། །
གསུམ་པ་ནི་གཞན་ཡང་ཇི་ལྟར་ས་སོགས་འབྱུང་བ་ཆེན་པོ་བཞི་སྣོད་བཅུད་ཀྱི་
རྟེན་དུ་གྱུར་པ་དང༌། ནམ་མཁའ་མཐའ་ཡས་པའི་སེམས་ཅན་གྱི་མལ་སྟན་འབྲུ་སྨན་བརྐྱང་
བསྐུམ་ལ་སོགས་ཡོངས་སུ་སྤྱོད་པའི་གཞིར་གྱུར་པ་དེ་བཞིན་དུ་དུས་རྟག་པར་ཡང་སེམས་
ཅན་དཔག་ཏུ་མེད་པའི་བཏུང་བ་དང་ཁྲུས་སོགས་རྣམ་པ་མང་པོ་ཉེ་བར་འཚོ་བ་ཇི་སྙེད་པའི་
གཞིར་ཡང་ཤོག །དེ་བཞིན་དུ་རྒྱུན་རིང་ཞིང་རྒྱ་ཆེ་བས་ནམ་མཁའི་མཐས་གཏུགས་པའི་
- 2 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སེམས་ཅན་ཁམས་ལ་རྣམ་པ་ཀུན་ཏུ་སེམས་ཅན་ཐམས་ཅད་ལ་འཁོར་བའི་དུཁ་གྲོལ་བའི་མྱ་
ངན་ལས་འདས་པ་མ་ཐོབ་བར་དུ། བདག་ནི་སེམས་ཅན་ཐམས་ཅད་ཀྱི་ཉེར་འཚོའི་རྒྱུ་སངས་
རྒྱས་ཐོབ་ནས་སེམས་ཅན་གྱི་དོན་བྱེད་པར་ཡང་ཤོག །བློ་གྲོས་མི་ཟད་པ་ལས་ཀྱང་། ལུས་
འདི་བདག་གིས་སེམས་ཅན་ཐམས་ཅད་ཀྱི་བྱ་བ་ཅི་ཡོད་པ་ལ་ངེས་པར་བྱས་ཏེ། དཔེར་ན་
སའི་ཁམས་དང༌། ཆུའི་ཁམས་དང༌། མེའི་ཁམས་དང༌། རླུང་གི་ཁམས་དང༌། འབྱུང་བ་ཆེན་
པོ་བཞི་པོ་འདི་དག་སྒོ་སྣ་ཚོགས་དང་། རྣམ་གྲངས་སྣ་ཚོགས་དང་། དམིགས་པ་སྣ་ཚོགས་དང་།
ཡོ་བྱད་སྣ་ཚོགས་དང༌། ལོངས་སྤྱོད་སྣ་ཚོགས་ཀྱིས་ཉེ་བར་ལོངས་སྤྱོད་པ་དང༌། ཡོངས་སུ་
ལོངས་སྤྱོད་པར་བྱེད་པ་དེ་བཞིན་དུ་བདག་གིས་ཀྱང་འབྱུང་བ་ཆེན་པོ་བཞི་འདུས་པའི་ལུས་
འདི་སྒོ་སྣ་ཚོགས་དང༌། རྣམ་གྲངས་སྣ་ཚོགས་དང༌། དམིགས་པ་སྣ་ཚོགས་དང༌། ཡོ་བྱད་སྣ་
ཚོགས་དང་། ལོངས་སྤྱོད་སྣ་ཚོགས་ཀྱིས་རྒྱ་ཆེར་སེམས་ཅན་ཐམས་ཅད་ཀྱི་ཉེ་བར་འཚོ་བར་
བྱའོ་ཞེས་རྒྱ་ཆེར་གསུངས་སོ། །
གཉིས་པ་དངོས་གཞི་ལ་གཞུང་དོན་དང་། སྤྱི་དོན་ཏེ། དང་པོ་ནི། བྱང་ཆུབ་ཀྱི་
སེམས་དེ་ཡང་དགེ་བའི་བཤེས་གཉེན་མཚན་ཉིད་དང་ལྡན་པའམ། དེ་མ་རྙེད་ན་རྒྱལ་བ་རྒྱལ་
སྲས་ཐོགས་པ་མེད་པའི་སྤྱན་མངའ་བ་རྣམས་མདུན་དུ་བལྟས་ལ། དད་པ་དྲག་པོ་དང་དེ་ཁོ་ན་
ཉིད་ལ་ལྷག་པར་མོས་ཤིང་སྐྱབས་དང་དཔུང་གཉེན་མེད་པ་རྣམས་ལ་སྙིང་རྗེ་དང་ལྡན་པས་
སྔར་ཇི་སྐད་བཤད་པའི་སྦྱོར་བའི་ཆོ་ག་རྣམས་སྔོན་དུ་བཏང་ནས་ཚིགས་བཅད་གཉིས་པོ་
འདིས་ཡང་དག་པར་བླང་བར་བྱ་སྟེ། ཚུལ་ཇི་ལྟར་སྔོན་གྱི་བདེ་བར་གཤེགས་པ་རྣམས་
ཀྱིས་བྱང་ཆུབ་ནི་བག་ཆགས་དང་བཅས་པའི་སྒྲིབ་པ་སྤངས་ཤིང༌། ཆོས་ཐམས་ཅད་རང་
བཞིན་མེད་པར་ཐུགས་སུ་ཆུད་པའི་སངས་རྒྱས་ཏེ། དེ་ཐོབ་པར་འདོད་པའི་ཐུགས་ལྷག་པའི་
སེམས་ནི་བསྐྱེད་པ་དང་། བྱང་ཆུབ་སེམས་དཔའི་བསླབ་པ་གང་སེམས་བསྐྱེད་ནས་རྟག་ཏུ་བྱ་
--
- 2 7 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
བར་འོས་པ་ལ་བདེ་བར་གཤེགས་པ་དེ་དག་གི་ལས་དང་པོ་པ་ལ་སོགས་པ་ནུས་པ་ཇི་ལྟ་བར་
གོ་རིམ་བཞིན་དུ་བསླབས་ཤིང་གནས་པའི་ཚུལ་ལྟར་བདག་གིས་ཀྱང་དེ་བཞིན་དུ་འགྲོ་བ་
ཀུན་ལ་ཕན་ཞིང་བདེ་བའི་དོན་གྱི་ཆེད་དུ་བྱང་ཆུབ་ཀྱི་སེམས་ནི་བསྐྱེད་པར་བགྱི་ཞིང་བསླབ་
པ་ལ་བསླབས་པ། དེ་བཞིན་དུ་ནི་བྱང་སེམས་ཀྱི་བསླབ་པ་ལ་རིམ་པ་བཞིན་དུ་སློབ་པར་
བགྱིའོ། །
གཉིས་པ་ལ་གཉིས་ཏེ། སེམས་བསྐྱེད་ཀྱི་སྤྱི་དོན་དང༌། སྡོམ་པའི་སྤྱི་དོན་ནོ། །
དང་པོ་ལ། རྒྱུ། ངོ་བོ། འབྲས་བུ་གསུམ་ལས། དང༌པོ་ནི། ཆོས་བཞི་སྟེ། ཆོས་བཅུ་པའི་མདོ་
ལས། རིགས་ཀྱི་བུ་འདི་ལ་བྱང་ཆུབ་སེམས་དཔའི་རིགས་ལ་གནས་པར་གྱུར་པ་བྱང་ཆུབ་ཏུ་
སེམས་བསྐྱེད་པ་ན་དེ་བཞིན་གཤེགས་པའམ། དེ་བཞིན་གཤེགས་པའི་ཉན་ཐོས་ཀྱིས་བསྐུལ་
ཞིང་སྐྱོབ་པར་བྱས། ཡང་དག་པར་འཛིན་དུ་བཅུག་སྟེ། བླ་ན་མེད་པར་ཡང་དག་པར་རྫོགས་
པའི་བྱང་ཆུབ་ཏུ་སེམས་བསྐྱེད་པ་འདི་ནི། བྱང་ཆུབ་ཀྱི་སེམས་ལ་མོས་པའི་རྒྱུ་དང་པོའོ། །
རྫོགས་པའི་བྱང་ཆུབ་བམ་བྱང་ཆུབ་ཀྱི་སེམས་ཀྱི་བསྔགས་པ་བརྗོད་པ་ཐོས་ནས་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་འདི་ནི་རྒྱུ་གཉིས་པའོ། །དེ་སེམས་
ཅན་སྐྱོབ་པ་མེད་པ་དང༌། སྐྱབས་མེད་པ་དང༌། གླིང་མེད་པ་རྣམས་མཐོང་ནས་སྙིང་རྗེའི་
སེམས་ཉེ་བར་བཞག་སྟེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་བར་དུ་སེམས་
བསྐྱེད་པ་འདི་ནི་རྒྱུ་གསུམ་པའོ། །དེ་བཞིན་གཤེགས་པའི་སྐུ་རྣམ་པ་ཐམས་ཅད་ཡོངས་སུ་
རྫོགས་པ་མཐོང་ནས་དགའ་བ་བསྐྱེད་དེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
སེམས་བསྐྱེད་པ་འདི་ནི་རྒྱུ་བཞི་པའོ། །ཞེས་སོ། ། །
གཉིས་པ་ངོ་བོ་ལ་དྲུག །མཚན་ཉིད་དང་། མཚོན་བྱའི་དབྱེ་བ། བླང་བའི་ཆོ་ག།
བླངས་ནས་བསྲུང་ཚུལ། སེམས་བསྐྱེད་གཏོང་བའི་རྒྱུ། ཉམས་ན་ཕྱིར་བཅོས་པའོ། །དང་པོ་
，
- 2 75 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི༑ གཞན་དོན་དུ་སངས་རྒྱས་འདོད་པའི་སེམས་པ་འདུན་པ་དང་མཚུངས་ལྡན་གྱི་སེམས་ཏེ།
སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །ཅེས་མངོན་
རྟོགས་རྒྱན་ལས་གསུངས་པ་དང༌། མདོ་སྡེའི་རྒྱན་ལས། བསྟན་པ་རྣམས་ཀྱི་སྨོན་ལམ་ནི། །
སེམས་པ་འདུན་དང་བཅས་པ་སྟེ། །ཞེས་སོ། །
གཉིས་པ་ནི། བསམ་སྦྱོར་གཙོ་ཆེ་བའི་སྒོ་ནས་སྨོན་འཇུག་གཉིས་ཏེ། གཞུང་དུ་
བསྟན་ཟིན་ཏོ། །ཐོབ་ཚུལ་གྱི་སྒོ་ནས་བརྡ་དང་ཆོས་ཉིད་ཀྱིས་ཐོབ་པ་གཉིས། ས་མཚམས་
ཀྱིས་དབྱེ་ན་རྒྱན་དུ། སེམས་བསྐྱེད་དེ་ནི་ས་རྣམས་ལ། །མོས་དང་ལྷག་བསམ་དག་པ་དང་། །
རྣམ་པར་སྨིན་པ་གཞན་དུ་འདོད། །དེ་བཞིན་སྒྲིབ་པ་སྤངས་པའོ། །ཞེས་བཞིར་བཤད་ཅིང་།
གྲོགས་དང་དཔེའི་སྒོ་ནས་དབྱེ་ན། དེ་ཡང་ས་གསེར་ཟླ་བ་མེ། །གཏེར་དང་རིན་ཆེན་འབྱུང་
གནས་མཚོ། །རྡོ་རྗེ་རི་སྨན་བཤེས་གཉེན་དང་། །ཡིད་བཞིན་ནོར་བུ་ཉི་མ་གླུ། །རྒྱལ་པོ་མཛོད་
དང་ལམ་པོ་ཆེ། །བཞོན་པ་བཀོད་མའི་ཆུ་དང་ནི། །སྒྲ་བརྙན་ཆུ་བོ་སྤྲིན་རྣམས་ཀྱི། །རྣམ་པ་ཉི་
ཤུ་རྩ་གཉིས་སོ། །ཞེས་པ་ལྟར་རོ། །ངོ་བོའི་སྒོ་ནས་ཀུན་རྫོབ་དང་། དོན་དམ་སེམས་བསྐྱེད་
གཉིས་སོ། །
གསུམ་པ་ལ་གསུམ་ལས་དང་པོ་བླང་བའི་ཡུལ་ནི། སྔོན་ནི་སངས་རྒྱས་དང་ད་
ལྟའི་དབང་དུ་མཛད་ནས། སྡོམ་པ་ཉི་ཤུ་པར། བླ་མ་སྡོམ་ལ་གནས་ཤིང་མཁས། །ནུས་དང་
ལྡན་ལས་བླང་བར་བྱའོ། །ཞེས་སོ། །དེ་ལྟ་བུའི་དགེ་བའི་བཤེས་གཉེན་མ་རྙེད་ན་དཀོན་
མཆོག་གི་རྟེན་ནམ། སངས་རྒྱས་དང་སྲས་ཐོགས་པ་མེད་པའི་སྤྱན་མངའ་བ་རྣམས་མདུན་དུ་
དམིགས་ལའོ། ། །
གཉིས་པ་ལེན་པའི་གང་ཟག་ནི། སྐྱེས་པ་དང་བུད་མེད་ཀྱི་རྟེན། བསམ་པ་ཕུན་
སུམ་ཚོགས་པ་དང་ལྡན་པ་ཡིན་པར་བཤད་ཀྱང་དེ་ཁོ་ནར་མ་ངེས་ཏེ། ཤེར་ཕྱིན་གྱི་མདོར།
- 2 7 ($ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥་
ལྷའི་བུ་གང་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་མ་བསྐྱེད་པ་དེ་
དག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་བྱ་བ་བསྟན་
པར་བྱ། ཞེས་དང་། རྒྱ་མཚོས་ཞུས་པ་ལས། ཀླུ་ཁྲི་ཉིས་སྟོང་གིས་སེམས་བསྐྱེད་པ་ལ་སོགས་
གསུངས་པས་སོ། །ཞེས་འཆད་དོ། །དེས་ན་སངས་རྒྱས་ཐོབ་པར་འདོད་ཅིང་སེམས་བསྐྱེད་ཀྱི་
བསླབ་པ་ལ་སློབ་ནུས་ཐམས་ཅད་ཡིན་ནོ། ། །
གསུམ་པ་ཚུལ་ཇི་ལྟར་བླང་བ་ནི། འཕགས་པ་ཀླུ་སྒྲུབ་ཀྱིས། ཕྱག་འཚལ་སྡིག་
བཤགས་སྐྱབས་འགྲོ་ལུས་དབུལ་བ་རྣམས་སྔོན་དུ་བཏང་སྟེ་སྨོན་པའི་སེམས་བསྐྱེད་ནས་
མཇུག་བསྔོ་བ་དང་འཇུག་སེམས་བླངས་ནས། འཕགས་པ་བདག་བྱང་ཆུབ་སེམས་དཔའ་
ལགས་ཀྱི། བྱང་ཆུབ་སེམས་དཔར་གཟུང་དུ་གསོལ། ཞེས་དང་། རྗེས་བསྔོ་བ་བྱ་བར་བཤད་
དོ༑ ༑ཛེ་ཏཱ་རིས། སྦྱོར་བ་བཤེས་གཉེན་ལ་གསོལ་བ་གདབ་པ་དང་། ཡན་ལག་བདུན་སྐྱབས་
འགྲོ་དང་བཅས་པ་དང༌། བསམ་པ་སྦྱང་བ་སྔོན་དུ་བཏང་། དངོས་གཞི་ལ་སྨོན་འཇུག་སྟབས་
གཅིག་ཏུ་བཟུང་ནས་བསླབ་པ་སྦྱིན་ཏེ་མཇུག་དགའ་བ་སྒོམ་པར་ཡི་དམ་བླང་བའི་ཆོ་གར་
བཤད་ དོ། །དོན་དམ་ སེམས་ བསྐྱེད་ནི་ ཆོ་ ག་ ལས་ མི་ སྐྱེ་ སྟེ། རྫོགས་ པའི་ སངས་ རྒྱས་
རབ་མཉེས་བྱས། །བསོད་ནམས་ཡེ་ཤེས་ཚོགས་རབ་བསགས། །ཆོས་ལ་མི་རྟོག་ཡེ་ཤེས་ནི།།
སྐྱེས་ཕྱིར་དེ་ནི་དམ་པར་འདོད། །ཅེས་མདོ་སྡེ་རྒྱན་དུ་བཤད་པ་དང་། ཀླུ་སྒྲུབ་ཀྱིས། བྱང་ཆུབ་
ཀྱི་སེམས་བསྒོམ་པ་རྣམ་པར་བཤད་པར། དེ་ལྟར་བྱང་ཆུབ་ཀྱི་སེམས་བསྐྱེད་པ་ནི་སྨོན་ལམ་
གྱི་རང་བཞིན་ཀུན་རྫོབ་ཀྱི་རྣམ་པའོ། །བྱང་ཆུབ་སེམས་དཔའ་གསང་སྔགས་ཀྱི་སྒོ་ནས་སྤྱད་
པ་སྤྱོད་པར་འདོད་པ་རྣམས་ཀྱིས་མ་བསྒྲིམས་ཤིང༌། དོན་དམ་ཡང་སྒོམ་པའི་སྟོབས་ཀྱིས་
བསྐྱེད་པར་བྱའོ་ཞེས་གསུངས་པའི་ཕྱིར།
བཞི་པ་ལ་མི་ཉམས་པའི་རྒྱུ་ནི། དཔལ་མར་མེ་མཛད་ཀྱི་སེམས་བསྐྱེད་དང་།
- 2 77-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྡོམ་པའི་ཆོ་གའི་རིམ་པར་གསུངས་པ་ལྟར། ཉིན་མཚན་དུས་དྲུག་ཏུ་སེམས་བསྐྱེད་པའམ།
དཀར་པོའི་ཆོས་བཞི་ལ་སློབ་པ་དང་སེམས་བསྐྱེད་ཉམས་པའི་རྒྱུ་ནག་པོའི་ཆོས་བཞི་སྤོང་བ་
ལ་སློབ་པ་ སྟེ། དེ་ལ་དཀར་པོའི་ཆོས་བཞི་ནི། འོད་སྲུང་གི་ལེའུ་ལས། སྲོག་གི་ཕྱིར་ཡང་
བརྫུན་ཚིག་མི་སྨྲ་ཞིང་། །རྟག་ཏུ་དོན་དང་ལྡན་པའི་ཚིག་རྣམས་སྨྲ། །སྒྱུ་དང་གཡོ་ནི་རྟག་ཏུ་
རྣམ་སྤངས་ཏེ། །ལྷག་པའི་བསམ་པས་སེམས་ཅན་རྟག་ཏུ་བལྟ། །སེམས་ཅན་དག་པ་བྱང་
ཆུབ་གང་བཞུགས་པ། །བྱང་ཆུབ་སེམས་དཔའ་དེ་ལ་སྟོན་པར་སེམས། །སྟོན་པའི་འདུ་ཤེས་
ཉེ་བར་བཞག་ནས་ཀྱང་། །དེ་དག་བསྔགས་པ་ཕྱོགས་བཞིར་བརྗོད་པར་བྱེད། །སེམས་ཅན་
གང་དག་ཡོངས་སུ་སྨིན་བྱེད་པ། །བླ་མེད་ཡེ་ཤེས་ཡང་དག་འཛིན་དུ་འཇུག །ཆོས་དེ་དག་ལ་
རབ་ཏུ་གནས་པ་རྣམས། །བྱང་ཆུབ་སེམས་ནི་ནམ་ཡང་བརྗེད་མི་འགྱུར། །ཞེས་དང༌། ནག་
པོའི་ཆོས་བཞི་ཡང་དེ་ཉིད་དུ། སྦྱིན་གནས་བླ་མ་བསྒོ་བཞིན་མི་བྱེད་དང་། །གཞན་དག་ལ་
ཡང་ཐེ་ཚོམ་ ཉེར་ བསྒྲུབ་ དང། །སེམས་ ཅན་ གང་ དག་བྱང་ཆུབ་རབ་ཞུགས་པ། །དེ་ལ་
བསྔགས་སྨིན་མི་སྙན་སྨྲ་བ་དང༌། །སྒྱུ་དང་གཡོ་དང་རྒྱན་ལ་དོར་བྱེད་པས། །གཞན་ལ་བརྟེན་
གྱི་བསམ་པས་མ་ཡིན་པ། །ཆོས་བཞི་འདི་དག་ཀུན་ཏུ་བརྟེན་བྱས་ན། །སངས་རྒྱས་བྱང་ཆུབ་
སེམས་མཆོག་ཉམས་པར་འགྱུར། །ཞེས་སོ། །
ལྔ་པ་ནི། སེམས་ཙམ་པ་ལྟར་ན་རིགས་མེད་པ་དང་། སྡིག་པའི་གྲོགས་པོས་ཟིན་
པ་དང༌། རང་བཞིན་གྱི་སྙིང་རྗེ་ཆུང་བ་དང་། འཁོར་བའི་དུཏྟཁ་དྲག་ལ་ཡུན་རིང་བས་འཇིགས་
ཤིང་དངངས་སྐྲག་པའོ། ། །
དྲུག་པ་ནི། གལ་ཏེ་གཏོང་རྒྱུ་འགའ་ཞིག་འབྱུང་ཞིང་ཐུན་མོང་ལས་འདས་ན་ཉེས་
དམིགས་ལ་འཇིགས་ཤིང་འགྱོད་པས་བཤགས་ཏེ་སླར་ཡང་བླ་མའམ་དཀོན་མཆོག་གི་དྲུང་དུ་
བླང་བར་བྱའོ། །
-2
7
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥་
གསུམ་པ་འབྲས་བུ་ནི། ཚེ་འདིར་ཡང་འཇིག་རྟེན་གྱི་ཡོན་གནས་དང༌། བླ་མ་
དང༌། བསོད་ནམས་ ཀྱི་ཞིང་དང༌། འཇིག་རྟེན་གྱི་ཕ་དང་འདྲ་བར་འགྱུར་བ་དང༌། གནས་
སྐབས་ཐམས་ཅད་དུ་མི་དང༌། མི་མ་ཡིན་པས་གནོད་པ་མེད་པའི་བསོད་ནམས་ཡོངས་སུ་
འཛིན་པ་དང་། ཚེ་ཕྱི་མར་ལུས་སེམས་ལ་གནོད་པ་ཉུང་ཞིང་གཞན་དོན་ལ་ངལ་བ་དང༌།
བརྗེད་པ་དང་སེམས་ཉམས་པར་མི་འགྱུར་ལ་གནས་ངན་ལེན་ཆུང་བར་འགྱུར་བ་དང་། བརྒྱ་
ལ་ངན་སོང་དུ་སྐྱེས་པར་གྱུར་ཀྱང་དུཉྩཁ་ཆུང་ཞིང་མྱུར་དུ་ཐར་བར་འགྱུར་ལ་བརྒྱུད་ནས་
སངས་རྒྱས་འཐོབ་པ་ཡིན་ནོ། །
གཉིས་པ་སྡོམ་པའི་སྤྱི་དོན་ལ་བརྒྱད། སྐྱེ་བའི་རྒྱུ། མཚན་ཉིད། རབ་ཏུ་དབྱེ་བ།
ལེན་པའི་ཆོ་ ག །བླངས་ནས་བསྲུང་ཚུལ། སྡོམ་པ་གཏོང་བའི་རྒྱུ། ཉམས་ན་ཕྱིར་བཅོས།
བསྲུང་བའི་ཕན་ཡོན་ནོ། །དང་པོ་བྱང་སེམས་ཀྱི་སྡོམ་པའི་རྒྱུ་ནི། སྔར་བཤད་པའི་སེམས་
བསྐྱེད་སྐྱེ་བའི་རྒྱུ་ཡང་ཡིན་མོད་ཀྱི། གཙོ་ཆེར་སྨོན་འཇུག་གི་སེམས་དང༌། བྱང་སེམས་ཀྱི་
ཚུལ་ཁྲིམས་ལ་སློབ་པར་འདོད་པ་ཡིན་ནོ། །གཉིས་པ་ནི། བྱེ་བཤད་དུ། བྱང་ཆུབ་སེམས་
དཔའི་སྡོམ་པ་ནི། ལུས་དང་སྲོག་གིས་བསྡུས་པའི་དངོས་པོ་ལ་མི་ལྟ་བར་ལུས་དང་ངག་དང་
སེམས་ཀྱི་རྣམ་པ་ཐམས་ཅད་དུ་གཞན་ལ་ཕན་འདོགས་པར་བཞུགས་པའོ། །ཞེས་གསུངས་
ཏེ༑ དོན་དུ་ན་བྱང་སེམས་སློབ་པའི་རྒྱུད་ཀྱིས་བསྡུས་པའི་ཚུལ་ཁྲིམས་སོ། །གསུམ་པ་དབྱེ་
ན་སྡོམ་པའི་ཚུལ་ཁྲིམས། དགེ་བ་ཆོས་སྡུད་ཀྱི། སེམས་ཅན་དོན་བྱེད་ཀྱི་ཚུལ་ཁྲིམས་གསུམ་
སྟེ༑ བྱང་སར། བྱང་ཆུབ་སེམས་དཔའི་ཚུལ་ཁྲིམས་ནི་དེ་དག་ཏུ་ཟད་དོ། །ཞེས་པ་ལྟར་རོ། །
བཞི་པ་ལ་གསུམ་ལས། དང་པོ་བླང་བའི་ཡུལ་ནི། སྤྱོད་པ་བསྡུས་པའི་སྒྲོན་མར།
སྡོམ་པའི་ཆོ་ག་ལ་མཁས་དང༌། །བདག་ཉིད་གང་ཞིག་སྡོམ་ལ་གནས། །སྡོམ་པ་འབོགས་
བཟོད་སྙིང་རྗེར་ལྡན། །བླ་མ་བཟང་པོར་ཤེས་པར་བྱ། །ཞེས་པ་ལྟར་རམ། ཡང་ན་རྒྱལ་བ་
-
-
，
- 2 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྲས་བཅས་ཡིད་ཀྱིས་དམིགས་ཏེ་ལེན་པའོ། །གཉིས་པ་ལེན་པའི་གང་ཟག་ནི། རྒྱུའི་བསམ་
པ་དེ་ལྟ་བུ་དང་ལྡན་པའི་ཁྱིམ་པའང་རབ་ཏུ་བྱུང་བའོ། །གསུམ་པ་ཇི་ལྟར་བླང་བའི་ཚུལ་ནི།
བྱང་སར་བཤད་པ་ལྟར། སྦྱོར་བ་ཕྱག་འཚལ་ཞིང་གསོལ་བ་གདབ་པ། ཕན་ཡོན་བརྗོད་དེ་སྤྲོ་
བ་བསྐྱེད་པ། རྒྱལ་བ་རྒྱལ་སྲས་ཀྱི་ཡོན་ཏན་དྲན་ཞིང་མདུན་དུ་དམིགས་ཏེ་མཆོད་པ་བྱས་
ནས་སླར་ཡང་གསོལ་བ་བཏབ་ནས་དྲན་པ་རྩེ་གཅིག་ཏུ་བཞག་སྟེ་དང་བ་བསྐྱེད་ཅིང་སྡོམ་པ་
དེ་རིང་པོར་མི་ཐོགས་པར་སྐྱེ་བར་འགྱུར་ཞེས་བསམ་པ་ལ་སོགས་པ་རྣམས་སྔོན་དུ་བཏང་
ནས་དངོས་གཞི་ལ་དྲི་བ་དང་། ལན་བཏབ་པའི་སྒོ་ནས་ཚུལ་ཁྲིམས་གསུམ་ནོད་པར་ལན་
གསུམ་ གྱི་ བར་ དུ་ ཁས་ བླངས་ཏེ། མཇུག་ མཁྱེན་ པར་ གསོལ་བ། ཡེ་ཤེས་ གཟིགས་པ།
བཀའ་དྲིན་གྱི་མཆོད་པ་བྱ་བ། སྡོམ་པའི་ཕན་ཡོན། བསྲུང་བའི་ཚུལ། སྣོད་མིན་ལ་མི་སྐྲག་
པར་གདམས་པའོ། །ཡང་ན་གཞུང་དུ་སྨོས་པ་ལྟར་རོ། །
ལྔ་པ་ལ་སྤང་བྱ་དང་། བསྒྲུབ་བྱ་གཉིས་ཀྱི་དང་པོ་ནི། བསླབ་བཏུས་སུ།དཀོན་
མཆོག་གསུམ་གྱི་དཀོར་འཕྲོག་པ། །ཕས་ཕམ་པ་ཡི་ལྟུང་བར་འདོད། །དམ་པའི་ཆོས་ནི་སྤོང་
བྱེད་པ། །གཉིས་པར་ཐུབ་པས་གསུངས་པ་ཡིན། །ཚུལ་ཁྲིམས་འཆལ་བའི་དགེ་སློང་ལའང་།།
ངུར་སྨྲིག་འཕྲོག་དང་རྡེག་པ་དང༌། །བརྩོན་རར་འཇུག་པ་བྱེད་པ་དང་། །རབ་ཏུ་འབྱུང་ལས་
འབེབས་པ་དང་། །མཚམས་མེད་ལྔ་པོ་བྱེད་པ་དང་། །ལོག་པར་ལྟ་བ་འཛིན་པ་དང༌། །གྲོང་
ལ་སོགས་ པ་ འཇིག་པ་ཡང་། །རྩ་བའི་ལྟུང་བར་རྒྱལ་བས་གསུངས། །བློ་སྦྱངས་མ་ བྱས་
སེམས་ཅན་ལ། །སྟོང་པ་ཉིད་ནི་བརྗོད་པ་དང༌། །སངས་རྒྱས་ཉིད་ལ་བཞུགས་པ་དག།
རྫོགས་པའི་བྱང་ཆུབ་ཟློག་པ་དང་། །སོ་སོར་ཐར་པ་ཡོངས་སྤངས་ཏེ། །ཐེག་པ་ཆེ་ལ་སྦྱོར་བ་
དང་། །སློབ་པའི་ཐེག་པས་ཆགས་ལ་སོགས། །སྤོང་བར་འགྱུར་བ་མིན་ཞེས་འཛིན། །ཕ་རོལ་
དག་ཀྱང་འཛིན་འཇུག་དང་། །རང་གི་ཡོན་ཏན་བརྗོད་པ་དང་།།རྙེད་པ་དང་ནི་བཀུར་སྟི་དང་།།
- 2 80 -



-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
ཚིགས་བཅད་རྒྱུ་ཡིས་གཞན་སྨོད་དང༌། །བདག་ནི་ཟབ་མོ་བཟོད་པའོ། །ཞེས་དང་། ལོག་པ་
ཉིད་ནི་སྨྲ་བ་དང༌། །དགེ་སྦྱོང་ཆད་པས་གཅོད་འཇུག་དང༌། །དཀོན་མཆོག་གསུམ་གྱི་སྦྱིན་
བྱེད་དང༌། །སྦྱིན་པ་ལེན་པར་བྱེད་པ་དང༌། །ཞི་གནས་དོར་བར་བྱེད་པ་དང༌། །ཡང་དག་
འཇོག་གི་ལོངས་སྤྱོད་རྣམས། ཁ་ཏོན་བྱེད་ལ་སྦྱིན་པ་རྣམས། །དེ་དག་རྩ་བའི་ལྟུང་བ་སྟེ། །
སེམས་ཅན་དམྱལ་བ་ཆེན་པོའི་རྒྱུ། །ཞེས་པའི་ལྟུང་བ་རྣམས་ནམ་མཁའི་སྙིང་པོའི་མདོ་ལས་
བཤད་པ་ཡིན་ལ། འཕགས་པ་ཐོགས་མེད་དང་། སློབ་དཔོན་ཙནྡྲ་གོ་མིས་བྱང་ས་དང་། སྡོམ་
པ་ཉི་ཤུ་པར་རྩ་བའི་ལྟུང་བ་བཞིར་གསུངས་པའི། རྙེད་དང་བཀུར་སྟི་ཆགས་པ་ཡིས། །བདག་
བསྟོད་གཞན་ལ་སྨོད་པ་དང༌། །ཞེས་པ་ནི། འདིར། རང་གི་ཡོན་ཏན་བརྗོད་པ་དང༌། །ཞེས་
པ་དེ་ཡིན་ པས་ལོགས་སུ་མི་བགྲང་ཞིང་། དེའི་དོད་དུ་ཐབས་ལ་མཁས་པའི་མདོ་ནས་
གསུངས་པ་བཞིན། སྨོན་པ་སེམས་བསྐྱེད་བཏང་བ་བསྣན་པས་བཞི་སྟེ། ཇི་སྐད་དུ། བསླབ་
བཏུས་སུ། བྱང་ཆུབ་སེམས་ནི་ཡོངས་དོར་དང་། །ཆགས་དང་སེར་སྣ་མི་ཟད་པས། །སློང་ལ་
སྦྱིན་པར་མི་བྱེད་དང་། །བསྒྲིམས་ཏེ་དགའ་བར་བྱེད་པ་ན། །སེམས་ཅན་ལ་ནི་མི་བཟོད་པར།
ཁྲོས་པས་སེམས་ཅན་རྡེག་ པ་དང༌། །ཉོན་མོངས་པ་དང་གཞན་མཐུན་པས། །ཆོས་ལྟར་
བཅོས་པ་བརྗོད་པའོ། །ཞེས་སོ། །དེ་ལྟར་ན་རྒྱལ་པོའི་དང་པོ་དང་བླུན་པོའི་དང་པོ་འདྲ་ཞིང་།
གྲོང་སོགས་འཇོམས་པ་བླུན་པོའི་གཉིས་པ་དང༌། རྒྱལ་པོའི་གཉིས་པ་གསུམ་པ་བཞི་པ་
རྣམས་བླུན་པོའི་གསུམ་པ་བཞི་པ་ལྔ་པ་ཡིན་ལ། ལོག་ལྟ་འཛིན་པ་བློན་པོ་ལ་མ་གསུངས་
པས། ནམ་མཁའི་སྙིང་པོའི་མདོ་ལས། རྩ་ལྟུང་རྫས་སུ་བཅུ་བཞི། མིང་གི་སྒོ་ནས་བཅོ་བརྒྱད།
འཕགས་པས་བཤད་པ་གསུམ་སྨོན་པ་བཏང་བ་དང་བཞི་སྟེ། རྫས་སུ་བཅོ་བརྒྱད་མིང་དུ་ཉི་
ཤུ་རྩ་གཉིས་སློབ་དཔོན་བཞེད་པར་གསལ་མོད། གཞན་དག་ནི་དོན་འདི་ཙམ་ལའང་བློ་ཁ་མ་
ཕྱོགས་པར་སྣང་ངོ༌། །བསྒྲུབ་བྱ་ནི། ཚུལ་ཁྲིམས་གསུམ་གྱིས་སེམས་གནས་པ་དང༌། སངས་
-29 1 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་ཀྱི་ཆོས་ཡོངས་སུ་རྫོགས་པ་དང་། སེམས་ཅན་སྨིན་པར་བྱེད་པ་ལ་སློབ་པའོ། །
དྲུག་པ་ནི། སྨོན་པའི་སེམས་བཏང་བ། མི་བརྡ་འཕྲད་པའི་དྲུང་དུ་ཕུལ་བ། རྩ་
ལྟུང་བྱུང་བའོ། །བདུན་པ་ནི། དེ་ཉིད་དུ་རྨི་ལམ་འཕགས་པ་ནམ་མཁའི་སྙིང་པོའི་མདུན་དུ་
འདུག་ སྟེ་ བཤགས་པར་བྱ། ཞེས་པ་ལྟར་ རམ། སྡོམ་པ་སླར་ཡང་བླང་བར་བྱ། །ཟག་པ་
འབྲིང་ནི་གསུམ་ལ་བཤགས། །གཅིག་གི་མདུན་དུ་ལྷག་མ་རྣམས། །ཞེས་སྡོམ་པ་ཉི་ཤུ་པར་
གསུངས་པ་ལྟར་ཏེ་སྔ་མ་འདིར་ནི་གཙོ་བོ་ཡིན་ཏེ། ཕྱི་མ་ལྟར་ན་ཟག་པ་ཆེ་འབྲིང་གསུམ་ནི་ངོ་
ཚ་ཁྲེལ་ཡོད་མི་སྐྱེ་ལ། ཉེས་པ་དེ་ལ་དགའ་བས་ཡོན་ཏན་དུ་ལྟ་ཞིང་མི་ལྡོག་པར་ཉོན་མོངས་
དྲག་པོས་རྒྱུན་དུ་གཅོད་ཅིང་བསམ་པ་མི་གཏོང་བ་དང་། སླར་ངོ་ཚ་ཁྲེལ་ཡོད་ཅུང་ཟད་སྐྱེ་བས་
གསོལ་བ་བཏབ་པས་ལྡོག་པ་དང་། ངོ་ཚ་ཁྲེལ་ཡོད་མྱུར་དུ་སྐྱེ་ཞིང་གཞན་གྱིས་མ་བསྐུལ་བར་
ལྡོག་པའོ་ཞེས་སྡོམ་པ་ཉི་ཤུ་པའི་འགྲེལ་པར་བྱང་ཆུབ་བཟང་པོས་བཤད་དོ། །
བརྒྱད་པ་ནི། ཚེ་འདིར་ཡང་བསོད་ནམས་ཚད་མེད་པ་དང་། དགའ་བཞིན་ཚེའི་
དུས་བྱེད། གང་སྐྱེས་སུ་ཚུལ་ཁྲིམས་ངང་གིས་འབྱུང་། རིགས་མཚུངས་ཀྱི་དགེ་བཤེས་ཀྱིས་
འཛིན། སངས་རྒྱས་ཀུན་གྱིས་བུ་སྡུག་འདྲ་བར་དགོངས། མཐར་སངས་རྒྱས་འཐོབ་པ་རྣམས་
ཡིན་ནོ། །
གསུམ་པ་རྗེས་ཀྱི་བྱ་བ་ལ་གཉིས། རང་དགའ་བ་བསྒོམ་པ་དང་། གཞན་དགའ་
བ་བསྐྱེད་པའོ། །དང་པོ་ལ་གཉིས་ཀྱི། དང་པོ་རང་དོན་འགྲུབ་པས་དགའ་བ་བསྒོམ་པ་ནི།
སྔར་བཤད་པ་དེ་ལྟར། སྦྱོར་དངོས་གཉིས་ཀྱི་སྒོ་ནས་ཡོད་མེད་ལས་འདས་པའི་བློ་དང་ལྡན་
པའི་བྱང་སེམས་ཀྱིས་སེམས་རབ་ཏུ་དང་བས་སྨོན་འཇུག་བྱང་ཆུབ་ཀྱི་སེམས་བཟུང་ནས་
མཇུག་ཀྱང་སྦྱོར་དངོས་ལྟར་རྒྱས་པར་བྱ་བའི་ཕྱིར་བདག་གིས་སེམས་ནི་འོག་ནས་འབྱུང་བ་
འདི་ལྟར་བསྲུངས་པ་དང་དག་པ་དང་སྤེལ་བའི་སྒོ་ནས་གཟེངས་བསྟོད་དོ། །ཇི་ལྟར་གཟེངས་
- 2 82



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། དོལ་
བསྟོད་ཅེ་ན། དུས་དེ་རིང་གི་དུས་སུ་འཁོར་བ་ཐོག་མ་མེད་པ་ནས་མ་རྙེད་པའི་བྱང་ཆུབ་ཀྱི་
སེམས་རྙེད་པར་གྱུར་པས་བདག་གི་ཚེ་འབྲས་བུའམ་དོན་ཡོད་པར་གྱུར་ལ། ཚུལ་ཁྲིམས་
བླངས་པས་སླར་མི་ཡི་སྲིད་པའང་ལེགས་པར་ཐོབ་པར་གྱུར་ཅིང་དེ་རིང་སངས་རྒྱས་ཀྱི་
རིགས་སུ་སྐྱེས་པའི་ཕྱིར་སངས་རྒྱས་ཀྱི་སྲས་སུ་ད་གྱུར་ཏོ། །ཞེས་རང་ལ་དམན་པའི་བློ་ཡོངས་
སུ་འདོར་བའོ། །དེས་ན་ད་ནི་བདག་གིས་ཅི་ནས་ཀྱང་སངས་རྒྱས་ཀྱི་རིགས་དང་མཐུན་ཞིང་
འཚམ་པའི་ལས་བྱང་སེམས་ཀྱི་སྤྱོད་པ་བརྩམ་པར་བྱ་སྟེ། དུས་གསུམ་ཡོངས་སུ་དག་པས་
སྐྱོན་མེད་པའི་བཙུན་པ་སངས་རྒྱས་ཀྱི་རིགས་འདི་ལ་ཉེས་སྤྱོད་ཀྱི་དྲི་མས་རྙོག་པར་མི་འགྱུར་
བ་དེ་ལྟར་བསྒྲུབ་པར་བྱའོ། །གཞན་ཡང་དཔེར་ན་མིག་མེད་པའི་ལོང་བས་ལམ་སྲང་གི་ཕྱག་
དར་གྱི་ཉལ་ཉིལ་གྱི་ཕུང་པོ་ལས་ ཇི་ ཞིག་ལྟར་སྟེས་དབང་གིས་རིན་ཆེན་རྙེད་པ་ལྟར། དེ་
བཞིན་དུ་ཅི་ཞིག་ལྟར་སྔོན་གྱི་ལེགས་སྤྱད་ཀྱི་སྟེས་དབང་གིས་ན་རྒྱལ་བས་བྱིན་གྱིས་བརླབས་
པའི་མཐུས་རིན་ཆེན་ལྟ་བུ་བྱང་ཆུབ་ཀྱི་སེམས་འདི་ཕྱག་དར་ཕུང་པོ་ལྟ་བུའི་འཁོར་བར། ལོང་
བ་ལྟ་བུའི་བདག་ལ་སྐྱེས་ཤིང་རྙེད་པ་ངོ་མཚར་ཏོ། །
གཉིས་པ་གཞན་དོན་འགྲུབ་པས་དགའ་བ་བསྒོམ་པ་ནི། འགྲོ་བའི་འཆི་བདག་
རྩད་ནས་འཇོམས་པར་བྱེད་པའི་བདུད་རྩིའི་མཆོག་ཀྱང་བྱང་ཆུབ་ཀྱི་སེམས་འདི་ཡིན་ནོ། །
འགྲོ་བའི་དབུལ་བ་སེལ་བར་བྱེད་པའི་མི་ཟད་པའི་གཏེར་ཡང་འདི་ཡིན་ཏེ། ལོངས་སྤྱོད་མི་
ཟད་པ་ཤེས་པའི་རྒྱུ་ཡིན་པའི་ཕྱིར། འགྲོ་བའི་ནད་རབ་ཏུ་ཞི་བར་བྱེད་པའི་སྨན་གྱི་མཆོག་ཀྱང་
འདི་ཡིན་ཏེ། ལུས་སེམས་ལས་བྱུང་བའི་ནད་ཐམས་ཅད་རབ་ཏུ་ཞི་བར་བྱེད་པའི་ཕྱིར་རོ།། སྐྱེ་
འཆི་དང་བར་སྲིད་ཀྱི་རང་བཞིན་གྱི་འཁོར་བའི་ལམ་དུ་འཁྱམས་ཤིང་ངལ་བས་དུབ་པའི་འགྲོ་
བའི་མགྲོན་པོ་ངལ་གསོ་བའི་བསྟི་གནས་ལྗོན་ཤིང་ཡིན་ཏེ། ཁམས་གོང་མར་འགྲོ་བའི་རྒྱུ་
ཡིན་པའི་ཕྱིར་རོ། །འགྲོ་བ་ཐམས་ཅད་ངན་འགྲོའི་གནས་གསུམ་གྱི་འདམ་རྫབ་ལས་སྒྲོལ་
- 29 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་བྱེད་པའི་སྤྱིའི་སྟེ་ཐུན་མོང་གི་སྟེགས་ཀྱང་འདི་ཡིན་ཏེ་མཐོ་རིས་ཐར་པར་བགྲོད་བྱེད་ཡིན་
པའི་ཕྱིར་རོ། །འགྲོ་བའི་ཉོན་མོངས་ཀྱི་ཚ་གདུང་སེལ་བའི་ཕྱིར་བྱང་ཆུབ་སེམས་ཀྱི་མཆོག་ནི་
ཟླ་བ་ཤར་བ་ལྟ་བུ་ཡང་ཡིན་ནོ། །འགྲོ་བའི་མི་ཤེས་པ་ནི་དེ་ཁོ་ན་ཉིད་རྟོགས་པ་ལ་བསྒྲིབས་
པས་རབ་རིབ་གང་ཡིན་ལ་དེ་དཔྱིས་ཕྱིན་འབྱིན་པའི་ཕྱིར་འདི་ཉིད་ཉི་མ་ཆེན་པོ་སྤྲིན་གྱིས་མ་
སྒྲིབ་པ་ལྟ་བུ་ཡང་ཡིན་ནོ། །དམ་པའི་ཆོས་ཡན་ལག་བཅུ་གཉིས་ཀྱི་འོ་མ་ཐོས་པའི་ཤེས་རབ་
ཀྱིས་བསྲུབས་པ་ལས་བྱུང་བའི་ཕྱིར་འདི་ཉིང་ཁུ་ཕྱུང་བའི་མར་ལྟ་བུ་ཡིན་ནོ། །འགྲོ་བའི་
འགྲོན་པོ་སྲིད་པའི་ལམ་དུ་རྒྱུ་ཞིང་མཐོ་རིས་ལ་སོགས་ཀྱི་བདེ་བའི་ལོངས་སྤྱོད་སྤྱད་པར་
འདོད་པ་ལ་བྱང་ཆུབ་ཀྱི་སེམས་འདི་ནི་བདེ་བའི་མཆོག་ཐམས་ཅད་ཀྱི་འབྱུང་གནས་སུ་ཉེ་བར་
གནས་པའི་ཕྱིར་སེམས་ཅན་འགྲོན་ཆེན་བདེ་བ་ཐམས་ཅད་ཀྱིས་ཚིམ་པར་བྱེད་པ་ཡིན་ནོ། །
གཉིས་པ་ནི། བདག་གིས་དེ་རིང་སྐྱོབ་པ་སངས་རྒྱས་ཐམས་ཅད་ཀྱི་སྤྱན་སྔར་
འགྲོ་བ་རྣམས་མཐར་ཐུག་བདེ་བར་གཤེགས་པ་ཉིད་དང་ནི། གནས་སྐབས་སངས་རྒྱས་མ་
ཐོབ་ཀྱི་བར་དུ་ལྷ་མིའི་ཕུན་སུམ་ཚོགས་པའི་བདེ་བ་ལ་མགྲོན་དུ་བོས་ཟིན་གྱིས་ལྷ་དང་ལྷ་
མིན་ལ་སོགས་སེམས་དང་བས་དགའ་བར་གྱིས་ཤིག་ཅེས་པའོ། །བྱང་ཆུབ་ཀྱི་སེམས་ཆོ་ག་
གང་གིས་ཡོངས་སུ་བཟུང་ཞིང་ལེན་པའི་ལེའུའོ། །ལེའུ་གསུམ་པའི་རྣམ་པར་བཤད་པའོ།། །།
༈ དེ་ལྟར་བྱང་ཆུབ་ཀྱི་སེམས་བསྐྱེད་ནས་དེའི་བསླབ་པ་ལ་སློབ་ཅིང་སྒྲུབ་པ་
སྙིང་པོར་བྱེད་པ་ལས་བྱང་ཆུབ་འབྱུང་བས། གཉིས་པ་ཚུལ་ཁྲིམས་ཀྱི་ཕར་ཕྱིན་ལ་གཉིས།
བསླབ་པ་ལ་བག་བྱ་བར་གདམས་པ་དང༌། བསླབ་པ་བསྲུང་བའི་དོན་དུ་ཤེས་བཞིན་བསྲུང་
བའོ། །དང་པོ་ལ་མདོར་བསྟན། རྒྱས་བཤད། མཇུག་བསྡུ་གསུམ་གྱི་དང་པོ་ནི། བག་ཡོད་ཀྱི་
ངོ་བོ་མ་ཆགས་པ། ཞེ་སྡང་མེད་པ། གཏི་མུག་མེད་པ། བརྩོན་འགྲུས་དང་བཅས་པ་ལ་གནས་
ནས་དགེ་བའི་ཆོས་རྣམས་བསྒོམ་ཞིང་། ཟག་པ་དང་བཅས་པའི་ཆོས་རྣམས་ལས་སེམས་
，
- 2 8 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
བསྲུང་བ་སྟེ། འཇིག་རྟེན་དང་དེ་ལས་འདས་པའི་ཕུན་ཚོགས་ཐམས་ཅད་ཡོངས་སུ་རྫོགས་
པར་སྒྲུབ་པར་བྱེད་པའི་ལས་ཅན་ཞིག་ཡིན་པས་རྒྱལ་བའི་སྲས་ཀྱིས་སྔར་བཤད་ཀྱི་ཆོ་ག་དེ་
ལྟ་བུ་བྱང་ཆུབ་ཀྱི་སེམས་རབ་ཏུ་བརྟན་པར་སྲོག་གི་ཕྱིར་ཡང་མི་གཏང་བར་བཟུང་ནས་
གཡེལ་བ་སྟེ། ལེ་ལོ་མེད་པར་དུས་རྟག་ཏུ་ཡང་བྱང་ཆུབ་སེམས་དཔའི་བསླབ་པ་ཐབས་ཤེས་
རབ་ཀྱི་བདག་ཉིད་ཅན་ལས་མི་འདའ་བར་འབད་པས་དང་དུ་བླང་བར་བྱ་སྟེ། ག་ཡ་མགོ་
རིའི་མདོ་ལས། བྱང་ཆུབ་སེམས་དཔའ་སྒྲུབ་པ་སྙིང་པོར་བྱེད་པ་རྣམས་ལ་བྱང་ཆུབ་ཡོད་ཀྱི།
སྒྲུབ་པ་སྙིང་པོར་མི་བྱེད་པ་རྣམས་ལ་མ་ཡིན་ནོ། །ཞེས་སོ། ། །
གཉིས་པ་རྒྱས་པར་བཤད་པ་ལ་གསུམ་སྟེ། བསམ་པ་བྱང་ཆུབ་ཀྱི་སེམས་ལ་
དང༌། སྦྱོར་བ་བསླབ་པ་ལ་དང༌། སྤང་བྱ་ཉོན་མོངས་ལ་བག་བྱའོ། །དང་པོ་ལ་གསུམ། མི་
འདོར་བའི་འཐད་པ། དོར་བའི་ཉེས་དམིགས། དེས་ན་བསྒྲུབ་པར་གདམས་པའོ། །དང་པོ་
ནི༑ སྡོམ་པ་བླང་བའི་བྱང་ཆུབ་སེམས་དཔས་མ་བརྟགས་བབ་ཅོལ་དུ་བྱ་བ་བརྩམས་པ་གང་
ཡིན་པའམ། གང་ཞིག་ཅུང་ཟད་བརྟགས་ཀྱང་ལེགས་པར་མ་བརྟགས་པའི་བྱ་བ་དེ་ནི་ཁས་
བླངས་ཤིང་དམ་བཅའ་བྱས་པར་གྱུར་ཀྱང་། འདི་ནི་བྱའམ། མི་བྱ་བར་གཏང་ཞེས་ཐེ་ཚོམ་
དང་ལྡན་པས་བརྟག་དཔྱད་བྱས་པའི་སྒོ་ནས་འཇུག་པའམ། ལྡོག་པའི་རིགས་ན་འདི་ནི་དེ་
ལྟར་མ་ཡིན་ཏེ། སངས་རྒྱས་རྣམས་དང་དེའི་སྲས་གཞལ་དུ་མེད་པའི་ཤེས་རབ་ཆེན་པོ་དང་
ལྡན་པ་བྱམས་པ་ལ་སོགས་པ་གང་དག་གིས་ཀྱང་ལེགས་ པར་ བརྟགས་ཤིང་ཕན་པར་
བསམས་པ་ཙམ་གྱིས་ཀྱང་ཞེས་སོགས་ཀྱི་སྒོ་ནས་བདག་ཉིད་ཀྱིས་ཀྱང་ཤེས་རབ་ཀྱི་ནུས་པ་
དང་མཐུན་པར་ཡུན་རིང་པོར་བརྟག་བརྟགས་ནས་བླང་པའི་བྱང་སེམས་ཀྱི་བསླབ་པ་དེ་ལ་
བཤོལ་དུ་ཅི་ཞིག་ཡོད་དེ་སྡོང་པོ་བཀོད་པར། རྒྱལ་པོའི་བློན་པོ་ནུས་པ་ཇི་ལྟ་བ་བཞིན་དུ་
བདག་གིས་ཀྱང་གང་ལེགས་པར་སྤྱད་པ་དེ་ལ་བཤོལ་དུ་མེད་དོ། །ཞེས་སོ། །
-2 8 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ་གསུམ་ལས། དང་པོ་རྣམ་སྨིན་ངན་འགྲོར་ལྟུང་བ་ལ་དངོས་དང་།
དེའི་འཐད་པ། རྩོད་པ་སྤང་བ་གསུམ་གྱི་དང་པོ་ནི། གལ་ཏེ་གོང་དུ་བསྟན་པ་དེ་ལྟར་རྒྱལ་བ་
སྲས་བཅས་ཀྱི་སྤྱན་སྔར་འགྲོ་བའི་དོན་དུ་བྱང་སེམས་ཀྱི་བསླབ་པ་ལ་བསླབ་པར་དམ་བཅས་
ནས་བྱ་བའི་ལས་ཀྱི་བསླབ་པ་དེ་རྫོགས་པར་བསྒྲུབ་པར་མ་བྱས་ན་ལྷ་མི་ལ་སོགས་པའི་
སེམས་ཅན་དེ་དག་དང་། རྒྱལ་བ་སྲས་བཅས་ཀུན་བསླུས་པའི་ཕྱིར་ན་བདག་གི་འགྲོ་བ་ཅི་
འདྲར་འགྱུར་ཏེ། དམྱལ་བ་སོགས་ལས་མ་གཏོགས་པ་འགྲོ་ས་གཞན་མེད་སྙམ་དུ་དགོངས་
པའོ། །
གཉིས་པ་ནི། དངོས་པོ་ཕལ་པ་ཟན་ལ་སོགས་པ་ཅུང་ཟད་ཙམ་ལའང་ཡིད་ཀྱིས་
འདི་སྦྱིན་པར་བྱ་ཞེས་བསམས་བྱས་ནས་མི་གང་ཞིག །སླར་དེ་སྦྱིན་པར་མི་བྱེད་ན་སྦྱིན་པར་
མི་བྱེད་པའི་མི་དེ་ཡང་། མདོ་དྲན་པ་ཉེར་བཞག་ལས། ཅུང་ཟད་གཅིག་བསམས་ནས་མི་སྦྱིན་
པ་ནི་ཡི་དྭགས་སུ་སྐྱེ་ལ། དམ་བཅས་ནས་མི་སྦྱིན་པ་ནི་སེམས་ཅན་དམྱལ་བར་འགྲོའོ་ཞེས་ཡི་
དྭགས་སུ་འགྱུར་བར་གསུངས་ན་སླ་སྟེ། གོང་ན་མེད་པའི་བདེ་བ་སངས་རྒྱས་དང་། གནས་
སྐབས་ལྷ་མིའི་བདེ་བ་ལ་འགྲོ་བ་ཐམས་ཅད་བསམ་པ་ཐག་པ་གུས་པ་ཆེན་པོས། བདག་གིས་
དེ་རིང་སྐྱོབ་པ་ཐམས་ཅད་ཀྱི། །ཞེས་པ་ལ་སོགས་ཚིག་སྐད་གསང་མཐོན་པོས་མགྲོན་དུ་
གཉེར་ཞིང་བོས་ནས་བདེ་བ་དེ་མ་བསྒྲུབས་པས་འགྲོ་བ་ཐམས་ཅད་བསླུས་པར་བྱས་ན་
བདག་བདེ་འགྲོར་ཅི་ག་འགྲོ་བར་འགྱུར་རམ་སྟེ། མི་འགྱུར་ཞིང་མནར་མེད་ཁོ་ནར་འགྲོའོ། །
གསུམ་པ་ནི། དེ་ལྟར་ན་ཤཱ་རིའི་བུ་སྔོན་རྒྱལ་པོར་གྱུར་པ་ན་བྱང་ཆུབ་ཏུ་སེམས་
བསྐྱེད་ནས་བྱང་ཆུབ་ཀྱི་དོན་དུ་ཚོགས་རྣམས་ལ་འཇུག་ཅིང་སངས་རྒྱས་སྟོང་ཕྲག་བཅུ་ལ་
བསྙེན་བཀུར་བྱས་ནས། བདུད་སྡིག་ཅན་གྱིས་ལག་པ་གཡས་པ་བསླང་པ་ན་གཡས་པ་
བཅད་དེ་གཡོན་པས་བྱིན་པ་དང༌། གཡོན་པ་མི་གཙང་པས་བྱིན་པས་མི་ལེན་ཟེར་ནས་
-28 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། དོལ་
མ་བླངས་པས་སྐྱོ་བ་སྐྱེས་ནས་སེམས་བསྐྱེད་བཏང་ཡང་ཉན་ཐོས་ཀྱི་བྱང་ཆུབ་ཐོབ་ནས་
སེམས་ཅན་གྱི་དོན་བྱེད་ནུས་པར་གསུངས་པ་དང་འགལ་ཞེ་ན། མི་གང་ཞིག་བྱང་ཆུབ་ཀྱི་
སེམས་བཏང་ཡང་གདུལ་བྱ་དམ་བཅའི་ཡུལ་སེམས་ཅན་དེ་དག་ཐར་བར་མཛད་པ་ལ་སོགས་
པ་ནི་ལས་ཀྱི་ཚུལ་སྣ་ཚོགས་པ་ནི་ཚུ་རོལ་མཐོང་བའི་ཡུལ་མ་ཡིན་པའི་ཕྱིར། བསམ་གྱིས་མི་
ཁྱབ་སྟེ་ཐམས་ཅད་མཁྱེན་པ་ཁོ་ནས་མཁྱེན་གྱི་བདག་ལྟ་བུ་བློ་དམན་པས་མི་ཤེས་སོ། །དེ་ལྟ་
ནའང་ཤཱ་རིའི་བུས་སེམས་བསྐྱེད་བཏང་ཡང་ཐར་པའི་སེམས་མ་བཏང་བའི་ནུས་པས་ཐར་པ་
ཐོབ་ནས་སེམས་ཅན་སྒྲོལ་བ་ལ་ཉེས་པ་མེད་ཅེས་འགྲེལ་ཆེན་ལས་སོ། །དགེ་བ་ལྷས་ཐབས་
ཀྱིས་བཏང་ཡང་ཕྱིས་ལེན་པས་སེམས་ཅན་སྒྲོལ་བར་བྱེད་པས་ཉེས་པ་མེད་ཅེས་སོ། །
གཉིས་པ་སྤྱོད་པ་གཞན་དོན་ལས་ཉམས་པ་ནི། སེམས་ཅན་གྱི་དོན་དུ་བསླབ་པ་
བསྒྲུབ་པར་ཁས་བླངས་པ་དེས་ན་སེམས་བསྐྱེད་གཏོང་བ་འདི་བྱང་ཆུབ་སེམས་དཔའ་ལ་ལྟུང་
བའི་ནང་ནས་ལྕི་བ་སྟེ། འདི་ལྟར་ལྟུང་བ་དེ་ནི་བྱུང་གྱུར་ན་སེམས་ཅན་ཀུན་གྱི་དོན་བྱེད་པ་ལ་
དམན་པར་འགྱུར་རོ། །དེས་ན་མདོ་སྡེའི་རྒྱན་དུ། མགོ་ལ་སེམས་ཅན་ཁུར་ཆེན་ཁྱེར་བ་ཡི། །
སེམས་དཔའ་མཆོག་ནི་དལ་གྱིས་འགྲོ་མི་མཛེས། །བདག་གཞན་སྣ་ཚོགས་འཆིང་བས་རབ་
བཅིངས་པ། །བརྩོན་པ་བརྒྱ་འགྱུར་དུ་ནི་བྱ་བའི་རིགས། །ཞེས་པ་ལྟར་ལྟུང་བས་མ་གོས་པ་
ལ་འབད་པར་རིགས་སོ། །རང་ལ་ལྟུང་བ་དེ་ལྕི་བས་མ་ཟད་གང་བྱང་སེམས་ལས་གཞན་པ་
འགའ་ཞིག་ཐུན་ཚོད་དམ། དེའི་ཕྱེད་དམ། ཡུད་ཙམ་ལྟ་ཞོག །དུས་སྐད་ཅིག་ཙམ་གཞན་དོན་
ལ་བརྩོན་པའི་བྱང་སེམས་འདིའི་ནི་བསོད་ནམས་བྱ་བའི་དངོས་པོའི་གེགས་བྱེད་པ་དེས་བྱང་
སེམས་ཀྱི་སེམས་ཅན་གྱི་དོན་ལ་དམན་པ་སྟེ་ཉམས་པར་གྱུར་པར་བྱས་པའི་ཕྱིར་བྱེད་པ་པོ་
དེའི་ངན་འགྲོར་སྐྱེ་བའི་གྲངས་མུ་མཐའ་མེད་པར་འགྱུར་རོ། །དེའི་རྒྱུ་མཚན་ཡང་སེམས་ཅན་
གཅིག་གི་ཕན་པ་དང་བདེ་བ་ཡང་བཤིག་ན་བདག་ཉིད་ཀྱི་བདེ་འགྲོ་ཉམས་པར་འགྱུར་ན།
- ? $ 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་སེམས་ཀྱི་བསོད་ནམས་ཀྱི་བར་ཆད་བྱས་པས་ནམ་མཁའ་མ་ལུས་མཐར་ཀླས་པའི་ལུས་
ཅན་རྣམས་ཀྱི་བདེ་བ་བཤིག་པར་བྱས་ན་བདེ་འགྲོ་ཉམས་ནས་ངན་འགྲོར་བརྒྱུད་པ་སྐྱེ་བ་
སྨོས་ཅི་དགོས་ཏེ། རབ་ཏུ་ཞི་བ་རྣམ་པར་ངེས་པའི་ཆོ་འཕྲུལ་གྱི་མདོ་ལས། འཇམ་དཔལ་
རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་གིས་འཛམ་བུ་གླིང་པའི་སེམས་ཅན་རྣམས་
སྲོག་དང་ཕྲལ་ཞིང་བདོག་པ་ཐམས་ཅད་དང་ཕྲལ་ལ། འཇམ་དཔལ་རིགས་ཀྱི་བུའམ་རིགས་
ཀྱི་བུ་མོ་གཞན་དག་གིས་བྱང་ཆུབ་སེམས་དཔའི་དགེ་བའི་སེམས་ཀྱི་བར་ཆད་བྱེད་དེ། ཐ་ན་
དུད་འགྲོའི་སྐྱེ་གནས་སུ་གྱུར་པ་ལ་ཁམ་གཅིག་ཙམ་སྟེར་བ་ལས་བྱུང་བའི་དགེ་བའི་བར་དུ་
གཅོད་ན་དེ་ནི་དེ་བས་ཆེས་གྲངས་མེད་པའི་སྡིག་པ་བསྐྱེད་དོ། །དེ་ཅིའི་ཕྱིར་ཞེ་ན། སངས་
རྒྱས་འབྱུང་བ་སྐྱེད་པར་བྱེད་པའི་དགེ་བའི་རྩ་བ་རྣམས་ཀྱི་བར་ཆད་བྱེད་པ་གནས་པར་གྱུར་
པའི་ཕྱིར་རོ་ཞེས་སོ། །
གསུམ་པ་འབྲས་བུ་ཐོབ་པ་ལ་ཐོགས་པ་ནི། འགའ་ཞིག་ལ་ལྟུང་བ་ཡང་བྱུང་བྱང་
ཆུབ་ཀྱི་སེམས་ཀྱང་མ་ཤོར་ན་ཇི་ལྟར་འགྱུར་སྙམ་ན། སྔར་བཤད་པའི་ཚུལ་དེ་ལྟར་རེས་
འགའ་ལྟུང་བ་སྟོབས་དང་ལྡན་པ་དང་རེས་འགའ་བྱང་ཆུབ་ཀྱི་སེམས་སྟོབས་དང་ལྡན་པ་དེ་
དག་འཁོར་བར་རེ་མོས་ཀྱི་ངན་སོང་དང་མཐོ་རིས་སུ་འདྲེས་པར་བྱེད་ན་རབ་ཏུ་དགའ་བ་ལ་
སོགས་པའི་ས་ཐོབ་པ་ལ་ཡུན་རིང་ཐོགས་པར་འགྱུར་རོ། །
གསུམ་པ་དེས་ན་སྒྲུབ་པར་གདམས་པ་ནི། ཚུལ་དེ་ལྟར་ཡིན་པ་ཇི་ལྟར་བསླབ་
པ་བསྒྲུབ་པར་དམ་བཅས་པ་བཞིན་དུ་བདག་གིས་གུས་པར་བསླབ་པ་ལ་བསྒྲུབ་པར་བྱའོ། །
གཉིས་པ་སྦྱོར་བ་བསླབ་པ་ལ་བག་བྱ་བ་ལ་གསུམ་ལས། དང་པོ་མ་བརྩོན་པའི་
ཉེས་དམིགས་ནི། དལ་འབྱོར་ཐོབ་པའི་དུས་དེང་ནས་བདག་གིས་བསླབ་པ་བསྒྲུབ་པ་ལ་
བརྩོན་པར་མ་བྱས་ན་འོག་ངན་སོང་ནས་འོག་ངན་སོང་དུ་སྐྱེ་བ་བརྒྱུད་པར་འགྲོ་བར་འགྱུར་བ་
-28 8 -



ག་བ
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥།
དེའི་ཚེ་བསླབ་བྱ་ཐར་པའི་ལམ་ག་ལ་ཡོད། འོན་ཏེ་སངས་རྒྱས་རྣམས་ཀྱིས་ངན་འགྲོ་ལས་མི་
སྐྱོབ་བམ་ཞེ་ན། སེམས་ཅན་ཐམས་ཅད་ལ་ཕན་བདེ་བསྒྲུབ་པར་མཛད་པའི་སངས་རྒྱས་
གྲངས་མེད་པ་བྱོན་ཞིང་འདས་གྱུར་ཀྱང་བདག་ནི་རང་གི་ཉེས་པར་སྤྱད་པའི་དབང་གིས་
སངས་རྒྱས་དེའི་སྨན་ཆེན་པོ་དམ་པའི་ཆོས་ཀྱིས་གསོ་བའི་སྤྱོད་ཡུལ་དུ་མ་གྱུར་ཏོ། །དེར་མ་
ཟད་ད་དུང་སྔར་གྱི་དེ་བཞིན་དུ་བདག་བསླབ་པ་ལ་ལྷོད་པར་བྱེད་ན་ཡང་དང་ཡང་དུ་འང་སྔར་
གྱི་དེ་བཞིན་དུ་འགྱུར་ཏེ། འདི་ལྟར་ངན་འགྲོར་སོང་ནས་དེར་ནད་དང་འཆི་བ་དང་རྐང་ལག་
ལ་སོགས་བཅད་པ་དང་ལུས་མདའ་མདུང་སོགས་ཀྱིས་གཤགས་པ་དང་སོགས་པས་བཅིང་
བརྡེག་དང་འབིགས་པ་སོགས་མྱོང་བར་འགྱུར་རོ། །
གཉིས་པ་དལ་འབྱོར་རྙེད་དཀའ་བར་བསྟན་པ་ལ་གསུམ་ལས། དང་པོ་དངོས་
ནི་༑ ཨུ་དུམ་ཝ་རའི་མེ་ཏོག་དེ་བཞིན་གཤེགས་པ་འབྱུང་བ་དང་། མཆོག་གསུམ་ལ་དད་པ་དང་
ཡུལ་དབུས་སུ་དབང་པོ་ཚང་བའི་མི་ལུས་ཐོབ་པ་དང་། ལུས་སེམས་དགེ་བ་ལ་གོམས་སུ་རུང་
བ་དེ་ལྟ་བུར་ཤིན་ཏུ་དཀོན་ན་ནམ་ཞིག་ཐོབ་པར་འགྱུར་ཏེ་ཤིན་ཏུ་རྙེད་དཀའོ། །
གཉིས་པ་དེས་ན་དགེ་བ་ལ་བརྩོན་དགོས་པ་ནི། དལ་འབྱོར་ཐོབ་ནས་ཀྱང་ནད་
མེད་པའི་ཉི་མ་འདི་ལྟ་བུ་དང་ལྡན་ཞིང་། ཟས་གོས་སླ་བར་རྙེད་པ་དང་ཡང་བཅས་ཤིང་།
རྒྱལ་པོ་དང་ཆོམ་རྐུན་ལ་སོགས་པའི་འཚེ་བ་མེད་ཀྱང་ནི་ཚེ་ནི་སྐད་ཅིག་ཙམ་དུ་ཡང་ཡིད་
བརྟན་དུ་མི་རུང་བས་སླུ་བ་སྟེ། ལུས་ནི་རང་དབང་དུ་སྤྱད་དུ་མེད་པས་ཡུན་རིང་དུ་མ་ཡིན་པར་
ཐང་ཅིག་གཡར་བའི་བརྙན་པོའི་རྒྱན་བཞིན་དུ་གློ་བུར་དུ་བདག་པོ་དང་འདྲ་བའི་འཆི་བདག་
གིས་ཕྲལ་ནས་འཁྱེར་བའི་ཕྱིར་བརྩོན་པར་རིགས་སོ། །དེས་ན་བསླབ་པ་ལ་མི་འབད་པར་
བདག་གི་སྤྱོད་པ་མི་དགེ་བ་བྱེད་པ་འདི་འདྲ་བས་ནི་ཕྱི་མར་མིའི་ལུས་ཀྱང་ཐོབ་པར་མི་འགྱུར་
གྱིས་ངན་འགྲོར་ལྷུང་བས་བསླབ་པ་བསྒྲུབ་པ་ལ་འབད་པར་རིགས་སོ། །མི་ལུས་འཐོབ་པར་
2 8 9 -



ན
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་གྱུར་ནས་ངན་འགྲོར་ལྷུང་ན་སྡིག་པ་འབའ་ཞིག་སྤྱོད་ཅིང་དགེ་བ་བསྒྲུབ་པའི་གོ་སྐབས་
མེད་ལ། ཡང་དེང་ནས་བརྩམས་ཏེ་དགེ་བ་བདག་གིས་མ་བྱས་ན་གང་གི་ཚེ་ངན་འགྲོར་དགེ་
བ་སྤྱད་པའི་སྐལ་བ་དང་ལྡན་པ་ན་ཡང་ངན་སོང་དུ་དམྱལ་སོགས་ཀྱི་སྡུག་བསྔལ་གྱིས་ནོན་
པས་ཀུན་ཏུ་ཕན་པ་དང་མི་ཕན་པ་མི་ཤེས་པ་ཡི་རྨོངས་པས་གཟིར་བར་གྱུར་པ་དེའི་ཚེ་བདག་
གིས་དགེ་བ་ཅི་ཞིག་བྱར་ཡོད་དེ་གོ་སྐབས་མེད་དོ། །ངན་འགྲོ་དེར་གོ་སྐབས་མེད་པས་དགེ་བ་
དག་ཀྱང་མ་བྱས་ལ། ཕན་ཚུན་གནོད་སེམས་ལ་སོགས་པའི་སྒོ་ནས་སྡིག་པ་དག་ཀྱང་ཉེ་བར་
བསགས་ན་བསྐལ་བ་བྱེ་ བ་ བརྒྱ་ ཕྲག་དུ་མར་ཡང་ནི་ངན་སོང་བརྒྱུད་མར་འགྲོ་བས་
བདེ་འགྲོའི་སྒྲ་ཡང་ཐོས་པར་མི་འགྱུར་ན། བདེ་འགྲོ་ཐོབ་པ་ལྟ་ཅི་སྨོས། །
གསུམ་པ་དེའི་འཐད་པ་ནི། རྒྱུ་མཚན་དེ་ཉིད་ཀྱི་ཕྱིར་ན་བཅོམ་ལྡན་འདས་ཀྱིས།
དཔེར་ན་དགེ་སློང་དག་ས་ཆེན་པོ་འདི་རྒྱ་མཚོ་ཆེན་པོར་གྱུར་ཅིང་། དེ་ལ་གཉའ་ཤིང་བུ་ག་
གཅིག་པ་ཞིག་ཡོད་པ། རླུང་གིས་གཡེངས་ཤིང་འདི་ནས་བསྐྱོད་པ་དང་། རུས་སྦལ་ལོང་བ་
གཅིག་ཡོད་ལ། རུས་སྦལ་དེ་ཡང་ལོ་བརྒྱ་བརྒྱ་ཞིང་མགྲིན་པ་འདེགས་པར་འགྱུར་ན་དགེ་
སློང་དག་ཇི་སྙམ་དུ་སེམས། རྒྱ་མཚོ་ཆེན་པོའི་གཉའ་ཤིང་གི་བུ་གར་རུས་སྦལ་གྱི་མགྲིན་པ་
ཆུད་པ་རྙེད་པར་སླ་བ་ཡིན་ནམ། བཅོམ་ལྡན་འདས་དེ་ནི་མ་ལགས་སོ། །བཅོམ་ལྡན་འདས་
ཀྱིས་བཀའ་སྩལ་པ། དགེ་སློང་དག་དེ་ལྟར་མི་ཉིད་ཤིན་ཏུ་ཐོབ་པར་དཀའ་བ་ཡིན་ནོ་ཞེས་
གསུངས་སོ། །དེ་ལྟར་ཡིན་པའང་ཅི་སྟེ་ཞེ་ན། དུས་སྐད་ཅིག་གིས་རྫོགས་པར་བྱས་པ་
མཚམས་མེད་ལ་སོགས་པའི་སྡིག་པས་ཀྱང་བར་གྱི་བསྐལ་པ་གཅིག་ཏུ་མནར་མེད་པའི་
དམྱལ་བར་གནས་པར་འགྱུར་ན་དུས་ཐོག་མ་དང་ཐ་མ་མེད་པའི་འཁོར་བར་ཡུན་རིང་དུ་བྱས་
ཤིང་བསགས་པའི་སྡིག་པ་དག་གིས་བདེ་འགྲོར་མི་འགྲོ་སྨོས་ཅི་དགོས་ཏེ་བདེ་འགྲོའི་སྒྲ་ཙམ་
ཡང་མི་ཐོས་པར་འགྱུར་རོ། །དེ་ལྟ་ན་ཡང་སྡིག་པའི་འབྲས་བུ་མྱོང་ནས་ཐར་བར་འགྱུར་རོ་ཞེ་
-29 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
ན༑ ལས་ཀྱི་འབྲས་བུ་མནར་མེད་ལ་སོགས་པའི་སྡུག་བསྔལ་དེ་ཙམ་ཁོ་ན་མྱོང་བར་གྱུར་ནས་
ཀྱང་ལས་བྱེད་པའི་སེམས་ཅན་དེ་ནི་དུག་ཁ་ལས་རྣམ་པར་ཐར་བར་མི་འགྱུར་ཏེ། འདི་ལྟར་
དེས་ནི་རང་གིས་བྱས་ཤིང་བསགས་པའི་ལས་འབྲས་མྱོང་བཞིན་དུ་འཕྲལ་དུ་ཁྲོས་པ་ལ་
སོགས་པས་སྡིག་པ་གཞན་དག་ཀྱང་རབ་ཏུ་སྐྱེ་ཞིང་གསོག་པའི་ཕྱིར་རོ། །དེས་ན་སྔར་བཤད་
པ་ལྟར་དལ་འབྱོར་རྙེད་དཀའ་བས་ད་ལྟ་ཉིད་ནས་དགེ་བ་ལ་བརྩོན་པར་བྱའོ། །
གསུམ་པ་གཉེན་པོ་དགེ་བ་ལ་བག་བྱ་བ་ལ་གཉིས་ལས། དང་པོ་མདོར་བསྟན་
པ་ནི། སྔར་བཤད་པ་ལྟར་རྙེད་དཀའ་བ་འདི་འདྲའི་དལ་བ་རྙེད་གྱུར་ཅིང་དཀོན་པར་རིགས་
ནས་བདག་གིས་བརྩོན་པས་དགེ་གོམས་མ་བྱས་ན་འདི་ལས་རང་གིས་རང་ཉིད་བསླུས་པ་
གཞན་མེད་དེ། འདི་ལས་ཆེས་རྨོངས་པའང་གཞན་མེད་དེ། དེའང་དགེ་བའི་ནོར་རང་གི་ལག་
ན་གནས་པ་མཐོང་བཞིན་དུ་འཕྲོག་པའི་ཕྱིར་རོ། །
གཉིས་པ་རྒྱས་པར་བཤད་པ་ནི། གལ་ཏེ་བདག་གིས་དལ་འབྱོར་རྙེད་དཀའ་
ཞིང་སྡིག་སྟོབས་དང་ལྡན་པ་དེ་ལྟར་རྟོགས་ན་ཡང་རྨོངས་པའི་དབང་དུ་གྱུར་པས་དུས་ཕྱིས་
ཀྱང་དགེ་བའི་ལས་བསྒྲུབ་པ་ལ་སྒྱིད་ལུག་ནས་ལེ་ལོར་གྱུར་ན་འཆི་བར་འགྱུར་བའི་དུས་ཀྱི་
ཚེ་མྱ་ངན་ཆེན་པོ་ལྡང་བར་འགྱུར་ཞིང་ཤི་ནས་ཀྱང་དམྱལ་བར་བསྲེག་པའི་མེ་དེའི་དུབ་
བསྟེན་མི་ནུས་པ་བཟོད་དཀའ་བས་ཡུན་རིང་དུ་བདག་གི་ལུས་ལ་སྲེག་ཅིང་ཐལ་བར་རློག་
པར་འགྱུར་བ་ན། སྔར་དགེ་བ་མ་བྱས་ཤིང་སྡིག་བྱས་པ་ལ་འགྱོད་པ་མི་ཟད་པ་མེ་འབར་བ་
དང་འདྲ་བས་གདུང་བར་བྱེད་པས་མ་བསླབ་པ་སྟེ། བསླབ་པས་མ་བསྡམས་པའི་སེམས་ཡུན་
རིང་པོར་བསྲེགས་ཤིང་གདུང་བར་འགྱུར་རོ། །འགྲེལ་པ་གསུམ་དུ་འཆི་བར་འགྱུར་བའི་དུས་
ཀྱི་ཚེ་ཞེས་པའི་དོད་ལ། གཤིན་རྗེའི་ཕོ་ཉས་བསྐུལ་བ་ན་ཞེས་འབྱུང་བ་ནི་འཆི་བའི་ཚེ་གཤིན་
རྗེའི་ཕོ་ཉས་བསྡིགས་པ་དང་བརྡེག་པ་ལ་སོགས་པའི་ལས་བྱེད་པའི་དམྱལ་སྲུང་རྣམས་ཀྱིས་
- 2
3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅིའི་ཕྱིར་སྔར་ཁྱོད་ཀྱིས་ལས་འདི་ལྟ་བུ་བྱས་ཞེས་སྔར་གྱི་ལས་དྲན་དུ་འཇུག་པའི་སྒོ་ནས་
བསྐུལ་བའམ་བརྡེག་བཅིང་བྱས་ཏེ་སོང་ཞིག་སྡོད་ཅིག་ཅེས་ཟེར་བས་བསྐུལ་བ་ན་མྱ་ངན་ཡུན་
རིང་ཞེས་སོ། །གཞན་ཡང་ཤིན་ཏུ་རྙེད་དཀའ་བའི་ཕན་བདེ་སྒྲུབ་པར་བྱེད་པའི་སའམ་རྟེན་
དལ་འབྱོར་ཐོབ་ཅིང་དགེ་བའི་བཤེས་གཉེན་དང་ཕྲད་པ་བསོད་ནམས་ཀྱི་མཐུས་ཅི་ཞིག་ལྟར་
སྟེས་དབང་གིས་རྙེད་པར་གྱུར་ནས་ཡང་བདག་ཉིད་ཐོས་སོགས་ཤེས་པས་རྟོག་དཔྱོད་དང་
ལྡན་བཞིན་དུ་འགའ་ཞིག་རིགས་སྔགས་ཀྱིས་རྨོངས་པར་བྱས་པ་བཞིན་དུ་ཕྱིར་ཞིང་སླར་ཡང་
སྡིག་བསགས་པས་དམྱལ་བ་དེར་བདག་གི་ཉོན་མོངས་པས་བདག་ཁྲིད་ན་བདག་ལ་ཕན་
པའི་ས་འདིར་སེམས་མེད་དུ་ཟད་དེ་སེམས་མེད་པ་དང་འདྲའོ། །
གསུམ་པ་སྤང་བྱ་ཉོན་མོངས་པ་ལ་བག་བྱ་བ་ལ་གསུམ། སྤང་དགོས་པའི་རྒྱུ་
མཚན། སྤོང་བ་ལ་ཕྱིར་མི་ལྡོག་པར་བརྩོན་པ། གཉེན་པོ་བསྟེན་པས་སླར་མི་ལྡོག་པའི་ཚུལ་
ལོ༑ །དང་པོ་ལ་ལྔའི། དང་པོ་དབང་དུ་བྱེད་པས་སྤང་བྱར་བསྟན་པ་ནི། འོ་ན་རྒྱུ་ཅིས་རྨོངས་
པར་བྱས་ནས་དམྱལ་བར་དབང་མེད་དུ་ཁྲིད་ཅེ་ན། རྒྱུ་ཅིས་རྨོངས་ཤིང་གཏི་མུག་པར་བྱས་པ་
བདག་གིས་ཀྱང་མི་ཤེས་ཏེ། བདག་གི་ལུས་ཀྱི་ཁོང་སྟེ་ནང་ན་རྨོངས་པར་བྱེད་པ་པོ་ཅི་ཞིག་
ཡོད་དེ་ཉོན་མོངས་པའི་དགྲ་བོ་དག་ལས་གཞན་མེད་དོ། །དགྲ་དེས་གནོད་པ་ཅི་ཞིག་བྱས་ཤེ་
ན༑ ཞེ་སྡང་ཁོང་ཁྲོ་དང༌། སྲེད་པ་འདོད་ཆགས་དང་། སོགས་པས་ང་རྒྱལ་སོགས་ཏེ། མཛོད་
དུ༑ སྲིད་པའི་རྩ་བ་ཕྲ་རྒྱས་དྲུག །འདོད་ཆགས་དེ་བཞིན་ཁོང་ཁྲོ་དང༌། །ང་རྒྱལ་མ་རིག་ལྟ་བ་
དང༌། །ཐེ་ཚོམ་ཡིན་ཏེ་དེ་དྲུག་ཀྱང་། །ཞེས་སོགས་དེ་དག་ལ་སོགས་པའི་ཉོན་མོངས་པའི་དགྲ་
རྣམས་ནི་གཟུགས་ཅན་མ་ཡིན་པས་རྐང་ལག་དང་། མགོ་ལ་སོགས་པ་ཡོད་པ་མིན་ལ་བརྩོན་
འགྲུས་ཀྱི་རང་བཞིན་དཔའ་ཞིང་བརྟན་པ་མ་ཡིན་ཏེ། དགེ་བ་མ་ཡིན་པའི་ཕྱིར་རོ། །མ་རིག་
པ་དང་མཚུངས་ལྡན་ཡིན་པས་ཡིད་གཞུངས་པའི་རང་བཞིན་མཛངས་ཤིང་མཁས་པའང་མིན་
- 2
3 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
ན་ཡང་ཅི་ཞིག་ལྟར་སྲེད་སོགས་དེ་དག་གིས་བདག་ལ་དགེ་བ་བྱ་བའི་དབང་མེད་པར་བྲན་
བཞིན་དབང་བསྒྱུར་བར་བྱས་པའི་ཕྱིར་རོ། །དེས་ན་མི་རིགས་པ་བྱས་པས་གཞོམ་པར་བྱའོ། །
གཉིས་པ་གནས་མིན་བཟོད་པ་སྨད་པར་བསྟན་པ་ནི། འདི་ལྟར་སྲེད་སོགས་དེ་
དག་བདག་གི་སེམས་ལ་གནས་ཤིང་བརྟེན་བཞིན་དུ་འཛེམས་དོགས་མེད་པར་དགའ་མགུར་
བདག་ལ་གནོད་པ་བྱེད་ལ་མི་རིགས་པར་བྱེད་པ། དེ་ལྟ་བུ་ལའང་ཁྱོད་མི་ཁྲོ་བར་བཟོད་པ་ནི་
གནས་མིན་པ་ལ་བཟོད་པ་བྱེད་པ་དམ་པས་སྨད་པའི་གནས་ཡིན་ནོ། །ཅིའི་ཕྱིར་མི་བཟོད་ཅེ་
ན༑ གལ་ཏེ་ལྷ་དང་ལྷ་མིན་རྣམས་ཐམས་ཅད་བདག་ལ་དགྲར་ལངས་ཀྱང་དགྲ་དེ་དག་གིས་
ཀྱང་བདག་གསོད་པ་ཙམ་ནུས་ཀྱི་མནར་མེད་པའི་མེ་ནང་དུ་ཁྲིད་ཅིང་འཇུག་པར་བྱེད་མི་ནུས་
ལ་མཚམས་མེད་སོགས་ཀྱི་རྒྱུར་གྱུར་པའི་ཉོན་མོངས་སྟོབས་ཅན་དགྲ་འདིས་ནི་གང་དང་ཕྲད་
ན་དངོས་པོ་གཞན་ལྟ་ཞོག་རི་རབ་ཀྱང་ཐལ་བ་ཡང་ནི་མི་ལུས་པར་བསྲེག་པའི་མནར་མེད་ཀྱི་
མེ་ནང་དེར་བདག་སྐད་ཅིག་གཅིག་ལ་འདོར་ཞིང་འཕེན་པར་བྱེད་པའི་ཕྱིར་རོ། །
གསུམ་པ་ཡུན་རིང་གནོད་པས་གཞོམ་བྱར་བསྟན་པ་ནི། འོན་ཏེ་དེ་ཁོ་ན་ལ་
འཁོན་འཛིན་བྱེད་ལ་གཞན་ལ་མི་བྱེད་པ་ཅི་སྟེ་ཞེ་ན། བདག་གི་ཉོན་མོངས་པའི་དགྲ་བོ་གང་
དུས་རིང་པོ་ཐོག་མཐའ་མེད་པའི་འཁོར་བར་རྟག་ཏུ་གནོད་པ་བྱེད་པ་ལྟར་དགྲ་གཞན་ལྷ་མི་
ལ་སོགས་པ་ཀུན་ཀྱང་ཉོན་མོངས་དེ་ལྟ་བུར་ཚེ་ཡུན་རིང་པོར་ཐུབ་པ་མ་ཡིན་པས་རྟག་ཏུ་མི་
ནུས་པའི་ཕྱིར་མ་ཡིན་ནོ། །
བཞི་པ་བསྟེན་ཡང་གནོད་པས་སྤང་བྱར་བསྟན་པ་ནི། དེ་ལྟ་ནའང་དེ་དང་མཐུན་
པའི་རིམ་གྲོས་བསྟེན་པས་ཕན་པར་བྱེད་དོ་ཞེ་ན། ཁོའི་ཡིད་དང་མཐུན་པའི་རིམ་གྲོས་ཕར་
བསྟེན་པར་བྱས་ན་ཐ་མལ་པའི་དགྲ་ཐམས་ཅད་ནུས་པ་ཡོད་ཚད་ཀྱིས་ཚུར་ཕན་པ་དང་བདེ་
བས་སེམས་ཤིང་སྒྲུབ་པར་བྱེད་པ་ཡིན་ནའང་ཉོན་མོངས་པའི་དགྲ་རྣམས་ནི་ཕན་པའི་རིམ་
- 29 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གྲོས་བསྟེན་པར་བྱས་ན་རང་བཞིན་མི་སྲུན་པས་ཕྱིར་ཞིང་སླར་ཡང་དམྱལ་སོགས་ཀྱི་སྡུག་
བསྔལ་སྐྱེད་པའི་གནོད་པ་བྱེད་པའི་ཕྱིར་ནན་གྱིས་གཞོམ་བྱ་ཡིན་ནོ། །
ལྔ་པ་གདུང་བར་བྱེད་པས་སྤང་བྱར་བསྟན་པ་ནི། སྔར་བཤད་པའི་ཚུལ་དེ་ལྟར་
དུས་ཡུན་རིང་ཐོག་མ་མེད་པ་ནས་རྒྱུན་ཆགས་སུ་བདག་གི་དགྲར་གྱུར་པ་བདག་ལ་གནོད་
པའི་སྡུག་བསྔལ་གྱི་ཚོགས་རབ་ཏུ་འཕེལ་བའི་རྒྱུ་གཅིག་པུ་ཉོན་མོངས་པ་འདི་བདག་གི་སྙིང་
ལ་ངེས་པར་གནས་འཆའ་ནས་སྡོད་ཅིང་ཡོད་ན་བདག་ལ་སེམས་ཡོད་ན་འཁོར་བར་འཇིགས་
པ་མེད་ཅིང་ཡིད་དགའ་བ་དང་བཅས་པར་གནས་པར་ག་ལ་རིགས་པར་འགྱུར་ཏེ་མི་རིགས་
སོ༑ ༑གཞན་ཡང་འཁོར་བའི་བཙོན་ཁང་གི་ར་བ་དེ་ལས་ཐར་དུ་མི་སྟེར་བའི་སྲུང་མ་བྱེད་ཅིང་
བདག་དམྱལ་སོགས་སུའང་གསོད་བྱེད་ཀྱི་གཤེད་མ་ལས་ཀྱི་རྣམ་སྨིན་གྱི་དབང་གིས་སྣང་
བར་གྱུར་པའི་ཉོན་མོངས་པ་འདི་དག་ནི་གལ་ཏེ་བདག་གི་བློའི་ཁང་པར་གནས་ཤིང་དེའི་ནང་
གིའང་ཆགས་པའི་དྲ་བ་སྟེ་གཟེབ་ན་གནས་ན་བདག་ལ་ལུས་ཡིད་བདེ་བ་ག་ལ་ཡོད་དེ་མེད་པ་
ཡིན་ནོ། །དེས་ན་དེ་དག་བརྩོན་པས་སྤང་བར་རིགས་སོ། །
གཉིས་པ་སློང་བ་ལ་ཕྱིར་མི་ལྡོག་པར་བརྩོན་པ་ལ་གཉིས་ཀྱི་དང་པོ་དངོས་ནི།
དེ་ལྟར་ཉེས་པ་ཐམས་ཅད་ཀྱི་རྒྱུ་ཡིན་པ་དེའི་ཕྱིར་དུས་ཇི་སྲིད་དུ་བདག་གིས་ཉོན་མོངས་པའི་
དགྲ་བོ་འདི་མངོན་སུམ་དུ་བདག་གིས་མཐོང་བཞིན་དུ་ངེས་པར་རྩ་བ་ནས་མ་བཅོམ་པ་དེ་
སྲིད་དུ་བདག་ཉོན་མོངས་འདི་འཇོམས་པའི་དམ་བཅའི་ཁུར་བརྩོན་པ་མི་འདོར་བར་བྱའོ། །
གཉིས་པ་བརྩོན་པ་མི་འདོར་བའི་འཐད་པ་ལ་བཞི་ལས། དང་པོ་གནོད་པ་ཆེ་
བས་གཞོམ་བྱར་བསྟན་པ་ནི། དཔེར་ན་དུས་རེ་ཞིག་ཙམ་གནོད་པ་ཆུང་དུ་བྱེད་པའི་ཐ་མལ་
པའི་དགྲ་ལ་རྒྱུ་ཆུང་ངུ་ལའང་ཁོན་དུ་བཟུང་ནས་ཁྲོས་པར་གྱུར་པའི་ང་རྒྱལ་ཆེན་པོ་བོད་ཅིང་
རྒྱས་པ་རྣམས་དགྲ་ཆུང་ངུ་དེ་མ་བཅོམ་གྱི་བར་དུ་ཐ་ན་གཉིད་ཀྱང་མི་འོང་བས་ཕྱིར་མི་ལྡོག་
- 2 3 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
པར་བརྩོན་པར་བྱེད་ཅིང་། གཞན་ཡང་གསོན་པའི་མཐའ་ནི་འཆི་བ་ཡིན་ཞེས་པ་ལྟར་གསོད་
བྱེད་མེད་ཀྱང་རང་བཞིན་ཏེ་སྐྱེས་ཙམ་གྱིས་ངང་གིས་འཆི་བའི་སྐྱེས་བུ་སྐྱེ་སོགས་ཀྱི་སྡུག་
བསྔལ་གྱིས་གཟིར་བར་གྱུར་པའི་སྒོ་ནས་ཉོན་མོངས་པ་སྟེ་སྙིང་རྗེ་བ་དག་དམག་འཐབ་པའི་
གཡུལ་ངོར་དངར་བ་སྟེ་སྟོབས་ལྡན་གྱི་དཔུང་བསྟར་ཞིང་ཆས་པའི་ཚེ་ནན་གྱིས་ཏེ་བཙན་
ཐབས་སུ་ཕ་རོལ་སྲོག་དང་ཕྲལ་བས་གཞོམ་པར་འདོད་པའང་ཕ་རོལ་གྱི་མདའ་མདུང་ལ་
སོགས་པའི་མཚོན་གྱིས་ཕོག་པའི་སྡུག་བསྔལ་ཁྱད་དུ་བསད་ནས་རང་འདོད་པའི་དོན་དེ་མ་
གྲུབ་པར་ཁ་ཕྱིར་ཕྱོགས་ཤིང་སོ་སོར་འབྱེར་བ་སྟེ་འགྱེས་པར་མི་བྱེད་པ་ཡིན་ན་དུས་རྟག་ཏུ་
སྡུག་བསྔལ་སྣ་ཚོགས་པ་ཀུན་གྱི་རྒྱུར་གྱུར་པ་ཕར་གནོད་པ་མ་བྱས་ཀྱང་རང་བཞིན་གྱིས་
གནོད་པ་བྱེད་པའི་དགྲར་ཉེ་བར་ངེས་པར་གྱུར་པའི་ཉོན་མོངས་དེ་གཞོམ་པར་བརྩོན་པ་
བདག་ལ་དེང་སྡུག་བསྔལ་བརྒྱ་ཕྲག་གི་རྒྱུར་གྱུར་པའི་ལུས་སེམས་ལ་གནོད་པ་གང་གིས་ཀྱང་
ཡི་ཆད་པ་སྟེ་སེམས་ཞུམ་ནས་སྒྱིད་ལུག་པ་ལེ་ལོར་མི་འགྱུར་བར་བརྩོན་པ་དྲག་པོ་བྱ་བ་སྨོས་
ཅི་དགོས། །
གཉིས་པ་དོན་ཆེན་སྒྲུབ་པར་བཟོད་པར་རིགས་པ་ནི། འཇིག་རྟེན་ཕ་རོལ་ལ་
སོགས་པ་དག་པར་འགྱུར་བའི་འབྲས་བུའམ་དགོས་པའི་དོན་མེད་པར་དགྲ་ཡིས་མཚོན་
བསྣུན་ནས་རྨ་སྲོལ་གཏོད་པ་ཡང་མཚོན་ཕོག་པའི་སྡུག་བསྔལ་ཁྱད་དུ་བསད་ནས་རྨ་དེ་དག་
རང་གི་ལུས་ལ་རྒྱན་ཆ་དང་འདྲ་བར་སྤེལ་བ་སྟེ་དགའ་བའི་སེམས་ཀྱིས་འཆང་བར་བྱེད་ན་
དོན་ཆེན་པོ་འགྲོ་བ་རྣམས་སངས་རྒྱས་སུ་བསྒྲུབ་པའི་ཕྱིར་ཡང་དག་པར་བརྩོན་པར་གྱུར་པ་
བདག་ལ་བྱང་ཆུབ་ཀྱི་ཕྱིར་དཀའ་བ་སྤྱོད་པའི་སྡུག་བསྔལ་གྱིས་ཅིའི་ཕྱིར་གནོད་པར་བྱེད་པ་
ཡིན་ཏེ་མི་དགའ་བར་མི་བྱ་བར་འགྲོ་བའི་གནོད་སེལ་སྡུག་བསྔལ་ལ་དགའ་བ་འབའ་ཞིག་
འདིར་བྱ་རིགས་ཞེས་པ་ལྟར་དགའ་བར་བྱའོ། །དེ་ལྟར་བརྩོན་པར་བྱ་བ་ཡིན་ནའང་རང་གི་
2 ] 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདེ་བ་དང་མི་འགལ་བར་བྱ་བར་རིགས་སོ་ཞེ་ན། ཉ་པ་དང་ཤན་པ་དང་ཞིང་ལས་ཀྱིས་ཉེ་
བར་འཚོ་བའི་ཞིང་པ་དང་། ཆོམ་རྐུན་ལ་སོགས་པའི་གདོལ་པ་དང་ལ་སོགས་པས་བྲན་དང་
གཞན་གྱི་བུད་མེད་ལ་སྤྱོད་པས་དམན་པའི་ལས་ལ་དགའ་བ་ཟས་སྐོམ་སོགས་རང་གི་འཚོ་བ་
ཙམ་ཞིག་སེམས་པར་བྱེད་པ་ཡང་གྲང་བ་དང་ཚ་བ་དང་རླུང་ལ་སོགས་པའི་གནོད་པ་བཟོད་
པར་བྱེད་ན་འགྲོ་བ་རྣམས་གནས་སྐབས་མཐར་ཐུག་གི་བདེ་བ་ཐོབ་པར་བྱ་བའི་ཕྱིར་བརྩོན་
པ་བདག་ལྟ་བུས་ཅིས་དཀའ་བ་མི་བཟོད་དེ་བཟོད་པར་བྱ་བར་རིགས་སོ། །
གསུམ་པ་དམ་བཅས་པ་བརྟན་པར་བསྒྲུབ་པ་ནི། ཕྱོགས་བཅུའི་ནམ་མཁའི་
མཐས་གཏུགས་པའི་འགྲོ་བ་ཉོན་མོངས་པའི་འཆིང་བ་རྣམས་ལས་དགྲོལ་བར་དམ་བཅས་
ཤིང་ཚིག་ཏུ་ཡང་སྨྲས་ནས་གཞན་གྱི་ཉོན་མོངས་སྤོང་བ་ལྟ་ཞོག །གང་གི་ཚེ་བདག་ཉིད་ཀྱང་
སྲེད་སོགས་ཉོན་མོངས་པའི་འཆིང་བ་རྣམས་ལས་མ་གྲོལ་བར་བདག་གི་ནུས་པའི་ཚོད་ཀྱང་
མི་ཤེས་ཤིང་མ་བརྟགས་པར་དེ་ལྟར་སྨྲ་ཞིང་དམ་འཆའ་ཇི་ལྟར་སྨྱོན་པ་མིན་ཏེ་སྨྱོན་པ་ལྟར་
གྱུར་ན་མི་རུང་བ་དེ་ལྟ་ཡིན་པས་ཉོན་མོངས་པའི་དགྲ་གཞོམ་པ་ལ་དུས་རྟག་ཏུ་ཕྱིར་མི་ལྡོག་
པར་དམ་བཅས་པ་བརྟན་པར་འགྱུར་བ་དེ་ལྟར་བྱའོ། །དེ་ལྟར་རང་མ་གྲོལ་བར་གཞན་
དགྲོལ་བར་མི་ནུས་པ་དེས་ན་སྡུག་བསྔལ་ཐམས་ཅད་ཁྱད་དུ་བསད་ནས་ཉོན་མོངས་སྤོང་
བའི་དོན་དུ་བརྩོན་འགྲུས་བརྟན་པོ་བྱེད་པ་འདི་ལ་བདག་གིས་ཞེན་པས་ནན་ཏན་དུ་བྱ་ཞིང་
ཉོན་མོངས་ཀྱི་དགྲ་བོ་ལ་གནོད་པ་བྱེད་པའི་བསམ་པ་མི་འདོར་བས་ཁོན་དུ་བཟུང་ནས་རྩོད་
པ་ཡིད་སྐྱོ་བ་མེད་པར་ཉོན་མོངས་དང་གཉེན་པོ་གཉིས་ཕན་ཚུན་གཡུལ་སྤྱད་དེ་གཞོམ་པར་
བྱའོ། །དེ་ལྟར་ཉོན་མོངས་ཐམས་ཅད་འཇོམས་ན་ཉོན་མོངས་འཇོམས་པ་ལ་ཞེན་པ་དེའང་
འཇོམས་དགོས་པར་འགྱུར་ལ། དེ་མི་སྤོང་ན་ཉོན་མོངས་ཐམས་ཅད་འཇོམས་པར་ག་ལ་
འགྱུར་ཞེ་ན། སྤང་བྱ་ལ་ཁྲོ་བ་དང་གཉེན་པོ་ལ་ཆགས་ཤིང་ཞེན་པའི་རྣམ་པ་དེ་འདྲ་བའི་ཉོན་
.
..
- 23 (6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
མོངས་པ་གང་ཉོན་མོངས་པའི་དགྲ་འཇོམས་པར་བྱེད་པ་དེ་ནི་གཞོམ་བྱར་གྱུར་པའི་ཉོན་
མོངས་པ་མཚན་ཉིད་པར་ནི་མ་གཏོགས་ཏེ། ཚོགས་སོག་པའི་རྒྱུ་ཡིན་པའི་ཕྱིར་རོ། །དེས་ན་
དེ་རྟ་དུལ་བ་བཞིན་རེ་ཞིག་བཞག་གོ །དེ་ལྟར་ན་དེ་དང་པོར་མ་སྤངས་ཀྱང་ཉོན་མོངས་འཆིང་
བའི་རྒྱུ་མ་སྤངས་པར་མི་འགྱུར་ལ། ཕྱིས་ནི་དེ་ཡང་སྤོང་དགོས་པ་ཡིན་ནོ། ། །
བཞི་པ་ཉོན་མོངས་ལ་ཕྱོགས་པར་མི་བྱ་བ་ནི། གལ་ཏེ་ཉོན་མོངས་འཇོམས་པ་
ལ་དཀའ་བ་མང་པོ་དགོས་པས་དེའི་རྗེས་སུ་འབྲང་བར་རིགས་པ་མ་ཡིན་ནམ་ཞེ་ན། བདག་
ནི་བསྲེགས་པ་རྒྱུ་མ་བླུགས་ནས་དུམ་བུ་དུམ་བུར་བྱས་ཏེ་བསད་གྱུར་ཏམ་བདག་གི་མགོ་བོ་
བཅད་དེ་ཤ་ཞིག་ཁྲག་ཟད་པར་བྱས་ཀྱང་དེ་ཙམ་དུ་བླའི་དུས་དང་རྣམ་པ་ཀུན་ཏུ་ཡང་ཉོན་
མོངས་པའི་དགྲ་ལ་མགོ་བོ་འདུད་ཅིང་རྗེས་སུ་འབྲང་བར་མི་བྱའོ། །
གསུམ་པ་གཉེན་པོ་བསྟེན་པས་སླར་མི་ལྡོག་པའི་ཚུལ་ལ་གཉིས་ལས། དང་པོ་
དངོས་ནི། ཉོན་མོངས་ལན་ཅིག་ཡུལ་ནས་བཏོན་ཡང་སྟོབས་ལྡན་གཞན་ལ་བརྟེན་ནས་ཐ་
མལ་གྱི་དགྲ་བཞིན་སླར་རྒོལ་དུ་མི་འོང་ངམ་སྙམ་ན། ཐ་མལ་གྱི་དགྲ་བོ་ལན་ཅིག་ཡུལ་ནས་
ཕྱུང་ཡང་ནི་ཡུལ་གཞན་དག་ཏུ་གནས་ཤིང་ཡོངས་སུ་གཟུང་ནས་ནུས་པ་བརྟས་ཤིང་སྟོབས་
རྙེད་པ་ན་དེ་ནས་ཡང་སླར་རྒོལ་བའི་སླད་དུ་ཕྱིར་ལྡོག་པ་སྲིད་ཀྱི། ཉོན་མོངས་པའི་དགྲའི་
ཚུལ་ནི་འཕགས་པའི་ལམ་གྱིས་ལན་ཅིག་སྤངས་ན་ཐ་མལ་གྱི་དགྲ་དེ་དང་འདྲ་བར་སླར་ལོག་
པ་མ་ཡིན་ནོ། །དེ་ལྟ་ཡིན་པ་ཅི་སྟེ་ཞེ་ན། ཉོན་མོངས་པའི་དགྲ་འདི་བདག་གི་ཡིད་ལས་
འཕགས་པའི་ཤེས་རབ་ཀྱིས་ནི་ལན་ཅིག་རྩ་བ་ནས་བསལ་ཞིང་ཕྱུང་ན་ཡུལ་གཞན་གང་དུ་
འགྲོ་བར་འགྱུར་ཏེ་འགྲོ་བའི་གནས་མེད་ལ། དེས་ན་གཞན་དུ་སོང་སྟེ་ཡུལ་གཞན་གང་དུ་
གནས་ནས་ནུས་པ་བརྟས་པ་ན་བདག་ལ་གནོད་པ་བྱ་བའི་ཕྱིར་རང་གི་སེམས་ལ་སླར་འོང་བ་
མེད་དེ། དེའི་ས་བོན་རྩ་བ་ནས་སྤངས་ན་སླར་ནུས་པ་བརྟས་པ་མི་སྲིད་པའི་ཕྱིར་རོ། །དེས་ན་
་
-29 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བློའི་རྒྱུ་བ་མི་གསལ་བའི་བློ་གྲོས་ཞན་པ་བདག་ལ་ཉོན་མོངས་གཞོམ་པ་ལ་བརྩོན་པ་མེད་
པར་ཟད་ཀྱི་བརྩོན་ན་ཉོན་མོངས་ཆོས་ཅན། མི་སྤོང་བ་མི་སྲིད་དེ། གཞི་མེད་ཀྱི་ཉོན་མོངས་
ཡིན་པས་དོན་དམ་པ་དེ་ཁོ་ན་ཇི་ལྟ་བ་བཞིན་མཐོང་བའི་འཕགས་པའི་ཤེས་རབ་ཀྱི་མིག་གིས་
སྤང་བྱ་ཡིན་པའི་ཕྱིར་རོ། །
གཉིས་པ་དེ་བསྒྲུབ་པ་ནི། ཉོན་མོངས་རྣམས་ནི་གཟུགས་སྒྲ་ལ་སོགས་པའི་ཕྱིའི་
ཡུལ་ཁོ་ན་ལ་མི་གནས་ཏེ་དབང་པོའི་སྒོ་བསྡམས་པ་འགའ་ཞིག་གིས་ཡུལ་ཡིད་དུ་འོང་མི་འོང་
ལ་སོགས་མཐོང་ཡང་ཁྱོད་མི་སྐྱེ་ཞིང་གཟུགས་ཅན་མ་ཡིན་པས་རྡུལ་ཕྲ་རབ་ཀྱང་མ་དམིགས་
པའི་ཕྱིར་རོ། །ཡང་དེ་ནི་མིག་སོགས་ནང་གི་དབང་པོའི་ཚོགས་ཁོ་ན་ལ་གནས་པའང་མིན་ཏེ།
ཡིད་ཆོས་ཀྱི་སྐྱེ་མཆེད་ལ་གཏད་པ་ན་མིག་སོགས་དབང་པོ་ཡོད་ཀྱང་འབྱུང་བར་མ་དམིགས་
པའི་ཕྱིར་རོ། །ཡང་དེ་ནི་ཡུལ་དབང་གཉིས་ཀྱི་བར་ནའང་གནས་པ་མིན་ཏེ། དེར་ཡོད་ན་སྣང་
དུ་རུང་བ་ལས་མ་དམིགས་པའི་ཕྱིར་རོ། །དེ་ནི་ཚོགས་གསུམ་པོ་དེ་ལས་གཞན་ནའང་ཡོད་
པ་མིན་ཏེ། མ་དམིགས་པའི་ཕྱིར་རོ། །དེས་ན་ཉོན་མོངས་འདི་དག་ཡུལ་གར་གནས་ཏེ་དེ་ཁོ་
ན་ཉིད་དུ་ན་རང་བཞིན་གྱིས་སྟོང་པ་གློ་བུར་བ་ཡིན་ཏེ་ཡང་དག་མ་ཡིན་པའི་ཀུན་རྟོག་ལས་
བྱུང་བས་ཡུལ་བདེན་པ་བ་མེད་པའི་ཕྱིར་རོ། །དེ་ལྟ་ཡིན་ཡང་འགྲོ་བ་ཀུན་ལ་འདིས་གནོད་པ་
བྱེད་དོ། །རང་བཞིན་མེད་ན་ཇི་ལྟར་གནོད་པ་བྱེད་ཅེ་ན། ཉོན་མོངས་པ་འདི་རྣམས་ནི་དཔེར་
ན་སྒྱུ་མའི་སྔགས་དང་སྨན་གྱི་མཐུས་མེད་བཞིན་དུ་སྒྱུ་མའི་གླང་པོ་ཆེ་སྣང་བ་དང་འདྲ་བར་
ཚུལ་མིན་ཡིད་བྱེད་ཀྱི་མཐུས་བདེན་པར་མེད་བཞིན་དུ་འབྱུང་བ་དེའི་ཕྱིར་སྙིང་ལ་ཉོན་མོངས་
པས་འཇིགས་པ་སྤོངས་ལ་དེ་ཁོ་ན་ཉིད་རབ་ཏུ་རྣམ་འབྱེད་ཀྱི་ཤེས་རབ་ཀྱིས་དེའི་རང་བཞིན་
རྟོགས་པའི་ཕྱིར་ཏེ་ཆེད་དུ་ཀུན་རྫོབ་ཏུ་ཉོན་མོངས་པ་གཞོམ་པ་ལ་བརྩོན་པ་བསྟེན་པར་
རིགས་ཀྱི་ཉོན་མོངས་པའི་དབང་དུ་གྱུར་པས་དོན་མེད་པ་ཉིད་དུ་བདག་ལ་དམྱལ་བ་བསྡུས་
- 2
3 8 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
འཇོམས་སོགས་རྣམས་སུ་ཅི་སྟེ་གནོད་པར་བྱེད་དེ་སྡུག་ཏུ་བཅུག་ནས་ཅི་ཞིག་བྱ་སྙམ་དུ་
དགོངས་པའོ། །
གསུམ་པ་མཇུག་བསྡུ་བ་ནི། སྔར་བཤད་པ་དེ་ལྟར་ཉོན་མོངས་པ་རྣམས་སྒྱུ་མ་
དང་འདྲ་བར་རྣམ་པར་བསམས་ཏེ་ངེས་པར་བརྟན་པར་བྱས་ནས་མདོ་སྡེ་དང་བསྟན་བཅོས་
འདི་ཉིད་ལས་ཇི་སྐད་བཤད་པའི་གནད་ཀྱི་གནས་རྣམས་ཤེས་པར་བྱ་ཞིང་བྱང་སེམས་ཀྱི་
བསླབ་པ་བསྒྲུབ་པའི་ཆེད་དུ་འབད་པས་བག་ཡོད་པར་བྱའོ། །གནད་ཀྱི་གནས་ནི་བསླབ་
བཏུས་སུ། བདག་གི་ལུས་དང་ལོངས་སྤྱོད་དང༌། །དགེ་བ་དུས་ གསུམ་སྐྱེས་པ་རྣམས། །
སེམས་ཅན་ཀུན་ལ་བཏང་བ་དང་། །དེ་བསྲུངས་དག་པ་སྤེལ་བའོ། །ཞེས་སོ། །དེའི་ཕྱིར་སྨན་
པའི་ངག་ལྟར་མ་མཉན་ཞིང་དེ་ལྟར་མི་བྱེད་ན་སྨན་དག་གིས་བཅོས་དགོས་ཏེ་ནད་མེད་དུ་
བསྒྲུབ་དགོས་ནད་པ་སོས་ཤིང་ནད་མེད་དུ་འགྱུར་བ་ག་ལ་ཡོད་དེ་མེད་པ་དེ་བཞིན་དུ་ཀུན་
མཁྱེན་སྨན་པ་ཆེན་པོས་ལུང་ཕོག་པའི་བསླབ་པ་བསྒྲུབ་པར་མ་བྱས་པར་ལས་ཉོན་གྱིས་
བསྐྱེད་པའི་སྐྱེ་སོགས་སྡུག་བསྔལ་གྱི་ནད་ཀྱི་འཇིགས་པ་ཆེན་པོ་ལས་གྲོལ་ནས་སྐྱོན་མེད་དུ་
འགྱུར་བ་ག་ལ་ཡོད་དེ་མེད་པས་བཀའ་བཞིན་བསླབ་པ་རྗེས་སུ་བསྒྲུབ་པར་བྱའོ། །བསྐྱེད་
པའི་སེམས་དེ་བསྲུང་བ་ནི་བག་ཡོད་པའོ། །ལེའུ་བཞི་པའི་རྣམ་པར་བཤད་པའོ།། །།
༈ དེ་ལྟར་ལུས་ལ་སོགས་པ་བཏང་བ་དང་བསྲུང་བ་བསྟན་པས་ལེའུ་འདིས་ཡང་
དེ་ཉིད་བསྲུང་བ་དང་དག་པ་དང་སྤེལ་བ་རྒྱས་པར་བསྟན་པར་བྱ་བ་ཡིན་ཞིང་ལུས་སོགས་
བསྲུང་བ་ཡང་བསླབ་པ་བསྲུང་བ་ལ་རག་ལས་པས། གཉིས་པ་བསླབ་པ་བསྲུང་བའི་ཆེད་དུ་
ཤེས་བཞིན་བསྲུང་བ་ལ་གསུམ་སྟེ། མདོར་བསྟན། རྒྱས་བཤད། མཇུག་རྗེས་སུ་གདམས་
པའོ། །དང་པོ་ནི། སྡོམ་པ་བླངས་པས་བསླབ་པ་གནང་བཀག་གི་ཚུལ་བསྲུང་བ་རྗེས་ སུ་
བསྐྱང་བར་འདོད་པའི་བྱང་ཆུབ་སེམས་དཔའ་ཡིས་དྲན་ཤེས་བཞིན་གྱིས་རབ་ཏུ་བསྒྲིམས་
བ 2 9 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་བདག་གི་སེམས་བསྲུང་བར་བྱ་སྟེ་སེམས་འདི་ཉོན་མོངས་ལས་བསྲུང་བར་མ་བྱས་ན་
བསླབ་པ་བསྲུང་བར་ཡོང་ཡེ་མི་ནུས་པའི་ཕྱིར་རོ། །
གཉིས་པ་ལ་གཉིས་ཏེ། བསླབ་པ་བསྲུང་བའི་ཐབས་སུ་སེམས་བསྲུང་། སེམས་
བསྲུང་བའི་ཐབས་སུ་དྲན་ཤེས་བསྲུང་བའོ། །དང་པོ་ལ་བཞི་ཕན་གནོད་སེམས་ལ་རག་ལས་
ཚུལ། སེམས་བསྲུང་ཚུལ་དཔེས་བསྟན། བསྲུངས་པའི་ཕན་ཡོན་བཤད། སེམས་མི་ཉམས་
པ་ལ་ནན་ཏན་དུ་བྱ་བའོ། །དང་པོ་ལ་དངོས་དང་མཇུག་བསྡུ་བ་གཉིས་ཀྱི་དང་པོ་ལ་བཞིའི་
དང་པོ་མ་བསྲུངས་པའི་ཉེས་པ་ནི། འདོད་པ་ལ་སྤྱོད་པའི་སེམས་ཀྱི་གླང་ཆེན་མ་བཏུལ་བར་
རང་དགར་ཡན་པར་བཏང་བས་འཇིག་རྟེན་འདི་དང་ཕ་རོལ་དུ་འཆི་བ་དང་མནར་མེད་
སོགས་ཀྱི་གནོད་པ་བྱེད་པ་ལྟར་གླང་ཆེན་མ་དུལ་བ་སྟེ་འདུལ་སྦྱང་མ་བྱས་པ་སྨྱོ་ཞིང་མྱོས་པ་
ཡིས་ཚེ་འདི་ན་མི་རྣམས་ལ་དམྱལ་སོགས་དེ་འདྲའི་གནོད་པ་མི་བྱེད་པས་མ་བསྲུངས་ན་ཉེས་
དམིགས་ཆེ་བའི་སེམས་བསྲུང་བར་བྱའོ། ། །
གཉིས་པ་བསྲུངས་པའི་ཕན་ཡོན་ནི། རྣམ་པ་ཀུན་ནས་འཆད་འགྱུར་གྱི་མཚན་
ཉིད་ཅན་གྱི་དྲན་པའི་ཐག་པ་ཡིས་སེམས་ཀྱི་གླང་ཆེན་རྒྱལ་བའི་བཀའི་ལྕགས་ཀྱུས་ཇི་ཞིག་
ལྟར་དབང་དུ་བྱེད་པ་སྟེ་དམ་དུ་བཏགས་ནས་མི་མཐུན་ཕྱོགས་ཀུན་ལ་སྤྱོད་པ་བཀག་ན་ཉོན་
མོངས་ཀྱི་འཇིགས་པ་ཐམས་ཅད་མེད་པར་འགྱུར་ཞིང་སྐྱེས་བུའི་དོན་དགེ་བ་མངོན་མཐོ་ངེས་
ལེགས་ཐམས་ཅད་ལག་ཏུ་འོང་ལ། གཞན་ཡང་ཉེ་བར་འཚེ་བར་བྱེད་པའི་སྟག་དང་སེང་གེ་
དང་གླང་ཆེན་དང༌། དྲེད་དང་སྦྲུལ་གདུག་པ་དང་དགྲ་རྣམས་ཐམས་ཅད་དང་སེམས་ཅན་
དམྱལ་བའི་སྲུང་མ་དང་བྱད་མ་དང་དེ་བཞིན་དུ་སྲིན་པོ་ལ་སོགས་རྣམས་ལ་སེམས་འདི་
གཅིག་པུ་དྲན་པའི་ཐག་པས་བཏགས་པ་ཡིས་སྟག་སོགས་དེ་དག་ཐམས་ཅད་བཏགས་པར་
འགྱུར་ཏེ་ཉེ་བར་འཚེ་བ་མི་བྱེད་དོ། །རང་གི་སེམས་འདི་གཅིག་པུ་ཤེས་བཞིན་གྱིས་བཏུལ་བ་
-3) (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
ཡིས་སྟག་དེ་དག་ཐམས་ཅད་ཐུལ་བར་འགྱུར་བས་གནོད་པ་མི་བྱེད་དོ། །
གསུམ་པ་དེ་དག་གི་རྒྱུ་མཚན་ནི། འདི་ལྟར་སྟག་སོགས་གཅན་གཟན་ཁྲོ་བོའི་
འཇིགས་པ་ལ་སོགས་པ་ཐམས་ཅད་དང་སྡུག་བསྔལ་དཔག་ཏུ་མེད་པ་ཡིད་དུ་མི་འོང་བ་ཡང་
སེམས་ལ་བྱུང་བ་ཡིན་ནོ་ཞེས་དངོས་པོའི་དེ་ཁོ་ན་ཉིད་ཕྱིན་ཅི་མ་ལོག་པ་ཡང་དག་པར་གསུང་
བ་སངས་རྒྱས་ཉིད་ཀྱིས་འཕགས་པ་དཀོན་མཆོག་སྤྲིན་དུ། རིགས་ཀྱི་བུ་ཆོས་ཐམས་ཅད་ནི་
སེམས་སྔོན་དུ་སོང་བ་ཙམ་ཡིན་ནོ་ཞེས་པ་ནས། འོན་ཀྱང་སེམས་ཉིད་དབང་དུ་གྱུར་ན་ཆོས་
ཐམས་ཅད་དབང་དུ་འགྱུར་རོ་ཞེས་པའི་བར་དུ་དང་། གཞན་ཡང་དེ་ཉིད་ལས། འཇིག་རྟེན་
སེམས་ཀྱིས་ཁྲིད་པ་སྟེ། །སེམས་ཀྱིས་སེམས་ནི་མི་མཐོང་ངོ༌། །དགེ་བའམ་ཡང་ན་མི་དགེ་
བའི། །ལས་ནི་སེམས་ ཀྱིས་སོག་པའོ། །སེམས་ནི་མགལ་མེ་བཞིན་དུ་འཁོར། །སེམས་ནི་
རླབས་དང་འདྲ་བར་གཡོ། །སེམས་ནི་ནགས་ཀྱི་མེ་བཞིན་བསྲེག །སེམས་ནི་ཆུ་ཆེན་བཞིན་དུ་
བསྐྱེད། །ཅེས་སོ། །ས་བཅུ་པར། ཀྱེ་རྒྱལ་བའི་སྲས་པོ་ཁམས་གསུམ་པོ་འདི་དག་ནི་སེམས་
ཙམ་མོ་ཞེས་བསྟན་ཏོ། །དེ་ལྟར་མ་ཡིན་ན་སེམས་ཅན་དམྱལ་བའི་མཚོན་ཆ་མདུང་དང་གཏུན་
ཤིང་དང་རལ་གྲི་ལོ་མའི་ནགས་ཚལ་ལ་སོགས་པ་རྣམས་བྱེད་པ་པོ་སུ་ཞིག་གིས་ནི་གང་གི་
ཆེད་དུ་བྱས་ཏེ་སེམས་ལས་གཞན་དབང་ཕྱུག་ལ་སོགས་པའི་བྱེད་པ་པོ་འགའ་ཡང་མེད་པའི་
ཕྱིར་རོ། །ལྕགས་བསྲེག་པའི་ རང་བཞིན་གྱི་ས་གཞི་ཡང་སུ་ཡིས་བྱས། ཆུ་བོ་རབ་མེད་དུ་
ལྕགས་ཀྱི་ལུས་ཅན་གྱི་བུད་མེད་ཀྱིས་གཞན་གྱི་བུད་མེད་ལ་སྤྱོད་པའི་སེམས་ཅན་ལ་འཁྱུད་
ཅིང་བསྣུན་ནས་སེན་མོས་བཏུབ་པར་བྱེད་པའི་བུད་མེད་དམ་ཡང་ན་གང་ཟག་དེ་ལ་ཤལ་མ་
ལིའི་རྩ་བ་དང་རྩེ་མོར་སླར་ལོག་པར་ཞུགས་པའི་བུད་མེད་དུ་སྣང་བའི་བུད་མེད་དེ་དག་ཅི་
ལས་སྐྱེས་ཏེ་སེམས་ལས་གཞན་པའི་རྒྱུ་གཞན་མེད་དོ། །དེ་འདྲ་དེ་དག་ཐམས་ཅད་ཀྱང་
སེམས་ཅན་དེ་དག་གི་སྡིག་ལས་ཀྱིས་འདུས་བྱས་པའི་སེམས་ལས་འབྱུང་བར་སྐུ་གསུང་
-3 (0 ！ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐུགས་ཉེས་སྤྱོད་ལས་ཐུབ་པ་དང་ལྡན་པས་ཇི་སྐད་དུ། དཀོན་མཆོག་སྤྲིན་ལས། སེམས་ནི་
ཆོས་ཐམས་ཅད་ཀྱི་སྔོན་དུ་འགྲོ་བ་སྟེ། སེམས་ཡོངས་སུ་ཤེས་ན་ཆོས་ཐམས་ཅད་ཡོངས་སུ་
ཤེས་པར་འགྱུར་ཞེས་གསུངས་སོ། །དེ་ལྟ་ཡིན་པ་དེའི་ཕྱིར་འཇིག་ཅིང་རབ་ཏུ་ཉམས་པའི་
ཕྱིར་འཇིག་རྟེན་གསུམ་པོ་ན་སྡིག་པའི་སེམས་ལས་འཇིགས་པ་གཞན་འགའ་ཡང་མེད་པས་
སེམས་དབང་དུ་བྱས་ཏེ་བསྲུང་བར་བྱའོ། ། །
བཞི་པ་དགེ་བ་ཡང་སེམས་གཙོ་བོར་བསྟན་པ་ལ་དྲུག་ལས། དང་པོ་སྦྱིན་པ་ནི།
གལ་ཏེ་འགྲོ་བ་རྣམས་དབུལ་བ་ནི་ཟག་བཅས་ཀྱི་བདེ་བའི་ལོངས་སྤྱོད་ཀྱིས་སེམས་བཀྲེན་
ཞིང་ཡོ་བྱད་མེད་པ་སྟེ་དེ་བོར་བ་ནི་བསལ་བར་བྱས་པ་སྟེ་དེས་སྦྱིན་པའི་ཕ་རོལ་ཏུ་ཕྱིན་པ་
རྫོགས་པ་ཡིན་ཞེ་ན། སྔོན་གྱི་སྐྱོབ་པ་སངས་རྒྱས་རྣམས་ཆོས་ཅན། ཇི་ལྟར་སྦྱིན་པའི་ཕ་རོལ་
ཏུ་ཕྱིན་པ་རྫོགས་ཏེ་མ་རྫོགས་པར་ཐལ། འགྲོ་བ་ཐམས་ཅད་ཀྱི་དབུལ་བ་མ་བསལ་བའི་ཕྱིར་
ཏེ༑ ད་དུང་འགྲོ་བ་བཀྲེན་པ་ཡོད་པའི་ཕྱིར་ནའོ། །འོ་ན་ཚུལ་གང་གིས་དེས་རྫོགས་ཤེ་ན། ཕྱི་
ནང་གི་བདོག་པ་ཐམས་ཅད་སྦྱིན་པ་དང་དེར་མ་ཟད་སྦྱིན་པའི་འབྲས་བུ་དང་བཅས་ཏེ་སྐྱེ་བོ་
ཀུན་ལ་ཡོངས་སུ་བཏང་བའི་སེམས་གོམས་པ་རབ་ཀྱི་མཐར་ཕྱིན་པས་དངོས་པོ་གང་ལའང་
ཆགས་པ་མེད་པས་སེར་སྣའི་དྲི་མ་ལ་སོགས་པ་དང་བྲལ་བའི་སེམས་སྐྱེ་བ་དེའི་ཚེ་སྦྱིན་པ་
མཐར་ཕྱིན་པས་སམ་ཕ་རོལ་ཏུ་འགྲོ་བས་ཕ་རོལ་ཏུ་ཕྱིན་པ་སྟེ་དེ་རྫོགས་པར་བློ་གྲོས་མི་ཟད་
པས་བསྟན་པ་ལས། ཇི་སྐད་དུ། བྱང་ཆུབ་སེམས་དཔའ་རྣམས་ཀྱི་སྦྱིན་པ་ཡང་མི་ཟད་པ་སྟེ།
དེ་ཅིའི་ཕྱིར་ཞེ་ན་ཚད་མེད་པའི་ཕྱིར་རོ། །བཙུན་པ་ཤཱ་ར་དྭ་ཏིའི་བུ་བྱང་ཆུབ་སེམས་དཔའ་
རྣམས་ཀྱི་སྦྱིན་པ་ཡོངས་སུ་སྦྱང་བ་ཡང་ཚད་མེད་པ་སྟེ། ཚེ་དང་། སྤོབས་པ་དང་། བདེ་བ་དང
སྟོབས་དང་ཁ་དོག་ཉེ་བར་བརྟན་པའི་ཕྱིར། ཟས་འདོད་པ་རྣམས་ལ་ཟས་སྦྱིན་པའོ་ཞེས་
སོགས་རྒྱ་ཆེར་བདོག་པ་ཐམས་ཅད་ཅི་དང་ཅི་འདོད་པའི་སྐྱེ་བོ་ཐམས་ཅད་ལ་སྦྱིན་པ་རྒྱ་ཆེན་
-3 (0 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
པོ་གསུངས་པ་ལྟར་རོ། །དེ་ལྟས་སྦྱིན་པ་དེ་ནི་སེམས་ཉིད་དོ། །
སྦྱིན་པ་སྔོན་དུ་སོང་བས་ཚུལ་ཁྲིམས་ལེན་པར་འགྱུར་བས་གཉིས་པ་ཚུལ་ཁྲིམས་
ནི༑ གལ་ཏེ་བསད་སོགས་ཡུལ་མེད་པས་གསོད་སོགས་མེད་པའི་ཕྱིར་ཚུལ་ཁྲིམས་སུ་འགྱུར་
རོ་ཞེ་ན། དེ་ལའང་ཐལ་འགྱུར་སྔ་མ་དང་ཅི་རིགས་པར་འདྲ་བར་སྦྱར་བ་ལ་རྟགས་ནི་གསོད་
པའི་ཡུལ་མེད་པས་གསོད་པ་མེད་པར་མ་གྲུབ་པའི་ཕྱིར་ཏེ། ཉ་ལ་སོགས་པའི་སྲོག་ཆགས་
དང་ལ་སོགས་པས་གཞན་གྱི་བདོག་པ་དང་བུད་མེད་དང་ཆང་ལ་སོགས་པ་དེ་དག་ཡུལ་གང་
ཞིག་ཏུ་གསོད་པ་དང་ལེན་པ་དང་མཐོང་བར་མི་འགྱུར་བར་བསྐྲད་པར་མི་ནུས་པའི་ཕྱིར་ཏེ་
ལས་ཀྱི་དབང་གིས་ཡུལ་ངེས་པས་སོ། །དེས་ན་སེམས་ཅན་དེ་དག་ཡོད་བཞིན་དུ་དེ་དག་ལ་
གནོད་པ་གཞི་དང་བཅས་པ་སྤོང་བའི་སེམས་ནི་ཐོབ་པ་དང་། དེས་མཚོན་ནས་དགེ་བ་ཆོས་
སྡུད་དང༌། སེམས་ཅན་དོན་བྱེད་ཀྱི་སེམས་ནི་ཐོབ་པ་ལས་དྲན་པ་བཅིངས་ན་བྱང་སེམས་ཀྱི་
ཚུལ་ཁྲིམས་ཀྱི་ཕ་རོལ་ཏུ་ཕྱིན་པར་རྫོགས་པར་ལག་བཟང་གིས་ཞུས་པར། ལག་བཟང་བྱང་
ཆུབ་སེམས་དཔའ་ཇི་ལྟར་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་རྫོགས་པར་བྱེད་ཅེ་ན། ལག་
བཟང་འདི་ལ་བྱང་ཆུབ་སེམས་དཔའ་ནི་སྲོག་གི་ཕྱིར་ཡང་སྲོག་ཆགས་གཞན་དག་དང༌།
སེམས་ཅན་གཞན་རྣམས་ལ་མི་རྡེག་མི་གསོད་ཅིང་བསད་པ་ལ་རྗེས་སུ་ཡི་རང་བར་མི་བྱེད་
ཅེས་པ་ནས། ལག་བཟང་དེ་ལྟར་ན་བྱང་ཆུབ་སེམས་དཔའ་བདེ་བ་དང་ལྡན། ཡིད་བདེ་བ་
དང་ལྡན་ཞིང་ཚེགས་ཆུང་ངུ་དང་སྡུག་བསྔལ་ཆུང་དུས་སྐྱེན་པར་ཚུལ་ཁྲིམས་ཀྱི་ཕ་རོལ་ཏུ་ཕྱིན་
པ་ཡོངས་སུ་རྫོགས་པར་བྱེད་དོ་ཞེས་པའི་བར་དུ་རྒྱ་ཆེར་བཤད་དོ། །དེ་བས་ན་དེའང་སེམས་
ཉིད་ཡིན་ནོ། ། །
ཚུལ་ཁྲིམས་ལ་གནས་ན་བཟོད་པ་འབྱུང་བས་གསུམ་པ་བཟོད་པ་ནི། གལ་ཏེ་
དགྲ་ཐམས་ཅད་བཅོམ་པས་གནོད་བྱེད་མེད་པར་འགྱུར་བས་བཟོད་པ་རྫོགས་པ་ཡིན་ན་ཐལ་
- 3 (0 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་སྔ་མ་བཞིན་དུ་འགྱུར་ཏེ། རྟགས་ནི་གནོད་བྱེད་རྒྱུན་མ་ཆད་པའི་ཕྱིར་ཏེ། སེམས་ཅན་མི་
སྲུན་པ་ནམ་མཁའ་བཞིན་མཐའ་ཡས་པས་དེ་དག་གཞོམ་གྱིས་ཡོང་ཡེ་མི་ལང་བའི་ཕྱིར་རོ། །
དེས་ན་གནོད་བྱེད་ཡོད་བཞིན་དུའང་དེ་དག་ལ་དྲན་ཤེས་བཞིན་གྱིས་ཁྲོ་བའི་སེམས་ནི་གཅིག་
པུ་བཅོམ་ན་དགྲ་དེ་ཐམས་ཅད་ཆོམས་པ་དང་འདྲ་སྟེ། དེ་བཅོམ་ན་ཞེ་སྡང་མེད་པས་དགྲ་བོ་
ལ་གནོད་བྱེད་དུ་མི་བརྩི་ཞིང་ཚེ་རབས་གཞན་དུ་དགྲ་བོ་མི་འབྱུང་བའི་ཕྱིར་རོ། །གཞན་ཡང་
དཔེར་ན་ཚེར་མ་ལ་སོགས་པའི་གནོད་པ་བསྲུང་བའི་དོན་དུ་ས་སྟེང་འདི་དག་ཐམས་ཅད་ཀོ་
བས་གཡོགས་སུ་མི་རིགས་ཏེ། དེ་སྙེད་ཀྱི་ཀོ་བས་ག་ལ་ལང་སྟེ་མེད་པའི་ཕྱིར་དང་ཡོད་ཀྱང་
གཡོགས་མི་ནུས་པའི་ཕྱིར་རོ། །དེ་ལྟ་ནའང་ལྷམ་མཐིལ་ཙམ་གྱི་ཀོ་བས་ནི་ས་སྟེང་ཐམས་ཅད་
གཡོགས་པ་དང་འདྲ་བར་འགྱུར་བ་དེ་བཞིན་དུ་ཕྱི་རོལ་གནོད་བྱེད་ཀྱི་དངོས་པོ་དགྲ་ལ་
སོགས་པ་ཡང་བདག་གིས་ཕྱིར་བཟློག་མི་ལང་གིས་བདག་གིས་སེམས་འདི་ཁྲོ་བ་ལས་ཕྱིར་
བཟློག་པར་བྱའི་གཞན་རྣམས་བཟློག་གོ་ཅི་ཞིག་དགོས་ཏེ་བཟློག་པ་དོན་མེད་པའི་ཕྱིར་དང༌།
རང་གི་སེམས་ཁྲོ་བ་ལས་བཟློག་པས་གནོད་བྱེད་མེད་པར་འགྲུབ་པའི་ཕྱིར་རོ། །དེ་ལྟས་
བཟོད་པ་ཡང་སེམས་ཉིད་དོ། །
བཟོད་པ་དང་ལྡན་པས་བརྩོན་འགྲུས་བརྩམ་པར་བྱ་བ་ཡིན་པས་ན་བཞི་པ་
བརྩོན་འགྲུས་ནི། ལུས་ངག་གི་བྱ་བ་མེད་པར་ཡང་དགེ་བའི་ལས་ལ་སྤྲོ་བའི་སེམས་གསལ་པོ་
ཞིག་བསྐྱེད་པའི་འབྲས་བུ་ཡང་གང་ཚངས་པ་ལ་སོགས་པ་ཐོབ་པ་ཡིན་པ་དེ་ལྟར་ལུས་ངག་གི་
རྩོམ་པ་དང་བཅས་པའི་དགེ་བའི་སེམས་ཀྱི་སྤྱོད་པ་སྟེ་འཇུག་པ་ཞན་པའི་ལས་ཀྱི་འབྲས་བུ་
ཡང་སེམས་འཇུག་པ་གསལ་བ་དེ་ལྟ་བུར་ཐོབ་པ་མིན་ནོ། །དེའི་ཕྱིར་ཡང་དེ་སེམས་ཡིན་ནོ། །
དེ་ཡང་བསམ་གཏན་གྱི་ཕྱིར་རྩོམ་པས་ལྔ་པ་བསམ་གཏན་ནི། སྔགས་དང་
རིགས་པ་ལ་སོགས་པ་ཡང་ཡང་བསྐྱར་བའི་བཟླས་བརྗོད་དང་ནི། དབང་པོ་འདུལ་བའི་རང་
-3 0
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
བཞིན་གྱི་དཀའ་ཐུབ་ཀུན་ཡུན་རིང་པོའི་དུས་སུ་གོམས་ཤིང་སྤྱད་པར་བྱས་ཀྱང་དམིགས་པ་
ལས་སེམས་གཞན་དུ་གཡེངས་པའམ། གཉིད་རྨུགས་དང་མི་གསལ་བས་བྱས་པ་ནི། དེ་ཁོ་ན་
ཉིད་རིགས་པ་སངས་རྒྱས་ཀྱིས་དོན་མེད་དུ་འགྱུར་བར་གསུངས་ཏེ་འབྲས་བུ་ཤིན་ཏུ་ཆུང་ཞིང་
འདོད་པ་བཞིན་མི་འགྲུབ་པའི་ཕྱིར་རོ། །དེ་ལྟར་ཡང་བཅོམ་ལྡན་འདས་མ་ལས། དེས་སེམས་
ཅན་དེ་དག་གི་དོན་དུ་བསམ་གཏན་གྱི་ཕ་རོལ་ཏུ་ཕྱིན་པ་ལ་སྤྱོད་པས་སེམས་གཡེང་བར་མི་
འགྱུར་རོ། །དེ་ཅིའི་ཕྱིར་ཞེ་ན། འདི་ལྟར་ཏེ་འདི་སྙམ་དུ་སེམས་གཡེང་བ་ལ་ནི་འཇིག་རྟེན་
པའི་བསམ་གཏན་སྐྱེ་བའང་དཀོན་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལྟ་ཅི་
སྨོས། དེ་ལྟ་བས་ན་ནམ་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་
རྫོགས་པར་སངས་མ་རྒྱས་ཀྱི་བར་དུ་སེམས་མི་གཡེང་བར་བྱའོ་སྙམ་དུ་སེམས་ཞེས་གསུངས་
སོ༑ ༑དེས་ན་བསམ་གཏན་ཡང་སེམས་ཉིད་དོ། ། །
བསམ་གཏན་ལ་མཉམ་པར་བཞག་པ་ལས་ཤེས་རབ་འབྱུང་བས་དྲུག་པ་ཤེས་
རབ་ནི། འཁོར་བའི་སྡུག་བསྔལ་གྱིས་འཇིགས་ཤིང་ཐར་པའི་བདེ་བ་དོན་དུ་གཉེར་བ་གང་
གིས་རང་གི་མཚན་ཉིད་འཛིན་པས་སམ་ལྟང་བ་ལས་འཛིན་པས་ན་ཆོས་ཞེས་བྱ་ཞིང་། དེ
བཞིན་གཤེགས་པའི་ཆོས་འཇིག་རྟེན་དང་དེ་ལས་འདས་པའི་ཆོས་ཐམས་ཅད་ཀྱི་མཆོག་
ཏུ་གྱུར་པས་ན་དོན་པོ་མཆོག་བྱིས་པའི་སྤྱོད་ཡུལ་མ་ཡིན་པས་སེམས་ཀྱི་གསང་སྐྱེ་བ་མེད་པ་
འདི་མ་ཤེས་ཤིང་ཡང་དང་ཡང་དུ་གོམས་པར་མ་བྱས་ན་མྱང་འདས་ཀྱི་བདེ་བ་ཐོབ་འདོད་དང་
འཁོར་བའི་སྡུག་བསྔལ་གཞོམ་འདོད་ཡོད་ཀྱང་དེ་དག་དོན་ཏེ་འབྲས་བུ་མེད་ཅིང་གྱི་ནར་ཀ་
ཤིའི་མེ་ཏོག་ནམ་མཁར་འཁོར་བ་བཞིན་འཁོར་བར་འཁྱམ་མོ། །དེ་ལྟ་བས་ན་དེ་ནི་ཤིན་ཏུ་
ཡང་སེམས་ཡིན་ནོ། །དེ་ལྟར་སྡོང་པོ་བཀོད་པ་ལས། བྱང་ཆུབ་སེམས་དཔའ་སྤྱོད་པ་ཐམས་
ཅད་ནི་རང་གི་སེམས་ལ་བརྟེན་ཏེ། སེམས་ཅན་ཐམས་ཅད་སྨིན་པར་བྱ་བ་དང་གདུལ་བ་ནི་
，
-
-
-3 ) 5 -



-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
རང་གི་སེམས་ལ་བརྟེན་ཏོ་ཞེས་སོ། །
གཉིས་པ་མཇུག་བསྡུ་བ་ནི། ཐམས་ཅད་སེམས་ལ་རག་ལས་པ་དེ་ལྟ་བས་ན་
བདག་གི་སེམས་འདི་ནི་དྲན་པས་ལེགས་པར་བཟུང་ཞིང་ཤེས་བཞིན་གྱིས་ལེགས་པར་བསྲུང་
བར་བྱ་སྟེ། འདི་ལྟར་གཙོ་བོར་གྱུར་པའི་སེམས་བསྲུང་བའི་བརྟུལ་ཞུགས་འདི་ལ་གནས་པར་
བྱའི་འདི་མ་གཏོགས་པ་འདི་བོར་ནས་གཞན་བརྟུལ་ཞུགས་མང་པོས་ཅི་ཞིག་བྱ་སྟེ། དེ་དོར་ན་
འབྲས་བུ་མི་འགྲུབ་པའི་ཕྱིར་རོ། །ཆོས་ཡང་དག་པར་བསྡུད་པ་ལས། ཆོས་ཆོས་ཞེས་བགྱི་
བའི་ཆོས་གང་ལགས་པ་དེ་ནི་ཡུལ་ན་མི་གནས། ཕྱོགས་ན་མི་གནས་ཏེ། ཆོས་རང་གི་སེམས་
ལ་རག་ལས་པ་ནི་མ་གཏོགས་པས། དེ་ལྟ་བས་ན་བདག་གིས་རང་གི་སེམས་ཤིན་ཏུ་བཟུང་བ་
དང༌། ལེགས་པར་མགུ་བ་དང་། ཤིན་ཏུ་མཐར་གཏུགས་པ་དང་། ཤིན་ཏུ་དུལ་བ་དང་། ཤིན་
ཏུ་མཉམ་པར་བརྩམས་པ་དང་། ཤིན་ཏུ་ཚར་གཅད་པར་བྱའོ། །དེ་ཅིའི་ཕྱིར་ཞེ་ན། སེམས་
གང་ན་མཆིས་པ་དེ་ན་ཡོན་ཏན་དང་ཉེས་པ་རྣམས་མཆིས་ཀྱི། སེམས་མ་མཆིས་པ་ལ་ནི་ཡོན་
ཏན་དང་ཉེས་པ་རྣམས་མ་མཆིས་སོ་ཞེས་སོ། །
གཉིས་པ་སེམས་བསྲུང་ཚུལ་དཔེས་བསྟན་པ་ནི། དཔེར་ན་རྨ་དང་ལྡན་པའི་མི་
ཞིག །མ་གྲངས་གྲོལ་བ་སྟེ་སེམས་གཡེངས་ཤིང་མཉམ་པར་མ་བཞག་པའི་སྐྱེ་བོའི་ཁྲོད་ན་
གནས་ན་ཡང་ཚུར་གནོད་པའི་འཇིགས་པས་བསྒྲིམས་ཏེ་རྨའི་བག་ཟོན་བྱེད་པ་བཞིན་དུ་སོ་
སོའི་སྐྱེ་བོ་ངན་པའི་ཁྲོད་ན་གནས་པ་བསླབ་པ་བསྲུང་བར་འདོད་པས་ཀྱང་བརྩོན་པས་སེམས་
ཀྱི་རྨ་འདི་དུས་རྟག་ཏུ་བསྲུང་བར་བྱའོ། །གཞན་ཡང་རྨ་ལ་བརྟེན་པའི་སྡུག་བསྔལ་ཆུང་ངུ་ཡིས་
སྐྲག་པའང་རྨའི་བག་ཟོན་ཆེར་འབད་པས་བྱེད་ན་ཤིག་ལ་སོགས་པ་སེན་མོའི་བར་དུ་བཅར་
བའི་རྣམ་སྨིན་གྱིས་དམྱལ་བ་བསྡུས་འཇོམས་སུ་ལྕགས་ཀྱི་རི་བོ་ལུག་གི་གདོང་པ་ཅན་གཉིས་
ཀྱི་བར་དུ་བཅར་ཞིང་འཇོམས་པའི་སྡུག་བསྔལ་གྱིས་སྐྲག་པ་ཡིས་སེམས་ཀྱི་རྨ་ལྟ་ཅིས་མི་
.
t
-3 0 6 -



A་
་བ
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
བསྲུང་སྟེ་ལྷག་པར་བསྲུང་བར་རིགས་ཏེ། སྔ་མའི་སྡུག་བསྔལ་བས་ལྷག་པར་ཡང་སྡུག་
བསྔལ་ཆེ་བའི་ཕྱིར་རོ། །
གསུམ་པ་སེམས་བསྲུངས་པའི་ཕན་ཡོན་བཤད་པ་ནི། བསྲུངས་པ་ལ་ཡོན་ཏན་
ཅི་ཡོད་ཅེ་ན། སེམས་བསྲུངས་པའི་བདག་ཉིད་ཀྱི་སྤྱོད་པ་འདི་འདྲས་གནས་པར་བྱེད་ན་
མི་རིགས་པ་བྱེད་པའི་སྐྱེ་བོ་ངན་པའི་ཁྲོད་ན་གནས་སམ། ཁང་བཟངས་ཀྱི་སྟེང་དུ་བུད་མེད་ཀྱི་
ཁྲོད་ན་གནས་ཀྱང་རུང༌། སྡོམ་བརྩོན་གྱི་བརྟན་པ་བསླབ་པ་ལ་བག་ཡོད་ཉམས་པར་མི་
འགྱུར་རོ། །
བཞི་པ་སེམས་མི་ཉམས་པ་ལ་ནན་ཏན་དུ་བྱ་བ་ནི། བདག་གི་རྙེད་པ་འདོད་
པའི་དངོས་པོ་ཆོས་གོས་བསོད་སྙོམས་སོགས་དང་། བཀུར་སྟི་གུས་པས་ཕྱག་འཚལ་ཞིང་
གདན་འདིང་པ་སོགས་དང༌། ལུས་དང་འཚོ་བ་སྲོག་མེད་པར་གྱུར་ཀྱང་བླ་ཞིང་། རང་དོན་དུ་
བྱེད་པའི་དགེ་བ་གཞན་ཡང་ཉམས་པ་བླའི། བདག་གི་སེམས་མི་དགེ་བ་ལས་བསྲུང་བ་ནི་
ནམ་ཡང་ཉམས་པར་མི་བྱའོ། ། །
གཉིས་པ་སེམས་བསྲུང་བའི་ཐབས་སུ་དྲན་ཤེས་བསྲུང་བ་ལ། དྲན་ཤེས་བསྲུང་
བར་གདམས་པ། མ་བསྲུངས་པའི་སྐྱོན་བཤད། བསྲུང་བའི་ཐབས་བསྟན་པ་གསུམ་གྱི་དང་
པོ་ནི། སེམས་བསྲུང་བར་འདོད་པ་རྣམས་ལ་ནི་དམིགས་པ་གནང་བཀག་མ་བརྗེད་པ་ནི་དྲན་
པ་སྟེ་དེ་དང་ནི་སྒོ་གསུམ་གྱི་ལས་ལ་སོ་སོར་བརྟགས་ནས་བདག་གཞན་ལ་ཕན་པ་ཤེས་པའི་
ཤེས་བཞིན་དག་བདག་གི་སྲོག་ལ་བབ་ཀྱང་འབད་པས་བག་ཡོད་པས་སྲུངས་ཤིག་ཅེས་ཞི་
བའི་ལྷ་བདག་ནི་དེ་སྐད་འདོམས་པར་བྱེད་ཅེས་སམ། ཐལ་མོ་སྦྱར་ཏེ་གསོལ་བ་འདེབས་
ཞེས་སོ། །
གཉིས་པ་ལ་གཉིས་ཏེ། དྲན་ཤེས་གཉིས་ཀ་མེད་པའི་སྐྱོན། ཤེས་བཞིན་མེད་
-3 (7.



པ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ སྐྱོན་ནོ། །དང་པོ་ནི། དེ་དག་མ་བསྲུངས་ན་སྐྱོན་ཅི་ཡོད་ཅེ་ན། དཔེར་ན་ནད་ཀྱིས་
དཀྲུགས་པས་ནུས་པ་ཉམས་པའི་མི་དག་ནི་འགྲོ་འོང་ལ་སོགས་པ་ལས་རྣམས་ཀུན་ལ་འདོད་
པ་བཞིན་བྱེད་པའི་མཐུ་མེད་པ་དེ་བཞིན་དུ་རྨོངས་པས་སེམས་དཀྲུགས་པས་དྲན་ཤེས་མེད་པ་
དག་ཀྱང་བསམ་གཏན་དང་ཁ་ཏོན་སོགས་ལས་རྣམས་ཀུན་ལ་མཐུ་མེད་དོ། །
གཉིས་པ་ནི། ཤེས་བཞིན་མེད་པའི་སེམས་དང་ལྡན་པའི་སྐྱེས་བུ་དེ་ལ་ཐོས་པ་
དང་བསམ་པ་དང་བསྒོམས་པ་ལས་བྱུང་པའི་ཤེས་རབ་ཀྱིས་ཕྱི་ནང་གི་དངོས་པོ་ཡོངས་སུ་
ཤེས་པ་ཡོད་དུ་ཟིན་ན་ཡང་དཔེར་ན་གློ་ནས་རྡོལ་བའི་བུམ་པའི་ནང་དུ་ཆུ་བླུགས་ཀྱང་འཛག་
པ་བཞིན་དུ་ཐོས་སོགས་ཀྱི་དོན་དེ་ཕྱིས་དྲན་པ་ལ་ནི་མི་གནས་སོ། །གཞན་ཡང་ཐོས་པ་མང་
པོ་དང་ལྡན་པ་དང༌། དད་པ་ཅན་དང་ནི་བསླབ་པ་ལ་གུས་པས་བརྩོན་པ་ལྷུར་ལེན་པ་དུ་མ་
ཡང་འགའ་ཞིག་གི་ཚེ་ཤེས་བཞིན་མེད་པའི་སྐྱོན་ཆགས་ཏེ་ལུས་སེམས་ཀྱི་གནས་སྐབས་ལ་མ་
བརྟགས་པས་སེམས་ལྟུང་བའི་རྙོག་མ་དང་བཅས་པར་འགྱུར་རོ། །གཞན་ཡང་ཤེས་བཞིན་
མེད་པའི་ཉོན་མོངས་དགེ་བའི་ནོར་འཕྲོག་པའི་ཆོམ་རྐུན་དག་བསྲུང་ཞིང་སྐྱོང་བའི་བསླབ་པ་
དྲན་པ་ཉམས་པའི་རྗེས་སུ་འབྲངས་པས་བསོད་ནམས་དག་ནི་སྔར་ནས་ཉེར་བསགས་ཀྱང་
བསོད་ནམས་དེ་ཉོན་མོངས་ཀྱི་རྐུན་པོས་འཕྲོགས་པ་བཞིན་དུ་ངན་འགྲོར་འགྲོའོ། །དེ་ཡང་
ཉོན་མོངས་པའི་ཆོམ་རྐུན་གྱི་ཚོགས་འདི་ནི་ཤ་ཟ་བཞིན་དུ་དགེ་བའི་སྲོག་འཕྲོག་པའི་གླགས་
ལྟ་ཞིང་ལམ་གྱི་སྐབས་ཚོལ་བ་དང༌། སྐྱོན་ཚོལ་བ་བྱེད་པ་སྟེ་གླགས་རྙེད་པར་གྱུར་ནས་ཉོན་
མོངས་སྐྱེ་བའི་བྱ་བ་དང་ཕྲད་ན་དགེ་བའི་ནོར་འཕྲོག་ཅིང་། བདེ་འགྲོའི་སྲོག་ཐོབ་པ་ཉིད་ཀྱང་
འཇོམས་པར་བྱེད་པའི་ཕྱིར་རོ། ། །
གསུམ་པ་བསྲུང་བའི་ཐབས་བསྟན་པ་ལ། དྲན་པ་བསྒྲུབ། ཤེས་བཞིན་བསྲུང་
བ་གཉིས་ཀྱི་དང་པོ་ལ་གསུམ། བསྐྱེད་པའི་ཚུལ། སྐྱེ་བའི་རྒྱུ། བསྲུངས་པའི་འབྲས་བུའོ། །
-3 (0 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༦
དང་པོ་ནི། དྲན་ཤེས་མེད་ན་ཉེས་པ་བསྐྱེད་པའི་ཚུལ་དེ་ལྟ་བས་ན། བྱང་ཆུབ་ཀྱི་ཡིད་ཀྱིས་
ཁང་པའི་སྒོ་ཁར་ཉོན་མོངས་པའི་ཆོམ་རྐུན་བསྲུང་བའི་དོན་དུ་དྲན་པའི་སྲུང་མ་བཞག་ནས་
ནང་དུ་ཤེས་བཞིན་བཅུག་སྟེ་སེམས་ཀྱི་ཁང་པའི་ནང་ལས་གུད་དུ་ནམ་ཡང་མི་གཏང་ངོ༌། །
གལ་ཏེ་བག་མེད་པས་དེ་ནས་སོང་ནའང་དམྱལ་སོགས་ངན་འགྲོའི་གནོད་པ་དག་དྲན་པར་
བྱས་ཏེ་སླར་བཀུག་ལ་ཡིད་ཀྱི་ཁང་པར་ཉེ་བར་བཞག་གོ ། །
གཉིས་པ་ནི། བླ་མ་སློབ་དཔོན་དང་ནི་ཚངས་པ་མཚུངས་པ་སྤྱོད་པ་རྣམས་དང་
ལྷན་ཅིག་འགྲོགས་པ་ལས་དང༌། མཁན་པོས་བསླབ་པ་རྗེས་སུ་བསྟན་པ་ངེས་པར་འཛིན་པ་
དང༌། མཁན་པོ་སོགས་དེ་དག་ལ་འཇིགས་པ་དང་། དད་པ་ཆེ་བ་དང་། ལེགས་སྤྱད་ཀྱི་དབང་
ལས་སྐལ་བ་དང་ལྡན་པའི་གྲོགས་ཚངས་པ་མཚུངས་པ་སྤྱོད་པ་རྣམས་དང༌། བསླབ་པ་ལ་
གུས་པས་བྱ་བ་རྣམས་རྗེས་སུ་སྒྲུབ་པར་བྱེད་པ་ལ་དྲན་པ་ཤིན་ཏུ་ཚེགས་ཆུང་ངུས་བདེ་བླག་ཏུ་
སྐྱེ་བར་འགྱུར་རོ། །གཞན་ཡང་སངས་རྒྱས་དང་བྱང་ཆུབ་སེམས་དཔའ་དག་ཤེས་བྱ་ཀུན་ཏུ་
ཐོགས་པ་མེད་པར་གཟིགས་པའི་སྤྱན་དང་ལྡན་པ་དེ་དག་ཐམས་ཅད་ཀྱི་སྤྱན་སྔ་ན་བདག་ནི་
དུས་རྟག་པར་གནས་སོ་ཞེས་དེ་ལྟར་བསམས་ཤིང་ཡིད་ལ་བཞག་ནས་བདག་ཉིད་ཀྱི་དབང་
དུ་བྱས་ཏེ་སྡིག་ལས་ལ་འཛེམ་པ་ངོ་ཚ་ཤེས་པ་དང༌། བསླབ་པ་ལ་དད་པས་གུས་པ་དང༌།
བསླབ་པ་ལས་མི་འདའ་བར་དེ་དང་འགལ་བ་ཕྲ་མོ་ཙམ་ལ་ཡང་འཇིགས་པ་དང་བཅས་པས་
རྟག་ཏུ་ངོ་ཚ་ཁྲེལ་ཡོད་མ་བརྗེད་པའི་དྲན་པ་ཉེ་བར་རབ་ཏུ་བཞག་སྟེ། དབང་པོའི་སྒོ་བསྡམས་
ནས་གནས་པར་བྱའོ། །
གསུམ་པ་ནི། དེ་ལྟར་གནས་པ་དེས་ན་འབད་པ་མེད་པར་སྐད་ཅིག་རེ་རེ་ཞིང་
སངས་རྒྱས་གཟུགས་དང་ཆོས་སྐུ་ལ་དམིགས་ནས་དེ་རྗེས་སུ་དྲན་པ་ཡང་དེ་ལ་ཡང་དང་ཡང་
དུ་འབྱུང་ཞིང༌། དེ་འབའ་ཞིག་ཏུ་མ་ཟད་ཀྱི་གང་གི་ཚེ་དྲན་པ་ཡིད་ཀྱི་ཁང་པའི་སྒོ་ནས་ཉོན་
-3 09 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མོངས་པའི་ཆོམ་རྐུན་འཇུག་པ་བསྲུང་བའི་དོན་དུ་སྒོ་བ་ལྟར་གནས་པར་གྱུར་པ་དེའི་ཚེ་རྩོལ་
མེད་དུ་ཤེས་བཞིན་མ་བྱུང་བའང་ནང་དུ་འོང་བར་འགྱུར་ཞིང་གཞན་དུ་སོང་བ་དག་ཀྱང་ཕྱིར་
འོང་བར་འགྱུར་ལ། འབྱུང་བ་ཡང་ཕྱིར་མི་ལྡོག་པར་བརྟན་པར་འགྱུར་རོ། ། །
གཉིས་པ་ཤེས་བཞིན་བསྲུང་ བ་ ལ་ གསུམ་སྟེ། མདོར་བསྟན། རྒྱས་བཤད།
བསྡུས་ཏེ་བསྟན་པའོ། །དང་པོ་ནི། རེ་ཞིག་དང་པོར་སྡོམ་པ་བླངས་པའི་དེ་མ་ཐག་ཏུ་འོག་ནས་
བསྟན་པ་འདི་འདྲ་བའི་རྣམ་པར་སེམས་སོ་ཞེས་ནང་དུ་བསམས་ཏེ། དེ་ཡང་འདི་ནི་ལྟུང་བ་
འབྱུང་བའི་སྐྱོན་དང་བཅས་པ་དང་། འདི་ན་སྐྱོན་མེད་པའོ་ཞེས་དྲན་ཤེས་ཀྱིས་ཤེས་པར་བྱས་
ནས་དེའི་ཚེ་བདག་གིས་ལྟུང་བའི་སྒོ་ཐམས་ཅད་ཀྱིས་མི་གོས་པའི་དོན་དུ་དབང་པོའི་སྒོ་
བསྡམས་ཏེ་ཤིང་ལ་མིག་སོགས་དབང་པོ་ཡུལ་ལ་འཇུག་པའི་བྱ་བ་མེད་པ་བཞིན་དུ་རང་གི་
དབང་པོ་ཡུལ་ལ་མི་འཇུག་པར་གཟུང་ཐུབ་པར་ནི་རྟག་ཏུ་གནས་པར་བྱའོ། །འགྲེལ་ཆེན་དང་
བེ་རོ་ཙ་ནས། ཤིང་བཞིན་དབང་པོ་དང་བྲལ་བས། །ཞེས་འདོན་ཏོ། ། །
གཉིས་པ་ལ་གཉིས་ཏེ། སྒོ་གསུམ་གྱི་སྤྱོད་པ་ལ་བརྟག །བརྟགས་ནས་ཇི་ལྟར་
བསྒྲུབ་པའོ། །དང་པོ་ལ་གསུམ། ཕྱིའི་ཀུན་སྤྱོད་ལ་བརྟག །ནང་གི་ཀུན་སྤྱོད་ལ་བརྟག །ཏིང་
ངེ་འཛིན་བཞག་པའི་སྐབས་སོ། །དང་པོ་ལ་གཉིས་ལས། དང་པོ་བྱེ་བྲག་ལ་བརྟག་པ་ནི།
དོན་མེད་པར་མིག་གཞན་དུ་རྣམ་པར་གཡེང་བར་ལྟ་བ་ནི་དུས་ནམ་དུ་ཡང་བདག་གིས་མི་བྱ་
སྟེ༑ དེ་ཁོ་ན་ཉིད་ལ་ངེས་པར་སེམས་པའི་བསམ་གཏན་གྱི་ལྟ་སྟངས་ཀྱིས་རྟག་ཏུ་ནི་མིག་
ནི་ཅུང་ཟད་ཕྱེ་སྟེ་སྣའི་རྩེ་མོའམ་གཉའ་ཤིང་གང་ཙམ་དུ་ཕབ་སྟེ་དང་པོ་རྩོམ་པ་ན་བལྟ་བར་
བྱའོ། །ཡང་དེ་ལྟར་ལས་དང་པོ་པས་ཡུན་རིང་དུ་མི་ནུས་ན། དེ་ལྟར་ལྟ་བའི་མིག་དང་ནི་
སེམས་ངལ་གསོ་བའི་ཆེད་དུ་ནི་བར་སྐབས་རེས་འགའ་ཕྱོགས་སུ་བལྟ་བར་བྱ་སྟེ། ཅི་སྟེ་བརྒྱ་
ལ་སྐྱེས་བུ་འགའ་ཞིག་དེ་དང་ཉེ་བར་དེའི་མིག་ལམ་དུ་གྲིབ་མ་ཙམ་ཡང་སྣང་བར་འགྱུར་བ་ན་
-3 10 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། །༥
མིག་གིས་བལྟས་ནས་བདག་ལ་འཕྱས་ན་ཕ་རོལ་ལ་མི་དགེ་བ་འབྱུང་བ་སྤང་བའི་དོན་དུ་
ལེགས་པར་བྱོན་ནམ། ཁྱེད་འོངས་པ་ལེགས་སོ་ཞེས་ཕེབས་པར་སྨྲ་ཞིང་བརྗོད་པར་བྱའོ། །
གཞན་ཡང་ལམ་ལ་སོགས་པར་འགྲོ་བ་ན་ཡང་ཆོམ་རྐུན་ལ་སོགས་པའི་འཇིགས་པ་བརྟག་
པའི་ཕྱིར་རང་བསྲུང་བའི་དོན་དུ་ཡང་དང་ཡང་དུ་ཕྱོགས་བཞིར་རིམ་པས་ལྟ་བའམ། ཕྱོགས་
ཐམས་ཅད་དུ་ལྟ་ན་རྒོད་པ་སྤང་བའི་དོན་དུ་བསྡད་དེ་བལྟའོ། །ཡང་ངལ་གསོ་བ་ན་ཁ་ནི་ཕྱིར་
བལྟས་ནས་རྒྱབ་ཀྱི་ཕྱོགས་སུ་སྔར་བཞིན་འཇིགས་པ་བརྟག་པའི་དོན་དུ་བལྟ་བར་བྱའོ། །
མཉམ་གཞག་བསྲུང་བའི་དོན་དུ་མདུན་དང་རྒྱབ་ཏུ་གཡང་ས་ལ་སོགས་པའི་གནོད་པ་ཡོད་
མེད་བརྟག་པར་བྱས་ནས་མདུན་དུ་འགྲོ་བའམ་ཡང་ན་རྒྱབ་ནས་འོང་བར་བྱ་སྟེ། དེ་ལྟར་སྤྱོད་
ལམ་གྱི་གནས་སྐབས་ཐམས་ཅད་དུ་རང་གཞན་ལ་ཕན་པའི་དགོས་པ་ཤེས་ནས་ཤེས་བཞིན་
དང་ལྡན་པར་སྤྱད་པར་བྱའོ། །
གཉིས་པ་སྤྱི་ལ་བརྟག་པ་ནི། ལུས་ཀྱི་སྤྱོད་ལམ་བཞི་པོ་གང་རུང་ལས་ལུས་ཀྱིས་
འགྲོ་བ་ལ་སོགས་འདི་ལྟར་གནས་བྱ་ཞེས་བློ་སྔོན་དུ་བཏང་ནས་དེ་མ་ཐག་ཏུ་ཁ་ཐོན་ལ་
སོགས་པའི་བྱ་བ་བསྡོགས་པ་སྟེ་བརྩམས་ནས་དེ་ནས་ནི་བར་སྐབས་སུ་ཡང་ལུས་འདི་ཇི་ལྟ་
བུར་གནས་པ་ཡིན་ཞེས་བལྟ་བར་བྱ་ཞིང་བརྟགས་ཏེ་སྤྱོད་ལམ་དེ་ཉིད་དམ་གཞན་ལ་གནས་
པར་བྱའོ། །
གཉིས་པ་ནི། སེམས་ཀྱི་གླང་ཆེན་ཆགས་སོགས་ཀྱིས་མྱོས་པ་ནི་དམ་པའི་ཆོས་
ལ་རྩེ་གཅིག་ཏུ་སེམས་པའི་ཀ་བ་ཆེན་པོ་ལ་ཇི་ལྟར་དྲན་པའི་ཐག་པས་བཏགས་པ་གཞན་དུ་མི་
འཆོར་བར་དེ་ལྟར་འབད་པ་ཀུན་གྱིས་དམ་པོར་བཏགས་ཤིང་རང་དབང་དུ་འགྱུར་བར་བྱའོ།།
དེའང་ཚུལ་ཇི་ལྟར་ན་ཅི་ནས་ཀྱང་ཏིང་ངེ་འཛིན་ལ་བརྩོན་པའི་སེམས་ཞི་གནས་ནི་དུས་སྐད་
ཅིག་གཅིག་ཀྱང་རང་གི་དམིགས་པ་ལས་གཞན་དུ་མི་འཆོར་བ་བྱ་ཞིང་། རེ་ཞིག་གཞན་དུ་
-31 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤོར་ན་ཡང་བདག་གི་ཡིད་འདི་དམིགས་པ་སྔ་མའམ་གར་སྤྱོད་ཅེས་དེ་ལྟར་རང་གི་ཡིད་ལ་སོ་
སོར་བརྟག་སྟེ་གཞན་དུ་སོང་ན་དམིགས་པ་སྔ་མ་ལ་བླན་ཏེ་གཞག་པར་བྱ་ཞིང་། སྔར་གྱི་ལ་
གནས་ནས་བཏང་སྙོམས་སུ་བྱའོ། ། །
གསུམ་པ་ལ་གཉིས་ལས། དངོས་ནི་མེ་སྦྲུལ་ལ་སོགས་པའི་འཇིགས་པ་དང་།
དཀོན་མཆོག་མཆོད་པ་ལ་སོགས་དགའ་སྟོན་དང་། སོགས་པས་སེམས་ཅན་གྱི་དོན་ཆེན་པོ་
བྱེད་པ་དང་འབྲེལ་བའི་གནས་སྐབས་ན་གལ་ཏེ་ཏིང་ངེ་འཛིན་ལ་གནས་པར་མི་ནུས་པ་དེའི་
ཚེ་ཅི་བདེར་འདོད་པ་བཞིན་བྱས་པས་ལྟུང་བར་མི་འགྱུར་རོ། ། །
གཉིས་པ་དེའི་འཐད་པ་ནི། འདི་ལྟར་སྦྱིན་པ་བས་ཚུལ་ཁྲིམས་ལྷག་ཀྱང་སྟེ་
གཏོང་བའི་དུས་དག་ཏུ་མི་ནུས་ཤིང་སྦྱིན་པ་དོན་ཆེན་ཚུལ་ཁྲིམས་བཏང་སྙོམས་སུ་བྱ་བར་བློ་
གྲོས་མི་ཟད་པ་ལས་གསུངས་ཏེ། སྦྱིན་པའི་དུས་སུ་ཚུལ་ཁྲིམས་ཉེ་བར་བསྡུས་ཏེ་བཏང་
སྙོམས་སུ་བྱའོ་ཞེས་སོགས་རྒྱ་ཆེར་འབྱུང་བ་བཞིན་ནོ། །བྱང་ཆུབ་སེམས་དཔའི་སྡེ་སྣོད་ལས་
ཀྱང༌། དེ་ལ་དུས་དུས་སུ་བཏང་སྙོམས་སྒོམ་པ་གང་ཞེ་ན། འདི་ལྟ་སྟེ་ཞེས་པ་ནས་སྦྱིན་པའི་
དུས་ན་ཚུལ་ཁྲིམས་ཉེ་བར་བསྒྲུབ་པ་བཏང་སྙོམས་པ་དང་ཞེས་སོགས་རྒྱ་ཆེར་གསུངས་སོ། །
དེ་ལྟར་ནའང་གང་ཞིག་ལུང་རིགས་སམ་དགེ་བཤེས་ཀྱི་གསུང་ལྟར་དང་པོར་བསམས་ཏེ་བྱ་
བར་བརྩམས་པ་བསམ་གཏན་དང་། ཐོས་པ་ལ་སོགས་པ་དེ་ལས་གཞན་དུ་བྱ་བར་མི་བསམ་
སྟེ་གང་བརྩམས་པ། དེར་སེམས་རྩེ་གཅིག་ཏུ་གཏད་པའི་བསམ་པ་ཡིས་བརྩམས་པ་དེ་ཉིད་
རེ་ཞིག་དང་པོར་བསྒྲུབ་པར་བྱའོ། །དེ་ལྟར་ནན་ཏན་དུ་བྱས་ན་ནི་བྱ་བར་བརྩམས་པ་ཀུན་
ལེགས་པར་བྱས་པར་འགྱུར་གྱི། གཞན་དུ་ན་སྔར་བརྩམས་པ་དང་ཕྱིས་ཁས་བླངས་པ་
གཉིས་ཀ་འགྲུབ་པར་མི་འགྱུར་ཞིང་། ཤེས་བཞིན་མ་ཡིན་པའི་ཉེ་བའི་ཉོན་མོངས་པ་དེ་དེ་ལྟ་
ན་ནི་འཇུག་ཅིང་ཞུགས་པ་དེ་འཕེལ་བར་འགྱུར་ཞེའམ། སྔར་ བརྩམས་པ་དེ་དང་པོར་
-31 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། དོལ་
བསྒྲུབས་པ་དེ་ལྟ་ན་ནི་དེ་འཕེལ་བར་མི་འགྱུར་རོ། །
གཉིས་པ་བརྟགས་ནས་ཇི་ལྟར་བསྒྲུབ་པ་ལ་གསུམ་སྟེ། སེམས་སྦྱང་བ། ལུས་
སྦྱང་བ། སྦྱངས་ནས་ཇི་ལྟར་བསླབ་པའི་ཚུལ་ལོ། །དང་པོ་ལ་གཉིས་ཏེ། ཚུལ་ཁྲིམས་གསུམ་
དང༌། དེའི་རྟེན་རྙེད་དཀའ་བས་སེམས་བསྲུང་བའོ། །དང་པོ་ལའང་གསུམ། སྡོམ་པའི། དགེ་
བ་ཆོས་སྡུད་ཀྱི། སེམས་ཅན་དོན་བྱེད་ཀྱི་ཚུལ་ཁྲིམས་སོ། །དང་པོ་ལ་གཉིས་ཏེ། རྣམ་གཡེང་
ལ་ཆགས་པ་དང༌། སོ་ཐར་དང་འགལ་བ་སྤང་བའོ། །དང་པོ་ནི། བྲེ་མོའི་གཏམ་ནི་འབྲེལ་
མེད་རྒྱལ་པོའི་གཏམ་ལ་སོགས་པ་སྣ་ཚོགས་དང་ཟློས་གར་དང་མིག་འཕྲུལ་ལ་སོགས་པ་ངོ་
མཚར་གྱི་ལྟད་མོ་རྣམ་པ་མང་པོ་སྟེ་དཔུང་གི་བཀོད་པ་ལ་སོགས་པ་ཀུན་ལ་སྒོ་གསུམ་འཇུག་
པར་གྱུར་པ་ན་དེ་དག་ལ་ཆགས་པ་སྤངས་ཏེ་དེ་དག་ལས་བཟློག་པར་བྱའོ། །
གཉིས་པ་ནི། དོན་མེད་པར་ས་རྐོ་བ་དང་། སེན་མོ་ལ་སོགས་པས་རྩ་གཅོད་པ་
དང༌། དབྱུག་པ་དང་རྐང་པས་ས་ལ་རི་མོ་འབྲི་བ་དང་སོགས་པས་ཞལ་དང་བཟོ་ལ་སོགས་པ་
བྱེད་པར་གྱུར་ན་བདེ་བར་གཤེགས་པས་དེ་དག་མི་བྱ་བར་བཀའ་བསྒོ་བའི་བསླབ་པ་དྲན་
པར་བྱས་ནས་ལྟུང་བའི་རྣམ་སྨིན་ལ་སྐྲག་པས་དེའི་མོད་ལ་དོར་བར་བྱའོ། །
གཉིས་པ་དགེ་བ་ཆོས་སྡུད་ཀྱི་ཚུལ་ཁྲིམས་ལ། བསྟན། བཤད། བསྡུ་བ་གསུམ་
ལས། དང་པོ་ནི། གང་གི་ཚེ་ལུས་བསྐྱོད་པར་འདོད་པར་གྱུར་ཏམ་ངག་སྨྲ་བར་འདོད་པར
གྱུར་ན་ཡང་། བསྐྱོད་པ་དང་སྨྲ་བ་ལ་འཇུག་པའི་དང་པོར་རང་གི་སེམས་ཆགས་སོགས་ཉོན་
མོངས་དང་བཅས་པ་དང་དད་སོགས་ཉོན་མོངས་མེད་པ་གང་དུ་འདུག་བརྟགས་ནས་སེམས་
བརྟན་པས་བསྐྱོད་པ་དང་སྨྲ་བ་ལ་སོགས་པ་འོས་ཤིང་རིགས་པ་དང་ལྡན་པ་ཉོན་མོངས་ཅན་
དུ་མི་འགྱུར་བར་བྱའོ། །
གཉིས་པ་ནི། གང་གི་ཚེ་རང་གི་ཡིད་ལ་བརྟགས་པ་ན་ཆགས་པ་དང་ཁྲོ་བར་
-3 1 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་བ་ན་དེའི་ཚེ་དེས་བསླངས་པའི་ལུས་ཀྱིས་ལས་སུ་བྱ་བ་གང་ཡང་མི་བྱ་ཞིང་། ངག་ཏུ་
ཡང་སྨྲ་བར་མི་བྱ་བར་ཆོས་ཐམས་ཅད་བྱེད་པ་མེད་པའོ་ཞེས་ཡིད་ལ་བཞག་སྟེ། དབང་པོའི་
བྱེད་པ་དང་རྣམ་རྟོག་བསྡུས་ཏེ་ཤིང་བཞིན་དུ་ནི་གནས་པར་བྱའོ། །གཞན་ཡང་རྒོད་པ་སྟེ་
སེམས་འཕྲོ་ཞིང་གཡེངས་པ་དང༌། ག་ཞ་ངག་གིས་ཅོ་འདྲི་བ་དང་བཅས་པའམ། གལ་ཏེ་
སེམས་ཁེངས་པའི་ང་རྒྱལ་དང་། རིགས་དང་ལང་ཚོ་སོགས་ཀྱིས་རྒྱགས་པའི་སེམས་དང་ལྡན་
པའམ། གཞན་སྐྱོན་བརྗོད་པར་འདོད་པའི་མཚང་འབྲུ་བ་ལུས་ཀྱི་ཐོ་འཚམ་པ་དང༌། བཅས་
པའི་བསམ་པ་དང་གལ་ཏེ་སྐྱོར་འབྱིན་ཏེ་གྱ་གྱུ་ཅན་རྣམས་གཞན་སླུ་བའི་སྒྱུ་སེམས་སམ།
གང་ཚེ་བདག་གི་ཡོན་ཏན་བསྟོད་པ་ལྷུར་ལེན་པའམ། གཞན་ལ་ཉེས་པ་གསལ་བར་བརྗོད་
པས་སྨོད་པ་ཉིད་དང་ནི། གཤེ་བ་སྟེ་གཞན་གྱི་ཚིག་ལ་སྨོད་པ་དང་བཅས་པ་དང་། འགྱེད་པ་
རྟག་ཏུ་འཐབ་རྩོད་ཀྱི་རྒྱུ་མཚན་ལ་སེམས་པ་དང་བཅས་པར་གྱུར་པ་དེའི་ཚེ་ཤིང་བཞིན་གནས་
པར་བྱའོ། །གང་གི་ཚེ་རྙེད་པ་དང་བཀུར་སྟི་དང༌། ཚིག་སྙན་པའི་གྲགས་པ་འདོད་པའམ།
བྲན་ཕོ་མོ་དང་ལས་བྱེད་པ་ལ་སོགས་པའི་གཡོག་དང་། སློབ་མ་ཉེ་གནས་སོགས་འཁོར་དོན་
དུ་གཉེར་བར་འདོད་པའམ། བདག་གི་སེམས་རྐང་པ་འཁྲུད་པ་ལ་སོགས་རིམ་གྲོ་འདོད་གྱུར་
ན་དེའི་ཚེ་ཞེས་སོགས་སོ། །གཞན་དོན་ཡལ་བར་འདོར་བ་དང་། རང་དོན་དུ་གཡོག་འཁོར་
སོགས་དོན་དུ་གཉེར་བར་འདོད་པ་དང་འབྲེལ་མེད་མི་རིགས་པའི་ཚིག་སྨྲ་བར་འདོད་པའི་
སེམས་བྱུང་ན་དེས་ནི་ཤིང་ཞེས་སོ། །བསྲན་མི་ཚུགས་པའི་མི་བཟོད་པ་དང༌། ལེ་ལོ་སྙོམས་
ལས་དང་། ལུས་སྲོག་གི་བར་ཆད་ཀྱིས་འཇིགས་ཤིང་སེམས་དངངས་པ་དང་། དེ་བཞིན་དུ་སྤྱི་
བརྡོལ་རྩོལ་ཕོད་ཅན་དང་མུ་ཅོར་ཚིག་འཆལ་བ་དང་རང་གི་ཕྱོགས་སློབ་མ་ལ་སོགས་པ་ལ་
ཞེན་ཅིང་ཕྱོགས་སུ་ལྷུང་བའི་སེམས་བྱུང་ན་དེས་ནི་ཤིང་ཞེས་སོ། །
གསུམ་པ་ནི། ཚུལ་དེ་ལྟར་འཆབ་སེམས་ལ་སོགས་པ་ཀུན་ནས་ཉོན་མོངས་པ་
-3 1 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། [༥
དང༌། རྩྭ་ རྐོ་གཅོད་པ་ལ་སོགས་པ་དོན་མེད་པར་རྩོམ་པའི་ཡིད་བརྟགས་ནས་དེ་དག་ལ་
འཇུག་པར་གྱུར་པ་དེའི་ཚེ་བག་ཡོད་པའི་དཔའ་བོས་གཉེན་པོ་ཤེས་བཞིན་གྱི་སྒོ་ནས་སེམས་
དེ་ནི་བརྟན་པོར་བཟུང་ནས་རིགས་པ་དང་ལྡན་པའི་གཡོ་འགུལ་དང་། སྨྲ་བ་ལ་སོགས་བྱའོ། །
གསུམ་པ་སེམས་ཅན་གྱི་དོན་བྱེད་ཀྱི་ཚུལ་ཁྲིམས་ནི། ཐེ་ཚོམ་དང་ཕྱིན་ཅི་ལོག་
སྤངས་པས་ཤིན་ཏུ་ངེས་པ་དང་། ཡོན་ཏན་ཅན་ལ་རབ་ཏུ་དད་པའམ་རྟག་ཏུ་དགའ་བ་དང་
ཡིད་བདེ་མང་བས་རབ་ཏུ་དང་བ་དང་། དཀའ་སྤྱད་ལ་མི་སྡར་བས་བརྟན་པ་དང་། ཟབ་ཅིང་
རྒྱ་ཆེ་བ་ལ་མོས་པས་མཆོག་གསུམ་ལ་གུས་པ་དང༌། མཉེས་པར་བྱ་བ་རྣམས་ལ་སེམས་
འདུད་པ་དང་བཅས་པའི་ལུས་ངག་གི་བྱ་བ་ཞེ་སར་བཅས་པ་དང་། རང་ལ་ལྟོས་ནས་ཉེས་
པས་བག་འཁུམས་པ་ངོ་ཚ་ཤེས་པ་དང་། ཉེས་པ་ལ་བག་ཚ་བའི་འཇིགས་པ་དང་བཅས་པ་
དང༌། དབང་པོ་བསྡམས་པས་ཞི་ཞིང་བསྡུ་དངོས་བཞིས་གཞན་དགའ་བར་བྱེད་པ་ལ་བརྩོན་
པ་དང་། ཕན་ཚུན་མི་མཐུན་པའི་བྱིས་པ་སོ་སོའི་སྐྱེ་བོ་ཡི་འདོད་པ་མི་མཐུན་པ་རྣམས་ཀྱིས་
ཡིད་ལ་གཅགས་པ་མེད་པས་མི་སྐྱོ་ཞིང་ཉོན་མོངས་པ་སྐྱེས་པས་རང་དབང་མེད་པར་བྱིས་པ་
འདི་དག་གི་མི་མཐུན་པའི་སེམས་ཀྱི་དབང་གིས་སྤྱོད་པ་འདི་བྱུང་སྙམ་དུ་ཤེས་པས་བརྩེ་བ་
དང་ལྡན་པ་དང་བདག་དང་སེམས་ཅན་གྱི་དབང་དུ་བྱས་པ་སྟེ་རག་ལས་པའི་རང་བཞིན་དང་
བཅས་པའི་ཁ་ན་མ་ཐོ་བ་མེད་པའི་དངོས་པོ་ལ་སྤྲུལ་པ་བྱས་པ་བཞིན་དུ་ང་རྒྱལ་ཏེ་ཁེངས་ཤིང་
རློམ་པའི་སེམས་མེད་པར་བདག་འདི་ལྟ་བུ་བསླབ་པ་དང་ལྡན་པ་ཡིན་ནོ་ཞེས་བསམས་ནས་
ཡིད་ནི་རྟག་ཏུ་གཟུང་བར་བྱའོ། །
གཉིས་པ་དེའི་རྟེན་རྙེད་དཀའ་བས་སེམས་བསྲུང་བ་ནི། དུས་ཡུན་རིང་མོ་ཞིག་
ལོན་ནས་དལ་བའི་མཆོག་འབྱོར་པ་བཅུ་དང་ལྡན་པའི་མིའི་ལུས་ཐོབ་པས་ན་ཤིན་ཏུ་རྙེད་
དཀའ་བ་དུས་སྐད་ཅིག་རེ་རེ་བཞིན་ཡང་དང་ཡང་དུ་བསམས་ནས་སེམས་འདི་ཤིན་ཏུ་ངེས་པ་
-3 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ཞེས་སོགས་གོང་དུ་བཤད་པ་དེ་ལྟ་བུར་རི་རབ་རླུང་གིས་མི་གཡོ་བ་ལྟར་རྣམ་རྟོག་གི་རླུང་
གིས་རབ་ཏུ་མི་གཡོ་བར་གཟུང་བར་བྱའོ། ། །
གཉིས་པ་ལུས་སྦྱང་བ་ལ་བཞི། ལུས་ལ་ཆགས་པས་བསྲུང་བར་མི་རིགས། དགེ་
བ་ལ་བཀོལ་བར་རིགས་པ། མི་ཕན་པས་ གསོ་བར་མི་རིགས་པ། གསོས་ནས་འདོད་པ་
བཞིན་དབང་དུ་བྱ་བའོ། །དང་པོ་ལ་བཞི་སྟེ། བདག་དང་བདག་གི་མིན་པས་དང་། མི་གཙང་
བས་དང༌། སྙིང་པོ་མེད་པས་དང་། ལོངས་སྤྱད་དུ་མི་རུང་བས་བསྲུང་བར་མི་རིགས་པའོ། །
དང་པོ་ནི། སེམས་བསྲུང་བར་རིགས་ན་ལུས་ཀྱང་བསྲུང་དགོས་པ་མ་ཡིན་ནམ་ཞེ་ན། མ་ཡིན་
ཏེ་སེམས་མེད་ན་ལུས་ཀྱིས་གཞན་དོན་ལྟ་ཞོག །རང་དོན་ཡང་མི་ནུས་པའི་ཕྱིར། ལུས་འདི་
སེམས་དང་བྲལ་བ་ན་བྱ་རྒོད་ཤ་ལ་ཆགས་པ་ཡིས་ཕན་ཚུན་ཀུན་ཏུ་དྲུད་ཤལ་བྱས་ཤིང་ཁྲིད་
ཀྱང་ལུས་ཁྱོད་དེའི་ཚེ་མི་དགའ་བས་བསྲུང་བར་མི་བྱེད་པར་འདུག་ན་ད་ལྟ་ཅིའི་ཕྱིར་ཡིད་ཁྱོད་
གསོན་པོའི་ལུས་ལ་བྱམས་པའི་སྒོ་ནས་ཁ་ཏ་དང༌། ཁ་ཟིན་བྱས་ནས་སྲུང་བར་བྱེད་པ་མི་
རིགས་ལ། གཞན་ཡང་ཤ་རུས་ཚོགས་པའི་ལུས་འདི་བདག་གི་བ་མ་ཡིན་པ་ལ་བདག་གི་བར་
བཟུང་བར་བྱས་ནས་ཡིད་ཁྱོད་ཅིའི་ཕྱིར་སྲུང་བར་བྱེད་པ་མི་རིགས་སོ། །ཅི་སྟེ་བདག་ཏུ་བཟུང་
ནས་བསྲུང་ཞེ་ན། ཡིད་ཁྱོད་དང་ལུས་འདི་གཉིས་སོ་སོ་ཐ་དད་ཡིན་པས་ལུས་ཉམས་ཀྱང་
ཁྱོད་ལ་མི་གནོད་ན་ལུས་དེས་ཀོ་བདག་ཏུ་བཟུང་ནས་ཁྱོད་ལ་ཅི་ཞིག་བྱ་སྟེ་དོན་མེད་དོ། ། །
གཉིས་པ་ནི། ཐ་དད་ཀྱང་བདག་གིར་བྱས་པས་བསྲུང་ཞེ་ན། རྨོངས་པས་ཡིད་
ཁྱོད་ཅིའི་ཕྱིར་ཕན་གནོད་མེད་ཅིང་རང་ལས་ཐ་དད་པ་བདག་གིར་བྱེད་ན་དེ་ལྟ་བུའི་ཤིང་
གཟུགས་གཙང་མ་ལ་ངའི་ལུས་ཞེས་བདག་གི་བར་འཛིན་པར་མི་བྱེད་དེ་བྱེད་པར་རིགས་ཀྱི།
རྣག་ལ་སོགས་པ་མི་གཙང་བའི་ཚོགས་ཀྱི་འཕྲུལ་འཁོར་འདི་ནི་རུལ་ཞིང་སུངས་པར་འགྱུར་
བའི་ཆོས་ཅན་གྱི་ལུས་འདི་བསྲུངས་ཏེ་ཉེར་མཁོ་ཅི་ཞིག་རུང་སྟེ་མི་རུང་བས་བསྲུང་བར་མི་
- 3 ]
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
རིགས་སོ། ། །
གསུམ་པ་ནི། དེ་ལྟ་ཡིན་ཡང་སྙིང་པོ་ཡོད་པས་བསྲུང་ཞེ་ན། ཐོག་མར་སྙིང་པོ་
ཡོད་མེད་བརྟག་པའི་ཕྱིར་པགས་པའི་རིམ་པ་འདི་རང་གི་བློ་ཡི་མཚོན་གྱིས་ལུས་ཀྱི་ཤ་རུས་
ལས་ཐ་དད་དུ་ཕྱེ་ཞིང་ཤ་ཡང་རུས་པའི་དྲ་བ་ལས་ཤེས་རབ་ཀྱི་མཚོན་རྣོན་གྱིས་གུད་དུ་ཕྱེ་ལ།
དེ་མ་ཐག་ཏུ་རུས་པ་རྣམས་ཀྱང་སོ་སོར་དུམ་བུ་དུམ་བུར་དབྱེ་བར་བྱས་ནས་ནང་དུ་རྐང་མར་
གྱི་བར་དུ་ལེགས་པར་བལྟ་བར་བྱ་ཞིང་ལུས་ཀྱི་ནང་ཡང་དཔྱད་ན་ཕ་མའི་མི་གཙང་བ་ལས་
བྱུང་ཞིང་སྡུག་བསྔལ་གྱི་རང་བཞིན་བྱས་པ་མི་གཟོ་བ་ཡིན་ན་ལུས་འདི་ལ་ཕྱི་ནང་གང་དུའང་
མཁས་པས་བསྔགས་པར་འོས་པའི་སྙིང་པོ་ཅི་ཞིག་ཡོད་ཅེས་བདག་ཉིད་ཀྱིས་ནི་བརྟག་པར་
གྱིས་ཤིག །དེ་ལྟར་འབད་དེ་བཙལ་ཀྱང་ལུས་དེར་ཁྱོད་ཀྱིས་སྙིང་པོ་མ་མཐོང་ན་ཡོན་ཏན་
མེད་པར་རིག་བཞིན་དུ་ད་དུང་ཅིའི་ཕྱིར་ལུས་ལ་ཆགས་པའི་ཚུལ་གྱིས་ཁྱོད་ཀྱིས་ནི་ལུས་འདི་
བསྲུང་བར་བྱེད་པའི་རྒྱུ་མཚན་སྨྲོས་ཤིག ། །
བཞི་པ་ནི། ལོངས་སྤྱད་བྱ་ཡོད་པས་བསྲུང་སྙམ་ན། ཁྱོད་ཀྱིས་ལུས་ཀྱི་མི་གཙང་
བ་བཟར་མི་རུང་ཞིང་ཁྲག་ཀྱང་བཏུང་དུ་མི་རུང་ལ་རྒྱུ་ལྟོ་སྟེ་ནང་ཁྲོལ་དེའང་གཞིབ་ཏུ་མི་རུང་
ན་མི་མཁོ་བའི་ལུས་ཀྱིས་ཁྱོད་ལ་ཅི་ཞིག་བྱ་སྟེ་ཆགས་པར་མི་རིགས་སོ། །དེས་ན་ཅིས་ཀྱང་
བསྲུང་བར་ཉིས་ན་སྟེ་རིགས་ན་ཝ་དང་བྱ་རྒོད་ཀྱི་ཟས་ཀྱི་དོན་དུ་ལུས་འདི་བསྲུང་བར་རིགས་
ཀྱི་ཁྱོད་ཀྱིས་ནི་དེ་ལྟ་མ་ཡིན་ནོ། །
གཉིས་པ་དགེ་བ་ལ་བཀོལ་བར་རིགས་པ་ནི། མི་འོ་ཅོག་སྟེ་མི་ཡིན་ནོ་ཅོག་
གསོན་པའི་ལུས་འདི་ནི་བསོད་ནམས་བྱེད་དུ་བཅུག་སྟེ་བཀོལ་ བར་ བྱ་བ་ཉིད་དུ་ཟད་
ཀྱི་ཆགས་པས་བསྲུང་བར་མི་རིགས་ཏེ། འདི་ལྟར་ཁྱོད་ཀྱིས་ད་ལྟ་བསྲུངས་ཀྱང་ནི་འཆི་བདག་
བརྩེ་བ་མེད་པ་ཡིས་དབང་མེད་དུ་འཕྲོགས་ཏེ་བྱ་དང་ཁྱི་ལ་སོགས་པ་ལ་བྱིན་ན་དེའི་ཚེ་ཁྱོད་
- 3 ， 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་ཅི་བྱར་ཡོད་དེ་མེད་པའི་ཕྱིར་རོ། །
གསུམ་པ་ནི། དེ་ལྟ་ནའང་ད་ལྟ་ཟས་གོས་སོགས་ཀྱིས་སྐྱོང་སྙམ་ན། བྲན་གཡོག་
ལས་ལ་བཀོལ་དུ་མི་བཏུབ་པ་ལའང་མ་སྡོད་ཅེས་ངེས་པར་བྱས་ནས་གོས་ལ་སོགས་པ་མི་
སྦྱིན་ན་ལུས་འདི་ལ་ཟས་གོས་ལ་སོགས་པ་བསྙོད་ཀྱང་འཆི་བ་ན་ལུས་དོར་ནས་སེམས་འཇིག་
རྟེན་གཞན་དུ་འགྲོ་བས་ལུས་ཀྱིས་མི་ཕན་ན་ཡིད་ཁྱོད་ཀོ་ཅི་སྟེ་ཡོ་བྱད་ཟད་ཟད་ཤ་ཐང་ཆད་
ཆད་དུ་གསོ་བར་བྱེད་དེ་མི་རིགས་སོ། ། །
བཞི་པ་ནི། ཅི་སྟེ་ཐམས་ཅད་དུ་མི་གསོའམ་ཞེ་ན། ལུས་འདི་ལ་ལས་བཅོལ་
བས་གླ་རྔན་ཟས་གོས་བྱིན་ནས་ནི་ད་ནི་རང་གིས་བསྒྲུབ་བྱའི་སེམས་ཅན་གྱི་དོན་དགེ་བ་བྱེད་
དུ་ཆུག །ཡིད་རང་ལ་ཕན་པའི་དོན་བསྒྲུབ་པ་མེད་པར་ལུས་འདི་ལ་ནི་གོས་སོགས་ཐམས་
ཅད་སྦྱིན་པར་མི་བྱའོ། །དེས་ན་འགྲོ་བ་དང་འོང་བ་སྟེ་དགེ་མི་དགེ་ལ་རིམ་བཞིན་ཕན་ཚུན་
འཇུག་ལྡོག་གི་རྟེན་ཙམ་དུ་ལུས་ལ་ཆུ་ལ་འགྲོ་འོང་བྱེད་པའི་གྲུ་ལྟ་བུའི་བློ་བཞག་སྟེ་སེམས་
ཅན་རྣམས་ཀྱི་དོན་བསྒྲུབ་པའི་ཕྱིར་ཟས་གོས་ཙམ་བྱིན་ནས་ཡིད་ལ་ཇི་ལྟར་འདོད་པ་བཞིན་
གྱི་ལས་བསྒྲུབ་པ་ཡི་ནི་ལུས་སུ་གྱུར་ནས་ལས་བྱེད་དུ་འཇུག་པར་ཤོག་ཅིག་པའོ། །
གསུམ་པ་སྦྱངས་ནས་ཇི་ལྟར་བསླབ་པ་ལ་བཞི། མི་འཇིགས་པའི་སྦྱིན་པ། ཟང་
ཟིང་གི་སྦྱིན་པ། ཆོས་ཀྱི་སྦྱིན་པ། ཚུལ་ཁྲིམས་ལ་གནས་པའི་སྤྱོད་པ་བསྟན་པའོ། །དང་པོ་ལ་
གཉིས་ཀྱི་བསྟན་པ་ནི། སྔར་བརྗོད་པ་དེ་ལྟར་ལུས་སེམས་ལ་རང་ཉིད་ཀྱིས་འདོད་པ་ལྟར་
དབང་དུ་བྱར་ཡོད་པར་གྱིས་ལ་དུས་རྟག་ཏུ་འཛུམ་པའི་བཞིན་གྱིས་སྨིན་མ་དཔྲལ་བར་བསྡུས་
པའི་ཁྲོ་གཉེར་དང༌། ངོ་ཟུམ་ནག་པ་དང༌། གཞན་དང་བ་འདྲེན་པ་ལྡོག་པར་བྱེད་པ་ཡོངས་
ཐོངས་ཏེ། འགྲོ་བའི་དོན་བྱེད་པའི་མཛའ་བཤེས་དང་། སྒྱུ་མེད་པར་ཕེབས་པར་སྨྲ་བའི་སྒོ་
ནས་གསོང་པོར་སྨྲ་བའི་ངག་ཏུ་གྱིས་ཤིག ། །
-3 1
8 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
གཉིས་པ་བཤད་པ་ལ་ལྔ་ལས། དང་པོ་བསམ་གཏན་གྱི་གཡེང་བ་སྤང་བ་ནི།
ཁྲི་དང་མལ་སྟན་ལ་སོགས་པ་སེམས་ཅན་ལ་མི་གནོད་པའི་དོན་དུ་བབ་ཅོལ་ཏེ་རྟབ་རྟབ་པོར་
གང་རུང་རུང་དུ་མི་འཆག་པ་ལ་སོགས་པའི་དོན་དུ་སྒྲ་དང་བཅས་པར་མི་དོར་རོ། །སྒོ་ཡང་
དྲག་ཏུ་བཙན་ཐབས་སུ་མི་དབྱེ་སྟེ་དྲག་ཏུ་བརྡུང་བར་ཡང་མི་བྱའོ། །མདོར་ན་དུས་རྟག་ཏུ་སྒྲ་
མེད་པར་བཅོམ་སྐྱུང་བ་ལ་དགའ་བར་བྱའོ། །དེ་ལྟར་བྱས་པ་ལ་ཡོན་ཏན་ཅི་ཡོད་ཅེ་ན། ཆུ་
སྐྱར་དང་བྱི་ལ་དང་ཆོམ་རྐུན་པ་དག་སྒྲ་མེད་པར་འཇབ་ཅིང་འགྲོ་བ་ཡིས་མངོན་པར་འདོད་
པའི་དོན་བསྒྲུབ་པ་ལྟར། སྡོམ་བརྩོན་བརྟུལ་ཞུགས་ཅན་གྱིས་རྟག་ཏུ་དེ་བཞིན་དུ་ཏིང་ངེ་
འཛིན་གྱི་ཚེར་མ་སྤང་བའི་ཕྱིར་སྤྱད་ཅིང་གནས་པར་བྱའོ། ། །
གཉིས་པ་དེས་པའི་སྤྱོད་པ་ལ་བསླབ་པ་ནི། དགའ་བའི་སེམས་ཀྱིས་གཞན་ལ་
ཕན་འདོགས་པར་བྱེད་ཅིང་། གཞན་གྱི་འགྱོད་པ་སེལ་བའི་དོན་དུ་ཉེས་པ་བཤགས་པ་ལ་
གཞན་བསྐུལ་ཏེ་དྲན་བསྐུལ་འདེབས་པ་དང་། གདམས་ངག་དང་རྗེས་སུ་བསྟན་པ་ལ་མཁས་
ཤིང་མ་བཅོལ་ཡང་རང་ལ་ཕན་པ་བྱེད་པའི་ངག་ནི་གུས་པས་སྤྱི་བོས་བླང་བར་བགྱིས་ཏེ་ཁྱད་
དུ་མི་བསད་པར་དེའི་གསུང་བཞིན་བསླབ་ཅིང་རྟག་ཏུ་སེམས་ཅན་ཀུན་གྱི་སློབ་མར་གྱུར་ནས་
ང་རྒྱལ་མེད་པར་བླ་མར་གུས་པས་དེ་དག་ཐམས་ཅད་ཀྱིས་ལེགས་པར་བསླབ་པ་གང་ཡིན་
སྤྱད་དོ། །གཞན་ཡང་ཕྲག་དོག་སྤང་བའི་ཕྱིར་གཉེན་པོའི་ཕྱོགས་ཀྱིས་ཆོས་ནི་ལེགས་པ་སྟེ་དེ་
སྨྲས་པ་ཐམས་ཅད་ལ་ཕ་རོལ་མགུ་བར་བྱ་བའི་ཕྱིར་དགེ་བར་གསུངས་སོ་ཞེས་ལྷག་པའི་
བསམ་པས་བརྗོད་པར་བྱ་ཞིང་། དེ་བཞིན་དུ་བསོད་ནམས་བྱེད་པ་མཐོང་གྱུར་ན་ལེགས་པར་
བྱས་སོ་ཞེས་སོགས་ཀྱིས་མངོན་སུམ་དུ་བསྟོད་པས་ལེགས་པར་དགའ་བ་དང་སྤྲོ་བ་བསྐྱེད་དོ།།
ཡང་གཞན་ལ་ཡོན་ཏན་མངོན་དུ་བརྗོད་ན་ཁ་བསག་ཏུ་དོགས་པ་སྤང་བའི་ཕྱིར་ལྐོག་ན་ཡོན་
ཏན་བརྗོད་པས་བསྟོད་པར་བྱ་ཞིང་། གཞན་གྱིས་དེའི་ཡོན་ཏན་དེའི་མངོན་སུམ་དུ་བརྗོད་ན་
སྨྲ
བས
-3 1 9-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེའི་རྗེས་སུ་མཐུན་པར་དེའི་མངོན་སུམ་དུ་བརྗོད་པར་བྱ་ཞིང་། གཞན་གྱིས་རང་གི་ཡོན་ཏན་
མངོན་ལྐོག་ཏུ་བརྗོད་ན་རང་གི་སེམས་ཁེངས་པ་བཟློག་ཅིང་ཕ་རོལ་དེ་ནི་ཡོན་ཏན་ཤེས་ཤིང་
དེ་ལ་རྗེས་སུ་ཆགས་པར་རིག་པར་བྱའོ། །དེར་མ་ཟད་རང་ཉིད་གཞན་གྱི་ཡོན་ཏན་གྱིས་མགུ་
བར་ཡང་བྱའོ། །ཇི་ལྟར་ཞེ་ན། སེམས་ཅན་ཐམས་ཅད་ཀྱིས་བྱ་བ་རྩོམ་པ་ཐམས་ཅད་སྡུག་
བསྔལ་དང་བྲལ་བའི་དགའ་བ་ཐོབ་པའི་ཕྱིར་ཡིན་ཏེ། དེ་ལྟ་བུའི་དགའ་བ་དེ་ནི་རིན་གྱིས་ཉོ་
ནའང་དཀོན་པས་རྙེད་པར་དཀའ་ལ་དེ་ལྟ་ཡིན་པས་གཞན་གྱི་འབད་པས་བྱས་པའི་ཡོན་ཏན་
ལ་ཕྲག་དོག་མེད་པར་སེམས་མགུ་བ་ཉིད་ཀྱིས་རང་ཉིད་དགའ་བའི་བདེ་བ་ལོངས་སྤྱད་པར་
བྱའོ། །གཞན་གྱི་ཡོན་ཏན་ལ་དགའ་བར་བྱས་པས་བདག་ལ་ཚེ་འདིར་ལུས་སེམས་ལ་གོད་
ཡོང་ཡེ་མེད་ལ་འཇིག་རྟེན་ཕ་རོལ་དུའང་དེའི་འབྲས་བུ་བདེ་བ་ཆེན་པོ་འཐོབ་ཅིང་གཞན་གྱི་
ཡོན་ཏན་ལ་མི་བཟོད་པའི་སྡང་བས་འདིར་ཡང་ཡིད་མི་དགའ་བས་སྡུག་བསྔལ་ཞིང་འཇིག་
རྟེན་ཕ་རོལ་དུའང་འབྲས་བུ་སྡུག་བསྔལ་ཆེན་པོ་འབྱུང་བས་ཕ་རོལ་གྱི་ཡོན་ཏན་གྱིས་ཡིད་
དགའ་བར་བྱའོ། །
གསུམ་པ་རིགས་པའི་ལས་ལ་བསླབ་པ་ནི། གཞན་ལ་སྨྲ་བའི་ཚེ་ན་ཡིད་ཆེས་སུ་
རུང་བ་ཡིད་ཕེབས་པའི་ཚིག་སྔ་ཕྱི་འབྲེལ་ཆགས་པ་དང༌། དོན་ལ་ཐེ་ཚོམ་མེད་པས་གསལ་བ་
དང༌། རྣར་སྙན་ཅིང་མཉན་ན་ཡིད་ཚིམ་པར་བྱེད་ལ་སྙིང་ལ་འབབ་པས་ཡིད་དུ་འོང་བ་དང་།
ཆགས་པའི་རྒྱུ་ལས་བྱུང་བ་མ་ཡིན་པ་དང་། ཞེ་སྡང་སྤངས་པ་སྟེ་སྙིང་རྗེའི་རྒྱུ་མཐུན་ལས་བྱུང་
བ་དང་། རྩུབ་པའི་ཚིག་སྤངས་པས་འཇམ་པ་མཉེན་པ་དང་། སྐད་ཀྱི་གདངས་ཆེན་པོ་མ་ཡིན་
ཞིང་གོ་བྱའི་དོན་གོ་བར་བྱེད་པ་ལ་འཚམ་ཞིང་རན་པར་སྨྲ་བར་བྱའོ། །དེ་བཞིན་དུ་མིག་གིས་
སེམས་ཅན་ལ་ལྟ་བའི་ཚེ་ན་ཡང་སེམས་ཅན་འདི་དག་ཉིད་ལ་བརྟེན་ནས་བདག་སངས་རྒྱས་
ཉིད་དུ་འགྱུར་རོ་ཞེས་བསམས་ནས་བསམ་པ་གཡོ་མེད་པར་དྲང་བ་ཡོན་པོས་མ་ཡིན་ཞིང་ཕ་
1
-
-3 2 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
རོལ་ལ་བྱམས་པའི་ཚུལ་གྱིས་དུག་གསུམ་སྤངས་ཏེ་དགའ་བའི་སེམས་ཀྱིས་དུད་པར་གྱུར་
པའི་མིག་གིས་བལྟའོ། ། །
བཞི་པ་ཞར་འོངས་དགེ་བ་སྟོབས་ཆེན་སྤྱད་པ་ནི། དུས་རྟག་པར་རྒྱུན་དུ་མངོན་
ཞེན་དང་བ་དང་། འདུན་པ་དྲག་པོ་ཉིད་ཀྱིས་བསླངས་ཏེ་དམ་བཅས་པའི་དགེ་བའམ། ཉོན་
མོངས་ཀྱི་གཉེན་པོའི་ཕྱོགས་སྟོང་ཉིད་ཀྱི་དོན་བསྒོམ་པ་ལ་སོགས་ལས་བྱུང་བའི་དགེ་བ་ཉིད་
དང༌། ཁམས་གསུམ་ལ་ཆགས་བྲལ་ལ་སོགས་པའི་ཡོན་ཏན་གྱི་ཞིང་རྒྱལ་བ་རྒྱལ་སྲས་ལ་
སོགས་དང་ནི། ཡོངས་སུ་སྐྱོང་བ་ལ་སོགས་པས་ཕན་འདོགས་པའི་ཞིང་ཕ་མ་སོགས་དང་།
སྡུག་བསྔལ་ཅན་གྱི་ཞིང་ནད་པ་ལ་སོགས་པ་དེ་དག་ལ་བསོད་ནམས་དགེ་བ་བསགས་པ་ནི་
ཉུང་ངུ་ཞིག་ཀྱང་འབྲས་བུ་ཆེན་པོ་གཞལ་དུ་མེད་པར་འགྱུར་རོ། །
ལྔ་པ་སྦྱོར་བའི་ཁྱད་པར་བཤད་པ་ལ་དངོས་དང་། འགལ་བ་སྤང་བའོ། །དང་པོ་
ནི༑ ཐམས་ཅད་དུ་བསྐྲུན་པའི་སྤྱོད་པ་དང་ལྡན་པས་མཁས་ཤིང་དགའ་བ་དང་བཅས་པས་
ལྡང་བ་ཡང་བའི་བརྩོན་འགྲུས་དང་ལྡན་པར་བྱས་ནས་གཞན་དོན་གྱི་ལས་རྣམས་བདག་གིས་
རྟག་ཏུ་བརྗེད་པ་མེད་པར་བྱའོ། །གལ་ཏེ་འགའ་ཞིག་གི་ཚེ་ལས་འགའ་ཞིག་སློབ་མ་ལ་
སོགས་པས་བྱ་བར་རིགས་སོ་སྙམ་ན། ལས་རྣམས་ཀུན་ལ་སུ་ལའང་ལྟོས་པར་བྱ་བ་མ་ཡིན་
པས་རང་ཉིད་ཀྱིས་ངང་གིས་བྱའོ། ། །
གཉིས་པ་ནི། རྟག་ཏུ་ལྡང་བ་ཡང་བར་བྱས་ནས་སྒོ་དབྱེ་བའི་བྱ་བ་སོགས་སྔར་
བཀག་པའི་ཕྱིར་ཚུལ་ཁྲིམས་ལ་གནོད་པས་མི་བྱའོ་ཞེ་ན། སྦྱིན་པའི་ཕ་རོལ་ཏུ་ཕྱིན་པ་ལ་
སོགས་པ་ཕར་ཕྱིན་གོང་ནས་གོང་དུ་ཁྱད་ཞུགས་པ་ཡིན་པས། ཆུང་ངུ་དམན་པ་སྦྱིན་པའི་ཚུལ་
ཁྲིམས་ལ་སོགས་པའི་ཕྱིར་ནི་སྟེ་ཆེད་དུ་ཆེན་པོ་མཆོག་བརྩོན་འགྲུས་དང་བསམ་གཏན་ལ་
སོགས་མི་བཏང་བར་གོང་མ་གོང་མ་ལ་སྤྱད་པར་བྱའོ། །འོ་ན་སྦྱིན་པའི་དུས་སུ་ཚུལ་ཁྲིམས་
，
，
- 32 1 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཏང་སྙོམས་སུ་བཞག་པར་གསུངས་པ་དང་འགལ་ཞེ་ན། འགྲེལ་ཆེན་དུ། སྤྱད་པ་ཆུ་ལོན་
ལས་གཞན་དུ་ཞེས་བྱུང་བས་བྱང་སེམས་ཀྱི་སྤྱོད་པའི་བསླབ་བྱ་ལྕི་ཤོས་གོང་མ་སྡོམ་པའི་
མཚན་ཉིད་ཅན་དེ་བཞག་པ་ལས་གཞན་དུ་སྟེ་གཞག་བྱར་མ་གཏོགས་པས་དེ་ནམ་ཡང་དོར་
བར་མི་བྱ་སྟེ། དེ་ནི་དགེ་བའི་འབབ་ཆུ་གཞན་དུ་འབོ་བ་སྲུང་བར་བྱེད་པའི་ཆུ་ལོན་ཏེ་རགས་
ཡིན་པས་སོ། །དཔེར་ན་བསམ་གཏན་བཏང་ནས་ཆོས་འདོད་པ་ལ་ཆོས་སྦྱིན་བྱ་དགོས་པ་ལྟ་
བུ་སྟེ། དེ་མ་བྱིན་ན་བྱང་སེམས་དེ་ལ་ལྟུང་བར་འགྱུར་བའི་ཕྱིར་རོ། །དེས་ན་བསླབ་པ་ཡང་
ཤོས་ཀྱི་དབང་དུ་བྱས་ཏེ་གོང་མ་བཞག་པར་གསུངས་ཀྱི་དེ་ལས་གཞན་དུ་མ་ཡིན་ནོ། །དེ་ལྟར་
ལྕི་ཡང་གི་རྣམ་གཞག་རིག་པར་བྱས་ནས་གཞན་གྱི་དོན་ཕན་བདེ་བསྒྲུབ་པ་ལ་རྟག་ཏུ་བརྩོན་
པར་གནས་པར་བྱའོ། །གལ་ཏེ་བཀག་པ་ལ་འཇུག་ན་ལྟུང་བར་མི་འགྱུར་རམ་ཞེ་ན། ཐུགས་
རྗེ་རབ་ཀྱི་མཐར་ཕྱིན་པ་མངའ་བས་རང་དོན་ལ་ལྟོས་པ་མེད་པར་གཞན་དོན་ཁོ་ན་གཟིགས་
པའི་བྱང་སེམས་ལ་སངས་རྒྱས་ཀྱིས་གནས་སྐབས་ཁ་ཅིག་ཏུ་བཀག་པ་རྣམས་ཀྱང་གཞན་
དོན་དུ་ཐབས་མཁས་པས་འཇུག་པ་དེ་ལ་རྗེས་སུ་གནང་བ་ཡིན་པས་ལྟུང་བར་མི་འགྱུར་ཏེ།
དཔེར་ན་བྲམ་ཟེའི་ཁྱེའུ་སྐར་མས་གཞན་དོན་གཟིགས་ནས་མི་ཚངས་པ་སྤྱད་པ་དང༌། དེད་
དཔོན་བྱང་ཆུབ་སེམས་དཔས་མི་ནག་པོ་ལ་མདུང་ཐུང་བསྣུན་ནས་བསད་པ་ལྟ་བུའོ། ། །
གཉིས་པ་ཟང་ཟིང་གི་སྦྱིན་པ་ནི། གཞན་གྱི་དོན་དུ་རང་གི་ལུས་སྨན་གོས་ཀྱིས་
བསྲུང་བར་བྱ་བ་ཡིན་ལ། སྨན་ལ་ཡང་རྟག་ཏུ་བྱ་བ་དང་། ན་བའི་གསོ་སྨན་གཉིས་ལས་དང་
པོ་ནི། ཟས་ཏེ་དེའི་དོན་དུ་བསླབ་པ་དྲན་པར་བྱས་ནས་གྲོང་ཁྱེར་དུ་རྒྱུ་བར་བྱ་ཞིང་བསོད་
སྙོམས་རྙེད་པ་ན་ཆ་བཞིར་བགོས་ལ། གཅིག་ནི་ལོག་པར་ལྟུང་བ་དུད་འགྲོ་དང་ཡི་དྭགས་ལ་
སོགས་ལ་སྦྱིན་པ་དང་། གཉིས་པ་ནི། མགོན་མེད་པའི་ནད་པ་ལ་སོགས་དང་། གསུམ་པ་ནི།
བརྟུལ་ཞུགས་ལ་གནས་པའི་ཚངས་པ་མཚུངས་པར་སྤྱོད་པ་རྣམས་ལ་བགོ་བར་བྱ་ཞིང་། བཞི་
-3 2 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
པ་ནི། མང་ཉུང་དུ་མ་ཡིན་པར་ལུས་ལས་སུ་རུང་བར་བྱེད་པ་རན་པ་ཙམ་དུ་ཆགས་ཞེན་མེད་
པར་བཟའ་བར་བྱ་སྟེ། གཞན་དུ་ན་མང་ཉུང་དང༌། ཆགས་པས་ཟ་ན་གཉིད་དང་དགེ་བ་
བསྒྲུབ་མི་ནུས་ཤིང་ཉོན་མོངས་ཅན་གྱི་ལྟུང་བར་འགྱུར་བའི་ཕྱིར་རོ། །ཡང་སློང་བ་ཞིག་འོངས་
ན་གོས་ཀྱིས་རང་ལུས་བསྲུང་བའི་དོན་དུ་ཆོས་གོས་སྣམ་སྦྱར་བླ་གོས་མཐང་གོས་ཏེ་གསུམ་མ་
གཏོགས་པ་ལྷག་མ་རྣམས་སྦྱིན་ཞིང་། དེ་གསུམ་ནི་མི་སྦྱིན་ཏེ། བྱང་སེམས་ཀྱི་སོ་ཐར་ལས།
གལ་ཏེ་དེ་ལ་ཆོས་གོས་གསུམ་ལས་ཉུང་བར་གྱུར་ན་གང་ལ་བརྟེན་ཏེ་ཚངས་པར་སྤྱོད་པ་ལ་
གནས་པ་དེ་ནི་ཡོངས་སུ་གཏང་བར་མི་བྱའོ། །དེ་ཅིའི་ཕྱིར་ཞེ་ན། དེ་བཞིན་གཤེགས་པས་
ཆོས་གོས་གསུམ་གཏང་བར་མི་བྱའོ་ཞེས་གསུངས་པའི་ཕྱིར་ཞེས་སོ། །ཆོས་གོས་གསུམ་ཡང་
སྦྱིན་པར་རིགས་སོ་ཞེ་ན། སྐྱེས་བུ་དམ་པ་བྱང་ཆུབ་སེམས་དཔའི་ཆོས་ནི་སྤྱོད་ཅིང་བསྟེན་པའི་
ལུས་ལ་དགོས་པ་ཕྲན་ཚེགས་ཅན་གྱི་སྦྱིན་པའི་ཆེད་དུ་ཆོས་གོས་མེད་པར་བྱས་ཏེ་གྲང་བ་ལ་
སོགས་པས་གནོད་ཅིང་ཉོན་མོངས་པར་མི་བྱ་སྟེ་བྱས་ན་དོན་ཆེན་པོ་ཉམས་པར་འགྱུར་བའི་
ཕྱིར་རོ། །ལུས་ལ་མི་གནོད་པ་དེ་ལྟར་བླང་དོར་བྱས་ན་སེམས་ཅན་གྱི་བསམ་པའི་དོན་ཕན་
བདེ་མྱུར་དུ་རྫོགས་པར་བྱེད་ནུས་པར་འགྱུར་རོ། །དེས་ན་ཆོས་གོས་གསུམ་ཡང་མི་བཏང་ན་
སྲོག་མི་གཏོང་བ་ལྟ་ཅི་སྨོས། ལས་དང་པོ་པ་དགྲ་གཉེན་བར་མ་ཐམས་ཅད་ལ་མཉམ་པར་
འཇུག་པའི་སྙིང་རྗེའི་བསམ་པ་མ་དག་པ་སྟེ་དག་པ་མེད་པར་མགོ་བོ་ལ་སོགས་པ་ལུས་ཀྱི་
སྦྱིན་པ་འདི་གཏང་བར་མི་བྱ་སྟེ་བདག་གཞན་ལ་ཕན་པའི་བར་ཆད་དུ་འགྱུར་བའི་ཕྱིར་རོ། །
དེ་ལས་གཞན་དུ་བསམ་པ་བདག་གཞན་མཉམ་པའམ་གཞན་ལྷག་པའི་བསམ་པ་སྐྱེས་པ་ས་
དང་པོ་ཐོབ་པའི་ཚེ་ལུས་སྲོག་ཀྱང་གཏང་བར་བྱ་སྟེ། དེའི་ཚེ་དེ་བཏང་བས་འགྱོད་པ་མེད་པས་
རང་ཉིད་ཉམས་པར་མི་འགྱུར་བས་སོ། །ཅི་ནས་ཞེས་པའི་རྐང་པ་གཉིས་འགྲེལ་པ་ན་མི་སྣང་
ངོ་༑ ༑འོན་ཀྱང་བཤད་ན་ལུས་སྲོག་དེ་གཏོང་བའི་ཚེ་ཅི་ནས་ཀྱང་ཚེ་འདི་དང་ཚེ་རབས་གཞན་
-
.
-3 2 3 -



ར
，
L
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་ཡང་དོན་ཆེན་པོ་བདག་གཞན་གྱི་བྱང་ཆུབ་ཀྱི་ཕྱོགས་དང་ཐོས་པ་སོགས་བསྒྲུབ་པའི་རྒྱུར་
མཐོང་ན་བཏང་ཞིང་གཞན་དུ་བསྲུང་སྟེ། བསླབ་བཏུས་ལས། དཔེར་ན་སྨན་ཤིང་ལྗོན་པ་ལྟ་
སྡུག་པ། །རྩ་བ་ལ་སོགས་སྤྱད་འོས་ས་བོན་ནི། །བྱིན་ཡང་དུས་མིན་སྤྱད་ལས་བསྲུང་བྱ་བ། །
རྫོགས་པའི་སངས་རྒྱས་སྨན་ཤིང་དེ་བཞིན་ནོ། །ཞེས་པ་ལྟར་རོ། །
གསུམ་པ་ཆོས་ཀྱི་སྦྱིན་པ་ནི། སྦྱིན་ཡུལ་ལྷ་མི་ལ་སོགས་པ་མ་གུས་པ་ལ་ཆོས་
གསུང་རབ་ཡན་ལག་དགུ་མི་བཤད་དེ། དེ་བཤད་ན་ལྷ་ལ་སོགས་པས་འཕྱད་པས་ལྟུང་བར་
འགྱུར་བའི་ཕྱིར་བཅོམ་ལྡན་འདས་ཀྱིས་བཀག་པ་ཡིན་ནོ། །གུས་པ་དང་བཅས་པ་ཡིན་ན་
ཡང་མི་ན་བཞིན་དུ་ཞེས་པ་ཀུན་ལ་སྦྱར་ཞིང་ཐོད་དམ་མཆོད་ཕྱིར་ཐོགས་ཀྱིས་མགོ་བོ་དཀྲིས་
པ་དང་། ལག་ན་གདུགས་དང་འཁར་བ་དང་མཚོན་ཐོགས་པ་དང་། རས་ལ་སོགས་པས་མགོ་
བོ་གཡོགས་པ་དག་ལའང་བཤད་པ་མིན་ལ། ནད་པ་ལ་ཉེས་པ་མེད་དོ། །དེས་མཚོན་ནས།
ཉལ་འདུག་ལ་འགྲེང་བས་དང༌། ཉལ་བ་ལ་འདུག་པས་དང་། འདུག་པ་ལ་སྟན་མེད་པ་
སོགས་ཀྱིས་མིན་ནོ། །དམན་པ་ལ་མོས་པ་བློ་མ་སྦྱངས་པ་ལ་ཡིད་གཞུངས་པ་མ་ཡིན་པས་
གཏིང་མི་རྟོགས་པའི་ཟབ་པ་དང་། རྒྱ་ཆེ་བ་སྟེ་རྫུ་འཕྲུལ་ལ་སོགས་པ་རབ་ཀྱི་མཐར་ཕྱིན་པའི་
ཐེག་ཆེན་མི་བཤད་པ་དང་། དབེན་པར་སྐྱེས་པ་གཞན་མེད་པར་བུད་མེད་ལའང་ཆོས་བཤད་
པ་མིན་ཏེ། ལྟུང་བར་འགྱུར་བས་སོ། །དམན་པ་ཉན་རང་གི་ཐེག་པ་དང་། མཆོག་གི་ཆོས་
ཐེག་ཆེན་རྣམས་ལ་མཚུངས་པར་གུས་པས་མཉན་པ་ལ་སོགས་ཀུན་ཏུ་སྤྱད་དེ། དེ་ལྟ་མིན་ན་
ཆོས་སྤོང་བར་འགྱུར་བའི་ཕྱིར་རོ། །གཞན་ཡང་ཟབ་ཅིང་རྒྱ་ཆེན་གྱི་ཆོས་ཐེག་ཆེན་གྱི་སྣོད་དུ་
གྱུར་པ་དག་དམན་པ་ཉན་རང་གི་ཆོས་ལ་སྦྱར་བར་མི་བྱ་སྟེ། སྦྱར་ན་རྩ་ལྟུང་གསུམ་པར་
འགྱུར་བའི་ཕྱིར་རོ། །བྱང་སེམས་ཀྱིས་སྤྱོད་པར་འོས་པའི་བསླབ་སྡོམ་ཡང་ཡོངས་སུ་དོར་
བའི་བློ་གཞན་ལ་བསྐྱེད་ནས་ནི་མདོ་ཀློག་པ་དང་སྔགས་ཀྱི་ཚིག་བཟླས་པ་ཁོ་ནས་ཐར་པ་ཐོབ་
- 3 2 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
པར་འགྱུར་ཞེས་འདྲིད་ཅིང་སླུ་བར་མི་བྱ་སྟེ་བྱས་ན་རྩ་ལྟུང་དུ་འགྱུར་བས་སོ། །
བཞི་པ་ཚུལ་ཁྲིམས་ལ་གནས་པའི་སྤྱོད་པ་བསྟན་པ་ལ་བཅུའི་དང་པོ་བྱང་སེམས་
ཀྱི་སོ་ཐར་དང་འགལ་བ་སྤང་བ་ནི། སོ་དྲུད་པའི་སོ་ཤིང་དང་ནི་མཆིལ་མ་དག་དང་ལུད་པ་ལ་
སོགས་དོར་བ་ན་ནི་གཞན་གྱིས་མ་མཐོང་བར་དགབ་པར་བྱ་ཞིང་། གཅི་བ་དང་ལ་སོགས་
པས་བཤང་བ་ལ་སོགས་པའང་གཞན་ལོངས་སྤྱད་པར་བྱེད་པའི་ཆུ་དང་ཐང་ལ་དོར་བར་མི་བྱ་
སྟེ༑ བྱས་ན་ལྷ་ལ་སོགས་པས་སྨད་པས་བསོད་ནམས་མ་ཡིན་པ་འབྱུང་བའི་ཕྱིར་རོ། ཁམ་
ཆེར་སྤྱད་ནས་ཟས་ཀྱིས་ཁ་ལེགས་པར་བཀང་བ་དང་། ཅག་ཅག་དང་ཕུ་ཕུ་ལ་སོགས་པའི་སྒྲ་
དང་བཅས་པར་ཟ་བ་དང་། ཟས་མ་སླེབ་པར་ཁ་ཆེར་གདངས་ནས་ནི་བཟའ་མི་བྱ། ཁྲི་ལ་
སོགས་པ་ལ་འདུག་པ་ན་རྐང་པ་ས་ལ་བརྐྱང་སྟེ་འདུག་པར་མི་བྱའོ། །རང་གི་ལག་པས་དཔུང་
པ་གཉིས་ཀ་མཉམ་པར་དུས་གཅིག་ཏུ་མི་མཉེའོ། །གླང་པོ་ཆེ་ལ་སོགས་པའི་བཞོན་པ་དང་།
མལ་སྟན་དང་སྟན་གཅིག་དང་གནས་དབེན་པ་དག་ཏུ་བུད་མེད་གཞན་ཏེ་གཞན་གྱི་བུད་མེད་
དང་ལྷན་ཅིག་ཏུ་འགྲོ་བ་དང་འདུག་པར་མི་བྱ་སྟེ། ཆགས་པ་མེད་ཀྱང་མ་དད་པར་འགྱུར་བའི་
ཕྱིར་རོ། །མདོར་ན་འཇིག་རྟེན་པ་རྣམས་མ་དད་པར་འགྱུར་བའི་སྤྱོད་པ་ཀུན་བསྟན་བཅོས་
སམ་ཐ་སྙད་ལས་མཐོང་བ་དང་མཁས་པ་ལའང་ཡུལ་ཆོས་དྲིས་ཏེ་སྤང་བར་བྱའོ། །
གཉིས་པ་ཁྱད་དུ་གསོད་པའི་སྤྱོད་པ་སྤང་བ་ནི། སོར་མོ་གཅིག་གིས་བརྡ་ནི་སྤྲད་
པར་མི་བྱ་སྟེ་གུས་པ་དང་བཅས་པས་གཡས་པའི་ལག་པ་མཐའ་དག་ནི་ཀུན་གྱིས་ཀྱང་འདི་
ལྟར་ལགས་སོ་ཞེས་ལམ་ཡང་དེ་ལྟར་བསྟན་པར་བྱའི། གཡོན་པས་མ་ཡིན་ཏེ་མ་དད་པར་
འགྱུར་བའི་ཕྱིར་རོ། །དོན་ཆུང་ངུ་ལ་ལག་པ་བརྐྱང་ནས་བཏེག་སྟེ་ཤས་ཆེར་བསྐྱོད་ལ་བོད་པ་
ལ་སོགས་བྱ་བ་མིན་ཏེ། དོན་ཆེན་པོ་ལ་ཉེས་པ་མེད་དོ། །དེས་ན་ལག་པ་ཅུང་ཟད་བསྐྱོད་ལ་
སྒྲ་བསྒྲགས་པ་ཡང་སེ་གོལ་དང་ལ་སོགས་པས་ལག་པ་གཡས་པའི་བརྡ་རྣམས་བྱ་སྟེ། དེ་
-3 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་གཞན་དུ་ན་མཉམ་པར་མ་བཞག་ཅིང་སྤྱོད་པ་མ་བསྡམས་པར་འགྱུར་བའི་ཕྱིར་རོ། །
གསུམ་པ་ཉལ་བའི་བསླབ་བྱ་ལ་བསླབ་པ་ནི། མགོན་པོ་བཅོམ་ལྡན་འདས་མྱ་
ངན་ལས་འདས་པ་ཆེན་པོ་སྟོན་པའི་ཚེ་གཟིམས་པ་ལྟར་འདོད་པའི་ཕྱོགས་སུ་མགོ་བསྟན་ཏེ་
གློ་གཡས་པ་ཕབ་རྐང་པའི་སྟེང་དུ་རྐང་པ་བཞག །ལག་པ་གཡས་པ་སྔས་སུ་བྱ་གཡོན་པ་
བརྐྱང་སྟེ་བྱིན་པའི་སྟེང་དུ་བཞག །ཆོས་གོས་ཀྱིས་ལུས་གཡོགས་ལ་གཉིད་ཀྱིས་ཧ་ཅང་ནོན་
པ་དང་། གཉིད་དང་བསྙེས་པའི་བདེ་བ་ལ་མ་ཞེན་པར་ལུས་ཀྱི་འབྱུང་བ་རྣམས་གནས་ཤིང་
འཚོ་བའི་དོན་དུ་ཉལ་བར་བྱའོ། །དེའང་དགེ་བ་ཇི་ལྟར་བསྒྲུབ་སྙམ་པའི་བསམ་པ་དྲན་ཤེས་
བཞིན་དང་ལྡན་པས་བྱ་རྨྱང་དང་ལུས་གཅུ་བ་དང་ལེ་ལོ་དང་བྲལ་བས་ཐུན་ཕྱི་མ་ལ་དགེ་བའི་
དོན་དུ་མྱུར་དུ་ལྡང་བའི་སེམས་སྔོན་དུ་གཏོང་བ་ལ་ཐོག་མ་ཉལ་བའི་དུས་ཉིད་དུ་ངེས་པར་
སྦྱར་རོ། །
བཞི་པ་སེམས་སྦྱང་ཚུལ་བསྡུས་ཏེ་བསྟན་པ་ནི། བྱང་ཆུབ་སེམས་དཔའི་སྤྱོད་པ་
དག་ཚད་མེད་པར་ནི་བྱང་སེམས་ཀྱི་སོ་ཐར་ལ་སོགས་པར་གསུངས་པ་དག་ལས་ཐམས་ཅད་
ནན་ཏན་དུ་བྱ་བར་མི་ནུས་ན་མདོར་བསྡུས་ཏེ་དང་པོར་སེམས་ཀྱི་དྲི་མ་སྦྱོང་བར་བྱེད་པའི་སྤྱོད་
པ་ནི། ངེས་པར་གདོན་མི་ཟ་བར་མ་འབྱོངས་པར་དེ་སྲིད་སྤྱད་པར་བྱའོ། ། །
ལྔ་པ་ལྟུང་བ་སྦྱང་བའི་ཚུལ་ནི། ཉིན་དང་མཚན་མོ་ལན་གསུམ་གསུམ་དུ་སྡིག་
བཤགས། ཡི་རང༌། བསྔོ་བའི་ཕུང་པོ་སྟེ་ཕུང་པོ་གསུམ་པ་གདོན་བྱ་ཞིང་ལྟུང་བ་ཕམ་པའམ་
བསམ་བཞིན་དུ་བྱས་པ་མ་གཏོགས་པའི་ལྷག་མ་ཤེས་བཞིན་མ་ཡིན་པས་བྱས་པ་སོགས་དེས་
ཞི་བར་བྱ་ཞིང་ཕམ་པ་རྣམས་ནི་སླར་རྒྱལ་བ་སོགས་མཆོག་གསུམ་ལ་སྐྱབས་སུ་འགྲོ་བ་དང་།
བྱང་ཆུབ་ཀྱི་སེམས་བསྐྱེད་པ་ལ་བརྟེན་པས་ཞི་ཞིང་ཕྱིར་བཅོས་པར་བྱའོ་ཞེས་བི་བྷུ་ཏིས་
བཤད་ཅིང་བསླབ་བཏུས་ལྟར་ན་ཕམ་པའང་སྟོབས་བཞིའི་སྒོ་ནས་བཤགས་པས་འདག་པར་
-3 2 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
གསུངས་སོ། །འགྲེལ་ཆེན་ལྟར་ན། ཕུང་པོ་གསུམ་པ་གདོན་པ། སྐྱབས་སུ་འགྲོ་བ། བྱང་
སེམས་ལ་བརྟེན་པས་ལྟུང་བའི་ལྷག་མ་ཞི་བར་བྱ་བར་བཤད་དོ། །
དྲུག་པ་བསླབ་བྱ་ཐམས་ཅད་ལ་བསླབ་པའི་ཚུལ་ནི། རང་ངམ་གང་ཟག་གཞན་
དོན་གྱི་དབང་དུ་བྱས་ནས་སྤྱོད་པའང་རུང་གནས་སྐབས་གང་དུ་ཅི་སྤྱོད་ཀྱང་སངས་རྒྱས་ཀྱིས་
བསླབ་པར་གསུངས་པ་གང་ཡིན་པའི་གནས་སྐབས་གང་ཡིན་པ་དེ་ལ་འབད་དེ་བསླབ་པར་
བྱའོ། །ཅི་སྟེ་དེ་ལྟར་ངེས་པ་མེད་པར་ཐམས་ཅད་སློབ་ཅེ་ན། རྒྱལ་སྲས་རྣམས་ཀྱིས་མི་བསླབ་
པའི་བསླབ་བྱ་དེ་ནི་གང་ན་ཡོད་པ་མིན་ཏེ། མ་བསླབས་ན་སེམས་ཅན་མཐའ་དག་གི་དོན་བྱ་
བར་མི་ནུས་ལ། དེ་ལྟར་བདག་དང་བདག་གིར་མི་འཛིན་ཅིང་བདེན་གཉིས་རྟོགས་ནས་
གཞན་དོན་དུ་བསླབ་བྱ་ཐམས་ཅད་ལ་བསླབས་ཤིང་གནས་པའི་བྱང་སེམས་མཁས་པ་ལ་
སྤྱོད་ལམ་ཅི་སྤྱོད་ཀྱང་བསོད་ནམས་ཀྱི་ཚོགས་སུ་མི་འགྱུར་བ་གང་ཡང་མེད་པའི་ཕྱིར་རོ། །
བདུན་པ་ཐམས་ཅད་གཞན་དོན་ཁོ་ནར་སྤྱད་པ་ནི། དངོས་སུ་རང་ཉིད་ཀྱིས་ཟང་
ཟིང་གི་སྦྱིན་པ་སོགས་བྱས་སམ་ཡང་ན་བརྒྱུད་ནས་གཞན་དུ་བྱེད་དུ་བཅུག་ཀྱང་རུང་སེམས་
ཅན་གྱི་དོན་ཕན་བདེའི་རྒྱུ་ལས་གཞན་རང་གིས་མི་སྤྱད་ཅིང་གཞན་སྤྱོད་དུ་མི་གཞུག་གོ །དེར་
མ་ཟད་སེམས་ཅན་འཁོར་བའི་སྡུག་བསྔལ་ལས་ཐར་བ་ཁོ་ནའི་དོན་གྱི་ཕྱིར་དགེ་རྩ་ཆུང་ངུའང་
རུང་སྟེ་དགེ་བ་ཐམས་ཅད་བྱང་ཆུབ་ཆེན་པོའི་ཕྱིར་བསྔོ་བར་བྱའོ། །
བརྒྱད་པ་དགེ་བའི་བཤེས་གཉེན་བསྟེན་ཚུལ་ནི། དུས་རྟག་པར་མངོན་མཐོ་ངེས་
ལེགས་ཀྱི་རྒྱུའི་དགེ་བའི་ཐུན་མོང་མ་ཡིན་པའི་གྲོགས་བྱེད་པའི་བཤེས་གཉེན་ནི་ཟབ་ཅིང་རྒྱ་
ཆེ་བའི་ཐེག་ཆེན་དོན་ལ་མཁས་པ་དང༌། བྱང་ཆུབ་སེམས་དཔའི་བརྟུལ་ཞུགས་འཛིན་ཅིང་
བཟུང་བ་དེ་ལུས་དང་སྲོག་གི་ཕྱིར་ཡང་མི་བཏང་བར་བསྟེན་ཏོ། །དེའང་ཚུལ་ཇི་ལྟར་ན། སྡོང་
པོ་བཀོད་པའི་ལེའུར་གསུངས་པའི་དཔལ་འབྱུང་བའི་རྣམ་ཐར་ལས་བླ་མ་བསྟེན་པའི་ཚུལ་ཇི་
-3 27



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་འབྱུང་བ་ལྟར་བསླབ་སྟེ། དེ་ཉིད་དུ་དགེ་བའི་བཤེས་གཉེན་གྱིས་ཡང་དག་པར་ཟིན་པའི་
བྱང་ཆུབ་སེམས་དཔའ་རྣམས་ནི་ངན་འགྲོར་མི་ལྟུང་ངོ་ཞེས་བྱ་བ་ནས་རིགས་ཀྱི་བུ་དེ་ལྟ་བས་
ན་དེ་ལྟར་ཡིད་ལ་བྱ་བ་རྒྱུན་མ་ཆད་པར་དགེ་བའི་བཤེས་གཉེན་རྣམས་ཀྱི་དྲུང་དུ་འགྲོ་བར་
བྱའོ་ཞེས་དང༌། དགེ་བའི་བཤེས་གཉེན་ལ་ནི་དཔའ་བོའི་འདུ་ཤེས་དང་། རྗེས་སུ་བསྟན་པ་
ལ་ནི་མཚོན་ཆའི་འདུ་ཤེས་དང་། ནན་ཏན་ལ་ནི་དགྲ་སེལ་བའི་འདུ་ཤེས་བསྐྱེད་པར་བྱའོ། །
ཞེས་བྱ་བའི་བར་དུ་རྒྱ་ཆེར་གསུངས་སོ། །
དགུ་པ་བསླབ་བྱ་བསྟན་པའི་མདོ་བསྟན་བཅོས་ལྟ་བའི་ཚུལ་ནི། དཔལ་འབྱུང་
བའི་རྣམ་ཐར་གྱི་ལེའུའམ་བསྟན་བཅོས་འདི་དང་འདིར་མ་བསྟན་པའི་སངས་རྒྱས་ཀྱིས་
དཀའ་སྩལ་བའི་བྱང་སེམས་ཀྱི་བསླབ་པ་གཞན་མདོ་སྡེ་སྣ་ཚོགས་བཀླགས་ནས་ཤེས་པར་བྱ་
སྟེ། དེ་ཡང་མདོ་སྡེ་རྣམས་ལ་བསླབ་པར་བྱ་བ་བླང་དོར་གྱི་ཚུལ་རྒྱ་ཆེར་སྣང་བ་དེ་བས་ན་མདོ་
སྡེ་བཀླག་པར་བྱའོ། །དེའི་ཕྱིར་ནམ་མཁའི་སྙིང་པོའི་མདོ་སྡེ་ལས་རྒྱལ་པོ་ལ་རྩ་ལྟུང་ལྔ། བློན་
པོ་ལ་ལྔ། བྱང་སེམས་ལས་དང་པོ་པའི་བརྒྱད་ལ་སོགས་པ་རྩ་བའི་ལྟུང་བའི་རྣམ་གཞག་རྒྱ་
ཆེར་གསུངས་པས་དེ་ནི་ཐོག་མ་ཉིད་དུ་བལྟ་བར་བྱའོ། །བསླབ་པ་ཀུན་ལས་བཏུས་པ་ཡང་
ངེས་པར་གདོན་མི་ཟ་བར་ཡང་དང་ཡང་དུ་ལན་ཅིག་མ་ཡིན་པར་བལྟ་ཞིང་གོམས་པར་བྱ་སྟེ།
གང་གི་ཕྱིར་ན་རྒྱལ་སྲས་ཀྱིས་རྟག་ཏུ་སྤྱད་པར་བྱ་བའི་བསླབ་བྱ་ཕལ་ཆེ་བ་རྣམས་ནི་དེ་ལས་
རྒྱ་ཆེར་རབ་ཏུ་གསལ་བར་སྟོན་པའི་ཕྱིར་རོ། །དེ་མི་ནུས་ན་ཡང་རེ་ཞིག་མདོ་སྣ་ཚོགས་ནས་
མདོར་བསྡུས་པའི་ཁོ་བོས་བྱས་པའི་མདོ་རྣམས་ཀུན་ལས་བཏུས་པའི་ཚིག་དོན་ཡང་བལྟའོ། །
ཡང་ན་སློབ་དཔོན་འཕགས་པ་ཀླུ་སྒྲུབ་ཀྱིས་མཛད་པའི་མདོ་ཀུན་ལས་བཏུས་དང་བསླབ་
བཏུས་གཉིས་པོའང་འབད་དེ་གུས་པས་བལྟ་བར་བྱའོ། ། །
བཅུ་པ་དེ་དག་གི་དོན་ཉམས་སུ་བླང་བའི་ཚུལ་ནི། དེ་ལྟར་ལེགས་པར་བལྟས་
，
-3 2 8 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
ནས་མདོ་ཀུན་ལས་བཏུས་དང་བསླབ་པ་ཀུན་ལས་བཏུས་པ་གང་ལས། བསླབ་པར་བྱ་བ་
གང་ནི་མ་བཀག་པ་དེ་ཉིད་སྤྱད་པར་བྱ་ཞིང་བཀག་པ་ནི་སྤྱད་པར་མི་བྱ་བ་སྟེ། དེ་ཡང་འཇིག་
རྟེན་གྱི་སེམས་ནི་བསྲུང་བའི་ཕྱིར་བསླབ་པ་ཀུན་ལས་བཏུས་པ་ལ་སོགས་ལས་བསླབ་པ་
མཐོང་ནས་ཡང་དག་པར་སྤྱད་པར་བྱའོ། །
གསུམ་པ་བསྡུས་ཏེ་བསྟན་པ་ནི། མདོར་བསྡུ་ན་ཤེས་བཞིན་གྱི་ངོ་བོ་གང་ཞེ་ན།
ལུས་དང་སེམས་ཀྱི་གནས་སྐབས་ཀྱི་སྤྱོད་ལམ་རྣམས་ལ་སྔར་བཤད་པ་ལྟར་སོ་སོར་ཡང་དང་
ཡང་དུ་བརྟག་པར་བྱ་བ་དེ་ཉིད་ཁོ་ན་མདོར་བསྡུ་ན་ནི་ཤེས་བཞིན་བསྲུང་བའི་མཚན་ཉིད་དོ། །
གསུམ་པ་མཇུག་རྗེས་སུ་གདམས་པ་ནི། ལུས་ཀྱི་བྱ་བ་ནི་ཡིད་སྔོན་དུ་འགྲོ་བ་
ཅན་ཡིན་པའི་ཕྱིར་ལུས་ཀྱི་བསླབ་པ་འདི་དག་ནན་ཏན་དུ་སྤྱད་པར་བྱའི་དེ་དག་གི་ཚིག་ཙམ་
ཞིག་བརྗོད་པས་འབྲས་བུའམ་དགོས་པ་ཅི་ཞིག་འགྲུབ། དཔེར་ན་སྨན་དཔྱད་ཀྱི་བསྟན་
བཅོས་བཀླགས་པ་ཙམ་གྱིས་ནི་ནད་པ་དག་ལ་ཕན་པར་འགྱུར་རམ་སྟེ་མི་ཕན་པས་ལུས་
ཀྱིས་སྨན་དང་སྤྱོད་ལམ་ལ་སོགས་བསྟེན་དགོས་པ་བཞིན་ནོ། །ལེའུ་ལྔ་པའི་རྣམ་པར་བཤད་
པའོ།། །།
༈ དེ་ལྟར་ཚུལ་ཁྲིམས་ཀྱི་ལུས་སོགས་བསྲུང་བ་དང་དག་པར་བསྟན་ནས་དགེ་
བ་རྣམ་པར་དག་པ་བསྟན་པའི་ཕྱིར། བཟོད་བྱ་ཐོས་པ་བཙལ་བར་བྱ། །དེ་ནས་ནགས་སུ་
གནས་པར་བྱ། །མཉམ་པར་བཞག་ལ་བརྩོན་བྱ་ཞིང་། །མི་སྡུག་ལ་སོགས་བསྒོམ་པར་བྱ། །
ཞེས་པ་དེ་བསྟན་པའི་ཕྱིར་ཐོག་མར་གསུམ་པ་བཟོད་པའི་ཕར་ཕྱིན་འཆད་པ་ལ་གསུམ།
བཟོད་པ་བསྒོམ་པར་གདམས་པ། དེ་ཉིད་རྒྱས་པར་བཤད་པ། བསྒོམས་པའི་ཕན་ཡོན་ནོ། །
དང་པོ་ནི། བསྐལ་པ་སྟོང་ཕྲག་དུ་མར་བསགས་པའི་སྦྱིན་པ་གསུམ་དང་། སྔར་བསྟན་པའི་
བདེ་བར་གཤེགས་པ་སོགས་དཀོན་མཆོག་གསུམ་མཆོད་ཅིང་བསྟོད་པ་དང་། ཕྱག་འཚལ་
-3 29 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞིང་སྐྱབས་སུ་འགྲོ་བ་ལ་སོགས་པ་སྔོན་དུ་སོང་བའི་ལེགས་སྤྱད་དེ། ཚུལ་ཁྲིམས་ཀྱི་སྡོམ་པ་
ཡང་དག་པར་བླངས་པ་ལས་བྱུང་པའི་དགེ་བ་གང་ཡིན་པ་དེ་ཀུན་ཀྱང་སེམས་ཅན་ཐམས་ཅད་
ལ་ཁོང་ཁྲོ་བ་གཅིག་གིས་འཇོམས་པར་བྱེད་དེ། འཇམ་དཔལ་རྣམ་པར་རོལ་པའི་མདོར།
འཇམ་དཔལ་ཁོང་ཁྲོ་ཞེས་བྱ་བས་ནི་བསྐལ་པ་བརྒྱ་དང་སྟོང་དུ་བསགས་པའི་བསོད་ནམས་
ཀྱང་འཇོམས་པར་བྱེད་ཅིང་འབྲས་བུ་མེད་པར་བྱེད་དོ། །དེ་ལྟ་བས་ན་ཞེ་སྡང་ལ་ཁོང་ཁྲོ་བ་
ཞེས་བྱའོ། །ཞེས་སོ། །དེའི་ཕྱིར་ཞེ་སྡང་ལྟ་བུ་དགེ་བ་ཟིལ་གྱིས་གནོན་པའི་སྡིག་པ་གཞན་མེད་
པས་དེའི་གཉེན་པོ་བཟོད་པ་ལྟ་བུའི་དཀའ་ཐུབ་མེད་པ་དེ་བས་ན་བཟོད་པ་བསྒོམ་པ་ལ་ལྷུར་
བླང་བའི་སྒོ་ནས་ནན་ཏན་དུ་འོག་ནས་འབྱུང་བའི་ཐབས་སྣ་ཚོགས་ཀྱི་ཚུལ་གྱིས་བསྒོམ་ཞིང་
གོམས་པར་བྱའོ། ། །
གཉིས་པ་ལ་བཞི་ལས། དང་པོ་མཐོང་བ་དང་མ་མཐོང་བའི་ཉེས་དམིགས་ནི།
ཇི་ལྟར་ཞེ་སྡང་ལྟ་བུའི་སྡིག་མེད་ཅེ་ན། ཞེ་སྡང་ནི། ཟུག་རྔུ་སྟེ་དེ་ལ་བརྟེན་ནས་སྲིད་པ་དང་
སྲིད་པའི་ཡོ་བྱད་ལ་འདོད་པ་སྐྱེས་ཏེ་མཆོག་གསུམ་དང་བདེན་པ་བཞི་ལ་ཐེ་ཚོམ་ཟ་བས་སམ་
ལུས་སེམས་གདུང་བར་བྱེད་པས་སོ། །དེ་ལྟ་བུའི་ལུས་སེམས་ཀྱི་གནད་ལ་བསྣུན་པ་དཔེར་ན་
མཚོན་གནད་དུ་བསྣུན་ན་གཉིད་ལ་སོགས་པ་མི་འབྱུང་བ་ལྟ་བུ་དེ་འཆང་ན་ཡིད་ནི་རབ་ཏུ་ཞི་
བ་ཉམས་སུ་མི་མྱོང་ཞིང་ཡིད་དགའ་བ་དང་ལུས་བདེ་བའང་མི་འཐོབ་ལ། གཉིད་མི་འོང་ཞིང་
སེམས་བརྟན་པ་བདེ་བའང་མེད་པར་འགྱུར་ཏེ། ཞེ་སྡང་གི་མེ་འབར་བས་རྟག་ཏུ་ལུས་སེམས་
ལ་གདུང་བར་བྱེད་པའི་ཕྱིར་རོ། །ཡང་གང་དག་ལ་ནོར་དང་བཀུར་སྟིའི་སྒོ་ནས་དྲིན་བྱིན་ཞིང་
སྟེར་བ་པོ་དེ་ལ་བརྟེན་པར་གྱུར་པའི་གཡོག་ལ་སོགས་པ་དེ་དག་ཀྱང་ནི་སྡང་སེམས་དང་ལྡན་
པའི་རྗེ་དཔོན་དེ་ལ་གསོད་པར་རྒོལ་བར་བྱེད་དེ། ཞེ་སྡང་དང་ལྡན་པས་ཡིད་དུ་མི་འོང་བའི་
ཕྱིར་རོ། །ཡང་ཞེ་སྡང་དེ་ཡིས་མཛའ་བཤེས་རྣམས་ཀྱང་སྐྱོ་ཞིང་སྐྲག་པར་འགྱུར་ལ། བྲན་ལ་
-3 3 ) -



D
-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
སོགས་པ་སྦྱིན་པས་བསྡུས་ཀྱང་ཞེ་སྡང་ཅན་ལ་བསྟེན་པར་མི་བྱེད་དེ། མདོར་ན་ཁྲོ་བ་ཅན་ལ་
བདེ་བར་གནས་པའི་རྒྱུ་ཉེ་བར་ཞི་བ་དེ་ནི་འགའ་ཡང་ཡོད་པ་མ་ཡིན་པས་སེམས་རྩུབ་པའི་
གནས་སྐབས་ལས་བྱུང་བའི་ཁྲོ་བའི་དགྲ་ཡིས་སྔར་བཤད་པ་དེ་དང་མཚོན་ཆ་ལེན་པ་ལ་
སོགས་ཚེ་འདི་དང་ཕྱི་མར་སྡུག་བསྔལ་དག་ནི་བྱེད་པར་འགྱུར་རོ། །
གཉིས་པ་དེ་སྤངས་པའི་ཕན་ཡོན་ནི། སྐྱེས་བུ་གང་ཞིག་ལེགས་པར་སྤྱད་པའི་སྒོ་
ནས་བསྒྲིམས་ཏེ་ཁྲོ་བ་འཇོམས་པ་ལ་བརྩོན་པ་དེ་ནི་ཚེ་འདི་དང་འཇིག་རྟེན་གཞན་དུ་བདེ་
བར་འགྱུར་རོ། ཁྲོ་བ་གཞོམ་པ་ལ་དེའི་རྒྱུ་གཞོམ་དགོས་པས་གསུམ་པ་ཁྲོ་བའི་རྒྱུ་གཞོམ་པ་
ནི༑ བདག་དང་བདག་གི་བ་ལ་མི་འདོད་པ་སྡུག་བསྔལ་བསྐྱེད་པར་བྱས་པ་དང་འདོད་པ་བདེ་
བ་བསྒྲུབ་པ་ཡི་གེགས་བྱས་པ་ལས་བྱུང་བར་གྱུར་པའི་ཡིད་མི་བདེ་བའི་ཟས་རྙེད་པ་དེ་ཟོས་པ་
ལ་བརྟེན་ནས་ནི་ཞེ་སྡང་གི་སྟོབས་བརྟས་ཏེ་བདག་འཇོམས་པར་བྱེད་པ་དེ་ལྟ་ཡིན་ནོ་ཞེས་
བསམས་ནས་བདག་གིས་དགྲ་བོ་ཞེ་སྡང་དེའི་ཟས་ཡིད་མི་བདེ་ནི་རྩ་བ་ནས་རྣམ་པར་གཞོམ་
པར་བྱ་སྟེ། འདི་ལྟར་བདག་ལ་དགེ་བའི་སྲོག་འཇོམས་པའི་སྒོ་ནས་གནོད་པ་བྱེད་པ་ལས་
དགྲ་བོ་ཞེ་སྡང་འདི་ལ་ནི་ཉིན་མཚན་དུ་བྱ་བའི་ལས་གཞན་ཅུང་ཟད་ཀྱང་མེད་པའི་ཕྱིར་རོ། །
དེ་ལྟར་ཞེ་སྡང་ཉེས་པ་དང་བཅས་པར་བསྒོམས་ལ་ཐབས་ཐམས་ཅད་ཀྱིས་གཉེན་པོ་བཟོད་
པ་སྐྱེད་དགོས་པས་ན།
བཞི་པ་བཟོད་པ་བསྒོམ་པའི་ཚུལ་དངོས་ལ། ཆོས་ཡང་དག་པར་སྡུད་པ་ལས་
གསུངས་པ་ལྟར་སྡུག་བསྔལ་དང་ལེན་དང་། གནོད་པ་བྱེད་པ་ལ་ཇི་མི་སྙམ་པ་དང་། ཆོས་ལ་
ངེས་པར་སེམས་པའི་བཟོད་པ་གསུམ་ལས་དང་པོ་ལ་གཉིས། ཀུན་རྫོབ་ཀྱི་ཚུལ་གྱིས་དང་།
དོན་དམ་གྱི་ཚུལ་གྱིས་བསྒོམ་པའོ། །དང་པོ་ལ་དྲུག་གི །དང་པོ་རྒྱུ་ཡིད་མི་བདེ་སྤང་བ་ནི་ཟས་
དེ་ཇི་ལྟར་གཞོམ་སྙམ་ན། མགོ་གཅོད་པ་ལ་སོགས་ཅི་ལ་བབ་ཀྱང་བདག་གིས་ནི་དགའ་བའི་
• 3 3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིད་ནི་མི་བདེ་བས་དཀྲུག་པར་མི་བྱ་སྟེ། སྡུག་བསྔལ་བྱུང་བས་ཡིད་མི་དགའ་བ་བྱས་ཀྱང་
འདོད་པའི་དོན་མི་འགྲུབ་ཅིང་དགེ་བ་དག་ནི་ཉམས་པར་འགྱུར་བའི་ཕྱིར་རོ། །དེའི་རྒྱུ་མཚན་
ཡང་གལ་ཏེ་འདོད་པའི་གེགས་དང་མི་འདོད་པ་བྱས་པ་ལ་ཕྱིར་བཅོས་སུ་ཡོད་ན་ནི་དེ་ལ་མི་
དགའ་ཅི་ཞིག་ཡོད་དེ་བཅོས་པའི་ཐབས་ལ་འབད་པར་རིགས་ཀྱི་མི་དགའ་བར་མི་རིགས་ལ།
གལ་ཏེ་དེ་ལ་ཕྱིར་བཅོས་སུ་མེད་ན་ནི་དེ་ལ་མི་དགའ་བ་བྱས་པས་ཅི་ཕན་ཏེ་ཐབས་མེད་ཅིང་
འདས་ཟིན་པས་སོ། །དེ་ལྟར་རིགས་པས་དཔྱད་དེ་ཡིད་མི་བདེ་བ་བསལ་བར་བྱའོ། །
གཉིས་པ་བཟོད་པ་བསྒོམ་བྱའི་ཡུལ་ནི། བདག་གམ་བདག་གི་མཛའ་བཤེས་
རྣམས་ལ་ལུས་སེམས་སྡུག་བསྔལ་བར་བྱས་པ་དང༌། བརྙས་ པ་ཁྱད་དུ་གསོད་པ་དང༌།
གནད་དུ་བསྣུན་པའི་ཚིག་རྩུབ་དང་། གྲགས་པ་མ་ཡིན་པའི་མི་སྙན་པ་ཞེས་བྱ་བའི་མི་འདོད་
པ་རྣམས་བྱེད་པ་དེ་དང༌། དགྲ་ལ་སྡུག་བསྔལ་ལ་སོགས་དེ་ལས་བཟློག་པ་བདེ་བ་འབྱུང་བ་
དང་གུས་པ་དང་། ཚིག་འཇམ་པ་དང་། གྲགས་པ་རྣམས་མི་འདོད་ཀྱང་བྱེད་པའོ། །
གསུམ་པ་གོམས་སླ་ཞིང་ངེས་པར་འབྱུང་བས་བསྒྲུབ་པ་ནི། མ་གོམས་པ་གོམས་
པར་བྱེད་པར་མཚུངས་པ་ལ་བདེ་བ་ལ་གོམས་པར་བྱ་མོད་སྙམ་ན། བདེ་བའི་རྒྱུ་དགེ་བ་ནི་
རེས་འགའ་ཙམ་ཞིག་འབྱུང་བས་བདེ་བ་ཤིན་ཏུ་རྙེད་དཀའ་ཞིང་སྡུག་བསྔལ་རྒྱུ་ནི་ཤིན་ཏུ་མང་
བས་སྡུག་བསྔལ་འབད་མེད་དུ་འབྱུང་བས་འདྲིས་སླ་བའི་ཕྱིར་དེ་བཟོད་པ་ལ་གོམས་པར་བྱེད་
པར་རིགས་སོ། །དེར་མ་ཟད་སྡུག་བསྔལ་གྱིས་གདུངས་པ་མེད་པར་སྲིད་པ་ལ་ཡིད་བྱུང་བའི
སྒོ་ནས་ངེས་པར་འབྱུང་བའི་བློ་སྐྱེ་བ་མེད་པ་དེ་བས་ན་འཁོར་བ་ལས་ངེས་པར་འབྱུང་བའི་རྒྱུ་
ཡང་ཡིན་པས་སེམས་ཁྱོད་སྡུག་བསྔལ་ཐམས་ཅད་བཟོད་པའི་ཕྱིར་བརྟན་པར་མནོས་ལ་ཁྲོ་
བོའི་སྐབས་མ་འབྱེད་ཅིག ། །
བཞི་པ་ཐར་པའི་དོན་དུ་བཟོད་པར་རིགས་པ་ནི། པ ན་ཡང་དཀའ་བཟློག་སྟེ་
-33 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
ཙཎཱིཀའི་བུའམ་ཁ་ཅིག་དབང་ཕྱུག་གི་དཀའ་ཐུབ་བཟློག་པའི་ཨུ་མ་ཞེས་འཆད་པས་དེ་དག་
ལ་དད་ཅིང་མོས་པའི་མི་རྣམས་ ཀྱིས་སྟོན་ཟླ་འབྲིང་པོའི་ཚེས་ དགུ་ ལ་སོགས་ པར་ཞག་
གཅིག་གམ་གསུམ་སྨྱུང་བ་བྱས་ཀྱི་རྗེས་ལ་རང་གི་ལུས་སྲེག་པ་དང་། ཡན་ལག་གཅོད་པ་དང་
སོགས་པས་འབིགས་པའི་སྡུག་བསྔལ་དང་། ཡུལ་ཀཎ་དྷ་ལ་སོགས་པ་ལྷོ་ཕྱོགས་ཀྱི་རྒྱུད་དུ་
སྐྱེས་པ་རྣམས་རང་གི་མིང་གཞན་གྱི་མིང་གི་ཐོག་མར་བྲི་བའི་དོན་དུ་ཕན་ཚུན་ང་རྒྱལ་གྱིས་
འགྲན་པས་སྡུག་བསྔལ་དུ་མ་མྱོང་ཞིང་སྲོག་ཀྱང་འདོར་བའི་སྡུག་བསྔལ་གྱི་ཚོར་བ་ནི་དོན་
མེད་པ་ཡང་བཟོད་པར་བྱེད་ན་བདག་གཞན་ཐར་པ་སངས་རྒྱས་ཐོབ་པའི་དོན་དུ་བདག་གོ་ཅི་
ཕྱིར་སྡུག་བསྔལ་གྱིས་སྡར་ཏེ་སྡུག་བསྔལ་བཟོད་པར་རིགས་སོ། །
ལྔ་པ་གོམས་ན་བཟོད་པར་འགྱུར་བའི་ཚུལ་ལ་གསུམ་ལས། དང་པོ་བསྟན་པ་
ནི༑ འོན་ཏེ་སྡུག་བསྔལ་ཆུང་ངུ་བསྟེན་ནུས་ཀྱི་མགོ་གཅོད་པ་སོགས་དང་། དམྱལ་སོགས་ཀྱི་
སྡུག་བསྔལ་ཐར་པའི་དོན་དུ་ཡང་ཇི་ལྟར་བསྟེན་ སྙམ་ན། བསྟན་བཅོས་དང་སྒྱུ་རྩལ་ལ་
སོགས་པ་དག་ལ་གོམས་ན་སླ་བར་མི་འགྱུར་བའི་དངོས་པོ་དེ་གང་ནའང་ཡོད་པ་མ་ཡིན་པ་དེ་
བས་ན་དང་པོ་ནས་གནོད་པ་ཆུང་ངུ་ནས་གོམས་པར་བྱས་པས་དམྱལ་སོགས་ཀྱི་གནོད་པ་
ཆེན་པོ་བཟོད་པ་ལ་གོམས་པར་བྱའོ། །གོམས་ན་ནི་བདེ་བའི་ངོ་བོར་འགྱུར་ཏེ། སེར་སྣ་ཅན་
རྣམས་གོམས་པའི་དབང་གིས་སྡུག་བསྔལ་ལ་བདེ་བར་འདུ་ཤེས་པ་བཞིན་ནོ། །
གཉིས་པ་བཤད་པ་ནི། འོན་ཏེ་ཆུང་ངུའི་དུས་ནས་གོམས་ན་དེ་ལྟར་འགྱུར་ཡང་
ཆུང་ངུ་ལའང་གོམས་པར་མི་ནུས་སྙམ་ན། དུག་སྦྲུལ་དང་ཤ་སྦྲང་དང་འདྲེ་ཤིག་ལས་བྱས་པའི་
གནོད་པ་དག་དང་ནི། བཀྲེས་སྐོམ་ངལ་བ་ལ་སོགས་ཚོར་བ་ཡིད་དུ་མི་འོང་བ་དང་། གཡན་
པ་ལ་སོགས་བཅས་པའི་དོན་མེད་པའི་སྡུག་བསྔལ་ཡང་གོམས་པ་ཅིས་མི་མཐོང་སྟེ་མཐོང་ན་
སངས་རྒྱས་ཐོབ་པའི་དོན་དུ་ཚ་གྲང་དང་
། ཆར་དང་རླུང་དང་སོགས་པས་ལམ་གྱི་གནོད་པ་
- 3 ? 3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་དང་། ནད་ན་བ་དང་འཆི་བ་དང་བརྡེག་སོགས་ཀྱི་སྡུག་བསྔལ་ལ་བདག་གིས་བཟེ་རེ་
སྟེ་སྲན་ཆུང་བར་མི་བྱ་སྟེ། དེ་ལྟར་བྱས་ན་སྡུག་བསྔལ་གྱི་གནོད་པ་ཆེར་འཕེལ་བའི་སྐྱོན་ཡོད་
པའི་ཕྱིར་རོ། །བློ་བརྟན་པ་ཡང་སྡུག་བསྔལ་མི་བཟོད་པ་མ་ཡིན་ནམ་ཞེ་ན། ཇི་ལྟར་སྐྱེས་བུ་
དཔའ་བོ་ལ་ལ་གཡུལ་ངོར་མཚོན་གྱིས་རྨས་པའི་སར་བདག་གི་ཁྲག་མཐོང་ན་དཔའ་བརྟན་
ལྷག་པར་སྐྱེ་བར་འགྱུར་བར་ཡོད་ཅིང་། ཡང་སྡར་མ་ལ་ལ་གཞན་གྱི་ཁྲག་མཐོང་བ་ཙམ་ན་
ཡང་འཇིགས་པས་ཤི་བ་ལ་ཐུག་པ་ཙམ་དུ་འབོག་ཅིང་བརྒྱལ་བར་འགྱུར་བ་ཡོད་ལ། དེ་
གཉིས་ནི་སེམས་ཀྱི་ངང་རྒྱུད་བརྟན་པ་དང་སྡར་བའི་ཚུལ་ལས་གྱུར་པ་ཡིན་ནོ། །
གསུམ་པ་བསྡུ་བ་ནི། དེ་བས་ན་དེ་ལྟར་ཤེས་པར་བྱས་ནས་གནོད་པ་ཐམས་ཅད་
ཁྱད་དུ་གསད་པར་བྱ་བ་ཡིན་ཅིང་ཚུར་ལ་སྡུག་བསྔལ་རྣམས་ཀྱིས་མི་ཚུགས་པར་བྱོས་ཤིག །
ཚུལ་ཇི་ལྟར་བྱ་སྙམ་ན་མཁས་པས་སྡུག་བསྔལ་བྱུང་ཡང་ནི་སྡུག་བསྔལ་ལ་རང་བཞིན་མེད་
ཅིང་དེ་མི་རྟག་པ་དང་ཚོར་བ་ཙམ་དུ་ཤེས་པས་སེམས་ཀྱི་རྒྱུད་ཆོས་ལ་རབ་ཏུ་དང་བ་སྟེ་
དགའ་བ་བཏང་ནས་ཡིད་བསད་དེ། ཡིད་མི་བདེས་སྙོག་པར་མི་བྱའོ། །ཅིའི་ཕྱིར་ཞེ་ན་བྱང་
སེམས་དེ་ཉོན་མོངས་པ་ཞེ་སྡང་ལ་སོགས་པ་རྣམས་དང་གཡུལ་འགྱེད་པར་བྱེད་པ་ཡིན་ལ་དེ་
ལྟར་གཡུལ་འགྱེད་པའི་ཚེ་ན་གནོད་པ་མང་ཡང་གང་ཞིག་གཡུལ་དུ་དགྲ་ཟིལ་གྱིས་གནོན་པ་
ན་མཚོན་སྙིང་ལ་ཕོག་ནའང་དགྲ་ལས་རྒྱལ་བར་བྱེད་པ་ནི་སྐྱེས་བུ་དཔའ་བ་ཡིན་ན་གནོད་
པའི་སྡུག་བསྔལ་ཐམས་ཅད་ཁྱད་བསད་ནས་ཞེ་སྡང་ལ་སོགས་པའི་དགྲ་འཇོམས་པར་བྱེད་
པ་དེ་དག་མཆོག་ཏུ་ཡང་དགྲ་ལས་རྒྱལ་བར་བྱེད་པའི་ཕྱིར་ཤིན་ཏུ་ཡང་དཔའ་བོ་སྟེ་ལྷག་མ་
འཇིག་རྟེན་ན་དཔའ་བར་གྲགས་པ་ནི་ཅུང་ཟད་ཀྱང་དགྲ་ལས་རྒྱལ་བྱེད་མིན་པས་རོ་ལ་
མཚོན་བསྣུན་ནས་གསོད་པས་དཔའ་བོར་རློམ་པ་དང་འདྲའོ། །
དྲུག་པ་ཡོན་ཏན་དྲན་པས་དང་དུ་བླང་བ་ནི། གཞན་ཡང་སྡུག་བསྔལ་འདིའི་ཡོན་
-3 3
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༦
ཏན་ནི་དེ་ལ་ཞུགས་ན་ཡིད་བྱུང་ནས་སྐྱོ་བས་གཟུགས་ལང་ཚོ་ནོར་སོགས་ཀྱིས་དྲེགས་པའང་
སེལ་བར་བྱེད་ཅིང་འཁོར་བའི་སྡུག་བསྔལ་གྱིས་གཟིར་བ་གཞན་དག་ལའང་སྙིང་རྗེ་སྐྱེ་ལ།
འདི་ནི་སྡིག་པའི་འབྲས་བུའོ་ཞེས་ཤེས་ནས་རྒྱུ་སྡིག་ལས་ལ་འཛེམ་ཞིང་རྒྱལ་བ་ཉིད་སྡུག་
བསྔལ་ཟད་པར་འགྲོ་བའི་ལམ་སྟོན་པའོ་སྙམ་ནས་དེ་ལ་དགའ་ཞིང་འདོད་པ་སྐྱེ་བར་འགྱུར་
རོ༑ ༑
t
གཉིས་པ་དོན་དམ་གྱི་སྒོ་ནས་བསྒོམ་པ་ལ་གསུམ་སྟེ། གནོད་བྱེད་ལ་ཁྲོ་བ་
བཟློག །དེ་མི་རིགས་པ་སྤང་། དོན་བསྡུ་བའོ། །དང་པོ་ལ་གསུམ་གྱི་དང་པོ་རང་དབང་མེད་
པར་རྐྱེན་གྱིས་འབྱུང་བས་ཁྲོ་བར་མི་རིགས་པ་ནི། ཅིས་ཀྱང་ཁྲོ་ན་མཁྲིས་པ་དང་ལ་སོགས་
པས་བད་ཀན་རླུང་ནད་སོགས་ལ་ཁྲོ་བར་རིགས་ཏེ། དེ་དག་གིས་ཀྱང་ནད་སྐྱེད་པའི་སྒོ་ནས་
སྡུག་བསྔལ་གྱི་འབྱུང་གནས་ཆེན་པོར་གྱུར་པའི་ཕྱིར་རོ། །འོན་ཏེ་དེ་ལ་མི་ཁྲོ་སྟེ་རྐྱེན་གྱི་དབང་
གིས་སྡུག་བསྔལ་བསྐྱེད་ཀྱི་སེམས་མེད་པས་བསམས་བཞིན་དུ་སྡུག་བསྔལ་མི་བསྐྱེད་པའི་
ཕྱིར་ཞེ་ན། དེ་ལྟ་ན་སེམས་ཡོད་པའི་དགྲ་རྣམས་ལ་ཆོས་ཅན། ཅི་སྟེ་ཁྲོ་སྟེ་ཁྲོ་བར་མི་རིགས་
པར་ཐལ། དེ་དག་ཀུན་ཀྱང་རང་དབང་མེད་པར་སྔོན་གྱི་ལས་ཀྱི་རྐྱེན་གྱིས་བསྐུལ་ནས་སྡུག་
བསྔལ་བསྐྱེད་པའི་ཕྱིར། དཔེར་ན་རླུང་མཁྲིས་སོགས་གནོད་པར་མི་འདོད་བཞིན་དུ་ནི་དེས་
བསྐྱེད་པའི་ནད་འདི་འབྱུང་བར་འགྱུར་བ་ལྟར། དེ་བཞིན་དུ་ཁྲོ་བར་མི་འདོད་བཞིན་དུ་ཡང་
ཡིད་མི་བདེ་བ་ལ་སོགས་པའི་རྒྱུ་ཚང་བའི་སྟོབས་ཀྱིས་ནན་གྱིས་ཏེ་དབང་མེད་དུ་ཁོང་ཁྲོ་
སོགས་འབྱུང་བར་ འགྱུར་ རོ། །འོན་ཏེ་རྟགས་མ་གྲུབ་ སྟེ་ གནོད་བྱེད་སེམས་ཅན་རྣམས་
བསམས་ཏེ་གནོད་པ་བྱེད་པས་ཁྲོ་ལ། མཁྲིས་པ་སོགས་དེ་ལྟ་མ་ཡིན་པས་མི་ཁྲོའོ་ཞེ་ན། སྐྱེ་
བོ་དགྲར་གྱུར་པ་རྣམས་ནི་ཆོས་ཅན། བློ་སྔོན་དུ་བཏང་ནས་རང་དབང་ཅན་དུ་ཁྲོ་བ་མི་སྐྱེད་དེ།
རྐྱེན་ཚོགས་ན་ཁྲོ་བར་བྱ་ཞེས་བློས་མ་བསམས་ཀྱང་གྱི་ན་སྟེ་རྒྱུ་མཚན་ཆུང་ངུ་ལའང་ཁྲོ་ལ།
- 3 35 -



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྐྱེན་མ་ཚང་ན་ཁྲོ་བར་བྱ་ཞེས་བསམས་བཞིན་ཁྲོ་བ་མི་སྐྱེ་བའི་ཕྱིར་དང་། དེས་གནོད་བྱེད་ལ་
ཁྲོ་བ་དེ་ཡང་བདག་བསྐྱེད་པར་བྱ་ཞེས་མ་བསམས་པ་སྟེ་རང་གི་བློ་སྔོན་དུ་མ་བཏང་ཡང་སྔ་མ་
དེ་བཞིན་དུ་སྐྱེ་བར་འགྱུར་བའི་ཕྱིར་རོ། །དེ་དག་མ་གྲུབ་པ་ཡང་མ་ཡིན་ཏེ། ཉེས་པ་ཇི་སྙེད་
ཐམས་ཅད་དང་། སྡིག་པ་རྣམ་པ་སྣ་ཚོགས་པ་དེ་དག་ཀུན་ཀྱང་རྒྱུ་རྐྱེན་གྱི་ཚོགས་པའི་སྟོབས་
ཏེ་ནུས་པའི་གཞན་དབང་ལས་བྱུང་གི་རྐྱེན་ལ་མ་ལྟོས་པར་རང་དབང་དུ་འབྱུང་བ་ཡོད་པ་མ་
ཡིན་ནོ། །གཞན་ཡང་རྐྱེན་རྣམས་ཀྱི་ཚོགས་པ་དེ་དག་ཀྱང་འབྲས་བུ་བསྐྱེད་པ་ན་རང་རང་གི་
འབྲས་བུ་བསྐྱེད་པར་བྱ་ཞེས་སེམས་པ་སྔོན་དུ་བཏང་ནས་སྐྱེད་པ་མེད་ཀྱི་དེ་དག་གི་ནུས་པ་
ཡོངས་སུ་རྫོགས་པ་ལས་རང་འདྲའི་འབྲས་བུ་བསྐྱེད་པའི་ཕྱིར་དང་། དེས་བསྐྱེད་པའི་འབྲས་
བུ་དེའང་བདག་རྒྱུའི་ཚོགས་པས་བསྐྱེད་ཅེས་སེམས་པ་ཡོད་པ་མ་ཡིན་ནོ། །དེས་ན་ཆོས་
ཐམས་ཅད་བྱེད་པ་མེད་པའི་ཕྱིར་རྒྱུ་རྐྱེན་ཙམ་ལ་རག་ལས་ཀྱི་རང་དབང་དུ་འབྱུང་བ་འགའ་
ཡང་མེད་དོ། །
གཉིས་པ་ རང་དབང་ཅན་དུ་འབྱུང་བ་དགག་པ་ནི། འོན་ཏེ་ རང་དབང་ཅན་
འགའ་ཡང་མེད་པ་མི་འཐད་དེ། གཙོ་བོ་དང་བདག་དང་རིགས་པ་ཅན་པའི་ལུགས་ཀྱི་མཁའ་
སོགས་རང་དབང་དུ་སྐྱེ་བ་ཡིན་ནོ་ཞེ་ན། གྲངས་ཅན་གྱི་གཙོ་བོ་ཞེས་བྱ་བར་གང་འདོད་པ་དང་
གཟེགས་ཟན་པ་ལ་སོགས་པས་གང་ཟག་གི་བདག་ཅེས་བརྟགས་པ་གང་ཡིན་པ་དེ་ཉིད་ནི་
ཆོས་ཅན། རང་མ་སྐྱེས་པའི་སྔ་རོལ་དུ་བདག་ནི་འབྱུང་བར་བྱའོ་ཞེས་རང་ཉིད་སྐྱེད་པའི་ཆེད་
དུ་བློ་སྔོན་དུ་བཏང་ནས་བསམས་ཤིང་རང་དབང་དུ་འབྱུང་བ་མེད་པར་ཐལ། རང་མ་སྐྱེས་
པའི་སྔར་ནི་དེ་རང་ཉིད་སྐྱེད་པའི་རྒྱུ་མེད་པས་རང་ཡོད་པ་མིན་པའི་ཕྱིར། ཁྱབ་པ་ཡོད་དེ། མོ་
གཤམ་གྱི་བུ་ལྟར་མེད་པ་དེའི་ཚེ་རང་དབང་དུ་སྐྱེ་བར་འདོད་པའང་གང་ཞིག་ཡོད་དེ་མེད་པས་
ཁྱབ་པའི་ཕྱིར་རོ། །རྟགས་གྲུབ་སྟེ། སྔར་རང་ཉིད་མེད་པས་རྒྱུར་མི་རུང་ལ་རང་ལས་གཞན་
-
- 3 3 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
པའི་རྒྱུ་ཡང་མེད་པས་སོ། །དགེ་ལྷས་ནི། ཆེད་དུ་བསམས་ཏེ་འབྱུང་བ་ཡང་མེད་པར་ཐལ།
སེམས་མེད་པའི་ཕྱིར། དེས་ན་རང་དབང་དུ་སྐྱེ་བ་ལྟ་ཅི་སྨོས། འོན་ཏེ་དེ་ཁོ་ནར་མི་སྐྱེ་སྟེ། རྟག་
པས་སོ་ཞེ་ན། གཙོ་བོ་སོགས་དེ་ཆོས་ཅན། ཡོད་པ་མིན་པར་ཐལ། མ་སྐྱེས་པའི་ཕྱིར། མཁའ་
བཞིན། འདོད་ན། དེ་ཚེ་སྐྱེ་བར་འདོད་པ་གང་ཞེས་སྦྱར་རོ། །འོན་ཏེ་གཙོ་བོས་གཏད་པའི་
ཡུལ་ལ་བདག་གིས་ལོངས་སྤྱད་པའི་ཕྱིར་རང་དབང་དུ་སྐྱེ་བ་ཡིན་ནོ་ཞེ་ན། བདག་ཤེས་རིག་
དེ་ཆོས་ཅན། ཡུལ་ལ་ལོངས་སྤྱོད་པ་འགག་པར་འགྱུར་བ་སྟེ་ནམ་ཡང་ལྡོག་པར་འགྱུར་བ་མ་
ཡིན་པར་ཐལ། ཡུལ་ལ་རྟག་ཏུ་གཡེང་ཞིང་ལོངས་སྤྱོད་པར་འགྱུར་བའི་ཕྱིར་ཏེ། ཡུལ་ལོངས་
སྤྱོད་བྱེད་གང་ཞིག །རྟག་པའི་ཕྱིར་རོ། །འང་གི་སྒྲས་སྐྱེ་བ་དང་བྱེད་པ་པོ་མ་ཡིན་པར་ཐལ་བ་
སྡུད་དོ། །ཅི་སྟེ་རིགས་པ་ཅན་པ་བདག་སེམས་པ་ཅན་མ་ཡིན་པ་རྟག་པ་ཞིག་དགེ་མི་དགེའི་
ལས་ཀྱི་བྱེད་པ་པོ་དང་འབྲས་བུ་རྣམ་སྨིན་ལ་ལོངས་སྤྱོད་པ་པོ་ཆགས་སོགས་ཡོན་ཏན་དང་
ལྡན་པ་ཐམས་ཅད་ལ་ཁྱབ་པར་འདོད་པའང་མི་རིགས་ཏེ། བདག་དེ་ཆོས་ཅན། ལས་དང་
རྣམ་སྨིན་ལ་ལོངས་སྤྱོད་པའི་བྱེད་པ་མེད་པར་ཐལ། རྟག་པའི་ཕྱིར་ན་མཁའ་བཞིན། མངོན་
ཞེས་པ་ནི་དེར་གསལ་ཞེས་པའོ། །མ་ངེས་ཏེ། ལྷན་ཅིག་བྱེད་པའི་རྐྱེན་གཞན་རྣམས་དང་ཕྲད་
ནས་ལས་སོགས་བྱེད་ཅེ་ནའང་། བདག་ཆོས་ཅན། དེ་ལ་ཤེས་པ་དང་རྩོལ་བ་ལ་སོགས་པའི་
རྐྱེན་གཞན་རྣམས་ཀྱིས་ལས་ལ་སོགས་པ་བྱེད་པའི་བྱེད་པ་པོར་ཅི་ཞིག་བྱར་ཡོད་དེ་མེད་པར་
ཐལ། འགྱུར་བ་མེད་པའི་ཕྱིར་རོ། །གཞན་ཡང་དེ་ཆོས་ཅན། ལྷན་ཅིག་བྱེད་པས་དེ་ལ་སྔར་
མེད་ཀྱི་བྱ་བ་ཅི་ཞིག་བྱས་ཏེ་མ་བྱས་པར་ཐལ། དེ་ལས་བྱེད་པའི་ཚེ་ནའང་སྔོན་མི་བྱེད་པའི་
གནས་སྐབས་བཞིན་དུ་ཁྱད་པར་མེད་པར་གནས་པའི་ཕྱིར་ནའོ། །འོན་ཏེ་བདག་དེའི་ལས་
བྱེད་པ་ཉིད་རྐྱེན་གཞན་གྱིས་བྱས་སོ་ཞེ་ན། བདག་གིས་འབྲས་བུ་བྱེད་པའི་བདག་དེའི་བྱེད་པ་
ཆོས་ཅན། བདག་དེའི་བྱེད་པ་དེ་འདི་ཡིན་ཞེས་བདག་དང་དེ་གཉིས་བྱ་བྱེད་དུ་འབྲེལ་བར་
-3 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་བ་གང་ཞིག་ཡོད་དེ་མེད་པར་ཐལ། བདག་དང་བདག་གཅིག་དེ་བྱུང་གི་འབྲེལ་བ་གང་
ཡང་མེད་པའི་ཕྱིར་ཏེ། བྱེད་པ་པོ་བདག་དང་དབང་ཕྱུག་འགེགས་པར་འགྱུར་བའི་ཕྱིར་རོ། །
གསུམ་པ་དེ་དག་གི་དོན་བསྡུ་བ་ནི། དེ་ལྟར་བསྟན་པའི་ཚུལ་གྱིས་ཕྱི་ནང་གི་
དངོས་པོའི་རྣམ་པ་ཐམས་ཅད་རྐྱེན་གཞན་གྱི་དབང་དུ་གྱུར་པ་ཡིན་ནོ། །དེ་ལྟ་ན་གང་གི་དབང་
དུ་འགྱུར་བའི་རྒྱུ་རྐྱེན་དེ་གཞན་ལ་རག་མ་ལས་པ་རང་དབང་ཅན་ཡིན་ནོ་ཞེ་ན། དངོས་པོ་
རྣམས་ལ་དབང་བྱེད་པའི་རྒྱུ་རྐྱེན་དེ་ཆོས་ཅན། རང་དབང་ཅན་དུ་མེད་པར་ཐལ། རང་གི་རྒྱུ་
རྐྱེན་དེའི་དབང་གིས་བྱུང་བའི་ཕྱིར་རོ། །དེའི་ཕྱིར་ཆོས་ཐམས་ཅད་བྱེད་པ་མེད་པས་དོན་དམ་
པར་སུ་ཞིག་སུ་ལ་གནོད་པ་བྱེད། གང་ལ་གང་ཞིག་ཁྲོ་སྙམ་པ་དེ་ལྟར་ཤེས་ན་སྤྲུལ་པ་ལྟ་
བུའམ། མྱ་ངན་ལས་འདས་པ་ལྟ་བུ་ཡི་སེམས་པ་དང་། གཡོ་བ་མེད་པའི་དངོས་པོ་ཀུན་ལ་ཁྲོ་
བ་སྐྱེ་བར་མི་འགྱུར་རོ། །
གཉིས་པ་དེ་མི་རིགས་པ་སྤང་བ་ནི། སྤྲུལ་པ་བཞིན་ཆོས་ཐམས་ཅད་བྱ་བྱེད་དང་
བྲལ་བ་ཡིན་ན་ཆོས་ཐམས་ཅད་ཆོས་ཅན། ཁྲོ་བ་ལ་སོགས་པ་གང་ཞིག་གང་ཟག་གང་གིས་
བཟློག་པར་བྱ་སྟེ་བཟློག་པ་རིགས་པ་མིན་པར་ཐལ། བཟློག་བྱ་ཟློག་བྱེད་བཟློག་པའི་བྱ་བ་
གང་ཡང་མེད་པའི་ཕྱིར་ཞེ་ན། བྱེད་པ་མེད་པའི་དངོས་པོ་རྣམས་ཀུན་རྫོབ་ཏུ་རྒྱུ་ཁྲོ་སོགས་དང་
མ་རིག་པ་ལ་སོགས་རྟེན་ཅིང་འབྲེལ་བར་འབྱུང་བའི་གཞན་དབང་ཅན་སྡུག་བསྔལ་ཡིན་པའི་
ཕྱིར། ཁྲོ་བ་བཟློག་པ་དེ་ལ་བརྟེན་ནས་སྡུག་བསྔལ་རྣམས་རྒྱུན་ཆད་པར་འགྱུར་བ་ཀུན་རྫོབ་
ཙམ་དུ་འདོད་པས་ཁྲོ་བ་བཟློག་པ་མི་རིགས་པ་མེད་དོ། །
གསུམ་པ་སྐབས་དོན་བསྡུ་བ་ནི། ཐམས་ཅད་བརྟེན་ནས་སྐྱེ་བ་དེ་བས་དགྲའམ་
མཛའ་ཡང་རུང་། མི་རིགས་པའི་གནོད་པ་བདག་ལ་བྱེད་པ་མཐོང་གྱུར་ན་མཛའ་བའམ་མི་
མཛའ་བ་འདི་འདྲའི་རྐྱེན་ལས་གྱུར་ཏོ་ཞེས་སྔར་གྱི་ཚུལ་དེ་ལྟར་སོམས་ཏེ་ཡིད་བདེ་བར་
- 3 3
8 -



-
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
མནོས་ཤིག །གལ་ཏེ་རྐྱེན་ལ་མ་ལྟོས་པར་རང་དགའ་ཙམ་གྱིས་མི་འདོད་པ་བཟློག་པ་དང་།
འདོད་པ་འགྲུབ་པར་འགྱུར་ན་སེམས་ཅན་འགའ་ཡང་སྡུག་བསྔལ་མི་འདོད་ཅིང་བདེ་བ་
འདོད་པས་ལུས་ཅན་རྣམས་ནི་ཐམས་ཅད་ཀྱང་སུ་ལའང་སྡུག་བསྔལ་འབྱུང་བར་མི་འགྱུར་རོ།།
གཉིས་པ་གནོད་པ་ལ་ཇི་མི་སྙམ་པའི་བཟོད་པ་ལ་ལྔ་ལས་དང་པོ་སྙིང་རྗེའི་ཡུལ་
ཡིན་པས་ཁྲོ་ བར་མི་རིགས་པ་ནི། བག་མེད་པས་མ་བརྟགས་བཞིན་དུ་ནི་བདག་ལའང་
བདག་གིས་ཚེར་མ་དང་རྡོ་བ་དང་གསེག་མ་ལ་སོགས་པས་གནོད་པ་བྱེད་པ་ཡོད་ཅིང་།
གཞན་ཡང་བུད་མེད་དང་ལ་སོགས་པས་ནོར་སོགས་ཐོབ་བྱའི་ཕྱིར་གཞན་གྱི་བུད་མེད་དང༌།
ནོར་སོགས་ལ་རྔམ་ཞིང་ཟས་དང་བཏུང་བ་གཅོད་པ་ལ་སོགས་བྱེད་དོ། ཁ་ཅིག་ཡུལ་ལ་
ཆགས་པས་འགེག་ནས་འཆི་ཞིང་གཡང་སར་མཆོང་བ་དང་། དུག་དང་མི་འཕྲོད་པའི་ཟས་ཟ་
བ་དང་། གཞན་བསད་པའི་བསམ་པས་གཡུལ་ངོར་བསོད་ནམས་མ་ཡིན་པ་མི་དགེ་བ་སྤྱོད་
པ་ཡིས་རང་གི་ལུས་ལ་སྡུག་བསྔལ་གྱིས་གནོད་པ་བྱེད་པ་ཡོད་ཅིང་གང་གི་ཚེ། དེ་ལྟར་བཤད་
པའི་བག་མེད་པ་ལ་སོགས་ཉོན་མོངས་པའི་གཞན་དབང་དུ་གྱུར་པས་བདག་ཉིད་སྡུག་ཅིང་
ཕངས་པ་ཉིད་ཀྱང་གསོད་པར་བྱེད་པ་དེའི་ཚེ་དེ་དག་གཞན་གྱི་ལུས་ལ་གནོད་པ་མི་བྱེད་པར་
ཇི་ ལྟར་འགྱུར་ཏེ། མི་ འགྱུར་ བ་ དེ་ ལྟར་ཉོན་མོངས་སྐྱེས་པས་ཤ་ཟས་བཟུང་བ་བཞིན་
རང་དབང་མེད་པ་དེ་ལྟ་བུར་བདག་གཞན་གསོད་པ་ལ་སོགས་པ་ཞུགས་པ་དེ་ལ་སྙིང་རྗེའི་
སེམས་བརྒྱ་ལ་མ་སྐྱེས་པར་བཏང་སྙོམས་སུ་བཞག་པར་ཡང་མི་རིགས་ན་སྙིང་རྗེའི་ཡུལ་དེ་
རྣམས་ལ་ཁྲོ་བར་འགྱུར་བ་ཅིའི་ཐ་ཚིག་སྟེ་ཤིན་ཏུ་མི་རིགས་སོ། །
གཉིས་ པ་ རང་ བཞིན་ དང་ རྒྱུ་ ལ་ བརྟགས་ཏེ་ཁྲོ་བར་ མི་ རིགས་པ་ནི། གལ་
ཏེ་སེམས་ཅན་རྣམས་ཀྱིས་འཚེ་བར་བྱེད་པས་དེ་ལ་ཁྲོ་ཞེ་ན། འཚེ་བར་བྱེད་པ་དེ་བྱིས་པ་སོ་སྐྱེ་
རྣམས་ཀྱི་རང་བཞིན་ཡིན་ནམ་མ་ཡིན། དང་པོ་ལྟར་ན། དེས་གནོད་པ་བྱེད་པ་དེ་ལ་ཁྲོར་མི་
t
-3 3 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་ཏེ། སོ་སྐྱེའི་རང་བཞིན་ཡིན་པས་སོ། །དཔེར་ན་བསྲེགས་པའི་རང་བཞིན་གྱི་མེ་ལ་
སྲེག་པར་མི་རིགས་ཞེས་སྐྱོན་དུ་བཀོན་པ་མི་རིགས་པ་དང་འདྲའོ། །འོན་ཏེ་སྐྱོན་དེ་རང་བཞིན་
མིན་གྱི་གློ་བུར་བ་ཡིན་ལ་སེམས་ཅན་གྱི་སེམས་ཀྱི་རང་བཞིན་འོད་གསལ་བའི་ཕྱིར་དེས་པ་
སྟེ་གྱ་གྱུ་ཅན་མ་ཡིན་ནོ་ཞེ་ན། འོ་ནའང་དེའི་ཕྱིར་སེམས་ཅན་ལ་ཁྲོ་བར་མི་རིགས་ཏེ། དཔེར་
ན་ནམ་མཁའ་དག་པ་ལ་དུད་པ་འཐུལ་བ་ན་གློ་བུར་བའི་དུ་བའི་སྐྱོན་ནམ་མཁའ་ལ་བཀོན་
ནས་ཁྲོ་བར་མི་རིགས་པ་བཞིན་ནོ། །གལ་ཏེ་གནོད་པའི་རྒྱུ་དབྱུག་པ་ལ་སོགས་པའི་དངོས་པོ་
འཕེན་པས་སྡུག་བསྔལ་བར་བྱས་པའི་ཕྱིར་དབྱུག་པ་དེ་ཟུར་དུ་བཀོལ་ཏེ་བཞག་ནས་དེ་འཕེན་
པར་བྱེད་པའི་སེམས་ཅན་ལ་ཁྲོ་བོ་སྙམ་ན། ཉིས་ན་སྟེ་རྒྱུ་དེས་ཁྲོ་བར་རིགས་ན་ཞེ་སྡང་ལ་ཁོང་
ཁྲོ་བར་རིགས་ཏེ། འཕེན་བྱེད་དེ་ཡང་ཞེ་སྡང་གིས་ཆད་པས་སོ། །
གསུམ་པ་རང་གི་ཉེས་པ་ལས་བྱུང་བས་བཟོད་པར་རིགས་པ་ནི། བདག་གིས་ཚེ་
རབས་སྔོན་ཆད་སེམས་ཅན་གཞན་ལ་འདི་འདྲ་བའི་གནོད་པ་བྱས་པ་དེས་ན་བུ་ལོན་འཇལ་
བའི་རིགས་པས་སེམས་ཅན་ལ་འཚེ་བར་བྱེད་པ་བདག་ལ་གནོད་པ་འདི་འབྱུང་བར་རིགས་ཏེ་
སྔོན་བྱས་པའི་ལས་ཀྱི་རྣམ་སྨིན་ཡིན་པའི་ཕྱིར་རོ། །གཞན་ཡང་རྒྱུ་ཚོགས་པ་ལས་འབྲས་བུ་
འབྱུང་བ་ཡིན་ན་དགྲ་དེའི་མཚོན་ཆ་དང་བདག་གི་ལུས་གཉིས་ཀ་སྡུག་བསྔལ་གྱི་རྒྱུ་ཡིན་པར་
མཚུངས་ཏེ་དགྲ་དེས་མཚོན་དང་བདག་གི་ལུས་ཕྱུང་ནས་རང་ལ་སྡུག་བསྔལ་བསྐྱེད་པའི་ཕྱིར་
དེས་ན་རང་གཞན་གཉིས་གང་ཞིག་ལ་ནི་ཁྲོ་བར་བྱ་སྟེ། ཁྲོ་མི་ཁྲོ་མཚུངས་པར་བྱ་བར་རིགས་
སོ༑ ༑དེར་མ་ཟད་བདག་གིས་ཤུ་བ་སྨིན་པ་མིའི་གཟུགས་ཀྱི་རྣམ་པ་སྡུག་བསྔལ་ཐམས་ཅད་
ཀྱི་རྒྱུ་འདི་འདྲ་བ་དབྱུག་པ་སོགས་ཀྱིས་རེག་ཏུ་མི་བཟོད་པ་སྟེ་རེག་ན་བསྲན་པར་མི་ནུས་པའི་
བཟེ་རེ་སྟེ་སྡུག་བསྔལ་ཅན་གང་ཡིན་པ་དེ་བདེ་སྡུག་ལ་ཐོབ་དོར་འདོད་པའི་སྲེད་པས་ཤེས་
རབ་ཀྱི་མིག་བཀབ་སྟེ་ལྡོངས་པ་བདག་གིས་ཡོངས་སུ་བཟུང་བར་གྱུར་པའི་ལུས་དེ་ལ་གནོད་
-3 40 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
པ་བྱུང་བས་གཞན་སུ་ལ་ཁྲོ་སྟེ་མི་རིགས་ཀྱི་རིང་ལ་ཁྲོ་བར་རིགས་ཏེ་རང་གིས་ལུས་མ་བཟུང་
ན་གནོད་པ་མི་སྲིད་པའི་ཕྱིར་རོ། །གཞན་ཡང་གང་འབྲས་བུ་དེ་མི་འདོད་པས་དེའི་རྒྱུ་སྤང་
བར་རིགས་པ་ཡིན་ན་བྱིས་པ་བདག་གི་ལུས་ལ་དབྱུག་སོགས་ཀྱིས་བསྣུན་པའི་སྡུག་བསྔལ་
མི་འདོད་ཅིང་སྡུག་བསྔལ་གྱི་རྒྱུ་ཁྲོ་བ་དང་བཅས་པའི་ལུས་ལ་བརྐམ་ཞིང་ཞེན་པས་ན་རང་གི་
ཉེས་པས་རང་གི་ལུས་ལ་སྡུག་བསྔལ་གྱིས་གནོད་པར་གྱུར་པའི་ཉེས་པ་དེ་གཞན་ལ་བཀོན་དུ་
ཅི་ཞིག་ཡོད་དེ་གཞན་ལ་བསྒོས་ནས་ཁྲོ་བར་མི་རིགས་སོ། །གཞན་ཡང་དཔེར་ན་དམྱལ་བའི་
སྲུང་མ་དང་རལ་གྲི་ལོ་མའི་ནགས་ཚལ་ལ་སོགས་པ་དམྱལ་བ་པ་རང་གི་ལས་ཀྱིས་བསྐྱེད་
པས་སྡུག་བསྔལ་བ་ལྟར། རང་གི་ལས་ཀྱིས་གཞན་གྱི་མཚོན་ཆ་ལ་སོགས་པ་རང་ལ་གནོད་
བྱེད་འདི་བསྐྱེད་ན་བདག་ལས་གཞན་པ་གང་ཞིག་ལ་ནི་ཁྲོ་བར་བྱ་སྟེ་ཁྲོ་བར་མི་རིགས་སོ། །
འོན་ཏེ་གནོད་པ་བྱེད་པ་པོ་ལ་ཁྲོ་བར་རིགས་པ་མ་ཡིན་ནམ་ཞེ་ན། བདག་གིས་སྔར་གཞན་ལ་
གནོད་པ་བྱས་པའི་ལས་ཀྱིས་བསྐུལ་ཞིང་རྗོད་པར་བྱས་ནས་བདག་ལ་ཚེ་འདིར་གནོད་པ་
བྱེད་པ་རྣམས་བྱུང་སྟེ་བདག་ལ་གནོད་པ་བྱས་པ་དེ་ཡིས་གནོད་བྱེད་དེ་ཡང་སེམས་ཅན་དམྱལ་
བར་དོང་བ་སྟེ་འགྲོ་ན་བདག་གིས་དེ་ལ་གནོད་པ་བྱས་ནས་གནོད་བྱེད་སེམས་ཅན་དེ་དག་མ་
བརླག་གམ་སྟེ་བརླག་པར་བྱས་ཀྱི་ཚུར་ལ་གནོད་པ་མ་བྱས་སོ། །དེས་ན་དགྲ་ལ་ཁྲོ་བར་
མི་རིགས་སོ། །
བཞི་པ་ཕན་བཏགས་པས་ཁྲོ་བར་མི་རིགས་པ་ནི། གནོད་བྱེད་སེམས་ཅན་འདི་
དག་ལ་ནི་བརྟེན་བྱས་པ་སྟེ་དམིགས་ནས་བཟོད་པ་བསྒོམས་པས་བདག་གིས་སྐྱེ་བ་སྔ་མར་
གཞན་ལ་གནོད་པ་བྱས་པའི་སྡིག་པ་མང་དུ་འབྱང་ཞིང་བདག་གི་ལས་ལ་བརྟེན་ནས་དེ་དག་
གིས་བདག་ལ་གནོད་པ་བྱས་པའི་རྒྱུས་དེ་དག་ནི་ཡུན་རིང་པོར་སྡུག་བསྔལ་མི་ཟད་པ་མྱོང་
བའི་དམྱལ་བར་དོང་བ་དེའི་ཕྱིར་བདག་ནི་སེམས་ཅན་དེ་དག་ལ་གནོད་བྱེད་ཡིན་ལ་སེམས་
- 3 4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན་དེ་དག་བདག་ལ་ཕན་འདོགས་པར་བྱེད་པ་ཡིན་ན་ཕན་གནོད་ལ་ཕྱིན་ཅི་ལོག་ཏུ་ཅིའི་
ཕྱིར་མ་རུངས་པའི་སེམས་ཁྱོད་ཁྲོ་བར་བྱེད་དེ་མི་འཐད་དོ། ། །
ལྔ་པ་རྩོད་པ་སྤང་བ་ནི། འོན་ཏེ་ཁྱོད་ཉིད་དེ་དག་ལ་གནོད་བྱེད་ཡིན་ན་ཁྱོད་
དམྱལ་བར་འགྲོ་བར་རིགས་ཀྱི་དེ་དག་འགྲོ་བར་མི་རིགས་ཤེ་ན། གལ་ཏེ་སེམས་ཅན་ལ་
གནོད་བྱེད་ཡིན་ནའང་བདག་ལ་བྱམས་པ་དང་བརྩེ་བས་གནོད་ལན་མི་བྱེད་པའི་བསམ་པའི་
ཆེ་བའི་ཡོན་ཏན་ཡོད་ན་དེའི་སྟོབས་ཀྱིས་བདག་དམྱལ་བར་མི་འགྲོ་བ་མི་སྲིད་དེ། གལ་ཏེ་
བདག་གིས་བྱམས་སྙིང་རྗེ་ལ་སོགས་པའི་ཐབས་མཁས་ཀྱིས་བདག་གཅིག་པུ་དམྱལ་བར་
འགྲོ་བ་བསྲུངས་པའི་ཕྱིར་ནའོ། །དེ་ལྟར་ནའང་བདག་གི་བཟོད་ཡུལ་དུ་གྱུར་པས་བདག་ལ་
ཕན་བྱེད་སེམས་ཅན་དེ་དག་ནི་དམྱལ་བར་འགྲོ་སྲིད་དེ་བདག་གི་ཡོན་ཏན་གྱིས་བདག་
བསྲུངས་པས་དེ་དག་ལ་ནི་འདིར་སྐྱོན་ཁྲོ་སོགས་དང་། ཡོན་ཏན་བྱམས་སྙིང་རྗེ་ཉམས་འཕེལ་
ཅི་ཞིག་འབྱུང་སྟེ་ཅི་ཡང་མ་བྱུང་བའི་ཕྱིར་རོ། །འོན་ཏེ་བདག་གཅིག་པུ་བསྲུང་བ་མི་རིགས་ཏེ་
ཕན་འདོགས་པའི་དགྲ་ལ་བྱས་ཞེས་དྲིན་གཟོ་བྱ་དགོས་པའི་ཕྱིར། བརྡེག་སོགས་ཀྱི་སྒོ་ནས་
ཀྱང་ཁོ་ཉེས་པ་བྱེད་པ་བཟློག་དགོས་པ་མིན་ནམ་ཞེ་ན། འོན་ཏེ་ཚུར་བརྡེག་སོགས་གནོད་པ་
བྱེད་པའི་ལན་དུ་དེ་དག་ལ་ཕར་གནོད་པ་བྱས་པའི་སྒོ་ནས་བཟློག་ན་ནི་དེ་དག་དམྱལ་སོགས་
སུ་འགྲོ་བ་ལས་བསྲུངས་པར་མ་གྱུར་ལ། བདག་གིས་བྱང་སེམས་ཀྱི་སྤྱོད་པ་ཁྲོ་ཡང་སླར་མི་
ཁྲོ་བ་ལ་སོགས་པའང་ཉམས་པར་འགྱུར་ཞིང་ཕར་ལ་གནོད་པ་བྱེད་པ་དེ་ལས་གཞན་པའི་
ཐབས་ཀྱིས་ཀྱང་བཟློག་པར་མི་ནུས་པས་སླར་འཆོས་པའི་ཐབས་མེད་པའི་ཕྱིར་དེས་ན་
སེམས་ཅན་དེ་དག་དཀའ་ཐུབ་སྟེ་ཉོན་མོངས་པ་རེ་སྡུག་ཅེས་བརྩེ་བའི་ཚིག་གིས་ད་ལྟ་བསྲུང་
བར་མི་ནུས་པས་བདེ་འགྲོ་ཞིག་ཅིང་ཉམས་ནས་ངན་འགྲོར་ལྟུང་བར་འགྱུར་བ་ཡིན་པས་རེ་
ཞིག་བཏང་སྙོམས་སུ་བྱས་ལ། ཕྱི་ནས་ཐབས་གང་ལ་བརྟེན་ནས་ཅི་ནས་སྡུག་བསྔལ་རྡུལ་
- 3 4 2 -



-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥་
ཙམ་ཡང་མེད་པར་འགྱུར་བ་དེ་ལྟར་བྱའོ་སྙམ་དུ་དགོངས་པའོ། །
གསུམ་པ་ཆོས་ལ་ངེས་པར་སེམས་པའི་བཟོད་པ་ལ་ལྔ་ལས། དང་པོ་བདག་ཉིད་
ལ་གནོད་པ་བྱེད་པས་ཁྲོ་བར་མི་རིགས་པ་ལ་གསུམ་གྱི། དང་པོ་གནོད་པ་མེད་པས་ཁྲོ་བར་མི་
རིགས་པ་ནི། གལ་ཏེ་གནོད་ན་ལུས་སེམས་གང་ལ་དབྱུག་སོགས་ཀྱིས་བརྡེག་པས་གནོད་པ་
ཡིན་ན། ཡིད་ནི་དབྱུག་པས་བརྡེག་པ་སོགས་སུས་ཀྱང་གང་དུའང་གཞོམ་པར་མི་ནུས་ཏེ།
ལུས་ཅན་མ་ཡིན་པས་སོ། །འོ་ན་ཇི་ལྟར་ཡིད་སྡུག་བསྔལ་ཞེ་ན། བདག་གི་ལུས་སོ་སྙམ་དུ་
ལུས་ལ་མངོན་པར་ཞེན་པས་ན་ལུས་ལ་དབྱུག་སོགས་ཀྱིས་བསྣུན་པས་སྡུག་བསྔལ་བ་བདག་
གིས་སེམས་ལ་ནི་གནོད་ཅིང་སྡུག་བསྔལ་བར་འགྱུར་རོ། །དེས་ན་བརྙས་པའི་ཚིག་དང་ཚིག་
རྩུབ་སྨྲ་བ་དང༌། མི་སྙན་པའི་ཚིག་དེ་ཡིས་ལུས་ལ་ཅུང་ཟད་ཀྱང་གནོད་པར་མི་འགྱུར་ཏེ།
བེམས་པོ་ཡིན་པའི་ཕྱིར་རོ། །དེས་ན་སེམས་ལ་གནོད་པ་ལྟ་ཅི་སྨོས། དེའི་ཕྱིར་བརྙས་སོགས་
ལ་སེམས་ཁྱོད་ཅིའི་ཕྱིར་རབ་ཏུ་ཁྲོ་སྟེ་མི་རིགས་སོ། །འོན་ཏེ་དེས་ལུས་ལ་མི་གནོད་ཀྱང་དེ་
ཐོས་པ་ན་བདག་ལ་གཞན་མ་དད་པ་སྐྱེ་བས་མི་འདོད་དོ་ཞེ་ན། དེ་ལྟ་བུ་ཐོས་པས་གཞན་དག་
བདག་ལ་མི་དགའ་བ་དེས་ནི་ཚེ་འདིའམ་ཚེ་རབས་གཞན་ལ་བདག་ལ་ཟ་བ་དང་གནོད་པར་
མི་བྱེད་ན་བདག་ནི་ཅིའི་ཕྱིར་དེ་མི་འདོད་དེ་མི་འདོད་པ་མི་རིགས་པར་ཤེས་ནས་ཞེན་པར་མི་
བྱའོ། །
གཉིས་པ་རྙེད་པའི་བར་ཆད་བྱེད་པས་ཁྲོ་བ་མི་རིགས་པ་ལ་གཉིས་ལས། དང་པོ་
མ་དད་པ་བྱེད་པས་ཁྲོ་བར་མི་རིགས་པ་ནི། གལ་ཏེ་བརྙས་སོགས་ཐོས་པས་མ་དད་ན་རྙེད་པ་
འབུལ་བ་ལ་སོགས་པའི་བར་ཆད་བྱེད་པའི་ཕྱིར་བརྙས་སོགས་འདི་བདག་མི་འདོད་དོ་ཞེ་ན།
བདག་གི་རྙེད་པ་ནི་ཚེ་འདིར་ཡང་ཉིན་རེ་བཞིན་ངེས་པར་འདོར་གྱི་ཕྱི་མར་རྗེས་སུ་མི་འབྲང་
ལ་རྙེད་པའི་དོན་དུ་བརྙས་སོགས་ལ་ཁྲོས་པའི་སྡིག་པ་དག་ནི་རང་གི་རྣམ་སྨིན་མ་མྱོང་བར་དུ་
-
-
- 31 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྟན་པར་གནས་ཤིང་ཕ་རོལ་ཏུ་རྗེས་སུ་འབྲང་ངོ༌། །
གཉིས་པ་ལོག་འཚོ་སྤང་བར་གདམས་པ་ནི། གཞན་ཡང་འདི་ལྟར་བསམས་ཏེ་
བདག་ནི་རྙེད་པ་མ་ཐོབ་པར་ཉི་མ་དེང་ཉིད་ཤི་ཡང་སླའི། གཞན་ལ་གནོད་པ་བྱས་པ་ལས་
བྱུང་བའི་ལོག་འཚོས་དུས་ཡུན་རིང་པོར་འཚོ་ཡང་འཚོ་བའི་མཐའ་ནི་འཆི་བ་ཡིན་ཞེས་པ་ལྟར་
གཏན་མི་འཆི་བར་གསོན་པ་ནི་མི་རུང་ལ། བདག་ལྟ་བུ་ཡུན་རིང་དུ་འཚོ་ཞིང་གནས་པར་གྱུར་
ཀྱང་ད་ལྟ་འཆི་བའི་སྡུག་བསྔལ་དེ་ཉིད་ཡུན་རིང་པོ་ལོ་བརྒྱ་ལོན་ནས་འཆི་བ་ལའང་ཁྱད་པར་
མེད་པར་ངེས་པར་འབྱུང་བ་ཡིན་པའི་ཕྱིར་ཏེ། འདི་ལྟར་རྨི་ལམ་ལོ་བརྒྱར་བདེ་བ་མྱོང་བ་རྨིས་
ནས་སད་པར་གྱུར་པ་གང་ཡིན་པ་དེ་དང༌། གཞན་ཞིག་ཡུད་ཙམ་དུ་བདེ་བ་མྱོང་བ་རྨིས་ནས་
སད་པར་གྱུར་པ་གང་ཡིན་པའི་སྐྱེས་བུ་གཉིད་སད་པ་དེ་དག་གཉིས་ཀ་ལའང་སྔར་རྨི་ལམ་དུ་
མྱོང་ཟིན་པའི་བདེ་བ་དེ་ནི་ཕྱིར་འོང་བ་མེད་པ་དེ་བཞིན་དུ་ཚེ་རིང་པོ་དང་། ཚེ་ཐུང་ངུར་བདེ་བ་
སྤྱད་པ་གཉིས་ཀའང་འཆི་བའི་དུས་ན་སྤྱད་ཟིན་གྱི་བདེ་བ་དེ་ཕྱིར་འོང་བ་མེད་པ་རྨི་ལམ་གྱི་
བདེ་བ་དེ་འདྲར་ཟད་པས་ལོག་པའི་འཚོ་བ་ཞོག་ཅིག །དེ་བས་ན་རྙེད་པ་མང་པོ་ཐོབ་པར་
འགྱུར་ཏེ་ཡུན་རིང་དུས་སུ་དེའི་བདེ་བ་ལ་ལོངས་སྤྱད་ཀྱང་འཆི་བ་ན་ཆོམ་པོས་ཕྲོགས་པ་ཇི་
བཞིན་དུ་འདོད་ཡོན་སྐེད་པར་བཅིངས་པའི་སྲད་བུ་ཙམ་ཡང་མེད་པས་སྒྲེན་མོ་རྙེད་པ་དེ་དག་
ལས་རྒྱགས་ཙམ་གཅིག་ཀྱང་ཁྱེར་བ་མེད་པར་ལག་པ་སྟོང་པར་འཇིག་རྟེན་ཕ་རོལ་ཏུ་འགྲོའོ།།
གསུམ་པ་དེ་ལ་རྩོད་པ་སྤང་བ་ནི། གལ་ཏེ་རྙེད་པ་ཐོབ་ནས་ཡུན་རིང་དུ་གསོན་
པར་གྱུར་ན་བཤགས་པ་ལ་སོགས་པས་སྡིག་པ་ཟད་པ་དང༌། བསླབ་པ་བསྲུང་བ་ལ་སོགས་
བསོད་ནམས་བྱ་བ་ཡིན་པས་རྙེད་པའི་བར་ཆད་བྱེད་ན་ཁྲོ་བར་རིགས་སོ་ཞེ་ན། མ་ཡིན་ཏེ།
རྙེད་པ་བསྒྲུབ་པའི་དོན་དུ་དེའི་བར་ཆད་བྱེད་པ་ལ་ཁྲོས་པར་གྱུར་ན་བསོད་ནམས་ཏེ་ལེགས་
སྤྱད་ཟད་ཅིང་ཁྲོས་པ་ལས་བྱུང་བའི་སྡིག་པ་འཕེལ་བར་མི་འགྱུར་རམ་སྟེ་འགྱུར་བའི་ཕྱིར་རོ།།
-3 4
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥་
ཅི་སྟེ་ཡུན་རིང་དུ་འཚོ་བས་རྙེད་པའི་དགོས་པ་འགྲུབ་ཅེ་ན། གང་སྡིག་པ་ཟད་ཅིང་བསོད་
ནམས་འཕེལ་བ་དག་གི་དོན་དུ་བདག་གསོན་པའི་བསོད་ནམས་དེ་ཉིད་གལ་ཏེ་ཁོང་ཁྲོ་སྐྱེས་
པས་ཉམས་པར་གྱུར་ན་སྡིག་པ་འབའ་ཞིག་བྱེད་པའི་གསོན་པ་དེ་འདྲ་བས་ཀོ་ཅི་ཞིག་བྱ་སྟེ་
སྨད་པའི་གནས་ཡིན་ནོ། །གལ་ཏེ་མི་སྙན་པ་གྲགས་མིན་སྨྲ་བ་དེས་བདག་གི་སྐྱོན་བརྗོད་ཅིང་
ཡོན་ཏན་སྦེད་པས་བདག་ཉིད་ཉམས་པར་བྱེད་པས་སམ། ཡང་ན་དེས་བདག་ལ་སེམས་ཅན་
འཇིག་རྟེན་པ་རྣམས་མ་དད་པར་བྱེད་པས་དེ་ལ་ཁྲོ་ཞེ་ན། སེམས་ཅན་གཞན་ལ་མི་སྙན་སྨྲ་བ་
ལའང་ཁྱོད་རང་ལ་མི་སྙན་སྨྲ་ལ་ཁྲོ་བ་དེ་བཞིན་ཅི་སྟེ་ཁྲོ་བར་མི་བྱེད་དེ་གཞན་མ་དད་པར་
བྱས་པའི་སྒོ་ནས་གཞན་ཉམས་པར་བྱེད་པའི་ཕྱིར་རོ། །སེམས་ཅན་གཞན་ལ་གཞན་མ་དད་
པ་དེ་གཞན་མ་དད་པའི་ཡུལ་གྱི་སྐྱོན་ལ་རག་ལས་པས་ན་གཞན་ལ་གཞན་དད་པ་མེད་པ་ལ་
ཁྱོད་བཟོད་དོ་ཞེ་ན། རང་ལ་མི་སྙན་པར་སྨྲ་བ་ལ་ཁྱོད་ཅིས་མི་བཟོད་དེ་བཟོད་པར་རིགས་སོ།།
དེའང་གཞན་ལ་རག་ལུས་པའི་ཕྱིར་ཏེ། གཞན་ཉོན་མོངས་སྐྱེས་པ་ལ་རག་ལས་པའི་ཕྱིར་རོ།།
གཉིས་པ་བཤེས་སོགས་ཡིད་དུ་འོང་བ་ལ་གནོད་པས་ཁྲོ་བར་མི་རིགས་པ་ལ་
གཉིས་ལས། དང་པོ་མཆོད་ཡུལ་ལ་གནོད་པ་མེད་པས་ཁྲོ་བར་མི་རིགས་པ་ནི། དེ་བཞིན་
གཤེགས་པའི་སྐུ་གཟུགས་དང༌། མཆོད་རྟེན་དང༌། དམ་ཆོས་ལ་འཁྱལ་བ་སྟེ་སྐྱོན་གདགས་
པའི་བློས་ཚུལ་དང་མི་མཐུན་པ་སྨྲ་ཞིང་། འཇིགས་པ་སྟེ་རྣམ་པར་འཁྲུག་ཅིང་སུན་འབྱིན་པར་
བྱེད་པ་རྣམས་ལའང་བདག་གིས་ཞེ་སྡང་བར་མི་རིགས་ཏེ། སངས་རྒྱས་དང་ལ་སོགས་པས
རྒྱལ་སྲས་དང༌། ཉན་རང་རྣམས་ལ་དེས་གནོད་པས་ཐུགས་གཟིར་བ་མི་མངའ་བའི་ཕྱིར་ཏེ།
གང་ལའང་ཆགས་པ་སྤངས་པའི་ཕྱིར་རོ། །ཡང་དགག་པར་ནུས་ན་སྙིང་རྗེས་དགག་པར་བྱ་
ཞིང་། ཆོས་མཐུན་གྱིས་བཟློག་ཀྱང་མ་ཉན་ན་རང་ལ་ཉེས་པ་མེད་དོ། །
གཉིས་པ་བཤེས་ལ་གནོད་པས་ཁྲོ་བ་མི་རིགས་པ་ནི། ཆོས་ཀྱི་ལམ་སྟོན་ཅིང་མི་
- 3.1
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགེ་བ་ལས་བཟློག་པས་བླ་མ་དང༌། གཉེན་ཏེ་མ་གཅིག་པ་དང་ལ་སོགས་པས་རུས་གཅིག་
པ་དང་གཉེན་འདུན་ལ་སོགས་པ་བཟུང་ངོ༌། །བཤེས་ཏེ་ཕངས་པའི་གནས་ཡིན་ལ་དེ་དག་ལ་
གནོད་ པ་ བྱེད་ པ་རྣམས་ལའང༌། ཉེས་ པ་ ཇི་ སྙེད་ཐམས་ཅད་དང༌། །ཞེས་སོགས་སྔ་མ་
གསུངས་པའི་ཚུལ་གྱིས་སྔར་གྱི་ལས་ཀྱི་རྐྱེན་དག་ལས་བྱུང་བའི་རྣམ་སྨིན་ལ་ལོངས་སྤྱོད་པར་
གྱུར་པ་ཡིན་ནོ་ཞེས་མཐོང་ནས་ཁྲོ་བ་བཟློག་པར་བྱའོ། ། །
གསུམ་པ་གནོད་བྱེད་ལ་བརྟགས་ནས་ཁྲོ་བ་བཟློག་པ་ལ་དྲུག་ལས། དང་པོ་
དངོས་པོའི་རང་བཞིན་ལ་བསམས་པས་ཁྲོ་བ་བཟློག་པ་ནི། ལུས་ཅན་རྣམས་ལ་སེམས་ཡོད་
པའི་རྐང་ལག་ལ་སོགས་པ་དང༌། སེམས་མེད་དབྱུག་སོགས་གཉིས་ཀས་གནོད་པ་བྱས་ན་
སེམས་ཡོད་ཀྱི་སེམས་ཅན་ཁོ་ནས་གནོད་པ་བྱས་སོ་ཞེས་ཅི་སྟེ་ལོགས་སུ་བཀར་ཏེ་བཀོན་ཏེ་
མ་ཁྲོ་ཞིག །ཁྲོ་བར་མི་རིགས་པ་དེ་བས་གནོད་པ་བཟོད་པར་གྱིས་ཤིག །
གཉིས་པ་གཉིས་ཀ་ལ་ཐུན་མོང་དུ་ཁྲོ་བ་དགག་པ་ནི། གཉིས་ཀས་གནོད་པ་
བྱས་པར་མཚུངས་ན་ཡང་སེམས་ཡོད་མེད་དེ་དག་ལ་བློ་སྔོན་དུ་བཏང་ནས་གནོད་པ་བྱས་མ་
བྱས་ཀྱི་ཁྱད་ཡོད་པས་མི་ཁྲོ་བ་དང་ཁྲོ་བར་བྱའོ་ཞེ་ན། ལ་ལ་བདག་དང་བདག་གིར་རྨོངས་
པས་ཉེས་པ་སྟེ་གནོད་པ་བྱེད་ཅིང་། ལ་ལ་རྨོངས་ཏེ་ཉེས་པ་བྱེད་པ་ལ་ཁྲོས་པར་གྱུར་ནས་ལན་
བྱེད་ན་དེ་གཉིས་ལ་སྐྱོན་མེད་གང་གིས་བྱ་ཞིང་སྐྱོན་དང་བཅས་ཏེ་གང་ཞིག་ཡིན་ཏེ་གཉིས་ཀ་
ཉེས་པར་བསྟན་པའི་ཕྱིར་ཁྲོ་མི་ཁྲོའི་ཁྱད་མི་རིགས་སོ། །
གསུམ་པ་བདག་གི་ཚུལ་ལ་བསམས་ཏེ་ཁྲོ་བ་དགག་པ་ནི། ཅིས་ཀྱང་ཁྲོ་ན་
བརྡེག་སོགས་གང་གིས་གཞན་དག་གིས་རང་ལ་གནོད་པ་བྱེད་པའི་ལས་དེ་སྔོན་ཆད་ཅིའི་ཕྱིར་
བྱས་ཏེ་བྱེད་པ་མི་རིགས་ཀྱི་གཞན་ལ་ཁྲོ་བ་མི་འཐད་དོ། །དེ་ལྟ་ན་ལས་ཀྱི་འབྲས་བུ་ཕྱིར་
བཅོས་པར་རིགས་པ་མིན་ནམ་སྙམ་ན། སྡུག་བསྔལ་ཐམས་ཅད་ལས་ཀྱི་རྐྱེན་ལ་རག་ལས་
- 3 4 f; -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
ཤིང་འཇུག་པ་ཡིན་ན་ངས་བྱས་པའི་ལས་ཆོས་ཅན། དེའི་འབྲས་བུ་འདི་བཟློག་པའི་དོན་དུ་ད་
ལྟ་ཐབས་ཅི་ཞིག་གིས་གཞན་དུ་བྱེད་དེ་བྱར་མེད་དེ། དེའི་རྣམ་སྨིན་གྱི་འབྲས་བུ་འགྲུབ་པའི་
རྒྱུ་མ་ཚང་བ་མེད་པའི་ཕྱིར། རྣམ་འགྲེལ་དུ། མ་ཚང་མེད་རྒྱུ་དེ་ལ་ནི། །འབྲས་བུ་གང་གིས་
ཟློག་པར་བྱེད། །ཅེས་པ་ལྟར་རོ། །དེ་ལྟར་ལས་ཉོན་གྱི་དབང་གིས་སེམས་ཅན་ལས་ངན་པ་
བྱེད་པ་བཟློག་མི་ནུས་པར་མཐོང་ནས་མ་འོངས་པ་ན་ཅི་ནས་ཀྱང་དེ་དག་ཐམས་ཅད་བདག་
གི་ནུས་པས་ཡང་དག་པའི་ལམ་དུ་ཞུགས་པ་ན་ཕན་ཚུན་བྱམས་པ་དང་ཕན་བདེའི་སེམས་སུ་
འགྱུར་བ་དེ་ལྟར་བྱ་བའི་ཕྱིར། བདག་གིས་ནི་ད་ལྟ་བསོད་ནམས་དག་ལ་བསྒྲིམས་ཏེ་བརྩོན་
འགྲུས་བྱའོ། ། །
བཞི་པ་བཟོད་པ་ཇི་ལྟར་བསྒྲུབ་པའི་ཚུལ་ནི། དཔེར་ན་ཁྱིམ་ཚིག་གྱུར་པའི་མེ་
ཁྱིམ་གཞན་ཞིག་ཏུ་སོང་ནས་ནི་རྩྭ་སོགས་གང་ལ་མཆེད་པར་བྱེད་པ་ན་དེའི་ནང་གི་རྫས་
གཞན་ཡང་ཚིག་པར་དོགས་པས་མེ་དེ་ནི་དེ་མ་ཐག་ཏུ་ཕྱུང་སྟེ་དོར་བར་རིགས་པ་ཡིན་པ་དེ་
བཞིན་དུ་དངོས་པོ་གང་ལ་སེམས་ཆགས་ཤིང་ཞེན་ནས་ཞེ་སྡང་མེ་ནི་མཆེད་དེ་ཡོངས་སུ་གདུང་
བར་གྱུར་པ་ན་བསོད་ནམས་ཀྱི་ཕུང་པོ་ཚིག་པར་དོགས་པ་ཡིས་དངོས་པོ་གང་ལ་སེམས་
ཆགས་པ་དེ་ནི་ཆགས་པའི་སྐད་ཅིག་དེའི་མོད་ལ་དོར་བར་བྱའོ། །
ལྔ་པ་ད་ལྟའི་སྡུག་བསྔལ་ལ་དཔག་པས་ཁྲོ་བ་དགག་པ་ནི། གསད་པར་འོས་
པའི་མི་གང་ཞིག་ལག་པ་ཙམ་བཅད་དེ་བཏང་ནས་གལ་ཏེ་གསོད་པ་ལས་ཐར་ན་ཅིས་མ་
ལེགས་ཏེ་གསོད་པ་ལ་ལྟོས་ན་ལག་པ་བཅད་པའང་ལེགས་སོ་སྙམ་དུ་སྡུག་བསྔལ་ཏེ་བཟོད་
པ་མ་ཡིན་ནམ། གལ་ཏེ་མིའི་སྡུག་བསྔལ་འཆི་བ་དང་བརྡེག་པ་སོགས་ཙམ་གྱིས་ད་ལྟ་གདུང་
ཡང་ཕྱིས་དམྱལ་བའི་སྡུག་བསྔལ་དང་བྲལ་ན་ཅིས་མ་ལེགས་ཏེ་འདི་ནི་སེམས་ཅན་དམྱལ་
བའི་སྡུག་བསྔལ་ལ་ལྟོས་ནས་བདེ་བ་ཡིན་པའི་ཕྱིར་རོ། །ཅི་སྟེ་སྡུག་བསྔལ་ཤིན་ཏུ་ཆུང་ཡང་
- 3 .， 7 -



ན
ར
ར
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཟོད་མི་ནུས་ཤེ་ན། ད་ལྟའི་ཁུ་ཚུར་ཐལ་ལྕག་ལ་སོགས་པ་བསྣུན་པས་བྱས་པའི་སྡུག་བསྔལ་
ཆུང་ངུ་འདི་ཙམ་ཉིད་བདག་གིས་བཟོད་པར་མི་ནུས་ཤིང་མི་ལྕོགས་ན་ཁྱོད་ལ་འདྲི་བར་བྱ་སྟེ།
དེ་ལྟ་ཡིན་པས་ན་སེམས་ཅན་དམྱལ་བའི་སྡུག་བསྔལ་གྱི་རྒྱུ་ཁྲོ་བ་ཁོང་ནས་ལྡང་བ་འདི་ཅི་སྟེ་
ལྡོག་ཅིང་འཇིལ་བར་མི་བྱེད་དེ་བྱེད་པར་རིགས་པ་ཡིན་ནོ། །
དྲུག་པ་དོན་ཆེན་འགྲུབ་པས་ཁྲོ་བ་བཟློག་པ་ནི། གལ་ཏེ་མི་བཟོད་ཀྱང་རྒྱུ་ལས་
སྤྱད་པས་མི་འདོད་བཞིན་འབྲས་བུ་སྡུག་བསྔལ་མྱོང་དགོས་ཤིང་མྱོང་ཡང་འདོད་པའི་འབྲས་
བུ་མེད་ལ། བཟོད་པ་ལས་ནི་དོན་ཆེན་འཐོབ་པ་ཡིན་ཏེ་འདི་ལྟར་ཁྲོ་བའི་དོན་དུ་སྟེ་སྔར་ཁྲོས་
པར་བྱས་པའི་རྒྱུ་མཚན་གྱིས་དོན་མེད་པར་བསྲེག་བཅད་འབིགས་པ་ལ་སོགས་ཡང་སོས་ལ་
སོགས་པའི་དམྱལ་བར་ལན་སྟོང་ཕྲག་དུ་མར་མྱོང་བར་འགྱུར་བར་བྱས་ན་ཡང་བདག་གིས་
མཐོང་བ་དང་མ་མཐོང་བའི་རང་གི་དོན་དང་ནི་ཕན་བདེའི་མཚན་ཉིད་ཅན་གཞན་འཇིག་རྟེན་
ཕ་རོལ་དག་གི་དོན་ཡང་མ་བྱས་ཤིང་མ་བསྒྲུབས་སོ། །བཟོད་པ་བྱ་བ་སོགས་བྱང་ཆུབ་ཀྱི་
ཕྱིར་དཀའ་སྤྱད་ཀྱི་སྡུག་བསྔལ་འདི་ནི་སེམས་ཅན་དམྱལ་བར་འབྱུང་བའི་སྡུག་བསྔལ་དེ་ཙམ་
དུ་གནོད་པ་མིན་ལ་སེམས་ཅན་ཀུན་ལ་ཕན་བདེའི་གཏེར་དུ་གྱུར་པའི་དོན་ཆེན་པོ་སངས་རྒྱས་
དག་ཀྱང་འདི་ལས་འགྲུབ་པར་འགྱུར་བས་འགྲོ་བ་ཁམས་གསུམ་པའི་གནོད་པ་སྡུག་བསྔལ་
ཐམས་ཅད་སེལ་བ་སྟེ་ཞི་བར་བྱེད་པའི་དཀའ་བ་སྤྱོད་པའི་སྡུག་བསྔལ་ལ་མི་འདོད་པར་མི་བྱ་
བར་དགའ་བ་འབའ་ཞིག་འདིར་བྱ་བར་རིགས་སོ། །
བཞི་པ་དགྲ་ལ་ཕན་བྱེད་ལ་ཁྲོ་བ་བཟློག་པ་ལ་ལྔ་ལས། དང་པོ་གཞན་གྱི་ཡོན་
ཏན་བསྟོད་པས་དགའ་བར་རིགས་པ་ནི། གང་ཟག་གཞན་གྱིས་ཕ་རོལ་ཡོན་ཏན་ལྷག་པ་དང་
ལྡན་པ་བསྟོད་ནས་གལ་ཏེ་དགའ་བའི་བདེ་བ་འབའ་ཞིག་ཐོབ་ན་དེའི་ཚེ། ཀྱེ་རང་གི་ཡིད་
ཁྱོད་ཀྱང་ནི་ཕ་རོལ་དེའི་ཡོན་ཏན་ཡང་དག་པར་བརྗོད་དེ་བསྟོད་ནས་ཅིའི་ཕྱིར་དགའ་བ་ཐོབ་
- 3 .1 3 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
པའི་ཕ་རོལ་དེ་ལྟར་དགའ་བའི་བདེ་བ་ཉམས་སུ་མྱོང་བར་མི་བྱེད་པར་དགོས་པ་མེད་བཞིན་
དུ་དེ་ལ་ཕྲག་དོག་གི་མེ་འབར་བས་རང་གི་རྒྱུད་ཤིང་བཞིན་དུ་སྲེག་པར་བྱེད་དེ་དེ་ལྟར་བྱེད་པ་
མི་རིགས་སོ། །བདེ་བ་ཐམས་ཅད་ཆགས་པར་འགྱུར་བ་ཡིན་པས་བརྟེན་པ་བཀག་པ་མ་ཡིན་
ནམ། དེས་ན་བདེ་བ་ཐམས་ཅད་ལས་ཕྱིར་ཕྱོགས་པ་ཡིན་པས་གཞན་གྱི་ཡོན་ཏན་ལ་དགའ་
བའི་བདེ་བའང་དང་དུ་མི་ལེན་ཏེ། བདེ་བར་རྣམ་པར་རྨོངས་པའི་ཡིད། །གང་དང་གང་ལ་
ཆགས་གྱུར་པ། །ཞེས་འཆད་པར་འགྱུར་བ་མ་ཡིན་ནམ་ཞེ་ན། ཐམས་ཅད་དགག་བྱ་མིན་གྱི་
མི་དགེ་བའི་རྒྱུ་ཁ་ན་མ་ཐོ་བའི་བདེ་བ་དགག་བྱ་ཡིན་པས་ན་ཁྱོད་ཀྱིས་གཞན་གྱི་ཡོན་ཏན་ལ་
ཡིད་དགའ་བའི་བདེ་བ་འདི་ནི་དགག་བྱ་མི་དགེ་བའི་རྒྱུ་མ་ཡིན་ཏེ། ཕྱི་མར་འབྲས་བུ་བདེ་བ་
འབྱུང་ཞིང་ཚེ་འདིར་ཁ་ན་མ་ཐོ་བ་མེད་པའི་ཕྱིར་རོ། །དེས་ན་ཡོན་ཏན་དང་ལྡན་པ་བཅོམ་ལྡན་
འདས་ཀྱི་བསྟན་པའི་ཚུལ་ཤེས་པ་རྣམས་ཀྱིས་མ་བཀག་པར་གནང་བའི་ཕྱིར་དང་། གཞན་གྱི་
ཡོན་ཏན་ལ་དགའ་བར་བྱས་པས་འདི་ཕྲག་དོག་མེད་པ་ཡིན་སྙམ་ནས་སེམས་ཅན་གཞན་
སྡུད་པའི་མཆོག་ཏུ་གྱུར་པ་ཉིད་ཀྱང་ཡིན་པའི་ཕྱིར་དེ་བླང་བར་རིགས་སོ། །
གཉིས་པ་གཞན་བསྟོད་པའི་བདེ་བ་བཟོད་པར་རིགས་པ་ནི། གལ་ཏེ་གཞན་གྱི་
ཡོན་ཏན་ལ་མི་བཟོད་པ་མེད་ཀྱང་གཞན་ལ་བསྟོད་པ་བྱེད་པ་ལ་ཡང་བསྟོད་ཡུལ་དགའ་བ་དེ་
ལྟར་བསྟོད་པ་ལས་བྱུང་བའི་དགའ་བ་དེ་རང་ལ་སྐྱེ་བར་འགྱུར་བའི་བདེ་བ་འདི་ཁྱོད་ཀྱིས་
བསྟེན་མི་ནུས་པས་མི་འདོད་དོ་ཞེ་ན། འོ་ན་རང་བདེ་བའི་རྒྱུར་གླ་པ་ལ་གླ་རྔན་བྱིན་པ་དང་
སོགས་པས་ཕན་བཏགས་པ་ལ་ལན་དུ་ཕན་འདོགས་པ་དང༌། ནོར་དང་ཁྲུས་དང་དྲིལ་ཕྱིས་
སོགས་ཀྱང་སྤང་བར་བྱ་བ་ཡིན་པར་འགྱུར་ཏེ། དེས་ཀྱང་བདག་ཉིད་ལ་བདེ་བ་བསྒྲུབ་པའི་
ཕྱིར། དེ་འདོད་ན་དེའི་ཕྱིར་གཞན་གྱི་བདེ་བ་ལ་སྡང་བ་ཅན་ཁྱོད་ལ་མཐོང་བ་ཚེ་འདི་དང་མ་
མཐོང་བ་ཕ་རོལ་གྱི་བདེ་བ་ཕུན་སུམ་ཚོགས་པ་གཉིས་ཀ་ཉམས་པར་འགྱུར་བ་བདེ་བའི་རྒྱུ་
- 3 .1 ( -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སྤངས་པས་སོ། །གཞན་ཡང་ཁྱོད་ཀྱི་ཚུལ་འདི་ནི་ལོག་པ་ཡིན་ཏེ། འགའ་ཞིག་གིས་རང་གི་
ཡོན་ཏན་བརྗོད་པའི་ཚེ་གཞན་ལ་ཡོན་ཏན་མི་འདོད་ཀྱང་རང་གི་ཡོན་ཏན་བསྟོད་པ་ལས་བྱུང་
བའི་བདེ་བའང་འདོད་པར་བྱེད་ཅིང་། གཞན་གྱི་ཡོན་ཏན་བསྔགས་པ་འགའ་ཞིག་གིས་
བརྗོད་པའི་ཚེ་ཕྲག་དོག་གིས་གཞན་ལ་བདེ་བ་འདོད་པ་ལྟ་ཞོག་རང་ལའང་ཕ་རོལ་གྱི་ཡོན་
ཏན་བརྗོད་པ་ལས་བྱུང་བའི་ཡིད་བདེ་བ་མི་འདོད་པར་བྱེད་ན་བདེ་བ་མི་བཟོད་པ་མ་ཡིན་གྱི་
ཕ་རོལ་པོའི་ཡོན་ཏན་ལ་མི་བཟོད་པ་ཡིན་ནོ། །
གསུམ་པ་དམ་བཅའ་དང་འགལ་བས་ཁྲོ་བར་མི་རིགས་པ་ནི། སྔར་བཤད་པ་དེ་
མི་རིགས་ཏེ། བདག་སངས་རྒྱས་ནས་སེམས་ཅན་ཐམས་ཅད་ལ་ཕན་པ་དང་བདེ་བ་བསྒྲུབ་
པར་འདོད་པས་བསམ་པ་བྱང་ཆུབ་ཀྱི་མཆོག་ཏུ་ནི་སེམས་བསྐྱེད་ནས་སེམས་ཅན་རང་གི་བདེ་
བ་རྙེད་ན་དེ་ལ་ད་ཀོ་སྟེ་དེ་ཡང་ཅི་སྟེ་ཁྲོ་བར་བྱེད་དེ་མི་རིགས་སོ། །འོན་ཏེ་བདེ་བ་མི་བཟོད་པ་
མིན་གྱིས་གཞན་གྱི་ཡོན་ཏན་ཐོས་པ་ན་དད་ནས་རྙེད་པ་དང་བཀུར་སྟི་བྱེད་པ་ལ་མི་བཟོད་དོ་
ཞེ་ན། སེམས་ཅན་དེ་དག་ལ་བསྙེན་བཀུར་ངན་ངོན་ཉུང་ཟད་ཙམ་བྱེད་པ་མཐོང་ནས་ཅིའི་
ཕྱིར་དེ་ལ་གདུང་ཞིང་ཁྲོ་བར་བྱེད་པ་མི་རིགས་ཏེ། སེམས་ཅན་རྣམས་ནི་འཇིག་རྟེན་ཁམས་
གསུམ་པོ་ཀུན་གྱིས་མཆོད་པར་འོས་པའི་མངོན་པར་རྫོགས་པར་འཚང་རྒྱ་བར་འདོད་ཅེས་
ཁྱོད་ཀྱིས་དམ་བཅས་པའི་ཕྱིར། ལོའི་སྒྲ་ནི་ཕྱིན་ཅི་ལོག་པར་མཐོང་ནས་མ་རངས་པར་སྟོན་
པའོ། །དཔེར་ན་ཁྱོད་ཀྱིས་གསོ་བར་བྱ་དགོས་པའི་བུ་ལ་སོགས་པ་གང་ཞིག་ཁྱོད་ཀྱིས་ཟས་
གོས་སོགས་གསོ་བའི་ཡོ་བྱད་ཁྱོད་ཉིད་ཀྱིས་ནི་རྙེད་ཅིང་སྦྱིན་པར་བྱ་དགོས་པ་དེ། གཉེན་
གྱིས་བྱིན་ནས་འཚོ་བ་ཁོ་རང་གི་རྙེད་པར་གྱུར་ན་ཁྱོད་དགའ་བར་མི་འགྱུར་བ་སླར་ཁྲོའམ་སྟེ་
ཁྲོ་བ་མི་རིགས་པ་བཞིན་ནོ། །འོན་ཏེ་དེ་ལྟར་དམ་བཅས་མེད་བདེ་བ་གཞན་ལ་མི་འདོད་ཅེ་ན། །
བདེ་བ་དེ་ཙམ་ཡང་ཅི་སྟེ་འགྲོ་བ་ལ་མི་འདོད་ན། སེམས་ཅན་དེ་ལ་བྱང་ཆུབ་ཐོབ་པར་འདོད་
-3) () -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥་
པ་གང་ལས་ཡིན་ཏེ་འགལ་བ་ཡིན་ནོ། །གང་ཞིག་གཞན་འབྱོར་ངན་ངོན་ཙམ་ལ་ཁྲོ་བ་དེ་ལ་
བྱང་ཆུབ་ཀྱི་སེམས་ནི་ག་ལ་ཡོད་དེ་ཉམས་པར་འགྱུར་བ་ཡིན་ནོ། །
བཞི་པ་བདག་ལ་ཕན་པ་མེད་པས་ཁྲོ་བར་མི་རིགས་པ་ནི། འོན་ཏེ་དེ་དག་གི་
རྙེད་པ་དེ་བདག་གིས་མིན་པས་ཁྲོ་ཞེ་ན། གལ་ཏེ་དགྲ་ལ་སོགས་པ་དེས་སྦྱིན་བདག་དེ་ལས་
རྙེད་བཀུར་རྙེད་དམ། མ་རྙེད་པར་དངོས་པོ་དེ་སྦྱིན་བདག་འགའ་ཞིག་གི་ཁྱིམ་དུ་གནས་པར་
གྱུར་པའི་རྣམ་པ་ཀུན་ཏུའང་ཕ་རོལ་གྱི་རྙེད་པའི་དངོས་པོ་དེ་ཁྱོད་ལ་མེད་པར་མཚུངས་ན་སྦྱིན་
བདག་དེས་དངོས་པོ་དེ་ཕ་རོལ་དེ་ལ་བྱིན་རུང་མ་བྱིན་རུང་ཁྱོད་ཕྲག་དོག་བྱེད་པ་དེས་ཅི་བྱ་སྟེ་
བཏང་སྙོམས་སུ་བྱ་བར་རིགས་སོ། །
ལྔ་པ་བསོད་ནམས་ཟད་དུ་དོགས་པས་བཟོད་པར་རིགས་པ་ནི། རེ་ཞིག་འདི་
ལྟར་ ཡང་ བསམས་ ཏེ། ཅིས་ ཀྱང་ མི་ མགུ་ན་ རྙེད་བཀུར་བྱེད་ པའི་ རྒྱུ་ ཕ་ རོལ་གྱིས་སྔར་
བསགས་པའི་བསོད་ནམས་དང་ནི། ཕ་རོལ་གྱི་སྔོན་གྱི་ལས་ལས་བྱུང་བའི་སྦྱིན་བདག་གི་
དད་པ་དང་ནི་སྦྱིན་བདག་དང་སྦྱིན་པ་པོ་ལ་ཡང་མི་མགུ་བས་འདོར་རམ། གང་ལ་དང་བ་སྐྱེ་
བའི་རྒྱུ་སྦྱིན་པ་ཐོབ་པའི་གང་ཟག་རང་གི་ཡོན་ཏན་ཅིའི་ཕྱིར་འདོར་རམ་སྟེ་བཟློག་པར་
བྱའམ། ཅི་སྟེ་ཕ་རོལ་གྱིས་རྙེད་བཀུར་རྙེད་པར་གྱུར་བཞིན་པ་ནི་མི་ལེན་ཅིང་མི་འཛིན་པར་
བྱ༑ མི་རིགས་པའི་རྣམ་པ་གང་གིས་ཁྲོ་བར་བྱེད་ཅིང་མགུ་བར་མི་བྱེད་པའི་རྒྱུ་མཚན་དེ་སྨོས་
ཤིག །དེ་ལ་བསོད་ནམས་ལ་སོགས་པ་ནི། བཟློག་པར་མི་ནུས་པའི་ཕྱིར་དང་། རྙེད་བཀུར་
ཐོབ་པ་ལ་ཁྲོ་བར་མི་རིགས་པའང་ཀུན་ཏུ་དེ་ཁྱོད་ལ་མེད་ཅེས་བསྟན་ཟིན་ཏོ། །མི་མགུ་བའི་རྒྱུ་
ནི་ཅུང་ཟད་ཀྱང་མེད་དོ། །གཞན་ལ་རྙེད་བཀུར་ཡོད་ལ་རང་ལ་མེད་པས་མི་མགུའོ་ཞེ་ན།
ཁྱོད་ནི་རང་གིས་སྡིག་པ་བྱས་པ་ལ་མྱ་ངན་མེད་པར་མ་ཟད་ཀྱི་བསོད་ནམས་བྱས་པ་གཞན་
དག་དང་ལྷན་ཅིག་འགྲན་པར་བྱེད་འདོད་དམ་སྟེ། འགྲན་པར་མི་རིགས་ལ། བསོད་ནམས་
-3) ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ར
བྱེད་པ་དག་བསོད་ནམས་བྱེད་པ་གཞན་དང་འགྲན་པར་རིགས་པས་བདེ་བ་འདོད་པས་
བསོད་ནམས་བྱ་བ་ལ་བརྩོན་པར་བྱའོ། །བམ་པོ་དང་པོ་བཤད་ཟིན་ནས་འདི་མན་ཆད་བམ་
པོ་གཉིས་པ་འཆད་པའོ། ། །
༈ ལྔ་པ་འདོད་པའི་གེགས་བྱེད་ལ་ཁྲོ་བ་བཟློག་པ་ལ་དྲུག་སྟེ། དགྲ་ལ་གནོད་
པས་རང་ལ་མི་ཕན། བསྟོད་གྲགས་ཀྱིས་བདག་ལ་མི་ཕན། བསྟོད་སོགས་འགོག་པ་ཕན་
བྱེད་དུ་བསྟན། བསོད་ནམས་ཀྱི་གེགས་བྱེད་ལ་ཁྲོ་བ་དགག །གནོད་བྱེད་གུས་བྱའི་ཡུལ་དུ་
བསྒྲུབ། སེམས་ཅན་མགུ་བར་བྱ་བར་བསྟན་པའོ། །དང་པོ་ནི། གལ་ཏེ་རང་གི་ཡིད་སྨོན་ཙམ་
གྱིས་དགྲ་བོ་མི་དགའ་བ་སྐྱེས་ན་རང་དགའོ་ཞེ་ན། གལ་ཏེ་ཁྱོད་འདོད་པ་ཙམ་གྱིས་དགྲ་ཞིག་
མི་དགའ་ཞིང་མི་འདོད་པ་བྱུང་ན་ཡང་དེ་ཙམ་ལ་ཁྱོད་དགའ་བར་བྱ་རྒྱུ་ཅི་ཞིག་ཡོད། ཁྱོད་ཀྱིས་
ཡིད་ལ་སྨོན་པ་ཙམ་གྱིས་ནི་དགྲ་དེ་ལ་གནོད་པའི་རྒྱུར་མི་འགྱུར་ལ། ཁྱོད་ཀྱི་འདོད་པ་ཙམ་
གྱིས་དགྲ་ལ་སྡུག་བསྔལ་དེ་འགྲུབ་ནའང་དེ་ལ་ཁྱོད་དགའ་ཞིང་ཡིད་བདེ་བ་བྱ་རྒྱུ་ཅི་ཞིག་ཡོད་
དེ་དོན་མེད་དོ། །གལ་ཏེ་དགྲ་སྡུག་བསྔལ་བས་བདག་དགའ་བ་དེས་འཚེངས་པར་འགྱུར་ཞེ་
ན༑ དགའ་བ་བྱས་པ་དེ་ལས་ཆེས་ཕུང་བའང་གཞན་ཅི་ཞིག་ཡོད་དེ། ངན་སོང་གི་རྒྱུ་ཡིན་
པའི་ཕྱིར་རོ། །འོན་ཏེ་དེ་ཕུང་བ་ཅི་སྟེ་ཡིན་ཞེ་ན། ཆགས་སོགས་ཉོན་མོངས་པ་ཉ་གཤོར་བ་
པོས་བཏབ་པའི་གཞན་ཕུང་ན་ཅི་མ་རུང་སྙམ་པའི་སེམས་མཆིལ་པ་སྟེ་ཉ་འཛིན་པའི་དོན་དུ་
བྱས་པའི་ཤ་དང་བཅས་པའི་ལྕགས་ཀྱུ་འདི་ནི་ཆེར་འཇིགས་པར་བྱེད་པ་མི་ཟད་པ་གཟེ་མོ་
དེས་བཟུང་ཞིང་ཕྱུངས་ཏེ་བདེ་འགྲོའི་ཆུ་ལས་བཏོན་ནས་བར་དོའི་སྐམ་སར་ཁྲིད་ཅིང་དམྱལ་
བའི་སྲུང་མ་གཤིན་རྗེའི་ཕོ་ཉས་བླངས་ཏེ་སེམས་ཅན་དམྱལ་བའི་བུམ་པ་སྟེ། ཏིལ་མར་གྱིས་
བཀང་བའི་ཟངས་ཆེན་དུ་བདག་འཚེད་པ་སྟེ་སྲེག་པར་ངེས་པས་ན་གཞན་སྡུག་བསྔལ་བ་ལ་
དགའ་བ་འདི་དང་དུ་བླང་བར་མི་བྱའོ། །
-3
) 2 -



，
，
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། །
གཉིས་པ་ལ་གསུམ་ལས། དང་པོ་ རང་དོན་མེད་པས་བསྒྲུབ་བྱ་མིན་པ་ནི།
བསྟོད་པ་དང་གྲགས་པའི་གེགས་བྱེད་པས་ཀྱང་ཁྲོ་བར་མི་རིགས་ཏེ། བསྟོད་དང་གྲགས་པའི་
རིམ་གྲོས་ནི་མཁས་པས་སྐྱེས་བུའི་འདོད་བྱའི་དོན་ལྔ་ལས་བསོད་ནམས་འཕེལ་བར་ཡང་མི་
འགྱུར་ཡང་ཚེ་རིང་བར་ཡང་མི་འགྱུར་ཞིང་། བདག་གི་སྟོབས་སུ་མི་འགྱུར་བ་དང༌། ནད་མེད་
པར་འགྱུར་བ་མིན་ཞིང་། ལུས་བདེ་བར་ཡང་མི་འགྱུར་བའི་ཕྱིར་རོ། །གཞན་ཡང་བདག་ནི་
རང་དོན་སྔར་བཤད་ལྔ་པོ་ཤེས་པའི་ཤེས་རབ་ཅན་དུ་གྱུར་ན་བསྟོད་གྲགས་སོགས་དེ་ལ་རང་
དོན་འགྲུབ་པའི་དགོས་པ་ཅི་ཞིག་ཡོད་དེ་འགྲུབ་པའི་ཐབས་མེད་པའི་ཕྱིར་རོ། །འོན་ཏེ་དེས་
ཡིད་བདེ་བ་འབའ་ཞིག་ཙམ་འགྲུབ་པས་འདོད་དོ་ཞེ་ན་ནི། རྒྱན་པོ་འགྱེད་པ་ཆོ་ལོར་རྩེ་བ་
དང་ སོགས་ པས་ སྨད་འཚོང་མ་དང༌། གཞན་གྱི་བུད་མེད་སོགས་དང༌། ཆང་ཡང་བསྟེན་
དགོས་པར་འགྱུར་ཏེ། ཡིད་བདེ་བའི་རྒྱུ་ཡིན་པས་སོ། ། །
གཉིས་པ་དེ་བསྒྲུབ་པ་བྱིས་པའི་སྤྱོད་པ་དང་འདྲ་བ་ནི། གཞན་ཡང་གྲགས་པ་
འབྱུང་བའི་དོན་དུ་གླང་པོ་ཆེ་ལ་སོགས་པའི་ནོར་རྩྭ་ལྟར་གཏོང་ཞིང་། གཡུལ་དུ་ཕྱིན་ནས་བརྒྱ་
བྱིན་ལྟར་དགྲ་ལས་རྒྱལ་ཞེས་གྲགས་པའི་ཕྱིར་བདག་ཉིད་ཀྱང་ནི་གསོད་པར་བྱེད་ན། བསྟོད་
པའི་ཚིག་འབྲུ་རྣམས་ཀྱིས་ཅི་ཞིག་བྱ་སྟེ་བཟར་རུང་ངམ། གྲགས་པའི་དོན་དུ་ཤི་ན་གྲགས་པ་
དེ་ཀོས་སུ་ལ་བདེ་སྟེ་སུ་ལའང་མི་ཕན་ནོ། །དེས་ན་བསྟོད་གྲགས་དེ་དག་བྱིས་པའི་རྩེད་མོ་
དང་མཚུངས་ཏེ། དཔེར་ན་བྱེ་མ་ལས་བྱས་པའི་ཁང་བུ་བྱས་ཏེ་དེ་ལ་དགའ་ཞིང་རྩེ་བ་ན་དེ་
འགའ་ཞིག་གིས་བཤིགས་ཏེ་བརྡིབས་པར་གྱུར་པ་ན་བྱིས་པ་རྣམས་ནི་བདག་གི་ཁང་པ་
བཤིག་པར་བྱས་སྙམ་དུ་ཉམ་ཐག་པས་ག་ཆད་ཆད་དུ་ངུ་ཞིང་ཆོ་ངེས་འདེབས་པ་དེ་བཞིན་དུ་
བདག་གི་བསྟོད་པ་དང་གྲགས་པ་ཉམས་ན་རང་གི་སེམས་ནི་བྱིས་པ་བཞིན་དུ་དོན་མེད་པར་
སྡུག་བསྔལ་བར་སྣང་སྟེ། དཔྱད་ན་བདག་གི་བ་སུས་ཀྱང་བཤིག་པ་མེད་པར་བརྟགས་པར་
- 3， 3 -



་་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱའོ། །
གསུམ་པ་བརྟགས་ན་དགའ་བར་མི་འཐད་པ་ནི། རེ་ཞིག་སྒྲ་ལ་སེམས་མེད་དེ་ཕྱི་
རོལ་གྱི་དོན་ཡིན་པའི་ཕྱིར། དེས་ན་དེ་ལ་བདག་ལ་བསྟོད་པའི་སེམས་ཡོང་ཡེ་མི་སྲིད་ཅིང་།
དེ་འབྱུང་བ་ལུས་སེམས་ལ་ལྟོས་ན་ཡང་ལུས་བེམས་པོ་ཡིན་ལ་སེམས་ལུས་ཅན་མ་ཡིན་པས་
བསྟོད་བྱེད་དུ་མི་རུང་བའི་ཕྱིར་རོ། །དེས་ན་བདག་ལ་གཞན་དགའོ་ཞེས་པའི་མངོན་པར་དད་
པའི་སེམས་དེ་ནི་བདག་དགའ་བའི་རྒྱུ་ཡིན་པར་འགྱུར་གྲང་ན་དེའང་བྱིས་པའི་སྤྱོད་པ་ཁོ་ནར་
ཟད་དེ་བདག་དང་གཞན་དགའ་བ་འབྲེལ་བ་མེད་པའི་ཕྱིར་གྲག་ཅེས་པ་ནི་འདི་ཡང་དོན་མེད་
པ་ཡིན་ནོ་ཞེས་རང་མི་འདོད་པ་སྟོན་པར་བྱེད་པའོ་ཞེས་སོ། །རྟགས་གྲུབ་སྟེ། འདི་ལྟར་
སེམས་ཅན་གཞན་ནམ་ཡང་ན་བདག་ལ་དགའ་བའང་རུང་གཞན་རྒྱུད་ཀྱི་དགའ་བ་དེས་
བདག་ལ་ཅི་ཞིག་ཕན་ཏེ་མི་ཕན་པའི་ཕྱིར་རོ། །དེ་ཡང་གཞན་གྱི་དགའ་བདེ་དེ་ནི་ཕ་རོལ་དེ་
ཉིད་ཀྱི་ཡིན་གྱིས་བདག་གིས་གཞན་རྒྱུད་ལ་ཡོད་པའི་དགའ་བདེ་དེ་ལས་ཆ་ཤས་ཙམ་ཡང་མི་
འཐོབ་པའི་ཕྱིར་རོ། །འོན་ཏེ་བྱང་སེམས་གཞན་བདེ་བས་བདག་བདེ་བ་མིན་ནམ་ཤས་མི་
ཐོབ་པ་ཅི་ཞེ་ན། ཕ་རོལ་དེ་བདེ་བ་ཡིས་བདག་བདེ་བར་འགྱུར་བའི་ཕྱིར་ན་སེམས་ཅན་
གཞན་ཀུན་དགའ་བས་བདེ་བ་དེ་ལའང་སྔ་མ་དེ་བཞིན་བདག་བདེ་བར་བྱ་དགོས་པར་འགྱུར་
ལ་དེ་ལྟ་ན་ཅིའི་ཕྱིར་བདག་ལ་གཞན་དད་པས་གཞན་ལའང་དགའ་ལ་སེམས་ཅན་གཞན་ལ་
བསྟོད་པའི་དགའ་བ་ཡིས་བདེ་བ་ཐོབ་པར་གྱུར་ན་བདག་ཡིད་མི་བདེ་བ་བྱེད་པར་མི་རིགས་
པར་འགྱུར་རོ། །དེ་བས་ན་བདག་ནི་གཞན་གྱིས་བསྟོད་དོ་ཞེས་བརྟགས་པས་རང་གི་རྒྱུད་ལ་
དགའ་བ་སྐྱེ་བར་འགྱུར་བ་དེ་ཡང་སྔར་བསྟན་པའི་ཚུལ་དེ་ལྟར་མི་འཐད་པས་བྱིས་པའི་སྤྱོད་
པ་ཁོ་ནར་ཟད་དོ། །
གསུམ་པ་ལ་གཉིས་ལས། དང་པོ་ངན་འགྲོ་འགོགས་པས་ཕན་བྱེད་དུ་བསྟན་པ་
- 3
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
ནི༔ བསྟོད་སོགས་ ཀྱི་ ཕན་བདེ་མེད་པར་མ་ཟད་གནོད་པ་འབྱུང་བའི་རྒྱུ་བྱེད་དེ། བསྟོད་
གྲགས་སོགས་འདི་དག་བདག་གིས་ནི་བདག་དགེ་བའི་ཕྱོགས་ལ་རྣམ་པར་གཡེང་ཞིང་སྐྱོ་
བར་བྱེད་ལ་དེས་ནི་འཁོར་བའི་སྡུག་བསྔལ་ལས་སྐྱོབ་པའང་འཇིག་པར་བྱེད་དོ། །དེར་མ་
ཟད་ཡོན་ཏན་དང་ལྡན་པ་གཞན་ལ་ཕྲག་དོག་བྱེད་པ་དང་། དེ་དག་གི་རྙེད་པ་དང་བཀུར་སྟི་
ཕུན་སུམ་ཚོགས་པ་ལ་ཁྲོ་བར་ཏེ་མི་བཟོད་པར་བྱེད་དོ། །དེའི་ཕྱིར་བདག་གི་བསྟོད་སོགས་ནི་
གཞོམ་ཞིང་དགག་པར་བྱ་བའི་ཕྱིར་སེམས་ཅན་གང་དག་འབད་པ་བྱེད་པ་ལ་ཉེ་བར་གནས་
པ་དེ་དག་བདག་ནི་ངན་སོང་དུ་ལྟུང་བ་ལས་བསྲུང་ཞིང་བསྐྱབ་པའི་ཕྱིར་ཞུགས་ཤིང་བརྩོན་པ་
མིན་ནམ་སྟེ་ཡིན་པས་དེ་དག་དགེ་བའི་བཤེས་གཉེན་ཡིན་གྱི་གནོད་བྱེད་མིན་པས་ཁྲོ་བར་མི་
རིགས་སོ། །
གཉིས་པ་ཐར་པ་བསྒྲུབ་པས་ཕན་བྱེད་དུ་བསྟན་པ་ནི། བདག་ནི་རྣམ་པར་གྲོལ་
བ་དོན་དུ་གཉེར་བ་ལ་རྙེད་པ་དང་བཀུར་སྟི་ནི་འཆིང་བྱེད་ཡིན་ཏེ། ཆགས་པའི་གནས་ཡིན་
པས་སོ། །དེ་ནི་མི་དགོས་ཏེ། དེས་འཆིང་བ་མི་རིགས་པས་རྙེད་བཀུར་གྱི་གེགས་བྱེད་པའི་
དགྲ་གང་དག་ནི་བཤེས་གཉེན་ལྟར་བདག་འཁོར་བར་བཅིངས་པ་ལས་གྲོལ་བར་བྱེད་པས་
མཆོག་ཏུ་ཕན་འདོགས་པས་དགའ་བའི་གནས་དེ་ལ་བདག་ནི་ཇི་ལྟར་ཁྲོ་སྟེ་མི་རིགས་སོ། །ཇི་
ལྟར་མི་རིགས་ཤེ་ན། བདག་ནི་རྙེད་བཀུར་ལ་ཞེན་པས་སྲིད་པའི་སྡུག་བསྔལ་དུ་འཇུག་པར་
འདོད་པ་ལ་སངས་རྒྱས་ཀྱིས་ནི་བྱིན་རླབས་བཞིན་དུ་ངན་སོང་དུ་ཡེ་མི་གཏོང་བའི་སྒོ་འཕར་ཏེ་
སྒོ་གླེགས་ཉིད་ལྟ་བུར་གྱུར་པའི་སྐྱེས་བུ་དམ་པ་དེ་ལ་བདག་ནི་ཇི་ལྟར་ཁྲོ་སྟེ་མི་རིགས་སོ། །
བཞི་པ་ལ་གསུམ་གྱི་དང་པོ་དེ་ལ་ཁྲོས་ན་རང་ཉིད་གེགས་ཡིན་པ་ནི། ཁྲོ་བར་མི་
རིགས་པར་མ་ཟད་འགའ་ཞིག་གིས་བདག་དགེ་བ་བསྒྲུབ་པའི་གེགས་བྱས་ན་ཡང་འདི་ནི་
བསོད་ནམས་ཀྱི་གེགས་བྱེད་པའོ་ཞེས་དེ་ལའང་ཁྲོ་བར་མི་རིགས་ཏེ། དེ་ལྟ་བུ་ལ་སོགས་པ་
- } 5 5 -



སྟེ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་བཟོད་པ་དང་མཚུངས་པའི་དཀའ་ཐུབ་ནི་ལེགས་སྤྱད་གཞན་ལ་ཡོད་པ་མིན་པའི་ཕྱིར་ནའོ།།
མ་གྲུབ་པ་མིན་ཏེ་དགེ་བའི་ལས་ཐམས་ཅད་ཀྱི་རྒྱུ་ཡིན་པའི་ཕྱིར་རོ། །དེས་ན་འབད་རྩོལ་
གྱིས་བདག་ནི་བཟོད་པ་དེ་ལ་མི་གནས་སམ་སྟེ་གནས་པར་རིགས་སོ། །གལ་ཏེ་བདག་ནི་
རང་སྐྱོན་མ་རིག་ཅིང་མི་བཟོད་པའི་རྒྱུ་མཚན་གྱིས་བསོད་ནམས་དང་རྙེད་སོགས་ཀྱི་གེགས་
བྱེད་པ་འདི་ལ་བཟོད་པར་མི་བྱེད་ན་བསོད་ནམས་ཀྱི་རྒྱུར་ནི་ཉེ་བར་གནས་པ་ཡིན་པའི་དགྲ་
འདི་བསོད་ནམས་སོགས་ཀྱི་གེགས་བྱེད་དུ་མངོན་པར་ཞེན་པས་མི་བཟོད་པ་དེ་བདག་གི་
བསོད་ནམས་འཕེལ་བ་འདི་ལ་བདག་གིས་གེགས་བྱེད་པར་ཟད་དོ། །
གཉིས་པ་བསོད་ནམས་ཀྱི་རྒྱུ་ཡིན་པས་གེགས་སུ་མི་རུང་བ་ནི། འོན་ཏེ་དེ་བསོད་
ནམས་ཀྱི་གེགས་བྱེད་ན་དེའི་རྒྱུར་ཇི་ལྟར་འགྱུར་ཞེ་ན། འབྲས་བུ་གང་ཞིག་རྒྱུ་གང་མེད་ན་མི་
འབྱུང་ལ། རྒྱུ་གང་ཞིག་ཡོད་ན་འབྲས་བུ་ཡོད་པར་གྱུར་པ་དེ་ཉིད་དེའི་རྒྱུ་ཡིན་པས་ཁྱབ་ན།
ཇི་ལྟར་གནོད་བྱེད་དེ་ལ་བསོད་ནམས་ཀྱི་གེགས་ཞེས་བྱ་སྟེ་གེགས་མ་ཡིན་པར་ཐལ། བཟོད་
སོགས་བསོད་ནམས་ཀྱི་རྒྱུ་ཡིན་པའི་ཕྱིར་ཏེ། དེ་དང་རྗེས་སུ་འགྲོ་ལྡོག་ངེས་པའི་ཕྱིར་རོ། ། །
གསུམ་པ་དེ་སྦྱིན་སོགས་ཀྱི་དཔེས་བསྒྲུབ་པ་ནི། དཔེར་ན་སྦྱིན་པ་བྱེད་པའི་དུས་
སུ་བབ་པ་ན་སྦྱིན་པའི་སློང་མོ་བས་སྦྱིན་པའི་གེགས་བྱས་པ་ཡོད་པ་མ་ཡིན་ཞིང་། རབ་བྱུང་
དོན་དུ་གཉེར་བ་གང་རབ་ཏུ་འབྱིན་པར་བྱེད་པར་གྱུར་པའི་མཁན་པོ་དེ་རབ་བྱུང་གི་སྡོམ་པའི་
གེགས་ཞེས་བྱར་མི་རུང་བ་བཞིན་ནོ། ། །
ལྔ་པ་གནོད་བྱེད་གུས་བྱའི་ཡུལ་དུ་བསྟན་པ་ལ་གཉིས། གུས་པའི་རྒྱུ་མཚན་
བསྒྲུབ་པ་དང༌། དེ་ལ་རྩོད་པ་སྤང་བའོ། །དང་པོ་ལ་གཉིས་ཀྱི་དང་པོ་རྙེད་དཀའ་ཞིང་གྲོགས་
བྱེད་པས་དགའ་བ་བསྒོམ་པ་ནི། གཞན་ཡང་འཇིག་རྟེན་ན་ནི་བསོད་ནམས་མ་བསགས་པ་
མང་བས་སློང་བ་ནི་མོད་པ་ཡིན་ལ། གནོད་པ་བྱེད་པ་ནི་དཀོན་པ་སྟེ་འདི་ལྟར་ཕར་གནོད་པ་
- 3 5 G -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
མ་བྱས་ན་རྒྱུ་མཚན་གང་ཡང་མེད་པར་འགའ་ཡང་ཚུར་གནོད་པ་ཅུང་ཟད་ཀྱང་མི་བྱེད་དོ། །དེ་
བས་ངལ་བས་མ་བསྒྲུབས་པའི་ཁྱིམ་དུ་གཏེར་ནི་བྱུང་བ་ལྟར་ཤིན་ཏུ་དཀོན་ཞིང་བྱང་ཆུབ་ཀྱི་
སྤྱོད་པ་ཚོགས་གཉིས་རྫོགས་པའི་ གྲོགས་སུ་གྱུར་པས་མཆོག་ཏུ་ཕན་འདོགས་ པའི་ཕྱིར་
བདག་གིས་དགྲ་ལའང་དགའ་བར་བྱ་བར་རིགས་སོ། །
གཉིས་པ་དེས་ན་འབྲས་བུའི་ཤས་ཀྱིས་ཐོག་མར་མཆོད་པར་འོས་པ་ནི། བཟོད་
སོགས་བསོད་ནམས་དེ་དག་དགྲ་འདི་དང་བདག་གིས་བསྒྲུབས་པས་ན་དེའི་ཕྱིར་བཟོད་པའི་
འབྲས་བུ་བསོད་ནམས་ཐོབ་པ་ནི་ཆོས་ཀྱི་གྲོགས་དགྲ་འདི་ལ་ཐོག་མར་ཕུད་བདར་བར་འོས་
ཏེ་འདི་ལྟར་དགྲ་དེ་ནི་བདག་གི་བཟོད་སོགས་བསོད་ནམས་འགྲུབ་པའི་རྒྱུ་ཡིན་པའི་ཕྱིར་ཏེ།
བྱམས་པའི་སྟོབས་ཀྱིས་སྨོན་ལམ་ལྟ་བུའོ། ། །
གཉིས་པ་ལ་གཉིས་ལས་དང་པོ་ཕན་སེམས་མེད་པས་མཆོད་བྱ་མིན་པ་དགག་
པ་ནི། གལ་ཏེ་དགྲ་ལ་བྱང་སེམས་འདི་ནི་བཟོད་པ་བསྒྲུབ་པའི་གྲོགས་བྱ་སྙམ་པའི་བསམ་པ་
མེད་པར་གནོད་པ་བྱེད་པས་དགྲ་འདི་དགེ་བའི་རྒྱུ་ཡིན་ཡང་མཆོད་བྱ་མིན་ཞེ་ན། དགེ་བ་
འགྲུབ་པའི་ནི་རྒྱུར་རུང་བ་བསམ་པ་མི་མངའ་བའི་དམ་པའི་ཆོས་ཀྱང་ཅི་སྟེ་མཆོད་དེ་མཆོད་བྱ་
མིན་པར་འགྱུར་ཏེ་དེ་ལྟ་བུའི་བསམ་པ་མེད་པའི་ཕྱིར་རོ། །
གཉིས་པ་གནོད་སེམས་ཡོད་པས་མཆོད་བྱ་མིན་པ་དགག་པ་ནི། དེ་ལྟ་ནའང་
ཆོས་ལ་གནོད་སེམས་མེད་ལ་གལ་ཏེ་དགྲ་འདི་བདག་ལ་གནོད་པ་བྱ་བའི་བསམ་པ་ཡོད་པའི་
ཕྱིར་མཆོད་བྱ་མིན་ཞེ་ན། གནོད་སེམས་མེད་པར་སྨན་པ་བཞིན་དུ་གཅིག་ཏུ་བདག་ལ་ཕན་
བདེ་བསྒྲུབ་པར་བརྩོན་ན་དེ་ལ་བརྟེན་ནས་བདག་གི་བཟོད་པའང་ཇི་ལྟར་འགྲུབ་སྟེ་མི་འགྲུབ་
པ་དེ་བས་ན་རང་ལ་རབ་ཏུ་སྡང་བའི་སེམས་པ་ཅན་དགྲ་དེ་ལ་བརྟེན་ནས་བདག་གི་བཟོད་པ་
སྐྱེའི་དགེ་བའི་བསམ་པས་མི་འགྲུབ་པས་ན་དགྲ་དེ་ཉིད་བཟོད་པའི་རྒྱུ་ཡིན་པས་བདག་ལ་
-3) 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཟོད་པ་སྒྲུབ་པའི་བསམ་པ་མེད་ཀྱང་དགྲ་དེ་དམ་པའི་ཆོས་བཞིན་མཆོད་པར་འོས་པ་དང་
ཚོགས་ཀྱི་རྒྱུར་གྱུར་པ་ཡིན་ནོ། །
དྲུག་པ་སེམས་ཅན་མགུ་བར་བྱ་བ་ལ་གཉིས་ཏེ། དོན་དངོས་དང་། ཕན་ཡོན་ནོ།།
དང་པོ་ལ་གཉིས། སངས་རྒྱས་དང་འདྲ་བར་བལྟ་བ་དང་། སངས་རྒྱས་ལ་དད་པས་གུས་བྱར་
བསྟན་པའོ། །དང་པོ་ལ་བཞིའི་དང་པོ་ལུང་དགོད་པ་ནི། དེ་ལྟར་ཚོགས་ཀྱི་རྒྱུ་ཡིན་པ་དེའི་
ཕྱིར་སེམས་ཅན་གྱི་ཞིང་དང་ནི་རྒྱལ་བའི་ཞིང་ཞེས་ཐུབ་པས་གསུངས་ཏེ། དེ་སྐད་དུ། ཆོས་
ཡང་དག་པར་སྡུད་པ་ལས། སེམས་ཅན་གྱི་ཞིང་ནི་བྱང་ཆུབ་སེམས་དཔའི་སངས་རྒྱས་ཀྱི་ཞིང་
ངོ་། །སངས་རྒྱས་ཀྱི་ཞིང་གང་ལས་སངས་རྒྱས་ཀྱི་ཆོས་རྣམས་རྙེད་ཅིང་ཐོབ་པར་འགྱུར་བ་དེ་
ལ་ལོག་པར་འཇུག་པར་བྱ་བ་མི་རིགས་སོ་སྙམ་མོ། །དེའང་འདི་སྙམ་དུ་སེམས་ཏེ། ལེགས་
པར་སྤྱོད་པ་དང་ཉེས་པར་སྤྱོད་པ་ཐམས་ཅད་ཀྱང་སེམས་ལ་བརྟེན་ནས་འབྱུང་སྟེ། ཉེས་པར་
སྤྱོད་པ་ལ་གནས་པ་ནི་ངན་སོང་དུ་སྐྱེའོ། །ལེགས་པར་སྤྱོད་པ་ལ་གནས་པ་ནི་ལྷ་དང་མིར་
སྐྱེའོ། །དེ་གཉིས་ཀ་ཡོངས་སུ་སྤངས་པ་ནི་སངས་རྒྱས་བཅོམ་ལྡན་འདས་རྣམས་སུ་འགྱུར་རོ་
ཞེས་སོ། །
གཉིས་པ་འཐད་པ་བཤད་པ་ནི། ཅིའི་ཕྱིར་གསུངས་ཤེ་ན། སེམས་ཅན་འདི་དག་
རྒྱལ་བའི་རྗེས་སུ་མཐུན་པར་མགུ་བར་བྱས་པ་མང་པོ་ཞིག་འདི་ལྟར་སངས་རྒྱས་ཐོབ་པས་
འཇིག་རྟེན་དང་དེ་ལས་འདས་པའི་ཕུན་སུམ་ཚོགས་པའི་ཕ་རོལ་ཏུ་ཕྱིན་པའི་ཕྱིར་རོ། །སེམས་
ཅན་རྣམས་ཕུན་ཚོགས་ཀྱི་རྒྱུ་ཡིན་ཡང་སངས་རྒྱས་དང་མཚུངས་པ་མི་རིགས་སོ་སྙམ་ན།
སེམས་ཅན་རྣམས་དང་རྒྱལ་བ་ལས་སངས་རྒྱས་ཀྱི་ཆོས་སྟོབས་དང་མི་འཇིགས་པ་སོགས་
འགྲུབ་པར་འདྲ་བ་ལས་རྒྱལ་བ་ལ་གུས་པར་བྱ་བ་དེ་བཞིན་དུ་སེམས་ཅན་ལ་གུས་པར་བྱ་བ་
མིན་པ་ཅིའི་ཚུལ་ཏེ་མི་རིགས་སོ། །འོན་ཏེ་ཆགས་སོགས་ཀྱི་དབང་གིས་བསམ་པ་གཞན་པའི་
-35 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
ཕྱིར་སེམས་ཅན་རྒྱལ་བ་དང་མི་མཚུངས་སོ་ཞེ་ན། བསམ་པའི་ཡོན་ཏན་གྱི་ཆེ་བའི་རང་བཞིན་
དག་གིས་འདྲ་བས་མཚུངས་པ་མིན་གྱི། འོན་ཀྱང་འབྲས་བུ་བྱང་ཆུབ་ཆེན་པོའི་རྒྱུར་འདྲ་བ་
ལས་མཚུངས་པར་བཞག་པ་ཡིན་ཏེ། སངས་རྒྱས་ཀྱི་རྒྱུ་བྱེད་པ་དེས་རྒྱལ་བ་དང་མཚུངས་པར་
སེམས་ཅན་རྣམས་ལའང་ཡོན་ཏན་ཡོད་པ་དེའི་ཕྱིར་སེམས་ཅན་དང་རྒྱལ་བ་དེ་དག་མཉམ་
པར་བརྗོད་པ་ཡིན་ནོ། །སེམས་ཅན་ཐམས་ཅད་ལ་བྱམས་པའི་སེམས་དང་ལྡན་པ་དེ་ལ་སྐྱེ་བོ་
རྣམས་ཀྱིས་མཆོད་པ་གང་ཡིན་པ་དེ་ནི་སེམས་ཅན་ལ་བྱམས་སེམས་ལྡན་པ་དེའི་རང་གི་ཆེ་
བའི་བདག་ཉིད་ཡིན་ནོ། །ཡང་ན་དེ་སེམས་ཅན་གྱི་ཆེ་བ་ཡིན་ཏེ་སེམས་ཅན་མེད་པར་བྱམས་
པ་མེད་པའི་ཕྱིར་རོ་ཞེས་པ་རྣམ་སྣང་འཚོ་དང་། དགེ་བའི་ལྷའིའོ། །དེ་བཞིན་དུ་སངས་རྒྱས་
ལ་དད་པའི་བསོད་ནམས་གང་ཡིན་པ་དེ་ཡང་སངས་རྒྱས་ཀྱི་ཆེ་བའི་བདག་ཉིད་ཐུན་མོང་མ་
ཡིན་པ་སྟེ། དེ་གཞན་ལ་མེད་པའི་ཕྱིར་རོ། །
གསུམ་པ་མི་མཉམ་པ་དང་མཉམ་པའི་རྒྱུ་མཚན་ནི། དེ་ལྟར་ན་སངས་རྒྱས་ཀྱི་
ཆོས་འགྲུབ་པའི་ཆ་རྐྱེན་སེམས་ཅན་ལ་ཡོད་པའི་རྒྱུ་མཚན་དེས་ན་སངས་རྒྱས་སེམས་ཅན་
མཉམ་པར་བཞག་གི །དོན་དམ་པར་ན་ཡོན་ཏན་རྒྱ་མཚོ་ལྟར་མཐའ་ཡས་ཤིང་གཏིང་མི་
དཔོག་པ་མངའ་བའི་སངས་རྒྱས་རྣམས་དང་སེམས་ཅན་འགའ་ཡང་མི་མཉམ་མོ། །འོན་ཀྱང་
ཡོན་ཏན་མཆོག་གི་ཚོགས་མངའ་བའི་རྒྱལ་བ་གཅིག་པུའི་ཡོན་ཏན་གྱི་ཆ་ཤས་ཕྲ་མོ་ཙམ་
སེམས་ཅན་འགའ་ཞིག་ལ་སྣང་ནའང་དེ་ལ་མཆོད་པའི་དོན་དུ་ཁམས་གསུམ་ལས་བྱུང་བའི་
རིན་པོ་ཆེ་ལ་སོགས་པ་ཕུལ་ཡང་ཡོན་ཆུང་བར་འགྱུར་ན་སངས་རྒྱས་ལ་ལྟ་སྨོས་ཅི་དགོས་སོ།།
བཞི་པ་དེ་དག་གི་དོན་བསྡུ་བ་ནི། འོ་ན་ རྒྱལ་བ་ལྟར་སེམས་ཅན་མགུ་བར་
བསྟན་པ་ཇི་ལྟར་ཡིན་ཞེ་ན། སངས་རྒྱས་ཀྱི་ཆོས་ཀྱི་མཆོག་སྟོབས་སོགས་སྐྱེ་བོའི་ཆ་ཤས་
སེམས་ཅན་རྣམས་ལའང་ཡོད་པས་ན་འདི་ཙམ་དག་གི་ཆ་བསྟུན་ནས་སེམས་ཅན་མཆོད་བྱར་
-35 J -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་པར་འགྱུར་རོ། །ཞེས་སྔར་བསྟན་ཏོ། །
གཉིས་པ་ལ་ལྔ་ལས། དང་པོ་སྟོན་པ་ལ་དྲིན་ལན་ལོན་པར་འགྱུར་བ་ནི། མཆོད་
བྱར་རིགས་པར་མ་ཟད་གཞན་ཡང་གཡོ་མེད་པ་བཅོས་མ་མ་ཡིན་པའི་གཉེན་བཤེས་མཆོག་
ཏུ་གྱུར་ཅིང་། ཕན་པ་དཔག་ཏུ་མེད་པ་མཛད་པའི་རྒྱལ་བ་སྲས་བཅས་རྣམས་ལ་ཕན་ལན་
ལྡོན་པ་ན་སེམས་ཅན་མགུ་བྱ་མ་གཏོགས་པར་གཞན་གང་ཞིག་གིས་ལན་ལོན་པར་འགྱུར་ཏེ་
མི་འགྱུར་བས་དེ་ཁོ་ན་ལན་ལྡོན་པའི་མཆོག་ཀྱང་ཡིན་ནོ། །དེས་ན་གང་གི་ཕྱིར་ན་སེམས་ཅན་
ལ་ཕན་བདེ་བསྒྲུབ་པའི་ཕྱིར་རྒྱལ་བ་སྲས་བཅས་གང་གཞན་དོན་དུ་དབུ་དང་ཕྱག་ཞབས་ལ་
སོགས་སྐུའང་གཏོང་ཞིང༌། སྡུག་བསྔལ་བ་མཐོང་ནས་དེའི་དོན་དུ་མནར་མེད་པར་འཇུག་པ་
དག་ལ་སེམས་ཅན་དེ་ལ་ཕན་བཏགས་པས་དེ་ལ་དྲིན་ལན་ལོན་ཞིང་ཕན་བཏགས་པར་
འགྱུར་བས་ན་དེ་བས་སེམས་ཅན་འདི་དག་རང་ལ་གནོད་པ་ཆེན་པོ་བྱེད་ན་ཡང་རྣམ་པ་ཐམས་
ཅད་དུ་སྒོ་གསུམ་གྱིས་བཟང་དགུ་ཞིག་ཏུ་སྟེ་ཕན་བདེ་འབའ་ཞིག་སྤྱད་ཅིང་བསྒྲུབ་པར་བྱའོ། །
གཉིས་པ་དེ་བསྒྲུབ་པ་ནི། གནས་སྐབས་རེ་ཞིག་བདག་ནི་རྗེ་བོར་གྱུར་པའི་རྒྱལ་
བ་ཉིད་ཀྱང་ནི་སེམས་ཅན་གང་གི་ཕྱིར་དུ་རང་གི་སྐུ་ལའང་མི་གཟིགས་པར་ཏེ་ཞེན་པ་མེད་
པར་རྩྭ་བཞིན་དུ་འདོར་བའི་ཡུལ་དེ་དག་ལ་རྨོངས་པ་བདག་གིས་ཇི་ལྟར་ན་ང་རྒྱལ་བྱ་ཞིང་
བྲན་གྱི་དངོས་པོ་མི་བྱ་སྟེ་འདུད་ཅིང་བྲན་དུ་བྱས་ནས་མགུ་བར་བྱའོ། །
གསུམ་པ་ཕན་གནོད་ལ་སྤང་བླང་བྱ་དགོས་པའི་རྒྱུ་མཚན་ནི། བུ་སྡུག་པ་ལྟ་བུའི་
སེམས་ཅན་གང་དག་བདེ་བས་ཕ་ལྟ་བུའི་ཐུབ་དབང་རྣམས་དགྱེས་པར་འགྱུར་ཞིང་སེམས་
ཅན་གང་ལ་གནོད་པ་བྱས་ཏེ་སྡུག་བསྔལ་ན་མི་དགྱེས་པ་འབྱུང་བར་འགྱུར་བ་དང་དེ་དག་
དགའ་བར་བྱས་པ་ལས་ཐུབ་དབང་ཀུན་དགྱེས་ཤིང་དེ་ལ་གནོད་པ་བྱས་ན་ཐུབ་པ་ལ་གནོད་
པ་བྱས་པར་འགྱུར་བའི་ཕྱིར་ཏེ། དཔེ་ཇི་ལྟར་ལུས་ལ་ཡན་ལག་ཀུན་ནས་མེ་འབར་བ་ན་
-3 60 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། （༥
འདོད་པའི་ཡོན་ཏན་ཀུན་གྱིས་ཡིད་བདེ་བར་མི་འགྱུར་ཞིང་ལུས་ལའང་བདེ་བ་མེད་པ་དེ་
བཞིན་དུ་སེམས་ཅན་ལ་གནོད་པར་བྱས་ཏེ་སྡུག་བསྔལ་བར་བྱས་ན་ཡང་ཐུགས་རྗེ་ཆེ་རྣམས་
དགྱེས་པའི་ཐབས་མེད་དོ། །དེ་ལྟར་ན་ཆགས་སྡང་ཡོད་དམ་སྙམ་ན། དེ་མེད་ཀྱང་སྨོན་ལམ་
གྱི་མཐུས་རྒྱལ་བ་ལ་དེ་ལྟ་བུའི་རྣམ་པ་འབྱུང་ཞིང་རྒྱལ་སྲས་ལ་དངོས་སུ་འབྱུང་ཞེས་བི་བྷུ་ཏས་
བཞི་པ་མ་གུས་པའི་ཉེས་པ་བཤགས་པ་ནི། དེ་བས་ན་བདག་མི་ཤེས་པའི་
དབང་གིས་འགྲོ་བ་ལ་གནོད་པ་བྱས་པས་ཐུགས་རྗེ་ཆེ་ཀུན་མི་དགྱེས་གྱུར་པ་གང་ཡིན་པའི་
སྡིག་པ་དེ་དེ་རིང་སྐྱོབ་པ་རྣམས་ཀྱི་སྤྱན་སྔར་སོ་སོར་བཤགས་པར་བགྱི་ཞིང་སླན་ཆད་ཤེས་
བཞིན་དུ་མི་བགྱི་ཡིས་ཐུགས་དང་འགལ་བ་བྱས་པས་མི་དགྱེས་གང་ལགས་དེ་ཐུབ་པས་
ཐུགས་བརྩེ་བས་བཟོད་པར་མཛད་དུ་གསོལ་ལོ། །
ལྔ་པ་བཤགས་ནས་ཇི་ལྟར་བསྒྲུབ་པ་ནི། བཤགས་ནས་སླད་ཆད་དེ་བཞིན་
གཤེགས་པ་རྣམས་བཞེད་པ་བསྒྲུབ་པས་མཉེས་པར་བགྱི་བའི་སླད་དུ་དེང་ནས་ངེས་པར་
བཟུང་སྟེ་སྒོ་གསུམ་གྱིས་འཇིག་རྟེན་པ་ཐམས་ཅད་ཀྱི་བྲན་དུ་མཆིའོ། །དེས་ན་འགྲོ་བ་མང་
པོའི་རྡོག་པས་བདག་གི་སྤྱི་བོར་འཚོག་ཅིང་བརྡུང་ངམ་འགུམ་པ་སྟེ་སྲོག་གཅོད་ཀྱང་མི་བདོ་
བར་དགའ་ཞིང་གུས་པས་དང་དུ་ལེན་པས་འཇིག་རྟེན་གྱི་མགོན་པོ་སངས་རྒྱས་སྲས་བཅས་
རྣམས་ཐུགས་དགྱེས་པར་མཛོད་ཅིག །གཞན་ཡང་འགྲོ་བ་འདི་ཀུན་ཐུགས་རྗེའི་བདག་ཉིད་
ཅན་དེས་ཆོས་ཉིད་མཉམ་པ་ཉིད་གཟིགས་པའི་ཕྱིར་བདག་ཉིད་གཅིག་ཏུ་མཛད་པའམ། ཡང་
ན་བདག་གཞན་བརྗེ་བའི་སེམས་ཀྱིས་བདག་ཏུ་ཞལ་གྱིས་བཞེས་པར་མཛད་པ་འདི་ལ་ཐེ་
ཚོམ་མེད་དེ། གཞན་དུ་སངས་རྒྱས་སུ་མི་རིགས་པའི་ཕྱིར་རོ། །དེས་ན་སེམས་ཅན་གྱི་ངོ་བོར་
མཐོང་བ་འདི་དག་ཉིད་ལ་བདག་ཉིད་རྨོངས་པས་ཅིའི་ཕྱིར་གུས་པར་མི་བྱེད་དེ་གུས་པར་
- 3 6 1 -



L
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་ཏེ་མགོན་པོ་སངས་རྒྱས་དེའི་བདག་ཉིད་ཡིན་པའི་ཕྱིར་རོ། །
གཉིས་པ་ཕན་ཡོན་ལ་བཞི་ལས་དང་པོ་མདོར་བསྟན་པ་ནི། སྔར་བཤད་པའི་
རིགས་པས་སེམས་ཅན་མགུ་བར་བྱེད་པ་འདི་ཉིད་དེ་བཞིན་གཤེགས་པ་རྣམས་མཉེས་པར་
བྱེད་པའི་རྒྱུ་ཡང་ཡིན་ལ་རང་དོན་དུ་ཚོགས་ཡང་དག་པར་བསྒྲུབ་པའི་རྒྱུའང་འདི་ཉིད་ཡིན་ཏེ།
སེམས་ཅན་མགུ་བའི་རྣམ་སྨིན་བདེ་བ་མྱོང་བས་སོ། །འཇིག་རྟེན་གྱི་སྡུག་བསྔལ་སེལ་བའང་
འདི་ཉིད་དེ་གནོད་པ་བཟོད་པས་མོས་ནས་ལམ་ལ་སྦྱོར་བས་སོ། །དེ་ལྟ་བས་ན་བདག་གིས་
དུས་རྟག་ཏུ་བརྩོན་པས་འདི་ཉིད་བྱ་བར་རིགས་སོ། །
གཉིས་པ་ཆེ་བ་དཔེས་བཤད་པ་ནི། དཔེར་ན་རྒྱལ་པོའི་མི་འགའ་ཞིག་གཅིག་
པས་སྐྱེ་བོ་གྲོང་དང་གྲོང་རྡལ་ལ་གནས་པ་མང་པོ་ལ་གནོད་པ་བྱེད་ཀྱང་སྐྱེ་བོ་མིག་རྒྱང་རིང་པོ་
ཕྱི་རྗེས་སུ་བལྟ་བ་སླར་རྒྱལ་པོའི་གནོད་པས་འཇིགས་པ་མང་པོ་དག་ཕར་ལ་གཞོམ་པར་ནུས་
ཀྱང་ཕྱིར་གནོད་པ་མི་བྱེད་ཅིང་སེམས་བསྐུམ་ནས་གནས་པ་ཉིད་དེ། འདི་ལྟར་དེ་གཅིག་པུ་
གྲོགས་མེད་པ་མ་ཡིན་གྱི་རྒྱལ་པོའི་མཐུ་སྟོབས་ཀྱང་དེའི་དཔུང་ཡིན་པས་སོ། །དེ་བཞིན་དུ་
གནོད་བྱེད་ཉམས་ཏེ་ནུས་པ་ཆུང་བ་འགའ་ཡང་ཁྱད་དུ་གསོད་པར་མི་བྱ་བར་མགུ་བར་བྱ་
དགོས་ཏེ་འདི་ལྟར་དམྱལ་བའི་སྲུང་མ་དང་ཐུགས་རྗེ་ལྡན་རྣམས་དེ་ཡི་དཔུང་ཡིན་པས་ཇི་ལྟར་
དམངས་ཀྱིས་རྒྱལ་པོ་གཏུམ་པོ་མགུ་བར་བྱེད་པ་བཞིན་དུ་སེམས་ཅན་རྣམས་ནི་མགུ་བར་
བྱའོ། ། །
གསུམ་པ་དཔེ་གཞན་དང་མི་མཚུངས་པའི་ཁྱད་པར་ནི། སྔར་གྱི་དཔེ་དེ་དག་
ཀྱང་འཇིག་རྟེན་ལ་གྲགས་པས་མཚུངས་པའི་དཔེར་བྱས་ཀྱི་དེ་དག་ལ་ཕན་གནོད་བྱས་པའི་
འབྲས་བུ་མི་འདྲ་སྟེ། འདི་ལྟར་རྒྱལ་པོ་ལྟ་ཞིག་ཁྲོས་ན་ཡང་ནོར་དང་སྲོག་འཕྲོག་པར་ནུས་ཀྱི་
སེམས་ཅན་མི་མགུ་བར་བྱས་པ་ཡིས་ཕྱིས་མྱོང་བར་འགྱུར་བ་གང་ཡིན་པའི་དམྱལ་བའི་
-
，
.
.
- 3 $ 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
གནོད་པ་རྒྱལ་པོ་དེས་བྱེད་དམ་སྟེ་བྱེད་མི་ནུས་སོ། །ཡང་རྒྱལ་པོ་ལྟ་ཞིག་མགུ་ན་ཡང་ནོར་དང་
གོ་འཕང་སོགས་འཇིག་རྟེན་པའི་ཕུན་ཚོགས་སྦྱིན་ནུས་ཀྱི་སེམས་ཅན་མགུ་བར་བྱས་པ་ཡིས་
ཐོབ་པར་འགྱུར་བ་གང་ཡིན་པའི་སངས་རྒྱས་ཀྱི་གོ་འཕང་ཉིད་སྦྱིན་མི་སྲིད་དོ། །
བཞི་པ་དོན་བསྡུ་བ་ནི། སེམས་ཅན་མགུ་བ་ལས་བྱུང་བའི་བཟོད་པའི་འབྲས་བུ་
མ་འོངས་པ་ན་སངས་རྒྱས་འགྲུབ་པ་ལྟ་ཞོག་ཚེ་འདི་ཉིད་ལའང་དཔལ་དང་འབྱོར་པ་ཆེ་བ་དང་
གྲགས་པ་དང་དགྲ་མེད་པས་སྐྱིད་པར་འགྱུར་བའང་ཅིས་མ་མཐོང་སྟེ་མཐོང་ངོ༌། །
སྤྱིའི་དོན་གསུམ་པ་བསྒོམ་པའི་ཕན་ཡོན་ནི། འདི་ལྟར་འཁོར་བར་འཁོར་བའི་ཚེ་
རབས་གཞན་དུ་བཟོད་པའི་མཐུ་ལས་གཟུགས་མཛེས་པ་དང་སོགས་པས་ཡན་ལག་ཉིང་
ལག་ཚང་བ་སོགས་དང༌། ནད་མེད་པ་དང་གྲགས་པ་ཆེན་པོ་འབྱུང་བ་ཡི་བདེ་བས་ཤིན་ཏུ་
ཡུན་རིང་འཚོ་བ་དང༌། འཁོར་ལོས་སྒྱུར་བའི་རྒྱལ་སྲིད་ཀྱི་དཔལ་ཉམས་སུ་མྱོང་བའི་བདེ་བ་
རྒྱས་པ་སྟེ་རྒྱ་ཆེན་པོ་འཐོབ་པར་འགྱུར་རོ། །ལེའུ་དྲུག་པའི་རྣམ་པར་བཤད་པའོ།། །། །
༈ དེ་ལྟར་ མི་ མཐུན་ པའི་ ཕྱོགས་ བཀག་ པའི་ སྒོ་ནས་བཟོད་ པ་ བསྟན་ནས།
བཟོད་པ་དང་ལྡན་ན་བརྩོན་འགྲུས་རྩོམ་པར་འགྱུར་བས། བཞི་པ་བརྩོན་འགྲུས་ཀྱི་ཕར་ཕྱིན་
ལ་གཉིས་ཏེ། མཚམས་སྦྱར་ཏེ་ངོ་བོ་བསྟན། རང་བཞིན་རྒྱས་པར་བཤད་པའོ། །དང་པོ་ནི།
གོང་དུ་བཤད་པའི་ཚུལ་དེ་ལྟར་གོམས་པར་བྱས་པས་བཟོད་པ་དང་ལྡན་པས་བརྩོན་འགྲུས་
བརྩམ་པར་བྱ་སྟེ། གཞན་དུ་ན་སྡུག་བསྔལ་བཟོད་པར་མི་ནུས་པས་བརྩོན་འགྲུས་ཞན་པར་
འགྱུར་བའི་ཕྱིར་རོ། །ཅིའི་ཕྱིར་བརྩམ་ཞེ་ན། འདི་ལྟར་བརྩོན་འགྲུས་ནི་བྱང་ཆུབ་ཀྱི་རྒྱུ་ཡིན་
ཏེ༑ དེ་ལ་བྱང་ཆུབ་སྟེ་སངས་རྒྱས་ཐོབ་པ་གནས་ཤིང་རག་ལས་པའི་ཕྱིར་ཏེ། དཔེར་ན་རླུང་
མེད་ན་གཡོ་བ་མེད་པ་བཞིན་བསོད་ནམས་དང་དེས་མཚོན་ནས་ཡེ་ཤེས་ཀྱི་ཚོགས་བརྩོན་
འགྲུས་མེད་ན་མི་འབྱུང་བས་སོ། །དེ་ལྟ་ན་བརྩོན་འགྲུས་གང་ཞེ་ན། སྦྱིན་སོགས་དགེ་བའི་
༑
-3 63.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་ལ་སེམས་སྤྲོ་བའོ། །མི་དགེ་བ་ལ་སྤྲོ་བ་ནི་ལེ་ལོ་ཉིད་དོ། །
གཉིས་པ་ལ་མི་མཐུན་ཕྱོགས་སྤང་བ་དང༌། སྒྱིད་ལུག་སོགས་སྤངས་ཏེ་བརྩོན་
འགྲུས་སྤེལ་བ་གཉིས་ཀྱི། དང་པོ་ལ་གཉིས་ཀྱི་དང་པོ་མདོར་བསྟན་པ་ནི། བརྩོན་འགྲུས་
རྩོམ་པ་ལ་དེའི་མི་མཐུན་པའི་ཕྱོགས་སྤང་དགོས་པས་མི་མཐུན་ཕྱོགས་བཤད་པར་བྱ་སྟེ།
དེའང་ལུས་སེམས་དགེ་བའི་ཕྱོགས་ལ་ལས་སུ་མི་རུང་བའི་ལེ་ལོ་དང་། རྒོད་པ་དང་། སྒེག་པ་
སོགས་སྨད་པར་བྱ་བའི་བྱ་བ་ངན་ལ་ཞེན་པ་དང་། དཀའ་བའི་ལས་ལ་སེམས་ལྡོག་པའི་སྐྱིད་
ལུག་པ་དང༌། སྒྱིད་ལུག་པ་དེས་བདག་ལ་ཚོད་ཡོད་བྱེད་ཅིང་སྨོད་པ་བདག་ཉིད་ལ་བརྙས་
པའོ། །
གཉིས་པ་རྒྱས་བཤད་ལ་བཞི་སྟེ། ལེ་ལོ། སྙོམས་ལས། གཉིད། བྱ་བ་ངན་ཞེན་
སྤང་བའོ། །དང་པོ་ལ་གཉིས་ཀྱི་དང་པོ་ལེ་ལོའི་རྒྱུ་ངོས་བཟུང་བ་ནི། ལེ་ལོ་དེ་རྒྱུ་གང་ལས་སྐྱེ་
ཞེ་ན། དགེ་བ་བྱེད་པར་མི་རྩོལ་བ་དང་། དེ་ལས་བདེ་བའི་རོ་མྱང་ཞིང་ཉམས་སུ་ལེན་པ་དང་།
དེ་ལས་གཉིད་ཀྱིས་ནོན་པ་དང་བློ་རྟེན་སོགས་ལ་བརྟེན་པར་འདོད་པའི་སྲེད་པ་ཡིས་འཁོར་
བའི་སྡུག་བསྔལ་ལས་མི་སྐྱོ་བར་འགྱུར་ལ། དེ་ལས་ལེ་ལོ་ཉེ་བར་སྐྱེ་བར་འགྱུར་རོ། །
གཉིས་པ་དེ་སྤོང་བའི་ཐབས་ལ་གཉིས་ལས། དང་པོ་ངེས་པར་འཆི་བ་བསམས་
ཏེ་བཟློག་པ་ནི། ཉོན་མོངས་པ་སེམས་ཅན་ཉ་ལྟ་བུ་གསོད་པར་བྱེད་པའི་རྒྱ་པས་བཤོར་བ་སྟེ་
བཟུང་ནས་ནི་རིགས་མཐུན་པར་སྐྱེ་བའི་རྒྱར་ནི་ཆུད་གྱུར་ནས་འཆི་བདག་ཁར་ནི་སོང་གྱུར་པ་
ཅི་སྟེ་ད་དུང་ཁྱོད་ཀྱིས་མི་ཤེས་སམ། གཞན་ཡང་གང་དང་ལྷན་ཅིག་ཏུ་བྱིས་སོགས་ཀྱི་གནས་
སྐབས་ན་རྩེ་ཞིང་རོལ་བའི་རང་གི་སྡེ་རིས་རྣམས་འཆི་བདག་གིས་རིམ་གྱིས་གསོད་པ་ཡང་
ཁྱོད་ཀྱིས་ད་དུང་མཐོང་བར་མ་གྱུར་ཏམ། འོན་ཀྱང་དེ་ལྟར་མཐོང་བཞིན་དུ་ཡང་གཉིད་ལ་
བརྟེན་ཞིང་དགེ་བ་མི་བྱེད་པ་གང་ཡིན་པ་ནི་དཔེར་ན་གདོལ་པས་ངེས་པར་གསོད་པའི་མ་ཧེ་
T
，
-36 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥་
རང་སྡེ་བསད་ཀྱང་གཏི་མུག་གིས་མ་རིག་པ་བཞིན་ནོ། །འོན་ཏེ་ངེས་པར་འཆི་ཡང་ཅུང་ཟད་
ཅིག་གནས་པས་དེའི་བར་དུ་བདེ་བའི་རོ་མྱང་ཞེ་ན། དཔེར་ན་ངེས་པར་གསོད་པའི་སྐྱེས་བུ་
གསད་སར་ཁྲིད་པ་བཞིན་དུ་འབྲོས་པའི་ལམ་ནི་ཀུན་ནས་བཀག་ནས་སུ་གཤེད་མ་དང་འདྲ་
བའི་འཆི་བདག་གིས་ནི་བལྟས་ནས་ཁྱོད་གར་ཡང་ཐར་བར་མ་མཐོང་བཞིན་དུ་ཇི་ལྟར་ཁྱོད་ནི་
ཟ་བ་ལ་དགའ་ཞིང་ཇི་ལྟར་གཉིད་ལོག་པའི་བདེ་བ་ལ་ཇི་ལྟར་དགའ་བས་སྲེད་པ་རིགས་ཏེ་མི་
རིགས་སོ། །
གཉིས་པ་མྱུར་དུ་འཆི་བ་བསམས་ཏེ་བཟློག་པ་ནི། འོན་ཏེ་འཆི་བ་ལ་ཤིན་ཏུ་ཉེ་
བ་ན་ལེ་ལོ་སྤོང་གི་ད་ལྟ་མི་སྤོང་ཞེ་ན། ད་ལྟ་ལེ་ལོ་མི་སྤོང་ན་དུས་ཇི་སྲིད་གཅིག་ཏུ་ནི་འཆི་བའི་
དོན་དུ་ན་རྒ་ལ་སོགས་པ་བསགས་ཤིང་ཚོགས་པར་བྱས་ཏེ་གྲབས་སུ་ཆུད་པའི་ལུས་ཅན་
རྣམས་མྱུར་བ་ཉིད་དུ་འཆི་འགྱུར་བས་འཆི་བདག་གི་ཁར་སོན་པ་དེའི་ཚེ་ལེ་ལོ་སྤངས་ཀྱང་ནི་
དུས་མ་ཡིན་པས་ཅི་ཞིག་བྱ་སྟེ་དགོས་པ་མེད་དོ། །དུས་མ་ཡིན་པའི་རྒྱུ་མཚན་ཡང་བྱ་བ་འདི་
ནི་སྔར་མ་བྱས་ཀྱང་ཕྱིས་བྱའོ་ཞེས་བརྩམ་པ་དང༌། བྱ་བ་འདི་ཕྱེད་ཙམ་བྱས་ནས་མཐར་མ་
ཕྱིན་པར་གནས་པ་ལ་གློ་བུར་དུ་འཆི་བདག་འོངས་ནས་ནི་གསོད་པ་ན་ཀྱེ་ཧུད་བདག་བཅོམ་
ཞེས་འགྱོད་པ་དང་བཅས་པའི་མྱ་ངན་སེམས་པར་འགྱུར་བ་ན་ཁྱོད་ཅི་ཞིག་བྱེད། གཞན་ཡང་
སྡུག་པ་དང་བྲལ་བས་སེམས་ཡོངས་སུ་གདུངས་པའི་མྱ་ངན་རྒྱུན་མི་ཆད་པའི་ཤུགས་ཀྱིས་
སྐྲངས་པ་ཡི་མིག་ཟངས་ཀྱི་མདོག་ལྟར་དམར་པོར་གྱུར་པའི་གདོང་པ་ལ་མཆི་མ་རླན་དང་
བཅས་པ་འཛག་པའི་ཉེ་དུ་རྣམས་གསོན་པའི་རེ་ཐག་ཆད་པ་དང་ལས་ཀྱི་སྟོབས་ཀྱིས་སྣང་
བའི་གཤིན་རྗེའི་ཕོ་ཉ་ཁྲོ་གཉེར་དང་བཅས་པའི་བཞིན་ལ་བལྟ་ཞིང་། སྔར་རང་གིས་བྱས་པའི་
སྡིག་པ་དྲན་པས་འགྱོད་པའི་མྱ་ངན་གྱིས་གདུངས་པ་དང་། དམྱལ་བ་པའི་སེམས་ཅན་སྡུག་
བསྔལ་མི་ཟད་པས་གདུངས་པས་སྐྲག་ནས་འོ་དོད་འབོད་པའི་སྒྲ་ནི། ལས་ལས་སྐྱེས་པའི་རྣ་
I
.
- 3 6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བས་ཐོས་པ་ཡིས་བདག་ཀྱང་གནས་སྐབས་འདི་འདྲར་འགྱུར་སྙམ་དུ་ཤིན་ཏུ་སྐག་པ་ལས་
བྱུང་བའི་མི་གཙང་བས་ལུས་ལ་གོས་ཤིང་འཆི་ལྟས་ཀྱིས་སྒོ་གསུམ་གྱི་འཇུག་པ་རང་དབང་
མེད་པར་བྱས་པས་མྱོས་པར་གྱུར་པའི་ཚེ་ཅི་ཞིག་བྱ་སྟེ་བྱ་བ་གང་ཡང་བྱེད་མི་ནུས་སོ། །དེ་
ལྟར་རྟོགས་པར་བྱ་ཞིང་གཞན་ཡང་འཆི་བར་འགྱུར་བ་ཁྱོད་ནི་དཔེར་ན་ཉ་གསོན་པོ་ཆུས་གང་
བའི་བུམ་པ་ལ་སོགས་པར་བཞག་ནས་བཟའ་བའི་དོན་དུ་ནམ་དགོས་པའི་ཚེ་གསོད་པ་རེ་
ཞིག་གསོན་པ་ཆུ་ནང་དུ་འགྲེ་བ་ལྟ་བུའི་ཤེས་བཞིན་དང་ལྡན་ཞིང་ཅུང་ཟད་གསོན་པའི་ཚེ་
འདིར་ཡང་བདག་དེ་རིང་ངམ་སང་ངེས་པར་འཆིའོ་ཞེས་བསམས་ནས་འཇིགས་པ་ཆེན་པོ་དང་
ལྡན་པའི་སྒོ་ནས་གནས་པར་གྱུར་པར་རིགས་ན་སྡིག་པ་བྱས་པ་ཁྱེད་དམྱལ་བར་མི་བཟོད་
པའི་སྡུག་བསྔལ་བཟོད་དཀའ་བ་རྣམས་ལ་ནི་འཇིགས་པར་རིགས་པ་ལྟ་སྨོས་ཅི་དགོས་ཏེ་
རིགས་པས་ད་ལྟ་ནད་མེད་པའི་དུས་སུ་བརྩོན་པས་དགེ་བ་བསྒྲུབ་པར་རིགས་སོ། །
གཉིས་པ་སྙོམས་ལས་སྤང་བ་ནི། ཤིན་ཏུ་འཇམ་ཞིང་བཟོད་པར་མི་ནུས་པའི་
གཞོན་ཤ་ཅན་ལ་ཆུ་ཚན་གྱིས་ནི་རེག་པ་ན་ལུས་ཤིན་ཏུ་སྙི་བས་རབ་ཏུ་ཚ་བར་འགྱུར་བའི་
དམྱལ་བར་སྐྱེ་བའི་ནི་ལས་བྱས་ནས་ད་ལྟ་ཅིའི་ཕྱིར་འདི་ལྟར་རང་ཉིད་བདེ་བར་གནས་པ་མི་
རིགས་སོ། །གཞན་ཡང་བདེ་བ་བསྐྱེད་པའི་རྒྱུ་དགེ་བ་ལ་བརྩོན་པ་མེད་བཞིན་དུ་འབྲས་བུ་
བདེ་བ་འདོད་པ་དང་། རང་ལ་སྡུག་བསྔལ་མི་བཟོད་པའི་བཟེ་རེ་ཅན་ཡིན་ལ་གཞན་ལ་
གནོད་པ་མང་པོ་བྱེད་ཅིང་། འཆི་བདག་གིས་བཟུང་ནས་དབང་བྱེད་བཞིན་པ་དཔེར་ན་ངེས་
པའི་འཆི་ལྟས་བྱུང་པའི་ལྷ་དང་འདྲ་བར་ལུས་རྙིངས་པར་གྱུར་ནའང་བདག་མི་འཆི་བར་
སེམས་པའི་འཁྲུལ་པ་ཁྱོད་ཀྱེ་མ་ཀྱེ་ཧུད་སྡུག་བསྔལ་དག་གིས་བཅོམ་ཞེས་སྙིང་རྗེའི་དབང་
གིས་སྐྱོ་བར་གྱུར་པར་བསྟན་བཅོས་མཛད་པས་གསུངས་ཏེ། འདི་རྨོངས་པས་དཀའ་བའི་
གནས་སྐབས་སུ་ཞུགས་སོ་སྙམ་དུ་དགོངས་པའོ། །
-3 $ $ -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥་
གསུམ་པ་ནི་མི་ཁོམ་པ་སྤངས་པའི་མིའི་ལུས་ཕ་རོལ་མངོན་མཐོའི་གནས་སུ་
སྒྲོལ་བའི་གྲུ་རྙེད་པའི་དུས་ན་དེ་ལ་བརྟེན་ནས་བརྩོན་འགྲུས་ཀྱི་ལམ་དུ་ཕྱོགས་ནས་ནི་སྡུག་
བསྔལ་གྱི་ཆུ་བོ་ཆེ་ལས་སྒྲོལ་བར་གྱིས་ཤིག །ད་ལྟ་མ་བསྒྲལ་ན་ངན་སོང་གི་འགྲོ་བ་ལས་སྒྲོལ་
བའི་གྲུ་འདི་ཕྱི་ནས་རྙེད་པར་དཀའ་བས་ཀྱེ་རྨོངས་པའི་དབང་དུ་གྱུར་པ་དག་གྲུ་ཡོད་པའི་དུས་
སུ་དེའི་ཚེ་གཉིད་མ་ལོག་པར་དགེ་བ་བྱོས་ཤིག །
བཞི་པ་ནི། བདེ་འགྲོའི་རྒྱུན་སྐྱེད་པས་དགའ་བའི་རྒྱུ་ནི་མཐའ་ཡས་པའི་དམ་
པའི་ཆོས་ཀྱི་བྱ་བ་ལ་དགའ་བའི་མཆོག་བླ་ན་མེད་པ་བརྩོན་འགྲུས་འདི་སྤངས་ནས་ནི་ངན་
སོང་གི་སྡུག་བསྔལ་གྱི་རྒྱུའི་ལུས་སེམས་གཡེང་བ་དང་། རྒོད་པ་སྟེ་དགའ་བ་དང་བཅས་པའི་
ངག་གི་རྣམ་འགྱུར་དང་སོགས་པས་གླུ་གར་ལ་སོགས་པ་ལ་ཁྱོད་ཅིའི་ཕྱིར་དགའ་སྟེ་དགའ་
བར་མི་རིགས་སོ། ། །
གཉིས་ པ་ སྐྱིད་ ལུག་ སོགས་ སྤངས་ ཏེ་ བརྩོན་ འགྲུས་ སྤེལ་ བ་ ལ་ བསྟན་
བཤད་གཉིས་ཀྱི་དང་པོ་ནི། སྦྱིན་སོགས་དཀའ་བའི་ལས་ལ་སྒྱིད་ལུག་པ་མེད་པ་དང་། འོག་
ནས་འཆད་པར་འགྱུར་བ་ལྟར་གཉེན་པོའི་དཔུང་གི་ཚོགས་བསྐྱེད་པ་དང་། ལྷུར་བླང་བ་སྟེ་
གཉེན་པོ་ལ་གྲིམས་པ་དང་། དགེ་བ་བསྒྲུབ་པ་ལ་འདོད་པ་བཞིན་བདག་ཉིད་དབང་དུ་གྱུར་
པར་བྱ་བའམ། ཡང་ན་འདི་རྣམས་དང་ལྷན་ཅིག་པའི་བདག་ཉིད་དབང་དུ་བྱ་བ་དང་། བསམ་
ལེར་འཆད་པར་འགྱུར་བ་ལྟར་བདག་དང་གཞན་དུ་མཉམ་པ་དང༌། བདག་དང་གཞན་དུ་
བརྗེ་བར་གྱིས་ཤིག་ཅེས་པ་སྟེ་འདི་དག་ནི་ལེ་ལོ་སྤང་བ་དང་བརྩོན་འགྲུས་སྤེལ་བ་ལ་མཐུ་
དང་ལྡན་པ་ཡིན་ནོ་ཞེས་འགྲེལ་ཆེན་ལས་བཤད་ཅིང༌། བི་བྷུ་ཏས་ཚིགས་བཅད་གཅིག་པུ་
འདི་སློབ་དཔོན་གྱི་མ་ཡིན་གྱི་གཞན་གྱིས་ཕྱིས་བཅུག་པ་ཡིན་ཞེས་འཆད་དོ། །
གཉིས་པ་ལ་བཞི་སྟེ། སྐྱིད་ལུག་སྤང་། དཔུང་ཚོགས་བསྐྱེད། ལྷུར་བླང་། བདག་
- 3 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་དབང་དུ་བྱ་བའོ། །དང་པོ་ལ་ལྔའི་དང་པོ་བརྩོན་ན་བྱང་ཆུབ་འཐོབ་པར་བསྟན་པ་ནི།
ཉོན་མོངས་པ་བདག་གིས་བྱང་ཆུབ་ག་ལ་ཐོབ་སྟེ། བྱང་ཆུབ་ནི་དབང་པོ་རྣོན་པོས་ཚོགས་
བསྐལ་པ་གྲངས་མེད་དུ་བསགས་ཤིང་ཤིན་ཏུ་དཀའ་བའི་སྤྱོད་པས་འཐོབ་པར་བྱ་བ་ཡིན་ལ།
བདག་ནི་དེ་ལྟ་མ་ཡིན་ནོ་ཞེས་ཡིད་ལ་བྱེད་པས་སྒྱིད་ལུག་ཅིང་བདག་ལ་བརྙས་པར་ནི་མི་བྱ་
སྟེ༑ དོན་ཆེན་པོ་ལས་ཉམས་པར་འགྱུར་བའི་ཕྱིར་རོ། །དེའི་རྒྱུ་མཚན་ཡང་འདི་ལྟར་དེ་བཞིན་
ཉིད་དུ་གཤེགས་པ་ནི་ཡེ་ཤེས་ཕུན་སུམ་ཚོགས་པ་མངའ་བ་བདེན་པ་སྟེ། ལམ་ཕྱིན་ཅི་མ་ལོག་
པ་གསུང་བས་འོག་ནས་འབྱུང་བའི་ཚུལ་གྱིས་བདེན་པར་བྱང་ཆུབ་ཀྱི་སྤྱོད་པ་ལ་བརྩོན་ན་བྱང་
ཆུབ་ཆེན་པོ་འཐོབ་པ་འདི་གསུངས་པའི་ཕྱིར་རོ། །ཇི་ལྟར་གསུངས་ཤེ་ན། ཤཱཀ་ཐུབ། རིན་
ཆེན་གཙུག་ཏོར་ཅན། མར་མེ་མཛད་སོགས་སྔོན་སོ་སྐྱེའི་སྐབས་ན་སྦྲང་བུ་ཤ་སྦྲང་བུང་བ་
དང་དེ་བཞིན་སྲིན་བུ་ལ་སོགས་པར་གང་སྐྱེས་པར་གྱུར་པ་དེ་རྣམས་ཀྱིས་ཀྱང་བརྩོན་པའི་
སྟོབས་ཆེན་པོ་བསྐྱེད་ནས་ཚོགས་བསགས་པ་ན་བྱང་ཆུབ་ཐོབ་པར་དཀའ་བ་བླ་ན་མེད་པ་
ཡང་ཐོབ་པ་ཡིན་ན། བདག་ལྟ་བུ་སངས་རྒྱས་ཀྱི་རིགས་ཀྱི་མིར་སྐྱེས་ལ་འདི་ནི་ཕན་པ་དགེ་བ་
དང་། འདི་ནི་གནོད་པ་བྱེད་པའི་མི་དགེ་བ་ཡིན་ནོ་ཞེས་ངོ་ཤེས་པས་བདག་གིས་བྱང་ཆུབ་ཀྱི་
སྤྱོད་པ་བླང་དོར་གྱི་ཚུལ་སྟོན་པའི་ལམ་ལེན་ཅིང་འཛིན་པ་མ་བཏང་ན་བདག་གིས་བྱང་ཆུབ་
ཐོབ་པར་དཀའ་བ་བླ་ན་མེད་པ་ཅིས་མི་འཐོབ་སྟེ་ངེས་པར་འཐོབ་སྟེ་དེ་དག་ཀྱང་ལག་བཟང་
གིས་ཞུས་པར། ལག་བཟང་། གཞན་ཡང་བྱང་ཆུབ་སེམས་དཔའ་འདི་ལྟར་ཡང་དག་པར་
སློབ་སྟེ། གང་དག་སེང་གེ་དང་སྟག་དང་ཁྱི་དང་ལྕེ་སྤྱང་དང་བྱ་རྒོད་དང་ཁྲུང་ཁྲུང་དང་བྱ་རོག་
དང༌། འུག་པ་དང་སྲིན་བུ་དང་སྦྲང་མ་དང་སྦྲང་བུ་དང་ཤ་སྦྲང་དུ་གྱུར་པ་དེ་དག་གིས་ཀྱང་བྱང་
ཆུབ་མངོན་པར་རྫོགས་པར་སངས་རྒྱས་པར་གྱུར་ན་བདག་མིར་གྱུར་བཞིན་དུ་སྲོག་གི་ཕྱིར་
ཡང་ཅིའི་ཕྱིར་རྫོགས་པའི་བྱང་ཆུབ་ཐོབ་པར་འགྱུར་བའི་བརྩོན་འགྲུས་ཉམས་པར་བྱ་སྙམ་མོ་
-3 6
8 -



E-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། དོལ་
ཞེས་སོ། །
གཉིས་པ་དེའི་རིགས་པ་བཤད་པ་ནི། འོན་ཏེ་བྱང་ཆུབ་ནི་རྐང་ལག་དང་མགོ་ལ་
སོགས་པ་སྦྱིན་པར་བཏང་བ་སོགས་ཀྱིས་བསྒྲུབ་དགོས་པས་བདག་ནི་དཀའ་བའི་ལས་དེ་
དག་ལ་འཇིགས་པས་དེ་བསྒྲུབ་པར་མི་སྤྲོའོ་ཞེ་ན། ལྕི་བ་དོན་ཆེན་པོ་དང་ཡང་བ་དོན་ཆུང་ངུ་
ལས་མ་དཔྱད་ཅིང་མི་ཤེས་པར་ཆུང་ངུ་ལ་ཆེན་པོ་དང་ཆེན་པོ་ལ་ཆུང་ངུར་རྨོངས་པས་བདག་ནི་
དཀའ་བ་དེ་ལ་འཇིགས་པར་ཟད་དོ། །ལྕི་ཡང་ལ་རྨོངས་པའི་རྒྱུ་མཚན་ཡང་བསྐལ་པ་བྱེ་བ་
གྲངས་མེད་དུ་འཁོར་བའི་བཙོན་རར་གནས་པ་ན་ལན་གྲངས་དུ་མར་ལས་ཀྱི་དབང་གིས་བདེ་
འགྲོར་ཡང་ལུས་དང་ཡན་ལག་དང་ཉིང་ལག་རྣམས་བཅད་པ་དང་། མདུང་སོགས་ཀྱིས་
དབུགས་པར་བྱས་པ་དང༌། དམྱལ་བར་ཡང་དམྱལ་མེས་བསྲེགས་པ་དང་སོག་ལེ་འབར་བས་
གཤགས་པ་ཉམས་སུ་མྱོང་བར་འགྱུར་གྱི་དེས་ཚོགས་རྫོགས་ནས་བྱང་ཆུབ་ཐོབ་པར་མི་
འགྱུར་རོ། །དེ་ལྟར་ན་འཁོར་བའི་སྡུག་བསྔལ་ནི་ཆེ་ཞིང་དོན་མེད་པ་ཡིན་ལ། བདག་གིས་
བྱང་ཆུབ་སངས་རྒྱས་བསྒྲུབ་པའི་དཀའ་བ་སྤྱོད་པའི་སྡུག་བསྔལ་འདི་ནི་དེ་ལྟ་མ་ཡིན་པར་
ཚོད་ཡོད་པ་ཤིན་ཏུ་ཆུང་བ་ཡིན་ཏེ། དུས་ངེས་ཤིང་སྡུག་བསྔལ་ཆེན་པོ་ཞི་བའི་རྒྱུ་ཡིན་པའི་
ཕྱིར་རོ། །དེས་ན་དེ་ནི་དཔེར་ན་ནད་ཀྱི་ཟུག་རྔུ་ཆེན་པོ་ཁོང་ན་ཡོད་པ་རློག་པར་བྱེད་པ་དེའི་
གནོད་པ་བསལ་བའི་ཕྱིར་དུ་ལུས་ལ་རྨ་ཆུང་ངུ་བཏོད་ནས་འབྱིན་པའི་སྡུག་བསྔལ་བཞིན་དུ་
བཟོད་པར་རིགས་སོ། །དཔེ་གཞན་ཡང་སྨན་པ་ཀུན་ཀྱང་གསོ་དཔྱད་བསྙང་བ་དང་སྨན་ལ་
སོགས་ཀྱིས་ཟས་གཅོད་པའི་མི་བདེ་བ་ཆུང་ངུ་ཡིས་ནད་ཆེན་པོ་མེད་པར་བྱེད་དེ། གཞན་དུ་ན་
དེས་ནད་ཞི་བར་བྱེད་མི་ནུས་པས་སོ། །དེ་བས་ན་རང་གཞན་གྱིས་ཡུན་རིང་པོར་མྱོང་བའི་
སྡུག་བསྔལ་མང་པོ་དག་རྩ་བ་ནས་གཞོམ་པའི་ཕྱིར་བྱང་ཆུབ་ཀྱི་ཆེད་དུ་མི་བདེ་བ་ཆུང་ངུ་
བཟོད་པར་བྱའོ། །གསོ་དཔྱད་ཕལ་པ་ལག་པ་སོགས་སྦྱིན་པར་བསྟེན་པར་འོས་པ་བརྗོད་མ་
E
--
，
，
- 3 (6 ） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐག་པ་འདི་འདྲ་བ་ཡང་སྨན་པའི་མཆོག་ནད་ཐམས་ཅད་འཆོས་པར་མཛད་པ་དག་གིས་ལས་
དང་པོ་པས་སྤྱོད་དུ་གནང་བར་མ་མཛད་དེ། འོན་ཀྱང་ཐུགས་རྗེ་ཆེན་པོ་དང་ལྡན་པས་ཆོ་ག་
ཤིན་ཏུ་འཇམ་པོ་རིམ་པ་ཇི་ལྟར་བཟོད་པར་ནུས་པའི་སྤྱོད་པ་ཡིས་ཆགས་སོགས་ཡུན་རིང་
པོའི་ནད་ཆེན་པོ་དཔག་ཏུ་མེད་པ་ལས་གསོ་བ་སྟེ་གྲོལ་བར་མཛད་དོ། །ཇི་ལྟར་ཆོ་ག་འཇམ་ཞེ་
ན༑ ལས་དང་པོ་པས་སེར་སྣ་སྤང་ཞིང་ཚོགས་སྤེལ་བའི་དོན་དུ་སྔོ་རྔད་ཀྱི་ཚོད་མ་དང་ལ་
སོགས་པས་ཕྱེ་ཟན་གྱི་ཆང་བུ་ཙམ་སྦྱིན་ལ་ཐར་པའི་གྲོང་དུ་འདྲེན་པ་སངས་རྒྱས་ཀྱིས་ཐོག་
མར་སྦྱོར་བ་མཛད་ཅིང་། དེ་ལྟ་བུའི་སྦྱིན་པ་ཆུང་དུ་སྟེར་བ་ལ་གོམས་ནས་ཕྱི་ནས་ནི་རིམ་གྱིས་
སྦྱིན་པ་ཆེན་པོ་ལའང་གོམས་པ་ཕུལ་དུ་ཕྱིན་པར་གྱུར་པས་རང་གི་ཤ་ཁྲག་ཀྱང་དཀའ་བ་མེད་
པར་གཏོང་ནུས་པར་འབྱུང་ངོ༌། །རྒྱུ་མཚན་ཅིས་དེ་ལྟར་བྱེད་ཅེ་ན་དུས་གང་གི་ཚེ་གོམས་པ་
མཐར་ཕྱིན་པས་རང་གི་ལུས་ལ་ནི་ཚོད་སོགས་ལྟ་བུར་ཞེན་པ་མེད་པར་གཏོང་བའི་བློ་སྐྱེས་པ་
དེའི་ཚེ་རང་གི་ལུས་ཀྱི་ཤ་ཁྲག་ལ་སོགས་གཏོང་བ་དེ་ལ་དཀའ་བ་ཅི་ཞིག་ཡོད་དེ་མེད་པར་
གཏོང་ངོ༌། །
གསུམ་པ་བདེ་བ་ཡིན་པས་སྐྱོ་བ་སྤང་བ་ནི། སེམས་ཅན་གཅིག་གི་ཕྱིར་ཡང་
འཁོར་བར་སྡུག་བསྔལ་ཡུན་རིང་པོར་ཉམས་སུ་ལེན་ན་ཇི་ལྟར་ལམ་དཀའ་བ་མ་ཡིན་ཞེ་ན།
དེ་ལྟར་སྤྱོད་པའི་བྱང་སེམས་དེ་ལ་ལུས་ལས་བྱུང་པའི་སྡུག་བསྔལ་མེད་དེ། དེའི་རྒྱུ་སྒོ་གསུམ་
གྱི་ཁ་ན་མ་ཐོ་བའི་སྡིག་པ་ཐམས་ཅད་སྤངས་པའི་ཕྱིར་དང༌། ཡང་སེམས་ཀྱི་མི་དགའ་བ་མེད་
དེ་མི་དགའ་བའི་རྒྱུ་ལས་འབྲས་ལ་ཐེ་ཚོམ་ཟ་བ་དང་། གང་ཟག་དང་ཆོས་ཀྱི་བདག་ཏུ་འཛིན་
པའི་གཉེན་པོ་ལས་འབྲས་མི་སླུ་བའི་ཆོས་དང༌། བདག་མེད་གཉིས་གཏན་ལ་ཕེབས་པས་
མཁས་པའི་ཕྱིར་ཁྱབ་པ་ཡོད་དེ། འདི་ལྟར་བདེན་པ་མ་ཡིན་པ་བདག་དང་བདག་གིར་ལོག་
པར་རྣམ་པར་རྟོག་པས་དངོས་པོ་ལ་མངོན་པར་ཞེན་པས་སེམས་ལ་གནོད་པས་མི་དགའ་བ་
-3 7 ) -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
དང༌། སྲོག་གཅོད་སོགས་སྒོ་གསུམ་གྱི་སྡིག་པ་ཉེས་སྤྱད་ཀྱིས་ལུས་ལ་གནོད་པའི་སྡུག་བསྔལ་
སྐྱེད་པའི་ཕྱིར་རོ། །དེའི་ཕྱིར་སྒོ་གསུམ་གྱི་དགེ་བ་བྱེད་པའི་བསོད་ནམས་ཀྱིས་ནི་ལུས་བདེ་ལ་
ཆོས་རྣམ་པར་འབྱེད་པ་ལ་མཁས་པ་ཡིས་ནི་སེམས་དགའ་ཞིང་བདེ་བ་ཡིན་པ་དེས་ན་བྱང་
སེམས་གཞན་དོན་དུ་བསྐལ་པ་གྲངས་མེད་པར་འཁོར་བར་གནས་ཀྱང་ནི་གཞན་ལ་སྙིང་རྗེ་
ཅན་དག་དཀའ་བ་སྤྱོད་པའི་སྡུག་བསྔལ་གྱིས་ཅི་སྟེ་སྐྱོ་བར་འགྱུར་ཏེ་སྐྱོ་བར་མི་འགྱུར་རོ། །
དེས་ན་དཀའ་བ་ལ་འཇིགས་པས་ཕྱིར་ཕྱོགས་པར་མི་བྱའོ། །
བཞི་པ་ཉན་ཐོས་རྣམས་ལས་ལམ་མྱུར་བ་ནི། དེ་ལྟ་ན་ཡུན་རིང་པོར་ཚོགས་
མང་པོ་བསགས་ནས་བྱང་ཆུབ་ཐོབ་པ་བས་དམན་པ་རྣམས་བྱ་སླ་བའི་ཉན་ཐོས་ཀྱི་ཐེག་པ་ལ་
འབད་དོ་སྙམ་ན། རྒྱལ་སྲས་འདི་ནི་བྱང་ཆུབ་ཀྱི་སེམས་ཀྱི་སྟོབས་ཀྱིས་སྔོན་གྱི་སྡིག་པ་བྱས་པ་
ཡང་དེས་ནི་དུས་མཐའི་མེ་བཞིན་ཞེས་པ་ལྟར་སྐད་ཅིག་གིས་ཟད་པར་བྱེད་ཅིང་། བསོད་
ནམས་རྒྱ་མཚོ་ལྟ་བུའི་ཚོགས་ཀྱང་རྒྱུན་མི་ཆད་པར་དུ་མ་ཞིག་ཅེས་པ་ལྟར་སྡུད་པར་བྱེད་པའི་
ཕྱིར། ཉན་ཐོས་པ་རྣམས་པས་ཀྱང་ལམ་བགྲོད་པ་ཆེས་མཆོག་ཏུ་མྱུར་བར་བཤད་པས་བྱང་
ཆུབ་ཆེན་པོ་ལ་འབད་པར་རིགས་སོ། །
ལྔ་པ་སྐྱིད་ལུག་སྤང་བ་བསྡུས་ཏེ་བསྟན་པ་ནི། དེ་ལྟ་བས་ན་ཤིན་ཏུ་ཉོན་
མོངས་པས་སྐྱོ་བ་དང་། ངལ་ཞིང་དུབ་པའི་སྐྱོན་ཀུན་སེལ་བའི་བྱང་ཆུབ་ཀྱི་སེམས་ཀྱི་ཤིང་རྟ་
བཟང་པོ་ཞོན་ནས་བདེ་འགྲོ་ནས་བདེ་འགྲོ་ཕུན་སུམ་ཚོགས་པ་གོང་ནས་གོང་དུ་ལྷག་པར་
བརྒྱུད་མར་བདེ་བར་འགྲོ་བ་ལ་རྟོག་དཔྱོད་ཀྱི་སེམས་ཤེས་པ་སུ་ཞིག་སྒྱིད་ལུག་པར་འགྱུར་ཏེ་
མི་འགྱུར་རོ། །
གཉིས་པ་དཔུང་ཚོགས་བསྐྱེད་པ་ལ་གཉིས་ཏེ། སྤྱིར་མདོར་བསྟན་པ་དང་། བྱེ་
བྲག་ཏུ་སོ་སོར་བཤད་པའོ། །དང་པོ་ནི། དགོས་པ་སེམས་ཅན་དང་བདག་གི་མངོན་པར་
-3 7 ། -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་པའི་དོན་སྐྱོན་ཐམས་ཅད་སྤོང་ཞིང་ཡོན་ཏན་མ་ལུས་པ་བསྒྲུབ་པར་བྱ་བའི་ཕྱིར་དཔུང་
གི་ཚོགས་ཆོས་བཞི་འདུས་པའི་བདག་ཉིད་ཀྱི་བརྩོན་འགྲུས་བསྐྱེད་པར་བྱ་སྟེ། ཆོས་བཞི་ནི་
དགེ་བ་ལ་འདུན་པ་དང་། ཅི་ལྟར་བརྩམས་པ་བཞིན་མཐར་འབྱིན་པས་དམ་བཅའ་བརྟན་པ་
དང༌། དམ་པའི་ལས་ལ་དགའ་སྤྲོ་དང་། མི་ནུས་པའི་ཚེ་ན་དུས་ཅུང་ཟད་གཅིག་དོར་བ་ཡིན་
ནོ༑ ༑དཔེར་ན་གླང་པོ་ཆེ་ལ་སོགས་པའི་དཔུང་གི་ཚོགས་ཡན་ལག་བཞི་པ་བཞིན་ནོ། །དེ་ལ་
འདུན་པ་བསྐྱེད་པའི་རྒྱུ་ནི་མི་དགེ་བའི་ལས་ལ་སྡུག་བསྔལ་འབྱུང་བས་འཇིག་པ་ཤེས་པ་དང་།
དགེ་བའི་ལས་དེའི་ཕན་ཡོན་བདེ་གཤེགས་སུ་སྐྱེ་བ་སོགས་འབྲས་བུ་བཟང་པོ་འབྱིན་པར་
ཡང་ཡང་དུ་བསམ་པས་བསྐྱེད་དོ། །དེ་ལྟར་བསྟན་པའི་ཚུལ་གྱིས་འདུན་པ་དང་། ང་རྒྱལ་ཏེ་
སེམས་མཐོན་པོ་སྔར་གྱིས་བསྟན་པ་དང༌། དགའ་བ་དང་དོར་བ་དང་དགེ་བ་ལ་འབད་ཅིང་
ལྷུར་ལེན་པ་དང་། རང་ཉིད་ལ་དབང་བསྒྱུར་བ་སྟེ་འདི་རྣམས་ཀྱི་སྟོབས་ཀྱིས་ནི་བརྩོན་འགྲུས་
ཀྱི་མི་མཐུན་པའི་ཕྱོགས་ལེ་ལོ་ལ་སོགས་པ་སྤངས་ཏེ་བརྩོན་འགྲུས་སྤེལ་བའི་ཕྱིར་འབད་ཅིང་
བརྩོན་འགྲུས་བརྩམ་པར་བྱའོ། །
གཉིས་པ་ལ་འདུན་པ། བརྟན་པ། དགའ་བ། དོར་བའི་དཔུང་བསྐྱེད་པ་བཞི་
ལས་དང་པོ་ལ་ལྔའི། དང་པོ་སྐྱོན་ཡོན་སྤོང་ལེན་གྱི་བྱ་བ་མ་བྱས་པས་འགྱོད་པ་བསྐྱེད་པ་ནི།
བདག་དང་སེམས་ཅན་གཞན་གྱི་ཉེས་པ་ལུས་སེམས་ལ་བརྟེན་པ་ནི་དཔག་ཏུ་མེད་པ་བདག་
གིས་གཞོམ་ཞིང་སྤང་བར་བྱ་སྟེ་དེའི་ནང་གི་གང་དུ་ཉེས་པ་རེ་རེ་ཡང་བསྐལ་པ་རྒྱ་མཚོ་སྟེ་
མཐའ་ཡས་པས་ཟད་ཅིང་སྤོང་བར་གྱུར་པའི་ཉེས་པ་དེ་དག་ཟད་པ་སྟེ་སྤོང་བའི་བརྩོན་འགྲུས་
རྩོམ་པ་དེ་ཡི་ནི་ཆ་ཤས་ཅུང་ཟད་ཙམ་ཡང་བདག་ལ་མི་མཐོང་ན་སྡུག་བསྔལ་དཔག་ཏུ་མེད་
པའི་སྣོད་དུ་གྱུར་པས་བདག་ཀོ་རྒྱུ་མཚན་ཅི་སྟེ་སྙིང་མ་གས་པ་མ་རལ་ཏེ་འདྲལ་བསམ་པར་བྱ་
ཞིང་། བདག་དང་གཞན་གྱི་ཡོན་ཏན་ནི་མང་པོ་དག་གིས་བསྒྲུབ་པར་བྱ་དགོས་ཏེ། དེ་ལ་ཡོན་
，
-3 7 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥་
ཏན་རེ་རེ་ཡང་བསྐལ་པ་རྒྱ་མཚོ་ལྟ་བུ་མང་པོས་གོམས་པར་འགྱུར་བར་བྱ་དགོས་ན་བདག་
གིས་ནི་ཡོན་ཏན་ཆ་ཤས་ལ་ཡང་གོམས་པ་དུས་ནམ་དུ་ཡང་སྐྱེས་པར་མ་གྱུར་ན། རྒྱ་མཚོ་ཆེར་
གཡེངས་ཞེས་པའི་ཚུལ་ལྟར་དཀའ་བ་མང་པོས་ཅི་ཞིག་ལྟར་བདག་གིས་རྙེད་པའི་མིའི་སྐྱེ་བ་
ནི་བདག་གི་དོན་ཏེ་འབྲས་བུ་མེད་པར་ཟད་པར་བྱས་པ་ངོ་མཚར་ཞིང་། སླན་ཆད་ངན་སོང་དུ་
ལྷུང་བ་ལས་རྟེན་གཞན་མེད་དོ་སྙམ་དུ་བསམས་ནས་སྐྱོ་བར་བྱས་ཏེ་འདུན་པ་བསྐྱེད་དོ། །
གཉིས་པ་བྱས་འོས་གཞན་ཡང་མ་བྱས་པས་འགྱོད་པ་བསྐྱེད་པ་ནི། བདག་གིས་
བཅོམ་ལྡན་འདས་ལ་བསྙེན་བཀུར་ལ་སོགས་པས་མ་མཆོད་ཅིང་། དེ་མཆོད་པ་ཉིད་ཤིན་ཏུ་
དགའ་བ་དང་ལྡན་པས་དགའ་སྟོན་ཆེན་པོ་ཡིན་པ་ལས་དེས་མ་མཆོད་པས་དེ་མཆོད་པ་ལས་
བྱུང་བའི་ཡིད་བདེ་བ་མ་ཐོབ་སྟེ་མ་མྱོང་ངོ་། །བསྟན་པ་ལ་བྱ་བ་སྐུ་གཟུགས་དང་། མཆོད་རྟེན་
དང༌། དམ་ཆོས་ལ་སོགས་པ་ལ་ལྷ་ཁང་དང་། ཀུན་དགའ་ར་བ་ལ་སོགས་དབུལ་བར་བྱ་བའི་
དངོས་པོས་མཆོད་པ་ཡང་མ་བྱས་པ་དང༌། ནོར་ཞན་པས་དབུལ་པོའི་འདོད་པའི་བསམ་པ་
ཉེར་མཁོའི་ཡོ་བྱད་ཀྱིས་རྫོགས་པར་མ་བྱས་ཤིང་། འཆི་བ་ལ་སོགས་པའི་འཇིགས་པས་ཉེན་
པ་ལ་མི་འཇིགས་པ་མ་བྱིན་པ་དང་ལུས་སེམས་སྡུག་བསྔལ་གྱི་ཉམ་ཐག་རྣམས་ལ་སྡུག་
བསྔལ་དེ་བསལ་ནས་བདེ་བར་མ་བྱས་པས་སྐྱེས་བུ་དམ་པའི་བྱ་བ་ཐམས་ཅད་དང་བྲལ་ན་
བདག་ནི་མའི་མངལ་གྱི་ནང་དུ་གནས་པ་དང་དེ་ནས་ཕྱིར་འབྱུང་བའི་ཟུག་རྔུ་དང་སྡུག་བསྔལ་
འབའ་ཞིག་བསྐྱེད་པར་ཟད་པས་འདུན་པ་བསྐྱེད་དོ། །
གསུམ་པ་དེས་ན་ཆོས་ལ་འདུན་པ་བསྐྱེད་པར་རིགས་པ་ནི། དེ་རྒྱུ་ཅི་ལས་གྱུར་
ཞེ་ན། བདག་ནི་ཚེ་སྔོན་ཡང་དགེ་བའི་ཆོས་ལ་འདུན་པ་དང་བྲལ་བ་ཡིས་ད་ལྟའི་སྐྱེ་བ་འདི་ལ་
ཡང་ཕོངས་པ་དགེ་བའི་བྱ་བ་ལ་ནུས་པ་ཐམས་ཅད་དང་བྲལ་བ་སྔར་བཤད་པ་འདི་འདྲ་བ་
བྱུང་བར་གྱུར་པ་ཤེས་པར་བྱས་ནས་མཁས་པ་སུ་ཞིག་ཆོས་ལ་འདུན་པ་གཏོང་སྟེ་གཏོང་བར་
-
༈ ， -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་རིགས་སོ། །ཅི་སྟེ་ན་འཇིག་རྟེན་དང་དེ་ལས་འདས་པའི་དགེ་བའི་ཕྱོགས་ནི་ཐམས་ཅད་ཀྱི་
རྩ་བ་ནི་འདུན་པ་ཡིན་པར་ཐུབ་པས་གསུངས་ཏེ། འཇམ་དཔལ་སངས་རྒྱས་ཀྱི་ཞིང་གི་ཡོན་
ཏན་བཀོད་པའི་མདོར། ཆོས་རྣམས་ཐམས་ཅད་རྐྱེན་བཞིན་དུ། །འདུན་པའི་རྩ་ལ་རབ་ཏུ་
གནས། །གང་གིས་སྨོན་ལམ་ཅི་བཏབ་པ། །འབྲས་བུའང་དེ་འདྲ་ཉིད་དུ་འགྱུར། །ཞེས་སམ།
ཡང་མོས་པ་ཞེས་འབྱུང་བ་ལྟར་ན་བློ་གྲོས་རྒྱ་མཚོས་ཞུས་པར། བློ་གྲོས་རྒྱ་མཚོ་ཐེག་པ་ཆེན་པོ་
སྡུད་པར་འགྱུར་བའི་ཆོས་གཞན་ཡང་གཅིག་སྟེ། བསམ་པ་བརྟན་པར་གྱུར་ཅིང་མོས་པ་དྲག་
པོའོ་ཞེས་སོ། །མོས་པའམ་འདུན་པ་དེའི་ཡང་རྩ་བ་དུས་རྟག་ཏུ་ནི་དགེ་མི་དགེའི་ལས་ཀྱི་རྣམ་
སྨིན་གྱི་འབྲས་བུ་འདོད་མི་འདོད་ཐོབ་པའི་མཚན་ཉིད་ཅན་ཡང་དང་ཡང་དུ་མངོན་དུ་བྱེད་
པས་བསྒོམས་པའོ། ། །
བཞི་པ་ལས་ཀྱི་འབྲས་བུ་བསྟན་པ་ལ་གཉིས་ཀྱི་དང་པོ་དགེ་མི་དགེའི་ལས་ཀྱི་
རྣམ་སྨིན་སྤྱིར་བསྟན་པ་ནི། ལུས་སེམས་ཀྱི་སྡུག་བསྔལ་དམྱལ་སོགས་སུ་བརྡེག་བཅིངས་
སོགས་དང༌། རྙེད་པའི་གེགས་བྱས་པས་ཡིད་མི་བདེ་བ་དང་གསོད་པ་ལ་སོགས་འཇིགས་པ་
རྣམ་པ་སྣ་ཚོགས་དང་། འདོད་པ་རྣམས་བཙལ་ཡང་མ་རྙེད་ནས་འདོད་པ་གྲུབ་པ་དང་བྲལ་བ་
ནི་སྡིག་པ་སྤྱོད་པ་ཁོ་ན་ལས་བྱུང་བར་འགྱུར་རོ། །ཡང་ཡིད་ལ་བསམས་ཤིང་སྨོན་པའི་དགེ་
བའི་ལས་བྱས་པས་འགྲོ་བ་གང་དང་གང་དུ་འགྲོ་བར་འགྱུར་བ་དེ་དང་དེར་ནི་བསོད་ནམས་
དེས་འབྲས་བུ་རྣམ་སྨིན་གྱི་རིན་ཡིད་དུ་འོང་བ་ཉིད་ཀྱིས་མངོན་པར་མཆོད་པར་འགྱུར་རོ། །
སྡིག་པ་བྱེད་པ་བདེ་བ་དོན་དུ་གཉེར་ཞིང་ཐོབ་པར་འདོད་ཀྱང་འགྲོ་བ་གང་དང་གང་དུ་སྐྱེ་བར་
འགྱུར་བའི་འགྲོ་བ་དེ་དང་དེར་ནི་སྔར་གྱི་སྡིག་པ་དེས་རྒྱུ་བྱས་ནས་སྡུག་བསྔལ་གྱི་མཚོན་གྱིས་
དེའི་འདོད་པའི་དོན་བདེ་བ་རྣམ་པར་འཇོམས་སོ། །
གཉིས་པ་དགེ་སྡིག་ཁྱད་པར་ཅན་གྱི་འབྲས་བུ་བསྟན་པ་ནི། རབ་ཏུ་དགའ་བ་ལ་
-3 7 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
སོགས་ས་ཐོབ་པའི་བྱང་ཆུབ་སེམས་དཔའ་རྣམས་མི་འདོད་བཞིན་དུ་མངལ་དུ་སྐྱེ་བ་མ་ཡིན་
གྱི་འོན་ཀྱང་བདེ་བ་ཅན་དུ་ཡངས་ཤིང་རྒྱ་ཆེ་བ་ཡིད་དུ་འོང་བའི་དྲི་བཟང་པོ་དང་ལྡན་ཞིང་
བསིལ་ཞིང་བདེ་བའི་རེག་བྱ་ཅན་སྣ་ཚོགས་པའི་འདབ་མ་རྒྱས་པའི་པདྨའི་སྙིང་པོར་གནས་
ཤིང་རྒྱལ་བའི་གསུང་དབྱངས་ཀྱི་ཡན་ལག་ཐམས་ཅད་དང་ལྡན་པས་མཆོག་ཏུ་ཡིད་བདེ་བར་
བྱེད་པའི་ཆོས་ཀྱི་དབྱངས་སྙན་པའི་ཞལ་ཟས་ཀྱིས་མདངས་འཕེལ་བས་ལུས་ཀྱི་གཟི་བརྗིད་
བསྐྱེད་པར་བྱས་པ་ཐུབ་པ་བཅོམ་ལྡན་འདས་རྣམས་ཀྱིས་ཡོངས་སུ་སྨིན་པའི་དུས་སུ་མཁྱེན་
ཏེ་སྐུ་ལུས་ཀྱི་འོད་ཟེར་གྱིས་ཁ་ཕྱེ་ཞིང་རྒྱས་པར་བྱས་པའི་པདྨ་ལས་བྱུང་བའི་ལུས་མཆོག་ཏུ་
གྱུར་པ་མཚན་དང་དཔེ་བྱད་ཀྱིས་བརྒྱན་པ་ཅན་འོད་དཔག་མེད་ལ་སོགས་པའི་རྒྱལ་བའི་
མདུན་ན་གནས་པའི་བདེ་བར་གཤེགས་པའི་སྲས་བྱང་སེམས་སུ་མཐའ་གཅིག་ཏུ་དཀར་བའི་
དགེ་བའི་ལས་སྔར་བསགས་ཀྱི་སྟོབས་ཀྱིས་སྐྱེ་བར་འགྱུར་རོ། །མངལ་དུ་སྐྱེ་བ་ལ་ནི་ཁྱད་
པར་འདི་ལས་བཟློག་པའི་སྡུག་བསྔལ་ཉམས་སུ་མྱོང་སྟེ་མངལ་ནི་དོག་པ་དང་། དྲི་ང་བ་དང་།
ཕོ་བའི་མེ་དྲོད་ཀྱིས་ཚ་བ་དང་། ཕ་མའི་མི་གཙང་བ་ནུར་ནུར་པོ་ལས་བྱུང་ཞིང་། མ་ཡིས་ཟོས་
པ་དང་འཐུང་པ་སྐྱུགས་པ་དང་འདྲ་བའི་ཟས་ཀྱིས་བསྐྱེད་པ་དང༌། མངལ་གྱི་དྲི་མས་གོས་པ་
དང་ཡོངས་སུ་སྨིན་པའི་དུས་ན་བརྒྱ་ལ་སྲོག་མགྲིན་པར་ཕྱིན་པ་དང་འདྲ་བར་བཅར་ལ་མནན་
པ་བཞིན་དུ་བཙའ་བའི་དུས་ན་ཡང་ཡིན་ནོ། །གཞན་ཡང་གཤིན་རྗེའི་སྐྱེས་བུ་སྟེ་དུས་ཀྱི་ཕོ་ཉ་
བས་ཐོ་བ་མེ་འབར་བས་བསྣུན་པས་པགས་པ་མ་ལུས་པ་བཤུས་པས་ཤིན་ཏུ་ཉམ་ཐག་པའི་
སྨྲེ་སྔགས་གདོན་ཅིང་། སླར་ཡང་རབ་ཏུ་ཚ་བའི་མེ་ཡིས་བཞུས་པའི་ཟངས་ཞུན་ཁུ་བ་ལུས་ལ་
བླུགས་ནས་བཀྲུས་པར་གྱུར་ལ་མེ་འབར་བའི་རལ་གྲི་དང་མདུང་ཐུང་གིས་བསྣུན་པས་ཤའི་
དུམ་བུ་བརྒྱར་ལྷགས་པ་སྟེ་གཏུབས་ཤིང༌། ཤིན་ཏུ་མེ་འབར་བའི་ལྕགས་བསྲེག་གི་ས་གཞིར་
སྤྱི་ཚུགས་སུ་ལྟུང་བར་གཅིག་ཏུ་གནག་པའི་མི་དགེ་བའི་རྣམ་པ་མང་པོ་ལན་གྲངས་དུ་མར་
[
.
-37 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤྱད་པར་འགྱུར་རོ། །
ལྔ་པ་མཇུག་བསྡུ་བ་ནི། དགེ་མི་དགེའི་ལས་འབྲས་འཇམ་པ་དང་རྩུབ་པ་ཡིན་པ་
དེ་བས་ན། མི་དགེ་བ་སྤངས་ནས་དགེ་བ་ལ་མོས་པའམ་འདུན་པར་བྱ་བ་སྟེ་གོ་ཆའི་བརྩོན་
འགྲུས་བསྐྱེད་དེ་གུས་པ་ཉིད་དུ་བསྒོམ་པ་སྟེ་གོམས་པར་བྱའོ། །
གཉིས་པ་བརྟན་པའི་དཔུང་ལ་གཉིས། རྩོམ་པ་བརྟན་པ་དང་། ཞུགས་པ་བརྟན་
པའོ། །དང་པོ་ལ་གཉིས་ཀྱི་དང་པོ་མི་ལྡོག་པའི་ཚུལ་ནི། བྱང་ཆུབ་སེམས་དཔའ་རྡོ་རྗེ་རྒྱལ་
མཚན་གྱི་མདོ་ལས་གསུངས་པའི་ཆོ་ག་ཡིས་བསམ་པ་བརྟན་པས་བསྒྲུབ་བྱའི་དོན་བརྩམས་
ནས་འགྲུབ་པའི་དོན་དུ་ང་རྒྱལ་བསྒོམ་པར་བྱའོ། །མདོ་དེ་ཉིད་ལས། དཔེར་ན་ལྷའི་བུ་ཉི་མ་
འཆར་བ་ན་དམུས་ལོང་གི་ཉི་མ་མི་ལྡོག་གོ་ཞེས་སོགས་ཀྱི་དཔེ་སྔོན་དུ་བཏང་ནས། དེ་བཞིན་
དུ༑ བྱང་ཆུབ་སེམས་དཔའ་སེམས་དཔའ་ཆེན་པོ། དྲན་པ་ཅན། ཤེས་བཞིན་ཅན། སེམས་
ཟབ་ཅིང་རྒྱ་ཆེ་བ་ལ་རྣམ་པར་མ་ཞུམ་པ། ཡོན་ཏན་གྱི་སྤྱོད་པ་དང་ཡེ་ཤེས་ཀྱི་སྤྱོད་པ་མཐས་
གཏུགས་པ་ནི་སེམས་ཅན་འཁུ་བའི་ཉེས་པ་མི་ལྡོག་གོ །དེ་བཞིན་དུ་སྦྱར་ཏེ། སེམས་ཅན་
དམྱལ་བར་སྐྱེ་བ་དེ་དག་དང་། ངན་སོང་གི་ས་ལ་གནས་པའི་སེམས་ཅན་དེ་དག་ཐམས་ཅད་
དེ་ནས་ཤི་འཕོས་པར་གྱུར་ཅིག །བདག་གིས་སྡུག་བསྔལ་གྱི་ཕུང་པོ་ཆེན་པོ་དེ་དག་བླང་བར་
བྱའོ། །བརྩོན་ པར་ བྱའོ། །སྤྲོ་ བར་ བྱའོ། །མི་ ལྡོག་ པར་ བྱའོ། །མི་ འབྲོས་ པར་བྱའོ། །མི་
འཇིགས་པར་བྱའོ། །ཕྱིར་མི་ལྡོག་པར་བྱའོ། །སྐྱིད་མི་ལུག་པར་བྱའོ། །ཞེས་སོགས་རྒྱས་པར་
གསུངས་སོ། །དེའང་དགེ་བ་ལ་འཇུག་པའི་དང་པོར་དོན་བསྒྲུབ་པའི་ཆེད་དུ་འབྱོར་པ་སྟེ་རྒྱུ་
སྟོབས་དང་ལྡན་མི་ལྡན་བརྟགས་ནས་ནི་སྟོབས་དང་ལྡན་ན་སྦྱོར་བའི་བརྩོན་འགྲུས་བརྩམ་
པའམ་ཡང་ན་སྟོབས་དང་མི་ལྡན་ན་མི་བརྩམ་པར་བྱའོ། །དེ་ལྟར་བརྟགས་པ་ལ་དགོས་པ་ཅི་
ཡོད་ཅེ་ན། བརྟགས་ནས་སྟོབས་དང་མི་ལྡན་ན་མི་བརྩམས་པ་ནི་མཆོག་ཡིན་གྱི་བརྩམས་
..
་
-3 ？ $ -



ཀྱི
པ
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། དེས་
ནས་ཕྱིར་ལྡོག་པར་མི་བྱ་བའི་བརྩོན་འགྲུས་བྱ་དགོས་ཏེ་ལོག་ན་དམ་བཅའ་ཉམས་པར་
འགྱུར་རོ། །
གཉིས་པ་ཉམས་པའི་ཉེས་དམིགས་ནི། བརྩམས་ནས་ལོག་ན་ཉེས་པ་ལྔ་འབྱུང་
སྟེ༑ དེ་གོམས་པའི་བག་ཆགས་ཀྱིས་རྒྱུ་མཐུན་པའི་འབྲས་བུ། སྐྱེ་བ་གཞན་དུའང་དེ་གོམས་
པ་དང་བཅས་པ་དོར་བའི་སྡིག་པ་འཕེལ་བར་འགྱུར་བའི་སྐྱེས་བུ་བྱེད་པའི་འབྲས་བུ་དང་། རྒྱུ་
དེ་ལས་སྡུག་བསྔལ་འཕེལ་བར་འགྱུར་བ་རྣམ་སྨིན་གྱི་འབྲས་བུ་དང་གསུམ། གཞན་ཡང་བྱ་
བ་གང་དང་པོར་བརྩམས་པ་དེ་དོར་ནས་ཕྱིས་གཞན་བརྩམས་པ་ན་སྔ་མ་དེ་ནི་དོར་བ་ཉིད་
ཀྱིས་དམན་ཞིང་ཉམས་པར་འགྱུར་བའི་ཉེས་པ་དང་། བྱ་བ་སྔར་བརྩམས་ནས་དོར་བ་དེའི་
འབྲས་བུ་འགྲུབ་རན་པའི་དུས་སུ་ནི་བྱ་བ་ཕྱི་མ་བརྩམས་པ་དེའང་གཏོང་བའི་ཚུལ་གྱིས་
དམན་པའམ་ཉམས་པར་འགྱུར་བའི་སྒོ་ནས་སྔ་མ་སྤངས་ནས་ཕྱི་མ་བརྩམས་པ་དེ་ཡང་
མཐར་ཕྱིན་པར་བསྒྲུབས་པར་མི་འགྱུར་བའི་ཉེས་པར་འགྱུར་རོ། །
གཉིས་པ་ལ་གཉིས་ཀྱི་དང་པོ་མདོར་བསྟན་པ་ནི། འོན་ཏེ་ང་རྒྱལ་འདི་ཐམས་
ཅད་དུ་བྱ་བ་ཡིན་ནམ་ཞེ་ན། བྱ་བའི་ལས་དགེ་བ་བསྒྲུབ་པ་དང་སྤང་བྱ་ཉོན་མོངས་གཞོམ་པ་
དང༌། དེ་གཉིས་ཀྱི་ནུས་པ་ནི་བདག་ལ་ཡོད་སྙམ་དུ་བྱས་ཏེ་གསུམ་པོ་དག་ལ་ང་རྒྱལ་བྱའོ། །
གཉིས་པ་རྒྱས་པར་བཤད་ པ་ལ་གསུམ་ལས། དང་པོ་ལས་ཀྱི་ང་རྒྱལ་ནི།།
སེམས་ཅན་ཐམས་ཅད་ཀྱི་བྱ་འོས་དགེ་བའི་ལས་དེ་ཐམས་ཅད་བདག་ཉིད་གཅིག་པུས་གཞན་
ལ་སྐབས་མི་དབྱེ་བར་བྱའོ་ཞེས་སེམས་པ་འདི་ནི་ལས་ཀྱི་ང་རྒྱལ་ཉིད་དོ། །དེའང་ཉོན་མོངས་
པས་རང་དབང་མེད་པར་བྱས་པའི་འཇིག་རྟེན་པ་འདི་རྣམས་རང་གི་དོན་ཡང་བསྒྲུབ་པར་མི་
ནུས་པས་འགྲོ་བ་གཞན་དོན་དུ་སེམས་བསྐྱེད་པ་བདག་ལ་འདི་ལྟ་བུའི་གཞན་གྱི་བྱ་བའི་ཁུར་
བསྐུར་ལ་བདག་གིས་བསྒྲུབ་པར་མི་ནུས་པ་མ་ཡིན་པ་དེ་བས་ན་བདག་གིས་འདི་ཐམས་ཅད་
- }， 7.



སྐོ
-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱའོ། །གཞན་ཡང་སེམས་ཅན་གཞན་དག་དམན་པའི་ལས་མི་གཙང་བ་འཕྱག་པ་སོགས་བྱེད་
ན་བདག་ཉིད་ཀྱང་ནི་ཇི་ལྟར་བདག་གི་བྱ་བའི་ལས་གཞན་བྱེད་དུ་བཅུག་ནས་འདུག་པར་མི་
རིགས་ཏེ། བདག་སེམས་ཅན་ཐམས་ཅད་ཀྱི་བྲན་ཡིན་པའི་ཕྱིར་རོ། །གལ་ཏེ་ལས་འདི་ནི་
དམན་པ་ཡིན་པས་བདག་ལྟ་བུས་བྱ་བར་མི་རིགས་སོ་སྙམ་དུ་སེམས་ཁེངས་པའི་ང་རྒྱལ་གྱིས་
ནི་དམན་པའི་ལས་མི་བྱེད་ན་དེའི་ཚེ་བདག་ལ་དོན་ཆེན་པོ་ཉམས་པར་བྱེད་པའི་ང་རྒྱལ་མེད་
པ་མཆོག་ཡིན་པས་ང་རྒྱལ་གྱི་སྒོ་ནས་དམན་པའི་ལས་ལ་མི་འཇུག་པར་མི་བྱའོ། །
གཉིས་པ་ཉོན་མོངས་ལ་ང་རྒྱལ་བྱ་བ་ལ་གསུམ་གྱི་དང་པོ་གཉེན་པོའི་ང་རྒྱལ་
བསྐྱེད་པའི་ཚུལ་ནི། དཔེར་ན་ཤི་བའི་སྦྲུལ་གྱི་རོ་དང་ཕྲད་པར་གྱུར་ན་ཁྭ་ཏ་ཡང་ནམ་མཁའ་
ལྡིང་ལྟ་བུར་མི་འཇིགས་པར་ཟ་བར་སྤྱོད་པ་ལྟར་གལ་ཏེ་བདག་ཉིད་ཉོན་མོངས་པ་ལ་ང་རྒྱལ་
བཅོམ་པས་གཉེན་པོ་བརྩོན་འགྲུས་ཉམ་ཆུང་ན་ཉོན་མོངས་པས་བྱས་པའི་ལྟུང་བ་ཆུང་
ངུས་ཀྱང་གནོད་པར་བྱེད་དེ། སེམས་ཞུམ་པར་བྱས་ཤིང་ལེ་ལོས་བཅོམ་པས་ལུས་སེམས་ཀྱི་
འཇུག་པ་ཞན་པ་ན་རྩོལ་བ་དོར་བ་ལ་ཕོངས་པ་སྟེ་ལྟུང་བས་གནོད་པ་ལས་ཐར་པ་ཡོད་དམ་ཅི་
སྟེ་མེད་པ་དྲན་ཤེས་བཞིན་གྱི་སྒོ་ནས་ཉོན་མོངས་པ་ལ་སྐབས་མི་འབྱེད་པའི་ང་རྒྱལ་གྱིས་རྩོལ་
བ་བསྐྱེད་ན་ནི་ཉོན་མོངས་པས་བསླང་བའི་ལྟུང་བ་ཆེན་པོ་ཡིས་ཀྱང་ཐུབ་པར་དཀའོ། །དེ་
བས་ན་སེམས་ནི་བརྟན་པ་ཉོན་མོངས་ལས་རྒྱལ་བར་བྱ་སྙམ་དུ་ང་རྒྱལ་གྱི་གོ་ཆ་བགོས་པ་
ཡིས་ལྟུང་བ་རྣམས་ནི་དྲུངས་ནས་གཞོམ་ཞིང་སླར་མི་འཇུག་པར་བྱ་སྟེ། དེ་ལས་གཞན་དུ་
བདག་ནི་ལྟུང་བས་ཕམ་པར་བྱས་ན་ཁམས་གསུམ་ལས་རྒྱལ་བའི་སངས་རྒྱས་འདོད་པ་ལ་ནི་
ཀུན་གྱིས་ཁྲེལ་ནས་བཞད་གད་བྱེད་པའི་རྒྱུར་འགྱུར་བས་བདག་གིས་ཉོན་མོངས་པ་ཀུན་
ལས་ རྒྱལ་བར་བྱ་སྟེ། བདག་ལས་སུ་ཡང་རྒྱལ་བར་མི་བྱ་སྟེ། རྒྱལ་བ་བཅོམ་ལྡན་འདས་
བདུད་ཀྱི་རི་དྭགས་ཐམས་ཅད་ཀྱི་དགྲ་སེང་གེའི་སྲས་བདག་ཡིན་པས་ཇི་ལྟར་གཞན་གྱིས་
--
-
-3 7 8 -



རྒྱ
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
ཕམ་པ་ཐོབ་པར་བྱེད་ཅེས་ཡིད་ལ་བྱས་ནས་བདག་གིས་ང་རྒྱལ་འདི་ལ་གནས་པར་བྱ་སྟེ།
དཔེར་ན་སེང་གེའི་ཕྲུ་གུ་མི་འཇིགས་པ་ཐོབ་ནས་རི་དྭགས་གཞན་གྱིས་ཟིལ་གྱིས་མི་གནོན་
པར་ནགས་སུ་སྤྱོད་པ་བཞིན་ནོ། ། །
གཉིས་པ་འཇིག་རྟེན་གྱི་ང་རྒྱལ་གཞོམ་པའི་ཚུལ་ནི། གལ་ཏེ་དེ་ལྟ་ན་འཇིག་རྟེན་
གྱི་དགྲ་ལ་སོགས་པ་ལས་རྒྱལ་བའི་ང་རྒྱལ་ཅན་དེ་རྣམས་ཀྱང་བསྔགས་པར་འོས་པའི་ང་རྒྱལ་
ཅན་མ་ཡིན་ནམ་ཞེ་ན། དེ་ལྟ་བུའི་འགྲོ་བ་གང་ཉོན་མོངས་པའི་ང་རྒྱལ་གྱིས་བཅོམ་པ་ཤིན་ཏུ་
ཉོན་མོངས་པའི་སྡུག་བསྔལ་གྱིས་གདུང་བ་དེ་རྣམས་ཀྱང་བསྔགས་པར་འོས་པའི་ང་རྒྱལ་ཅན་
མ་ཡིན་ཏེ། བསྔགས་པར་འོས་པའི་ང་རྒྱལ་ཅན་དེ་ཉོན་མོངས་པའི་དགྲའི་དབང་དུ་སྟེ་རྗེས་སུ་
མི་འགྲོ་ལ། འདོད་པའི་ང་རྒྱལ་ཅན་དེ་དག་འདོད་པའི་ང་རྒྱལ་གྱི་དགྲའི་དབང་དུ་བྱས་ནས་
འཇུག་པར་འགྱུར་བའི་ཕྱིར་རོ། །ང་རྒྱལ་གྱི་དགྲའི་དབང་དུ་གྱུར་ན་སྐྱོན་ཅི་ཡོད་སྙམ་ན། ཉོན་
མོངས་པའི་ང་རྒྱལ་བདུན་ཏེ་ང་རྒྱལ་དང་། ཆེ་བའི་ང་རྒྱལ་དང་། ང་རྒྱལ་ལས་ཀྱང་ང་རྒྱལ་
དང༌། ངའོ་སྙམ་པའི་ང་རྒྱལ་དང་། མངོན་པའི་ང་རྒྱལ་དང་། ཅུང་ཟད་སྙམ་པའི་ང་རྒྱལ་དང་།
ལོག་པའི་ང་རྒྱལ་སྟེ་དེ་དག་གང་ཡང་རུང་བ་ཉིད་ཀྱིས་ཁེངས་ན་ངན་འགྲོ་དམྱལ་བ་ལ་སོགས་
པར་ང་རྒྱལ་གྱིས་ཁྲིད་ཅིང་། བརྒྱ་ལ་མིའི་ལུས་ཐོབ་པའི་ཚེ་ཡང་དགའ་སྟོན་བཅོམ་པ་སྟེ་
དགའ་བ་མེད་པ་དམན་ཞིང་ཤིན་ཏུ་ཞན་པའི་ཡིད་དང༌། གཞན་གྱིས་བྱིན་པའི་སློང་མོའི་ཟས་
ཟ་བ་དང༌། གཞན་གྱི་དབང་དུ་གྱུར་པའི་བྲན་ཁོལ་དང་ནི། བྱ་བ་ཐམས་ཅད་མི་མཁས་པའི་
གླེན་པ་དང༌། ལུས་མི་མཛེས་ཤིང་མི་དགའ་བ་སྐྱེད་པས་མི་སྡུག་པ་དང༌། རྫུད་ཅིང་སྟོབས་
མེད་པས་ཉམ་ཆུང་བ་དང་། གནས་སྐབས་ཐམས་ཅད་དུ་ནི་ཕར་གནོད་པ་མ་བྱས་ཀྱང་ཚུར་
ལུས་ངག་གིས་བརྙས་པར་འགྱུར་རོ། །དེས་ན་ཉོན་མོངས་པའི་ང་རྒྱལ་གྱིས་ཁེངས་པས་མ་
ཞུམ་པའི་དཀའ་ཐུབ་སྟེ་ཉོན་མོངས་པ་ཅན་དེ་ཡང་བསྔགས་པར་འོས་པའི་ང་རྒྱལ་ཅན་དུ་
.37 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཏོགས་ན་བཀྲེས་ཤིང་སྙིང་རྗེའི་གནས་སུ་གྱུར་པའི་དམན་པ་ཅི་འདྲ་ཡིན་པ་སྨོས་ཤིག །
ཅེས་རྒོལ་བ་པོ་ལ་བོད་པའོ། ། །
གསུམ་པ་གཉེན་པོའི་ང་རྒྱལ་གྱི་བསྔགས་པ་ནི། ཁྱོད་ཀྱི་ང་རྒྱལ་དེ་གང་ཞེ་ན།
རྒྱལ་སྲས་གང་ཞིག་ང་རྒྱལ་གྱི་དགྲ་ལས་རྒྱལ་བར་བྱ་བའི་ཕྱིར་དུ་གཉེན་པོའི་ང་རྒྱལ་འཆང་བ་
དེ་ནི་བསྔགས་པར་འོས་པའི་ང་རྒྱལ་ཅན་དང་། དགྲ་ལས་རྣམ་པར་རྒྱལ་བ་ཐོབ་པ་དང་།
གཟི་བརྗིད་ཅན་གྱི་དཔའ་བོ་ཡང་དེ་ཉིད་ཡིན་ལ། གང་ཞིག་ང་རྒྱལ་གྱི་དགྲ་བདོ་བ་སྟོབས་
དང་ལྡན་པ་ཡང་ངེས་པར་བཅོམ་སྟེ་འགྲོ་བ་ལྷ་དང་བཅས་པ་ལ་ཇི་ལྟར་འདོད་པ་བཞིན་རྒྱལ་
བའི་འབྲས་བུ་མྱུར་དུ་རྫོགས་པར་ཐོབ་པར་བྱེད་པ་དེ་ངེད་ཀྱི་བསྔགས་པར་འོས་པའི་ང་རྒྱལ་
ཅན་ཡིན་ནོ། །
གསུམ་པ་ནུས་པའི་ང་རྒྱལ་ནི། ཉོན་མོངས་པའི་ཚོགས་ཀྱི་སྟེ་ཁྲོད་ན་གནས་པ་ན་
རྣམ་པ་སྟོང་འགྱུར་དུ་ཤིན་ཏུ་བརྟན་པའི་སྟོབས་ཀྱིས་སྲན་གཟུགས་ཏེ། དཔེར་ན་ཝ་ལ་སོགས་
པའི་རི་དྭགས་ཀྱིས་སེང་གེ་ལ་ཚུར་མི་ཚུགས་ཤིང་ཕར་གནོན་པ་བཞིན་དུ་ཉོན་མོངས་པའི་
ཚོགས་ཀྱིས་ཚུར་མི་ཚུགས་པར་བྱའོ། །གཞན་ཡང་ཉམ་ང་བ་སྟེ་སྡུག་བསྔལ་ཆེ་ཐང་སྟེ་སྡུག་
བསྔལ་ཤིན་ཏུ་ཆེན་པོ་བྱུང་བར་གྱུར་ཀྱང་མངར་སྐྱུར་ལ་སོགས་རོ་ནི་མིག་གིས་མི་མཐོང་བ་
ལྟར་དཔེ་དེ་བཞིན་དུ་ཉམ་ང་བ་སྡུག་བསྔལ་བྱུང་བར་གྱུར་ཀྱང་ཉོན་མོངས་པའི་དབང་དུ་མི་
འགྱུར་བར་བྱ་སྟེ། བྱང་སེམས་ཀྱི་ལམ་ནི་ཉོན་མོངས་པའི་གཉེན་པོ་ཡིན་པའི་ཕྱིར་རོ། །
གསུམ་པ་དགའ་བའི་དཔུང་ནི། དཔེར་ན་རྒྱན་པོ་འགྱེད་པ་ལ་སོགས་པའི་རྩེད་
མོའི་འབྲས་བུ་བདེ་བ་འདོད་པས་མི་ངོམས་པ་ལྟར་རྒྱལ་སྲས་འདིའི་བྱ་བའི་ལས་བསམ་
གཏན་དང་ཀློག་པ་ལ་སོགས་གང་ཡིན་པའི་ལས་དེའི་རོ་ལ་ནི་ཞེན་པར་བྱ་སྟེ་དེ་ལས་དེས་མི་
ངོམས་ཤིང་ཡང་དང་ཡང་དུ་འདོད་པ་དང༌། ཤིན་ཏུ་ཡང་དགའ་བར་བྱས་ནས་འཇུག་པར་
-3
8 [) -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
བྱའོ། །གཞན་ཡང་ཐམས་ཅད་ཀྱིས་ལས་ཀྱི་འབྲས་བུ་བདེ་བ་ཐོབ་པའི་དོན་དུ་ལས་བྱས་ཀྱང་
འབྲས་བུ་བདེ་བ་ཐོབ་པར་འགྱུར་མི་འགྱུར་གཏོལ་ཏེ་ཆ་མེད་ཀྱི་འབྲས་བུ་བདེ་བ་ཐོབ་པ་གང་
གི་ལས་ཉིད་བྱས་པས་བདེ་བར་འགྱུར་བའི་ལས་དགེ་བ་དེ་བདེ་བ་ཐོབ་པར་འདོད་པ་དེས་མི་
བྱེད་ན་ཇི་ལྟར་བདེ་བ་འབྱུང་སྟེ་འབྱུང་བར་མི་འགྱུར་རོ། །གཞན་ཡང་སྤུ་གྲིའི་སོ་ལ་ཆགས་
པའི་སྦྲང་རྩིའི་རོ་ལ་ཆགས་པས་ལྕེས་མྱངས་ན་ལྕེ་གཅོད་པ་ལྟ་བུའི་ཉེས་དམིགས་ཅན་འདོད་
པའི་ཡོན་ཏན་ལྔ་པོ་རྣམས་ཀྱི་རོ་འཁོར་བར་ཡང་དང་ཡང་དུ་མྱངས་པས་མི་ངོམས་ན་རྣམ་
སྨིན་མངོན་མཐོའི་རྒྱུ་ཡིན་པས་བདེ་ལ་ངེས་ལེགས་བསྐྱེད་པས་སྡུག་བསྔལ་ཐམས་ཅད་ཞི་
བའི་བསོད་ནམས་དམ་པའི་ཆོས་ཀྱི་བདུད་རྩིའི་རོས་ལྟ་ཅི་སྟེ་ངོམས་ཏེ་ཤིན་ཏུ་མི་ངོམས་པར་
དགའ་བར་བྱའོ། །ཚུལ་དེ་ལྟས་ལས་བརྩམས་པ་དེ་ཚར་ཕྱིན་ན་ཡང་སླར་ཡང་དཔེར་ན་སོ་
ཀའི་ཉི་མ་ཕྱེད་ཀྱི་དུས་སུ་ཆུ་མ་རྙེད་ཅིང་ཉི་མ་ཚ་བས་གདུངས་པ་ཡི་གླང་ཆེན་ཆུ་བསིལ་བས་
གང་བའི་མཚོ་དང་ཕྲད་ན་མཆོག་ཏུ་དགའ་ཞིང་ཞེན་པས་མཚོར་འཇུག་ཅིང་དང་པོ་ཉིད་དུ་ནུབ་
པར་བྱེད་པ་ལྟར་བརྩམས་པའི་དགེ་བའི་ལས་དེ་ལའང་ཤིན་ཏུ་དགའ་བས་འཇུག་ཅིང་མི་ངོམ་
པར་བྱའོ། །
བཞི་པ་ནི། བསམ་པའི་ལས་རྫོགས་པར་བྱེད་པའི་སྟོབས་ཉམས་པ་དང་རྗེས་སུ་
འབྲེལ་ཏེ་མ་ནུས་ན་སླར་ཡང་ལས་དེ་བྱ་བའི་དོན་དུ་རེ་ཞིག་དོར་བར་བྱ་སྟེ། མ་དོར་ན་མི་
འདོད་པའི་རྐྱེན་དང་ཕྲད་སྲིད་པའི་ཕྱིར་རོ། །གང་གི་ཚེ་བསམས་པའི་ལས་དེ་ལེགས་པར་ཟིན་
པ་དེའི་ཚེ་ནའང་ལས་ཕྱི་མ་དང་ཕྱི་མ་ཁྱད་པར་ཅན་དུ་འགྲུབ་པར་འདོད་པས་ཚོར་བ་དེ་སྤང་
བར་བྱ་སྟེ། མ་དོར་བར་ཞེན་པས་ཞུགས་ན་སྔ་མ་དེས་གཡེངས་ན་ཕྱི་མ་གཞན་དང་གཞན་མི་
འགྲུབ་པའི་ཕྱིར་རོ། །
གསུམ་པ་ལྷུར་བླང་བའི་སྟོབས་ལ་དངོས་དང་། མཇུག་བསྡུ་བ་གཉིས་ལས་དང་
- 3 5 ] -



1
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོ་ནི། དཔེར་ན་འཐབ་སྙིང་ཅན་མཚོན་ཆའི་རིག་པ་ལ་མཁས་པ་དང་ལྡན་པའི་དགྲ་དང་ལྷན་
ཅིག་ཏུ་གཡུལ་ངོར་བརྩོན་པས་རལ་ཁ་ལྷགས་པ་ན་ཐབས་སྣ་ཚོགས་ཀྱིས་མཚོན་ལས་གཟུར་
ནས་མི་འཕོག་པར་བྱ་དགོས་པ་བཞིན་དུ་རང་ཉིད་ཉོན་མོངས་པའི་མཚོན་ཆ་ལས་གཟུར་བར་
བྱ་ཞིང་། ཉོན་མོངས་པའི་དགྲ་རྣམས་དྲན་པས་གཟུར་ཞིང་ཤེས་བཞིན་གྱིས་འཇེབས་པར་ཏེ་
གླགས་སྐབས་མི་རྙེད་པར་ཤིན་ཏུ་བསྣུན་པས་གཏག་པར་བྱའོ། །དཔེར་ན་གཡུལ་དུ་རལ་གྲི་
ས་ལ་ལྷུང་བར་གྱུར་ན་དགྲས་གླགས་རྙེད་དོགས་པའི་འཇིགས་པས་མྱུར་དུ་ལེན་པ་ལྟར་དཔེ་
དེ་བཞིན་དུ་དྲན་པའི་མཚོན་ཤོར་ན་དམྱལ་བའི་འཇིགས་པ་དྲན་པས་མྱུར་དུ་བླང་ངོ་། །འོན་ཏེ་
དེ་ལ་བཏང་སྙོམས་བྱས་པས་ཆོག་སྟེ་ཉོན་མོངས་ཕྲ་མོས་ཉམས་པར་མི་འགྱུར་བའི་ཕྱིར་ཞེ་ན།
ཇི་ལྟར་རྨ་ཆུང་ངུ་ལའང་ཁྲག་ལ་རྟེན་བཅས་ནས་དེ་དང་ལྷན་ཅིག་པའི་དུག་ཆུང་ངུའང་ནི་ལུས་
ཐམས་ཅད་ལ་ཁྱབ་པར་འགྱུར་བ་དེ་བཞིན་དུ་སེམས་ལ་ཉོན་མོངས་པ་ཆུང་ངུས་གླགས་ནི་
རྙེད་པར་གྱུར་ན་ཉེས་པ་ཆུང་ངུ་ལས་ཆེར་འཕེལ་བས་སེམས་ལ་ཁྱབ་པར་འགྱུར་བས་ན།
དཔེར་ན་ཉུང་མར་གྱིས་བཀང་བའི་སྣོད་བསྐུར་ལ་རྒྱལ་པོའི་མི་རལ་གྲི་ཐོགས་པ་དྲུང་དུ་
བསྡད་དེ། འདྲེད་པའི་སར་འགྲོར་བཅུག་ནས་འདི་ལས་ཐིགས་པ་གཅིག་བོ་ན་ད་ལྟ་ཉིད་དུ་
གསད་དོ་ཞེས་བསྡིགས་པ་ན་འཆི་བས་འཇིགས་ཏེ་བསྒྲིམས་ནས་འགྲོ་བ་ལྟར་སྡོམ་པའི་
བརྟུལ་ཞུགས་ཅན་གྱིས་དམྱལ་སོགས་ཀྱི་འཇིགས་པ་བསམས་ཏེ་དཔེ་དེ་བཞིན་བསྒྲིམས་ཏེ་
དབང་པོ་བསྡམས་ཏེ་ཉོན་མོངས་པའི་སྐབས་མི་དབྱེ་བར་བྱའོ། །
གཉིས་པ་ནི། དེ་ལྟར་སྒྲིམ་དགོས་པ་དེ་བས་ན་པང་དུ་དུག་སྦྲུལ་འོངས་ན་ཇི་ལྟར་
བདག་ལ་དུག་བྱུང་ དོགས་ པས་ རིངས་ པར་ ལྡང་བ་ ལྟར་ དེ་ བཞིན་དུ་གཉིད་དང་ སྙོམ་
ལས་འོངས་ན་མི་རྟག་སོགས་བསྒོམ་པས་མྱུར་དུ་དེ་དག་བཟློག་པར་བྱའོ། །དེ་ལྟར་འབད་
ཀྱང་ལས་དང་པོ་ལ་དྲན་པ་ཉམས་པས་ཉེས་པ་བྱུང་བ་ཕྲ་མོ་རེ་རེ་ཞིང་ཡང་བདག་ཉིད་ལ་སྨད་
-3 8 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
ནས་ཕྱིར་བཅོས་ཏེ་ཅི་ནས་ཀྱང་བདག་ལ་ཕྱིས་ཉེས་པ་འདི་ལྟ་བུ་མི་འབྱུང་བ་དེ་ལྟར་བྱ་ཞེས་
ཡུན་རིང་དུ་བསམ་ནས་ཕྱིས་མི་འབྱུང་བར་འབད་པར་བྱའོ། །འོན་ཏེ་བཤགས་སྡོམ་རང་གིས་
མི་ཤེས་ན་ཇི་ལྟར་ཉོན་མོངས་འཇུག་པའི་གནས་སྐབས་འདི་དག་ལ་བདག་ལ་དྲན་པ་གོམས་
པས་བརྗེད་པ་མེད་པ་ཉིད་དུ་འགྱུར་ཞེས་སེམས་པའི་རྒྱུ་འདི་ཡིས་ནི་དགེ་བའི་བཤེས་གཉེན་
དང༌། མཁན་སློབ་དང་ཚངས་སྤྱོད་ཀྱི་གྲོགས་དང་། མང་དུ་ཐོས་པ་དང་སྡེ་སྣོད་གསུམ་རིག་པ་
འགྱོད་པ་སེལ་བ་ལ་མཁས་པ་རྣམས་དང་ལྷན་ཅིག་ཏུ་ཕྲད་ནས་ཕྱིར་བཅོས་ཏེ་གནས་པའམ།
དེ་དག་ལས་རིགས་པའི་ལས་གདམས་པ་དང་རྗེས་སུ་བསྟན་པ་ནོད་པ་དང་ལྟུང་བ་ལས་ལྡང་
བའི་ཆེད་དུ་ཆད་ལས་ནི་སྦྱིན་པ་སོགས་བསྒྲུབ་པར་འདོད་པ་དང་། དེ་དག་གི་སྤྱོད་པ་བཟང་པོ་
མཐོང་བའི་སྒོ་ནས་རྟག་ཏུ་དྲན་ཤེས་མ་ཉམས་པས་ཉོན་མོངས་འཇུག་པའི་སྐབས་མི་རྙེད་པར་
སྤྲོ་བ་བསྐྱེད་པར་བྱའོ། །
བཞི་པ་བདག་ཉིད་དབང་དུ་བྱ་བ་ནི། ཅི་ནས་ལས་བྱུང་སྟེ་རྩོམ་པའི་སྔོན་རོལ་
ནས་ལས་ཐམས་ཅད་ལ་ནི་ཤེས་བཞིན་མཐུ་ཡོད་པར་འགྱུར་བ་དེ་ལྟར་བག་ཡོད་ལེའུར་
བཤད་པའི་བག་ཡོད་པའི་གཏམ་བརྩོན་འགྲུས་ལ་གོམས་པས་ལུས་སེམས་ལས་སུ་རུང་བ་
བསྒྲུབ་པའི་ཚུལ་དྲན་པར་བྱས་ཏེ་བདག་ཉིད་ལྡང་བ་ཡང་བར་བྱ་བའི་སྒོ་ནས་དགེ་བ་ལ་སྤྲོ་བ་
གོམས་པས་དབང་དུ་བྱའོ། །དེའང་ཇི་ལྟར་རླུང་ནི་འགྲོ་བ་དང་འོང་བས་ཤིང་བལ་ལ་སོགས་
ལ་དབང་བསྒྱུར་བ་དེ་བཞིན་དུ་དགེ་བ་ལ་སྤྲོ་བའི་བརྩོན་འགྲུས་ཀྱིས་དབང་བསྒྱུར་ཏེ། དེ་ལྟ་
ན་ནི་རྫུ་འཕྲུལ་ནམ་མཁའ་ལ་འགྲོ་བ་ལ་སོགས་པའི་ཡོན་ཏན་གྱི་ཚོགས་འབྱོར་བར་བྱེད་པ་
ཐོབ་པར་འགྱུར་རོ། །ལེའུ་བདུན་པའི་རྣམ་པར་བཤད་པའོ།། །། །
༈ དེ་ ལྟར་ བརྩོན་ འགྲུས་ བསྟན་ནས་དེ་ ནས་ནགས་སུ་ གནས་ པར་ བྱ་ཞེས་
སོགས་ཀྱི་རིམ་པ་ལྟར། ལྔ་པ་བསམ་གཏན་གྱི་ཕར་ཕྱིན་ལ་གསུམ། མཚམས་སྦྱར་ཏེ་བརྗོད་
ར་
ཏེ
རྫོ
- 38 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱའི་ངོ་བོ་བསྟན། མི་མཐུན་ཕྱོགས་སྤང་བའི་ཚུལ། གཉེན་པོ་བསམ་གཏན་བསྒོམ་པའོ། །
དང་པོ་ནི། དེ་ལྟར་གཉེན་པོ་བསྟེན་པས་མི་མཐུན་ཕྱོགས་སྤངས་ཏེ་བརྩོན་འགྲུས་བསྐྱེད་ཅིང་
སྤེལ་ནས་ནི་ཡིད་ནི་ཏིང་ངེ་འཛིན་ལ་རྩེ་གཅིག་ཏུ་མཉམ་པར་བཞག་གོ །དེ་ཅིའི་ཕྱིར་ན་མཉམ་
པར་མ་བཞག་པར་སེམས་ནི་རྣམ་པར་གཡེངས་པའི་མི་ནི་བརྩོན་ཡང་སྲིན་པོ་ལྟ་བུའི་ཉོན་
མོངས་པའི་མཆེ་བའི་ཕྲག་ན་ཁམ་བཞིན་དུ་གནས་ནས་འཇོམས་པའི་ཕྱིར་རོ། །
གཉིས་ པ་ ལ་ གཉིས། བསྟན་ པ་ དང་། བཤད་ པའོ། །དང་ པོ་ ནི། སྐྱེ་བོ་དང་
འགྲོགས་པ་སྤངས་པས་ལུས་དབེན་པ་དང་། འདོད་པ་ལ་འདུན་པའི་རྣམ་རྟོག་སྤངས་པས་
སེམས་ནི་དབེན་པ་ཡིས་རྣམ་པར་གཡེང་བ་མི་འབྱུང་ངོ༌། །དེ་བས་ན་ལུས་མི་དབེན་པའི་རྒྱུ་
འཇིག་རྟེན་པའི་གཉེན་བཤེས་སོགས་སྤང་བར་བྱ་ཞིང་སེམས་གཡེང་བའི་རྒྱུ་རྣམ་པར་རྟོག་
པའང་ཡོངས་སུ་དོར་རོ། །
གཉིས་པ་ལ་གཉིས། ལུས་དབེན་པའི་དོན་དུ་འཇིག་རྟེན་སྤང༌། སེམས་དབེན་
པའི་དོན་དུ་རྣམ་རྟོག་དོར་བའོ། །དང་པོ་ལ་གཉིས། སྤང་བར་གདམས་པ་དང༌། སློང་ཚུལ་
རྒྱས་ པར་ བཤད་ པའོ། །དང་ པོ་ནི། བདག་ དང་ བདག་ གིར་ཞེན་ པའི་ ཆགས་ པའི་ ཕྱིར་
དང་རྙེད་བཀུར་དང་སོགས་པས་སྙན་གྲགས་ལ་སྲེད་པས་རྙེད་སོགས་འཇིག་རྟེན་མི་སྤོང་སྟེ་དེ་
བས་ན་ཆགས་སོགས་འདི་དག་ཡོངས་སུ་སྤོང་བ་ལ་སྐྱེས་བུ་མཁས་པས་འོག་ནས་འབྱུང་བ་
འདི་ལྟར་བརྟག་ཅིང་དཔྱད་པར་བྱའོ། །ཇི་ལྟར་དཔྱད་ཅེ་ན། སེམས་རྩེ་གཅིག་པའི་ཞི་གནས་
དང་རབ་ཏུ་ལྡན་པའི་དེ་ཁོ་ན་ཉིད་ཤེས་པའི་ཤེས་རབ་ལྷག་མཐོང་ཟུང་འཇུག་གི་ལམ་གྱིས་
ཉོན་མོངས་པ་རྣམ་པར་འཇོམས་པ་ཤེས་པར་བྱས་ནས་གྲོལ་བ་འདོད་པས་ཐོག་མར་ཞི་
གནས་བཙལ་བར་བྱ་ཞིང་། དེ་རྗེས་སུ་ལྷག་མཐོང་བསྐྱེད་དགོས་ལ། ཞི་གནས་དེ་ཡང་འཇིག་
རྟེན་ལ་ཆགས་པ་མེད་པར་བསམ་གཏན་ལ་མངོན་པར་དགའ་བས་འགྲུབ་ཀྱི་གཞན་གྱིས་མ་
-
E
-38 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
ཡིན་ནོ། །གཉིས་པ་ལ་བཞིའི་དང་པོ་སྡུག་པའི་སེམས་ཅན་ལ་ཆགས་པ་སྤང་བ་ལ་གསུམ་གྱི་
དང་པོ་ཡུལ་ཅན་ཆགས་པའི་ཉེས་པ་ནི། སེམས་ལྡན་རང་ཉིད་མི་རྟག་པ་སུ་ཞིག་བུ་དང་ཆུང་
མ་ལ་སོགས་མི་རྟག་པ་རྣམས་ལ་ཡང་དག་པར་ཆགས་པར་བྱེད་པ་རིགས་པ་ཡོད་པ་མིན་ཏེ།
ཆགས་པ་དེས་ནི་ཚེ་རབས་སྟོང་ཕྲག་དུའང་འཁོར་བར་འཁོར་བའི་ཚེ་མི་རྟག་པས་འཇོམས་
པས་ཆགས་ཡུལ་སྡུག་པ་ཡིད་དུ་འོང་བ་མཐོང་བར་སླར་ཡོང་ཡེ་མི་འགྱུར་ཞིང་མ་མཐོང་
བ་དེའི་ཚེ་ན་ནི་སེམས་དགའ་བར་མི་འགྱུར་བས་ཡིད་ཀྱང་ཏིང་ངེ་འཛིན་ལ་མཉམ་པར་འཇོག་
ཅིང་གནས་པར་མི་འགྱུར་ཏེ། མི་དགའ་བས་སེམས་འཁྲུགས་པའི་ཕྱིར་རོ། །གལ་ཏེ་སྡུག་པ་
མཐོང་ཡང་ངོམས་ཤིང་ཚིམ་པར་མི་འགྱུར་བར་ཡང་མཐོང་བར་འདོད་པས་སྔར་མ་མཐོང་བ་
བཞིན་སླར་ཡང་ལྷག་པར་སྲིད་པས་གདུང་བར་འགྱུར་ལ་སེམས་ཅན་སྡུག་པ་རྣམས་ལ་
ཆགས་པར་བྱས་ན་ལྷག་མཐོང་མེད་པས་ཡང་དག་པར་མ་ནོར་བའི་ཡོན་ཏན་ཅན་གྱི་དེ་ཁོ་ན་
ཉིད་དང་སྐྱོན་ལ་ཀུན་ནས་བསྒྲིབས་པས་མི་མཐོང་ཞིང་དེས་འཁོར་བ་ལ་སྐྱོ་བའི་སེམས་ཀྱང་
འཇིག་པར་བྱེད་དོ། །ཐ་མར་སྡུག་པ་དང་བྲལ་བ་ན་ཕྲད་པར་འདོད་པའི་མྱ་ངན་གྱིས་ཡིད་
གདུང་བར་ཡང་འགྱུར་ཞིང་། དེ་དང་ཕྲད་པ་དང་དེའི་ཡོན་ཏན་ལ་སེམས་པ་འབའ་ཞིག་གིས་
ཚེ་འདི་དགེ་བ་བསྒྲུབ་པའི་དོན་མེད་པར་འདའ་བར་འགྱུར་རོ། །
གཉིས་པ་ཆགས་བྱ་ཡུལ་གྱི་ཉེས་པ་ནི། དེ་ལྟ་ནའང་མཛའ་བཤེས་རྟག་པ་ཡིན་ནོ་
ཞེ་ན། ངེས་པར་འཇིག་ཅིང་མི་གནས་པས་རྟག་པ་མེད་པའི་མཛའ་བཤེས་ཀྱིས་གཡུང་དྲུང་སྟེ་
འབྲས་བུ་ཆེན་པོ་ཉམས་པ་མེད་ཅིང་དངོས་པོར་ཡོད་མེད་དཔྱོད་པ་ལས་འདས་པའི་ཐར་པ་
ཐོབ་པར་བྱེད་པའི་ཆོས་དགེ་བ་ཡང་འཇིག་པར་བྱེད་ལ་བྱིས་པ་སོ་སོའི་སྐྱེ་བོ་དང་ལྷན་ཅིག་
སྐལ་བ་མཉམ་པར་སྤྱོད་པ་མཚུངས་པར་བྱེད་ན་ངེས་པར་ངན་འགྲོར་འགྲོ་བར་འགྱུར་ཏེ།
དེར་འགྲོ་བའི་ལས་བསགས་པའི་ཕྱིར་དང་། འཕགས་པའི་ཆོས་ལས་ཉམས་པའི་ཕྱིར་རོ། །
- ? $ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་ཡང་དེ་དང་སྐལ་བ་མི་མཉམ་པ་འཕགས་པའི་ཆོས་ཀྱི་རྗེས་སུ་ཞུགས་པ་དེ་ལ་སྤྱོད་པ་
མི་མཐུན་པས་བྱིས་པ་རྣམས་མི་འདོད་དེ་སྡང་བར་བྱེད་ན་དོན་གཉིས་ཉམས་པའི་རྒྱུ་བྱིས་པ་
བསྟེན་པས་ཅི་ཞིག་བྱ་སྟེ་ཅི་ཡང་དོན་མེད་དོ། །འགྲེལ་ཆེན་ལས་སྐལ་མི་ཉམས་པ་མི་འདོད་དེ་
ཞེས་སོ། །ཡང་བྱིས་པ་དང་རྗེས་སུ་མཐུན་པ་ཡང་བདག་གིས་མི་ནུས་ཏེ་དགོས་པ་ཆུང་ངུས་
སྐད་ཅིག་གཅིག་གིས་ནི་མཛའ་འགྱུར་ལ། དེའི་རྗེས་སུ་ཡུད་ཙམ་མ་འབྲངས་ན་ཡུད་ཙམ་གྱིས་
ནི་དེ་ཉིད་དགྲར་ཡང་འགྱུར་ཞིང་བརྒྱ་ལ་སེམས་དགའ་བའི་གནས་ལ་མི་དགའ་བའི་དབང་
གིས་ཁྲོ་བར་བྱེད་པས་སོ་སོའི་སྐྱེ་བོ་མགུ་བར་དཀའ་ལ་འདི་ནི་བྱ་བ་ཡིན་ལ་འདི་ནི་བྱ་བ་མ་
ཡིན་ནོ། །ཞེས་ཕན་པར་སྨྲས་ན་ཁྲོ་བར་བྱེད་ཅིང་སྨྲས་པའི་དོན་མི་འཛིན་ལ་བདག་ཀྱང་ཕར་
ལ་ཕན་པར་བྱེད་པ་དེ་ལས་ཟློག་པར་བྱེད་ཅིང་དེ་དག་གི་ངག་ནི་མ་མཉན་པར་ཕར་ཕན་
བཏགས་ན་ངའི་ཚིག་བཟློག་གོ་ཞེས་ཁྲོས་པས་ཕ་རོལ་དེ་ངན་འགྲོར་འདོང་བར་འགྱུར་རོ། །
གཞན་ཡང་བདག་པས་རིགས་དང་རིག་པ་སོགས་མཐོ་བ་ལ་མི་བཟོད་པའི་ཕྲག་དོག་དང་།
དེ་བདག་དང་མཉམ་པ་ལ་འགྲན་པས་རྩོད་པ་དང༌། བདག་བས་དམའ་བ་ལ་ང་མཆོག་གོ་
སྙམ་དུ་ང་རྒྱལ་དང༌། བདེན་པ་མ་ཡིན་པའི་ཡོན་ཏན་བརྗོད་པས་བསྟོད་ན་དྲེགས་པར་འགྱུར་
བ་དང་། ཉེས་པ་ཟློག་པའི་མི་སྙན་པ་བརྗོད་པ་ལས་ཁོང་ཁྲོ་སྐྱེས་པས་དུས་ནམ་ཞིག་གི་ཚེའང་
བྱས་ལ་ཕན་པར་འགྱུར་བ་ཐོབ་སྟེ་མི་ཐོབ་བོ། །གཞན་ཡང་བྱིས་པ་དང་འགྲོགས་ན་བྱིས་པ་
ཕན་ཚུན་ལ་བདག་ཉིད་ལ་བསྟོད་པ་དང༌། གཞན་ལ་སྨོད་པ་དང༌། འཁོར་བར་འདོད་པའི་
ཡོན་ཏན་ལ་དགའ་བའི་གཏམ་དང་ལ་སོགས་པས་རྫུན་སོགས་མི་དགེ་བ་ཅིས་ཀྱང་ངེས་པར་
འབྱུང་ངོ༌། །དེ་ལྟར་བྱིས་པ་དེ་དང་བྱིས་པ་གཞན་ཡང་ཕན་ཚུན་བསྟེན་ཅིང་འགྲོགས་པ་དེས་
ནི་མི་དགེ་བ་བསགས་པས་རང་གཞན་ཕུང་བར་འགྱུར་བར་ཟད་དོ། །དེའི་ཕྱིར་འཕགས་པའི་
ཆོས་ལ་བསླབ་པའི་དོན་དུ་བྱིས་པ་དང་འགྲོགས་པ་ལས་བྱུང་བའི་ཉོན་མོངས་ཏེ་སྡུག་བསྔལ་
- 3 8 (5 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
མེད་པའི་ཡིད་བདེ་བ་དང་ལྡན་པ་ཉིད་ཀྱིས་བདག་བྱིས་པའི་གྲོགས་གཉིས་པ་མེད་པའི་
གཅིག་པུའི་བདེ་བ་ལ་ལོངས་སྤྱད་དེ་རྒྱུ་ཞིང་གནས་པར་བྱའོ། །ཡང་ན་བདེ་བ་ནི་ལུས་ཀྱི་ཡིན་
ལ་ཉོན་མོངས་མེད་པ་ནི་ཡིད་ལས་བྱུང་བའི་བདེ་བའོ། །དེས་ན་བྱིས་པ་དང་འགྲོགས་པའི་
སྡུག་བསྔལ་སྤང་བར་འདོད་པ་ལུས་སེམས་དབེན་པ་ཐོབ་པས་བྱིས་པ་ལས་ཤིན་ཏུ་ཐག་
རིང་བར་བྱོལ་ནས་འབྲོས་པར་བྱ་ཞིང་ནམ་ཡང་མི་ཕྲད་པར་བྱའོ། །དེས་ཀྱང་བདག་དོན་མ་
བྱས་ལ། །ཞེས་པའི་ཚིག་རྐང་གཉིས་འགྲེལ་པར་མི་སྣང་ཞིང༌། དེའི་དོད་དུ་ཉོན་མོངས་མེད་
པའི་ཡིད་ཀྱིས་བདག་གཅིག་པུ་བདེ་བ་གནས་པར་བྱ་ཞེས་འགྲེལ་ཆེན་ལས་སྣང་ངོ་། །འོན་ཏེ་
བརྒྱ་ལ་སྟེས་དབང་གིས་ཕྲད་ན་ཡང་དགའ་བའི་རྣམ་པས་མགུ་བར་བྱ་སྟེ། དེ་ཡང་ཧ་ཅང་
འདྲིས་ཆེན་པོས་ཆགས་པ་ཉིད་དུ་མི་འགྱུར་བར་བྱ་ཞིང་སྡང་བར་ཡང་མི་བྱ་བར་ཐ་མལ་ཏེ་མ་
འཁོན་མ་འདྲིས་བཏང་སྙོམས་པ་ཙམ་དུ་ལེགས་པར་གནས་པར་བྱའོ། །
གསུམ་པ་སྐྱེ་བོ་དམ་པའི་ཚུལ་དུ་སྤྱད་པ་ནི། དཔེར་ན་བུང་བས་མེ་ཏོག་ལས་སྦྲང་
རྩི་ལེན་པ་བཞིན་ལེགས་པར་གསུངས་པའི་ཆོས་ཀྱི་དོན་སྙིང་པོ་ཙམ་བླངས་ནས་ནི་ཞེས་སམ་
ཡང་ན་གྲོང་དུ་བསོད་སྙོམས་ལ་རྒྱུ་བ་ན་ཆོས་ཀྱི་དོན་དུ་ཆོས་གོས་དང་བསོད་སྙོམས་ལ་སོགས་
པ་ཙམ་བླངས་ནས་ནི་ཡུལ་དུས་ཀུན་ཏུ་འགྲོ་བ་ཀུན་ལ་སྔོན་ཆད་མ་མཐོང་བ་བཞིན་འདྲིས་
ཤིང་ངོ་ཤེས་པ་དང་། རེ་བ་མེད་པར་གནས་པར་བྱའོ། ། །
གཉིས་པ་རྙེད་སོགས་ལ་ཆགས་པ་སྤང་བ་ནི། བདག་ནི་སྣམ་སྦྱར་ལ་སོགས་
པའི་རྙེད་པ་མང་པོ་རྙེད་པ་ཅན་དང༌། སྐྱེ་བོ་མང་པོས་བཀུར་སྟིས་མཆོད་པར་བཅས་པ་དང་།
བདག་ལ་སྐྱེ་བོ་མང་པོ་དགའོ་ཞེས་དེ་འདྲའི་སྙེམས་པ་སྟེ་ང་རྒྱལ་འཆང་བར་གྱུར་ན་ཤི་བའི་
འོག་ཏུ་མ་བསམས་པར་གློ་བུར་དུ་འཇིགས་པ་སྡུག་བསྔལ་སྐྱེའོ་ཞེས་བསམ་པར་བྱའོ། །དེ་
ཡང་འདི་ལྟར་དཔྱད་ན་ང་རྒྱལ་མི་འབྱུང་སྟེ། སྡུག་བསྔལ་ལ་བདེ་བར་རྣམ་པར་རྨོངས་པའི་
，
，
- 38 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིད་རྙེད་སོགས་གང་དང་གང་ལ་ཆགས་པར་གྱུར་པ་ན་ཆགས་བྱ་རྙེད་སོགས་དེ་དང་དེ་
བསྡོངས་པས་སྟོང་འགྱུར་དུ་སྡུག་བསྔལ་གྱི་རྒྱུ་དང་ངོ་བོ་ཉིད་དུ་འགྱུར་ཞིང་ཆེར་ལྡང་བ་དེ་བས་
ན་མཁས་པས་རྙེད་སོགས་ལ་ཆགས་པར་མི་བྱ་སྟེ། ཆགས་པ་ལས་ནི་འཇིགས་པ་སྐྱེ་ཞིང་རྙེད་
སོགས་འདི་དག་མི་རྟག་པས་རང་གི་ངོ་བོ་ཉིད་ཀྱིས་དོར་ཞིང་ཉམས་པར་འགྱུར་བར་བློ་ཡི་
འཇུག་པ་བརྟན་པར་གྱིས་ཏེ་རབ་ཏུ་རྟོགས་ཤིག །བརྟགས་པ་ན་འདི་ལྟར་སྔོན་དུ་རྙེད་པ་དག་
ནི་མང་པོ་བྱུང་ཞིང་གྲགས་པ་དང་སྙན་པ་བྱུང་གྱུར་ཀྱང་རྙེད་པ་དང་གྲགས་པའི་ཚོགས་དང་
བཅས་ཏེ་གང་དུ་འདོད་པའི་གཏོལ་མེད་དོ་དེ་གར་འགྲོ་མི་ཤེས་སོ། །གཞན་ཡང་བདག་ལ་
སྨོད་པ་གཞན་ཡོད་ན་འགའ་ཞིག་གིས་བསྟོད་པས་བདག་དགའ་བར་བྱ་རྒྱུ་ཅི་ཞིག་ཡོད་ལ་
བདག་ལ་བསྟོད་པ་པོ་གཞན་ཡོད་ན་སྨད་པས་མི་དགར་བྱ་བ་ཅི་ཞིག་ཡོད་དེ་མེད་དོ། །དེའི་རྒྱུ་
མཚན་ཡང་སེམས་ཅན་རྣམས་ནི་མོས་པ་སྣ་ཚོགས་པས་རྒྱལ་བ་ཡིས་ཀྱང་མི་མགུ་ན་བདག་
འདྲ་བའི་ངན་པ་མི་ཤེས་པས་མགུ་མི་ནུས་པ་ལྟ་སྨོས་ཅི་དགོས་ཏེ་མི་ནུས་པའི་ཕྱིར་རོ། །དེ་
བས་ན་འཇིག་རྟེན་གྱི་སྤྱོད་པ་ལ་སེམས་པའི་བསམ་པ་གཏང་བར་བྱའོ། །
གསུམ་པ་བྱིས་པ་དང་འགྲོགས་པ་སྤང་བ་ནི། སེམས་ཅན་ནོར་སོགས་རྙེད་པ་
མེད་པ་ལ་བསོད་ནམས་མ་བསགས་པ་ཞེས་སྨོད་ཅིང་རྙེད་པ་ཅན་ལ་ཚུལ་འཆོས་ལ་སོགས་
པས་གཞན་གྱི་མགོ་བསྐོར་བས་རྙེད་དོ་ཞེས་མི་སྙན་པ་བརྗོད་པས་ན་རང་བཞིན་གྱི་སྡུག་
བསྔལ་ གྱི་ རྒྱུ་ ཡིན་ པས་ སྟབས་གཅིག་ཏུ་འགྲོགས་པར་དཀའ་བ་དེ་དག་དང་ལྷན་ཅིག་
འགྲོགས་པ་དག་གིས་རང་ཉིད་ལ་དགའ་བ་ཇི་ལྟར་སྐྱེ་བར་འགྱུར་ཏེ་མི་འགྱུར་རོ། །གཞན་
ཡང་བྱིས་པ་འགའ་ཡང་གྲོགས་མཛའ་བཤེས་སུ་འགྱུར་བ་མིན་ཞེས་དེ་བཞིན་གཤེགས་པ་
རྣམས་ཀྱིས་གསུངས་ཏེ། གང་གི་ཕྱིར་བྱིས་པ་ཁོ་རང་གི་དོན་ནི་གྲུབ་པ་མེད་པར་ཁོ་གཞན་ལ་
དགའ་བ་མི་འབྱུང་བས་འགྲོགས་པ་མི་བརྟན་པ་དེའི་ཕྱིར་རོ། །ཇི་སྐད་དུ་ཟླ་བ་སྒྲོན་མེའི་ཏིང་
-3 8
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
ངེ་འཛིན་ལས། བྱིས་པ་ཇི་སྲིད་ཡུན་རིང་ལེགས་བསྟེན་ཀྱང་། །དེ་དག་ཕྱིར་ཞིང་མི་མཛའ་
འགྲས་འགྱུར་ཞེས། །བྱིས་པའི་ངོ་བོ་ཉིད་ཀྱི་རྒྱུ་ཤེས་ནས། །མཁས་པ་བྱིས་པ་དག་དང་བསྟེན་
མི་བྱེད། །ཅེས་སོ། །
བཞི་པ་དབེན་པར་གནས་པའི་ཕན་ཡོན་ལ་ལྔའི་དང་པོ་ཕྱི་ནང་ལ་ཞེན་པ་མེད་
པར་སྨོན་པ་ནི། དགོན་པའི་ནགས་ཁྲོད་ན་རི་དྭགས་དང་བྱ་རྣམས་དང་ལྗོན་ཤིང་རྣམས་མི་
སྙན་པ་སྨོད་ཚིག་བརྗོད་པར་མི་བྱེད་ལ། དེ་དག་མཐུན་པའི་སྤྱོད་པས་མགུ་བར་བྱ་མི་དགོས་
པས་བསམ་པ་མི་མཐུན་པ་དང་བྲལ་བ་འགྲོགས་ན་བདེ་བ་དེ་དག་དང་ནམ་ཞིག་ལྷན་ཅིག་ཏུ་
བདག་གནས་པར་འགྱུར་ཞེས་སྨོན་པའོ། །གཞན་ཡང་མི་མེད་པའི་ཕུག་གམ་ལྷ་ཁང་སྟོང་
པའམ། ལྗོན་ཤིང་གི་དྲུང་དུ་ཇི་ལྟར་འདོད་པར་འདུག་གནས་བཅས་ཏེ་དུས་ནམ་ཞིག་ན་ཕྱིར་
ལྡོག་པ་མེད་པས་རྒྱབ་ཏུ་མི་ལྟ་ཞིང་ཆགས་པ་མེད་པར་གནས་པར་འགྱུར་ཞིག་གུ། གཞན་
ཡང་རིའམ་ནགས་ཀྱི་ས་ཕྱོགས་སུས་ཀྱང་བདག་གིར་ཡོངས་སུ་བཟུང་བ་མེད་པར་ཆེད་དུ་མ་
བྱས་པས་རང་བཞིན་གྱིས་ནི་ཡངས་ཤིང་རྒྱ་ཆེ་བ་ཡིད་བདེ་བར་བྱེད་པ་རྣམས་སུ་གཞན་དབང་
དུ་མ་སོང་བས་རང་དབང་དུ་སྤྱོད་ཅིང་བདག་གིར་བཟུང་བའི་སྒོ་ནས་ཆགས་པ་མེད་པར་ནམ་
ཞིག་བདག་ནི་གནས་པར་འགྱུར། རྫའི་ལྷུང་བཟེད་ལ་སོགས་པའི་ཡོ་བྱད་ཉི་ཚེ་ཙམ་དང་།
ཆོམ་རྐུན་སོགས་ལ་མི་མཁོ་བའི་ཕྱག་དར་ཁྲོད་ཀྱི་གོས་འཆང་ཞིང་། ལུས་གསོན་པ་ལ་མི་ལྟ་
བས་ལུས་འདི་སྦ་བར་མ་བྱས་ཀྱང་ཕྱི་ནང་གི་དངོས་པོ་བཟུང་བ་མེད་པས་བསྲུང་མི་དགོས་
པའི་ཕྱིར་འཇིགས་པ་མེད་པར་གནས་པར་ནམ་ཞིག་འགྱུར་སྙམ་དུ་སྨོན་པའོ། །
གཉིས་པ་དུར་ཁྲོད་ལ་སྤྱོད་པར་སྨོན་པ་ནི། འགྲེལ་ཆེན་ལས། ལུས་ཀྱི་གཞུག་
མའི་སར་སོང་ནས་ཞེས་ཏེ་ལུས་ཀྱི་གཉུག་མའི་ས་ནི་དུར་ཁྲོད་ཀྱི་ས་སྟེ། ཡུན་རིང་དུ་གནས་
ཀྱང་མཐར་དེར་ཐུག་པར་འགྱུར་བའི་ཕྱིར་དེར་སོང་ནས་གཞན་སྔར་ཤི་བའི་རུས་གོང་དག་
-3
8
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་བདག་གི་ལུས་འཇིག་པའི་ཆོས་ཅན་ཏེ་རང་བཞིན་དག་ཏུ་ནི་དུས་ནམ་ཞིག་མགོ་སྙོམས་
པར་བྱེད་པར་འགྱུར་ཞེས་པའོ། །མགོ་སྙོམས་པར་བྱེད་པ་ཡང་བདག་གི་ལུས་ནི་འདི་ཉིད་
ཀྱང་རུལ་ནས་གང་གི་ཤིན་ཏུ་དྲི་ང་བ་ཡིས་ལྕེ་སྤྱང་དང་ཝ་ཟས་དེ་དོན་དུ་གཉེར་བ་དག་ཀྱང་
བཟོད་པར་དཀའ་བས་དྲུང་དུ་ཉེ་བར་འགྲོ་བར་མི་འགྱུར་བ་ཚུལ་དེ་ལྟ་བུར་ནི་འགྱུར་བར་འོང་
སྙམ་དུ་སེམས་པའོ། །
གསུམ་པ་གཉེན་བཤེས་ལ་ཆགས་པ་སྤང་བ་ནི། ལུས་འདི་བདག་ཏུ་འཁྲུལ་པས་
གཅིག་པུར་བརྟགས་པའི་གནས་སུ་བྱུང་བ་སྟེ་སྐྱེས་པ་ཡང་ལུས་དང་ལྷན་ཅིག་ཏུ་སྐྱེས་པའི་ཤ་
དང་རུས་དུམ་དག་ཞིག་སྟེ་སོ་སོར་འབྲལ་ཞིང་འགྱེས་པར་འགྱུར་ན་མཛའ་བ་གཞན་ལྟ་སོ་
སོར་འགྱེས་པ་སྨོས་ཅི་ཞིག་དགོས། འོན་ཏེ་བུ་དང་ཆུང་མ་སོགས་རྟག་ཏུ་བདེ་སྡུག་གི་གྲོགས་
བྱེད་པས་དེ་དག་ལ་ཆགས་པ་རིགས་སོ་ཞེ་ན། སྐྱེ་འཆི་ཡང་ཐུན་མོང་དུ་མི་བྱེད་དེ་སྐྱེ་ནའང་རང་
་གཅིག་པུར་སྐྱེ་བར་འགྱུར་ཞིང་འཆི་ནའང་དེ་ཉིད་གཅིག་པུ་འཆི་སྟེ་དེའི་བདག་གི་སྡུག་བསྔལ་
གྱི་སྐལ་བ་དེ་གཞན་ཆགས་བྱའི་ཡུལ་བུ་ལ་སོགས་པས་མི་ལེན་ན་དགེ་བའི་གེགས་བྱེད་པའི་
མཛའ་བས་ཅི་ཞིག་བྱ། གཞན་ཡང་དཔེར་ན་ལམ་དག་ཏུ་ནི་ཞུགས་པ་ཕྱོགས་གཞན་དུ་འགྲོ་
བ་རྣམས་ཇི་ལྟར་མགྲོན་པོ་གཞན་རྣམས་དང་ལྷན་ཅིག་ཏུ་འདུ་ཁང་ལ་སོགས་པའི་གནས་ནི་
འཛིན་ཞིང་ནུབ་མོ་སྡོད་པར་བྱེད་པ་ལྟར་དེ་བཞིན་དུ་སྲིད་པ་འཁོར་བའི་ལམ་དུ་ཞུགས་པའང་
ལས་ཀྱི་དབང་གིས་རིགས་མཐུན་པ་དང་སྣག་གི་གཉེན་མཚན་ལ་སོགས་པ་རྣམས་དང་ལྷན་
ཅིག་ཏུ་སྐྱེ་བའི་གནས་ནི་ཡོངས་སུ་འཛིན་ཞིང་རིགས་དྲུག་ཏུ་འཁོར་རོ། །སླར་ཡང་དེར་ཡུན་དུ་
མི་གནས་པས་གཅིག་པུ་གྲོགས་མེད་པར་འགྲོ་དགོས་པས་མཛའ་བཤེས་ལ་ཆགས་པར་མི་
བྱའོ། །
བཞི་པ་གཅིག་པུར་གནས་པའི་ཕན་ཡོན་ནི། གསོན་པའི་མཐའ་མི་འདོད་ཀྱང་
E
-39 0 -



རྟན
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
འཆི་བར་འགྱུར་བས་འཆི་བའི་དུས་སུ་འཇིག་རྟེན་གཉེན་ལ་སོགས་པ་མྱ་ངན་གྱིས་ཀུན་ནས་
གདུང་བཞིན་དུ་དུས་ཇི་སྲིད་སྐྱེས་བུ་བཞི་ཡིས་ནི་གནས་དེ་ལས་གཞན་དུ་དེ་ནི་མ་བཏེག་ཅིང་
མ་བཏོན་པ་དེ་ སྲིད་དུ་ནི་དང་པོར་ནགས་སུ་སོང་ཞིག །གཞན་ཡང་རྗེས་སུ་ཆགས་པའི་
བཤེས་མེད་ཅིང་ཁོང་ཁྲོ་བའི་སྒོ་ནས་འཁོན་པའམ་མེད་པར་བྱས་ནས་ལུས་འདི་གཅིག་པུ་
དབེན་པར་གནས་ཏེ་དེའི་ཚེ་ཤི་ནའང་འཇིག་རྟེན་གྱི་མྱ་ངན་བྱེད་པ་མེད་དེ། སྔར་ཁྱིམ་ནས་
བྱུང་བ་ནས་གཉེན་བཤེས་ལ་སོགས་པའི་ཡུལ་ན་ཤི་བ་དང་འདྲ་བར་བརྩིས་ནས་རེ་བ་མེད་
པའི་ཕྱིར་རོ། །གཞན་ཡང་འཆི་བའི་ནད་པའི་དྲུང་ན་གཉེན་དང་རིགས་མཐུན་པ་འཁོད་པ་སུ་
དག་ཀྱང་མྱ་ངན་གྱིས་གདུང་བས་བདག་གི་ལུས་སེམས་ལ་གནོད་པ་བྱེད་པ་མེད་དེ། དྲུང་ན་
སུའང་མེད་པས་སོ། །དེས་ན་འཆི་བ་པོ་འདིའི་སངས་རྒྱས་རྗེས་སུ་དྲན་པ་དང་སོགས་པས་
ཆོས་དགེ་འདུན་གཏོང་བ་ལྷ་རྗེས་སུ་དྲན་པ་དང་སོགས་གཟུང་ངོ༌། །དེ་དག་ལ་གམ་དུ་འདུག་
པ་སུས་ཀྱང་གཡེང་བར་འགྱུར་བ་མེད་པས་དགེ་བའི་སེམས་ལ་གནས་ཏེ། བདེ་བར་འཆིའོ།།
ལྔ་པ་དེ་དག་གི་མཇུག་བསྡུ་བ་ནི། དེ་བས་ན་ཤིན་ཏུ་མདངས་དགའ་བ་སྟེ་བདེ་
བ་སྐྱེད་པས་ཉམས་དགའ་བའི་ནགས་ཚལ་བུ་ལ་སོགས་པ་གསོ་མི་དགོས་པས་ཚེགས་ཆུང་བ་
མངོན་མཐོ་ངེས་ལེགས་ཀྱི་བདེ་བ་སྐྱེད་ཅིང་སྒོ་གསུམ་གྱི་ཉེས་སྤྱོད་ཀྱི་རྣམ་པར་གཡེང་བ་ཐམས་
ཅད་ཞི་བར་བྱེད་པས་བདག་ཉིད་གཅིག་པུ་ཆགས་པ་མེད་པར་རྟག་ཏུ་གནས་པར་བྱའོ། ། །
གཉིས་པ་སེམས་དབེན་པའི་དོན་དུ་རྣམ་རྟོག་དོར་བ་ལ་གསུམ་ལས། དང་པོ་
མདོར་བསྟན་པ་ནི། ཕ་རོལ་གྱི་སྐྱོན་ལ་སེམས་པའི་མི་བདེན་པའི་རྣམ་པར་རྟོག་པའི་བསམ་
པ་གཞན་ནི་ཀུན་བཏང་སྟེ་བདག་གི་བྱང་ཆུབ་ཀྱི་སེམས་ལ་གཅིག་པུ་སྟེ་རྩེ་གཅིག་ཏུ་སེམས་པ་
ཡིས་སེམས་ནི་ཞི་གནས་ལ་མཉམ་པར་བཞག་པའི་ཕྱིར་དང༌། ལྷག་མཐོང་གིས་དུལ་བར་བྱ་
བའི་ཕྱིར་དྲན་པ་དང་བག་ཡོད་དང་བརྩོན་འགྲུས་དག་གིས་བརྩོན་ཏེ་མཉམ་གཞག་བསྒྲུབ་
-33 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བྱའོ། །
གཉིས་པ་རྒྱས་པར་བཤད་པ་ལ་དགུ་ཡི་དང་པོ་འདོད་པ་ལ་འདུན་པ་དགག་པ་
ནི༑ འཇིག་རྟེན་ཚེ་འདི་དང་ཕ་རོལ་ཏུའང་འདོད་པའི་ཡོན་ཏན་རྣམ་པ་ལྔ་པོ་རྣམས་ནི་བསྟེན་
པ་ན་ཕུང་ཁྲོལ་སྐྱེད་པར་བྱེད་དེ། ཚེ་འདིར་ནི་གཞན་གྱི་བུད་མེད་འཕྲོགས་པ་ལ་སོགས་པས་
གཞན་གྱིས་བསད་པ་དང་ལུས་བཅིང་བ་དང་མགོ་ལ་སོགས་པ་གཅོད་པ་རང་གིས་མངོན་
སུམ་དུ་དང་ཕ་རོལ་ཏུ་ནི་དམྱལ་བ་དང་སོགས་པས་ཡི་དྭགས་ལ་སོགས་པའི་གནས་སྐབས་དེ་
ལྟ་བུའི་སྡུག་བསྔལ་བསྒྲུབ་པར་ལུང་ལས་བཤད་པའི་ཕྱིར་རོ། །
གཉིས་པ་གཞན་གྱི་བུད་མེད་ལ་ཆགས་པ་དགག་པ་ནི། གཞན་གྱི་བུད་མེད་ལ་
སོགས་པ་གང་གི་དོན་དུ་ཕོ་ཉ་དང་ཕོ་ཉ་མོ་ལ་སྔོན་འཕྲིན་བསྐུར་ཞིང་ཐལ་མོ་སྦྱར་ཏེ་ཁྱེད་ཀྱི་
དྲིན་གྱིས་བདག་དེ་དང་ཕྲད་པར་མཛོད་ཅིག་ཅེས་ལན་དུ་མར་གསོལ་བ་བཏབ་ཅིང་འཇིག་
རྟེན་ཕ་རོལ་ཏུ་གནོད་པའི་སྡིག་པའི་ལས་རྣམས་སམ་འདིར་གནོད་པའི་གྲགས་མིན་ལའང་
འདོད་པ་བསྟེན་པ་གང་གི་དོན་དུ་མ་འཛེམས་པར་དེ་བསྟེན་ན་གསོད་པ་ལ་སོགས་པའི་
འཇིགས་པ་ལའང་བདག་ཞུགས་ཤིང་གོས་རྒྱན་བྱུག་པ་སོགས་སྤྱད་པས་ནོར་རྫས་ཀྱང་ཟད་
པར་བྱས་ཀྱི་བར་དུ་ཡུལ་གང་ལ་བརྟན་པར་ཡོངས་སུ་འཁྱུད་པ་ན་མཆོག་ཏུ་དགའ་བའི་རོ་
མྱང་བ་ཉིད་དུ་གྱུར་པ་དེ་དག་ཉིད་ནི་ཕྱིས་ཤི་ནས་དུར་ཁྲོད་དུ་ལྟུང་བའི་ཀེང་རུས་ཉིད་ཡིན་གྱི་
དེ་ལས་གཞན་མིན་ན་རང་དབང་དུ་གྱུར་པ་དང་ནི་གཞན་གྱིས་བདག་གིར་བཟུང་བ་མིན་པའི་
ཕྱིས་ཤི་བ་ཉིད་ཀྱི་དུར་ཁྲོད་ཀྱི་ཀེང་རུས་ལ་རབ་ཏུ་འདོད་ཅིང་འཁྱུད་པའི་དོན་དུ་ཡོངས་སུ་
ཞེན་ནས་ཅིའི་ཕྱིར་དེར་ཁྱོད་འགྲོ་ཞིང་བརྟན་པར་འཁྱུད་ཅིང་དགའ་བར་མི་བྱེད་དེ་བྱེད་པར་
རིགས་པས་ན་རྨོངས་པས་མི་རྟག་ཅིང་སྙིང་པོ་མེད་པ་མི་གཙང་བ་ལ་ཆགས་ནས་འདི་ཕྱི་མེད་
པར་བྱེད་པ་མི་རིགས་སོ། ། །
，
--
1
-3
9 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༦༥
གསུམ་པ་རང་གི་བུད་མེད་ལ་ཆགས་པ་སྤངས་པ་ནི། རང་གི་ཆུང་མ་གང་ཞིག་
དང་པོ་ངོ་ཚ་བས་བཞིན་འོག་ཏུ་ལྟ་བ་ན་ཁྱོད་བྱད་བཞིན་ལྟ་བར་འདོད་པས་ཤིན་ཏུ་ཆགས་
པའི་སེམས་ཀྱིས་འབད་དེ་གདོང་བཏེགས་ནས་སྟེང་དུ་དྲངས་ཀྱང་ངོ་ཚ་བའི་དབང་གིས་ངེས་
པར་འོག་ཏུ་ལྟ་ཞིང་དུར་ཁྲོད་དུ་མ་བསྐྱལ་བའི་སྔོན་དུ་ནི་མཐོང་ངམ་འོན་ཏེ་མ་མཐོང་ཡང་རུང་
བརྒྱ་ལ་ཅུང་ཟད་ཙམ་མཐོང་བའི་ཆེད་དུ་ཡང་འབད་པར་བྱེད་ན་རྣམ་པ་ཐམས་ཅད་དུ་མཐོང་
བ་ལ་འབད་པས་ལྟ་བར་ཅིའི་ཕྱིར་མི་བྱེད། དེས་ན་ཡུལ་དབུས་ན་བཅོམ་རླག་པའི་རིགས་ཀྱི་
བུད་མེད་དང་ཚོང་པ་དྲག་རིགས་ཀྱི་ཆུང་མ་སེང་རས་ཀྱི་གོས་ཀྱིས་གདོང་ནི་གཡོགས་པར་
གྱུར་ཅིང་བསྒྲིབས་པ་ཡོད་པ་དེ་ལྟ་བུའི་གདོང་ལྟ་བའི་དོན་དུ་དཀའ་བཞིན་དུ་འདེགས་པའི་
ངལ་བས་ཁྱོད་ཉོན་མོངས་པར་བྱས་པའི་བུད་མེད་ཀྱི་གདོང་དེ་ནི་ད་ལྟར་དུར་ཁྲོད་དུ་མངོན་
སུམ་དུ་གྱུར་པ་བཞིན་དུ་བྱ་རྒོད་ཀྱིས་གཡོགས་མ་རྣམས་བསལ་ནས་རྣམ་པར་གསལ་བར་
བྱས་པ་མཐོང་ན་དེ་ལ་ད་ལྟར་འཇིགས་པས་ཅིའི་ཕྱིར་འབྱེར་ཞིང་འབྲོས་པར་བྱེད་དེ་ལེགས་
པར་ལྟོས་ཤིག །གཞན་ཡང་གཞན་རྣམས་ཀྱིས་མིག་གིས་བལྟས་ན་ཡང་སུས་ཀྱང་ལྟ་བར་མ་
བྱེད་ཅེས་གང་ཞིག་གཞན་གྱིས་མིག་ཟུར་ཙམ་གྱིས་ལྟ་བ་ཙམ་ཡང་ཇི་སྲིད་དུ་ཡོངས་སུ་བསྲུང་
བར་གྱུར་པ་དེ་ནི་དེང་བྱ་རྒོད་ཀྱིས་ཟ་ན་ཀྱེ་སེར་སྣ་ཅན་ཁྱོད་ཅིས་མི་བསྲུང་སྟེ་བསྲུང་བར་གྱིས་
ཤིག །གཞན་ཡང་བྱ་རྒོད་ལ་སོགས་པའི་ཟས་ཤའི་ཕུང་པོ་འདི་མཐོང་ནས་བྱ་རྒོད་དང་གཞན་
ལ་ལ་སོགས་པས་ཟ་བར་བྱེད་ན་སེར་སྣ་ཅན་ཁྱོད་ཅིའི་ཕྱིར་མི་བསྲུང་ནས་བསྲུང་བར་མི་
བྱེད་ལ་གཞན་བྱ་རྒོད་དང་ལྕེ་སྤྱང་སོགས་ཀྱིས་ཟས་ལ་མེ་ཏོག་གི་ཕྲེང་བ་འདོགས་པ་དང་
ཙནྡན་གྱི་དྲིས་བྱུག་པ་དང་གདུ་བུ་ལ་སོགས་པའི་རྒྱན་གྱིས་ཅིའི་ཕྱིར་མཆོད་ཅིང་བསྟི་སྟང་དུ་
བྱེད། འོན་ཏེ་སྒལ་ཚིགས་ལ་སོགས་པའི་རུས་གོང་མི་སྡུག་ཅིང་འཇིགས་སུ་རུང་བ་ཉིད་དུ་
མཐོང་ནས་ནི་བོང་བ་ལྟར་མི་འགུལ་ཡང་ནི་ཁྱོད་སྐྱག་ན་རོ་ལངས་བཞིན་དུ་རླུང་ལ་སོགས་པ་
，
-3 （ 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྐྱེན་འགའ་ཡིས་ཀྱང་བསྐྱོད་ཅིང་གཡོ་བར་གྱུར་པའི་གསོན་པའི་དུས་ནི་ཅིས་མི་འཇིགས་ཏེ་
འཇིགས་པར་ཤིན་ཏུ་རིགས་སོ། ། །
བཞི་པ་རང་གི་ངོ་བོ་མི་གཙང་བར་བསྟན་པ་ནི། རྒྱུ་ཟས་ནི་གཅིག་པུ་ཉིད་
ལས་བུད་མེད་འདིའི་བཤང་བ་དང་། ཁ་ཆུ་བྱུང་བར་གྱུར་ན་དེ་ལས་བཤང་བ་ལ་མི་དགའ་
ཞིང་སྦྲང་རྩིའི་ལྟུང་བ་བཞིན་ཁ་ཆུ་བད་ཀན་ལ་ཁྱོད་ཅིའི་ཕྱིར་དགའ་སྟེ་དགའ་བར་མི་རིགས་ཏེ་
རྒྱུ་མཚུངས་པའི་ཕྱིར་རོ། །འོན་ཏེ་དེ་ལྟ་ནའང་དེ་གཉིས་ལ་དྲི་ཞིམ་མི་ཞིམ་གྱི་ཁྱད་ཡོད་པས་
ཆགས་མི་ཆགས་ཀྱི་ཁྱད་པར་རིགས་ཤེ་ན། ཤིང་བལ་གྱིས་བཀང་བ་རེག་ན་འཇམ་པ་ཡི་སྔས་
འབོལ་ལ་འདོད་ཅིང་དགའ་བར་མི་བྱེད་པར་མི་གཙང་བ་ལས་བྱུང་བའི་དྲི་ང་བ་འཛག་པ་མ་
ཡིན་ནོ་ཞེས་བརྟགས་ནས་འདོད་ལྡན་མི་གཙང་བ་ལ་གཙང་བར་རྨོངས་པས་བུད་མེད་ཀྱི་ལུས་
མི་གཙང་བས་གང་བ་ལ་ཅིའི་ཕྱིར་དགའ་བར་བྱེད་དེ་བྱེད་པ་མི་རིགས་སོ། །འདིར་འདོད་
ལྡན་ངན་པ་ཞེས་པ་ནས་ཁྲོ་བ་དག་ཏུ་བྱེད་ཅེས་པའི་བར་ཤློ་ཀ་གཅིག་འགྲེལ་པ་རྣམས་ན་མི་
སྣང་ཞིང་། འགྲེལ་ཆེན་དུ། གང་ལ་གཡོགས་ན་ཞེས་སོགས་འདིར་འདོན་པ་ལྟར་བཤད་ན།
འོན་ཏེ་ཀེང་རུས་དང་བུད་མེད་ཀྱིས་ལུས་མི་གཙང་བར་འདྲ་ཡང་སྒྲིབ་གཡོགས་ཀྱིས་གཡོགས་
མ་གཡོགས་ཀྱི་ཁྱད་ཡོད་པས་ཀེང་རུས་སྤངས་ནས་བུད་མེད་ལ་ཆགས་ཤེ་ན། མི་གཙང་བའི་
རང་བཞིན་གང་ལ་ཤ་དང་པགས་པ་སྲབ་པས་གཡོགས་ན་སྐྱེས་བུ་འདི་ཆགས་པའི་བུད་མེད་
ཀྱིས་ལུས་དེ་ལ་དུར་ཁྲོད་དུ་པགས་པས་མ་གཡོགས་པའི་ཚེ་ན་ཅིས་མི་འདོད་དེ་འདོད་ཆགས་
སྐྱེ་བར་རིགས་སོ། །འོན་ཏེ་མི་གཙང་བའི་ཀེང་རུས་དེ་ལ་དགོས་པ་མེད་ན་ནི་པགས་པས་
གཡོགས་པ་ལ་ནི་ཁྱོད་ཅིའི་ཕྱིར་འཁྱུད་དེ་མི་རིགས་ཏེ། གཡོགས་ཀྱང་མི་གཙང་བའི་རང་
བཞིན་ཡིན་པའི་ཕྱིར་རོ། །གཞན་ཡང་ཁྱོད་ལ་འདྲི་སྟེ་མི་གཙང་བ་ལ་ཆགས་པ་དང་བྲལ་ལམ་
མ་བྲལ། གལ་ཏེ་མི་གཙང་བ་ལ་ཆགས་པ་མེད་ཅེ་ན་རུས་པའི་གཟེབ་རྒྱས་པས་སྦྲེལ་ཞིང་མི་
，
-3 3 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། དེ༥
འཐོར་བར་བྱས་པ་ལ་ཕྱི་ནས་ཤའི་འདམ་གྱིས་བསྐུས་ནས་ཞལ་ཞལ་བྱས་པ་འདྲ་བའི་གཞན་
བུད་མེད་ཀྱི་ལུས་ལ་ཁྱོད་ཀྱིས་ཅིའི་ཕྱིར་པང་དུ་འཁྱུད་དེ། མི་གཙང་བ་ཡིན་པའི་ཕྱིར་རོ། །
འོན་ཏེ་མི་གཙང་བ་ལ་ཆགས་སོ་ཞེ་ན། ཁྱོད་རང་ཉིད་ཀྱི་ལུས་ལ་མཆིལ་སྣབས་དང་བཤང་
གཅི་སོགས་མི་གཙང་བ་མང་དུ་ཡོད་པ་དེ་ཉིད་ལ་ཁྱོད་དུས་གཏན་དུ་སྤྱོད་པས་དེ་ཉིད་ཀྱིས་
དགའ་བར་རིགས་ཀྱི་མི་གཙང་བའི་རྐྱལ་པ་གཞན་བུད་མེད་ཀྱི་ལུས་དག་ལའང་མི་གཙང་བ་
ལ་བརྐམ་ཞིང་ཆགས་པས་འདོད་པར་བྱེད་པ་མི་རིགས་སོ། །འོན་ཏེ་ཅིས་ཀྱང་ཆགས་ན་ཤ་
སོགས་ལུས་ལ་དགའ་འམ་སེམས་ལ་དགའ། གལ་ཏེ་བདག་ནི་བུད་མེད་འདིའི་ཤ་འདི་ལ་
དགའ་ཞིང་ཞེན་པས་ལུས་ཀྱིས་རེག་པ་དང་ལྟ་བར་འདོད་ཅེ་ན། ད་ཀོ་འཇིམ་གོང་ལྟར་སེམས་
མེད་པའི་རང་བཞིན་གྱི་ཤ་ནི་ལྟ་བ་དང་རེག་པར་ཁྱོད་ཀོ་ཅིས་མི་འདོད་དེ་འདོད་པར་རིགས་
པར་འགྱུར་རོ། །གལ་ཏེ་བུད་མེད་དེའི་སེམས་དེ་ལ་ལྟ་བ་དང་རེག་པར་འདོད་ཅེ་ན། ལྟ་
རེག་འདོད་པའི་སེམས་གང་ཡིན་པ་དེ་རེག་པ་དང་ལྟ་བར་མི་ནུས་ཏེ། གཟུགས་ཅན་མ་ཡིན་
པའི་ཕྱིར་དང་། གང་གིས་རེག་ཅིང་ལྟ་བར་ནུས་པའི་ལུས་དེ་ནི་ཤེས་པ་མིན་ན་དོན་མེད་པར་
འཁྱུད་པ་དེས་ཅི་ཞིག་བྱ་སྟེ་དགོས་པ་མེད་དོ། །གཞན་ཡང་མི་གཙང་བའི་རང་བཞིན་གཞན་
བུད་མེད་ཀྱི་ལུས་ཁྱོད་ཀྱིས་མི་གཙང་བར་མི་རྟོགས་པ་ངོ་མཚར་མི་ཆེ་སྟེ་ཁྱོད་རང་ལ་དེ་ལྐོག་ཏུ་
གྱུར་པའི་ཕྱིར། རང་ཉིད་ཀྱི་ལུས་མི་གཙང་བའི་རང་བཞིན་ཉིད་ཡིན་པ་མངོན་གྱུར་ཡིན་ཡང་
དེར་རྟོགས་པར་མི་འགྱུར་བ་འདི་ཤིན་ཏུ་ངོ་མཚར་ཆེ་ཞེས་སྟིང་ཚིག་གོ ། །
ལྔ་པ་ཁ་དོག་སོགས་ལ་ཆགས་པར་མི་རིགས་པ་ནི། དེ་ལྟ་ནའང་ལུས་ཀྱི་ཁ་དོག་
དབྱིབས་དྲི་རེག་བྱ་ཡིད་དུ་འོང་བའི་ཕྱིར་ཆགས་སོ་ཞེ་ན། སྒྲིབ་བྱེད་སྤྲིན་དང་བྲལ་བའི་ཉི་མའི་
ཟེར་གྱིས་ཁ་ཕྱེ་བའི་པདྨ་གཞོན་ནུ་སྤངས་ནས་སུ་མི་གཙང་བ་ལ་གཙང་བར་ཞེན་པའི་སེམས་
ཀྱིས་ནི་མི་གཙང་བའི་གཟེབ་སྟེ་སྣོད་དུ་གྱུར་པའི་ལུས་ལ་ཅིའི་ཕྱིར་དགའ་སྟེ་དགའ་བར་མི་
，
་
-3 9 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་སོ། །འོན་ཏེ་དེའང་ཁྲུས་སོགས་བྱས་པས་ཡིད་དུ་འོང་བའི་ཕྱིར་གས་ཤེ་ན། ས་གཞི་
དང་སོགས་པས་གོས་སོགས་ལ་མི་གཙང་བ་དག་གིས་གོས་པས་གལ་ཏེ་ཁྱོད་རེག་པར་མི་
འདོད་ན་ལུས་གང་ལས་མི་གཙང་བ་དེ་ནི་བྱུང་བའི་ལུས་ལ་ཁྱོད་དེ་ལྟར་རེག་པར་འདོད་དེ་
འདོད་པ་མི་རིགས་སོ། །གལ་ཏེ་ས་ཕྱོགས་ཏེ་མི་གཙང་བས་གོས་པའི་ཕྱིར་ཆགས་པས་རེག་
པར་འདོད་པ་མེད་དོ་ཞེ་ན། མི་གཙང་བ་དུ་མའི་ཞིང་མའི་མངལ་ལས་བྱུང་བར་གྱུར་ཅིང་ཕ་
མའི་ཁུ་ཁྲག་མི་གཙང་བ་དེ་ཡིས་ས་བོན་བྱས་ནས་མའི་བཟའ་བཏུང་ཟོས་པས་སྐྱུགས་པ་ལྟ་བུ་
དེས་བསྐྱེད་ཅིང་འཕེལ་བར་བྱས་པའི་གཞན་བུད་མེད་ཀྱི་ལུས་ལ་ཁྱོད་ཅིའི་ཕྱིར་པང་དུ་འཁྱུད་
དེ་མི་འཐད་དོ། །གཞན་ཡང་མི་གཙང་བ་ལས་བྱུང་བ་ཡིན་ཡང་ཁྱོད་འདོད་ཅིང་ཆགས་ན་
བཤང་སོགས་མི་གཙང་བ་ལས་བྱུང་བའི་མི་གཙང་བའི་སྲིན་བུ་ཆུང་ངུའང་ཁྱོད་འདོད་པར་མི་
བྱེད་དེ་བྱེད་པར་འགྱུར་ལ། དེ་མི་འདོད་མི་གཙང་བ་མང་པོ་དག་གི་རང་བཞིན་གྱི་ལུས་ཕ་
མའི་མི་གཙང་བ་ལས་སྐྱེས་པའང་འདོད་པར་བྱེད་པ་མི་རིགས་ཏེ་གཉིས་ཀ་མཚུངས་པས་སོ།།
འོན་ཏེ་མི་གཙང་བ་ནང་ཕྲད་པ་ལ་ཉེས་པ་མེད་དེ་གནོད་སྦྱིན་དང་གཏོར་མ་བཞིན་ནོ་ཞེ་ན།
ཁྱོད་ནི་ཤིན་ཏུ་རྨོངས་པས་རང་ཉིད་ལ་ཡོད་པའི་མི་གཙང་བ་ལ་སྨོད་པར་མི་བྱེད་པར་མ་ཟད་
ཀྱི་མི་གཙང་བའི་རང་བཞིན་ལ་བརྐམ་ཞིང་ཞེན་པས་མི་གཙང་བའི་རྐྱལ་པ་གཞན་དག་ཀྱང་
འདོད་པར་བྱེད་པ་སྨད་པའི་གནས་ཡིན་ནོ། །
དྲུག་པ་མི་གཙང་བ་རང་གི་མངོན་སུམ་གྱིས་གྲུབ་པ་ནི། ག་པུར་དང་ཙནྡན་ལ་
སོགས་ཡིད་དུ་འོང་བ་དང་ས་ལུའི་འབྲས་ཆན་དག་གམ་ཚོད་མའང་རུང་ཁར་བཅུག་ནས་སླར་
ཕྱིར་ཕྱུང་སྟེ་བོར་བ་ཡིས་ས་གཙང་མ་ལ་གོས་ནའང་མི་གཙང་ཞིང་བཙོག་པར་གྱུར་པར་འདོད་
ན་གལ་ཏེ་མི་གཙང་བའི་རང་བཞིན་གྱི་བུད་མེད་ཀྱི་ལུས་འདི་འདྲ་བ་མངོན་སུམ་དུ་གྱུར་ཀྱང་
མི་གཙང་བར་ཐེ་ཚོམ་ཟ་བས་ཡིད་མ་ཆེས་ཞེས་སམ། དེར་མ་མོས་ན་དུར་ཁྲོད་དག་ཏུ་བོར་
-3
9
) –



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
བའི་ལུས་ཅུང་ཟད་ཟོས་རྣམ་པར་མྱགས་རྣམ་པར་བརྣག་པའི་རང་བཞིན་མི་གཙང་བའི་
གཟུགས་འཇིགས་སུ་རུང་བ་གཞན་ཡང་བལྟ་བར་གྱིས་ཤིག །འོན་ཏེ་དགེ་སློང་ཆགས་ལྡན་
མི་གཙང་བ་ལ་མོས་པ་འགའ་ཞིག་དུར་ཁྲོད་ཀྱི་ཤི་བའི་ལུས་མཐོང་བ་ནའང་ཆགས་པར་
འགྱུར་ན་གསོན་པའི་ལུས་ལ་ཅིའི་ཕྱིར་མི་ཆགས་ཤེ་ན། ལུས་གང་ལས་པགས་པའི་ཁ་ཕྱེ་ན་
ཡི་དྭགས་ལ་སོགས་པར་འཁྲུལ་ནས་འཇིགས་པ་ཆེན་པོ་སྐྱེ་བར་འགྱུར་བ་དེ་ལ་འདི་ལྟ་བུའི་
རང་བཞིན་དུ་ཤེས་ཀྱང་ཇི་ལྟར་ རང་བཞིན་དུ་གནས་པའི་ལུས་དེ་ཉིད་ལ་ཕྱིར་ཞིང་ཡང་
འཇིགས་པའི་གནས་སུ་མ་རྟོགས་པས་མངོན་པར་དགའ་བ་སྐྱེ་བར་འགྱུར་ཏེ་འགྱུར་བ་མི་
རིགས་སོ། །དེ་ལྟ་ན་ཡང་ཙནྡན་སོགས་ཀྱིས་བསྒོས་པས་ཡིད་དུ་འོང་བ་ཡིན་ཞེ་ན། མི་གཙང་
བའི་ལུས་ལ་བསྐུས་པའི་དྲི་ཞིམ་པ་དེ་ཡང་ཙནྡན་ལ་སོགས་པ་ཁོ་ནའི་ཡིན་གྱི་གཞན་ལུས་ཀྱི་
མིན་ན་གཞན་ཙནྡན་གྱི་དྲི་དེས་གཞན་དྲི་ང་བའི་ལུས་དག་ལ་ཅིའི་ཕྱིར་ན་ཆགས་པར་བྱེད་དེ་
མི་རིགས་སོ། །གལ་ཏེ་རང་བཞིན་གྱིས་དྲི་ང་ཞིང་རུལ་པའི་རང་བཞིན་ཡིན་པས་ན་བུད་མེད་
ཀྱི་ལུས་འདི་ལ་མ་ཆགས་པ་ལེགས་པ་མིན་ནམ་སྟེ་ཤིན་ཏུ་ཡང་ལེགས་ཏེ། དེ་ལ་ཡོན་ཏན་
ཡོད་པས་སོ། །དེ་ལྟ་ནའང་འཇིག་རྟེན་དོན་མེད་པ་ལ་སྲེད་པ་དག་ཅི་སྟེ་ལུས་དེ་ལ་དྲི་ཞིམ་པོ་
སྐུད་དེ་ཐམས་ཅད་དུ་མི་འཐད་དོ། །གཞན་ཡང་འོན་ཏེ་དྲི་ཞིམ་པོ་དེ་གང་ལས་འབྱུང་བའི་
ཙནྡན་དེས་ནི་དྲི་ང་བའི་ལུས་ལ་བྱུགས་པ་ལས་འདི་ནི་དྲི་ང་བའི་རང་བཞིན་ཉམས་པ་ཅི་ཞིག་
བྱུང་སྟེ་མ་བྱུང་ངོ༌། །འོན་ཏེ་དེའི་སྟོབས་ཀྱིས་ཡིད་དུ་འོང་བ་བྱུང་ཞེ་ན། གཞན་ཙནྡན་གྱི་དྲི་ཡིས་
གཞན་འབྲེལ་མེད་ཀྱི་ལུས་དག་ལ་རྒྱུ་མཚན་ཅིའི་ཕྱིར་ན་ཆགས་པར་བྱེད་དེ་འགལ་ལོ། ། །
བདུན་པ་འཇིགས་པས་ལུས་ལ་ཆགས་པར་མི་རིགས་པ་ནི། གཞན་ཡང་གལ་ཏེ་
སྐྲ་དང་སེན་མོ་མ་བཅད་པ་ཤིན་ཏུ་རིང་བ་དང་། སོ་སྐྱ་ཞིང་སོ་ཤིང་གིས་མ་བྲུད་ཅིང་མ་བཀྲུས་
པས་དྲི་མ་དང་བཅས་པ་དང༌། དྲི་མའི་འདམ་རྫབ་ཀྱི་དྲིས་བསྒོས་ཤིང་། གོས་དང་བྲལ་བས་
-39 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅེར་བུ་ཁྲུས་བྱུག་དང་བྲལ་བའི་ལུས་ཀྱི་རང་བཞིན་ཡི་དྭགས་ལྟར་འཇིགས་པ་དང་བཅས་
པ་ཉིད་ཡིན་ན་རང་ལ་གནོད་པའི་དོན་དུ་བྱས་པའི་རལ་གྲི་ལ་སོགས་པའི་མཚོན་འདུ་བྱེད་པ་
བཞིན་དུ་དེ་ལ་འབད་ནས་སོ་ཤིང་དང་ཁྲུས་བྱུག་ལ་སོགས་པ་རྣམས་ཀྱིས་ཅིའི་ཕྱིར་བྱི་དོར་
བྱེད་དེ་བྱི་དོར་བྱེད་པར་མི་རིགས་སོ། །དེ་བས་བདག་ཉིད་ལ་ཤེས་བཞིན་དུ་རྨོངས་པར་བྱེད་
པའི་འབད་པ་ཡིས་མྱོས་པས་ཏེ་སེམས་རང་བཞིན་དུ་མི་གནས་པའི་སྨོན་པ་རྣམས་ཀྱིས་ས་
གཞི་འདི་ཀུན་ཏུ་འཁྲུགས་ཏེ་ཀུན་ཏུ་གང་བ་ཡིན་ནོ་ཞེས་སློབ་དཔོན་གྱིས་མྱ་ངན་མཛད་པའོ། །
གཞན་ཡང་རོ་རྣམས་ཀྱིས་རུས་གོང་སོ་སོ་ན་གནས་པ་འགའ་ཞིག་དུར་ཁྲོད་དུ་ནི་མཐོང་ནས་
ནི་ཁྱོད་ཡིད་བྱུང་ན་དབུགས་རྒྱུ་བས་གཡོ་བའི་རུས་གོང་གིས་ཁྱབ་པའི་གྲོང་ཁྱེར་དག་གི་དུར་
ཁྲོད་ན་གནས་པའི་རུས་གོང་གཡོ་བ་དེ་ལ་དགའ་འམ་སྟེ། མཁས་པས་དགའ་མི་དགའ་
མཉམ་པར་རིགས་སོ། །
བརྒྱད་པ་འདོད་པའི་ཡོན་ཏན་གྱི་ཉེས་དམིགས་ནི། དེ་ལྟར་བཤད་པའི་རིགས་
པས་མི་གཙང་བར་གྱུར་པའི་བུད་མེད་ཀྱི་ལུས་དེའང་རིན་མེད་པར་ནི་མི་རྙེད་དོ། །དེས་ན་དེ་
དོན་དུ་གཉེར་བས་དང་པོར་ནོར་བསྒྲུབ་དགོས་པས་ཤ་ཐང་ཆད་ཆད་དུ་ཚོང་སོ་ནམ་སོགས
ཆོས་མ་ཡིན་པ་དུ་མས་བསགས་པས་ཕྱི་མར་དམྱལ་བ་ལ་སོགས་པར་གནོད་པ་མི་ཟད་པ་
འབྱུང་བར་འགྱུར་ལ། དེའང་བྱིས་པའི་གནས་སྐབས་ན་ནོར་སྤེལ་མི་ནུས་པས་ནོར་མི་ཐོབ་
པའི་ཕྱིར་ལང་ཚོ་དར་ལ་བབ་ན་བྱིས་པའི་དུས་ན་བསགས་པའི་ནོར་གྱི་ལོངས་སྤྱོད་འདིས་ཇི་
ལྟར་བདེ་སྟེ་ནོར་དང་བྲལ་བས་སོ། །དར་ལ་བབ་པ་དེས་བདེ་བ་བསྒྲུབ་པའི་ཐབས་སུ་ནོར་
གསོག་པར་བྱེད་ན་ཡང་དེ་ཡིས་ཚེ་ཟད་ཅིང་གཏུགས་པར་གྱུར་ན་རྒས་ནས་འདོད་པས་ཅི་ཞིག་
བྱ་སྟེ་འདོད་པ་བསྟེན་མི་ནུས་པས་སོ། །ཕ་མེས་ཀྱིས་བསགས་པའི་ནོར་གྱིས་དར་ལ་བབ་པ་
ན་བདེ་བ་ཡང་ཉུང་སྟེ་ཐམས་ཅད་ལ་སོ་སོར་དེ་ལྟ་བུའི་ཕ་མེས་ཀྱིས་བསགས་པའི་ལོངས་སྤྱོད་
-39 8 -



-
-
-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
ལ་ལོངས་སྤྱོད་པའི་ངེས་པ་མེད་པའི་ཕྱིར་རོ། །དེ་ལྟ་ནའང་ནོར་གསོག་པ་ན་བདེ་བ་ཡོད་དོ་ཞེ་
ན༑ འདོད་ལྡན་ངན་པ་བྲན་ཁ་ཅིག་ནི་འདོད་པ་ཆུང་ངུ་དམན་པ་ལ་གཡེངས་པའི་སེམས་ཀྱིས་
ཉིན་རངས་རྩ་ཤིང་ལོ་མ་སོགས་ལེན་པའི་ལས་ཀྱི་ཁུར་གྱིས་ལུས་སེམས་ཡོངས་སུ་དུབ་སྟེ་ཉི་
མ་ནུབ་པ་ན་ཁྱིམ་དུ་འོངས་ནས་ཐང་ཆད་པའི་ལུས་རོ་དང་འདྲ་བར་ཉལ་ཞིང་གཉིད་ལོག་པར་
བྱེད་ལ། ཡང་ཐོ་རངས་ལས་དེ་ལ་འཇུག་པར་བྱེད་ལས་ཚེ་འདའ་བས་དེ་ལ་བདེ་བ་ག་ལ་
ཡོད། དེ་བཞིན་དུ་རྒྱལ་པོའི་མི་ཁ་ཅིག་གཞན་ལས་རྒྱལ་བའམ་ནོར་བླང་བའི་དོན་དུ་བྱེས་
ཐག་རིང་པོར་བགྲོད་པས་ཡོངས་སུ་ངལ་བས་ཉོན་མོངས་པ་དང་། བྱེས་སུ་སོང་ནས་དུས་ཡུན་
རིང་དུ་སོང་བའི་སྡུག་བསྔལ་ཅན་དག་བུ་སྨད་འདོད་པས་དེའི་འདོད་པ་བསྒྲུབ་པའི་ཕྱིར་དུ་
རྒྱལ་པོ་སོགས་བསྟེན་བཞིན་དུ་བུ་སྨད་རྣམས་ཁྱུད་མོ་འཁོར་གྱི་ལོ་དུ་མས་ཀྱང་མཐོང་བར་མི་
འགྱུར་རོ། །གཞན་ཡང་བདག་ལ་ཕན་ཞིང་བདེ་བ་འདོད་པ་དག་སྔོན་ལ་གཞན་གྱི་བྲན་བྱས་
ནས་ཀྱང་འདོད་པས་རྣམ་པར་རྨོངས་པས་བུ་དང་ཆུང་མ་སོགས་གང་གི་དོན་ཉིད་དུ་རང་ཉིད་
བཙོངས་པ་ཡང་བདག་གི་བདེ་བ་དེ་མ་ཐོབ་པར་དོན་མེད་པའི་གཞན་གྱི་ལས་ཉམས་སུ་ལེན་
པ་ཉིད་རླུང་གིས་བདས་ནས་ཚེ་ཟད་ཀྱང་དགེ་བའི་ལས་ལ་ཅུང་ཟད་ཀྱང་མ་སྦྱར་རོ་ཞེས་མྱ་
ངན་མཛད་པའོ། །ཡང་བདེ་བ་འདོད་པ་ལ་ལ་རང་གི་ལུས་བཙོངས་ཤིང་རང་དབང་མེད་པར་
གཞན་གྱིས་དགོས་པ་ལ་བཀོལ་བར་གྱུར་ཏེ་ཆུང་མ་དང་བཅས་པར་ལམ་དུ་འགྲོ་བ་ན་ཆུང་མ་
དག་ལས་ཀྱང་བུ་བྱུང་ན་ཤིང་དྲུང་དང་དགོན་པ་དང་ཆུ་འགྲམ་དང་རི་བྲག་སོགས་དཀའ་བའི་
གནས་རྣམས་སུ་གར་བབ་བབ་ཏུ་འབྱུང་བས་བྱིས་པ་ཁུར་བ་དང་ལྷན་ཅིག་ཏུ་འགྲོ་བ་ན་རྟག་
ཏུ་སྡུག་བསྔལ་བ་ཁོ་ནའོ། །ཡང་འདོད་པས་བསླུས་པའི་ཤེས་རབ་ཀྱི་མིག་གཏི་མུག་གིས་མུན་
པར་བྱས་པའི་གླེན་པ་དག་རྙེད་པས་འཚོ་བར་འདོད་པས་འཚོ་བར་བྱའོ་ཞེས་བསམས་ནས་
ལས་དེར་ཞུགས་ན་གསོན་ནམ་མི་གསོན་ཞེས་སྲོག་སྟོར་དོགས་བཞིན་དུ་གཡུལ་དུ་འཇུག་
-3 99 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅིང་། ཡང་སྟོབས་ལྡན་ཁ་ཅིག་གིས་གནོད་པ་བྱས་པ་ན་རང་ཉིད་ཁེངས་པའི་ང་རྒྱལ་བཅག་
པའི་ཕྱིར་རང་གི་སོར་མོ་བཅད་ནས་དུས་ཚིགས་འདི་ཙམ་ཞིག་ཏུ་ང་ལ་གཉེན་ལ་ལས་འདི་ལྟ་
བུ་གྱིས་ཤིག་ཅེས་བསྒོ་བ་ན་དེ་ལྟར་ཁས་བླངས་ཏེ་ཁོའི་བྲན་དུ་འགྲོ་བར་རིམ་ལྔའི་འགྲེལ་པ་ནོར་བུའི་
ཕྲེང་བར།བྱེད་དོ། །ཡང་ན་རྒྱལ་པོ་མཉེས་པ་སོགས་ཀྱིས་སེམས་ཁེངས་པ་ཐོབ་པར་བྱ་བའི་ཕྱིར་
ཉིན་མཚན་དུ་གཉིད་མེད་པར་རྒྱལ་པོའི་བྲན་དུ་འགྲོའོ་ཞེས་སོ། །རྣམ་སྣང་འཚོས་ཁེ་ཞེས་པ་
རྙེད་པ་ཐོབ་པའི་དོན་དུ་ཞེས་བཤད་དོ། །འདོད་ལྡན་ལ་ལ་གཞན་གྱི་བུད་མེད་དང་ནོར་ཕྲོག་
པ་ལ་སོགས་པས་ལུས་ཀྱང་མཚོན་གྱིས་བཅད་ཅིང་། ཁ་ཅིག་གསལ་ཤིང་གི་རྩེ་ལ་བཙུགས་
ཤིང་ཁ་ཅིག་མདུང་ཐུང་དག་གིས་བསྣུན་པ་དང་། ཁ་ཅིག་བསྲེགས་པ་ལ་སོགས་པ་དག་ཀྱང་
ཚེ་འདིར་ཡང་མངོན་སུམ་དུ་སྣང་ངོ༌། །གཞན་ཡང་བདེ་བའི་དོན་དུ་ནོར་བསྒྲུབ་པ་ན་དོན་མེད་
པའི་སྡུག་བསྔལ་སྐྱེ་སྟེ། དང་པོར་མེད་པ་བསག་དགོས་པ་དང་། བར་དུ་མེ་ཆུ་ལ་སོགས་པས་
ཆུད་ཟ་བ་ལས་བསྲུང་བ་དང༌། ཐ་མར་རྐུན་པོ་ལ་སོགས་པས་བརླག་པའི་སྡུག་བསྔལ་གྱི་
གདུང་བ་ཡིས་གདུང་བའི་ཕྱིར་ན་ནོར་ནི་ཕུང་ཁྲོལ་མཐའ་ཡས་པའི་རྩ་བར་ཤེས་པར་བྱའོ། །
དེས་ན་ནོར་ལ་ཆགས་པས་བསགས་པ་ལ་སོགས་པས་རྣམ་པར་གཡེངས་པར་གྱུར་པ་རྣམས་
སྲིད་པའི་སྡུག་བསྔལ་སྐྱེ་སོགས་ལས་གྲོལ་བའི་སྐབས་མེད་དོ། །རྟག་ཏུ་དེ་ལྟ་བུ་ལ་ཡིད་
གཞུངས་པས་ཚེའི་འདུ་བྱེད་ཟད་ཅིང་ཏིང་ངེ་འཛིན་བསྒྲུབ་པའི་སྐབས་མེད་པའི་ཕྱིར་རོ། ། །
དགུ་པ་དེ་དག་གི་མཇུག་བསྡུས་ཏེ་བསྟན་པ་ནི། འདོད་ལྡན་རྣམས་ལ་སྔར་
བསྟན་པའི་ཚུལ་དེ་ལྟ་བུ་ལ་སོགས་པ་ཉེས་དམིགས་མང་ལ་བདེ་བ་མནོག་ཆུང་བ་ཡིན་ཏེ།
དཔེར་ན་ལྕི་བའི་ཁུར་གྱིས་ནོན་པའི་ཤིང་རྟ་འདྲེན་པའི་ཕྱུགས་དག་གིས་ལྟོགས་པས་གཡས་
གཡོན་དུ་རྩྭ་ནི་ཁམ་འགའ་ཟོས་པ་བཞིན་ནོ། །ཕྱུགས་ཀྱིས་བསྒྲུབ་ནའང་མི་དཀོན་ཞིང་སླ་
བའི་བདེ་བ་མནོག་སྟེ་ཁེ་ཆུང་བ་གང་ཡིན་པ་དེ་བསྒྲུབ་པའི་དོན་དུ་དལ་འབྱོར་ཕུན་སུམ་
E
- .4 (） {） -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥་
ཚོགས་པ་རྙེད་པར་དཀའ་བ་འདི་སྔོན་གྱི་ཉོན་མོངས་དང་ལས་ཀྱིས་མནར་བ་ཕན་གནོད་ལ་
རྨོངས་པ་རྣམས་ཀྱིས་བཅོམ་ཞེས་སྤྱས་པའོ། །དེ་ལྟ་ནའང་བྱང་ཆུབ་ཀྱི་སྤྱོད་པ་སྤྱད་པ་ན་ཡང་
སྡུག་བསྔལ་ཆེན་པོ་ཡིན་ནོ་ཞེ་ན། འདོད་པ་ལུས་ཀྱི་བདེ་བ་རྣམས་ནི་ངེས་པར་འཇིག་པར་
འགྱུར་ཞིང་འཇིག་རྟེན་ལས་འདས་པའི་བདེ་བ་ལ་ལྟོས་ནས་བདེ་བ་ཆེན་པོ་མིན་ན་ཡང་ལུས་
ཀྱི་བདེ་བ་དེ་བསྐྱེད་པའི་ཕྱིར་དུ་དམྱལ་བ་ལ་སོགས་པར་ལྟུང་བར་བྱེད་པའི་སྡུག་བསྔལ་ལ་མ་
འཛེམས་པར་འཁོར་བར་སྔར་དུས་ཀུན་ཏུ་མི་དགེ་བ་སྤྱད་པས་དུབ་པའི་ཚེགས་འབྱུང་བ་གང་
ཡིན་པ་དེའི་བྱེ་བའི་ཆ་ཙམ་གྱི་དཀའ་ཚེགས་ཀྱིས་སངས་རྒྱས་ཉིད་འགྲུབ་ན་འདོད་པ་དང་ལྡན་
པ་འདོད་པ་ཐོབ་པའི་དོན་དུ་འཁོར་བར་སྤྱོད་པ་ནི། བྱང་ཆུབ་སྤྱོད་པ་བས་ཤིན་ཏུ་ཡང་སྡུག་
བསྔལ་ཆེ་ལ་དེ་མྱོང་བས་བྱང་ཆུབ་འགྲུབ་པ་ཡང་མེད་དེ། གཞན་གྱི་དབང་གིས་ཡུན་རིང་པོར་
མྱོང་ཞིང་མནར་མེད་སོགས་སུ་ལྟུང་བར་བྱེད་པའི་ཕྱིར་རོ། །བྱང་ཆུབ་ཀྱི་ཆེད་ཀྱི་དཀའ་བ་ནི་
དེ་ལྟ་མིན་ཏེ་དུས་ངེས་ཤིང་བྱང་ཆུབ་ཀྱི་རྒྱུ་ཡིན་པས་སོ། །དེ་ལྟར་དམྱལ་སོགས་ཀྱི་སྡུག་
བསྔལ་ལུང་ལས་འབྱུང་བ་བཞིན་དྲན་ཞིང་བསམ་པར་བྱས་ན་འདོད་པའི་ཡོན་ཏན་རྣམས་ལ་
ཉེས་དམིགས་མཚོན་དང་ནི་དུག་དང་མེ་དང་གཡང་ས་དང་དགྲ་རྣམས་ཀྱང་དེའི་དཔེར་མི་ཕོད་
དེ་མཚོན་སོགས་ཀྱིས་ནི་ལན་ཅིག་འཆི་བ་ལས་མེད་ལ། འདོད་པས་སྐྱེ་བ་མང་པོར་དམྱལ་
སོགས་ཀྱི་སྡུག་བསྔལ་མི་ཟད་པ་བསྐྱེད་པས་སོ། །
གསུམ་པ་དབེན་པའི་ཡོན་ཏན་བསྒོམ་པ་ནི། དེ་ལྟར་སྔར་བརྗོད་པའི་རྣམ་
པས་འདོད་ཡོན་རྣམས་ལ་སྐྱོ་ཞིང་སྐྲག་པར་བྱས་ཏེ། སྔར་བཤད་པའི་དབེན་པའི་ཡོན་ཏན་ལ་
ནི་དགའ་བ་དང་སྤྲོ་བ་བསྐྱེད་པར་བྱའོ། །གང་དུ་གནས་ནས་བྱ་ཞེ་ན། འགྲན་ཟླ་མེད་པས་
རྩོད་པ་དང་བྲལ་བ་ཉོན་མོངས་རྣམ་རྟོག་གིས་སྟོང་པ་སྟག་སྦྲུལ་དང་ཆོམ་རྐུན་ལ་སོགས་པའི་
འཚེ་བ་ཞི་བའི་ནགས་ཀྱི་ནང་དག་ཏུ་གནས་ནས་སོ། །དེ་ལ་དབེན་པའི་ཕན་ཡོན་ནི། སྐལ་
，
- 1 (0 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྡན་ལེགས་པར་སྤྱོད་པ་རྣམས་ཟླ་བའི་འོད་ཟེར་དཀར་ཞིང་བསིལ་བ་དང་འདྲ་བའི་ཙནྡན་གྱི་
དྲི་དང་ལྡན་པའི་རླུང་བསིལ་བ་དང་ལྡན་པའི་ཡངས་ཤིང་རྒྱ་ཆེ་བའི་རྡོ་ལེབ། ཁང་བཟང་ལྟར་
རྩུབ་པ་མ་ཡིན་ཞིང་གཙང་བའི་ཉམས་དགའ་བ་དེར་བསམ་གཏན་དང་མི་མཐུན་པའི་སྒྲ་མེད་
ཅིང་བདེ་བའི་རེག་བྱ་ཅན་ཞི་བའི་ནགས་ཚལ་གྱི་རླུང་དལ་བུས་གཡོབ་པ་ཡིས་སེམས་ཅན་
གཞན་ལ་ཕན་པའི་དོན་སེམས་ཤིང་ཐག་མི་རིང་ཞིང་དལ་བར་འཆགས་པར་བྱེད་དོ། །དེ་ལྟར་
ན་རྣམ་པར་དབེན་པའི་བདེ་བ་འདི་ནི་དབང་ཕྱུག་གི་བདེ་བ་ལས་ཁྱད་པར་དུ་འཕགས་ཤིང་
བདེ་བ་གཞན་ཡང་ཡོད་དེ་འདི་ལྟར་ཁང་སྟོང་ངམ་ཤིང་དྲུང་ངམ་རི་ཕུག་ལ་སོགས་པ་དག་ཏུ་
གང་རུང་དུ་ཇི་སྲིད་འདོད་པའི་བར་དུ་གནས་ཤིང་ལུས་སེམས་ཀྱི་དབེན་པ་ཐོབ་པས་འདོད་
ཡོན་ཡོངས་སུ་འཛིན་པ་དང་དེ་བསྲུང་བའི་སྡུག་བསྔལ་ཡང་སྤངས་ཤིང་སུ་ལའང་རེ་ཞིང་ལྟོས་
པ་མེད་པར་བག་ཡངས་སུ་སྤྱོད་ཅིང་རྒྱུ་ལ། དེའང་རང་དབང་སྟེ་རང་ཇི་ལྟར་འདོད་པ་བཞིན་
སྤྱོད་ཅིང་རང་གི་ཁྱིམ་ལའང་ཆགས་པ་མེད་ལ་རྒྱལ་བློན་སོགས་གང་དང་ཡང་ནི་འབྲེལ་བ་
མེད་པས་གཞན་གྱིས་སྡུག་བསྔལ་བྱ་མི་དགོས་པའི་ཆོག་ཤེས་པའི་བདེ་བ་ལ་ལོངས་སྤྱོད་པ་
གང་ཡིན་པ་ནི་ལྷ་མིའི་དབང་པོས་ཀྱང་ནི་དེ་རྙེད་པར་དཀའོ། །
གསུམ་ པ་ གཉེན་ པོ་ བསམ་ གཏན་ བསྒོམ་ པ་ལ། མདོར་བསྟན། རྒྱས་པར་
བཤད། བསམ་གཏན་བསྒོམ་ཚུལ་བསྡུ་བ་གསུམ་གྱི་དང་པོ་ནི། སྔར་བཤད་པ་དེ་ལ་སོགས་
པའི་རྣམ་པ་དུ་མ་ཡིས་ལུས་སེམས་དབེན་པའི་ཡོན་ཏན་བདེ་བ་ཕུན་ཚོགས་ཀྱི་རྒྱུར་བསམ་
པར་བྱས་ནས་ཉོན་མོངས་པ་དང༌། ཉེ་ཉོན་གྱི་རྣམ་རྟོག་ཉེ་བར་ཞི་བ་དང་། དབེན་པར་གནས་
པའི་ཉན་ཐོས་ལས་ཁྱད་པར་དུ་བྱ་བའི་ཕྱིར་བྱང་ཆུབ་ཀྱི་སེམས་ནི་བསྒོམ་པར་བྱའོ། །
གཉིས་པ་ལ་བདུན། བདག་གཞན་མཉམ་པར་བསྒོམ་པ། བདག་གཞན་བརྗེ་བ་
བསྒོམ་པ། སླར་བདག་ལ་ཕྲག་དོག་བསྒོམ་པ། དེ་མི་བྱེད་ན་ཚར་བཅད་ཚུལ། ཞི་བས་རང་
བ 1 () 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
དོན་སྤང་བར་གདམས་པ། ལུས་ཀྱི་གཅེས་འཛིན་དོར་བ། བདག་གཞན་བརྗེ་ཚུལ་བསྡུས་ཏེ་
བསྟན་པའོ། །དང་པོ་ལ་བདུན་གྱི་དང་པོ་བསྒོམ་ཚུལ་དངོས་ནི། འདི་ལྟར་བདག་གཞན་དུ་མ་
བྱས་པར་གཞན་ལ་ཕན་བདེའི་སེམས་ཕུན་སུམ་ཚོགས་པ་མི་སྐྱེ་བས་བདག་འཛིན་བཟློག་
པའི་ཆེད་དུ་བདག་དང་གཞན་དུ་མཉམ་པ་ནི་བདག་གཞན་བརྗེ་བའི་དང་པོ་ཉིད་དུ་འབད་དེ་
བསྒོམ་པར་བྱའོ། །ཇི་ལྟར་བསྒོམ་པར་བྱ་ཞེ་ན། ཇི་ལྟར་བདག་ལ་སྡུག་བསྔལ་གྱིས་གདུང་
བས་གནོད་ཅིང་བདེ་བས་ཕན་འདོགས་པ་ལྟར། སེམས་ཅན་གཞན་ལའང་བདེ་བ་དང་སྡུག་
བསྔལ་གྱིས་ཕན་གནོད་བྱེད་པར་མཉམ་པས་ན་གཞན་སེམས་ཅན་ཐམས་ཅད་ཀྱང་བདག་
གིས་བདག་བསྲུང་བ་བཞིན་དུ་སྡུག་བསྔལ་རྒྱུ་བཅས་ལས་བསྲུང་ཞིང་། བདག་ལ་བསྒྲུབ་པ་
བཞིན་བདེ་བ་རྒྱུ་བཅས་བསྒྲུབ་པར་བྱའོ། ། །
གཉིས་པ་དེའི་སྒྲུབ་བྱེད་དགོད་པ་ནི། འོན་ཏེ་རང་གཞན་ཐ་དད་པ་དག་ལ་བདེ་
སྡུག་ཐ་མི་དད་པར་འདོད་པར་ཇི་ལྟར་རིགས་ཤེ་ན། བདག་གི་ལུས་ལ་ལག་པ་དང་རྐང་པ་ལ་
སོགས་དབྱེ་བས་རྣམ་པ་མང་པོ་ཡོད་ན་ཡང་ལུས་གཅིག་ཏུ་ཞེན་པས་བདེ་བ་བསྒྲུབ་སྡུག་
བསྔལ་འགོག་པའི་ཚུལ་གྱིས་ཡོངས་སུ་བསྲུང་བྱའི་ལུས་སུ་གཅིག་པ་ལྟར་དཔེ་དེ་བཞིན་དུ་
འགྲོ་བ་རྣམས་ལ་ཡོད་པའི་བདེ་བ་དང་སྡུག་བསྔལ་ཐ་དད་དག་ཀྱང་སེམས་ཅན་གཞན་འདི་
ཀུན་བདག་དེ་དང་འདྲ་བར་བདེ་བ་འདོད་ཅིང་སྡུག་བསྔལ་མི་འདོད་པའི་ཉམས་ཅན་དུ་ཐ་
དད་མེད་པས་བདག་གཅིག་ཏུ་ཞེན་ནས་བསྲུང་བྱར་རིགས་པ་ཡིན་ནོ། །འོན་ཏེ་རང་བཞིན་
གཅིག་ཡིན་ན་བདག་གཞན་གྱི་སྡུག་བསྔལ་གྱིས་ཕན་ཚུན་དུ་གནོད་པར་འགྱུར་རོ་ཞེ་ན།
གལ་ཏེ་བདག་གི་སྡུག་བསྔལ་གྱིས་གཞན་གྱི་ལུས་ལ་མི་གནོད་པ་དེ་ལྟ་ནའང་རང་རྒྱུད་ཀྱིས་
བསྡུས་པའི་བདག་གི་སྡུག་བསྔལ་དེ་ནི་སྡུག་བསྔལ་ཡིན་ཏེ། བདག་གིས་མི་བཟོད་པ་ཉིད་དེ་
གདུང་བར་མྱོང་བས་བཟོད་མི་ནུས་པའི་ཕྱིར་ཏེ། བདག་ཏུ་ཞེན་པས་ཏེ་དེའི་ཕྱིར་རོ། །ཚུལ་དེ་
..1) 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་དུ་གཞན་གྱི་སྡུག་བསྔལ་དག་བདག་གི་ལུས་ལ་འབབ་པར་མི་འགྱུར་ཡང་བདག་གི་
སྡུག་བསྔལ་དེ་ལྟར་སེམས་ཅན་གཞན་དེའི་སྡུག་བསྔལ་དེ་ནི་སྡུག་བསྔལ་ཡིན་ཏེ། གཞན་
དེས་གདུང་བར་མྱོང་བས་བཟོད་ཅིང་བསྲན་པར་དཀའ་བའི་ཕྱིར་ཏེ། གཞན་དེས་བདག་ཏུ་
ཞེན་པས་ཏེ་དེའི་ཕྱིར་རོ། །དེ་ལྟར་ཕན་ཚུན་གནོད་མི་གནོད་མཚུངས་སུ་ཟིན་ཡང་སྡུག་བསྔལ་
ཡིན་པར་ཁྱད་མེད་པ་དེ་བས་ན། གཞན་གྱི་སྡུག་བསྔལ་ཆོས་ཅན། བདག་གི་བར་བཟུང་ནས་
བདག་གིས་བསལ་བར་བྱ་བ་ཡིན་ཏེ། སྡུག་བསྔལ་ཡིན་པའི་ཕྱིར། དཔེར་ན་བདག་གི་སྡུག་
བསྔལ་བཞིན་ནོ། །སེམས་ཅན་གཞན་ལ་ནི་ཆོས་ཅན། བདག་གིས་ཕན་པ་དང་བདེ་བར་བྱ་
སྟེ༑ སེམས་ཅན་ཡིན་པའི་ཕྱིར། བདག་གི་ལུས་བཞིན་ནོ། །
གསུམ་པ་ཁྱབ་པ་བསྒྲུབ་པ་ནི། འོན་ཏེ་བདེ་སྡུག་ལ་བདག་གཞན་གཉིས་མངོན་
པར་ཞེན་མ་ཞེན་གྱི་སྒོ་ནས་ཁྱད་ཡོད་པའི་ཕྱིར་རྟགས་གཉིས་པོ་དེ་མ་ངེས་སོ་ཞེ་ན། སེམས་
ཅན་ཆོས་ཅན། གང་གི་ཕྱིར་བདག་གཅིག་པུ་བདེ་བར་བྱ་བའི་ཕྱིར་བརྩོན་ལ་གཞན་བདེ་བའི་
ཕྱིར་མི་བརྩོན་པ་མི་རིགས་པར་ཐལ། གང་གི་ཚེ་བདག་དང་གཞན་གཉིས་ཀ་བདེ་བར་འདོད་
པར་མཚུངས་པ་ལ་བདག་དང་ཁྱད་པར་ཅི་ཡོད་ནས་ཏེ། ཅུང་ཟད་ཀྱང་མེད་པའི་ཕྱིར་རོ། །དེ་
བཞིན་དུ་ སྡུག་བསྔལ་ཆོས་ཅན། གང་གི་ཕྱིར་སེམས་ཅན་གཞན་ལ་དེ་བསྲུང་བ་མིན་ལ་
བདག་འབའ་ཞིག་ལ་སྲུང་བར་བྱེད་པ་མི་རིགས་པར་ཐལ། གང་གི་ཚེ་བདག་དང་གཞན་གཉི་
ག་དེ་མི་འདོད་པར་མཚུངས་པ་ལ་བདག་དང་ཁྱད་པར་ཅི་ཡོད་ནས་ཏེ་ཁྱད་པར་ཅུང་ཟད་
ཀྱང་མེད་པའི་ཕྱིར་རོ། །གལ་ཏེ་ཁྱད་པར་མེད་ཀྱང་གཞན་དེ་ལ་སྡུག་བསྔལ་བྱུང་བས་བདག་
ལ་མི་གནོད་པའི་ཕྱིར། བདག་གིས་མི་བསྲུང་ཞེ་ན། མ་འོངས་པའི་ཚེ་ན་དམྱལ་བར་སྐྱེ་བའི་
སྡུག་བསྔལ་ཡང་ཆོས་ཅན། དེའི་རྒྱུ་མི་དགེ་བ་ལས་ལོག་པའི་སྒོ་ནས་དེ་ད་ལྟ་ཅིས་བསྲུང་སྟེ་
ལུས་འདིས་ད་ལྟ་བསྲུང་བར་མི་རིགས་པར་ཐལ། ད་ལྟའི་ལུས་འདི་ལ་གནོད་པར་མི་བྱེད་
-
-
- 40 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
པའི་ ཕྱིར་ནའོ། །མ་ངེས་ཏེ། དེ་ལྟ་ནའང་བདག་གིས་བསྲུང་དགོས་ཏེ་དུས་ཐམས་ཅད་དུ་
བདག་གཅིག་ཡིན་ལ་དེས་མྱོང་བར་འགྱུར་བའི་ཕྱིར་ཞེ་ན། བདག་ནི་བཀག་ཅིང་འགོག་པར་
ཡང་འགྱུར་བས་ན་བདག་གཅིག་གིས་མ་འོངས་པའི་སྡུག་བསྔལ་དེ་ནི་མྱོང་སྙམ་དུ་ཞེན་པའི་
རྣམ་པར་རྟོག་པ་འདི་ཆོས་ཅན། ལོག་པའི་དོན་ཅན་གྱི་བརྫུན་པ་ཡིན་ཏེ། བདག་གཅིག་ཏུ་
ཞེན་པ་གང་ཞིག་དུས་ཐམས་ཅད་དུ་གཅིག་ཡིན་པའི་བདག་མེད་པའི་ཕྱིར་ཏེ། འདི་ལྟར་
བདག་ཏུ་བརྟགས་པའི་ཡུལ་ཚེ་འདིར་ཤི་བའི་ཕུང་པོའང་གཞན་ཉིད་ཡིན་ལ་ཕྱི་མར་སྐྱེ་བའི་
ཕུང་པོ་ཡང་ནི་གཞན་ཉིད་ཡིན་པས་སོ། །གཞན་ཡང་གང་གི་ཚེ་སྡུག་བསྔལ་བ་པོ་གང་གི་སྡུག་
བསྔལ་གང་ཡིན་པ་དེ་ནི་སྡུག་བསྔལ་བ་པོ་དེ་ཉིད་ཀྱིས་བསྲུང་གི་དེ་ལས་གཞན་གྱིས་བསྲུང་
བ་མིན་ཏེ་སྡུག་བསྔལ་བ་པོའི་ཡིན་པའི་ཕྱིར་ཏེ། སྡུག་བསྔལ་བ་པོ་གཞན་དེ་དེ་ལས་ཐ་དད་
པའི་ཕྱིར་ཞེ་ན། རྐང་པ་ཆོས་ཅན། དེའི་སྡུག་བསྔལ་དེ་ནི་ཅིའི་ཕྱིར་ལག་པ་དེས་བསྲུང་བྱ་མིན་
པར་ཐལ། དེའི་སྡུག་བསྔལ་དེ་ལག་པའི་མིན་པའི་ཕྱིར་ཏེ་ལག་པ་ལས་ཐ་དད་པའི་ཕྱིར་རོ། །
གལ་ཏེ་ལག་པས་བསྲུང་བ་རིགས་པ་མིན་ན་ཡང་ཡན་ལག་ཚོགས་པའི་ལུས་འདི་ལ་བདག་ཏུ་
འཛིན་པའི་དབང་གིས་བསྲུང་བ་ལ་འཇུག་ཅེ་ན། ལུས་ལ་བདག་གཅིག་ཏུ་འཛིན་པའི་སྒོ་ནས་
བསྲུང་བ་དེ་ཆོས་ཅན། བཟློག་པར་བྱ་དགོས་ཏེ། མི་རིགས་པའི་ཕྱིར་ཏེ་ཡུལ་བདག་མེད་པའི་
ཕྱིར་རོ། ཁྱབ་པ་ཡོད་དེ། བདག་ཉིད་དང་གཞན་གྱི་མི་རིགས་པ་སྟེ་རིགས་པ་དང་མི་མཐུན་པ་
གང་ཡིན་པ་དེའང་ཅི་ལྟར་ནུས་པར་ནི་སྤང་བྱ་ཉིད་ཡིན་པའི་ཕྱིར་རོ། །འོན་ཏེ་བདག་མེད་ཀྱང་
རྒྱུན་གཅིག་ཡོད་པ་བཞིན་དུ་ལག་པ་སོགས་ཚོགས་པའི་ལུས་རྫས་གཅིག་ཡོད་པས་ཚོགས་པ་
གཅིག་དང་རྒྱུན་གཅིག་སྟེ་གཉིས་པོ་དེས་འཇིག་རྟེན་འདི་དང་གཞན་དུ་སྡུག་བསྔལ་འཁྱེར་
ཞིང་མྱོང་བར་བྱེད་པའི་ཕྱིར་ལག་པ་ལས་ཐ་དད་པའི་ཕྱིར་ཞེས་པའི་རྟགས་ཕྱི་མ་མ་གྲུབ་ལ།
སྔ་མ་འདི་ལྟར་ཤི་བའང་ཞེས་པའི་རྟགས་མ་ངེས་ཏེ་སྐྱེ་འཆི་གནས་སྐབས་ཐ་དད་ཀྱང་རྒྱུན་
བ .1 (0 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅིག་པས་ཤེ་ན། སྐད་ཅིག་བརྒྱུད་མར་འབྱུང་བའི་རྒྱུན་དང་ཡན་ལག་དུ་མ་ཚོགས་པ་ཞེས་
བྱ་བའི་གཅིག་ནི་ཆོས་ཅན། བཏགས་པར་ཡོད་པའི་རྫུན་པ་ཡིན་གྱི་དོན་དམ་པར་མེད་དེ། རྒྱུ་
འབྲས་འབྲེལ་བར་འབྱུང་བའི་སྐད་ཅིག་སྔ་ཕྱི་དུ་མ་དང་ཡན་ལག་དུ་མ་ལ་ཚིག་གིས་དུས་
གཅིག་ཅར་དུ་རྟོགས་པར་བྱ་བའི་དོན་དུ་སྒྲོ་བཏགས་ནས་བརྡ་སྦྱར་བའི་ཕྱིར་དང་། སྐད་ཅིག་
དང་ཡན་ལག་ལས་ཐ་དད་དུ་དོན་དམ་པར་སྣང་རུང་མ་དམིགས་པའི་ཕྱིར། དཔེར་ན་གྲོགས་
མོའི་ཕྲེང་བ་དང༌། གླང་པོ་ཆེ་དང་རྟ་དང་ཤིང་རྟ་དང་རྐང་ཐང་སྟེ་ཡན་ལག་བཞི་པའི་དམག་
དང་ལ་སོགས་པས་ནགས་ཚལ་བཞིན་ནོ། །དེ་ལྟར་བདག་ལ་སོགས་པའི་བདག་པོ་གང་ཡང་
མེད་པས་ན་རང་རྒྱུད་ཀྱི་སྡུག་བསྔལ་དེ་ཆོས་ཅན། བདག་སུ་ཞིག་གིས་དབང་བྱེད་པའི་སྒོ་
ནས་བདག་གི་བར་འགྱུར་ཏེ་མི་འགྱུར་བར་ཐལ། དེ་དང་འབྲེལ་བ་ཅན་བདག་གང་ཡིན་པ་དེ་
མེད་པ་དེས་ནའོ། །
བཞི་པ་སྐབས་དོན་བསྡུ་བ་ནི། རང་གཞན་གྱི་སྡུག་བསྔལ་ཐམས་ཅད་ཆོས་ཅན།
བདག་གི་སྡུག་བསྔལ་ཡིན་པ་དང་བདག་གི་སྡུག་བསྔལ་མ་ཡིན་པའི་བྱེ་བྲག་མེད་པ་ཉིད་དུ་
ཐལ། དེ་ལ་དབང་བྱེད་པའི་བདག་པོ་བདག་མེད་པར་ནའོ། །དེས་ན་རང་གཞན་གྱི་སྡུག་
བསྔལ་ཐམས་ཅད་ཆོས་ཅན། དེ་བདག་གིས་བསལ་བར་བྱ་བ་ཡིན་ཏེ། བདག་གཞན་གྱི་བྱེ་
བྲག་མེད་པར་སྡུག་བསྔལ་ཡིན་པའི་ཕྱིར་རོ། །དེས་ན་སེམས་ཅན་ཆོས་ཅན། བདག་གི་སྡུག་
བསྔལ་སེལ་ལ་གཞན་གྱི་སྡུག་བསྔལ་མི་སེལ་བའི་ངེས་པ་དེ་ནི་ཅི་ཞིག་བྱ་སྟེ་ངེས་པར་དེ་མི་
འཐད་པར་ཐལ། བདག་གཞན་གྱི་ཁྱད་པར་མེད་པར་བསལ་བྱ་ཡིན་པའི་ཕྱིར་རོ། །རྒྱང་
འཕེན་པ་ན་རེ། གལ་ཏེ་འཁོར་བ་ན་ཆོས་ཅན། སྙིང་རྗེའི་དབང་གིས་སྡུག་བསྔལ་བཟློག་པར་
མི་རིགས་པར་ཐལ། སྙིང་རྗེའི་ཡུལ་སྡུག་བསྔལ་བ་པོ་བདག་མེད་པའི་ཕྱིར་ཞེ་ན། རྒྱང་འཕེན་
པ་ལ་སོགས་པ་ཆོས་ཅན། བདག་མེད་པས་ཅིའི་ ཕྱིར་སེམས་ཅན་ཀུན་གྱི་སྡུག་བསྔལ་ནི་
- 4 05 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
བཟློག་པར་བྱ་བ་མིན་ཞེས་རྩོད་པར་མི་རིགས་ཏེ། དེ་ཐམས་ཅད་ཀྱི་ལུགས་ལའང་སྡུག་
བསྔལ་ཐམས་ཅད་བཟློག་བྱ་ཡིན་པ་ལ་མཐུན་པས་རྩད་དུ་མེད་པའི་ཕྱིར་ཏེ། སུའང་སྡུག་
བསྔལ་མི་འདོད་པས་སྤོང་བ་ལ་ཞུགས་པའི་ཕྱིར་རོ། །གལ་ཏེ་དེ་ལྟར་འདོད་ནས་སྡུག་བསྔལ་
བཟློག་པར་བྱ་བ་ཡིན་ནའང་དེའི་ཚེ་སེམས་ཅན་གྱི་སྡུག་བསྔལ་ཐམས་ཅད་ཆོས་ཅན། བདག་
གི་བཟློག་བྱར་ཐལ། བཟློག་བྱའི་སྡུག་བསྔལ་ཡིན་པས་སོ། །མ་ངེས་ཏེ་སྡུག་བསྔལ་ཡིན་པ་
དེ་ལྟ་ནའང་བཟློག་པར་བྱ་བ་མིན་ན། བདག་གི་སྡུག་བསྔལ་ཉིད་ཀྱང་ཆོས་ཅན། བདག་
གི་བཟློག་བྱ་མིན་པར་ཐལ། སྡུག་བསྔལ་ཡིན་པའི་ཕྱིར། དཔེར་ན་སེམས་ཅན་གཞན་ཐམས་
ཅད་ཀྱི་སྡུག་བསྔལ་མི་བཟློག་པ་བཞིན་ནོ། །
ལྔ་པ་སྙིང་རྗེ་བསྐྱེད་པའི་འཐད་པ་ནི། ཅི་སྟེ་སྙིང་རྗེའི་དབང་གིས་གཞན་སྡུག་
བསྔལ་བས་སྡུག་བསྔལ་བར་འགྱུར་བ་དེའི་ཚེ་སྔར་བས་སྡུག་བསྔལ་མང་བ་མྱོང་བར་གྱུར་
པས་སྡུག་བསྔལ་མང་པོའི་རྒྱུ་བྱེད་པའི་སྙིང་རྗེ་ཅིའི་ཕྱིར་ནན་གྱིས་འབད་པས་བསྐྱེད་ཅེ་ན།
དམྱལ་སོགས་འགྲོ་བའི་སྡུག་བསྔལ་རྣམ་པ་མང་པོར་བསམ་པར་བྱས་ན་ཇི་ལྟར་སེམས་ཅན་
ལ་སྙིང་རྗེ་སྐྱེད་པ་པོའི་སྡུག་བསྔལ་མང་སྟེ་མང་བ་མ་ཡིན་ཏེ། སེམས་ཅན་རྣམས་ཀྱི་སྡུག་
བསྔལ་ལ་ཐོག་མཐའ་མེད་ལ་འདི་དེ་ལྟ་མིན་པའི་ཕྱིར་རོ། །གཞན་ཡང་གལ་ཏེ་སྐྱེས་བུ་སྙིང་
རྗེ་ཅན་གཅིག་གི་སྡུག་བསྔལ་གཅིག་གིས་ནི་སེམས་ཅན་དུ་མའི་སྡུག་བསྔལ་མང་པོ་མེད་པར་
འགྱུར་ན་གཞན་ལ་བརྩེ་བ་དང་ལྡན་པའི་དམ་པས་སྙིང་རྗེའི་དབང་གིས་བྱུང་པའི་སྡུག་བསྔལ་
དེ་ལྟ་བུ་རང་དང་གཞན་གཉིས་ཀའི་སྡུག་བསྔལ་བསལ་བའི་ཕྱིར་བསྐྱེད་བྱ་ཉིད་ཡིན་ནོ། །
དེས་ན་བྱང་ཆུབ་སེམས་དཔའ་མེ་ཏོག་ཟླ་མཛེས་ཀྱིས་རྒྱལ་པོ་དཔས་བྱིན་གྱིས་བཀྲོངས་པའི་
གནོད་པ་མངོན་ཤེས་ཀྱིས་ཤེས་ཀྱང་ནི་བདག་གི་སྡུག་བསྔལ་མ་བསལ་བར་བཏང་སྙོམས་སུ་
བཞག་སྟེ། སེམས་ཅན་མང་པོའི་སྡུག་བསྔལ་སྡུག་བསྔལ་གཅིག་པུ་དེས་ཟད་པར་འགྱུར་བར་
|
- 4 () 7 -



་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགོངས་པའི་ཕྱིར་རོ། །དེ་བཞིན་དུ་རེ་ཞིག་རྒྱལ་པོའི་ཕྱི་མའི་སྡུག་བསྔལ་ཡང་མ་བསལ་ལོ། །
འདིའི་ལོ་རྒྱུས་ནི་མདོ་ཏིང་ངེ་འཛིན་རྒྱལ་པོ་བཞིན་དུ་ཤེས་པར་བྱའོ། །
དྲུག་པ་བསྒོམས་པའི་ཕན་ཡོན་ནི། དེ་ལྟ་བུའི་བརྩེ་ལྡན་རྣམས་ལ་སྡུག་བསྔལ་
གྱིས་གནོད་པར་ཡང་མི་འགྱུར་ཏེ། དེ་ལྟར་རྒྱུ་ནི་བདག་གཞན་མཉམ་པ་ལ་གོམས་པ་ལྷུན་
གྱིས་གྲུབ་པར་འཇུག་པར་གྱུར་པ་ན་གཞན་གྱི་སྡུག་བསྔལ་ཞི་བར་དགའ་ཞིང༌། བདག་
གཞན་གྱི་བདེ་སྡུག་མཉམ་པས་དཔེར་ན་པདྨས་མཛེས་པའི་མཚོ་ལ་ངང་པ་རྣམས་ངང་གིས་
འཇུག་པ་ལྟར་དམྱལ་བ་པ་རྣམས་འདོན་པའི་ཕྱིར་མནར་མེད་པའི་དམྱལ་བར་ཡང་སྡུག་
བསྔལ་ལ་བདེ་བར་དགོངས་ནས་འཇུག་པར་འགྱུར་རོ། །འོན་ཏེ་བྱང་སེམས་རང་གི་སྡུག་
བསྔལ་ཞི་བས་དགའ་བར་མི་འགྱུར་བ་ཅི་ སྟེ་ཞེ་ན། སེམས་ཅན་རྣམས་ནི་སྡུག་བསྔལ་གྱི་
འཆིང་བ་ལས་རྣམ་པར་གྲོལ་བ་ན་དགའ་བ་དང་མགུ་བ་ཚད་གཟུང་མི་ནུས་པའི་རྒྱ་མཚོ་ལྟ་བུ་
སྐྱེས་པ་གང་ཡིན་པ་དེ་ཉིད་ཀྱིས་ནི་བདག་ལ་ཆོག་པ་མིན་ནམ་སྟེ་ཡིན་པས་ཐར་པའི་བདེ་བ་ཅི་
ཞིག་དགོས། འོན་ཏེ་ཐར་པའི་བདེ་བ་དེ་ཟག་པ་ཟད་པས་བྱང་སེམས་ཀྱི་བདེ་བ་ལས་མཆོག་
ཏུ་བདེ་བ་མ་ཡིན་ནམ་ཞེ་ན། སྙིང་རྗེ་ཅན་དེ་ལ་ཆོས་ཅན། ཉན་རང་གི་ཐར་པའི་བདེ་བ་ཐོབ་
པས་ཅི་ཞིག་བྱ་སྟེ་དགོས་པ་མེད་པར་ཐལ། དེ་གཞན་ལ་ཕན་པ་དང་བདེ་བས་དགའ་བའི་རོ་
མཆོག་མྱོང་བ་ལ་ཞུགས་ཤིང་ཐར་པའི་བདེ་བ་དེ་དེ་ལ་ལྟོས་ནས་རོ་སྟེ་བཅུད་དང་བྲལ་བའི་
ཕྱིར། རོ་བྲལ་ཐར་པས་ཅི་ཞིག་བྱ་ཞེས་འདོན་ཏོ། །ཐར་པ་ལ་འདོད་པ་མེད་པ་དེ་ལྟ་བུས་
གཞན་གྱི་དོན་བྱས་ཀྱང་བདག་གིས་བྱས་སོ་སྙམ་པའི་རློམ་སེམས་དང་ནི། དཀའ་བ་སྤྱད་པས་
རྨད་དུ་བྱུང་ངོ་སྙམ་དུ་རང་ལ་ངོ་མཚར་དུ་འཛིན་པའང་མེད་ལ། དམ་པའི་ལས་བྱས་པའི་རྣམ་
སྨིན་གྱི་འབྲས་བུ་འཇིག་རྟེན་ཕ་རོལ་ཏུ་འབྱུང་སྙམ་དུ་འདོད་ཅིང་རེ་བའང་མེད་དེ། ལན་ལ་
སོགས་ལ་མི་ལྟོས་པས་མཐའ་གཅིག་ཏུ་གཞན་དོན་ལ་དགའ་བས་སོ། །
E
，
- 4 08 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
བདུན་པ་དེ་དག་གི་མཇུག་བསྡུ་བ་ནི། བདག་གཞན་ལ་ཁྱད་པར་མེད་པ་དེ་བས་
ན་ཇི་ལྟར་སྡུག་བསྔལ་གྱི་རྒྱུ་ཆུང་ངུ་མི་སྙན་པར་སྨྲ་བ་ཙམ་ལས་ཀྱང་བདག་སྲུང་བར་བྱེད་ན་དེ་
བཞིན་དུ་གཞན་ལའང་བསྲུང་བའི་ནུས་པ་མེད་ཀྱང་མི་བདེ་བ་ཆུང་ངུ་ཙམ་ལའང་སྲུང་སེམས་
དང་སྙིང་རྗེའི་སེམས་ནི་དེ་ལྟར་བྱའོ། །དེ་ལྟར་མ་བྱས་ན་བདག་གཞན་མཉམ་པ་བསྒྲུབ་མི་
ནུས་ཤིང་དེ་མ་ནུས་ན་བརྗེ་བའང་བསྒྲུབ་མི་ནུས་སོ། །འོ་ན་དེ་ཇི་ལྟར་བླང་ཞེ་ན། དཔེར་ན་
ཐོག་མ་མེད་པ་ནས་གོམས་པ་ཡིས་ནི་གཞན་ཕ་མ་དག་གི་ཁུ་བ་ཁྲག་གི་ཐིགས་པ་ལ་བདག་གི་
དངོས་པོ་མེད་པར་གྱུར་ཀྱང་ནི་བདག་གོ་ཞེས་ནི་ཤེས་ཤིང་ཞེན་པ་སྐྱེ་བ་ལྟར་དེ་བཞིན་དུ་
སེམས་ཅན་གཞན་གྱི་ལུས་ལའང་བདག་ཅེས་ཅིའི་ཕྱིར་མི་བཟུང་སྟེ། འཛིན་པ་ལ་གོམས་པར་
མི་བྱེད་བྱས་ན་བདག་གཞན་མཉམ་པར་འགྱུར་ལ་དེ་ནས་བདག་གི་ལུས་ནི་གཞན་གྱི་ལུས་
དག་ཏུའང་བློས་བཞག་པ་དེ་ལྟར་དཀའ་བ་མེད་པས་བདག་གཞན་བརྗེ་བའང་ནུས་པར་
འགྱུར་རོ། །
གཉིས་པ་བདག་གཞན་བརྗེ་བ་ལ་བསྟན་བཤད་གཉིས་ཀྱི་དང་པོ་ནི། དེ་ལྟར་
དཀའ་བ་མེད་པས་ན་བདག་ཉིད་ལ་གཞན་གྱི་སྐྱོན་དང་བཅས་པ་དང་གཞན་ལ་ཡང་བདག་
གི་ཡོན་ཏན་གྱི་རྒྱ་མཚོ་དང་ལྡན་པར་ཤེས་པར་བྱས་ནས་བདག་འཛིན་ཡོངས་སུ་དོར་ཏེ་
བདག་གཞན་དུ་བྱ་བ་དང་གཞན་བླང་བ་ནི་སྟེ་གཞན་རྣམས་བདག་ཏུ་བཟུང་ཞིང་བླང་བ་
བསྒོམ་ཞིང་གོམས་པར་བྱའོ། །
གཉིས་པ་ལ་གཉིས། བདག་གཞན་བརྗེ་བའི་ཚུལ་དང༌། བརྗེས་ནས་ཇི་ལྟར་
བསྒྲུབ་པའི་ཚུལ་ལོ། །དང་པོ་ལ་དྲུག་གི་དང་པོ་གོམས་ནས་བརྗེ་བའི་བློ་སྐྱེ་ཚུལ་ནི། འོན་ཏེ་
སེམས་ཅན་མང་པོ་དང་ནི་རང་གཅིག་ཡིན་པས་ཇི་ལྟ་བརྗེ་བར་ནུས་ཤེ་ན། ཇི་ལྟར་ལག་པ་
དང་རྐང་པ་ལ་སོགས་པ་ཐ་དད་དུ་མ་ཡིན་ཡང་ལུས་གཅིག་གི་ཡན་ལག་ཏུ་ཞེན་པའི་སྒོ་ནས་
- 4 09 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལུས་ཀྱི་ཡན་ལག་རྣམས་གཅིག་ཡིན་པར་འདོད་པ་ལྟར་དེ་བཞིན་དུ་འགྲོ་བ་མཐའ་དག་
བདག་གཅིག་ཏུ་ཞེན་པར་བྱས་ན་བདག་གི་ཡན་ལག་ཏུ་ཅིའི་ཕྱིར་ལུས་ཅན་རྣམས་མི་འདོད་དེ་
འདོད་པའི་བློ་སྐྱེའོ། །དེ་ལྟ་བུ་ལའང་གོམས་ན་དཀའ་བ་མེད་དེ། ཇི་ལྟར་བདག་མེད་པའི་
ལུས་འདི་ལ་གོམས་པས་བདག་བློ་འབྱུང་བ་དེ་བཞིན་དུ་སེམས་ཅན་གཞན་ལའང་བདག་ཉིད་
དུ་གོམས་པས་བདག་བློ་ཅིས་མི་སྐྱེ་སྟེ་སྐྱེ་ལ། དེ་སྐྱེས་པ་དེ་ལྟ་ན་ནི་གཞན་གྱི་དོན་བྱས་ཀྱང་ངོ་
མཚར་དུ་འཛིན་པ་དང་། དེས་སེམས་ཁེངས་པའི་རློམ་པ་མི་འབྱུང་སྟེ་བདག་གི་དོན་བྱས་པའི་
ཕྱིར་རོ། །དཔེར་ན་བདག་ཉིད་ཀྱིས་ནི་ཟས་ཟོས་ནས་ལན་དང་ཕྱི་མར་རྣམ་སྨིན་ལ་རེ་བ་མི་
འབྱུང་བ་བཞིན་ནོ། །དེ་བས་ན་ཇི་ལྟར་འདོད་པའི་དོན་ཐོབ་པའི་ཆེད་དུ་སེམས་གདུང་བའམ།
ཡང་ན་འགོ་བའི་ནད་ལྟ་བུའི་ལུས་ཀྱི་སྡུག་བསྔལ་དང་སྡུག་པ་དང་བྲལ་བ་ལ་སོགས་པས་
བྱས་པའི་སྡུག་བསྔལ་མྱ་ངན་དང་སོགས་པས་ལུས་སེམས་ཀྱི་སྡུག་བསྔལ་གཞན་བཟུང་ངོ་
ཞེས་འགྲེལ་ཆེན་ལས་འབྱུང་ཞིང༌། བཻ་རོ་ཙ་ནས། དེ་བས་ཇི་ལྟར་ཆུང་ངུ་ནའང་། །ཞེས་པའི་
རྐང་པ་གཉིས་ལ་བཤད་པ་ཡོད་དོ། །དེ་དག་ལས་བདག་བསྲུང་བར་འདོད་པ་དེ་བཞིན་དུ་
འགྲོ་ལ་དེ་དག་སྲུང་བའི་སེམས་དང་སྙིང་རྗེའི་སེམས་ནི་གོམས་པར་བྱའོ། ། །
གཉིས་པ་དེ་ཉིད་དཔེས་བཤད་པ་ནི། དེ་བས་ན་མགོན་པོ་སྤྱན་རས་གཟིགས་
དབང་ཕྱུག་གིས་ཐུགས་རྗེ་ཆེན་པོའི་དབང་གིས་འགྲོ་བ་འཇིག་རྟེན་པ་རྣམས་འཁོར་ གྱི་
འཇིགས་པས་སེམས་བག་འཁུམས་ནས་སྤོབས་པ་དང་བྲལ་བ་དང་འང་གི་སྒྲས་སྐྱེ་བོ་གཞན་
གྱིའང་འཇིགས་པའི་སྡུག་བསྔལ་བསལ་བའི་ཕྱིར་རང་གི་མཚན་ཡང་སྤྱན་རས་གཟིགས་
དབང་ཕྱུག་ཅེས་བྱིན་གྱིས་བརླབས་ཏེ་སྡོང་པོ་བཀོད་པ་ལས། བདག་གི་མིང་ལན་གསུམ་དྲན་
པས་འཁོར་གྱི་ནང་དུ་བག་ཚ་བའི་འཇིགས་པ་མེད་པར་གྱུར་ཅིག་ཅེས་པའམ། ཡང་ན་སེམས་
ཅན་འགའ་ཞིག་སེམས་མོས་པས་ཀྱང་བདག་གི་མིང་འཛིན་པར་བྱེད་ན་དེ་ལ་སྡུག་བསྔལ་
- 4 1(] -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
ཐམས་ཅད་རྣམ་པ་ཐམས་ཅད་དུ་འབྱུང་བར་མི་འགྱུར་ལ། ཐ་ན་འཁོར་གྱིས་འཇིགས་ཤིང་
སྐྲག་པ་ཡང་འབྱུང་བར་མི་འགྱུར་རོ། །ཞེས་སོ། །འོན་ཏེ་བདག་གཞན་དུ་བཞག་པ་ནི་ཤིན་ཏུ་
དཀའ་སྙམ་ན། དེ་ལྟ་ནའང་དཀའ་བ་ལས་ཕྱིར་ལྡོག་པར་མི་བྱ་སྟེ་འདི་ལྟར་གོམས་པའི་མཐུ་
ཡིས་ནི་གང་གི་མིང་རྣ་ལམ་དུ་ཐོས་པས་སྐྲག་ཅིང་འཇིགས་པ་སྐྱེ་བ་ཡང་ཕྱིས་རྒྱུ་འགའ་ཞིག་
གིས་སྡུག་པར་གོམས་པའི་དབང་གིས་འཇིགས་པའི་ཡུལ་དེ་ཉིད་མེད་ན་མི་དགའ་བར་འགྱུར་
རོ༑ །དེས་ན་གང་ཞིག་བདག་དང་གཞན་རྣམས་ནི་མྱུར་དུ་སྡུག་བསྔལ་གྱི་འཇིགས་པ་མཐའ་
དག་ལས་བསྐྱབ་པར་འདོད་པ་དེས་བདག་དང་གཞན་དུ་བརྗེ་བར་བྱ་བའི་ཚུལ་ཐེག་ཆེན་གྱི་
རིགས་ཅན་མ་ཡིན་པ་རྣམས་སྐྲག་པའི་རྒྱུ་ཡིན་པས་སམ། འདི་ལ་མ་དད་དེ་སྤངས་ན་ངན་
སོང་དུ་འགྲོ་བས་དེ་བསལ་བའི་ཕྱིར་གསང་བར་བྱ་བ་ཡིན་ལ། བྱང་ཆུབ་དམ་པ་སྒྲུབ་པར་
བྱེད་པ་དེ་སྤྱད་པར་བྱའོ། ། །
གསུམ་པ་བདག་ལུས་ལ་ཆགས་པའི་སྐྱོན་ནི། བདག་གི་ལུས་གང་ལ་བདག་ཏུ་
འཛིན་པས་བསྐྱེད་པའི་མངོན་པར་ཆགས་པ་ཡིས་སམ། གྲིབ་མ་ལ་ཡི་དྭགས་སུ་རྟོག་པས་
བཏགས་པའི་སྒོ་ནས་འཇིགས་པ་སྐྱེ་བའི་གནས་ཆུང་ངུ་འཁོར་གྱི་འཇིགས་པ་སྐད་ཅིག་མ་ཙམ་
མམ། རང་གི་གྲིབ་མ་ལའང་འཇིགས་པ་སྐྱེ་བའི་བདག་གི་ལུས་དེ་ལ་སེམས་ལྡན་སུ་ཞིག་སྡང་
བར་མི་བྱེད་དེ་བྱེད་པར་རིགས་ཏེ་འཇིགས་པ་སྡུག་བསྔལ་སྐྱེད་པར་བྱེད་པའི་ཕྱིར། དཔེར་ན་
དགྲ་བཞིན་ནོ། །དེར་མ་ཟད་ལུས་འདི་ལ་ཉེས་པ་གཞན་ཡང་ཡོད་དེ། ལུས་ནད་དང་ལྡན་པ་
གང་ལ་བཀྲེས་པ་དང་སྐོམ་པ་དང་། སོགས་པས་གོས་ལ་སོགས་པ་དང་བྲལ་བ་དང་ནད་གསོ་
བའི་ཆོ་ག་བྱེད་པར་འདོད་པས་ཟས་དང་། སྨན་སོགས་ཀྱི་ཕྱིར་བྱ་དང་ཉ་དང་རི་དྭགས་ལ་
སོགས་པ་དག་གསོད་པར་བྱེད་ཅིང་གཞན་ལ་འཚེ་བའི་དོན་དུ་ལམ་དུ་སྒུགས་ནས་གཞན་གྱི་
རྫས་རྐུ་ཞིང་འཕྲོག་པར་བྱེད་ལ། གང་ཞིག་ཁེ་སྟེ་རྙེད་པ་དང་རིམ་གྲོ་བཀུར་སྟི་ཐོབ་པར་བྱ་
བ 4 1 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་ཕྱིར་འདི་དག་གསོན་ན་བདག་ལ་རྙེད་བཀུར་མི་འོང་སྙམ་པས་ཕ་དང་མ་ཡང་གསོད་བྱེད་
ཅིང་། དཀོན་མཆོག་གསུམ་གྱི་དཀོར་ཏེ་ནོར་བརྐུས་ནས་མཚམས་མེད་དང་ཉེ་བའི་མཚམས་
མེད་དེ་ལྟ་བུའི་ལས་བྱས་ནས་མནར་མེད་པ་ལ་སོགས་པའི་མེས་བསྲེག་པར་འགྱུར་ན་མཁས་
པ་རིག་པ་དང་ལྡན་པ་སུ་ཞིག་སྡུག་བསྔལ་ཐམས་ཅད་ཀྱི་འབྱུང་གནས་སུ་གྱུར་པའི་ལུས་དེ་ལ་
དགའ་བས་འདོད་པར་བྱེད་ཅིང་བརྩེ་བས་བསྲུང་ཞིང་སྐྱོང་བ་དང་རྙེད་པས་མཆོད་པར་བྱེད་ཀྱི་
འདི་ལ་སུ་ཞིག་དགྲ་བཞིན་དུ་ལྟ་བར་མི་བྱེད་ཅིང་བརྙས་པར་མི་བྱེད་པ་མི་རིགས་ཏེ་སྡུག་
བསྔལ་ཀུན་གྱི་རྒྱུ་ཡིན་པའི་ཕྱིར་ཞེས་དཔྱད་པའོ། །
བཞི་པ་དོན་གཉིས་སེམས་པ་དང་བསྒྲུབ་པའི་སྐྱོན་ཡོན་ནི། གལ་ཏེ་རྙེད་པའི་
དངོས་པོ་འགའ་ཞིག་གཞན་སློང་དུ་འོངས་པ་ན་དེ་ལ་སྦྱིན་ནས་རང་ཉིད་ཀྱིས་ཅི་སྤྱད་ཅེས་རྟོག་
པ་ལྟ་བུའི་ཚེ་འདི་གཞན་ལ་སྦྱིན་ན་བདག་ཅི་སྤྱད་ཅེས་བདག་གི་བདེ་བའི་དོན་སྒྲུབ་པར་
སེམས་པ་ནི་འདྲེའི་ཚུལ་ཏེ་ཡི་དྭགས་སུ་འགྱུར་ཏེ་སེར་སྣ་གཙོ་བོར་གྱུར་པའི་ཕྱིར་རོ། །གལ་ཏེ་
བདག་གིས་ལོངས་སྤྱད་ན་གཞན་སློང་བ་པོ་དེ་ལ་ཅི་སྦྱིན་ཞེས་རང་དོན་ལ་མི་ལྟོས་པར་གཞན་
བདེ་བའི་དོན་སེམས་པར་ཞུགས་པ་ནི་ལྷའི་ཆོས་ཏེ་ལྷའི་དབང་ཕྱུག་ཏུ་འགྱུར་རོ། །གཞན་ཡང་
བདག་བདེ་བ་ཐོབ་པའི་ཕྱིར་གཞན་དག་ལ་ལུས་ངག་གི་ཆད་པས་གནོད་པར་བྱས་ན་དམྱལ་
བ་ལ་སོགས་པའི་ངན་འགྲོར་སྡུག་བསྔལ་གྱིས་གདུང་བར་འགྱུར་ལ། གཞན་བདེ་བའི་ཕྱིར་
བདག་ལ་གནོད་པ་བྱས་ན་འཇིག་རྟེན་དང་། དེ་ལས་འདས་པའི་ཕུན་སུམ་ཚོགས་པ་ཐམས་
ཅད་འཐོབ་བོ། །དེས་ན་ལང་ཚོ་དང་གཟུགས་ནོར་ལ་སོགས་པ་བདག་ཉིད་གཞན་ལས་མཐོ་
བ་སྟེ་མཆོག་ཏུ་གྱུར་པ་ཐོབ་པར་འདོད་པ་དེ་ངན་འགྲོ་དང་། རིགས་ངན་པ་དང༌། གླེན་པར་སྐྱེ་
བར་འགྱུར་ལ། བདག་ལ་འདོད་པ་དེ་ཉིད་གཞན་ལ་སྤོ་བར་བྱས་ཏེ་ཕ་རོལ་མཐོ་བར་བྱས་ན་
བདེ་འགྲོར་འགྲོ་ཞིང་རིམ་གྲོ་ཕུན་སུམ་ཚོགས་པ་ཐོབ་པར་འགྱུར་རོ། །གཞན་ཡང་བདག་གི་
-
-
-
- 4 1 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
དོན་དུ་གཞན་བཙན་ཐབས་སུ་བྲན་དུ་བཀོལ་ན་ཕྱི་མར་བྲན་དང་ལ་སོགས་པས་མི་སྡུག་པ་ལ་
སོགས་མྱོང་བར་འགྱུར་རོ། །གཞན་གྱི་དོན་དུ་བདག་ཉིད་སྤྱད་ཅིང་བྲན་དུ་བཀོལ་ན་ཕྱི་མར་
རྗེ་དཔོན་ཉིད་དང༌། སོགས་པས་རིགས་གཟུགས་བཟང་པོ་སོགས་མྱོང་བར་འགྱུར་རོ། །
མདོར་ན་འཇིག་རྟེན་གྱི་འདི་དང་ཕྱི་མའི་བདེ་བ་ཇི་སྙེད་པ་དེ་ཀུན་གཞན་ལ་ཕན་བདེ་འདོད་པ་
ལས་བྱུང་ཞིང་། འཇིག་རྟེན་གྱི་འདི་ཕྱིའི་སྡུག་བསྔལ་ཇི་སྙེད་པ་དེ་ཀུན་རང་བདེ་འདོད་པ་ལས་
བྱུང་ངོ་། །དེ་ལྟར་མང་དུ་རྒྱས་པར་བཤད་པ་ལྟ་ཅི་ཞིག་དགོས་ཏེ་བྱིས་པ་སོ་སྐྱེ་རང་གི་དོན་བྱེད་
པ་དང་། ཐུབ་པ་ཐུགས་རྗེ་ཆེན་པོས་གཞན་གྱི་དོན་མཛད་པ་འདི་གཉིས་ཀྱི་ནི་ཁྱད་པར་ལྟོས་
ལ་བདག་གཞན་བརྗེ་བ་ལ་འབད་པར་གྱིས་ཤིག ། །
ལྔ་པ་མ་བརྗེས་པའི་ཉེས་དམིགས་ནི། དེ་ལྟར་ན་སངས་རྒྱས་འདོད་པའི་ལམ་
འདི་ཡིན་ཡང་འཁོར་བའི་བདེ་བ་འདོད་པ་ལ་དེ་ཇི་ལྟར་བདེ་བའི་ལམ་ཡིན་ཞེ་ན། སངས་
རྒྱས་མི་འདོད་ཅིང་སྲིད་པའི་བདེ་བ་འདོད་པས་ཀྱང་བདག་གི་བདེ་བ་དང་། གཞན་གྱི་སྡུག་
བསྔལ་དག་ཡང་དག་པར་བརྗེ་བར་མ་བྱས་ན་སངས་རྒྱས་ཉིད་དུ་མཐར་མི་འགྲུབ་པ་ལྟ་ཞོག་
ཅིང་། འཁོར་བའི་གནས་སྐབས་ནའང་ལྷ་མིའི་བདེ་བ་ཕུན་སུམ་ཚོགས་པ་ཐོབ་པ་མེད་དོ། །
གཞན་ཡང་མ་བརྗེས་ན་འཇིག་རྟེན་ཕ་རོལ་ཏུ་བདེ་བ་མི་འགྲུབ་པ་ཤིན་ཏུ་ལྐོག་ཏུ་གྱུར་པས་
ཕར་ཞོག་གི །ཚེ་འདིར་ཡང་ལས་ཀྱི་གླས་འཚོ་བའི་བྲན་གཡོག་གཞན་གྱི་ལས་མི་བྱེད་པ་དང་
རྗེ་དཔོན་ཡང་གླའམ་རྔན་པ་མི་སྟེར་བའི་སྒོ་ནས་བདག་གཞན་མི་བརྗེ་བ་ཡང་ཚེ་འདིའི་རྗེ་བོ་
ལ་བསྙེན་བཀུར་དང་བྲན་ལ་ཟས་གོས་ཀྱི་དོན་ཡང་འགྲུབ་པར་མི་འགྱུར་རོ། །དེ་ལྟར་ཤེས་
བཞིན་དུའང་མཐོང་བ་ཚེ་འདི་དང་མ་མཐོང་བ་སྐྱེ་བ་གཞན་དུ་བདེ་སྐྱིད་ཕུན་སུམ་ཚོགས་པའི་
བདེ་བ་འགྲུབ་པའི་རྒྱུ་བདག་གཞན་བརྗེ་བ་དེ་ཡོངས་སུ་བོར་ཞིང་ཕན་ཚུན་དུ་མི་འདོད་པའི་
ལས་བསྒྲུབས་པས་སྡུག་བསྔལ་བྱས་པའི་རྒྱུས་ཕན་མི་ཕན་མི་ཤེས་པའི་རྨོངས་པ་རྣམས་
- 4 ] 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམྱལ་སོགས་འཇིགས་སུ་རུང་བའི་སྡུག་བསྔལ་མི་ཟད་པ་ལེན་ཏོ་ཞེས་བརྩེ་བས་སློབ་དཔོན་
གྱིས་གསུངས་སོ། །གཞན་ཡང་འཇིག་རྟེན་དག་ན་ཡིད་མི་བདེ་བའི་རྒྱུའི་འཚེ་བ་གང་ཡོད་པ་
དང༌། སྡུག་བསྔལ་གྱི་རྒྱུ་རྣམས་ལ་འཇིགས་པ་དང་། ལུས་ཀྱི་སྡུག་བསྔལ་ཇི་སྙེད་ཡོད་པར་
གྱུར་པ་དེ་ཀུན་རྒྱུ་བདག་ཏུ་འཛིན་པ་ལས་བྱུང་བར་གྱུར་ན་འདྲེ་ཆེན་པོ་བདག་འཛིན་དེས་ཀོ་
རང་གི་ལག་གི་དུག་ཟ་བ་བཞིན་བདག་ལ་ཅི་ཞིག་བྱ། དེས་ན་བདག་འཛིན་ཡོངས་སུ་མ་
བཏང་ན་སྡུག་བསྔལ་སྤོང་བར་མི་ནུས་ཏེ། དེ་སྡུག་བསྔལ་གྱི་རྒྱུ་ཡིན་པའི་ཕྱིར་ཇི་ལྟར་མེ་ནི་མ་
བོར་ཞིང་མ་བཏང་ན་དེའི་འབྲས་བུ་བསྲེག་པ་སྤོང་བར་མི་ནུས་པ་བཞིན་ནོ། །
དྲུག་པ་དེ་དག་གི་མཇུག་བསྡུ་བ་ནི། སྡུག་བསྔལ་ནི་བདག་འཛིན་དང་རྗེས་སུ་
འགྲོ་ལྡོག་ངེས་པ་དེ་ལྟ་བས་ན་བདག་ནི་སྡུག་བསྔལ་གྱི་གནོད་པ་ཞི་བའི་དོན་དང་གཞན་གྱི་
སྡུག་བསྔལ་ཞི་བར་བྱ་བའི་ཕྱིར་བདག་ཉིད་ཀྱི་བདག་འཛིན་དོར་ནས་རང་གཞན་ལ་བཏང་བ་
ཉིད་དུ་བྱ་བ་དང་། སེམས་ཅན་གཞན་རྣམས་ནི་བདག་བཞིན་དུ་གཅེས་པར་བཟུང་བར་བྱ་སྟེ།
དེའང་སྔར་མ་ཤེས་པས་བདག་ལ་ཕན་བདེ་བསྒྲུབ་པའི་ངལ་བ་མང་དུ་བྱས་ལ་ད་ནི་གཞན་
བརྗེས་པས་ན་གཞན་ལ་སྔར་བྱས་པ་དེ་དག་ལ་བསྒྲུབ་པར་བྱ་ཞིང་། བདག་མེད་ཀྱང་རང་ལ་
བདག་ཏུ་འཁྲུལ་པ་དེ་བཞིན་དུ་གཞན་ལའང་བྱའོ། །དེ་ལྟ་བུའི་བསམ་པས་བསྐུལ་ཏེ་བདག་
ནི་གཞན་གྱི་དབང་དུ་གྱུར་ཏོ་ཞེས་ཡིད་ཁྱོད་ངེས་པར་ཐེ་ཚོམ་དང་ཕྱིན་ཅི་ལོག་མེད་པར་ཤེས་
པར་གྱིས་ལ་དུས་འདི་ནས་བཟུང་སྟེ་སེམས་ཅན་ཀུན་དོན་མ་གཏོགས་པར་ནི་ཁྱོད་ཀྱིས་
བདག་དོན་ལ་སོགས་པ་གཞན་མི་བསམ་མོ། །ཅིའི་ཕྱིར་དེ་ལྟར་བྱ་ཞེ་ན། བདག་གཞན་
བརྗེས་པས་ན་མིག་དང་རྣ་བ་ལ་སོགས་པ་ཡིས་རང་གི་དོན་དུ་ལྟ་བ་དང་ཉན་པ་ལ་སོགས་
བསྒྲུབ་པར་རིགས་པ་མ་ཡིན་ཏེ། གཞན་གྱི་དབང་དུ་གྱུར་པའི་ཕྱིར་ཏེ། གཞན་གྱི་ཡིན་པས་
སོ༑ ༑དེས་ན་རྐང་ལག་ལ་སོགས་པ་དེས་གཞན་དོན་ལས་ལོག་ནས་རང་གི་དོན་དུ་འགྲོ་འོང་
.4 1 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
ལ་སོགས་པའི་གཡོ་བ་ཡང་བྱ་བར་མི་རིགས་ཏེ། སེམས་ཅན་གཞན་དེའི་དོན་གཉེར་བར་
རིགས་པའི་ཕྱིར་ཏེ། གཞན་དང་འབྲེལ་བར་ངེས་པའི་ཕྱིར་རོ། །དེས་ན་སེམས་ཅན་གཞན་
བདག་ཏུ་བྱས་པ་རྣམས་ཀྱི་དགོས་པ་བསྒྲུབ་པ་གཙོ་བོར་བྱས་པའི་དབང་དུ་བྱས་ནས་བདག་
གི་ལུས་གཞན་དུ་བཞག་པ་དེ་ལ་གོས་ལ་སོགས་པ་བདེ་བའི་ཡོ་བྱད་ཅི་མཐོང་བ་དེ་དང་དེ་ནི་
འཕྲོགས་ནས་ཀྱང་གཞན་དག་བདག་ཏུ་བྱས་པ་ལ་ནི་ཕན་པར་སྤྱོད་ཅིག །དེ་ལྟ་ན་བྱིན་པ་ལ་
སྲེད་པ་དང་རློམ་སེམས་མེད་པར་འགྱུར་བས་བརྗེ་བ་གོམས་ན་སྐྱོན་ཟད་ཅིང་ཡོན་ཏན་འཕེལ་
བར་འགྱུར་རོ། །
གཉིས་པ་བརྗེས་ནས་ཇི་ལྟར་བསྒྲུབ་པའི་ཚུལ་ལ་གཉིས་ཀྱི་དང་པོ་བསྟན་པ་ནི།
བྱིས་པ་རྣམས་དམན་པ་ལ་ང་རྒྱལ་མཉམ་པ་ལ་འགྲན་སེམས་མཆོག་ལ་ཕྲག་དོག་བྱེད་པ་འདི་
དག་ཉོན་མོངས་པ་ཡིན་ཡང་བརྗེས་ནས་རྣམ་བྱང་གི་རྒྱུ་ཉིད་དུ་བསྒྱུར་བར་བྱེད་དོ། །འདི་ལྟར་
དམན་པ་དང་སོགས་པས་བར་མ་དང་མཆོག་བདག་ཏུ་བྱས་པ་དང་གཞན་དམན་སོགས་ཉིད་
དུ་ནི་བདག་ཉིད་ཤེས་པར་བྱས་ནས་རྣམ་རྟོག་སྟེ་ཐེ་ཚོམ་མེད་པའི་སེམས་ཀྱིས་སུ་འཆད་པར་
འགྱུར་བའི་ཚུལ་གྱིས་མཐོ་བ་ལ་ཕྲག་དོག་མཉམ་པ་ལ་འགྲན་པ་དང་ནི་དམན་པ་ལ་ང་རྒྱལ་
བསྒོམ་པར་བྱའོ། །
གཉིས་པ་བཤད་པ་ལ་ལྔའི་དང་པོ་མཐོ་ལ་བརྗེས་ཏེ་ཕྲག་དོག་བསྒོམ་པ་ནི།
བདག་གཞན་དུ་བྱས་པ་འདི་ནི་ཚུལ་ཁྲིམས་དང་ཡོན་ཏན་ལ་སོགས་པ་དང་ལྡན་པས་བཀུར་
བར་བྱས་ཀྱི་གཞན་བདག་ཏུ་བྱས་པ་ལ་ནི་ཡོན་ཏན་དང་བྲལ་བས་དམན་པར་མཐོང་བས་
བཀུར་བ་མིན་ནོ་སྙམ་དུ་བསམ་པར་བྱའོ། །འདི་མན་ཆད་དུ་བདག་གཞན་བརྗེ་བའི་སྐབས་
ཡིན་པས་བདག་ཅེས་པ་རྣམས་གཞན་ལ་དང་གཞན་ཞེས་པ་བདག་ལ་གོ་བར་བྱ་ཞིང་ཇི་ལྟར་
རིགས་པར་གོང་ལྟར་སྦྱར་རོ། །གཞན་ཡང་གཞན་འདི་བཞིན་དུ་བདག་གིས་ནོར་ལ་སོགས་
-4 1
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་མ་རྙེད་ཅིང་གཞན་འདི་ནི་ཡོན་ཏན་བསྔགས་པའི་སྒོ་ནས་བསྟོད་པ་བྱས་ལ་བདག་ལ་
དམན་པའི་སྒོ་ནས་སྨོད་པ་དང་གཞན་འདི་ནི་བདེ་ཞིང་བདག་ནི་སྡུག་བསྔལ་ལ་བདག་ནི་
ཁུར་ཁུར་བ་ལ་སོགས་པའི་དམན་པའི་ལས་རྣམས་ནི་བྱེད་པ་དང༌། གཞན་འདི་ནི་ལས་མེད་
པར་བདེ་བ་ཉིད་དུ་གནས་པ་མི་རིགས་སོ་སྙམ་པའི་ཕྲག་དོག་དང་། གཞན་འདི་ནི་འཇིག་རྟེན་
པ་རྣམས་ལ་ཆེ་བའི་ཡོན་ཏན་ཅན་དུ་གྲགས་ལ་བདག་ནི་དམན་ཞིང་ཡོན་ཏན་མེད་པར་
གྲགས་པས་ན་བདག་ལ་ཡོན་ཏན་མེད་པས་ཅི་ཞིག་བྱ་སྟེ་དགོས་པ་ཅུང་ཟད་ཀྱང་མེད་པས་
སེམས་ཅན་བདག་ཉིད་ཀུན་ཡོན་ཏན་དང་ལྡན་པར་བདག་གིས་བྱས་པས་མཆོག་སྟེ། གཞན་
ནི་རྣམ་པ་ཐམས་ཅད་དུ་ཚུལ་ཁྲིམས་ལ་སོགས་པའི་ཡོན་ཏན་དང་བྲལ་བ་ཡིན་པས་ཅིའི་ཕྱིར་
མི་མཉམ་སྙམ་པའི་ཕྲག་དོག་དང་། ཡང་མཐོ་དམན་ནི་ཕན་ཚུན་ལྟོས་ནས་བཞག་པ་ཡིན་པས་
འཇིག་རྟེན་འདི་རྣམས་ཀྱི་ནང་ན་བདག་གང་ལས་ཤིན་ཏུ་དམན་པའི་སེམས་ཅན་དེ་ཡང་
ཡོད་པ་དང་། རང་ཉིད་མཐོན་པོར་བཞག་པ་དེ་ལས་ཀྱང་མཆོག་ཏུ་གྱུར་པའི་སྐྱེས་བུ་དམ་པ་
དེའང་ཡོད་ལ་དམན་པ་གང་ལ་ལྟོས་ནས་བདག་ཀྱང་མཆོག་ཡིན་ཏེ། དེས་ན་བདག་ནི་ཐམས་
ཅད་ལས་དམན་པ་མིན་ཞིང་གཞན་འདི་ནི་ཐམས་ཅད་ལས་མཐོ་བ་ཡང་མིན་པས་ཅིའི་ཕྱིར་
མཐོ་དམན་མི་མཉམ་སྙམ་དུ་འགྲན་སེམས་བསྒོམ་མོ། །དེ་ལྟ་ནའང་ཚུལ་ཁྲིམས་ལ་སོགས་
པས་ཕོངས་པས་ཁྱོད་ནི་དམན་ལ་བདག་ནི་དེ་ལྟ་མིན་ནོ་ཞེ་ན། བདག་ཏུ་བཟུང་བའི་སེམས་
ཅན་དེ་སོ་སོ་ཐར་པའི་ཚུལ་ཁྲིམས་བླངས་ཏེ་ཉམས་པ་དང་ལྟ་བ་ནི་འཇིག་ལྟ་སོགས་ལྔ་སྟེ་དེ་
ཉིད་ཕོངས་པ་ཡིན་པའམ་དེ་ཡོད་པས་ཕོངས་པར་བྱས་ཏེ་ཡང་དག་པའི་ལྟ་བ་ཉམས་པ་དང་།
སོགས་པས་འཚོ་བ་དག་པ་དང་བྲལ་བ་དང༌། སྤྱོད་པས་ཕོངས་པ་ནི་ཉོན་མོངས་པའི་སྟོབས་
ཀྱིས་བྱུང་གི་བདག་གི་འདོད་པའི་དབང་དུ་གྱུར་པས་མིན་ནོ། །དེས་ན་ཁྱོད་སྙིང་རྗེ་དང་ལྡན་པ་
ཡིན་ན་བདག་གཞན་དུ་བཞག་པ་ཁྱོད་ཆོས་ཅན། ཅི་ལྟར་གསོ་བའི་ནུས་པ་ཡོད་པ་བཞིན་
.
，
- 4 ]
6 -



-
，
-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། རྟོགས་
དུ་ཁྱོད་ཀྱིས་བདག་སེམས་ཅན་ནི་ཚུལ་ཁྲིམས་ཉམས་པ་སོགས་ལས་གསོ་དགོས་པར་ཐལ་ཏེ།
ཁྱོད་ལ་བདག་ཉེས་པ་དང་བྲལ་བར་བསྒྲུབ་པའི་བློ་ཡོད་པའི་ཕྱིར་རོ། །གཞན་ཡང་དེ་ལྟ་བུའི་
བློ་ཡོད་ན་ཁྱོད་ཀྱི་བདག་ལ་བསྒོ་བ་དག་གི་བརྟུལ་ཞུགས་དང་ངེས་པའི་དཀའ་བའི་བྱ་བ་ལ་
སོགས་པའི་རང་བཞིན་སྡུག་བསྔལ་གྱི་གནོད་པའམ་སེམས་ཅན་བདག་གིས་དང་དུ་བླང་བར་
བྱའོ། །འོན་ཏེ་དེ་ལྟ་ཡིན་ཀྱང་བདག་ལ་སེམས་ཅན་ཁྱོད་ཀྱི་ཉེས་པ་འདི་མཐའ་གཅིག་ཏུ་གསོ་
བར་བྱ་བའི་ནུས་པ་ཡོད་པ་མིན་ཏེ། ཁྱོད་ཉེས་པ་དུ་མ་དང་ལྡན་པས་གསོར་མི་རུང་བའི་ཕྱིར་
ཞེ་ན། ཁྱོད་ལ་ནུས་པ་མེད་བཞིན་དུ་ཁོ་བོ་ནི་མཐོ་ལ་སེམས་ཅན་འདི་ནི་དམའ་བ་ཡིན་ནོ་ཞེས་
ཅིའི་ཕྱིར་སེམས་ཅན་བདག་ལ་བརྙས་པ་བྱེད་དེ་བྱེད་པ་མི་རིགས་སོ། །གལ་ཏེ་གསོ་མི་ནུས་
ཀྱང་ཡོན་ཏན་གཞན་གྱི་སྒོ་ནས་སེམས་ཅན་ཁྱོད་པས་བདག་ལྷག་པས་ཁོ་བོ་བདག་ཁྱོད་ལ་
བརྙས་པ་བྱེད་ཅེ་ན། སེམས་ཅན་བདག་ལ་ཆོས་ཅན། ཕ་རོལ་གཞན་བདག་དེའི་ཡོན་ཏན་
གྱིས་ཅི་བྱ་སྟེ་དགོས་པ་ཅུང་ཟད་ཀྱང་མེད་དེ། ཕ་རོལ་བདག་སྟེ་རང་ཉིད་ཀྱི་ཡོན་ཏན་ཅན་འདི་
ཡིན་པ་དེ་ལས་ཡོན་ཏན་གྱི་ཆ་ཅུང་ཟད་ཀྱང་དེ་ལ་མེད་པའི་ཕྱིར་རོ། །དེ་ལྟ་ཡིན་ཡང་ཁོ་བོ་
སྙིང་རྗེ་དང་ལྡན་པས་གཞན་སེམས་ཅན་ལའང་ཁོ་བོའི་ཡོན་ཏན་ཉེ་བར་མཁོ་བ་ཡིན་ནོ་ཞེ་ན།
བདག་གཞན་དུ་བཟུང་བ་ཁྱོད་ཆོས་ཅན། སྙིང་རྗེའང་མེད་པར་ཐལ། སྡིག་བྱེད་པ་ངན་འགྲོར་
ངེས་པའི་ཕྱིར་ངན་འགྲོ་ཁོ་ན་གདུག་པ་སྟེ་དེའི་ཁར་གནས་པའམ། དམན་པ་མཁོ་བའི་ཡོ་བྱད་
དང་བྲལ་བའི་ངན་འགྲོ་དང་། སྦྲུལ་དང་གཅན་གཟན་གཏུམ་པོ་གདུག་པའི་ཁར་གནས་པའི་
འགྲོ་བ་ལ་སྙིང་རྗེའི་ཡིད་ཀྱིས་སྡུག་བསྔལ་དང་བྲལ་བའི་འབད་པ་བྱེད་པ་མེད་པའི་ཕྱིར་དང་།
དེར་མ་ཟད་འདི་ཕྱིར་ལ་ཡོན་ཏན་མེད་བཞིན་དུ་ཡོན་ཏན་ལྷག་པར་རློམ་པའི་སྒོ་ནས་མཁས་
པ་རྣམས་ལ་བདོ་བར་བྱེད་ཅིང་རྒྱལ་བར་འདོད་པའི་ཕྱིར་རོ། །ཚུལ་ཁྲིམས་བལྟ་བས་ཞེས་
སོགས་ཀྱི་ཕྱོགས་སྔ་ནས་འདིའི་བར་བདག་གཞན་ཞེས་པ་རྣམས་ཡི་གེ་བཞིན་དུ་གཟུང་ངོ་། །
T
，
- 4 1 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་མཉམ་པ་ལ་བརྗེས་ཏེ་འགྲན་སེམས་བསྒོམ་པ་ནི། བདག་དང་ཡོན་
ཏན་ལ་སོགས་མཉམ་པ་ཁ་ཅིག་ལ་བལྟས་པ་སྟེ་གསལ་བར་བྱས་ནས་ནི་བདག་གཞན་
བརྗེས་ཏེ་ཡོན་ཏན་ལ་སོགས་གང་གིས་བདག་ནི་ལྷག་པར་བྱ་བའི་ཕྱིར་བདག་གིས་གཞན་
རྙེད་པ་དང་བཀུར་སྟི་ལྷག་པ་ནི་མཐོང་ན་གཞན་ལས་ཕྲོགས་ནས་བཟུང་ཞིང་ཕྲོགས་ཀྱང་མི་
སྟེར་ན་རྩོད་པ་དང་མཚང་འབྲུ་བ་ཡིས་ཀྱང་རྙེད་བཀུར་བདག་ལ་ངེས་པར་བསྒྲུབ་བོ། །གཞན་
ཡང་ཅི་ནས་ཀྱང་བདག་གི་ཡོན་ཏན་ནི་འཇིག་རྟེན་ཀུན་ལ་གསལ་བར་གྲགས་པར་བྱ་བ་དང་།
གཞན་ཡང་གཞན་འདིའི་ཡོན་ཏན་གང་ཡིན་པ་དག་སུས་ཀྱང་ཐོས་པར་མི་འགྱུར་བར་བྱ་བ་དེ་
བཞིན་དུ་བདག་གི་སྐྱོན་ཡང་སྦ་བར་བྱ་ཞིང་དེ་ལ་བརྟེན་ནས་བདག་ནི་སྐྱེ་བོ་ཀུན་གྱིས་མཆོད་
པར་འགྱུར་བར་བྱ་ལ། གཞན་འདི་ལ་མཆོད་པར་འགྱུར་བ་མིན་པ་དང་། བདག་དེང་རྙེད་པ་
ལེགས་པར་རྙེད་ཅིང་བདག་ནི་གཞན་དག་གིས་བཀུར་བར་འགྱུར་བར་བྱ་ཞིང་། གཞན་འདི་
ལ་བཀུར་བ་མིན་སྙམ་དུ་སྤྲོ་བ་བསྐྱེད་པ་དང༌། གཞན་འདི་ནི་རྙེད་བཀུར་མེད་པས་ཡུན་རིང་
དུ་མ་རུངས་པར་བྱས་པ་ལ་ཡུན་རིང་པོར་བདག་ནི་དགའ་བས་ལྟ་ཞིང་གཞན་དེའི་སྐྱོན་བརྗོད་
པས་འགྲོ་བ་ཀུན་གྱི་བཞད་གད་དུ་བྱེད་པ་དང༌། ཕན་ཚུན་དུ་དེ་ལ་སྨོད་པ་དག་ཏུ་བལྟ་བར་
བྱའོ། །
གསུམ་པ་དམན་ལ་བརྗེས་ཏེ་ང་རྒྱལ་བསྒོམ་པ་ནི། ཐམས་ཅད་དུ་དམན་པའི་
ལས་ལ་འཇུག་པས་ཤིན་ཏུ་ཉོན་མོངས་པའི་གང་ཟག་དམན་པར་བདག་ཉིད་བཞག་ལ།
གཞན་མཐོན་པོའི་བདག་ཏུ་བཞག་སྟེ་དམན་པ་འདི་ཡང་བདག་དང་ནི་ལྷན་ཅིག་ཏུ་ནི་མཉམ་
དུ་རེ་ནས་འགྲན་ནོ་ཞེས་ངེས་པར་བྱས་ཏེ་གྲག་ཅེས་པ་ནི་མི་འདོད་པ་དང་མི་རིགས་པར་སྟོན་
པའོ། །དམན་པ་འདི་དང་བདག་བསྟན་བཅོས་སོགས་ཐོས་པ་དང་ཤེས་རབ་བམ་གཟུགས་
རིགས་ནོར་གྱིས་མཉམ་མམ་ཅི་སྟེ་མི་མཉམ་ལ། དེས་ན་ཐོས་སོགས་བདག་གི་ཡོན་ཏན་ལྷག་
- 4 18 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༩༥
པ་དེ་ལྟར་ཕྱོགས་བཅུར་སྐྱེ་བོ་ཀུན་ལ་བསྒྲགས་པ་ཡི་སྟོབས་ཀྱིས་བདག་གི་ཡོན་ཏན་ཐོས་ནས་
ནི་ལུས་ཀྱི་བ་སྤུ་ལྡང་ཞིང་ཡིད་དགའ་བ་སྐྱེས་པར་གྱུར་པའི་བདེ་སྐྱིད་ལ་ནི་ཡོངས་སུ་སྤྱད་པར་
བྱའོ། །ཅི་སྟེ་བརྒྱ་ལ་ཞིག་ན་འདིས་རྙེད་པ་ཐོབ་ན་ཇི་ལྟར་བྱ་སྙམ་ན་ཅི་སྟེ་འདི་ལ་རྙེད་པའི་
བར་ཆད་བྱས་ཀྱང་མ་ཐུབ་པར་རྙེད་པ་བྱུང་བ་ཡོད་ཀྱང་སྐྱེ་ལ་རྡོག་པས་མནན་ནས་བདག་གི་
སྟོབས་ཀྱིས་དེ་བཙན་ཐབས་སུ་བླང་བར་བྱའོ། །ཅི་སྟེ་ཐམས་ཅད་དེ་ལྟར་བྱའམ་ཞེ་ན། གལ་
ཏེ་ནམ་ཞིག་དམན་པ་འདི་ངའི་བཀའ་ཉན་པའམ་མ་སྨྲས་ཀྱང་རྗེས་སུ་མཐུན་པའི་ལས་བྱེད་ན་
འདི་ལ་སྲོག་འཚོ་བ་ཙམ་གྱི་ལོངས་སྤྱོད་བྱིན་ནས་གཞན་ཐམས་ཅད་བླང་བར་བྱའོ། །དེར་མ་
ཟད་འདི་ནི་བདེ་བ་ལས་ཉམས་པར་བྱ་ཞིང་བདག་གི་སྡུག་བསྔལ་གྱི་གནོད་པ་དང་དུས་རྟག་
ཏུ་སྦྱར་བར་བྱའོ། །འོན་ཏེ་ཅིའི་ཕྱིར་འདི་ལ་སྡང་བར་བྱེད་ཅེ་ན། འདི་ཡིས་སྔར་ལན་བརྒྱ་
ཕྲག་དུ་མར་དུས་ཐམས་ཅད་དུ་འཁོར་བར་འཁོར་བའི་ཚེ་བདག་ལ་བརྡེག་ཅིང་གསོད་པ་ལ་
སོགས་གནོད་པ་བྱས་པའི་ཕྱིར་རོ། །
བཞི་པ་སླར་མི་ལྡོག་པར་བསྒོམ་པར་གདམས་པ་ནི། བརྒྱ་ལ་སྡུག་བསྔལ་བཟོད་
པར་མ་ནུས་པས་འདི་ལས་ཕྱིར་ལྡོག་པར་དོགས་ནས་ཕྱིར་མི་ལྡོག་པར་གདམས་པ་སྟེ་འདི་
མན་ཆད་དུ་བདག་གཞན་ཡང་གྲགས་པ་བཞིན་དྲང་པོར་གོ་བར་བྱའོ། །ཡིད་ཁྱོད་ཐོག་མ་མེད་
པ་ནས་བསྐལ་པ་གྲངས་མེད་པར་རང་དོན་བྱེད་པར་འདོད་པས་རང་དོན་ལ་གོམས་པས་
བསྐལ་པ་གྲངས་མེད་པ་འདས་པར་གྱུར་ཀྱང་ངལ་བ་ཆེན་པོ་འདི་ལྟ་བུས་ཁྱོད་ཀྱིས་ཡུན་རིང་
སྡུག་བསྔལ་ཆེན་པོ་འབའ་ཞིག་བསྒྲུབས་ཀྱང་དོན་ཅུང་ཟད་ཀྱང་མ་ཐོབ་བོ། །འོན་ཏེ་སྔར་ནི་
འདས་པས་བཟློག་བྱ་མིན་ཡང་ད་ལྟ་དང་འབྱུང་བ་ལ་ཇི་ལྟར་བྱ་སྙམ་ན། སྔར་རང་དོན་ལ་
ཞུགས་པ་དེ་ལྟར་ངེས་པར་གཞན་དག་གི་དོན་བདག་གཞན་བརྗེ་བ་གོམས་པ་ལ་རབ་ཏུ་
འཇུག་པར་གྱིས་ཞེས་ཞི་བའི་ལྷ་བདག་གིས་བསྙེན་བཀུར་སྔོན་དུ་སོང་བའི་ཚིག་གིས་གསོལ་
- { 1
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་འདེབས་སོ། །ཚུལ་ཇི་ལྟར་འཇུག་ན། སྐྱོན་ཡོན་ལ་རྟོག་པ་དང༌། དཔྱོད་པ་མེད་པར་རོ། །
འདིར་ཡང་འགྲེལ་ཆེན་དུ་དེ་ལྟར་བདག་གིས་གསོལ་བ་འདེབས། །དཔྱད་པ་མེད་པར་འཇུག་
པར་གྱིས། །ཞེས་དང་། དགེ་ལྷ་དང་རྣམ་སྣང་འཚོས་དེ་ལྟར་ངེས་པར་ཞེས་པའི་རྐང་པ་གཉིས་
འདོན་ཏོ། །འོན་ཏེ་བསྒྲུབ་བྱའི་དོན་ལ་མ་བརྟགས་པར་ཇི་ལྟར་འཇུག་སྙམ་ན། བརྗེས་པ་
ཉམས་སུ་བླངས་པའི་ཕྱིས་དེའི་ཡོན་ཏན་མཐོང་བར་འགྱུར་ཏེ་ཐུབ་པའི་བཀའ་ནི་ཕྱིན་ཅི་མ་
ལོག་པ་སྟོན་པའི་ཕྱིར་མི་སླུ་བ་ཡང་དག་པ་ཡིན་པས་དེ་ལས་ཡོན་ཏན་ཕུན་ཚོགས་བརྗེས་པ་
ལས་འགྲུབ་པར་བཤད་པའི་ཕྱིར་རོ། །དེ་ལྟ་ནའང་བདག་གི་ལས་འདི་དུ་མར་བྱས་ཀྱང་ཁྱད་
པར་ཅུང་ཟད་ཀྱང་མ་རྟོགས་སོ་ཞེ་ན། ཁྱོད་མི་བདེན་ཏེ་གལ་ཏེ་ཁྱོད་ཀྱིས་སྐྱེ་བ་སྔ་མའི་དུས་སུ་
བདག་གཞན་བརྗེ་བའི་ལས་འདི་བྱས་པར་གྱུར་ན་ནི་སངས་རྒྱས་ཀྱི་ཕུན་སུམ་ཚོགས་པའི་
བདེ་བ་འདི་འཐོབ་ཀྱི། འདི་མིན་པ་གནས་སྐབས་ངན་པ་འཁོར་བའི་གནས་སྐབས་འདི་
འདྲར་འགྱུར་མི་སྲིད་པ་ལས་དེ་མ་བྱས་པས་འདི་ལྟར་གྱུར་ཏོ། །
ལྔ་པ་མཇུག་བསྡུས་ཏེ་བསྟན་པ་ནི། དེ་བས་ན་འདི་ལྟར་གཞན་ཕ་མ་དག་གི་ཁུ་
བ་དང་ཁྲག་གི་ཐིགས་པ་ལ་ཁྱོད་ཀྱིས་ངར་འཛིན་བྱས་པས་གོམས་པ་ལྟར་དེ་བཞིན་དུ་གཞན་
ལའང་བདག་ཏུ་འཛིན་པ་ལ་གོམས་པར་གྱིས་ལ་སེམས་ཅན་གཞན་གྱི་དོན་ལ་རྟོག་དཔྱོད་
ཆེན་པོ་བྱས་ཏེ་རབ་ཏུ་སྦས་ནས་ནི་བདག་གི་ལུས་ལ་ཅི་དང་ཅི་སྣང་བ་དེ་དང་དེ་ཉིད་ཕྲོགས་
པར་བྱས་ནས་ཁྱོད་ཀྱིས་གཞན་ལ་ཕན་པར་སྤྱོད་ཅིག ། །
གསུམ་པ་སླར་ཡང་བདག་ལ་ཕྲག་དོག་བསྒོམ་པ་ནི། བདག་གཞན་བརྗེ་བ་བོར་
ནས་འདི་ལྟར་ཡང་སེམས་སྦྱང་སྟེ་བདག་བདེ་བར་གནས་པས་སྐྱིད་ཅིང་གཞན་ནི་སྡུག་བསྔལ་
བར་གནས་པས་མི་སྐྱིད་ལ་བདག་ནི་རིགས་རུས་ལ་སོགས་པས་མཐོ་ཞིང་གཞན་ནི་དམའ་བ་
དང༌། བདག་ལ་ནི་གཞན་རྣམས་ཕན་པ་བྱེད་ལ་གཞན་ལ་མིན་ཞེས་བདག་ལ་ཕྲག་དོག་
- 4 ） () -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
ཅིས་མི་བྱེད། བདག་གི་ལུས་ནི་གཉིད་ལ་སོགས་པའི་བདེ་བ་དང་བྲལ་བར་གྱིས་ཏེ་གཞན་གྱི་
སྡུག་བསྔལ་བདག་ལ་སྦྱོར་ཅིག །ཡང་གང་གི་ཚེ་བདག་འདི་ནི་དོན་གཉིས་སམ་དམ་པའམ་དེ་
མ་ཡིན་པའམ་ཐ་མལ་པའི་ལས་ཅི་བྱེད་ཅེས་བདག་གི་སྐྱོན་ལ་བརྟག་པར་གྱིས་ཤིག །འོན་ཏེ་
སྐྱོན་མ་རྙེད་ནའང་གཞན་གྱི་ཉེས་པ་བྱས་པ་ཡང་ཁྱོད་ཉིད་ཀྱིས་ལས་ངན་གྱིས་ཉེས་སོ་ཞེས་
རང་གི་སྐྱོན་དུ་བསྒྱུར་བར་བྱོས་ལ་བདག་གིས་ཉེས་པ་ཆུང་དུ་བྱས་ཀྱང་མི་སྦེད་པར་ཐུབ་པ་
ཆེན་པོ་བཅོམ་ལྡན་འདས་ཀྱི་སྤྱན་སྔར་ཉེས་པ་ལ་འཇིགས་པས་རབ་ཏུ་ཤོགས་ལ་སླར་མི་བྱེད་
པའི་སྡོམ་པས་གནས་པར་བྱའོ། །གལ་ཏེ་གཞན་གྱི་སྙན་པ་ཐོས་ན་དེའི་གྲགས་པ་ལྷག་པར་
བརྗོད་པས་གསལ་བར་བྱས་པས་རང་གི་གྲགས་པ་ཟིལ་གྱིས་ནོན་ཅིང་སྦ་བར་གྱིས་ཤིག །
གཞན་ཡང་བདག་ནི་བྲན་གྱི་ཡང་ཐ་མ་ཤིན་ཏུ་དམན་པ་ལྟར་སེམས་ཅན་གཞན་གྱི་དོན་
རྣམས་ཀུན་ལ་ལས་སུ་བཀོལ་བར་གྱིས་ཤིག །གལ་ཏེ་འདི་ལ་ཡོན་ཏན་གྱི་ཆ་ཅུང་ཟད་མཐོང་
བའི་ཚེ་བསྟོད་དམ་ཞེ་ན། བརྒྱ་ལ་ལྷན་ཅིག་སྐྱེས་པའི་ཡོན་ཏན་ལྷག་པོ་ཡོད་ནའང་འདི་ཡོན་
ཏན་གྱི་ཆས་མི་བསྟོད་ནས་བསྟོད་བྱ་མ་ཡིན་ཏེ། འདི་ནི་སྐྱོན་དང་བཅས་པའི་རང་བཞིན་ཡིན་
པའི་ཕྱིར་དང་། ཐ་མལ་གྱི་ཡོན་ཏན་ཕལ་ཆེར་རྒྱུན་ཆད་པས་གློ་བུར་བ་ཡིན་པའི་ཕྱིར་རོ། །
བདག་འདིའི་ཡོན་ཏན་ཅི་ནས་ཀྱང་གང་ཟག་འགས་ཀྱང་མི་ཤེས་པ་དེ་ལྟར་སྦ་བར་གྱིས།
མང་དུ་བརྗོད་པས་ཅི་བྱ་མདོར་བསྡུ་ན་ཐོག་མ་མེད་པ་ནས་རྨོངས་པས་བདག་གི་དོན་གྱི་ཕྱིར་
ཁྱོད་ཀྱིས་གཞན་ལ་གནོད་པ་བྱས་པ་གང་ཡིན་པའི་གནོད་པ་དེ་སེམས་ཅན་གྱི་དོན་གྱི་ཕྱིར་
བདག་ཉིད་ལ་ནི་འབབ་པར་གྱིས། བདག་འདི་ནི་གཉའ་དྲག་པ་སྟེ་ཁོང་ཤེད་སྐྱེས་པར་འགྱུར་
བའི་ཚུལ་དུའམ། ཡང་ན་དང་པོ་ནས་གང་གིས་ངག་རྩུབ་གྱུར་པ་སྟེ་ཕོད་པ་ཆེ་བའི་ཚུལ་དུ་
ཁོང་ཤེད་བསྐྱེད་པར་ནི་མི་བྱ་སྟེ། བག་མ་གསར་པའི་ཚུལ་བཞིན་དུ་བྱ་བ་མ་ཡིན་པ་ལ་ངོ་ཚ་
བ་དང་དམྱལ་བ་སོགས་ལ་འཇིགས་པ་དང་བཅས་པས་དབང་པོའི་སྒོ་བསྡམས་ཏེ་གཉེན་པོའི་
- 4 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབང་དུ་འགྱུར་བར་བཞག་གོ །
བཞི་པ་དེ་མི་བྱེད་ན་ཚར་བཅད་ཚུལ་ནི། གོང་དུ་བཤད་པའི་ཚུལ་དེ་ལྟར་དགེ་བ་
ལ་འཇུག་པའི་ཚུལ་ཁྲིམས་དེའི་དམིགས་བྱ་ལ་བརྩོན་པས་གནས་བྱ་ཞིང་། སྔར་བཤད་པ་དེ་
ལྟར་སྡོམ་པའི་ཚུལ་ཁྲིམས་ཀྱིས་ཁྱོད་ཀྱིས་མི་བྱ་བ་ལ་མི་འཇུག་པ་དེ་ལྟར་རང་གི་བཀའ་བསྒོ་
བ་ཉན་པ་ལ་འཇུག་པའི་སྒོ་ནས་ལུས་འདི་ནི་རྟ་དུལ་བ་བཞིན་དབང་དུ་འགྱུར་བར་བྱ་སྟེ།
གལ་ཏེ་དེ་ལས་འདས་ན་སྤྲོ་བ་དང་ཆད་པས་བཅད་པའི་སྒོ་ནས་ཚར་གཅད་པར་བྱའོ། །འོན་
ཏེ་དེ་ལྟར་སེམས་འདི་ཉེས་སྤྱོད་ལ་མ་འཇུག་ཅིག་ཅེས་གདམས་ཤིང་བཀག་ཀྱང་ནི་སེམས་
ཁྱོད་དེ་ལྟར་མི་བྱེད་ན། ལུས་བེམས་པོ་ཡིན་པས་ཉེས་པ་མི་བརྟེན་པས་སེམས་ཁྱོད་ལ་ཉེས་པ་
ཀུན་བརྟེན་ནས་བྱུང་བས་ན་ཁྱོད་ཉིད་ཉེས་པ་དེ་ཉིད་ཀྱི་སྒོ་ནས་ཚར་གཅད་པར་བྱ་བར་ཟད་
དོ༑ ༑སེམས་ཁྱོད་ཀྱིས་ཁོ་བོ་ལ་མི་མ་ཡིན་པ་གང་དུ་བྲིད་ཅིང་བསླུས་པས་བརླག་པར་བྱས་
པའི་སྔོན་གྱི་དུས་ཡུན་རིང་པོ་དེ་ནི་གཞན་ཡིན་ལ། ད་ལྟ་བྱུང་བའི་དུས་འདི་གཞན་ཡིན་ཏེ་སྔོན་
དང་འདྲ་བ་མ་ཡིན་པས་ཐབས་མཁས་པ་ངས་མཐོང་བཞིན་དུ་ད་ཁྱོད་གང་དུ་འགྲོ་སྟེ་འགྲོ་ས་
མེད་པས་ཡིད་ཁྱོད་ཀྱི་དྲེགས་པ་ཀུན་གཞོམ་ཞིང་སྲོག་ཀྱང་བླང་བར་བྱའོ། །དེས་ན་ད་དུང་
སྔར་བསླུས་པ་བཞིན་བདག་ལ་རང་གི་དོན་བྱར་ཡོད་སྙམ་པའི་སེམས་པ་དོར་ནས་གཞན་དོན་
ལ་ཞུགས་ཤིག །དེའང་བདག་གཞན་བརྗེས་པས་བདག་གིས་གཞན་ལ་ཁྱོད་བཙོངས་ཟིན་
གྱིས། གཞན་དོན་ལ་སེམས་སྐྱོ་ཞིང་དཀའ་བར་མ་སེམས་པར་ཞོ་ཤ་ཕུལ་བ་སྟེ་བྱ་བ་བསྒྲུབ་
པར་གྱིས་ཤིག །འོན་ཏེ་བདག་ཉེས་པ་མེད་པ་ལའང་ཁྱོད་མ་མགུ་ནས་གཞན་ལ་གཏོང་བའི་
བློ་སྐྱེད་ཅེ་ན། གལ་ཏེ་ཁྱོད་སེམས་ཅན་རྣམས་ལ་མ་བྱིན་ན་བག་མེད་ཅིང་དྲན་པ་ཉམས་པར་
འགྱུར་ཏེ། ལས་ངན་བསགས་ནས་ཁྱོད་ཀྱིས་ཁོ་བོ་དམྱལ་བའི་སྲུང་མ་རྣམས་ལ་བྱིན་ནས་
སྡུག་བསྔལ་བསྐྱེད་དུ་ངེས་ཏེ་ཐེ་ཚོམ་མེད་པའི་ཕྱིར་གཞན་ལ་གཏོང་བའི་བློ་སྐྱེའོ། །དེ་ཡང་
- 4 22 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
སྔར་ཡང་ཁྱོད་དང་མཐུན་པ་དེ་ལྟར་སྤྱད་པས་ཁྱོད་ཀྱིས་ལན་རེ་མང་ལྟ་ཞིག་ཁོ་བོ་དམྱལ་
སྲུང་དེ་དག་ལ་བྱིན་པས་ཡུན་རིང་དུ་སྡུག་བསྔལ་བར་བྱས་པས་ད་ནི་དེའི་འཁོན་རྙིང་
རྣམས་དྲན་པར་བྱས་ཏེ་ཁྱོད་ཀྱི་རང་དོན་སེམས་པའི་བློ་རྩ་བ་དང་བཅས་པ་གཞོམ་པར་བྱའོ།།
དེ་ལྟར་དྲག་པོས་ཚར་བཅད་ནས། །
ལྔ་པ་ཞི་བས་རང་དོན་སྤང་བར་གདམས་པ་ནི། དེ་སྟེ་བདག་གི་ཡུན་རིང་པོར་
ངེས་ལེགས་ཀྱི་དགའ་བདེ་ཐོབ་པར་འདོད་ན་རང་དོན་ལ་བདག་གིས་དགའ་བར་མི་བྱ་བར་
སྤང་ངོ༌། །ཡང་གལ་ཏེ་བདག་ཉིད་འཇིགས་པ་ཐམས་ཅད་ལས་བསྲུང་བར་འདོད་ན་སེམས་
ཅན་གཞན་རྣམས་ཀྱི་དོན་དུ་ལུས་འདི་རྟག་ཏུ་བསྲུང་བར་བྱའོ། །བསྲུང་ན་རྗེས་སུ་བཟུང་
དགོས་པ་མ་ཡིན་ནམ་ཞེ་ན། རྣམ་པ་ཇི་ལྟ་ཇི་ལྟར་རང་བཞིན་ཕྱིན་ཅི་ལོག་ཏུ་གྱུར་པའི་ལུས་
འདི་ནི་ཇི་སྲིད་དུ་བདེ་བའི་ཡོ་བྱད་ཀྱིས་ཡོངས་སུ་སྐྱོང་བར་བྱེད་པར་འགྱུར་བ་དེ་ལྟ་དེ་ལྟར་
ཤིན་ཏུ་ནི་བཟེ་རེ་ཅན་དེ་ཤིན་ཏུ་སྲན་ཆུང་བར་གྱུར་པ་ཉིད་དུ་དགེ་བ་ལ་ལས་སུ་རུང་བ་ལས་
ལྟུང་ཞིང་ཉམས་པར་འགྱུར་རོ། །གལ་ཏེ་ལྟུང་ཡང་འདོད་པ་ལས་ལྡོག་གོ་ཞེ་ན། དེ་ལྟར་ལྟུང་
བའི་ལུས་དེའི་ཡང་བདེ་བ་འདོད་པས་དེ་ལ་ཤིན་ཏུ་ཆགས་ནས་འཛམ་བུའི་གླིང་གི་ས་གཞི་
འདི་འདོད་པ་ཐམས་ཅད་ཀྱིས་བཀང་ཡང་ཆོག་ཤེས་པར་འགྱུར་བ་མེད་དེ། དཔེར་ན་ང་ལས་
ནུས་འཛམ་བུའི་གླིང་གི་བདག་པོར་གྱུར་ཀྱང་ཚིམ་པར་མ་གྱུར་ནས་གླིང་བཞི་དང་བརྒྱ་བྱིན་གྱི་
སྟན་ཕྱེད་ཐོབ་ཀྱང་མ་ཚིམ་ནས་ལྟུང་བ་བཞིན་ནོ། །དེས་ན་གང་དཀའ་བའི་ལུས་འདིའི་འདོད་
པ་ནི་སུ་ཞིག་གིས་རྫོགས་པར་བྱེད་ནུས་ཏེ་མི་ནུས་སོ། །འོན་ཏེ་འདོད་ཆེན་ནི་མི་རིགས་ཀྱི་ཅུང་
ཟད་ཙམ་འདོད་པ་ལ་སྐྱོན་ཅི་ཡོད་ཅེ་ན། རྙེད་པར་དཀའ་བའི་བསྒྲུབ་པའི་ནུས་པ་མེད་པའི་
འདོད་པའི་ཡོན་ཏན་ཐོབ་པར་འདོད་པ་ལ་བརྟེན་ནས་དེ་ལ་ཞེན་པའི་ཉོན་མོངས་ཆགས་པ་
དང༌། དེའི་གེགས་བྱེད་པ་ལ་ཞེ་སྡང་དང་། བསམ་པ་ཡིད་བདེ་བར་གནས་པ་ཉམས་པའང་སྐྱེ་
- 4 23 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་འགྱུར་རོ། །ཡང་གང་ཞིག་དང་པོ་ཉིད་དུ་ཡུལ་ཀུན་ལ་བསྒྲུབ་པར་ནུས་མི་ནུས་ཀྱི་རྣམ་པ་
ཐམས་ཅད་དུ་འདོད་པ་མེད་པ་དེའི་ཕུན་སུམ་ཚོགས་པ་ཟད་མི་ཤེས་པར་འགྱུར་བ་དེ་བས་ན་
ལུས་ཀྱི་འདོད་པ་ནི་འཕེལ་བའི་ཕྱིར་ན་འདོད་པ་ཆུང་ངུ་ལའང་སྐབས་དབྱེ་བར་མི་བྱ་སྟེ། གང་
ཞིག་ཡིད་དུ་འོང་བའི་དངོས་པོ་མི་འཛིན་པ་དེ་ནི་དངོས་པོ་བཟང་པོ་ཡིན་ཏེ། གཞན་དུ་ན་སྡུག་
བསྔལ་འཕེལ་བའི་ཕྱིར་རོ། །
དྲུག་པ་ལུས་ཀྱི་གཅེས་འཛིན་དོར་བ་ནི། དངོས་པོ་གཞན་མི་འཛིན་ཡང་རང་གི་
ལུས་ཅིའི་ཕྱིར་མི་འཛིན་ཞེ་ན། ཤི་བའི་ཐ་མར་ལུས་འདི་བསྲེགས་པ་ན་ཐལ་བའི་མཐར་
གཏུགས་པར་འགྱུར་ཞིང་བོང་བ་བཞིན་རང་ཉིད་མི་གཡོ་ལ་གཞན་འགྲོ་འདོད་ལ་སོགས་པའི་
ཡིད་དང་རླུང་གི་བྱེད་པས་བསྐྱོད་པར་བྱ་བ་མི་གཙང་བའི་གཟུགས་ནི་མི་ཟད་པ་འཇིགས་སུ་
རུང་བའི་འཇིགས་པ་བསྐྱེད་པའི་ལུས་འདི་ལ་ཅིའི་ཕྱིར་བདག་ཏུ་འཛིན་སྙམ་དུ་བསམ་མོ། །
གཞན་ཡང་འདི་ལྟར་དཔྱད་དེ། བདག་ནི་གསོན་ནམ་ཡང་ན་ཤི་ཡང་བླའི་བདག་ལ་མི་གཙང་
བའི་ལུས་ཀྱི་འཕྲུལ་འཁོར་འདིས་ཅི་ཞིག་བྱ། གལ་ཏེ་འདི་ཆོས་ལ་མི་སྦྱོར་ན་བེམས་པོ་ཡིན་
ཞིང་རང་ལས་ཐ་དད་པ་དང་། རང་གི་བྱ་བ་མེད་པས་བོང་བ་དང་རྡོ་བ་སོགས་དང་འདི་ཁྱད་
པར་ཅི་ཞིག་ཡོད་དེ་མེད་ན། ཀྱེ་ཧུད་ཁྱོད་བདག་ཏུ་ང་རྒྱལ་བ་སེལ་ཞིང་འདོར་བར་མི་བྱེད་པ་
མི་རིགས་སོ། །འདི་ནི་བདག་གི་ལུས་ཡིན་ནོ་ཞེས་བདག་ཏུ་ཞེན་ནས་ལུས་བསྲུང་བའི་དོན་དུ་
ཁྱོད་ཀྱིས་ཁ་ཏ་བྱས་པ་ཡིས་དོན་མེད་པར་སྡུག་བསྔལ་གྱི་ཕུང་པོ་ཉེ་བར་བསགས་ནས་ཅི་ཞིག་
བྱ༑ ཡང་ཅིའི་ཕྱིར་འདི་ལྟར་བརྗོད་ཅེ་ན། རྗེས་སུ་ཆགས་པ་དང་ཁོང་ཁྲོ་བས་ཤིང་དང་བོང་བ་
དང་མཚུངས་པའི་ལུས་འདི་ལ་རྒྱུ་མཚན་མེད་པར་ཞེན་པས་ཅི་ཞིག་བྱ། བདག་གིས་འདི་ལྟར་
ཟས་གོས་སོགས་ཀྱིས་བསྐྱངས་པ་སྟེ་གསོས་ཀྱང་བདག་ལ་ཆགས་ཤིང་བརྩེ་བ་མེད་པའམ་
དུར་ཁྲོད་དུ་བྱ་རྒོད་དམ་ལྕེ་སྤྱང་སོགས་ཀྱིས་ཟོས་ཀྱང་རུང་བདག་ལ་ཞེ་སྡང་ཡོད་པ་མིན་པའི་
- 4
2
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
ཕྱིར་ན་ཅི་སྟེ་ཤིང་འདྲ་བ་དེ་ལ་ཆགས་པར་བྱེད་པ་མི་རིགས་སོ། །དེས་ན་གང་ཞིག་ལུས་ལ་
སྨོད་པས་ཁྲོ་བའམ་གང་ཞིག་བསྟོད་ཅིང་མཆོད་པས་མགུ་བར་འགྱུར་བ་གལ་ཏེ་ལུས་དེ་ཉིད་
ཀྱིས་ཤེས་པ་མེད་དེ་དེ་ལ་སེམས་མེད་པའི་ཕྱིར་རོ། །དེ་བས་ན་ཡིད་བདག་གིས་ལུས་གང་གི་
དོན་དུ་ཆགས་སྡང་གིས་ངལ་བ་བྱས་པ་ལ་བདག་ལ་དགོས་པ་ཅུང་ཟད་ཀྱང་མེད་དོ། །དེ་ལྟར་
ཁྱེད་ཀྱིས་བསླབ་པར་བྱའོ། །
བདུན་པ་བདག་གཞན་བརྗེ་ཚུལ་མཇུག་བསྡུ་བ་ནི། གང་ཟག་གང་ཞིག་ལུས་
འདི་ལ་ཕན་བདེ་བསྒྲུབ་པར་འདོད་པར་གྱུར་པའམ། ཕན་བདེ་བསྒྲུབ་པས་ཡིད་བདེ་བར་
མཐོང་བ་དེ་ཡང་བདག་གི་བཤེས་ཏེ་སྡུག་ཅིང་ཆགས་པའི་ཡུལ་ཡིན་ནོ། །ལོ་ཞེས་པ་ནི་རིགས་
པས་བརྟགས་ན་མི་བདེན་པར་སྟོན་པའོ། །ཡང་གི་སྒྲ་ནི་བདག་ཉིད་འབའ་ཞིག་གི་མ་ཡིན་
པར་སྟོན་ཏོ། །དེ་ལྟར་ན་སེམས་ཅན་ཐམས་ཅད་ཆོས་ཅན། དེ་དག་གི་ལུས་དེ་ལ་བདག་ཀོ་
ཅིས་མི་དགའ་སྟེ་དགའ་བར་རིགས་པར་ཐལ། རང་གི་ལུས་ལ་ཕན་བདེ་འདོད་པར་བདག་
དང་ཁྱད་པར་མེད་པས་སོ། །དེ་བས་ན་བདག་གིས་ལུས་ལ་ཆགས་པ་མེད་པར་འགྲོ་བ་རྣམས་
ལ་ཕན་པའི་ཕྱིར་ལུས་གཏང་བར་བྱ་དགོས་ཏེ། བདག་ལ་ཆགས་པ་མ་སྤངས་ན་འགྲོ་བའི་
དོན་རྫོགས་པར་བྱེད་མི་ནུས་པའི་ཕྱིར་རོ། །དེས་ན་ལུས་འདི་ལ་ཉེས་པ་མང་པོའི་གནས་ཡིན་
ཡང་ལས་བྱེད་པའི་དགོས་པའི་དོན་ལ་མཁོ་བའི་སྣོད་ཀྱི་སྤྱད་བཞིན་དུ་གཟུང་བར་བྱ་ཞིང་
བསྲུང་བར་བྱའོ། །
གསུམ་པ་བསམ་གཏན་བསྒོམ་ཚུལ་བསྡུ་བ་ནི། སེམས་མཉམ་པར་མ་བཞག་ན་
ཉོན་མོངས་མི་སྤོང་བ་དེ་བས་ན་བྱིས་པ་འཇིག་རྟེན་པའི་སྤྱོད་པས་ཆོག་པ་སྟེ་དགོས་པ་མེད་དེ།
དོན་མ་ཡིན་པའི་རྒྱུ་ཡིན་པའི་ཕྱིར། དེས་ན་བདག་གིས་མཁས་པ་དེ་ཁོ་ན་ཉིད་མཁྱེན་པའི་
རྒྱལ་བ་རྒྱལ་སྲས་དང་དེའི་བསྟན་པ་ལ་གནས་པ་རྣམས་ཀྱི་རྗེས་སུ་བསྙེགས་ཏེ་བསླབ་པ་ལ་
.4 25 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྗེས་སུ་སློབ་ཅིང་བག་ཡོད་པའི་གཏམ་ལེའུ་བཞི་པ་དང་བདུན་པ་དང་བསླབ་བཏུས་ལ་སོགས་
པ་ལས་འབྱུང་བ་རྣམས་ནི་དྲན་པར་བྱས་ནས། མཁས་པའི་རྗེས་སུ་འབྲངས་ཏེ་གཉིད་ཀྱིས་
སེམས་དམན་པར་བྱས་པ་དང་མི་གསལ་བ་བློང་བློང་པོར་གྱུར་པའི་རླུགས་པའི་སེམས་
བཟློག་པར་བྱའོ། །རྒྱལ་སྲས་ཐུགས་རྗེ་ཆེ་ཞེས་པའི་ཤློ་ཀ་གཅིག་གི་བཤད་པ་འགྲེལ་པ་
རྣམས་ལས་མི་སྣང་ངོ་། །མཁས་པའི་རྗེས་སུ་འབྲང་དགོས་པ་དེ་བས་སྒྲིབ་པ་གཉིས་བསལ་
བའི་ཕྱིར་ལོག་པའི་ལམ་སྔར་བཤད་པའི་འདོད་པ་ལ་འདུན་པ་སོགས་རྣམས་སམ། ཡང་ན་ཉེ་
བའི་ཉོན་མོངས་ལེ་ལོ་དང༌། དམིགས་པ་བརྗེད་པ་དང་། བྱིང་རྒོད་དང༌། མི་རྩོལ་བ་དང་།
རྩོལ་བ་འདུ་བྱེད་པ་སྟེ་བྱིང་རྒོད་གཅིག་ཏུ་བསྡོམས་ན་ལྔ་ཡིན་ལ། ཕྱེ་ན་དྲུག་གོ །དེ་དག་གི་
གཉེན་པོ་སྤོང་བའི་འདུ་བྱེད་དད་པ། འདུན་པ། རྩོལ་བ། ཤིན་ཏུ་སྦྱངས་པ། དྲན་པ། ཤེས་
བཞིན། སེམས་པ། བཏང་སྙོམས་བརྒྱད་བསྒོམ་པའི་སྒོ་ནས་སེམས་བླན་སྟེ་ཡང་དག་པའི་
དམིགས་པ་དེ་བཞིན་ཉིད་ལ་དུས་རྟག་པར་ཡང་ཞི་ལྷག་གི་སྒོ་ནས་བདག་གིས་སེམས་མཉམ་
པར་བཞག་པར་བྱ་སྟེ། དེ་ལས་དེ་ཁོ་ནའི་བློ་འབྱུང་བས་སྒྲིབ་པ་རྣམས་སྤོང་བར་འགྱུར་བའི་
ཕྱིར་རོ། །བརྒྱད་པོ་དེའི་དང་པོ་བཞི་ནི་ལེ་ལོའི་དང༌། ལྔ་པ་དམིགས་པ་བརྗེད་པའི་དང་།
དྲུག་པ་བྱིང་རྒོད་ཀྱི་དང༌། བདུན་པ་ནི་མི་རྩོལ་བའི་དང་། བརྒྱད་པ་རྩོལ་བའི་གཉེན་པོ་ཡིན་
ནོ་༑ ༑ལེའུ་བརྒྱད་པའི་རྣམ་པར་བཤད་པའོ།། །། །
༈ དེ་ལྟར་བསམ་གཏན་ལ་མཉམ་པར་འཇོག་པའི་ཞི་གནས་ལས་དེ་ཁོ་ན་ཉིད་
རྟོགས་པའི་ཤེས་རབ་སྐྱེ་བར་འགྱུར་བས་བསམ་གཏན་གྱི་འོག་ཏུ་ལྷག་མཐོང་གི་མིང་ཅན་
དྲུག་པ་ཤེས་རབ་ཀྱི་ཕར་ཕྱིན་བཤད་པ་ལ་གསུམ། ཤེས་རབ་བསྐྱེད་པར་གདམས། དེའི་རང་
བཞིན་བཤད། བདག་མེད་ལ་ཇི་ལྟར་འཇུག་ པའི་ཚུལ་ལོ། །དང་པོ་ནི། སྔར་བཤད་པའི་
སེམས་བསྐྱེད་པའི་ཕན་ཡོན་དང་མཆོད་པ་ལ་སོགས་པའི་མཚན་ཉིད་ཅན་གྱི་སྦྱིན་སོགས་བྱང་
-4 2 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥་
ཆུབ་ཐོབ་པའི་ཡན་ལག་སྟེ་རྒྱུ་འདི་དག་ཐམས་ཅད་ནི་རྟོག་པ་ཐམས་ཅད་སྤངས་ཤིང་མཐའ་
གཉིས་མི་གསུང་ལ་སྐུ་གསུང་ཐུགས་ཐུབ་པ་བཅོམ་ལྡན་འདས་ཀྱིས་ཇི་ལྟར་གནས་པའི་རྟེན་
འབྲེལ་གྱི་དངོས་པོའི་དེ་ཁོ་ན་ཉིད་རབ་ཏུ་འབྱེད་པའི་མཚན་ཉིད་ཅན་གྱི་ཤེས་རབ་བསྐྱེད་པའི་
དོན་དུ་ཡུམ་ལ་སོགས་པའི་མདོར་གསུངས་ཏེ། འབུམ་ལས་རབ་འབྱོར་འདི་ལྟ་སྟེ། དཔེར་ན་
འཁོར་ལོས་སྒྱུར་བའི་རྒྱལ་པོ་རིན་པོ་ཆེ་སྣ་བདུན་དང་བྲལ་ན་འཁོར་ལོས་སྒྱུར་བའི་མིང་མི་
འཐོབ་བོ། །རབ་འབྱོར་དེ་བཞིན་དུ་ཕ་རོལ་ཏུ་ཕྱིན་པ་ལྔ་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་
དང་བྲལ་ན་ཕ་རོལ་ཏུ་ཕྱིན་པའི་མིང་མི་འཐོབ་བོ་ཞེས་རྒྱ་ཆེར་གསུངས་པ་ལྟར་རོ། །ཡང་ན་
ཤེས་རབ་ཀུན་ནས་སློང་བའི་ཡན་ལག་གམ་རྒྱུ་བསམ་གཏན་ལེའུར་བསྟན་པའི་ཞི་གནས་ཀྱི་
རྒྱུན་འདི་དག་ཐམས་ཅད་ནི་ཐུབ་པས་ཞི་གནས་ཀྱིས་དག་པར་བྱས་པའི་སེམས་རྒྱུད་ལ་ཤེས་
རབ་བསྐྱེད་པའི་དོན་དུ་ཆོས་ཡང་དག་པར་སྡུད་པ་ལས་མཉམ་པར་བཞག་པའི་སེམས་ཀྱིས་
ཡང་དག་པར་ཇི་ལྟ་བ་བཞིན་དུ་མཐོང་བར་འགྱུར་རོ་ཞེས་གསུངས་སོ། །དེའི་ཕྱིར་ན་འཁོར་
བར་སེམས་ཅན་གྱི་སྡུག་བསྔལ་བརྒྱད་དམ་གསུམ་ལ་སོགས་པ་མཐའ་དག་ཞི་བ་མྱ་ངན་ལས་
འདས་པ་ཐོབ་པར་འདོད་པས་བདེན་པ་གཉིས་འབྱེད་པའི་མཚན་ཉིད་ཅན་ཤེས་རབ་གཉིས་
བསྐྱེད་ཅིང་བསྒོམ་པས་མངོན་དུ་བྱའོ། །ཤེས་རབ་ནི་གཉིས་ཏེ། རྒྱུ་དང་འབྲས་བུར་གྱུར་པའོ།།
དང་པོ་ནི་མོས་སྤྱོད་དང༌། ས་ཐོབ་ཀྱི་རྒྱལ་སྲས་ཀྱི་ཤེས་རབ་ཡིན་ལ། འབྲས་བུར་གྱུར་པ་ནི་
མཚན་མ་མེད་པའི་སྦྱོར་བས་རྣམ་པ་ཐམས་ཅད་ཀྱི་མཆོག་དང་ལྡན་པའི་ཆོས་ཐམས་ཅད་ཀྱི་
སྟོང་ཉིད་རྟོགས་པ་སྟེ། སངས་རྒྱས་ཀྱི་ཤེས་རབ་ཀྱི་རང་བཞིན་ནོ། །
གཉིས་པ་ལ་ལྔ་སྟེ། ཡུལ་བདེན་པ་གཉིས་སུ་དབྱེ། དེ་ལ་དབང་བའི་སྐྱེས་བུ་
བཤད། གོང་མས་གནོད་པའི་ཚུལ། དེ་ལ་རྩོད་པ་སྤངས། སྟོང་ཉིད་ཤེས་པ་ལམ་དུ་བསྒྲུབ་
པའོ། །དང་པོ་ལ་གཉིས་ལས། དང་པོ་གཞུང་གི་དོན་ནི་དེ་ལྟ་ན་བདེན་གཉིས་ཀྱི་རང་བཞིན་
- 1 2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་ཅི་ལྟ་བུ་ཞེ་ན། དེ་ཁོ་ན་ཉིད་མཐོང་བ་ལ་སྒྲིབ་པས་ཀུན་རྫོབ་སྟེ། སྣང་བའི་ཕྲེང་བ་ལས། མ་
རིག་སྐྱེས་པ་ཉིད་ཀྱིས་ན། །ཡང་དག་མིན་པའི་དོན་སྣང་ཞིང་། །ཡང་དག་སྒྲིབ་པར་བྱེད་ལ་
འཇུག །མིག་སེར་གྱིས་ནི་གནོད་པ་བཞིན། །ཞེས་སོ། །དེས་ན་མ་རིག་པ་དེས་ལོག་པར་རྟོག་
པའི་རྟེན་འབྲེལ་གྱི་དངོས་པོ་དེ་འཇིག་རྟེན་པའི་ཀུན་རྫོབ་ཀྱི་བདེན་པ་སྟེ་དེ་དང་ནི་དམ་པའི་
དོན་ནི་མཆོག་ཡིན་པས་དོན་དམ་པ་སྟེ། དེ་ནི་བཅོས་མ་མ་ཡིན་པ་གང་རྟོགས་པས་སྒྲིབ་པ་
བག་ཆགས་དང་བཅས་པའི་ཉོན་མོངས་སྤོང་བར་འགྱུར་བའོ། །འདི་དག་ནི་རིམ་པ་ལྟར་སོ་སྐྱེ་
དང་འཕགས་པས་བདེན་པར་ཞེན་པ་དང་ཇི་ལྟར་རྟོགས་པ་ལྟར་མི་སླུ་བས་བདེན་པ་གཉིས་
སུ་སངས་རྒྱས་རྣམས་འདོད་པ་སྟེ་བཞེད་དེ། ཡབ་སྲས་མཇལ་བའི་མདོ་ལས། འཇིག་རྟེན་
མཁྱེན་པས་གཞན་ལ་མ་གསན་པར། །བདེན་པ་འདི་གཉིས་ཉིད་ཀྱིས་བསྟན་པར་མཛད། །
གང་ཞིག་ཀུན་རྫོབ་དེ་བཞིན་དོན་དམ་སྟེ། །བདེན་པ་གསུམ་པ་གང་ཡང་མ་མཆིས་སོ། །ཞེས་
སོ༑ ༑འོ་ན་བདེན་གཉིས་དེའི་མཚན་ཉིད་ཅི་ལྟ་བུ་ཞེ་ན། དོན་དམ་པ་ནི། བློའི་ཡུལ་ལས་
འདས་པའི་ཕྱིར་བློ་གང་གིས་ཀྱང་སྤྱོད་ཡུལ་དུ་བྱ་བ་མིན་པ་སྟེ། བདེན་པ་གཉིས་བསྟན་པར།
ལྷའི་བུ་དོན་དམ་པའི་བདེན་པ་ནི། ཐ་སྙད་ཐམས་ཅད་ལས་ཤིན་ཏུ་འདས་པ་སྟེ། བྱེ་བྲག་མེད་
པར་མ་སྐྱེས་པ་མ་འགགས་པ་བརྗོད་པར་བྱ་བ་རྗོད་པ་དང་ཤེས་བྱ་དང་ཤེས་པ་དང་བྲལ་བའོ།།
ལྷའི་བུ་རྣམ་པ་ཐམས་ཅད་ཀྱི་མཆོག་དང་ལྡན་པའི་ཐམས་ཅད་མཁྱེན་པའི་ཡེ་ཤེས་ཀྱི་སྤྱོད་
ཡུལ་ལས་འདས་པ་སྟེ། ལྷའི་བུ་དེ་ལ་རྟོག་པ་དང་རྣམ་པར་རྟོག་པ་རྣམས་མི་འཇུག་གོ་ཞེས་སོ།།
བློ་ནི་ཀུན་རྫོབ་ཡིན་པར་འདོད་དེ། མ་རིག་པའི་དབང་གིས་ཕྱིན་ཅི་ལོག་ཏུ་བདེན་པའི་དངོས་
པོར་མེད་པ་འཛིན་པའི་ཕྱིར་རོ། །དེས་ན་དེའི་ཡུལ་གང་ཡིན་དེའང་ཀུན་རྫོབ་བོ། ། །
གཉིས་ པ་ ལ་བརྒྱད། མཚན་ཉིད། མཚན་གཞི། དབྱེ་བ། གཅིག་ དང་ ཐ་དད་
བསམ་པ། གྲངས་ངེས། མིང་གི་རྣམ་གྲངས། མིང་གི་དོན། མཁས་པའི་ཕན་ཡོན་ནོ། །དང་
- 1 2
$ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
པོ་ལ་ཉན་ཐོས་པ་དག་གང་ཞིག་ཐོ་བ་ལ་སོགས་པས་བཅོམ་པ་དང༌། བློ་ཡིས་གཟུགས་
སོགས་ཆོས་གཞན་བསལ་ན་དེའི་ཡུལ་ཅན་བློ་མི་འཇུག་པར་རིམ་པ་བཞིན་རྫ་བུམ་དང་ཆུ་
བཞིན་ཀུན་རྫོབ་ཏུ་ཡོད་པ་དང༌། བཅོམ་པ་དང་ཆོས་གཞན་བསལ་ཡང་དེའི་བློ་མི་འདོར་བ་
དོན་དམ་པ་སྟེ་དཔེར་ན་གཟུགས་ལྟ་བུའོ་ཞེས་འདོད་དེ། མཛོད་ལས། གང་ལ་བཅོམ་དང་བློ་
ཡིས་གཞན། །བསལ་ན་དེ་བློ་མི་འཇུག་པ། །བུམ་ཆུ་བཞིན་དུ་ཀུན་རྫོབ་ཏུ། །ཡོད་དེ་དོན་
དམ་ཡོད་གཞན་ནོ། །ཞེས་སོ། །ཡང་སེམས་ཙམ་པ་ནི་ཀུན་ནས་ཉོན་མོངས་པར་འགྱུར་བའི་
དམིགས་པ་ཀུན་རྫོབ་དང་རྣམ་པར་དག་པར་འགྱུར་བའི་དམིགས་པ་དོན་དམ་དུ་འདོད་དེ།
ཤཱནྟི་པས་དབུ་མ་རྒྱན་ལས། ཀུན་ནས་ཉོན་མོངས་དམིགས་པ་དང༌། །གང་ཞིག་དམིགས་པ་
ཅན་དག་ནི། །ཀུན་རྫོབ་དང་ནི་དོན་དམ་སྟེ། །དེ་གཉིས་བདེན་དང་གོ་རིམ་བཞིན། །ཞེས་སོ།།
དེ་ལ་ཡང་ཀུན་བརྟགས་དང་། ཡང་དག་པ་མིན་པའི་ཀུན་རྟོག་གཞན་གྱི་དབང་ནི་རིམ་པ་ལྟར་
ཐ་སྙད་ཙམ་དུ་དང་། རྫས་སུ་ཡོད་པ་རྟེན་འབྲེལ་ཡིན་པ་ཀུན་རྫོབ་ཏུ་ཡོད་པ་དང༌། གཟུང་
འཛིན་གྱིས་སྟོང་པའི་སྟོང་ཉིད་ཡོངས་གྲུབ་ནི་དོན་དམ་དུ་ཡོད་པ་སྟེ། དེ་ཉིད་དུ། ཡང་དག་མ་
ཡིན་ཀུན་རྟོག་གིས། །བརྟགས་པའི་བདག་ཉིད་ཀུན་རྫོབ་ཉིད། །དེ་ཉིད་སྟོང་པའི་བདག་ཉིད་
ནི༑ ༑དམ་པའི་དོན་དུ་ཤེས་པར་བྱ། །བདེན་པ་དེ་ཉིད་ཀུན་རྫོབ་དང་། །དམ་པའི་དོན་དུ་ཡོད་
པར་བཞེད། །བཏགས་པར་ཡོད་དང་རྫས་ཡོད་དང་། །བརྟགས་དང་ཡང་དག་མིན་ཀུན་རྟོག།
ཅེས་སོ། །གཞུང་འདིར་བསྟན་པའི་དབུ་མ་ཐལ་འགྱུར་བ་རང་ལུགས་ཀྱི་ཀུན་རྫོབ་ཀྱི་བདེན་
པའི་མཚན་ཉིད་མཐོང་བ་བརྫུན་པའི་ཡུལ་དུ་གྱུར་པ་དང་། དོན་དམ་བདེན་པའི་མཚན་ཉིད་
ཡང་དག་མཐོང་བའི་ཤེས་ངོར་རྙེད་པ་སྟེ། དངོས་ཀུན་ཡང་དག་བརྫུན་པར་མཐོང་བ་ཡིས། །
དངོས་རྙེད་ངོ་བོ་ཉིད་ནི་འཛིན་པར་འགྱུར། །ཡང་དག་མཐོང་ཡུལ་གང་དེ་དེ་ཉིད་དེ། །མཐོང་
བ་བརྫུན་པ་ཀུན་རྫོབ་བདེན་པར་གསུངས། །ཞེས་འཇུག་པ་ལས་གསུངས་སོ། །
- 4 23 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ་ཀུན་རྫོབ་བདེན་པའི་མཚན་གཞི་ནི། བཅོས་མར་གྱུར་པའི་དངོས་
ནི་ཀུན་རྫོབ་ཏུ་ཞེས་དེ་ཉིད་ལས་འབྱུང་བ་ལྟར་བཅོས་མར་གྱུར་པའི་རྟེན་འབྲེལ་ཡན་ལག་
བཅུ་གཉིས་ཀྱིས་བསྡུས་པ་གཟུགས་ཚོར་ལ་སོགས་པ་མ་རིག་པའི་དབང་གིས་བདེན་པར་
སྣང་བ་རྣམས་སོ། །ཀུན་རྫོབ་ཏུ་ཡང་བརྫུན་པ་ནི། ཀུན་རྫོབ་བདེན་པའི་མཚན་གཞིར་མི་རུང་
ཞིང་། ཀུན་རྫོབ་དེའང་ཤེས་སྒྲིབ་མ་སྤངས་པའི་འཕགས་པ་སྣང་བ་དང་བཅས་པའི་སྤྱོད་ཡུལ་
ཅན་ལ་སྣང་གི་སྣང་བ་མེད་པའི་སྤྱོད་ཡུལ་ཅན་སངས་རྒྱས་རྣམས་ལ་མི་སྣང་སྟེ། སེམས་
སེམས་བྱུང་གི་རྒྱུ་བ་གཏན་ནས་ལོག་པའི་ཕྱིར་རོ། །དོན་དམ་བདེན་པའི་མཚན་གཞི་ནི་དཔེར་
ན་དབང་པོ་རབ་རིབ་ཀྱིས་ཟིན་པའི་མཐུས་རབ་རིབ་ཅན་གྱི་ལག་ན་ཐོགས་པའི་སྣོད་ན་སྐྲ་
ཤད་ལ་སོགས་པ་མཐོང་བ་གང་ཡིན་པ་དེ་ཉིད་རབ་རིབ་མེད་པའི་མིག་ཤེས་མ་འཁྲུལ་བས་
མེད་པར་མཐོང་བ་དེ་བཞིན་དུ་མ་རིག་པའི་བག་ཆགས་དང་བྲལ་བའི་སངས་རྒྱས་རྣམས་ཀྱིས་
དེ་ཁོ་ན་ཉིད་མ་མཐོང་བ་དག་གིས་བརྟགས་པའི་ཕུང་ཁམས་སྐྱེ་མཆེད་ལ་སོགས་པ་རང་གི་ངོ་
བོ་གང་དུའང་མ་གཟིགས་པ་སྤྲོས་པ་ཐམས་ཅད་དང་བྲལ་བའོ། །འཇུག་པར། རབ་རིབ་མཐུ་
ཡིས་སྐྲ་ཤད་ལ་སོགས་པའི། །ངོ་བོ་ལོག་པ་གང་ཞིག་རྣམ་བརྟགས་པ། །དེ་ཉིད་བདག་ཉིད་
གང་དུ་མིག་དག་ པས། །མཐོང་དེ་དེ་ཉིད་དེ་བཞིན་འདིར་ཤེས་གྱིས། །ཞེས་དང༌། བདེན་
གཉིས་ལས། དེ་ནི་སྤྲོས་པ་མེད་པ་ཡིན། །ཞེས་སོ། །དེ་དག་གི་ངོ་བོ་མཐོང་བ་མེད་པ་ཉིད་མ་
ཡིན་ནམ། སངས་རྒྱས་ཀྱིས་ཇི་ལྟར་གཟིགས་ཞེ་ན། མ་གཟིགས་པའི་ཚུལ་གྱིས་གཟིགས་སོ་
ཞེས་བཏགས་ནས་བཞག་པ་ཡིན་གྱི་དངོས་སུ་ཡུལ་འགའ་ཞིག་ཤེས་པ་འགའ་ཞིག་གིས་ཤེས་
པ་ནི་མ་ཡིན་ཏེ། ཤེས་པ་དང་ཤེས་བྱ་གཉིས་ཀ་རང་བཞིན་གྱིས་མ་སྐྱེས་པའི་ཕྱིར་རོ། །
བཏགས་ནས་ཇི་ལྟར་བཞག་སྙམ་ན། ཤེས་པ་དེ་ཁོ་ནའི་རྣམ་པའི་རྗེས་སུ་བྱེད་པ་སྐྱེ་བ་ན་དེ་ཁོ་
ན་ཉིད་ཤེས་པ་ཞེས་བཞག་སྟེ། སྔོ་འཛིན་གྱི་ཤེས་པ་བཞིན་ནོ། །འཇུག་པར། གང་ཚེ་སྐྱེ་མེད་
-4 3
） -



，
，
་
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
དེ་ཉིད་ཡིན་ཞིང་བློ་ཡང་སྐྱེ་བ་དང་བྲལ་བ། །དེ་ཚེ་དེ་རྣམས་བརྟེན་ལས་དེ་ཡིས་དེ་ཉིད་རྟོགས་
པ་ལྟ་བུ་སྟེ། །ཇི་ལྟར་སེམས་ནི་གང་གི་རྣམ་པ་ཅན་དུ་འགྱུར་བ་དེ་ཡི་ཡུལ། །དེ་ཡོངས་ཤེས་པ་
དེ་བཞིན་ཐ་སྙད་ཉེ་བར་བརྟེན་ནས་རིག་པ་ཡིན། །ཞེས་སོ། །
གསུམ་པ་ལ་ཀུན་རྫོབ་ལའང་གཉིས་ཀྱི་ཡང་དག་པའི་ཀུན་རྫོབ་ནི། འཇིག་རྟེན་
གྱི་ཤེས་པ་མ་འཁྲུལ་པའི་ཡུལ་དུ་དོན་བྱེད་ནུས་པར་སྣང་བ་དང༌། ལོག་པའི་ཀུན་རྫོབ་ནི་
འཇིག་རྟེན་པའི་ཤེས་པ་འཁྲུལ་པའི་ཡུལ་དུ་སྣང་བ་དོན་བྱེད་མི་ནུས་པ་སྟེ། འཇུག་པར།
གནོད་པ་མེད་པའི་དབང་པོ་དྲུག་རྣམས་ཀྱིས། །གཟུང་བ་གང་ཞིག་འཇིག་རྟེན་གྱིས་རྟོགས་ཏེ།།
འཇིག་རྟེན་ཉིད་ལས་དོན་ཡིན་ལྷག་མ་ནི། །འཇིག་རྟེན་ཉིད་ལས་ལོག་པར་རྣམ་པར་བཞག །
ཅེས་དང་། བདེན་གཉིས་སུ། སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་དང་མི་ནུས་ཕྱིར།།
ཡང་དག་ཡང་དག་མ་ཡིན་པའི། །ཀུན་རྫོབ་ཀྱི་ནི་དབྱེ་བ་བྱས། །ཞེས་སོ། །དོན་དམ་པའི་
བདེན་པ་ལའང་རྣམ་གྲངས་པའམ་མཐུན་པའི་དོན་དམ་ནི་དོན་དམ་པར་སྐྱེ་བ་དང་བདེན་པ་
བཀག་པ་ལ་སོགས་པ་ནི་དོན་དམ་པ་དང་མཐུན་པའི་ཕྱིར་རྣམ་གྲངས་པའི་དོན་དམ་ཞེས་བྱ་
སྟེ༑ བདེན་གཉིས་སུ། སྐྱེ་ལ་སོགས་པ་བཀག་པ་ཡང་། །ཡང་དག་པ་དང་མཐུན་པའི་ཕྱིར། །
ཞེས་སོ། །རྣམ་གྲོངས་པ་མ་ཡིན་པའི་དོན་དམ་ནི། དེ་ཉིད་ཀྱི་འགྲེལ་པར་བར་ཚིགས་སུ། དེ་
ཉིད་ཕྱིར་ན་དེ་སྟོང་མིན། །མི་སྟོང་མ་ཡིན་ཡོད་མེད་མིན། །མི་སྐྱེ་མ་ཡིན་སྐྱེ་མིན་ཞེས། །དེ་ལ་
སོགས་པ་བཅོམ་ལྡན་གསུངས། །ཞེས་སོ། །རྣམ་གྲངས་པའང་ཡང་དག་པར་ན་ཀུན་རྫོ་བ་སྟེ།
དགག་བྱ་ཡོད་པ་མ་ཡིན་པས། །ཡང་དག་ཏུ་ན་བཀག་མེད་གསལ། །བརྟགས་པའི་རང་གི་ངོ་
བོ་ཡིས། །བཀག་པ་བརྟགས་མིན་ཅི་ལྟར་འགྱུར། །དེ་བས་འདི་ནི་ཀུན་རྫོབ་སྟེ། །ཞེས་བདེན་
གཉིས་ལས་སོ། །
བཞི་པ་ནི། དགོངས་པ་ངེས་འགྲེལ་དུ། དོན་དམ་དང་ཀུན་རྫོབ་གཅིག་ཡིན་ན་
- 43 1 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོ་སོའི་སྐྱེ་བོས་དོན་དམ་པའི་བདེན་པ་མཐོང་ནས་སོ་སྐྱེ་ཡིན་བཞིན་དུ་ལམ་མ་ཐོབ་པ་ཐོབ་པ་
དང༌། ཐོབ་པ་ཆུད་མི་ཟ་བའི་མཚན་ཉིད་ཅན་གྱི་གྲུབ་པ་དང་། བདེ་བའི་མྱང་འདས་ཐོབ་པ་
དང་སངས་རྒྱས་སུ་འགྱུར་རོ། །གཞན་ཡང་ཀུན་རྫོབ་ལྟར་དོན་དམ་ཡང་ཀུན་ནས་ཉོན་མོངས་
སུ་ཐལ་བ་དང་། དོན་དམ་བཞིན་དུ་འདུ་བྱེད་ཐམས་ཅད་མཚན་ཉིད་ཐ་དད་མེད་པར་ཐལ་བ་
དང༌། ཀུན་རྫོབ་མཐོང་ཐོས་ཙམ་ལས་གཞན་དུ་དོན་དམ་བཙལ་བྱ་མ་ཡིན་པར་འགྱུར། ཐ་
དད་ན་བདེན་པ་མཐོང་བ་ཡང་གཟུགས་སོགས་འདུ་བྱེད་ཀྱི་མཚན་མ་ལས་མ་གྲོལ་བར་ཐལ་
བ་དང་། དེ་འདོད་ན། མཚན་མའི་འཆིང་བ་ལས་མ་གྲོལ་བ་དང་གནས་ངན་ལེན་གྱི་འཆིང་བ་
ལས་ཀྱང་མ་གྲོལ་བར་འགྱུར་བ་དང་། དོན་དམ་པ་སྟེ་འདུ་བྱེད་ཀྱི་སྤྱིའི་མཚན་ཉིད་དུ་མི་རུང་
བར་ཐལ་བ་དང་། འདུ་བྱེད་རྣམས་ཀྱི་བདག་མེད་པ་ཙམ་དང་། རང་བཞིན་མེད་པ་ཙམ་དོན་
དམ་གྱི་མཚན་ཉིད་དུ་མི་འགྱུར་བ་དང་། ཀུན་ནས་ཉོན་མོངས་ཀྱི་མཚན་ཉིད་དང་རྣམ་བྱང་གི་
མཚན་ཉིད་དུས་གཅིག་ཏུ་མཚན་ཉིད་ཐ་དད་དུ་གྲུབ་པར་འགྱུར་རོ་ཞེས་སྐྱོན་གསུངས་ཤིང་།
འདུ་བྱེད་ཁམས་དང་དོན་དམ་མཚན་ཉིད་འདི། །གཅིག་དང་ཐ་དད་བྲལ་བའི་མཚན་ཉིད་དེ།།
གཅིག་དང་ཐ་དད་རྣམ་པར་གང་རྟོག་པ། །དེ་དག་ཚུལ་བཞིན་མ་ཡིན་ཞུགས་པ་ཡིན། །ཞེས་
སོ༑ ༑དེས་ན་དོན་དམ་ནི་ཀུན་རྫོབ་དང་གཅིག་དང་ཐ་དད་པའི་དངོས་པོར་གྲུབ་པ་གང་ཡང་
མེད་དེ། ངོ་བོ་མེད་པའི་ཕྱིར་རོ། །ཐ་སྙད་དུ་ནི་ངོ་བོ་གཅིག་ལ་ལྡོག་པ་ཐ་དད་པ་སྟེ། ཤིང་བལ་
དང་ཤིང་བལ་གྱི་འཇམ་པ་ལ་སོགས་པའི་དཔེ་གསུངས་པ་བཞིན་ནོ། །འཕགས་པ་ཀླུ་སྒྲུབ་
ཀྱིས་ཀྱང༌། བྱས་པ་དང་ནི་མི་རྟག་བཞིན། །མེད་ན་མི་འབྱུང་ངེས་ཕྱིར་རོ། །སྟོང་པ་ཉིད་ནི་
ཀུན་རྫོབ་སྟེ། །ཀུན་རྫོབ་ཀྱང་ནི་སྟོང་པར་བཤད། །ཅེས་བྱང་ཆུབ་སེམས་འགྲེལ་ལས་སོ། །
ལྔ་པ་ནི། བཅོམ་ལྡན་འདས་ཀྱིས་ཆོས་མངོན་པ་ལས་འཕགས་པའི་བདེན་པ་
བཞི་གསུངས་པ་མ་ཡིན་ནམ་ཇི་ལྟར་གཉིས་ཁོ་ན་ཡིན་ཞེ་ན། སྡུག་ཀུན་ལམ་གསུམ་འདུས་
-
-4 3 2 -



E
-
--
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
བྱས་ཡིན་ལ་དེ་ཐམས་ཅད་རྫུན་པ་སླུ་བའི་ཆོས་ཅན་ཞེས་གསུངས་པས་ཀུན་རྫོབ་དང༌།
འགོག་པ་ནི། མྱ་ངན་ལས་འདས་པ་དོན་དམ་ཡིན་པས་གཉིས་ལས་མི་ཉུང་མི་མང་སྟེ་འདི་
ལྟར་དེ་བཞིན་གཤེགས་པས་ཀུན་རྫོབ་དང་དོན་དམ་པ་གཉིས་ཐུགས་སུ་ཆུད་དེ། ཤེས་པར་
བྱ་བ་ཡང་ཀུན་རྫོབ་དང་དོན་དམ་པ་གཉིས་འདིར་ཟད་དོ་ཞེས་ཡབ་སྲས་མཇལ་བ་ལས་
གསུངས་པ་དང་། གང་ཞིག་ཀུན་རྫོབ་དེ་བཞིན་དོན་དམ་སྟེ། །བདེན་པ་གསུམ་པ་གང་ཡང་
མ་མཆིས་སོ། །ཞེས་པ་བཞིན་ནོ། ། །
དྲུག་པ་མིང་གི་རྣམ་གྲངས་ལ། ཀུན་རྫོ་བ་ལ་མ་རིག་པ་དང་། གཏི་མུག་དང་། མི་
ཤེས་པ་དང༌། ངའོ་ང་རྒྱལ་དང་། ལོག་རྟོག་དང་། འཁྲུལ་པ་ཞེས་མདོ་དང་འགྲེལ་པ་ལས་
འབྱུང་ཞིང་འདུ་བྱེད་དང་། འཁོར་བ་དང༌། རྫུན་པ་ཞེས་སོགས་དུ་མ་ཡོད་ཅིང་། དོན་དམ་
པའི་མིང་གི་རྣམ་གྲངས་ཀྱང་དབུས་མཐའ་ལས། སྟོང་པ་ཉིད་ནི་མདོར་བསྡུ་ན། །དེ་བཞིན་
ཉིད་དང་ཡང་དག་མཐའ། །མཚན་མ་མེད་དང་དོན་དམ་དང༌། །ཆོས་ཀྱི་དབྱིངས་ནི་རྣམ་
གྲངས་སོ། །ཞེས་སོ། །དེའང་སྔར་སོ་སྐྱེ་དང་ཕྱིས་སངས་རྒྱས་པའི་གནས་སྐབས་ཐམས་ཅད་
དུ་རྟག་ཏུ་དེ་བཞིན་དུ་གནས་ཀྱི་གཞན་དུ་ཡང་འགྱུར་བ་མིན་པས་དང་། ཕྱིན་ཅི་ལོག་སྒྲོ་སྐུར་
གྱི་རྣམ་རྟོག་གི་དམིགས་པ་མ་ཡིན་པས་དང༌། མཚན་མ་དེ་ཐམས་ཅད་འགགས་པས་དང་།
དམ་པ་འཕགས་པའི་ཡེ་ཤེས་ཀྱི་ཡུལ་ཡིན་པས་དང༌། ཡང་དག་པའི་ལྟ་བ་སོགས་འཕགས་
པའི་ཆོས་རྣམས་དེ་ལ་དམིགས་ནས་འབྱུང་བས་ཆོས་དེ་རྣམས་ཀྱི་རྒྱུ་ཡིན་པའི་ཕྱིར་དེ་སྐད་
ཅེས་བྱ་བར་དེ་ཉིད་ལས་བཤད་དེ། གཞན་ཡིན་ཕྱིན་ཅི་ལོག་མ་ཡིན། །དེ་འགགས་འཕགས་
པའི་སྤྱོད་ཡུལ་དང་། །འཕགས་པའི་ཆོས་ཀྱི་རྒྱུ་ཡི་ཕྱིར། །རྣམ་གྲངས་དོན་ཏེ་གོ་རིམ་བཞིན། །
ཞེས་སོ། །གཞན་ཡང་མི་གཉིས་པ་དང་མི་རྟོག་པའི་དབྱིངས་དང་ཆོས་ཉིད་དང་བརྗོད་དུ་མེད་
པ་ཉིད་དང༌། མི་འགག་པ་དང༌། འདུས་མ་བྱས་པ་ཉིད་དང༌། མྱ་ངན་ལས་འདས་པ་ཞེས་
- 4 3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་དུ་མ་ཞིག་གསུངས་པ་རྣམས་སོ། །
བདུན་པ་མིང་གི་དོན་ལ་ཀུན་རྫོབ་བདེན་པ་ལ་སཾ་ཀྲྀ་ཏི་སཏྱ་ཞེས་པ་ཡོད་ལ་
སམྱཀ་ཡང་དག་དང་ཨཱ་ཝ་ར་ཎ་སྒྲིབ་པ་ཞེས་བྱ་སྟེ། ཡི་གེ་བསྣན་པའི་ངེས་ཚིག་གིས་ཡང་དག་
པའི་དོན་ལ་སྒྲིབ་པས་ཀུན་རྫོབ་སྟེ། འཇུག་པར། གཏི་མུག་རང་བཞིན་སྒྲིབ་ཕྱིར་ཀུན་རྫོབ་
སྟེ༑ ༑ཞེས་སོ། །སཏྱ་ནི་བདེན་པ་སྟེ། འཇིག་རྟེན་གྱི་ཐ་སྙད་དང་གྲགས་པ་ཙམ་དུ་བདེན་པས་
སོ༑ ༑དོན་དམ་བདེན་པ་ལ་པཱ་ར་མ་ཨརྦ་སཏྱ་ཞེས་ཟེར་ལ། པཱ་ར་མཆོག་གམ་དམ་པ་ཡིན་ལ།
ཨན་དོན་ཡིན་པས་དོན་དམ་དགོས་པའི་མཆོག་ཡིན་པས་དེ་སྐད་ཅེས་བྱ་སྟེ། དེ་ནི་དགོས་པའི་
མཆོག་ཡིན་པས། །དོན་དམ་མྱ་ངན་འདས་པ་ཡིན། །ཞེས་འཇུག་པར་གསུངས་པ་དང་མཐུན་
ནོ༑ ༑བདེན་པ་ནི་འཕགས་པ་ཕྱིན་ཅི་མ་ལོག་པར་གཟིགས་པ་རྣམས་ལ་སྐྱེ་མེད་ལ་སོགས་
པར་བདེན་པས་སོ། །
བརྒྱད་པ་བདེན་གཉིས་ལ་མཁས་པའི་ཕན་ཡོན་ནི། བདེན་གཉིས་ཀྱི་རྣམ་པར་
དབྱེ་བ་ལ་མཁས་པ་ནི་འགྲོ་ལ་ཕན་པ་འབྱུང་བ་བསྐྱེད་པའི་བློ་དང་ལྡན་པ་བདེ་བར་གཤེགས་
པའི་བཀའ་རབ་འབྱམས་དག་ལ་ཤེས་པའི་སྣང་བ་སྐྱེས་པའི་འཇིག་རྟེན་བསོད་ནམས་དང་ཡེ་
ཤེས་ཀྱི་ཚོགས་མ་ལུས་པར་བསྒྲུབས་པ། རང་གཞན་གྱི་དོན་ཕུན་སུམ་ཚོགས་པ། ཁྱད་པར་
དུ་བྱར་མེད་པའི་ཕ་རོལ་ཏུ་ངེས་པར་ཕྱིན་པར་འགྱུར་ཏེ། བདེན་གཉིས་ལས། བདེན་གཉིས་
རྣམ་དབྱེ་ཤེས་པ་དག །ཐུབ་པའི་བཀའ་ལ་མི་རྨོངས་ཏེ། །དེ་དག་མ་ལུས་ཚོགས་བསགས་
ནས། །ཕུན་ཚོགས་ཕ་རོལ་འགྲོ་བ་ཉིད། །ཅེས་སོ། །
གཉིས་པ་དེ་ལ་དབང་བའི་སྐྱེས་བུ་བཤད་པ་ནི། བདེན་གཉིས་རྟོགས་པར་བྱེད་
པ་པོ་དེ་ལ་འཇིག་ཅིང་ཉམས་པར་འགྱུར་བས་འཇིག་རྟེན་པའི་སྐྱེས་བུ་རྣམ་པ་གཉིས་ལུང་དང་
རིགས་པས་མཐོང་ངོ༌། །ཇི་ལྟར་ཞེ་ན། ཆོས་ཐམས་ཅད་དམིགས་པ་མེད་པའི་ཏིང་ངེ་འཛིན་
-
-
- 4 3 4 -



-
•
|
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
དང་ལྡན་པའི་རྣལ་འབྱོར་པ་དང་འཁོར་བའི་རྒྱུ་ལོག་སྲེད་གཉིས་ལས་བྱུང་བའི་ཕལ་པའོ། །
གསུམ་པ་གོང་མས་གནོད་པའི་ཚུལ་ནི། འདི་དག་ལ་གང་གིས་གང་ལ་གནོད་ཅེ་
ན༑ གཉིས་པོ་དེ་ལ་འཇིག་རྟེན་ཕལ་པ་མ་རིག་པས་བློ་བསླད་པས་དངོས་པོའི་རང་བཞིན་
ཕྱིན་ཅི་ལོག་ཏུ་རྟོགས་པའི་ཤེས་པ་དེ་ལ་ནི་ཤེས་རབ་ཀྱི་ཆུས་མ་རིག་པའི་དྲི་མ་བཀྲུས་པས་དྲི་
མ་དང་བྲལ་བའི་ཟག་མེད་ཀྱི་བློ་མིག་གིས་དངོས་པོའི་དེ་ཁོ་ན་ཉིད་རིག་པའི་རྣལ་འབྱོར་པའི་
འཇིག་རྟེན་གྱི་བློས་ཕྱིན་ཅི་ལོག་ཏུ་རྟོགས་པའི་སྒོ་ནས་གནོད་ཅིང་དེ་ལ་ནི་ཕལ་པས་མི་གནོད་
དེ༑ མིག་རབ་རིབ་ཅན་གྱི་ཤེས་པས་རབ་རིབ་མེད་པའི་བློ་ལ་མི་གནོད་པ་བཞིན་ཏེ། མིག་ནི་
རབ་རིབ་ཅན་གྱིས་མཐོང་བ་ཡིས། །རབ་རིབ་མེད་ཤེས་ལ་གནོད་མིན་ཇི་ལྟར། །དེ་བཞིན་དྲི་
མེད་ཡེ་ཤེས་སྤངས་པའི་བློས། །དྲི་མེད་བློ་ལ་གནོད་པ་ཡོད་མ་ཡིན། །ཞེས་འཇུག་པ་ལས་སོ།།
འོན་ཏེ་ཕལ་པ་ཁོ་ནའམ་རྣལ་འབྱོར་པ་ལའང་གནོད་ཅེ་ན། ཕལ་པ་ཁོ་ན་མ་ཡིན་གྱི་རྣལ་
འབྱོར་པ་ལ་ཡང་བློ་ཡེ་ཤེས་དང༌། བསམ་གཏན་དང༌། སྙོམས་འཇུག་ལ་སོགས་པའི་ཁྱད་
པར་གྱིས་གོང་མ་གོང་མ་ཁྱད་དུ་འཕགས་པ་རྣམས་ཀྱིས་འོག་མ་དག་ལ་གནོད་ཅིང་ཟིལ་གྱིས་
གནོན་ཏེ། དཔེར་ན་ས་དང་པོ་པ་ལ་གཉིས་པ་བས་ཟིལ་གྱིས་གནོན་པ་བཞིན་ནོ། །གནོད་
པའི་ཚུལ་ཡང་འཇིག་རྟེན་ཐ་མལ་པ་རྣམས་བུད་མེད་ཀྱིས་ལུས་ཁྲུས་བྱས་པ་སོགས་གཙང་
བར་འདོད་པ་ལ། རྣལ་འབྱོར་པས་བུད་མེད་ཀྱི་ལུས་ནི་མི་གཙང་བ་ཡིན་ཏེ། རྣམ་པར་བསྔོས་
པ་སོགས་མི་གཙང་བ་དུ་མའི་རང་བཞིན་ཡིན་པའི་ཕྱིར་རོ་ཞེས་མོས་པས་གནོད་ཅིང་། དེ་ལ་
ཡང་ཕྱིའི་དོན་རྡུལ་ཕྲ་རབ་ཏུ་བདེན་པར་འདོད་པ་ཉན་ཐོས་སྡེ་པས་བུད་མེད་ཀྱི་ལུས་ནི་མི་
གཙང་བའི་དངོས་པོ་གཅིག་ཏུ་བདེན་པ་མ་ཡིན་ཏེ། རྡུལ་ཕྲན་དུ་མ་ཚོགས་པའི་ཆ་ཤས་ཅན་
ཡིན་པའི་ཕྱིར། དཔེར་ན་ནགས་ཚལ་བཞིན། དེ་བཞིན་དུ་རྡུལ་ཕྲ་རབ་ཀྱང་ མི་གཙང་བ་
བདེན་པ་མ་ཡིན་ཏེ། ཆ་ཤས་དང་བྲལ་བའི་ཕྱིར། བློ་བཞིན་ཞེས་པའི་རིགས་པས་གནོད་ལ།
-4 3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ལ་ཡང་སེམས་ཙམ་པས་རྡུལ་ཕྲ་རབ་ནི། ཆ་མེད་པ་མ་ཡིན་ཏེ། ཕྱོགས་ཀྱི་ཆ་ཡོད་པའི་ཕྱིར།
དཔེར་ན་བུམ་པ་བཞིན་ཞེས་པའི་རིགས་པས་གནོད་པས་ན། སྣང་བ་ཐམས་ཅད་སེམས་དང་
སེམས་ཀྱང་དོན་དམ་པར་གཟུང་འཛིན་བདེན་པས་སྟོང་པའི་རང་རིག་རང་གསལ་གྱི་དངོས་
པོར་བདེན་པ་ཡིན་ནོ་ཞེས་སྨྲའོ། །དེ་ལ་ཡང་དབུ་མ་པས་མྱོང་བ་གཉིས་མེད་ཀྱི་ཤེས་པ་ནི། དེ་
ཁོ་ན་ཉིད་དུ་ན་བདེན་པར་ཡོད་པ་མ་ཡིན་ཏེ། ཐ་སྙད་ཙམ་དུ་ཡོད་པའི་ཕྱིར། དཔེར་ན་སྒྱུ་མ་
བཞིན་ཞེས་པའི་རིགས་པས་གནོད་དོ་ཞེས་དགེ་བ་ལྷས་བཤད་དོ། །དེ་ལྟར་ནའང་རྣལ་འབྱོར་
པའི་བློ་ལས་ཕལ་པ་འཁྲུལ་པར་ཇི་ལྟར་རྟོགས་ཤེ་ན། མདོ་ལས་གསུངས་པའི་སྒྱུ་མ་དང་།
སྨིག་རྒྱུ་ལ་སོགས་པ་རྣལ་འབྱོར་པ་དང་། ཕལ་པ་གཉིས་ཀ་ཡང་ནི་རང་བཞིན་མེད་པར་
མཚུངས་པར་འདོད་པའི་དཔེས་ཆོས་ཐམས་ཅད་རང་བཞིན་མེད་པར་བསྟན་པས་རང་བཞིན་
ཅན་དུ་འཛིན་པའི་ཐ་མལ་པའི་བློ་འཁྲུལ་པར་འཇོག་ལ་རྣལ་འབྱོར་པ་མ་འཁྲུལ་བར་འཇོག་
སྟེ༑ རྣལ་འབྱོར་པས་ནི་ཆོས་ཐམས་ཅད་རང་བཞིན་མེད་པར་སྒྱུ་མ་ལྟར་རྟོགས་ལ། དེ་དག་ཐ་
མལ་པས་ནི་སྒྱུ་མ་ལྟར་མ་རྟོགས་ནས་བདེན་པར་འཛིན་པའི་ཕྱིར་རོ། །འོན་ཏེ་ཐམས་ཅད་
རང་བཞིན་མེད་པ་ཡིན་ན་སེམས་ཅན་འདོན་པའི་ཕྱིར་སྦྱིན་སོགས་ཚོགས་རྫོགས་པའི་དོན་དུ་
དེ་ཁོ་ན་རྟོགས་པའི་བྱང་སེམས་ཇི་ལྟར་འཇུག་ཅེ་ན། འབྲས་བུ་སངས་རྒྱས་ཐོབ་པའི་དོན་དུ་
ཚོགས་ལ་འཇུག་པ་ན་ཆོས་ཐམས་ཅད་རང་བཞིན་མེད་པར་གཅིག་དང་དུ་བྲལ་ལ་སོགས་
པའི་རིགས་པས་མ་དཔྱད་པར་ཐ་སྙད་ཙམ་དུ་སྦྱིན་སོགས་ལ་འཇུག་པའི་ཕྱིར་དེ་ལ་ཞུགས་
པས་ཚོགས་རྫོགས་ཏེ་དོན་དམ་རྟོགས་པ་ལ་འགལ་བ་མེད་དེ། ཐ་སྙད་དུ་སྦྱིན་སོགས་ལ་
འཇུག་པ་དེ་དོན་དམ་རྟོགས་པའི་ཐབས་སུ་གྱུར་པའི་ཕྱིར་ཏེ། འཇུག་པར། ཐ་སྙད་བདེན་པ་
ཐབས་སུ་གྱུར་པ་དང་། །དོན་དམ་བདེན་པ་ཐབས་བྱུང་གྱུར་པ་སྟེ། །ཞེས་སོ། །
བཞི་པ་རྩོད་པ་སྤང་བ་ལ་གཉིས། དོན་དུ་སྨྲ་བའི་རྩོད་པ་སྤང་། སེམས་སུ་སྨྲ་
-4 3 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
བའི་རྩོད་པ་སྤང་བའོ། །དང་པོ་ལ་བརྒྱད་ལས། དང་པོ་ཕལ་པ་འཁྲུལ་པར་གྲུབ་པའི་ཚུལ་ནི།
དེ་ལྟར་སྒྱུ་མ་སོགས་དང་མཚུངས་པར་རྣལ་འབྱོར་པས་རང་བཞིན་མེད་པར་རྟོགས་པའི་ཆོས་
དེ་ཕལ་པས་ཀྱང་རྟོགས་ན་འཇིག་རྟེན་པ་ལ་ལོག་རྟོག་ཅི་ཡོད་སྙམ་ན། འཇིག་རྟེན་ཕལ་པ་
ཡིས་གཟུགས་སོགས་ཆོས་དེ་རྒྱུ་རྐྱེན་ལ་བརྟེན་ནས་དངོས་པོར་མཐོང་ཞིང་། དེར་མ་ཟད་ཇི་
ལྟར་མཐོང་བ་ལྟར་བདེན་པ་ཡང་དག་པ་ཉིད་དུའང་རྟོག་ཅིང་ཞེན་པར་བྱེད་ཀྱི་རྣལ་འབྱོར་
པས་རྟོགས་པ་ལྟར་སྒྱུ་མ་ལྟ་བུར་དེའི་གནས་ལུགས་དོན་དམ་དེ་རྟོགས་པ་མིན་པས་གཟུགས་
སོགས་ཆོས་འདིར་རྣལ་འབྱོར་པ་དང་འཇིག་རྟེན་ཕལ་པ་རྩོད་དེ། འཇིག་རྟེན་པས་ལོག་པར་
རྟོག་པ་དེ་རྣལ་འབྱོར་པས་འགོག་པའི་ཕྱིར་རོ། ། །
གཉིས་པ་ཚད་མ་དང་འགལ་བ་སྤང་བ་ནི། གཟུགས་ཚོར་སོགས་གནག་རྫིའི་
བར་ལ་དོན་བྱེད་ནུས་པར་མངོན་སུམ་གྱིས་མཐོང་བས་བདེན་པ་མ་ཡིན་ནམ་ཇི་ལྟར་ན་སྒྱུ་མ་
ལྟ་བུ་ཡིན་ཞེ་ན། གཟུགས་སོགས་ཕུང་པོ་ལྔ་ཆོས་ཅན། དེ་འཇིག་རྟེན་པའི་མངོན་སུམ་དུ་གྲུབ་
པ་ཉིད་ཀྱང་ནི་འཇིག་རྟེན་ལ་ཚད་མས་གྲུབ་བོ་ཞེས་གྲགས་པ་ཡིན་གྱི་ཚད་མས་བདེན་པར་
གྲུབ་པ་མིན་པར་ཐལ། འཇིག་རྟེན་པའི་མངོན་སུམ་དེ་དག་ཐ་སྙད་པའི་ཚད་མ་ཡིན་པས་དེ་ཁོ་
ན་ཉིད་མི་རྟོགས་པའི་ཕྱིར་རོ། །གལ་ཏེ་ཚད་མས་མ་རྟོགས་ན་ཇི་ལྟར་གྲགས་ཤིང་གྲུབ་ན་ཡང་
ཇི་ལྟར་བརྫུན་པར་འགྱུར་ཞེ་ན། གཟུགས་སོགས་མངོན་སུམ་གྱིས་གྲུབ་པར་གྲགས་པ་དེ་ནི་
ཆོས་ཅན། དེས་གྲུབ་པ་ལྟར་བདེན་པ་མིན་གྱི་བརྫུན་པ་ཕྱིན་ཅི་ལོག་ཏུ་འཛིན་པ་ཡིན་ཏེ། དེ་
མ་ཡིན་ལ་དེར་འཛིན་པའི་ཕྱིར། དཔེར་ན་བུད་མེད་ཀྱི་ལུས་མི་གཙང་བ་དང་ལ་སོགས་པས་
མི་རྟག་བདག་མེད་སོགས་ལ་ཕྱིན་ཅི་ལོག་ཏུ་ཞེན་པའི་དབང་གིས་གཙང་བ་དང་རྟག་པ་དང་
བདག་ལ་སོགས་པར་གྲགས་པ་བཞིན་དུའོ། །
གསུམ་པ་ལུང་དང་འགལ་བ་སྤང་བ་ནི། གལ་ཏེ་མངོན་སུམ་གྱིས་མ་གྲུབ་ཀྱང་
- 4 3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལུང་གི་རང་བཞིན་ཡོད་པར་གྲུབ་སྟེ། བཅོམ་ལྡན་འདས་ཀྱིས་བྲམ་ཟེ་ཐམས་ཅད་ཐམས་ཅད་
ཅེས་བྱ་བ་ནི་ཕུང་པོ་ལྔ་རྣམས་དང་སྐྱེ་མཆེད་བཅུ་གཉིས་པོ་རྣམས་དང་ཁམས་བཅོ་བརྒྱད་དོ་
ཞེས་དང༌། འདུ་བྱེད་ཐམས་ཅད་སྐད་ཅིག་མ་ཞེས་སོགས་གསུངས་པའི་ཕྱིར་ཞེ་ན། དངོས་
པོར་མངོན་པར་ཞེན་པ་ཕུང་པོ་སོགས་ཡོད་པར་བསྟན་པས་འདུལ་བའི་འཇིག་རྟེན་པ་རྣམས་
རིམ་གྱིས་སྟོང་པ་ཉིད་ལ་གཞུག་པའི་དོན་དུ་ནི་འཇིག་རྟེན་གྱི་མགོན་པོ་སངས་རྒྱས་ཀྱིས་ཕུང་
པོ་ཁམས་དང་སྐྱེ་མཆེད་ལ་སོགས་པའི་དངོས་པོ་བསྟན་ཏེ། དགོས་པའི་དབང་གིས་རྒྱལ་བ་
རྣམས། །ང་དང་ང་ཡི་ཞེས་གསུང་ལྟར། །ཕུང་པོ་ཁམས་དང་སྐྱེ་མཆེད་རྣམས། །དེ་བཞིན་
དགོས་པའི་དབང་གིས་གསུངས། །ཞེས་རིགས་པ་དྲུག་ཅུ་པ་ལས་སོ། །དེ་དོན་དམ་པར་གྲུབ་
པར་མ་ གསུངས་པས་སྒྲུབ་བྱེད་དུ་མི་རུང་ངོ༌། །དོན་དམ་པར་མ་ གསུངས་ན་འདུ་བྱེད་
དེ་རྣམས་ཇི་ལྟར་སྐད་ཅིག་མ་ཡིན་ཞེ་ན། འདུ་བྱེད་དེ་དག་ཆོས་ཅན། དེ་ཁོ་ན་ཉིད་དུ་ན་སྐད་
ཅིག་མ་ཉིད་མིན་ཏེ། བདེན་པའི་རང་བཞིན་མེད་པའི་ཕྱིར་རོ། །
བཞི་པ་དངོས་ཀྱི་དོན་ལ་རྩོད་པ་སྤང་བ་ནི། འོ་ན་དེ་དག་དོན་དམ་པར་སྐད་ཅིག་
མ་མ་ཡིན་ཞིང་ཀུན་རྫོབ་ཙམ་དུ་སྐད་ཅིག་མར་བསྟན་པ་ཡིན་ན། འདུ་བྱེད་རྣམས་ཆོས་ཅན།
དེ་སྐད་ཅིག་མ་ཡིན་པ་ཀུན་རྫོབ་ཏུ་ཡང་འགལ་བར་ཐལ། དེ་སྐད་ཅིག་མ་ཡིན་པར་འཇིག་
རྟེན་པས་མ་རྟོགས་པའི་ཕྱིར་ཏེ། འཇིག་རྟེན་པས་རྟག་པར་གཟུང་བའི་ཕྱིར་རོ་ཞེ་ན། ཚུ་རོལ་
མཐོང་བས་མ་རྟོགས་པ་དེ་ལྟ་ནའང་འདུ་བྱེད་རྣམས་སྐད་ཅིག་མ་ཉིད་ཡིན་པ་ཆོས་ཅན། ཀུན་
རྫོབ་ཡིན་པར་འགལ་བའི་ཉེས་པ་མེད་དེ། བདག་མེད་རྟོགས་པའི་རྣལ་འབྱོར་པ་རྣམས་ཀྱི་ཐ་
སྙད་ཀྱི་ཡུལ་ཡིན་པའི་ཕྱིར་རོ། །ཞེས་པ་འགྲེལ་ཆེན་ལ་སོགས་པ་འགྲེལ་པ་གསུམ་ལས་སོ། །
གལ་ཏེ་ཀུན་རྫོབ་ཏུ་ན་འགལ་ཞེས་ཀུན་རྫོབ་ཏུ་ན་ཞེས་ཕྱོགས་སྔ་མ་དང་འགལ་ཞེས་པ་རང་
ལན་དུ་བྱས་ཏེ་དཀའ་འགྲེལ་ལས་བཤད་པའང་ཡོད་དོ། །གལ་ཏེ་སྐད་ཅིག་མ་དེ་ཀུན་རྫོབ་ཏུ་
-438-



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
ཡང་རྣལ་འབྱོར་པས་ངེས་ཀྱི་འཇིག་རྟེན་པས་མི་ངེས་པ་ཅི་ཞེ་ན། འདུ་བྱེད་རྣམས་ཆོས་ཅན།།
སྐད་ཅིག་བདག་མེད་ལ་སོགས་པར་རྣལ་འབྱོར་པས་རྟོགས་ཀྱི་བྱིས་པ་འཇིག་རྟེན་པས་མི་
རྟོགས་ཏེ། དེ་ཁོ་ན་ཉིད་མ་མཐོང་བའི་འཇིག་རྟེན་པ་ལ་ལྟོས་ནས་རྣལ་འབྱོར་པས་དེའི་དེ་ཁོ་
ན་ཉིད་མཐོང་བའི་ཕྱིར་རོ། །དེས་ན་འཇིག་རྟེན་པའི་རྟོགས་པས་རྣལ་འབྱོར་པ་ལ་གནོད་པ་
མེད་དོ། །དེ་ལས་གཞན་དུ་རྟགས་མ་གྲུབ་ནས་དེ་ཉིད་མཐོང་མ་མཐོང་གི་ཁྱད་མེད་ཅིང་
འཇིག་རྟེན་པས་རྣལ་འབྱོར་པ་ལ་གནོད་ན་རྣལ་འབྱོར་པས་བུད་མེད་ཀྱི་ལུས་མི་གཙང་བར་
བསྒོམ་པ་ན་མི་གཙང་བར་དཔྱད་པའི་སྟོབས་ཀྱིས་མི་གཙང་བར་ངེས་པ་རྟོགས་པ་དེ་ལ་
འཇིག་རྟེན་གྱི་གྲགས་པས་གནོད་པར་འགྱུར། འཇིག་རྟེན་པས་དེ་ལས་བཟློག་པ་བུད་མེད་ཀྱི་
ལུས་གཙང་བར་རྟོགས་ཤིང་དེ་ལྟར་གྲགས་པའི་ཕྱིར་རོ། །མི་གནོད་པ་དེས་ན་ཆོས་ཐམས་
ཅད་སྒྱུ་མ་ལྟར་རང་བཞིན་མེད་པར་གྲུབ་བོ། །དེ་ལྟར་ཡང་འབུམ་ལས། ལྷའི་བུ་སེམས་ཅན་
དེ་དག་ནི་སྒྱུ་མ་ལྟ་བུ་རྨི་ལམ་ལྟ་བུ་སྟེ། ལྷའི་བུ་སྒྱུ་མ་དང་སེམས་ཅན་དེ་དག་ནི་གཉིས་སུ་མེད་
གཉིས་སུ་བྱར་མེད་དོ་ཞེས་པ་ནས་མྱ་ངན་ལས་འདས་པ་ཡང་སྒྱུ་མ་ལྟ་བུ་རྨི་ལམ་ལྟ་བུའོ། །
ཞེས་སོགས་རྒྱ་ཆེར་གསུངས་སོ། །
ལྔ་པ་དགེ་སྡིག་མི་འབྱུང་བའི་རྩོད་པ་སྤང་བ་ནི། གལ་ཏེ་སངས་རྒྱས་ཀྱང་སྒྱུ་མ་
ལྟ་བུ་ཡིན་ན་རྒྱལ་བ་བཅོམ་ལྡན་འདས་ཆོས་ཅན། དེ་དག་ལ་མཆོད་པ་དང་གནོད་པ་བྱས་
པས་བསོད་ནམས་དང་ནི་སྡིག་པ་མི་འབྱུང་བར་ཐལ། སྒྱུ་མ་དང་འདྲ་བར་རང་བཞིན་མེད་
པའི་ཕྱིར། དཔེར་ན་སྒྱུ་མས་བྱས་པའི་སྐྱེས་བུ་ལ་ཕན་གནོད་བྱས་པ་ལས་དགེ་སྡིག་མི་འབྱུང་
བ་བཞིན་ཞེ་ན། ཇི་ལྟར་དངོས་པོར་སྨྲ་བ་རྣམས་ཀྱིས་རྒྱལ་བའི་དངོས་པོ་དོན་དམ་པར་ཡོད་པ་
ལ་ཕན་གནོད་བྱས་པས་དོན་དམ་པར་ཡོད་པའི་བསོད་ནམས་དང་སྡིག་པ་འབྱུང་བར་འདོད་
པ་ཇི་ལྟ་བ་བཞིན་དུ་སྒྱུ་མ་དང་འདྲ་བའི་རྒྱལ་བ་སངས་རྒྱས་ལ་ཕན་གནོད་སྒྱུ་མ་ལྟ་བུ་བྱས་
，
-
- 433 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་བསོད་ནམས་དང་སྡིག་པ་སྒྱུ་མ་ལྟ་བུ་ནི་འབྱུང་སྟེ། འདི་དག་ཐམས་ཅད་རྟེན་འབྲེལ་ཙམ་
དུ་གཉིས་ཀ་ལ་གྲུབ་པའི་ཕྱིར་རོ། །
དྲུག་པ་ཉིང་མཚམས་མི་སྦྱོར་བའི་རྩོད་པ་སྤང་བ་ནི། གལ་ཏེ་དེ་ལྟ་ཡིན་དུ་ཆུག་
ནའང་སེམས་ཅན་ཐམས་ཅད་ཆོས་ཅན། ཤི་ནས་ཏེ་རིས་མཐུན་ཉམས་པའི་འོག་ཏུ་ཇི་ལྟར་སྐྱེ་
སྟེ་མི་སྐྱེ་བར་ཐལ། སྒྱུ་མ་དང་འདྲ་བའི་ཕྱིར། ཁྱབ་པ་ཡོད་དེ། སྒྱུ་མའི་སྐྱེས་བུ་ཞིག་ནས་སྐྱེ་
བ་མེད་པའི་ཕྱིར། དེས་ན་སྐྱེ་བའི་ཕྱིར་དོན་དམ་དུ་ཡོད་དོ་ཞེ་ན། དུས་ཇི་སྲིད་དུ་སྨན་དང་
སྔགས་ལ་སོགས་པ་སྒྱུ་མའི་རྐྱེན་རྣམས་ཚོགས་པར་གྱུར་པ་དེ་སྲིད་དུ་སྒྱུ་མའང་འབྱུང་བར་
འགྱུར་བ་དེ་བཞིན་དུ་མ་རིག་པ་དང་ལས་སྲེད་སོགས་འཁོར་བའི་རྐྱེན་ཚོགས་པ་དེ་སྲིད་དུ་
སེམས་ཅན་གྱི་སྒྱུ་མའང་འབྱུང་བ་དེ་ལྟ་ནའང་བདེན་པར་ཡོད་པ་མིན་པས་མ་ངེས་སོ། །འོན་
ཏེ་སེམས་ཅན་རྣམས་འཁོར་བ་ཇི་སྲིད་པར་མི་འབྱུང་བར་འགྱུར། དོན་དམ་པར་མེད་པའི་
ཕྱིར། སྒྱུ་མ་བཞིན་ཞེ་ན། མ་ངེས་ཏེ། སེམས་ཅན་རྣམས་ཆོས་ཅན། རྒྱུན་རིང་དུ་གནས་ཙམ་
གྱིས་ཇི་ལྟར་ན་བདེན་པར་ཡོད་པ་མ་ཡིན་པར་ཐལ། རྫུན་པར་མི་འགལ་བའི་ཕྱིར་ཏེ། དེ་ལྟ་
མ་ཡིན་ན་ཡུན་རིང་པོར་དེའི་སྣང་བ་འབྱུང་བའི་དྲི་ཟའི་གྲོང་ཁྱེར་དང་སྒྱུ་མ་ཡང་དེར་འགྱུར་
བའི་ཕྱིར་རོ། །
བདུན་པ་དགེ་སྡིག་འབྱུང་མི་འབྱུང་གི་ཁྱད་པར་ནི། གལ་ཏེ་སྒྱུ་མའི་སྐྱེས་བུ་
བཞིན་དུ་སེམས་ཅན་ཆོས་ཅན། དེ་བསད་པ་སོགས་ལ་སྲོག་བཅད་པའི་སྡིག་པ་སོགས་མི་
འགྱུར་བར་ཐལ། སྒྱུ་མ་དང་རང་བཞིན་ཁྱད་པར་མེད་པའི་ཕྱིར་ཞེ་ན། སྒྱུ་མའི་སྐྱེས་བུ་བསད་
པ་དང་སོགས་པས་སྒྱུ་མའི་སྐྱེས་བུ་ལ་མ་བྱིན་པར་བླངས་པ་ལ་སོགས་པ་ཡང་རྒྱུད་ལ་སེམས་
མེད་པའི་ཕྱིར་ན་བསད་པའི་དངོས་གཞིའི་སྡིག་པ་མེད་མོད་ཀྱི། གསད་སེམས་ཀྱིས་རྒྱབ་ན་
སྲོག་གཅོད་ཀྱི་སྦྱོར་བར་གཏོགས་པའི་སྡིག་འབྱུང་ངོ༌། །སེམས་ཅན་ལ་ནི་དེ་དང་མི་འདྲ་སྟེ་
-4 4
0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥་
སེམས་ཅན་ཆོས་ཅན། དེ་ལ་ཕན་པ་དང་སྲོག་གཅོད་སོགས་ཀྱི་གནོད་པ་བྱས་པས་བསོད་
ནམས་དང་ནི་སྡིག་པ་འབྱུང་སྟེ་སྒྱུ་མའི་རང་བཞིན་གྱི་སེམས་དང་ལྡན་པས་དེ་ལ་ཕན་གནོད་
བྱས་ན་དེའི་སེམས་ལ་བདེ་སྡུག་འབྱུང་བའི་ཕྱིར་རོ། །འོན་ཏེ་མ་གྲུབ་སྟེ། དེ་ལ་སྒྱུ་མའི་རང་
བཞིན་གྱི་སེམས་ནི་འབྱུང་བ་མེད་དེ། སྒྱུ་མའི་རྐྱེན་སྔགས་དང་སོགས་པས་ནོར་བུ་དང་སྨན་
སོགས་རྣམས་ལ་སེམས་བསྐྱེད་པའི་ནུས་པ་མེད་པའི་ཕྱིར་ཞེ་ན། སྒྱུ་མའི་སྒྲ་མཚུངས་པ་དེ་ལྟ་
ནའང་སྒྱུ་མ་དེ་ཡང་སེམས་ཡོད་མེད་སྣ་ཚོགས་པ་ཉིད་ཡིན་ཏེ། སེམས་ཡོད་མེད་ཀྱི་དངོས་པོ་
སྣ་ཚོགས་སུ་བསྐྱེད་པའི་སྣ་ཚོགས་པའི་རྐྱེན་ལས་འབྱུང་བའི་ཕྱིར་རོ། །འོན་ཏེ་སྒྱུ་མར་འདྲ་ན་
སྒྱུ་མ་གཅིག་བསྐྱེད་པའི་རྐྱེན་གྱི་ནུས་པ་གཅིག་གིས་ཐམས་ཅད་ཇི་ལྟར་མི་སྐྱེད་ཅེ་ན། འབྲས་
བུ་གཅིག་གི་རྐྱེན་གཅིག་གིས་ནི་འབྲས་བུ་ཀུན་བསྐྱེད་ནུས་པ་ཡུལ་དུས་གང་ན་ཡང་ནི་ཡོད་པ་
མ་ཡིན་ནོ། །དེས་ན་སྔ་མའི་རྟགས་གྲུབ་བོ། །འདི་ཐམས་ཅད་ཀུན་རྫོབ་ཏུ་ཐ་སྙད་ཀྱི་ངོར་
བཞག་གི་དོན་དམ་པར་སྐྱེ་འཆི་དང་རྒྱུ་འབྲས་སོགས་མེད་དེ། ཆོས་ཐམས་ཅད་རང་བཞིན་
གྱིས་སྟོང་པའི་ཕྱིར་རོ། ། །
བརྒྱད་པ་སྤྱོད་པ་དོན་མེད་དུ་ཐལ་བ་སྤང་བ་ནི། གལ་ཏེ་དོན་དམ་པར་ཆོས་
ཐམས་ཅད་སྐྱེ་འགག་ལ་སོགས་པ་དང་བྲལ་བ་རང་བཞིན་གྱིས་མྱ་ངན་ལས་འདས་པ་གདོད་
མ་ནས་ཞི་བ་ཡིན་ཞིང་ཀུན་རྫོབ་ཏུ་ནི་སྐྱེ་བ་དང་རྒ་ཤི་ལ་སོགས་པའི་རིམ་པས་འཁོར་བར་
འཁོར་བ་ཡིན་པ་དེ་ལྟ་ན་ཁྱོད་ཀྱི་ལུགས་ལ་ཆོས་ཅན། སངས་རྒྱས་ཀྱང་ནི་ཀུན་རྫོབ་ཏུ་སྐྱེ་རྒ་
ལ་སོགས་པའི་རིམ་པ་དང་ལྡན་པས་འཁོར་བར་འཁོར་བར་འགྱུར་ཏེ། དོན་དམ་པར་ཆོས་
ཐམས་ཅད་རང་བཞིན་གྱིས་མྱ་ངན་ལས་འདས་པ་ཡིན་ཡང་ཀུན་རྫོབ་ཏུ་འཁོར་བར་འཁོར་
བའི་ཕྱིར་རོ། །འདོད་ན་དེ་བས་ན་ སྡུག་བསྔལ་ཐམས་ཅད་ཞི་ཞིང་ཡོན་ཏན་ཐམས་ཅད་
རྫོགས་པའི་སངས་རྒྱས་ཐོབ་པའི་ཆེད་དུ་ཀུན་རྫོབ་ཏུ་མགོ་དང་རྐང་ལག་ལ་སོགས་པ་གཏོང་
，
，
，
，
- 4
4
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་བྱང་ཆུབ་ཀྱི་སྤྱོད་པས་ཅི་ཞིག་བྱ་སྟེ་དོན་མེད་པར་འགྱུར་རོ་ཞེ་ན། ཇི་སྲིད་རྐྱེན་རྣམས་
ཚོགས་གྱུར་པ། །ཞེས་པས་ལན་བཏབ་ཟིན་ལ་ལན་གཞན་ཡང་གདོད་མ་ནས་ཞི་བ་དེ་ལྟ་
ནའང་སེམས་ཅན་སྒྱུ་མ་ལྟ་བུ་རྣམས་ཆོས་ཅན། ཀུན་རྫོབ་ཏུ་འཁོར་བར་འཁོར་བར་ལྡོག་པར་
མི་འགྱུར་ཏེ། འཁོར་བར་སྐྱེ་བའི་རྐྱེན་མ་རིག་པ་དང་འདུ་བྱེད་སོགས་སྲིད་པའི་ཡན་ལག་
རྣམས་རྒྱུན་ནི་མ་ཆད་པའི་ཕྱིར་ནའོ། །སངས་རྒྱས་ཆོས་ཅན། ཀུན་རྫོབ་ཏུ་ཡང་སྐྱེ་བ་ལ་
སོགས་པའི་རིམ་པས་འཁོར་བར་འཁོར་བ་མི་འབྱུང་སྟེ། འཁོར་བར་སྐྱེ་བའི་རྐྱེན་མ་རིག་པ་
ལ་སོགས་པ་རྣམས་རྒྱུན་ནི་ཆད་པས་ནའོ། །ཡང་གི་སྒྲས་ཀུན་རྫོབ་ཏུ་ཡང་མི་འབྱུང་ན་དོན་
དམ་དུ་ལྟ་ཅི་སྨོས་ཞེས་པའོ། །ཡང་མ་རིག་པ་ལ་སོགས་པའི་རྐྱེན་རྒྱུན་ཆད་པ་ན་སེམས་ཅན་
དེ་དག་ཀྱང་ཀུན་རྫོབ་ཏུ་ཡང་མི་འཁོར་བ་འདི་ནི་སངས་རྒྱས་དང་མཚུངས་སོ། །དེས་ན་མ་
ངེས་སོ། །
-
གཉིས་པ་སེམས་སུ་སྨྲ་བའི་རྩོད་པ་སྤང་བ་ལ་དྲུག་ལས། དང་པོར་རིག་བྱེད་མེད་
པའི་རྩོད་པ་སྤང་བ་ནི། སེམས་ཙམ་པ་ན་རེ། གང་གི་ཚེ་དབུ་མ་པའི་ལུགས་ལ་ཆོས་ཐམས་
ཅད་ རང་བཞིན་གྱིས་ སྟོང་པ་ཡིན་ན། ཤེས་ བྱ་སྒྱུ་མ་ལྟ་བུ་ཆོས་ཅན། ཤེས་པ་གང་གིས་
དམིགས་པར་འགྱུར་ཏེ་མི་འགྱུར་བར་ཐལ། འཁྲུལ་པའི་རང་བཞིན་ཀུན་རྫོབ་འཛིན་པའི་
བློའང་བདེན་པར་ཡོད་པ་མིན་པའི་ཕྱིར་ཞེས་པའི་སྐྱོན་དུ་འགྱུར་ལ། ཁོ་བོ་ལ་ནི་ཉེས་པ་འདི་
མེད་དེ། སེམས་དོན་དམ་པར་ཡོད་པ་ལ་དེ་ཉིད་ཕྱི་རོལ་དོན་དུ་འཁྲུལ་ནས་དོན་དུ་སྣང་བའི་
ཕྱིར་ཞེ་ན། གང་གི་ཚེ་སེམས་ཙམ་པ་ཁྱོད་ལ་ཆོས་ཅན། གཟུང་བ་སྒྱུ་མ་ཙམ་ཉིད་ཀྱང་མེད་
པར་ཐལ། འགྲོ་བ་སེམས་ཙམ་དུ་ཁས་ལེན་པས་ཕྱིའི་དོན་མེད་པའི་ཕྱིར། འདོད་ནའང་དེའི་
ཚེ་ཤེས་པས་ཡུལ་ཅི་ཞིག་དམིགས་ཏེ་མ་དམིགས་པར་ཐལ། དེའི་ཕྱིར་རོ། །གལ་ཏེ་ཕྱི་རོལ་
གྱི་དོན་མེད་ཀྱང་ཕྱི་རོལ་གྱི་རྟ་གླང་ལ་སོགས་པ་གཟུང་བྱའི་རྣམ་པར་སྣང་བ་དེ་ནི་སེམས་ཉིད་
- 4 4 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། དོལ་
ཡིན་ལ་དེ་ཉིད་འཛིན་པའི་རྣམ་པ་ལས་གཞན་པའི་དངོས་པོར་དོན་དམ་པར་ཡོད་པས་དེ་
འཛིན་པའི་རྣམ་པས་དམིགས་པའི་ཕྱིར་སྐྱོན་མེད་དོ་ཞེ་ན། དེ་ལྟར་འདོད་པ་གང་གི་ཚེ་སེམས་
ཙམ་པ་ཆོས་ཅན། ཡུལ་རིག་པ་པོ་སེམས་ཉིད་ལས་ངོ་བོ་ཐ་དད་པའི་ཡུལ་སྒྱུ་མ་ཙམ་ཡང་མེད་
པར་ཐལ། རིག་བྱེད་སེམས་རང་ཉིད་སྒྱུ་མ་ལྟ་བུའི་ཡུལ་སྣ་ཚོགས་སུ་སྣང་བའི་ཕྱིར། འདོད་
ན༑ དེའི་ཚེ་དེ་ཆོས་ཅན། ཡུལ་གང་ཞིག་བློ་གང་གིས་མཐོང་སྟེ་མཐོང་བ་མི་རིགས་པར་ཐལ།
མཐོང་བྱེད་ཙམ་ལས་མ་གཏོགས་པར་ མཐོང་བྱའི་ཡུལ་མེད་པའི་ཕྱིར། ཁྱབ་པ་ཡོད་དེ། །
མཐོང་བྱེད་ནི་མཐོང་བྱ་ལ་ལྟོས་པའི་ཕྱིར་རོ། །
གཉིས་པ་ལུང་གིས་དགག་པ་ནི། སྐྱོན་མེད་དེ་རང་རིག་པས་རང་གི་ངོ་བོ་མྱོང་བ་
ན་དེ་ལས་ཐ་མི་དད་པའི་གཟུང་བའི་རྣམ་པ་སྒྱུ་མ་ལྟ་བུའང་མཐོང་བ་ཡིན་ནོ་ཞེ་ན། འཇིག་
རྟེན་གྱི་ནི་མགོན་པོ་སྟེ་སྐྱབས་པ་སངས་རྒྱས་ཀྱིས་ཀྱང་ལང་ཀར་གཤེགས་པ་ལས། ཇི་ལྟར་
རལ་གྱི་རང་སོ་དང༌། །ཇི་ལྟར་སོར་མོ་རང་རྩེ་མོ། །མི་གཅོད་རེག་པར་མི་འགྱུར་བ། །དེ་
བཞིན་སེམས་ཀྱིས་སེམས་མི་མཐོང་། །ཞེས་གསུངས་ཏེ། དེའི་དོན་ཡང་ཡིད་དམ་སེམས་ཆོས་
ཅན། རང་གིས་རང་གི་ངོ་བོ་གསལ་ཞིང་རིག་པར་བྱེད་པ་མི་འཐད་པར་ཐལ། རང་ཉིད་ཆ་
ཤས་མེད་པ་གཅིག་ཡིན་པས་རིག་བྱའི་ལས་རིག་པའི་བྱེད་པ་པོ་རིག་པའི་བྱ་བ་གསུམ་མེད་
པའི་ཕྱིར། དཔེར་ན་རལ་གྲིའི་སོ་ནི་རང་ལ་རང་གིས་ཇི་ལྟར་མི་གཅོད་པ་དེ་བཞིན་ནོ། །
གསུམ་པ་མར་མེའི་དཔེ་དགག་པ་ནི། ཇི་ལྟར་མར་མེས་མུན་ཁུང་གི་བུམ་པ་ལ་
སོགས་པ་གསལ་བར་བྱེད་པ་དེ་ཉིད་ཀྱང་རང་གསལ་བྱེད་མར་མེ་གཞན་ལ་མི་ལྟོས་པར་བུམ་
སོགས་གསལ་བར་བྱེད་ཅིང་རང་གི་དངོས་པོའང་ཡང་དག་པར་གསལ་བར་བྱེད་པ་བཞིན་དུ་
སེམས་ཀྱང་རང་གིས་རང་གསལ་ཞིང་རིག་པར་བྱེད་དོ་ཞེ་ན། དཔེ་མ་གྲུབ་སྟེ། མར་མེ་ཆོས་
ཅན། བུམ་སོགས་བཞིན་དུ་མར་མེས་གསལ་བར་བྱ་བ་མིན་པར་ཐལ་ཏེ། གང་གི་ཕྱིར་ན་
- 4 4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མུན་པའི་སྒྲིབ་བྱེད་ཀྱིས་བསྒྲིབས་པ་མེད་པའི་ཕྱིར། ཇི་སྐད་དུ། མར་མེ་དག་ནི་གང་དག་ན། །
དེ་འདུག་པ་ན་མུན་པ་མེད། །མར་མེ་ཇི་ཞིག་སྣང་བར་བྱེད། །མུན་པ་སེལ་བས་སྣང་བྱེད་ཡིན།།
ཞེས་རྩ་ཤེར་ལས་སོ། །དེས་ན་དཔེ་མ་གྲུབ་པས་དཔེས་མཚོན་པའི་དོན་མི་འགྲུབ་བོ། །
བཞི་པ་སྔོན་པོའི་དཔེ་དགག་པ་ནི། གལ་ཏེ་དཔེར་ན་ཤེལ་གྱི་རྡོ་བ་རང་བཞིན་
གྱིས་སྔོན་པོ་མ་ཡིན་པ་དེའང་སྔོན་པོར་འགྱུར་བ་རྐྱེན་རས་སྔོན་པོ་ལ་སོགས་པ་ལ་ལྟོས་པ་
བཞིན་དུ་བཻ་ཌཱུརྱ་ལ་སོགས་པ་རང་བཞིན་གྱིས་སྔོན་པོ་ཡིན་པ་དེ་སྔོན་པོ་ཉིད་དུ་འགྱུར་བ་དེ་ལ་
རྐྱེན་གཞན་ལ་ལྟོས་པ་ཡོད་པ་མ་ཡིན་པ་དེ་བཞིན་དུ་བུམ་པ་ལ་སོགས་པ་འགའ་ཞིག་གསལ་
བར་མཐོང་བར་མར་མེ་ལ་སོགས་གསལ་བྱེད་གཞན་ལ་ནི་ལྟོས་པ་དང་མར་མེ་ནི་གསལ་བར་
མར་མེ་གཞན་ལ་ལྟོས་པ་མེད་པའང་མཐོང་བའི་ཕྱིར་མར་མེའི་དཔེ་གྲུབ་བོ་ཞེ་ན། མི་མཚུངས་
ཏེ༑ རང་བཞིན་གྱི་སྔོན་པོ་དེ་ཆོས་ཅན། ཤེལ་བཞིན་དུ་སྔོན་པོར་འགྱུར་བ་རྒྱུ་རྐྱེན་གཞན་ལ་
ལྟོས་པར་ཐལ། སྔོན་པོར་འགྱུར་བ་རང་གི་རྒྱུ་རྐྱེན་ལ་ལྟོས་ཀྱི་རང་རྒྱུ་ལས་སྔོན་པོ་ཉིད་མིན་
པར་སྐྱེས་པ་ལ་བདག་གིས་རྐྱེན་གཞན་ལ་མ་ལྟོས་པར་སྔོན་པོའི་བདག་ཉིད་དུ་བྱས་པ་མེད་
པའི་ཕྱིར་ཏེ། བདག་ཉིད་ལ་བྱ་བྱེད་འགལ་བའི་ཕྱིར་རོ། ། །
ལྔ་པ་དཔེ་དོན་མི་མཚུངས་པ་ནི། གལ་ཏེ་མར་མེ་གསལ་བྱེད་གཞན་ལ་མི་ལྟོས་
པར་གསལ་བ་ཉིད་དོ་ཞེས་རང་འཛིན་གྱི་ཤེས་པས་ཤེས་ཏེ་དེ་ལྟར་བརྗོད་པར་བྱེད་པ་ཡིན་དུ་
ཟིན་ནའང་། བློ་ནི་རང་གིས་རང་གསལ་བ་ཉིད་ཡིན་ནོ་ཞེས་ཤེས་པ་གང་གིས་ཤེས་ནས་དེ་
སྐད་དུ་བརྗོད་པར་བྱ་སྟེ། དེ་བློས་མ་ཤེས་པའི་ཕྱིར་ཏེ། འདས་པའི་བློས་ནི་མ་ཤེས་ཏེ། དེ་
ཡོད་དུས་ན་ཁྱོད་མ་སྐྱེས་པའི་ཕྱིར། ཕྱིས་བྱུང་བས་ཀྱང་མ་ཡིན་ཏེ། དེའི་ཚེ་འགགས་པའི་ཕྱིར།
དུས་མཉམ་གྱི་ཤེས་པ་གཞན་གྱིས་ཀྱང་འཛིན་པ་མ་ཡིན་ཏེ། དེ་ལ་ཕན་མི་འདོགས་པས་དེའི་
ཡུལ་མ་ཡིན་པའི་ཕྱིར། རྣམ་འགྲེལ་ལས། རྒྱུ་མིན་ཡུལ་ཡང་ཇི་ལྟར་ཡིན། །ཞེས་འབྱུང་བས་
-4
4 4 -



རམ་
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
སོ༑ ༑རང་གིས་རང་ཉིད་རིག་པ་ཡང་མིན་ཏེ། རྩོད་གཞི་ཡིན་པའི་ཕྱིར་རོ། །དེས་ན་མར་མེ་
བཞིན་དུ་གསལ་བའམ་བུམ་པ་བཞིན་དུ་མི་གསལ་བའི་བདག་ཉིད་གང་ཡིན་ཡང་རུང་གང་ཚེ་
ཤེས་པ་རང་ཉིད་དང་ཤེས་པ་གཞན་འགས་ཀྱང་མཐོང་བ་མིན་ན་དེའི་ཚེ་མོ་གཤམ་བུའི་འགྱིང་
བག་སྟེ་སྒེག་པ་བཞིན་དུ་རང་རིག་གོ་ཞེས་བརྗོད་ཀྱང་དོན་འགྲུབ་པའི་དོན་ཏེ་འབྲས་བུ་མེད་
དེ༑ རིགས་པ་དང་བྲལ་བའི་ཚིག་ཡིན་པའི་ཕྱིར་རོ། །
དྲུག་པ་རང་རིག་གི་སྒྲུབ་བྱེད་དགག་པ་ལ་བདུན་ལས། དང་པོ་དྲན་པའི་རྟགས་
མ་ངེས་པར་བསྟན་པ་ནི། གལ་ཏེ་ཚིག་དེ་རིགས་པ་དང་བྲལ་བ་མ་ཡིན་གྱི་འདི་ལ་རིགས་པ་
ཡོད་དེ། སྐྱེས་བུ་ཆོས་ཅན། ཕྱིས་རྣམ་ཤེས་དྲན་པར་ཇི་ལྟར་འགྱུར་ཏེ་མི་འགྱུར་བར་ཐལ།
རྣམ་ཤེས་མྱོང་བའི་རང་རིག་ཡོད་པ་མིན་པའི་ཕྱིར། ཐལ་བ་ལས་རང་རིག་ཡོད་དེ། དྲན་པ་
ཡོད་པའི་ཕྱིར་ཞེས་པའི་འབྲས་རྟགས་ཀྱིས་རང་རིག་གྲུབ་ཅེ་ན། མ་ངེས་ཏེ། རང་རིག་མེད་
ཀྱང་དྲན་པ་འབྱུང་བའི་ཕྱིར་ཏེ། ཤེས་པ་ལས་གཞན་གཟུང་བྱའི་ཡུལ་མྱོང་བ་ན་དེའི་ཡུལ་ཅན་
ཤེས་པ་ལས་དྲན་པ་སྐྱེ་བའི་ཕྱིར་རོ། །གཞན་མྱོང་བ་ན་གཞན་ལ་དྲན་པ་སྐྱེ་བ་མི་འཐད་དེ། ཧ་
ཅང་ཐལ་བའི་ཕྱིར་ཞེ་ན། ཡུལ་དང་ཡུལ་ཅན་ཤེས་པ་ཕན་ཚུན་འབྲེལ་བ་གྲུབ་པ་ལས་ཡུལ་
ཅན་ཤེས་པ་ལ་དྲན་པ་སྐྱེ་བར་འགྱུར་རོ། །རང་རིག་གིས་མ་མྱོང་ན་ཇི་ལྟར་དྲན་སྙམ་དུ་དོགས་
ན༑ ལྡོང་རོས་ཀྱིས་བསྐུས་པའི་བྱི་བའི་དུག་ལུས་ལ་སྐད་ཅིག་མ་གཅིག་ལ་འཕོས་ནས་ཞུགས་
པ་ན་དེ་དུས་ན་གསལ་བར་མྱོང་བ་མེད་ཀྱང་འབྲུག་གི་སྒྲ་གྲག་པའི་རྐྱེན་དང་ཕྲད་པ་ལས་དུག་
ལངས་པ་ན་རང་རིག་གིས་བཞག་པའི་དྲན་པའི་བག་ཆགས་ཀྱི་ས་བོན་མེད་པར་ཡང་དྲན་པ་
འབྱུང་བ་བཞིན་དུ་ཡུལ་མྱོང་དུས་སུ་ཤེས་པ་མ་མྱོང་ཡང་ཕྱིས་དྲན་པ་འབྱུང་བར་འགྱུར་རོ། ། །
གཉིས་པ་མཐོང་བའི་རྟགས་མ་ངེས་པར་བསྟན་པ་ནི། འོན་ཏེ་ཤེས་པ་ཆོས་ཅན།
ཤེས་པ་རང་ཉིད་ཀྱི་རང་བཞིན་ཡིན་པ་རབ་ཏུ་གསལ་ཞིང་རིག་པ་ཡིན་ཏེ། བསྒོམ་པ་དང་
-
-
I
.
- 4 4 5 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མངོན་ཤེས་ལ་སོགས་རྐྱེན་གཞན་དག་དང་ལྡན་པ་ལས་དེས་ཕ་རོལ་གྱི་སེམས་གསལ་བར་
མཐོང་བའི་ཕྱིར་ཞེ་ན། དེ་ལྟ་ན་སྐྱེས་བུས་རིགས་སྔགས་གྲུབ་པའི་མིག་སྨན་གྱི་སྦྱོར་བའི་ཆོ་ག་
ལས་ས་འོག་གི་རིན་པོ་ཆེའི་བུམ་པའམ། རིན་པོ་ཆེའི་གཏེར་མཐོང་བ་ན་ས་འོག་གི་རིན་པོ་
ཆེའི་བུམ་པ་ཆོས་ཅན། མིག་སྨན་དུ་འགྱུར་བར་ཐལ། མིག་སྨན་སོགས་རྐྱེན་གཞན་དང་ལྡན་
པ་ལས་ཁྱོད་གསལ་བར་མཐོང་བའི་ཕྱིར། ཐལ་བ་ལས་མིག་སྨན་གྱི་བདག་ཉིད་དུ་འགྱུར་བ་
མིན་པ་བཞིན་དུ་ཞེས་འགྲེལ་པ་ལས་བཤད་ཀྱང་། གྲུབ་པའི་མིག་སྨན་གྱི་སྦྱོར་བ་ཆོས་ཅན།
མིག་སྨན་རང་ཉིད་མཐོང་བར་ཐལ། རྐྱེན་གཞན་མིག་གི་དབང་པོ་ལ་སོགས་པ་དང་འབྲེལ་བ་
ལས་ས་འོག་གི་བུམ་པ་གསལ་བར་མཐོང་བའི་ཕྱིར། ཞེས་བཤད་ན་རིགས་པར་མངོན་ནོ། །
ཐལ་བ་ལས་མིག་སྨན་རང་ཉིད་མཐོང་བར་འགྱུར་བ་མིན་པ་བཞིན་དུ། རྐྱེན་གཞན་དང་ལྡན་
པ་ལས་གཞན་གྱི་སེམས་ཤེས་པའི་ཤེས་པ་དེ་ཆོས་ཅན། གཞན་སེམས་རིག་པས་རང་གི་
བདག་ཉིད་རིག་པའི་རང་རིག་ཏུ་མི་འགྲུབ་སྟེ། གཞན་སེམས་དེ་རང་གི་བདག་ཉིད་མིན་པའི་
ཕྱིར་རོ། །
གསུམ་པ་བཀག་པ་ལ་རྩོད་པ་སྤང་བ་ནི། གལ་ཏེ་རང་རིག་མེད་ན་ཤེས་པ་རང་
ཉིད་མི་རྟོགས་པར་ཐལ་ལ། འདོད་ན་དོན་ཡང་མ་རྟོགས་པར་འགྱུར་ལ། དེ་ལྟ་ན་མཐོང་ཐོས་
ལ་སོགས་པའི་ཐ་སྙད་འཇིག་རྟེན་ན་མེད་པར་འགྱུར་ཞེ་ན། དོན་དམ་པར་ནི་འདོད་པ་ཡིན་ལ་
ཀུན་རྫོབ་ཏུ་ནི་ཇི་ལྟར་མིག་ཤེས་ལ་སོགས་པའི་མངོན་སུམ་གྱིས་མཐོང་བ་དང་། གང་ཟག་
གཞན་དང་ལུང་ལས་ཐོས་པ་དང་། རྟགས་ཡང་དག་ལས་ཤེས་པའི་ཐ་སྙད་དག་འཇིག་རྟེན་
འདིར་ནི་དགག་པར་བྱ་བ་མིན་ཏེ། འཇིག་རྟེན་ན་ཇི་ལྟར་གྲགས་པ་བཞིན་དེ་ཁོ་ནར་མ་དཔྱད་
པའི་ངོར་ཁས་ལེན་པའི་ཕྱིར་རོ། །དེ་ལྟ་ན་ཅི་ཞིག་འགོག་ཅེ་ན། དབུ་མ་པའི་ལུགས་འདི་ནི།
ཕུང་སོགས་དངོས་པོ་རྣམས་ལ་ཡོད་མེད་ལ་སོགས་པར་བདེན་པར་རྟགས་པའི་མངོན་ཞེན་
，
་
-4
4 6 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥་
བཟློག་ཅིང་དགག་པར་བྱ་བ་ཡིན་ཏེ། དུཉཁའི་རྒྱུར་གྱུར་པའི་ཕྱིར་རོ། །
བཞི་པ་སྐབས་དོན་ལ་སྦྱར་བ་ནི། གལ་ཏེ་འཁྲུལ་པ་ཡོད་མིན་ན། །སྒྱུ་མ་གང་
གིས་དམིགས་པར་འགྱུར། །ཞེས་ཁྱོད་ཀྱིས་སྨྲས་པ་དེ་ལ། འདི་ལྟར་ཡུལ་སྒྱུ་མ་དེ་སེམས་
ཀྱིས་དམིགས་ན་ སེམས་ ལས་ སྒྱུ་མ་ གཞན་ནམ། གཞན་མིན་པའམ། དེ་གཉིས་ཀའམ།
གཉིས་ཀ་མ་ཡིན་པ་གང་ཡིན། དང་པོ་ལྟར་ན་ཁམས་གསུམ་སེམས་ཙམ་དུ་འདོད་པ་དང་
འགལ་ལ། གཉིས་པ་ལྟར་ན། གང་ཚེ་ཁྱོད་ལ་སྒྱུ་མ་ཉིད་མེད་ན། ཞེས་སོགས་ཀྱིས་བཀག་
ཟིན་ཞིང་། གསུམ་པའང་མི་འཐད་དེ། ཆོས་གཅིག་ལ་ཕན་ཚུན་འགལ་བ་གཉིས་དུས་གཅིག་
ཏུ་མི་སྲིད་པའི་ཕྱིར་རོ། །བཞི་པ་ཁས་ལེན་ནི་སེམས་ལས་སྒྱུ་མ་གཞན་ཡང་མིན་ཞིང་གཞན་
མིན་པ་ཡང་མིན་པར་མི་རྟག་ན། དེའང་མི་འཐད་དེ། དེ་ལྟ་བུའི་གཉིས་མ་ཡིན་གྱི་ཕུང་གསུམ་
མི་སྲིད་པའི་ཕྱིར་ཏེ། དེ་གཉིས་ཕན་ཚུན་སྤང་འགལ་ཡིན་པས་གཅིག་མ་ཡིན་པ་ལས་འོས་
མེད་པའི་ཕྱིར་རོ། །གཞན་ཡང་ཡུལ་སྒྱུ་མ་ལྟ་བུ་དེ་ཆོས་ཅན། ཇི་ལྟར་དེ་སེམས་ལས་གཞན་
མིན་ཏེ་ཡིན་པར་ཐལ། སེམས་མ་ཡིན་པའི་དངོས་པོ་ཡིན་པའི་ཕྱིར་ནའོ། །མ་གྲུབ་སྟེ་སེམས་
ཅན་གཞན་མིན་ནོ་ཞེ་ན། སེམས་ཆོས་ཅན། དངོས་པོར་དོན་དམ་དུ་མེད་པར་ཐལ། སྒྱུ་མ་
ཡིན་པའི་ཕྱིར་རོ། །དེ་འདོད་ན། གང་ཚེ་ཁྱོད་ལ་སྒྱུ་མ་ཉིད་མེད་ན། །ཞེས་པའི་སྐྱོན་གནས་སོ།།
ལྔ་པ་མཇུག་བསྡུ་བ་ནི། ཇི་ལྟར་སྒྱུ་མའི་གླང་པོ་ཆེ་ལ་སོགས་པ་བདེན་པ་མིན་
ཡང་མཐོང་བ་ལྟར་ཀུན་རྫོབ་ཏུ་བལྟ་བར་བྱ་བའི་ཡུལ་སྒྱུ་མ་ཡིན་ལ་དེ་བཞིན་དུ་ལྟ་བྱེད་ཀྱི་
ཡིད་ཀྱང་སྒྱུ་མ་ལྟ་བུ་ཡིན་ནའང་ལྟ་བྱེད་དུ་འགྱུར་བ་ཡིན་པས་སྔར་གྱི་སྐྱོན་མེད་དོ། །
དྲུག་པ་རང་རིག་གི་སྒྲུབ་བྱེད་གཞན་དགག་པ་ནི། གལ་ཏེ་འཁོར་བ་ཀུན་ནས་
ཉོན་མོངས་དང་རྣམ་བྱང་ནི་གཞི་སེམས་ཀྱི་དངོས་པོ་ལ་བརྟེན་པ་ཅན་ཡིན་པས་ན་སེམས་
བདེན་པར་མེད་ན་དེ་ལ་བརྟེན་པའི་འཁོར་འདས་ཀྱི་རྣམ་གཞག་མི་འཐད་དོ་ཞེ་ན། འོ་ན་
- 4 4 ཌ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཁོར་བ་དེ་ནི་དངོས་པོ་ཡིན་ནམ་དངོས་མེད་ཡིན། གལ་ཏེ་དངོས་པོ་ཡིན་ན་སེམས་སམ་དེ་
ལས་གཞན་པའི་དངོས་པོ་ཡིན། དང་པོ་ལྟར་ན་འཁོར་བ་ཆོས་ཅན། སྤང་བྱ་མ་ཡིན་པར་ཐལ།
རང་བཞིན་གྱིས་འོད་གསལ་བས་རྣམ་བྱང་གི་ངོ་བོ་ཡིན་པའི་ཕྱིར། གཉིས་པ་ལྟར་ན་ཐམས་
ཅད་སེམས་སུ་འདོད་པའི་གྲུབ་མཐའ་ཉམས་སོ། །དངོས་པོ་ལས་གཞན་དུ་དངོས་མེད་ཡིན་ཞེ་
ན༑ འཁོར་བ་དེ་ནི་ཆོས་ཅན། ནམ་མཁའ་དང་འདྲ་བར་དོན་བྱེད་མི་ནུས་ཤིང་རང་བཞིན་
མེད་པར་འགྱུར་རོ། །གལ་ཏེ་དངོས་མེད་ཡིན་ཡང་སེམས་ཀྱི་དངོས་པོ་ལ་བརྟེན་པས་ན་དོན་
བྱེད་ནུས་ཤེ་ན། འཁོར་བ་ཆོས་ཅན། སེམས་ཀྱི་དངོས་པོ་ལ་བརྟེན་ཡང་དོན་བྱེད་པ་དང་ལྡན་
པར་ཇི་ལྟར་འགྱུར་ཏེ་མི་འགྱུར་བར་ཐལ། དངོས་པོར་མེད་པའི་ཕྱིར། དེས་ན་སེམས་དོན་
དམ་པར་སྨྲ་བ་ཁྱོད་ཀྱིས་སེམས་འདི་ནི་ཆོས་ཅན། གཟུང་འཛིན་གྱི་རང་བཞིན་འཁོར་བའི་
གྲོགས་མེད་པ་གཅིག་པུ་ཉིད་དུ་འགྱུར་བ་ཡིན་པར་ཐལ། དེ་བདེན་པར་གྲུབ་གཟུང་འཛིན་གྱི་
རང་བཞིན་འཁོར་བ་དངོས་པོར་མེད་པའི་ཕྱིར། གང་གི་ཚེ་དེ་ལྟར་འདོད་པ་དེའི་ཚེ་སེམས་
ཅན་འཁོར་བ་པ་ཐམས་ཅད་ཆོས་ཅན། དེ་བཞིན་གཤེགས་པར་ཐལ། དེ་དག་གི་སེམས་ནི་
གཟུང་འཛིན་གྱི་དྲི་མ་དང་བྲལ་བའི་ཕྱིར། འདོད་ན། ཉོན་མོངས་སྤངས་པའི་ཕྱིར་ལམ་ལ་
འབད་མི་དགོས་པར་འགྱུར་རོ། །གཟུང་འཛིན་དང་བྲལ་བའི་སེམས་ཡོད་པ་དེ་ལྟ་ནའང་ཁྱོད་
ཀྱིས་ཆོས་ཐམས་ཅད་སེམས་ཙམ་དུ་བརྟགས་པ་ལ་གཞན་ལས་ལྷག་པའི་ཡོན་ཏན་ཅི་ཞིག་
ཡོད་དེ་མེད་པར་ཐལ། རྒྱུད་ལ་ཆགས་སོགས་ཉོན་མོངས་པ་མཐོང་བའི་ཕྱིར་རོ། །
བདུན་པ་རང་ལ་མཚུངས་པ་སྤང་བ་ནི། སྐྱོན་དེ་དག་ཁྱེད་ལའང་མཚུངས་ཏེ་ཁྱོད་
ཀྱི་ལུགས་ལའང་འགྲོ་བ་ཆོས་ཅན། དེ་ཆོས་ཐམས་ཅད་སྒྱུ་མ་ལྟ་བུར་ཤེས་ནའང་ཇི་ལྟར་
ཆགས་སོགས་ཉོན་མོངས་ལྡོག་པར་འགྱུར་ཏེ་མི་འགྱུར་བར་ཐལ། གང་གི་ཚེ་སྒྱུ་མ་མཁན་
གྱིས་སྤྲུལ་པའི་སྒྱུ་མའི་བུད་མེད་ཉིད་ལ་སྒྱུ་མས་བསླད་པའི་སྐྱེ་བོར་མ་ཟད་སྒྱུ་མ་དེ་བྱེད་པའི་
- 4 4 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
སྐྱེས་བུ་དེ་ཉིད་ཀྱིས་སྒྱུ་མར་ཤེས་ཀྱང་ཆགས་པ་སྐྱེ་བར་འགྱུར་བའི་ཕྱིར་ཞེ་ན། སྒྱུ་མའི་བུད་
མེད་དེ་བྱེད་པའི་སྐྱེས་བུ་ནི་ཤེས་བྱ་དང་ཉོན་མོངས་པའི་སྒྲིབ་པའི་བག་ཆགས་མ་སྤངས་པ་
དེས་ན་བུད་མེད་དེ་མཐོང་བ་ན་སྐྱེས་བུ་དེ་སྟོང་པ་ཉིད་ཀྱི་བག་ཆགས་ཉམ་ཆུང་བ་ཉིད་ཡིན་
པས་ཆགས་པ་སྐྱེ་བ་ཡིན་ནོ། །ཡང་ན་སྒྱུ་མ་མཁན་གྱིས་ཤེས་བྱ་ལ་རང་བཞིན་དུ་སྒྲོ་བཏགས་
པས་ཉོན་མོངས་པ་འདོད་ཆགས་ཀྱི་བག་ཆགས་ཤེས་སྒྲིབ་འཕགས་ལམ་གྱིས་མ་སྤངས་པ་
དེས་ན་ཞེས་ཀྱང་འཆད་དོ། །
ལྔ་ པ་ སྟོང་ ཉིད་ཤེས་ པ་ ལམ་དུ་བསྒྲུབ་ པ་ ལ་ དགུ་ ལས། དང༌པོ་སྟོང་ཉིད་
བསྒོམས་པས་གྲོལ་བར་བསྟན་པ་ནི། འོ་ན་ཉོན་མོངས་དེ་ཇི་ལྟར་ལྡོག་ཅེ་ན། གང་གི་ཚེ་སྒྱུ་མ་
རང་བཞིན་མེད་པའི་སྟོང་པ་ཉིད་རྟོགས་པའི་བག་ཆགས་ཀྱི་ཤུགས་གོམས་པ་བརྟན་པར་གྱུར་
པས་ནི་དངོས་པོ་ལ་བདེན་པར་མངོན་པར་ཞེན་པའི་བག་ཆགས་རྩ་བ་ནས་སྤོང་བར་འགྱུར་
ཞིང་དངོས་པོ་དེས་སྟོང་པ་ཉིད་ཀྱང་བདེན་པ་ཅི་ཡང་མེད་ཅེས་གོམས་པས་ནི་སྟོང་པ་ཉིད་དུ་
ཞེན་པའི་བག་ཆགས་དེའང་ཕྱི་ནས་སྤོང་བར་འགྱུར་ཏེ། སློབ་དཔོན་ཀླུ་སྒྲུབ་ཀྱིས་འཇིག་རྟེན་
འདས་པར་བསྟོད་པ་ལས། ཀུན་རྟོག་ཐམས་ཅད་སྤང་བའི་ཕྱིར། །སྟོང་ཉིད་བདུད་རྩི་སྟོན་
མཛད་ན། །གང་ཞིག་དེ་ལ་ཞེན་གྱུར་པ། །དེ་ཉིད་ཁྱོད་ཀྱིས་ཤིན་ཏུ་སྨད། །ཅེས་སོ། །དེ་ལྟ་
ནའང་མེད་པའི་རྣམ་རྟོག་རྒྱུན་དུ་འཇུག་པ་གང་གིས་ཀྱང་བཟློག་པར་མི་ནུས་པར་ཐལ། དེ་
ཟློག་བྱེད་མེད་པའི་ཕྱིར་ཞེ་ན། གང་གི་ཚེ་སྟོང་ཉིད་ཀྱི་དངོས་པོ་གང་ཞིག་ཅིའང་མེད་དོ་ཞེས་
བརྟག་ཅིང་དཔྱད་པར་བྱས་པ་ན་སྟོང་པ་ཉིད་ཀྱི་དངོས་པོའི་རང་བཞིན་ཅིའང་མི་དམིགས་པ་
དེའི་ཚེ་ཆོས་ཅན་སྟོང་པའི་དངོས་པོར་མེད་པ་ཅི་ཞིག་བློའི་མདུན་ན་བདེན་པར་ཅི་ལྟར་གནས་
པ་སྟེ་སྣང་བར་འགྱུར་ཏེ་མི་འགྱུར་ཏེ། དཔྱོད་བྱེད་ཀྱི་བློ་དེའི་རྟེན་དེ་དང་འབྲེལ་བའི་ཡུལ་
བདེན་པའི་དངོས་པོ་དང་བྲལ་བའི་ཕྱིར་ཞེས་སམ། ཡང་ན་དགག་བྱ་སྟོང་པའི་དངོས་པོ་མ་
ཐ4 4 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གྲུབ་པས་དེ་དགག་པའི་མེད་པ་ཡང་བདེན་པར་མ་གྲུབ་སྟེ། དེའི་རྟེན་ནམ་ལྟོས་ས་དེ་མེད་
པའི་ཕྱིར། ཕར་འགྲམ་མེད་མའི་ཚུར་འགྲམ་བཞིན་ཞེས་བཤད་དོ། །དེས་ན་རྣམ་རྟོག་ཐམས་
ཅད་ནུབ་པས་སྒྲིབ་པ་ཐམས་ཅད་ལས་གྲོལ་བར་འགྱུར་ཏེ། གང་གི་ཚེ་བདེན་པའི་དངོས་པོ་
དང་དེའི་དངོས་པོ་མེད་པའི་སྟོང་པ་ཉིད་དག་གང་ཡང་བློའི་མདུན་ན་བདེན་པར་མི་གནས་པ་
ཡིན་ཞིང་། དེའི་ཚེ་དེ་གཉིས་ལས་རྣམ་པ་གཞན་ཕུང་པོ་གསུམ་པ་ཡང་མེད་པས་དམིགས་པའི་
ཡུལ་མེད་པའི་ཕྱིར་བློ་རབ་ཏུ་ཞི་བའི་མྱ་ངན་ལས་འདས་པར་འགྱུར་ཏེ། དཔེར་ན་བུད་ཤིང་
ཟད་པའི་མེ་བཞིན་ནོ། །
གཉིས་པ་ཞི་ ཡང་ གཞན་ དོན་ འབྱུང་ བའི་ ཚུལ་ ནི། འོ་ན་ དེ་ལྟར་དེ་བཞིན་
གཤེགས་པ་གདོད་མ་ནས་ཞི་བ་ཡིན་ན་གཞན་དོན་ཇི་ལྟར་མཛད་ཅེ་ན། བསམ་པའི་འབྲས་
བུ་སྟེར་བའི་ཡིད་བཞིན་གྱི་ནོར་བུ་དང་དཔག་བསམ་གྱི་ཤིང་རྟོག་པ་མེད་ཀྱང་སྣོད་ཇི་ལྟ་བར་
འཇིག་རྟེན་པའི་རེ་བ་ཡོངས་སུ་སྐོང་བ་དེ་བཞིན་དུ་གདུལ་བྱའི་བསོད་ནམས་དང་སངས་རྒྱས་
ཀྱི་སྔོན་གྱི་སྨོན་ལམ་གྱི་དབང་གིས་བདུད་བཞིའམ་སྡིག་པའི་ཆོས་ལས་རྒྱལ་བའི་སྐུ་མཚན་
དང་དཔེ་བྱད་འབར་བའི་རྣམ་པར་སྣང་བའི་སྒོ་ནས་རྟོག་པ་མེད་ཀྱང་སེམས་ཅན་གྱི་དོན་
འབྱུང་བ་མི་འགལ་ལོ། །གཞན་ཡང་དཔེར་ན་བྲམ་ཟེ་ཤང་ཀུས་བདག་མེད་ཀྱང་འདིས་དུག་
ཞི་བར་ནུས་པར་འགྱུར་ཞེས་བསམས་ནས་ནམ་མཁའ་ལྡིང་གི་ནི་མཆོད་སྡོང་བསྒྲུབས་ནས་
སྔགས་ཀྱིས་མངོན་པར་སྦྱངས་ཏེ། བྱེད་པ་པོ་རང་ཉིད་འདས་པར་གྱུར་པ་ན་བྲམ་ཟེ་དེ་འདས་
ནས་ཡུན་རིང་པོ་ལོན་ཡང་དེས་དུག་སྦྲུལ་ལ་སོགས་པའི་དུག་གིས་ཟིན་པ་དང་གདོན་ལ་
སོགས་པ་ཞི་བར་བྱེད་པ་དེ་བཞིན་དུ་བྱང་ཆུབ་སངས་རྒྱས་ཀྱི་རྗེས་སུ་མཐུན་པའི་སྤྱད་པ་སྤྱོད་
པའི་མཐུས་འཁོར་བ་ཇི་སྲིད་ཀྱི་བར་དུ་བསམ་པ་ཐམས་ཅད་བསྒྲུབ་པའི་རྒྱལ་བའི་མཆོད་སྡོང་
བསྒྲུབས་པ་ཡང་བྱང་ཆུབ་ལ་སེམས་པའི་སེམས་དཔའ་རྒྱལ་སྲས་རྟོག་པ་དང་སྤྲོས་པ་ཉེ་བར་
- 4
5
) -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
བ
ཞི་ཞིང་འབྲས་བུ་མི་གནས་པའི་མྱ་ངན་ལས་འདས་པ་ཐོབ་ཀྱང་སྔར་བསྟན་པའི་ཤུགས་
གཉིས་པོ་དེས་སེམས་ཅན་གྱི་དོན་རྣམས་ཐམས་ཅད་མཛད་པར་འགྱུར་གྱི་ཉན་ཐོས་ལྟར་མྱ་
ངན་ལས་འདའ་བར་མི་འགྱུར་རོ། ། །
གསུམ་པ་མཆོད་ལས་བསོད་ནམས་འབྱུང་བའི་ཚུལ་ནི། དེ་ལྟ་ན་སངས་རྒྱས་
ཆོས་ཅན། དེ་ལ་མཆོད་པ་བྱས་པས་མཆོད་པ་པོ་ལ་ཇི་ལྟར་འབྲས་བུ་ཆེན་པོ་དང་ལྡན་པར་
འགྱུར་ཏེ་འགྱུར་བ་མིན་པར་ཐལ། སེམས་མེད་པའི་ཕྱིར་ཞེ་ན། རྒྱལ་བ་ཆོས་ཅན། དབུ་མ་
པའི་ཀུན་རྫོབ་བམ་ནི་དངོས་སྨྲ་བའི་དེ་ཁོ་ན་ཉིད་དུའང་རུང་སྟེ་མཆོད་པ་ལས་འབྲས་བུ་འབྱུང་
སྟེ༑ དེ་མཆོད་པ་ལས་འབྲས་བུ་འབྱུང་བ་རྒྱལ་བའི་ལུང་ལས་གསུངས་པ་ཡིན་པའི་ཕྱིར་ཏེ།
གང་གི་ཕྱིར་རྒྱལ་བ་བཞུགས་པའམ་མྱ་ངན་ལས་འདས་པ་ལ་མཆོད་པ་བསོད་ནམས་མཚུངས་
པ་ཉིད་དུ་བཤད་པའི་ཕྱིར་རོ། །དེ་ལྟར་ཡང་། འཕགས་པ་མེ་ཏོག་བརྩེགས་པའི་གཟུངས་
ལས། སེང་གེ་རྣམ་པར་རྩེ་ཡང་གང་གིས་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་མཐོང་ནས་སེམས་དང་བར་གྱུར་ལ། དད་པའི་སེམས་ཀྱིས་རྙེད་པ་
དང་ན་བཟའ་དང༌། ཞལ་ཟས་དང་གཟིམས་ཆ་དང་། བསྙེན་གྱི་གསོ་སྨན་དང༌། ཡོ་བྱད་དང་
བདེ་བར་སྦྱར་བ་ཐམས་ཅད་ཀྱིས་བསྟི་སྟང་དུ་བྱས་ཤིང་རི་མོར་བྱས་ཏེ་མཆོད་ཅིང་རྗེད་ལ་
རིམ་གྲོར་བྱས་པ་དང་། གང་ཞིག་གང་གིས་དེ་བཞིན་གཤེགས་པ་མྱ་ངན་ལས་འདས་པའི་
རིང་བསྲེལ་ཉུངས་འབྲུ་ཙམ་གྱི་མཆོད་རྟེན་ལ་མཆོད་པ་བྱས་པའི་རྣམ་པར་སྨིན་པ་ནི་མཉམ་
པར་ཤེས་པར་བྱ་སྟེ། བྱེ་བྲག་གམ་ཐ་དད་དུ་བྱ་བ་མེད་དོ་ཞེས་སོ། །དཔེར་ན་ཁྱེད་ཀྱི་ལུགས་
ལ་བདེན་པ་དོན་དམ་པར་ཡོད་པའི་སངས་རྒྱས་ལ་ཇི་ལྟར་མཆོད་པ་བྱས་པར་འབྲས་བུ་
བསོད་ནམས་དང་བཅས་པར་འགྱུར་བ་བཞིན་ནོ། ། །
བཞི་པ་སྟོང་ཉིད་མཐོང་བ་ལམ་དུ་བསྒྲུབ་པ་ནི། བྱེ་བྲག་ཏུ་སྨྲ་བ་དག །སྟོང་ཉིད་
ན
ཏུ
སྨྲ་
- 4 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བག་ཆགས་གོམས་པས་ནི། །ཞེས་པ་ལ་མ་བཟོད་ནས་ཐར་པ་དོན་གཉེར་ཆོས་ཅན། གྲོལ་བ་
ཐོབ་པ་ལ་སྟོང་ཉིད་མཐོང་བ་དང་བསྒོམ་པས་ཅི་ཞིག་བྱ་སྟེ་དོན་མེད་པར་ཐལ། འཕགས་པའི་
བདེན་པ་བཞི་མངོན་སུམ་དུ་མཐོང་ཞིང་བསྒོམ་པས་གྲོལ་བར་འགྱུར་བའི་ཕྱིར་ཞེ་ན། མ་ཡིན་
ཏེ༑ དེ་ཆོས་ཅན། སྟོང་ཉིད་མཐོང་བ་ལ་དགོས་པ་ཡོད་དེ། གང་གི་ཕྱིར་ལུང་ལས་སྟོང་ཉིད་
མཐོང་བའི་ལམ་འདི་ནི་མེད་པར་བྱང་ཆུབ་ཐོབ་པ་མེད་པར་གསུངས་པའི་ཕྱིར་ཏེ། ཡུམ་ལས།
རབ་འབྱོར་འདི་ལ་བྱང་ཆུབ་སེམས་དཔའ་ཡུམ་ལ་སྤྱོད་པའི་ཚེ་གཟུགས་ཚོར་འདུ་ཤེས་འདུ་
བྱེད་རྣམ་ཤེས་དངོས་པོ་ཡོད་ཅེས་བྱ་བར་མི་བསྒོམ་ཞེས་པ་ནས། ལམ་ཤེས་རྣམ་མཁྱེན་བག་
ཆགས་ཀྱི་མཚམས་སྦྱོར་བའི་ཉོན་མོངས་སྤང་བ་དངོས་པོ་ཡོད་ཅེས་བྱ་བར་མི་བསྒོམ། ཞེས་པ་
ནས་དེ་ཅིའི་ཕྱིར་ཞེ་ན། རབ་འབྱོར་དངོས་པོའི་འདུ་ཤེས་ཅན་ལ་ཤེར་ཕྱིར་ནས་སྦྱིན་པའི་བར་
དང༌། ནང་སྟོང་པ་ཉིད་ལ་སོགས་པ་བསྒོམ་པ་མེད་དོ་ཞེས་དང་། བག་ཆགས་ཀྱིས་མཚམས་
སྦྱོར་བའི་ཉོན་མོངས་སྤོང་བ་མེད་དོ། །དེ་ཅིའི་ཕྱིར་ཞེ་ན། འདི་ལྟར་དེ་དངོས་པོ་ལ་འདི་བདག་
གོ་ཞེས་བྱ་བར་མཐའ་གཉིས་ལ་ཆགས་ཏེ་ཞེས་དང་། མཐའ་གཉིས་ལ་ཆགས་པར་གྱུར་པ་དེ་
ལ་ནི་ཐར་པ་མེད་དོ། །དེ་ཅིའི་ཕྱིར་ཞེ་ན། རབ་འབྱོར་དངོས་པོའི་འདུ་ཤེས་ཅན་ལ་སྦྱིན་པ་
མེད་ཅེས་པ་ནས་བག་ཆགས་ཀྱི་མཚམས་སྦྱོར་བའི་ཉོན་མོངས་པ་ཐམས་ཅད་སྤངས་པ་ཡང་
ཡོངས་སུ་ཤེས་པ་མེད་ན་དེ་ཐར་པར་འགྱུར་བ་ལྟ་ག་ལ་ཡོད་ཅེས་རྒྱ་ཆེར་གསུངས་སོ། །
ལྔ་པ་སུན་འབྱིན་མཚུངས་པས་ཐུབ་བཀར་བསྒྲུབ་པ་ནི། དེ་ལྟར་སྟོང་ཉིད་ལམ་
དུ་སྟོན་པའི་ཐེག་ཆེན་གྱི་ཚིག་མ་བཟོད་ནས་གལ་ཏེ་ཐེག་ཆེན་ཁོ་བོ་ཅག་ལ་བཀར་མ་གྲུབ་
པའི་ཕྱིར་དེས་གྲུབ་པས་ལུང་ཚད་མས་གྲུབ་པར་མི་འགྱུར་ཞེ་ན། དེ་ལྟ་ན་ཁྱེད་ཀྱི་ལུང་དེ་
བཀར་ཇི་ལྟར་གྲུབ་དྲིས་པས་གང་གི་ཕྱིར་ཁྱེད་ཐེག་ཆེན་པ་དང་། ཁོ་བོ་ཅག་གཉིས་ཀ་ལ་ངེད་
ཀྱི་ལུང་འདི་བཀའ་ཡིན་པར་གྲུབ་སྟེ། དེ་བཀའ་ཡིན་པ་ལ་ཁྱེད་ལ་ལོག་རྟོག་མེད་པའི་ཕྱིར་རོ།།
- 4 5 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
ཐེག་ཆེན་ལ་ནི་ཁོ་བོ་ཅག་ལ་ལོག་རྟོག་ཡོད་པའི་ཕྱིར་བཀའ་མིན་ནོ་ཞེ་ན། ལུང་སྡེ་བཞི་ཆོས་
ཅན། གཉིས་ཀ་ལ་བཀར་གྲུབ་པ་མིན་ཏེ། ལུང་ཁས་མ་བླངས་པའི་དང་པོར་ཁྱོད་ལ་འདི་ལུང་
དུ་མ་གྲུབ་པའི་ཕྱིར་རོ། །དེ་ལྟ་ནའང་ངེད་ཀྱི་ནི་བླ་མ་བརྒྱུད་པ་ལས་ཀྱང་གསུང་རབ་ཏུ་གྲུབ་
ཅིང་མདོ་སྡེ་ལ་འཇུག་འདུལ་བ་ལ་སྣང་མངོན་པའི་ཆོས་ཉིད་དང་མི་འགལ་བའི་ཕྱིར་བཀའ་
ཡིན་ནོ་ཞེ་ན། ཐེག་ཆེན་ཡང་ཆོས་ཅན། སངས་རྒྱས་ཀྱི་བཀའ་ཡིན་པར་འགྱུར། རྐྱེན་ཏེ་རྒྱུ་
མཚན་གང་གིས་ན་བཀའ་དེར་ཡིད་ཆེས་པར་བྱེད་པའི་སྒྲུབ་བྱེད་དེ་ནི་འདི་ལའང་མཚུངས་
པར་ཡོད་པའི་ཕྱིར་ཏེ། རང་གི་ཉིད་ལ་འཇུག་ཕྱིར་དང་། །རང་གི་འདུལ་ལ་སྣང་ཕྱིར་དང་། །
ཟབ་པའི་ཕྱིར་དང་རྒྱ་ཆེའི་ཕྱིར། །ཆོས་ཉིད་དང་ནི་འགལ་བ་མེད། །ཅེས་མདོ་རྒྱན་དུ་བྱམས་
པས་གསུངས་པ་བཞིན་དང༌། ལྷག་པའི་བསམ་པ་བསྐུལ་བའི་མདོ་ལས། བྱམས་པ་གཞན་
ཡང་རྒྱུ་བཞིས་ནི་སྤོབས་པ་ཐམས་ཅད་ནི་སངས་རྒྱས་ཀྱིས་གསུངས་པར་རིག་པར་བྱའོ། །
བཞི་གང་ཞེ་ན། བྱམས་པ་འདི་ལ་སྤོབས་པ་དོན་དང་ལྡན་པ་ཡིན་གྱི། དོན་དང་མི་ལྡན་པ་མ་
ཡིན་པ་དང༌། ཆོས་དང་ལྡན་པ་ཡིན་གྱི་ཆོས་དང་མི་ལྡན་པ་མ་ཡིན་པ་དང་། ཉོན་མོངས་པ་
ཟད་པར་བྱེད་པ་ཡིན་གྱི་ཉོན་མོངས་པ་འཕེལ་བར་བྱེད་པ་མ་ཡིན་པ་དང༌། མྱ་ངན་ལས་
འདས་པའི་ཡོན་ཏན་དང་ཕན་ཡོན་སྟོན་པ་ཡིན་གྱི་འཁོར་བའི་ཡོན་ཏན་དང་ཕན་ཡོན་སྟོན་
པར་བྱེད་པ་མ་ཡིན་ནོ། །བྱམས་པ་རྒྱུ་བཞི་པོ་འདི་དག་དང་ལྡན་ན་སངས་རྒྱས་ཀྱིས་གསུངས་
པར་རིག་པར་བྱའོ། །ཞེས་སོ། །གལ་ཏེ་གཉི་ག་ལ་གྲུབ་ཅེས་པ་དེ་ཁྱོད་དང་ཁོ་བོ་གཉིས་ཀ་ལ་
མ་ཡིན་གྱི་དེ་ལས་གཞན་གང་ཡང་རུང་བ་གཉིས་ཀྱི་འདོད་པས་མཐུན་སྣང་དུ་གྲུབ་པས་
བཀར་བདེན་ལ་ཐེག་ཆེན་ལ་ནི་དེ་ལྟ་མ་ཡིན་པས་བཀའ་མིན་ནོ་ཞེ་ན་ནི། རིག་བྱེད་དང་
གཟེགས་ཟན་གྱི་ཚིག་སོགས་ཀྱང་ཆོས་ཅན། བཀར་བདེན་པར་འགྱུར་ཏེ། རྒོལ་ཕྱིར་རྒོལ་
གཉིས་ལས་གཞན་པ་གཉིས་ཀྱིས་མཐུན་སྣང་དུ་བདེན་པར་འདོད་པའི་ཕྱིར་རོ། །དེ་ལྟ་ནའང་
བ 4 5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྡེ་པའི་ལུང་ནི་བཀའ་ཡིན་པ་ལ་རྩོད་པ་མེད་པས་བླང་བྱ་ཡིན་ལ། ཐེག་ཆེན་བཀའ་ཡིན་མིན་
དུ་རྩོད་པ་དང་བཅས་པའི་ཕྱིར་དོར་བྱའོ་ཞེ་ན། ཁྱེད་ཀྱི་ལུང་ཡང་ཆོས་ཅན། དོར་བྱར་འགྱུར།
དེ་ལའང་མུ་སྟེགས་ཅན་དཔྱོད་པ་པ་ལ་སོགས་པ་རྣམས་དང་རྩོད་པ་དང་བཅས་ཤིང་ལོག་རྟོག་
སྲིད་པ་ཡིན་པའི་ཕྱིར། འོན་ཏེ་རྩོད་བཅས་ཞེས་པ་མུ་སྟེགས་ཅན་དང་མ་ཡིན་པར་རང་གི་སྡེ་
པ་དང་ཡིན་ནོ་ཞེ་ན། སྡེ་པའི་ལུང་གཞན་ལའང་ཆོས་ཅན། དོར་བྱར་འགྱུར་ཏེ། སྡེ་པ་བཅོ་
བརྒྱད་པོ་ནང་ཡང་རང་གི་སྡེ་པ་དང་དེ་ལས་གཞན་པའི་སྡེ་པ་དག་ཕན་ཚུན་དུ་རྩོད་པ་དང་
བཅས་པ་ཡིན་པའི་ཕྱིར་རོ། ། །
དྲུག་པ་བདེན་མཐོང་ཙམ་གྱིས་མི་གྲོལ་བའི་ཚུལ་ནི། བདེན་པ་མཐོང་བས་གྲོལ་
འགྱུར་གྱི་ཞེས་པ་དེ་མི་འཐད་དེ། བཅོམ་ལྡན་འདས་ཀྱིས་ཕན་པ་དང་མི་ཕན་པ་ལེན་པ་དང་
སྤོང་བ་སྟོན་པའི་གསུང་རབ་ཀྱི་རང་བཞིན་བསྟན་པའི་རྩ་བ་དགེ་སློང་ཉིད་ཡིན་ཏེ། དེ་ལས་
བྱང་ཆུབ་ཀྱི་ཕྱོགས་ཀྱི་ཆོས་རྣམས་དང་། དགེ་སྦྱོང་གི་ཚུལ་གྱི་འབྲས་བུ་དང་། རྫུ་འཕྲུལ་གྱི་ཆོ་
འཕྲུལ་ལ་སོགས་པས་ཉོན་མོངས་ཀྱི་གདུང་བ་སེལ་ནུས་པར་འགྱུར་བའི་སྒོ་ནས་བསྟན་པ་
ཡུན་རིང་དུ་གནས་པར་བྱེད་པའི་ཕྱིར་རོ། །དེ་ལའང་དབྱེ་ན་མིང་གི་དང་། ཁས་འཆེ་བའི་དང་།
སློང་བའི་དང༌། གསོལ་བཞིའི་ལས་ཀྱིས་བསྙེན་པར་རྫོགས་པ་དང༌། ཉོན་མོངས་པ་བཅོམ་
པའི་དགེ་སློང་དང་ལྔའི་འདིར་ཐ་མ་ཉིད་བཟུང་ལ། དེ་ལ་གྲོལ་བ་དོན་གཉེར་ཆོས་ཅན།
བདེན་པ་མཐོང་བས་གྲོལ་བ་མ་ཡིན་ཏེ། བདེན་པ་མཐོང་ཡང་སྟོང་ཉིད་མ་མཐོང་ན་ཉོན་
མོངས་བཅོམ་པའི་དགེ་སློང་ལྷག་བཅས་ཀྱི་མྱང་འདས་ཉིད་ཀྱང་ཐོབ་པ་དཀའ་བར་གནས་
པའི་ཕྱིར་དང༌། དགེ་སློང་དཀའ་བར་མ་ཟད་སེམས་ནི་དངོས་པོ་ལ་མངོན་པར་ཞེན་པའི་
དམིགས་པ་དང་བཅས་པ་རྣམས་ཀྱིས་ཕུང་པོ་ལྷག་མ་མེད་པའི་མྱ་ངན་ལས་འདས་པའང་ཐོབ་
པར་དཀའ་བར་གནས་པའི་ཕྱིར་རོ། །གལ་ཏེ་བདེན་པ་མཐོང་བས་ཉོན་མོངས་སྤོང་ཞིང་དེ་
，
-
，
- 4 5 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
སྤངས་པས་སྡུག་བསྔལ་ལས་གྲོལ་བར་འགྱུར་རོ་ཞེ་ན། སྐྱེས་བུས་བདེན་པ་མཐོང་བའི་དེ་མ་
ཐག་ཏུ་སྐྱེས་བུ་དེ་ཆོས་ཅན། ལས་ཉོན་ལས་གྲོལ་བ་ཐོབ་ཟིན་པ་དེར་འགྱུར་ཏེ་ཉོན་མོངས་པ་
སྤངས་པ་དེའི་ཕྱིར་རོ། །ཐལ་བ་ལས་ཉོན་མོངས་སྤངས་ནས་མེད་ཀྱང་མོའུ་འགལ་གྱི་བུ་
དང་སོར་ཕྲེང་ཅན་ལ་སོགས་པ་འཕགས་པ་དེ་དག་ལ་སྔོན་གྱི་མི་དགེ་བའི་ལས་ཀྱི་ནུས་པས་
ལུས་སྡུག་བསྔལ་གྱིས་གཟིར་བར་གསུངས་པ་མཐོང་བ་ཡིན་པའི་ཕྱིར། བདེན་པ་མཐོང་ཙམ་
གྱིས་གྲོལ་བ་མེད་དོ། །གལ་ཏེ་རེ་ཞིག་བདེན་པ་མཐོང་བ་ལས་མ་རིག་པ་སྤངས་པས་འདུ་
བྱེད་ལ་སོགས་པ་སྤོང་བའི་རིམ་པས་ཡང་སྲིད་ཀྱི་ཉེ་བར་ལེན་པའི་རྒྱུར་གྱུར་པའི་སྲེད་པ་ནི་
མེད་ཅེས་ངེས་པ་ཉིད་ཡིན་པའི་ཕྱིར་བདེན་པ་མཐོང་བ་ན་ལས་ཀྱི་ནུས་པ་ཡོད་ཀྱང་མ་གྲོལ་བ་
ཅུང་ཟད་ཀྱང་མེད་དོ། །སྲེད་པ་ནི་སྐྱེ་བའི་རྒྱུ་ཡིན་པས་སོ་ཞེ་ན། བདེན་པ་མཐོང་བ་ཆོས་ཅན།
ཉོན་མོངས་ཅན་གྱི་སྲེད་པ་མེད་ཀྱང་། སྲེད་པ་འདི་ཉོན་མོངས་ཅན་མིན་པ་ཡང་ཅི་སྟེ་མེད་དེ་
ཡོད་པར་ཐལ། ཚོར་བ་དེ་དག་ལ་ཡང་ཡོད་པའི་ཕྱིར། ཀུན་རྨོངས་ཏེ་ཉོན་མོངས་ཅན་མ་ཡིན་
པའི་མ་རིག་པ་ཡོད་པ་བཞིན་དུའོ། ཁྱབ་པ་ཡོད་དེ་མ་རིག་པའི་འདུས་ཏེ་རེག་པའི་རྐྱེན་གྱིས་
ཚོར་བ་དང་ཚོར་བའི་རྐྱེན་གྱིས་སྲེད་པ་འབྱུང་བ་ཡིན་པའི་ཕྱིར་རོ། །དེའི་ཕྱིར་ཐར་པ་ག་ལ་
ཡོད། མྱ་ངན་འདས་པའང་དཀའ་བར་གནས་ཞེས་པ་དེ་བསྒྲུབ་པ་ནི་དེ་ཆོས་ཅན། འཕགས་
པའི་བདེན་པ་དང་དེ་བསྒོམས་པའི་འབྲས་བུ་ལ་སོགས་འགའ་ཞིག་ལ་ནི་ཞེན་ཅིང་གནས་པར་
འགྱུར་ཏེ། དེའི་སེམས་དེ་དམིགས་པ་ལ་བདེན་པའི་དངོས་པོར་ཞེན་པ་དང་ནི་བཅས་པའི་
ཕྱིར་རོ། །འདོད་ན་དེ་ཆོས་ཅན། དེའི་སེམས་སེམས་བྱུང་ཏིང་ངེ་འཛིན་གྱི་སྟོབས་ཀྱིས་ཅུང་
ཟད་འགགས་པ་ཡང་སླར་ཡང་སྐྱེ་བར་འགྱུར་ཏེ་དེའི་སེམས་སྟོང་པ་ཉིད་རྟོགས་པ་དང་ནི་བྲལ་
ཞིང་དམིགས་པ་ལ་དངོས་པོར་ཞེན་པའི་བག་ཆགས་ཀྱིས་བཅིངས་པའི་ཕྱིར་རོ། །དཔེར་ན་
མཚན་འཛིན་གྱི་འདུ་ཤེས་རགས་པ་མེད་པའི་སྙོམས་འཇུག་ལ་ཞུགས་པ་ན་དུས་རེ་ཞིག་
- 1 55-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་སེམས་བྱུང་ལོག་ནའང་སླར་སྐྱེ་བ་བཞིན་ནོ། །དེས་ན་གྲོལ་བ་དོན་གཉེར་ཆོས་ཅན།
སྟོང་ཉིད་བསྒོམ་པར་བྱ་བ་ཡིན་ཏེ། གྲོལ་བ་དོན་གཉེར་གང་ཞིག་སྟོང་ཉིད་མ་བསྒོམ་ན་དོན་
དམ་པའི་དགེ་སློང་དང་མྱ་ངན་ལས་འདས་པ་མི་ཐོབ་པ་དེས་ནའོ། །རྡོ་རྗེ་གཅོད་པ་ལས།
བཅོམ་ལྡན་འདས་གལ་ཏེ་དགྲ་བཅོམ་པ་འདི་སྙམ་དུ་བདག་གིས་དགྲ་བཅོམ་པ་ཉིད་ཐོབ་བོ་
སྙམ་དུ་སེམས་པར་གྱུར་ན་དེ་ཉིད་དེའི་བདག་ཏུ་འཛིན་པར་འགྱུར་ལགས་སོ། །ཞེས་སོགས་
རྒྱ་ཆེར་གསུངས་སོ། ། །
བདུན་པ་སླར་ཡང་བཀའ་ལ་རྩོད་པ་སྤང་བ་ནི། གལ་ཏེ་ཉན་ཐོས་པ་ན་རེ། ངེད་
ཀྱི་ལུང་ནི་ཆོས་ཅན། སངས་རྒྱས་ཀྱིས་གསུངས་པར་འདོད་དེ། ངག་གང་ཞིག་མདོ་སྡེ་ལ་
འཇུག་པའི་ཕྱིར། ཐེག་ཆེན་ནི་དེ་ ལྟ་ མིན་ པས་བཀའ་མིན་ནོ་ཞེ་ན། ཐེག་ཆེན་ཆོས་ཅན།
བཀར་འདོད་པ་རིགས་པ་མིན་ནམ་ཅི་སྟེ་ཡིན་པར་ཐལ། རྣམ་པ་ཐམས་ཅད་དུ་མི་འདྲ་ཡང་
ཕལ་ཆེར་སྟོང་ཉིད་སྟོན་པ་ལ་སོགས་པ་ཁྱེད་ཅག་གི་མདོ་འགའ་ཞིག་དང་མཚུངས་པའི་ཕྱིར་
རོ༑ ༑གལ་ཏེ་སྟོང་ཉིད་མི་སྟོན་པའི་ངེད་ཀྱི་མདོ་འགའ་ཞིག་དང་མི་མཚུངས་པས་ཐེག་ཆེན་
བཀའ་མིན་ཞེ་ན། ཁྱེད་ཀྱི་མདོ་འགའ་ཞིག་དང་མཚུངས་པར་མ་གཏོགས་པའི་ཆ་ཅུང་ཟད་
གཅིག་གིས་ནི་ཐེག་ཆེན་ཐམས་ཅད་སྐྱོན་དང་བཅས་པར་འགྱུར་ན་ཐེག་ཆེན་ཐམས་ཅད་ནི་
ཆོས་ཅན། རྒྱལ་བས་གསུངས་པ་ཅིས་མ་ཡིན་ཏེ་ཡིན་པར་ཐལ། ཁྱེད་ཀྱིས་ཡང་དག་པར་
ལྡན་པའི་ལུང་ལ་སོགས་པའི་མདོ་འགའ་ཞིག་དང་སྟོང་ཉིད་སྟོན་པར་མཚུངས་པའི་ཆ་གཅིག་
གིས་སོ། །གལ་ཏེ་སངས་རྒྱས་ཀྱིས་གསུངས་སུ་ཟིན་ཀྱང་འོད་སྲུང་ཆེན་པོ་ལ་སོགས་པས་
ཐེག་ཆེན་གྱི་གཏིང་དཔོག་མ་གྱུར་པས་དོན་དམ་པ་མ་ཡིན་ནོ་ཞེ་ན། ཐེག་ཆེན་གྱི་ངག་གང་གི་
དོན་འོད་སྲུང་ཆེན་པོ་ལ་སོགས་པས་གཏིང་དཔོག་མ་གྱུར་པ་དེ་ནི་རྟོགས་པའི་སྐལ་བ་དང་མི་
ལྡན་པས་ཡིན་ན་བྱེ་བྲག་ཏུ་སྨྲ་བ་ཁྱོད་ཀྱིས་གཏིང་མ་རྟོགས་པ་ཙམ་གྱིས་དོན་དམ་པར་གཟུང་
-4 5 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
བྱ་མིན་པར་སུ་ཞིག་བྱེད་དེ་མི་རིགས་སོ། །དེ་དག་ནི་དགེ་བ་ལྷ་དང༌། རྣམ་སྣང་མཚོ་དང་། དྭ་
ན་ཤིས་བཤད་པ་བཞིན་ཡིན་ལ། འགྲེལ་ཆེན་དང་། བི་བྷ་ཏི་ཙནྡས་ངག་གང་། ཞེས་པའི་བློ་
ཀ་གསུམ་སྐབས་སུ་མ་འབྲེལ་བས་གཞན་གྱིས་བཙུད་པ་ཡིན་ཞེས་འཆད་དོ། །
བརྒྱད་པ་སྟོང་ཉིད་བསྒོམས་པའི་འབྲས་བུ་ནི། གལ་ཏེ་བདེན་པ་མཐོང་བ་ལའང་
ཞེན་པ་སྲིད་པས་ཐར་པ་མེད་ན་དེ་བཞིན་དུ་སྟོང་ཉིད་ལའང་འཇིགས་པ་སྐྱེ་བར་འགྱུར་བས་
བདེན་པ་མཐོང་བ་དང་སྟོང་ཉིད་བསྒོམ་པ་གཉིས་ཀ་སྤངས་ཏེ་འཁོར་བ་ན་གནས་པ་ཉིད་
མཆོག་ཏུ་རིགས་སོ་ཞེ་ན། འདི་ལྟར་འཁོར་བ་ཇི་སྲིད་དུ་སེམས་ཅན་གྱི་དོན་དུ་གནས་པར་
འདོད་པ་དག་གིས་སྟོང་ཉིད་ལ་སྐྲག་པར་མི་བྱ་བར་རྣལ་འབྱོར་དུ་བྱ་སྟེ་ཕྱིན་ཅི་ལོག་ཏུ་རྨོངས་
པས་སྡུག་བསྔལ་གྱིས་སྡུག་བསྔལ་བ་ཅན་གྱི་འཁོར་བ་པ་སྡུག་བསྔལ་ལས་འདོན་པའི་དོན་དུ་
རྟག་པའི་མཐར་འཛིན་པས་སྲིད་པ་ལ་ཆགས་པ་དང་ཆད་པའི་མཐར་འཛིན་པས་སྟོང་པ་ཉིད་
ལ་འཇིགས་པ་ལ་དོན་དམ་པར་སྟོང་པར་བསྟན་པས་རྟག་པར་སྒྲོ་འདོགས་པ་དང་། ཀུན་རྫོབ་
སྒྱུ་མ་ལྟ་བུར་བསྟན་པས་ཆད་པར་འཛིན་པའི་སྐུར་འདེབས་ཏེ། དེ་ལྟ་ན་རྟག་ཆད་ཀྱི་མཐའ་
གཉིས་ལས་གྲོལ་བ་དབུ་མའི་ལམ་རྟོགས་པས་སྙིང་རྗེའི་དབང་གིས་འཁོར་བར་གནས་ཀྱང་
ཤེས་རབ་ཀྱིས་འཁོར་བའི་ཉེས་པས་མ་གོས་པར་གྲུབ་པར་འགྱུར་བའི་མི་གནས་པའི་མྱང་
འདས་འདི་ནི་སྟོང་ཉིད་བསྒོམས་པའི་འབྲས་བུ་ཡིན་པའི་ཕྱིར་ཏེ། དེ་བསྒོམ་པ་མེད་ན་མེད་
པའི་ཕྱིར་རོ། །
དགུ་པ་དེ་དག་གི་མཇུག་བསྡུ་བ་ནི། གོང་དུ་བཤད་པ་དེ་ལྟར་སྟོང་ཉིད་ལ་སྐྲག་
པས་འཁོར་བ་ཁོ་ནར་གནས་པར་རིགས་སོ་ཞེས་པའི་སྐྱོན་སྟོང་པ་ཉིད་སྨྲ་བའི་ཕྱོགས་ལ་སུན་
འབྱིན་པ་འདི་ནི་རྣམ་པ་ཐམས་ཅད་དུ་འཐད་པ་མ་ཡིན་ཏེ། ཕྱིས་འོག་ནས་ལན་འདེབས་པར་
འགྱུར་ཞིང༌། སྔར་བཤད་པ་ལྟར་དམིགས་པ་དང་བཅས་པ་ལ་ཞེན་པ་སྲིད་པས་ཐར་པ་མི་
- 4 ) 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐོབ་པ་དེས་ནི་ཐེ་ཚོམ་མི་ཟ་བ་སྟེ་སོམ་ཉི་དང་བྲལ་བར་སྟོང་པ་ཉིད་ནི་བསྒོམ་པར་བྱའོ། །དེས་
ནི་ལམ་འདི་ནི་མེད་པར་ཞེས་པ་བསྡུས་ལ། སྟོང་ཉིད་མཐོང་བས་ཅི་ཞིག་བྱ། །ཞེས་སྨྲས་པ་
དེའང་མི་རིགས་ཏེ་ཆགས་སོགས་ཉོན་མོངས་པ་ཉིད་སྒྲིབ་པ་དང༌། རིག་པའི་གནས་ལྔས་
བསྡུས་པའི་ཤེས་བྱ་ལ་ནི་སྒྲིབ་པར་བྱེད་པ་ཡི་སྒྲིབ་གཉིས་དེ་དངོས་པོའི་དེ་ཁོ་ན་ཉིད་མི་མཐོང་
བར་བྱེད་པས་མུན་པ་སྟེ་དེ་སྤོང་བའི་གཉེན་པོ་སྟོང་པ་ཉིད་ཡིན་པ་དེའི་ཕྱིར་མྱུར་དུ་ཐམས་ཅད་
མཁྱེན་པ་ཐོབ་པར་འདོད་པ་དེས་ནི་སྟོང་ཉིད་དེ་ནི་འབད་པ་ཆེན་པོས་ཇི་ལྟར་སྒོམ་པར་མི་བྱེད་
དེ་བསྒོམ་པར་རིགས་སོ། །ཡང་སྟོང་ཉིད་ལ་སྐྲག་པས་དེ་བསྒོམ་པ་ལ་མི་འཇུག་ཅེས་པ་དེའང་
མི་རིགས་ཏེ་དངོས་པོ་གང་སྡུག་བསྔལ་སྐྱེད་པར་བྱེད་པ་དེ་ལ་སྐྱག་པ་སྐྱེ་བར་འགྱུར་བ་ཡིན་
ནའང་སྟོང་ཉིད་ནི་ཆོས་ཅན། དེ་ལ་འཇིགས་པ་ཇི་ལྟར་སྐྱེ་སྟེ་མི་སྐྱེ་བར་དགའ་བར་རིགས་ཏེ།
སྡུག་བསྔལ་མཐའ་དག་ཞི་བར་བྱེད་ཅིང་ཡོན་ཏན་ཐམས་ཅད་ཀྱི་འབྱུང་གནས་ཡིན་པའི་ཕྱིར་
གསུམ་པ་བདག་མེད་ལ་ཇི་ལྟར་འཇུག་ཚུལ་ལ་གཉིས་ཀྱི་དང་པོ། གང་ཟག་གི་
བདག་མེད་ལ་འཇུག་ཚུལ་ལ་བཞི་ལས། དང་པོ་བདག་མེད་ལ་འཇུག་ཚུལ་སྤྱིར་བསྟན་པ་ནི།
སྤྱིར་འཇིགས་པ་ནི་བདག་ཏུ་འཛིན་པ་ལས་འབྱུང་ལ་བདག་འཛིན་ཡང་མ་རིག་པ་ལས་སྐྱེ་བ་
ཡིན་པས་ན། གལ་ཏེ་བདག་ཅེས་པ་བདག་འཛིན་ གྱིས་ རིག་ བྱ་འགའ་ཞིག་ཡོད་ན་ནི་
འཇིགས་པའི་གནས་ཅི་ཡང་རུང་བས་འཇིགས་པར་འགྱུར་བར་རིགས་ནའང་འཇིགས་གནས་
ཆོས་ཅན། དེ་ལ་འཇིགས་པར་འགྱུར་བ་བདག་ སུ་ཞིག་ཡིན་ཏེ་ཅི་ཡང་མ་ཡིན་པར་ཐལ།
བདག་གི་བདག་ཉིད་འགའ་ཡང་བདེན་པ་ཡོད་པ་མིན་པས་སོ། །མ་གྲུབ་པ་མིན་ཏེ། སོ་དང་
སྐྲ་སེན་བདག་མ་ཡིན་ལ། རུས་པ་དང་ཁྲག་ཀྱང་བདག་ནི་མ་ཡིན་ཞིང་། སྣབས་བདག་མིན་
ལ་བད་ཀན་ཏེ་ལུད་པ་བདག་མ་ཡིན་ཏེ་ཟ་བ་ཕྲུགས་པ་ལས་བྱུང་བའི་ཁུ་བ་རུལ་བའམ། རྨའི་
- 4 5 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
རློན་པ་ཆུ་སེར་དང་ནི་རྣག་ནི་ཁྲག་མིན་པ་སྟེ་དེ་ཉིད་ཀྱང་བདག་མིན་ཞིང་། ལུས་ཀྱི་ནང་ན་
གནས་པའི་སྣུམ་ཞག་དང་ཚིལ་བུ་དང་རྡུལ་ཡང་ནི་བདག་མིན་ཏེ་གློ་མཆིན་དག་ཀྱང་བདག་མ་
ཡིན་ནང་ཁྲོལ་མཆེར་པ་སོགས་གཞན་ཡང་བདག་མིན་ཏེ། ཕྱི་ས་དང་གཅིན་ཡང་བདག་ནི་མ་
ཡིན་ལ་ཤ་དང་པགས་པའང་བདག་མིན་ཏེ་ལུས་ཀྱི་དྲོད་དང་རླུང་འབྱུང་རྔུབ་ཀྱང་བདག་མ་
ཡིན། མིག་ལ་སོགས་པའི་བུ་ག་དགུའང་བདག་མིན་ལ་རྣམ་པ་ཀུན་ཏུ་རྣམ་ཤེས་ཚོགས་དྲུག་
ཀྱང་བདག་མ་ཡིན་པའི་ཕྱིར་ཏེ། དེ་དག་སོ་སོར་བདག་ཏུ་འཛིན་པའི་ཡུལ་དུ་མེད་ལ་དེ་རྣམས་
ཚོགས་པ་ལའང་སྤྱི་འགེགས་པར་འགྱུར་བས་ན་བདག་ཏུ་འཛིན་པའི་ཡུལ་དུ་འགལ་བའི་ཕྱིར་
རོ༑ ༑ །
གཉིས་པ་གྲངས་ཅན་གྱིས་བརྟགས་པའི་བདག་དགག་པ་ལ་ལྔ་ལས། དང་པོ་
ཡུལ་ལ་རྟག་ཏུ་ལོངས་སྤྱད་པར་ཐལ་བ་ནི། གལ་ཏེ་རྣམ་ཤེས་དྲུག་བདག་མ་ཡིན་ཞེས་པ་མ་
བཟོད་ནས་གྲངས་ཅན་པ་དག་བདག་རྟག་པ་ཁྱབ་པ་ཡོན་ཏན་དང་བྲལ་བ་ལས་ཀྱི་རྣམ་སྨིན་
ཟ་བ་པོ་ཡིན་གྱི་ལས་ཀྱི་བྱེད་པ་པོ་མ་ཡིན་པ་སྒྲ་སོགས་དེ་ཙམ་ལྔ་རིག་པའི་སེམས་ཀྱིས་རང་
བཞིན་སྐྱེས་བུར་འདོད་ལ། བློ་དང་ཡིད་བེམས་པོ་ཡིན་པས་དེ་ལས་བདག་རྫ་ས་གཞན་དུ་
འདོད་དེ། གཞན་དག་བློ་ཡི་རང་བཞིན་ལས། །སེམས་པ་ཅན་ནི་ཐ་དད་འདོད། །བདག་གི་
གཉུག་མའི་གཟུགས་ཉིད་ནི། །སེམས་པ་ཅན་དུ་རྣམ་པར་རྟོག །གཙོ་བོ་ཡིས་ནི་གཏད་པ་ཡི།།
འབྲས་བུ་ལོངས་སྤྱོད་འབའ་ཞིག་ཡིན། །བྱེད་པ་པོ་ཉིད་དེ་ལ་མེད། །རང་བཞིན་ཉིད་ལ་དེ་
འདོད་དོ། །ཞེས་འབྱུང་བ་ལྟར་འདོད་ན། སྒྲའི་ཤེས་པ་ཆོས་ཅན། སྒྲ་ཡོད་མེད་ཐམས་ཅད་ཀྱི་
ཚེ་ན་སྒྲ་འཛིན་པར་འགྱུར། སྒྲ་འཛིན་གྱི་ཤེས་པ་གང་ཞིག་རྟག་པའི་ཕྱིར་རོ། །འདོད་ན། སྒྲ་
མེད་པ་ན་དེ་ཆོས་ཅན། གང་གིས་སྒྲ་ཤེས་པ་ཞེས་རྗོད་པར་བྱེད་དེ་སྒྲ་འཛིན་ཤེས་པ་མ་ཡིན་
པར་ཐལ། སྒྲ་ཅི་ཞིག་རིག་སྟེ་མི་རིགས་པའི་ཕྱིར་ན་སྟེ་དེས་ཤེས་བྱའི་སྒྲ་མེད་པས་ནའོ། །མ་
བ 4 5 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངེས་ཏེ་གལ་ཏེ་ཡུལ་སྒྲ་ཤེས་པ་མེད་ཀྱང་སྒྲ་འཛིན་ཤེས་པ་ཡིན་ནོ་ཞེ་ན། ཤིང་ཡང་ཆོས་ཅན།
སྒྲའི་ཤེས་པར་ཐལ་བར་འགྱུར། ཡུལ་སྒྲ་ཤེས་པ་མེད་པའི་ཕྱིར་རོ། །དེ་ལྟ་ཡིན་པ་དེས་ན་
ཡུལ་ཤེས་བྱ་སྒྲ་ཉེ་བར་གནས་པ་མེད་པས་སྒྲའི་ཤེས་པའང་མེད་ཅེས་ངེས་པ་ཡིན་ནོ། །
གཉིས་པ་ཡུལ་མ་ངེས་པར་འཛིན་པ་དགག་པ་ནི། སྒྲ་འཛིན་དེ་ཉིད་ཀྱིས་ནི་སྒྲ་
མེད་པའི་ཚེ་ཡུལ་གཟུགས་ཀྱང་ཤེས་ན་སྒྲའི་ཤེས་པ་ཆོས་ཅན། སྒྲ་མེད་ཅིང་གཟུགས་མཐོང་
བ་དེའི་ཚེ་སྒྲ་ཐོས་པའང་ཅི་སྟེ་མིན་ཏེ་ཡིན་པར་ཐལ། སྒྲ་འཛིན་ཤེས་པ་གང་ཞིག །དེས་
གཟུགས་ཀྱང་འཛིན་པའི་ཕྱིར་རོ། །གལ་ཏེ་དེའི་ཚེ་སྒྲ་མི་ཐོས་ཏེ་སྒྲ་དེ་མི་ཉེ་བའི་ཕྱིར་ཞེ་ན།
གཟུགས་མཐོང་བའི་ཚེ་སྒྲ་འཛིན་ཤེས་པ་ཆོས་ཅན། སྒྲ་དེའི་ཡུལ་ཅན་ཤེས་པ་ཉིད་དུའང་མེད་
པར་ཐལ། ཡུལ་སྒྲ་མི་ཐོས་པ་དེས་ནའོ། །ཡང་སྒྲ་འཛིན་རང་བཞིན་གང་ཡིན་པ་དེ་ཆོས་ཅན།
དེས་གཟུགས་འཛིན་པར་ཇི་ལྟར་འགྱུར་ཏེ་མི་འགྱུར་བར་ཐལ། སྒྲ་འཛིན་ཡིན་པའི་ཕྱིར།
ཁྱབ་པ་ཡོད། གཅིག་ལ་ངོ་བོ་གཉིས་འགལ་བའི་ཕྱིར་རོ། ། །
གསུམ་པ་དཔེ་མ་གྲུབ་པར་བསྟན་པ་ནི། གལ་ཏེ་སྐྱེས་བུ་གཅིག་ནི་ལྟོས་ས་ལ་
ལྟོས་ནས་ཕ་དང་བུ་གཉིས་ཀ་ཡིན་པ་བཞིན་སྒྲ་དང་གཟུགས་གཉིས་ཀ་ལ་ལྟོས་ནས་གཉིས་ཀ་
འཛིན་པའི་ཤེས་པའོ་ཞེ་ན། སྐྱེས་བུ་གཅིག་ནི་ཆོས་ཅན། ཕ་བུ་གཉིས་སུ་ཡང་དག་པར་བདེན་
པ་ཉིད་མ་ཡིན་ཏེ། ལྟོས་ས་ལྟོས་ནས་ཕ་དང་བུ་གཉིས་ཉིད་དུ་སྒྲོ་བཏགས་ནས་བཞག་པ་ཡིན་
གྱི་སྐྱེས་བུ་གཅིག་ཡིན་པའི་ཕྱིར་རོ། །གཞན་ཡང་ཁྱེད་རང་གི་ལུགས་ལའང་འདི་ལྟར་འགྲོ་བ་
ཀུན་སྙིང་སྟོབས་དང་རྡུལ་དང་ནི་མུན་པ་སྟེ་བདེ་སྡུག་བཏང་སྙོམས་གསུམ་གྱི་རང་བཞིན་དུ་
འདོད་པས་ན་གང་ཟག་གཅིག་ཆོས་ཅན། དོན་དམ་པར་བུ་མིན་ཞིང་ཕ་ཡང་མིན་ནས་ཁྱད་
པར་གཉིས་མ་གྲུབ་པར་ཐལ། ཕ་བུ་གཉིས་སུ་གནས་སྐབས་རྣམ་འགྱུར་ཐ་དད་ལ་ལྟོས་ཏེ་
བརྟགས་ནས་བཞག་གི་དོན་དམ་པར་སྔ་ཕྱི་རང་བཞིན་ཁྱད་མེད་ཀྱི་ཡོན་ཏན་གཅིག་གི་རང་
- 4 6 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
བཞིན་ཡིན་པའི་ཕྱིར་རོ། །
བཞི་པ་སྒྲ་འཛིན་དུ་མ་དམིགས་པས་དགག་པ་ནི། སྒྲ་མི་ཉེ་བའི་དུས་ན་གཟུགས་
འཛིན་པའི་ཤེས་པ་དེ་ནི་ཆོས་ཅན། སྒྲ་འཛིན་དང་ལྡན་པའི་རང་བཞིན་དུ་ནི་ཡོད་ངེས་སུ་མི་
རུང་བར་ཐལ། སྒྲ་འཛིན་གྱི་རང་བཞིན་དུ་མཐོང་བ་མ་ཡིན་པའི་ཕྱིར་རོ། །འོན་ཏེ་སྐྱོན་མེད་དེ།
དཔེར་ན་གར་མཁན་གཅིག་ཀྱང་འཇིགས་སྡེ་དང་སྲིད་སྒྲུབ་ལ་སོགས་པའི་གཟུགས་སྣ་ཚོགས་
སུ་སྟོན་པ་ལྟ་བུར་སྒྲའི་ཤེས་པ་དེ་ཉིད་སྒྲ་འཛིན་གྱི་ཚུལ་སྤངས་ནས་གཟུགས་འཛིན་པའི་ཚུལ་
གཞན་དུ་བསྟན་པ་ཉིད་ཀྱིས་གཟུགས་དེ་ཉིད་མཐོང་ངོ་ཞེ་ན། སྒྲའི་ཤེས་པ་དེ་ཆོས་ཅན། རྟག་
པ་མིན་པར་ཐལ། སྔ་མའི་རང་བཞིན་ལས་གཞན་དང་གཞན་དུ་འགྱུར་བས་རང་བཞིན་དུ་མ་
ཅན་ཡིན་པའི་ཕྱིར། གར་མཁན་བཞིན། མ་ངེས་ཏེ། གལ་ཏེ་སྒྲ་སྣང་བ་དང་གཟུགས་སྣང་
བའི་ཚུལ་གཞན་དུ་མ་དེ་ཉིད་སྒྲའི་ཤེས་པ་གཅིག་པུ་དེ་ཉིད་ཡིན་པས་ཤེ་ན། སྒྲའི་ཤེས་པ་
གཅིག་ཉིད་དེ་ལྟ་བུ་དེ་ནི་ཆོས་ཅན། སྔོན་མེད་ཀྱི་གཅིག་མིན་པར་ཐལ། གཅིག་ཀྱང་ཡིན་ལ་
ངོ་བོ་གཞན་ཡང་ཡིན་པས་འགལ་བའི་ཆོས་གཉིས་འདུས་པའི་ཕྱིར་རོ། །
ལྔ་པ་ཉེས་སྤོང་གི་ལན་དགག་པ་ནི། གལ་ཏེ་རང་བཞིན་གཉིས་སུ་བདེན་ན་སྐྱོན་
དེར་འགྱུར་ཡང་སྔ་ཕྱིའི་རྣམ་འགྱུར་ཚུལ་གཞན་གཉིས་པོ་དེ་བདེན་པ་མིན་ཏེ། དོན་ལ་གཅིག་
ཡིན་པའི་ཕྱིར་ཤེལ་རྡོ་གཅིག་བཞིན་ནོ་ཞེ་ན། བདག་ཤེས་རིག་གཅིག་པོ་དེ་ཆོས་ཅན། དེའི་
རང་བཞིན་དེ་ཁོ་ན་ཉིད་གང་ཡིན་པ་སྨོས་ཏེ་སྨྲ་དགོས་པར་ཐལ། དེའི་རང་བཞིན་ཡོད་ལ་
བརྗོད་པ་སྐབས་སུ་བབ་པའི་ཕྱིར་རོ། །འདོད་དེ། དེའི་རང་བཞིན་སྔ་ཕྱི་ཐམས་ཅད་ཤེས་པ་
ཉིད་དུ་གཅིག་པས་ན་རང་བཞིན་གཅིག་ཏུ་བདེན་པ་སྟེ་དེའི་དེ་ཁོ་ན་ཉིད་དོ་ཞེ་ན། དེ་ལྟ་ན་
སྐྱེས་བུ་ཀུན་ཆོས་ཅན། གཅིག་ཏུ་ཐལ་བར་འགྱུར་ཏེ། ཤེས་པ་ཉིད་དུ་ཐ་མི་དད་པར་བདེན་
པའི་ཕྱིར་རོ། །གཞན་ཡང་ཐ་དད་པའི་རྒྱུ་མཚན་བོར་ནས་ཚུལ་གང་ཡང་རུང་བ་ཞིག་གིས་
བ 4 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅིག་ཏུ་བརྗོད་ན་སེམས་པ་ཅན་སྐྱེས་བུ་དང་སེམས་མེད་པ་གཙོ་བོ་སོགས་དེ་དག་ཀྱང་ཆོས་
ཅན། གཅིག་ཏུ་འགྱུར། གང་གི་ཕྱིར་ན་དངོས་པོར་ཡོད་པ་ཉིད་དུ་མཚུངས་པའི་ཕྱིར་རོ། །དེ་
ལྟར་འདོད་པ་གང་གི་ཚེ་དེ་གཉིས་ཆོས་ཅན། བེམས་རིག་གི་བྱེ་བྲག་གིས་ཐ་དད་པ་ཡིན་ནོ་
ཞེས་བཞག་པ་དེ་ཕྱིན་ཅི་ལོག་མི་བདེན་པར་ཐལ། གཅིག་ཡིན་པའི་ཕྱིར། དེའང་འདོད་པ་
དེའི་ཚེ་གྲངས་ཅན་པ་ཁྱོད་ལ་ཆོས་ཅན། འདི་དང་འདི་གཉིས་འདྲའོ་ཞེས་པའི་རྣམ་གཞག་མི་
འཐད་པར་ཐལ། འདྲ་བར་འཇོག་པའི་རྟེན་ཐ་དད་གཉིས་ཆོས་མཐུན་པ་གང་ཡོད་པ་ཡིན་ཏེ་
མེད་པའི་ཕྱིར་རོ། །
གསུམ་པ་རིགས་པ་ཅན་གྱིས་བརྟག་པའི་བདག་དགག་པ་ནི། གལ་ཏེ་རིགས་པ་
ཅན་པ་ལ་སོགས་པ་ན་རེ། སེམས་ཀྱི་རང་བཞིན་གྱི་བདག་མི་འཐད་པ་བདེན་ནའང་རྟག་པ་
དང་ཐམས་ཅད་དུ་ཁྱབ་པ་དང་སྲོག་ཆགས་རྣམས་ལ་སོ་སོ་ཐ་དད་པ་དང་རང་ཉིད་ཀྱི་ངོ་བོ་
བེམས་པོ་ཡིན་ལ་སེམས་དང་འབྲེལ་བས་ཡུལ་རིག་པ་ཅན་དང་བདེ་སྡུག་ལ་སོགས་པའི་ཡོན་
ཏན་གྱི་རྟེན་དང༌། ལས་འབྲས་ཀྱི་རྟེན་དང་། ལས་བྱེད་པ་པོ་དང་དེའི་རྣམ་སྨིན་ལ་ལོངས་སྤྱོད་
པ་པོ་ཞིག་འདོད་དེ། གཞན་དག་འདི་ལྟར་བདག་འདོད་དེ། །འདོད་པ་ལ་སོགས་པ་ཡི་རྟེན། །
རང་ཉིད་སེམས་པ་མེད་པ་དང༌། །དེ་བཞིན་རྟག་དང་ཀུན་ཏུ་སོན། །དགེ་དང་མི་དགེའི་ལས་
བྱེད་དང༌། །དེ་འབྲས་ལ་ནི་ལོངས་སྤྱོད་དང་། །སེམས་དང་འབྲེལ་བས་སེམས་ལྡན་ཏེ། །རང་
གི་ངོ་བོས་མ་ཡིན་ནོ། །ཞེས་ཏེ་བྱེ་བྲག་པ་ཡང་དེ་བཞིན་དུ་འདོད་དོ། །འདི་མི་འཐད་དོ། །རིག་
པ་ཅན་གྱིས་བདག་ཏུ་འདོད་པའི་སེམས་མེད་པའི་བེམས་པོའང་ཆོས་ཅན། ལས་བྱེད་ཅིང་
ཡུལ་ལ་ལོངས་སྤྱོད་པའི་བདག་མིན་ཏེ། སེམས་མེད་པ་ཉིད་ཡིན་པའི་ཕྱིར། དཔེར་ན་སྣམ་བུ་
དང་བུམ་པ་དང་ཤིང་དང་རི་ལ་སོགས་པ་བཞིན་ནོ། །འོན་ཏེ་བདག་རང་ཉིད་སེམས་སུ་མེད་
ཀྱང་སེམས་དང་འདུ་བའི་འབྲེལ་བས་སེམས་དང་ལྡན་པའི་ཕྱིར་ཡུལ་ཤེས་པར་འགྱུར་བས་
-4 6 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
སྐྱོན་མེད་ཅེ་ན་ནི། འོ་ན་ར་རོ་བ་དང་བརྒྱལ་བ་ལ་སོགས་སེམས་མེད་ཀྱི་གནས་སྐབས་ན་
བདག་ ཆོས་ ཅན། འཇིགས་ པར་ ཐལ། སྔར་ སེམས་ དང་འབྲེལ་བའི་ཡུལ་ཤེས་པའི་ རང་
བཞིན་དེ་བཏང་ནས་དེའི་ཚེ་ཡུལ་མི་ཤེས་པའི་ཕྱིར་རོ། །ཅི་སྟེ་སེམས་དང་འབྲེལ་མ་འབྲེལ་གྱི་
དུས་ན་རང་བཞིན་གཅིག་ཡིན་པས་བདག་ལ་སེམས་ལྡན་དུ་སྐྱེ་འགག་བྱེད་པའི་འགྱུར་བ་
མེད་ཅེ་ན། བདག་ཆོས་ཅན། སེམས་དང་འདུ་བའི་འབྲེལ་བས་དེ་ལ་སེམས་ལྡན་ཅི་ཞིག་བྱ་
སྟེ༑ མ་བྱས་པར་ཐལ། བློ་དང་འདུ་བའི་འབྲེལ་བ་གྲུབ་ཀྱང་སྔར་གྱི་སེམས་མེད་ཀྱི་གནས་
སྐབས་ཀྱི་རང་བཞིན་ལས་འགྱུར་བ་མེད་པའི་ཕྱིར་རོ། །དེ་ལྟར་ན་དེ་ཆོས་ཅན། ནམ་མཁའ་
དང་འདྲ་བ་བདག་ཏུ་བྱས་པར་འགྱུར་ཕན་པ་དང་མི་ཕན་པ་ཤེས་པ་མེད་ཅིང་འགྲོ་འོང་ལ་
སོགས་པའི་བྱ་བ་དང་བྲལ་བ་སྐབས་སུ་ཉེ་བར་མི་མཁོ་བ་ཁྱབ་པ་དང་རྟག་པ་བདག་ཏུ་བྱས་
，
་
པའི་ཕྱིར། །
བཞི་པ་བདག་མེད་ལ་ རྩོད་པ་སྤང་བ་ལ་ གསུམ་ལས། དང་པོ་ལས་འབྲས་
འབྲེལ་བ་མི་རིགས་པ་སྤང་བ་ནི། གལ་ཏེ་སྐྱེས་བུ་ཆོས་ཅན། འདིར་ལས་དགེ་མི་དགེ་བྱས་པ་
ལས་ཕ་རོལ་ཏུ་བདག་ཉིད་ལ་འབྲས་བུ་འདོད་མི་འདོད་འབྲེལ་བར་འབྱུང་བར་རིགས་པ་མིན་
པར་ཐལ་ཏེ། འཇིག་རྟེན་ཕ་རོལ་ཏུ་འགྲོ་བའི་བདག་ནི་ཡོད་པ་མིན་པའི་ཕྱིར་ནའོ། །ཐལ་བ་
དེ་ཁྱེད་སངས་རྒྱས་པ་འདོད་པའང་མ་ཡིན་ཏེ། ལས་རྣམས་བསྐལ་པ་བརྒྱར་ཡང་ནི། །ཆུད་མི་
ཟ་ཞིང་ཚོགས་དང་དུས། །རྙེད་ནས་ལུས་ཅན་རྣམས་ལ་ནི། །འབྲས་བུ་དེ་དག་ངེས་པར་
འགྱུར། །ཞེས་ལུང་ལས་གསུངས་པའི་ཕྱིར་རོ། །དེས་ན་བདག་ཁས་བླང་བར་བྱ་སྟེ། གཞན་
དུ་ན་དགེ་མི་དགེའི་ལས་ནི་སྐད་ཅིག་མ་ཡིན་པས། དེ་བྱས་ནས་ནི་ཞིག་པར་གྱུར་པའི་འོག་ཏུ་
ལས་དེའི་འབྲས་བུ་འཇིག་རྟེན་ཕ་རོལ་གྱི་བདེ་འགྲོ་དང་ངན་འགྲོའི་བདེ་སྡུག་ཆོས་ཅན། བྱེད་
པ་པོ་སུ་ཡིས་མྱོང་ཞིང་བསགས་པའི་ལས་འབྲས་སུ་འགྱུར་ཏེ་མི་འགྱུར་བར་ཐལ། དེ་མྱོང་
- $ 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བའི་ལས་བྱེད་པ་པོའི་འཇིག་རྟེན་ཕ་རོལ་ཏུ་འགྲོ་བའི་བདག་ནི་མེད་ཅིང་། ལས་ནི་ཞིག་པའི་
ཕྱིར། འདོད་ན་ལས་བྱས་པ་ཆུད་ཟ་བ་དང་། མ་བྱས་པ་དང་ཕྲད་པར་འགྱུར་བ་དང་། མྱོང་བ་
ལས་དྲན་པ་དང༌། མཐོང་བ་ལས་ངོ་ཤེས་པ་དང་། ཐེ་ཚོམ་ལས་ངེས་པ་སོགས་མི་འཐད་པར་
འགྱུར་རོ་ཞེ་ན། ཚེ་འདིར་བྱ་བ་དགེ་མི་དགེའི་ལས་བྱེད་པ་དང༌། འཇིག་རྟེན་ཕ་རོལ་ཏུ་དེའི་
འབྲས་བུ་རྣམ་སྨིན་མྱོང་བ་གཉིས་པོ་ཆོས་ཅན། གཞི་ཐ་དད་པ་ལས་ལས་འབྲས་སུ་འགྱུར་
བར་འདོད་པ་འདིར་ནི་ཁྱེད་མུ་སྟེགས་པས་ཁོ་བོ་ཅག་སངས་རྒྱས་པ་ལ་བརྩད་པ་དོན་མེད་པ་
ཡིན་ཏེ། ཚེ་འདིའི་རྟེན་ལ་བྱ་བའི་ལས་བྱེད་པ་དང་འཇིག་རྟེན་གཞན་གྱི་རྟེན་ལ་ལས་ཀྱི་
འབྲས་བུ་རྣམ་སྨིན་ལ་ལོངས་སྤྱོད་པ་ཁྱོད་ཀྱང་འདོད་པས་ཁྱོད་མུ་སྟེགས་པ་དང་། ངེད་སངས་
རྒྱས་པ་གཉིས་ཀ་ལ་ལས་བྱེད་ཅིང་དེའི་འབྲས་བུ་མྱོང་བ་པོ་གཞི་ཐ་དད་ཡིན་པར་མཚུངས་
པར་གྲུབ་པའི་ཕྱིར་དང༌། དེ་ལྟ་ན་ལས་བྱས་པའི་འོག་རོལ་དུ་བདག་དེ་ཆོས་ཅན། ལས་བྱེད་
པ་དང་ལོངས་སྤྱོད་པ་པོར་མི་འགྱུར། བྱ་བ་མེད་པའི་ཕྱིར་ཞེ་ན། བདག་ཆོས་ཅན། ཁྱོད་ལྟར་
ན་ལས་བྱེད་པ་དང་ལོངས་སྤྱོད་པ་དེར་བྱ་བ་བྱེད་པའི་ནུས་པ་མེད་པར་ཐལ། སེམས་མེད་ཅིང་
རྟག་པའི་ཕྱིར་ཡང་ངོ༌། །དེས་ན་བདག་ལ་བྱེད་པ་མེད་པ་འདི་ལའང་ཆོས་ཅན། ཁྱེད་ཀྱིས་ཁོ་
བོ་ཅག་ ལ་ བརྩད་ པ་ དོན་ཏེ་འབྲས་བུ་མེད་པ་མ་ཡིན་ནམ་སྟེ་ ཡིན་ནོ། །དེ་ ཡང་ཡུ་བུ་
ཅག་གཉིས་ཀ་ལ་མཚུངས་པར་གྲུབ་པས་སོ། །གལ་ཏེ་བདག་མེད་ན་ལས་བྱས་པ་ཆུད་ཟོས་
པ་ལ་སོགས་པའི་ཉེས་པར་འགྱུར་བས་བརྩད་པ་དོན་མེད་པ་མ་ཡིན་ནམ་ཞེ་ན། རྒྱུ་ལས་བྱས་
པ་དང་ལྡན་པའི་བདག་དེ་ཉིད་ལས་དེ་ཉིད་ཀྱིས་འབྲས་བུ་རྣམ་སྨིན་མྱོང་བ་དང་བཅས་པ་ཞེས་
བྱ་བ་འདི་ལྟར་མཐོང་བ་དེ་ནི་སྲིད་པ་མ་ཡིན་ཏེ། ལས་བྱེད་པ་པོའང་གཞན་ཡིན་ལ་འབྲས་བུ་
རྣམ་སྨིན་ལ་ལོངས་སྤྱོད་པ་པོའང་སྐད་ཅིག་གཞན་ཡིན་པའི་ཕྱིར་རོ། །འོན་ཏེ་དེ་ལྟ་ན་དེ་ཉིད་
ཀྱིས་བྱས་པའི་ལས་གཞན་གྱིས་ཇི་ལྟར་མྱོང་བར་འགྱུར་ཞེས་ཁྱེད་ཀྱིས་སྨྲས་པ་དེ་ཇི་ལྟར་
- 46 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥་
འཐད་ཅེ་ན། སྐྱོན་མེད་དེ། སྐད་ཅིག་སྔ་ཕྱི་བར་མ་ཆད་དུ་རྒྱུ་འབྲས་སུ་འབྲེལ་བར་འབྱུང་བའི་
ཕུང་པོའི་རྒྱུན་ལ་གཅིག་ཏུ་སྒྲོ་བཏགས་པ་ལ་ནི་བརྟེན་ནས་སུ་ལས་བྱེད་པ་པོ་དང་ལོངས་སྤྱོད་
པ་པོ་ཞེས་བྱ་བར་གདུལ་བྱའི་བསམ་པའི་དབང་གིས་བཅོམ་ལྡན་འདས་ཀྱིས་བསྟན་པ་ཡིན་
ནོ༑ ༑དེ་ལྟར་ཡང་མདོ་ལས། འདི་ཉིད་ཀྱིས་བྱས་པའི་ལས་ཇི་ལྟར་གཞན་གྱིས་མྱོང་བར་
འགྱུར། དགེ་སློང་དག་ཟིན་པའི་ཕུང་པོ་དང་ཁམས་དང་སྐྱེ་མཆེད་འདི་ཉིད་ལ་སྨིན་པ་ཡིན་ནོ་
ཞེས་སོ། །
--
，
-
，
གཉིས་པ་སེམས་བདག་ཏུ་འདོད་པའི་རྩོད་པ་སྤང་བ་ནི། དེ་ལྟ་ནའང་རྒྱལ་
དཔོགས་པ་ལ་སོགས་པས་བདག་ལྡོག་པ་དང་རྗེས་སུ་འགྲོ་བའི་བདག་ཉིད་དང་བློའི་ངོ་བོར་
གྱུར་པ་དང་སེམས་པ་དང་ལྡན་པར་འདོད་པས་སེམས་ནི་བདག་ཡིན་ཏེ། བདག་ཏུ་ང་རྒྱལ་གྱི་
ཡུལ་ཡིན་པའི་ཕྱིར་ཞེ་ན། དེ་ལྟ་ན་དུས་གསུམ་གྱི་སེམས་གང་བདག་ཡིན་དང་པོ་གཉིས་ཡིན་
པ་ལྟར་ན་འདས་པ་དང་མ་འོངས་པའི་སེམས་ཆོས་ཅན། བདག་མིན་པར་ཐལ། བདག་ཏུ་
མཐོང་བའི་ཡུལ་མ་ཡིན་པའི་ཕྱིར་ཏེ། དེ་དག་ནི་ཞིག་ཅིང་མ་སྐྱེས་ནས་མེད་པའི་ཕྱིར་རོ། །
འོན་ཏེ་ད་ལྟ་སྐྱེས་པའི་སེམས་བདག་ཡིན་ནོ་ཞེ་ན། འོ་ན་ད་ལྟའི་སེམས་ཆོས་ཅན། དེ་ཞིག་པ་
ན་ཡང་སྐད་ཅིག་གཉིས་པ་ཕན་ཆད་དུ་བདག་མེད་པར་ཐལ། དེ་བདག་ཡིན་ཞིང་དེ་བྱུང་མ་
ཐག་འཇིག་པས་སྐད་ཅིག་གཉིས་པ་ཕན་ཆད་དུ་མི་གནས་པའི་ཕྱིར་རོ། །གལ་ཏེ་ལུས་སེམས་
ཀྱི་ཚོགས་པ་ལ་བདག་ཏུ་འདོད་ཅེ་ན། དཔེར་ན་ཇི་ལྟར་ཆུ་ཤིང་གི་སྡོང་པོ་དག་ཆ་ཤས་སུ་ཕྱེ་
ཞིང་ཕྱོགས་ཆར་བསལ་ན་ཆ་ཤས་ཅན་གྱི་དངོས་པོ་འགའ་ཡང་མེད་པ་དེ་བཞིན་དུ་བདག་
ཏུ་བཞག་པའི་ལུས་སེམས་ཚོགས་པའི་ཕུང་པོ་ཉིད་ཀྱང་ཆོས་ཅན། བདག་ཏུ་འཛིན་པའི་ཡུལ་
དུ་བདེན་པར་ཡོད་པ་མིན་ཏེ། རྣམ་པར་བརྟགས་ཤིང་དཔྱད་པའི་སྒོ་ནས་བཙལ་ན་ཡང་དག་
པ་སྟེ་དོན་དམ་དུ་ཡོད་པ་མིན་པའི་ཕྱིར་རོ། །
- 4 5
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་སྙིང་རྗེའི་ཡུལ་མེད་པའི་རྩོད་པ་སྤང་བ་ནི། གལ་ཏེ་རྒྱལ་སྲས་ཆོས་
ཅན། ཡུལ་སུ་ལ་དམིགས་ནས་སྙིང་རྗེ་བསྐྱེད་པར་བྱ་སྟེ་མི་འཐད་པར་འགྱུར། ཡུལ་བདག་
དང་སེམས་ཅན་དཔྱད་ན་ཡོད་པ་མིན་པའི་ཕྱིར་ཞེ་ན། འབྲས་བུ་མངོན་མཐོ་ངེས་ལེགས་ཐོབ་
པའི་དོན་དུ་དོན་བྱ་བར་ཁས་བླངས་པའི་སེམས་ཅན་དཔྱད་ན་དོན་དམ་པར་མེད་ཀྱང་ཀུན་
རྫོབ་ཏུ་རྨོངས་པ་གཏི་མུག་གིས་སེམས་ཅན་དུ་བཏགས་པ་གང་ཡིན་པ་དེ་སྙིང་རྗེའི་ཡུལ་ཡིན་
པས་མ་ངེས་སོ། །ཅི་སྟེ་སྙིང་རྗེས་བྱས་པའི་འབྲས་བུ་ཆོས་ཅན། སུའི་འབྲས་བུ་ཡིན་ཏེ་སུའི་
ཡང་འབྲས་བུ་མིན་པར་ཐལ། དོན་དམ་པར་སེམས་ཅན་མེད་པའི་ཕྱིར་ཞེ་ན། དོན་དམ་པར་
དེ་ལྟར་འགྱུར་ཟེར་ན་བདེན་ཏེ། ཆོས་ཐམས་ཅད་བདག་མེད་པའི་ཕྱིར་རོ། །འོན་ཀྱང་རྨོངས་
པས་སེམས་ཅན་དུ་སྒྲོ་བཏགས་པ་ལས་ཀུན་རྫོབ་ཏུ་སེམས་ཅན་འགའི་འབྲས་བུ་ཡིན་པར་
འདོད་པས་མ་ངེས་སོ། །ཅི་སྟེ་རྨོངས་པ་ནི་ཐམས་ཅད་དུ་སྤང་བྱ་ཡིན་པས་ཅི་ལྟར་དེས་སྒོ་
བཏགས་པ་ཁས་ལེན་པར་བྱེད་ཅེ་ན། རྨོངས་པ་ནི་གཉིས་ཏེ། འཁོར་བའི་རྒྱུ་དང་དེ་ཞི་བའི་
རྒྱུའོ། །དེའི་དང་པོ་སྤང་བྱ་ཡིན་ལ་དེ་ལས་གཞན་སེམས་ཅན་ཐམས་ཅད་ཀྱི་སྡུག་བསྔལ་ཉེ་
བར་ཞི་བའི་དོན་དུ་འབྲས་བུ་དོན་དམ་བདེན་པ་རྟོགས་པའི་ཐབས་སུ་གྱུར་པའི་རྨོངས་པ་ནི་
བཟློག་པར་མི་བྱ་སྟེ་དོན་དམ་བདེན་པ་རྟོགས་པ་ལ་མཁོ་བའི་ཕྱིར་རོ། །གལ་ཏེ་བདག་ཏུ་
རྨོངས་པ་ཉིད་ཀྱང་ཆོས་ཅན། བཟློག་བྱར་མི་འཐད་པར་ཐལ། དེ་སྒོམ་པ་སྡུག་བསྔལ་ཞི་བའི་
རྒྱུ་ཡིན་པའི་ཕྱིར། འདོད་ན། བདག་བཀག་པའི་སྒོ་ནས་བདག་མེད་བསྒོམ་པ་མི་རིགས་པར་
ཐལ་ལོ། །ཞེས་བྱེ་བྲག་སྨྲ་བ་ཟེར་ན། བདག་ཏུ་རྨོངས་པ་ཆོས་ཅན། སྡུག་བསྔལ་ཞི་བའི་རྒྱུ་མ་
ཡིན་ཏེ། དེས་འཁོར་བའི་སྡུག་བསྔལ་གྱི་རྒྱུའི་བདག་ཏུ་ང་རྒྱལ་ནི་འཕེལ་བར་འགྱུར་བའི་ཕྱིར་
རོ༑ ༑གཞན་དག་ན་རེ། དེ་ལྟ་ན་སེམས་ཅན་དུ་འཛིན་པའི་འབྲས་བུའི་རྨོངས་པ་ཆོས་ཅན།
དེ་ལས་ཀྱང་སྡུག་བསྔལ་གྱི་རྒྱུ་བདག་ཏུ་ང་རྒྱལ་བཟློག་པར་ནུས་པ་མེད་པར་ཐལ། དེའང་
- 4 66 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
བདག་ཏུ་རྨོངས་པ་ཡིན་པའི་ཕྱིར། འདོད་ན་ཐར་པ་མེད་དོ་ཞེ་ན། བྱང་ཆུབ་འདོད་པ་རྣམས་
ཀྱིས་ནི་ཆོས་ཅན། བདག་མེད་བསྒོམ་པ་ནི་བྱང་ཆུབ་ཐོབ་པའི་ཐབས་ཀྱི་མཆོག་གཙོ་བོ་ཡིན་
ཏེ༑ བདག་མེད་བསྒོམ་པ་ནི་བདག་འཛིན་ལྡོག་པའི་རྒྱུ་ཡིན་པའི་ཕྱིར་རོ། །དེ་སྐད་དུའང་། དེ་
བཞིན་གཤེགས་པའི་གསང་བའི་མདོ་ལས། ཞི་བའི་བློ་གྲོས་འདི་ལྟ་སྟེ། ཤིང་གི་རྩ་བ་བཅད་
པའི་ཡལ་ག་དང་ལོ་མ་དང་འདབ་མ་ཐམས་ཅད་སྐམ་པར་འགྱུར་རོ། །ཞི་བའི་བློ་གྲོས་དེ་
བཞིན་དུ་འཇིག་ཚོགས་ལ་ལྟ་བ་ཉེ་བར་ཞི་བས་ཉོན་མོངས་ཐམས་ཅད་ཉེ་བར་ཞི་བར་འགྱུར་
རོ་ཞེས་སོ། ། །
གཉིས་པ་ཆོས་ཀྱི་བདག་མེད་ལ་འཇུག་ཚུལ་ལ་སྤྱི་དོན་དང་། གཞུང་དོན་གཉིས་
ཀྱི་དང་པོ་ལ་བདུན། དྲན་པ་ཉེར་བཞག་གི་དམིགས་པ། ངོ་བོ་ངོས་གཟུང་། གྲོགས་བསྟན།
བསྒོམ་པའི་ཚུལ། བསྒོམས་པའི་འབྲས་བུ། ཁྱད་པར་དུ་འཕགས་ཚུལ། ངེས་པའི་ཚིག་གོ །
དང་པོ་ནི། རང་གཞན་ཐམས་ཅད་ཀྱི་ལུས་དང་ཚོར་བ་དང་སེམས་དང་ཆོས་རྣམས་སོ། །ཅིའི་
ཕྱིར་དམིགས་པ་བཞིར་བཞག་ཅེ་ན། བྱིས་པ་ལོག་བློ་ཅན་རྣམས་ཀྱིས་དབང་པོ་དང་བཅས་
པའི་ལུས་ལ་བརྟེན་ནས་བདེ་སོགས་ཚོར་བ་ལ་ལོངས་སྤྱོད་པ་པོ་བདག་ཏུ་ཞེན་པའི་སེམས་དེ་
ནི་ཀུན་ནས་ཉོན་མོངས་དང་རྣམ་བྱང་གི་ཆོས་ཆགས་སོགས་དང་དད་སོགས་ཀྱིས་ཀུན་ནས་
ཉོན་མོངས་པ་རྣམ་པར་བྱང་བར་འགྱུར་རོ་སྙམ་དུ་རྟོག་གོ །དེས་ན་དང་པོར་བདག་གི་རྟེན་གྱི་
དངོས་པོ་ལུས་དང་ལོངས་སྤྱད་བྱའི་དངོས་པོ་ཚོར་བ་དང་སེམས་ཀྱི་རང་བཞིན་གྱི་བདག་དང་
བདག་གི་ཉོན་མོངས་དང་རྣམ་བྱང་གི་དངོས་པོའི་ཆོས་ཡང་དག་པར་ཡོངས་སུ་དཔྱད་པས་
ལོག་རྟོག་བཞི་བཟློག་པའི་དོན་དུ་བཞག་གོ །གཉིས་པ་ནི། དྲན་དང་ཤེས་རབ་བོ། །གསུམ་
པ་ནི། དེ་དག་དང་མཚུངས་ལྡན་གྱི་སེམས་དང་སེམས་ལས་བྱུང་བའི་ཆོས་རྣམས་སོ། ། །
བཞི་པ་ལ་གཉིས་ལས། དང་པོ་དམིགས་རྣམ་བསྒོམ་ཚུལ་ནི། ནང་དང་ཕྱི་དང་དེ་
བ 4 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ཀའི་ལུས་སོགས་ལ་ལུས་སོགས་ཀྱིས་རྗེས་སུ་ལྟ་བ་སྟེ། ནང་གི་ནི་རང་རྒྱུད་ཀྱི་སྐྱེ་
མཆེད་ལྔའོ། །ཕྱི་ཡི་ནི་སེམས་ཅན་དུ་མི་རྟོག་པའི་ཕྱིའི་སྐྱེ་མཆེད་ལྔའོ། །གཉིས་ཀའི་ནི་རང་
རྒྱུད་འབྲེལ་བའི་དབང་པོའི་རྟེན་ཕྱིའི་སྐྱེ་མཆེད་དང་གཞན་རྒྱུད་ཀྱི་སྐྱེ་མཆེད་མིག་སོགས་ལྔ་སྟེ།
རིམ་པ་ལྟར་ནང་གི་སྐྱེ་མཆེད་དང་འབྲེལ་བས་ནང་དང་གཞན་གྱི་དབང་པོའི་ཡུལ་ཡིན་པས་
ཕྱིའི་ཡིན་པ་དང༌། རྒྱུད་ལ་ལྟོས་ནས་ཕྱི་དང་སྐྱེ་མཆེད་ལ་ལྟོས་ནས་ནང་ཡིན་པས་སོ། །ལུས་
ཀྱི་རྗེས་སུ་ལྟ་བ་ནི་རྟོག་པ་ལ་ཀེང་རུས་སོགས་སུ་སྣང་བའི་གཟུགས་བརྙན་གྱི་ལུས་དང་རང་
བཞིན་པའི་ལུས་དངོས་ལ་ཤེས་རབ་ཀྱིས་རང་བཞིན་སྟོང་པར་མཚུངས་པར་ལྟ་བའོ། །ཚོར་བ་
ལའང་ནང་གི་ནི་རང་རྒྱུད་ཀྱི་ནང་གི་སྐྱེ་མཆེད་ལས་བྱུང་བས་སམ་ནང་གི་སྐྱེ་མཆེད་ལ་
དམིགས་པའོ། །ཕྱིའི་ནི་ཕྱིའི་སྐྱེ་མཆེད་ལ་དམིགས་ཤིང་གཞན་རྒྱུད་དུ་གཏོགས་པའོ། །ཕྱི་ནང་
གཉིས་ཀའི་ནི་རང་རྒྱུད་ཀྱི་དབང་པོ་དང་ཚོགས་པ་གཅིག་པའི་གཟུགས་སོགས་ཕྱིའི་སྐྱེ་མཆེད་
དང་གཞན་རྒྱུད་ཀྱི་ནང་གི་སྐྱེ་མཆེད་ལ་དམིགས་པའི་ཚོར་བའོ། །སེམས་དང་ཆོས་རྣམས་
ལའང་ཕྱི་དང་ནང་དང་དེ་གཉིས་ཀའི་བྱེ་བྲག་ཅི་རིགས་པར་ཤེས་པར་བྱ་སྟེ། དེ་དག་ལ་བརྟེན་
ཅིང་དམིགས་ནས་བྱུང་བའི་སེམས་དང་། དེ་དག་ལ་བརྟེན་ཅིང་དམིགས་ནས་བྱུང་བའི་འདུ་
ཤེས་དང་སེམས་བྱུང་གི་འདུ་བྱེད་ལ་སོགས་པའོ། །དེ་དག་ལ་དེ་དག་གི་རྗེས་སུ་ལྟ་བ་ནི།
ཤེས་རབ་ཀྱིས་སྟོང་པར་ལྟ་བ་ཡིན་ལ། མདོ་རྒྱན་འགྲེལ་པར། ལུས་སྒྱུ་མ་ལྟ་བུ་དང་། ཚོར་བ་
རྨི་ལམ་ལྟ་བུ་དང་། སེམས་ནམ་མཁའ་ལྟ་བུ་དང་། ཆོས་ནམ་མཁའ་ལ་གློ་བུར་དུ་སྤྲིན་སོགས་
ཀྱིས་བསྒྲིབས་པ་ལྟ་བུར་ཤེས་པའོ། །ཞེས་སོ། །
གཉིས་པ་གཉེན་པོའི་བསྒོམ་ཚུལ་ནི་འདུན་པ་དང་། བརྩོན་འགྲུས་དང་། སངས་
རྒྱས་ཀྱི་སྐུ་ལ་སོགས་པ་དང་མི་རྟག་སོགས་ཡིད་ལ་བྱེད་པའི་བསྒོམ་པ་ལ་མི་སྐྱོ་བའི་རྩོལ་བ་
དང༌། སྦྲང་བུ་ཤ་སྦྲང་བུང་བ་དང་། །ཞེས་སོགས་ཀྱི་ཚུལ་གྱིས་དགེ་བ་ལ་སྦྱོར་བ་ལ་སྤྲོ་བ་དང་།
- 46 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
མ་ཐན་ པ་དང༌། ཕྱིར་ ནུར་ བ་མེད་པ་དང༌། དྲན་ པ་ དང༌ ། ཤེས་བཞིན་དང༌། བག་ཡོད་
པའི་བསྒོམ་པའོ། །དེ་དག་རིམ་པ་ལྟར་དམིགས་པ་ལ་སེམས་མི་འདུན་པའི་དང༌། མི་སྦྱོར་
བའི་ལེ་ལོ་དང༌། སེམས་ཀྱི་རྒྱུ་བ་མི་གསལ་བའི་བྱིང་བ་དང་། སྔར་ཉམས་སུ་མྱོང་བའི་ཡུལ་
དྲན་ནས་བར་བར་དུ་སེམས་འཕྲོ་བའི་རྒོད་པ་གཉིས་དང་། འཐོབ་བྱའི་ཡོན་ཏན་གྱི་ཁྱད་པར་
འཐོབ་པ་ལ་བདག་ཉིད་དམན་པར་སེམས་པས་མི་ཐོབ་སྙམ་དུ་སྐྱིད་ལུག་པའི་སེམས་ཞུམ་
པའི་དང་། ཤ་སྦྲང་མཆུ་རིང་ལ་སོགས་པའི་གནོད་པས་སྐྱོ་བ་དང༌། གཉེན་པོ་འདི་ཙམ་གྱིས་
ཆོག་གི་གཞན་མི་དགོས་ཞེས་དགེ་བ་ཅུང་ཟད་ཀྱིས་ཆོག་པར་འཛིན་པ་དང་། གདམས་ངག་
བརྗེད་པའི་དང་། བསླབ་པ་ལ་འདས་པས་འགྱོད་པ་ལྟུང་བ་ཡིད་ལ་གཅགས་པའི་དང་། བག་
མེད་པས་བརྩམས་ཟིན་གྱིས་དགེ་བ་མཐར་མི་འབྱིན་པར་བརྩོན་པ་འདོར་བའི་ཉེ་བའི་ཉོན་
མོངས་པའི་གཉེན་པོར་རིམ་བཞིན་བསྒོམ་མོ། ། །
ལྔ་པ་ལ་གསུམ་ལས། དང་པོ་ཕྱིན་ཅི་ལོག་སྤོང་བ་ནི། ཀུན་རྫོབ་ཀྱི་སྒོ་ནས་ལུས་
ཚོར་སེམས་ཆོས་རྣམས་མི་གཙང་བ་དང་སྡུག་བསྔལ་བ་དང་མི་རྟག་པ་དང་བདག་མེད་པར་
དྲན་པ་ཉེ་བར་བཞག་པས་གཙང་བདེ་རྟག་བདག་གི་ཕྱིན་ཅི་ལོག་ཏུ་འཛིན་པ་སྤང་ངོ༌། །
གཉིས་པ་བདེན་བཞི་ལ་འཇུག་པ་ནི། ལུས་ནི་སྡུག་བསྔལ་གྱི་གཞི་ཡིན་པས་
གནས་ངན་ལེན་ཏེ་འདུ་བྱེད་ཀྱི་སྡུག་བསྔལ་གྱིས་བསྡུས་པའི་ཕྱིར་རོ། །དེ་ལ་ཤེས་རབ་ཀྱིས་
བརྟགས་པས་སྡུག་བསྔལ་གྱི་བདེན་པ་མངོན་སུམ་དུ་རྟོགས་པ་ལ་འཇུག་ལ། ཚོར་བ་ནི། མི་
འབྲལ་བ་དང་མི་འཕྲད་པར་སྲེད་པའི་རྒྱུ་ཡིན་ལ་སྲེད་པ་ཀུན་འབྱུང་གི་བདེན་པ་ཡིན་པས་དེ་
ལ་འབྲས་བུ་ལ་སོགས་པའི་སྒོ་ནས་བརྟགས་པས་ཀུན་འབྱུང་གི་བདེན་པ་རྟོགས་པ་ལ་འཇུག་
ཅིང་། སེམས་ནི་བདག་ཏུ་ཞེན་པའི་གཞི་ཡིན་པས་དེ་ལ་བདག་མེད་སོགས་སུ་བརྟགས་པས་
བདག་མེད་པའི་སྡུག་བསྔལ་ཙམ་རྒྱུན་ཆད་པ་ཡིན་གྱི་བདག་ཆད་ཀྱི་དོགས་པའི་འཇིགས་པ་
t
- 4 $ （3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པས་འགོག་བདེན་མངོན་དུ་བྱེད་པ་ལ་འཇུག་ལ། ཀུན་ནས་ཉོན་མོངས་དང་རྣམ་བྱང་གི་
ཆོས་ཆགས་སོགས་དང་མི་སྡུག་པ་སོགས་ལ་བརྟགས་པས་སྤང་བླང་གི་ཆོས་ལ་མ་རྨོངས་པས་
ཉོན་མོངས་སྤོང་བའི་ཐབས་ལམ་ གྱི་བདེན་པ་ལ་འཇུག་པར་འགྱུར་རོ། །དེ་ལྟར་ཡང་།
གནས་ངན་ལེན་ཕྱིར་སྲེད་རྒྱུའི་ཕྱིར། །གཞི་ཡི་ཕྱིར་དང་མ་རྨོངས་ཕྱིར། །བདེན་པ་བཞི་ལ་
འཇུག་བྱ་བས། །དྲན་པ་ཉེ་བར་བཞག་པ་བསྒོམ། །ཞེས་དབུས་མཐའ་ལས་སོ། །
གསུམ་པ་ལུས་སོགས་དང་བྲལ་བ་ནི། སྟོང་པ་ཉིད་ཀྱི་སྒོ་ནས་ལུས་དང་ཚོར་བ་
ལ་སོགས་པ་དྲན་པ་ཉེར་བཞག་བསྒོམས་པས་འབྲས་བུ་ལུས་སོགས་དང་བྲལ་བ་འཐོབ་སྟེ།
ལུས་སོགས་སུ་མངོན་ཞེན་མེད་པར་འགྱུར་བས་སོ། །དྲུག་པ་ནི། ཉན་རང་རྣམས་ནི་རང་དོན་
ཉི་ཚེའི་དབང་དུ་བྱས་ནས་རང་རྒྱུད་ཀྱི་ལུས་སོགས་ལ་དམིགས་ནས་བསྒོམ་པ་དང་། སྐྱོ་བར་
བྱེད་པའི་རྣམ་པ་མི་རྟག་སྡུག་བསྔལ་ལ་སོགས་པ་ཁོ་ནའི་རྣམ་པར་ཡིད་ལ་བྱེད་པ་དང་། ལྷག་
བཅས་དང་ལྷག་མེད་ཀྱི་མྱང་འདས་ལ་རིམ་པ་བཞིན་ལུས་སོགས་ལ་དམིགས་པའི་ཉོན་
མོངས་སྤངས་པ་དང༌། ལུས་སོགས་ཞིག་པའི་སྒོ་ནས་ལུས་སོགས་དང་བྲལ་བའི་འབྲས་བུ་
འཐོབ་པ་ཡིན་ལ། བྱང་སེམས་ཀྱིས་ནི་དོན་གཉིས་ཀྱི་དབང་དུ་བྱས་པས་རང་གཞན་གཉིས་
ཀའི་ལུས་ལ་དམིགས་པ་དང་། མི་གཙང་སོགས་སུ་ཡིད་ལ་བྱེད་པར་མ་ཟད་ལུས་སོགས་སུ་
རྟོག་པ་ཐམས་ཅད་སྤང་བའི་ཕྱིར་ངོ་བོ་ཉིད་མི་དམིགས་པའི་ཚུལ་གྱིས་ཡིད་ལ་བྱེད་པ་དང་།
འབྲས་བུ་འཐོབ་པ་ཡང་ཉོན་མོངས་ཟད་པ་བཞིན་ལུས་སོགས་དང་གཏན་བྲལ་བའམ། སོ་སྐྱེ་
བཞིན་དུ་གཏན་མི་འབྲལ་བའི་ཕྱིར་མིན་གྱི་སངས་རྒྱས་པའི་དུས་ན་ཡང་སྒྲིབ་གཉིས་སྤངས་
པས་འཁོར་བར་མི་གནས་པའི་ཆོས་སྐུ་རྒྱུན་མི་ཆད་ཅིང་སྨོན་ལམ་དང་ཐུགས་རྗེའི་དབང་གིས་
གཟུགས་སྐུ་གཉིས་ཀྱིས་འཇིག་རྟེན་ཇི་སྲིད་དུ་གཞན་དོན་མཛད་པས་ལྷག་མེད་ཀྱི་མྱང་འདས་
ལའང་མི་གནས་པའི་ཚུལ་གྱིས་མི་གནས་པའི་མྱང་འདས་ཐོབ་པ་སྟེ་རྣམ་པ་གསུམ་གྱིས་ཉན་
-4 7_0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
རང་གི་བསྒོམ་པ་ལས་ཁྱད་པར་དུ་འཕགས་སོ། །དབུས་མཐའ་ལས། བྱང་ཆུབ་སེམས་དཔའ་
རྣམས་ཀྱིས་ནི། །དམིགས་དང་ཡིད་ལ་བྱེད་པ་དང༌། །འཐོབ་པས་དེ་ནི་ཁྱད་པར་འཕགས། །
ཞེས་སོ། །
བདུན་པ་ནི། ཅིའི་ཕྱིར་འདི་ལ་དྲན་པ་ཉེར་བཞག་ཅེས་བྱ་ཞེ་ན། དྲན་པའི་སྟོབས་
ཀྱིས་ཉེ་བར་གནས་པས་སམ། ཡང་ན་འདིས་དྲན་པ་ཉེ་བར་གནས་པར་འཇོག་པས་དྲན་པ་
ཉེར་བཞག་ཅེས་བྱའོ། །
གཉིས་པ་གཞུང་གི་དོན་ལ་བཞི་སྟེ། ལུས་དང་། ཚོར་བ་དང་། སེམས་དང་།
ཆོས་དྲན་པ་ཉེར་བཞག་བསྒོམ་པའོ། །དང་པོ་ལ་གསུམ་ལས། དང་པོ་ཡན་ལག་སོ་སོ་ལུས་མ་
ཡིན་པ་ནི། གལ་ཏེ་བདག་ཏུ་འཛིན་པའི་ཡུལ་བདག་མེད་པ་དེ་ལྟ་ནའང་ཡན་ལག་ཅན་གྱི་
ལུས་བདག་ལྟའི་ཡུལ་དུ་འགྱུར་རོ་ཞེ་ན། ཡན་ལག་སོ་སོ་ཆོས་ཅན། འདི་ལ་བདེན་པའི་ལུས་
རྫས་གཅིག་ཡོད་པ་ནི། གང་ཞིག་ཡིན་ཏེ་མ་ཡིན་ཏེ། ཡན་ལག་འབའ་ཞིག་མཐོང་གི་དེ་ལས་
མ་གཏོགས་པའི་ལུས་གཅིག་མ་དམིགས་པའི་ཕྱིར་ཏེ། ལུས་ནི་རྐང་པ་དང་བྱིན་པ་མིན་ཞིང་
བརླ་དང་སྐེད་པའང་ལུས་མ་ཡིན་ལ་ལྟོ་བ་དང་རྒྱབ་ཀྱང་ལུས་མིན་ཏེ་བྲང་དང་དཔུང་པའང་
ལུས་མ་ཡིན་རྩིབ་ལོགས་ལག་པའང་ལུས་མ་ཡིན་ཏེ། མཆན་ཁུང་ཕྲག་པའང་ལུས་མ་ཡིན་
ནང་ཁྲོལ་རྣམས་ཀྱང་ལུས་མིན་ལ་མགོ་དང་མགྲིན་པའང་ལུས་མིན་ཏེ་འཆད་པར་འགྱུར་བའི་
དཔྱད་པས་རྡུལ་ཕྲ་རབ་ཀྱང་མི་གནས་པའི་ཕྱིར་དང་། ལག་སོགས་ཡན་ལག་གཅིག་བཅད་
ན་ལུས་པོ་ཞིག་པས་ཤི་བར་ཐལ་བའི་ཕྱིར་དང་། རེ་རེ་བ་བདག་ཏུ་ཁས་མ་བླངས་པའི་ཕྱིར་
རོ༑ ༑ །
གཉིས་པ་ཡན་ལག་ཅན་གྱི་རྫས་མ་གྲུབ་པ་ལ་གསུམ་ལས། དང་པོ་ལུས་ཡན་
ལག་སོ་སོ་ལ་གནས་པ་དགག་པ་ནི། འོན་ཏེ་ཡན་ལག་སོ་སོ་ལུས་མ་ཡིན་གྱི་ཡན་ལག་ཐམས་
- 4 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་ལ་ཁྱབ་པའི་ཡན་ལག་ཅན་ཡོད་པ་དེ་ལུས་ཡིན་ནོ་ཞེ་ན། གལ་ཏེ་ཡན་ལག་ཅན་གྱི་ལུས་
འདི་ཡན་ལག་ཐམས་ཅད་ལ་གནས་ན་ཕྱོགས་རེ་རེ་རྐྱང་པ་ཡིས་ནི་གནས་སམ། བདག་ཉིད་
ཐམས་ཅད་ཀྱིས་གནས། དང་པོ་ལྟར་འདོད་པར་གྱུར་ན་ལུས་ཡན་ལག་ཅན་དེ་ཆོས་ཅན།
རང་ཉིད་ནི་ཡན་ལག་གང་ལ་གནས་ཏེ་གནས་པར་མི་རྟོགས་པར་ཐལ། དེའི་ཆ་ཤས་རྣམས་
ཡན་ལག་གི་ཆ་ཤས་རྣམས་ལ་གནས་པར་འགྱུར་མོད་ཀྱི་དེའི་ཆ་ཤས་དེ་དག་ཀྱང་ཡན་ལག་
གི་ཆ་ཤས་ལ་ཕྱོགས་རེའམ་ཐམས་ཅད་ཀྱིས་གནས་བརྟགས་ན་ཐུག་པ་མེད་པར་འགྱུར་བས་
ཡང་དག་པར་ན་གནས་པ་མི་སྲིད་པའི་ཕྱིར་རོ། །གལ་ཏེ་ཕྱོགས་གཉིས་པ་ལྟར་འདོད་ནས་
བདག་ཉིད་ཀུན་གྱི་ལུས་ཡན་ལག་ཅན་འདི་ལག་སོགས་རྣམས་ལ་གནས་སོ་ཞེ་ན། ལུས་ཡན་
ལག་ཅན་ཆོས་ཅན། ཡན་ལག་ལག་སོགས་དེ་དག་ཇི་སྙེད་པ་དེ་སྙེད་ཀྱི་ནི་ལུས་སུ་འགྱུར་ཏེ།
ལུས་གང་ཞིག །ཡན་ལག་རེ་རེ་ལ་དེའི་བདག་ཉིད་ཐམས་ཅད་ཀྱིས་གནས་པའི་ཕྱིར། འདོད་
ན༑ དེ་ཆོས་ཅན། ཡན་ལག་ཅན་གཅིག་ཏུ་འདོད་པ་མི་འཐད་པར་ཐལ། དུ་མ་ཡིན་པའི་ཕྱིར་
རོ༑ །དེས་ན་སྐྱེས་བུ་ཆོས་ཅན། དཔྱད་ན་ཇི་ལྟར་ལག་སོགས་ལ་ལུས་གཅིག་ཡོད་པ་མ་ཡིན་
པར་ཐལ། དཔྱད་ན་ཕྱི་རོལ་དང་ནང་ན་ལུས་མེད་པའི་ཕྱིར་ནའོ། །དེའང་ནང་ཤེས་རིག་གི་
སྐྱེས་བུ། སོ་དང་སྐྲ་སེན་བདག་མ་ཡིན། །ཞེས་པའི་སྐབས་སུ་བཀག་ལ་ཕྱིའི་ཡན་ལག་ཅན་ད་
ལྟ་བཀག་པའི་ཕྱིར་རོ། །
གཉིས་པ་ཡན་ལག་ལས་གཞན་པའི་ལུས་དགག་པ་ནི། འོན་ཏེ་ལུས་དེ་ལག་
སོགས་ལས་གཞན་ཡིན་པས་སྐྱོན་དེར་མི་འགྱུར་ཞེ་ན། ལག་སོགས་ཆོས་ཅན། དེ་རྣམས་
ལས་གཞན་པའི་ལུས་ཡན་ལག་ཅན་དེ་ནི་ཇི་ལྟར་ཡོད་པ་ཡིན་ཏེ་མ་ཡིན་པར་ཐལ། དེ་རྣམས་
ལས་གཞན་པའི་ལུས་ཡན་ལག་ཅན་མེད་པའི་ཕྱིར་ཏེ། སྣང་རུང་མ་དམིགས་པས་སོ། །འོ་ན་
ལག་སོགས་ལ་ལུས་མེད་ན་ལུས་བློ་ཇི་ལྟར་འབྱུང་ཞེ་ན། ལུས་གཅིག་སྣང་རུང་མ་དམིགས་པ་
-4 7 2 -



དུས་རག ཐང་གི་སྡོང་དུམ་ལས་ཀྱི་ཐ་སྙད་བྱེད་ལ།
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། དོལ་
དེས་ན་ལུས་གཅིག་མེད་པའི་ལག་སོགས་ལ་གཅིག་ཏུ་འཁྲུལ་པའི་རྨོངས་པ་ཡིས་ནི་ཀུན་རྫོབ་
ཏུ་ལུས་ཀྱི་བློ་འབྱུང་བར་འགྱུར་ལ་དོན་དམ་པར་ནི་མིན་ནོ། །གལ་ཏེ་ལུས་དེ་ལག་སོགས་
ལས་གཞན་དུ་ཅིའི་ཕྱིར་མེད་ཅེ་ན། དཔེར་ན་རྐང་ལག་ལ་སོགས་པའི་དབྱིབས་སུ་བཀོད་པའི་
ཁྱད་པར་གྱིས་འཁྲུལ་ནས་ལུས་རྫས་གཅིག་མེད་ཀྱང་ལག་སོགས་ལ་ཡན་ལག་ཅན་གཅིག་ཏུ་
འཛིན་པའི་བློ་འབྱུང་སྟེ། དཔེར་ན་ཐོ་ཡོར་ལ་ནི་གྱེན་དུ་འགྲེངས་པ་ལ་སོགས་པའི་དབྱིབས་ཀྱི་
ཁྱད་པར་གྱིས་སྐྱེས་བུ་དང་མཚུངས་པས་དེ་ལ་མིའི་རང་བཞིན་མེད་ཀྱང་མིའི་བློ་འབྱུང་
བ་བཞིན་ནོ། །འོ་ན་རྨོངས་པས་ལུས་ཀྱི་བློ་འབྱུང་གི་ལུས་ཀྱི་དངོས་པོ་གཅིག་མེད་པ་ཅི་ཞེ་ན།
དུས་ཇི་སྲིད་དུ་ཁམས་དྲུག་རེག་དྲུག་ལ་སོགས་པའི་རྐྱེན་རྣམས་ཚོགས་པ་དེ་སྲིད་དུ་ལུས་ནི་
ཞེས་སམ། ཤིང་གི་སྡོང་དུམ་ལ་ནི་དོན་དམ་པར་སྐྱེས་བུས་སྟོང་ཡང་སྒྲོ་བཏགས་ནས་སྐྱེས་པ་
དང་བུད་མེད་ལྟར་སྣང་ཞིང་དེ་གཉིས་ཀྱི་ཐ་སྙད་བྱེད་ལ། རྐྱེན་མ་ཚོགས་ན་དེ་ལྟར་མི་སྣང་བ་
དེ་བཞིན་དུ་དུས་ཇི་སྲིད་ལག་སོགས་ལ་ལུས་བློ་འབྱུང་བའི་རྐྱེན་ཚོགས་པ་དེ་ཡོད་པ་དེ་སྲིད་
དུ་ཡན་ལག་དེར་ལུས་སུ་སྣང་བའི་བློ་སྐྱེ་བར་འགྱུར་ལ་མེད་ན་ནི་མི་འབྱུང་བའི་ཕྱིར། རྨོངས་
པ་ལས་ལུས་བློར་འགྱུར་རོ། །
གསུམ་པ་དེ་ལྟར་ཡན་ལག་གཞན་ལའང་སྦྱར་བ་ནི། ལག་སོགས་ལ་དཔྱད་ནས་
ལུས་མེད་པ་དེ་བཞིན་དུ་ལག་པ་དང་རྐང་པ་ལ་སོགས་པ་རྣམས་ལའང་ཆོས་ཅན། དཔྱད་ན་
ཡན་ལག་ཅན་རྫས་གཅིག་གང་ཞིག་ ཡིན་པར་འགྱུར་ཏེ་མི་འགྱུར་བར་ཐལ། སོར་མོའི་
ཚོགས་པ་ཡིན་ཞིང་དཔྱད་ན་སོར་མོ་ཡང་བདེན་པའི་དངོས་པོ་གཅིག་ཏུ་མེད་པའི་ཕྱིར་ཏེ།
སོར་མོ་དེ་ཡང་ཚིགས་ཀྱི་ཚོགས་དུ་མ་འདུས་པ་ཡིན་པའི་ཕྱིར་རོ། །ཚིགས་ཀྱང་གཅིག་ཏུ་
བདེན་པའི་དངོས་པོ་མ་ཡིན་ཏེ། རང་གི་ཆ་ཤས་ཕྱེ་བས་གཅིག་ཏུ་བདེན་པ་མེད་པའི་ཕྱིར་རོ།།
ཆ་ཤས་སུ་ཕྱེ་བའི་ཆ་ཤས་དེའང་བདེན་པའི་གཅིག་ཏུ་མེད་དེ། རྡུལ་ཕྲ་རབ་ཀྱི་ཆར་ཕྱེ་བས་
ར་ཚོགས་པ་དེ་ཡོད་པས
- 4 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅིག་མེད་པའི་ ཕྱིར་ཏེ། རྡུལ་ཕྲ་རབ་དེའང་དོན་དམ་པར་གཅིག་ཏུ་བདེན་པར་མེད་དེ།
ཕྱོགས་དྲུག་གི་ཆ་ཡི་དབྱེ་བ་ཡིས་དུ་མར་འགྱུར་བའི་ཕྱིར་རོ། །ཕྱོགས་ཀྱི་དབྱེ་བས་ཕྱེ་བའི་ཆ་
དྲུག་གི་ཆ་རེ་རེའང་གཅིག་ཏུ་བདེན་པ་མེད་དེ། དེའང་ཆ་དྲུག་ཏུ་ཕྱེ་བས་ཆ་ཤས་དང་བྲལ་བའི་
ཕྱིར། དེ་ལྟར་ནམ་མཁའ་བཞིན་དུ་མ་གྲུབ་པ་དེས་ན་རྡུལ་ལ་ཡང་རང་བཞིན་མེད་དོ། །དེ་
མེད་པ་དེས་ན་ལུས་ཀྱང་བདེན་པར་མེད་དེ། བདེན་པའི་གཅིག་དང་དུ་མ་བྲལ་བའི་ཕྱིར་རོ། །
གསུམ་པ་སྐབས་དོན་བསྡུ་བ་ནི། དེ་ལྟར་ན་སྔར་བཤད་པའི་རིམ་པས་རྨི་ལམ་
ལྟ་བུའི་གཟུགས་སམ་ལུས་ལ་ཆོས་ཅན། རྟོག་དཔྱོད་དང་ལྡན་པའི་མཁས་པ་སུ་ཞིག་ཡིད་དུ་
འོང་མི་འོང་དུ་མར་བརྟགས་ནས་ཆགས་པའམ་སྡང་བ་དང་རྨོངས་པར་བྱེད་པ་མི་རིགས་ཏེ།
རང་བཞིན་གྱིས་སྟོང་པའི་ཕྱིར། རྨི་ལམ་གྱི་ཡུལ་ཡིད་དུ་འོང་མི་འོང་བཞིན་ནོ། །གང་གི་ཚེ་དེ་
ལྟར་བཤད་པའི་རིགས་པས་ལུས་མེད་པ་དེའི་ཚེ་ཆགས་བྱའི་ཡུལ་སྐྱེས་པ་གང་ཡོད་ལ་
བུད་མེད་གང་ཞིག་རང་བཞིན་གྱིས་ཡོད་པ་ཡིན་ཏེ། མེད་པས་ན་སྐྱེས་པ་དང་བུད་མེད་ལ་
སོགས་པར་བརྟགས་ནས་ཕན་ཚུན་དུ་ཆགས་པར་མི་རིགས་ཏེ། ཆོས་ཐམས་ཅད་མཚན་མ་
དང་བྲལ་བའི་ཕྱིར་རོ། །
གཉིས་པ་ཚོར་བ་དྲན་པ་ཉེར་བཞག་ལ་ལྔ་ལས། དང་པོ་ཚོར་བ་རང་བཞིན་མེད་
པར་བསྟན་པ་ལ་གཉིས་ཀྱི། དང་པོ་འགོག་བྱེད་ཀྱི་རིགས་པ་ནི། བདེ་སྡུག་བཏང་སྙོམས་
གསུམ་གྱི་རང་བཞིན་གྱི་ཚོར་བ་ཆོས་ཅན། ལུས་བཞིན་དུ་དོན་དམ་པར་མེད་དེ། ཡོད་པའི་
སྐྱོན་འཆད་པའི་ཕྱིར་ཏེ། གལ་ཏེ་སྡུག་བསྔལ་གྱི་འཚོ་བ་དོན་དམ་པ་དེ་ཉིད་དུ་ཡོད་ན་ནམ་
ཡང་མི་ལྡོག་པར་འགྱུར་ལ་འདོད་ན་ཅི་སྟེ་ཡིད་རབ་ཏུ་དགའ་བདེ་དང་ལྡན་པའི་གང་ཟག་
རྣམས་ལ་ཆོས་ཅན། སྡུག་བསྔལ་དེས་མི་གནོད་པར་མི་འགྱུར་བར་ཐལ། དེའི་རྒྱུད་ལའང་
སྡུག་བསྔལ་དེ་ཡོད་ཅིང་སྡུག་བསྔལ་དེ་ནམ་ཡང་མི་ལྡོག་པའི་ཕྱིར་རོ། །གལ་ཏེ་བདེ་བ་ཡང་
-4 7
4 -



-
，
E-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
དོན་དམ་པར་ཡོད་ན་ནམ་ཡང་མི་ལྡོག་པར་འགྱུར་ལ་འདོད་ན་མྱ་ངན་གྱིས་གདུང་བ་དང་
སོགས་པས་འདོད་པ་དང་འཇིགས་པ་དང་སྨྱོས་པ་ལ་སོགས་པས་གདུངས་པའི་གང་ཟག་ཆོས་
ཅན། དེ་ལ་བདེ་བའི་རྒྱུ་བཟའ་བཏུང་ཞིམ་པོ་དང་སོགས་པས་ཕྲེང་བ་དང་ཙནྡན་ལ་སོགས་པ་
མྱོང་བས་ཅི་སྟེ་དགའ་བར་མི་བྱེད་པར་མི་རིགས་པར་ཐལ། དེའི་རྒྱུད་ལ་བདེ་བ་ཡོད་ལ་བདེ་
བ་དེ་ནམ་ཡང་མི་ལྡོག་པར་ཡོད་པའི་ཕྱིར་རོ། ། །
གཉིས་པ་དེའི་ལན་དགག་པ་ནི། གལ་ཏེ་མྱ་ངན་གྱིས་གདུངས་པའི་གང་ཟག་ལ་
ཆོས་ཅན། དགའ་བདེ་དེ་ཡོད་ཀྱང་མྱོང་བ་མ་ཡིན་ཏེ། དེའི་དགའ་བདེ་དེ་སྡུག་བསྔལ་སྟོབས་
དང་ལྡན་པས་ཟིལ་གྱིས་མནན་པའི་ཕྱིར་རོ། །བདེ་བས་ཟིལ་གྱིས་མནན་པས་སྡུག་བསྔལ་
ལའང་དེ་དང་མཚུངས་སོ་ཞེ་ན། སྡུག་བསྔལ་གྱིས་ཟིལ་གྱིས་མནན་པའི་བདེ་བ་དང་བདེ་བས་
ཟིལ་གྱིས་མནན་པའི་སྡུག་བསྔལ་དེ་ནི་ཆོས་ཅན། ཚོར་བའང་ཇི་ལྟར་ཡིན་ཏེ་མིན་པར་ཐལ།
གང་ཞིག་ཉམས་སུ་མྱོང་བའི་བདག་ཉིད་མིན་པའི་ཕྱིར་རོ། ཁྱབ་པ་ཡོད། ཚོར་བ་ནི་མྱོང་བའི་
མཚན་ཉིད་ཅན་ཡིན་པའི་ཕྱིར་རོ། །འོན་ཏེ་དེའི་ཚེ་སྡུག་བསྔལ་ཕྲ་མོ་ཉིད་དུ་ཡོད་པས་མྱོང་
ཡང་མི་མྱོང་བ་དང་འདྲ་བ་ཡིན་ནོ་ཞེ་ན། དེའི་ཚེ་དེ་ལྟ་བུའི་སྐྱེས་བུ་ཆོས་ཅན། དགའ་བདེ་
རགས་ཤིང་སྟོབས་ལྡན་དུ་འཇུག་པས་རང་གིས་མྱོང་བའི་སྡུག་བསྔལ་འདིའི་རགས་པ་བསལ་
ཞིང་ཟིལ་གྱིས་མནན་ནས་ཕྲ་མོར་བྱས་པ་མིན་ནམ་སྟེ་ཡིན་པར་ཐལ། དེའི་དགའ་བདེ་སྟོབས་
ལྡན་གྱིས་ཟིལ་གྱིས་མནན་ནས་སྡུག་བསྔལ་ཕྲ་མོར་བྱས་པའི་ཕྱིར་རོ། །འདོད་ན་དེ་ཆོས་ཅན།
བདེ་བ་སྟོབས་ལྡན་མྱོང་བའི་དུས་ན་བདེ་བ་སྟོབས་ལྡན་གྱིས་བྱས་པའི་སྡུག་བསྔལ་ཕྲ་མོ་མྱོང་
བ་མེད་པར་ཐལ། བདེ་བ་སྟོབས་ལྡན་མྱོང་བའི་དུས་ན་སྡུག་བསྔལ་ཕྲ་མོ་ཙམ་ཡང་མ་
དམིགས་པའི་ཕྱིར་རོ། །གལ་ཏེ་མ་གྲུབ་སྟེ་དེ་དུས་ཀྱི་ཕུལ་དུ་བྱུང་བའི་བདེ་བ་དེ་ལས་གཞན་
འགའ་ཙམ་སྟེ་བདེ་བ་ཆུང་ངུ་དེ་ནི་སྡུག་བསྔལ་ཕྲ་མོ་ཡིན་ནོ་ཞེ་ན། བདེ་བ་ཕྲ་མོ་ཉིད་དེ་ཆོས་
- 4 7 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན། ཚོར་བ་སྡུག་བསྔལ་མ་ཡིན་པར་ཐལ། དེ་དགའ་བདེའི་རིགས་ཡིན་པའི་ཕྱིར། དེས་ན་
སྔ་མའི་རྟགས་གྲུབ་བོ། །གལ་ཏེ་སྡུག་བསྔལ་སྐྱེ་བའི་འགལ་རྐྱེན་བདེ་བའི་རྒྱུ་གསུམ་འདུས་
པའི་རིག་པ་སྐྱེས་པ་ན་བདེ་བ་སྟོབས་ལྡན་མྱོང་བའི་སྐྱེས་བུ་ཆོས་ཅན། སྡུག་བསྔལ་སྐྱེས་པ
མིན་ཏེ། འགལ་རྐྱེན་ཡོད་པས་སྡུག་བསྔལ་གྱི་རྒྱུ་དང་བྲལ་བའི་ཕྱིར་ཞེ་ན་ནི། ཚོར་བ་བདེ་
སྡུག་ལ་སོགས་པ་དང་དེའི་རྒྱུ་ཆོས་ཅན། བདེན་པར་མེད་དེ། བདེ་སྡུག་དང་དེའི་རྒྱུ་ཉིད་དུ་
རྟོག་པས་མངོན་པར་ཞེན་པར་བརྟགས་པ་ཙམ་ཉིད་ཡིན་གྱི་དེ་དག་ཏུ་དོན་ལ་གྲུབ་པ་མིན་
ཞེས་བྱ་བར་གྲུབ་པ་མིན་ནམ་སྟེ་ཡིན་པའི་ཕྱིར་རོ། །དེ་ལྟ་མིན་ན་འགའ་ཞིག་གི་སྡུག་བསྔལ་
གྱི་རྒྱུ་གཞན་དག་གི་བདེ་བའི་སྒྲུབ་བྱེད་དུ་ཇི་ལྟར་འགྱུར་ཏེ་མི་འགྱུར་ནའང་སྟེ་འགྱུར་བས་སོ།།
དེ་ཡང་ཇི་སྐད་དུ། སྦྲུལ་ནི་རྨ་བྱའི་བདེ་བྱེད་སྐྱེ་འགྱུར་ཏེ། །དུག་ལ་གོམས་པས་དུག་ནི་བཅུད་
ལེན་ཡིན། །ཚེར་མས་རྔ་མོའི་ཁ་ཡི་ཟུག་རྔུ་ཡི། །དགའ་བའི་ཁྱད་པར་གྱི་ནི་རྒྱུ་རུ་འགྱུར།།
ཞེས་སོ། །
གཉིས་པ་བདེན་པར་ཞེན་པའི་གཉེན་པོ་བསྒོམ་པ་ནི། ཚོར་བ་བཏགས་པ་ཙམ་
ཡིན་པ་དེ་ཉིད་ཀྱི་ཕྱིར་ན་བདེ་སོགས་ཀྱི་དངོས་པོར་མངོན་པར་ཞེན་པ་འདི་ཡི་ནི་གཉེན་པོ་
རྣམ་པར་དཔྱོད་པ་ཚོར་བ་རང་བཞིན་མེད་པར་རྗེས་སུ་དྲན་པ་ཉེ་བར་བཞག་པ་འདི་བསྒོམ་
ཞིང་གོམས་པར་བྱ་སྟེ། དེ་དེའི་གཉེན་པོ་ཡིན་པའི་ཕྱིར་རོ། །གཞན་ཡང་དེ་ཁོ་ན་ཉིད་ལ་རྣམ་
པར་བརྟགས་ཤིང་དཔྱོད་པ་ལ་དགའ་བའི་མཚན་ཉིད་ཅན་གྱི་རྟོག་པ་ཞིང་ལྟ་བུ་ལས་ཡང་དག་
པར་བྱུང་བའི་བསམ་གཏན་འདོད་པ་དང་སྡིག་པ་མི་དགེ་བའི་ཆོས་དང་བྲལ་བས་རྟོག་དཔྱོད་
དང་བཅས་ཤིང་དབེན་པ་ལས་སྐྱེས་པའི་དགའ་བ་དང་བདེ་བ་ཅན་བསམ་གཏན་དང་པོ་དང་།
རྟོག་དཔྱོད་དང་བྲལ་ཞིང་ཏིང་ངེ་འཛིན་སྙོམས་འཇུག་ལས་སྐྱེས་པའི་དགའ་བདེ་ཅན་བསམ་
གཏན་གཉིས་པ་སོགས་བསྒོམ་པ་ནི། རྟོག་པས་སྤྲུལ་པའི་དགའ་བདེའི་ཟས་ཀྱིས་བཟུང་བའི་
-4 7 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
ལུས་ཅན་རྣལ་འབྱོར་པའི་ཟས་ཡིན་ཏེ། དེའི་ལུས་ཚིམ་ཞིང་རྒྱས་པའི་རྒྱུ་ཡིན་པའི་ཕྱིར་རོ། །
དེས་ཀྱང་ཚོར་བ་རྟོག་པས་བརྟགས་པ་ཙམ་དུ་གྲུབ་བོ། །
གསུམ་པ་རྒྱུ་རེག་པ་མ་གྲུབ་པར་བསྟན་པ་ལ་གཉིས་ལས། དང་པོ་དོན་དངོས་
ནི༑ ཚོར་བ་དེའང་རེག་པའི་རྐྱེན་གྱིས་འབྱུང་བ་ཡིན་ན་རེག་པའི་རྐྱེན་གྱིས་བྱུང་བའི་ཚོར་བ་དེ་
ཆོས་ཅན། བདེན་པ་མེད་དེ། དེའི་རྒྱུ་ཡུལ་དབང་རྣམ་ཤེས་གསུམ་འདུས་པའི་རེག་པ་བདེན་
པར་མེད་པའི་ཕྱིར། མ་གྲུབ་ན། གལ་ཏེ་དབང་དོན་དེ་དག་བར་དང་བཅས་པ་ཡིན་ནམ་མ་
ཡིན། དང་པོ་ལྟར་ན་དབང་དོན་ཆོས་ཅན། དེ་དག་གང་དུ་ཕྲད་པའམ་རེག་པར་འགྱུར་ཏེ་མི་
འགྱུར་བར་ཐལ། བར་དང་བཅས་པའི་ཕྱིར། གཉིས་པ་ལྟར་ན་ཡང་དབང་པོ་དེ་ཆོས་ཅན།
དོན་དང་གཅིག་ཉིད་དུ་ཐལ་ཏེ། དོན་དང་དེ་གཉིས་རྫས་གང་ཞིག་བར་མེད་པའི་ཕྱིར། འདོད་
ན༑ དེ་གང་ཞིག་ཆོས་ཅན། དོན་གང་དང་ཕྲད་པར་འགྱུར་བ་མིན་པར་ཐལ་ཏེ། དེའི་ཕྱིར་རོ།།
འོན་ཏེ་རྡུལ་ཕྲ་རབ་ཕྲད་པ་ཡིན་ཞེ་ན། རྡུལ་ཕྲན་གྱི་ཆུང་མཐའ་ཆོས་ཅན། རྡུལ་ཕྲན་ཆུང་
མཐའ་ལ་འཇུག་པ་མེད་པར་ཐལ། དེ་ནི་རྡུལ་ཕྲ་རབ་དང་ནང་དུ་འཇུག་པའི་བར་སྐབས་མེད་
ཅིང་ཆེ་ཆུང་མཉམ་པ་ཡིན་པའི་ཕྱིར་རོ། །འདོད་ན། དེ་ལ་ཆོས་ཅན་དེ་རྡུལ་ཕྲ་རབ་དང་བདག་
ཉིད་ཐམས་ཅད་འདྲེས་པ་མེད་པར་ཐལ། རྡུལ་ཕྲ་རབ་ལ་མ་ཞུགས་པའི་ཕྱིར། དེའང་འདོད་
ན༑ དེ་ལ་ཆོས་ཅན། དེ་དང་ཕྲད་པ་མེད་པར་ཐལ། དེ་དང་མ་འདྲེས་པའི་ཕྱིར་རོ། །གཞན་
ཡང་རྡུལ་ཕྲན་དང་རྡུལ་ཕྲན་གཞན་ལའང་ཆོས་ཅན། ཕན་ཚུན་ཕྲད་པ་ཞེས་བྱ་བ་ཇི་ལྟར་
འཐད་པར་འགྱུར། ཆ་ཤས་མེད་པའི་ཕྱིར། མ་ངེས་ན་ཕན་ཚུན་ཕྲད་པ་དང་ནི་ཆ་མེད་པ་ཡིན་
ལ༣ གལ་ཏེ་ཚད་མས་མཐོང་ན་དེ་བསྒྲུབ་པའི་དཔེ་དང་གཏན་ཚིགས་ཀྱང་བསྟན་པར་གྱིས་
ཤིག །དེ་ལྟ་ནའང་ཁྱེད་ཀྱིས་ཚད་མས་མཐོང་བ་མི་སྲིད་དོ། །གཞན་ལུས་ཅན་ལ་ཕྲད་པ་ཡོད་
དུ་ཆུག་ནའང་རྣམ་ཤེས་ཆོས་ཅན། དབང་དོན་དང་ཕྲད་པ་འཐད་པ་ཉིད་མ་ཡིན་པར་ཐལ། དེ་
- 4 77 -



T
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་ནི་ལུས་མེད་པའི་ཕྱིར། དེ་ལྟ་ནའང་ཡན་ལག་དེ་གསུམ་ཚོགས་པ་ལ་ཕྲད་པ་ཡོད་དོ་ཞེ་ན།
དེ་གསུམ་ཚོགས་པའང་ཆོས་ཅན། ཕྲད་པ་དོན་ལ་རིགས་པ་མ་ཡིན་ཏེ། དེ་ཁོ་ན་ཉིད་དུ་དངོས་
པོར་མེད་པའི་ཕྱིར་ཏེ། སྔར་ནི་ཇི་ལྟར་དེ་བཞིན་སོར་མོའི་ཚོགས་ཡིན་ཕྱིར་ཞེས་པའམ། རྒྱུད་
དང་ཚོགས་ཞེས་བྱ་བ་ནི། །ཕྲེང་བ་དམག་ལ་སོགས་བཞིན་བརྫུན། །ཞེས་རྣམ་པར་དཔྱད་
ཅིང་གཏན་ལ་ཕབ་པ་བཞིན་ནོ། ། །
གཉིས་པ་དོན་བསྡུ་བ་ནི། དེ་ལྟར་བསྟན་པའི་རིམ་པས་གསུམ་འདུས་ཏེ་བྱུང་
བའི་རེག་པ་ཡོད་པ་མིན་པའི་ཕྱིར་ན་བདེ་སོགས་ཚོར་བ་ཆོས་ཅན། གང་ལས་ཀྱང་འབྱུང་བར་
མི་འགྱུར་བར་ཐལ། ཚོར་བ་གང་ཞིག་རེག་པ་མེད་པའི་ཕྱིར། དེས་ན་ཚོར་བ་བདེ་སྡུག་ལ་
བླང་དོར་བྱ་བའི་ཕྱིར་ངལ་བ་འདི་ཅིའི་དོན་དུ་ཡིན་ཏེ་ནམ་མཁའ་བལྡད་པའི་ངལ་བ་ལྟར་དོན་
མེད་དོ། །འོན་ཏེ་བདེ་བའི་དོན་དུ་ངལ་བ་མིན་མོད། སྡུག་བསྔལ་མི་བཟོད་པས་དེ་སྤང་བའི་
དོན་དུའོ་ཞེ་ན། སྐྱེས་བུ་གང་ལ་ཆོས་ཅན། དཔྱད་ན་སྡུག་བསྔལ་གང་གིས་གནོད་པར་འགྱུར་
ཏེ་མི་འགྱུར། ཚོར་བ་པོ་དང་རང་དང་ཚོར་བ་གཉིས་ཀ་དཔྱད་ན་རང་བཞིན་མ་གྲུབ་པའི་ཕྱིར་
རོ༑ ༑
བཞི་པ་དེས་ན་སྲེད་པ་མ་གྲུབ་པར་བསྟན་པ་ནི། གང་གི་ཚེ་ཚོར་བ་པོའི་བདག་
འགའ་མེད་ཅིང་མྱོང་བྱ་ཚོར་བའང་སྔར་དཔྱད་པའི་རིགས་པས་ཡོད་པ་མ་ཡིན་པར་གྲུབ་པ་
དེའི་ཚེ་ཚོར་བྱ་ཚོར་བྱེད་སྐྱེ་བ་དང་བྲལ་བའི་གནས་སྐབས་འདི་མཐོང་ནས་ཚོར་བ་ལ་སྲེད་པ་
ཅིའི་ཕྱིར་ལྡོག་པར་མི་འགྱུར་ཏེ་འགྱུར་རོ། །
ལྔ་པ་མྱོང་བ་བདེན་པ་དགག་པ་ནི། འོན་ཏེ་ཚོར་བྱ་ཚོར་བྱེད་མེད་ན་བདེ་བའི་རྒྱུ་
སྒྲུབ་བྱེད་དངོས་པོ་རྣམས་ལ་མཐོང་ཐོས་རེག་པའི་ཐ་སྙད་མི་སྲིད་པར་འགྱུར་རོ་ཞེ་ན། མིག་
ཤེས་ཀྱིས་མཐོང་བའམ་ནི་ལུས་ཤེས་ཀྱིས་རེག་པ་ཡང་དོན་དམ་པར་ཡོད་པ་མ་ཡིན་གྱི་རྨི་
L
བ 4 7 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
ལམ་སྒྱུ་མ་འདྲ་བའི་བདག་ཉིད་དེ་རང་བཞིན་གྱི་རྟེན་འབྲེལ་ལས་སྐྱེས་པའི་སེམས་ཀྱིས་
མཐོང་བ་དང་རེག་པའི་ཐ་སྙད་བྱེད་དོ། །འོན་ཏེ་བདེ་སོགས་སེམས་ལས་གཞན་དུ་གྱུར་པ་
རང་དང་ལྷན་ཅིག་པའི་སེམས་ཀྱིས་དོན་དམ་པར་ཅི་སྟེ་མི་མཐོང་ཞེ་ན། ཚོར་བ་ཆོས་ཅན།
རང་ལས་ཐ་དད་རང་དང་དུས་གཅིག་པའི་སེམས་དེ་ཡིས་དོན་དམ་པར་མཐོང་ཞིང་མྱོང་བ་མ་
ཡིན་པར་ཐལ། སྔོན་གྱི་བག་ཆགས་ལས་རང་ལས་ཐ་དད་རང་དང་དུས་གཅིག་པའི་སེམས་
དང་ལྷན་ཅིག་དུས་མཉམ་ཚོགས་པ་གཅིག་ཏུ་འབྲེལ་བར་སྐྱེས་པའི་ཕྱིར་རོ། །འོན་ཀྱང་མཐོང་
བའི་ཐ་སྙད་བྱེད་པ་ནི་ཚོགས་པ་གཅིག་ཏུ་སྐྱེས་པ་དང་རྟེན་འབྲེལ་གྱི་ནུས་པ་བསམ་གྱིས་མི་
ཁྱབ་པ་ལས་ཡིན་ནོ། །འོན་ཏེ་ལྷན་ཅིག་སྐྱེས་པའི་སེམས་ཀྱིས་མཐོང་བ་མ་ཡིན་ནའང་ཚོར་བ་
དེའི་རྣམ་པ་ཅན་དུ་ཕྱིས་སྐྱེས་པའི་ཤེས་པས་སྔར་གྱི་ཚོར་བ་དེ་འཛིན་ནོ་ཞེ་ན། རྒྱུ་སྔར་གྱི་ཚོར་
བ་ཆོས་ཅན། རང་གི་རྣམ་ལྡན་དུ་རང་གི་དུས་ཕྱི་མར་སྐྱེས་པའི་ཤེས་པས་ཀྱང་དྲན་པར་འགྱུར་
གྱི་རང་གི་ངོ་བོ་མྱོང་བ་མ་ཡིན་པར་ཐལ། ཕྱིས་སྐྱེས་པའི་ཤེས་པའི་དུས་ན་དེའི་རང་གི་ངོ་བོ་
མེད་པའི་ཕྱིར་ཏེ་འདས་པའི་ཕྱིར་རོ། །གཞན་ཡང་མྱོང་བའང་ཆོས་ཅན། ཚོར་བའི་མཚན་ཉིད་
དུ་མི་འཐད་དེ། རང་གི་ངོ་བོ་མ་གྲུབ་པའི་ཕྱིར་ཏེ་ཚོར་བ་རང་གིས་བདག་ཉིད་མྱོང་བ་མིན་ལ་
ཤེས་པ་གཞན་དག་གིས་ཀྱང་མྱོང་བ་མ་ཡིན་པའི་ཕྱིར་ཏེ། རང་རིག་བཀག་པའི་ཕྱིར་དང་།
གཞན་གྱིས་མྱོང་བ་ལའང་ཉེས་པ་ཡོད་པའི་ཕྱིར་རོ། །དེའི་ཕྱིར་ཚོར་བ་པོ་སེམས་སམ་དེ་ལས་
གཞན་འགའ་ཡང་དེ་ཁོ་ན་ཉིད་དུ་ཡོད་པ་མིན་ཏེ། དེས་ན་ཚོར་བ་ཆོས་ཅན། དོན་དམ་པར་
ཚོར་བ་དེ་ཉིད་དུའང་རིགས་པ་མིན་པར་ཐལ། མྱོང་བར་དོན་དམ་དུ་མེད་པའི་ཕྱིར་རོ། །ཆོས་
ཡང་དག་པར་སྡུད་པའི་མདོ་ལས། ཚོར་བ་མྱོང་བར་རབ་བསྟན་པ། །ཚོར་བ་པོ་ལས་ཚོར་བ་
གཞན། །གུད་ན་ཡོད་པ་མ་ཡིན་ན། །གང་གིས་དེ་ནི་ཚོར་བར་འགྱུར། །བྱང་ཆུབ་ཅི་འདྲ་དེ་
བཞིན་དུ། །ཞི་ཞིང་དག་ལ་འོད་གསལ་བར། །ཚོར་བ་འདི་ལ་མཁས་པ་རྣམས། །དྲན་པ་དེ་
- 4 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདྲ་ཉེ་བར་བཞག །ཅེས་གསུངས་པ་བཞིན་ནོ། །དེ་ལྟར་ཚོར་བ་པོ་དང་ཚོར་བ་རང་བཞིན་
གྱིས་སྟོང་པ་དེས་ན་སྒྱུ་མ་བཞིན་དུ་བདག་པོ་མེད་པའི་ཡན་ལག་ཚོགས་པའི་ལུས་རྟེན་འབྲེལ་
ཙམ་འདི་ལ་ཚོར་བ་བདེ་སྡུག་འདི་ཡིས་དོན་དམ་པར་ཅི་སྟེ་ཕན་ཞིང་གནོད་པར་བྱས་ཏེ་མ་
བྱས་ཏེ་དཔྱད་ན་མ་གྲུབ་པས་ཕན་གནོད་བྱེད་པར་བློ་ཕྱིན་ཅི་ལོག་གིས་ཞེན་པ་ཙམ་ཡིན་པའི་
ཕྱིར་རོ། །
གསུམ་པ་སེམས་དྲན་པ་ཉེར་བཞག་བསྒོམ་པ་ལ་གཉིས་ལས། དང་པོ་ཡིད་ཤེས་
བདེན་པ་དགག་པ་ནི། དྲུག་པ་ཡིད་ཀྱི་རྣམ་ཤེས་ནི་ཆོས་ཅན། བདེན་པར་མེད་དེ་བརྟགས་ན་
གང་དུ་བཙལ་ཡང་མི་རྙེད་པའི་ཕྱིར་ཏེ། འདི་ལྟར་ཡུལ་དམིགས་པའི་རྣམ་ཤེས་བསྐྱེད་པ་ལ་
དབང་བྱེད་པའི་དབང་པོ་དྲུག་པོ་རྣམས་ལ་མི་གནས་ཤིང་། གནོད་པ་བྱར་རུང་བས་ན་
གཟུགས་དང་སོགས་པས་སྒྲ་དྲི་རོ་རེག་བྱ་ཆོས་རྣམས་ལའང་གནས་པ་མིན་ལ་ཡུལ་དབང་
གཉིས་ཀྱི་བར་ནའང་གནས་པ་མིན་ཞིང་། སེམས་གང་ཞིག་ནང་ལུས་ཀྱི་དབུས་ནའང་གནས་
པ་མིན་ལ་ཕྱི་རོལ་ལུས་ཀྱི་ཡན་ལག་རྣམས་ལའང་རྙེད་པ་མིན་ཞིང་། བཤད་མ་ཐག་པ་དེ་དག་
ལས་གཞན་དུ་ཡང་ནི་རྙེད་པ་མ་ཡིན་པའི་ཕྱིར་རོ། །དེ་བཞིན་དུ་སེམས་གང་ཞིག་ཆོས་ཅན།
དོན་དམ་པར་ཅུང་ཟད་ཀྱང་ཡོད་པ་མིན་ཏེ། ཕྱི་ནང་གི་ལུས་ལ་གནས་པ་མིན་ལ་ལུས་ལས་
གཞན་དུ་ཕྱི་རོལ་གྱི་དངོས་པོ་ལའང་གནས་པ་མིན་ཞིང་ཕྱི་ནང་འདྲེས་པའི་དངོས་པོ་ལའང་
གནས་པ་མིན་ལ་དེ་གསུམ་ལས་ལོགས་སུའང་འགའ་ཡང་མེད་པའི་ཕྱིར་ནའོ། །དེས་ན་
སེམས་ཅན་རྣམས་ཆོས་ཅན། རང་བཞིན་གྱིས་མྱ་ངན་ལས་འདས་པ་ཡིན་ཏེ། དེའི་སེམས་དེ་
སྒྱུ་མ་དང་འདྲ་བར་སྣང་ཡང་དོན་དམ་པར་རང་བཞིན་མེད་པ་དེའི་ཕྱིར་རོ། །
གཉིས་པ་དབང་ཤེས་བདེན་པ་དགག་པ་ནི། འོན་ཏེ་ཡིད་དངོས་པོར་མེད་ཀྱང་
མིག་སོགས་ཀྱི་རྐྱེན་ལས་བྱུང་བ་གཟུགས་སོགས་འཛིན་པའི་དབང་ཤེས་གཞན་རིག་བདེན་
-4 8 ] -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
པར་ཅི་སྟེ་མེད་ཅེ་ན། དབང་ཤེས་དེ་དག་རང་གི་ཡུལ་དང་སྔར་ཡོད་དམ་དུས་མཉམ་དུའམ་
ཕྱིས་ཡོད། དང་པོ་ལྟར་ན་དབང་ཤེས་དེ་ནི་ཆོས་ཅན། དམིགས་རྐྱེན་ཅི་ལ་དམིགས་ནས་སྐྱེ་སྟེ་
མི་སྐྱེ་བར་ཐལ། རང་གི་ཤེས་བྱའི་ཡུལ་ལས་དུས་སྔར་ཡོད་པས་ན་རང་དུས་ན་དམིགས་རྐྱེན་
མེད་ པའི་ ཕྱིར་ རོ། །གཉིས་ པ་ ལྟར་ན་དབང་ཤེས་ཆོས་ཅན། དེ་ནི་དམིགས་རྐྱེན་ཅི་ལ་
དམིགས་ནས་སྐྱེ་སྟེ་མི་སྐྱེ་བར་ཐལ། རང་གི་དམིགས་རྐྱེན་དེ་དེའི་རྒྱུ་མིན་པའི་ཕྱིར་ཏེ། དེ་དང་
ཤེས་བྱ་དམིགས་རྐྱེན་དུས་ལྷན་ཅིག་ཏུ་གྲུབ་པའི་ཕྱིར་ནའོ། །འོན་ཏེ་ཕྱོགས་གསུམ་པ་ལྟར་ན་
ཤེས་བྱ་དམིགས་རྐྱེན་འགགས་པ་དེའི་ཚེ་དབང་པོའི་ཤེས་པ་ཆོས་ཅན། དམིགས་རྐྱེན་གང་ལ་
དམིགས་ནས་སྐྱེ་སྟེ་མི་སྐྱེ་བར་ཐལ། ཁྱོད་སྐྱེས་དུས་ན་དམིགས་རྐྱེན་འགགས་ནས་མེད་པའི་
ཕྱིར་ཏེ། དེ་ཤེས་བྱ་དམིགས་རྐྱེན་གྱི་དུས་ཕྱིས་ཡོད་པའི་ཕྱིར་ནའོ། །དེའང་དཀོན་མཆོག་
བརྩེགས་པ་ལས། འོད་སྲུང་། སེམས་ནི་ནང་ནའང་མེད་ཕྱི་རོལ་ནའང་མེད་གཉི་ག་མེད་པ་
ནའང་མི་དམིགས་སོ། །འོད་སྲུང་། སེམས་ནི་དཔྱད་དུ་མེད་པ། བསྟན་དུ་མེད་པ། རྟེན་མ་
ཡིན་པ། སྣང་བ་མེད་པ། རྣམ་པར་རིག་པ་མེད་པ། གནས་མེད་པའོ། །འོད་སྲུང་སེམས་ནི་
སངས་རྒྱས་ཐམས་ཅད་ཀྱིས་ཀྱང་མ་གཟིགས་མི་གཟིགས། གཟིགས་པར་མི་འགྱུར་རོ་ཞེས་
སོགས་རྒྱ་ཆེར་གསུངས་སོ། །
བཞི་པ་ཆོས་དྲན་པ་ཉེར་བཞག་ལ་དྲུག་སྟེ། དོན་དམ་དུ་སྐྱེ་བ་མི་འགྲུབ་པར་
བསྟན། ཀུན་རྫོབ་ཏུ་སྒྱུ་མ་ལྟ་བུར་བསྟན། དཔྱད་ན་སྐྱེ་འགག་མ་གྲུབ་པ་བསྟན། དེས་འགྲོ་བ་
རང་བཞིན་མེད་པར་གྲུབ། དེ་མ་རྟོགས་པས་སྡུག་བསྔལ་ཚུལ། མངོན་མཐོ་ངེས་ལེགས་ཐོབ་
པར་སྨོན་པའོ། །དང་པོ་ལ་བཞིའི་དང་པོ་སྐྱེ་བ་མེད་པའི་ཚུལ་དངོས་ནི། དེ་ལྟར་བརྗོད་པའི་
ཚུལ་གྱིས་ཆོས་རྣམས་ཐམས་ཅད་ཀྱི་སྐྱེ་བ་བདེན་པ་རྟོགས་པར་འགྱུར་བ་མ་ཡིན་ཏེ། དེ་
རྣམས་སྐྱེ་འགག་མེད་པས་ སྤྲོས་པ་དང་བྲལ་བའི་ཕྱིར་ཏེ། རང་གི་རྒྱུ་ལས་སྔར་རམ་དུས་
- 4 8 1 -



ཕྱི
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཉམ་དུའམ་ཕྱིས་སྐྱེ་ཞེས་བརྟགས་ན་སྐྱེ་བ་མི་འཐད་པས་འགག་པ་ཡང་མ་གྲུབ་པའི་ཕྱིར་རོ།།
དེ་ལྟར་དྲན་པ་ཉེ་བར་བཞག་པས་ཆོས་ཐམས་ཅད་ལ་ཞེན་པ་མེད་པ་སྐྱེ་བར་འགྱུར་ཏེ། བློ་
གྲོས་མི་ཟད་པའི་མདོ་ལས། བྱང་ཆུབ་སེམས་དཔའ་ཆོས་ལ་ཆོས་ཀྱི་རྗེས་སུ་ལྟ་ཞིང་གནས་པ་
གང་ལ་སངས་རྒྱས་ཀྱི་ཆོས་མེད་པ་དང་གང་ལ་བྱང་ཆུབ་མེད་པ་དང༌། གང་ལ་ལམ་མེད་པ་
དང༌། གང་ལ་ཐར་པ་མེད་པ་དང་། གང་ལས་འབྱུང་བ་མེད་པའི་ཆོས་དེ་གང་ཡང་མི་མཐོང་ངོ་
ཞེས་རྒྱ་ཆེར་འབྱུང་བ་བཞིན་ནོ། ། །
གཉིས་པ་སྐྱེ་བ་བཀག་པ་ལ་རྩོད་པ་སྤང་བ་ལ་གཉིས་ཀྱི་དང་པོ་ཀུན་རྫོ་བ་མེད་
པར་ཐལ་བ་སྤང་བ་ནི། གལ་ཏེ་ཆོས་ཐམས་ཅད་སྤྲོས་བྲལ་ཡིན་པ་དེ་ལྟ་ན་ཁྱེད་ཀྱི་ལུགས་ལ་
ཆོས་ཅན། ཀུན་རྫོ་བ་མེད་པར་ཐལ། ཆོས་ཐམས་ཅད་ཀྱི་རང་བཞིན་གདོད་མ་ནས་མ་སྐྱེས་པ་
རང་བཞིན་གྱིས་མྱ་ངན་ལས་འདས་པ་སྤྲོས་པ་དང་བྲལ་བ་དོན་དམ་འབའ་ཞིག་ཡིན་པའི་ཕྱིར་
རོ༑ ༑འདོད་ན། དེ་ལ་བདེན་གཉིས་ག་ལ་ཡོད་དེ་མེད་པར་འགྱུར་རོ། །འོན་ཏེ་སྐྱོན་མེད་དེ་
རང་བཞིན་གྱིས་མྱ་ངན་ལས་འདས་པ་སྟོང་པའི་ཆོས་དེ་རྣམས་ཆོས་ཅན། དོན་དམ་གཅིག་པུ་
མིན་གྱི་ཀུན་རྫོ་བ་ཀྱང་ཡིན་ཏེ། དེ་ཡང་ཀུན་རྫོབ་ཀྱི་རང་བཞིན་གྱི་རྣམ་རྟོག་གཞན་གྱིས་ཡུལ་
དུ་བྱས་པའི་སྒོ་ནས་ཀུན་རྫོབ་ཏུ་འཇོག་པའི་ཕྱིར། ཞེས་ཁྱེད་དབུ་མ་པ་སྨྲ་ན་ཡང་སེམས་ཅན་
ཐམས་ཅད་ཆོས་ཅན། དོན་དམ་པར་རང་བཞིན་གྱིས་མྱ་ངན་ལས་ག་ལ་འདའ་སྟེ་མྱང་འདས་
མ་ཡིན་པར་ཐལ། དོན་དམ་པ་རང་བཞིན་གྱིས་སྟོང་པ་དེ་ཡང་ཀུན་རྫོབ་ཡིན་པའི་ཕྱིར། མ་
གྲུབ་ན་དེར་ཐལ་ཏེ། བློས་ཡུལ་དུ་བྱས་པའི་ཕྱིར་རོ། །ཐལ་འགྱུར་སྔ་མ་ལ་ཁྱབ་པ་ཡོད་དེ།
དོན་དམ་བདེན་པ་མྱ་ངན་ལས་འདས་པ་མི་དམིགས་པའི་ཚུལ་གྱིས་རྟོགས་ནས་སྤྲོས་པ་
ཐམས་ཅད་དང་བྲལ་བ་ན་དོན་དམ་པར་མྱ་ངན་ལས་འདས་པ་ཐོབ་པར་འདོད་པའི་ཕྱིར།
ཐལ་བ་ཕྱི་མ་ལའང་ཁྱབ་པ་ཡོད་དེ། བློ་ནི་ཀུན་རྫོབ་ཡིན་པར་འདོད་ཅེས་སྨྲས་པའི་ཕྱིར་ཞེ་ན།
- 4 8 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
ཐལ་བ་སྔ་མ་ལ་རྟགས་མ་གྲུབ་ཅིང་ཕྱི་མ་མ་ངེས་ཏེ། རང་བཞིན་གྱིས་མྱ་ངན་ལས་འདས་པའི་
ཆོས་མ་ལུས་པ་འདི་ནི་ཆོས་ཅན། མྱ་ངན་ལས་མ་འདས་པ་གཞན་གྱི་སེམས་ཀྱི་རྣམ་རྟོག་གིས་
ཡུལ་དུ་བྱས་ཀྱང་རང་གི་ངོ་བོ་ཀུན་རྫོབ་པར་མི་འགྱུར་ཏེ། དེ་ནི་རང་གི་ངོ་བོས་ཀུན་རྫོབ་པ་
མིན་པའི་ཕྱིར་ཏེ། རང་གི་ངོ་བོ་རྟོག་པ་ཐམས་ཅད་དང་བྲལ་བས་རང་བཞིན་གྱིས་མྱ་ངན་ལས་
འདས་པ་ཉིད་ཡིན་པའི་ཕྱིར་རོ། །འོ་ན་ཀུན་རྫོབ་ཏུ་གང་གིས་འཇོག་ཅེ་ན། འདི་ཡོད་ན་འདི་
འབྱུང་། འདི་སྐྱེས་པ་ལས་འདི་སྐྱེ་ཞེས་རྒྱུའི་ཕྱིས་འབྲས་བུ་དེ་རྟེན་ཅིང་ངེས་པར་གདོན་མི་ཟ་
བར་འབྱུང་བ་ཡོད་ན་དེའི་ཚེ་འདི་ནི་རྒྱུ་ཡིན་ལ་འདི་ནི་འབྲས་བུའོ་ཞེས་རྐྱེན་འདི་པ་ཙམ་གྱི་ཐ་
སྙད་ཡོད་པའི་ཕྱིར། དེའི་སྒོ་ནས་ཀུན་རྫོབ་ཏུ་འཇོག་གོ །གལ་ཏེ་རྐྱེན་འདི་པ་ཙམ་འདི་ཡོད་པ་
མིན་ཞེ་ན། ཁྱེད་ཀྱི་ལུགས་ལ་ཆོས་ཅན། ཀུན་རྫོ་བ་མེད་པ་ཉིད་དུ་ཐལ། རྟེན་འབྲེལ་མེད་པའི་
ཕྱིར། ནམ་མཁའི་ཨུཏྤལ་བཞིན་ནོ། །དེས་ན་དོན་དམ་པར་སྐྱེ་འགག་དང་བྲལ་ཡང་ཀུན་རྫོབ་
རྟེན་འབྲེལ་ཡོད་པ་མི་འགལ་ཏེ། སྒྱུ་མ་བཞིན་ནོ། །སློབ་དཔོན་ཀླུ་སྒྲུབ་ཀྱིས་རྟེན་འབྲེལ་སྙིང་
པོའི་བཤད་པར། སྟོང་པ་ཁོ་ནའི་ཆོས་རྣམས་ལ། །སྟོང་པའི་ཆོས་རྣམས་འབྱུང་བར་འགྱུར། །
ཞེས་སོ། །
གཉིས་པ་རྣམ་དཔྱོད་ཐུག་མེད་དུ་ཐལ་བ་སྤང་བ་ནི། གལ་ཏེ་དོན་དམ་པར་ཆོས་
ཐམས་ཅད་སྐྱེ་འགག་དང་བྲལ་བ་ཡིན་ན་དེའི་ཚེ་ཤེས་པ་དང་ཤེས་བྱ་མེད་པ་མ་ཡིན་ནམ། དེ་
ལྟར་ན་འདིར་གང་ཞིག་གང་གིས་འགེགས་པར་འགྱུར་ཏེ་རྣམ་དཔྱོད་རང་ཡང་མེད་པས་མི་སྨྲ་
བར་གནས་པར་བྱའོ་ཞེ་ན། རྟོག་པར་བྱེད་པ་པོ་སྒྲོ་འདོགས་པའི་བློ་དང་དེས་བརྟགས་པའི་
ཤེས་པར་བྱ་བ་དག་གཉིས་པོ་ཕན་ཚུན་བརྟེན་ནས་འཇིག་རྟེན་ན་ཇི་ལྟར་གྲགས་པའི་ཐ་སྙད་
ལྟར་རྣམ་པར་བཞག་པ་ཡིན་པས་ན། རྣམ་པར་དཔྱད་པ་ཐམས་ཅད་ཆོས་ཅན། ཀུན་རྫོབ་ལ་
བརྟེན་ནས་བཞག་གི་དོན་དམ་བདེན་པ་ལ་ལྟོས་ནས་བཞག་པ་མ་ཡིན་ཏེ། ཇི་ལྟར་འཇིག་རྟེན་
- 4 8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་གྲགས་པ་ལ་བརྟེན་ནས་བརྗོད་ཀྱི་དོན་དམ་པ་ཐ་སྙད་ཐམས་ཅད་ལས་ཤིན་ཏུ་འདས་པའི་
ཕྱིར་རོ། །འོན་ཏེ་གང་གི་ཚེ་དཔྱོད་བྱེད་ཤེས་པ་དེའང་ཆོས་ཅན། རྣམ་པར་དཔྱད་པར་བྱ་བའི་
རྣམ་དཔྱོད་གཞན་གྱིས་ནི་དཔྱོད་པར་བྱེད་དགོས་ཏེ། བརྟགས་པ་ཡིན་པའི་ཕྱིར་ཞེ་ན། དེ་
ལྟར་ཁས་ལེན་པ་དེའི་ཚེ་དཔྱོད་བྱེད་ཤེས་པ་ཆོས་ཅན། དེ་ལ་དཔྱོད་བྱེད་ཐུག་པ་མེད་པ་
དགོས་པར་ཐལ། དེ་དཔྱོད་བྱེད་ཕྱི་མ་གཞན་གྱིས་དཔྱོད་ལ། རྣམ་དཔྱོད་ཕྱི་མ་དེ་ཡང་ནི་རྣམ་
པར་དཔྱོད་བྱེད་གཞན་དང་གཞན་མཐའ་མེད་པ་དགོས་པའི་ཕྱིར་ནའོ། །འོན་ཏེ་རྣམ་པར་
དཔྱད་བྱ་དེ་ལའང་འདི་ལྟར་དཔྱད་ན་ཐུག་མེད་དུ་མི་འགྱུར་རམ་ཞེ་ན། དཔྱད་བྱའི་ཡུལ་དེའི་
དེ་ཁོ་ན་ལན་ཅིག་རྣམ་པར་དཔྱད་པར་བྱས་ནས་རང་བཞིན་གཏན་ལ་ཕེབས་ཟིན་པ་ན་སྔར་
གྱི་ཡུལ་རྣམ་པར་དཔྱོད་པའི་བློ་ལ་ནི་སླར་དཔྱད་དགོས་ཀྱི་རྟེན་དེ་ཡུལ་ཡོད་པ་མིན་པས་ན།
རང་བཞིན་མེད་པར་དཔྱད་ཟིན་གྱི་ཡུལ་ཆོས་ཅན། དེ་རང་བཞིན་མེད་པར་རྣམ་པར་དཔྱོད་
པའི་བློ་ཕྱི་མ་གཞན་དང་གཞན་ཐུག་མེད་ཀྱིས་མི་དཔྱོད་དེ། རང་དཔྱོད་བྱེད་ཀྱི་བློ་དེས་རང་
བཞིན་མེད་པར་དཔྱད་ཟིན་པས་དེ་རང་བཞིན་མེད་པར་དཔྱོད་པའི་བློ་ཕྱི་མ་ཕྱི་མ་གཞན་དང་
གཞན་ཐུག་མེད་མི་སྐྱེ་བའི་ཕྱིར་ཏེ། དེ་རྣམ་དཔྱོད་ཀྱི་བློ་གཞན་དང་གཞན་ཐུག་མེད་ལ་སྐྱེ་བའི་
རྟེན་ཏེ་དཔྱད་བྱའི་དམིགས་པའི་ཡུལ་མེད་པའི་ཕྱིར་ནའོ། །དེས་ན་རྣམ་རྟོག་ཟད་པས་རེ་
འདོད་མེད་ཅིང་རང་བཞིན་གྱིས་ཞི་བ་དེ་ཡང་ཆོས་ཅན། རང་བཞིན་གྱིས་མྱ་ངན་ལས་འདས་
པ་བརྗོད་དེ། བྱ་བ་ཐམས་ཅད་དང་བྲལ་བས་ཐ་སྙད་ཐམས་ཅད་ལོག་པའི་ཕྱིར་རོ། །
གསུམ་པ་ཡུལ་དང་ཡུལ་ཅན་བདེན་པ་དགག་པ་ལ་གསུམ་གྱི་དང་པོ་སྤྱིར་བསྟན་
པ་ནི། དངོས་པོ་དོན་དམ་པར་ཡོད་པར་སྨྲ་བ་གང་གི་ལྟར་ན་དཔྱད་བྱའི་ཡུལ་དང་དཔྱོད་བྱེད་
ཤེས་པ་འདི་གཉིས་དོན་དམ་པར་བདེན་ཞིང་ཀུན་རྫོབ་ཡིན་པར་འདོད་པ་དེ་ཉིད་སྡུག་བསྔལ་
བས་ན། ཤིན་ཏུ་དཀའ་བར་གནས་ཏེ། མཐའ་གཉིས་སུ་འཛིན་པའི་དཀའ་བ་བྱེད་པའི་ཕྱིར་
-4
8
4 -



-
-
，
་
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
རོ༑ ༑།
གཉིས་པ་ཕན་ཚུན་བརྟེན་པས་མི་འགྲུབ་པ་ནི། གལ་ཏེ་མ་གྲུབ་སྟེ། ཡུལ་ཅན་
ཚད་མའི་ཤེས་པའི་དབང་ལས་གཞལ་བྱའི་དོན་བདེན་པར་གྲུབ་པའི་ཕྱིར་ཞེ་ན། ཤེས་པ་ཆོས་
ཅན། དེ་གཞལ་བྱ་བདེན་པའི་སྒྲུབ་བྱེད་དུ་མི་རུང་བར་ཐལ། དེ་བདེན་པར་ཡོད་པ་ཉིད་
ལ་བརྟེན་ཏེ་སྒྲུབ་བྱེད་ཅི་ཡོད་དེ་མེད་པའི་ཕྱིར་ཏེ། རང་རིག་བཀག་ཟིན་པས་མེད་ལ་སྒྲུབ་བྱེད་
ཚད་མ་གཞན་ཚོལ་ན་ཐུག་མེད་དུ་འགྱུར་བའི་ཕྱིར་རོ། །འོན་ཏེ་ཤེས་བྱའི་ཡུལ་ལས་ཤེས་པ་དེ་
བདེན་པར་གྲུབ་བོ་ཞེ་ན། ཤེས་བྱའི་ཡུལ་ཆོས་ཅན། དེའི་དབང་གིས་ཤེས་པ་བདེན་པར་ཡོད་
པར་མི་འགྲུབ་པར་ཐལ། རང་ཉིད་བདེན་པར་ཡོད་པ་ལའང་བརྟེན་ཏེ་སྒྲུབ་བྱེད་ཅི་ཡོད་དེ་
ཅིའང་མེད་པའི་ཕྱིར་རོ། །མ་གྲུབ་སྟེ་དེའང་ཚད་མ་ལས་སོ་ཞེ་ན། ཚད་མའང་ཡུལ་ལས་མིན་
པས་ཐུག་མེད་དུ་འགྱུར་རོ། །ཅི་སྟེ་ཕན་ཚུན་ལྟོས་པའི་དབང་གིས་དོན་ལས་ཤེས་པ་དང་ཤེས་
པ་ལས་དོན་ཡོད་པར་འགྲུབ་ཅེ་ན། ཡུལ་ཤེས་གཉིས་ཀ་ཡང་ནི་ཆོས་ཅན། གྲུབ་པ་མེད་པར་
འགྱུར། དེ་གཉིས་གཅིག་འགྲུབ་པ་གཅིག་ལ་ལྟོས་ལ་དེ་གཉིས་ཀྱི་ལྟོས་ས་གཅིག་པོ་དེ་གྲུབ་
པ་མེད་པ་ཉིད་ཡིན་པའི་ཕྱིར་རོ། །དཔེར་ན་གལ་ཏེ་བུ་མེད་ན་ཕ་ཉིད་དུ་འགྱུར་བ་མིན་ལ་ཕ་
མེད་པར་ཡང་བུ་ཉིད་གང་ལས་བྱུང་བ་ཡིན་ནམ་མིན་ཏེ། བུ་སྐྱེས་པ་མེད་པར་ནི་ཕར་འགྱུར་
བ་མེད་ཅིང་ཕ་མེད་ནའང་དེའི་བུར་འགྱུར་བ་མི་སྲིད་པས་ཕན་ཚུན་ལྟོས་པས་གང་རུང་གཅིག་
མེད་ན་གཉིས་ཀ་མི་འགྲུབ་པ་དེ་བཞིན་ནོ། །
གསུམ་པ་དཔེ་དོན་མི་མཚུངས་པས་དགག་པ་ནི། གལ་ཏེ་ཕན་ཚུན་ལྟོས་པའི་
དབང་གིས་གྲུབ་པར་མི་སྨྲའི། དཔེར་ན་མྱུ་གུ་ས་བོན་ལས་སྐྱེ་ཞིང་ས་བོན་དེ་ཡོད་པར་མྱུ་གུ་དེ་
ཉིད་ཀྱིས་རྟོག་པ་བཞིན་དུ་ཤེས་བྱའི་ཡུལ་ལས་སྐྱེས་པའི་ཤེས་པ་ཡིས་གཞལ་བྱའི་ཡུལ་དེ་
ཡོད་པ་ནི། ཅི་སྟེ་མི་རྟོགས་ཏེ་ཡུལ་གྱི་འབྲས་བུ་ཡིན་པའི་ཕྱིར་ཞེ་ན། དེ་གཉིས་དཔེ་དོན་མི་
- 48 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདྲ་སྟེ་རྟགས་མྱུ་གུ་ནི་རང་གི་མཐུ་ཡིས་མ་ཡིན་པར་རང་ལས་གཞན་པའི་མྱུ་གུ་མཐོང་བའི་
ཤེས་པ་ཡིས་དེ་མཐོང་བ་ན་ས་བོན་དང་རྒྱུ་འབྲས་ཀྱི་འབྲེལ་བ་སྔར་ནས་རྟོགས་པའི་དབང་
གིས་དེ་ལ་རྒྱུ་ས་བོན་ཡོད་ཅེས་རྟོགས་ཤིང་རྗེས་སུ་དཔོག་པར་འགྱུར་བ་ཡིན་ནའང་རྒྱུ་མཚན་
གང་ གི་ ཕྱིར་ ཤེས་ བྱ་ དེ་ ཡོད་ པར་རྟོགས་ པའི་ ཤེས་ པ་ ཆོས་ཅན། དེ་ ཡོད་ པ་ ཉིད་གང་
ལས་རྟོགས་ཏེ་མི་རྟོགས་པར་ཐལ། རང་རིག་མེད་ཅིང་ཤེས་པ་གཞན་གྱིས་རིག་ན་ཐུག་མེད་
དུ་འགྱུར་བའི་ཕྱིར་རོ། །དེས་ན་རང་ཉིད་མ་རྟོགས་པས་དེ་ལས་བསྒྲུབ་བྱ་ཡུལ་ཡོད་པ་རྟོགས་
པར་མི་ནུས་སོ། །
བཞི་པ་གཞན་གྱི་འདོད་པའི་སྐྱེ་བ་དགག་པ་ལ་གཉིས། ཕྱི་རོལ་པའི་འདོད་པ་
དགག །རང་གི་སྡེ་པའི་འདོད་པ་དགག་པའོ། །དང་པོ་ལ་གསུམ་གྱི་དང་པོ་རྒྱུ་མེད་ལས་སྐྱེ་བ་
དགག་པ་ནི། རྩ་ཤེར་ལས། བདག་ལས་མ་ཡིན་གཞན་ལས་མིན། །གཉིས་ལས་མ་ཡིན་རྒྱུ་
མེད་མིན། །དངོས་པོ་གང་དག་གང་ན་ཡང་། །སྐྱེ་བ་ནམ་ཡང་ཡོད་མ་ཡིན། །ཞེས་གསུངས་
པའི་རྒྱུ་མེད་ལས་མི་སྐྱེ་བ་བསྒྲུབ་པ་ནི། ངོ་བོ་ཉིད་རྒྱུར་སྨྲ་བའི་རྒྱང་འཕེན་པ་རྣམས་ན་རེ། རྨ་
བྱའི་མདོངས་ལ་སོགས་པ་ཡི། །སྣ་ཚོགས་གང་ཡིན་སྤྲུལ་པ་ཡིན། །ཇི་ལྟར་ཚེར་མ་ལ་སོགས་
པའི། །རྣོ་བ་ལ་སོགས་རྒྱུ་མེད་པ། །གློ་བུར་ཡིན་ཕྱིར་དེ་བཞིན་དུ། །སྡུག་བསྔལ་ལ་སོགས་རྒྱུ་
མེད་ཉིད། །ཅེས་འབྱུང་བ་ལྟར་འདོད་ན། དེ་ལ་ནི་འཇིག་རྟེན་པའི་རྟོགས་པས་གནོད་པར་
འགྱུར་ཏེ། འཇིག་རྟེན་སྣ་ཚོགས་ཆོས་ཅན། རྒྱུ་མེད་ལས་སྐྱེ་བ་མ་ཡིན་ཏེ། རེ་ཞིག་འཇིག་རྟེན་
གྱི་དབང་པོའི་མངོན་སུམ་དང་རྗེས་སུ་དཔག་པ་ཉིད་ཀྱིས་རྒྱུ་རྣམས་དུ་མ་ཡོད་པ་དེ་ཐམས་
ཅད་ཀྱི་རྗེས་སུ་འགྲོ་ལྡོག་བྱེད་པར་མཐོང་བ་ཡིན་པའི་ཕྱིར་རོ། །དེའང་པདུའི་སྟོང་བུ་ལོ
འདབ་ཡལ་ག་ཟེའུ་འབྲུ་ལ་སོགས་པའི་དབྱེ་བ་ནི་ཆོས་ཅན། རྒྱུ་ཡི་དབྱེ་བས་བསྐྱེད་པ་ཡིན་ཏེ།
རྒྱུའི་བྱེ་བྲག་རྣམས་དང་རྗེས་སུ་འགྲོ་ལྡོག་ངེས་པའི་ཕྱིར་རོ། །འོ་ན་དེ་དག་གི་རྒྱུའི་དབྱེ་བ་
4
-4 8 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
དེའང་གང་གིས་བྱས་དེའང་སྔ་མས་བྱས་ན་ཐུག་མེད་དུ་འགྱུར་ལ། བྱེད་པ་པོ་མེད་ན་རྒྱུ་མེད་
དུ་འགྱུར་རོ་ཞེ་ན། དེའང་རང་སྐྱེད་བྱེད་སྔར་གྱི་རྒྱུའི་དབྱེ་བ་ཉིད་ལས་སྐྱེས་སོ། །འོ་ན་ཅིའི་
ཕྱིར་སྔར་གྱི་རྒྱ་ཡིས་འབྲས་བུ་སྐྱེད་ནུས་པའི་རྒྱུ་དེ་གང་ཞེ་ན། དེའང་རང་གི་སྔར་གྲུབ་པའི་
ལྷན་ཅིག་བྱེད་པའི་ཁྱད་པར་ལ་ལྟོས་པའི་རང་སྐྱེད་པའི་རྒྱུའི་མཐུ་ཉིད་ལས་སོ། །དེས་ན་རྒྱུ་
ཐུག་མེད་དུ་ཐལ་བ་ནི་འདོད་དེ། འཁོར་བ་ལ་ཐོག་མ་མེད་པའི་ཕྱིར་རོ། །
གཉིས་པ་རྒྱུ་རྟག་པ་ལས་སྐྱེ་བ་དགག་པ་ལ་གསུམ་གྱི། དང་པོ་དབང་ཕྱུག་རྟག་
པ་ལས་སྐྱེ་བ་དགག་པ་ལ་གསུམ་ལས། དང་པོ་དབང་ཕྱུག་ཉིད་མ་གྲུབ་པ་ནི། དབང་ཕྱུག་
རྒྱུར་སྨྲ་བ་རིག་པ་ཅན་ལ་སོགས་པ་དག །རྒྱུ་མེད་ལས་མི་སྐྱེ་བ་བདེན་ཡང་། ཕྲ་དང་ཡང་དང་
མཆོད་བྱ་དང༌། །བདག་པོར་གྱུར་དང་དབང་དུ་གྱུར། །གར་ཡང་ཕྱིན་ལ་འདོད་རྒུར་ལྡན། །
དགའ་མགུར་གནས་པ་དབང་ཕྱུག་གོ །ཞེས་པའི་ཡོན་ཏན་བརྒྱད་ལྡན་གྱི་དབང་ཕྱུག་འགྲོ་བ་
སེམས་མེད་པ་དང༌། སྣ་ཚོགས་པ་འདི་འབྱིན་པ་དང་གནས་པ་དང་འཇིག་པའི་རྒྱུ་ཡིན་ཏེ། སྐྱེ་
ལྡན་གཞན་མ་ཐམས་ཅད་ཀྱིས། །དབང་ཕྱུག་རྒྱུ་རུ་རྗོད་པར་བྱེད། །སེམས་མེད་པས་ནི་རང་
འབྲས་ལ། །རང་ཉིད་ཀྱིས་ནི་རྩོམ་ནུས་མིན། །ཞེས་འབྱུང་བ་བཞིན་དུ་འདོད་དོ་ཞེ་ན། དེ་ལྟ་
ནའང་རེ་ཞིག་དབང་ཕྱུག་གང་ཡིན་སྨྱོས་ཤིག །གལ་ཏེ་ས་སོགས་འབྱུང་བ་རྣམས་ཡིན་ནོ་ཞེ་
ན༑ དེ་ལྟ་ཡོད་དུ་ཆུག་མོད་འདི་ལ་ཁོ་བོ་ཅག་ལོག་རྟོག་ཅུང་ཟད་ཀྱང་མེད་དེ་ས་སོགས་རྗེས་
སུ་འགྲོ་ལྡོག་ལས་འབྲས་བུ་སྣ་ཚོགས་འགྲོ་ལྡོག་བྱེད་པར་མཐོང་བའི་ཕྱིར་རོ། །དེས་ན་མིང་
ཙམ་བསྒྲུབ་པའི་ཆེད་ལའང་རྩོམ་པ་ཆེན་པོ་འདི་ལྟ་བུས་ཅི་ཞིག་ངལ་བར་བྱེད་དེ་དེ་ལ་ངེད་ནི་
ས་སོགས་འབྱུང་བ་ཞེས་བརྗོད་ལ་ཁྱོད་ནི་དབང་ཕྱུག་ཅེས་ཟེར་བས་མིང་མི་མཐུན་པ་ཙམ་
ཡིན་གྱི་དོན་ལ་ཁྱད་པར་མེད་པའི་ཕྱིར་རོ། །མ་གྲུབ་སྟེ་འོན་ཀྱང་ཁྱད་པར་ཡོད་དོ་ཞེ་ན། ས་
སོགས་དེ་ནི་ཆོས་ཅན། ཁྱེད་འདོད་པའི་ཡོན་ཏན་བརྒྱད་ལྡན་གྱི་དབང་ཕྱུག་ཉིད་དུ་རིགས་པ་
.
...
.
，
- 48 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་ཡིན་པར་ཐལ། རྟག་པ་གཅིག་པུ་ལ་སོགས་པའི་མཚན་ཉིད་དང་ནི་མི་ལྡན་པའི་ཕྱིར་ཏེ།
དུ་མ་དང་ནི་མི་རྟག་པ་དང་བློ་སྔོན་དུ་བཏང་ནས་ཚིག་དོན་སྣ་ཚོགས་རྩོམ་པའི་བྱ་བ་བྱེད་པའི་
གཡོ་བ་མེད་ཅིང་བསྟེན་བྱའི་ལྷ་མིན་ལ་གུས་བྱའི་གནས་མིན་པར་སྟེང་ནས་འདའ་བྱ་ཡིན་
པས་རྐང་པ་ལ་སོགས་པས་འགོམ་བྱ་ཉིད་ཀྱང་ཡིན་པ་དང་། ཕྱི་ས་ལ་སོགས་པ་ཡོད་པས་མི་
གཙང་བས་སོ། ཁྱབ་པ་ཡོད། དབང་ཕྱུག་ནི་གཅིག་པུ་རྟག་པ་བློ་གྲོས་བཟང་པོ་དང་ལྡན་པ་
ལྷ་ཉིད་དང་འགོམ་བྱ་མིན་པ་གཙང་མར་འདོད་པའི་ཕྱིར་རོ། །ས་སོགས་དབང་ཕྱུག་མ་ཡིན་
ཀྱང་ནམ་མཁའ་དབང་ཕྱུག་ཡིན་ནོ་ཞེ་ན། ནམ་མཁའ་ཆོས་ཅན། དབང་ཕྱུག་མིན་ཏེ། རང་
བཞིན་མེད་པས་གཡོ་བའི་བྱེད་པ་མེད་པར་ཁྱེད་ཀྱིས་ཁས་བླངས་པའི་ཕྱིར་རོ། །བདག་དབང་
ཕྱུག་ཡིན་ནོ་ཞེ་ན། བདག་ཆོས་ཅན། དབང་ཕྱུག་མིན་པར་ཐལ། སྔར་ནི་བཀག་ཟིན་ཅིང་རི་
བོང་གི་རྭ་བཞིན་མེད་པའི་ཕྱིར་རོ། །
གཉིས་པ་དེའི་འབྲས་བུ་མ་གྲུབ་པ་ནི། འོན་ཏེ་དེ་ལྟར་ནའང་འདི་ཚུ་རོལ་མཐོང་
བས་འདི་ལྟ་བུའོ་ཞེས་བརྟག་དཔྱད་དམ་བསམ་པའི་ཡུལ་ལས་འདས་པའི་ཆེ་བའི་བདག་ཉིད་
ཅན་ཡིན་པས་ཤེ་ན། བསམ་པར་བྱ་བ་མིན་པའི་དབང་ཕྱུག་སྐྱེ་ལྡན་ཐམས་ཅད་དུས་གཅིག་
ཅར་དུ་བྱེད་པ་པོ་དེ་ཡང་ཆོས་ཅན། གཞན་ལ་བརྗོད་པས་ཅི་ཞིག་བྱ་སྟེ་བརྗོད་པ་མི་རིགས་
པར་ཐལ། བསམ་བྱ་མིན་ནས་བསམ་པའི་ཡུལ་ལས་འདས་པའི་ཕྱིར་རོ། །དེ་ལྟ་ཡིན་མོད་
འདི་ཤིན་ཏུ་རྟོགས་དཀའ་བས་བསམ་པར་མི་ནུས་ཀྱང་འབྲས་བུ་དེ་ནི་སྐྱེ་བོ་ཐམས་ཅད་ཀྱིས་
ཐུན་མོང་དུ་རྟོགས་པས་བསམ་གྱིས་མི་ཁྱབ་པ་ཡིན་ནོ་ཞེ་ན། དེ་ལྟར་ཡིན་དུ་ཆུག་བསམ་གྱིས་
མི་ཁྱབ་པའི་ཆེ་བའི་བདག་ཉིད་ཅན་དབང་ཕྱུག་དེས་བསྐྱེད་ཅིང་སྤྲུལ་པར་འདོད་པའི་བསྐྱེད་
བྱའང་གང་ཞིག་ཡིན་ཞེས་དྲིས་པ་ལ་བདག་གོ་ཞེ་ན། བདག་དེ་ནི་ཆོས་ཅན། དབང་ཕྱུག་དེས་
བསྐྱེད་བྱའི་འབྲས་བུ་མ་ཡིན་པར་ཐལ། རྟག་པའི་ཕྱིར་རོ། །འོན་ཏེ་འདིར་ས་དང་སོགས་པའི་
，
-48 8 -



ས
-
-
་
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
སྒྲས་བཟུང་བ་ཆུ་དང་མེ་དང་རླུང་དང་ནམ་མཁའ་དང་དུས་དང་ཕྱོགས་དང་ཡིད་རྣམས་བསྐྱེད་
བྱའོ་ཞེ་ན། དབང་ཕྱུག་ཆོས་ཅན། ས་སོགས་རྣམས་དེས་བསྐྱེད་བྱ་མ་ཡིན་པར་ཐལ། ས་
སོགས་དེ་དག་གི་རྡུལ་ཕྲ་རབ་རྣམས་རྟག་པའི་ཕྱིར་དང་དེ་དག་གི་རགས་པའི་རྫས་ཀྱི་བྱ་
བའང་འགེགས་པར་འགྱུར་བའི་ཕྱིར་དང་ནམ་མཁའ་ལ་སོགས་པ་ཡང་རྟག་པའི་ཕྱིར་དང་།
ཡོན་ཏན་ལ་སོགས་པ་ཡང་དཔྱད་ན་དགག་བྱ་ཡིན་པའི་ཕྱིར་རོ། །དབང་ཕྱུག་ཉིད་དེས་བསྐྱེད་
བྱའོ་ཞེ་ན། དབང་ཕྱུག་ཆོས་ཅན། འདིས་རང་གི་ངོ་བོ་བསྐྱེད་པ་མིན་པར་ཐལ། རྟག་པ་མིན་
ནམ་སྟེ་ཡིན་པའི་ཕྱིར་རོ། །དེ་བཞིན་དུ་ཤེས་པ་ཡང་ཆོས་ཅན། དེའང་དབང་ཕྱུག་རྟག་པས་
བསྐྱེད་པ་མིན་པར་ཐལ། ཐོག་མ་མེད་པ་ནས་འཁོར་བ་ཇི་སྲིད་ཀྱི་བར་དུ་ཤེས་བྱའི་ཡུལ་ལ་
དམིགས་ནས་སྐྱེས་པའི་ཕྱིར་དང༌། གལ་ཏེ་བདེ་སྡུག་དེས་བསྐྱེད་ཅེ་ན། བདེ་སྡུག་ཆོས་ཅན།
དབང་ཕྱུག་རྟག་པས་བསྐྱེད་པ་མ་ཡིན་པར་ཐལ། ཐོག་མ་མེད་པའི་དགེ་མི་དགེའི་ལས་ལས་
སྐྱེས་པ་ཡིན་པའི་ཕྱིར་རོ། །དེས་ན་དབང་ཕྱུག་ཆོས་ཅན། དེ་ཡིས་གང་ཞིག་བསྐྱེད་པ་སྨོས་ཏེ་
འབྲས་བུ་ཅི་ཡང་མ་བསྐྱེད་པར་ཐལ། འབྲས་བུ་བསྐྱེད་པའི་ནུས་པ་མ་དམིགས་པའི་ཕྱིར་རོ།།
གསུམ་པ་དེ་སྐྱེད་བྱེད་དུ་མི་རུང་བ་ནི། ཤེས་པ་ལ་སོགས་པ་ཐོག་མ་མེད་པ་མ་
ཡིན་གྱི་ཐོག་མ་མེད་པའི་རྒྱུ་ནི་དབང་ཕྱུག་གོ་ཞེ་ན། འབྲས་བུ་ཤེས་པ་དང་ཆགས་འཇིག་ལ་
སོགས་པ་ཆོས་ཅན། དེ་ལ་དང་པོ་ཐོག་མ་མཐར་ཐུག་པ་ག་ལ་ཡོད་དེ་མེད་པར་ཐལ། དེ་སྐྱེད་
བྱེད་རྒྱུ་དབང་ཕྱུག་ལ་ཐོག་མ་ཡོད་པ་མིན་པར་རྟག་ཏུ་སྐྱེད་བྱེད་དུ་གནས་པའི་ཕྱིར་རོ། །ཡང་
དབང་ཕྱུག་ཆོས་ཅན། ཆགས་གནས་སོགས་འབྲས་བུ་ཐམས་ཅད་རྟག་ཏུ་ཅིའི་ཕྱིར་བྱེད་པ་
མིན་ཏེ་བྱེད་པ་མིན་པར་ཐལ། འབྲས་བུ་ཐམས་ཅད་ཀྱི་རྒྱུ་ནུས་པ་ཐོགས་མེད་ཀྱི་རྟག་པ་ཡིན་
པའི་ཕྱིར་ཞེས་སམ། གལ་ཏེ་དབང་ཕྱུག་བྱེད་པ་པོ་མིན་ན་འཇིག་རྟེན་ཞིག་པའི་རྗེས་ལ་དང་
པོར་ཇི་ལྟར་ཆགས་ཤེ་ན། འཁོར་བའི་རྒྱུ་ལས་ཉོན་གྱི་རང་བཞིན་གྱིས་སྔོན་གྱི་ཐོག་མའི་
- 4
8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐའ་ཡོད་པ་མིན་ན་འབྲས་བུ་སྣོད་བཅུད་ཆགས་འཇིག་གི་ཐོག་མ་དང་པོའི་རྩོམ་པ་ག་ལ་
ཡོད་ཅེས་པའོ། །གལ་ཏེ་མ་ངེས་ཏེ་རྐྱེན་ལ་ལྟོས་པས་རྐྱེན་མ་ཚང་བ་སྲིད་པའི་ཕྱིར་རྟག་ཏུ་མི་
བྱེད་ཅེ་ན། དབང་ཕྱུག་དེ་ནི་ཆོས་ཅན། རྐྱེན་གཞན་ལ་ལྟོས་པ་མིན་པར་ཐལ། རྟག་པ་ཡིན་
པའི་ཕྱིར་རོ། །གཞན་ཡང་དེས་འབྲས་བུ་བསྐྱེད་པ་རྐྱེན་ལ་ལྟོས་སུ་ཆུག་ནའང་རྐྱེན་དེ་རྟག་
པའམ་མི་རྟག་པ་གང་ཡིན། རྟག་ནའང་དབང་ཕྱུག་ཆོས་ཅན། དེ་རྐྱེན་ལ་ལྟོས་ནས་འབྲས་བུ་
རེས་འགའ་བྱེད་པ་མིན་པར་རྟག་ཏུ་བསྐྱེད་པར་ཐལ། དེའི་འབྲས་བུ་བསྐྱེད་པའི་རྐྱེན་རྟག་ཏུ་
ཉེ་བར་ཡོད་པའི་ཕྱིར་རོ། །
གཉིས་པ་ལྟར་ན་དབང་ཕྱུག་འདི་ཆོས་ཅན། དེས་འབྲས་བུ་བྱེད་པ་རྐྱེན་མི་རྟག་
པ་ལ་ལྟོས་པས་འབྲས་བུ་རེས་འགའ་བྱེད་པར་ཇི་ལྟར་འགྱུར་ཏེ་འབྱུང་བ་མིན་པར་ཐལ།
དེས་འབྲས་བུ་བསྐྱེད་པའི་རྐྱེན་མ་ཚང་བ་མི་སྲིད་པའི་ཕྱིར་ཏེ་རྐྱེན་སོགས་དེས་རྟག་ཏུ་བྱས་པ་
མིན་པའི་སྐྱེ་འགྲོ་གཞན་ཡོད་པ་མིན་པའི་ཕྱིར་ནའོ། །རྟགས་གྲུབ་སྟེ། སྐྱེ་འགྲོ་ཐམས་ཅད་
སྐྱེད་བྱེད་གང་ཞིག་རྟག་པའི་ཕྱིར་རོ། །གལ་ཏེ་དེ་ལྟ་ནའང་འདུ་བའི་དང་། འདུ་བ་མ་ཡིན་པའི་
དང༌། རྒྱུ་མཚན་གྱི་རྒྱུ་སྟེ་གསུམ་ལས་འབྲས་བུ་འབྱུང་ཞིང་དབང་ཕྱུག་རྒྱུ་མཚན་གྱི་རྒྱུ་སྟེ་རྐྱེན་
ཡིན་པས་རྒྱུ་གཞན་དང་ཚོགས་པ་ལ་ལྟོས་ནས་འབྲས་བུ་བྱེད་པའི་ཕྱིར་དེ་ལྟར་ཐལ་བའི་ཉེས་
པ་མེད་དོ་ཞེ་ནའང་སྐྱེ་འགྲོ་ཐམས་ཅད་ཆོས་ཅན། ཚོགས་པ་ཉིད་རྒྱུ་ཡིན་པར་འགྱུར་གྱི་དབང་
ཕྱུག་རྟག་པ་དེ་ཁྱོད་ཀྱི་རྒྱུ་མིན་པར་ཐལ། རྒྱུ་རྐྱེན་ཚོགས་ན་དབང་ཕྱུག་ལ་འབྲས་བུ་མི་སྐྱེད་
པའི་དབང་མེད་པ་སྟེ་ཚོགས་པའི་བྱ་བ་བཤོལ་ནས་བཏང་སྙོམས་སུ་འདུག་པར་མི་ནུས་ཤིང་
ཚོགས་པ་དེ་མེད་པར་ནི་དབང་ཕྱུག་གིས་བསྐྱེད་པར་ནུས་པ་མིན་པའི་ཕྱིར་རོ། །གཞན་ཡང་
ཚོགས་པ་ཡོད་ན་དབང་ཕྱུག་ལ་བྱེད་པ་ཡོད་དུ་ཆུག་ནའང་གལ་ཏེ་ཚོགས་པའི་སྟོབས་ཀྱིས་
དབང་ཕྱུག་རང་ཉིད་མི་འདོད་བཞིན་དུ་བྱེད་པ་ཡིན་ནམ། འོན་ཏེ་འདོད་ནས་འབྲས་བུ་བྱེད་པ་
-49 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། （༥
ཡིན། དང་པོ་ལྟར་ན་དབང་ཕྱུག་ཆོས་ཅན། གཞན་གྱི་དབང་དུ་ཐལ་བར་འགྱུར། རྐྱེན་གཞན་
གྱི་དབང་གིས་རང་མི་འདོད་བཞིན་དུ་འབྲས་བུ་བྱེད་པའི་ཕྱིར་རོ། །
གཉིས་པ་ལྟར་ཁས་ལེན་ནས་འདོད་ནས་འབྲས་བུ་བྱེད་ཅེ་ནའང་དེ་ཆོས་ཅན།
འདོད་པ་ལ་རག་ལས་ནས་འབྲས་བུ་བྱེད་པར་འགྱུར། འདོད་པ་ལ་ལྟོས་ནས་འདོད་པ་ཡོད་
པ་ན་འབྲས་བུ་བྱེད་པའི་ཕྱིར་རོ། །དེ་ལྟར་བྱེད་པར་འདོད་ན་དེ་ཆོས་ཅན། རྟག་གཅིག་རང་
དབང་ཅན་གྱི་དབང་ཕྱུག་ག་ལ་ཡིན་ཏེ་མིན་པར་ཐལ་ལོ། །དེ་ལྟར་ན་འགྲོ་བ་སྣ་ཚོགས་དབང་
ཕྱུག་གི་འབྲས་བུ་མ་ཡིན་ནོ་ཞེས་གྲུབ་བོ། །
གཉིས་པ་རྡུལ་ཕྲན་རྟག་པ་ལས་སྐྱེ་བ་དགག་པ་ནི། རྐང་མིག་པ་དང་སྤྱོད་པ་
བ་ལ་སོགས་རྐང་པ་གཉིས་པོ་འདི་འགྲེལ་པས་བར་ཚིགས་སུ་བྱས་སོ་པའི་རྒོལ་ བ་ གང་ དག་ རྡུལ་ ཕྲན་
ཏེ་རྡུལ་ཕྲ་རབ་རྟག་པ་འགྲོ་བ་སྣ་ཚོགས་པའི་རྒྱུར་སྨྲ་བ་དེ་དག་ཀྱང་ནི་སྔར་ཆ་ཡང་རྡུལ་དུ་ཕྱེ་
བ་སྟེ་ཞེས་སོགས་རྡུལ་ཕྲན་དཔྱོད་པའི་སྐབས་སུ་བཟློག་ཟིན་ཏོ། །
གསུམ་པ་གཙོ་བོ་རྟག་པ་ལས་སྐྱེ་བ་དགག་པ་ལ་གཉིས་ལས། དང་པོ་འདོད་པ་
བརྗོད་པ་ནི། རང་བཞིན་གྱི་མིང་ཅན་གྱི་གཙོ་བོ་རྟག་པ་འགྲོ་བ་བརྟན་གཡོ་སྐྱེ་འཇིག་གནས་
པའི་རྒྱུ་ཡིན་པར་ནི་གྲངས་ཅན་པ་འདོད་དོ། །སྙིང་སྟོབས་རྡུལ་དང་མུན་པ་ཞེས་བྱ་བའི་
བདེ་སྡུག་གཏི་མུག་གི་བདག་ཉིད་ཀྱི་ཡོན་ཏན་གསུམ་པོ་མཉམ་པར་གནས་པའི་གནས་
སྐབས་ཐོབ་པར་འགྱུར་བ་ནི་གཙོ་བོ་ཞེས་བྱ་བར་རབ་ཏུ་བརྗོད་དེ། དེ་གསུམ་ཆ་མི་མཉམ་
པའི་གནས་སྐབས་རྣམ་འགྱུར་རྣམས་ནི་འགྲོ་བ་ཡིན་པར་བརྗོད་དོ། །དེ་ཡང་སྐྱེས་བུ་ཡུལ་ལ་
ལོངས་སྤྱོད་པར་འདོད་པའི་ཚེ་རང་བཞིན་གྱིས་ཤེས་ནས་ཡུལ་སྐྱེས་བུ་ལ་སྦྱོར་བར་བྱེད་དོ། །
དེའི་ཚེ་རང་བཞིན་གྱིས་སྒྲ་སོགས་འབྱིན་པས་ཤེས་རིག་ལ་ཉེ་བར་འགྱུར་རོ། །འབྱིན་པའི་
རིམ་པ་ནི། རང་བཞིན་ཏེ་གཙོ་བོ་ལས་བློ་ཆེན། དེ་ལས་ང་རྒྱལ། དེ་ལས་ཚོགས་བཅུ་དྲུག་སྟེ།
-49 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབང་པོ་བཅུ་གཅིག་དང་དེ་ཙམ་ལྔ་སྟེ། ལས་དབང་ལྔ་ནི། ཁ། རྐང་པ། ལག་པ། འདོམས།
བཤང་ལམ་མོ། །བློ་ཡི་ནི། མིག །རྣ་བ། སྣ། ལྕེ། ལུས་སོ། །གཉིས་ཀའི་བདག་ཉིད་ནི་ ཡིད་
དོ༑ ༑དེ་ཙམ་ལྔ་ནི་སྒྲ། རེག་བྱ། གཟུགས། རོ། དྲིའོ། །དེ་ལྔ་ལས་བྱུང་བའི་འབྱུང་བ་ལྔ་ནི།
ནམ་མཁའ། རླུང༌། མེ། ཆུ། སའོ། །དེ་དག་ལ་ རྒྱུ་ཡིན་འབྲས་བུ་མིན་པ་ནི་གཙོ་བོ། ཆེན་པོ།
ང་རྒྱལ། དེ་ཙམ་ལྔ་ནི་རྒྱུ་འབྲས་གཉིས་ཀ་ཡིན་ལ། དབང་པོ་བཅུ་གཅིག །འབྱུང་བ་ལྔ་ནི་རྒྱུ་
མིན་ལ་འབྲས་བུ་ཡིན་པའོ། །སྐྱེས་བུ་ནི་གཉིས་ཀ་མིན་པའོ། །དེ་ཡང་རྩ་བའི་རང་བཞིན་ལ་
ནི་འགྱུར་བ་མེད། །ཆེན་སོགས་བདུན་པོ་རྒྱུ་རུ་འགྱུར་བ་ཡིན། །བཅུ་དྲུག་པོ་ནི་རྣམ་པར་
འགྱུར་བ་སྟེ། །སྐྱེས་བུ་རང་བཞིན་མ་ཡིན་རྣམ་འགྱུར་མིན། །ཞེས་སོ། །ཡང་གཙོ་བོ་འབྲས་བུ་
མ་ལུས་ནུས་པའི་རང་བཞིན་ཉིད་ཡོན་ཏན་གསུམ་གྱི་རང་བཞིན་ཁོ་ནས་འབྲས་བུ་སྒྲུབ་པར་
བྱེད་པ་དང༌། གཙོ་བོ་ལས་ངེས་པར་ཁོ་ནར་འབྲས་བུའི་ངོ་བོས་འགྲོ་བ་འཇུག་ལྡོག་བྱེད་པར་
འདོད་དོ། །
གཉིས་པ་དེ་དགག་པ་ལ་བཞི་ཡི་དང་པོ་གནོད་བྱེད་སྤྱིར་བརྗོད་པ་ནི། གཙོ་བོ་
ཆོས་ཅན། དེ་ལ་རྡུལ་སོགས་ཡོན་ཏན་གྱི་རང་བཞིན་གྱིས་དབྱེ་བ་གསུམ་ཉིད་དུ་ནི་རིགས་པ་
མིན་པར་ཐལ། རྟག་པ་གཅིག་པུ་ཡིན་པའི་ཕྱིར། དེས་ན་ཤེས་བྱ་ཆོས་ཅན། ཡོན་ཏན་གསུམ་
ཆ་མཉམ་པའི་བདག་ཉིད་ཀྱི་གཙོ་བོ་གཅིག་པུ་དེ་ཡོད་པ་མིན་པར་ཐལ། གཙོ་བོ་དེ་ཡོན་ཏན་
གསུམ་གྱི་བདག་ཉིད་དུ་རིགས་པ་མིན་པའི་ཕྱིར་རོ། །དེའི་ཕྱིར་དེ་བཀག་པ་ན་དེའི་འབྲས་བུ་
ཐམས་ཅད་ཀྱང་བཀག་པར་འགྱུར་རོ། །འོན་ཏེ་མ་ངེས་ཏེ་གཅིག་པུར་འདོད་པ་རྡུལ་ལྟ་བུ་དེ།
རྡུལ་གྱི་རང་བཞིན་གཅིག་ཏུ་བདེན་ལ་དེ་བཞིན་དུ་ཡོན་ཏན་གསུམ་གྱི་བདག་ཉིད་སོ་སོར་
བདེན་ནོ་ཞེ་ན། གཙོ་བོ་དེ་བཞིན་དུ་ཡོན་ཏན་རྡུལ་ལྟ་བུ་དེ་ཡང་ཆོས་ཅན། རྡུལ་གྱི་རང་བཞིན་
གཅིག་ཏུ་བདེན་པ་ཡོད་པ་མིན་པར་ཐལ་ཏེ་དེ་ཡང་སོ་སོར་རྡུལ་མུན་སྙིང་སྟོབས་རྣམ་པ་
བ 49 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
གསུམ་གྱི་བདག་ཉིད་ཡིན་པའི་ཕྱིར་རོ། །ཤེས་བྱ་འདིར་ཆོས་ཅན། རྒྱུ་ཡོན་ཏན་གསུམ་གྱིས་
བྱས་པའི་འབྲས་བུ་སྒྲ་སོགས་ཀྱང་ཡོད་པ་ཉིད་ཤིན་ཏུ་རྒྱང་རིང་བ་སྟེ་རྣམ་པ་ཐམས་ཅད་དུ་མི་
རིགས་པར་འགྱུར། ཡོན་ཏན་རེ་རེ་ལའང་གསུམ་གསུམ་དུ་ཕྱེ་བའི་ཆ་ཤས་ཀྱི་ཡོན་ཏན་རེ་
རེའང་རྣམ་པ་གསུམ་གསུམ་དུ་རྣམ་པར་དཔྱད་པ་ལ་སོགས་པས་བརྟགས་ནས་མཐར་ཡོན་
ཏན་མེད་པར་འགྱུར་བའི་ཕྱིར་རོ། ། །
གཉིས་པ་བདེ་སོགས་ཕྱི་རོལ་ཡིན་པ་དགག་པ་ནི། གོས་སོགས་འབྲས་བུ་བདེ་
སོགས་ཡོན་ཏན་གྱི་བདག་ཉིད་དུ་འདོད་ཅིང་། རྟག་ཏུ་བདེ་སོགས་སེམས་པ་མིན། །འདི་ནི་
གསལ་བར་ཡང་དག་མཐོང་། །ཞེས་སྨྲས་པ་དེའང་མི་རིགས་ཏེ། གོས་ལ་སོགས་པ་ཆོས་ཅན།
དེ་བདེ་སོགས་ཀྱི་བདག་ཉིད་དུ་ཡོད་པ་སྲིད་པའང་མིན་པར་ཐལ། སེམས་མེད་པའི་ཕྱིར་རོ། །
འང་གི་སྒྲས་ཡོན་ཏན་བཞིན་དུ་ཞེས་བསྟན་པའོ། །འོན་ཏེ་གོས་སོགས་ཀྱི་དངོས་པོ་རྣམས་
བདེ་སོགས་ཀྱི་རང་བཞིན་ཡིན་པས་བདེ་སོགས་ཡོད་པར་མི་སྨྲའི། བདེ་སོགས་ཀྱི་རྒྱུའི་རང་
བཞིན་ཡིན་པས་བདེ་སོགས་ཡོད་པར་སྨྲའོ་ཞེ་ན། གོས་སོགས་དང་སྣམ་སོགས་ཀྱི་དངོས་པོ་
རྣམས་ཆོས་ཅན། བདེ་སོགས་ཀྱི་རྒྱུར་བདེན་པ་མ་ཡིན་པར་ཐལ། སྒྱུ་མ་ལྟར་རང་བཞིན་མེད་
པའི་ཕྱིར་ཏེ། ཡན་ལག་ཅན་གྱི་ངོ་བོ་དང་རྡུལ་ཕྲ་རབ་དང་ཡོན་ཏན་གསུམ་གྱི་བདག་ཉིད་དུ་
མ་གྲུབ་པར་སྔར་དཔྱད་ཟིན་པ་མིན་ནམ་སྟེ་ཡིན་པའི་ཕྱིར་རོ། །གཞན་ཡང་གོས་སོགས་ཆོས་
ཅན། ཁྱོད་ཀྱི་ལུགས་ལ་དེའི་རྒྱུ་ཡང་བདེ་སོགས་སུ་འགྱུར་བ་ཉིད་དུ་ཐལ། ཡོན་ཏན་རྣམས་
དེའི་རྒྱུ་ཡིན་པའི་ཕྱིར་རོ། །འདོད་ན། བདེ་སོགས་ཆོས་ཅན། སྣམ་སོགས་ཀྱི་རྒྱུ་མ་ཡིན་པར་
ཐལ་ཏེ། དེ་ལས་སྣམ་བུ་དང་ཙནྡན་ཕྲེང་སོགས་འབྱུང་བ་མེད་པའི་ཕྱིར་རོ། །ཡང་ཁྱོད་ཀྱི་
འདོད་པ་དེ་ཡང་ཕྱིན་ཅི་ལོག་ཏུ་དམིགས་ཏེ། སྣམ་བུ་ཙནྡན་སོགས་ལས་ནི་བདེ་སྡུག་སོགས་
སྐྱེ་བར་མཐོང་བ་ཡིན་པས་ན་ཤེས་བྱ་ཆོས་ཅན། དཔྱད་ན་བདེ་སོགས་དོན་དམ་པར་བདེན་
- 49 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་མེད་དེ། དཔྱད་ན་སྣམ་སོགས་དེ་མེད་པའི་ཕྱིར་རོ། ཁྱབ་པ་ཡོད་དེ། བདེ་སོགས་སྣམ་
སོགས་ཀྱི་འབྲས་བུ་ཡིན་པའི་ཕྱིར་རོ། ། །
གསུམ་པ་དངོས་པོ་རྟག་པ་ཡིན་པ་དགག་པ་ནི། བདེ་སོགས་ཡོན་ཏན་གྱི་བདག་
ཉིད་ཡིན་པས་རྟག་པར་འདོད་པའང་མི་འཐད་དེ། བདེ་སྡུག་སོགས་ཆོས་ཅན། རྟག་པ་ཉིད་དུ་
ཡོད་ངེས་མ་ཡིན་པར་ཐལ། རྟག་པ་ཉིད་དུ་ནི་ནམ་ཡང་ཚད་མས་དམིགས་པ་ཡོད་པ་མ་ཡིན་
པའི་ཕྱིར་རོ། །གལ་ཏེ་བདེ་སོགས་རྟག་པར་ཡོད་པ་ཉིད་ཡིན་ན་བདེ་བ་ལ་སོགས་ཆོས་ཅན།
རྟག་ཏུ་གསལ་བར་དམིགས་པར་འགྱུར། གསལ་བར་དམིགས་རུང་རྟག་པའི་ཕྱིར། ཁྱབ་པ་
ཡོད། རྟག་ན་དེའི་རང་བཞིན་ཡོངས་སུ་མི་འདོར་བའི་ཕྱིར་རོ། །གལ་ཏེ་བདེ་སོགས་རྟག་པར་
ཡོད་མོད་ཀྱི་འོན་ཀྱང་དེ་གསལ་བའི་ཚེ་བདེ་བར་སྣང་གི་ནུས་པའི་ཚུལ་དུ་མི་གསལ་བའི་ཚེ་ན་
མི་མཐོང་ངོ་ཞེ་ན། བདེ་བ་ཆོས་ཅན། རྟག་ཏུ་བདེ་བའི་ངོ་བོར་མྱོང་བ་ཅིའི་ཕྱིར་འཛིན་པ་སྟེ་
དམིགས་པ་མ་ཡིན་ཏེ་ཡིན་པར་འགྱུར། འགའ་ཞིག་གི་ཚེ་བདེ་བའི་ངོ་བོར་གསལ་བར་མྱོང་
བའི་རྟག་པ་ཡིན་པའི་ཕྱིར་རོ། །འོན་ཏེ་རྟག་ཏུ་གསལ་བ་ཡིན་ན་དེར་འགྱུར་ཡང་རགས་པ་
གསལ་བའི་ངོ་བོ་དེ་ཉིད་ཕྲ་མོར་གྱུར་པའི་ཚེ་ན་ཉིན་མོའི་སྐར་མ་བཞིན་མི་གསལ་བས་མི་
འཛིན་ནོ་ཞེ་ན། བདེ་སོགས་དེ་ཆོས་ཅན། སྔར་རགས་པས་གསལ་བ་དང་ཕྱིས་ཕྲ་མོར་གྱུར་
པས་མི་གསལ་བའི་ངོ་བོའང་ཇི་ལྟར་ན་ཡིན་ཏེ་མ་ཡིན་པར་ཐལ། རྟག་པ་གཅིག་པུ་ཡིན་པའི་
ཕྱིར་རོ། །འོན་ཏེ་གཅིག་ལ་དེ་ལྟ་བུའི་འགལ་བ་གཉིས་མི་རུང་ཡང་བདེ་སོགས་མི་གསལ་བའི་
ཚེ་སྔར་གྱི་རགས་པའི་ངོ་བོ་དོར་ནས་ཕྱིས་ཕྲ་མོའི་ངོ་བོར་གྱུར་པའོ་ཞེ་ན། རགས་པ་ཕྲ་བའི་ངོ་
བོར་གྱུར་པ་དེ་དག་ཆོས་ཅན། དེ་ལ་མི་རྟག་པ་ཉིད་ཡིན་པས་ཁྱབ་པར་ཐལ། སྐྱེ་འཇིག་བྱེད་
པའི་ཕྱིར་རོ། །འོན་ཏེ་འདོད་པ་ལ་སྐྱོན་ཅི་ཡོད་ཅེ་ན། དེ་ཙམ་ཉི་ཤུ་རྩ་ལྔའི་དངོས་པོ་ཐམས་
ཅད་ནི་ཆོས་ཅན། རགས་པ་ཕྲ་བར་གྱུར་པ་དེ་བཞིན་དུ་མི་རྟག་པ་ཉིད་དུ་ཅིས་མི་འདོད་དེ་
-4_9 4 -



-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
འདོད་པར་རིགས་པར་ཐལ། གསལ་མི་གསལ་གྱི་བདག་ཉིད་ཀྱི་ཕྲ་རགས་སུ་གནས་པའི་
ཕྱིར་རོ། །གཞན་ཡང་བདེ་བའི་རགས་པ་དེ་བདེ་བ་ལས་གཞན་ཡིན་ནམ་མིན། ཡིན་ན་བདེ་
བའི་རགས་པ་དེ་ཆོས་ཅན། དེ་ལོག་པས་བདེ་བ་མི་དམིགས་པར་འགྱུར་བ་མ་ཡིན་པར་ཐལ།
བདེ་བ་ལས་དོན་གཞན་བདེ་བ་དང་འབྲེལ་མེད་ཡིན་པའི་ཕྱིར་རོ། །འོན་ཏེ་མིན་ཞེ་ན། བདེ་
སོགས་ཀྱི་རགས་པ་ཆོས་ཅན། བདེ་སོགས་ཉིད་དུ་ཐལ། བདེ་སོགས་ལས་གཞན་མིན་པའི་
དངོས་པོ་ཡིན་པའི་ཕྱིར། འདོད་ན། བདེ་བ་ཆོས་ཅན། གསལ་བར་མི་རྟག་པ་ཉིད་དུ་ཐལ།
རགས་པ་དང་ལྷན་ཅིག་སྐྱེ་འགག་བྱེད་པའི་ཕྱིར་རོ། ། །
བཞི་པ་འབྲས་བུ་སྔར་ཡོད་སྐྱེ་བ་དགག་པ་ལ་གསུམ་གྱི། དང་པོ་སུན་འབྱིན་
བརྗོད་པ་ནི། གལ་ཏེ་ཁྱེད་སངས་རྒྱས་པ་འདོད་པ་ལྟར་བདེ་སོགས་དེ་གཏན་ནས་མེད་པའི་
ཞིག་པར་འགྱུར་ན་ལན་ཅིག་བདེ་བ་འགགས་པའི་འོག་རོལ་དུ་བདེ་བ་འགའ་ཡང་ནི་ཆོས་
ཅན། སླར་སྐྱེ་བ་མེད་པར་འགྱུར། གཏན་མེད་པའི་ཕྱིར་ནམ་མཁའི་ཨུཏྤལ་བཞིན་ཞེས་འདོད་
ན༑ གྲངས་ཅན་ཁྱོད་ཀྱི་ལུགས་ལ་ཆོས་ཅན། སྔར་རྒྱུའི་གནས་སྐབས་ན་མེད་པར་སྐྱེ་བ་ནི་
ཁྱོད་མི་འདོད་ཀྱང་དོན་ལ་གནས་པ་ཉིད་དུ་ཐལ། སྔར་རྒྱུ་ལ་འབྲས་བུ་གསལ་བ་མེད་པ་ཕྱིས་
གསལ་བར་སྐྱེ་བའི་ཕྱིར་རོ། །གལ་ཏེ་རྒྱུ་ལ་འབྲས་བུ་རང་ཆས་སུ་ངོ་བོ་གཅིག་ཏུ་གནས་ན་
བཟའ་བྱ་ཡིན་པས་ན་ཟས་ཏེ་ཟས་ཟ་བ་པོ་ཆོས་ཅན། འབྲས་བུ་མི་གཙང་བ་ཟ་བར་འགྱུར།
ཟས་ཟ་བའི་ཕྱིར་དང༌། རས་ཀྱི་རིན་གྱིས་རས་ཉོས་ནས་གྱོན་པའི་སྐྱེས་བུ་ཆོས་ཅན། རྒྱུ་རས་
ཀྱི་བལ་གྱི་ས་བོན་ཉིད་ཉོས་ནས་བགོ་བར་རིགས་པར་ཐལ། འབྲས་བུ་རས་ཉོས་ནས་བགོ་
བའི་ཕྱིར་རོ། །
གཉིས་པ་དེའི་ལན་དགག་པ་ནི། འོན་ཏེ་དོན་དམ་དུ་རྒྱུ་ལ་འབྲས་བུ་ངོ་བོ་གཅིག་
ཏུ་ཡོད་ཀྱང་ཀུན་རྫོབ་ཏུ་མ་རིག་པའི་རབ་རིབ་ཀྱིས་ཡེ་ཤེས་ཀྱི་མིག་བཀབ་པའི་འཇིག་རྟེན་
- 43 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྨོངས་པས་རྒྱུ་ལ་འབྲས་བུ་གཅིག་ཏུ་མ་མཐོང་བས་སྐྱོན་མེད་ཅེ་ན། དེ་ཁོ་ན་ཉིད་ཤེས་པ་ཉིད་
ཀྱིའང་ཟས་ཟ་བ་ལ་སོགས་འཇིག་རྟེན་པའི་བླང་དོར་གྱི་རྣམ་གཞག་དེ་ཉིད་བྱེད་ཀྱི་བླང་དོར་
ཕྱིན་ཅི་ལོག་ཏུ་བྱེད་པ་མ་མཐོང་བས་ལན་དུ་མི་རིགས་སོ། །གཞན་ཡང་ཤེས་པ་གང་གི་རྒྱུ་ལ་
འབྲས་བུ་ཡོད་དོ་ཞེས་རྟོག་པ་དེ་དེ་ཉིད་མཐོང་བར་མ་ཟད་འཇིག་རྟེན་པའི་སྐྱེ་བོ་ལ་ཡང་ནི་
ཡོད་པར་ངེས་པས་རྒྱུ་མཚན་ཅི་སྟེ་འཇིག་རྟེན་པས་དེ་ལྟར་མཐོང་བ་མ་ཡིན་ཞེས་བརྗོད་པར་
བྱེད་དེ་མི་རིགས་སོ། །གལ་ཏེ་འཇིག་རྟེན་པས་དེ་ལྟར་མཐོང་བ་ཚད་མ་ཉིད་མིན་པའི་ཕྱིར་
དེས་རྒྱུ་ལ་འབྲས་བུ་ཡོད་པ་གསལ་བར་མི་མཐོང་ངོ་ཞེ་ན། བདེ་སོགས་གསལ་བར་མཐོང་
བའི་འཇིག་རྟེན་པའི་མངོན་སུམ་ཚད་མ་དང་། འང་གི་སྒྲས་བསྡུས་པ་རྗེས་དཔག་དང་སྒྲ་བྱུང་
ཡང་ཆོས་ཅན། ཚད་མ་མ་ཡིན་པར་ཐལ། འཇིག་རྟེན་པའི་ཤེས་པ་ཡིན་པའི་ཕྱིར་རོ། །འདོད་
ན་དེ་ཆོས་ཅན། དེས་གསལ་བར་མཐོང་བའི་སྒྲ་སོགས་དེའང་བདེན་པར་ཡོད་པ་མ་ཡིན་པར་
ཐལ་ལོ། །
གསུམ་པ་རང་ལ་མཚུངས་པ་སྤང་བ་ནི། གལ་ཏེ་ཁྱེད་ཀྱང་ཐ་སྙད་པའི་ཚད་མ་
དོན་དམ་པར་ཚད་མ་མིན་པར་འདོད་པས་ན། ཁྱེད་ཀྱི་ལུགས་ལ་ཆོས་ཐམས་ཅད་རང་བཞིན་
མེད་པར་སྤྱོད་པའི་ཐ་སྙད་པའི་ཚད་མ་རྣམས་ཆོས་ཅན། དེས་གཞལ་བའི་དོན་དེ་རྫུ་ན་པར་མི་
འགྱུར་རམ་སྟེ་འགྱུར་བར་ཐལ། དོན་དམ་པར་ཚད་མ་མ་ཡིན་པའི་ཕྱིར། དེ་འདོད་ན། དེ་ཁོ་
ན་ཉིད་དུ་ན་དངོས་པོ་རྣམས་ཀྱི་སྟོང་པ་ཉིད་ཚད་མས་ངེས་པ་དེ་ཡང་ནི་འཐད་པ་མ་ཡིན་པར་
ཐལ། ཚད་མས་གཞལ་བ་ཐམས་ཅད་རྫུན་པ་དེའི་ཕྱིར་རོ་ཞེ་ན། དེ་ནི་འདོད་པ་ཉིད་དེ་འདི་
ལྟར་དགག་བྱ་རྟོག་པས་བཏགས་པའི་བུམ་སོགས་ཀྱི་དངོས་པོ་ལ་མ་རེག་པ་སྟེ་དེ་ལ་མ་དཔྱད་
ཅིང་དེ་མ་བཟུང་བར་བུམ་པ་དེའི་དངོས་པོ་མེད་པ་བློས་འཛིན་ཅིང་དམིགས་པ་མ་ཡིན་པ་དེའི་
ཕྱིར་དགག་བྱ་བདེན་པ་དེའི་དངོས་པོ་མེད་པའི་སྟོང་པ་ཉིད་ཆོས་ཅན། གསལ་བར་ཏེ། ངེས་
- 4
) ( -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
པ་ཁོ་ནར་རྫུན་ཏེ་དེའི་དགག་བྱའི་དངོས་པོ་གང་ཡིན་པ་དེའང་རྫུན་པའི་ཕྱིར་རོ། །དེ་ལྟར་ཡང་
བདེན་ གཉིས་ལས། བཏགས་ པའི་ རང་ གི་ ངོ༌ བོ་ ཡིས། །བཀག་པ་བཏགས་ མིན་ ཇི་ ལྟར་
འགྱུར། །ཞེས་སོ། །དགག་བྱ་དང་དེ་བཀག་པ་བརྟགས་ནས་བཞག་པ་དེས་ན་དཔེར་ན་རྨི་
ལམ་དུ་ཐོག་མར་བུ་སྐྱེས་ནས་བུ་དེ་ཤི་བ་རྨི་བ་ན་བུ་དེ་མེད་སྙམ་པའི་རྣམ་རྟོག་ནི་བུ་དེ་ཡོད་
པར་སྒྲོ་འདོགས་པའི་རྣམ་པར་རྟོག་པའི་གེགས་བྱེད་པ་ཡིན་ཞིང་གེགས་བྱེད་ཀྱི་རྟོག་པ་དེ་
ཡང་རྫུན་པ་ཡིན་ཏེ། རྨི་ལམ་གྱི་བུ་ནི་བཏགས་པར་ཟད་ཀྱི་སྐྱེ་འཆི་མེད་པའི་ཕྱིར་རོ། །དེ་
བཞིན་དུ་རྟོག་པས་བརྟགས་པའི་བདེན་དངོས་དང་དེ་བཀག་པའི་སྟོང་པ་ཉིད་ཀྱང་བཏགས་
པར་ཟད་ཀྱི་དོན་དམ་དུ་མེད་པས་ན་སྟོང་ཉིད་འཇལ་བའི་བློ་ཡང་དོན་དམ་པར་ཚད་མ་མ་ཡིན་
ཏེ༑ ཡུལ་བདེན་པར་མེད་པའི་ཕྱིར་རོ། །
གསུམ་པ་དེ་དག་གི་མཇུག་བསྡུ་བ་ནི། རྒྱུ་མེད་དང་དབང་ཕྱུག་དང་གཙོ་བོ་
སོགས་ལས་འགྲོ་བ་འགའ་ཡང་མི་འབྱུང་བ་དེ་བས་བཤད་མ་ཐག་པའི་ཚུལ་དེ་ལྟར་རྣམ་པར་
དཔྱད་པས་འབྲས་བུ་འགའ་ཡང་རྒྱུ་མེད་ལས་བྱུང་བ་ཡོད་པ་མ་ཡིན་ཞིང་། བདག་དང་དུས་
ཀྱིས་བྱས་པའང་མེད་དེ། དེ་དག་ཀྱང་རྒྱུ་མེད་པར་འདོད་པའི་ཕྱིར་རོ། །ཅི་སྟེ་དེ་དག་ལས་མི་
སྐྱེ་ཡང་མཐོང་བའི་རྒྱུ་ལས་དོན་དམ་པར་སྐྱེ་བའི་ཕྱིར་ཆོས་ཐམས་ཅད་རང་བཞིན་མེད་པར་ཇི་
ལྟར་འགྲུབ་ཅེ་ན། བདག་ལས་མ་ཡིན་གཞན་ལས་མིན། །གཉིས་ལས་མ་ཡིན་ཞེས་པའི་དོན་
སྟོན་པ་ནི། དངོས་པོ་རྣམས་ཆོས་ཅན། དོན་དམ་པར་སྐྱེ་བ་ནམ་ཡང་ཡོད་པ་མིན་ཏེ། རང་དང་
གཞན་སོ་སོ་བའམ་དེ་གཉིས་ཀ་འདུས་པའི་རྐྱེན་རྣམས་ལའང་སྐྱེས་པའི་ཚུལ་གྱིས་གནས་པ་
ཅུང་ཟད་ཀྱང་ཡོད་པ་མ་ཡིན་པའི་ཕྱིར་རོ། །དེ་མ་གྲུབ་པ་མིན་ཏེ། རང་ལས་མི་སྐྱེ་སྟེ། རང་སྐྱེ་
བ་ལས་སྔར་དངོས་པོར་མེད་པའི་ཕྱིར་དང༌། གཞན་ལས་ཀྱང་མ་ཡིན་ཏེ། ས་ལུའི་ས་བོན་
ལས་ཁྲེའི་མྱུ་གུ་སྐྱེ་བར་ཐལ་བའི་ཕྱིར་དང་། གཉིས་ཀ་རེ་རེ་ལས་ཀྱང་མ་ཡིན་ཏེ། གཉིས་ཀའི་
- ， 9 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱོགས་ལ་བརྗོད་པའི་ཉེས་པར་འགྱུར་བའི་ཕྱིར་རོ། །གཉིས་ཀ་ཚོགས་པ་ལས་ཀྱང་མ་ཡིན་ཏེ།
རེ་རེ་ལ་ནུས་པ་མེད་ན་ཚོགས་པ་ལའང་ནུས་པ་མེད་པའི་ཕྱིར་རོ། །དེ་བཞིན་དུ་སྔར་བཤད་པ་
ལྟར། རྒྱུ་མེད་ལས་ཀྱང་མི་སྐྱེ་བས་ན་དོན་དམ་པར་སྐྱེ་འགག་མེད་པའི་རང་བཞིན་སྒྱུ་མ་དང་
མཚུངས་པའི་རྟེན་འབྲེལ་ངོ་བོ་ཉིད་ཀྱིས་སྟོང་པ་ཉིད་སྣ་ཚོགས་སུ་སྣང་བ་ཡིན་ལ། འདི་ཀུན་
རྫོབ་ཏུ་འགེགས་པ་ནི་མ་ཡིན་ནོ། །ས་ལུ་ལྗང་པའི་མདོ་ལས། མྱུ་གུ་དེའང་བདག་གིས་མ་
བྱས། གཞན་གྱིས་མ་ བྱས། གཉིས་ཀས་མ་བྱས། དབང་ཕྱུག་གིས་མ་བྱས། དུས་ཀྱིས་མ་
བསྒྱུར། རང་བཞིན་ལས་མ་བྱུང་། རྒྱུ་མེད་པ་ལས་ཀྱང་མ་སྐྱེས་ཏེ། འོན་ཀྱང་ས་དང་ཆུ་དང་མེ་
དང་རླུང་དང་ནམ་མཁའ་དང་དུས་ཀྱི་ཁམས་རྣམས་འདུས་ནས་ས་བོན་འགགས་པ་ན་མྱུ་གུ་
མངོན་པར་འགྲུབ་པར་འགྱུར་ཏེ། དེ་ལྟར་ཕྱི་རོལ་གྱི་རྟེན་ཅིང་འབྲེལ་བར་འབྱུང་བ་རྐྱེན་དང་
འབྲེལ་བར་བལྟའོ་ཞེས་སོ། །
གཉིས་པ་རང་གི་སྡེ་པའི་འདོད་པ་དགག་པ་ནི། བཙུན་པ་ཆོས་སྐྱོབ་ནི། དངོས་
པོ་ནི་ཞིག་པ་ན་ཁྱེད་ལྟར་གཏན་མེད་དུ་འགྱུར་བ་མ་ཡིན་གྱི། འོན་ཀྱང་མ་འོངས་པ་རྒྱུ་རྐྱེན་གྱི་
སྟོབས་ཀྱིས་འོངས་པ་ད་ལྟ་བར་འགྱུར་ལ། དེ་ཉིད་སླར་ཡང་མི་རྟག་པའི་དབང་གིས་འདས་
པར་གྱུར་པ་ནི་སྐྱེ་གནས་འཇིག་པར་བརྗོད་དོ་ཞེ་ན། དངོས་པོ་གཅིག་ཆོས་ཅན། གཞན་མ་
འོངས་པའི་ཡུལ་དུས་ནས་ད་ལྟ་བར་འོངས་པ་མ་ཡིན་ལ་དེ་ཉིད་ད་ལྟར་མི་འགག་པར་གནས་
པ་མ་ཡིན་ཞིང་ད་ལྟར་བྱུང་བ་ལས་འདས་པར་འགྲོ་བའང་མ་ཡིན་པར་ཐལ་ཏེ། མི་རྟག་པའི
ཕྱིར་རོ། །མ་ངེས་ན་གཏན་དུ་ཡོད་པས་འདུས་བྱས་རྟག་པར་ཐལ་བའི་ཕྱིར་རོ། །འོན་ཏེ་
དངོས་པོ་གཅིག་ཀྱང་བྱ་བ་མ་སྐྱེས་ཤིང་མི་བྱེད་པ་མ་འོངས་པ་དང་། བྱ་བ་སྐྱེས་ལ་བྱེད་བཞིན་
པ་ད་ལྟ་བ་དང༌། བྱ་བ་བྱས་ནས་ལོག་པ་འདས་པ་ཡིན་པས་སྐྱོན་མེད་དོ་ཞེས་གནས་སྐབས་
གཞན་དུ་འགྱུར་བར་འདོད་པའི་བཙུན་པ་དབྱིག་བཤེས་ཟེར་ན། དངོས་པོ་གཅིག་པོ་དེ་ཆོས་
1
- 4 （3 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼ལ་
ཅན། འདས་མ་འོངས་ཀྱི་དུས་སུ་བྱ་བ་བྱེད་པར་འགྱུར། འདས་མ་འོངས་ཀྱི་དུས་སུ་ཡང་རྫས་
སུ་ཡོད་པའི་ཕྱིར་རོ། །རྟག་ཏུ་གནས་ན་རྐྱེན་གཞན་ལ་མི་ལྟོས་པར་ཐལ་བ་དང་། བྱེད་པས་
སྟོང་ན་དངོས་པོ་མ་ཡིན་པར་འགྱུར་ཞིང་། བྱེད་པ་དེ་དངོས་པོ་དང་གཅིག་དང་ཐ་དད་
བརྟགས་ན་མི་འཐད་པའི་ཕྱིར་རོ། །དེས་ན་དོན་དམ་པར་སྟོང་པར་བཅོམ་ལྡན་འདས་ཀྱིས་
ཀྱང་གསུངས་ཏེ། དགེ་སློང་དག་མིག་ནི་སྐྱེ་བ་ན་གང་ནས་ཀྱང་འོངས་པ་མེད་དོ། །འགག་པ་
ན་གང་དུའང་འགྲོ་བ་མེད་དོ། །འདི་ལྟར་དགེ་སློང་དག་མིག་ནི་མ་བྱུང་པ་ལས་འབྱུང་བར་
འགྱུར་ཞིང་བྱུང་ནས་ཀྱང་འགག་པར་འགྱུར་རོ་ཞེས་སོ། ། །
གཉིས་པ་ཀུན་རྫོབ་སྒྱུ་མ་ལྟ་བུར་བསྟན་པ་ནི། དེ་ལྟར་དུས་གསུམ་ལས་འདས་
པས་ན་དེ་ཁོ་ན་ཉིད་ཀྱི་དོན་ལ་རྨོངས་པའི་བྱིས་པས་བདེན་པར་སྒྲོ་བཏགས་པར་གང་བྱས་
པའི་རྒྱུ་རྐྱེན་གྱིས་བསྐྱེད་པའི་ཆོས་འདི་དག་སྒྱུ་མ་མཁན་གྱིས་སྤྲུལ་པའི་རྟ་གླང་སོགས་ལས་ནི་
བདེན་པའི་ཁྱད་པར་ཅི་ཞིག་ཡོད་དེ། རང་བཞིན་མེད་པར་མཚུངས་པའི་ཕྱིར་རོ། །མ་གྲུབ་པ་
མིན་ཏེ། དེའང་སྒྱུ་མ་མཁན་གྱིས་སྤྲུལ་པའི་སྒྱུ་མ་གང་ཡིན་པ་དང་འཇིག་རྟེན་ལ་གྲགས་པའི་
རྒྱུ་ལས་ཉོན་རྣམས་ཀྱིས་ནི་གང་སྤྲུལ་པའི་ཆོས་གང་ཡིན་པ་དེ་དག་ནི་རང་བཞིན་མེད་པར་
མཚུངས་ཏེ། སྐྱེ་བ་ནི་གང་ནས་འོངས་པར་གྱུར་ཅིང་ཞིག་པ་ན་གང་དུ་འགྲོ་བའང་དམིགས་པ་
ཞིབ་པའི་ལྟ་བས་བརྟག་པར་གྱིས་ཤིག །བརྟགས་ན་འགྲོ་འོང་མེད་པའི་ཕྱིར་རོ། །རྒྱུ་རྐྱེན་
ལས་སྐྱེས་ན་ཇི་ལྟར་མི་བདེན་ཞེ་ན། འདུས་བྱས་ཆོས་ཅན། དེ་ལ་དོན་དམ་དུ་བདེན་པ་ཉིད་
ཇི་ལྟར་ཡོད་དེ་མེད་པར་ཐལ། དངོས་པོ་གང་ཞིག་རྒྱུ་རྐྱེན་གཞན་ནི་ཉེ་བ་ཡིས་མཐོང་བ་སྟེ་
དམིགས་པར་འགྱུར་ཞིང་རྒྱུ་རྐྱེན་དེ་མེད་ན་དམིགས་པ་མིན་པའི་ཚུལ་གྱིས་བཅོས་བུ་གཞན་
ལ་རག་ལས་པས་འཇུག་པའི་ཕྱིར། དཔེར་ན་མེ་ལོང་ནང་གི་གདོང་གི་གཟུགས་བརྙན་དང་
མཚུངས་པ་ཡིན་ནོ། །
-
，
- 4
9 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་དཔྱད་ན་སྐྱེ་འགག་མ་གྲུབ་པའི་ཚུལ་ལ་གསུམ་སྟེ། ཡོད་མེད་ལ་དཔྱད་
ན་སྐྱེ་བ་མི་འཐད། དེས་ན་འགག་པ་མི་འགྲུབ། མཇུག་བསྡུས་ཏེ་བསྟན་པའོ། །དང་པོ་ལ་
གཉིས་ཀྱི་དང་པོ་དངོས་ནི། གཞན་ཡང་འབྲས་བུ་རྣམས་ཀྱི་སྐྱེ་བ་བདེན་པར་ཡོད་ན་འབྲས་བུ་
ཡོད་པའམ་མེད་པ་གང་ཞིག་སྐྱེ། དང་པོ་ལྟར་ན་འབྲས་བུའི་དངོས་པོ་གྲུབ་ནས་ཡོད་པ་ཆོས་
ཅན། དེ་ལ་ རྒྱུ་ཡིས་བསྐྱེད་དགོས་པ་ཅི་ཞིག་ཡོད་དེ་མེད་པར་ཐལ། གྲུབ་ཟིན་པར་གྱུར་པའི་
ཕྱིར་རོ། །འོན་ཏེ་ཕྱོགས་གཉིས་པ་ཁས་ལེན་ཏེ་འབྲས་བུ་དེ་ནི་མེད་པ་སྐྱེའོ་ཞེ་ན། ཡང་འབྲས་
བུ་མེད་པ་དེ་ཆོས་ཅན། རྒྱུ་ཡིས་བསྐྱེད་དགོས་པ་ཅི་ཞིག་ཡོད་དེ་མེད་པར་གཅིག་ན་རང་དང་མཉམ་དུ་
སྐྱེ་འཇིག་བྱེད་པས་སྔ་མ་ལས་ཁྱད་མེད་ལ་ཕྱི་མ་ལྟར་ན་དེ་ལའང་བྱེད་པ་གཞན་དང་གཞན་བརྟག་དགོས་པས་ཐུག་མེད་དུ་
འགྱུར་རོ་ཐལ། དངོས་པོ་མེད་པའི་ཕྱིར་རོ། ། །
གཉིས་པ་ཉེས་སྤོང་གི་ལན་དགག་པ་ནི། འོན་ཏེ་མ་ངེས་ཏེ། འབྲས་བུ་མེད་པ་
ཉིད་རྒྱུ་ལས་སྐྱེ་བ་མ་ཡིན་ནམ་ཞེ་ན། རྒྱུ་བརྒྱ་དང་སྟོང་རྣམས་ལྟ་ཞོག །བྱེ་བ་ཕྲག་བརྒྱའི་རྒྱུ་
ཡིས་ཀྱང་འབྲས་བུའི་དངོས་པོ་མེད་པ་ལ་རང་བཞིན་གཞན་དུ་བསྒྱུར་དུ་མེད་པའི་ཕྱིར་རོ། །
དེ་ལ་རྣམ་པར་བསྒྱུར་དུ་མེད་མོད་འབྲས་བུའི་ངོ་བོ་ཡིན་ནོ་ཞེ་ན། འབྲས་བུའི་དངོས་པོར་མེད་
པའི་གནས་སྐབས་དེ་ཆོས་ཅན། དེ་མ་དོར་བའི་འབྲས་བུའི་དངོས་པོ་ཇི་ལྟར་ཡིན་ཏེ་མ་ཡིན་
པར་ཐལ། དངོས་པོར་མེད་པའི་ཕྱིར་རོ། །གལ་ཏེ་མེད་པ་ཉིད་འབྲས་བུ་མ་ཡིན་གྱི་འོན་ཀྱང་
འབྲས་བུ་མེད་པའི་རང་བཞིན་གྱི་གནས་སྐབས་དེ་ལོག་པ་ན་འབྲས་བུར་འགྱུར་རོ་ཞེ་ན།
འབྲས་བུ་མེད་པ་ཆོས་ཅན། དེ་ལས་གཞན་དུ་ལོག་པའི་གནས་སྐབས་དེ་འབྲས་བུའི་དངོས་
པོར་གྱུར་པ་ཡང་གང་ཞིག་ཡིན་ཏེ་མི་སྲིད་པར་ཐལ། དེ་ལོག་པའི་གནས་སྐབས་དེ་འབྲས་
བུའི་དངོས་པོར་གྱུར་པ་ཚད་མས་མ་དམིགས་པའི་ཕྱིར་ཏེ། དེ་ལོག་པའི་གནས་སྐབས་ནི་རྒྱུ་
ཡིན་ལ་འབྲས་བུའི་རང་བཞིན་ཡིན་པ་སྔར་ཟན་ཟ་མི་གཙང་ཟ་བར་འགྱུར་རོ་ཞེས་སོགས་སུ་
- 5 () (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
བཀག་ཟིན་པའི་ཕྱིར་རོ། །འོན་ཏེ་དེ་ལོག་པའི་གནས་སྐབས་ནི་འབྲས་བུར་མི་འགྱུར་གྱི།
སྔར་ཡོད་པ་མིན་ཞིང་ཕྱིས་དངོས་མེད་དང་བྲལ་བ་ལས་འབྲས་བུར་འགྱུར་རོ་ཞེ་ན། ཤེས་བྱ་
འདིར་ཆོས་ཅན། བསྐྱེད་བྱའི་དངོས་པོ་ཡོད་པར་ནམ་ཞིག་ནའང་མི་འགྱུར་བར་ཐལ། དངོས་
པོར་མེད་པའི་ཚེ་ན་ནི་བསྐྱེད་བྱའི་དངོས་པོ་ཡོད་པ་སྲིད་པ་མིན་ལ། དངོས་པོར་མེད་པ་ཉིད་ནི་
རྟག་ཏུ་ཡོད་པའི་ཕྱིར་རོ། །འོན་ཏེ་རྟགས་མ་གྲུབ་སྟེ། འབྲས་བུའི་དངོས་པོ་སྐྱེས་པས་དངོས་
པོར་མེད་པ་ཉམས་ཤིང་འབྲལ་བར་འགྱུར་རོ་ཞེ་ན། འབྲས་བུའི་དངོས་པོ་ཆོས་ཅན། དེ་དང་
པོར་སྐྱེས་ཟིན་པར་མ་གྱུར་ན་དངོས་པོར་མེད་པའི་ངོ་བོ་དང་ནི་འབྲལ་བར་མི་འགྱུར་བར་
ཐལ། དེ་ཇི་སྲིད་སྐྱེས་ཟིན་པར་མ་གྱུར་གྱི་བར་དུ་དངོས་པོར་མེད་པ་མི་ལྡོག་པའི་ཕྱིར་རོ། །
འོན་ཏེ་འདོད་དེ་དང་པོར་དངོས་མེད་དང་མ་བྲལ་བཞིན་དུ་དངོས་པོ་སྐྱེ་ལ་ཕྱི་ནས་དངོས་མེད་
དང་འབྲལ་བར་འགྱུར་ཏེ། དངོས་པོ་དང་དངོས་མེད་ཕན་ཚུན་སྤང་འགལ་ཡིན་པའི་ཕྱིར་ཞེ་
ན༑ འབྲས་བུ་ཆོས་ཅན། དང་པོ་བྱུང་མ་ཐག་ཏུ་འབྲས་བུའི་དངོས་པོར་ཡོད་པའི་སྐབས་མི་
སྲིད་པར་ཐལ། དང་པོ་བྱུང་མ་ཐག་ཏུ་དངོས་མེད་དང་ནི་མ་བྲལ་བའི་ཕྱིར་རོ། །དེ་ལྟར་ན་
འབྲས་བུ་ཡོད་པའམ་མེད་པ་རྒྱུས་བྱེད་པ་མི་འཐད་ལ། དེ་གཉིས་ཀའམ་གཉིས་ཀ་མ་ཡིན་
པའང་རྒྱུས་བྱེད་པར་མི་འཐད་དེ། ཡོད་མེད་འགལ་བ་གཉིས་འབྲས་བུ་གཅིག་ལ་འདུར་མི་
རུང་བའི་ཕྱིར་དང་། ཡོད་མེད་གཉིས་ཀ་མ་ཡིན་པ་མི་སྲིད་པའི་ཕྱིར་རོ། །
གཉིས་པ་དེས་ན་འགག་པ་མི་འགྲུབ་པ་ནི། སྐྱེ་བ་མི་རིགས་པར་མ་ཟད་འགག་
པའང་མི་རིགས་ཏེ། མེད་པ་སྐྱེས་ནས་དངོས་པོར་མི་འགྱུར་བ་བཞིན་དུ། སྐྱེས་པའི་དངོས་པོ་
གཅིག་པོ་དེ་ཡང་ཆོས་ཅན། འགགས་ནས་དངོས་པོ་མེད་པར་འགྱུར་བ་མིན་པར་ཐལ་ཏེ།
དོན་དམ་པར་ཡོད་པའི་རང་བཞིན་ཡིན་པའི་ཕྱིར་རོ། །མ་ངེས་ན་དོན་དམ་པར་ཡོད་པའི་
དངོས་པོ་ཆོས་ཅན། ཡོད་མེད་ཀྱི་རང་བཞིན་གཉིས་སུ་ཐལ་བར་འགྱུར། དོན་དམ་པར་དངོས་
- 5 (0 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོར་ཡོད་པ་ཡང་ཡིན་ལ་དེ་ཉིད་འགག་པས་དངོས་པོ་མེད་པར་ཡང་འགྱུར་བའི་ཕྱིར་རོ། །
གསུམ་པ་མཇུག་བསྡུས་ཏེ་བསྟན་པ་ནི། དེ་ལྟར་སྔར་བསྟན་པའི་རིམ་པས་
འགགས་པ་ཡོད་པ་མིན་ཞིང་སྐྱེ་བའི་དངོས་པོའང་དོན་དམ་དུ་ཡོད་པ་མིན་པ་དེའི་ཕྱིར་འགྲོ་བ་
སྣོད་བཅུད་ཀྱི་འཇིག་རྟེན་འདི་དག་ཐམས་ཅད་ནི། རྟག་ཏུ་དོན་དམ་པར་མ་སྐྱེས་ཤིང་མ་
འགགས་པ་ཉིད་དེ། རང་བཞིན་མེད་པའི་ཕྱིར་རོ། །ཆོས་ཡང་དག་པར་སྡུད་པར། རིགས་ཀྱི་
བུ་དེ་བཞིན་ཉིད་དེ་བཞིན་ཉིད་ཅེས་བྱ་བ་ནི་སྟོང་པ་ཉིད་ཀྱི་ཚིག་བླ་དྭགས་ཏེ། སྟོང་པ་ཉིད་དེ་
ནི་མི་སྐྱེ་མི་འགག་གོ་ཞེས་སོ། །འོན་ཏེ་ཀུན་རྫོབ་ཏུ་ཡང་སྐྱེ་འགག་མེད་དམ་ཞེ་ན། རྨི་ལམ་དུ་
སྐྱེ་འགག་སྣང་བ་བཞིན་ཐ་སྙད་ཀུན་རྫོབ་ཏུ་ནི་སྐྱེ་འགག་འགལ་བ་མེད་དེ། མདོ་དེ་ཉིད་དུ།
རིགས་ཀྱི་བུ་འཇིག་རྟེན་གནས་པ་སྐྱེ་བ་དང་འགག་པ་ལ་མངོན་པར་ཆགས་པ་དེ་ལ་དེ་བཞིན་
གཤེགས་པའི་ཐུགས་རྗེ་ཆེན་པོས་འཇིག་རྟེན་སྐྲག་པའི་གནས་བསལ་བའི་ཕྱིར་ཐ་སྙད་ཀྱི་
དབང་གིས་སྐྱེ་བོ་འགག་གོ་ཞེས་གསུངས་ཏེ། འདི་ལ་ཆོས་གང་ཡང་སྐྱེ་བའམ་འགག་པ་མེད་
དོ་ཞེས་སོ། །
བཞི་པ་དེས་འགྲོ་བ་རང་བཞིན་མེད་པར་བསྒྲུབ་པ་ནི། དོན་དམ་པར་སྐྱེ་འགག་
མེད་པ་དེས་ན་དམྱལ་སོགས་འགྲོ་བ་རིགས་ལྔའམ་དྲུག་པོ་འདི་དག་རྨི་ལམ་དུ་འགྲོ་འོང་བདེ་
སྡུག་མྱོང་བ་ལྟ་བུར་སྣང་སྟེ། རིགས་པས་རྣམ་པར་དཔྱད་ན་ཆུ་ཤིང་ལ་སྲ་བའི་སྙིང་པོ་མེད་པ་
དང་འདྲ་བར་བདེན་པའི་སྙིང་པོ་མེད་པ་ཉིད་དོ། །དེའི་ ཕྱིར་ སྒྲིབ་གཉིས་ཀྱི་འཆིང་བས་
བཅིངས་པའི་འཁོར་བ་ལས་གྲོལ་བའི་མྱ་ངན་ལས་འདས་པ་དང༌། ཆགས་སོགས་ཀྱི་ཞགས་
པས་ཟིན་པའི་དབང་གིས་སེམས་རྒྱུད་འཁོར་བའི་བཙོན་རར་ཆུད་པའི་མྱ་ངན་ལས་མ་འདས་
པའི་འཁོར་བ་པའང་དེ་ཁོ་ན་ཉིད་དུ་ན་ཁྱད་པར་ཐ་དད་པ་མེད་དེ། དོན་དམ་པར་གཟོད་མ་
ནས་ཞི་བས་གཉིས་ཀ་རང་བཞིན་གྱིས་མྱ་ངན་ལས་འདས་པ་ཡིན་པའི་ཕྱིར་རོ། །དེ་ལྟར་ཡང་
་
- 5
0 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
བསམ་གྱིས་མི་ཁྱབ་པར་བསྟོད་པར། དེ་བཞིན་ཆགས་སོགས་སྡུག་བསྔལ་དང་། །འཁོར་བ་
སྡུག་བསྔལ་ཀུན་ཉོན་མོངས། །ཚོགས་རྫོགས་པ་དང་ཐར་པ་ཡང་། །རྨི་ལམ་འདྲ་བར་ཁྱེད་
ཀྱིས་གསུངས། །དེ་བཞིན་སྐྱེས་དང་མ་སྐྱེས་དང་། །འོང་བ་དང་ནི་སོང་བ་དང་། །དེ་བཞིན་
བཅིངས་དང་ཡེ་ཤེས་ལ། །གཉིས་འདོད་ཡང་དག་རིག་མ་ལགས། །ཞེས་སོ། །
ལྔ་པ་དེ་མ་རྟོགས་པས་སྡུག་བསྔལ་ཚུལ་ལ་དྲུག་གི །དང་པོ་ཆོས་བརྒྱད་ལ་
ཆགས་སྡང་མི་རིགས་པ་ནི། དེ་ལྟར་བཤད་པའི་ཚུལ་གྱིས་རང་བཞིན་གྱིས་སྟོང་པའི་དངོས་པོ་
རྣམས་ལ་རྙེད་པ་ཐོབ་པ་ལ་དགའ་བར་གྱུར་པ་ཅི་ཞིག་ཡོད་ལ། རྙེད་པ་ཤོར་བ་ལ་ཁྲོ་བར་བྱ་
རྒྱུ་ཅི་ཞིག་ཡོད། གང་གིས་བསྟོད་པ་དང་བཀུར་སྟི་ལ་སོགས་པས་བདག་ལ་རིམ་གྲོ་བྱས་
པའམ། སྨད་པ་ལ་སོགས་པས་ཡོངས་སུ་བརྙས་པ་དང་གནོད་པ་བྱེད་པའང་ཅི་ཞིག་ཡོད།
བདེ་སྡུག་གི་རྒྱུ་མེད་པས་བདེ་བའམ་སྡུག་བསྔལ་བ་ཡང་གང་ལས་ཡིན། སྡུག་མི་སྡུག་གི་སྐྱེ་
བོ་བྲལ་བའམ་ཕྲད་པ་ལས་སམ་གྲགས་མ་གྲགས་ལས་མི་དགའ་བར་བྱ་བ་ཅི་ཡོད་ཅིང་།
དགའ་ཞིང་ཕངས་པར་བྱ་བ་ཅི་ཡོད་ནས་གྲགས་མ་གྲགས་སོགས་དང་ཕྲད་པ་དང་བྲལ་བའི་
དོན་དུ་འབད་པ་བྱེད་དེ་མི་རིགས་སོ། །
གཉིས་པ་ཆོས་བརྒྱད་ཉིད་མ་གྲུབ་པར་བསྟན་པ་ནི། དེ་ཁོ་ན་ཉིད་དུ་ནི་བཙལ་
བར་བྱས་ན་སྐྱེ་བོ་གང་ཞིག་རྙེད་སོགས་ཀྱི་དོན་དུ་སྲེད་ཅིང་ཞེན་པའི་གནས་གང་ལ་སྲེད་པར་
བྱེད་དེ། དེའི་ཡུལ་ཆོས་བརྒྱད་བདེན་པའི་རང་བཞིན་མེད་པའི་ཕྱིར་རོ། །འོན་ཏེ་མི་འཆི་བ་
སོགས་ལ་སྲེད་པ་དགོས་སོ་ཞེ་ན། མི་འཐད་དེ། དོན་དམ་པར་རང་གི་ངོ་བོ་ངེས་པར་དཔྱད་ན་
གསོན་པའི་སེམས་ཅན་གྱི་འཇིག་རྟེན་འདི་མེད་པའི་ཕྱིར་ན། སེམས་ཅན་གང་ཞིག་འདིར་ནི་
སྲོག་གི་དབང་པོ་འགགས་པའི་མཚན་ཉིད་ཅན་གྱི་འཆི་བར་འགྱུར་ཏེ་མི་འགྱུར་རོ། །ད་ལྟ་བ་
དང་མ་འོངས་པའི་ལུས་ལ་སྲེད་དོ་ཞེ་ན། འབྱུང་འགྱུར་མ་འོངས་པའི་ལུས་གང་ཡིན་པ་དང་།
-
() 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྔར་སྐྱེས་པ་དང་ད་ལྟར་བྱུང་པར་གྱུར་པའི་ལུས་གང་ཡང་མེད་པས་མི་འཐད་དོ། །གཉེན་
བཤེས་ལ་སྲེད་དོ་ཞེ་ན། གཉེན་གང་ཉེ་དུ་དང་དེ་ལས་གཞན་པའི་མཛའ་བཤེས་ཀྱང་གང་
ཞིག་ཡིན་ཏེ། དོན་དམ་པར་མེད་པའི་ཕྱིར་རོ། །དེ་ལྟར་རང་བཞིན་གྱིས་སྟོང་པའི་སྨོས་པ་འདི་
དག་དང་དེ་ལས་གཞན་ཆོས་ཅན། ཐམས་ཅད་ནམ་མཁའ་དང་འདྲ་བར་ནི་སྟོང་པ་ཉིད་དུ་ཞི་
བའི་ལྷ་བདག་འདྲ་བ་རྣམས་ཀྱིས་ཡོངས་སུ་བཟུང་ཞིང་ཤེས་པར་གྱིས་ཤིག །
གསུམ་པ་དེ་མ་རྟོགས་པས་ཚེགས་ཀྱིས་འཚོ་བ་ནི། དེ་ཁོ་ན་ཉིད་མ་རྟོགས་པས་
སྡིག་པ་མི་དགེ་བའི་ལས་བྱས་པ་དག་གིས་བདག་ཉིད་བདེ་བར་འདོད་པ་རྣམས་ཀྱིས་ནི་
འཐབ་པ་སྟེ་རྩོད་པ་དང་། སྤྲོ་བ་སྟེ་དགའ་བའི་རྒྱུ་དགའ་སྟོན་ལ་སོགས་པ་བདག་གིས་སེམས་
རབ་ཏུ་འཁྲུག་པ་དང་། དགའ་བར་བྱེད་པ་དང་། བུ་དང་བུ་མོ་སོགས་སྡུག་པའི་དངོས་པོ་དང་
བྲལ་བས་བྱས་པའི་མྱ་ངན་དང༌། བདེ་སྡུག་ཐོབ་དོར་གྱི་འབད་རྩོལ་གྱི་རྒྱུ་མཚན་གྱིས་ངལ་
བའི་དུབ་པ་དང༌། རྙེད་སོགས་དང་བྲལ་བས་ཡིད་མི་དགའ་བ་དང༌
། ཕན་ཚུན་དུ་རྐང་ལག་
དང་མགོ་སོགས་གཅོད་པ་དང༌། བྱིན་པ་དང་བརླ་སོགས་འབིགས་པ་དང༌། ཟས་གོས་ལ་
སོགས་པ་ཇི་ལྟར་རྙེད་པ་དཀའ་ཚེགས་ཆེན་པོས་འཚོ་ཞིང་ཚེའི་འདུ་བྱེད་འཕེན་པ་ཡིན་ནོ། ། །
བཞི་པ་སྡུག་བསྔལ་བརྒྱུད་མར་འབྱུང་ཚུལ་ལ་བཞིའི་དང་པོ་བདེ་འགྲོར་སྐྱེས་
ཀྱང་ངན་སོང་དུ་ལྟུང་བ་ནི། གཞན་ཡང་དེ་ཁོ་ན་ཉིད་མ་རྟོགས་ན་མཛེས་པར་འགྲོ་བས་ན་བདེ་
འགྲོ་སྟེ་ལྷ་མིའི་འགྲོ་བའོ། །དེར་ཡང་དང་ཡང་འོངས་པ་སྟེ་དེ་ཐོབ་ནས་དེའི་བདེ་བ་མང་པོ་
ཡང་དང་ཡང་དུ་བསྐྱེད་ཅིང་སྤྱད་སྤྱད་ནས་ཀྱང་ཤི་བ་སྟེ་སྲོག་གི་དབང་པོ་བོར་ནས། ཆགས་
སྡང་གིས་མི་དགེ་བ་བྱས་པའི་དབང་གིས་ངན་སོང་གསུམ་པོ་རྣམས་སུ་དུས་ཡུན་རིང་པོར་
བཟོད་པའམ་བསྲན་པར་དཀའ་བས་སྡུག་བསྔལ་ནི་མི་ཟད་པ་མྱོང་བ་རྣམས་སུ་ལྟུང་བར་
འགྱུར་རོ། །
- 5 0 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
གཉིས་པ་སྲིད་པར་མི་ཟད་པའི་སྡུག་བསྔལ་མྱོང་བ་ནི། དེས་ན་སྡུག་བསྔལ་
བརྒྱུད་མར་འཇུག་སྟེ། སྲིད་པ་གསུམ་གྱི་རང་བཞིན་འཁོར་བ་ན་ནི་གཡང་ས་སྟེ་ཉེ་བར་གནོད་
པ་དམྱལ་སོགས་ཡ་ང་བའི་ས་མང་པོ་ཡོད་ལ་གཡང་སའམ་སྲིད་པ་དེར་ནི་མུ་བཞི་དང་བྲལ་
བའི་དེ་ཁོ་ན་ཉིད་མཐོང་བ་མིན་པ་ཇི་ལྟར་སྣང་བ་བཞིན་བདེན་པར་འཛིན་པའི་རྨོངས་པ་འདི་
འདྲ་བས་སྐྱེ་བོ་ཐམས་ཅད་བསླུས་པ་དང་རྨོངས་པ་དེ་ཡང་ཕན་ཚུན་དེ་ཁོ་ན་ཉིད་རྟོགས་པ་དང་
འགལ་བ་ཐ་དད་དུ་མར་སྒྲོ་བཏགས་པས་ན་ལོག་པར་བཏགས་པ་ཡིན་ནོ། །དེ་ཅིའི་ཕྱིར་ཞེ་ན།
སྲིད་པ་འཁོར་བ་ནི་བྱིས་པས་ཕན་ཚུན་ལོག་པར་བཏགས་པ་འདི་ཉིད་འདྲ་བ་དེ་ཁོ་ན་ཉིད་དུ་
མེད་དེ། རྣམ་པ་དུ་མར་སྒྲོ་བཏགས་པའི་ཕྱིར། དེ་ཁོ་ན་ཉིད་ནི་རྣམ་པ་གཅིག་ཡིན་པས་སོ། །
ཞེས་སམ་དགེ་བ་ལྷས་སྲིད་པ་དེར་ནི་དེ་ཁོ་ན་ཉིད་མིན་པར་དམྱལ་སོགས་བདེན་པར་སྣང་བ་
འདི་ཉིད་སྒྱུ་མ་དང་འདྲ་བ་ཡིན་ནོ། །སྲིད་པ་དེར་ཡང་ཚ་གྲང་སོགས་དང་སེམས་ཅན་གཞན་
དག་ཀྱང་ཕན་ཚུན་འགལ་བས་མི་མཐུན་པར་གྱུར་པས་གནས་པ་ན་སྲེད་པ་དེ་མེད་པར་མ་
གྱུར་པ་དེ་སྲིད་ཀྱི་བར་དུ་དེ་ཁོ་ན་ཉིད་མིན་པ་འདི་འདྲ་བ་མེད་པར་མི་འགྱུར་གྱིས་སྲེད་པ་མེད་
ན་མེད་པར་འགྱུར་རོ་ཞེས་འཆད་དོ། །སྲིད་པ་དེར་ཡང་འདི་དང་མཚུངས་པའི་སྡུག་བསྔལ་
གཞན་མེད་པས་དཔེ་མེད་ཅིང་བཟོད་པར་དཀའ་བས་མི་ཟད་པའི་སྡུག་བསྔལ་ཐེག་ཆེན་མ་
གཏོགས་པར་བརྒལ་བར་མི་ནུས་པའི་ཕྱིར་རྒྱ་མཚོ་དུས་གཏན་དུ་རྣམ་པར་སྨིན་པས་ཕྱི་མའི་
མཐའ་མེད་པའི་སྡུག་བསྔལ་ཤིན་ཏུ་དྲག་པའི་ཕྱིར་མཐའ་ལས་འདས་པ་མྱོང་བ་ཡིན་ནོ། །
གསུམ་པ་ཚེ་ཡུན་ཐུང་ཞིང་དོན་མེད་དུ་འདའ་བ་ནི། འོན་ཏེ་བརྩོན་འགྲུས་ཆེན་
པོས་བསོད་ནམས་བསགས་པས་དུས་ཡུན་རིང་པོ་ནས་སངས་རྒྱས་ཐོབ་བོ་ཞེ་ན། མི་འཐད་
དེ༑ འཁོར་བ་དེར་ནི་དེ་ལྟ་བུའི་ཚུལ་གྱིས་ཞུགས་པ་ན་འདི་ལྟར་དགེ་བའི་སྟོབས་ཆུང་ཞིང་
བརྩོན་འགྲུས་དམན་ལ། དེར་ནི་ཚེའི་འདུ་བྱེད་པ་ཡང་དུས་ཡུན་ཐུང་བ་ཉིད་ཡིན་ལ། དེར་
- 50 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་ཡུན་རིང་དུ་གསོན་པ་དང་ནད་མེད་པར་བྱེད་པའི་ཁྲུས་དང་སྐུ་བྱུག་སོགས་དང་། ཚ་བ་
དང་ཁ་བ་དང་བསྐ་བ་ལ་སོགས་པའི་སྨན་རྣམས་ཀྱི་བྱ་བ་དང་བཀྲེས་པ་དང་ནད་ཀྱིས་གཟིར་
བའི་ན་བ་དང་། ལམ་གྱི་དུབ་པ་ལ་སོགས་པའི་ངལ་བ་དང་། གཉིད་ལོག་པ་དང་རྒོད་པའམ་
ཐོ་འཚམ་པའི་རྣམ་པར་འཚེ་བ་དང་། དེ་བཞིན་དུ་སྦྲུལ་དང་སྟག་སོགས་ཀྱིས་གསད་པ་དང་།
གཞན་ཡང་བཅིངས་པ་དང་། བརྡེག་པ་སོགས་དང་བྱིས་པ་སོ་སྐྱེ་དང་འགྲོགས་པ་ལས་བདག་
བསྟོད་དང་ངག་འཁྱལ་སོགས་དོན་མེད་ཀྱི་བྱ་བ་མང་པོ་རྣམས་ཀྱིས་ཚེ་འདི་ནི་དོན་ཏེ་འབྲས་
བུ་མེད་པར་མྱུར་དུ་འདའ་ཡིས་བླང་དོར་ཤེས་པའི་རྣམ་དཔྱོད་ཀྱི་བློ་གྲོས་སམ་ཡང་ན་རྣམ་
གཡེང་དོར་བའི་རྣམ་དཔྱོད་ཤིན་ཏུ་རྙེད་པར་དཀའ་བའི་ཕྱིར་རོ། །དེ་ལྟར་ནའང་བརྒྱ་ལ་
མཉམ་གཞག་ཐོབ་པས་དེའི་ཚེ་དགེ་བར་འགྱུར་རོ་ཞེ་ན། མ་ཡིན་ཏེ། སྲིད་པ་དེར་ཡང་སྔར་
བཤད་པ་དེ་ལྟ་བུའི་གནས་སྐབས་སུ་གྱུར་པ་ན་དགེ་བའི་ཕྱོགས་ལ་རྣམ་པར་གཡེང་བ་སྔོན་
ཡོངས་སུ་འདྲིས་ཤིང་གོམས་པའི་རྒོད་པ་ནི་བཟློག་ཅིང་ཞི་བའི་ཐབས་ནི་ག་ལ་ཡོད་དེ་མེད་ལ།
བརྒྱ་ལ་དགེ་བའི་ཕྱོགས་ལ་རྟོག་ཅིང་སྦྱོར་བར་བྱེད་པ་དེར་ཡང་དམྱལ་སོགས་ངན་སོང་ཆེན་
པོར་ནི་ལྟུང་བར་བྱ་བའི་ཕྱིར་ཉོན་མོངས་པའི་བདུད་དམ་ལྷའི་བུའི་བདུད་ནི་སླར་བརྩོན་པར་
བྱེད་པས་དམྱལ་སོགས་སུ་འདོར་བའི་ཕྱིར་རོ། །
བཞི་པ་འགལ་རྐྱེན་མང་ཞིང་མཐུན་རྐྱེན་རྙེད་དཀའ་བ་ནི། དེ་ལྟ་ནའང་བརྒྱ་ལ་
བདེན་པ་དང་། དཀོན་མཆོག་སོགས་ལ་ཡིད་ཆེས་པའི་དབང་གིས་དགེ་བ་སྐྱེའོ་ཞེ་ན། དེ་ལྟ་
བུའི་གནས་སྐབས་དེར་ནི་བརྒྱ་ལ་བདེ་འགྲོ་ཐོབ་ཀྱང་ཡང་དག་པའི་ལྟ་བའི་མི་མཐུན་ཕྱོགས་
ལོག་པའི་ལམ་མུ་སྟེགས་བྱེད་ཀྱིས་བསྟན་པ་མང་ཞིང་དེས་ཡང་དག་པའི་ལམ་ལ་ཐེ་ཚོམ་དུ་
གྱུར་པ་ལས་ཀྱང་རྒལ་བར་དཀའ་སྟེ་དོར་བར་མི་ནུས་ལ། བདེ་འགྲོ་ནས་ཚེ་འཕོས་ནས་སླར་
ཡང་དལ་བ་གོང་དུ་བཤད་པའི་ཚུལ་གྱིས་རྙེད་པར་དཀའ་ཞིང་། རྙེད་ཀྱང་ཨུ་དུམ་ཝ་རའི་མེ་
-
- 50 $ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
ཏོག་བཞིན་དུ་སངས་རྒྱས་འཁོར་བ་ལས་ཐར་པའི་ཐབས་སྟོན་པའང་འབྱུང་བ་རྙེད་པ་ཤིན་ཏུ་
དཀའ་ལ་དེ་རྙེད་ཀྱང་ཆགས་སོགས་ཉོན་མོངས་རྒྱུན་ཕྱོགས་སུ་ཁྱེར་བར་བྱེད་པའི་ཆུ་བོ་ཤིན་
ཏུ་སྤང་བ་སྟེ་བཟློག་པར་དཀའ་སྟེ། དེ་བས་ན་ཀྱེ་མ་ཞེས་པ་སྐྱོ་བའི་ཚིག་སྟེ། སྡུག་བསྔལ་
གཅིག་ལས་ཐར་ཡང་གཞན་དུ་ལྟུང་བའི་ཕྱིར་སྡུག་བསྔལ་རྒྱུན་པར་མྱོང་བར་འགྱུར་རོ། །དེའི་
ཕྱིར་དགེ་བའི་བློ་སྐྱེ་དཀའོ། །
ལྔ་པ་དེས་ན་མྱ་ངན་བྱ་བར་འོས་པ་ནི། གོང་དུ་བསྟན་པའི་ཚུལ་དེ་ལྟར་ཤིན་ཏུ་
སྡུག་བསྔལ་བར་གནས་ན་ཡང་མ་རིག་པས་ཡེ་ཤེས་ཀྱི་མིག་བཀབ་པའི་སྒོ་ནས་རང་ཉིད་སྡུག་
བསྔལ་བར་གནས་པ་མི་མཐོང་བ་གང་ཡིན་པ་ཕན་གནོད་ངོ་མི་ཤེས་པའི་སེམས་ཅན་སྡུག་
བསྔལ་གྱི་ཆུ་བོའི་རྦ་རླབས་རྒྱུན་པར་གནས་པ་སྐྱེ་འཇིག་གིས་དཀྲུགས་པའི་སེམས་དང་ལྡན་
པ་འདི་དག་ཀྱེ་ཧུད་ཤིན་ཏུ་ཡང་མྱ་ངན་བྱ་བར་འོས་ཞེས་བསྟན་བཅོས་མཛད་པོས་སེམས་ཅན་
རྣམས་སྡུག་བསྔལ་བ་ལ་སྐྱོ་བའི་ཚིག་གསུངས་པའོ། །དེའང་དཔེར་ན་བློ་གྲོས་ཀྱི་མིག་ཉམས་
པ་འགའ་ཞིག་ཡང་ཡང་ཆུར་ཁྲུས་བྱས་ཏེ་གྲང་བས་ཉེན་ནས་དྲོ་བའི་བདེ་བ་འདོད་པས་ཡང་
ཡང་མེར་འཇུག་པ་དེ་ལྟར་ཤིན་ཏུ་སྡུག་བསྔལ་བར་གནས་ཀྱང་བདག་ཉིད་བདེ་བ་ཕུན་སུམ་
ཚོགས་པར་རློམ་བཞིན་པས་གནས་པ་ཡིན་ནོ། །
དྲུག་པ་བག་མེད་པས་ངན་སོང་དུ་ལྟུང་བ་ནི། བཤད་པའི་རིམ་པ་དེ་ལྟར་སྡུག་
བསྔལ་གྱིས་ནོན་པའི་འགྲོ་བ་འདིས་རང་གི་བག་མེད་པའི་སྐྱོན་ཡང་མི་མཐོང་སྟེ། རྒས་ཤིང་
འཁོགས་པ་དང་། འཆི་བ་མེད་པ་བཞིན་དུ་རོལ་པའི་སྤྱོད་པས་ཅི་དགར་གནས་པ་རྣམས་ལ་
དང་པོ་ཉིད་དུ་སྟེ་སྔོན་དུ་རྒ་བ་དང་། ན་བ་སོགས་འོངས་ཤིང་ཕྱིར་བཅོས་སུ་མེད་པའི་ཚུལ་དུ་
འཆི་བས་བསད་པར་བྱས་ནས་ཕྱིས་ངན་སོང་དུ་ལྟུང་བ་མི་ཟད་པ་རྣམས་འོང་སྟེ། རྒྱལ་པོ་ལ་
གདམས་པའི་མདོ་ལས། རྒྱལ་པོ་ཆེན་པོ། རྒ་བ་ནི་དར་ལ་བབ་པ་འཇོམས་ཤིང་འོང་། ན་བ་
- 50 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་ནད་མེད་པ་འཇོམས་ཤིང་འོང་། རྒུད་པ་ནི་ཕུན་སུམ་ཚོགས་པ་ཐམས་ཅད་འཇོམས་ཤིང་
འོང་། འཆི་བ་ནི་སྲོག་འཇོམས་ཤིང་འོང་། དེ་དག་ལ་མགྱོགས་པས་འབྲོས་པའམ། སྟོབས་
ཀྱིས་བཟློག་པའམ། ནོར་གྱིས་བཟློག་པའམ། རྫས་དང་སྔགས་དང་སྨན་རྣམས་ཀྱིས་ཞི་བར་
བྱ་བ་སླ་བ་མ་ཡིན་ནོ་ཞེས་སོ། །དེ་ལྟ་བས་ན་འཇིགས་པ་དེ་དག་སྤང་བའི་དོན་དུ་དགེ་བའི་
ཕྱོགས་ཤེས་རབ་ཀྱིས་དགེ་བར་བྱས་པ་རྣམས་ལ་འབད་པར་བྱའོ། ། །
དྲུག་པ་མངོན་མཐོ་ངེས་ལེགས་ཐོབ་པར་སྨོན་པ་ནི། དེ་ལྟར་སྐྱེ་རྒ་ལ་སོགས་
པའི་སྡུག་བསྔལ་གྱི་མེས་གདུང་བའི་སེམས་ཅན་རྣམས་ལ། གདུང་བ་དེ་ཞི་བར་བྱེད་པའི་བདེ་
བའི་ཡོ་བྱད་ཀྱི་ཆར་པའི་རྒྱུ་ཡིན་པས་བསོད་ནམས་ནི་སྤྲིན་ཡིན་ལ། དེ་ལས་ལེགས་པར་བྱུང་
པའི་རང་གིས་བསགས་པའི་བདེ་བའི་སྒྲུབ་བྱེད་གོས་དང་རྒྱན་ལ་སོགས་པ་ཚོགས་པའི་ཆར་
རྒྱུན་གྱིས་སྡུག་བསྔལ་གྱི་མེའི་གདུང་བ་ཞི་བར་བྱེད་པར་ཞི་བར་ལྷ་བདག་ནམ་ཞིག་འགྱུར་
ཞེས་སྨོན་པའོ། །དུས་ནམ་ཞིག་ན་འཁོར་གསུམ་དུ་དམིགས་པ་མེད་པའི་ཚུལ་དུ་གུས་པ་ཆེན་
པོས་རྒྱུ་བསོད་ནམས་ཀྱི་ཚོགས་ཉེ་བར་བསགས་ཏེ། འབྲས་བུ་སངས་རྒྱས་ཉིད་ཐོབ་ནས་
དངོས་པོར་དམིགས་པའི་ལྟ་བས་ཕུང་པར་གྱུར་པའི་དངོས་འཛིན་ཅན་རྣམས་ལ་དོན་དམ་
པར་སྒྲ་རྟོག་གི་ཡུལ་ལས་འདས་པའི་སྟོང་པ་ཉིད་ནི་ཀུན་རྫོབ་ཏུ་སྟོན་པར་འགྱུར་ཞེས་སྨོན་
པའོ། །དེ་ལྟར་ན་སྒྲིབ་པ་སྤོང་ཞིང་སངས་རྒྱས་ཐོབ་པའི་རྒྱུ་ཡིན་པའི་ཕྱིར་ཡང་དག་པའི་ཤེས་
རབ་བསྐྱེད་པ་ལ་འབད་པར་བྱའོ། །ལེའུ་དགུ་པའི་རྣམ་པར་བཤད་པའོ།། །། །
༈ གསུམ་པ་ཐ་མར་དགེ་བ་ཡོངས་སུ་བསྔོ་བ་ལ་སྤྱི་དོན་དང༌། གཞུང་དོན་
གཉིས་ཀྱི་དང་པོ་ལ་དྲུག་ལས། བསྔོ་བྱའི་དགེ་རྩ་ནི། རང་གཞན་གྱི་དུས་གསུམ་དང་འབྲེལ་
བའི་བསོད་ནམས་བྱ་བའི་དངོས་པོ་ཐམས་ཅད་བློས་གཅིག་ཏུ་བསྡོམས་ནས་རྗེས་སུ་ཡི་རང་
གིས་འཕེལ་བར་བྱས་པ་རྣམས་ཏེ། ཕལ་ཆེན་ལས། འགྲོ་ཀུན་དགེ་རྩ་ཇི་སྙེད་ཡོད་པ་དང་། །
sh
- 5 (0 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
བྱས་དང་བྱེད་འགྱུར་དེ་བཞིན་བྱེད་པ་དག །ཅེས་དང་། སྡུད་པ་ལས། དང་པོ་བྱང་ཆུབ་མཆོག་
ཏུ་སེམས་བསྐྱེད་བསྐྱེད་པ་ནས། །རྣམ་པར་འདྲེན་པ་རྣམས་ཀྱི་དམ་ཆོས་ཟད་ཀྱི་དུས། །བདེ་
བར་རྒྱལ་བ་དེ་དག་བསོད་ནམས་གང་ཡིན་དང༌། །ཕ་རོལ་ཕྱིན་དང་ལྡན་དང་སངས་རྒྱས་
ཆོས་གང་དང༌། །གང་ཡང་སངས་རྒྱས་སྲས་རྣམས་དང་ནི་ཉན་ཐོས་དང་། །སློབ་དང་མི་སློབ་
དགེ་བ་ཟག་བཅས་ཟག་མེད་པ། །བསྡུས་ནས་བྱང་ཆུབ་སེམས་དཔའ་རྗེས་སུ་ཡི་རང་ཞིང་། །
ཞེས་སོ། །
གཉིས་པ་ཆེད་དུ་བྱ་བ་ནི། འགྲོ་བ་མ་ལུས་པ་སྲིད་ཞིའི་རྒུད་པ་ལས་བསྐྱབ་པའི་
ཆེད་དུ། བྱང་ཆུབ་ཐོབ་པའི་ཕྱིར་བསྔོ་བ་སྟེ། སྡུད་པར། འགྲོ་བའི་དོན་རྒྱུ་བྱང་ཆུབ་ཕྱིར་ན་
ཐམས་ཅད་བསྔོ། །ཞེས་སོ། །
གསུམ་པ་བསྔོ་ ས་ནི། རྣམ་པ་ཐམས་ཅད་མཁྱེན་པའི་སངས་རྒྱས་ཁོ་ན་སྟེ།
འབུམ་ལས། དགེ་བའི་རྩ་བ་ཐམས་ཅད་ཀྱང་རྣམ་པ་ཐམས་ཅད་མཁྱེན་པའི་སངས་རྒྱས་ཉིད་
མ་གཏོགས་པར། ཉན་ཐོས་དང༌། རང་སངས་རྒྱས་ཀྱི་སར་ཡོངས་སུ་བསྔོར་མི་འཇུག་གོ་ཞེས་
སོ༑ ༑
བཞི་པ་ངོ་བོ་ནི། དམིགས་མེད་ཀྱི་ཤེས་རབ་འདུན་པ་དང་མཚུངས་པར་ལྡན་
པའི་སེམས་གང་གིས་དགེ་བ་བསགས་པ་རྣམས་བྱང་ཆུབ་བཞིན་དུ་མི་ཟད་ཅིང་སངས་རྒྱས་
ཀྱི་རྒྱུར་སྒྱུར་བར་བྱེད་པའོ། །
ལྔ་པ་ཚུལ་ཇི་ལྟར་བསྔོ་བ་ནི། བསྔོ་བྱ་དང་། ཆེད་དུ་བྱ་བ་དང་། བསྔོ་ས་སྔར་དང་
འདྲ་བས་འཁོར་གསུམ་མི་དམིགས་པའི་ཚུལ་གྱིས་རྒྱལ་བ་རྒྱལ་སྲས་ཀྱི་སྤྱན་སྔར་བསྔོ་བ་སྟེ།
དེ་དག་རིམ་པ་ལྟར། འཕགས་པ་སྤྱན་རས་གཟིགས་དབང་ཕྱུག་གི་རྣམ་པར་ཐར་པ་ལས།
དགེ་བའི་རྩ་བ་འདི་སེམས་ཅན་ཐམས་ཅད་གཡང་སའི་འཇིགས་པ་དང་བྲལ་བའི་ཕྱིར་ཡོངས་
- 5 09 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུ་བསྔོའོ། །དེ་བཞིན་དུ་སེམས་ཅན་ཐམས་ཅད་ཀྱི་རྒྱུན་ལས་འབྱུང་བའི་འཇིགས་པ་དང་།
རྨོངས་པའི་ འཇིགས་ པ་དང༌། བཅིངས་པའི་ འཇིགས་ པ་དང་། སྲོག་ཆད་ པར་ བྱེད་ པའི་
འཇིགས་པ་དང་། ཡོ་བྱད་དང་བྲལ་བའི་འཇིགས་པ་དང་། འཚོ་བ་མེད་པའི་འཇིགས་པ་དང་།
ཚིགས་སུ་བཅད་པ་མེད་པའི་འཇིགས་པ་ལས་དང༌། འཁོར་བའི་འཇིགས་པ་ཉེ་བར་ཞི་བའི་
ཕྱིར་ཡོངས་སུ་བསྔོའོ་ཞེས་རྒྱ་ཆེར་གསུངས་པ་དང༌། ས་བཅུ་པ་ལས་ཀྱང༌། འདི་ལྟ་སྟེ།
འཇིག་རྟེན་གྱི་ཁམས་ཐམས་ཅད་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་
པར་རྫོགས་པར་འཚང་རྒྱ་བར་བྱ་བ་དང༌། ཞེས་དང་། འཇིག་རྟེན་ལས་འདས་པའི་ཡན་ལག་
བདུན་པ་ཇོ་བོས་མཛད་པ་ལས། རྫོགས་པའི་བྱང་ཆུབ་རྨི་འདྲ་བ། །དེ་ཉིད་རིག་པས་རྨི་འདྲར་
རིག །རྨི་ འདྲའི་ སྲིད་ པར་ གནས་ པ་ ཡི། །སེམས་ཅན་རྣམས་ ལ་ ཕན་བཏགས་པ། །ཆོས་
དབྱིངས་བཞིན་དུ་དཔག་མེད་པར། །དགེ་བ་ཐམས་ཅད་ཡོངས་བསྔོས་ན། །དེ་འདིར་བསྔོ་བ་
དམ་པ་སྟེ། །ཞེས་དང༌། དཀོན་མཆོག་སྤྲིན་ལས། དེ་མདོ་སྡེ་རྣམས་ལ་མཆོད་པ་དང༌། རིམ་
གྲོ་བྱ་བ་རྒྱ་ཆེན་པོ་གང་ཡིན་པ་དེ་ལྟ་བུ་བདག་ཉན་ཅིང་དེ་དག་སྙིང་ཐག་པ་ནས་ལྷག་པའི་
བསམ་པ་མཆོག་གིས་སངས་རྒྱས་དང་བྱང་ཆུབ་སེམས་དཔའ་རྣམས་ལ་ཡོངས་སུ་བསྔོ་བའི་
ཞེས་གསུངས་སོ། །
དྲུག་པ་ཕན་ཡོན་ནི། དེ་ལྟར་བསྔོས་པས་བསོད་ནམས་ཚད་མེད་པ་འཐོབ་སྟེ།
སྡུད་པར། བྱང་ཆུབ་སེམས་དཔའ་གང་ཞིག་ཤེས་རབ་མཆོག་བསྒོམས་ཏེ། །དེ་ལས་ལངས་
ནས་གོས་པ་མེད་པའི་ཆོས་བརྗོད་ཅིང༌། །དེ་ཡང་འགྲོ་བའི་དོན་དུ་བྱང་ཆུབ་རྒྱུར་བསྔོ་ན། །
དགེ་བ་དེ་དང་མཉམ་པ་འཇིག་རྟེན་གསུམ་ན་མེད། །བསོད་ནམས་དེ་ཡང་གསོག་དང་དེ་
བཞིན་སྟོང་པ་དང༌། །གསོབ་དང་ ཡ་མ་བརླ་དང་ སྙིང་པོ་མེད་ཤེས་པར། །དེ་ལྟར་བདེ་
གཤེགས་རྣམས་ ཀྱིས་ཤེས་ རབ་ སྤྱད་ སྤྱོད་ན། །སྤྱོད་ཚེ་ བསོད་ནམས་དཔག་ཏུ་མེད་པ་
- 5 10 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
ཡོངས་སུ་འཛིན། །ཞེས་སོ། །
གཉིས་པ་གཞུང་དོན་ལ་གཉིས། བརྩམས་པའི་བསོད་ནམས་བསྔོ་བ་དང༌། །
བཀའ་དྲིན་དྲན་པའི་ཕྱག་བྱ་བའོ། །དང་པོ་ལ་གསུམ། གཞན་དོན་དུ་དང༌། རང་དོན་དུ་དང༌།
ཐུན་མོང་དུ་བསྟན་པ་གནས་པར་བསྔོ་བའོ། །དང་པོ་ལ་གཉིས། འཇིག་རྟེན་པའི་དོན་དུ་དང་།
འཇིག་རྟེན་ལས་འདས་པའི་དོན་དུ་བསྔོ་བའོ། །དང་པོ་ལ་ལྔ་སྟེ། སྤྱིར་བསྔོ་བ། ངན་འགྲོའི་
དོན་དུ་བསྔོ་བ། བདེ་འགྲོའི་དོན་དུ་བསྔོ་བ། ཐུན་མོང་དུ་བསྔོ་བ་དང་། བསྟན་པ་ལ་ཞུགས་
པའི་དོན་དུ་བསྔོ་བའོ། །དང་པོ་ནི། བསྟན་བཅོས་རྩོམ་པ་པོ་བདག་གིས་སྐྱོན་སྤངས་ཤིང་ཡོན་
ཏན་རྫོགས་པའི་ཐམས་ཅད་མཁྱེན་པ་ཉིད་ནི་བྱང་ཆུབ་ཡིན་ལ། དེའི་སྤྱོད་པ་ས་དང་ཕར་ཕྱིན་
སོགས་ལ་ལེའུ་བཅུའི་སྒོ་ནས་འཇུག་པའི་ཚུལ་བརྩམས་ནས་མ་རྫོགས་ཀྱི་བར་དུ་མཇལ་བ་
དང་ངེས་པར་རྟོག་པ་ལ་སོགས་པའི་སྒོ་ནས་རྣམ་པར་བསམས་པའི་དགེ་བ་བདག་གི་རྒྱུད་ལ་
གང་བྱུང་བ་དེས་འགྲོ་བ་ཀུན་བྱང་ཆུབ་ཀྱི་སྤྱོད་པ་ཁོ་ནས་བརྒྱན་ཅིང་འདིའི་ཚིག་ཐམས་ཅད་
འཛིན་ཞིང་དོན་སེམས་པའི་སྒོ་ནས་འཇུག་པར་ཤོག །ཕྱོགས་བཅུ་པོ་རྣམས་ཀུན་ན་ལུས་དང་
སེམས་སྡུག་བསྔལ་དང་ཡིད་མི་བདེས་མནར་བ་ཇི་སྙེད་པ་དེ་དག་བདག་གི་བསོད་ནམས་
ཀྱིས་ལུས་ལ་ཚོར་བ་བདེ་བ་དང་སེམས་ལ་དགའ་བ་སྟེ་ཡིད་བདེ་བ་རྒྱ་མཚོ་ལྟར་མཐའ་ཡས་
པ་ཐོབ་པར་ཤོག །ཐོབ་ནས་སེམས་ཅན་དེ་དག་འཁོར་བར་འཁོར་བ་ཇི་སྲིད་དུ་སངས་རྒྱས་
ཀྱི་བདེ་བ་ཐོབ་ཀྱི་བར་དུ་དུས་ནམ་ཡང་ཐོབ་པའི་བདེ་བ་དེ་ལས་ཉམས་པར་མ་གྱུར་ཅིག །
འགྲོ་བ་རྣམས་ཀྱིས་བྱང་ཆུབ་སེམས་དཔའི་བླ་ན་མེད་པའི་བདེ་བ་རྒྱུན་མི་ཆད་པ་ཐོབ་པར་
ཤོག །
གཉིས་པ་ལ་གསུམ། དམྱལ་བའི། དུད་འགྲོའི། ཡི་དྭགས་ཀྱི་སྡུག་བསྔལ་ཞི་
བར་བསྔོ་བའོ། །དང་པོ་ལ་གསུམ། སྡུག་བསྔལ་རང་ཞི་བར་བསྔོ་བ་དང༌། རིགས་གསུམ་
- 5 1 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མགོན་པོའི་མཐུས་ཞི་བར་བསྔོ་བ། མཇུག་བསྡུས་ཏེ་བྱང་སེམས་གཞན་གྱི་མཐུས་ཞི་བར་
བསྔོ་བའོ། །དང་པོ་ལ་གཉིས་ཀྱི་དང་པོ་གཞིའི་སྡུག་བསྔལ་ཞི་བར་བསྔོ་བ་ནི། འཇིག་ཅིང་
རབ་ཏུ་ཉམས་པས་ན་འཇིག་རྟེན་གྱི་ཁམས་ན་བསོད་ནམས་མ་ཡིན་པས་དེར་ཁྲིད་པས་སམ།
དགའ་བར་བྱེད་པ་མེད་པས་ན་དམྱལ་བ་དག་སྟེ། དེ་ན་སེམས་ཅན་གང་དག་ཚ་བའི་དམྱལ་
བ་ཡང་སོས། ཐིག་ནག །བསྡུས་འཇོམས། ངུ་འབོད། ངུ་འབོད་ཆེན་པོ། ཚ་བ། རབ་ཏུ་ཚ་བ།
མནར་མེད་དེ་བརྒྱད་དང་། གྲང་བ་ལ་ཡང་ཆུ་བུར་ཅན་དང་། ཆུ་བུར་རྡོལ་བ་ཅན་དང༌། སོ་
ཐམ་ཐམ་པ། ཨ་ཆུ་ཟེར་བ། ཀྱེ་ཧུད་ཟེར་བ། ཨུཏྤལ་ལྟར་གས་པ། པདྨ་ལྟར་གས་པ། པདྨ་
ལྟར་ཆེར་གས་པ་དང་བརྒྱད་གནས་ཏེ་དམྱལ་བའི་གནས་ཇི་སྙེད་ཡོད་པ་རྣམས་དེ་དག་ཏུ་ནི་
གནས་པའི་དམྱལ་བ་པའི་ལུས་ཅན་རྣམས་ཟག་པ་མེད་པའི་བདེ་བ་ཅན་གྱི་འཇིག་རྟེན་གྱི་
ཁམས་ཀྱི་བདེ་བ་རྒྱ་ཆེན་པོས་དགའ་བར་ཤོག་ཅིག །བྱང་ཆུབ་སེམས་དཔའི་ཐུགས་རྗེའི་སྤྲིན་
ཆེན་པོ་ལས་བྱུང་བའི་བསིལ་བའི་ཆུ་བོ་སྟེ་ཆར་གྱི་མཚོ་མཐའ་ཡས་ཀྱིས་ཚ་བས་ཉམ་ཐག་པའི་
དམྱལ་བ་དག་རྟག་ཏུ་བསིལ་བར་བྱེད་པར་ཤོག །གཞན་ཡང་གྲང་བས་ཉམ་ཐག་པའི་དམྱལ་
བ་རྣམས་ལ་ཤིན་ཏུ་དྲོ་བའི་འོད་ཟེར་སྤྲོས་པས་དྲོ་བའི་བདེ་བ་ཐོབ་པར་ཤོག །
གཉིས་པ་ཉེ་འཁོར་གྱི་སྡུག་བསྔལ་ཞི་བར་བསྔོ་བ་ནི། ཚ་དམྱལ་དེ་དག་གི་ངོས་
བཞིའི་ཉེ་འཁོར་ན་ཡོད་པའི་ནགས་གང་དུ་ཞུགས་པའི་སེམས་ཅན་དམྱལ་བ་པ་དེའི་ཡན་ལག་
དང་ཉིང་ལག་གཅོད་པར་འགྱུར་བའི་མདའ་མདུང་དང་རལ་གྲིའི་ལོ་མ་ཅན་གྱི་ནགས་ཚལ་དེ་
ཡང་དམྱལ་བ་པ་དེ་ལ་བརྒྱ་བྱིན་གྱིས་དགའ་ཞིང་རྩེ་བའི་ས་དགའ་བའི་ཚལ་ལྟར་སྡུག་གུ་སྟེ་
བདེ་བ་སྟེར་བྱེད་དུ་ཤོག །ཡང་ལྕགས་ཀྱི་ཤལ་མ་ལིའི་ནགས་ཚེར་མ་རྣོན་པོ་སོར་དྲུག་ཅུ་པ་
གང་དུ་འདོད་ལོག་སྤྱོད་པའི་སེམས་ཅན་རྣམས་འཛེག་པ་ན་ཚེར་མ་རྣམས་ཁ་ཐུར་དུ་ལྟ་བས་
འབིགས་ལ། འབབ་པ་ན་གྱེན་དུ་ལྟ་བའི་སྡོང་པོ་ཡང་ཆོས་དང་མཐུན་པར་འདོད་པའི་དོན་
- 5 1 2 -



3
-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
སྟེར་བའི་དཔག་བསམ་ཤིང་དུ་འཁྲུངས་པར་ཤོག ཁུ་ལྕགས་ཀྱི་མཆུ་ཅན་ལ་སོགས་པ་དག་
ཀྱང་མཐིང་རིལ་དང་ངུར་པ་དག་དང་ངང་པ་དང་བཞད་སོགས་སྐད་སྙན་པོ་འབྱིན་པར་གྱུར་
ནས་དམྱལ་བའི་གནས་མཛེས་པར་གྱུར་ཅིག །གཞན་ཡང་པདྨ་སྣ་ཚོགས་པ་དྲི་བསུང་ཆེན་པོ་
དང་ལྡན་པའི་མཚོ་དག་གིས་དམྱལ་བའི་ས་གཞིའི་ཕྱོགས་དག་ནི་ཉམས་དགའ་བར་ཤོག །མེ་
མ་མུར་གྱིས་གང་བའི་འོབས་ཀྱིས་སོལ་ཕུང་འབར་བ་དེ་ཡང་བེ་ཌཱུརྱ་ལ་སོགས་པའི་རིན་ཆེན་
ཕུང་པོར་གྱུར་ཅིག །ལྕགས་ཀྱི་ས་གཞི་མེས་བསྲེས་པ་དེ་ཡང་ཤེལ་གྱི་ས་གཞི་བསྟར་བ་སྟེ་བྱི་
དོར་བྱས་པར་ཤོག །དམྱལ་བ་པའི་སེམས་ཅན་རི་ར་ལུག་གི་གདོང་པ་ལྟ་བུ་བསྡུས་ནས་
འཇོམས་ཤིག་འཚེར་བའི་རི་བོ་རྣམས་ཀྱང་མཆོད་རྫས་དུ་མས་བརྒྱན་པའི་རྒྱལ་བའི་བཞུགས་
གནས་གཞལ་མེད་ཁང་དུ་གྱུར་ཞིང་དེར་བདེ་གཤེགས་ཀྱིས་གང་བར་དམྱལ་བ་པ་དེ་དག་ལ་
སྣང་བར་ཤོག །མེའི་མདག་མ་དང་རྡོ་བསྲེགས་པ་དང་མཚོན་གྱི་ཆར་པ་གཤིན་རྗེའི་སྐྱེས་བུས་
ཕབ་པ་དག་དེང་ནས་བཟུང་སྟེ་དམྱལ་བ་པ་དེ་རྣམས་ཀྱི་མགོར་མེ་ཏོག་གི་ཆར་པར་གྱུར་ཅིག།
བརྣབ་སེམས་ཀྱིས་གཞན་གྱི་ནོར་ལ་ཆགས་པའི་རྣམ་སྨིན་གྱིས་དམྱལ་བ་པ་དེ་དག་གིས་ནོར་
གྱི་ཕུང་པོ་མཐོང་ནས་རྒྱུགས་པ་རྣམས་ཕན་ཚུན་དུ་འཐབ་ཅིང་མཚོན་གྱིས་འདེབས་པའི་
མཚོན་ཆ་དེ་ཡང་ནི་དེང་ནས་རྩེ་ཞིང་རོལ་པའི་ཕྱིར་ཕན་ཚུན་མེ་ཏོག་འཕེན་པར་ཤོག །ཐལ་ཆུ་
ཁོལ་མས་གང་བའི་ཆུ་བོ་རབ་མེད་མེ་དང་འདྲ་བའི་ནང་དུ་བྱིང་བའི་སེམས་ཅན་རྣམས་ཤ་ཀུན་
ཞིགས་པར་གྱུར་ནས་རུས་གོང་མེ་ཏོག་ཀུན་ཟླའི་མདོག་ལྟར་དཀར་བར་གྱུར་པའི་ལུས་ཅན་
དག་བདག་གི་དགེ་བའི་སྟོབས་ཀྱིས་ལྷའི་ལུས་ཐོབ་ནས་ལྷའི་བུ་མོ་རྣམས་དང་ལྷན་ཅིག་ལྷ་
ཡུལ་གྱི་ཆུ་བོ་དལ་གྱིས་འབབ་ལ་རྩེ་ཞིང་གནས་པར་ཤོག །
གཉིས་པ་རིགས་གསུམ་མགོན་པོའི་མཐུས་ཞི་བར་བསྔོ་བ་ནི། དམྱལ་བ་པ་
རྣམས་དམྱལ་བའི་གནས་འདིར་ནི་གཤིན་རྗེའི་མི་སྟེ་སྐྱེས་བུ་དང་བྱ་ཁྭ་ཏ་འདབ་འཇིགས་དང་
- 5 1 3.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱ་རྒོད་མི་ཟད་པ་སྟེ་འཇིགས་སུ་རུང་བ་རྣམས་སྐྲག་ནས་འབྱེར་བར་བྱེད་ཅིང་ཤ་དང་རྐང་མར་
ལ་སོགས་པ་བསྲེགས་པའི་དུ་བས་ཀུན་ནས་དཀྲིགས་པའི་མུན་པ་ཕྱོགས་ཀུན་ཏུ་འོད་ཟེར་
སྤྲོས་པས་བསལ་ཏེ་འོད་ཟེར་ཡིད་དུ་འོང་བ་དེས་ལུས་སེམས་ལ་བདེ་དགའ་བསྐྱེད་པར་
དམྱལ་བ་པ་རྣམས་ཀྱིས་མཐོང་ན་རྒྱུ་མཚན་ཅིའི་ཕྱིར་འོད་ཀྱི་མཐུ་བཟང་པོ་འདི་ད་ཀོ་སུ་ཡི་
མཐུ་ཡིན་སྙམ་སྟེ་གྱེན་དུ་བལྟས་པ་ན་ནམ་མཁའི་དཀྱིལ་ན་བྱང་སེམས་ཕྱག་ན་རྡོ་རྗེ་འོད་ཟེར་
གྱི་དྲ་བ་རབ་ཏུ་འབར་བ་བཞུགས་པ་མཐོང་ནས་རྫུ་འཕྲུལ་ཆེན་པོ་དེ་ལ་རབ་ཏུ་དགའ་ཞིང་
དང་བའི་ཤུགས་ཆེན་པོ་སྐྱེས་པ་ཉིད་ཀྱིས་དམྱལ་བ་པ་དེའི་སྔོན་གྱི་སྡིག་དང་བྲལ་ནས་ཕྱག་
རྡོར་དེ་དང་ལྷན་ཅིག་འགྲོགས་ནས་འགྲོ་བར་ཤོག །ཡང་སྤྱན་རས་གཟིགས་ཀྱི་མཐུས་ཀྱང་མེ་
ཏོག་གི་ཆར་པ་སྤོས་དྲི་བཟང་པོའི་ཆུ་དང་འདྲེས་པ་འབབ་པ་ཡིས་དམྱལ་བའི་མེ་དག་སྒྲ་ཆིལ་
ཆིལ་དང་བཅས་པས་གསོད་པ་མཐོང་བར་གྱུར་ཅིག །དེ་ལྟར་མཐོང་བར་གྱུར་ནས་བདག་
ཅག་རྣམས་གློ་བུར་དུ་བདེ་བས་ཚིམ་པ་འདི་ཅིའི་མཐུ་ཡིན་བསམས་ནས་གྱེན་དུ་བལྟས་པ་
དང་སེམས་ཅན་དམྱལ་བ་པ་རྣམས་ཀྱིས་ཕྱག་ན་པདྨ་བསྣམས་པའི་སྤྱན་རས་གཟིགས་མཐོང་
བར་ཤོག་ཅིག །གཞན་ཡང་དམྱལ་བ་པ་རྣམས་ཀྱིས་འཇམ་དབྱངས་མཐོང་ནས་ཕན་ཚུན་
གཅིག་གིས་གཅིག་ལ་སྒྲོན་ཏེ། ཀྱེ་གྲོགས་དག་དེང་ནས་བརྩམས་ནས་འཇིགས་པ་བོར་ལ་སྟེ་
མི་བྱེད་པར་རིངས་པར་ཚུར་ཤོག་བདག་ཅག་གསོན་པ་ཉིད་དོ། །ཡུ་བུ་ཅག་རྣམས་ཀྱི་ཐད་དུ་
ནི༑ གང་གི་མཐུ་ཡིས་འདོད་པས་ཕོངས་པར་བྱེད་པའི་སྡུག་བསྔལ་མཐའ་དག་དང་བྲལ་ཞིང་
དམྱལ་བ་པ་རྣམས་ལ་རབ་ཏུ་དགའ་བའི་ཤུགས་ཕྱིན་ལ། བདག་ཅག་ལ་འགྲོ་བ་ཀུན་གང་ལ་
བརྟེན་ནས་སྐྱེ་སོགས་ཀྱི་གནོད་པ་ཀུན་ནས་ཡོངས་སུ་སྐྱོབ་པའི་བྱང་ཆུབ་ཀྱི་སེམས་དང༌།
འགྲོ་བ་རྣམས་ལ་མ་ལྟ་བུའི་སྡུག་བསྔལ་དང་བྲལ་འདོད་ཀྱི་བརྩེ་བ་སྐྱེས་པར་གྱུར་ཏོ། །རྒྱུ་
མཚན་གང་གི་ཕྱིར་སྐུ་གཞོན་ཤ་ཆགས་ཤིང་ཐུགས་ཀྱི་རྒྱུད་ཀུན་རྟོག་གི་རང་བཞིན་ཅན་ཉོན་
- 5 1 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
མོངས་དང་བྲལ་བས་གཞོན་ནུར་གྱུར་པ་རལ་པའི་ཟུར་ཕུད་ལྔ་པ་ཅན་འོད་ཟེར་འབར་བས་
འཇིགས་པ་མེད་པར་བྱེད་པ་ཅི་ཞིག་ལྟར་སྟེང་དུ་ཕྱིན་པ། ཚངས་པ་དང་བརྒྱ་བྱིན་ལ་སོགས་པ་
ལྷ་བརྒྱ་ཕྲག་དུ་མའི་མགོ་བོའི་ཅོད་པན་དག་གིས་འཇམ་དབྱངས་ཁྱེད་ཀྱི་ཞབས་ཀྱི་པདྨ་ལ་
གུས་པས་མཆོད་ཅིང་། འུ་ཅག་ལ་བརྩེ་བ་ཐུགས་རྗེ་ཆེན་པོས་བརླན་པར་གྱུར་པའི་སྤྱན་མངའ་
བ་ལྷ་རྣམས་ཀྱི་མཆོད་པས་དབུ་ལ་མེ་ཏོག་དུ་མའི་ཚོགས་ཀྱི་ཆར་འབེབ་པར་བྱེད་པ། གཞལ་
མེད་ཁང་བརྩེགས་པ་སྟེ་ཡིད་དུ་འོང་བ་དུ་མས་ཉེ་བར་སྤྲས་པ། ལྷའི་བུ་མོ་སྟོང་ཕྲག་དུ་མས་
བཅོམ་ལྡན་འདས་འཇམ་པའི་དབྱངས་ཀྱི་ཡོན་ཏན་སྒྲ་སྒྲོགས་པའི་བསྟོད་པའི་དབྱངས་སྙན་
པ་སྒྲོགས་པ་དང་ལྡན་པ་འདི་ལྟ་བུ་ལྟོས་ཞེས་འཇམ་དབྱངས་དེ་འདྲ་བའི་མཚན་ཉིད་ཅན་
མཐོང་ནས་ད་ནི་སེམས་ཅན་དམྱལ་བ་པ་དག་དགའ་བའི་ཤུགས་ཀྱིས་ཀུ་ཅོ་འདོན་པར་ཤོག །
གསུམ་པ་མཇུག་བསྡུས་ཏེ་བྱང་སེམས་གཞན་གྱི་མཐུས་ཞི་བར་བསྔོ་བ་ནི། དེ་
ལྟར་གཞུང་བརྩམས་པ་ལས་བྱུང་བའི་བདག་གི་དགེ་བའི་རྩ་བས་བྱང་ཆུབ་སེམས་དཔའ་ཀུན་
ཏུ་བཟང་པོ་དང་ལ་སོགས་པས་ས་བཅུའི་བྱང་ཆུབ་སེམས་དཔའ་སྒྲིབ་པ་གཉིས་མེད་པའི་
ཚོགས་སྤྲིན་ཚོགས་འདྲ་བ་ལས་རེག་ན་བདེ་བ་དང་རེག་བྱ་བསིལ་ཞིང་དྲི་ཞིམ་པོ་དང་ལྡན་
པའི་རླུང་དང་ཆར་པ་འབེབ་པ་མཐོང་ནས་སེམས་ཅན་དམྱལ་བ་དེ་དག་མངོན་པར་དགའ་
བར་བྱེད་པར་གྱུར་ཅིག །གཞན་ཡང་སྲོག་གཅོད་འབིགས་པ་སོགས་སྡུག་བསྔལ་གྱི་ཚོར་བ་
མི་བཟོད་པ་དང་དམྱལ་བ་པ་རྣམས་གཤིན་རྗེའི་ཕོ་ཉ་རྣམས་ལ་འཇིགས་པའི་སྡུག་བསྔལ་ཞི་
བར་གྱུར་ཅིག ། །
གཉིས་པ་ནི། དུད་འགྲོ་རྣམས་ནི་ཕན་ཚུན་གཅིག་ལ་གཅིག་ཆེན་པོ་རེ་རེས་ཆུང་
ངུ་མང་པོ་དང་ཆུང་ངུ་མང་པོ་འདུས་ཏེ་ཆེན་པོ་ཟ་བ་ལ་སོགས་པའི་འཇིགས་པ་དང་བྲལ་ཞིང་
དུད་འགྲོའི་འགྲོ་བ་དང་བྲལ་བར་ཤོག །
- ） 1 5 -



3
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་ནི། བྱང་གི་སྒྲ་མི་སྙན་པའི་མི་བཞིན་དུ་ཡི་དྭགས་རྣམས་ནི་ཚེ་ལོ་སྟོང་
ཕྲག་གཅིག་ཐུབ་པ་དང་དུས་མ་ཡིན་པར་འཆི་བ་མེད་པ་དང་མ་རྨོས་མ་བཏབ་པའི་འབྲས་ས་
ལུ་དང༌། དཔག་བསམ་གྱི་ཤིང་སོགས་བདེ་བའི་ཡོ་བྱད་ཐམས་ཅད་དང་ལྡན་ཞིང་། བཀྲེས་
སྐོམ་ལ་སོགས་པའི་སྡུག་བསྔལ་དང་བྲལ་བར་གྱུར་ཅིག །གཞན་ཡང་འཕགས་པ་སྤྱན་རས་
གཟིགས་དབང་ཕྱུག་གི་ཕྱག་ནས་འབབ་པའི་སྙིང་རྗེའི་རྒྱུ་མཐུན་ལས་བྱུང་པའི་བདུད་རྩིའི་འོ་
མའི་རྒྱུན་གྱིས་ཡི་དྭགས་རྣམས་ནི་ཟས་སྐོམ་གྱིས་ཚིམ་པར་བྱས་ཤིང་ཁྲུས་བྱས་པས་རྟག་ཏུ་
བསིལ་བར་ཤོག །
གསུམ་པ་བདེ་འགྲོའི་དོན་དུ་བསྔོ་བ་ལ་གཉིས་ལས། དང་པོ་མི་འདོད་པ་དང་
བྲལ་བར་བསྔོ་བ་ནི། མིའི་རིས་ནའང་ལོང་བ་རྣམས་ཀྱིས་མིག་ཐོབ་སྟེ་གཟུགས་སྣ་ཚོགས་
མཐོང་བར་ཤོག །འོན་པས་རྟག་ཏུ་རྣ་བས་ཡིད་དུ་འོང་བའི་སྒྲ་ཐོས་པར་ཤོག །ཐུབ་པ་བསྐྱེད་
པའི་ཡུམ་ལྷ་མོ་སྒྱུ་འཕྲུལ་ལས་ཐུབ་པ་བཙས་པ་ཇི་ལྟ་བ་བཞིན་དུ་སྦྲུམ་མའང་ན་བའི་གནོད་པ་
མེད་པར་བདེ་བར་བཙའ་བར་ཤོག །གཅེར་བུ་རྣམས་ཀྱིས་གོས་དག་ཐོབ་པ་དང་། བཀྲེས་
པས་ཉམ་ཐག་པ་རྣམས་ཀྱིས་ཟས་དག་དང༌། སྐོམ་པ་རྣམས་ཀྱིས་ཆུ་ཡན་ལག་བརྒྱད་བསིལ།
མངར། ཡང་། འཇམ། གསལ། དྲི་ང་བ་མེད། མགུལ་ལ་མི་གནོད། ལྟོ་ལ་ཕན་ལྡན་དང༌། སྨན་ གྱི་བཏུང་བ་ ཞིམ་
པོ་ཐོབ་པར་ཤོག །ནོར་གྱིས་བཀྲེན་པ་རྣམས་ཀྱིས་ནོར་ཐོབ་པར་ཤོག །མྱ་ངན་གྱིས་གདུངས་
པས་ཉམ་ཐག་པ་རྣམས་དེ་དང་བྲལ་ནས་དགའ་བ་རྒྱ་ཆེན་པོ་ཐོབ་པར་ཤོག །འདོད་པ་བཙལ་
ཏེ་མ་རྙེད་པས་ཡི་ཆད་པ་རྣམས་ཀྱང་འདོད་པའི་དོན་ཐོབ་པས་ཡིད་སོས་ཤིང་། རྩོམ་པ་བརྟན་
པ་ཕུན་སུམ་ཚོགས་པའི་བདེ་བ་དང་ལྡན་པར་ཤོག །སེམས་ཅན་ནད་ཀྱིས་གཟིར་བ་ཇི་སྙེད་
པ་མྱུར་དུ་ཚ་གྲང་སོགས་ཀྱི་ནད་ལས་ཐར་བར་གྱུར་ཅིག །འགྲོ་བའི་རླུང་མཁྲིས་ལ་སོགས་
པའི་ནད་ནི་མ་ལུས་པ་དུས་རྟག་ཏུ་འབྱུང་བ་མེད་པར་ཤོག །རྒྱལ་པོ་དང་ཆོམ་རྐུན་དང་མེ་ཆུ་
-
-
，
- 5 1 6 -



，
。
་
གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
ལ་སོགས་པའི་འཇིགས་པས་སྐྲག་པ་རྣམས་ནི་དེ་དག་གི་འཇིགས་པ་མེད་པར་ཤོག །ཡན་
ལག་དང་ཉིང་ལག་བཅིངས་པ་རྣམས་ནི་འཆིང་བ་སྣ་ཚོགས་པ་ལས་གྲོལ་བར་གྱུར་ཅིག །
མཐུ་སྟོབས་མེད་པ་རྣམས་ནི་ཕྱི་ནང་གི་སྟོབས་ཐོབ་པས་མཐུ་དང་ལྡན་ཞིང་ཕན་ཚུན་སེམས་ནི་
ཆགས་སྡང་དང་བྲལ་ནས་གཉེན་པར་གྱུར་ཅིག །མགྲོན་པོ་ལམ་དུ་ཞུགས་པ་དག་ནི་ཐམས་
ཅད་ལ་གང་དུ་འགྲོ་བའི་ཕྱོགས་རྣམས་ཐམས་ཅད་བདེ་ཞིང་བཀྲ་ཤིས་པར་ཤོག །བྱ་བ་གང་
གི་དོན་དུ་འགྲོ་བར་བྱེད་པའི་བྱ་བ་དེ་ཐབས་ལ་མཁས་པས་འབད་མི་དགོས་པར་གྲུབ་པར་
གྱུར་ཅིག །སེམས་ཅན་གང་དག་གྲུ་དང་གྲུ་བོ་ཆེ་གཟིངས་ལ་སོགས་པར་ཞུགས་པ་རྣམས་
ཡིད་ལ་གང་བསམ་པའི་དོན་ཐམས་ཅད་འགྲུབ་པར་གྱུར་ཏེ་རྒྱ་མཚོ་ལ་སོགས་པའི་ཆུའི་
ངོགས་སུ་བདེ་བར་ཕྱིན་ནས་སླར་ལོག་སྟེ་གཉེན་དང་ལྷན་ཅིག་དགའ་བར་ཤོག །བགྲོད་
དཀའ་བའི་མྱ་ངན་གྱི་ལམ་དུ་ལམ་ནོར་ནས་གོལ་ཞིང་འཁྱམས་པའི་མགྲོན་པོ་རྣམས་ལམ་
ཤེས་པའི་མགྲོན་པོ་དག་དང་ཕྲད་པར་གྱུར་ནས་ཀྱང་ཆོམ་རྐུན་དང་སྟག་ལ་སོགས་པའི་
འཇིགས་པ་མེད་པར་ལམ་དུ་མི་ངལ་བར་བདེ་བླག་ཏུ་འདོང་པར་ཤོག །འཇིགས་པ་དང་
བཅས་པའི་འབྲོག་དགོན་པ་ལ་སོགས་པ་ལམ་མེད་ཅིང་ཉམ་ང་བ་ཅན་གྱི་སར་ཀུན་ནས་ཉོན་
མོངས་པའི་ཆོས་དང་ལྡན་པའི་བྱིས་པ་དང་རྒན་པོ་རྔོན་པ་དང་ནགས་སྟུག་པོ་དང་དགྲའི་
འཇིགས་པ་ལས་སྐྱོབ་པའི་མགོན་མེད་པ་གང་གཉིད་ལོག་པ་དང་མྱོས་པ་སྟེ་སྨྱོ་བར་གྱུར་ཅིང་
རབ་ཏུ་མྱོས་པ་བག་མེད་པར་གནས་པ་རྣམས་ལ་དེ་ན་གནས་པའི་ལྷ་དག་བསྲུང་བར་བྱེད་
པར་ཤོག ། །
གཉིས་པ་འདོད་པ་འགྲུབ་པར་བསྔོ་བ་ནི། འགྲོ་བ་ཐམས་ཅད་མི་དལ་བ་སྟེ་མི་
ཁོམ་པ་ཀུན་ལས་ཐར་པ་དང་། དང་བ་དང་འདོད་པ་ཡིད་ཆེས་པའི་དད་པ་དང་ཀུན་རྫོབ་དང་
དོན་དམ་རྟོགས་པའི་ཤེས་རབ་དང་སེམས་ཅན་ལ་སྙིང་བརྩེ་ལྡན་ཞིང་གཟུགས་དང་བ་འདྲེན་
，
།
- 5 1 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དང་ཚུལ་ཁྲིམས་ཀྱི་ཀུན་ཏུ་སྤྱོད་པ་ཕུན་སུམ་ཚོགས་ནས་སྐྱེ་བ་རྟག་ཏུ་ཚེ་རབས་དྲན་ནས་
སྡིག་ལ་འཛེམས་པར་གྱུར་ཅིག །བྱང་སེམས་ཀྱི་ཆོས་དབྱིངས་རྟོག་པ་བསྒོམས་པས་ནམ་
མཁའ་མཛོད་ཅེས་བྱ་བའི་ཏིང་ངེ་འཛིན་ཐོབ་སྟེ། དེའི་དབང་གིས་ནམ་མཁའ་ཉིད་མཛོད་དམ།
ཡང་ན་ནམ་མཁའ་ལ་མཛོད་འཆའ་བས་ཏིང་ངེ་འཛིན་དེའི་མཐུས་ཡོ་བྱད་ཐམས་ཅད་ནམ་
མཁའ་ལས་འབྱུང་བའི་ནམ་མཁའི་མཛོད་བཞིན་དུ་སེམས་ཅན་ཐམས་ཅད་ཀྱི་ལོངས་སྤྱོད་
ཟད་པ་མེད་པར་ཤོག །ལོངས་སྤྱོད་དེ་དག་ལའང་ཕན་ཚུན་དུ་འཐབ་པ་དང་རྩོད་པ་མེད་ཅིང་
ཕན་ཚུན་འཚེ་བ་མེད་པར་རང་དབང་དུ་ནི་སྤྱོད་པར་ཤོག །སེམས་ཅན་གང་གཟི་བརྗིད་དེ་
གཟི་མདངས་ཆུང་ངུ་གང་དེ་དག་གཟི་བརྗིད་ཆེན་པོར་ཤོག །དཀའ་ཐུབ་ཅན་གྱི་གང་ཟག་
གང་དཀའ་ཐུབ་ཀྱི་དབང་གིས་གཟུགས་ངན་པར་གྱུར་པ་གཟུགས་བཟང་པོ་ཕུན་སུམ་ཚོགས་
པར་ཤོག །བུད་མེད་ཀྱི་རྟེན་ལ་སངས་མི་རྒྱ་བས་འཇིག་རྟེན་ན་བུད་མེད་ཇི་སྙེད་ཡོད་པ་དེ་
དག་མོའི་དབང་པོ་སྤངས་ནས་སྐྱེས་པ་ཉིད་དུ་གྱུར་ཅིག །སྐྱེ་བོ་རིགས་གཟུགས་ལ་སོགས་པ་
དམའ་བར་གྱུར་པའི་མ་རབས་རྣམས་ནི་རིགས་དང་ནོར་ལ་སོགས་པ་མཐོན་པོ་ཐོབ་ཅིང་དེ་
དག་གིས་དྲེགས་པར་བྱེད་པའི་ང་རྒྱལ་དག་ཀྱང་བཅོམ་པར་ཤོག །
བཞི་པ་ཐུན་མོང་དུ་བསྔོ་བ་ལ་གཉིས་ལས། དང་པོ་ཕུན་ཚོགས་ཐོབ་པར་བསྔོ་བ་
ལ་གསུམ་གྱི། དང་པོ་ལམ་ལ་འཇུག་པའི་གཙོ་བོའི་རྐྱེན་ཚང་བར་བསྔོ་བ་ནི། བདག་གིས་དེ་
ལྟར་བསམ་པའི་བསོད་ནམས་འདི་ཡིས་ནི་སེམས་ཅན་ཐམས་ཅད་མ་ལུས་པ་སྡིག་པ་ཐམས་
ཅད་སྤངས་ནས་ནི་དུས་རྟག་ཏུ་དགེ་བ་བྱེད་པར་ཤོག །སེམས་ཅན་ཐམས་ཅད་ཀུན་རྫོབ་དང་
དོན་དམ་པའི་བྱང་ཆུབ་སེམས་དང་མི་འབྲལ་ཞིང་བྱང་ཆུབ་ཀྱི་སྤྱོད་པ་ལ་གཞོལ་བ་དང་སངས་
རྒྱས་རྣམས་ཀྱིས་ཡོངས་སུ་གཟུང་ཞིང་རྙེད་པ་དང་བཀུར་སྟི་དང་ཚིགས་སུ་བཅད་པའི་རོ་མྱང་
བ་སོགས་བདུད་ཀྱི་ལས་ཀྱང་སྤང་བར་ཤོག །སེམས་ཅན་དེ་དག་ཐམས་ཅད་ནི་ཚེ་ཡང་དཔག་
- 5 1 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
ཏུ་མེད་པ་ཐུབ་ཅིང་ཡུན་རིང་དུ་འཚོ་བར་ཤོག །དེར་ཡང་རྟག་ཏུ་བདེ་བར་འཚོ་གྱུར་ཅིག། འཆི་
བ་ལྟ་ཅི་སྨོས་འཆི་བའི་སྒྲ་ཡང་གྲགས་པར་མ་གྱུར་ཅིག ། །
གཉིས་པ་ འཇིག་རྟེན་ཡོངས་སུ་དག་པར་བསྔོ་བ་ནི། དཔག་བསམ་གྱི་ཤིང་
གིས་གང་བའི་སྐྱེད་མོས་ཚལ་སངས་རྒྱས་དང་ནི་སངས་རྒྱས་ཀྱི་སྲས་བྱང་སེམས་ཆོས་སྒྲ་ཡིད་
དུ་འོང་བ་སྙན་པ་སྒྲོགས་པས་གང་བ་ཡིས་ཕྱོགས་རྣམས་ཐམས་ཅད་གང་བར་ཤོག །འཇིག་
རྟེན་གྱི་ཁམས་ཐམས་ཅད་དུ་ཡང་ས་གཞི་དག་སྣོད་ཀྱི་སྐྱོན་རྡོ་བ་དང་གསེག་མ་དང་གྱོ་དུམ་
དང་ཚེར་མ་ལ་སོགས་མེད་པ་དང་ལག་མཐིལ་ལྟར་མཉམ་པ། བེ་ཌཱུརྱའི་རང་བཞིན་ལས་
གྲུབ་པ་ཀ་ཙ་ལིན་དའི་གོས་ལྟར་རེག་ན་འཇམ་ཞིང་མཉེན་པོར་གནས་པར་གྱུར་ཅིག །ཆོས་
བཞིན་བྱེད་པའི་རྒྱུར་བྱང་ཆུབ་སེམས་དཔའ་མང་པོའི་འཁོར་གྱི་དཀྱིལ་འཁོར་ཆེན་པོ་དག་
གིས་ཀུན་ནས་ལེགས་པར་ས་སྟེང་དག་བརྒྱན་པར་མཛད་པའི་སྒོ་ནས་བཞུགས་པར་གྱུར་ཅིག།
གསུམ་པ་དགེ་རྐྱེན་ཕུན་སུམ་ཚོགས་པར་བསྔོ་བ་ནི། སེམས་ཅན་སྨིན་པར་བྱ་
བའི་ཕྱིར་ལུས་ཅན་ཀུན་གྱིས་བྱ་དང་ནི་ཤིང་དང་ནོར་བུ་ལ་སོགས་པའི་འོད་ཟེར་ཐམས་ཅད་
དང་དེར་མ་ཟད་ནམ་མཁའ་ལས་ཀྱང་ཆོས་ཀྱི་སྒྲ་རྒྱུན་མི་ཆད་པར་ཐོས་པར་ཤོག །ལུས་ཅན་
དེ་དག་སྐྱེ་བ་རྟག་ཏུ་སངས་རྒྱས་དང་སངས་རྒྱས་སྲས་དང་ཕྲད་གྱུར་ཅིག །ཕྲད་ནས་ཀྱང་
མཆོད་པའི་སྤྲིན་ནི་མཐའ་ཡས་པས་འགྲོ་བའི་བླ་མ་སངས་རྒྱས་མཆོད་པར་ཤོག །གཞན་ཡང་
མི་རྣམས་མཐོང་ཆོས་ལ་བདེ་བར་གནས་པའི་རྒྱུ་ལྷ་ཡང་དུས་དུས་སུ་ཆར་འབེབ་ཅིང་དེའི་
རྒྱུས་ རྩི་ ཤིང་ ལོ་ཏོག་ ཕུན་ སུམ་ ཚོགས་ པར་ ཤོག །འཇིག་ རྟེན་ སྐྱོང་ བའི་ རྒྱལ་ པོ་ ཡང་
ཆོས་བཞིན་རྒྱལ་སྲིད་སྐྱོང་བར་བྱེད་པར་གྱུར་ཅིག །དེ་དག་ལ་བརྟེན་ནས་འཇིག་རྟེན་ཏུ་རྒུད་
པ་དང་བྲལ་ནས་དར་བར་ཤོག །སྨན་རྣམས་ནད་སེལ་བའི་ནུས་མཐུ་ཕུན་སུམ་ཚོགས་པ་དང་
ལྡན་པ་དང་། དབང་པོ་རྟུལ་པོ་རྣམས་ལ་གསང་ཞིང་ཡིད་སྐྱོབ་པར་བྱེད་པའི་གསང་སྔགས་ཀྱི་
-5 19 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཟླས་བརྗོད་རྣམས་ཀྱང་ཇི་ལྟར་བཤད་པ་བཞིན་ཚེགས་མེད་པར་འགྲུབ་པར་ཤོག །
གཉིས་པ་མི་འདོད་པ་ཞི་བར་བསྔོ་བ་ནི། མཁའ་ལ་གྱ་གྱུར་འགྲོ་བའི་མཁའ་
འགྲོ་དང༌། མི་ཁྲག་འཐུང་བ་དང་མ་བཙོས་པའི་མི་ཤ་དང་མི་རོ་རྗེན་པ་ཟ་བའི་སྲིན་པོ་དང་།
གནོད་སྦྱིན་དང་། ཤ་ཟ་ལ་སོགས་པ་སྡང་བའི་སེམས་དང་ལྡན་པ་ཐམས་ཅད་བྱམས་པ་དང་
སྙིང་རྗེའི་སེམས་དང་ལྡན་པར་གྱུར་ཅིག །སེམས་ཅན་འགའ་ཡང་སྡུག་བསྔལ་བར་མ་གྱུར་
ཅིང་། འཕགས་པས་སྨད་པའི་སྡིག་པ་དང་ནད་དང་ལྡན་པར་མ་གྱུར་ལ། འཇིགས་པ་སྣ་
ཚོགས་པ་དང་གཞན་གྱིས་བརྙས་པ་མི་འབྱུང་ཞིང་སེམས་ཅན་འགའ་ཡང་ཡིད་མི་བདེ་བར་
མ་གྱུར་ཅིག །
ལྔ་པ་བསྟན་པ་ལ་ཞུགས་པའི་དོན་དུ་བསྔོ་བ་ནི། སྡེ་སྣོད་གསུམ་བཞུགས་པའི་
གཙུག་ལག་ཁང་རྣམས་སྡེ་སྣོད་གསུམ་གུས་པས་བདག་ཉིད་འཆད་ཅིང་ཀློག་པ་དང་། བློ་ལ་
བླངས་པ་ཕྱིར་ཞིང་གོམས་པར་བྱེད་པའི་ཕྱིར་ཚིག་ཁ་ཏོན་བྱེད་པ་ཉིད་ཀྱིས་རྒྱས་པ་སྟེ་གང་
བས་ལེགས་པར་གནས་པར་ཤོག །དུས་རྟག་ཏུ་ནང་ཕན་ཚུན་དང་སྟོན་པ་བདུད་ལ་སོགས་
པས་མི་ཕྱེད་པས་དགེ་འདུན་བསམ་པ་མཐུན་པ་དང་དགེ་འདུན་གྱི་དོན་མྱང་འདས་ཐོབ་པའི་
ཐབས་བསྒྲུབ་པ་ཡང་བཞེད་པ་བཞིན་འགྲུབ་པར་གྱུར་ཅིག །དང་པོར་བསླབ་པའི་གཞི་
རྣམས་བསླང་བ་དང༌། བླངས་ནས་དེ་རྗེས་སུ་བསྲུང་བ་དང་། ཉམས་པ་སོར་གཞུག་པ་ནི་
བསླབ་པ་ཡིན་ལ་དེ་སློབ་པར་འདོད་པའི་དགེ་སློང་རྣམས་ལུས་འདུ་འཛི་དང་སེམས་རྣམ་རྟོག་
གིས་དབེན་པ་དག་ཀྱང་ཐོབ་པར་ཤོག །གཞན་ཡང་བསམ་གཏན་པ་དག་ཏིང་ངེ་འཛིན་གྱི་མི་
མཐུན་ཕྱོགས་རྣམ་པར་གཡེང་བ་ཐམས་ཅད་སྤངས་ནས་ནི་སེམས་ནི་ལེ་ལོ་མེད་པར་བསམ་
གཏན་བསྒོམ་པ་ལ་ལས་སུ་རུང་བས་ཏིང་ངེ་འཛིན་བསྒོམ་པར་གྱུར་ཅིག །གསོལ་བ་དང་བཞི་
ཡི་ལས་ཀྱིས་བསྙེན་པར་རྫོགས་པའི་དགེ་སློང་མ་རྣམས་ཆོས་གོས་སོགས་རྙེད་པ་དང་ལྡན་
，
- 5 20 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༥
ཞིང་ཕན་ཚུན་འཐབ་པ་དང་གནོད་པ་ཐམས་ཅད་སྤང་བར་ཤོག །དེ་བཞིན་དུ་ཐར་པའི་གྲོང་
དུ་འཇུག་པའི་ཕྱིར་ཁྱིམ་ནས་ཁྱིམ་མེད་པར་རབ་ཏུ་བྱུང་བ་ཀུན་ཉོན་མོངས་པའི་གདུང་བ་
བསིལ་བར་བྱེད་པའི་ཚུལ་ཁྲིམས་བསླབ་པ་ལས་མི་འདའ་བའི་སྒོ་ནས་ཉམས་པ་མེད་པར་
གྱུར་ཅིག །རྩ་ལྟུང་ལྷག་པར་སྤྱོད་པའི་ཚུལ་ཁྲིམས་འཆལ་བ་རྣམས་འགྱོད་དེ་ཡིད་བྱུང་ནས་
ཕྱིར་བཅོས་པའི་སྒོ་ནས་རྟག་ཏུ་དེའི་སྡིག་པ་ཟད་བྱེད་ཤོག །དེ་ནས་བདེ་འགྲོ་ལྷ་མི་དག་ཀྱང་
ཐོབ་པར་གྱུར་ནས་དེར་ཡང་རྒྱུ་མཐུན་གྱི་འབྲས་བུ་ཚུལ་ཁྲིམས་ཀྱི་བརྟུལ་ཞུགས་མི་ཉམས་
པར་ཤོག །རིག་པའི་གནས་ལ་བྱང་བས་མཁས་པ་རྣམས་ནི་ཁྱད་པར་དུ་འཕགས་པའི་གནས་
ལ་འཇོག་པས་བཀུར་བ་དང༌། ལྷུང་བཟེད་ལ་སོགས་པའི་སྣོད་དུ་བླུགས་པར་བྱ་བའི་ཟས་
མཐའ་གཉིས་སུ་མ་ལྷུང་བ་སྣུམ་ཁུར་ལ་སོགས་པའི་བསོད་སྙོམས་དག་ཀྱང་དཀའ་ཚེགས་
ཆུང་དུས་རྙེད་པར་ཤོག །རྒྱུད་ནི་ཁ་ན་མ་ཐོ་བས་ཡོངས་སུ་དག་པ་དང་ཕྱོགས་རྣམས་ཀུན་ཏུ་
སྒྲ་དང་གྲགས་པ་དང་ཚིགས་སུ་བཅད་པས་ཁྱབ་པར་ཤོག །ཕྱི་མར་ཡང་ངན་སོང་གི་སྡུག་
བསྔལ་མ་མྱོང་ཞིང་དཀའ་བ་དྲག་པོ་སྤྱད་པ་མེད་པར་ཡང་དལ་འབྱོར་གྱི་ཆོས་རྣམས་ཚང་བའི་
ལྷ་བས་ལྷག་པའི་ལུས་ཀྱིས་ནི་དེ་དག་སངས་རྒྱས་མྱུར་དུ་འགྲུབ་པར་ཤོག །།
གཉིས་པ་འཇིག་རྟེན་ལས་འདས་པའི་དོན་དུ་བསྔོ་བ་ནི། སེམས་ཅན་ཀུན་གྱི་
ལན་གྲངས་མང་དུ་སངས་རྒྱས་ཐམས་ཅད་ཟང་ཟིང་དང་བསྒྲུབ་པའི་མཆོད་པས་མཆོད་པར་
བྱེད་ཅིང་། དེ་དག་སངས་རྒྱས་ཀྱི་བདེ་བ་བསམ་ཡས་ཐོབ་པ་ཉིད་ཀྱིས་རྟག་ཏུ་བདེ་བ་དང་
ལྡན་པར་གྱུར་ཅིག །བྱང་ཆུབ་སེམས་དཔའ་རྣམས་ཀྱིས་ནི་འགྲོ་བ་ལ་ཕན་བདེའི་དོན་ཐུགས་
ལ་དགོངས་པ་བཞིན་འགྲུབ་པར་ཤོག །འགྲོ་བ་མགོན་མེད་པ་རྣམས་ཀྱི་མགོན་པོ་སངས་
རྒྱས་དེ་ཡིས་ནི་གང་དགོངས་པའི་དགེ་ལེགས་དེ་སེམས་ཅན་རྣམས་ལ་འབྱོར་བར་ཤོག །དེ་
བཞིན་སྲིད་པ་ཐ་མ་པའི་ཚེ་རང་བྱུང་གི་ཡེ་ཤེས་ཀྱིས་རང་ཉིད་གཅིག་པུ་བྱང་ཆུབ་པའི་རང་
-5 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སངས་རྒྱས་རྣམས་དང་། རྒྱུན་ཞུགས་ལ་སོགས་པའི་འབྲས་བུ་ཐོབ་པ་གཞན་ལས་ཐོས་ཤིང་
སྒྲོགས་པའི་ཉན་ཐོས་རྣམས་ཀྱང་ཇི་ལྟར་བཞེད་པའི་བདེ་བ་ཐོབ་པར་གྱུར་ཅིང་གུས་པ་དང་
བཅས་པས་ལྷ་དང་ལྷ་མིན་དང་མི་ལ་སོགས་པའི་ཁམས་གསུམ་པ་ཡིས་རྟག་ཏུ་མཆོད་པར་
གྱུར་ཅིག །
གཉིས་པ་རང་དོན་དུ་བསྔོ་བ་ལ་བཞི་ལས། དང་པོ་གནས་སྐབས་ཀྱི་འབྲས་བུ་
ཐོབ་པར་བསྔོ་བ་ནི། ཞི་བའི་ལྷ་བདག་ཀྱང་། ཡི་དམ་འཇམ་པའི་དབྱངས་ཀྱིས་ཕན་བཏགས་
པའི་བཀའ་དྲིན་གྱིས་ས་གོང་མའི་ཡོན་ཏན་ཐོབ་པར་བྱ་བའི་རྟེན་དུ་གྱུར་ཅིང་ས་དེ་ཉིད་ཀྱི་
ཡོན་ཏན་གྱི་གཞིར་གྱུར་པས་ས་ཞེས་བྱ་ཞིང་། བྱང་ཆུབ་དང་ཉེ་ཞིང་སེམས་ཅན་མང་པོའི་དོན་
བསྒྲུབ་པར་བྱེད་པའི་ནུས་པ་མཐོང་ནས་དགའ་བ་རླབས་པོ་ཆེ་སྐྱེས་པས་རབ་ཏུ་དགའ་བ་
ཞེས་པ་ཐོབ་པའི་བར་དུ་དུས་རྟག་ཏུ་ཚེ་རབས་རྣམས་དྲན་པ་དང་རབ་ཏུ་བྱུང་བ་ཡོན་ཏན་གྱི་
སྣོད་དུ་གྱུར་པ་ཐོབ་པར་ཤོག །རབ་ཏུ་བྱུང་བ་དེར་ཡང་བདག་གི་བསོད་སྙོམས་ལ་སོགས་
པའི་ཁ་ཟས་ངན་ཉུང་གྱི་ནས་ཀྱང་སྡུག་བསྔལ་བའི་གནས་སྐབས་ནའང་ལུས་ཉམས་སྟོབས་
དང་ལྡན་ཞིང་འཚོ་བར་ཤོག །ཚེ་རབས་བརྒྱུད་མ་ཀུན་ཏུ་དགེ་བ་ལ་རྣམ་པར་གཡེང་བ་ལས་
དབེན་པར་གནས་པ་ཕུན་སུམ་ཚོགས་པའང་ཐོབ་པར་ཤོག ། །
གཉིས་པ་ཡི་དམ་དང་རྟག་ཏུ་མཇལ་བར་བསྔོ་བ་ནི། གཞན་ཡང་གང་གི་ཚེ་སྐུ་ལྟ་
བར་འདོད་པའམ་ཆེན་པོ་འདྲི་བ་ལྟ་ཅི་སྨོས་ཆོས་ཀྱི་དོན་ཅུང་ཟད་འདྲི་བར་འདོད་ནའང་མགོན་
པོ་འཇམ་པའི་དབྱངས་དེ་ཉིད་ནི་གེགས་མེད་པར་ཡང་མཐོང་བར་ཤོག ། །
གསུམ་པ་རྒྱལ་སྲས་ཀྱི་སྤྱོད་པ་སྤྱད་པར་བསྔོ་བ་ནི། ཕྱོགས་བཅུ་ནམ་མཁའི་
མཐས་གཏུགས་པ་སྟེ་མཐའ་དང་མཉམ་པའི་སེམས་ཅན་ཀུན་གྱི་གནས་སྐབས་དང་མཐར་
ཐུག་གི་དོན་བསྒྲུབ་པའི་ཕྱིར། འཇམ་དཔལ་ཇི་ལྟར་བྱང་ཆུབ་ཀྱི་སྤྱོད་པ་རླབས་པོ་ཆེ་མཛད་པ་
- 5 2 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། ༼༥
བཞིན་བདག་གི་སྤྱོད་པའང་དེ་འདྲར་ཤོག །དེའང་འཇམ་དཔལ་གྱི་སངས་རྒྱས་ཀྱི་ཞིང་གི་
ཡོན་ཏན་བཀོད་པའི་མདོ་ལས། བདག་འདིར་བྱང་ཆུབ་རིངས་ཚུལ་དུ། །འཚང་རྒྱར་མོས་
ཤིང་སྤྲོས་པ་མེད། །ཕྱི་མཐར་ཐུག་གི་བར་དུ་ཡང་། །སེམས་ཅན་གཅིག་ཕྱིར་སྤྱད་པར་བགྱི། །
ཚད་མེད་བསམ་གྱིས་མི་ཁྱབ་པའི། །སངས་རྒྱས་ཞིང་ནི་སྦྱང་བར་བགྱི། །ཕྱོགས་རྣམས་བཅུ་
པོ་ཐམས་ཅད་དུ། །བདག་གི་མིང་ནི་གྲགས་པར་བགྱི། །ཞེས་པ་ལྟར་རོ། །
བཞི་པ་གཞན་དོན་གྱི་མཐུ་ཐོབ་པར་བསྔོ་བ་ནི། དུས་ནམ་མཁའ་ཇི་སྲིད་གནས་
པ་དང་ཡུལ་འགྲོ་བ་ཇི་སྲིད་གནས་པར་གྱུར་པའི་ཡུལ་དུས་དེ་སྲིད་དུ་དོན་བྱེད་པ་པོ་བདག་ནི་
མྱ་ངན་ལས་མི་འདའ་བར་གནས་པར་གྱུར་ནས་བྱེད་ལས་འགྲོ་བའི་སྡུག་བསྔལ་སེལ་བར་
ཤོག །འགྲོ་བ་དམྱལ་སོགས་ཀྱི་སྡུག་བསྔལ་གང་ཅི་ཡང་རུང་བ་ཡོད་པ་དེ་ཀུན་མ་ལུས་པ་
བདག་ལ་སྨིན་ནས་འགྲོ་བ་གཞན་འགའ་ལའང་སྨིན་པར་མ་གྱུར་ཅིག །བྱང་ཆུབ་སེམས་
དཔའི་བྱང་ཆུབ་ཀྱི་སེམས་ཀྱིས་ཀུན་ནས་བསླང་བའི་ཚོགས་གཉིས་ཀྱིས་བསྡུས་པའི་དགེ་བ་
རྣམས་ཀྱི་མཐུས་འགྲོ་བ་རྣམས་བདེ་བ་ཕུན་ཚོགས་ལ་སྤྱོད་པར་ཤོག །
གསུམ་པ་ཐུན་མོང་དུ་བསྟན་པ་གནས་པའི་དོན་དུ་བསྔོ་བ་ནི། འགྲོ་བ་ངན་སོང་
དང་འཁོར་བའི་སྡུག་བསྔལ་མ་ལུས་པ་སེལ་བའི་སྨན་དེ་དང་འདྲ་བའི་ཟླ་མེད་པས་གཅིག་པུ་
མངོན་མཐོ་ངེས་ལེགས་ཀྱི་ཕུན་ཚོགས་ཀྱི་བདེ་བ་ཀུན་འབྱུང་བའི་གནས་ཐུབ་པའི་བསྟན་པ་སྡེ་
སྣོད་གསུམ་གྱི་བདག་ཉིད་ཀྱི་ལུང་གི་ཆོས་དང་རྟོགས་པའི་ཆོས་བྱང་ཆུབ་ཀྱི་ཕྱོགས་དང་མཐུན་
པའི་ལམ་དང་ འཐོབ་བྱ་འགོག་བདེན་ཏེ། སྟོན་པའི་དམ་ཆོས་རྣམ་གཉིས་ཏེ། །ལུང་དང་
རྟོགས་པའི་བདག་ཉིད་དོ། །ཞེས་སོ། །དེ་རྙེད་པ་དང་བཀུར་སྟིའི་མཆོད་པས་བརྒྱན་པ་དང་
བཅས་ཏེ་དུས་ཡུན་རིང་དུ་གནས་པར་གྱུར་ཅིག ། །
གཉིས་པ་བཀའ་དྲིན་དྲན་པའི་ཕྱག་བྱ་བ་ནི། གང་གིས་བྱིན་གྱིས་བརླབ་པའི་
-y 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དྲིན་གྱིས་བདག་ལ་དགེ་བའི་བློ་བྱང་ཆུབ་ཀྱི་སེམས་སོགས་འབྱུང་ཞིང་འཕེལ་ལ་རྒྱས་པར་
མཛད་པའི་ཡི་དམ་གྱི་ལྷ་འཇམ་པའི་དབྱངས་ལ་ཕྱག་འཚལ་ལོ། །གང་གི་དྲིན་གྱིས་བདག་
ཁྱིམ་ལ་སོགས་པ་ཉེས་པ་དུ་མའི་གནས་ལས་དྲངས་ནས་དགེ་ལེགས་ཀྱི་ཁྱད་པར་གོང་ནས་
གོང་དུ་རྒྱས་པས་དར་བར་མཛད་པའི་གདམས་ངག་དང་རྗེས་སུ་བསྟན་པ་འདོམས་པའི་
མཁན་པོ་དང་བླ་མ་སོགས་དགེ་བའི་བཤེས་ལའང་བཀའ་དྲིན་དྲན་པས་བདག་ཕྱག་འཚལ་
ལོ༑ ༑ལེའུ་བཅུ་པའི་རྣམ་པར་བཤད་པའོ།། །། །
ཐུབ་དབང་གསུང་རབ་རིན་ཆེན་འབྱུང་གནས་ལས། །རྒྱལ་སྲས་འཕགས་པའི་
དེད་དཔོན་གྱིས་བླངས་པའི། །བྱང་ཆུབ་སྤྱོད་པའི་གཞུང་དོན་ཡིད་བཞིན་ནོར། །བདེ་ལེགས་
ཀུན་འབྱུང་རིན་ཐང་མེད་པ་རྣམས། །ཐོས་བསམ་བརྩོན་པས་བྱི་དོར་ལེགས་སྒྲུབ་སྟེ། །
འགྲེལ་པའི་ལེགས་བཤད་རྒྱན་གྱིས་མཛེས་བྱས་ནས། །དྲི་མེད་ཚིག་གི་སྲད་བུ་ལ་བརྒྱུས་ཏེ།།
རྣམ་བཤད་ནོར་བུའི་ཕྲེང་བ་ཁོ་བོས་སྤེལ། །འདིར་ནི་སྒྲོས་ངན་མཆིང་བུ་རྒྱང་བསྲིང་ཏེ། །
ཤེར་འབྱུང་བློ་གྲོས་དགེ་ལྷ་རྣམ་སྣང་འཚོ། །རྣལ་འབྱོར་ཟླ་བ་ནག་པོ་པ་ལ་སོགས། །གང་
ཞིག་འཕགས་པའི་ཡུལ་དུ་སྔོན་འབྱུང་བའི། །མཁས་པའི་ལེགས་བཤད་རིན་ཆེན་ལྷུར་བླངས་
ཏེ༑ ༑རྗེ་བཙུན་གསུང་གི་སྣང་བས་གསལ་བྱས་ནས། །རང་བཟོ་སྤངས་ཏེ་བླ་མས་བསྐུལ་བ་
བཞིན། །བློ་གསལ་མགུལ་རྒྱན་འདི་ནི་འབད་པས་བསྒྲུབས། །འོན་ཀྱང་སྙིགས་དུས་སྐྱེ་བོ་
སྡང་ཡིད་ཅན། །བློ་མིག་རྨོངས་པའི་རབ་རིབ་ཀྱིས་ལྡོངས་པས། །ཕྱོགས་འཛིན་གཅོང་རོང་
ནང་ཞུགས་མཁས་རློམ་འགས། །བདག་གི་ལེགས་པར་བཤད་པ་མི་མཐོང་ཡང་། །གང་གིས་
སྐྱེ་བ་སྐྱེ་བར་ཡང་ཡང་དུ། །རྒྱལ་བས་ལེགས་གསུང་ལེགས་པར་གོམས་པ་ལས། །མཁྱེན་པ་
རྣམ་དག་རྣམ་པར་སྦྱངས་པའི་མཐུས། །འགྲོ་ལ་ཕན་དགོངས་ཕན་མཛད་ལ་གསལ་འགྱུར། །
ད་དུང་དུ་ཡང་བཤད་པའི་རྣམ་གྲངས་སོགས། །ལེགས་བཤད་རབ་མང་བརྗོད་པ་ནུས་མོད་
- 5 3 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་བླ་མ་དམ་པའི་གསུང་བཞུགས། (༥
ཀྱི༑ ༑གདུལ་བྱའི་སྐྱེ་བོ་བསྡུས་ལ་དགའ་བའི་ངོར། །ཚིག་ཉུང་དོན་གསལ་རྣམ་པར་ཕྱེ་མོད་
ཀྱང༌། །རྒྱལ་སྲས་འཕགས་པའི་གོ་འཕང་མ་ཐོབ་ཅིང་། །བདག་བློ་ཞན་པས་མ་འབྲེལ་ལ་
སོགས་པའི། །ཉེས་པ་མཆིས་ན་དེ་ཉིད་གཟིགས་པ་དང༌། །མཁྱེན་པའི་ནོར་ཅན་རྣམས་ལ་
བཟོད་པར་གསོལ། །འདིར་འབད་དགེ་བ་རབ་དཀར་བདུད་རྩིའི་འོད་ཅན་ལས་བྱུང་པའི། །
བྱང་ཆུབ་སྤྱོད་པའི་བསིལ་ཟེར་དྲི་མེད་ཕྱོགས་སུ་ལྷུང་བ་ཡིས། །འགྲོ་བ་ཀུན་གྱི་ཕན་བདེ་
དཔག་ཡས་ཀུ་མུད་ཁ་ཕྱེ་ནས། །སྟོབས་སོགས་རྒྱལ་བའི་ཡོན་ཏན་ཟེའུ་འབྲུ་ཀུན་ལ་གསལ་
བར་ཤོག །གང་གི་ཐུབ་བསྟན་ཉིན་མོར་བྱེད་པ་ཡི། །བཤེས་གཉེན་དེ་དག་སྐུ་ཚེ་རིང་བ་དང༌།།
ལེགས་བཤད་རབ་རྒྱས་སྦྲང་རྩིའི་རོ་མྱངས་པས། །བློ་གསལ་བུང་བའི་བློ་གྲོས་ལུས་བརྟས་
ཤོག །བདག་ཀྱང་རྣམ་གཡེང་མཐའ་དག་རྒྱང་བསྲིངས་ཏེ། བྱང་ཆུབ་སྤྱོད་པ་དཔག་ཡས་
མཐར་ཕྱིན་ནས། །འགྲོ་བ་ཀུན་གྱི་མངོན་པར་འདོད་པ་ཡི། །རེ་བ་མ་ལུས་རྫོགས་པར་བྱེད་
པར་ཤོག །གང་གི་དྲིན་ལས་བློ་གྲོས་དམན་པ་བདག་འདྲས་ཀྱང་། །མ་ནོར་གཞུང་གི་དེ་ཉིད་
ཇི་བཞིན་ལེགས་རྟོགས་ཤིང་། །རྣམ་དག་ཐར་པའི་ལམ་རབ་གསལ་བར་སྟོན་མཛད་པའི། །
ཡོངས་འཛིན་ཀུན་ལའང་བདག་ནི་གུས་པས་ཕྱག་འཚལ་ལོ། །
བྱང་ཆུབ་ཀྱི་སྤྱོད་པ་ལ་འཇུག་པའི་རྣམ་པར་བཤད་པ་དགོངས་པ་ངེས་པར་
གསལ་བར་ཞེས་བྱ་བ་འདི་ནི། བདེ་བར་གཤེགས་པའི་གསུང་རབ་དགོངས་འགྲེལ་དང་
བཅས་པ་ལ་བློའི་སྣང་བ་ཅུང་ཟད་ཐོབ་པ། གཅིག་ཏུ་དབེན་པ་ལ་གཞོལ་བའི་ཤཱཀྱའི་བཙུན་པ་
བསོད་ནམས་རྒྱལ་མཚན་དཔལ་བཟང་པོས། འབྲུ་མང་པོའི་ལོ། རྟ་ པའི་ཟླ་བའི་དཀར་
ཕྱོགས་ཀྱི་ཚེས་བརྒྱད་ལ། ཆོས་གྲྭ་ཆེན་པོ་དཔལ་ལྡན་ས་སྐྱའི་གཙུག་ལག་ཁང་དུ་ལེགས་པར་
སྦྱར་བའི་ཡི་གེ་པ་ནི། ལུང་རིགས་རྒྱ་མཚོའི་ཕ་རོལ་ཏུ་སོན་པའི་གནས་དྲུག་པ་བློ་གྲོས་
མཚུངས་མེད་ཀྱིས་བགྱིས་ཏེ་ཡོངས་སུ་རྫོགས་པར་གྲུབ་པའོ། །འགྲོ་བ་དཔག་ཏུ་མེད་པ་ལ་
- 52 5 -



1
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕན་ རྒྱ་ཆེན་ པོ་ ཐོབ་ པར་ གྱུར་ ཅིག །བསོད་ནམས་འདི་ཡིས་ཐམས་ཅད་གཟིགས་པ་ཉིད། །ཐོབ་ནས་ཉེས་པའི་
དགྲ་རྣམས་ཕམ་བྱས་ཏེ། །སྐྱེ་རྒ་ན་འཆིའི་རྦ་ཀློང་འཁྲུགས་པ་ཡི། །སྲིད་པའི་མཚོ་ལས་འགྲོ་བ་སྒྲོལ་བར་ཤོག །ཕན་བདེ་འབྱུང་
བའི་གནས་གཅིག་པུ། །བསྟན་པ་ཡུན་རིང་གནས་པ་དང་། །བསྟན་འཛིན་སྐྱེས་བུ་དམ་པ་རྣམས། །སྐུ་ཚེའི་རྒྱལ་མཚན་བརྟན་
གྱུར་ཅིག །ནམ་ཞིག་དཔལ་གྱི་རི་ལ་ཀླུ་སྒྲུབ་རྗེ། །སྐལ་ལྡན་འདུས་པའི་ཚོགས་ཀྱིས་ཡོངས་བསྐོར་ནས། །མཐའ་བྲལ་དབུ་མའི་
ལམ་བཟང་འཆད་པ་ན། །བདག་ཀྱང་འཁོར་གྱི་ཐོག་མར་སྐྱེ་བར་ཤོག །དེ་ཚེ་ཤེས་བྱའི་ཆོས་ཚུལ་ནམ་མཁའི་མཐའ། །གཞལ་
བའི་རྣམ་དཔྱོད་མཚུངས་པ་མེད་པ་ཡིས། །ཆོས་ལྟར་བཅོས་པ་ཐམས་ཅད་སུན་ཕྱུང་ནས། །འཕགས་པའི་དགོངས་པ་འཁྲུལ་
མེད་རྟོགས་པར་ཤོག །ཆོས་ཚུལ་འདི་ཡང་ཉི་ཟླའི་དཀྱིལ་འཁོར་བཞིན། །ཕྱོགས་བཅུ་མཐའ་གྲུ་ཀུན་ཏུ་གྲགས་གྱུར་ཏེ། །བློ་
གྲོས་པདྨོ་རབ་ཏུ་རྒྱས་བྱེད་ཅིང་། །སངས་རྒྱས་བསྟན་པ་དར་ཞིང་རྒྱས་པར་ཤོག །སྟོན་པ་འཇིག་རྟེན་ཁམས་སུ་བྱོན་པ་དང་། །
བསྟན་པ་ཉི་འོད་བཞིན་དུ་གསལ་བ་དང་། །བསྟན་འཛིན་བུ་སློབ་དགེ་འདུན་མཐུན་པ་ཡིས། །བསྟན་པ་ཡུན་རིང་གནས་པའི་
བཀྲ་ཤིས་ཤོག །
སླར་སྨྲས་པ། བྱང་ཆུབ་སྤྱོད་པའི་གཞུང་བཟང་ཡིད་བཞིན་ནོར། །ཕན་བདེའི་ལམ་བཟང་སྤྱོད་ལ་མི་ངལ་
བར། །རྒྱལ་བའི་ཐུགས་ཀྱི་ཉིང་ཁུ་འདི་ཁོ་ན། །བདག་སོགས་རྒྱུད་ལ་སྐྱེ་བར་གྱུར་ཅིག་གུ། །མཚན་མཆོག་གསུམ་ལྡན་བསོད་
ནམས་རྒྱལ་མཚན་དཔལ། །དཔལ་ལྡན་ས་སྐྱའི་ཆོས་གྲྭ་ཆེན་པོར་མཛད། །མཛད་པའི་ཚུལ་འདི་བདུན་ཕུད་ཆོས་འཁོར་གྱི། །
འདུས་སྡེ་སྤྱི་ནས་དཔར་བསྐྲུན་དགེ་ཚོགས་ཀྱིས། །འབྲེལ་ཐོག་ཕ་མས་གཙོ་བྱས་ཡིད་ཅན་རྣམས། །བྱང་ཆུབ་སྤྱོད་ལ་གཅིག་ཏུ་
གཞོལ་གྱུར་ཅིག །ཅེས་པ་འདི་ཡང་རབ་བྱུང་བཅུ་བདུན་ལྕགས་ལུག་ལོའི་ཁྲུམས་སྟོད་ཟླ་བའི་དམར་ཕྱོགས་ཀྱི་རྫོགས་པ་དང་
པོའི་ཉིན་མགོ་འཛིན་དགེ་སློང་དཀོན་མཆོག་བསྟན་དར་ནས་བྲིས་པའོ། །དགེའོ།། །།
- 5
2
6 -



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང༌།
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ཁྲིན་ཏུའུ་ཡིད་ཚན་པར་འདེབས་ཚད་ཡོད་ཀུང་སི།
དེབ་ཚད།
787mmX 1092mm 1/16
པར་ཤོག
2316.25
ཡིག་གྲངས།
ཁྲི་ 1284
པར་གཞི།
2016ལོའི་ཟླ་11པར་པར་གཞི་དང་པོ་བསྒྲིགས།
པར་ཐེངས།
2015ལོའི་ཟླ་11པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0
སྒོར་3840.00 ༼ཁྱོན་པོད་དོན་དགུ་ཡོད། ༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག་
རིན་གོང་།



图书在版编目(CIP)数据
六大集成之般若集:藏文/美桑古籍整编组整理,
拉萨:西藏藏文古籍出版社,2015.11
ISBN 978-7-80589-670-0
I. 0六… I. 0美…. 0藏语一研究
IV.DH214
中国版本图书馆 CIP 数据核字(2015)
第210402号
六大集成之般若集
作者
责任编辑
封面设计
出版
社址
邮政编码
销
印刷
邦译师罗追丹巴等
乌金群培 嘎瓦西热桑布 土日美朗
土日美朗,萨迦格列
西藏藏文古籍出版社
拉萨市色拉路22号
850010
全国新华书店
印张
邮 经印开印字版印 标
刷 本张数次次
版 次
印次
标准书号
定价
成都一千印务有限公司
1787mm×1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
3840.00元(全七十九册)
版权所有
翻印必究
