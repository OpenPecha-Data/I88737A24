༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup: ||13CN4462
ISBN:
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
Date:
n/a
bod jongs bod yig dpe raying dpe skrun khang /
n/a
Volume:
7
Total Volumes:
TBRC Pages:
In/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
སྤྱོད་མཇུག་པོད་བདུན་པ།
༡ - ༡༣
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་། །



བརྩེ་ཆེན་རིག་མཛོད་ ༧༣
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
སྤྱོད་མཇུག་པོད་བདུན་པ།
༡ - ༡༣
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



·
·
·
-
-
-
-
.
...
-
-



། དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤུར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང༌། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང་། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས། །
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
༈ བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་
། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང་། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང་། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྤྱི་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང་། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང༌། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང༌། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང་། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
ཚོགས་ལྔ་དང༌། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང༌། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང༌།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང༌། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང༌། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲུར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ།།དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང༌། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང་། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲུ་བསྐོར་ཕེབས་པའི་



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང་། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།
-
-
，



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང་། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་སྤྱི་ལོ་༡༢༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་(སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་
co



ལས་རིམ་གླེང་སློང་གཏམ།
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་(ཚན་པ་ཆུང་ངུ་ཞིག་ཁ་བསྐང་ཡོད།༽དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང༌། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང༌། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། ༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ང་
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། ༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། /༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། སྤྱི་ལོ་༢༠༠༡ ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་སྤྱི་ལོ་༢༠༠༧ལོ་དེ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་(སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང་། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་༼སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་
-



ལས་རིམ་གླེང་སློང་གཏམ།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །།
༼གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།།
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤྱད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།།
1 0



དཀར་ཆོག
དཀར་ཆག་
• • • • • • •• •(11)
༈ སྤྱོད་འཇུག་འགྲེལ་པ། …....…...…...………... ཇོ་ནང་ལོ་ཆེན་བློ་གྲོས་དཔལ་བཟང་།
སྤྱིའི་རྣམ་གཞག ………..……….
• • • • •(1）
ལེའུ་དང་པོའི་འགྲེལ་པ། ...….
ལེའུ་གཉིས་པའི་འགྲེལ་པ། …....
• • • • • • • ••(29)
ལེའུ་གསུམ་པའི་འགྲེལ་པ། .....
•(43)
ལེའུ་བཞི་པའི་འགྲེལ་པ། ....
• • •(49)
ལེའུ་ལྔ་པའི་འགྲེལ་པ། ..….....
•(57)
ལེའུ་དྲུག་པའི་འགྲེལ་པ། ..…..
• • ..... • •(77)
ལེའུ་བདུན་པའི་འགྲེལ་པ། ......
•..... • •(102)
ལེའུ་བརྒྱད་པའི་འགྲེལ་པ། ...….
• • • • •(116）
ལེའུ་དགུ་པའི་འགྲེལ་པ། ...….
• • •(148)
ལེའུ་བཅུ་པའི་འགྲེལ་པ། .....。
• • •(193）
མཇུག་གི་དོན། .。。。。。。。
•.....• •(200)
། བྱང་ཆུབ་སེམས་དཔའི་སྤྱོད་པ་ལ་འཇུག་པའི་འགྲེལ་པ་སྤྱོད་པ་རབ་ཏུ་གསལ་བ། ….…....
...................... བོ་དོང་པཎ་ཆེན་ཕྱོགས་ལས་རྣམ་རྒྱལ།
སྔོན་དུ་འགྲོ་བའི་གཏམ། ….
• • • • • • • •(202)
སྤྱིའི་དོན་རྒྱ་ཆེར་བསྟན་པ། ….…….....….
.....
•....
• • •(207）



དཀར་ཆག
•••
• • • • •(290)
，。。。。。。。。• •(336）
•........• •(348)
• •(354）
•(362)
•(379)
ལེའུ་དང་པོའི་འགྲེལ་པ། .......
ལེའུ་གཉིས་པའི་འགྲེལ་པ། …………….
ལེའུ་གསུམ་པའི་འགྲེལ་པ། .....
ལེའུ་བཞི་པའི་འགྲེལ་པ། ...
ལེའུ་ལྔ་པའི་འགྲེལ་པ། ....
ལེའུ་དྲུག་པའི་འགྲེལ་པ། 。。。。
ལེའུ་བདུན་པའི་འགྲེལ་པ། ...
ལེའུ་བརྒྱད་པའི་འགྲེལ་པ། ………….
ཤེས་རབ་ལེའུའི་སྤྱི་དོན། 。。
ལེའུ་དགུ་པའི་འགྲེལ་པ། ......
ལེའུ་བཅུ་པའི་འགྲེལ་པ། ...…..
མཇུག་གི་དོན། ….
•(397)
•(408)
•.....• •(437）
• • • • • • • • •(504）
• • • • • • •(535）
• • • •••••• • • • • • •• • • • • ••••••• • • • •
• • •(540)



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧༧
༄༅། །སྤྱོད་འཇུག་འགྲེལ་པ་བཞུགས་སོ། །
ཇོ་ནང་ལོ་ཆེན་བློ་གྲོས་དཔལ་བཟང་གིས་མཛད།
༄༅། །ཨོཾ་སྭསྟི། བྱང་ཆུབ་སེམས་དཔའི་སྤྱོད་པ་ལ་འཇུག་པའི་རྣམ་པར་བཤད་པ་
གཞུང་དོན་སྣང་བ་ཞེས་བྱ་བ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་
འཚལ་ལོ། །རྒྱལ་བ་སྲས་དང་བཅས་པ་རྣམས་ལ་གུས་པས་ཕྱག་འཚལ་སྐྱབས་སུ་མཆི། ཐེག་
པ་ཆེན་པོའི་གསུང་རབ་རྒྱས་གྱུར་ཅིག །བདག་ཅག་རྣམས་ཀྱི་ལུས་ངག་ཡིད་གསུམ་དུས་
གསུམ་དགེ་བའི་ཚོགས་རྣམས་ཀྱིས། །རྒྱལ་བའི་ཆོས་དང་སེམས་ཅན་ཀུན་ལ་ཕན་པ་རྒྱ་ཆེན་
འབྱུང་གྱུར་ཅིག །རྒྱལ་བ་ཀུན་གྱི་ཡེ་ཤེས་ལས་གྲུབ་རྣམ་དག་མཁྱེན་པ་ཚད་མེད་ཅིང་། །རབ་
གསལ་ ཉི་ མ་ གཞོན་ནུ་འདིའི་བར་འབྲུ་དྲུག་མ་དཔེར་མ་གསལ།མངའ་བ་ཅན། ། ཟུར་ ཕུད་གསལ་
ལྡན་ལྷ་བརྒྱའི་གཙུག་གིས་ཞབས་ཀྱི་པད་མོར་གུས་མཆོད་པ། །དཔལ་ལྡན་འཇམ་པའི་
དབྱངས་ཀྱི་དྲིན་ལས་འཇིག་རྟེན་ཉིན་མོར་བྱེད་གྱུར་ཅིག །འཕགས་མཆོག་དེ་ཡིས་རྗེས་སུ་
བཟུང་བའི་སྐད་ཅིག་ཉིད་ལ་གསུང་རབ་དོན། །ཇི་བཞིན་གཟིགས་པའི་དེ་ལ་འདིའི་བར་འབྲུ་དགུ་
མ་དཔེར་མ་གསལ།༽ནས། །གཅིག་ཏུ་བརྩོན་པས་རང་གཞན་དོན་དུ་བྱང་ཆུབ་སྤྱོད་པ་ལྷུར་ལེན་པ།
གཞུང་འདི་སྟོན་མཛད་རྒྱལ་སྲས་དམ་པ་ཞི་བའི་ལྷ་ལ་ཕྱག་འཚལ་ལོ།། དེ་ཡི་གསུང་རབ་བྱང་
ཆུབ་སྤྱོད་པའི་གྲོང་ཁྱེར་ཆེན་པོར་འཇུག་པའི་སྒོ། །ཟོལ་མེད་རྣམ་པར་བྱེད་པའི་བློ་ལྡན་ཤེས་
རབ་ འབྱུང་ གནས་ ༼འདིའི་ བར་འབྲུ་ གསུམ་ མ་ དཔེར་ མ་ གསལ།། འདིའི་ མགོར་འབྲུ་ དྲུག་ མ་ དཔེར་ མ་
གསལ།༽ཞབས་དང་རྣམ་པར་སྣང་མཛད་བསྲུང་བ་དང་། །རྣལ་འབྱོར་ཟླ་བ་གསེར་གླིང་པ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་རྒྱ་འགྲེལ་མཛད་རྣམས་རྒྱལ་གྱུར་ཅིག །དེ་དག་ཀུན་གྱི་གསུང་རབ་ཆུ་བོ་བློ་ཆེན་རྒྱ་
མཚོར་བསྟེན་པའི་མཐུས། །རྣམ་འབྱེད་སྙིང་རྗེའི་སྙིང་པོ་ཅན་གྱི་ཆུ་འཛིན་སྟུག་པོ་འཁྲིགས་པ་
ལས། །ལེགས་བཤད་ ༼འདིའི་བར་འབྲུ་དྲུག་མ་དཔེར་མགསལ།རྣམ་མང་འབྲས་བུ་སྨིན་མཛད་པ། །
གངས་རིའི་ཁྲོད་འདིར་སྔོན་ཆད་བྱུང་པའི་སྐྱེས་བུ་ཆེན་པོ་རྣམས་ལའང་འདུད། །བློ་ཞན་
བདག་འདྲས་ གཞུང་ འདི་ མཐའ་ དག་དགྲོལ་བར་མི་ནུས་ དེ་ ལྟ་ནའང༌།། སློབ་མ་སྡོམ་
བརྩོན་ཆོས་སྨྲ་མང་པོས་ཡང་དང་ཡང་དུ་བསྐུལ་བའི་ངོར། །དམ་པའི་ལེགས་བཤད་འདིའི་
བར་འབྲུ་དྲུག་མ་དཔེར་མ་གསལ།ངོ་མཚར་ཕྲེང་མཛེས་འདི། །བདག་བློའི་སྙིམ་པས་གུས་པར་འབུལ་
གྱིས་ཁྱེད་རྣམས་དགྱེས་པ་འཕེལ་གྱུར་ཅིག །
བདག་ཅག་གི་སྟོན་པ་སངས་རྒྱས་བཅོམ་ལྡན་འདས་འདིས་ནི་སྐུ་ཚེ་དཔག་ཏུ་
མེད་པའི་སྔ་རོལ་ནས་སྨོན་པ་དང་འཇུག་པའི་རང་བཞིན་ཅན་གྱི་བྱང་ཆུབ་མཆོག་ཏུ་ཐུགས་
བསྐྱེད་༼འདིའི་བར་འབྲུ་འགའ་མ་དཔེར་མ་གསལ།༽ཕ་རོལ་ཏུ་ཕྱིན་པ་དྲུག་དང་ལྡན་པའི་བྱང་ཆུབ་ཀྱི་སྤྱོད་
པ་རླབས་ཆེ་བ་རྣམས་ཀྱིས་ས་དང་ལམ་གྱི་རིམ་པར་ཞུགས་ཤིང་། སངས་རྒྱས་ཀྱི་ཞིང་ཡོངས་
སུ་སྦྱོང་བ་དང་སེམས་ཅན་ཡོངས་སུ་སྨིན་པར་སྨོན་ལམ་ཆེན་པོ་ཡོངས་སུ་རྫོགས་པ་ལ་སོགས་
པ་སློབ་པའི་ཆོས་རྣམས་མཐར་ཕྱིན་ཏེ་ མི་༼འདིའི་བར་འབྲུ་འགའ་མ་དཔེར་མ་གསལ།སློབ་པའི་ཆོས་
ཟག་པ་མེད་པ་རང་བཞིན་ཅན་ཡང་དག་པའི་མཐའ་མངོན་དུ་བྱས་ཤིང་རྣམ་པ་ཐམས་ཅད་ཀྱི་
མཆོག་དང་ལྡན་པའི་ཆོས་ཀྱི་སྐུ་སྒྲིབ་པ་ཐམས་ཅད་དང་བྲལ་བ་རྣམ་པར་མི་རྟོག་པའི་དབྱིངས་
སུ་མངོན་པར་རྫོགས་པར་སངས་རྒྱས་ནས། ཟག་མེད་ཀྱི་དབྱིངས་ལས་མ་གཡོས་བཞིན་དུ་
དགའ་ལྡན་གནས་ནས་འཕོ་བ་ལ་སོགས་པ་ཕུལ་དུ་བྱུང་པའི་མཛད་པ་རྣམས་ཀྱིས་སྐད་ཅིག་
རེ་རེ་ལ་ཡང་ཞིང་ཁམས་དཔག་ཏུ་མེད་པ་རྣམས་སུ་མཐའ་ཡས་པའི་སྤྲུལ་པ་རྣམས་བསྟན་
ཅིང་གདུལ་བྱ་རྣམས་ཀྱི་སྐལ་བ་དང་འཚམ་པར་ཐོག་མ་དང་བར་དང་ཐ་མར་དགེ་བའི་ཆོས་
.2 •



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ཀྱི་འཁོར་ལོ་རིམ་པར་བསྐོར་བས་སེམས་ཅན་དཔག་ཏུ་མེད་པ་ངེས་པར་འབྱུང་བའི་བདེ་བ་
དང་ལྡན་པར་མཛད་དོ། །དེའི་རྗེས་སུ་བསྟན་པ་འཛིན་པའི་སྐྱེས་བུ་དམ་པ་མང་པོས་ཀྱང་བདེ་
བར་གཤེགས་པའི་བཀའ་སྒྲོ་སྐུར་མེད་པར་སྡུད་པ་དང་། སྟོན་པའི་གསུང་རབ་དབང་དུ་བྱས་
པ་དགོངས་འགྲེལ་དུ་མ་ཡང་མཛད་ནས་རྒྱལ་བའི་བསྟན་པ་ཡུན་རིང་དུ་གནས་པས་སེམས་
ཅན་མང་པོའི་གནས་ཐམས་ཅད་མཐར་ཐུག་གི་དོན་རྒྱ་ཆེན་པོ་གྲུབ་པར་མཛད་པ་ཡིན་ནོ། །
དེའི་ཕྱིར་དེ་ལྟ་བུའི་ཆོས་རྒྱུད་ཉམས་སུ་ལེན་པ་རྣམས་ཀྱིས་ལེགས་པར་བརྟགས་ཏེ་འཁྲུལ་པ་
མེད་པ་ལ་འཇུག་པར་རིགས་ཏེ། རྒྱན་སྟུག་པོ་བཀོད་པའི་མདོ་ལས། དགེ་སློང་དག་གམ་
མཁས་རྣམས་ཀྱིས། །བསྲེགས་བཅད་བརྡར་བའི་གསེར་བཞིན་དུ། །ལེགས་པར་བརྟགས་ཏེ་
ང་ཡི་བཀའ། །བླང་བར་བྱ་ཡི་གུས་ཕྱིར་མིན། །ཞེས་སོ། ཁྱད་པར་ཡང་རྒྱུད་བླ་མར། གང་
ཞིག་དོན་ལྡན་ཆོས་དང་ཉེར་འབྲེལ་ཞིང་། ཁམས་གསུམ་ཉོན་མོངས་ཀུན་ནས་སྤོང་བྱེད་
གསུང་། །ཞི་བའི་ཕན་ཡོན་སྟོན་པར་མཛད་པ་གང་། །དེ་ནི་དྲང་སྲོང་གསུང་ཡིན་བཟློག་པ་
གཞན། །ཞེས་པས་བཀའ་དང༌། གང་ཞིག་རྒྱལ་བའི་བསྟན་པ་འབའ་ཞིག་གི །དབང་བྱས་
རྣམ་གཡེང་མེད་ཡིད་ཅན་གྱིས་བཤད། །ཐར་པ་ཐོབ་པའི་ལམ་དང་རྗེས་མཐུན་པ། །དེ་ཡང་
དྲང་སྲོང་བཀའ་བཞིན་སྤྱི་བོར་བླངས། །ཞེས་པས་བསྟན་བཅོས་ཀྱི་མཚན་ཉིད་གསུངས་པ་
ལྟར་བརྟག་གོ །དེ་ལས་ཀྱང་ཕལ་ཆེར་བཀའ་ལ་ལ་ནི་སྟོན་འཁོར་ལ་སོགས་པ་ཕུན་སུམ་
ཚོགས་པ་ལྔའི་སྒོ་ནས་འཇུག་ཅིང་། བསྟན་བཅོས་རྣམས་ལ་ནི་མཛད་པ་པོ་ལ་སོགས་པ་རྩིས་
མགོ་ཡན་ལག་ལྔའི་སྒོ་ནས་འཇུག་ལ༑ ཐུན་མོང་དུ་ནི་རྣམ་བཤད་རིགས་པར། མདོ་དོན་སྨྲ་
བ་རྣམས་ཀྱིས་ནི། །དགོས་པ་བསྡུས་པའི་དོན་བཅས་དང༌། །ཚིག་དོན་བཅས་དང་མཚམས་
སྦྱར་བཅས། །བརྒལ་ལན་བཅས་ཏེ་བསྙད་པར་བྱ། །ཞེས་སོགས་བདག་ཉིད་ཆེན་པོ་དབྱིག་
གཉེན་གྱིས་གསུངས་པ་ལྟ་བུ་འཆད་ཉན་གྱི་མན་ངག་དུ་མའི་སྒོ་ནས་འཇུག་གོ །དེའི་ཕྱིར་
-3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདིར་ཡང་བསྟན་བཅོས་མཛད་པ་པོ་སུ་ཡིན་པ་དང་། བསྟན་བཅོས་ཀྱི་མིང་གང་ཡིན་པ་དང་།
དགོས་པ་ཅིའི་དོན་དུ་བརྩམ་པ་དང༌། གཞུང་གི་ཚད་ཇི་ཙམ་ཡིན་པ་དང༌། ཕྱོགས་གང་དུ་
གཏོགས་པའི་རྩིས་མགོ་བསམ་པར་བྱ་བ་ལས། བསྟན་བཅོས་མཛད་པ་པོ་ནི་འཕགས་པ་ཞི་
བའི་ལྷ་ཡིན་ཏེ། དེའི་རྣམ་པར་ཐར་པ་ཕྱོགས་ཙམ་བསྟན་པས་ཀྱང་དང་བ་དང་ཡིད་ཆེས་པ་སྐྱེ་
བའི་ཕྱིར་ཚིགས་སུ་བཅད་པ། རྒྱལ་སྲིད་རབ་སྤངས་གྲུབ་པ་བརྙེས། །གཙུག་ལག་གཉིས་ཀྱི་
ཕྱོགས་ལས་རྒྱལ། །རབ་བྱུང་བདེན་གཟིགས་རྫུ་འཕྲུལ་བསྟན། །ངོ་མཚར་བདུན་ལྡན་དེ་ལ་
འདུད། །དེ་ཡང་འདི་སྐད་ཅེས་གསུངས་པ་རྗེས་སུ་ཐོས་ཏེ། སློབ་དཔོན་ཆེན་པོ་འདི་ཡུལ་ལྷོ་
ཕྱོགས་ཀྱི་རྒྱུད་དཔལ་ལྡན་ནཱ་ག་ར་ཞེས་བྱ་བ་གྲོང་ཁྱེར་ཆེན་པོར་མིའི་དབང་པོ་དཔལ་དགེ་
བའི་གོ་ཆ་ཞེས་བྱ་བའི་སྲས་རྒྱལ་བུ་ཞི་བའི་གོ་ཆ་ཞེས་བྱ་བར་གྱུར་ཏོ་ཞེས་གྲག་གོ །དེ་སྔོན་གྱི་
སྤྱོད་པ་ཡོངས་སུ་དག་པའི་མཐུ་ལས་གཞོན་ནུར་གྱུར་པ་ན་ཡང་དཀོན་མཆོག་གསུམ་ལ་གུས་
པ་ཆེས་ཆེར་བྱེད་ཅིང་། དགེ་སྦྱོང་དང་བྲམ་ཟེ་དང་ཕ་མ་དང་རྒན་རབས་རྣམས་ལ་སྲི་ཞུ་ཆེ་བ་
དང༌། ནང་མི་དང་བློན་པོ་དང་མཛའ་བཤེས་དང་ཕོ་བྲང་འཁོར་གྱི་མི་ཐམས་ཅད་ལ་ཡང་ཇི་
ལྟར་འཚམ་པ་བཞིན་ཕན་འདོགས་ལ། སྐྱེ་བོ་ཕོངས་པ་དང་ནད་པ་དང་སློང་མོ་སྤྱོད་པ་ལ་
སོགས་པ་མགོན་སྐྱབས་མེད་པ་རྣམས་ལ་ནི་ཕ་བུ་ལ་བརྩེ་བ་ལྟར་དང་། སློབ་དཔོན་སློབ་མ་
ལ་བརྩེ་བ་བཞིན་དུ་སྙིང་བརྩེ་བར་གྱུར་པ་ལས་འཇིག་རྟེན་ཤིན་ཏུ་དད་པར་གྱུར་ཏེ། ནང་གི་
སྐྱེ་བོ་དང་ཡོངས་ཀྱིས་སྐྱེ་བོ་ཐམས་ཅད་ཀྱིས་སྐྱེས་བུ་དམ་པ་དེ་ལ་བཀུར་སྟི་དང་རིམ་གྲོ་བྱེད་
པར་གྱུར་པས་ཐམས་ཅད་ཀྱང་ལྷའི་དཔལ་ལྟ་བུ་ལ་ཉེ་བར་སྤྱོད་པར་གྱུར་ཏོ། །དེ་དེ་ལྟ་བུའི་
གནས་སྐབས་ན་ཡང་དྲེགས་མེད་ཅིང་སྔོན་གྱི་རྒྱལ་བ་ལ་བྱ་བ་བྱས་པ་དང་ཐར་པ་ཆ་མཐུན་གྱི་
དགེ་བའི་རྩ་བ་ཐོབ་པ་དང༌། ཐེག་པ་ཆེན་པོའི་རིགས་ལ་ཡང་དག་པར་གནས་པ་ལས་དུལ་
བར་སྤྱོད་ཅིང་བྱང་ཆུབ་ཀྱི་སྤྱོད་པ་འབའ་ཞིག་ལ་ཐུགས་གཞོལ་བར་གྱུར་པ་ན་རྒྱལ་ཚབ་ཏུ་
-4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
དབང་བསྐུར་བའི་དུས་ལ་བབ་སྟེ་རིན་པོ་ཆེའི་ཁྲི་ཆེན་པོ་བཤམས་པ་ལས་གཉིད་ཀྱིས་ལོག་
པའི་རྨི་ལམ་དུ་ཁྲི་དེ་ལ་རྗེ་བཙུན་འཇམ་པའི་དབྱངས་བཞུགས་ནས། བུ་གཅིག་འདི་ནི་ང་ཡི་
སྟན་ཡིན་ཏེ། །ང་ནི་ཁྱོད་ཀྱི་དགེ་བའི་བཤེས་གཉེན་ཡིན། །ང་དང་ཁྱོད་གཉིས་སྟན་ཅིག་ལ་
འདུག་པ། །འདི་ནི་ཚུལ་དང་མཐུན་པ་མ་ཡིན་ནོ། །ཞེས་གསུང་བ་རྨི་བས་ཐེ་ཚོམ་དུ་གྱུར་པ་ན་
རྒྱལ་ཚབ་ཏུ་དབང་བསྐུར་བའི་སླད་དུ་རྒྱལ་པོའི་བཙུན་མོ་རྡོ་རྗེ་རྣལ་འབྱོར་མའི་སྤྲུལ་པ་རང་
གི་ཡུམ་གྱིས་ཆུ་དྲོན་མོ་བླུགས་ཏེ་ཁྲུས་བྱེད་དུ་གསོལ་བ་ལས་དེའི་དྲོད་མི་བཟོད་པ་གཟིགས་ཏེ་
སྨྲས་པ། བུ་སྙིགས་མའི་དུས་སུ་རྒྱལ་སྲིད་བཟུང་ན་ཉོན་མོངས་པའི་དབང་གིས་མི་དགེ་བ་
སྤྱད་དེ་ཤི་ནས་དམྱལ་བར་སོང་ན་འདི་བས་ཆེས་བཟོད་པར་དཀའ་བའི་སྡུག་བསྔལ་མྱོང་བར་
འགྱུར་རོ། །དེའི་ཕྱིར་འཇིག་རྟེན་གྱི་བྱ་བ་ལ་སྙིང་པོ་མེད་ཀྱིས་བུ་ཁྱོད་བྷ་ག་ལའི་ནགས་སུ་
སོངས་ཤིག་དང་འཇམ་པའི་དབྱངས་ཀྱིས་བྱིན་གྱིས་བརློབ་པར་འགྱུར་རོ་ཞེས་སོ། །དེ་ནས་དེ་
མ་ཐག་ཏུ་ཡུམ་གྱི་གསུང་སྤྱི་བོར་བླངས་ནས་ཁྱིམ་དང་ལོངས་སྤྱོད་ལ་ཞེན་པ་མེད་པར་མཛད་
དེ༑ རྒྱལ་སྲིད་སྤངས་པའི་མཛད་པའོ། །༢ དེ་ནས་རྟ་མཆོག་ལྗང་ཁུ་ལ་ཆིབས་ཏེ་དགེ་བའི་
བཤེས་གཉེན་ཡིད་ལ་བྱེད་ཅིང་སོང་བ་ན་བྷ་གའི་ནགས་མཐར་བུ་མོ་རིན་པོ་ཆེ་གཅིག་དང་
ཕྲད་ནས་རྟ་འཛིན་དུ་བཅུག་སྟེ་ཆུ་འཐུང་བར་ཆོས་པ་ལ་སྤྲུལ་པའི་བུ་མོ་དེ་ན་རེ། དེ་ནི་དུག་གི་
ཆུ་ཡིན་པས་འདི་འཐུང་ཤིག་ཅེས་བདུད་རྩིའི་ཆུ་དང་སྤྲུལ་པའི་ཤ་བསྲེགས་པས་ཀྱང་ཚིམ་པར་
བྱས་པའོ། །དེའི་ཚེ་བུ་མོ་དེ་ལ་གང་ནས་འོང་ཞེས་དྲིས་པ་དང་ནགས་ཚལ་ཆེན་པོ་འདིའི་
དབུས་ན་བདག་གི་བླ་མ་ཡོན་ཏན་གྱི་ཚོགས་ཀྱིས་བརྒྱན་ཅིང་ཐུགས་རྗེ་དང་ལྡན་པ་འཇམ་
པའི་རྡོ་རྗེའི་ཏིང་ངེ་འཛིན་སྒྲུབ་པ་བཞུགས་པའི་སྤྱན་སྔ་ནས་འོངས་སོ་ཞེས་སོ། །དེ་ཐོས་པ་
ཙམ་གྱིས་དབུགས་ཕྱུང་ཞིང་དགའ་བར་གྱུར་ཏེ་ཀྱེ་བདག་ལ་དེ་སྟོན་ཅིག་ཅེས་སྨྲས་ནས་སོང་
བ་ན་ཤིན་ཏུ་དལ་བའི་ཐུགས་དང་ལྡན་ཞིང་ལུས་ངག་དུལ་བའི་བླ་མ་དེ་གསེར་གྱི་རི་བོ་བཞིན་
-
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་གཟི་བྱིན་དང་ལྡན་པ་མཐོང་ནས་ཕྱག་བྱས་ཏེ་རྟ་མཆོག་ཕུལ་ཞིང་འཇམ་པའི་དབྱངས་ཀྱི་
ཏིང་ངེ་འཛིན་གྱི་གདམས་པས་རྗེས་སུ་འཛིན་པར་འཚལ་ལོ་ཞེས་གསོལ་བ་དང་། དེས་ཀྱང་
སྐལ་བ་དང་འཚམ་པར་གདམས་པ་གནང་ནས་ཏིང་ངེ་འཛིན་བསྒྲུབས་པས་འཇམ་པའི་
དབྱངས་མངོན་སུམ་དུ་གྱུར་ཏེ་གྲུབ་པ་བརྙེས་པའི་མཛད་པའོ། །༣ དེ་ནས་ཡུལ་དབུས་ཀྱི་
གྲོང་ཁྱེར་ཆེན་པོར་སྤྱོད་པའི་བརྟུལ་ཞུགས་ལ་སོངས་ཤིག་ཅེས་བླ་མའི་རྗེས་སུ་གནང་བ་ཐོབ་
པ་བཞིན་ཕྱིན་ནས་མ་ག་དྷ་རྒྱལ་པོའི་སྐུ་སྲུང་བྱེད་ཅིང་འཇམ་པའི་དབྱངས་ཀྱི་ཕྱག་མཚན་ཤིང་
གི་རལ་གྲི་ཤུབས་དང་བཅས་པ་གཅིག་ལག་ཆར་བཟུང་བ་ལས་མི་གཡོ་བ་ཞེས་གྲགས་ཏེ་
ཆོས་ཀྱི་མཐུ་ཕུན་སུམ་ཚོགས་པ་ལས་རྒྱལ་པོའི་བཀུར་བསྟི་ཆེར་ཐོབ་པ་ལ་འགྲན་སེམས་དང་
ཕྲག་དོག་སྐྱེས་པ་རྣམས་ཀྱིས་རྒྱལ་པོ་ལ་མི་གཡོ་ཅན་དེས་སྐུ་སྲུང་མི་ནུས་ཏེ་ཤིང་གི་རལ་གྲི་
ལས་གཞན་པའི་མཚོན་ཆ་མ་མཆིས་པ་ལ་གཟིགས་པས་མཁྱེན་ལགས་སོ་ཞེས་གསོལ་ཏོ། །
དེ་ཡང་ཡང་ཐོས་ནས་རྒྱལ་པོས་ཀྱང་སྐུ་སྲུང་བ་རྣམས་ཀྱི་མཚོན་ཆ་ལ་བལྟའོ་ཞེས་སྨྲས་པ་དང་།
སློབ་དཔོན་ན་རེ་བདག་གི་རལ་གྲི་ལ་གཟིགས་པ་མི་འོས་སོ་ཞེས་གསུང་ངོ༌། །ནན་གྱིས་ཡང་
ཡང་གསོལ་བ་བཏབ་པས་འོ་ན་དབེན་པར་སྤྱན་ཡ་གཅིག་ཕྱག་གིས་བཀབ་སྟེ་གཟིགས་སུ་
གསོལ། ཞེས་གསུངས་ནས་རལ་གྲི་ཕྱུང་བ་ན་དེའི་འོད་ཟེར་གྱིས་རྒྱལ་པོའི་མིག་ཡ་གཅིག་ས་
ལ་ལྷུང་ངོ༌། །འོན་ཀྱང་མིག་གི་བུ་གར་མིག་བཅུག་སྟེ་ཟུག་རྔུ་མེད་ཅིང་མཐོང་བར་བྱིན་གྱིས་
བརླབས་པ་ལས་སྐྱེས་བུ་དམ་པའི་མཐུ་ཆེན་པོ་ལྷག་པར་ཡང་རྟོགས་ཏེ། འཇིག་རྟེན་གྱི་གཙུག་
ལག་ལས་རྒྱལ་བའི་མཛད་པའོ། །༩ འཇིགས་མེད་སྤྱོད་པའི་བརྟུལ་ཞུགས་ལ་གནས་བཞིན་
དུ་སོང་བ་དང་ཕྱོགས་གཅིག་ན་ཕྱི་ནང་གཉི་གའི་སྦྱིན་བདག་རྒྱལ་པོ་ཞིག་ཡོད་པའི་སར་ཕྱི་
རོལ་པའི་པཎྜི་ཏ་ཤང་ཀར་ནན་ད་ཞེས་བྱ་བ་འོངས་ནས་ནང་པའི་པཎྜི་ཏ་རྣམས་དང་རྩོད་ཅིང་
རྫུ་འཕྲུལ་འགྲན་ཏེ་གང་ཕམ་པ་དེ་རྒྱལ་བ་དེའི་བསྟན་པ་ལ་འཇུག་དགོས་པ་མཁྱེན་པར་



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
མཛོད་ཅིག་ཅེས་ཟེར་རོ། །དེ་ཐོས་པ་དང་ནང་པའི་གནས་བརྟན་ཐུགས་མ་བདེ་བར་གནས་པ་
ལ་དགེ་བསྙེན་ཞིག་ན་རེ་ཁ་སང་བདག་འབྲས་ཀྱི་བཀྲུ་བཤལ་འདོར་བ་ན་སྒོ་དྲུང་ན་རྣལ་
འབྱོར་པ་གཅིག་འདུག་པའི་ཞབས་ལ་ཐོར་བ་ཕོག་པས་ལྕགས་བསྲེགས་པ་ལ་ཕོག་པ་བཞིན་
དུ་ཁོལ་ཞིང་འབར་བ་ཞིག་མཆིས་པས་བཟློག་པར་ནུས་པ་ལ་ཞེས་སྨྲ་བ་དང་མཐུན་པར་སློབ་
དཔོན་བཙལ་ཏེ་མུ་སྟེགས་པའི་རྩོད་པ་དང་རྫུ་འཕྲུལ་བཟློག་པར་ནུས་སམ་ཞེས་དྲིས་པས་
རུང་ངོ་ཞེས་ཁས་བླངས་པ་རྒྱལ་པོ་ལ་སྦྲན་ནས་རྒྱལ་པོས་དཔང་པོ་མཛད་དེ་གཡས་གཡོན་དུ་
ཁྲི་བརྩིགས་པ་ལ་པཎྜི་ཏ་རྣམས་འཁོད་ནས་གྲུབ་མཐའ་ལ་རྩོད་པས་སློབ་དཔོན་མཆོག་ཏུ་
གྱུར་པ་ལ་མུ་སྟེགས་པ་རྣམས་ན་རེ་བར་སྣང་སྟོང་པ་ལ་རྡུལ་ཚོན་གྱི་དཀྱིལ་འཁོར་བྲི་བར་བྱའོ་
ཞེས་ཟེར་ཏེ་ཐིག་བཏབ་ནས་ཚོན་འགྱེད་པ་ན་སློབ་དཔོན་གྱིས་རླུང་གི་ཏིང་ངེ་འཛིན་ཅུང་ཟད་
མཛད་པས་དཀྱིལ་འཁོར་དང་བཅས་པའི་མུ་སྟེགས་པ་དང་རྒྱལ་པོ་ཡང་རླུང་གིས་ཁྱེར་ཏེ་ལྗོན་
ཤིང་ཆེན་པོ་རྣམས་ཀྱང་འགྱེལ་བར་གྱུར་པ་ན་སློབ་དཔོན་གྱི་ཏིང་ངེ་འཛིན་གྱི་མཐུས་རྒྱལ་པོ་
འཁོར་དང་བཅས་པ་མདུན་དུ་བཀུག་པ་ལ་ཁྲུས་དང་བྱུག་པ་དང་གོས་འབུལ་བ་ལ་སོགས་
པས་བདེ་བར་བྱས་ནས་མུ་སྟེགས་ཅན་དུ་མ་སངས་རྒྱས་ཀྱི་བསྟན་པ་ལ་ཡང་དག་པར་བཅུག་
སྟེ༑ ཆོས་ ཀྱི་ གཙུག་ ལག་ ལས་རྒྱལ་ བའི་མཛད་པའོ། །༥ དེ་ནས་དཔལ་ལྡན་ནཱ་ལེནྡྲའི་
གཙུག་ལག་ཁང་ཆེན་པོར་མཁན་པོ་པཎྜི་ཏ་ཁྱུ་མཆོག་རྒྱལ་བའི་ལྷ་ལ་རབ་ཏུ་འབྱུང་བ་ཞུས་
ནས་མཚན་ཡང་ཞི་བའི་ལྷ་ཞེས་བྱ་བར་གྱུར་ཏོ། །དེའི་ཚེ་སྡེ་སྣོད་གསུམ་ལ་ཐོས་པ་ཡང་མཛད་
ཅིང་རྗེ་བཙུན་འཇམ་པའི་དབྱངས་ཀྱིས་ལྷག་པར་རྗེས་སུ་འཛིན་པས་གཙོ་ཆེར་ནང་དུ་ཡང་
དག་འཇོག་གི་སྒྲུབ་པ་ཟབ་མོ་ལྷུར་ལེན་ལ། སྐབས་སུ་མདོ་སྡེ་རིན་པོ་ཆེ་དུ་མ་གཟིགས་ནས་
ཤིན་ཏུ་གཅེས་པའི་དོན་རྣམས་ཕྱོགས་གཅིག་ཏུ་སྡེབས་པ་བསླབ་པ་ཀུན་ལས་བཏུས་པ་དང་།
མདོ་ཀུན་ལས་བཏུས་པ་ཡང་མཛད་ཅིང་། ཁ་ཅིག་ནི་བྱང་ཆུབ་སེམས་དཔའི་སྤྱོད་འཇུག་ཀྱང་
r-
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་དུས་ནས་མཛད་ཚར་རོ་ཞེས་གསུངས་ཏེ་རབ་ཏུ་བྱུང་བའི་མཛད་པའོ། ། དེ་ལྟར་ནང་དུ་
མཉམ་བཞག་རྗེས་ཐོབ་ལ་དེ་ཙམ་དུ་བརྩོན་ཡང་ཕྱི་རོལ་དུ་ཟ་བ་དང་ཉལ་བ་དང་འཆག་པ་
གསུམ་ལས་མི་མཛད་པ་ལ། བྷུག་ཏ། སུབ་ཏ། ཀུཙྪི་ཝ་ཞེས་པ་ནི་བོད་སྐད་དུ་ཟ་བ་དང་ཉལ་
བ་དང་འཆག་པ་ཞེས་པ་སྟེ་དེ་བསྡུས་ནས་བྷུ་སུ་ཀུ་པ་ཞེས་སྒྲོགས་པས་སོ། །དེ་ལ་ཁ་ཅིག་ན་
རེ༑ འདི་ནི་རབ་ཏུ་བྱུང་བ་འཁོར་ལོ་གསུམ་པོ་གང་ཡང་མི་བྱེད་པར་དགེ་འདུན་གྱི་ནང་དུ་
འདུག་པ་མི་རིགས་པས་བརྟགས་ལ་སུན་དབྱུང་ངོ་ཞེས་བགྲོས་ནས་དང་པོའི་ཆོ་འཕྲུལ་གྱི་
དུས་སུ་སོ་སོ་རེ་རེ་བཞིན་གསུང་རབ་འདོན་པའི་སྲོལ་ཡོད་པ་དེ་ལ་ཞུས་པས་བདག་གིས་ཅི་
ཡང་མི་ཤེས་སོ་ཞེས་གསུང་ངོ༌། །དེ་ལྟ་ན་ཡང་ནན་གྱིས་བཅོལ་ནས་ཁས་བླངས་པ་ན་གཙུག་
ལག་ཁང་གི་ཕྱི་རོལ་དབང་ལྡན་གྱི་མཚམས་སུ་ས་ཕྱོགས་ཡངས་པར་མཆོད་པའི་རྣམ་པ་དུ་མ་
ནི་བཤམས། སེང་གེའི་ཁྲི་མཐོན་པོ་ཡང་བརྩིགས་ཏེ་སྐྱེ་བོའི་ཚོགས་ཆེན་པོ་ཡང་བསྡུས་ནས་
སྤྱན་དྲངས་སོ། །དེས་ཀྱང་ཁྲི་དེ་ལ་བཞུགས་པའི་རྫུ་འཕྲུལ་མངོན་པར་འདུ་བྱས་ཏེ། བདག་
གིས་དྲང་སྲོང་གིས་གསུང་བ་ཞིག་གམ། དེའི་རྗེས་སུ་བྱུང་པ་ཞིག་ལས་གང་འདོན་གསུངས་པ་
དང༌། དེ་དག་ངོ་མཚར་སྐྱེ་ཞིང་སྔར་མ་གྲགས་པ་ཞིག་གོ་ཟེར་བ་ལ་བསམས་པས་བསླབ་པ་
ཀུན་ལས་བཏུས་པ་དང་མདོ་ཀུན་ལས་བཏུས་པ་ཧ་ཅང་རྒྱ་ཆེ་བས་འདི་ རན་ནོ་སྙམ་དུ་
དགོངས་ནས་སྤྱོད་འཇུག་ཞལ་སྟོན་དུ་མཛད་པ་ལས། གང་ཚེ་དངོས་དང་དངོས་མེད་དག །བློ་
ཡི་མདུན་ན་མི་གནས་པ། །དེ་ཚེ་རྣམ་པ་གཞན་མེད་པས། །དམིགས་པ་མེད་པས་རབ་ཏུ་ཞི། །
ཞེས་པའི་སྐབས་སུ་མཐོང་ལམ་མངོན་དུ་མཛད་ཅིང་འཕགས་པ་འཇམ་དཔལ་ཡང་འོད་དང་
བཅས་པ་མདུན་གྱི་ནམ་མཁའ་ལ་འདུག་པ་སྐྱེ་བོ་རྣམས་ཀྱིས་མཐོང་ནས་དད་པར་གྱུར་ཅིང་
ཨེ་མ་ཧོ་འདི་ནི་བློ་གྲོས་མི་ཟད་པ་ཞིག་གོ་ཟེར་བ་ལས་བློ་གྲོས་མི་ཟད་པ་ཞེས་ཀྱང་གྲགས་ཏེ།
བདེན་པའི་གནས་དག་གཟིགས་པའི་མཛད་པའོ། །༧ དེ་ནས་བདག་གི་བྱང་ཆུབ་སྤྱོད་པ་ལ།།
-8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
འཇུག་པ་རྣམ་པར་བརྩམས་པ་ཡི། །དགེ་བ་གང་དེས་འགྲོ་བ་ཀུན། །བྱང་ཆུབ་སྤྱོད་ལ་འཇུག་
པར་ཤོག །ཅེས་གསུངས་པ་ན་རྗེ་བཙུན་དང་བཅས་པ་ནམ་མཁའ་ལ་ལྡིངས་ཤིང་སྐྱེ་བོ་རྣམས་
ལ་མི་སྣང་སྟེ་གསུང་གི་ང་རོ་ཁོ་ན་གྲགས་པས་སྤྱོད་འཇུག་རྫོགས་པར་གསུངས་ནས་ལྷོ་
ཕྱོགས་ཀྱི་རྒྱུད་ན་སོ་བ་ནཱ་ཐ་ཞེས་བྱ་བའི་རྟེན་ཡོད་པ་དང་དཔལ་ལྡན་འབྲས་སྤུངས་ཀྱི་མཆོད་རྟེན་དང་ཉེ་
བར་བྱོན་ཏོ། །དེ་ན་མུ་སྟེགས་པའི་ཀུན་ཏུ་རྒྱུ་ལྔ་བརྒྱ་ཙམ་གནས་པ་རླུང་ཚུབ་ཆེན་པོ་ཞག་
བདུན་གྱི་བར་དུ་བྱུང་བས་འཚོ་བ་ཆད་པ་རྣམས་ན་རེ་བདག་ཅག་གི་འཚོ་བ་སྒྲུབ་ནུས་པ་ཡོད་
ན་དེའི་གསུང་སྤྱི་བོས་ལེན་ཏོ་ཟེར་བ་ལ་སློབ་དཔོན་གྱིས་འབྲས་ཆན་ལྷུང་བཟེད་རེ་ཙམ་གྱི་
བསོད་སྙོམས་ཏིང་ངེ་འཛིན་གྱིས་མང་དུ་སྤྲུལ་པའི་རྫུ་འཕྲུལ་མཛད་ནས་དེ་རྣམས་ཚིམ་ཞིང་
བདེ་བར་བྱས་ཏེ་སངས་རྒྱས་ཀྱི་བསྟན་པ་ལ་བཙུད་དོ། །དེའི་ཤུལ་དུ་ནཱ་ལེནྡྲར་པཎྜི་ཏ་རྣམས་
ཀྱིས་སྤྱོད་འཇུག་གི་ཚིག་དང་དོན་བསྡུས་པའི་ཚེ་ཁ་ཆེ་བ་རྣམས་ཀྱིས་མཆོད་བརྗོད་ཀྱང་། གང་
གི་རྟེན་ཅིང་འབྲེལ་བར་བྱུང་།། ཞེས་སོགས་དབུ་མ་རྩ་ཤེར་དང་འདྲ་བ་ཅན་ལེའུ་དགུའི་བདག་
ཉིད་བློ་ཀ་བདུན་བརྒྱ་ པར་ བསྡུས་ ལ། ཡུལ་དབུས་ པ་ རྣམས་ ཀྱིས་མཆོད་བརྗོད། བདེ་
གཤེགས་ཆོས་ཀྱི་སྐུ་མངའ་སྲས་བཅས་དང༌། །ཞེས་སོགས་བསླབ་པ་ཀུན་ལས་བཏུས་དང་
འདྲ་བ་ཅན་ལེའུ་བཅུ་པའི་བདག་ཉིད་ཤྲཱི་ཀ་སྟོང་དུ་བསྡུས་པར་བློ་མཐུན་པ་དང་། བསླབ་པ་
ཀུན་ལས་བཏུས་པ་ཡང་། །ངེས་པར་ཡང་ནས་ཡང་དུ་བལྟ། །ཡང་ན་རེ་ཞིག་མདོར་བསྡུས་པ།།
མདོ་རྣམས་ཀུན་ལས་བཏུས་པ་བལྟ། །ཞེས་པའི་བསྟན་བཅོས་གཉིས་པོ་གང་ཡིན་མ་རྟོགས་
ཏེ་ཐེ་ཚོམ་དུ་གྱུར་པ་བསལ་བའི་དོན་དུ་གདུགས་འཛིན་པ་དང་བཅས་པའི་པཎྜི་ཏ་གཉིས་ཀྱིས་
ཕྱིན་ཏེ་ཞུས་པ་ན་བློ་ཀ་སྟོང་གི་བདག་ཉིད་ཡུལ་དབུས་པ་རྣམས་ཀྱིས་བསྡུས་པ་ལྟར་ཡིན་ལ།
བསྟན་བཅོས་གཉིས་པོ་ཁོ་བོའི་སྤོང་ཁང་ན་ཏ་ལའི་ལོ་མ་ལ་ལྕགས་ཀྱི་རྩེ་མོས་ཡི་གེར་བྲིས་པ་
ཡོད་དོ་ཞེས་རྗེས་སུ་བསྟན་ཅིང་། དེ་དག་གི་ལུང་ཡང་གནང་ནས་རྒྱལ་བའི་བསྟན་པ་ལ་ཕན་
-J -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་མཛད་དེ། རྫུ་འཕྲུལ་བསྟན་པའི་མཛད་པའོ། །དེ་ལྟར་ངོ་མཚར་བའི་མཛད་པ་བདུན་པོ་
དེ་ཙམ་ཞིག་བླ་མ་བརྒྱུད་པའི་རིམ་པ་ལས་ཐོས་པ་དང་། པཎྜིཏ་ཆེན་པོ་བི་བྷུ་ཏི་ཙནྡྲ་ལ་སོགས་
པའི་ལེགས་བཤད་ལ་བརྟེན་ནས་བྲིས་ཀྱི་གཞན་ཡང་མཁྱེན་པ་དང་བརྩེ་བ་དང་ནུས་པ་དང་
ཐབས་ལ་མཁས་པ་ལ་སོགས་པའི་ཡོན་ཏན་མང་པོ་ཅན་དུ་འགྲེལ་པ་རྣམས་ལས་འབྱུང་བ་
དང༌། སློབ་དཔོན་གྱིས་མཛད་པའི་བསྟན་བཅོས་རྣམས་ལ་དཔག་ནས་ཀྱང་མཛད་པ་པོ་ཕུན་
སུམ་ཚོགས་པར་རིག་པར་བྱའོ། །
བསྟན་བཅོས་ཀྱི་མིང་གང་ཡིན་པ་ནི། བྱང་ཆུབ་ཀྱི་སྤྱོད་པ་ལ་འཇུག་པ་ཞེས་པས་
རྟོགས་ཏེ་བརྗོད་བྱ་དང་མཐུན་པར་བཏགས་པའོ། །དགོས་པ་ཅིའི་དོན་དུ་ན་གཞན་ཕན་བྱང་
ཆུབ་ཀྱི་སྤྱོད་པ་རྟོགས་ནས་ཉམས་སུ་བླངས་པས་གནས་སྐབས་དང་མཐར་ཐུག་གི་བཞེད་དོན་
སྒྲུབ་པའི་དོན་དུའོ། །གཞུང་གི་ཚད་ཅི་ཙམ་ཡིན་པ་ནི་སྔོན་གྱི་ལོ་ཙཱ་བ་རྣམས་ཀྱིས་བློ་ཀ་སྟོང་
གི་སུམ་ཆ་རེའམ་སུམ་བརྒྱ་རེ་ལ་བམ་པོ་རེར་བརྩིས་པའང་ཡོད་པ་ལས་འདིར་བློ་ཀ་སྟོང་ལ་
བམ་པོ་གཉིས་སུ་མཛད་ཅིང་ལེའུ་བཅུའི་བདག་ཉིད་དུ་བཞུགས་ཏེ། དེ་རྣམས་ཀྱི་ལྡང་ཚད་
ཀྱང་སློབ་དཔོན་སྤྱན་རས་གཟིགས་བརྟུལ་ཞུགས་ཀྱིས་ཡི་གེ་དུ་མ་འདུས་པ་ལས་མིང་ངོ༌། །
མིང་དུ་མ་འདུས་པ་ལས་ཚིག་གོ །ཚིག་དུ་མ་འདུས་པ་ལས་སྐྱེས་བུའི་འཇུག་ལྡོག་གི་དོན་སྟོན་
པ་བྱ་བའི་ཚིག་དང་བཅས་པའི་ངག་གོ །དེ་དུ་མ་འདུས་པ་ལས་འཇུག་ལྡོག་གི་དོན་དུ་མ་སྟོན་
པའི་ལེའུ་དང་རབ་ཏུ་བྱེད་པ་དང་སྐབས་ལ་སོགས་པའོ། །དེ་དུ་མ་འདུས་པ་ལས་བསྟན་
བཅོས་སོ། །ཞེས་གསུངས་པ་ལྟར་ཞིབ་ཏུ་བརྩིས་པས་རྟོགས་ཏེ་གཞུང་འདི་ལ་ཡང་དངོས་སུ་
བློ་ཀ་དགུ་བརྒྱ་བཅུ་གཉིས་ཙམ་ལས་མི་སྣང་ཡང་སྟོང་དུ་ཉེ་བ་ལ་བཏགས་པའམ་ཡང་ན་ཡི་
གེ་སུམ་ཅུ་རྩ་གཉིས་རེ་ལ་ཐོ་ཀར་བརྩི་བའི་ལུགས་ཡོད་པས་རྐང་པ་རིང་བ་རྣམས་ཀྱི་ཡི་གེ་
བགྲངས་པས་གློ་ཀ་སྟོང་དུ་ཚང་བའང་སྲིད་དོ། །ཕྱོགས་གང་དུ་གཏོགས་ན་ནང་པ་དང་ཕྱི་རོལ་
G
.
- 1
0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
པ་གཉིས་ལས་ནང་པའི་ཁོངས་སུ་གཏོགས་ཤིང༌། བཀའ་དང་བསྟན་བཅོས་གཉིས་ལས་
བསྟན་བཅོས་སུ་གཏོགས་ལ། སྤྱི་དང་བྱེ་བྲག་གི་དགོངས་འགྲེལ་གཉིས་ལས་གཙོ་བོར་བྱེ་
བྲག་གི་དགོངས་འགྲེལ་ལོ། །དེ་ལ་བཀའ་འཁོར་ལོ་རིམ་པ་གསུམ་གྱི་དབང་དུ་བྱས་པའི་
དགོངས་འགྲེལ་ལས་ལྟ་བ་སྟོན་པ་ནི་བཀའ་བར་པ་མཚན་ཉིད་མེད་པ་སྟོན་པའི་དགོངས་པ་
དང་མཐུན་པ། གཙོ་བོར་སྤྱོད་པ་གསལ་བར་སྟོན་པ་ནི་བཀའ་བར་པ་དང་ཐ་མ་གཉིས་ཀའི་
ཐུན་མོང་བར་གཏོགས་ཤིང་། བསླབ་པ་གསུམ་ལས་ནི་ལྷག་པ་སེམས་ཀྱི་བསླབ་པ་གཙོ་བོར་
སྟོན་ལ། སྡེ་སྣོད་གསུམ་ལས་ནི་མདོ་སྡེའི་སྡེ་སྣོད་དུ་གཏོགས་པ་ཕལ་ཆེའོ། །ཐེག་པ་གསུམ་
ལས་ཐེག་པ་ཆེན་པོའི་ཆོས་སོ། །དེ་ལ་ཡང་ཕ་རོལ་ཏུ་ཕྱིན་པ་རྒྱུའི་ཐེག་པ་དང་གསང་སྔགས་
འབྲས་བུའི་ཐེག་པ་གཉིས་ལས་འདི་ནི་ཕ་རོལ་ཏུ་ཕྱིན་པའི་ཐེག་པར་གཏོགས་ཏེ་སྤྱིའི་རྣམ་
པར་བཞག་པ་བསྟན་ཟིན་ཏོ། །
༈ ད་ནི་སྐབས་སུ་བབ་པའི་གཞུང་ལ་འཇུག་པའི་ཐོག་མར་ལོ་པཎ་གྱིས་བཀོད་
པའི་མཚན་ཕྱག་བསྟན་པ་ནི། རྒྱ་གར་སཾ་སྐྲྀ་ཏའི་སྐད་དུ། བོ་དྷི་སཏྭ་ཙརྱ་ཨ་ཝ་ཏ་ར་ཞེས་པར་
བཞུགས་པ་ལས། བོད་སྐད་དུ་བསྒྱུར་ན་བོ་དྷི་བྱང་ཆུབ་དང་། སཏ་སེམས་དཔའ་དང་། ཙརྱ་
སྤྱོད་པ་དང་། ཨ་ཝ་ཏ་ར་འཇུག་པ་ཞེས་པར་འགྱུར་རོ། །དེ་བཤད་ན་བྱང་ཆུབ་སེམས་དཔའི་
སྤྱོད་པ་ནི་ཕ་རོལ་ཏུ་ཕྱིན་པ་དྲུག་ལ་སོགས་པའི་ཐབས་ཁྱད་པར་ཅན་གྱིས་གཙོ་བོར་གཞན་
དོན་ལྷུར་ལེན་པ་སྟེ་དེ་ལ་འཇུག་པའི་གཞུང་ཡིན་པའི་ཕྱིར་རོ། །འདོགས་པའི་རྒྱུ་མཚན་ཡང་
དཔེ་དང་གནས་དང་ཞུ་བ་པོ་དང་བློ་ཀའི་གྲངས་ལ་སོགས་པ་མང་དུ་འབྱུང་བ་ལས་འདིར་ནི་
བྱང་ཆུབ་ལ་འདིས་འཇུག་པར་བྱེད་པའམ་འདི་ལ་སྤྱོད་པ་དོན་དུ་གཉེར་བས་འཇུག་པར་བྱ་བ་
ཡིན་པའི་ཕྱིར་བྱེད་ལས་སམ་བྱ་བ་ལས་བཏགས་སོ། །དགོས་པ་ནི་རྣམ་ངེས་ལས། བརྡ་སྦྱར་
བ་ཡང་དོན་རྟོགས་པའི་ཕྱིར་དུ་ཡིན་ན་ཞེས་གསུངས་པ་ལྟར་དོན་གོ་བའི་ཆེད་དུ་བརྡ་སྦྱར་བ་
་
བ
，
- ] 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ༑ ལང་ཀར་གཤེགས་པའི་མདོ་ལས་ཀྱང༌། མིང་དུ་གདགས་པ་མ་མཛད་ན། །འཇིག་རྟེན་
ཐམས་ཅད་རྨོངས་པར་འགྱུར། །དེ་བས་རྨོངས་པ་བསལ་བའི་ཕྱིར། །མགོན་པོས་མིང་དུ་
གདགས་པ་མཛད། །ཅེས་གསུངས་སོ། །ཐོག་མར་བཏགས་པའི་དགོས་པ་དང༌། རྒྱ་སྐད་
སྨོས་པའི་དགོས་པ་ལ་སོགས་པ་གསུངས་པ་ཡང་ཤེས་པར་བྱའོ། །སྤངས་པ་དང་རྟོགས་པ་
མཐར་ཕྱིན་པའི་སངས་རྒྱས་དང་ཐེག་ཆེན་སློབ་ལམ་གྱི་ཡོན་ཏན་ལ་དབང་བསྒྱུར་པའི་བྱང་
ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །དམ་པའི་ཆོས་བསྒྱུར་བ་མཐར་ཕྱིན་ནས་
བསྟན་པ་དང་སེམས་ཅན་དུ་མ་ལ་ཕན་པར་གྱུར་ཅིག་སྙམ་དུ་དགོངས་ནས་འགྱུར་མཛད་པའི་
ལོ་ཙཱ་བས་བཀོད་པ་ཡིན་ནོ། །
ད་ནི་གཞུང་དངོས་ལ་འཇུག་པའི་དོན་དུ་མཆོད་བརྗོད་ཀྱི་ངག་དགོད་པར་བཞེད་
ནས་བདེ་གཤེགས་ཞེས་པས་སངས་རྒྱས་དང་ཆོས་དང་སྲས་བཅས་ཞེས་པས་དགེ་འདུན་
དཀོན་མཆོག་སྟེ་སྐྱབས་གནས་ཁྱད་པར་ཅན་གསུམ་དང་། གཞན་ཕྱག་འོས་ཀུན་ལའང་གུས་
པར་ཕྱག་འཚལ་ལོ། །ཞེས་སྦྱར་བ་ནི་བསྡུས་པའི་དོན་ཏོ། །ཚིག་གི་དོན་ནི་བདེ་གཤེགས་ཞེས་
པའི་སྒྲ་ནི་ལེགས་པར་སྦྱར་བའི་སྐད་ལ་སུ་ག་ཏ་ཞེས་པར་བཞུགས་པ་ལས་སུའི་སྒྲ་ལས་ནི་
བདེ་བ་དང་མཛེས་པ་དང་ལེགས་པ་གསུམ་ལ་འཇུག་པས་བདེ་བར་གཤེགས་པ་ཞེས་སྦྱོར་ན་
སངས་རྒྱས་ནི་འཁོར་བ་སྡུག་བསྔལ་གྱི་ཕུང་པོ་སྤངས་ནས་ཐར་པ་བདེ་བ་ཆེན་པོའི་དབྱིངས་
སུ་གཤེགས་པའི་ཞེས་པ་སྟེ་འདིས་ནི་སོ་སོའི་སྐྱེ་བོ་སྡུག་བསྔལ་བསམ་ལས་འདས་པ་རྣམས་
ལས་ཁྱད་པར་དུ་འཕགས་པར་སྟོན་ཏོ། །མཛེས་པར་གཤེགས་པ་ནི་རྫོགས་པའི་སངས་རྒྱས་
ནི་སྟོང་ཉིད་ཟབ་མོ་རྟོགས་ཤིང་ཆོས་སྐུའི་ཡོན་ཏན་དཔག་ཏུ་མེད་པས་མཛེས་པར་གཤེགས་
པའོ་ཞེས་པ་སྟེ་འདིས་ནི་མུ་སྟེགས་ཀྱི་སྟོན་པས་བདག་ལ་སོགས་པ་ལ་ཚུལ་བཞིན་མ་ཡིན་
པར་ཞེན་པས་འཁོར་བའི་གཉེན་པོ་མ་ཡིན་པའི་ལྟ་བ་ངན་པས་མི་མཛེས་པ་རྣམས་ལས་ཁྱད་
-1 2 -



་
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
པར་དུ་འཕགས་པར་སྟོན་ཏོ། །མཛེས་པར་གཤེགས་པ་ཞེས་སྦྱར་ན་སངས་རྒྱས་ནི་བདག་
ལྟའི་ས་བོན་ལེགས་པར་སྤངས་པས་སླར་མི་ལྡོག་པའི་དབྱིངས་སུ་གཤེགས་པའོ་ཞེས་པ་སྟེ་
འདིས་ནི་རྒྱུན་དུ་ཞུགས་པ་དང་ལན་ཅིག་ཕྱིར་འོང་བ་དང་བྱང་ཆུབ་སེམས་དཔའ་སླར་ལྡོག་
པའི་ཆོས་ཅན་རྣམས་ལས་ཁྱད་པར་དུ་འཕགས་པར་སྟོན་ཏོ། །དེ་བཞིན་དུ་སུའི་སྲོག་ན་ཡོད་
པའི་ཨུ་ཡིག་ཕྱིས་ཏེ་ས་ལ་ཡི་གེ་བསྣན་ནས་སཾ་མྱཀ་ས་བུདྡྷ་ཞེས་ཡི་གེ་ཕྱིས་པ་དང་བསྟན་པའི་
ངེས་ཚིག་གིས་བཤད་ན་ཡང་དག་པར་རྫོགས་པའི་སངས་རྒྱས་ཞེས་པར་སྦྱོར་དེ་འདིས་ཀྱང་
ཕྱིར་མི་འོང་བ་དང་དགྲ་བཅོམ་པ་དང་རང་སངས་རྒྱས་ཡོངས་སུ་མ་རྫོགས་ཤིང་གོང་མ་དང་
བཅས་པ་རྣམས་ལས་ཁྱད་པར་དུ་འཕགས་པར་སྟོན་པའི་ཕྱིར་སངས་རྒྱས་དཀོན་མཆོག་ནི་
སྐྱབས་འོས་བླ་ན་མེད་པར་ཡིད་ཆེས་སོ། །དེ་བཞིན་དུ་ཆོས་ཀྱི་སྐུའི་སྒྲ་ཡང་སཾ་སྐྲྀ་ཏའི་སྐད་དུ་
དྷརྨ་ཀཱ་ཡ་ཞེས་པར་བཞུགས་པ་ལས། དྷརྨ་ནི་ཆོས་དང་ཀཱ་ཡ་ནི་སྐུའམ་གོང་བུའམ་བསགས་
པ་ལ་ཡང་འཇུག་པས་བདེ་བར་གཤེགས་པ་ཉིད་ལ་ཆོས་ཀྱི་སྐུ་རྣམ་པ་ཐམས་ཅད་ཀྱི་མཆོག་
དང་ལྡན་པ་ཆགས་བྲལ་ཟག་མེད་ཀྱི་དབྱིངས་རྟོགས་པའི་ཆོས་ཀྱི་མཐར་ཐུག་འགོག་བདེན་
ཟབ་མོའི་ཡོན་ཏན་མ་ལུས་པ་འདུས་ཤིང་ཚོགས་པ་མངའ་བའི་ཕྱིར་ཆོས་དཀོན་མཆོག་ཏུ་
རིགས་ཤིང་དེ་ལ་སྐྱབས་གནས་ཀྱི་དམ་པར་ཡིད་ཆེས་སོ། །སྲས་བཅས་ཞེས་པའི་སྲས་ནི་ཉན་
ཐོས་ཀྱང་ཡིན་མོད་འདིར་ནི་སངས་རྒྱས་ཀྱི་གདུང་འཚོབ་པར་ནུས་པ་རབ་ཏུ་དགའ་བ་ལ་
སོགས་པའི་ས་ཆེན་པོ་ལ་བཞུགས་པ་བྱང་ཆུབ་སེམས་དཔའི་ཚོགས་ལ་བཞེད་དེ་དེ་ནི་སྐྱབས་
འོས་དགེ་འདུན་དཀོན་མཆོག་ཏུ་རིགས་པས་དེ་དང་བཅས་པའམ། ཡང་ན་སྲས་བཅས་ཞེས་
པའི་སྒྲ་འདིས་མཐར་ཐུག་གི་སྐྱབས་གནས་གསུམ་ག་སངས་རྒྱས་ཁོ་ན་ལ་སྦྱར་ཡང་འཐད་
པར་གསུངས་ཏེ། ཇི་སྐད་དུ་རྒྱུད་བླ་མ་ལས། དམ་པའི་དོན་དུ་འགྲོ་རྣམས་ཀྱི། །སྐྱབས་ནི་
སངས་རྒྱས་ཉག་ཅིག་སྟེ། །ཐུབ་པ་ཆོས་ཀྱི་སྐུ་ཅན་ཕྱིར། །ཚོགས་ཀྱང་དེ་ཡི་མཐར་ཐུག་ཕྱིར།།
- 1 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་སོ། །དེར་མ་ཟད་སོ་སོའི་སྐྱེ་བོ་ཡིན་ཡང་མཁན་པོ་དང་སློབ་དཔོན་དང་རྒན་རབས་ཡོན་
ཏན་དང་ལྡན་པ་ལ་སོགས་པ་ཕྱག་འོས་ཀུན་ལའང་གུས་པར་ཕྱག་འཚལ་ཞེས་པས་སྐྱབས་
གནས་མ་ཡིན་ཡང་ཕྱག་གི་གནས་སུ་རུང་བར་སྟོན་ཅིང་སྟེ་ཞེས་པའི་ཚིག་ལྷག་མས་བཤད་
པར་དམ་བཅའ་ལ་སོགས་པའི་ཚིག་ཕྱི་མ་ཉེ་བར་འདྲེན་ནོ། །
ད་ནི་བརྩམ་པར་དམ་བཅའ་སྟོན་ཏེ་བདེ་བར་གཤེགས་པ་བྱང་ཆུབ་སེམས་དཔའ་
རྣམས་ཀྱི་སྡོམ་པ་མི་དགེ་བ་སྤོང་བ་དང་དགེ་བ་ཆོས་སྡུད་དང་སེམས་ཅན་དོན་བྱེད་ཉམས་སུ་
ལེན་པ་ལ་འཇུག་པ་ནི། བརྗོད་པར་བྱ་ཞེས་པར་སྤྲེལ་ལོ། །ཅི་རང་དགར་བརྗོད་དམ་ཞེ་ན།
སྐྱོན་མེད་དེ་སྟོན་པའི་ལུང་བཞིན་རྩོམ་པའི་ཕྱིར་རོ། །འདིས་ནི་སློབ་དཔོན་གསུང་རབ་ཀྱི་དོན་
རྟོགས་པ་དང་། གང་ཞིག་རྒྱལ་བའི་བསྟན་པ་འབའ་ཞིག་གི །དབང་བྱས། ཞེས་པ་ལྟར་རྩོམ་
པ་པོ་ཚད་མའི་སྐྱེས་བུར་ཡང་སྟོན་ཏོ། །འོ་ན་སྟོན་པའི་ལུང་དང་ཟློས་པར་འགྱུར་རོ་ཞེ་ན། མ་
ཡིན་ཏེ་ལུང་ཚིག་ཤིན་ཏུ་རྒྱས་པ་རྣམས་ཀྱི་དོན་མདོར་བསྡུས་ནས་ནི་བརྗོད་པར་བྱ། ཞེས་
སྨོས་པའི་ཕྱིར་རོ། །འདིས་ནི་ཚིག་ཉུང་ངུས་ལུང་དོན་བདེ་བླག་ཏུ་བརྗོད་པ་ལ་མཁས་པའམ་
རྒྱ་ཆེན་པོ་སྡུད་པའི་བསྟན་བཅོས་སུ་ཡང་མཚོན་ནོ། །འདི་ནི་ལུང་ལས་སྔོན་ཆད་མ་བྱུང་བ་
ཡང་འདིར་བརྗོད་མེད། ཚིག་ཡི་གེ་ལྕི་ཡང་ལ་སོགས་པའི་སྡེབ་སྦྱོར་མཁས་པའམ་བདག་ལ་
ཡོད་མིན་ཏེ། རྒྱུ་མཚན་གཉིས་པོ་དེ་ཕྱིར་གཞན་དོན་བསམ་པ་ཡང་བདག་ལ་མེད། ཅེས་སྨོས་
པས་གཞན་མགུ་བར་མི་ནུས་པ་དགོངས་པས་དོན་མེད་ཀྱི་རྣམ་རྟོག་གཅོད་པའམ་བདག་ཉིད་
ཁེངས་བསྐྱུངས་ནས་དུལ་བར་སྟོན་པའོ། །གཞན་དོན་མེད་པའི་འབད་པས་ཅི་བྱ་ཞེ་ན། རང་
གི་ཡིད་ལ་གོམས་ཕྱིར་ངས་འདི་བརྩམས། །ཞེས་པ་འདས་པའི་རྐྱེན་བསྟན་པ་ནི་ནང་གི་
དངོས་པོ་རྫོགས་པར་ཐུགས་ལ་བཞག་པའོ། །རང་དོན་དུ་རྩོམ་མི་དགོས་ཏེ་དང་པོ་ནས་ཡིད་
ལ་ཡོད་པས་སོ་སྙམ་ན་གཞུང་ཡང་ཡང་མཐོང་བས་དགེ་བ་གོམས་པ་གོང་ནས་གོང་དུ་འགྲོ་
- 1 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
བའི་ཕྱིར་བདག་གི་དད་པ་དང་བརྩོན་འགྲུས་དང་དྲན་པ་དང་ཏིང་ངེ་འཛིན་དང་ཤེས་རབ་ལ་
སོགས་པའི་ཤུགས། ཚིག་ཏུ་བཀོད་པ་འདི་དག་གིས་ཀྱང་རེ་ཤིག་དང་པོར་འཕེལ་འགྱུར་ལ།
ཕྱིས་ནི་དབང་འབྱོར་པ་ཡང་ཐོབ་པའི་ཕྱིར་དོན་ཡོད་དོ། །གཞན་དོན་མེད་པར་ཐེག་ཆེན་གྱི་
ཆོས་དང་འགལ་ལོ་སྙམ་ན། སྔར་ནི་མི་ནུས་པའི་དབང་དུ་བྱས་ཀྱི་ནུས་ན་བདག་དང་སྐལ་བ་
མཉམ་པ་གཞན་གྱིས་ཀྱང༌། ཅི་སྟེ་འདི་དག་མཐོང་ཞིང་བཞུགས་ནས་ཉམས་སུ་བླངས་ན་
གནས་སྐབས་དང་མཐར་ཐུག་གི་དོན་ཡོད་འགྱུར་བའི་ཕྱིར་གཞན་དོར་བའི་ཉེས་པ་མེད་དོ། །
འདི་དག་གིས་ནི་བསྟན་འཆོས་ལ་འཇུག་པའི་ཡན་ལག་དགོས་འབྲེལ་གྱི་ངག་ཀྱང་བསྟན་
པར་བལྟ་སྟེ། བདེ་གཤེགས་སྲས་ཀྱི་སྡོམ་ལ་འཇུག་པ་ནི། །ལུང་བཞིན་མདོར་བསྡུས་ནས་ནི་
བརྗོད་པར་བྱ། །ཞེས་པས་འདིའི་བརྗོད་བྱ་དང༌། དོན་དེ་བསྟན་བཅོས་འདིས་བརྗོད་པའི་
ཕྱིར་རྗོད་བྱེད་དང་། རང་གི་ཡིད་ལ་གོམས་ཕྱིར་ངས་འདི་བརྩམས། །ཞེས་པ་ནས། ཅི་སྟེ་འདི་
དག་མཐོང་ན་དོན་ཡོད་འགྱུར། །ཞེས་པའི་བར་གྱིས་གནས་སྐབས་ཀྱི་དོན་སྒྲུབ་པའི་ཆ་ནས་
དགོས་པ་དང༌། མཐར་ཐུག་གི་དོན་སྒྲུབ་པའི་ཆ་ནས་ཉིང་དགོས་དང༌། བརྗོད་བྱ་དང་རྗོད་
བྱེད་འབྲེལ་བ་གྲུབ་པར་ཡང་ཤུགས་ལ་གནས་པ་བསྟན་པའི་ཕྱིར་རོ། །དེས་ན་མངོན་རྟོགས་
རྒྱན་གྱི་འགྲེལ་པར། འཇུག་པའི་ཡན་ལག་ཏུ་བསྟན་བཅོས་ཀྱི་བརྗོད་པར་བྱ་བ་དང་། དགོས་
པ་དང་། དགོས་པའི་དགོས་པ་དང་འབྲེལ་བ་ཁོ་ན་ཡོད་པ་རྣམས་གསུངས་ཏེ་ཞེས་འབྱུང་བ་ནི་
འདིའང་ལེགས་པར་བཤད་པ་ཡིན་ནོ། །
དལ་འབྱོར་རྙེད་པར་དཀའ་བ་ལ་དེ་ལྟར་འཇུག་པའི་ཡན་ལག་བསྟན་ནས་འཇུག་པ་པོ་གང་
ཟག་གི་དབང་དུ་མཛད་པ་དལ་འབྱོར་ཞེས་སོགས་གསུངས་པའི་དལ་བ་ནི་མི་ཁོམ་པ་བརྒྱད་
སྤངས་པ་སྟེ། དམྱལ་བ་ཡི་དྭགས་དུད་འགྲོ་དང་། །ཀླ་ཀློ་ཚེ་རིང་ལྷ་དང་ནི། །ལོག་ལྷ་སངས་
རྒྱས་མི་འབྱུང་དང༌། །ལྐུགས་པ་འདིར་ནི་མི་ཁོམ་བརྒྱད། །ཅེས་ཤེས་རབ་འབྱུང་གནས་ཀྱིས་
- 1
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲེལ་ཆེན་དུ་དྲངས་པའི་འགྲོ་བ་འདི་དག་གང་དུ་སྐྱེས་ཀྱང་ཆོས་བྱ་བར་མི་ཁོམ་པའི་ཕྱིར་རོ།།
འབྱོར་པ་ནི། མིར་གྱུར་ཡུལ་དབུས་སྐྱེས་པ་དང༌། །དབང་པོ་ཚང་ཞིང་གནས་ལ་དད། །དེ་
བཞིན་ལས་མཐའ་མ་ལོག་པ། །ཞེས་རང་འབྱོར་ལྔ་དང་། སངས་རྒྱས་བྱོན་དང་ཆོས་
གསུངས་དང་། །བསྟན་པ་གནས་དང་རྗེས་འཇུག་དང་། །གཞན་གྱི་དོན་ལ་སྙིང་བརྩེ་བའོ། །
ཞེས་གཞན་འབྱོར་ལྔ་དང་བཅས་པའི་ཡན་ལག་བཅུ་ཚོགས་པ་འདི་ནི་ཤིན་ཏུ་རྙེད་པར་དཀའ།
སྐྱེས་བུའི་དོན་མངོན་མཐོ་དང་ངེས་ལེགས་སྒྲུབ་པའི་རྟེན་ཐོབ་པར་གྱུར་པ་ལ། གལ་ཏེ་འདིར་
ནི་ཕན་པ་མ་བསམས་ན། ཕྱི་ནས་ཡང་དག་འབྱོར་པ་ག་ལ་འགྱུར་ཏེ། བརྒྱ་བ་དྲོད་ཀྱི་སྐྱེ་
མཆེད་ཀྱི་རྣམ་པ་ལས་མི་ཁོམ་པ་བརྒྱད་ལས་ལྡོག་པ་ཡང་རྙེད་པར་དཀའ། མི་ཉིད་ཐོབ་
པ་ཡང་རྙེད་པར་དཀའ་ན་ཞེས་སོགས་དང་། འདི་ཉིད་དུ་ཡང་། རྒྱ་མཚོ་ཆེར་གཡེངས་གཉའ་
ཤིང་གི །ཞེས་འཆད་པར་འགྱུར་བ་བཞིན་ནོ། །ཆོས་ཀྱི་བློ་ཡང་དཀོན་པར་བསམ་པ་ཇི་ལྟར་ཞེས་
སོགས་ཀྱི་དོན་མཚན་མོ་མུན་ནག་སྤྲིན་རུམ་ཐིབས་ཆེ་ཞིང་ཕྱོགས་ཀུན་ཏུ་ཁྱབ་པའི་ནགས་པར་
གློག་འགྱུ་བའི་མཐུ་ལས་སྐད་ཅིག་བར་སྣང་དངོས་པོར་གྱུར་པ་ཅུང་ཟད་སྟོན་པ་ལྟར། དེ་
བཞིན་དུ་མི་དགེ་བ་མུན་ནག་ཐིབས་པོ་ལྟ་བུ་རྒྱ་ཆེ་བའི་ནང་དུ་གནས་པ་རྣམས་ལས་སངས་
རྒྱས་མཐུ་ཡིས་བརྒྱ་ལམ་ན། འཇིག་རྟེན་ཀུན་ལ་ཕན་པའི་བསོད་ནམས་བློ་གྲོས་ཐང་འགའ་
འབྱུང་། སྲིད་པ་ཙམ་འདི་ཡང་རྒྱལ་བའི་མཐུ་ཡིན་པར་གདོན་མི་ཟ་སྟེ། ཡོན་ཏན་རིན་ཆེན་
སྡུད་པར། རྒྱལ་བའི་ཉན་ཐོས་གང་དག་ཇི་སྙེད་ཆོས་སྟོན་དང༌། །འཆད་དང་རིགས་པ་དག་
དང་ལྡན་པར་སྤྱོད་པ་དང་། །མཆོག་འཕགས་བདེ་བ་བྱེད་དང་དེ་ཡི་འབྲས་ཐོབ་པ། །དེ་དག་
ཀུན་ཀྱང་དེ་བཞིན་གཤེགས་པའི་སྐྱེས་བུའི་མཐུ། །ཞེས་གསུངས་པས་སོ། །དེ་ལྟར་རྟོགས་
ནས་ཉམས་སུ་བླང་བར་བྱ་བ་ཕ་རོལ་ཏུ་ཕྱིན་པ་དྲུག་གི་རིམ་པ་དང་མཐུན་པར་གཞུང་དུ་
འཆད་པ་རྣམས་སྤྱིའི་ཚུལ་གྱིས་གཏན་ལ་དབབ་པའི་དོན་དུ། མདོ་སྡེའི་རྒྱན་དང་ཐེག་བསྡུས་
- 1
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
སུ༑ གྲངས་དང་དེ་ཡི་མཚན་ཉིད་གོ་རིམ་དང་།།ངེས་པའི་ཚིག་དང་གོམས་བྱའི་ཡོན་ཏན་དང་།།
རབ་ཏུ་དབྱེ་དང་བསྡུ་དང་མི་མཐུན་ཕྱོགས། །ཡོན་ཏན་ཕན་ཚུན་རྣམ་ངེས་ཡིན་ཞེས་གསུངས་
པའི་རྗེས་སུ་འབྲངས་ཏེ་དོན་བཅུས་ཁོང་དུ་ཆུད་པར་བྱ་བ་ལས་གྲངས་ནི་དྲུག་ཏུ་ངེས་པ་སྟེ་
སྦྱིན་པ་དང་ཚུལ་ཁྲིམས་ནི་འཁོར་བ་ལས་མི་འཕགས་པའི་རྒྱུ་ལོངས་སྤྱོད་དང་ཁྱིམ་ལ་ཆགས་
པའི་གཉེན་པོ་དང༌། བཟོད་པ་དང་བརྩོན་འགྲུས་ནི་འཕགས་ཀྱང་ལྡོག་པའི་རྒྱུ་དཀའ་སྤྱད་
དང་སྐྱོ་བའི་གཉེན་པོ་དང་། བསམ་གཏན་དང་ཤེས་རབ་ནི་འཕགས་ཤིང་མི་ལྡོག་ཀྱང་ཉམས་
པའི་རྒྱུ་རྣམ་གཡེང་དང་འཆལ་བའི་གཉེན་པོ་ཡིན་པས་སོ། །མཚན་ཉིད་ནི། ཡོངས་སུ་གཏོང་
བ་དང༌། གདུང་བ་མེད་པ་དང༌། འཁྲུག་པ་མེད་པ་དང༌། དགེ་བ་སྡུད་པ་དང་། སེམས་རྩེ་
གཅིག་པ་དང༌། ཆོས་རབ་ཏུ་རྣམ་པར་འབྱེད་པ་སྟེ་དྲུག་གིས་རིམ་པ་ལྟར་རྒྱལ་བའི་ཡུམ་དུ་
གསུངས་སོ། །གོ་རིམ་ནི་མདོ་སྡེའི་རྒྱན་ལས། སྔ་མ་ལ་བརྟེན་ཕྱི་མ་སྐྱེ། །དམན་དང་མཆོག་ཏུ་
གནས་ཕྱིར་དང༌། །རགས་པ་དང་ནི་ཕྲ་བའི་ཕྱིར། །དེ་དག་རིམ་པར་བསྟན་པ་ཡིན། །ཞེས་
གསུངས་པ་ལྟར་རོ། །ངེས་པའི་ཚིག་ནི། དེ་ཉིད་དུ། དབུལ་བ་འདོར་བར་བྱེད་པ་དང༌། །
བསིལ་བ་ཐོབ་དང་ཁྲོ་བཟོད་དང༌། །མཆོག་ལ་སྦྱོར་དང་ཡིད་འཛིན་དང༌། །དོན་དམ་ཤེས་
པའི་ ཕྱིར་ བཤད་དོ། །ཞེས་གསུངས་ པའོ། །གོམས་བྱའི་ཡོན་ཏན་ནི་གཞན་ལ་ཕན་པའི་
བསམ་པས་ཕར་ཕྱིན་དྲུག་པོ་འདྲིས་པར་བྱས་པའི་འབྲས་བུ་གནས་སྐབས་སུ་སྤྱོད་པ་ངོ་
མཚར་ཞིང་མཐར་ཐུག་སངས་རྒྱས་ཐོབ་པའོ། །རབ་ཏུ་དབྱེ་བ་ནི། རེ་རེ་ལ་ཡང་གསུམ་
གསུམ་སྟེ། ཆོས་དང་ཟང་ཟིང་དང་མི་འཇིགས་པའི་སྦྱིན་པ་དང་། མི་དགེ་བ་སྡོམ་པ་དང་དགེ་
བ་ཆོས་སྡུད་དང་སེམས་ཅན་དོན་བྱེད་ཀྱི་ཚུལ་ཁྲིམས་དང༌། གནོད་པས་ཇི་མི་སྙམ་པ་དང་
སྡུག་བསྔལ་དང་དུ་ལེན་པ་དང་ཆོས་ལ་ངེས་པར་རྟོག་པའི་བཟོད་པ་དང༌། གོ་ཆ་དང་སྦྱོར་བ་
དང་ཆོག་མི་ཤེས་པའི་བརྩོན་འགྲུས་དང་། མཐོང་བའི་ཆོས་ལ་བདེ་བར་གནས་པ་དང་། ཡོན་
- 1 7 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏན་མངོན་དུ་བྱེད་པ་དང་སེམས་ཅན་གྱི་དོན་སྒྲུབ་པའི་བསམ་གཏན་དང་། རྣམ་པར་མི་རྟོག་
པའི་སྦྱོར་བ་དང་རྣམ་པར་མི་རྟོག་པ་དང་དེའི་རྗེས་ལ་ཐོབ་པའི་ཤེས་རབ་རྣམས་སོ། །བསྡུ་བ་
ནི༑ དགེ་བའི་ཆོས་ཀུན་གྱིས་འདི་དྲུག་བསྡུས་ཤིང་འདི་དྲུག་གིས་ཀྱང་དེ་རྣམས་བསྡུས་ཏེ་རྒྱུ་
དང་འབྲས་བུ་ལ་སོགས་པའི་སྒོ་ནས་སོ། །མི་མཐུན་ཕྱོགས་ནི་སེར་སྣ་དང་འཆལ་བ་དང་ཁྲོ་བ་
དང་ལེ་ལོ་རྣམ་གཡེང་དང་ཤེས་རབ་འཆལ་བ་རྣམས་རིམ་པ་བཞིན་ནོ། །ཡོན་ཏན་ནི་སྡུད་
པར། བྱང་ཆུབ་སེམས་དཔའི་སྦྱིན་པས་ཡི་དྭགས་འགྲོ་བ་གཅོད། །དབུལ་བ་དང་ནི་དེ་བཞིན་
ཉོན་མོངས་ཐམས་ཅད་ གཅོད། །ཅེས་སོགས་དང༌། རིན་ཆེན་ཕྲེང་བར་ཡང༌། སྦྱིན་པས་
ལོངས་ སྤྱོད་ ཁྲིམས་ ཀྱིས་ བདེ། །བཟོད་པས་ གཟུགས་བཟང་བརྩོན་པས་བརྗིད། །བསམ་
གཏན་གྱིས་ཞི་བློ་ཡིས་གྲོལ། །ཞེས་གསུངས་པ་ལ་སོགས་པ་མང་དུ་གནས་སོ། །ཕན་ཚུན་
རྣམ་ངེས་ནི། མངོན་པར་རྟོགས་པའི་རྒྱན་དུ་དྲུག་ཚན་དྲུག་གིས་ཇི་བཞིན་བཤད། །ཅེས་
གསུངས་པ་ལྟ་བུ། ཕར་ཕྱིན་རེ་རེ་ལ་སྦྱོར་བ་ན་ཡང་དྲུག་ཀ་ཚང་བ་ལ་དགོངས་སོ། །
ད་ནི་གཞུང་ལ་སྦྱར་ཏེ་ལེའུ་གསུམ་གྱིས་སྦྱིན་པ་འཆད་པར་བཞེད་ནས་དེ་ལྟས་ཞེས་
པ་ལ་སོགས་པའི་དོན་མི་དགེ་བ་མཚན་མོའི་མུན་ནག་ཐིབས་ཆེན་པོ་བཞིན་དུ་སྟོབས་ཆེ་བ་
དང་དགེ་བ་སྤྲིན་རུམ་གྱི་གློག་བཞིན་དུ་འབྱུང་དཀའ་ལ་ཡུན་དུ་མི་གནས་པར་བཤད་པ་དེ་ལྟ་
བས་ན་དགེ་བ་ཉམ་ཆུང་ཉིད་ལ་རྟག་ཏུ་གནས་ཤིང་སྡིག་པ་སྟོབས་ཆེན་ཤིན་ཏུ་མི་ཟད་པ།
གང་ཡིན་པ་དེ་ནི་རྫོགས་པའི་བྱང་ཆུབ་ཏུ་སེམས་བསྐྱེད་ནས་ལམ་བསྒོམ་པ་མིན་པ། དགེ་
གཞན་གང་གིས་ཟིལ་གྱིས་ནོན་པར་འགྱུར། དེའི་ཕྱིར་སྡིག་པ་སྟོབས་ཆེན་འཇོམས་པ་ལ་བྱང་
ཆུབ་ཀྱི་སེམས་ཁོ་ན་བསྐྱེད་པར་རིགས་ཏེ་བསྐལ་པ་དུ་མར་རབ་དགོངས་མཛད་པ་ཡི། ཐུབ་
དབང་རྣམས་ཀྱིས་འདི་ཉིད་ཕན་པར་གཟིགས་ནས། སྡོང་པོ་བཀོད་པའི་མདོར། བྱི་ལས་
མིག་བལྟས་པས་བྱི་བ་རྣམས་ཟིལ་གྱིས་གནོན་ཅིང་མི་བཟོད་པ་དེ་བཞིན་དུ་ཐམས་ཅད་
-
，
- 18 -



-
--
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
མཁྱེན་པའི་སེམས་རིན་པོ་ཆེའི་མིག་གིས་ཀྱང་ལས་དང་ཉོན་མོངས་པའི་བྱི་བ་རྣམས་ཟིལ་
གྱིས་གནོན་ཅིང་མི་བཟོད་པར་བྱེད་དོ་ཞེས་གསུངས་པའི་ཕྱིར་རོ། །རིགས་པ་ཡང་ཡོད་དེ།
བྱང་ཆུབ་ཀྱི་སེམས་འདིས་ནི་ཚད་མེད་སྐྱེ་བོའི་ཚོགས་རྣམས་ཀྱིས། བདེ་མཆོག་ཕུལ་དུ་བྱུང་བ་
སངས་རྒྱས་ཉིད་དང་གནས་སྐབས་ཀྱི་ཕན་བདེ་འཕེལ་བ་ཡང་སྐུ་འབལ་བ་དང་མེ་གསུམ་
བསྟེན་པ་ལ་སོགས་པའི་དཀའ་བ་མེད་པར་བདེ་བླག་ཉིད་དུ་ཐོབ་པར་བྱེད་པའི་ཕྱིར་ཟིལ་
གྱིས་གནོན་པར་གདོན་མི་ཟའོ། །ཤེས་ལྡན་གང་ཞིག་སྲིད་པའི་སྡུག་བསྔལ་བརྒྱ་ཕྲག་མང་པོ་
དམྱལ་བ་ལ་སོགས་པར་ལྟུང་འགྱུར་གཞོམ་འདོད་ཅིང་རང་གི་དོན་སྒྲུབ་པ་རྣམས་དང་། སྐྱེ་རྒ་
ན་འཆི་ལ་སོགས་པ་སེམས་ཅན་མི་བདེ་བ་ཡལ་བར་འདོར་བའི་སྒོ་ནས་གཞན་དོན་སྒྲུབ་པ་
དང༌། ཐུན་མོང་དུ་རང་གཞན་ཐམས་ཅད་མངོན་མཐོ་ལ་སོགས་པའི་བདེ་མང་བརྒྱ་ཕྲག་མྱོང་
བར་འདོད་པས་ཀྱང་། བྱང་ཆུབ་སེམས་ཉིད་རྟག་ཏུ་གཏང་མི་བྱ། །ཞེས་པ་སྟེ་བྱང་ཆུབ་ཀྱི་
སེམས་ལས་འདོད་པ་དེ་དག་འགྲུབ་པར་ངེས་པའི་ཕྱིར་རོ། །གཞན་ཡང་བྱང་ཆུབ་སེམས་
བསྐྱེད་གྱུར་ན་སྐད་ཅིག་གིས། །སྔར་འཁོར་བའི་བཙོན་རར་ལས་ཉོན་གྱི་འཆིང་བས་བསྡམས་
པའི་ཉམ་ཐག་རྣམས། མིང་འཕོས་ཏེ་བདེ་ གཤེགས་རྣམས་ཀྱི་སྲས་ཞེས་བརྗོད་བྱ་ཞིང་།
དོན་འཕོས་ནས་འཇིག་རྟེན་ལྷ་མིར་བཅས་པས་ཀྱང་ཕྱག་བྱ་བའི་འོས་སུ་གྱུར་པའི་ཕྱིར་ཡོན་
ཏན་ཚད་མེད་དེ། དཀོན་མཆོག་བརྩེགས་པ་ལས། དཔེར་ན་ས་བདག་རྒྱལ་པོ་ཆེན་པོ་ལ། །
མཚན་གྱིས་ལུས་སྤྲས་བུ་ཞིག་ཡོད་གྱུར་པ། །གཞོན་ནུ་དེ་ནི་བཙས་པར་མཐོང་མ་ཐག །གྲོང་
ཁྱེར་མི་དང་རྒྱལ་ཕྲན་ཐམས་ཅད་འདུད། །དེ་བཞིན་བློ་ལྡན་སེམས་མཆོག་བསྐྱེད་མ་ཐག །
མཚན་ལྡན་རྒྱལ་བའི་སྲས་པོ་དེ་ལ་ནི། །ལྷ་དང་བཅས་པའི་འཇིག་རྟེན་ཕྱག་འཚལ་ཞིང་། །
དང་བའི་སེམས་ཀྱིས་ཤིན་ཏུ་གཅེས་པར་འཛིན། །ཅེས་གསུངས་སོ། །དཔེའི་སྒོ་ནས་ཀྱང་
གསལ་བར་བསྔགས་ཏེ་དཔེར་ན་དངུལ་ཆུ་རྫས་ལ་སོགས་པའི་མཐུ་ལས་ནུས་པ་སྨིན་པའི་
，
- 1
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་གསེར་འགྱུར་རྩི་ཞེས་བྱ་བར་གྱུར་པ་དེ་ཉུང་ངུ་ཙམ་གྱིས་ཀྱང་ལྕགས་དུ་མ་ཞིག་གསེར་
གྱི་རྣམ་པ་མཆོག་ཏུ་བསྒྱུར་ནུས་པ་ལྟ་བུ། མི་གཙང་ལུས་འདི་བླངས་ཀྱང་བྱང་ཆུབ་ཀྱི་སེམས་
གཟུང་ནས་སྨོན་ལམ་བཏབ་ན་རྒྱལ་བའི་སྐུ་རིན་ཆེན་རིན་ཐང་མེད་པར་བསྒྱུར་བས་ན། བྱང་
ཆུབ་སེམས་ཞེས་བྱ་བའི་རྩི་ཁྱད་པར་ཅན་དེ་ཀྱེ་ཤེས་ལྡན་དག་ཡོན་ཏན་འཕེལ་བས་རབ་ཏུ་
ཟུངས་ཤིག་སྐྱོན་མེད་པས་བརྟན་པར་ཟུངས་ཤིག་ཅེས་པ་སྟེ། བྱམས་པའི་རྣམ་ཐར་ལས།
རིགས་ཀྱི་བུ་འདི་ལྟ་སྟེ་དཔེར་ན་དངུལ་ཆུའི་རིགས་གསེར་དུ་སྣང་བ་ཞེས་བྱ་བ་ཡོད་དེ་དེ་སྲང་
གཅིག་གིས་ལྕགས་སྲང་སྟོང་གསེར་དུ་བསྒྱུར་རོ། །དངུལ་ཆུ་སྲང་གཅིག་པོ་དེ་ལྕགས་སྲང་
སྟོང་པོ་དེས་ཟད་པའམ་ལྕགས་སུ་བསྒྱུར་མི་ནུས་སོ། །དེ་བཞིན་དུ་ཐམས་ཅད་མཁྱེན་པ་ཉིད་
དུ་སེམས་བསྐྱེད་པའི་རྩི་དགེ་བའི་རྩ་བ་ཡོངས་སུ་བསྔོ་བའི་ཡེ་ཤེས་ཀྱིས་ཡོངས་སུ་ཟིན་པས་
ནི་ལས་དང་ཉོན་མོངས་པའི་སྒྲིབ་པའི་ལྕགས་ཐམས་ཅད་ཟད་པར་བྱས་ཏེ་ཆོས་ཐམས་ཅད་
ཐམས་ཅད་མཁྱེན་པའི་གསེར་གྱི་ཁ་དོག་ཏུ་བྱེད་ཀྱང་ཐམས་ཅད་མཁྱེན་པ་ཉིད་བསྐྱེད་པའི་རྩི་
གཅིག་བུ་དེ་ལས་དང་ཉོན་མོངས་པས་ཟད་པར་བྱ་བར་མི་ནུས་སོ། །ཞེས་གསུངས་སོ། །ནོར་
བུའི་དཔེས་ཀྱང་བསྔགས་ཏེ། དཔེར་ན་ཚོང་པ་མང་པོའི་དེད་དཔོན་ཚོང་བརྡལ་སྐྱོང་ཞིང་རིན་
པོ་ཆེ་བརྟག་པ་ལ་མཁས་པས་ཡིད་བཞིན་གྱི་ནོར་བུ་ཡོན་ཏན་དང་ལྡན་པར་ཤེས་པ་བཞིན་དུ་
འགྲོ་བ་མང་པོའི་དེད་དཔོན་གཅིག་ཏུ་ཚད་མེད་པའི་བློ་དང་ལྡན་པ་སངས་རྒྱས་དང་བྱང་ཆུབ་
སེམས་དཔའ་རྣམས་ཀྱིས་ལེགས་པར་ཡོངས་སུ་བརྟགས་ན་རིན་ཆེ་བ། འགྲོ་བའི་ནང་ན་ལས་
དགེ་བ་དང་མི་དགེ་བའི་ཉོ་ཚོང་ལ་འབད་པ་རྣམས་ཀྱི་གནས་འཁོར་བ་སྡུག་བསྔལ་གྱི་རང་
བཞིན་དང་བྲལ་བར་འདོད་པ་རྣམས། ཀྱེ་ཡོན་ཏན་ཁྱད་པར་དུ་འཕགས་པའི་རིན་ཆེན་བྱང་
ཆུབ་ཀྱི་སེམས་ལེགས་པར་ཟུངས་ཤིག་བརྟན་པར་ཟུངས་ཤིག་ཅེས་པ་སྟེ། དེ་ཉིད་དུ་རིགས་
ཀྱི་བུ་འདི་ལྟ་སྟེ་དཔེར་ན་ཇི་སྲིད་དུ་ཉི་མ་དང་ཟླ་བའི་དཀྱིལ་འཁོར་གྱི་འོད་ཀྱིས་སྣང་བར་བྱེད་
- 2 0 -



I-
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
པ་དེ་སྲིད་དུ་ནོར་དང་འབྲུ་དང་རིན་པོ་ཆེ་དང་ས་ལེ་སྦྲམ་དང་དངུལ་དང་མེ་ཏོག་དང་སྤོས་དང་
ཕྲེང་བ་དང་དབྱུག་པ་དང་གོས་དང་ལོངས་སྤྱོད་གང་ཇི་སྙེད་པ་ཐམས་ཅད་ཀྱིས་ནོར་བུ་རིན་པོ་
ཆེ་དབང་གི་རྒྱལ་པོའི་རིན་དུ་མི་བཟོད་དོ། །དེ་བཞིན་དུ་མི་སྲིད་དུས་གསུམ་དུ་ཐམས་ཅད་
མཁྱེན་པའི་ཡེ་ཤེས་ཀྱིས་ཆོས་ཀྱི་དབྱིངས་ཀྱི་ཡུལ་སྣང་བར་མཛད་པ་དེ་སྲིད་ལྷ་དང་མི་དང་
སེམས་ཅན་ཐམས་ཅད་དང་ཉན་ཐོས་དང་རང་སངས་རྒྱས་ཀྱི་དགེ་བའི་རྩ་བ་ཟག་པ་དང་
བཅས་པ་དང་ཟག་པ་མེད་པ་གང་ཇི་སྙེད་པ་དེ་དག་ཐམས་ཅད་ཀྱིས་བྱང་ཆུབ་ཏུ་སེམས་
བསྐྱེད་པའི་ནོར་བུ་རིན་པོ་ཆེ་ཆེན་པོ་དབང་གི་རྒྱལ་པོའི་རིན་དུ་མི་ཆོག་གོ་ཞེས་གསུངས་སོ། །
ལྗོན་ཤིང་གི་དཔེས་ཀྱང་བསྔགས་ཏེ། བྱང་ཆུབ་སེམས་ཀྱིས་མ་ཟིན་པའི་དགེ་བ་གཞན་ཀུན་
ཆུ་ཤིང་བཞིན་དུ་ནི། འབྲས་བུ་ལན་ཅིག་བསྐྱེད་ནས་ཟད་པར་འགྱུར་བ་ཉིད། བྱང་ཆུབ་
སེམས་ཀྱི་ལྗོན་ཤིང་རྟག་པར་ཡང་། འབྲས་བུ་འབྱིན་པས་མི་ཟད་འཕེལ་བར་འགྱུར་ཏེ་དེ་
བརྟན་པའི་རང་བཞིན་ལས་སྐད་ཅིག་སོ་སོ་ལ་དགེ་བའི་ཚོགས་ཀྱི་རྒྱུན་རྣམ་པ་དུ་མས་གང་
བའི་ཕྱིར་རོ། །དཀོན་མཆོག་ཟ་མ་ཏོག་གི་མདོ་ལས་ཀྱང་། འཇམ་དཔལ་འདི་ལྟ་སྟེ་དཔེར་ན་
སྤོས་ཀྱི་ཤིང་ལྗོན་པ་སྣ་ཚོགས་ནི་ཁམས་བཞིས་བཟུང་ན་རྣམ་པར་འཕེལ་ལོ། །དེ་བཞིན་དུ་
ཚོགས་སྣ་ཚོགས་བསགས་པའི་དགེ་བའི་རྩ་བ་ཡང་བྱང་ཆུབ་ཀྱི་སེམས་ཀྱིས་གཟུང་ཞིང་རྣམ་
མཁྱེན་དུ་ཡོངས་སུ་བསྔོས་ན་རྣམ་པར་འཕེལ་ལོ་ཞེས་གསུངས་སོ། །དཔའ་བོའི་དཔེས་ཀྱང་
བསྔགས་ཏེ། སྔར་སྡིག་པ་ཤིན་ཏུ་མི་ཟད་བྱས་ན་ཡང་། སྲུང་མ་དཔའ་བོ་ལ་བརྟེན་ནས་ཇི་
སྲིད་དེ་དང་མ་བྲལ་གྱི་བར་དེ་སྲིད་དུ་འཇིགས་པ་ཆེན་པོ་ལས་ཀྱང་སྒྲོལ་ཞིང་བག་མི་ཚ་བ་
ལྟར། བྱང་ཆུབ་ཀྱི་སེམས་གང་ལ་བརྟེན་ན་ཡུད་ཙམ་གྱིས་སྡིག་པ་ལས་སྒྲོལ་བར་འགྱུར་བ།
གཉེན་པོ་སྟོབས་ཅན་དེ་ལ་བག་ཅན་རྣམས་ཀྱིས་ཅིས་མི་བརྟེན། ཞེས་པ་སྟེ་རྒྱ་དཔེ་ལ་ནི་དེ་ལ་
མི་ཤེས་སྐྱེ་བོས་ཅིས་མི་བརྟེན། ཞེས་པར་ཡོད་ཅིང་འགྲེལ་པར་ཡང་དེ་འཆད་དོ། །བྱམས་
- 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་རྣམ་ཐར་ལས་ཀྱང་། རིགས་ཀྱི་བུ་འདི་ལྟ་སྟེ་དཔེར་ན་སྐྱེས་བུ་དཔའ་བོ་ལ་ཡང་དག་པར་
བརྟེན་པ་ནི་དགྲ་བོ་ཐམས་ཅད་ཀྱིས་མི་འཇིགས་སོ། །དེ་བཞིན་དུ་བྱང་ཆུབ་ཏུ་སེམས་བསྐྱེད་
པའི་སྐྱེས་བུ་དཔའ་བོ་ལ་ཡང་དག་པར་བརྟེན་པའི་བྱང་ཆུབ་སེམས་དཔའ་ཡང་ཉེས་པར་སྤྱོད་
པའི་དགྲ་བོ་ཐམས་ཅད་ཀྱིས་མི་འཇིགས་སོ་ཞེས་གསུངས་སོ། །མེའི་དཔེས་ཀྱང་བསྔགས་ཏེ།
བྱང་ཆུབ་ཀྱི་སེམས་དེས་ནི་དུས་མཐའི་མེས་འཇིག་རྟེན་འཇིག་པ་ན་ཉི་མ་བདུན་ཤར་ཏེ་
བསམ་གཏན་དང་པོ་དང་བཅས་པའི་འདོད་ཁམས་ཐམས་ཅད་ཐལ་བ་ཙམ་ཡང་མ་ལུས་པར་
བསྲེགས་བཞིན་དུ་དམྱལ་བ་ལ་སོགས་པར་ལྟུང་བའི་སྡིག་ཆེན་རྣམས། སྐད་ཅིག་གཅིག་གིས་
ངེས་པར་བསྲེག་པར་བྱེད། དེ་ལ་བག་ཅན་རྣམས་ཀྱིས་ཅིས་མི་བརྟེན། ཞེས་སྦྱར་ཏེ་འདི་ཡང་
དེ་ཉིད་ལས་ཉེས་པ་བྱས་པ་ཐམས་ཅད་བསྲེག་པར་བྱེད་པས་བསྲེག་པའི་བསྐལ་བའི་མེ་ལྟ་
བུའོ་ཞེས་གསུངས་སོ། །སྔར་བཤད་པ་དང་དེ་ལས་གཞན་ཡང་བྱང་ཆུབ་ཀྱི་སེམས་དེ་ཡི་ཕན་
ཡོན་དཔག་ཏུ་མེད་པ་དག །རྒྱལ་བའི་རྒྱལ་ཚབ་བྱམས་མགོན་བློ་དང་ལྡན་པས་བྱང་ཆུབ་
སེམས་དཔའ་གཞོན་ནུ་ནོར་བཟང་ལ་བཤད་དེ། ཇི་སྐད་དུ། སྡོང་པོ་བཀོད་པའི་མདོ་ལས།
རིགས་ཀྱི་བུ་བྱང་ཆུབ་ཀྱི་སེམས་ནི་སངས་རྒྱས་ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། །འགྲོ་
བ་ཐམས་ཅད་ཀྱི་དཀར་པོའི་ཆོས་རྣམ་པར་འཕེལ་བར་བྱེད་པས་ཞིང་ལྟ་བུའོ། །འཇིག་རྟེན་
ཐམས་ཅད་བརྟེན་པས་ས་ལྟ་བུའོ། །དབུལ་བ་ཐམས་ཅད་གཅོད་པས་རྣམ་ཐོས་ཀྱི་བུ་ལྟ་བུའོ།།
དོན་ཐམས་ཅད་ཡང་དག་པར་སྒྲུབ་པས་ཡིད་བཞིན་གྱི་ནོར་བུ་ལྟ་བུའོ། །ཞེས་པ་ལ་སོགས་པ་
རྒྱ་ཆེར་འབྱུང་བ་ལྟ་ཞིང་། འདིར་ཡང་དེ་ལ་མི་ཤེས་སྐྱེ་བོས་ཅིས་མི་བརྟེན། ཞེས་པ་སྦྱོར་རོ། །
ད་སྨོན་འཇུག་གཉིས་སུ་དབྱེ་བ་ནི་ཕན་ཡོན་ཅན་གྱི་བྱང་ཆུབ་སེམས་དེ་རིགས་དང་ས་ལ་
སོགས་པས་ཕྱེ་ན་མང་པོར་འགྱུར་ཡང་མདོར་བསྡུ་ན། རྣམ་པ་གཉིས་སུ་ཤེས་བྱ་སྟེ། གང་ཞེ་
ན་བྱང་ཆུབ་སྨོན་པའི་སེམས་དང་ནི། །བྱང་ཆུབ་འཇུག་པ་ཉིད་ཡིན་ནོ། །ཕྱེ་བ་དེ་དག་དཔེ་དང་སྦྱར་
-2 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས༔ ༼༧
བ་དཔེས་ཀྱང་གསལ་བར་མཛད་དེ་སྐྱེས་བུ་འགའ་ཞིག་མངོན་པར་འདོད་པའི་ཡུལ་དུ་འགྲོ་
བར་འདོད་པའི་དོན་གཉེར་དང་ལམ་དུ་ཞུགས་ནས་འགྲོ་བ་ཡི། རྣམ་པ་ལ་ཁྱད་པར་གྱི་བྱེ་
བྲག་ཇི་ལྟར་ཡོད་པ་ཤེས་པ་ལྟར། དེ་བཞིན་མཁས་པས་སྨོན་པ་དང་འཇུག་པའི་སེམས་འདི་
གཉིས་ཀྱི་བྱེ་བྲག་རིམ་བཞིན་དཔེ་དང་སྦྱར་ནས་ཁྱད་པར་གྱི་དབྱེ་བ་ཤེས་པར་བྱ་སྟེ། དེ་ཁོ་ན་
ཉིད་ལ་འཇུག་པར། དེ་ལ་དང་པོ་མགོན་པོ་ཡིས། །དོན་གཉེར་རྣམ་པར་ཡང་དག་བཤད།།
གཉིས་པ་སྦྱིན་པ་ལ་སོགས་ལ། །འཇུག་པའི་རྣམ་པར་རབ་ཏུ་བསྒྲགས། །ཞེས་གསུངས་པ་
ལྟར་རོ། །སེམས་འབྲས་བུ་འབྱུང་བའི་ཚུལཡང་དེ་གཉིས་ལ་འབྲས་བུའི་ཁྱད་པར་ཀྱང་ཡོད་དེ་བྱང་ཆུབ་
སྨོན་པའི་སེམས་ལས་ནི། འཁོར་བ་ན་སྤྱོད་པའི་ཚེ་དབུལ་བ་ཐམས་ཅད་རྣམ་པར་བཟློག་ཅིང་
བྱང་ཆུབ་སེམས་དཔའི་མིང་མི་འདོར་བ་དང་ཉན་རང་གི་ཡོན་ཏན་ཟིལ་གྱིས་གནོན་པ་ལ་
སོགས་པའི་འབྲས་བུ་ཆེ་འབྱུང་ཡང་། ཇི་ལྟར་སྒྲུབ་པ་ནན་ཏན་དང་བཅས་པས་སྦྱིན་སོགས་ལ་
འཇུག་པའི་སེམས་བཞིན་དུ། བསོད་ནམས་རྒྱུན་ཆགས་འབྱུང་བ་མིན་པའི་ཕྱིར་རོ། །སེམས་
འཇུག་པ་ཁྱད་པར་དུ་འཕགས་ཚུལ་ཕྱི་མ་ཉིད་ལྷག་པའི་ཁྱད་པར་སྒྲུབ་པ་ནི། འཇུག་པ་བྱང་ཆུབ་མཆོག་ཏུ་
སེམས་བསྐྱེད་པ་གང་ནས་བཟུང་སྟེ་སེམས་ཅན་ཁམས། མཐའ་ཡས་པ་རྣམས་སྡུག་བསྔལ་
ཐམས་ཅད་ལས་རབ་ཏུ་གྲོལ་བའི་ཕྱིར། བྱང་ཆུབ་ཀྱི་སྤྱོད་པ་ལས་མི་ལྡོག་པའི་སེམས་ཀྱིས་
སུ༑ འཇུག་པའི་སེམས་དེ་ཡང་དག་བླངས་པའི་སྡོམ་པ་གཟུང་གྱུར་པ། དེ་ནས་གཟུང་སྟེ་
གཉིད་ལོག་གམ། །བག་མེད་གྱུར་ཀྱང་བསོད་ནམས་ཤུགས། །རྒྱུན་མི་ཆད་པར་དུ་མ་ཞིག །
ནམ་མཁའ་མཉམ་པར་རབ་ཏུ་འབྱུང་སྟེ། འཕགས་པ་དཔལ་བྱིན་གྱིས་ཞུས་པ་ལས། བྱང་
ཆུབ་སེམས་ཀྱི་བསོད་ནམས་གང་། །གལ་ཏེ་དེ་ལ་གཟུགས་མཆིས་ན། །ནམ་མཁའི་ཁམས་
ནི་ཀུན་བཀང་སྟེ། །དེ་བས་ཀྱང་ནི་ལྷག་པར་འགྱུར། །ཞེས་གསུངས་པའོ། །འཇུག་ལུང་གི་སྒྲུབ་
བྱེད་པ་བྱང་ཆུབ་ཀྱི་སེམས་བླངས་ནས་གཉིད་ལོག་གམ་བག་མེད་པར་གྱུར་ཀྱང་སྐད་ཅིག་རེ་རེ་
- 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་བསོད་ནམས་ཀྱི་རྒྱུན་ཚད་མེད་པར་འཕེལ་བའི་ཚུལ་འདི་ནི་འཐད་པ་དང་བཅས་པར་ལག་
བཟངས་ཀྱིས་ནི་ཞུས་པ་ལས། དམན་པ་ལ་མོས་པའི་སེམས་ཅན་རྣམས་ཐེག་པ་ཆེན་པོ་ལ་སྤྲོ་
བ་བསྐྱེད་པའི་དོན་གྱི་ཕྱིར། དེ་བཞིན་གཤེགས་པ་ཉིད་ཀྱིས་གསུངས་ཏེ། ཇི་སྐད་དུ། ལག་
བཟངས་བྱང་ཆུབ་སེམས་དཔའ་རྣམས་ཀྱི་བྱང་ཆུབ་ཏུ་སེམས་བསྐྱེད་པ་རྗེས་སུ་དྲན་ཅིང་
སེམས་ཅན་གྱི་ཚོགས་མཐའ་ཡས་པ་ལ་ཕན་པ་དང་བདེ་བའི་ཕྱིར་གོ་ཆ་བགོས་ན་དེའི་དགེ་
བའི་རྩ་བ་མཐའ་ཡས་པ་དག་བག་མེད་པར་གྱུར་ཏམ་སེམས་གཞན་དུ་གྱུར་ཏམ་གཉིད་ཀྱིས་
ལོག་ཀྱང་ཉིན་མཚན་དུ་སེམས་སྐད་ཅིག་སྐད་ཅིག་ལ་འཕེལ་བ་དང་རྒྱས་པ་དང་ཡོངས་སུ་
རྫོགས་པར་འགྱུར་རོ་ཞེས་སོ། །འདིའི་དམིགས་རྣམ་དཔག་ཏུ་མེད་པ་འཐད་པའི་རིགས་པས་ཀྱང་སྒྲུབ་
པར་བཞེད་ནས་སེམས་ཅན་རྣམས་ཀྱི་ཀླད་ནད་ཙམ། ཞེས་སོགས་ཀྱི་དཔེ་དཀོན་མཆོག་
བརྩེགས་པ་ལས། མཛའ་བོའི་བུ་མོ་ཞེས་གྲགས་པའི་དེད་དཔོན་ཞིག་གིས་སྤོས་དང་འབྲུ་དང་
གོས་དང་གསེར་འཚོང་དུ་ཕྱིན་པ་ལས་ཀ་ཥཔཱ་ཎི་བཞི་དང་བརྒྱད་དང་བཅུ་དྲུག་དང་སུམ་ཅུ་རྩ་
གཉིས་ཀྱི་ཁེ་རྙེད་པ་རྣམས་མ་ལ་དྲིན་ལན་གྱི་ཚུལ་དུ་བྱིན་ཅིང་རེ་ཤིག་ན་རྒྱ་མཚོ་ལ་ནོར་བུ་
ལྡོན་དུ་ཆས་པ་ལས་མ་བཟོད་པར་སྒོ་འཕྲེད་བཅད་དེ་བསྲུངས་པ་ལས་དེའི་མགོ་བོ་ལ་རྐང་
པས་བརྫིས་ནས་སོང་བ་ན་རྒྱ་མཚོར་གྲུ་ཞིག་གོ །དེ་ནས་གྲུའི་ཚལ་པ་ལ་འཇུས་པས་ཐོན་ཏེ་
རིམ་གྱིས་གྲོང་ཁྱེར་དགའ་བ་དང་དགའ་བྲལ་དང་རྟག་མྱོས་དང་ཚངས་པའི་བླ་མ་ཞེས་བྱ་བར་
ལྷའི་བུ་མོ་བཞི་དང་བརྒྱད་ཅུ་དྲུག་དང་སུམ་ཅུ་རྩ་གཉིས་ཀྱིས་བསུ་སྟེ་ལོ་དེ་སྙེད་ཅིག་ཏུ་བདེ་བ་
འབར་བ་འཁོར་ཞིང་དེས་ཟག་པའི་ཀླད་པ་དང་རྣག་ཁྲག་ཟ་བ་ཞིག་འདུག་གོ །དེའི་ཚེ་ནམ་
མཁའ་ལས། དགའ་བ་དང་ནི་དགའ་བྲལ་དང་། །རྟག་མྱོས་ཚངས་པའི་བླ་མ་རྣམས། །སྤངས་
- 2 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ནས་ཅི་ཕྱིར་ཁྱོད་འདིར་འོངས། །ཞེས་པ་དང༌། ལས་ཀྱི་དབང་གིས་འདིར་འོངས་སོ། །ཞེས་
གྲགས་སོ། །དེའི་ཚེ་གཤིན་རྗེའི་སྐྱེས་བུ་ལ་དམྱལ་བ་འདི་ཅི་ལས་བྱུང་དྲིས་པས་མའི་མགོ་ལ་
གནོད་པ་བྱས་པ་ལས་བྱུང་ཞེས་པ་དང་། འོ་ན་ངས་ཀྱང་ལས་དེ་བྱས་པ་ལས་འདིར་ཁྲིད་དོ་
སྙམ་པ་ལས་འཁོར་ལོ་དེ་མགོ་ལ་འཁོར་ནས་སྡུག་བསྔལ་དྲག་པོ་མྱོང་བ་ན་དེས་དེ་ལ་སེམས་
ཅན་གཞན་དག་འདིར་འོང་བ་ཡོད་དམ་དྲིས་པས་མའི་མགོ་ལ་གནོད་པ་བྱས་པ་ཐམས་ཅད་
འདིར་འོང་ཞེས་ཟེར་རོ། །དེ་མ་ཐག་ཏུ་སེམས་ཅན་གྱི་དོན་དུ་བདག་གིས་སྡུག་བསྔལ་
འདི་བསྐལ་པའི་བར་དུ་ཡང་བཟོད་པར་བྱ་ཡིས་གཞན་དག་འདིར་འོང་བར་མ་གྱུར་ཅིག་སྙམ་
ཏེ་ངག་ཏུ་ཡང་བརྗོད་པས་དེའི་མོད་ལ་འཁོར་ལོ་དེ་ཤིང་ཏ་ལ་བདུན་སྲིད་ཙམ་གྱི་ནམ་མཁའ་
འཕགས་ཤིང་། མཛའ་བོའི་བུ་མོ་ཡང་ཤི་འཕོས་ནས་དགའ་ལྡན་དུ་སྐྱེས་སོ་ཞེས་འབྱུང་ངོ༌། །
དེ་ལྟར་ན་དེས་དམིགས་ཡུལ་ཉི་ཚེ་བ་མའི་མགོ་ལ་གནོད་པ་བྱས་པའི་སེམས་ཅན་རྣམས་ཀྱི་
ཀླད་ནད་ཙམ་ལ་དམིགས་ཤིང་། རྣམ་པ་སྡུག་བསྔལ་ཉི་ཚེ་བ་དེ་འདྲ་ཞིག་བསལ་ལོ་སྙམ་དུ་
བསམས་ན་ཡང་། སེམས་ཅན་ལ་ཕན་འདོགས་བསམ་པ་དག་དང་ལྡན་དེ། དགའ་ལྡན་དུ་སྐྱེ་
བ་ལ་སོགས་པའི་བསོད་ནམས་དཔག་མེད་ལྡན་གྱུར་ན། བྱང་ཆུབ་ཏུ་སེམས་བསྐྱེད་པ་ནི་
དམིགས་ཡུལ་ནམ་མཁའ་དང་མཉམ་པར་སེམས་ཅན་རེ་རེའི་མི་བདེ་བ། དཔག་ཏུ་མེད་པ་ལ་
དམིགས་ནས། རྣམ་པ་སྡུག་བསྔལ་མ་ལུས་པ་བསལ་འདོད་ཅིང་། སེམས་ཅན་རེ་རེ་ལ་ཡོན་
ཏན་དཔག་མེད་སངས་རྒྱས་ཉིད་དུ་སྒྲུབ་པར་འདོད་པ་རྣམས་ལ་བསོད་ནམས་ནམ་མཁའ་
མཉམ་པར་རབ་ཏུ་འབྱུང་བ་ལྟ་སྨོས་ཀྱང་ཅི་དགོས་ཞེས་པའོ།།ཕན་ཕན་འདོག་མཆོག་ཏུ་བསྟན་པ་སྟོབས་
ཀྱི་ཆ་ནས་ཀྱང་རིགས་པར་སྒྲུབ་སྟེ། འཇིག་རྟེན་ན་ཕན་པ་ཆེ་བའི་ཕའམ་ཡང་ན་མ་དང་།
སེམས་ཅན་སུ་ལ་འདི་འདྲའི་ཕན་སེམས་ཡོད། དེར་མ་ཟད་ཟླ་བོ་དང་ཆུ་ལྷ་ལ་སོགས་པའི་ལྷ་
དང་གནས་འཇོག་དང་རྒྱས་པ་ལ་སོགས་པའི་དྲང་སྲོང་རྣམས་ཀྱང་རུང༌། སྐྱེ་རྒུའི་བདག་པོ་
• 2 5 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིག་བྱེད་རྣམས་ལ་དབང་བསྒྱུར་བའི་ལྷ་ཚངས་པ་ལ་ཡང་འདི་ཡོད་དམ་ཞེས་འདྲི་བ་སྟེ་དེ་
དག་ལ་ནི་སེམས་ཅན་མ་ལུས་ལ་དམིགས་པའི་ཕན་སེམས་རྣམ་དག་དེ་ལྟ་བུ་ཡོད་པར་སུས་
ཀྱང་ལན་འདེབས་མི་ནུས་པ་སྟོན་ཏོ། །དེའི་རྒྱུ་མཚན་རྨད་བྱུང་དགེ་བ་ཡིན་པསལ་མ་ལ་སོགས་པའི་
སེམས་ཅན་དེ་དག་ཉིད་ལ་སྔོན་ཆད་རང་གི་དོན་དུའང་འཁོར་བའི་མི་བདེ་བ་དཔག་ཏུ་མེད་པ་
བསལ་འདོད་དང་སངས་རྒྱས་ཀྱི་ཡོན་ཏན་དཔག་མེད་སྒྲུབ་འདོད་འདི་འདྲའི་སེམས་སད་པའི་
སྐབས་ན་ལྟ་ཞོག་རྨི་ལམ་དུ་ཡང་མ་རྨིས་ན། གཞན་གྱི་དོན་དུ་ག་ལ་སྐྱེ་སྟེ་མི་སྐྱེས་པའི་ཕྱིར་རོ།།
མཇུག་བསྡུས་ཏེ་གདམས་པར་བཞེད་ནས་དེ་ལྟར་བྱང་ཆུབ་སེམས་དཔའ་ལས་གཞན་དག་
རང་གི་དོན་དུ་ཡང་། མི་འབྱུང་བས་རྨི་ལམ་དུ་སྲིད་པ་ཙམ་ཡང་དཀོན་པ་ཅན་མཐའ་ཡས་པའི་
སེམས་ཅན་དོན་སེམས་གང་ཡིན་པའི་བྱང་ཆུབ་ཀྱི་སེམས་དེ་སེམས་ཅན་སུའི་རྒྱུད་ལ་སྐྱེས་པ་
དེ་ནི་ཡིད་བཞིན་གྱི་ནོར་བུ་རིན་ཆེན་ཁྱད་པར་འཕགས་པ་དང་མཚུངས་པའམ་དེ་བས་ཀྱང་
ལྷག་པ་འདི་ནི་སྔ་ན་མེད་པའི་ངོ་མཚར་རྨད་དུ་བྱུང་པ་ཞིག་འཁྲུངས་པ་ཡིན་ཏེ་འདི་ལས་སངས་
རྒྱས་འབྱུང་བར་གདོན་མི་ཟ་བའི་ཕྱིར་རོ། །དེས་བྱེད་ལསཡུལ་དུ་བྱུང་བས་ན་བྱང་ཆུབ་ཀྱི་སེམས་ནི་
འདོད་པ་སྒྲུབ་པ་དང་མི་འདོད་པ་སྤོང་བའི་ཐབས་བླ་ན་མེད་པ་ཡིན་པས་འགྲོ་བ་ཀུན་གྱི་
དགའ་བའི་རྒྱུ་བྱེད་ལ། སེམས་ཅན་སྡུག་བསྔལ་སེལ་བའི་སྨན་ནམ་རྩིར་གྱུར་པ་གང་ཡིན་པ་
རིན་ཆེན་སེམས་ཀྱི་བསོད་ནམས་གང་དེ་ལ་ཅི་ལྟར་གཞལ་གྱིས་ལང་སྟེ་མི་ལང་བས་བསོད་
ནམས་ཚད་མེད་པར་གྲུབ་བོ། །གཞན་མཆོད་པ་ཀུན་ལས་ཡང་སེམས་ཅན་ལ་བྱམས་པའི་སེམས་
ཀྱིས་ཕན་པར་བསམས་པ་ཙམ་གྱིས་ཀྱང་། སངས་རྒྱས་མང་པོ་མཆོད་པ་ལས་ཁྱད་འཕགས་
སུ་གསུངས་ན། སེམས་ཅན་མ་ལུས་ཐམས་ཅད་ཀྱི། བདེ་དོན་སྒྲུབ་པ་ལ་བརྩོན་པས་ཞུགས་
ན་མཆོད་པ་ཁྱད་འཕགས་སུ་འགྱུར་བ་སྨོས་ཅི་དགོས་ཏེ། ཟླ་བ་སྒྲོན་མེའི་མདོ་ལས། མཆོད་
པ་ཚད་མེད་རྣམ་མང་ཇི་སྙེད་པས། །ཞིང་ནི་བྱེ་བ་ཕྲག་ཁྲིག་གཏམས་སྙེད་ཀྱི། །རྒྱལ་བ་རྣམས་
- 2
6 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
ལ་མཆོད་པ་བྱས་པས་ཀྱང་། །བྱམས་པའི་སེམས་ལ་གྲངས་དང་ཆར་མི་ཕོད། །ཅེས་གསུངས་
སོ༑ ༑གཞན་ཡང་དོན་ཀུན་སྒྲུབ་པའི་སེམས་ཅན་རྣམས་ནི་སྡུག་བསྔལ་འདོར་འདོད་སེམས་ཡོད་
ཀྱང༌། དེའི་ཐབས་ལ་རྨོངས་པས་སྡུག་བསྔལ་ཉིད་ལ་སྦྱོར་བར་སྣང་སྟེ་དེའི་རྒྱུ་སྡིག་པ་ལ་
མངོན་པར་རྒྱུག་པའི་ཕྱིར་རོ། །དེ་ཉིད་ཀྱི་ཕྱིར་བདེ་བ་འདོད་ཀྱང་གཏི་མུག་པས། རང་གི་བདེ་
བ་དགྲ་བོ་མཐོང་བ་ལྟར་ཅི་ཆོམ་ཆོམས་སུ་འཇོམས་པ་སྙིང་རྗེའོ། །དེ་ལྟར་སེམས་ཅན་གང་
ཞིག་བདེ་བས་ཕོངས་པ་དང༌། སྡུག་བསྔལ་མང་ལྡན་དེ་དག་ལ། རིམ་པ་ལྟར་བདེ་བ་ཀུན་
གྱིས་ཚིམ་པ་དང༌། སྡུག་བསྔལ་ཐམས་ཅད་གཅོད་བྱེད་གཉེན་པོར་ཡང་གྲུབ་ཅིང་། བླང་དོར་
ལ་རྨོངས་པའི་རྒྱུ་གཏི་མུག་ཀྱང་ནི་སེལ་བྱེད་པ། བྱང་ཆུབ་ཀྱི་སེམས་དེ་དང་དགེ་མཚུངས་ག་
ལ་ཡོད། །དེ་འདྲའི་བཤེས་ཀྱང་ག་ལ་ཡོད། །བསོད་ནམས་དེ་འདྲ་ག་ལ་ཡོད། །ཅེས་པའི་རྐང་
པ་གསུམ་པོ་འདི་ཚིག་སྔ་མའི་བྱེད་ལས་གསུམ་དང་གོ་རིམ་བཞིན་དུ་སྦྱར་ནས་སྒྲུབ་པའོ། །
གཞན་བསྔགས་པར་འོས་པ་ཡང་སྔར་ཕན་བཏགས་པའི་ལན་འདོན་པ་གང་ཡིན་པའི་སེམས་ཅན་དེ་
ཡང་རེ་ཤིག་བསྔགས་ཤིང་བསྟོད་པར་འོས་ན། བློ་ལྡན་གང་ལ་འགྲོ་བ་ཀུན་གྱི་ཕན་པ་སྒྲུབ་པ་
མ་བཅོལ་ཡང་ལེགས་པ་བྱེད་པ་ཡི་བྱང་ཆུབ་སེམས་དཔའ་ལན་ལ་མི་རེ་བའི་སྐྱེས་བུ་གང་ཡིན་
པ་ལ་བསྟོད་བཀུར་བསྔགས་པར་འོས་པ་སྨོས་ཅི་དགོས་ཏེ་དེའི་རྒྱུ་ཡང་བྱང་ཆུབ་ཀྱི་སེམས་སུ་
གྲུབ་བོ། །གཞན་ཡང་སྦྱིན་བདག་ཀུན་གྱི་མཆོག་ཏུ་སྒྲུབ་པ་དཔེར་ན་ཡུལ་དམན་པ་འགྲོ་བ་ཉུང་ཟད་ཙམ་
ལ་དམིགས་ནས་ལོ་རེའམ་ཟླ་རེར་ནར་མའི་ཟས་སྦྱོར་བ། དུས་དམན་པ་སྐད་ཅིག་ཙམ་དུ་
དངོས་པོ་དམན་པ་ཟས་ཙམ་སྦྱིན་པ་བྱེད་ཀྱི་སྐོམ་པ་སོགས་པ་གཞན་མེད་པ་དང་། དེ་ཡང་
ཚིག་ངན་ལ་སོགས་པས་བརྙས་པ་དང་བཅས་ཤིང་ཕན་འདོགས་དམན་པ་ཉིན་ཕྱེད་འགྲངས་
པར་བྱེད་པ་ཙམ་ཡང་། དགེ་བ་བྱེད་པ་ཡིན་ནོ་ཞེས་སྐྱེ་བོས་བཀུར་བ་བྱེད་ན། འདིར་ནི་དེ་
ལས་ཁྱད་པར་དུ་འཕགས་པ་ཡུལ་སེམས་ཅན་གྲངས་མཐའ་ཡས་ལ་དམིགས་ནས་ཡུན་དུས་
-27-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིང་བ། ཇི་སྲིད་མཁའ་དང་སྐྱེ་བོ་ཡོངས་སུ་ཟད་ཟད་དམ་ཡང་ན་དེ་དག་མ་ཟད་བར་དུ།
དངོས་པོ་མཐར་ཐུག་བདེ་བར་གཤེགས་པའི་བདེ་བ་བླ་ན་མེད་པ་དང་གནས་སྐབས་སུ་ཡང་
ཡིད་ལ་བསམ་པའི་བདེ་བ་མ་ལུས་པ་སྒྲུབ་ཅིང་སྡུག་བསྔལ་སེལ་བའི་ཐབས་མཐའ་དག་
རྫོགས་པར་བྱེད་པ། དུས་རྟག་ཏུ་རྒྱུན་མ་ཆད་པར་སྦྱིན་པའི་བྱང་ཆུབ་སེམས་དཔའ་ནི་སྦྱིན་
བདག་ཆེན་པོ་ཞེས་ལྟ་ཞིག་སྨོས་ཅི་དགོས། ཞེས་པ་སྟེ་ཀློ་ཀ་འདིའི་རྐང་པ་གཉིས་པ་ནི།
མཁའ་དང་སྐྱེ་བོ་ཡོངས་ཟད་མ་ཟད་བར།། ཞེས་པ་རྒྱ་དཔེ་ལ་སྣང་ཞིང་། བདེ་བར་གཤེགས་
ཀྱི་བདེ་བ་བླ་ན་མེད་ཅེས་པ་ནི་མཆན་དཀྱུས་སུ་ཤོར་བ་སྙམ་མོ། །
ད་ནི་བྱང་ཆུབ་སེམས་དཔའ་ལ་དད་པར་བྱ་བ་སྟོན་ཏེ་གང་ཞིག་དེ་འདྲའི་ཡོན་
ཏན་ཅན་རྒྱལ་སྲས་སྦྱིན་བདག་ལ། གལ་ཏེ་ངན་སེམས་བསྐྱེད་པར་བྱེད་པ་གང་ཡིན་པའི་
བདག་ཉིད་ངན་པ་དེ། ངན་སེམས་གཅིག་ལ་སོགས་ལ་བསྐྱེད་པའི་གྲངས་བཞིན་བསྐལ་པ་
གཅིག་ལ་སོགས་པར་ནི། དམྱལ་བར་གནས་པར་འགྱུར་ཞེས་ཐུབ་པས་གསུངས་ཏེ། ཇི་སྐད་
དུ༔ རབ་ཏུ་ཞི་བ་རྣམ་པར་ངེས་པ་ཆོ་འཕྲུལ་གྱི་མདོ་ལས། འཇམ་དཔལ་བྱང་ཆུབ་སེམས་
དཔས་བྱང་ཆུབ་སེམས་དཔའ་ལ་ཁོང་ཁྲོ་བ་དང་བརྙས་པའི་སེམས་བསྐྱེད་པ་དེ་སྲིད་ཀྱི་
བསྐལ་པར་བདག་དམྱལ་བར་གནས་པའི་གོ་ཆ་བགོ་བར་བྱའོ་ཞེས་སོ། །བསྐལ་པའི་ཚད་ནི་
ཆུ་ཞེང་ཐམས་ཅད་དཔག་ཚད་ཕྱེད་པའི་རྡོ་བ་ལ་ཀ་ཤི་ཀའི་རས་ཀྱིས་ལོ་བརྒྱ་བརྒྱ་ན་ཕོགས་ཏེ་
ཆག་པས་ནམ་ཟད་པར་འགྱུར་བ་དེ་ཙམ་ན་བར་གྱི་བསྐལ་པ་གཅིག་སྟེ་བར་བསྐལ་བརྒྱད་ཅུ་
ལ་བསྐལ་ཆེན་ནོ་ཞེས་བེ་རོ་ཙ་ན་རཀྵི་ཏས་འགྲེལ་པར་དྲངས་སོ། །འོན་ཏེ་སེམས་ཅན་གང་
ཞིག་བྱང་སེམས་ལ་ཡིད་རབ་དང་བའི་དད་པ་ལན་ཅིག་ལ་སོགས་པ་བྱེད་ན། དེ་ཡི་འབྲས་བུ་
སྔར་གྱི་སྡིག་པའི་རྣམ་སྨིན་དེ་ལས་ཀྱང་འགྱུར་ལྷག་པར་འཕེལ་ཏེ། ངེས་པ་དང་མ་ངེས་པ་ལ་
འཇུག་པ་ཕྱག་རྒྱའི་མདོ་ལས། འཇམ་དཔལ་ཡོངས་སུ་བརྟགས་པ་གཟུང་སྟེ། ཕྱོགས་བཅུའི་
- 2
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
འཇིག་རྟེན་ཁམས་ཀྱི་སེམས་ཅན་ཐམས་ཅད་ཀྱི་མིག་བཏོན་པར་གྱུར་ལ། ཡང་རིགས་ཀྱི་
བུའམ་རིགས་ཀྱི་བུ་མོ་བྱམས་པའི་སེམས་ལ་གནས་པ་འགའ་ཞིག་གིས་དེ་དག་ཐམས་ཅད་ཀྱི་
མིག་སྐྱེ་བར་བྱས་པ་བས་འཇམ་དཔལ་རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་ཐེག་
པ་ཆེན་པོ་ལ་མོས་པའི་བྱང་ཆུབ་སེམས་དཔའ་ལ་སེམས་དང་བས་བལྟ་ན་འདི་ནི་དེ་བས་ཆེས་
ལྷག་པའི་བསོད་ནམས་སྐྱེའོ་ཞེས་གསུངས་སོ། །ཡང་དེ་ལྟ་བུའི་རྒྱལ་སྲས་རྣམས་ལ་ནི་གཞན་
གྱིས་ གལ་ཆེན་པོས་ གནོད་ པ་ བྱས་ ཀྱང་ ། གནོད་ ལན་ བྱས་ པ་ ལ་ སོགས་པའི་སྡིག་ པ་
མི་འབྱུང་དགེ་བ་ངང་གིས་འཕེལ་ཏེ། དེ་གནོད་བྱེད་ལ་དང་བར་འཛིན་ཅིང་བཟོད་པ་དང་དུ་
ལེན་པའི་ཕྱིར་རོ། །དེས་ན་གང་ཟག་གང་གི་རྒྱུད་ལ་སེམས་ཀྱི་དམ་པ་རིན་ཆེན་དེ། སྐྱེས་ཤིང་
མངའ་བར་གྱུར་པ་དེ་ཡི་སྐུ་ལ་ཕྱག་འཚལ་ཞིང་། རྒྱལ་སྲས་བྱམས་པའི་སྟོབས་ལྟ་བུ་གང་ལ་
གནོད་སྦྱིན་རྣམས་ཀྱིས་ཤ་ཁྲག་བླངས་ཏེ་གནོད་པ་བྱས་ཀྱང་འཁོར་གྱི་ཐོག་མར་སྐྱེ་བ་ལྟ་བུར་
རྣམ་སྨིན་བདེ་བ་དང་འབྲེལ་བར་མཛད་པ། བདེ་བའི་འབྱུང་གནས་བྱང་ཆུབ་སེམས་དཔའ་དེ་
ལ་སྐྱབས་སུ་མཆི། དེ་ལ་འགའ་ཞིག་གནོད་པ་བྱས་ཀྱང་བདེ་བ་དང་འབྲེལ་ན། ངན་སེམས་
བསྐྱེད་ པའི་ གྲངས་ བཞིན་ བསྐལ་ པར་ནི། དམྱལ་བར་གནས། ཞེས སྔར་བཤད་པ་དང་
འགལ་ལོ་སྙམ་ན་སྐྱོན་མེད་དེ་སྔར་ནི་བསམ་སྦྱོར་གཉི་ག་གནག་པའི་དབང་དུ་བྱས་པ་དང་།
འདིར་སྦྱོར་བ་གནག་ཀྱང་བསམ་པ་མི་གནག་པ་ལ་དགོངས་པའམ། གང་དག་བདག་ལ་ཁ་
ཟེར་རམ། །གཞན་དག་གནོད་པ་བྱེད་པའམ། །དེ་བཞིན་ཕྱར་ཁ་གཏོང་ཡང་རུང་། །ཐམས་
ཅད་བྱང་ཆུབ་སྐལ་ལྡན་གྱུར། །ཞེས་འཆད་པར་འགྱུར་བ་ལྟ་བུའི་སྨོན་ལམ་འགྲུབ་པ་ལ་ཡང་
དགོངས་པའི་ཕྱིར་རོ། །བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས་བྱང་ཆུབ་སེམས་ཀྱི་
ཕན་ཡོན་གཙོ་བོར་བཤད་པ་ཞེས་བྱ་བ་སྟེ་ལེའུ་དང་པོའོ།། །། །
༈ ད་ནི་དེ་ལྟར་དལ་བ་ཕུན་སུམ་ཚོགས་པ་རྙེད་དཀའ་བ་ཐོབ་ཅིང་བྱང་ཆུབ་
-29 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཀྱི་ཕན་ཡོན་ཡང་རིག་ནས། སེམས་བསྐྱེད་པའི་གཞུང་ལ་འཇུག་པའི་ཐོག་མར་སྤྱིའི་
ཚུལ་གྱིས་བྱང་ཆུབ་སེམས་ཀྱི་རྒྱུ་དང་། ངོ་བོ་དང་། དབྱེ་བ་དང༌། བསླབ་བྱ་དང་། ལེན་ཚུལ་
གཏན་ལ་དབབ་པར་བྱ་སྟེ། དེ་ལ་རྒྱུ་ནི། ཆོས་བཅུ་པའི་མདོ་ལས། རིགས་ཀྱི་བུ་འདི་ལ་བྱང་
ཆུབ་སེམས་དཔའ་རིགས་ལ་གནས་པ་བྱང་ཆུབ་ཏུ་སེམས་མ་བསྐྱེད་ན་དེ་བཞིན་གཤེགས་
པའམ་དེ་བཞིན་གཤེགས་པའི་ཉན་ཐོས་ཀྱིས་སྐུལ་ཅིང་སྐྱོ་བར་བྱས། ཡང་དག་པར་འཛིན་དུ་
བཅུག་སྟེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་འདི་ནི་བྱང་ཆུབ་
ཀྱི་སེམས་མོས་པའི་རྒྱུ་དང་པོའོ། །རྫོགས་པའི་བྱང་ཆུབ་བམ་བྱང་ཆུབ་སེམས་ཀྱི་བསྔགས་པ་
བརྗོད་པ་ཐོས་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་པ་འདི་
ནི་རྒྱུ་གཉིས་པའོ། །སེམས་ཅན་མགོན་དང་སྐྱབས་དང་དཔུང་གཉེན་མེད་པ་རྣམས་མཐོང་
ནས་སྙིང་རྗེའི་སེམས་ཉེ་བར་བཞག་སྟེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
སེམས་བསྐྱེད་པ་འདི་ནི་རྒྱུ་གསུམ་པའོ། །དེས་དེ་བཞིན་གཤེགས་པའི་རྣམ་པ་ཐམས་ཅད་
རྫོགས་པར་མཐོང་ནས་དགའ་བ་བསྐྱེད་དེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
སེམས་བསྐྱེད་པ་འདི་ནི་རྒྱུ་བཞི་པའོ་ཞེས་གསུངས་པ་ལྟར་རོ། །ངོ་བོ་ནི། མངོན་པར་རྟོགས་
པའི་རྒྱན་དུ་སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད། །
ཅེས་གསུངས་པ་བཞིན་ནོ། །དབྱེ་བ་ནི། སྒྲུབ་པས་ཟིན་མ་ཟིན་གྱི་དབང་དུ་བྱས་པ་བྱང་ཆུབ་
སྨོན་པའི་སེམས་དང་ནི། བྱང་ཆུབ་འཇུག་པ་ཉིད་ཡིན་ནོ། །ཞེས་སྨོན་འཇུག་གཉིས་སུ་ཕྱེ་བ་
དང༌། བརྡ་ལས་བྱུང་བ་དང་ཆོས་ཉིད་ཀྱིས་ཐོབ་པའི་དབང་དུ་བྱས་པ། མདོ་སྡེའི་རྒྱན་གྱི་
འགྲེལ་པར། གཞན་གྱིས་བསྟན་ཅིང་གཞན་གྱི་རྣམ་པར་རིག་བྱེད་ལས་སེམས་བསྐྱེད་པ་གང་
ཡིན་པ་དེ་ནི་ཡང་དག་པར་བླངས་པ་བརྡ་ལས་བྱུང་པའོ་ཞེས་པ་དང་། དོན་དམ་པའི་སེམས་
བསྐྱེད་པ་དེ་ཡང་ས་རབ་ཏུ་དགའ་བ་ཡིན་པས་ཞེས་གསུངས་པ་ལྟར་ཀུན་རྫོབ་དང་དོན་དམ་
-3 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
གཉིས་སུ་ཕྱེ་བ་དང་། ས་མཚམས་ཀྱི་དབང་དུ་བྱས་པ། མདོ་སྡེའི་རྒྱན་ལས། སེམས་བསྐྱེད་དེ་
ནི་ས་རྣམས་ལ། །མོས་དང་ལྷག་བསམ་དག་པ་དང་། །རྣམ་པར་སྨིན་པ་གཞན་དུ་འདོད། །དེ་
བཞིན་སྒྲིབ་པ་སྤངས་པའོ། །ཞེས་ལས་དང་པོ་པའི་ས་དང་། མ་དག་ས་བདུན་དང་། དག་པ་
ས་གསུམ་དང༌། སངས་རྒྱས་ཀྱི་ས་ལ་བཞག་པ་སྟེ་བཞིར་ཕྱེ་བ་དང་། དཔེའི་དབང་དུ་བྱས་པ།
མངོན་པར་རྟོགས་པའི་རྒྱན་ལས། དེ་ཡང་ས་གསེར་ཟླ་བ་མེ། །གཏེར་དང་རིན་ཆེན་འབྱུང་
གནས་མཚོ། །རྡོ་རྗེ་རི་སྨན་བཤེས་གཉེན་དང་། །ཡིད་བཞིན་ནོར་བུ་ཉི་མ་གླུ། །རྒྱལ་པོ་མཛོད་
དང་ལམ་པོ་ཆེ། །བཞོན་པ་བཀོད་མའི་ཆུ་དང་ནི། །སྒྲ་སྙན་ཆུ་བོ་སྤྲིན་རྣམས་ཀྱིས། །རྣམ་པ་ཉི་
ཤུ་རྩ་གཉིས་སོ། །ཞེས་རྣམ་པའི་སྒོ་ནས་ཉི་ཤུ་རྩ་གཉིས་སུ་ཕྱེ་བ་ལ་སོགས་པའོ། །བསླབ་བྱ་
ནི༔ རྒྱལ་བའི་སྲས་ཀྱིས་དེ་ལྟ་བུར། །བྱང་ཆུབ་སེམས་རབ་བརྟན་བཟུང་ནས། །གཡེལ་བ་
མེད་པར་རྟག་ཏུ་ཡང་། །བསླབ་ལས་མི་འདའ་འབད་པར་བྱ། །ཞེས་པ་ལྟར་སློབ་ཅིང་། བྱང་
ཆུབ་སེམས་དཔའི་སྤྱོད་པ་དག །ཚད་མེད་པར་ནི་གསུངས་པ་ལས། །སེམས་སྦྱང་བའི་སྤྱོད་པ་
དག །ངེས་པར་དེ་སྲིད་སྤྱད་པར་བྱ།། ཞེས་པ་ལྟར་སེམས་དག་པས་ལྟུང་བ་མི་འབྱུང་བར་
བྱའོ། །དེ་ལྟར་འབད་ཀྱང་ལྟུང་བས་གོས་ན། ཉེས་པ་བྱུང་བ་རེ་རེ་ཞིང༌། །བདག་ལ་སྨད་ནས་
དེ་དག་ཀྱང་། །བདག་ལ་ཕྱིས་འདི་མི་འབྱུང་བ། །དེ་ལྟར་བྱ་ཞེས་ཡུན་རིང་བསམ། །ཞེས་པ་
ལྟར་རང་གི་འདི་སུན་ཕྱུང་ནས། ཉིན་དང་མཚན་མོ་ལན་གསུམ་དུ། །ཕུང་པོ་གསུམ་པ་གདོན་
བྱ་ཞིང་། །རྒྱལ་དང་བྱང་ཆུབ་སེམས་བརྟེན་ནས། །ལྟུང་བའི་ལྷག་མ་དེ་ཞི་བྱ། །ཞེས་པ་དང༌།
བསླབ་བཏུས་སུ། རྨི་ལམ་འཕགས་པ་མཁའ་སྙིང་པོའི། །མདུན་དུ་འདུག་སྟེ་བཤགས་པར་
བྱ༑ ༑ཞེས་པ་དང༌། སྡོམ་པ་ཉི་ཤུ་པར་སྡོམ་པ་སླར་ཡང་བླང་བར་བྱ། །ཟག་པ་འབྲིང་ནི་
གསུམ་ལ་བཤགས། །གཅིག་གི་མདུན་དུ་ལྷག་མ་རྣམས། །ཞེས་གསུངས་པ་ལ་སོགས་པ་
ལྟུང་བ་ལྕི་ཡང་ནི་གཉེན་པོ་ཇི་ལྟར་རིགས་པས་འཆོས་ཤིང་རྣམ་པར་དག་པ་ལ་སློབ་བོ། །ལེན་
-3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚུལ་ནི། གང་ཟག་ལས་ལེན་ན། སྡོམ་པ་ཉི་ཤུ་པར། བླ་མ་སྡོམ་ལ་གནས་ཤིང་མཁས། །ནུས་
དང་ལྡན་ལས་བླང་བར་བྱ། །ཞེས་གསུངས་པའི་མཚན་ཉིད་ཚང་བ་ལ་མཎྜལ་ཕུལ་ནས།
རིགས་ཀྱི་བུ་ཁྱོད་ལས་བདག་བྱང་ཆུབ་སེམས་དཔའི་སེམས་བསྐྱེད་པ་དང་སྡོམ་པ་ནོད་པར་
འཚལ་གྱིས། དེ་ལ་གནོད་པ་མ་མཆིས་ན་གསན་ཅིང་སྩལ་དུ་གསོལ་ཞེས་གསོལ་བ་གདབ་པ་
དང་། དེས་ཀྱང་སློབ་མ་ལ་རིགས་ཀྱི་བུ་ཁྱོད་འདི་ལྟར་སེམས་ཅན་མ་བསྒྲལ་བ་རྣམས་བསྒྲལ་
བ་དང༌། མ་གྲོལ་བ་རྣམས་གྲོལ་བ་དང་། དབུགས་མ་ཕྱུང་བ་རྣམས་དབུགས་དབྱུང་བ་དང་།
ཡོངས་སུ་མྱ་ངན་ལས་མ་འདས་པ་རྣམས་ཡོངས་སུ་མྱ་ངན་ལས་འདའ་བ་དང་། སངས་རྒྱས་
ཀྱི་གདུང་རྒྱུན་མི་ཆད་པར་འདོད་པས་བྱང་ཆུབ་ཀྱི་སེམས་དང་ཡི་དམ་བརྟན་པར་བྱེད་པ་
ལེགས་སོ་ཞེས་བརྗོད་ནས་བྱང་ཆུབ་སེམས་ཀྱི་ཕན་ཡོན་ལ་སོགས་པས་སྤྲོ་བ་བསྐྱེད་པར་
གསུངས་སོ། །ཅི་སྟེ་དེ་ལྟ་བུའི་བླ་མ་མ་རྙེད་ན། བྱང་ཆུབ་སེམས་དཔའི་ས་ལས། གལ་ཏེ་ཡོན་
ཏན་དེ་དག་དང་ལྡན་པའི་གང་ཟག་མེད་ན་དེ་བཞིན་གཤེགས་པའི་སྐུ་གཟུགས་ཀྱི་སྤྱན་སྔར་
བདག་ཉིད་ཀྱིས་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་ཡང་དག་པར་བླང་བར་བྱ་སྟེ་
ཞེས་གསུངས་ལ། སློབ་དཔོན་ཞི་བའི་འཚོ་ལ་སོགས་པ་མཁས་པ་གཞན་དུ་མ་ཡང་དེ་ལྟར་
བཞེད་པས་རང་གིས་ཆོ་ག་ཤེས་ན་དེ་ལའང་མི་རིགས་པ་མེད་དོ། །ལུགས་གཉིས་པོ་གང་བྱེད་
ཀྱང་བཀོད་པ་ཕུན་སུམ་ཚོགས་པར་བཤམས་ནས་སྦྱོར་བའི་དུས་སུ་ཡན་ལག་བདུན་པ་དང་
སྙིང་རྗེ་ཆེན་པོས་རྒྱུད་སྦྱངས་ནས། དངོས་གཞིའི་དུས་སུ་བསམ་པ་རྒྱ་ཆེན་པོས་སྡོམ་པ་བླང་
ཞིང་། རྗེས་ཀྱི་དུས་སུ་བསླབ་པ་ཕུན་སུམ་ཚོགས་པར་བྱ་སྟེ་རིམ་པ་ལྟར་གཞུང་ཉིད་དུ་གསལ་
བར་འགྱུར་རོ། །དེས་ན་ད་ནི་གཞུང་ལ་འཇུག་པར་བྱ་སྟེ་ཐོག་མར་མཆོད་པའི་ཡན་ལག་
བརྩམ་པར་བཞེད་ནས་ཕན་ཡོན་ཅན་རིན་ཆེན་སེམས་ཀྱི་སྡོམ་པ་དེ་གཟུང་བར་བྱ་བའི་ཕྱིར།
དེ་བཞིན་གཤེགས་པ་རྣམས་དང༌། དམ་པའི་ཆོས། དཀོན་མཆོག་དྲི་མ་མེད་དང་། སངས་
-3 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
རྒྱས་སྲས་འཕགས་པའི་དགེ་འདུན་ཏེ་དཀོན་མཆོག་གསུམ་ལ་ཡོན་ཏན་རྒྱ་མཚོ་ལྟ་བུར་གཏིང་
དཔག་དཀའ་བ་རྣམས་ལ་འཁོར་གསུམ་ཡོངས་སུ་དག་པས་ལེགས་པར་མཆོད་ནས་སེམས་
བསྐྱེད་པར་བགྱིའོ་འདོད་དོན་ཕུན་སུམ་ཚོགས་པར་གྱུར་ཅིག་ཅེས་པ་ནི་སེམས་བསྐྱེད་ཀྱི་སྦྱོར་
བ་ཇི་སྲིད་པའི་བར་དུ་སྦྱོར་བ་དགོངས་པའོ། །མཆོད་པའི་ཁྱད་པར་ཇི་ལྟ་བུ་ཞེ་ན། མེ་ཏོག་
འབྲས་བུ་ཇི་སྙེད་ཡོད་པ་དང༌། །ཞེས་སོགས་ཚིག་རེ་རེ་ལ་ཡང་། ནམ་མཁའ་རབ་འབྱམས་
ཁམས་ཀྱིས་མཐས་གཏུགས་པ། །ཡོངས་སུ་གཟུང་བ་མེད་པ་དེ་དག་ཀུན། །ཞེས་པ་ཐ་མའི་
ཚིག་རིམ་པར་སྦྱར་བས་ཡིད་ཀྱི་མཆོད་པ་གསལ་བར་བྱེད་དོ། །ཚིག་གི་དོན་ནི་པད་མ་ལ་
སོགས་པའི་མེ་ཏོག་དང་ཛཱ་ཏི་ལ་སོགས་པའི་འབྲས་བུ་ཇི་སྙེད་ཡོད་པ་དང་། ཕན་པའི་ཁྱད་
པར་སྨན་གྱི་རྣམ་པ་གང་དག་ཡོད་པ་དང་། བཻཌཱུརྱ་ལ་སོགས་པ་འཇིག་རྟེན་རིན་ཆེན་ཇི་སྙེད་
ཡོད་པ་དང༌། སློབ་དཔོན་རྒྱལ་པོ་སྲས་ཀྱིས། བསིལ་དང་ཞིམ་དང་ཡང་དང་འཇམ། །དང་བ་
དང་ནི་དྲི་མ་མེད། །འཐུངས་ན་ལྟོ་ལ་མི་གནོད་དྭངས། །མགྲིན་པ་ལ་ཡང་མི་གནོད་པའོ། །
ཞེས་བཤད་པ་ལྟར་ཡན་ལག་བརྒྱད་ལྡན་ལ་སོགས་པའི་ཆུ་གཙང་ཡིད་དུ་འོང་བ་ཅི་ཡོད་དང་།
མཛོད་དུ། ལྷུན་པོ་རིན་ཆེན་བཞིའི་རང་བཞིན། །ཞེས་གསུངས་པ་ལྟ་བུ་རིན་ཆེན་རི་བོ་དང་ནི་
དེ་བཞིན་དུ། ནགས་ཚལ་ས་ཕྱོགས་དབེན་ཞིང་ཉམས་དགའ་དང༌། ལྗོན་ཤིང་མེ་ཏོག་རྒྱན་
སྤྲས་སྤྱད་ཅིང་བསྟར་བ་ལྟར་ལྷག་གེར་གནས་པ་དང༌ ། ཤིང་གང་འབྲས་བཟང་མང་པོའི་
བརྗིད་ཀྱིས་ཡལ་ག་དུད་པ་དང་། མི་ཡུལ་དུ་མ་ཟད་ལྷ་སོགས་འཇིག་རྟེན་ན་ཡང་དྲི་དང་ནི།
སྤོས་དང་དཔག་བསམ་ཤིང་དང་རིན་ཆེན་ཤིང༌། དཀོན་མཆོག་བརྩེགས་པར་འཇིག་རྟེན་གྱི་
ཁམས་བདེ་བ་ཅན་དེ་ན་ནི་རྩ་བ་བེཌཱུརྱ་དང་སྡོང་པོ་ཤེལ་ལས་གྲུབ་ཅིང་ཨིནྡྲ་ནི་ལ་དང་པད་མ་
རཱ་ག་ལ་སོགས་པ་རིན་པོ་ཆེ་སྣ་ཚོགས་པའི་ལོ་མ་དང་མེ་ཏོག་གིས་བརྒྱན་པ་ལ་འབྲས་བུ་
གཡུར་ཟ་བ་མང་པོ་ཆགས་ཤིང་མུ་ཏིག་དམར་པོ་དང་དྲིལ་བུ་གཡེར་ཁའི་དྲ་བ་མཛེས་པ་ལས་
1
-33-



J་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ཀྱི་སྒྲ་འབྱུང་བ་རིན་པོ་ཆེའི་ཤིང་རྣམས་ཀྱང་ཡོད་དོ་ཞེས་འབྱུང་བ་ལྟ་བུ་དང་། མཚོ་
དང་རྫིང་བུ་པདྨས་བརྒྱན་པ་དང༌། །ངང་པ་ཤིན་ཏུ་སྐད་སྙན་ཡིད་འོང་ལྡན། །མ་རྨོས་འཁྲུངས་
པའི་ལོ་ཏོག་རྣམ་པ་དང་། །གཞན་ཡང་མཆོད་པར་འོས་པའི་རྒྱན་དང་རྣམ་འཕྲུལ་ཇི་སྙེད་
རྣམས་ནི། རྒྱ་ནམ་མཁའ་རབ་འབྱམས་ཁམས་ཀྱི་མཐས་གཏུགས་པ། ཡོངས་སུ་གཟུང་བ་
མེད་པ་དེ་དག་ཀུན་དབུལ་བྱའི་དངོས་པོའོ། །བློ་ཡིས་བླངས་ནས་ཐུབ་པ་སྐྱེས་བུ་རྣམས་ཀྱི་ཁྱུ་
མཆོག་སྲས་དང་བཅས་པ་རྣམས་ལ་ལེགས་འབུལ་ན། ཡོན་གནས་དམ་པ་ཐུགས་རྗེ་ཆེ་
རྣམས་ཀྱིས། །བདག་ལ་བརྩེ་དགོངས་བདག་གི་འདི་དག་བཞེས་ནས་བདག་གི་བར་མཛད་དུ་
གསོལ་ཞེས་པ་སྟེ། དམ་ཚིག་གསུམ་བཀོད་པའི་རྒྱལ་པོ་ལས། ཕྱོགས་བཅུ་ན་རྣམ་པར་
གནས་པ་ང་ཡིར་བྱ་བ་དང་ཡོངས་སུ་གཟུང་བ་མེད་པ་རྣམས་དབུལ་ལོ་ཞེས་གསུངས་སོ། །མེ་
ཏོག་དེ་ལྟར་འབུལ་བའི་རྒྱུ་མཚན་འབྲས་བུ་ལ་སོགས་པའི་མཆོད་རྫས་མཁའ་ཁྱབ་དངོས་སུ་འབུལ་བ་
ལ་བདག་ནི་བསོད་ནམས་མི་ལྡན་བཀྲེན་ཆེན་ཏེ། མཆོད་པའི་ནོར་བློས་དམིགས་པ་ལས་
གཞན་བདག་ལ་ཅང་མ་མཆིས། དེས་ན་གཞན་དོན་དགོངས་པའི་མགོན་གྱིས་ཡིད་ཀྱིས་སྤྲུལ་
པའི་མཆོད་པ་འདི། བདག་གི་དགེ་བ་འཕེལ་བའི་དོན་སླད་ཉིད་ཀྱི་མཐུས་བཞེས་ཤིག །
གཞན་བདག་ལུས་འབུལ་ཚུལ་ཡང་རྒྱལ་དང་དེ་སྲས་རྣམས་ལ་བདག་གིས་ནི། བདག་གི་ལུས་
དངོས་སུ་ཡོད་པ་འདི་ཀུན་གཏན་དུ་དབུལ་བར་བགྱི། སེམས་དཔའ་མཆོག་རྣམས་བདག་ནི་
ཡོངས་བཞེས་ཤིག །གུས་པས་ཁྱེད་ཀྱི་འབངས་སུ་མཆི་བར་བགྱིའོ། །བདག་ཕུལ་ནས་བྱ་བ་སྒྲུབ་
ཚུལ་ནི་ཁྱེད་ཀྱིས་འབངས་སུ་ཡོངས་སུ་བཟུང་བ་ན། མཉེས་པའི་སླད་དུ་སྲིད་ན་ཡུན་དུ་གནས་
པའི་སྤྱོད་པ་བྱ་དཀའ་བས་མི་འཇིགས་སེམས་ཅན་ཕན་པར་བགྱིད། སྔོན་གྱི་སྡིག་ལས་ཡང་
དག་འདའ་བགྱིད་ཅིང་། སྡིག་པ་གཞན་ཡང་སླན་ཆད་མི་བགྱིད་དོ། ། །
སྐུ་འཁྲུས་གསོལ་བའི་ཁྱད་པར་གྱི་མཆོད་པ་བྱ་བར་བཞེད་ནས་ཁྲུས་ཀྱི་ཁང་པ་ཤིན་ཏུ་དྲི་
-
-3 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ཞིམ་པ། ཤེལ་གྱི་ས་གཞི་གསལ་ཞིང་འཚེར་བ་ལྟར། །རིན་ཆེན་འབར་བའི་ཀ་བ་ཡིད་འོང་
ལྡན། །མུ་ཏིག་འོད་ཆགས་བླ་རེ་བྲེས་དེར་མཆོད་པ་བྱ་སྟེ་སུ་ལ་ཞེ་ན། དེ་བཞིན་གཤེགས་དང་
དེ་ཡི་སྲས་རྣམས་ལའོ། །གང་གིས་ཞེ་ན། རིན་ཆེན་མང་པོའི་བུམ་པ་སྤོས་ཀྱི་ཆུ། ཡིད་དུ་འོང་
བས་ལེགས་པར་བཀང་བ་གླུ་དང་ནི། རོལ་མོར་བཅས་པ་དུ་མས་ཏེ་སྐུ་ཁྲུས་གསོལ་བའོ། །
ལེགས་པར་དབྱེ་བའི་དེ་དག་སྐུ་ལ་མཚུངས་པ་མེད་པའི་གོས། །གཙང་ལ་དྲི་རབ་བགོས་པས་སྐུ་ཕྱིའོ།།
གྱོན་པ་དང་རྒྱན་སྦྱོར་སྐུ་ཕྱིས་པའི་རྗེས་དེ་ནས་དེ་ལ་ཁ་དོག་ལེགས་བསྒྱུར་པའི། ན་བཟའ་ཤིན་ཏུ་དྲི་
ཞིམ་དམ་པ་འབུལ། གོས་བཟང་སྲབ་ལ་འཇམ་པ་སྣ་ཚོགས་ཀྱིས་ལྷབ་ལྷུབ་གཙོ་བོར་གྱུར་
པའི་མཆོད་པ་དང་། གདུབ་བུ་དང་སྙན་ཆ་དང་ཅོད་པན་ལ་སོགས་པ་རྒྱན་མཆོག་བརྒྱ་ཕྲག་
མང་པོ་དེ་དག་གིས། མི་ཕམ་ཀུན་ཏུ་བཟང་དང་འཇམ་དབྱངས་དང་། འཇིག་རྟེན་དབང་ཕྱུག་
སོགས་ལའང་བརྒྱན་པར་བགྱི། །ཞེས་པ་སྟེ་སོགས་པའི་སྒྲས་ནི་སའི་སྙིང་པོ་ལ་སོགས་པའི་ཉེ་
བའི་སྲས་གཞན་ནམ་བྱང་ཆུབ་སེམས་དཔའ་ཆེས་མང་པོ་ལ་ཡང་མཆོད་པར་བལྟའོ། །དྲི་དང་
བྱུག་པའི་མཛོད་ལས། གླིང་བཞི་པ་དང་ཉི་ཟླ་དང༌། །རི་རབ་དང་ནི་འདོད་ལྷ་དང་། །ཚངས་པའི་
འཇིག་རྟེན་སྟོང་ལ་ནི། །སྟོང་ནི་སྤྱི་ཕུད་ཡིན་པར་འདོད། །དེ་སྟོང་ལ་ནི་སྟོང་གཉིས་པ། །བར་
མའི་འཇིག་རྟེན་ཁམས་ཡིན་ནོ། །དེ་སྟོང་ལ་ནི་སྟོང་གསུམ་མོ། །ཞེས་འབྱུང་བའི་སྟོང་གསུམ་
ཀུན་ཏུ་དྲི་ངད་ལྡང་བ་ཡི། དྲི་མཆོག་རྣམས་ཀྱིས་ཐུབ་དབང་ཀུན་གྱི་སྐུ། །གསེར་སྦྱངས་བཙོ་
མ་བྱི་དོར་བྱས་པ་ལྟར། །འོད་ཆགས་འབར་བ་དེ་དག་ལ་བྱུག་པས་མཆོད་པར་བགྱིའོ། །མེ་ཏོག་
ཕྲེང་བའི་ཡུལ་ཐུབ་དབང་མཆོད་ནས་མཆོག་ལ༑ དངོས་པོ་ཡིད་དུ་འོང་བའི་མེ་ཏོག་མན་ཏ་ར་
དང་པད་མ་དང༌། ཨུཏྤལ་ལ་སོགས་དྲི་ཞིམ་ཐམས་ཅད་བཅལ་དུ་བགྲམ་པའམ་སིལ་བུར་
འཐོར་བ་དང་། ཕྲེང་བ་སྤེལ་ལེགས་ཡིད་འོང་དུ་རྒྱུས་པ་དང་ཆུན་འཕྱང་ལ་སོགས་པ་རྣམས་
ཀྱིས་མཆོད་པའོ། །སྤོས་མཆོག་སྦྱར་བ་སྤོས་མཆོད་ཡིད་འཕྲོག་དྲི་ངད་ཁྱབ་པ་ཡི། །བདུག་པའི་དྲི་
- 3 5 -



རྣམl
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚོགས་རྣམས་ཀྱང་ཐུབ་དབང་དེ་ལ་དབུལ་ཏེ་འདི་ནི་དུ་བ་ལ་སོགས་པས་བདུག་པ་ཉིད་
ཡོངས་སུ་འགྱུར་བའི་ཕྱིར་བྱུག་པ་ལས་ཐ་དད་དོ། །སྣ་ཚོགས་བཟའ་བའི་ཞལ་ཟས་བཟའ་བཏུང་སྣ་
ཚོགས་བཅས་པ་ཡི། །ལྷ་བཤོས་རྣམས་ཀྱང་དེ་ལ་དབུལ་བར་བགྱིའོ། །སྣང་གསལ་སྦྲེལ་བའི་རིན་
པོ་ཆེ་གཞན་ནམ་གསེར་གྱི་རྒྱུ་ལས་གྲུབ་པ་པད་མ་ལྟར་རྒྱས་པའི་སྣོད་ཚར་དུ་དངར་བཞིན་
ནང་དུ་རིན་ཆེན་འོད་འབྱིན་པའམ་སྒྲོན་མེ་རྣམས་ཀྱང་དབུལ་བར་བགྱིའོ། །སགཞི་བྱུག་པའི་ས་
གཞི་བསྟར་བ་སྤོས་ཀྱིས་བྱུགས་པ་དེར། མེ་ཏོག་ཡིད་འོང་སིལ་མ་བཀྲམ་པར་བགྱིས་པས་
ཀྱང་མཆོད་པའོ། །ཕོ་བྲང་བརྒྱན་པའི་གཞལ་མེད་ཕོ་བྲང་གི་ནང་ན་བསྟོད་དབྱངས་ཡིད་འོང་སྒྲོགས་
པ་དང་ལྡན་ལ། ཕྱི་ནང་ཀུན་ཏུ་མུ་ཏིག་རིན་ཆེན་རྒྱན་འཕྱང་མཛེས་པ་འབར་ཞིང་འོད་འཕྲོ་བ་
དཔག་ཡས་རྣམ་པར་སྣང་ལ་མཛེས་པས་ནམ་མཁའི་རྒྱན་གྱུར་དེ་དག་ཀྱང་། ཐུགས་རྗེའི་རང་
བཞིན་ཅན་ལ་དབུལ་བར་བགྱིའོ། །གདུགསམཛེསམཆོད་པའི་རིན་ཆེན་གདུགས་མཛེས་གསེར་གྱི་ཡུ་
བ་ཅན། ཁོར་ཡུག་རྒྱན་གྱི་རྣམ་པ་དུ་མས་ཡིད་འོང་བརྒྱན། དབྱིབས་ལེགས་ལྟ་ན་སྡུག་པ་
གྱེན་དུ་སྒྲེང་བ་ཡང་། རྟག་ཏུ་ཐུབ་དབང་རྣམས་ལ་དབུལ་བར་བགྱིའོ། །དེ་ལས་གཞན་ཡང་
མཆོད་པའི་ཚོགས། །རོལ་མོ་དབྱངས་སྙན་ཡིད་འོང་ལྡན། །སེམས་ཅན་ཐམས་ཅད་དགའ་
ཞིང་ ཚིམ་ བྱེད་ པའི། །སྤྲིན་ རྣམས་ ཞིང་ ཁམས་ སོ་ སོར་ གནས་ གྱུར་ཅིག །ཀུན་བཟང་གི་སྨོན་
ལམ་ཕྱོགས་ བཅུར་ དམ་ཆོས་དཀོན་ མཆོག་ ཐམས་ཅད་ དང༌ ། །མཆོད་རྟེན་རྣམས་དང་ སྐུ་
གཟུགས་ལ། །རིན་ཆེན་མེ་ཏོག་ལ་སོགས་ཆར། །རྒྱུན་མི་ཆད་པ་འབབ་པར་ཤོག །ཅེས་པ་སྟེ་
སོགས་པའི་སྒྲས་ཙན་དན་གྱི་ཕྱེ་མ་དང་གོས་ལ་སོགས་པ་གཟུང་ངོ༌། །ཇི་ལྟར་མཆོད་པའི་ཚུལ་ཇི་
ལྟར་འཇམ་དབྱངས་ལ་སོགས་པས། རྒྱལ་བ་རྣམས་ལ་མཆོད་པ་མཛད་པའི་ལུགས། དཀོན་
མཆོག་ཏ་ལ་ལའི་མདོར། མེ་ཏོག་ཕལ་ཆེར་མེ་ཏོག་བླ་རེ་དང་། །མེ་ཏོག་བཀོད་པའི་འོད་ཟེར་
རབ་བཀྱེ་སྟེ། །མེ་ཏོག་སྣ་ཚོགས་ཀུན་ཏུ་བཀྲམ་བྱས་ནས། །བདག་ཉིད་ཆེན་པོ་དེ་དག་རྒྱལ་
-3 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
བ་མཆོད། །ལག་པའི་མཐིལ་ནས་མཆོད་པ་མཐའ་ཡས་རྣམས། །རྒྱལ་བ་གཅིག་ལ་དེ་དག་
བྱེད་པ་ལྟར། །རྒྱལ་བ་མ་ལུས་ཀུན་ལའང་དེ་བཞིན་ཏེ། །དྲང་སྲོང་ཏིང་འཛིན་རྣམ་འཕྲུལ་དེ་
འདྲའོ། །ཞེས་འབྱུང་བ་དེ་བཞིན་བདག་གིས་དེ་བཞིན་གཤེགས། །མགོན་པོ་སྲས་དང་བཅས་
རྣམས་མཆོད། །ཅེས་པ་སྟེ་ཚུལ་འདི་ནི་མཆོད་པ་ཐམས་ཅད་ལ་ཁྱད་པར་བྱེད་པ་བླ་ན་མེད་
པའོ། །བསྟོད་དབྱངས་བསྒྲགས་པ་མཆོད་པའི་རྗེས་སུ་ཡོན་ཏན་རྒྱ་མཚོ་རྣམས་ལ་བདག །བསྟོད་
དབྱངས་ཡན་ལག་རྒྱ་མཚོས་བསྟོད། །བསྟོད་དབྱངས་སྙན་སྤྲིན་དེ་དག་ལ། །ངེས་པར་ཀུན་ཏུ་
འབྱུང་གྱུར་ཅིག །ཅེས་བསྟོད་པ་སྟེ་གཉེན་པ་དང་འཇམ་པ་དང་ཡིད་དུ་འོང་བ་ལ་སོགས་
དབྱངས་ཀྱི་ཡན་ལག་དྲུག་ཅུ་མདོ་ལས་འབྱུང་བ་ཉི་ཁྲི་སྣང་བ་ལ་སོགས་པར་བཤད་པའི་ཚུལ་
གྱིས་སོ། །
ཕྱག་གི་ཡན་ལག་ནི་ད་ནི་ཕྱག་གི་ཡན་ལག་གི་དབང་དུ་མཛད་ནས་འདས་མ་འོངས་ད་
ལྟར་གྱི་དུས་གསུམ་དུ་གཤེགས་ཤིང་བཞུགས་པའི་སངས་རྒྱས་ཀུན། ཆོས་དང་ཚོགས་ཀྱི་
མཆོག་བཅས་དཀོན་མཆོག་གསུམ་ལ་ཕྱོགས་བཅུའི་ཞིང་རྡུལ་ཀུན་གྱི་གྲངས་རྙེད་ཀྱི། ལུས་
དཔག་ཏུ་མེད་པར་དམིགས་ནས་གུས་པས་བཏུད་པས་ནི་བདག་ཕྱག་འཚལ། བྱང་ཆུབ་
སེམས་ཀྱི་དབང་གིས་བལྟམས་པའམ་བསྟན་པ་ལ་སོགས་པའི་ས་གཞི་རྣམས་དང་། རྒྱལ་
བའི་མཆོད་རྟེན་ཀུན་ལའང་བདག་ཕྱག་འཚལ། མཁན་པོ་དེ་བཞིན་སློབ་དཔོན་དང་། གཞན་
བརྟུལ་ཞུགས་མཆོག་ལ་གནས་པ་རྣམས་ལའང་ཕྱག་འཚལ་ལོ། །སྐྱབས་འགྲོའི་ཡན་ལག་དེ་དང་
རྗེས་སུ་མཐུན་པར་གང་ལ་སྐྱབས་སུ་འགྲོ་བའི་ཡུལ་ནི་སྐྱབས་འགྲོ་བདུན་ཅུ་པར། སངས་
རྒྱས་ཆོས་དང་དགེ་འདུན་ཏེ། །ཐར་པ་འདོད་པ་རྣམས་ཀྱི་སྐྱབས། །ཞེས་གསུངས་ལ། དེ་ལ་
སྐྱབས་སུ་འགྲོ་བའི་ཚུལ་ནི། བྱང་ཆུབ་སྙིང་པོར་མཆིས་ཀྱི་བར། །སངས་ རྒྱས་རྣམས་ལ་
སྐྱབས་སུ་མཆི། །ཆོས་དང་བྱང་ཆུབ་སེམས་དཔའ་ཡི། །ཚོགས་ལའང་དེ་བཞིན་སྐྱབས་སུ་
，
-3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཆི། །ཞེས་པ་དང༌། སྐྱབས་ནས་བསླབ་པ་སྒྲུབ་པའི་ཐབས་ནི། མྱ་ངན་ལས་འདས་པའི་
མདོར། གང་ཞིག་སངས་རྒྱས་སྐྱབས་སོང་བས། །དེ་ནི་ཡང་དག་དགེ་བསྙེན་ཏེ། །ནམ་དུ་ཡང་
ནི་ལྷ་གཞན་ལ། །སྐྱབས་སུ་འགྲོ་བ་མ་ཡིན་ནོ། །དམ་པའི་ཆོས་ལ་སྐྱབས་སོང་བས།། འཚེ་
དང་གནོད་སེམས་སྤང་བར་བྱ། །དགེ་འདུན་ལ་ཡང་སྐྱབས་སོང་བས། །མུ་སྟེགས་ཅན་ལ་
ཕྱག་མི་བྱ། །ཞེས་པ་དང་། དེ་ལ་ཕན་ཡོན་འབྱུང་བའི་ཚུལ་ནི། ཕག་མོའི་རྟོགས་པ་བརྗོད་པ་
ལས། གང་དག་སངས་རྒྱས་སྐྱབས་སོང་བ། །དེ་དག་ངན་འགྲོར་འགྲོ་མི་འགྱུར། །མི་ཡི་ལུས་
ནི་སྤངས་པ་ན། །དེ་དག་ལྷ་ཡི་ལུས་ཐོབ་བོ། །ཞེས་ཆོས་དང་དགེ་འདུན་ལ་ཡང་སྦྱར་བ་དང་།
མདོ་སྡེའི་རྒྱན་ལས་ཀྱང་འཚེ་བ་དག་ནི་ཐམས་ཅད་དང་། །ཐབས་མ་ཡིན་དང་ངན་སོང་དང་།།
འཇིག་ཚོགས་ཐེག་པ་དམན་དག་ལས། །སྐྱོབ་ཕྱིར་སྐྱབས་ཀྱི་དམ་པའོ། །ཞེས་གསུངས་པའོ།།
ཐོག་མེད་སྡིག་པ་དེའི་ རྗེས་སུ་སྡིག་པ་བཤགས་པར་བཞེད་ནས། ཡུལ་ཕྱོགས་རྣམས་ཀུན་
བཞུགས་པ་ཡི། །རྫོགས་སངས་རྒྱས་དང་བྱང་ཆུབ་སེམས། །ཐུགས་རྗེ་ཆེན་པོ་མངའ་རྣམས་
ལ༑ ༑རྣམ་པ་ལུས་ཀྱིས་ཐལ་མོ་སྦྱར་ཏེ་ངག་ཏུ་གསོལ་བ་ནི། དུས་ཐོག་མ་མེད་ལྡན་འཁོར་བ་
ནས་ཚེ་རབས་འདིའམ་སྔོན་གྱི་སྐྱེ་ལ་གཞན་དག་ལ། རྒྱུ་བདག་གིས་མ་འཚལ་མ་ཤེས་པའི་
དབང་གིས། ངོ་བོ་རང་གིས་སྡིག་བགྱིས་པའམ། གཞན་བགྱིད་དུ་སྩལ་བ་ཉིད་དང་ནི། གཏི་
མུག་འཁྲུལ་པས་བདག་ནོན་ཏེ། སྡིག་པ་ལ་རྗེས་སུ་ཡི་རང་གང་བགྱིས་པ། ནོངས་པ་དེ་ནི་
མཐོང་ཞིང་རྟོགས་པར་བགྱིས་ནས། བསམ་མ་ཐག་པས་མགོན་ལ་བཤགས་པའོ། །ལྕི་བའི་ཁྱད་
པར་བཤགས་པ་ཁྱད་པར་བདག་གིས་ཡོན་ཏན་གྱི་ཞིང་དཀོན་མཆོག་གསུམ་དང་ནི། རང་གི་ཕན་
པའི་ཞིང་ཕ་མའམ་བཀུར་བར་འོས་པའི་བླ་མ་གཞན་དག་ལ། ཀུན་སློང་ཉོན་མོངས་སྒོ་ནས་ངོ་
བོ་ལུས་ངག་དང༌། ཡིད་ཀྱི་གནོད་བགྱིས་གང་ལགས་པ། ཉེས་པ་དུ་མས་སྐྱོན་འབའ་ཞིག་ཏུ་
ཆགས་ཤིང་གནས་པའི་སྡིག་ལྡན་བདག་གིས་སྡིག་པ་གང་། ཤིན་ཏུ་ལྕི་ཞིང་མི་ཟད་པ་བགྱིས་
-3 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧/
པ་དེ། ཐམས་ཅད་དྲན་ཅིང་གནོང་པས་འདྲེན་པ་རྣམས་ལ་འཆགས་སོ། །ལོང་མེད་རྒྱུད་ལ་བསྟེན་
ཐབས་གལ་ཏེ་མ་བཤགས་ན་བདག་ནི་སྡིག་པ་མ་བྱང་པའི་སྔོན་དུ་འགུམ་པར་འགྱུར་དུ་མཆིས།
དེས་ན་ཐབས་ཅི་ལྟར་བྱས་ན་འདི་ལས་ངེས་ཐར་བར། མྱུར་བའི་ཚུལ་གྱིས་སྐྱོབ་ཏུ་གསོལ།།
མདོར་བསྟན་ཡིད་བརྟན་མི་རུང་འཆི་བདག་འདི། །བདག་གི་བྱ་བ་འདི་ནི་བྱས་དང་གཞན་ནི་མ་
བྱས་སོ་ཞེས་གསོལ་བ་བཏབ་ཀྱང་མི་སྡོད་པར་ཐོག་བཞིན་དུ་བབས་པ། ནའང་མི་ན་ཀུན་
གྱིས་ཀྱང་། གློ་བུར་ཚེ་ལ་ཡིད་མི་བརྟན་ནོ། །ལུས་ལོངས་སྤྱོད་སོགས་ཐམས་ཅད་བོར་ཏེ་ཆས་
དགོས་པར། དེ་ལྟར་བདག་གིས་མ་ཤེས་ནས། སྔར་མཛའ་བ་བསྐྱང་བ་དང་མི་མཛའ་བ་
གཞོམ་པའི་དོན་གྱི་ཕྱིར། སྡིག་པ་རྣམ་པ་སྣ་ཚོགས་བྱས་པར་འགྱོད་དོ་ཞེས་སུན་འབྱིན་པའོ།།
རྒྱས་བཤད་གང་གི་དོན་དུ་སྡིག་པ་བྱས་པའི་མི་མཛའ་རྣམས་ཀྱང་མེད་འགྱུར་ཞིང་། མཛའ་བ་
རྣམས་ཀྱང་མེད་པར་འགྱུར། བྱེད་པ་པོ་བདག་ཀྱང་མེད་པར་འགྱུར་བ་སྟེ། དེ་བཞིན་རྗེས་ལ་
སོགས་པ་ཐམས་ཅད་མེད་པར་འགྱུར་བས་དེ་རྣམས་ཀྱི་དོན་དུ་སྡིག་པ་བྱས་པས་འཁྲུལ་ལོ་
ཞེས་པའོ། །བག་ཆགས་རྗེས་སུ་འབྲང་ངམ་སྙམ་ན་མ་ཡིན་ཏེ་རྨི་ལམ་ཉམས་སུ་མྱོང་བའི་བདེ་
སྡུག་སད་པ་ན་རྗེས་སུ་མི་འབྲང་བ་བཞིན། དངོས་པོ་གང་དང་གང་སྤྱད་པ། དེ་དང་དེ་ནི་དྲན་
པའི་ཡུལ་དུ་འགྱུར་བ་ཙམ་སྲིད་ཀྱི། འདས་པ་ཉིད་ཀྱི་ཕྱིར་ཐམས་ཅད་ནི་མཐོང་བ་མི་འགྱུར་
རོ༑ །གལ་ཏེ་མཐོང་ན་རེ་ཞིག་གསོན་ཚེ་དེ་ཉིད་ལའང་མཛའ་དང་མི་མཛའ་བ་དུ་མ་འདས་དེ་
མ་མཐོང་བས་བསལ་ལོ། །འོན་ཀྱང་དེ་དག་གི་དོན་དུ་བྱས་པའི་སྡིག་མི་ཟད་པ་གང་ཡིན་རང་
གི་ མདུན་ ན་ གནས་ པས་ ཀྱང་ འཁྲུལ་ ལོ། །དོན་བསྡུ་བ་དེ་ ལྟར་ བདག་ གི་ གློ་བུར་ཞེས། །
བདག་གིས་རྟོགས་པར་མ་གྱུར་པས། །གཏི་མུག་ཆགས་དང་ཞེ་སྡང་གིས། །སྡིག་པ་རྣམ་པ་དུ་
མ་བྱས་ཏེ་འགྱོད་པའོ།། ཉིན་མཚན་སྡོད་པ་འོང་མེད་པར། །ཚེ་འདི་རྟག་ཏུ་གོད་པས་འབྲིད་
པར་འགྱུར་ཞིང་། སྣོན་པའང་གུད་ན་འོང་མེད་ན། །བདག་ལྟ་འཆི་བར་ཅིས་མི་འགྱུར་ཏེ་སྐྱེས་
E
-3 9 -



E-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ལ་འཆི་བས་ཁྱབ་པའི་ཕྱིར་འབད་དགོས་སོ། །འདུ་འཛི་ལ་ཆགས་པར་མི་ཁོམ་སྟེ་འཆི་དུས་
བདག་ནི་མལ་ན་འདུག་བཞིན་དུ། གཉེན་བཤེས་རྣམས་ཀྱིས་མཐའ་བསྐོར་ཡང་། །སྲོག་ཆད་
པའི་ཚོར་བ་དག །བདག་ཉིད་གཅིག་པུས་མྱོང་བར་འགྱུར་བའི་ཕྱིར་དང༌། གཤིན་རྗེའི་ཕོ་
ཉས་ཟིན་པ་ལ། གཉེན་གྱིས་ཅི་ཕན་བཤེས་ཅི་ཕན་ཏེ་སུས་ཀྱང་ཕན་པར་མི་ནུས་པའི་ཕྱིར་
དང༌། དེ་ཚེ་བསོད་ནམས་གཅིག་པུ་སྐྱབས་ཡིན་ན། དེ་ཡང་བདག་གིས་མ་བསྟེན་པའི་ཕྱིར་
ཤིན་ཏུ་འགྱོད་དོ། །རྒྱལ་པོ་ལ་གདམས་པའི་མདོར། འགྲོ་བ་གཞན་དག་ཏུ་ནི་རྒྱུ། མལ་གྱི་ཐ་
མར་ནི་ཉལ། སྲོག་ནི་ཅུང་ཟད་གཅིག་ལུས། གཤིན་རྗེའི་སྐྱེས་བུས་ནི་འཇིགས་སྐྲག །བྱུར་གྱི་
དབང་དུ་ནི་སོང་། དབུགས་འགྱུ་བ་ནི་ཆད། ཁ་དང་སྣ་ནི་གདངས། སོ་ནི་གཙིགས། ཕ་མ་
དང་ཕུ་ནུ་དང་སྲིང་མོ་དང་བུ་དང་བུ་མོས་ནི་བསྐོར། དབུགས་ནི་ཆད། ནོར་བགོ་བཤའ་བྱ་
ཞེས་ནི་ཟེར། ཀྱི་ཧུད་མ་ཀྱི་ཧུད་ཕ་ཀྱི་ཧུད་བུ་ཞེས་ནི་ཟེར་བ་ན་ཆོས་མ་གཏོགས་པ་སྐྱབས་
གཞན་མེད། མགོན་ གཞན་མེད། གནས་ གཞན་མེད། དཔུང་གཉེན་གཞན་མེད། རྒྱལ་པོ་
ཆེན་པོ་དེའི་ཚེ་དེའི་དུས་ན་ཆོས་ནི་གླིང་དང་གནས་དང་མགོན་དང་བརྟེན་པར་འགྱུར་རོ་ཞེས་
གསུངས་སོ། །བག་མེད་སྤྱོད་པས་འགྱོད་ཚུལ་མགོན་ པོ་ ཞེས་བོས་ནས་བག་མེད་ བདག་ གིས་ ནི།
འཇིགས་པ་འདི་འདྲ་མ་འཚལ་ནས། །མི་རྟག་ཚེ་འདིའི་ཆེད་དག་ཏུ། །སྡིག་པ་མང་པོ་ཉེ་བར་
བསྒྲུབས་ཏེ་འགྱོད་པའོ། །འཇིགས་པའི་སྣང་བ་འཆར་ཚུལ་སྐྱེ་བོ་ཡན་ལག་གཅོད་པའི་སར། །དེ་རིང་
སྐལ་བ་མཉམ་པས་ཁྲིད་པའང་བྱེད་གྱུར་ཏེ། ཁ་སྐམ་མིག་རྩ་ངན་པ་སོགས། །སྔ་ལས་གཞན་
དུ་འགྱུར་སྣང་ན། །སྐལ་བ་མི་མཉམ་པ་གཤིན་རྗེའི་ཕོ་ཉ་འཇིགས་འཇིགས་པའི་ཤ་ཚུགས་
ཅན་གྱིས་བཟུང་གྱུར་ཅིང་། དམྱལ་སོགས་ཀྱི་འཇིགས་ཆེན་ནད་ཀྱིས་ཐེབས་གྱུར་པ། རབ་ཏུ་
ཉམ་ ཐག་ པ་ན་མི་ གཙང་བ་ ལུག་ པ་ ལ་སོགས་ པ་སྨོས་ཅི་དགོས། སྐྱབས་མེད་གནས་ལ་འགྱུར་
ཚུལ་ཐུགས་རྗེ་ཅན་སུ་ཞིག་འཇིགས་ཆེན་འདི་ལས་བདག་ལེགས་པ་སྐྱོབ་པར་བྱེད་པར་འགྱུར་
E-
-4_0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
ཞེས་སྨྲ་ཞིང་། བྲེད་ཤ་མངོན་དུ་ཐོན་པའི་མིག་བགྲད་ནས། ཕྱོགས་བཞིར་སྐྱབས་དག་ཚོལ་
བར་བྱེད། །ཕྱོགས་བཞིར་སྐྱབས་མེད་མཐོང་ནས་ནི། །དེ་དག་ཀུན་ཏུ་ཡི་མུག་གྱུར། །དམྱལ་
སོགས་ཀྱི་གནས་དེར་སྡིག་ཅན་ལ་སྐྱབས་ཡོད་མ་ཡིན་ན། དེ་ཚེ་བདག་གིས་ཇི་ལྟར་བྱ་སྟེ་
འགྱོད་པ་འཕྱིས་པའོ། །དཀོན་མཆོག་གསུམ་ལ་སྐྱབས་སུ་འགྲོ་བ་དེ་བས་ད་ལྟ་རྒྱལ་བ་འགྲོ་བའི་མགོན།།
འགྲོ་བ་སྐྱོབ་པའི་དོན་བརྩོན་པ། །སྟོབས་ཆེན་འཇིགས་པ་ཀུན་སེལ་བས། །དེ་རིང་ཉིད་ནས་
སྐྱབས་སུ་མཆི། །རྒྱལ་བ་དེ་ཡིས་ཐུགས་སུ་གྱུར་པའི་ཆོས། འཁོར་བའི་འཇིགས་པ་སེལ་བ་
དང༌། །བྱང་ཆུབ་སེམས་དཔའི་ཚོགས་ཏེ་དགེ་འདུན་རྣམས་ལའང། དེ་བཞིན་ཡང་དག་སྐྱབས་
སུ་མཆི། །བྱང་སེམས་རྣམས་ལ་སྐྱབས་ཞུ་ཚུལ་བདག་ནི་འཇིགས་པས་རྣམ་ སྐྲག་པས། །བྱང་སེམས་
ཀུན་ཏུ་བཟང་ལ་བདག་ཉིད་འབུལ། འཇམ་པའི་དབྱངས་ལའང་གཞན་གྱིས་མ་བསྐུལ་ཡང་
བདག་ཉིད་ཀྱིས། བདག་གི་ལུས་འདི་དབུལ་བར་བགྱི། ཐུགས་རྗེའི་གཞན་དོན་སྤྱོད་པ་མ་
འཁྲུལ་བ་འཕགས་པ་སྤྱན་རས་གཟིགས་མགོན་དེ་ལ་ཡང་། ཉམ་ཐག་ང་རོས་འོ་དོད་འབོད་
དེ༑ སྡིག་ལྡན་བདག་ནི་སྐྱབ་ཏུ་གསོལ། །འཕགས་པ་ནམ་མཁའི་སྙིང་པོ་དང་། །ས་ཡི་སྙིང་པོ་
དག་དང་ནི། །བྱམས་པ་དང་སྒྲིབ་པ་རྣམ་སེལ་ལ་སོགས་ཐུགས་རྗེ་ཆེ་མགོན་ཐམས་ཅད་ལ།
སྐྱབས་གསོལ་སྙིང་ནས་འོ་དོད་འབོད། །མཐུ་སྟོབས་ཅན་གང་ཞིག་མཐོང་ན་གཤིན་རྗེ་ཡི། ཕོ་
ཉ་དང་ལ་སོགས་ཀྱི་སྒྲས་གནོད་སྦྱིན་དང་སྲིན་པོ་ལ་སོགས་སྡང་བ་རྣམས། སྐྲག་ནས་ཕྱོགས་
བཞིར་འབྱེར་བྱེད་པ། དཔལ་ཕྱག་ན་རྡོ་རྗེ་ཅན་ལ་སྐྱབས་སུ་མཆི། སྔོན་བྱས་ལ་འགྱོད་པསགསོལ་བ་
འདེབས་ཚུལ་སྔོན་ཆད་རྒྱལ་བ་སྲས་བཅས་ཁྱེད་ཀྱི་བཀའ་སྡིག་པ་ཅི་ཡང་མི་བགྱི་སྟེ། དགེ་བ་ཕུན་
སུམ་ཚོགས་པར་སྤྱད། །ཅེས་གསུངས་པ་ལས་འདས། ད་ནི་འཇིགས་པ་ཆེ་མཐོང་ནས། ཁྱེད་
ལ་སྐྱབས་སུ་མཆི་ལགས་ཀྱིས། འཇིགས་པ་མྱུར་དུ་བསལ་དུ་གསོལ། །ནད་ཀྱི་དཔེ། རླུང་མཁྲིས་
བད་ཀན་འདུས་པའི་ནད་རེ་རེ་ལ་དུས་མིན་དུ་འཆི་བ་བརྒྱ་དང་། དུས་སུ་འཆི་བ་གཅིག་སྟེ་
- 4 1 -



E
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྒྱ་རྩ་གཅིག་རེར་ཕྱེ་བའི་ཐ་མལ་ནད་ཀྱིས་འཇིགས་ན་ཡང་། སྨན་པའི་ངག་བཞིན་བྱ་
དགོས་ན། །ཉོན་མོངས་དུག་གསུམ་ཆ་མཉམ་དང་བཅས་པ་རེ་རེ་ལ་གཉེན་པོ་མེད་པ་བརྒྱ་
དང་ཡོད་པ་གཅིག་རེར་ཕྱེ་བ་ལ་བཞི་བརྒྱ་རྩ་བཞིའི་ནད་ཀྱིས་ནི། ཟིན་པར་གྱུར་པས་རྒྱལ་
བའི་གསུང་བཞིན་བྱ་བ་སྨོས་ཅི་དགོས་ཏེ་ཉོན་མོངས་དེ་གཅིག་གིས་ཀྱང་འཛམ་གླིང་ན་གནས་
པའི་མི་ཀུན་མ་བྲལ་བར་དུ་བརླག་བྱེད་ལ། དེ་དག་གསོ་བའི་སྨན་གཉེན་པོ་ལས་གཞན་ནི།
ཕྱོགས་རྣམས་ཀུན་ནས་མི་རྙེད་པ། དེ་ལ་སྨན་པ་ཐམས་ཅད་མཁྱེན་པ་ཉོན་མོངས་ཀྱི་ཟུག་རྔུ་
ཐམས་ཅད་འབྱིན་པ་ཡི། བཀའ་ལྟར་གཉེན་པོ་མི་བྱེད་སེམས་པ་ནི། ཤིན་ཏུ་གཏི་མུག་ཅན་
སྨད་པའི་གནས་ཡིན་པའི་ཕྱིར་རོ། །གཡང་སའི་དཔེས་བསྟན་པངམ་གྲོག་སོགས་གཡང་ས་ཐ་མལ་
ཆུང་ངུ་ལའང་། བག་ཡོད་གནས་པར་བྱ་དགོས་ན། སྡིག་པས་དཔག་ཚད་སྟོང་སོགས་ཀྱི་འོག་
ངན་སོང་དུ་ལྟུང་བ་ཡི། ཚེ་ཚད་བསྐལ་པའི་ཚད་ཀྱིས་ཡུན་རིང་བའི་གཡང་ས་ལ་བག་ཡོད་པ་
སྨོས་ཅི་དགོས། མྱུར་དུ་མ་འབད་ཀྱང་དེ་རིང་ཁོ་ནར་མི་འཆི་ཞེས། བདེ་བར་འདུག་པ་རིགས་
པ་མ་ཡིན་ཏེ། བདག་ནི་མེད་པར་འགྱུར་བའི་དུས། དེ་ནི་གདོན་མི་ཟ་བར་འབྱུང་བའི་ཕྱིར་རོ།།
བདག་ལ་འཆི་བས་མི་འཇིགས་ སུ་ཡིས་བྱིན་ནས། འདི་ལས་ཅི་ལྟར་ངེས་ཐར་འགྱུར་ཏེ།
གདོན་མི་ཟ་བར་མེད་འགྱུར་དུ་ངེས་ན། ཅི་ཕྱིར་བདག་ཡིད་བདེ་བར་འདུག་སྟེ་འདུག་པ་མི་
རིགས་པས་མྱུར་དུ་འབད་དོ། །སྔོན་ཆད་ཡང་ཡང་སྐྱེ་མྱོང་སྟེ་ཡང་ཡང་ཞིག་པ་ལས། བདག་
ལ་འདུ་བྱེད་འདུལ་ཐུབ་པའི་གདེང་ལྷག་པ་ཅི་ཡོད་ན། བདག་ནི་འདུས་བྱས་སླུ་བ་དེ་ལ་
མངོན་ཞེན་ནས། བླ་མ་རྒྱལ་བ་སྲས་དང་བཅས་པའི་བཀའ་དང་འགལ་བར་བྱས་ན་འཁྲུལ་
པར་ སྟོན་ པའོ། །རང་ གི་ གསོན་ ཚེ་ འདི་ དང༌ དེ་ བཞིན་དུ། འདི་འདོར་བསམྱུར་དུ་འབད་དོ་གཉེན་
དང་བཤེས་པ་དང་ལོངས་སྤྱོད་སོགས་ཀྱང་རྣམ་སྤངས་ནས། རྣམ་ཤེས་གཅིག་པུ་ག་ཤེད་ངེས་
མེད་ཀྱི་གནས་སུ་འགྲོ་དགོས་ན། མཛའ་དང་མི་མཛའ་ཀུན་ལ་ཆགས་སྡང་སྤྱད་པ་ཅི་ཞིག་རུང་
ཁ 4 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
ཞེས་པའོ། །བསམ་པའི་སྒོ་ནས་རྒྱུ་མི་དགེ་བ་ལས་འབྲས་བུ་སྡུག་བསྔལ་འབྱུང་། དེ་ལས་ཅི་ལྟར་
ངེས་ཐར་ཞེས། །ཉིན་མཚན་རྟག་ཏུ་བདག་གིས་ནི། །འདི་ཉིད་འབའ་ཞིག་བསམ་པའི་སྒོ་ནས་
སྡིག་ པ་གཞོམ་པ་ རིགས་སོ། །སྦྱོར་བའི་སྒོ་ནས་འབད་པའོ་བདག་ནི་མི་ཤེས་གཏི་མུག་པས། རང་
བཞིན་གྱི་ཁ་ན་མ་ཐོ་བ་སྲོག་གཅོད་པ་ལ་སོགས་པའམ། བཅས་པའི་སྡིག་པ་རབ་ཏུ་བྱུང་བས་
དུས་མ་ཡིན་པའི་ཁ་ཟས་ཟོས་པ་ལྟ་བུ་གང་ཡིན་པས། གང་ཡང་རུང་བ་བགྱིས་པ་རྣམས།
མགོན་པོའི་སྤྱན་སྔར་མངོན་སུམ་དུ། ཐལ་སྦྱར་སྡུག་བསྔལ་འཇིག་སེམས་ཀྱིས། །ཡང་དང་
ཡང་དུ་འགྱོད་པས་ཕྱག་འཚལ་ཏེ། དེ་དག་ཐམས་ཅད་བཤགས་པར་བགྱིའོ། །གཉེན་པོར་སྡོམ་
པའི་སྟོབས་འདྲེན་པ་ རྒྱལ་བ་སྲས་བཅས་རྣམས་ཀྱིས་བདག་གི་སྡིག །ནོངས་པ་ལགས་པར་
གཟུང་དུ་གསོལ། །འདི་ནི་བཟང་པོ་མ་ལགས་པས། །སླན་ཆད་བདག་ནི་ཡོང་ཡེ་སྲོག་ལ་བབ་
ཀྱང་མི་འགྱིད་དོ། །བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས་གཙོ་བོར་སྡིག་པ་
བཤགས་པའི་ལེའུ་སྟེ་གཉིས་པའོ།། །།
༈ བསོད་ནམས་ཆ་མཐུན་གྱི་སྡིག་པ་བཤགས་པའི་དེ་མ་ཐག་ཏུ་བསོད་ནམས་ལ་རྗེས་སུ་
ཡི་རང་བའི་ཡན་ལག་འབྲེལ་བས་སེམས་ཅན་ཀུན་གྱི་ངན་སོང་གི །སྡུག་བསྔལ་ངལ་སོའི་
དགེ་བ་མངོན་མཐོ་སྒྲུབ་པ་དང༌། སྡུག་བསྔལ་ཅན་དག་བདེ་བ་ལ་གནས་པར་གྱུར་ཅིག་སྙམ་
དུ་འབད་པ་བསོད་ནམས་ཆ་མཐུན་གྱི་དགེ་བ་ལ། དགའ་བས་རྗེས་སུ་ཡི་རང་ངོ༌། །འདིར་
སློབ་དཔོན་ཤེས་རབ་འབྱུང་གནས་ན་རེ། རྗེས་སུ་ཡི་རང་བ་ཡང་རྣམ་པ་གསུམ་སྟེ། ཡིད་དང་།
ལུས་དང༌། ངག་གིས་སོ། །དེ་ལ་ཡིད་ཀྱིས་ནི་སེམས་རབ་ཏུ་དང་བས་ཡང་དག་པར་དགའ་
བར་བྱེད་པ་དང་། ལུས་ཀྱིས་ནི་བ་སྤུ་ཟིང་ཞེས་བྱེད་པ་དང་མཆི་མ་འབྱུང་བ་དང་ལུས་འདར་
བ་ལ་སོགས་པ་ཉམས་སུ་མྱོང་བ་དང༌། ངག་གིས་ནི་ཡང་དག་པར་དགའ་བའི་སེམས་ཀྱིས་
ལེགས་པར་བྱས་སོ་རབ་ཏུ་བྱས་སོ་ཞེས་པ་དེ་ལྟར་ངག་ཏུ་བརྗོད་ཅིང་རྗེས་སུ་ཡི་རང་བར་བྱེད་
༈
-4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའོ་ ཞེས་ གསུངས་སོ། །ཐར་པ་ཐ་མཐུན་གྱི་དགེ་བ་ལ་རྗེས་སུ་ཡི་རང་བ་བྱང་ ཆུབ་རྒྱུར་ གྱུར་ཐར་ པ་ཆ་
མཐུན་གྱི་དགེ་བསགས་པ། དེ་ལ་རྗེས་སུ་ཡི་རང་ངོ༌། །དེས་ལུས་ཅན་འཁོར་བའི་སྡུག་བསྔལ་
ལས། ངེས་པར་ཐར་བའི་བྱེད་ལས་ལའང་ཡི་རང་ངོ༌། །དེའི་འབྲས་བུ་སྐྱོབས་པ་རྣམས་ཀྱི་
བྱང་ཆུབ་དང༌། རྒྱལ་སྲས་རྣམས་ཀྱི་ས་དང་ལམ་གྱི་རྟོགས་པ་ལའང་ཡི་རང་ངོ་། །སེམས་ཅན་
བདེ་མཛད་པའི། རྒྱུ་ཐུགས་བསྐྱེད་དགེ་བ་རྒྱ་མཚོ་ལྟར་ཡངས་ཤིང་གཏིང་ཟབ་པ་དང༌།
སེམས་ཅན་ཕན་པར་མཛད་པའི་ཕྲིན་ལས་རྣམ་དག་ལ། དགའ་བས་རྗེས་སུ་ཡི་རང་ངོ༌། །
རྒྱལ་བའི་ཡུམ་ལས། ཀེའུ་ཤི་ཀ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ནི་སྲང་
ཚད་ཀྱིས་གཞལ་བར་ནུས་ཀྱི། བྱང་ཆུབ་སེམས་དཔའ་སེམས་དཔའ་ཆེན་པོ་རྗེས་སུ་ཡི་རང་
བ་ལས་སྐྱེས་པའི་སེམས་བསྐྱེད་ན་དེའི་བསོད་ནམས་ཀྱི་ཚད་ནི་གཟུང་བར་མི་ནུས་སོ་ཞེས་
གསུངས་སོ། །ཆོས་འཁོར་བསྐོར་བའི་བསྐུལ་བ་བསྟན་པའི་ཕྱིར་ཕྱོགས་རྣམས་ཀུན་གྱི་སངས་རྒྱས་
ལ༑ ༑ཐལ་མོ་སྦྱར་ཏེ་གསོལ་བ་ནི། །སེམས་ཅན་སྡུག་བསྔལ་མུན་འཐོམས་ལ། །ཆོས་ཀྱི་
སྒྲོན་མེ་ལས་སྣང་བ་རྒྱ་ཆེན་སྤར་དུ་གསོལ་ལོ། །བཞུགས་པར་གསོལ་བའི་རྒྱལ་བ་མྱ་ངན་འདའ་
བཞེད་ལ། །ཐལ་མོ་སྦྱར་ཏེ་གསོལ་བ་ནི། །འགྲོ་བ་འདི་རྣམས་མ་རིག་པས་ལྡོངས་པར་མི་
འགོད་ཅིང་། དེའི་དོན་དུ་བསྐལ་པ་གྲངས་མེད་བཞུགས་པར་གསོལ་བ་གདབ་བོ། །སྤྱིའི་དོན་ད་
ནི་བསྔོ་བའི་ཡན་ལག་འབྲེལ་བས་དེ་ལྟར་མཆོད་པ་ལ་སོགས་པའི་ཡན་ལག་འདི་དག་ཀུན་
བྱས་ཏེ། དགེ་བ་བདག་གིས་བསགས་པ་གང་ཡིན་པ་དེས་ནི་སེམས་ཅན་ཐམས་ཅད་ཀྱི།
སྡུག་བསྔལ་ཐམས་ཅད་བསལ་བར་ཤོག །ནད་ཀྱིས་གཟིར་བ་ཁྱད་པར་སྡུག་བསྔལ་ལ་ཐུགས་
བརྩེ་བ་བྱང་སེམས་ཀྱི་ཆེ་བ་མཚོན་པས་འགྲོ་བ་ནད་པ་རྣམས་ཇི་སྲིད་དུ། ནད་སོས་གྱུར་གྱི་
བར་དུ་ནི། བདག་སྨན་དང་སྨན་པ་ཉིད་དག་དང་། དེ་ཡི་ནད་གཡོག་བྱེད་པར་ཤོག་ཅེས་སྨོན་
ནོ༑ ༑འཕྲོས་ཤོར་སྒོམ་པ་ཟས་དང་སྐོམ་གྱི་ཆར་ཕབ་སྟེ། རིམ་པ་ལྟར་བཀྲེས་དང་སྐོམ་པའི་གནོད་
-4 4 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
པ་བསལ་ནུས་པར་གྱུར་ཅིག །ཁྱད་པར་མུ་གེའི་བསྐལ་པ་བར་མའི་ཚེ་བདག་ནི་ཟས་དང་
སྐོམ་དུ་གྱུར། ཞེས་པ་ལ། མཛོད་དུ། བསྐལ་པ་མཚོན་དང་ནད་དང་ནི། །མུ་གེ་དག་གིས་ཚར་
ཕྱིན་ཏེ། །ཞག་རྣམས་དང་ནི་ཟླ་བ་དང་། །ལོ་བདུན་རྣམས་ཏེ་གོ་རིམ་བཞིན། །ཞེས་གསུངས་
པ་གསུམ་ག་ཚེ་ལོ་བཅུ་པ་ལ་འབྱུང་བར་འགྲེལ་པས་འཆད་ཅིང་། གདགས་པར་ནི་བཅུ་པ་ལ་
མཚོན་གྱི་བསྐལ་པ་བར་མ་ཞག་བདུན་དང༌། ཉི་ཤུ་པ་ལ་ནད་ཀྱི་བསྐལ་པ་བར་མ་ཟླ་བ་
བདུན་དང་ཞག་བདུན་དང་། སུམ་ཅུ་པ་ལ་མུ་གེའི་བསྐལ་པ་བར་མ་ལོ་བདུན་དང་ཟླ་བ་
བདུན་དང་ཞག་བདུན་འབྱུང་བར་གསུངས་ཏེ། བསྐལ་ཆེན་གྱི་བར་དུ་འབྱུང་བས་བསྐལ་པ་
བར་མར་བཤད་དོ། །དེའི་མུ་གེའི་བསྐལ་པ་བར་མ་ལ་ནི་ཟས་སྐོམ་མེད་དེ་གཅིག་གིས་གཅིག་
གི་ཤ་དང་རུས་པ་ཟ་བ་ཉིད་ཟས་ཡིན་ནོ། ཁ་ཅིག་ནི་དེའང་མ་རྙེད་པས་འཆི་བར་འགྱུར་ཏེ། དེ་
ལྟར་འགྲོ་བ་ཉམ་ཐག་པའི་དུས་སུ་བདག་ནི་ཟས་དང་སྐོམ་དུ་གྱུར་ཞེས་གསུངས་པ་ལྟར། དྲི་
མ་མེད་པར་གྲགས་པས་བསྟན་པའི་མདོ་ལས་ཀྱང་། མུ་གེའི་བསྐལ་པ་བར་མ་ལ། །ཟས་དང་
སྐོམ་དུ་བསྒྱུར་ནས་སུ། །བཀྲེས་ཤིང་སྐོམ་པ་མེད་བྱས་ཏེ། །སྲོག་ཆགས་རྣམས་ལ་ཆོས་སྟོན་
ཏོ༑ ༑ཞེས་གསུངས་སོ། །ཕོངས་ཤིང་དབུལ་བའི་དོན་དུ་བསྔོ་བའི་སེམས་ཅན་ཆོག་མི་ཤེས་པས་ཕོངས་
ཤིང་ནོར་མེད་པས་དབུལ་བ་ལ་དམིགས་ནས། བདག་ནི་མི་ཟད་གཏེར་དུ་སྤྲུལ་བར་གྱུར་ཅིག།
ཡོ་བྱད་མཁོ་རྒུ་རྣམ་པ་སྣ་ཚོགས་སུ་བསྒྱུར་ནས་སོ་སོའི་མདུན་དུ་ཉེ་བར་གནས་གྱུར་ཅིག །
ལུས་སོགས་གཏོང་བའི་རྒྱུ་མཚན་ལུས་དང་དེ་བཞིན་ལོངས་སྤྱོད་དང༌། །དུས་གསུམ་དགེ་བ་ཐམས་
ཅད་ ཀྱང༌། །སེམས་ཅན་ཀུན་ གྱི་དོན་སྒྲུབ་ཕྱིར། །ཕངས་པ་མེད་པར་གཏང་བར་བྱ་སྟེ།
ཐམས་ཅད་གཞན་དོན་དུ་གཏང་བས་མྱ་ངན་འདའ་བའི་ཕྱིར། བདག་བློ་མྱ་ངན་འདས་པ་སྒྲུབ་
པའི་ཕྱིར་དང་། འཆི་དུས་ཐམས་ཅད་གཏོང་བ་ཆབས་ཅིག་ལ། ད་ལྟ་སེམས་ཅན་རྣམས་ལ་
བཏང་བ་མཆོག་ཡིན་པའི་ཕྱིར་རོ། །བསླབ་བཏུས་སུ་ཡང་། བདག་གི་ལུས་དང་ལོངས་སྤྱོད་
t-
，
-
-4
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། །དགེ་བ་དུས་གསུམ་སྐྱེས་པ་རྣམས། །སེམས་ཅན་ཀུན་ལ་གཏང་བ་དང་། །དེ་བསྲུང་
དག་པ་འཕེལ་བའོ། །ཞེས་རྒྱས་པར་འཆད་ཅིང༌། མ་འོངས་པ་ཡང་གཏང་དུ་རུང་སྟེ་ཞེན་པ་
འགོག་པའི་བློ་སྦྱོང་བའི་ཕྱིར་རོ། །བཏང་ནས་བྱ་བ་བྱེད་ཚུལ་ནི་དེས་ན་བདག་གིས་ལུས་ཅན་ཐམས་
ཅད་ལ། ལུས་འདི་ཅི་བདེར་བྱིན་ཟིན་པ་ཉིད་ཀྱིས། རྟག་ཏུ་གསོད་དང་སྨོད་པའམ། བརྡེག་
སོགས་ཅི་དགར་བྱེད་ཀྱང་སེམས་ཅན་ལ་རག་ལས་དེ་བདག་ལ་མི་དབང་བས་སོ། །བདག་གི་
ལུས་ལ་རྩེད་མོ་བྱེད་དམ། ཅོ་འདྲི་ག་ཞའི་རྒྱུ་བྱེད་ཀྱང་། བདག་གི་ལུས་འདི་གཞན་དོན་དུ་
བྱིན་ཟིན་གྱིས། འདི་ཡི་ཁ་ཏས་རང་དོན་ཅི་ཞིག་བྱ། གཞན་དེ་ལ་གནོད་པར་མི་འགྱུར་བའི།
ལས་གང་ཡིན་པའང་བྱེད་དུ་ཆུག །བཏང་བ་ནས་གཞན་ལ་ཕན་གདགས་པའི་ཕྱིར་བདག་ལ་
དམིགས་ནས་ནམ་དུ་ཡང་། འགའ་ཡང་དོན་མེད་མ་གྱུར་ཅིག །ཐ་ན་བདག་ལ་དམིགས་ནས་
གང་དག་གི་རྒྱུད་ལ་ཁྲོ་བའམ་མ་དད་པའི་སེམས་བྱུང་ན་ཡང་བདག་གི་ལུས་དེ་ཉིད་རྟག་ཏུ་དེ་
དག་གི །དོན་གནོད་པ་དང་ཕན་པར་གང་བསམ་པ་ཀུན་འགྲུབ་པའི་རྟེན་ནམ་རྒྱུར་གྱུར་ཅིག།
གལ་ཏེ་གནོད་སེམས་ངོས་སྐྱེས་ནས་གང་དག་བདག་ལ་ཁ་ཟེར་རམ། གཞན་དག་གནོད་པར་
བྱེད་པའམ། དེ་བཞིན་ཕྱར་ཀ་གཏོང་ཡང་རུང་། དེ་ཐམས་ཅད་སྡིག་པ་མེད་པར་བྱང་ཆུབ་ཀྱི་
སྐལ་བ་དང་ལྡན་པར་གྱུར་ཅིག །འདོད་རྒུ་འབྱུང་བའི་སྨོན་ལམནི་དེ་བཞིན་དུ་བདག་ནི་མགོན་མེད་
རྣམས་ཀྱི་མགོན་དུ་གྱུར་ཅིག །ལམ་ཞུགས་རྣམས་ཀྱི་དེད་དཔོན་དང༌། ཆུ་ལ་རྒལ་འདོད་
རྣམས་ཀྱི་གྲུ་དང་ནི། གཟིངས་དང་ཟམ་པ་ཉིད་དུ་གྱུར་ཅིག །མུན་པར་གནས་པ་མར་མེ་
འདོད་པ་རྣམས་ལ་མར་མེ་དང་། གནས་མལ་འདོད་ལ་གནས་མལ་དང་། བདག་ནི་ལུས་ཅན་
བྲན་འདོད་པ་ཀུན་གྱི་བྲན་དུ་འགྱུར་བར་ཤོག །གློ་ཀ་འདིར། གླིང་དོན་གཉེར་ལ་གླིང་དང་ནི།།
ཞེས་ཁ་ཅིག་ཏུ་འབྱུང་ཡང་རྒྱ་འགྲེལ་ན་མེད་ཅིང་རྐང་པ་ལྷག་པས་མ་དག་གོ །ཡིད་བཞིན་
ནོར་བུ་དང་དེར་ལག་པ་བཅུག་ན་འདོད་རྒུ་འབྱུང་བའི་བུམ་པ་བཟང་པོ་དང་། རིག་སྔགས་ཀྱི་
s
-4 6 -



བས
1-
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
མཐུ་ཅི་འདོད་འགྲུབ་པ་དང་གནོད་པ་ཞི་བའི་སྨན་ཆེན་དང༌། དཔག་བསམ་གྱི་ནི་ཤིང་དག་
དང་ལུས་ཅན་རྣམས་ཀྱི་ཅི་འདོད་བཞོར་འདོད་པའི་འདོད་འཇོར་གྱུར་ཅིག །ས་སོགས་འབྱུང་
བ་ཆེན་པོ་བཞི་པོ་དངོས་པོ་ཐམས་ཅད་ཀྱི་རྒྱུ་དང་རྟེན་བྱེད་པ་དང༌། ནམ་མཁའ་ཀུན་ལ་ཁྱབ་
པ་བཞིན་དུ་རྟག་པར་ཡང་། སེམས་ཅན་དཔག་ཏུ་མེད་པ་ཡི། །རྣམ་པར་དུ་མའི་སྒོ་ནས་ཉེར་
འཚོའི་གཞིར་ཡང་ཤོག །དེ་བཞིན་ནམ་མཁའ་མཐས་གཏུགས་པའི། །སེམས་ཅན་ཁམས་ལ་
དམིགས་ནས་རྣམ་པ་ཀུན་ཏུ་ཅི་འདོད་པ་སྤྲུལ་པ་ལ་དབང་བསྒྱུར་ནས་སེམས་ཅན་ཐམས་ཅད་
མྱ་ངན་འདས་འདས་ཀྱི་བར་དུ། བདག་ནི་ཉེར་འཚོའི་རྒྱུར་ཡང་ཤོག །ཅེས་པ་སྟེ། བཟང་པོ་
སྤྱོད་པར། དེར་ནི་བདག་གིས་ལུང་བསྟན་རབ་ཐོས་ནས། །སྤྲུལ་པ་མང་པོ་བྱེ་བ་ཕྲག་བརྒྱ་
ཡིས། །བློ་ཡི་སྟོབས་ཀྱིས་ཕྱོགས་བཅུ་རྣམས་སུ་ཡང་། །སེམས་ཅན་ཕན་པ་མང་པོ་བྱེད་གྱུར་
ཅིག །ཅེས་གསུངས་པའོ། །
དངོས་གཞི་བྱང་ཆུབ་སེམས་བསྐྱེད་དངོས་ལ་དེ་ལྟར་སེམས་བསྐྱེད་ པའི་སྦྱོར་བ་རྫོགས་ནས།
ད་ནི་དངོས་གཞི་སྡོམ་པ་བླང་བའི་ཆོ་ག་ལ་འཇུག་སྟེ་དེའང་སྔར་བཞིན་སྦྱོར་བའི་སྐབས་སུ་
སྐྱབས་འགྲོ་སྔོན་དུ་སོང་བའམ་མིན་ན་མཛོད་འགྲེལ་དུ། སྐྱབས་སུ་འགྲོ་བ་ནི་སྡོམ་པ་ཐམས་
ཅད་ཀྱི་སྒོར་གྱུར་པའོ་ཞེས་དང་། གཞན་ལས་ཀྱང་། སྡོམ་པ་ཀུན་ལས་ཡོད་མོད་ཀྱི། །སྐྱབས་
སུ་མ་སོང་བ་ལ་མེད། །ཅེས་འབྱུང་བའི་ཕྱིར། སྐྱབས་འགྲོ་སྔོན་དུ་སོང་ནས། ཇི་ལྟར་སྔོན་གྱི་
བདེ་གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་དང༌། །བྱང་ཆུབ་སེམས་དཔའི་བསླབ་པ་
ལ; ་དེ་དག་རིམ་བཞིན་གནས་པ་ལྟར། །དེ་བཞིན་འགྲོ་ལ་ཕན་དོན་དུ། །བྱང་ཆུབ་སེམས་
ནི་བསྐྱེད་བགྱི་ཞིང་། །དེ་བཞིན་དུ་ནི་བསླབ་པ་ལའང་། །རིམ་པ་བཞིན་དུ་བསླབ་པར་བགྱི། །
ཞེས་ལན་གསུམ་གྱིས་སློབ་དཔོན་ནམ་སྐུ་གཟུགས་ཀྱི་སྤྱན་སྔར་ཕྱོགས་བཅུའི་སངས་རྒྱས་
བྱང་ཆུབ་སེམས་དཔའ་དཔང་དུ་གསོལ་ནས་སྡོམ་པ་བླང་ངོ༌། །དེ་ལྟར་བླངས་པའི་གང་ཟག་
-
，
-4
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གིས་བྱང་ཆུབ་སེམས་དཔའི་སྡོམ་པ་ཟུར་དུ་ནོད་མི་དགོས་ཏེ། སེམས་བསྐྱེད་ནས་བསླབ་པ་
ལ་སློབ་པར་དམ་བཅས་པ་ལས་ལྷག་པའི་སྡོམ་པ་མ་གསུངས་ཤིང་འདི་ཉིད་བྱང་ཆུབ་སེམས་
ཀྱི་སྡོམ་པ་བླངས་པ་ཡིན་པར་ཡང་འགྲེལ་པ་རྣམས་ལས་བཤད་པའི་ཕྱིར་རོ། །ཇི་ལྟར་སྔོན་གྱི་
ཞེས་པའི་ཚིག་ལ། འཇམ་དཔལ་ཞིང་བཀོད་ལས། འཁོར་བ་ཐོག་མ་མེད་པ་ཡི། །སྔོན་གྱི་ཐ་
མ་ཇི་སྲིད་བར། །དེ་སྲིད་སེམས་ཅན་ཕན་དོན་དུ། །འཇིག་རྟེན་མགོན་པོའི་སྤྱན་སྔར་ནི། །
རྫོགས་པའི་བྱང་ཆུབ་སེམས་བསྐྱེད་ཅིང་།།སྤྱོད་པ་དཔག་ཡས་སྤྱད་པར་བགྱི། །ཞེས་གསུངས་
པ་འདིར་དཔེར་མཛད་དོ། །ཕན་ཡོན་བསམ་ནས་གཟེངས་བསྟོད་པ་དེ་ནས་སྔར་བསྟན་པ་དེ་ལྟར་བློ་
དང་ལྡན་པ་ཡིས། །རབ་ཏུ་དད་པ་དང་དང་བ་བརྟན་པོས་བྱང་ཆུབ་སེམས་ཀྱི་སྡོམ་པ་དངོས་
གཞི་གཟུང་ནས། མཇུག་ཀྱང་རྒྱས་པར་བྱ་བའི་ཕྱིར། སེམས་ནི་འདི་ལྟར་གཟེངས་བསྟོད་དོ།།
དེང་དུས་བདག་མི་ཚེ་འབྲས་བུ་ཡོད་པར་གྱུར་ཏེ། མི་ཡི་སྲིད་པ་ལེགས་པར་ཐོབ་ཅིང་སེམས་
བསྐྱེད་པའི་དུས་དེ་རིང་སངས་རྒྱས་རིགས་སུ་སྐྱེས་ནས་སངས་རྒྱས་སྲས་སུ་ད་གྱུར་པའི་ཕྱིར་
དགའ་བར་འོས་པ་ཉིད་དོ། །དེས་ན་ད་ནི་བདག་གིས་ཅི་ནས་ཀྱང༌། རིགས་དང་མཐུན་
པའི་ལས་ཐེག་ཆེན་གཞན་དོན་ཁོ་ན་བརྩམ་སྟེ། ཐེག་དམན་རང་དོན་གྱི་སྐྱོན་མེད་ཅིང་ཁུངས་
བཙུན་པའི་རིགས་འདི་ལ། ལྟུང་བས་རྙོག་པར་མི་འགྱུར་བ་དེ་ལྟར་འབད་པར་བྱའོ། །རྙེད་
མཁན་ལོང་བས་ཕྱག་དར་ཕུང་པོ་ལས། ཇི་ལྟར་རིན་ཆེན་རྙེད་ན་ཡ་མཚན་པ་ལྟར། དེ་བཞིན་
ཇི་ལྟར་སངས་རྒྱས་ཀྱི་མཐུས་སྟེས་ལེགས་ནས། བྱང་ཆུབ་སེམས་འདི་བདག་ལ་སྐྱེས་པ་ངོ་
མཚར་བས་དགའ་བའོ། །འགྲོ་བའི་འཆི་བདག་འཇོམ་བྱེད་པའི། །བདུད་རྩི་མཆོག་ཀྱང་བྱང་
ཆུབ་ཀྱི་སེམས་འདི་ཡིན་ནོ། །འགྲོ་བའི་དབུལ་བ་སེལ་བ་ཡི། །མི་ཟད་གཏེར་ཡང་འདི་ཡིན་
ནོ༑ ༑འགྲོ་བའི་ནད་རབ་ཞི་བྱེད་པའི། །སྨན་གྱི་མཆོག་ཀྱང་འདི་ཡིན་ནོ། །སྐྱེ་འཆི་བར་དོའི་
སྲིད་ལམ་འཁྱམ་ཞིང་དུབ་པ་ཡི། འགྲོ་བ་ངལ་གསོའི་ལྗོན་ཤིང་བཞིན། །འགྲོ་བ་ཐམས་ཅད་
-
-
ས
- 48 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ངན་འགྲོ་ལས། །སྒྲོལ་བར་བྱེད་པའི་ཅི་སྟེགས་ཟམ་པའམ་གྲུ་ལྟ་བུ་ཡང་བྱང་ཆུབ་ཀྱི་སེམས་
འདི་ཡིན་ཏེ། སེམས་མ་བསྐྱེད་པར་སངས་རྒྱས་མི་རྙེད་ཅིང་སངས་རྒྱས་ན་རྒུད་པ་དེ་རྣམས་
གཅིག་ཅར་དུ་སེལ་བ་ངེས་པའི་ཕྱིར་རོ། །སྒྲིབ་གཉིས་སྦྱངས་པས་འགྲོ་བའི་ཉོན་མོངས་ཀྱི་ཚ་གདུང་
སེལ་བའི་སྨན་བྱང་ཆུབ་སེམས་ཀྱི་ཟླ་བ་ཤར་བ་ཡིན་ཅིང་། འགྲོ་བའི་མི་ཤེས་རབ་རིབ་
དག་ངེས་པར་དཔྱིས་འབྱིན་པའི་ཉི་མ་ཆེན་པོ་ཡང་ཡིན་པས་དགའ་བ་བསྒོམ་མོ། །སྙིང་པོ་རྙེད་
པས་དགའ་བ་བསྒོམ་པ་དམ་ཆོས་འོ་མ་གསུང་རབ་ཀྱི་ཚོགས་ཐོས་བསམ་གྱིས་བསྲུབས་པ་ལས།
སེམས་བསྐྱེད་མར་གྱི་ཉིང་ཁུ་ཕྱུང་བ་ཡིན། འགྲོ་བ་ཀུན་ལ་ཕན་པ་འགྲོ་བའི་མགྲོན་པོ་རྣམས་སྲིད་པའི་
ལམ་རྒྱུ་ཞིང་། བདེ་བའི་ལོངས་སྤྱོད་སྤྱད་པར་འདོད་པ་ལ། སེམས་བསྐྱེད་འདི་ནི་བདེ་བའི་
མཆོག་སངས་རྒྱས་སྒྲུབ་བྱེད་དུ་ཉེར་གནས་ཏེ། དེས་ཕན་བདེ་ཆར་བཞིན་འབེབས་པའི་ཕྱིར་
སེམས་ཅན་མགྲོན་ཆེན་རིགས་དྲུག་མཐའ་དག་ཚིམ་པར་བྱེད་པ་ཡིན་པས་གཞན་དགའ་བ་
བསྐྱེད་དོ། །དགའ་སྟོན་བྱེད་པ་བདག་གིས་སེམས་བསྐྱེད་པའི་དུས་དེ་རིང་སྐྱོབ་པ་ཐམས་ཅད་
དཔང་དུ་གསོལ་བ་ཉིད་ཀྱི་སྤྱན་སྔར་འགྲོ་བ་རྣམས་མཐར་ཐུག་བདེ་གཤེགས་ཉིད་དང་ནི། དེ་
མ་ཐོབ་ཀྱི་བར་དུ་གནས་སྐབས་བདེ་ལ་མགྲོན་དུ་བོས་ནས་དེ་དག་སྒྲུབ་པར་ཁས་བླངས་ཟིན་
གྱིས། ལྷ་དང་ལྷ་མིན་ལ་སོགས་རིགས་དྲུག་མཐའ་དག་དགའ་བར་གྱིས་ཤིག་པའོ། །བྱང་
ཆུབ་སེམས་དཔའི་སྤྱོད་པ་ལ་འཇུག་པ་ལས་གཙོ་བོར་བྱང་ཆུབ་ཀྱི་སེམས་ཀྱི་སྡོམ་པ་ཡོངས་སུ་
བཟུང་བ་སྟེ་ལེའུ་གསུམ་པའོ།། །།
༈ མདོར་བསྟན་སེམས་བསྐྱེད་པའི་རྗེས་སུ་བསླབ་པ་ལ་བག་ཡོད་འབྲེལ་བས་རྒྱལ་
བའི་སྲས་ཀྱིས་དེ་ལྟ་བུར། བྱང་ཆུབ་སེམས་དཔའི་སྡོམ་པ་རབ་བརྟན་བཟུང་བ་ནས། གཡེལ་
བ་མེད་པར་རྟག་ཏུ་ཡང་། །བསླབ་ལས་མི་འདའ་འབད་པར་བྱ་ཞེས་བསྟན་ཏོ། །དེ་ལ་རེ་ཤིག་
མ་བརྟགས་པར་བབ་ཅོལ་ བརྩམས་ པ་ གང་ ཡིན་ པའམ ། གང་ཞིག་ཅུང་ཟད་བརྟགས་
- 4
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱང་ལེགས་པར་མ་བརྟགས་པའི་བྱ་བ་དེ་ནི་དམ་བཅའ་བྱས་གྱུར་ཀྱང༌། ལེགས་ན་བྱའམ་
ཉེས་ན་གཏང་ཞེས་བརྟག་པའི་རིགས་ཡིན་པ་ལས་འདིར་ནི་སངས་རྒྱས་རྣམས་དང་དེའི་སྲས།
ཤེས་རབ་ཆེན་པོ་རྣམས་ཀྱིས་བྱང་ཆུབ་ཀྱི་སྤྱོད་པ་གང་ལ་ལེགས་པར་བརྟགས་ཤིང་། ལེན་པ་
པོ་བདག་ཉིད་ཀྱིས་ཀྱང་བརྟགས་བརྟགས་ནས་ཁས་བླངས་པའི་བྱ་བ་སྐྱོན་མེད་དེ་ལ་བཤོལ་
དུ་ཅི་ཞིག་ཡོད། གལ་ཏེ་བདག་གིས་དེ་རིང་སྐྱོབ་པ་ཐམས་ཅད་ཀྱི། ཞེས་སོགས་ཀྱི་ཚིག་དེ་
ལྟར་དམ་བཅས་ནས། ལག་ལེན་ལས་ཀྱིས་སྒྲུབ་པར་མ་བྱས་ན། སེམས་ཅན་མགྲོན་དུ་
གཉེར་བ་དེ་དག་ཀུན་བསླུས་པས། བདག་གི་འགྲོ་བ་ཅི་འདྲར་འགྱུར་ཏེ་ངན་སོང་ལས་འོས་
མེད་དོ། ཁྱབ་པ་ཡོད་དེ་དངོས་པོ་ཕལ་པ་ཅུང་ཟད་ལའང་། ཡིད་ཀྱིས་སྦྱིན་པར་བསམ་བྱས་
ནས། མི་གང་སྦྱིན་པར་མི་བྱེད་པ། དེ་ཡང་ཡི་དྭགས་སུ་འགྱུར་ཞིང་ཁས་བླངས་ནས་མ་བྱིན་ན་
དམྱལ་བར་སྐྱེའོ་ཞེས་དྲན་པ་ཉེར་བཞག་ཏུ་གསུངས་ན། འདིར་བླ་ན་མེད་པའི་བདེ་བ་ལ།
བསམ་མ་ཐག་པས་མགྲོན་གཉེར་ནས་འགྲོ་བ་ཐམས་ཅད་དུས་གཅིག་ཏུ་བསླུས་ཏེ་ལག་ལེན་
མ་བྱས་ན། བདེ་འགྲོར་ཅི་གར་འགྲོ་འགྱུར་རམ་སྟེ་མི་འགྲོ་བའི་ཕྱིར་རོ། །དེ་གཞན་གྱི་དགེ་བ་ཡང་ནི་
འོ་ན་འཕགས་པ་ཤཱ་རིའི་བུས་སྔོན་བྱང་ཆུབ་ཏུ་སེམས་བསྐྱེད་ནས་སངས་རྒྱས་སྟོང་ཕྲག་བཅུ་
ལ་བསྙེན་བཀུར་བྱས་ཤིང༌། དེ་ནས་བདུད་ཀྱིས་ཐོ་བརྩམ་པ་ལས་བྱང་ཆུབ་ཀྱི་སེམས་བཏང་
ངོ་ཞེས་ཐོས་ཀྱང་འཕགས་པར་གྱུར་པ་དང་འགལ་ལོ་ཞེ་ན། བདེན་ཏེ་དེ་ལྟ་བུའི་མི་གང་བྱང་
ཆུབ་སེམས་བཏང་ཡང་། ངན་འགྲོ་དེ་དག་ཏུ་མ་ལྷུང་བ་ཐར་བར་བྱེད་པ་ནི། དམིགས་བསལ་
གྱི་ལས་ཚུལ་ཚུ་རོལ་མཐོང་བས་བསམ་གྱིས་མི་ཁྱབ་སྟེ། ཐམས་ཅད་མཁྱེན་པ་ཁོ་ནས་མཁྱེན་
པའི་ཤེས་བྱ་ཁྱད་པར་ཅན་ཡིན་པས་དཔྱད་དཀའ་མོད། འོན་ཀྱང་སྤྱི་རིགས་ནས་བྱང་ཆུབ་
ཀྱི་སེམས་གཏང་བས་ངན་འགྲོ་མྱོང་ངོ་ཞེས་བྱ་བ་འདི་ནི་དངོས་པོ་ཕལ་པ་ཅུང་ཟད་ཁས་བླངས་
ཏེ་མ་བྱིན་ན་ངན་འགྲོ་མྱོང་བར་བཤད་པའི་ལུང་ལ་བརྟེན་ནས་རིགས་པས་འགྲུབ་བོ། །དེ་ཉིད་
-5) .



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ལྟུང་བ་ཆེ་བ་བསྟན་པ་ཐེག་དམན་ཡིད་བྱེད་དེ་ནི་སེམས་བསྐྱེད་དེ་ནི་ཕས་ཕམ་ལས་ཀྱང་ཤིན་ཏུ་ལྕི་
ཞེས་བྱང་ཆུབ་སེམས་དཔའ་ལ། ལྟུང་བའི་ནང་ན་ལྕི་བར་ཡང་བསྟན་སྟེ། འདི་ལྟར་དེ་ནི་བྱུང་
གྱུར་ན། སེམས་ཅན་ཀུན་གྱི་དོན་ལ་བསམ་པ་དམན་པའི་ཕྱིར་རོ། །དེས་ན་ངན་འགྲོར་སྐྱེད་བྱེད་གང་
ཡང་ གཞན་ ལ་ ལ་ ཞིག་ གིས་སྐད་ཅིག་ ཙམ་ ཡང་ བྱང་ སེམས་གཞན་དོན་ལ་ ཞུགས་པ་
འདིའི་བསོད་ནམས་ལ་བར་ཆད་ཀྱི་གེགས་བྱེད་པ། དེས་སེམས་ཅན་ཐམས་ཅད་ཀྱི་དོན་ལ་
དམན་པར་གྱུར་པའི་ལས་བྱས་པས་ན་དེ་ཡི་ངན་འགྲོ་མུ་མཐའ་མེད་དེ། རབ་ཏུ་ཞི་བ་རྣམ་
པར་ངེས་པ་ཆོ་འཕྲུལ་གྱི་མདོ་ལས། གང་ལ་ལ་ཞིག་གིས་འཛམ་བུའི་གླིང་གི་སེམས་ཅན་
ཐམས་ཅད་ཀྱི་བདོག་པ་འཕྲོགས་ཤིང་སྲོག་བཅད་པ་ལས་ཀྱང་གང་ལ་ལ་ཞིག་གིས་བྱང་ཆུབ་
སེམས་དཔའི་དགེ་བ་ཐ་ན་དུད་འགྲོའི་སྐྱེ་གནས་སུ་སྐྱེས་པ་ལ་ཁམ་ཅིག་ཙམ་སྟེར་བའི་བར་
ཆད་བྱེད་ན་དེ་ནི་དེ་བས་ཆེས་གྲངས་མེད་པའི་སྡིག་པ་བསྐྱེད་དེ་སངས་རྒྱས་འབྱུང་བ་བསྐྱེད་
པའི་དགེ་བ་ལ་བར་ཆད་བྱེད་པར་གནས་པའི་ཕྱིར་རོ་ཞེས་སོ། །དེ་ལྟར་སེམས་ཅན་གཅིག་གི་
བདེ་བ་ཕྲ་མོ་ཡང་། བཤིག་ན་བདག་ཉིད་ཉམས་འགྱུར་དུ་གསུངས་ན། བྱང་སེམས་བཏང་
བས་ནམ་མཁའ་མ་ལུས་མཐའ་ཀླས་པའི། ལུས་ཅན་བདེ་བའི་རྩ་བ་བཤིག་ན་ངན་འགྲོ་སྨོས་
ཅི་དགོས། དེ་ལྟར་ཉེས་པ་ཆེ་ན་སླར་ཡང་བླངས་པས་ཆོག་གོ་ཞེ་ན། བདེན་ཏེ་ཉམས་པའི་ལྟུང་
བ་སྟོབས་ལྡན་རེ་དང༌། སྤངས་པའི་བྱང་ཆུབ་སེམས་སྟོབས་ལྡན་པ་དག །འཁོར་བར་རེས་
ཀྱིས་སྤང་གཉེན་འདྲེ་བྱེད་ན། ས་དང་པོ་སོགས་ཐོབ་པ་ལ་ཡུན་རིང་ཐོགས་སོ། །དེསན་བག་ཡོད་
བརྩོན་པར་གདམས་པ་ནི་བསླབ་པ་ཉམས་སུ་མི་རུང་བ་དེ་ལྟ་བས་ན་སྔར་སྐྱོབ་པ་ཐམས་ཅད་ཀྱི་སྔར་
ཇི་ལྟར་དམ་བཅས་བཞིན། བདག་གིས་གུས་པར་ལག་ལེན་སྒྲུབ་པར་བྱ་སྟེ། དེས་ནས་བརྩོན་
པ་མ་བྱས་ན། འོག་ནས་འོག་ཏུ་འགྲོ་བར་འགྱུར་བའི་ཕྱིར་རོ། །སངས་རྒྱས་འགའ་ཞིག་དང་
མཇལ་བས་སྐྱོབ་པའི་ཕྱིར་ངན་འགྲོའི་དོགས་པ་མེད་དོ་ཞེ་ན། སྔར་ཡང་སེམས་ཅན་ཐམས་
- 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅད་ལ་ཕན་མཛད་པའི་སངས་རྒྱས་གྲངས་མེད་འདས་གྱུར་ཀྱང་། བདག་ནི་རང་གི་བརྩོན་པ་
དོར་བའི་ཉེས་པས་དེའི་གསོ་བའི་སྤྱོད་ཡུལ་མ་གྱུར་ཏོ། །ད་དུང་སྔར་གྱི་སྤྱོད་པ་དེ་བཞིན་
བདག་བྱེད་ན། ཡང་དང་ཡང་དུ་ས་འོག་ཏུ་ལྟུང་བ་དེ་བཞིན་ཏེ། ངན་འགྲོར་ནད་དང་འཆི་བ་
དང༌། །གཅོད་དང་གཤག་སོགས་མྱོང་བར་འགྱུར་བས་ད་ལྟ་བག་ཡོད་པར་བྱའོ། །འབྱོར་པའི་
དུས་ན་འབད་པའོ་འཇིག་རྟེན་དུ་དེ་བཞིན་གཤེགས་པ་འབྱུང་བ་དང་། དེ་ལ་དད་དང་མི་ལུས་ཐོབ་
པ་དང༌། དགེ་གོམས་རུང་བའི་རྟེན་དབང་པོ་ཚང་བ་སོགས་འདི་ལྟ་བུ་དཀོན་ན་མི་བརྩོན་པས་
ནམ་ཞིག་ཐོབ་པར་འགྱུར་བསམ་མོ། །དལ་འབྱོར་ཐོབ་ནས་ནད་མེད་པའི་ཉི་མ་འདི་ལྟ་བུར་
གནས་ཤིང་ཟས་བཅས་འཚེ་བ་མེད་ཀྱང་ནི། ཚེ་ནི་སྐད་ཅིག་སླུ་བ་སྟེ། ལུས་ནི་ཐང་ཅིག་
བརྙན་པོའི་རྒྱན་ཆ་བཞིན་མི་རྟག་པས་འབད་པར་བྱ་སྟེ། བཤེས་སྤྲིང་ལས། ཚེ་ནི་གནོད་མང་
རླུང་གིས་བཏབ་པ་ཡི། །ཆུ་ཡི་ཆུ་བུར་བས་ཀྱང་མི་རྟག་ན། །དབུགས་ཕྱུང་དབུགས་རྔུབ་
གཉིད་ ཀྱིས་ལོག་པ་ལས། །སད་ཁོམ་གང་ལགས་དེ་འདྲ་ངོ་མཚར་ལགས། །ཞེས་སོ། །བདེ་
འགྲོ་ཐོབ་པར་དཀོན་པར་བདག་གི་བག་མེད་སྤྱོད་པ་འདི་འདྲས་ནི། ཐར་པ་ལྟ་ཞོག་མི་ཡི་ལུས་ཀྱང་
ཐོབ་མི་འགྱུར། མི་ལུས་ཐོབ་པར་མ་གྱུར་ན། སྡིག་པ་འབའ་ཞིག་སྤྱོད་ཀྱི་དགེ་བ་མེད། ད་ལྟ་
གང་ཚེ་ དགེ་ སྤྱད་ སྐལ་ ལྡན་ ཡང་ ། དགེ་ བ་ བདག་ གིས་ མ་ བྱས་ན། ངན་ སོང་ དུ་ ཕལ་
ཆེར་དམྱལ་བ་ཡི་དྭགས་གཉིས་སྡུག་བསྔལ་གྱིས་གཟིར་ཞིང་དུད་འགྲོ་ཀུན་རྨོངས་པས་དགེ་
བ་ངོ་ཡང་མི་ཤེས་པ་དེ་ཚེ་བདག་གིས་ཅི་བྱར་ཡོད། རྒྱུ་དགེ་བ་དག་ཀྱང་མ་བྱས་ལ། །སྡིག་པ་
དག་ཀྱང་ཉེར་བསགས་ན། བསྐལ་པ་བྱེ་བ་བརྒྱར་ཡང་ནི། འབྲས་བུ་བདེ་འགྲོ་ཐོབ་པ་ལྟ་ཅི་
སྨོས་དེའི་སྒྲ་ཡང་ཐོས་མི་འགྱུར། དེ་ཉིད་ཕྱིར་ན་བཅོམ་ལྡན་གྱིས། །རྒྱ་མཚོ་ཆེར་གཡེངས་
གཉའ་ཤིང་གི །བུ་གར་རུས་སྦལ་མགྲིན་ཆུད་ལྟར། །མི་ཉིད་ཤིན་ཏུ་ཐོབ་དཀར་གསུངས་ཏེ།
ཇི་སྐད་དུ། དགའ་བོ་རབ་ཏུ་འབྱུང་བའི་མདོ་ལས། དགེ་སློང་དག་ཡོངས་སུ་བརྟག་པ་གཟུང་
-5
2 -



སJགIག་
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
སྟེ་འཛམ་བུའི་གླིང་འདི་ཐམས་ཅད་རྒྱ་མཚོ་ཆེན་པོ་གཅིག་ཏུ་གྱུར་ལ། དེའི་ནང་ན་གཉའ་ཤིང་
བུ་ག་གཅིག་ཡོད་པ་རླུང་གིས་གཡེངས་ནས་ཕྱོགས་གཅིག་ཏུ་མི་གནས་སོ། །དེའི་ནང་ན་རུས་
སྦལ་མིག་ཞར་བ་ཞིག་ཀྱང་ཡོད་པ་ལས་དེ་ལོ་བརྒྱ་བརྒྱ་ན་སྟེང་དུ་ལན་རེ་འབྱུང་བའི་མགྲིན་པ་
ཤིང་དེའི་བུ་གར་ཆུད་པ་སྲིད་དམ། གསོལ་པ། བཅོམ་ལྡན་འདས་དེ་ནི་ཤིན་ཏུ་དཀོན་ཏེ་དེ་
ཅིའི་སླད་དུ་ཞེ་ན། རྒྱ་མཚོ་ཁ་དེངས་ཆེ་བའི་ཕྱིར་དང་གཉའ་ཤིང་བུ་ག་གཅིག་པའི་ཕྱིར་དང་དེ་
རླུང་གིས་དེད་པའི་ཕྱིར་དང་རུས་སྦལ་ལ་མིག་ཡ་གཅིག་ལས་མེད་པའི་ཕྱིར་དང་དེ་འབྱུང་
འཇུག་ཤིན་ཏུ་ཉུང་བའི་ ཕྱིར་ རོ། །བཀའ་ སྩལ་ པ། དགེ་སློང་དག་དུད་འགྲོ་ནས་མི་ཡི་
ལུས་ཐོབ་པ་ཡང་དེ་ཙམ་མོ་ཞེས་སོ། །ཐོག་མེད་འཁོར་བའི་སྡིག་པབསམ་པ་རིགས་པ་ཡང་ཡོད་དེ། བྱང་
ཆུབ་སེམས་དཔའ་ལ་ངན་སེམས་སྐད་ཅིག་གཅིག་བྱས་སྡིག་པས་ཀྱང་། བསྐལ་པར་མནར་
མེད་གནས་འགྱུར་དུ་བཤད་ན། ཐོག་མེད་འཁོར་བར་བསགས་སྡིག་གིས། བདེ་འགྲོར་མི་
འགྲོ་སྨོས་ཅི་དགོས་ཏེ་འོས་མེད་པའི་ཕྱིར་རོ། །གཉེན་པོ་མེད་ན་སླར་ཡང་འཁོར་ཚུལ་གཉེན་པོ་མེད་ན་
རྣམ་སྨིན་དེ་ཙམ་ཁོ་ན་མྱོང་གྱུར་ནས། དེ་ནི་རྣམ་ཐར་མི་འགྱུར་ཏེ། འདི་ལྟར་དེ་ནི་མྱོང་བཞིན་
དུ༑ སྡིག་པ་གཞན་དག་རབ་ཏུ་སྐྱེ་བའི་ཕྱིར་ཡང་འཁོར་རོ། །མདོར་བསྟན་དེས་ན་འདི་འདྲའི་དལ་
བ་རྙེད་གྱུར་ནས། །བདག་གིས་དགེ་གོམས་མ་བྱས་ན། །འདི་ལས་བསླུས་པ་གཞན་མེད་དེ། །
འདི་ལས་རྨོངས་པའང་གཞན་མེད་དོ། །རྒྱས་བཤད་གལ་ཏེ་བདག་གིས་ཉེས་པ་དེ་ལན་ཅིག་
རྟོགས་ནས། ཡང་རྨོངས་པས་ཕྱིས་ཀྱང་སྒྱིད་ལུག་ཅིང་བག་མེད་ན། འཆི་བར་འགྱུར་བའི་
དུས་ཀྱི་ཚེ། མྱ་ངན་ཆེན་པོ་ལྡང་བར་འགྱུར་ཏེ། རྣམ་སྨིན་དམྱལ་མེ་བཟོད་དཀའ་ཡུན་རིང་དུ།
བདག་གི་ལུས་ལ་བསྲེག་པའི་སྣང་བ་ཤར་གྱུར་ནས། འགྱོད་པ་མི་ཟད་མེ་འབར་བས།
སེམས་གདུང་བར་འགྱུར་བ་གདོན་མི་ཟ་བའི་ཕྱིར་རོ། །དེས་ན་ཤིན་ཏུ་རྙེད་དཀའ་ཕན་པའི་
སའམ་གཞིར་གྱུར་པའི་དལ་འབྱོར་འདི་ཇི་ལྟར་སྟེས་དབང་གིས་རྙེད་གྱུར་ནས། བདག་ཉིད་
- 53 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕན་གནོད་དཔྱོད་ཤེས་དང་ལྡན་བཞིན་དུ། སྤྱིར་ཡང་དམྱལ་བ་དེར་ཁྲིད་པའི་ལས་ངན་བྱེད་
ན༑ བྱད་སྔགས་ཀྱིས་རྨོངས་པར་བྱས་པ་བཞིན་ནམ། ཡང་ན་བདག་ལ་འདིར་སེམས་མེད་པ་
ཉིད་དུ་ཟད། སྔགས་སོགས་རྒྱུ་ཅི་ཡིས་རྨོངས་བདག་གིས་ཀྱང་མི་ཤེས་ཏེ། འོན་ཀྱང་བདག་གི་
ཁོང་ན་ཉོན་མོངས་ལས་ གཞན་རྨོངས་བྱེད་ཅི་ཞིག་ ཡོད་ཅེས་པའོ། །བདག་ཉིད་དབང་བར་བྱས་
པ་ད་དུང་ཞེ་སྡང་དང་། སྲིད་པ་སྟེ་འདོད་ཆགས་དང་སོགས་པའི་སྒྲས་གཏི་མུག་དང་བཅས་
དགྲ་ཉོན་མོངས་རྣམས་ནི། དབང་དུ་བྱེད་པའི་རྒྱུ་རྐང་ལག་དང་མཚོན་ཆ་ལ་སོགས་ཡོད་
པ་མིན་ལ། དཔའ་མཛངས་མིན་ཡང་ཇི་ཞིག་ལྟར། །དེ་དག་གིས་བདག་བྲན་བཞིན་བྱས། །
ཉོན་མོངས་འདི་དག་བདག་གི་སེམས་ལ་གནས་བཞིན་དུ། ཅི་དགའ་མགུར་བདག་ལ་གནོད་
བྱེད་པ། མི་འོས་ཚབས་དེ་ལའང་མི་ཁྲོ་བཟོད་པ་ནི། གནས་མིན་ལ་བཟོད་པ་སྨད་པའི་གནས་
སོ༑ ༑བདག་ལ་སྡུག་བསྔལ་སྦྱར་བ་དེའི་རྒྱུ་མཚན་གལ་ཏེ་ལྷ་དང་ལྷ་མིན་ལྟ་བུའི་སྟོབས་ཆེན་རྣམས།
ཐམས་ཅད་བདག་ལ་དགྲར་ལངས་པ་སྲིད་ཀྱང་དེ་དག་གིས་ཀྱང་མནར་མེད་པའི། དམྱལ་
བའི་མེ་ནང་ཁྲིད་ཅིང་འཇུག་མི་ནུས་མོད། དམྱལ་མེ་གང་དང་ཕྲད་ན་རི་རབ་ཀྱང་། ཐལ་བ་
ཡང་ནི་མ་ལུས་པར་བསྲེག་ནུས་པ་དེར་བདག་སྐད་ཅིག་གཅིག་ལ་འདོར་ནུས་པའི་ཕྱིར་རོ། །
བདག་ལ་རིང་དུ་འབྲེལ་བ་བདག་གི་ཉོན་མོངས་དགྲ་བོ་གང་ཡིན་པ་དུས་རིང་ཐོག་མཐའ་མེད་པ་ལྟར།
ཐ་མལ་པའི་དགྲ་གཞན་ཀུན་མཐའ་དག་ཀྱང་དེ་ལྟ་བུར། ཡུན་རིང་ཐུབ་པ་མ་ཡིན་པས་ཉོན་
མོངས་ཉིད་མཆོག་ཏུ་གནོད་པ་ཡིན་ནོ། །དགྲ་བོ་གཞན་ནི་བསམ་པ་དང་མཐུན་པར་རིམ་འགྲོ་
བསྟེན་བྱས་ན། ཐམས་ཅད་ཚུར་ཡང་ཕན་དང་བདེ་བྱེད་ན། ཉོན་མོངས་རྣམས་ནི་བསྟེན་བྱས་
ན༑ ཕྱིར་ཞིང་ལྷག་པར་ཡང་སྡུག་བསྔལ་གནོད་པ་བྱེད་པའི་ཕྱིར་དགྲ་མཆོག་གོ །དེ་ལྟར་ན་
ཡུན་རིང་ལ་རྒྱུན་ཆགས་པ་ནི་དགྲར་གྱུར་པ། གནོད་པའི་ཚོགས་རབ་ཏུ་འཕེལ་བའི་རྒྱུ་གཅིག་
བུ་ཉོན་མོངས་འདི་བདག་གི་སྙིང་ལ་ངེས་པར་གནས་འཆའ་ཞིང་མ་བྲལ་ན། འཁོར་བར་
- 5
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
འཇིགས་མེད་དགའ་བར་ག་ལ་འགྱུར། ལས་ངན་བསགས་པས་འཁོར་བའི་བཙོན་རའི་
བསྲུངས་མ་དམྱལ་སོགས་སུའང་གསོད་བྱེད་གཤེད་མ་ལ་སོགས་པའི་སྣང་བ་འཆར་བར་གྱུར་
པ་ངེས་པས་ཉོན་མོངས་པ་འདི་དག་ནི། གལ་ཏེ་བདག་གི་བློ་ལ་གནས་པའི་དབང་གིས་
བདག་དང་བདག་གིར་ཆགས་པ་ལ་སོགས་རྟོག་པའི་དྲ་བ་ན་གནས་ན་བདག་གི་སེམས་ལ་
བདེ་བ་ག་ལ་ཡོད། དེ་ཙམ་དུ་གནོད་པ་ཆེ་བ་དེ་ལྟ་བས་ན་ཇི་སྲིད་བདག་གི་དགྲ་ཉོན་མོངས་
མངོན་སུམ་དུ་ངེས་པར་མ་བཅོམ་དེ་སྲིད་བདག་འདིར་གཉེན་པོ་ལ་བརྩོན་པ་མི་འདོར་ཏེ། རེ་
ཤིག་ཐ་མལ་པའི་གནོད་བྱེད་ཆུང་ངུ་ལ་ཡང་ཁྲོས་གྱུར་པའི། ང་རྒྱལ་བདོ་བ་རྣམས་དགྲ་དེ་མ་
བཅོམ་བར་ལ་གཉིད་མི་འོང་བ་ཙམ་དུ་འབད་པའི་དཔེ་དང་སྦྱར་ན་ཤིན་ཏུ་རིགས་པའི་ཕྱིར་རོ།།
ཤིན་ཏུ་རིགས་པས་གཞོམ་མི་དགོས་པ་སྐྱེས་པའི་རང་བཞིན་ལ་འཆི་བས་ཁྱབ་པ་ངེས་པ་ཅན་སྡུག་
བསྔལ་གྱི་ཕུང་པོར་གྱུར་པས་ཉོན་མོངས་པའི་སེམས་ཅན་འཁྲུལ་པ་དག །གཡུལ་ངོར་འགྲན་
པའི་འཐབ་མོ་དངར་ཚེ་ནན་གྱིས་གཞོམ་པར་འདོད་ན་ཡང་། རང་ལ་མདའ་མདུང་མཚོན་
གྱིས་ཕོག་པའི་སྡུག་བསྔལ་ཁྱད་བསད་ནས། ཕ་རོལ་འཇོམས་པའི་དོན་མ་གྲུབ་བར་ལ་ཕྱིར་
ཕྱོགས་ཤིང་འབྱེར་བར་མི་བྱེད་པ་ཡོད་ན། རྟག་ཏུ་སྡུག་བསྔལ་ཀུན་གྱི་རྒྱུར་གྱུར་པ། རང་
བཞིན་གྱིས་གནོད་པའི་དགྲར་ཁྱབ་པ་ངེས་པའི་ཉོན་མོངས་གཞོམ་བརྩོན་བདག་ལ་དེང༌།
གཉེན་པོ་ལ་འབད་པའི་སྡུག་བསྔལ་བརྒྱ་ཕྲག་རྒྱུར་གྱུར་གང་གིས་ཀྱང་། ཡི་ཆད་སྐྱིད་ལུག་མི་
འགྱུར་སྨོས་ཅི་དགོས། དོན་ཆེན་འགྲུབ་པས་འདི་ནི་རིགས་ཏེ་འཇིག་རྟེན་ཕ་རོལ་ལ་ སོགས་ པའི་
དགོས་དོན་མེད་པར་དགྲ་ཡིས་རྨ་སྲོལ་བཏོད་པ་ཡང་། ལུས་ལ་རྒྱན་དང་འདྲ་བར་སྲེལ་ཞིང་
ངོ་མཚར་བྱེད་པ་ཡོད་ན། ཐར་པའི་དོན་ཆེན་སྒྲུབ་ཕྱིར་ཡང་དག་བརྩོན་གྱུར་པ། བདག་ལ་
གཉེན་པོའི་སྡུག་བསྔལ་ཅི་ཕྱིར་གནོད་བྱེད་ཡིན་ཏེ་ཕན་པ་ཉིད་ཀྱི་ཕྱིར་རོ། །ཉ་ཤོར་བའི་ཉ་པ་
དང་ཆོམ་རྐུན་བྱེད་པའི་གདོལ་པ་དང་སོ་ནམ་བྱེད་པའི་ཞིང་པ་དང་ལ་སོགས་པའི་སྒྲས་ཚོང་པ་
- 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟ་བུའི་ཚེ་འདིར་རང་གི་འཚོ་བ་ཙམ་ཞིག་སེམས་པ་ཡང་། གྲང་དང་ཚ་ལ་སོགས་པའི་གནོད་
བཟོད་ན། འགྲོ་བ་མ་ལུས་པའི་བདེ་བ་འཕེལ་ཕྱིར་བདག་གི་ཆོས་ཀྱི་དཀའ་སྤྱད་ལྟ་ཅིས་མི་
བཟོད། ཁས་བླངས་དྲན་པས་གལ་ཏེ་འདི་མི་བཟོད་ན་སེམས་བསྐྱེད་དུས་ཕྱོགས་བཅུ་ནམ་མཁའི་
མཐས་ གཏུགས་པའི། འགྲོ་བ་ཉོན་མོངས་ལས་བསྒྲལ་བར། དམ་བཅའ་ནས་ལག་ལེན་
དགོས་པ་གང་གི་ཚེ་བདག་ཉིད་ཀྱང་། ཉོན་མོངས་རྣམས་ལས་མ་གྲོལ་བར་བདག་འཛིན་གྱི་
དབང་དུ་གྱུར་ན་དང་པོ་བདག་གི་བྱ་བ་སྒྲུབ་ནུས་མི་ནུས་ཚོད་ཀྱང་མི་ཤེས་པར། ཁས་ལེན་དེ་
ཙམ་སྨྲ་བ་ཅི་ལྟར་སྨྱོན་པ་མིན་ཏེ་སྨྱོ་བར་འགྱུར་རོ། །གཉེན་པོའི་ཚུལ་དེ་ལྟ་བས་ན་ཁས་བླངས་པ་
བཞིན་གཞན་དོན་རྒྱ་ཆེར་སྤྱོད་པའི་གང་ཟག་གིས་ཐོག་མར་རང་གི་ཉོན་མོངས་གཞོམ་པ་ལ།
རྟག་ཏུ་ཕྱིར་མི་ལྡོག་པར་བྱ་བ་གཅེས་ཏེ་རང་མ་གྲུབ་ན་གཞན་སྒྲུབ་བྱེད་དུ་མི་རུང་བའི་ཕྱིར་རོ།།
དེས་ན་གཉེན་པོའི་བརྩོན་འགྲུས་འདི་ལ་བདག་གིས་ཞེན་བྱ་ཞིང༌། ཉོན་མོངས་ལ་འཁོན་དུ་
གཟུང་ནས་གཡུལ་སྤྲད་དེ། རྣམ་པ་དེ་འདྲའི་གཡུལ་དང་འཁོན་འཛིན་ནི་ཉོན་མོངས་པའི་མིང་
དུ་གྱུར་ཀྱང་ངོ་བོ་ཉོན་མོངས་འཇོམ་བྱེད་གཉེན་པོ་ཁོ་ན་ཡིན་པའི་ཕྱིར་སྤང་བྱར་མ་གཏོགས་
སོ༑ ༑མི་ལྡོག་པའི་ཆོས་ཉིད་བདག་ནི་རྒྱུ་མ་བླུག་ནས་འཕྲལ་དུ་བསྲེགས་ཏེ་བསད་གྱུར་ཏམ། བདག་
གི་མགོ་བོ་བཅད་དེ་ལྷུང་བར་བྱས་ཀྱང་བླའི། དུས་དང་རྣམ་པ་ཀུན་ཏུ་ཉོན་མོངས་པའི་དགྲ་ལ་
བཏུད་ན་གནོད་པའི་ཕྱིར་འདུད་པར་མི་བྱའོ། །དོན་གཞན་མེད་པས་གཞོམ་པར་མི་ནུས་པ་ཡང་མ་
ཡིན་ཏེ་ཐ་མལ་དགྲ་བོ་ལན་ཅིག་ཡུལ་ནས་ཕྱུང་ཡང་ནི། ཡུལ་གཞན་དག་ཏུ་གནས་ཤིང་
སྐྱབས་གཞན་ཡང་གཟུང་ནས། ནུས་པ་རྒྱས་ཏེ་སྟོབས་རྙེད་ནས་དེ་ནི་ཕྱིར་ལྡོག་གོ །ཉོན་
མོངས་དགྲ་ཚུལ་དེ་དང་འདྲ་བ་མིན་ཏེ་གཞན་ལ་བརྟེན་ནས་ལྡོག་པ་མི་སྲིད་པའི་ཕྱིར་རོ། །
མདོར་བསྟན་དེས་ན་ཉོན་མོངས་རྣམས་ནི་ཉོན་མོངས་ཀྱི་རང་བཞིན་སྟོང་པར་ཤེས་
པའི་ཤེས་རབ་མིག་གིས་བདེན་མེད་དུ་བལྟས་པས་སྤང་བར་བྱ་སྟེ་བརྟགས་ན་བདག་ཡིད་
- 5
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ལས་བསལ་གང་དུ་འགྲོ་བར་འགྱུར་ཏེ་འགྲོ་བ་པོ་ཡང་མེད་ལ། གང་དུ་གནས་ནས་བདག་ལ་
གནོད་བྱ་ཕྱིར་འོང་སྟེ་འོང་བ་པོ་ཡང་མ་གྲུབ་པའི་ཕྱིར་དོན་ལ་མེད་ཀྱང་བློ་གཞན་བདག་ལ་
འདིའི་གཉེན་པོ་རྣམ་སྤྱོད་བསྒོམ་པའི་བརྩོན་པ་མེད་པར་འཁྲུལ་སྣང་མ་སངས་པ་ཙམ་དུ་ཟད་
དོ༑ ༑རྒྱས་བཤད་དཔྱད་ན་ཉོན་མོངས་རྣམས་ནི་གཟུགས་ལ་སོགས་པ་ཕྱི་ཡུལ་ན་མི་གནས་ཤིང་
མིག་ལ་སོགས་པ་ནང་དབང་པོའི་ཚོགས་ལ་གནས་པ་མིན་ལ་དེ་དག་གི་བར་ནའང་གནས་པ་
མིན། དེ་རྣམས་ལས་གཞན་ནའང་གནས་པ་མིན་ཏེ་གནས་ན་སྣང་དུ་རུང་བ་ལས་མ་དམིགས་
པ་དེས་ན་འདི་དག་གར་གནས་ནས་འགྲོ་བ་ཀུན་གནོད་བྱེད། འཁྲུལ་སྣང་ཙམ་འདི་ནི་སྒྱུ་མ་
དང་འདྲ་བར་བརྫུན་པ་དེའི་ཕྱིར་སྙིང་ལ་འཇིགས་ཡོང་རང་བཞིན་ཤེས་ཕྱིར་ཤེས་རབ་ལ་
བརྩོན་པ་བསྟེན། དོན་ལ་བདེན་མེད་ཉིད་དུ་གྲུབ་པས་བདག་ལ་དམྱལ་སོགས་རྣམས་སུ་ཅི་སྟེ་
གནོད་པ་བྱེད། ཅེས་དཔྱད་ན་སྟོང་ཉིད་དུ་རྟོགས་སོ། །དོན་བསྡུད་ནི་དོན་བསྡུ་བར་བཞེད་ནས་
དེ་ལྟར་རྣམ་པར་བསམས་ནས་ཁོ་བོས་ཇི་སྐད་བཤད་པ་དང་གསུང་རབ་གཞན་ལས་ཀྱང་
འབྱུང་བ་ཡི། བསླབ་པ་སྒྲུབ་པའི་ཆེད་དུ་ལག་ལེན་བག་ཡོད་ལ་འབད་པར་བྱ་སྟེ་ཕན་པ་
བསྟན་ཡང་སྨན་པའི་ངག་མ་ཉན་ན་སྨན་དག་གིས། བཅོས་དགོས་ནད་པའི་ནད་ག་ལ་སོས།
དེའི་ཕྱིར་ལག་ལེན་ལ་བག་ཡོད་པར་བྱོས་ཤིག་ཅེས་པ་སྟེ། ཟླ་བ་སྒྲོན་མའི་མདོ་ལས་ཀྱང་།
ཁྲིམས་དང་ཐོས་དང་གཏོང་དང་བཟོད་པ་དང་། །དགེ་བའི་ཆོས་ཀུན་བརྗོད་པ་ཇི་སྙེད་པ། །
ཀུན་གྱི་རྩ་བ་བག་ཡོད་འདི་ཡིན་ཏེ། །གཏེར་ཐོབ་བྱེད་ཅེས་བདེ་བར་གཤེགས་པས་བསྟན། །
ཅེས་གསུངས་སོ། །བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས་གཙོ་བོར་བསླབ་པ་ལ་
བག་ཡོད་བསྟན་པ་ཞེས་བྱ་བ་སྟེ་ལེའུ་བཞི་པའོ།། །།
༈ མདོར་བསྟན་བག་ཡོད་ཀྱི་རྗེས་སུ་དྲན་ཤེས་བཞིན་འབྲེལ་བས་བསླབ་པ་བསྲུང་
བར་འདོད་པ་ཡིས། །རབ་ཏུ་བསྒྲིམས་ནས་སེམས་བསྲུང་སྟེ། །སེམས་འདི་བསྲུང་བ་མ་བྱས་
- 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན༑ ༑བསླབ་པ་བསྲུང་བར་ཡོང་མི་ནུས་པའི་ཕྱིར་རོ། །སེམས་མ་བསྲུངས་པའི་ཉེས་དམིགས་སེམས་ཀྱི་
གླང་པོ་ཚུལ་བཞིན་མ་ཡིན་པའི་ཡུལ་ལ་ཡན་པར་བཏང་བས། མནར་མེད་དམྱལ་བ་ལ་
སོགས་པའི་གནོད་པ་བྱེད་པ་ལྟར། གླང་ཆེན་ཁ་ལོ་མ་ཐུལ་ཞིང་ཆང་གིས་མྱོས་ཏེ་དྲེགས་པ་
ཡིས། འདི་ན་དམྱལ་བ་དེ་འདྲའི་གནོད་མི་བྱེད། སྤྱིར་བསྟན་པ་ཀུན་ནས་དྲན་པའི་ཐག་པ་ཡིས།།
སེམས་ ཀྱི་གླང་ཆེན་དམ་བཏགས་ན། །སྟག་ལ་སོགས་པའི་འཇིགས་པ་ཐམས་ཅད་མེད་
འགྱུར་ཞིང༌། སྦྱིན་པ་ལ་སོགས་དགེ་བ་ཐམས་ཅད་ལག་ཏུ་གཏད་པ་བཞིན་འོང་ངོ༌། །མདོར་
བསྟན་པ་སྟག་དང་སེང་གེ་གླང་ཆེན་དྲེད། །སྦྲུལ་དང་དགྲ་རྣམས་ཐམས་ཅད་དང་། །སེམས་ཅན་
དམྱལ་བའི་བསྲུང་མ་དང་། །བྱད་མ་སྟེ་མཁའ་འགྲོ་དང་དེ་བཞིན་སྲིན་པོ་རྣམས། སེམས་འདི་
གཅིག་པུ་བཏགས་པ་ཡིས། །དེ་དག་ཐམས་ཅད་བཏགས་པར་འགྱུར་ཏེ་གནོད་པ་མི་བྱེད་དོ།།
སེམས་འདི་གཅིག་པུ་བཏུལ་བ་ཡིས། །དེ་དག་ཐམས་ཅད་ཐུལ་བར་འགྱུར་ཏེ་ཕན་པ་སྒྲུབ་
པའོ། །འཕགས་པ་དཀོན་མཆོག་སྤྲིན་ལས་ཀྱང་། རིགས་ཀྱི་བུ་ཆོས་ཐམས་ཅད་ནི་སེམས་
སྔོན་དུ་འགྲོ་བ་སྟེ། སེམས་ཉིད་དབང་དུ་གྱུར་ན་ཆོས་ཐམས་ཅད་དབང་དུ་འགྱུར་རོ་ཞེས་
གསུངས་སོ། །རྒྱས་བཤད་འདི་ལྟར་འཇིགས་པ་ཐམས་ཅད་དང་། །སྡུག་བསྔལ་དཔག་ཏུ་མེད་པ་
ཡང་། །སེམས་ལས་བྱུང་བ་ཡིན་ནོ་ཞེས། །ཡང་དག་གསུངས་པ་ཉིད་ཀྱིས་བསྟན་ཏེ། ཇི་སྐད་
དུ༑ དྲན་པ་ཉེ་བར་བཞག་པ་ལས། སེམས་ནི་དགྲ་དང་དགྲ་ཆེན་ཡིན། །སེམས་ལས་གཞན་
པའི་དགྲ་མེད་དོ། །ཞེས་གསུངས་པའོ། །གལ་ཏེ་དེ་ལྟ་མ་ཡིན་ན་སེམས་ཅན་དམྱལ་བའི་
མཚོན་ཆ་རྣམས། འཁྲུལ་སྣང་ལས་གཞན་སུ་ཞིག་གིས་ནི་ཆེད་དུ་བྱས། ལྕགས་བསྲེགས་ས་
གཞི་སུ་ཡིས་བྱས། །ཤིང་ཤལ་མ་ལིའི་སྟེང་འོག་ཏུ་འབོད་པ་དང་འཕྲད་ནས་ཀྱང་ལྕགས་ཀྱི་
བུད་མེད་དེ་རབ་ཏུ་འབར་བས་འཁྱུད་པ་སོགས་འདོད་ལོག་གི་རྣམ་སྨིན་མོ་ཚོགས་མང་པོ་སྣང་
བ་དེ་དག་ཅི་ཡིས་བྱས། དེ་འདྲ་དེ་དག་ཐམས་ཅད་དབང་ཕྱུག་ལ་སོགས་པས་ཀྱང་བྱས་པ་མ་
- 58 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
ཡིན་ལ་གཏན་མི་མྱོང་བ་ཡང་མ་ཡིན་ཏེ་སྡིག་ལས་ཀྱི་སེམས་འཁྲུལ་སྣང་ལས་སྣང་བར་
འཕགས་པ་རྡོ་རྗེ་སྙིང་པོའི་མདོ་ལས། འཇམ་དཔལ་སེམས་ཅན་དམྱལ་བ་རྣམས་ནི་ཡོད་པ་མ་
ཡིན་པ་ལ་བྱིས་པ་སོ་སོའི་སྐྱེ་བོ་རྣམས་ཀྱི་ཕྱིན་ཅི་ལོག་གིས་བསྒྲུབས་ཏེ་རང་རང་གི་རྣམ་པར་
རྟོག་པ་ལས་བྱུང་བའོ་ཞེས་ཐུབ་པས་གསུངས་སོ། །དོན་བསྡུ་བ་ནི་དེ་ལྟ་བས་ན་ས་འོག་ས་བླ་ས་
སྟེང་གི་འཇིག་རྟེན་གསུམ་པོ་ན། སེམས་ལས་འཇིགས་པ་གཞན་འགའ་མེད་པས་དེ་བསྲུངས་
སོ༑ ༑དགེ་བ་ཐམས་ཅད་ལག་ཏུ་ལོན་པ་ནི་གཙོ་བོ་ཕར་ཕྱིན་དྲུག་ལས། ཕྱི་རོལ་དོན་སྒྲུབ་ཏུ།
རྣམ་ཤེས་སྦྱིན་པའི་རྣམ་པ་ཅན། །བརྒྱ་ཕྲག་དུ་མར་གོམས་བྱས་ཀྱང་། །འོན་ཀྱང་སེམས་ཅན་
འགའ་ཞིག་ཀྱང་། །དབུལ་དང་བྲལ་བར་མི་འགྱུར་རོ། །ཞེས་དངོས་སྨྲ་བས་བཀོད་པ་ལྟར་
གལ་ཏེ་འགྲོ་བ་དབུལ་བོར་བ། སྦྱིན་པའི་ཕ་རོལ་ཕྱིན་པའི་མཚན་ཉིད་ཡིན་ན། ད་དུང་འགྲོ་
བཀྲེན་དུ་མ་ཡོད་པ་ཉིད་ཀྱི་ཕྱིར་ན་སྔོན་སྐྱོབ་པ་སངས་རྒྱས་ཅི་ལྟར་སྦྱིན་པའི་ཕ་རོལ་ཕྱིན་ཏེ་མ་
ཕྱིན་པར་ཐལ་ལོ། །འདོད་ན་བཤད་སྦྱར་དུ། བསེ་རུ་ལྟ་བུ་རྣམས་ལ་ནི། །ཕ་རོལ་ཕྱིན་དྲུག་
མིང་ཡང་མེད། །བཅོམ་ལྡན་ཉག་གཅིག་ཕ་རོལ་ཕྱིན། །དྲུག་གི་སྤྱི་ལ་བཞུགས་པ་ལགས། །
ཞེས་བཤད་པས་བསལ་ལོ། །དེས་ན་འདིར་རང་ལ་དངོས་པོ་དགེ་བ་ཐམས་ཅད་འབྲས་བུ་
སངས་རྒྱས་ཐོབ་པའི་ཐབས་དང་བཅས་ཏེ། སྐྱེ་བོ་ཀུན་ལ་བཏང་སེམས་ཀྱིས། །སྦྱིན་པའི་ཕ་
རོལ་ཕྱིན་གསུངས་ཏེ། །ཡེ་ཤེས་རྨད་དུ་བྱུང་བའི་མདོ་ལས། སྦྱིན་པའི་ཕ་རོལ་ཏུ་ཕྱིན་པ་གང་
ཞེ་ན། འདི་ལྟ་སྟེ་བདོག་པ་ཐམས་ཅད་འབྲས་བུ་དང་བཅས་རྣམས་གཞན་ལ་བཏང་བར་
སེམས་པའོ་ཞེས་སོ། །དེ་ལྟ་བས་ན་སྦྱིན་པ་དེ་ནི་སེམས་ཉིད་དོ། །ཚུལ་ཁྲིམས་ཚུལ་ཁྲིམས་ཀྱི་
མཚན་ཉིད་ལ་ཡང་ཉེས་སྤྱོད་རྒྱུ་དང་བཅས་པ་སྤངས་པ་དགོས་ན་སྔོན་སྐྱོབ་པ་ཚུལ་ཁྲིམས་ཀྱི་
ཕ་རོལ་ཏུ་མ་ཕྱིན་པར་འགྱུར་ཏེ་ཉ་དང་གཞན་གྱི་ནོར་དང་བུད་མེད་ལ་སོགས་པ་ས་ཕྱོགས་
གང་ཞིག་ཏུ། དེ་དང་གསོད་པ་དང་རྐུ་བ་དང་ལོངས་སྤྱད་བྱར་མི་འགྱུར་བའི་ཕྱོགས་དེར་
- 5 9 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྐྲད་དགོས་པར་ཐལ་བ་ལ་མ་བསྐྲད་ཏེ་ད་དུང་དེ་རྣམས་ལ་ཉེས་པར་སྤྱོད་པ་དུ་མ་ཡོད་པའི་
ཕྱིར་རོ། །དེས་ན་འདིར་རང་གི་ཉེས་སྤྱོད་སྤོང་བའི་སེམས་ནི་ཐོབ་པ་ཡང་། ཚུལ་ཁྲིམས་ཕ་
རོལ་ཕྱིན་པར་ཡང་དེ་ཉིད་ལས། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་གང་ཞེ་ན། གཞན་ལ་
གནོད་པ་གནས་དང་བཅས་པ་སྤོང་བའོ་ཞེས་བཤད་དེ། དེ་ལྟར་དེ་ནི་སེམས་ཉིད་དོ་ཞེས་པ་
སླར་ཡང་ཕ་རོལ་ཏུ་ཕྱིན་པ་ཐམས་ཅད་ལ་འདྲེན་ནོ། །བཟོད་པ་བཟོད་པའི་མཚན་ཉིད་ཀྱང་ཁྲོ་བ་
ཐམས་ཅད་བཅོམ་པ་ཡིན་ན་སྔོན་སྐྱོབ་པས་བཟོད་པ་མ་རྫོགས་པར་འགྱུར་ཏེ། སེམས་ཅན་མི་
སྲུན་ཅིང་ཁྲོ་བ་ནམ་མཁའ་བཞིན་དུ་མཐའ་ཡས་པ་དེ་དག་གཞོམ་གྱི་ཡོང་མི་ལང་པའི་ཕྱིར་རོ།།
དེས་ན་འདིར་རང་གི་ཁྲོ་བའི་སེམས་ནི་གཅིག་པུ་ནང་དུ་བཅོམ་ན། ཕྱི་རོལ་གྱི་དགྲ་དེ་ཐམས་
ཅད་ཆོམས་དང་འདྲ། དཔེར་ན་ས་སྟེང་འདི་དག་ཀོ་གཡོགས་སུ། །དེ་སྙེད་ཀོ་བས་ག་ལ་ལང་།།
ལྷམ་མཐིལ་ཙམ་གྱི་ཀོ་བས་ནི། །ས་སྟེང་ཐམས་ཅད་གཡོགས་དང་འདྲ། །དེ་བཞིན་ཕྱི་རོལ་
དངོས་པོ་ཡང་། །བདག་གིས་ཕྱིར་བཟློག་མི་ལང་གིས། །བདག་གི་སེམས་འདི་ཕྱིར་བཟློག་
བྱའི། །གཞན་རྣམས་བཟློག་གོ་ཅི་ཞིག་དགོས། །ཞེས་པ་སྟེ། མདོ་ལས་ཀྱང་། བཟོད་པའི་ཕ་
རོལ་ཏུ་ཕྱིན་པ་གང་ཞེ་ན། སེམས་མི་འཁྲུག་པའོ་ཞེས་གསུངས་སོ། །བརྩོན་འགྲུས་བརྩོན་འགྲུས་
ཀྱང་དགེ་བ་ལ་སྤྲོ་བའི་མཚན་ཉིད་ཅན་ཡིན་པས་སེམས་ཉིད་དེ་དཔེར་ན་མྱ་ངན་ལས་འདས་
པའི་མདོར། བུད་མེད་ཞིག་གི་བུ་ཆུས་ཁྱེར་བ་ལ་བྱམས་སེམས་གསལ་པོ་གཅིག་བསྐྱེད་པའི་
འབྲས་བུ་ཡང་། ཚངས་པའི་འཇིག་རྟེན་དུ་སྐྱེས་པ་ལ་སོགས་པ་ཡིན་པར་བཤད་པ་ལྟར།
ལུས་ངག་བཅས་པའི་འབྲས་བུ་ཡང་། སེམས་ཀྱི་འཇུག་པ་ཞན་པས་ཞུགས་པ་ལས་ནི་འབྲས་
བུ་དེ་ལྟ་བུ་མིན་པའོ། །བསམ་གཏན་བསམ་གཏན་གྱི་མཚན་ཉིད་སེམས་རྩེ་གཅིག་པ་ཉིད་ཡིན་
པས་གཞན་དུ་བརྗོད་མི་ནུས་མོད་དེའི་ཡན་ལག་ངག་གི་བཟླས་བརྗོད་དང་ནི་ལུས་ཀྱི་དཀའ་
ཐུབ་ཀུན། ཡུན་རིང་དུས་སུ་སྤྱད་བྱས་ཀྱང༌། སེམས་གཞན་གཡེང་བས་བྱས་པ་ནི། །སངས་
，
- 6 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
རྒྱས་དེ་ཉིད་རིག་པས་དོན་མེད་གསུངས་ཏེ། ཡུམ་ལས། སེམས་གཡེངས་པས་ནི་བདག་གི་
དོན་ཡང་སྒྲུབ་པར་མི་འགྱུར་ན་གཞན་གྱི་དོན་ལྟ་ཅི་སྨོས། དེའི་ཕྱིར་སེམས་གཡེང་བའི་གོ་
སྐབས་ནི་འགའ་ཙམ་ཡང་མི་དབྱེའོ་ཞེས་སོ། །ཤེས་རབ་ཤེས་རབ་ནི་རྩོད་པ་མེད་པའི་སེམས་
ཉིད་དེ་གང་ཟག་གང་གིས་ཆོས་ཀྱི་དོན་པོའམ་གཙོ་བོ་མཆོག །སེམས་ཀྱི་རང་བཞིན་བྱས་པ་
རྣམས་ཀྱི་སྤྱོད་ཡུལ་མ་ཡིན་པས་གང་བར་གྱུར་པ་ཆོས་རབ་ཏུ་རྣམ་འབྱེད་འདི་མ་ཤེས་ན།
བདེ་ཐོབ་སྡུག་བསྔལ་གཞོམ་འདོད་ཀྱང་། །གནད་མི་ཤེས་པའི་སྐྱེ་བོ་མུ་སྟེགས་ཅན་ལ་སོགས་
པ་དེ་དག་འབད་པ་དོན་མེད་གྱི་ན་ནམ་མཁའ་ལ་མེ་ཏོག་ཀ་ཤི་བཞིན་དུ་འཁོར་ཞིང་འཁྱམ་མོ།།
དེའི་ཕྱིར། སྡོང་པོ་བཀོད་པའི་མདོ་ལས་ཀྱང༌། བྱང་ཆུབ་སེམས་དཔའི་སྤྱོད་པ་ཐམས་ཅད་
རང་གི་སེམས་ལ་བརྟེན་ནོ། །སེམས་ཅན་སྨིན་པར་བྱ་བ་དང་གདུལ་བར་བྱ་བ་ཐམས་ཅད་
ཀྱང་རང་གི་སེམས་ལ་བརྟེན་ཏོ་ཞེས་རྒྱས་པར་གསུངས་སོ། །དེ་ལྟ་བས་ན་བདག་གི་སེམས་
འདི་ནི། དྲན་པས་ ལེགས་པར་བཟུང་ནས་ཤེས་བཞིན་གྱིས་ལེགས་པར་བསྲུང་བར་བྱ།
འདིའི་ནང་དུ་ཐམས་ཅད་འདུ་བའི་ཕྱིར་སེམས་བསྲུང་བརྟུལ་ཞུགས་མ་གཏོགས་པ། ངལ་བ་
འབྲས་བུ་མེད་པའི་བརྟུལ་ཞུགས་མང་པོས་ཅི་ཞིག་བྱ། ཞེས་པའོ། །ཤེས་ལྡན་བསྲུང་བའི་ཐབས་ཚུལ་སྐྱེ་
བོ་འདྲེན་པ་མཁས་པས་མ་གྲངས་ཤིང་སྤྱོད་པ་མ་བསྡམས་པ་གྲོལ་བའི་ཁྲོད་གནས་ན། རྨ་
ཅན་རྣམས་ཀྱིས་བསྒྲིབས་ཏེ་རྨའི་བག་བྱེད་པ་བཞིན། སྐྱེ་བོ་ངན་ཁྲོད་ན་གནས་པའི་སྡོམ་
བརྩོན་རྣམས་ཀྱིས་ཀྱང་། སེམས་ཀྱི་རྨ་འདི་རྟག་ཏུ་བསྲུང་དགོས་ཏེ། ཐ་མལ་རྨ་ཡི་སྡུག་
བསྔལ་ཆུང་ཡིས། །སྐྲག་པས་རྨའི་བག་བྱེད་ན། དམྱལ་བར་བསྡུས་འཇོམས་ཀྱི་རིས་འཇོམས་
པ་ལ་སོགས་རྣམ་སྨིན་ལ་སྐྲག་པ་དག །ད་ལྟ་སེམས་ཀྱི་རྨ་སྡིག་པ་ལས་ལྟ་ཅི་མི་བསྲུང་སྟེ་
བསྲུང་བ་ཤིན་ཏུ་འཐད་པའི་ཕྱིར་ རོ། །དེ་ལྟར་བསྲུངས་པའི་ཕན་ཡོན་སེམས་བསྲུང་བའི་སྤྱོད་པ་འདི་
འདྲས་གནས་བྱེད་ན། སྐྱེ་བོ་ངན་པའི་ཁྲོད་གནས་སམ། །བུད་མེད་ཁྲོད་ན་གནས་ཀྱང་རུང་། ། །
- 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྡོམ་བརྩོན་བརྟན་པ་ཉམས་མི་འགྱུར་ཏེ་ཡིད་མི་འཁྲུལ་བའི་ཕྱིར་རོ། །དོན་བསྡུ་བ་བདག་ཉིད་
རྙེད་པ་ཡོན་འབུལ་བ་དང་འདོད་པ་ཇི་ལྟར་རེ་བ་དང་བཀུར་བསྟི་སྟན་གདིང་བ་སོགས་དང་།
དེར་མ་ཟད་ལུས་དང་འཚོ་བ་སྟེ་སྲོག་ཉམས་ཀྱང་བླ་ཞིང་། དགེ་བའམ་བཟང་པོ་གཞན་ཡང་
ཉམས་བླ་ཡི། སེམས་ནི་ནམ་ཡང་ཉམས་མི་བྱ། །ཞེས་པའོ། །དེ་ལྟར་སེམས་བསྲུང་འདོད་པ་
རྣམས་ལ་ནི། གཙུག་ན་རིན་པོ་ཆེའི་མདོ་ལས། དྲན་པ་སྒོ་བ་ལྟ་བུ་གང་གིས་སེམས་དང་
སེམས་ལས་བྱུང་བའི་ཆོས་མི་དགེ་བ་ཐམས་ཅད་ཀྱི་སྐབས་མི་འབྱེད་པ་འདི་ནི་ཡང་དག་པའི་
དྲན་པ་ཞེས་འབྱུང་བའི་མཚན་ཉིད་ཅན་དྲན་པ་དང་ནི། ཡུམ་ལས། དེ་སྤྱོད་ན་སྤྱོད་དོ་ཞེས་བྱ་
བར་རབ་ཏུ་ཤེས་ཏེ་འགྲོ་བ་དང་འོང་བ་དང་འགྲེང་བ་དང་འདུག་པ་དང་གཉིད་ཀྱིས་ལོག་པ་
དང་མ་ལོག་པ་དང་སྨྲ་བ་དང་མི་སྨྲ་བ་དང་ནང་དུ་ཡང་དག་འཇོག་པ་ན་ཡང་ཤེས་བཞིན་དུ་
སྤྱོད་པ་ཡིན་ཞེས་གསུངས་པའི་མཚན་ཉིད་ཅན་ཤེས་བཞིན་དག །སྲོག་ལ་བབ་ཀྱང་བསྲུངས་
ཤིག་ཅེས། །རྩོམ་པ་པོ་བདག་ནི་དེ་སྐད་ཐལ་མོ་སྦྱོར་ཞིང་གསོལ་བ་འདེབས་ཞེས་པའོ། །ནད་
ཀྱིས་དཀྲུགས་པའི་མི་དག་ནི། །འགྲོ་འོང་ལ་སོགས་ལས་རྣམས་ཀུན་ལ་མཐུ་མེད་པ། དེ་
བཞིན་རྨོངས་པས་སེམས་དཀྲུགས་པ་དྲན་ཤེས་བཞིན་མ་ཚང་བ་ཡང་དགེ་བའི་ལས་རྣམས་
ཀུན་ལ་མཐུ་མེད་དོ། ཁྱད་པར་ཤེས་བཞིན་མེད་པའི་སེམས་ལྡན་པའི། ཐོས་དང་བསམ་དང་
སྒོམ་པ་ལས་བྱུང་བའི་ཤེས་རབ་ལན་ཅིག་སྐྱེས་པ་ཡང་། ཞབས་རྡོལ་བུམ་པའི་ཆུ་བཞིན་དུ། །
དྲན་པ་ལ་ནི་དོན་དེ་མི་གནས། ཐོས་ལྡན་དད་པ་ཅན་དང་ནི། །བརྩོན་པ་ལྷུར་ལེན་གྱི་གང་
ཟག་དུ་མ་ ཡང་། ཤེས་བཞིན་མེད་པའི་སྐྱོན་ཆགས་པས། རྒྱུད་ལྟུང་བའི་རྙོག་དང་བཅས་
པར་འགྱུར་ཏེ། འདུལ་བའི་མ་མོ་བསྡུ་བ་ལས་ཀྱང་ལྟུང་དེའི་རྒྱུ་ཡང་རྣམ་བཞི་སྟེ། མི་ཤེས་པ་
དང་བག་ལེན་དང༌། །ཉོན་མོངས་མང་དང་མ་གུས་པའོ། །ཞེས་ གསུངས་པའོ། །ན་འགྲོར་སྐྱེ་
ཚུལ་ལ་ངོ་བོ་ཤེས་བཞིན་མེད་པའི་ཆོས་རྐུན་དག། དུས་དྲན་པ་ཉམས་པའི་རྗེས་འབྲངས་ནས། །
E
- 6 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
ལས་བསོད་ནམས་དག་ནི་ཉེར་བསགས་ཀྱང༌། དོན་རྐུན་པོས་འཕྲོགས་བཞིན་བཅོམ་ནས་
ངན་འགྲོར་འགྲོ་བ་བྱེད་དོ། །བདེ་འགྲོ་འཇོམསཚུལ་དྲན་པ་མེད་ན་ཉོན་མོངས་ཆོམ་རྐུན་ཚོགས་འདི་
ནི༑ གླགས་སྐབས་ཚོལ་བར་བྱེད་པ་སྟེ། །གླགས་རྙེད་གྱུར་ནས་དགེ་བའི་ནོར་འཕྲོག་ཅིང་།
བདེ་འགྲོའི་སྲོག་ཀྱང་འཇོམས་པར་བྱེད། དེ་བས་དྲན་པ་དམིགས་པ་མི་བརྗེད་པའི་མཚན་
ཉིད་འདི་ཡིད་ཀྱི་སྒོ་ནས་གུད་དུ་ནམ་ཡང་མི་གཏང་བ༑ གལ་ཏེ་སོང་ནའང་ངན་སོང་གནོད་པ་
དག །དྲན་པར་བྱས་ཏེ་དགེ་བའི་དམིགས་པ་དེ་ཉིད་ལ་གཏད་ཅིང་ཉེ་བར་གཞག་པར་བྱའོ། །
སྐྱེ་བའི་རྒྱུ་ལ་གདམས་པ་དྲན་པ་དེ་ཡང་བླ་མ་དང་ནི་གྲོགས་པོ་བཟང་པོ་དང༌། མཁན་པོ་རྣམས་ཀྱིས་
གདམས་པ་རྗེས་སུ་བསྟན་པ་དང༌། དེ་དག་གི་ཁྲེལ་བས་འཇིགས་པ་དང་རང་བསོད་ནམས་
ཀྱི་སྐལ་བར་ལྡན་པ་དང་གཉེན་པོ་ལ་གུས་བྱེད་རྣམས་རེ་རེ་ལས་ཀྱང་དྲན་པ་བདེ་བླག་ཉིད་དུ་
སྐྱེ་བའི་ཕྱིར་དེ་དག་བརྟེན་ནོ། །གཞན་ཡང་སངས་རྒྱས་བྱང་ཆུབ་སེམས་དཔའ་དག །ཀུན་ཏུ་
ཐོགས་མེད་གཟིགས་པར་ལྡན། །དེ་དག་ཐམས་ཅད་སྤྱན་སྔ་ན། །བདག་ནི་རྟག་པར་གནས་
སོ་ཞེས། །དེ་ལྟ་ཡང་ཡང་བསམས་ནས་རང་ལ་ཁ་ན་མ་ཐོ་བས་འཛེམས་པའི་ངོ་ཚ་དང༌།
བསླབ་པ་ལ་གུས་པ་དང་གཞན་གྱིས་འཕྱ་བ་ལ་འཇིགས་པའི་ཁྲེལ་ཡོད་ལྡན་པས་དེ་བཞིན་དུ་
གནས་སོ་ཞེས་པ་གནས་པར་གྱིས་ཀྱི་དོན་ཏོ། །དེས་ནི་དྲན་པ་སྐྱེ་བར་མ་ཟད་སངས་རྒྱས་རྗེས་
དྲན་པའང་། དེ་ལ་ཡང་དང་ཡང་དུ་འབྱུང་ངོ༌། །གང་ཚེ་དྲན་པ་ཡིད་ཀྱི་སྒོ་ནས། མི་འཆོར་བར་
བསྲུང་བའི་དོན་དུ་གནས་གྱུར་པ། དེ་ཚེ་ཤེས་བཞིན་འོང་འགྱུར་ཞིང་མ་འོང་བ་དག་ཀྱང་སླར་
འོང་བར་འགྱུར་ཏེ་དྲན་པས་འགུགས་པའི་ཕྱིར་རོ། །བྱ་བ་ཀུན་གྱི་སྔོན་དུ་ཤེས་བཞིན་བསྲུང་ཚུལ་རེ་ཤིག་
དང་པོ་དོན་མེད་དང་མི་དགེ་བ་ལ་འཇུག་ན་འདི་འདྲའི་སེམས། འདི་ནི་སྐྱོན་བཅས་ཤེས་བྱས་
ནས། །དེ་ཚེ་བདག་གིས་འདི་བཞིན་དུ། །ཟུངས་ཐུབ་པར་ནི་གཉེན་པོ་ཤེས་བཞིན་ལ་གནས་
པར་ བྱའོ། །བྱ་བ་གཞན་འདུ་ཚུལ་དོན་ནམ་འབྲས་བུ་མེད་ པའི་གཡེང་བར་བལྟ་བ་ནི། ནམ་ཡང་
- 6 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདག་གིས་མི་བྱ་སྟེ། །གཉའ་ཤིང་གང་ཙམ་བལྟ་ཞིང་འགྲོ་ལ་སེམས་འཁྲུལ་མེད། །ཅེས་ངེས་
པར་སེམས་པས་རྟག་ཏུ་ནི། །མིག་ནི་ཕབ་སྟེ་བལྟ་བར་བྱ། །ལྟ་བས་དུབ་ན་ངལ་གསོའི་ཆེད་
དུ་ནི། རེས་འགའ་ཕྱོགས་སུ་བལྟ་བར་བྱ། །འགའ་ཞིག་མིག་ལམ་སྣང་འགྱུར་ན། །བལྟས་
ནས་འོང་བ་ལེགས་ཞེས་བརྗོད། །དཀོན་མཆོག་སྤྲིན་ལས་ཀྱང་། གལ་ཏེ་དགེ་སློང་དགོན་
པའི་དྲུང་དུ། རྒྱལ་པོའམ་བློན་པོའམ་གཞན་ཡང་བྲམ་ཟེ་དང་རྒྱལ་རིགས་དང་གྲོང་པ་དང་
ཡུལ་མི་དག་འོངས་ན་དེས་དེ་དག་ལ་གུས་པས་ལེགས་པར་འོངས་སམ་ཞེས་སོགས་བརྗོད་
པར་བྱ་སྟེ་ཞེས་སོགས་རྒྱས་པར་གསུངས་སོ། །ལམ་སོགས་འཇིགས་པ་བརྟག་པའི་ཕྱིར།
ཡང་དང་ཡང་དུ་ཕྱོགས་བཞིར་བལྟ། །ངལ་སོས་ཁ་ནི་ཕྱིར་བལྟས་ནས། །རྒྱབ་ཀྱི་ཕྱོགས་སུ་
བརྟག་པར་བྱ། །མདུན་དང་རྒྱབ་ཏུ་བརྟག་བྱས་ནས། །འཇིགས་པ་མེད་ན་འགྲོའམ་ཡང་ན་
འཇིགས་པ་མཐོང་ནས་ལོག་སྟེ་འོང་བར་ཡང་བྱ་སྟེ། དེ་ལྟར་གནས་སྐབས་ཐམས་ཅད་དུ། །
དགོས་པ་གང་ཆེ་ཤེས་ནས་ལུས་ལ་སོགས་པ་བསྲུང་བའི་དོན་དུ་དམིགས་པ་དང་བཅས་པ་
ལུས་ཀྱིས་འདི་ལྟར་གནས་བྱ་ཞེས། བྱ་བ་གང་ཡིན་རྫོགས་པ་དང་བསྡོགས་ཤིང་བསྡུས་ནས་
དེ་ནས་ནི། སྐབས་སུ་ལུས་འདི་རྟག་མི་རྟག་ལ་སོགས་ཅི་ལྟ་བུར། གནས་པ་ཡིན་ཞེས་སོ་སོར་
བརྟག་ ཅིང་ བལྟ་ བར་ བྱའོ། །སེམས་ཡུལ་ལ་མི་འཆོར་བར་བྱ་བ་སེམས་ ཀྱི་ གླང་ཆེན་མྱོས་པ་ནི། ཆོས་
ལ་སེམས་པའི་ཀ་ཆེན་ལ། །དྲན་པས་ཇི་ལྟར་བརྟགས་པ་མི་འཁོར་བ། །དེ་ལྟར་འབད་པ་ཀུན་
གྱིས་བལྟ་བ་སེམསཏིང་ངེ་འཛིན་ལ་གནས་པ་ཅི་ནས་ཏིང་འཛིན་བརྩོན་པ་ནི། སྐད་ཅིག་གཅིག་ཀྱང་མི་
འཆོར་བར་རྟོག་མེད་དུ་བཞག་ཅིང་། གལ་ཏེ་རྟོག་ན་བདག་གི་ཡིད་ནི་གར་སྤྱོད་ཅེས། དེ་ལྟར་
ཡིད་ལ་སོ་སོར་བརྟག་སྟེ། དཀོན་མཆོག་སྤྲིན་ལས། བདག་གི་སེམས་འདི་ཅི་དགེ་བའམ་མི་
དགེ་བའམ་ལུང་དུ་མ་བསྟན་པ་ལས་ཆོས་གང་ལ་སྤྱོད་ཅེས་རྣམ་པར་སྤྱོད་དེ་གལ་ཏེ་དགེ་བ་ལ་
སྤྱོད་ན་དེ་ལ་སེམས་དགའ་བ་དང་རངས་པ་དང་མོས་པ་བསྐྱེད་དོ། །འོན་ཏེ་མི་དགེ་བ་ལ་སྤྱོད་
，
-
- 6 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
ན་དེ་ལ་སྐྱོ་བ་མང་བ་དང་རྟོག་པ་མང་བ་ཡིན་ཏེ་མི་དགེ་བའི་ཆོས་དེ་དག་ལ་སྤོང་བ་ལ་བརྩོན་
པ་ཡིན་ནོ་ཞེས་གསུངས་པའོ། །གཞན་པའི་གནས་སྐབས་ལ་བརྟག་པ་མེ་ལ་སོགས་པའི་འཇིགས་དང་
དཀོན་མཆོག་མཆོད་པའི་དགའ་སྟོན་དང་སོགས་པའི་སྒྲས་གཞན་དོན་རྒྱ་ཆེན་དང་འབྲེལ་བ་
དང༌། གལ་ཏེ་རྩེ་གཅིག་མི་ནུས་རེ་ཤིག་ཅི་བདེར་བྱ་བ་གནང་སྟེ། འདི་ལྟར་སྦྱིན་པའི་དུས་
དག་ཏུ། །ཚུལ་ཁྲིམས་ཉེ་བར་བསྡུས་ཏེ་བཏང་སྙོམས་སུ་བཞག་པར་བྱའོ་ཞེས། བློ་གྲོས་མི་
ཟད་པས་ཞུས་པར་གསུངས་པའི་ཕྱིར་རོ། །ཀུན་ལ་རྩེ་གཅིག་གིས་འཇུག་ཚུལ་དེ་ལྟར་ཁྱབ་སྟེ་གང་ཆེ་བའི་
སྤྱོད་པ་གང་ཞིག་བསམས་ཏེ་ཐོག་མར་བྱ་བ་བརྩམས་པ། དེ་ལས་གཞན་དུ་བློ་སྣ་མང་པོ་མི་
བསམ་སྟེ། དེར་གཏད་པ་ཡི་བསམ་པ་ཡིས། །དེ་ཉིད་རེ་ཤིག་རྫོགས་པར་སྒྲུབ་པར་བྱ། དེ་ལྟ་
ན་ནི་ཀུན་ལེགས་བྱས་པ་འབྱུང་གི །གཞན་དུ་བློ་རྩེ་མངས་པས་གཉི་ག་འགྲུབ་པར་མི་འགྱུར་
རོ༑ ༑ཤེས་བཞིན་མ་ཡིན་པ་མ་རིག་པའི་ཉེ་བའི་ཉོན་མོངས་དག་ཀྱང་དེ་ལྟ་ན་ནི་འཕེལ་མི་
འགྱུར། རྣམ་དབྱེ་ལ་ཆགས་པ་སྤངས་པ་བྲེ་མོའི་སྟེ་བཞད་གད་ཀྱི་གཏམ་ནི་ སྣ་ཚོགས་ དང༌ ། ངོ་མཚར་
ལྟད་མོ་རྣམ་མང་པོ། །ཀུན་ལ་འཇུག་པར་གྱུར་པ་ན། །དེ་ལ་ཆགས་པ་སྤང་བར་བྱ། །དོན་མེད་ཀྱི་
བྱ་བ་འདོར་ཚུ་དོན་མེད་ས་བརྐོ་རྩྭ་གཅོད་དང་། ས་རིས་འབྲི་སོགས་བྱེད་གྱུར་ན། བདེ་གཤེགས་
བསླབ་པ་འདུལ་བའི་མདོར། རྐོའམ་པ་རྐོར་བཅུག་པ་ལའོ། །སའི་སའོ། །ཟླ་བ་གསུམ་ལོན་
པའི་མཐས་པའོ་ཞེས་དང༌། མ་ཉམས་པ་ཉིད་ལའོ། །ས་བོན་དང་ཁྱེ་གུ་ཁ་འཐོན་པ་རུང་བར་
མ་བྱས་པ་དག་གིས་ཐ་ན་རྩ་རྒྱུན་ཡན་ཆད་ཉམས་པར་བྱས་ནའོ་ཞེས་དང་། ཕུར་པས་བྱིན་པ་
དང་རི་མོ་འདྲེན་པ་དང་སའི་ཕྱེ་མ་དང་འདྲེས་པའི་ལྕི་བས་འགོག་པ་དང་འདམ་བསྐྱོད་པ་དང་
ཞེས་སོགས་ལྟུང་བྱེད་དུ་གསུངས་པ་དྲན་བྱས་ནས། སྐྲག་པས་དེ་ཡི་མོད་པ་འདོར། གང་ཚེ་
བསྐྱོད་པར་འདོད་གྱུར་ཏམ། སྨྲ་བར་འདོད་པར་གྱུར་ན་ཡང༌། །དང་པོར་རང་གིས་སེམས་
བརྟགས་ནས། །བརྟན་པས་ བྱ་ རིགས་པ་ལྡན་པར་བྱའོ། །གང་ཚེ་ རང་ཡིད་ཆགས་པ་ལ་
-6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པ་རྩ་བའི་ཉོན་མོངས་དང༌། ཁྲོ་བ་ལ་སོགས་པ་ཉེ་བའི་ཉོན་མོངས་པ་དང་ལྡན་པར་
མཐོང་བ་དེ་ཡི་ཚེ། དེ་དག་གི་ལམ་ཀུན་ཏུ་ཆགས་པ་དང་མ་རྟོགས་པས་ལས་སུ་མི་བྱ་ཞིང་དེའི་
གཏམ་ཡང་སྨྲ་མི་བྱ། ཤིང་བཞིན་དུ་ནི་གནས་པར་བྱ། །རྒོད་ཅིང་གཡེང་བའི་སེམས་དང་ངག་
གི་ག་ཞར་བཅས་ཏེ་ཐོ་འཚམ་པའམ་གལ་ཏེ་ང་རྒྱལ་གྱིས་རྒྱགས་པ་དང་རིགས་ལ་སོགས་པས་
རྒྱགས་པ་ལྡན་པའམ། ཕ་རོལ་གྱི་མཚང་འབྲུ་བ་ཞེས་ཁེངས་པ་ཡི་བསམ་པ་དང་། གལ་ཏེ་
གཞན་གྱི་རྗེས་བརྗོད་སྦྱོར་བའི་ཟོལ་གྱིས་སུན་འབྱིན་པའི་གཡོ་དང་ཡོན་ཏན་མ་ཡིན་པ་
བསྟན་པས་གཞན་སླུ་བའི་སྒྱུ་སེམས་སམ། གང་ཚེ་བདག་བསྟོད་ལྷུར་ལེན་དང་། །གཞན་ལ་
སྨོད་པ་ཉིད་དང་ནི། །འཕྱ་ཞིང་གཤེ་བཅས་དང་ཁྲིམས་རར་ཤགས་འགྱེད་དང་བཅས་པས་
གཞན་ལ་གནོད་སེམས་སུ་གྱུར་པ། དེ་ཚེ་གཉེན་པོ་ཤིང་བཞིན་གནས་པར་བྱ། རྙེད་དང་
བཀུར་ བསྟི་ གྲགས་ འདོད་པའམ། །འཁོར་ གཡོག་ དོན་ དུ་ གཉེར་ འདོད་ པའམ། །བདག་
སེམས་རིམ་འགྲོ་སྟེ་ཞབས་ཐོག་འདོད་གྱུར་ན། དེ་ཚེ་ཤིང་བཞིན་གནས་པར་བྱ། །གཞན་དོན་
ཡལ་བར་འདོར་བ་དང༌། །རང་དོན་གཉེར་བར་འདོད་པ་དང་། །སེམས་པ་ལྟ་ཞོག་སྨྲ་བར་
འདོད་པའི་སེམས་བྱུང་ནའང་ཐེག་པ་ཆེན་པོའི་སྐྱོན་དུ་རིགས་པས་དེ་ཚེ་ཤིང་བཞིན་གནས་
པར་བྱ། གཞན་དོན་ལྷུར་ལེན་པ་ན་མི་བཟོད་པས་ སྐྱོ་བ་དང་ལེ་ལོས་ཕྱིར་ནུར་བ་དང་
འཇིགས་པས་མི་འཇུག་པ་དང་། དེ་བཞིན་དུ་སྤྱི་གཏོལ་གྱིས་གནས་མ་ཡིན་པ་ལ་རྒོལ་བ་དང་
མུ་ཅོར་གྱིས་ཚིག་ངན་འབྱིན་པ་དང༌། རང་གི་ཕྱོགས་ཞེན་སེམས་བྱུང་ན། དེས་ནི་ཤིང་བཞིན་
གནས་པར་བྱ། །དེ་ལྟར་ཀུན་ནས་ཉོན་མོངས་དང༌། །དོན་མེད་ཀྱི་བྱ་བར་འཇུག་ན་ཤེས་
བཞིན་ལ་བརྩོན་པའི་ཡིད་ཀྱིས་བརྟག་ནས། དེ་ཚེ་དཔའ་བོས་གཉེན་པོ་ཡིས། །ཤེས་བཞིན་
དེ་ནི་བརྟན་པར་གཟུང་བར་བྱ། །བླང་དོར་ལ་ཐེ་ཚོམ་མེད་པར་ཤིན་ཏུ་ངེས་པ་དང་རྟག་ཏུ་སྤྲོ་
དགའ་རབ་དད་དང་། མི་རྟབ་པས་བརྟན་དང་བསླབ་བྱ་ལ་གུས་པ་དང་མཉེས་པར་བྱ་བ་ལ་
- 6 6 -



-
-
-
t
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
འདུད་ཅིང་ཞེ་སར་བཅས་པ་དང་། རང་ལ་སྡིག་པར་འཛེམ་པའི་ངོ་ཚ་ཤེས་པ་དང་གཞན་གྱིས་
འཕྱ་བ་ལ་འཇིགས་བཅས་ཀྱི་ཁྲེལ་ཡོད་དང་། དབང་པོ་ཡང་དག་པར་བསྡམས་པས་སེམས་
ཉེ་བར་ཞི་ཞིང་། གཞན་དགའ་བྱེད་ལ་བརྩོན། ཞེས་པའི་ཚིག་ཐ་མ་འདིར་རེ་ལ་སྦྱར་ནས་བྱང་
སེམས་ཀྱི་སྤྱོད་པ་གསལ་བར་མཛད་དོ། །གཞན་གྱི་སྐྱོན་གྱིས་སྐྱོ་བ་སྤང་བ་དེ་ལྟར་གཞན་དོན་སྒྲུབ་དུས་
ཕན་ཚུན་མི་མཐུན་བྱིས་པ་སོ་སྐྱེ་ཡི། འདོད་པ་སྣ་ཚོགས་རྣམས་ཀྱིས་མི་སྐྱོ་ཞིང་། ཉོན་མོངས་
སྣ་ཚོགས་སྐྱེས་པས་འདི་དག་གི །སེམས་སྣ་ཚོགས་འདི་འབྱུང་སྙམ་དུ་ལྷག་པར་ཡང་བརྩེ་
ལྡན་དང་། ཁ་ན་མ་ཐོ་མེད་དངོས་ལ། བདག་དང་སེམས་ཅན་དབང་བསྒྱུར་བའི་སྤྱོད་པ་བྱས་
ཤིང་། སྤྲུལ་པ་བཞིན་དུ་ང་རྒྱལ་མེད་པར་ཡིད་ནི་རྟག་ཏུ་ཤེས་བཞིན་གྱིས་གཟུང་བར་བྱའོ། །
འཁོར་བར་རེ་ཞིག་ལོན་ནས་དལ་བའི་མཆོག་ཐོབ་པ་ཡང་དེ་ལ་བསམས་ནས། སེམས་དེ་ལྟ་
བུ་རི་རབ་ལྟར། རྐྱེན་ཆེ་འབྲིང་ཆུང་ངུ་གང་གིས་ཀྱང་རབ་ཏུ་མི་གཡོ་གཟུང་བར་བྱའོ། །ཤི་བ་
ན་བྱ་རྒོད་ཤ་ལ་ཆགས་པ་ཡིས། ཕན་ཚུན་ཀུན་ཏུ་བཤལ་ཁྲིད་ཀྱང་། ལུས་བསྲུང་མཁན་གྱི་
ཡིད་ཁྱོད་མི་དགར་མི་བྱེད་ན། ད་ལྟ་ཅིའི་ཕྱིར་ལུས་བསྲུང་བའི་ཁ་ད་བྱེད་དེ་ཞེན་པར་མི་
རིགས་ སོ། །ད་ ལྟ་ ལུས་འདི་བདག་གིར་བཟུང་བ་བྱས་པའི་ཕྱིར་བསྲུང་ངོ་ཞེ་ན། ད་ལྟ་
ཡང་ཡིད་ཁྱོད་ཅིའི་ཕྱིར་བསྲུང་བ་བྱེད་དེ། ཁྱོད་དང་འདི་གཉིས་བེམས་རིག་སོ་སོ་ཡིན་ན།
དེས་ཁྱོད་ལ་ཅི་ཞིག་བྱ། གནས་པའི་རྟེན་བྱེད་དོ་ཞེ་ན། འོ་ན་རྨོངས་པའི་ཡིད་ཁྱོད་ཅི་ཡི་ཕྱིར།
རྟེན་ཤིང་གཟུགས་གཙང་མ་གཟུང་བ་མི་བྱེད་པར། མི་གཙང་ཚོགས་ཀྱི་འཕྲུལ་འཁོར་འདི།
རུལ་བ་བསྲུང་སྟེ་ཅི་ཞིག་རུང་། །མི་གཙང་བ་དང་རུལ་བ་མ་ཡིན་ནོ་ཞེ་ན། ཐོག་མར་ལྤགས་
པའི་རིམ་པ་འདི། རང་གི་བློ་ཡིས་ཐ་དད་ཕྱེ། །ཤ་དང་རུས་པའི་དྲ་བ་ལས། །ཤེས་རབ་མཚོན་
གྱིས་གུད་དུ་ཕྱེ། །རུས་པ་རྣམས་ཀྱང་དབྱེ་བྱས་ནས། །རྐང་གི་བར་དུ་གཙང་མི་གཙང་བལྟ་བྱ་
ཞིང༌། འདི་ལ་སྙིང་པོ་ཅི་ཡོད་ཅེས། བདག་ཉིད་ཀྱིས་ནི་བརྟག་པར་གྱིས། །དེ་ལྟར་འབད་དེ་
- 6 7 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཙལ་ཀྱང་དེར། ཁྱོད་ཀྱིས་གཙང་བ་དེའི་སྙིང་པོ་མ་མཐོང་ན། ད་དུང་ཅིའི་ཕྱིར་ཆགས་ཚུལ་
གྱིས། ཁྱོད་ཀྱིས་ལུས་འདི་བསྲུང་བར་བྱེད། །ཡིད་ཁྱོད་ཀྱིས་ལུས་ཀྱི་མི་གཙང་བཟར་མི་རུང་།
ཁྲག་ཀྱང་བཏུང་དུ་མི་རུང་ལ། རྒྱུ་མ་དང་ལྟོ་ནང་གི་རྫས་གཞན་པའང་ཞིབ་ཅིང་འཇིབ་ཏུ་མི་
རུང་ན། ལུས་ཀྱིས་ཁྱོད་ལ་ཅི་ཞིག་བྱ་སྟེ་བསྲུང་བར་མི་རིགས་སོ། །ཉེས་ན་སྟེ་རིགས་ན་ཝ་
དང་བྱ་རྒོད་ཀྱིས། ཟས་ཀྱི་དོན་དུ་འདི་བསྲུང་རིགས། དེས་ན་མིའི་རིགས་ཡིན་པས་འོ་ཅོག་
མཐའ་དག་གི་ལུས་འདི་ནི། དགེ་བ་ལ་བཀོལ་བར་བྱ་བ་ཉིད་དུ་ཟད་ཀྱི་བསྲུངས་ཀྱང་སྙིང་པོ་
གཞན་མེད་དོ། །འདི་ལྟར་ཁྱོད་ཀྱིས་བསྲུངས་ཀྱང་ནི། །འཆི་བདག་བརྩེ་བ་མེད་པ་ཡིས། །
ཕྲོགས་ཏེ་བྱ་དང་ཁྱིར་བྱིན་ན། །དེ་ཚེ་ཁྱོད་ཀྱིས་ཅི་བྱར་ཡོད་དེ་འཆོས་མི་ནུས་པའི་ཕྱིར་ད་ལྟ་
བཀོལ་བ་མཆོག་གོ །བྲན་གཡོག་འཁོར་དུ་མི་བཏུབ་པས་གཡོག་ལས་ལ་ཟློག་པའང་། གོས་
དང་གླ་རྔན་ལ་སོགས་པ་མི་སྦྱིན་པར་འདོར་ན། ལུས་འདི་བསྣོད་ཀྱང་གཞན་འགྲོ་བས་བདག་
ལ་མི་ཕན་ན། ཡིད་ཁྱོད་ཀོ་ཞེས་བོས་ནས་རྒྱུ་མཚན་ཅི་སྟེ་ཤ་ཐང་གསོ། ཞེས་པ་སྟེ་ཕན་མེད་
གསོ་བ་མི་རིགས་པར་སྟོན་ཏོ། །དེས་ན་ལུས་འདི་ལ་གླ་རྔན་ཙམ་དུ་འཚོ་བ་བྱིན་ནས་ནི་ད་ནི་
སེམས་རང་གི་དོན་དགེ་བ་བྱེད་དུ་ཆུག །ཕན་པ་མེད་པར་འདི་ལ་ནི། ཟས་གོས་ཐམས་ཅད་
སྦྱིན་པར་མི་བྱའོ། །འགྲོ་དང་འོང་བའི་རྟེན་ཙམ་དུ། །ལུས་ལ་གྲུ་ཡི་བློ་བཞག་སྟེ། །མདོར་ན་
སེམས་ཅན་རྣམས་ཀྱི་དོན་སྒྲུབ་པའི་ཕྱིར། ཡིད་ལ་དགེ་བ་འདོད་པ་བཞིན་ལུས་ལས་སུ་རུང་
བར་བསྒྱུར་ཏེ་དབང་དུ་བྱའོ། །དེ་ལྟར་ལུས་ལ་རང་དབང་ཡོད་པའི་ཤེས་བཞིན་ལྡན་པར་
གྱིས་ཏེ། རྟག་ཏུ་འཛུམ་པའི་བཞིན་དུ་གྱིས། ཁྲོ་གཉེར་ངོ་མཛུམ་ཡོང་མཐོང་སྟེ། །འགྲོ་བའི་
བཤེས་དང་གསོང་པོར་གྱིས། ཁྲི་དང་ཁྲིའུ་ལ་སོགས་པ་བབ་ཅོལ་དུ། སྒྲ་དང་བཅས་པས་མི་
དོར་ རོ། །སྒོ་ཡང་དྲག་ཏུ་མི་དབྱེ་སྟེ། །རྟག་ཏུ་བཅོམ་སྐྱུངས་སེམས་ཅན་དགའ་བར་བྱ། ཆུ་
སྐྱར་བྱི་ལ་ཆོམ་རྐུན་དག །སྒྲ་མེད་འཇབ་ཅིང་འགྲོ་བ་ཡིས། །རང་རང་མངོན་པར་འདོད་པའི་
-
，
，
- 6 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
དོན་སྒྲུབ་པས། །ཐུབ་པ་སྟེ་སྡོམ་བརྩོན་རྣམས་ཀྱིས་རྟག་ཏུ་ལུས་ཀྱི་སྤྱོད་ལམ་དུལ་བ་དེ་བཞིན་
དུ་ སྤྱད་ དོ། །གཞན་གྱི་གདམས་ངག་དང་དུ་བླངས་བ་གཞན་ལ་བཞེངས་བསྐུལ་ གྱི་ གྲོས་འདེབས་མཁས་
ཤིང་། མ་བཅོལ་ཡང་ཕན་པ་བྱེད་པའི་ངག །གུས་པས་སྤྱི་བོར་བླང་གྱིས་ཏེ། །རྟག་ཏུ་ཀུན་གྱི་
སློབ་མ་དུལ་བ་ལྟ་བུར་སྒོ་གསུམ་དབང་བསྒྱུར་བ་བསླབ་བོ། །ལེགས་པར་སྨྲ་བ་ཐམས་ཅད་
ལ༑ ཕྲག་དོག་མེད་པར་དགེ་བར་གསུང་བ་ཞེས་བརྗོད་པར་བྱའོ། །གཅིག་ཏུ་གཞན་དགའི་སྤྱོད་ལམ་སྲུང་
བ་བསོད་ནམས་བྱེད་པ་མཐོང་གྱུར་ན། མངོན་དུ་ བསྟོད་པས་ ཀྱང་ལེགས་པར་དགའ་བ་
བསྐྱེད། ལྐོག་ཏུ་ཡང་དེའི་ཡོན་ཏན་བརྗོད་བྱ་ཞིང་། གཞན་དག་གིས་དེའི་ཡོན་ཏན་བརྗོད་ན་
ཡང་རྗེས་སུ་བརྗོད་ལ་འགའ་ཞིག་རང་གི་ཡོན་ཏན་བརྗོད་པ་མཐོང་ན་བརྗོད་པ་པོ་དེ་ཡོན་
ཏན་ཤེས་པར་བལྟས་ལ་དགའ་བ་བསྐྱེད་པ་རིག་པར་བྱའོ། །བྱང་ཆུབ་སེམས་དཔའི་བྱ་བ་
རྩོམ་པ་ཐམས་ཅད་སེམས་ཅན་དགའ་བའི་ཕྱིར་དུ་རྩོམ་པ་ཡིན་ཏེ། དེ་ནི་རིན་གྱིས་ཉོ་ནའང་
དཀོན་པ་དེ་ལྟ་བས་ན་གཞན་རང་གི་ཚིག་གིས་བྱས་པའི་ཡོན་ཏན་གྱི་རྗེས་སུ་བསྔགས་པ།
རང་གཞན་དགའ་བའི་བདེ་བ་སྤྱད་པར་ཤིན་ཏུ་བསླབ་པར་བྱའོ། །དེས་བདག་ལ་ཚེ་འདིར་
གོད་ཡོད་མེད་ལ། ཕ་རོལ་ཏུ་ཡང་བདེ་བ་ཆེ། །འགལ་བ་བརྗོད་པའི་ཉེས་པས་ཚེ་འདིར་
གཞན་མི་དགའ་བ་དང་རང་ཡང་སྡུག་བསྔལ་ཞིང་། ཕ་རོལ་ཏུ་ཡང་རྣམ་སྨིན་སྡུག་བསྔལ་ཆེ་
བའི་ཕྱིར་གཞན་མགུ་བ་གཙོ་བོར་སྒྲུབ་པའོ། །དེ་ལྟར་ཤེས་བཞིན་དུ་གཞན་ལ་མི་གནོད་པར་
སྨྲ་ན་ཡིད་ཕེབས་པ་དང་འབྲེལ་ཆགས་དང་། དོན་གསལ་བ་དང་ཡིད་དུ་འོང་བ་དང་། ཆགས་
དང་ཞེ་སྡང་སྤངས་པ་དང༌། །འཇམ་ཞིང་རན་པར་སྨྲ་བར་བྱ། །མིག་གིས་སེམས་ཅན་བལྟ་ན་
ཡང་། །འདི་དག་ཉིད་ལ་བརྟེན་ནས་དགེ་བ་སྤྱད་པས་བདག །སངས་རྒྱས་ཉིད་དུ་འགྱུར་རོ་
ཞེས། །བསམ་པ་དྲང་ཞིང་བྱམས་པའི་ཚུལ་གྱིས་བལྟ་བས་བསླབ་བོ། །གང་ཞིག་དགེ་བ་ཆེན་པོར་འགྱུར་
ཚུལ་དགེ་བ་རྟག་པར་བྱས་པ་དང་དགེ་བ་ལ་མངོན་ཞེན་གྱིས་བསླང་བའམ། མི་དགེ་བའི་
- 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉེན་པོ་ཡིས་ནི་བསྲུང་བ་ཉིད། ཡུལ་ཡོན་ཏན་དང་ནི་ཕན་འདོགས་ཞིང་། སྡུག་བསྔལ་ཅན་
ལ་དམིགས་ན་དགེ་ཆེན་འགྱུར་ཏེ། བཤེས་སྤྲིང་ལས། རྟག་དང་མངོན་པར་ཞེན་དང་གཉེན་
པོ་ཉིད། །ཡོན་ཏན་གཙོ་ལྡན་གཞི་ལས་བྱུང་བའི་ལས། །དགེ་དང་མི་དགེ་རྣམ་ལྔ་ཆེན་པོ་སྟེ། །
དེ་ལས་དགེ་བ་སྤྱད་ལ་བརྩོན་པར་བགྱི། །ཞེས་གསུངས་པའོ། །ལྟོས་པ་མེད་པར་གོ་ཆ་བགོ་བ་དེ་ལྟ་
བུའི་དགེ་བ་གཞན་དོན་ཆེན་པོ་ལ་མཁས་ཤིང་དགའ་བ་དང་ལྡང་བ་ཡང་བར་བྱས་ནས།
ལས་རྣམས་བདག་གིས་རྟག་ཏུ་བྱ། །ལས་རྣམས་ཀུན་ལ་སུ་ལ་ཡང་། །ལྟོས་པར་བྱ་བ་མ་ཡིན་
ནོ་སྙམ་པའི་གོ་ ཆ་ བྱེད་ པའོ། །གཙོ་བོ་གཞན་དོན་བསམ་པ་སྤྱོད་པའི་ངོ་བོ་སྦྱིན་པའི་ཕ་རོལ་ཕྱིན་ལ་
སོགས། སྔ་མ་ལས་ཕྱི་མ་གོང་ནས་གོང་དུ་ཁྱད་ཞུགས་ཕར་ཕྱིན་དྲུག་སྤྱད་པར་གསུངས་པ་
ལས་དགོས་པ་ཆུང་ངུའི་ཕྱིར་ནི་ཆེ་མི་གཏང་། དགོས་པ་ཆེ་ཆུང་ཡང་གཙོ་ཆེར་གཞན་གྱི་དོན་དུ་
འགྱུར་མི་འགྱུར་བསམ་མོ། །དེ་ལྟར་ རིག་བྱས་གཞན་དོན་ལ། །རྟག་ཏུ་བརྩོན་པར་གནས་
པར་བྱ། །ཐུགས་རྗེ་མངའ་བ་རིང་གཟིགས་པ། །ཉན་ཐོས་ཀྱི་སྡེ་སྣོད་དུ་བཀག་པ་རྣམས་ཀྱང་
ཐེག་ཆེན་པ་དེ་ལ་གནང་བ་ཡོད་དེ། འདུལ་བའི་སྡེ་སྣོད་དུ། ཕྱི་དྲོའི་ཁ་ཟས་གསེར་དངུལ་ལེན་
པ་སྤང་བར་བྱ། ཞེས་གསུངས་ནས། ཐེག་ཆེན་སྡེ་སྣོད་དུ། མགྲོན་པོས་བདག་གིར་མི་བྱེད་
དང༌། །གསེར་ལ་སོགས་པ་ལེན་མི་བྱེད། །ཅེས་མ་བླངས་པ་ལས་ལྟུང་བར་གསུངས་པ་ལྟ་བུ་
གཞན་དོན་ཁྱབ་ཆེ་བ་ལ་དགོངས་པའོ། །སེམས་ཀྱི་དབང་དུ་བྱས་པ་བསླབ་བཏུས་སུ། སྨན་དང་གོས་ལ་
སོགས་བཅས་པ། །ཞེས་གཞན་དོན་དུ་ལུས་བསྲུང་བ་ལ་རྟག་ཏུ་བྱ་བའི་སྨན་དང་ན་བའི་གསོ་
སྨན་གཉིས་གསུངས་པ་ལས་སྨན་དང་པོ་ཟས་ཀྱི་དབང་དུ་བྱས་པ་ལ་ཆ་བཞིར་བྱས་ཏེ།
གཅིག་ནི་འཕྲོག་མ་ལ་སོགས་པ་ལོག་པར་ལྟུང་བ་རྣམས་དང་གཅིག་ནི་ཕོངས་པ་ལ་སོགས་པ་
མགོན་མེད་དང་། གཅིག་ནི་དཀོན་མཆོག་ལ་སོགས་པ་བརྟུལ་ཞུགས་གནས་ལ་བགོ་བྱ་ཞིང་།
གཅིག་བཤེས་སྤྲིང་ལས། ཁ་ཟས་སྨན་དང་འདྲ་བར་རིག་པ་ཡིས། །འདོད་ཆགས་ཞེ་སྡང་མེད་
- 70



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
པར་བསྟེན་བགྱི་སྟེ། །རྒྱགས་ཕྱིར་མ་ལགས་སྙེམས་པའི་ཕྱིར་མ་ལགས། །ཚགས་ཕྱིར་མ་
ལགས་ལུས་གནས་འབའ་ཞིག་ཕྱིར། །ཞེས་པ་ལྟར་རང་གིས་རན་པ་ཙམ་དུ་བཟའ་བྱ་སྟེ།
དཀོན་མཆོག་སྤྲིན་ལས། བསོད་སྙོམས་དེ་ལས་ཆ་གཅིག་ནི་ཚངས་པ་མཚུངས་པར་སྤྱོད་པ་
རྣམས་ཀྱི་ཕྱིར་བཞག་གོ །གཉིས་པ་ནི་སྡུག་བསྔལ་བ་རྣམས་ཀྱི་ཕྱིར་བཞག་གོ །གསུམ་པ་ནི་
སེམས་ཅན་ལོག་པར་ལྟུང་བ་རྣམས་ཀྱི་ཕྱིར་བཞག་གོ །ཆ་བཞི་པ་ནི་བདག་ལའོ། །དེ་བས་ན་
འདོད་ཆགས་མེད་པར་ཟ་སྟེ་ཆགས་པར་མ་ཡིན་བརྐམ་པར་མ་ཡིན་ཞེས་སོགས་རྒྱ་ཆེར་
གསུངས་སོ། །གོས་ཀྱི་དབང་དུ་བྱས་ནས་ཆོས་གོས་གསུམ་པ་མ་གཏོགས་པ་སྦྱིན། ཞེས་པ་
སྟེ། བྱང་ཆུབ་སེམས་དཔའི་སོ་སོ་ཐར་པ་ལས། གལ་ཏེ་ལ་ལ་ཞིག་འདས་ནས་ལྷུང་བཟེད་
དམ་ཆོས་གོས་སློང་པ་ལ་སངས་རྒྱས་ཀྱི་གནང་བ་ཆོས་གོས་གསུམ་ལས་ལྷག་པར་གྱུར་ན་ཇི་
ལྟར་བཏང་བ་བཞིན་དུ་སྦྱིན་པར་བྱའོ། །གལ་ཏེ་དེ་ལ་ཆོས་གོས་ཉུང་བར་གྱུར་ན་གང་ལ་
བརྟེན་ནས་ཚངས་པར་སྤྱོད་པ་ལ་གནས་པ་དེ་ནི་ཡོངས་སུ་གཏང་བར་མི་བྱའོ་ཞེས་གསུངས་
པའོ། །ལུས་ཀྱི་དབང་དུ་བྱས་པ་བདག་བསྲུང་བའི་དབང་དུ་མཛད་ནས། དམ་པའི་ཆོས་ནི་སྤྱོད་པའི་
ལུས། །ཕྲན་ཚེགས་ཆེད་དུ་གནོད་པས་གཟིར་བར་མི་བྱ་སྟེ། དེ་ལྟར་ལུས་བསྲུང་བ་བྱས་ན་
ངོས་སེམས་ཅན་གྱི། བསམ་པ་མྱུར་དུ་རྫོགས་པར་འགྱུར་བའི་ཕྱིར་རོ། །དེས་ན་སྙིང་རྗེའི་
བསམ་པ་དགྲ་གཉེན་ཁྱད་མེད་དུ་མ་དག་པར། ལུས་འདི་གཏང་བར་མི་བྱ་སྟེ། །ཅི་ནས་སྙིང་
རྗེའི་དབང་གིས་གཏོང་ན་སྐྱེ་བ་འདི་དང་གཞན་དག་ཏུ། གཞན་དོན་རྒྱ་ཆེན་འགྲུབ་པའི་རྒྱུར་
གཏང་ངོ༌། །ཆོས་འཆད་དུས་ཀྱི་བྱང་ཆུབ་སེམས་དཔའི་སོ་སོ་ཐར་པ་ལས། ཤཱ་རིའི་བུ་དེ་བཞིན་
གཤེགས་པས་རབ་ཏུ་བྱུང་པས་ཟང་ཟིང་གི་སྦྱིན་པ་བྱ་བར་མ་གནང་ངོ་ཞེས་འབྱུང་བས་གཙོ་
ཆེར་ཆོས་ཀྱི་སྦྱིན་པ་བྱ་བ་ལ་ཆོས་ཀྱི་ཆེ་བ་དབྱུང་བའམ་ཆོས་སྤོང་གི་ལས་དགག་པའི་ཕྱིར་མ་
གུས་པ་ལ་ཆོས་མི་བཤད་ཅིང་། མི་ན་བཞིན་དུ་མགོ་བཀྲིས་པ་དང༌། དོ་ཀེར་ཅན་དང་ཐོར་
- 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཙུག་ཅན་དང་ཅོད་པན་ཅན་དང་ཞྭ་གྱོན་པ་དང་། ལག་ན་གདུགས་དང་འཁར་བ་དང་མཚོན་
ཆ་དང་རལ་གྲི་དང་དགྲ་སྟ་དང་ཞགས་པ་ཐོགས་པ་དང་། མགོ་བོ་གཡོགས་པ་དག་ལའང་
ཆོས་བཤད་པར་བྱ་བ་མིན་ཏེ་ན་བ་ལ་ནི་ལྟུང་བ་མེད་དོ། །བློ་དམན་ལ་ཟབ་དང་རྒྱ་ཆེན་གྱི་
ཆོས་དང་། ཁྲིམས་གྲོགས་སྐྱེས་པ་མེད་པར་བུད་མེད་ཉེ་དུ་མ་ཡིན་པ་ལ་ཆོས་བཤད་པར་བྱ་བ་
མིན་ཏེ་བཤད་ན་ཚིག་སྔ་མ་དྲུག་འདས་པ་ན་ལྟུང་བར་གསུངས་སོ། །ཐེག་པ་དམན་དང་
མཆོག་གི་ཆོས་རྣམས་ལ། མཚུངས་པར་གུས་པ་ཀུན་ཏུ་སྤྱད་དེ། འཕགས་པ་རྣམ་པར་འཐག་
པ་ཐམས་ཅད་བསྡུས་པའི་མདོ་ལས། འཇམ་དཔལ་གང་ལ་ལས་དེ་བཞིན་གཤེགས་པས་
གསུངས་པའི་ཆོས་ལ་ལ་ནི་བཟང་བར་འདུ་ཤེས་པ་དང་ཡང་ལ་ལ་ནི་ངན་པར་འདུ་ཤེས་ན་
དམ་པའི་ཆོས་སྤོང་བའོ་ཞེས་གསུངས་པའི་ཕྱིར་རོ། །རྒྱ་ཆེན་ཆོས་ཀྱི་སྣོད་དུ་གྱུར་པའི་བློ་ལྡན་
དམན་པའི་ཆོས་ལ་སྦྱར་བར་མི་བྱ་ཞིང་། བསླབ་སྡོམ་གྱི་སྤྱོད་པ་སྒྲིབ་པའང་སྟོང་སྐད་ཀྱི་འུད་
ལ་སོགས་པས་ཡོངས་སུ་དོར་དུ་འཇུག་པ་མི་བྱ་སྟེ། མདོ་ཀླགས་པ་དང་སྔགས་བཟླས་པ་ཙམ་
གྱིས་གྲོལ་བར་འགྱུར་རོ། །ཞེས་སོགས་སྒྲ་ཇི་བཞིན་པའི་ཚིག་གིས་འདྲིད་ཅིང་བསླུ་བར་མི་བྱ་
བར་ བློ་དང་འཚམ་པའི་ཆོས་ཀྱིས་གཞན་ལ་ཕན་པར་བྱའོ། །ཀུན་ཏུབྱ་བའི་སྤྱོད་ལམ་ས་འབྲུད་པའི་
ཤིང་ལྗན་ལྗིན་ཅན་དང་ནི་སྣབས་དང་འཆིལ་མ་དག་དོར་བ་ན་ནི་ས་ལ་སོགས་པས་བགབ་
པར་བྱ། གཅི་བ་དང་ཕྱི་ས་ལ་སོགས་པའང་ལོངས་སྤྱད་དུ་རུང་བའི་ཆུ་དང་བསིང་ཐང་ལ་
སོགས་པ་སྐྱེ་བོ་འདུ་བའི་གནས་སུ་འདོར་བ་ནི་འདུལ་བ་ལས་སྨད་ཅིང་བཀག་གོ །ཟས་ཟ་བ་
ན་ཡང་ཁམ་གྱིས་ཁ་བཀང་བ་དང་ཙུག་ཙུག་ལྕག་ལྕག་སོགས་སམ་རྐན་ཏོག་པའི་སྒྲ་བཅས་
དང༌། ཟས་མ་སླེབས་པར་ཁ་གདངས་ནས་ནི་བཟའ་མི་བྱ༑ སྡོད་པ་ན་ཡང་རྐང་པ་བརྐྱང་སྟེ་
མི་འདུག་ཅིང་། ལག་པའམ་དཔུང་པ་མཉམ་པར་མི་མཉེའོ། །བཞོན་པ་རྟ་དང་ཁྱོགས་ལ་
སོགས་པ་དང་མལ་སྟན་གཅིག་གམ་གནས་དབེན་པ་དག་ཏུའང་། གཞན་གྱི་བུད་མེད་དམ་
，
，
- 7 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
རབ་ཏུ་བྱུང་བས་ནི་བུད་མེད་གཞན་ལུས་བསྟེན་ནུས་དང་ཡང་ལྷན་ཅིག་འདུག་པར་མི་བྱ་ཞིང་།
མདོར་ན་འཇིག་རྟེན་མ་དད་གྱུར་པ་ཀུན། མཐོང་དང་དྲིས་ཏེ་སྤང་བར་བྱ། ལག་པ་གཡོན་
པའི་སོར་མོའི་བརྡ་ནི་མི་བྱ་སྟེ། གུས་དང་བཅས་པས་གོམས་པ་ཡི། ལག་པ་དག་ནི་ཀུན་གྱིས་
ཀྱང༌། ལམ་ཡང་འཇིག་རྟེན་དད་པར་འགྱུར་བ་དེ་ལྟར་བསྟན་པར་བྱ། ཆོས་བཅུའི་མདོ་ལས།
ལག་པ་བསྐྱོད་པ་དང་རྐང་པ་བསྐྱོད་པ་དང་ཀུན་ཏུ་རྒྱུག་པ་དང་ཡོངས་སུ་རྒྱུག་པ་དང་མཆོང་བ་
དང་རྒྱལ་བ་འདི་ནི་ལུས་ཀྱི་གནས་ངན་ལེན་ནོ་ཞེས་གསུངས་པས་དགོས་པ་ཆུང་ངུ་ལ་ལག་པ་
ཤས་ཆེར་བསྐྱོད་མིན་ཏེ། ཅུང་ཟད་བསྐྱོད་དགོས་པ་ལ་སྔོན་དུ་དལ་བུའི་སྒྲ་བསྒྲགས་པ། སེ་
གོལ་ལ་སོགས་རྣམ་བྱས་ཏེ། གཞན་དུ་མ་བསྡམས་པར་འགྱུར་རོ། །མཚན་མོ་ཉལ་དུསལ་ཡས་སུ་བྱ་བ་
ཉལ་པ་ན་ཡང་མགོན་པོ་མྱ་ངན་འདས་པའི་ཚུལ་ལྟར། མངོན་པར་འདོད་པའི་ཕྱོགས་སུ་ཉལ་
བར་བྱ། ཤེས་བཞིན་མྱུར་དུ་ལྡང་སེམས་ལ། ཐོག་མ་ཉིད་དུ་ངེས་པར་སྦྱར་ནས་དུས་སུ་རན་
པར་གཉིད་ལོག་པ་སྟེ། འཕགས་པ་དཀོན་མཆོག་སྤྲིན་ལས། དེ་ཉལ་བ་ན་གློ་གཡས་པས་
ཉལ་བར་བྱེད་དེ་རྐང་པའི་རྐང་པ་སྟེང་དུ་བཞག་ནས་ལུས་ཆོས་གོས་ཀྱིས་ཤིན་ཏུ་གཡོགས་
ཤིང་དྲན་པ་དང་ཤེས་བཞིན་དུ་སྣང་བའི་འདུ་ཤེས་དང་ལྡང་བའི་འདུ་ཤེས་སུ་ཉལ་བར་བྱས་
ཏེ༑ གཉིད་ཀྱི་བདེ་བ་ལ་ཆགས་པར་མི་བྱེད། མཉེས་པའི་བདེ་བ་ལ་ཡིད་ཆགས་ན། གཞན་
དུ་ན་དེ་དག་ཇི་ཙམ་དུ་འབྱུང་བ་ཆེན་པོ་རྣམས་གནས་ཤིང་འཚོ་བའི་ཕྱིར་ཉལ་བར་བྱེད་པས་
རྟག་ཏུ་རྒྱུན་མི་ཆད་པར་དགེ་བའི་ཕྱོགས་ལ་མངོན་དུ་ཕྱོགས་པ་ཡིན་ནོ་ཞེས་གསུངས་པའོ། །
དེ་ལྟར་བྱང་ཆུབ་སེམས་དཔའི་སྤྱོད་པ་ཕ་རོལ་ཏུ་ཕྱིན་པ་དང་བསྡུ་བའི་དངོས་པོ་ལ་སོགས་པ་
ཐབས་དང་སྒོ་དུ་མ་དག །ཚད་མེད་པ་ནི་གསུང་རབ་མང་པོར་གསུངས་པ་ལས། རྩ་བའི་དོན་
སེམས་རྒྱ་ཆེན་རྣམ་དག་ཏུ་སྦྱངས་པའི་སྤྱོད་པ་ནི། ངེས་པར་བྱང་ཆུབ་མ་ཐོབ་ཀྱི་བར་དེ་ཉིད་དུ་
སྤྱད་པར་བྱ་སྟེ༔ ནམ་མཁའ་མཛོད་ཀྱི་མདོ་ལས། དཔེར་ན་བུ་ག་ནས་རླུང་འཇུག་པ་དེ་བཞིན་
- 7 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་གང་དང་གང་ནས་སེམས་ལ་སྐྱོན་བྱུང་བ་དེ་དང་དེ་ཉིད་ནས་བདུད་ཀྱིས་གླགས་རྙེད་དོ། །དེ་
ལྟ་བས་ན་བྱང་ཆུབ་སེམས་དཔའ་སེམས་ལ་སྐྱོན་མེད་པར་བྱའོ་ཞེས་གསུངས་སོ། །ལྟུང་བ་བྱུང་ན་
གཉེན་པོ་སྐྱེ་ཚུལ་གལ་ཏེ་སྐྱོན་གྱིས་གོས་ན་དྲག་ཤུལ་ཅན་གྱིས་ཞུས་པར། ཉིན་ལན་གསུམ་མཚན་
ལན་གསུམ་དུ་ལུས་གཙང་མ་དང་གོས་གཙང་མ་བགོས་ཏེ་ཕུང་པོ་གསུམ་པ་འདོན་པར་བྱའོ་
ཞེས་དང་། བསླབ་བཏུས་སུ། དེ་ལ་ཕུང་པོ་གསུམ་ནི་སྡིག་པ་བཤགས་པ་དང་བསོད་ནམས་
ལ་རྗེས་སུ་ཡི་རང་བ་དང་སངས་རྒྱས་ལ་བསྐུལ་བ་ཞེས་བྱ་བ་སྟེ་བསོད་ནམས་ཀྱི་ཕུང་པོ་ཡིན་
པའི་ཕྱིར་རོ་ཞེས་གསུངས་པས། ཉིན་དང་མཚན་མོ་ལན་གསུམ་དུ། །ཕུང་པོ་གསུམ་པ་འདོན་
བྱ་ཤིང་། །སངས་རྒྱས་སུམ་ཅུ་རྩ་ལྔ་སོགས་པའི་རྒྱལ་བ་དང་བྱང་ཆུབ་སེམས་དཔའ་ལ་བརྟེན་
ནས། ལྟུང་བའི་ལྷག་མ་གཉེན་པོ་རྒྱུན་ཆགས་དེས་ཞི་བར་བྱ་སྟེ། ཉེ་བ་འཁོར་གྱིས་ཞུས་པ་
ལས། ལྟུང་བ་རྣམས་ནི་སངས་རྒྱས་བཅོམ་ལྡན་འདས་སུམ་ཅུ་རྩ་ལྔ་ལ་གཅིག་པུས་ཉིན་
མཚན་དུ་ལྕི་བ་རྣམས་བཤགས་པར་བྱའོ་ཞེས་འབྱུང་བ་ལྟར་བྱང་ཆུབ་ལྟུང་བཤགས་འདོན་
པའོ། །གསུང་རབ་འགུས་པསྦྱང་བ་ནི་དེ་ལྟར་ཐབས་དུ་མར་རང་ལ་གཞན་གྱི་དབང་གིས་བསྐུལ་བའང་
རུང་སྟེ། གནས་སྐབས་ཀུན་ཏུ་ཅི་སྤྱོད་ཀྱང་། གསུང་རབ་རྒྱ་ཆེན་དུ་བྱང་ཆུབ་སེམས་དཔས་
བསླབ་པར་གསུངས་པ་གང་ཡིན་པའི། གནས་སྐབས་དེ་ལ་འབད་དེ་བསླབ་བོ། །རྒྱ་ཆེན་ཤེས་བྱ་
ཀུན་ལ་གུས་པས་བསླབ་པ་དེས་ན་རྒྱལ་སྲས་རྣམས་ཀྱིས་མི་བསླབ་པའི། །ཤེས་བྱ་དེ་ནི་གང་ཡང་
ཡོད་མིན་ཏེ། །རིག་པའི་གནས་ལུགས་ཀུན་ལ་བྱང་བ་དེ་ལྟར་གནས་པའི་མཁས་པ་ལ། བླང་
དོར་ཐེ་ཚོམ་མེད་པས་བསོད་ནམས་མི་འགྱུར་གང་ཡང་མེད་དེ། མདོ་སྡེའི་རྒྱན་ལས་ཀྱང་།
རིག་པའི་གནས་ལྔ་དག་ལ་མཁས་པར་མ་བྱས་ན། །འཕགས་མཆོག་གིས་ཀྱང་ཐམས་ཅད་
མཁྱེན་ཉིད་མི་འགྱུར་ཏེ། །དེ་བས་གཞན་དག་ཚར་གཅད་རྗེས་སུ་གཟུང་ཕྱིར་དང་། །རང་ཉིད་
ཀུན་ཤེས་བྱ་ཕྱིར་དེ་ལ་དེ་བརྩོན་བྱེད། །ཅེས་གསུངས་སོ། །གཞན་དོན་ཁོ་ནར་སྤྱད་ཅིང་བསློབརྒྱལ་སྲས་
..
- 7 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
རང་གིས་དངོས་སུ་བཞུགས་པའམ་ཡང་ན་གཞན་ལ་བསྐུལ་བ་དང་ཕོ་ཉ་བརྒྱུད་ནས་སྒྲུབ་
ཀྱང་རུང་། སེམས་ཅན་དོན་ལས་གཞན་མི་སྤྱད། །དེ་ཉིད་ཀྱིས་ན་སེམས་ཅན་ཁོ་ནའི་དོན་གྱི་
ཕྱིར། དགེ་བའི་རྩ་བ་ཐམས་ཅད་ཀྱང་བྱང་ཆུབ་གསུམ་ལ་རྫོགས་པའི་སངས་རྒྱས་ཁོ་ན་ཐོབ་
པའི་ཕྱིར་རམ་ཆེད་དུ་བཟླའོ། །ཡུམ་ལས། གཟུགས་མི་རྟག་ཅེས་བྱ་བར་དེ་མི་དམིགས་པའི་
ཚུལ་གྱིས་ཆོས་སྟོན་ཅིང་། དགེ་བའི་རྩ་བ་ཐམས་ཅད་ཀྱང་རྣམ་པ་ཐམས་ཅད་མཁྱེན་པ་ཉིད་
མ་གཏོགས་པ་ཉན་ཐོས་ཀྱི་སའམ་རང་སངས་རྒྱས་ཀྱི་སར་ཡོངས་སུ་བསྔོར་མི་འཇུག་པའོ་
ཞེས་གསུངས་པའོ། །རྟག་པར་དགེ་བའི་བཤེས་གཉེན་བསྟེན་པ་བྱང་ཆུབ་ཀྱི་སྤྱོད་པ་ལ་མི་རྨོངས་པའི་དོན་དུ་
རྟག་པར་དགེ་བའི་བཤེས་གཉེན་ནི། ཐེག་ཆེན་གསུང་རབ་ཀྱི་དོན་ལ་མཁས་པ་དང༌། བྱང་
ཆུབ་སེམས་དཔའི་སྡོམ་པ་དང་བརྟུལ་ཞུགས་མཆོག་ལ་གནས་པ་ཅན་སྲོག་གི་ཕྱིར་ཡང་མི་
གཏང་ངོ༌། །དེ་ལས་ཆོས་དོན་དུ་གཉེར་བ་ཡང་འཕགས་པ་དཔལ་འབྱུང་བའི་རྣམ་ཐར་བཀོད་
པའི་མདོ་ལས། བླ་མ་བསྟེན་པའི་ཚུལ་འབྱུང་བ་ལྟར་བསམ་སྟེ། ཇི་སྐད་དུ། རིགས་ཀྱི་བུ་ཁྱོད་
ཀྱིས་རང་ལ་ནི་ནད་པའི་འདུ་ཤེས་བསྐྱེད་པར་བྱའོ།། དགེ་བའི་བཤེས་གཉེན་ལ་ནི་སྨན་པའི་
འདུ་ཤེས་དང་། རྗེས་སུ་བསྟན་པ་ལ་ནི་སྨན་གྱི་འདུ་ཤེས་དང་། ནན་ཏན་ཉམས་སུ་བླང་བ་ནི་
ནད་འཚོ་བའི་འདུ་ཤེས་བསྐྱེད་པར་བྱའོ་ཞེས་གསུངས་པའོ། །ཤེས་བྱེད་སྟོན་པའི་གསུང་རབ་བལྟབ་དེས་
ན་དཔལ་འབྱུང་གི་རྣམ་ཐར་འདི་དང་ཡང་བཀའ་སྩལ་གཞན། བྱང་ཆུབ་ཀྱི་སྤྱོད་པ་རྒྱ་ཆེན་
རྣམས་ཀྱང་མདོ་སྡེ་བཀླགས་ནས་ཤེས་པར་བྱ་སྟེ། མདོ་སྡེ་རྣམས་ན་བསླབ་པའི་སྒོ་དང་ཐབས་
དུ་མ་རྒྱས་པར་སྣང་བའི་ཕྱིར་རོ། །དེས་ན་མདོ་སྡེ་རྣམས་རིམ་གྱིས་བལྟ་ཞིང་བཀླག་པར་བྱ་བ་
ལས། འཕགས་པ་ནམ་མཁའི་སྙིང་པོའི་མདོ་སྡེ་ནི། རྩ་ལྟུང་འཆོས་ཐབས་དང་བཅས་པ་
གསལ་བའི་ཕྱིར་ཐོག་མ་ཉིད་དུ་བསྟན་པ་བལྟ་བར་བྱ་སྟེ། དེའམ། བྱང་ཆུབ་སེམས་དཔའ་
ལས་དང་པོ་ལ་ཉེས་པ་དང་བཅས་པ་དེས་ཐོ་རངས་ལངས་ལ་ཤར་ཕྱོགས་སུ་བལྟས་ཏེ་འདུག་
- 7 5 -



E
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་ལྷའི་བུ་སྐྱ་རེངས་ལ་གསོལ་བ་གདབ་པར་བྱ་སྟེ། ཚིག་འདི་སྐད་དུ། སྐྱ་རེངས་སྐྱ་རེངས་
ཐུགས་རྗེ་ཆེན་པོ་ལེགས་པ་ཆེན་པོ། ཁྱེད་འཛམ་བུའི་གླིང་དུ་ཤར་མ་ཐག་བདག་ལ་ཐུགས་
རྗེས་ཁྱབ་པར་མཛད་དུ་གསོལ། ནམ་མཁའི་སྙིང་པོ་ཐུགས་རྗེ་ཆེན་པོ་དང་ལྡན་པ་ལ་ཡང་
བདག་གི་ཚིག་གིས་མྱུར་དུ་བསྐུལ་ཏེ་ཐབས་གང་གིས་བདག་ལྟུང་བ་འཆགས་པ་དང་ཐེག་པ་
ཆེན་པོ་སེམས་པ་ལ་ཐབས་དང་ཤེས་རབ་ཐོབ་པར་འགྱུར་བའི་ཐབས་དེ་བདག་གིས་རྨི་ལམ་
དུ་བསྟན་དུ་གསོལ་ཞེས་སྨོས་ལ་དེའི་ཚེ་གཉིད་ལོག་པར་ཉོལ་ཅིག་དང་འཛམ་བུའི་གླིང་འདིར་
སྐྱ་རེངས་ཤར་མ་ཐག་བྱང་ཆུབ་སེམས་དཔའ་ནམ་མཁའི་སྙིང་པོ་དང་འཕྲད་པར་འགྱུར་ཏེ།
ལས་དང་པོ་པ་དེའི་རྨི་ལམ་དུ་དེའི་གཟུགས་དེའི་མདུན་དུ་འདུག་ནས་རྩ་བའི་ལྟུང་བ་དེ་དག་
འཆགས་སུ་འཇུག་གོ་ཞེས་པ་དང༌། གཞན་ཡང་རྒྱལ་པོ་ལ་འབྱུང་ཉེ་བའི་རྩ་ལྟུང་ལྔ་དང༌།
བློན་པོ་ལ་འབྱུང་ཉེ་བའི་རྩ་ལྟུང་ལྔ་དང༌། ལས་དང་པོ་ལ་འབྱུང་ཉེ་བའི་རྩ་ལྟུང་བརྒྱད་དེ་བྱང་
ཆུབ་སེམས་དཔའི་རྩ་ལྟུང་བཅོ་བརྒྱད་ཀྱི་རྣམ་གཞག་ལ་སོགས་རྒྱས་པར་སྟོན་པའི་ཕྱིར་ཏེ་ཆེ་
ལོང་ཞིག་བསླབ་བཏུས་སུ་དྲངས་པ་ལས་ཤེས་པར་བྱའོ། །སྐབས་འདིར་ཁོ་བོསབསྟན་བཅོས་ལ་བལྟ་བ་དེས་
ན་གང་ཕྱིར་རྟག་ཏུ་སྤྱད་པ་ནི། དེ་ལས་རྒྱ་ཆེར་རབ་སྟོན་པ། བསླབ་པ་ཀུན་ལས་བཏུས་པ་
ཡང་། །ངེས་པར་ཡང་ནས་ཡང་དུ་བལྟ། །ཡང་ན་རེ་ཤིག་མདོར་བསྡུས་པ། །མདོ་རྣམས་ཀུན་
ལས་བཏུས་པ་བལྟ། །ཞེས་པ་འདི་གཉིས་ཀ་སློབ་དཔོན་གྱིས་མཛད་པ་དང་། དེར་མ་ཟད་
འཕགས་པ་ཀླུ་སྒྲུབ་ཀྱིས་མཛད་པའི་བསླབ་པ་ཀུན་ལས་བཏུས་པ་དང་མདོ་ཀུན་ལས་བཏུས་
པ་སློབ་དཔོན་གྱི་འདི་དག་ལས་གཞན་གཉིས་པའང་འབད་པའང་བལྟ་བར་བྱ་སྟེ་གང་འདིར་
མི་ སྣང་ བའི་བསླབ་ བྱ་འགའ་ཞིག་ དེ་ དག་ན་སྣང་བའི་ ཕྱིར་རོ། །དེ་ཉིད་བསྡུས་ཏེ་གཏན་ལ་ཕབས་པ་
གཞན་ཡང་མདོ་དང་བསྟན་བཅོས་གང་ལ་བྱང་ཆུབ་སེམས་དཔའི་སྤྱོད་པ་གང་ནི་མ་བཀག་
ཅིང་བསྔགས་པ། དེ་ཉིད་སྤྱད་པར་བྱ་བ་སྟེ། །འཇིག་རྟེན་སེམས་ནི་བསྲུང་བའི་ཕྱིར། །བསླབ་
འགག
- 7 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
པ་མཐོང་ནས་སེམས་ཅན་མགུ་བ་ཁོ་ནའི་ཐབས་དང་སྒོ་རླབས་གང་ཆེ་བ་ལ་སྤྱད་ཅིང་ཡང་
དག་ པ་ བསླབ་པར་ བྱའོ། །ཤེས་བཞིན་བསྲུང་བའི་མཚན་ཉིད་མདོར་བསྡུས་ཏེ་བསྟན་པ་ཤེས་ བཞིན་ གྱི་ དོན་
བདེ་བླག་ཏུ་བསྟན་པར་བཞེད་ནས་ལུས་དང་སེམས་ཀྱི་གནས་སྐབས་ལ། ཡང་དང་ཡང་དུ་
བརྟག་བྱ་བ། །དེ་ལ་དྲན་འཛིན་དུས་སུ་སྦྱར་རོ་ཞེས་པ་ཚིག་གི་ལྷག་མ་སྟེ། དེ་ཉིད་ཁོ་ན་མདོར་
ན་ནི། །ཤེས་བཞིན་བསྲུང་བའི་མཚན་ཉིད་དོ་ཞེས་སོ། །ལུས་ཀྱིས་འདི་ལྟར་སྤྱད་པ་བྱ། །ཚིག་
ཙམ་བརྗོད་པས་ཅི་ཞིག་འགྲུབ། །སྨན་སྤྱད་བཀླགས་པ་ཙམ་གྱིས་ནི། །ནད་པ་དག་ལ་ཕན་
འགྱུར་རམ། །ཞེས་པ་ཁ་བཤད་ལ་མ་ཤོར་བར་ཆོས་ལག་ལེན་ལ་ཐེབས་པར་གྱུར་ཅིག་སྙམ་
དུ་དགོངས་པ་སྟེ། ཏིང་ངེ་འཛིན་རྒྱལ་པོའི་མདོ་ལས་ཀྱང་། གཞོན་ནུ་དེ་ལྟ་བས་ན་སྒྲུབ་པ་སྙིང་
པོར་བྱེད་པ་ལ་བསླབ་པར་བྱ་སྟེ། སྒྲུབ་པ་སྙིང་པོར་བྱེད་པ་ལ་ནི་བླ་ན་མེད་པ་ཡང་དག་པའི་
བྱང་ཆུབ་རྙེད་པར་དཀའ་བ་མ་ཡིན་ནོ་ཞེས་གསུངས་སོ། །བྱང་ཆུབ་སེམས་དཔའི་སྤྱོད་པ་ལ་
འཇུག་པ་ལས་གཙོ་བོར་ཤེས་བཞིན་བསྲུང་བར་བྱ་བ་སྟེ་ལེའུ་ལྔ་པའོ།། །།
༈ ཁྲོ་བའི་ཉེས་དམིགས་ལད་ནི་བཟོད་པ་ལ་འཇུག་པའི་ཐོག་མར་དེའི་མི་མཐུན་ཕྱོགས་
ཁོང་ཁྲོ་བའི་ཉེས་དམིགས་བསྟན་པར་བཞེད་ནས། བསྐལ་པ་ཞེས་གསུངས་པ་ལ། མཛོད་དུ།
བར་གྱི་བསྐལ་པ་དཔག་མེད་ནས། །ཚེ་ལོ་བཅུ་པའི་བར་དུའོ། །དེ་ནས་ཡར་སྐྱེ་མར་འབྲི་
བའི། །བསྐལ་པ་གཞན་ནི་བཅུ་བརྒྱད་དང༌། །ཡར་སྐྱེ་བ་ནི་གཅིག་ཡིན་ཏེ། །དེ་དག་ཚེ་ནི་
བརྒྱ་ཁྲིའི་བར། །དེ་ལྟར་འཇིག་རྟེན་ཆགས་པ་འདི། །བར་གྱི་བསྐལ་པ་ཉི་ཤུར་གནས།།
འཆགས་པ་དང་ནི་འཇིག་པ་དང་། །ཞིག་ནས་འདུག་པ་དུས་མཉམ་མོ། །དེ་དག་བརྒྱད་ཅུ་ལ་
བསྐལ་ཆེན། །དེ་གྲངས་མེད་གསུམ་ལ་སངས་རྒྱས། །ཞེས་གསུངས་པའི་དོན། དང་པོ་འཇིག་
རྟེན་འཆགས་པ་ནས་བརྩམས་ཏེ་ཚེ་ལོ་བརྒྱད་ཁྲིའི་བར་དུ་མི་རྣམས་ཚེ་ལོ་དཔག་མེད་ཀྱི་དུས་
ལ་བར་གྱི་བསྐལ་པ་དགུ་བཅུ་འདའ་ཞིང་དེ་ནས་ཚེ་ལོ་བཅུ་པའི་བར་དུ་གྲིབ་པ་དང་བཅས་པ་
，
-
，
- 77-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཆགས་ནས་གནས་པའི་བར་ནི་བར་བསྐལ་དང་པོ་ཡིན་ནོ། །ཚེ་ལོ་བཅུ་པ་དེ་ནས་ཡར་ཚེ་ལོ་
བརྒྱད་ཁྲི་བའི་བར་དུ་འཕེལ་ལོ། །ཡང་མར་ཚེ་ལོ་བཅུ་པར་གྱུར་གྱི་བར་དུ་འགྲིབ་པ་ཟུང་
གཅིག་པོ་འདི་ནི་བར་གྱི་བསྐལ་པ་གཉིས་པ་ཡིན་ཏེ། དེ་ལྟ་བུ་བཅོ་བརྒྱད་དང་། དེ་ནས་ཡར་
བརྒྱད་ཁྲིའི་བར་དུ་འཕེལ་བ་གཅིག་ལ་བར་བསྐལ་ཉི་ཤུ་པ་གཅིག་ཐོགས་ཏེ། དེ་ལྟར་ན་བར་
གྱི་ཁུག་པ་བཅུ་བརྒྱད་པ་མཐའ་དག་སྡོམ་པ་དང་མཐའ་ཐོག་གི་ཡར་སྐྱེ་མར་འགྲིབ་རེ་རེ་བ་
དུས་མཉམ་པ་ཅན་བར་གྱི་བསྐལ་པ་ཉི་ཤུར་འཇིག་རྟེན་གནས་སོ། །འཆགས་པ་འཇིག་པ་
སྟོང་པ་གསུམ་ཡང་དེ་དང་དུས་མཉམ་པས་བར་བསྐལ་བརྒྱད་ཅུ་ལ་བསྐལ་ཆེན་ནོ། །དེའི་
གྲངས་ གཅིག །བཅུ། བརྒྱ། སྟོང༌། ཞེས་པ་ལྟ་བུ་གྲངས་ཀྱི་གནས་གཞན་དྲུག་ཅུའི་བར་དུ་
རིམ་པར་བཅུ་འགྱུར་དུ་བསྒྲེས་པས་བསྐལ་པ་གྲངས་མེད་གཅིག་ཏུ་སློངས་ལ། དེ་འདྲའི་
བསྐལ་པ་གྲངས་མེད་གསུམ་གྱི་སྤྱོད་པས་སངས་རྒྱ་བར་གསུངས་པ་ལས་འདིར་ཡང་ཚོགས་
བསགས་པའི་ཡུན་ཚད་ལ་སྦྱོར་བའི་ཕྱིར་བསྐལ་ཆེན་དུ་འཐད་དོ།། དེ་ལྟ་བུའི་བསྐལ་པ་སྟོང་
དུ་བསགས་པ་ཡི། སྦྱིན་པ་དང་བདེ་གཤེགས་མཆོད་པ་དང་ལ་སོགས་ཀྱི་སྒྲས་ཚུལ་ཁྲིམས་ཀྱི་
སྡོམ་པ་ཡང་དག་པར་བླངས་པ་ལས་བྱུང་པའི་ལེགས་སྤྱད་གང་ཡིན་པ་དེ་ཀུན་ཡང་། སེམས་
ཅན་ལ་རྣམ་པར་སྡང་བའི་ཁོང་ཁྲོ་གཅིག་གིས་མེ་ཆུང་ངུས་རྩྭའི་ཚོགས་བཞིན་འཇོམས་པར་
བྱེད་དེ། འཇམ་དཔལ་རྣམ་པར་རོལ་པའི་མདོ་ལས། འཇམ་དཔལ་ཁོང་ཁྲོ་བ་ཞེས་བྱ་བ་ནི་
བསྐལ་པ་བརྒྱ་སྟོང་དུ་བསགས་པའི་དགེ་བ་འཇོམས་པར་བྱེད་པ་སྟེ་ཞེས་གསུངས་སོ། །དེ་
ཙམ་དུ་ཉེས་དམིགས་ཆེ་བ་ཉིད་ཀྱིས་ཞེ་སྡང་ལྟ་བུའི་སྡིག་པ་གཞན་མེད། སྡིག་པ་དེ་འགོག་
ནུས་པའི་ཕྱིར་བཟོད་པ་ལྟ་བུའི་དཀའ་ཐུབ་བམ་ལེགས་སྤྱད་གཞན་མེད་དེ་བས་བཟོད་ལ་ནན་
ཏན་དུ། འཆད་འགྱུར་གྱི་ཐབས་སྣ་ཚོགས་ཚུལ་གྱིས་བསྒོམ་པར་བྱའོ། །མཐོང་ཆོས་མྱོང་བ་དེ་ལྟ་
མིན་པར་ཞེ་སྡང་ཟུག་རྔུའི་སེམས་འཆང་ན། རང་གིས་ཀྱང་ཡིད་ནི་ཞི་བ་དང་དུལ་བའི་ཉམས་
- 7 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
མི་མྱོང་ཞིང་། དགའ་དང་བདེ་བའང་མི་ཐོབ་ལ། གཉིད་མི་འོང་ཞིང་ཆོས་ལ་བློ་བརྟན་པ་མེད་
པར་འགྱུར་ཏེ་དེས་ཚུལ་མིན་ལ་སྦྱོར་བའི་ཕྱིར་རོ། །བྲན་གཡོག་གང་དག་ནོར་དང་བཀུར་སྟི་
ཡིས། དྲིན་བྱིན་པའི་རྗེ་དཔོན་དེ་ལ་བརྟེན་གྱུར་པ། དེ་དག་ཀྱང་ནི་སྡང་ལྡན་པའི། །རྗེ་དཔོན་
དེ་ལ་གསོད་པར་རྒོལ་སྲིད་དེ་ཉེས་པ་དེ་ལྟའི་རྩ་བ་ཡང་ཞེ་སྡང་ངོ༌། །ཞེ་སྡང་དེ་ཡིས་རང་གིས་
མཛའ་བཤེས་ཀྱང་སྐྱོ་བར་འགྱུར་ལ། ཚིག་སྙན་པ་དང་སྦྱིན་པས་བསྡུས་ཀྱང་སྡང་ལྡན་ལ་
བརྟེན་པར་མི་བྱེད་དེ། མདོར་ན་ཁྲོ་བས་རང་གཞན་སུ་ཡང་བདེར་གནས་པ། དེ་ནི་འགའ་
ཡང་ཡོད་མ་ཡིན། སྐྱོན་ཡོན་འབྲས་བུ་ལ་བསམ་ནས་བཟོད་པ་བསྒོམ་པ་ཁྲོ་བའི་དགྲ་ཡི་མཐོང་ཆོས་ཀྱི་སྡུག་
བསྔལ་དེ་ལྟ་བུ་ལ་ སོགས། ཕྱི་མར་ཡང་སྡུག་བསྔལ་དག་ནི་བྱེད་པར་འགྱུར། གང་ཞིག་
སྒྲིམས་ཏེ་ཁྲོ་འཇོམས་པ། །དེ་ནི་འདི་དང་གཞན་དུ་བདེ། །ཁྲོ་བའི་རྒྱུ་ལ་བསམ་པ་རྒྱུ་མི་འདོད་པ་
བྱས་དང་འདོད་པ་ཡི། གེགས་བྱེད་པ་ལས་བྱུང་གྱུར་པ། ཡིད་མི་བདེ་བའི་རྣམ་རྟོག་ཐོག་མར་
སྐྱེ་ཞིང་དེ་རྒྱུན་མཐུད་པ་ལ་ཞེ་སྡང་འཕེལ་བའི་ཕྱིར་ཟས་དང་འདྲ་བའི་རྒྱུ་དེ་རྙེད་ནས། ཞེ་སྡང་
བརྟས་ཏེ་བདག་འཇོམས་སོ། །དེ་ཉིད་རྟོགས་པར་དགོས་ཚུ་ལདེ་ལྟས་བདག་གི་དགྲ་བོ་ཞེ་སྡང་དེ་ཡི།
ཟས་སམ་རྒྱུ་ཡིད་མི་བདེ་བ་ནི་སྐྱེས་མ་ཐག་རྣམ་པར་གཞོམ་པར་བྱ་སྟེ། འདི་ལྟར་བདག་ལ་
གནོད་པ་ལས། །དགྲ་འདི་ལ་ནི་ལས་གཞན་མེད་པའི་ཕྱིར་དང་ཡིད་མི་བདེ་སྐྱེས་མ་ཐག་དྲན་
པས་ གཟུང་ན་གཞོམ་སླ་བའི་ཕྱིར་རོ། །བཟློག་ཐབས་ཡིད་ལ་བྱ་བ་དེས་ན་ཅི་ལ་བབ་ཀྱང་བདག་
གིས་ནི། དགའ་བའི་ཡིད་ནི་དཀྲུག་མི་བྱ་སྟེ། དགའ་བ་ནི་ཡིད་མི་བདེའི་གཉེན་པོ་ཡིན་པའི་
ཕྱིར་དང་མི་དགའ་བ་བྱས་ཀྱང་རང་སྡུག་བསྔལ་བར་བས་ཀྱི་དེ་ཙམ་གྱིས་འདོད་དོན་མི་
འགྲུབ་ལ། དགེ་བ་དག་ནི་ཉམས་པར་འགྱུར་བའི་ཕྱིར་རོ། །གལ་ཏེ་བཅོས་སུ་ཡོད་ན་ནི། །དེ་
ལ་མི་དགའ་ཅི་ཞིག་ཡོད། །གལ་ཏེ་བཅོས་སུ་མེད་ན་ཡང་། །དེ་ལ་མི་དགའ་བྱས་ཅི་ཕན། །
ཞེས་པས་གང་ལྟར་ཀྱང་དཔྱད་ན་མི་དགའ་བའི་དོན་མེད་པར་བསྟན་པའོ། །གང་ལ་བརྟེན་ནས་ཁྲོ་བ་
- 7
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སྐྱེ་ཚུལ་མ་དཔྱད་པའི་སྣང་ངོར་བདག་དང་བདག་གི་བཤེས་རྣམས་ལ། སྡུག་བསྔལ་བརྙས་དང་
ཚིག་རྩུབ་དང་། །མི་སྙན་ཞེས་བྱ་ཆོས་བཞི་བཞི་མི་འདོད་དེ། དེ་རྣམས་ཐོག་ཏུ་བྱུང་བ་དང་།
དགྲ་དང་དགྲའི་བཤེས་རྣམས་ལ་དེ་ལས་བཟློག་པས་སྡུག་བསྔལ་བརྙས་དང་ཚིག་རྩུབ་དང་
མི་སྙན་ཞེས་བྱ་བ་ཞི་བ་ནི་ཐོག་ཏུ་འབབ་པར་འདོད་ཀྱང་མ་བྱུང་བའི་རྒྱུ་ལས་ཡིད་མི་བདེ་དང་
ཞེ་སྡང་སྐྱེ་བས་སོ། །སྡུག་བསྔལ་ཆོས་ཀྱི་རྒྱུར་བསྟན་པའོན་ཀྱང་ཡིད་བདེ་བའི་རྒྱུ་འདོད་པ་གྲུབ་པ་ནི་རེ་
འགའ་འབྱུང་ཞིང༌། སྡུག་བསྔལ་གྱི་རྒྱུ་འདོད་པ་མ་གྲུབ་པ་ནི་ཤིན་ཏུ་མང་བ་ལས། སྡུག་
བསྔལ་མེད་པར་ངེས་འབྱུང་དང་སྐྱོ་ཤས་མེད་པ་དེ་བས་སེམས་ཁྱོད་སྡུག་བསྔལ་དང་ལེན་གྱི་
བཟོད་ པ་ལ་བརྟེན་པར་གནོས་ཤིག །ཐར་པའི་དོན་དུ་བཟོད་པར་བྱ་བ་དཔེར་ན་དཀའ་བཟློག་སྟེ་ལྷ་མོ་
ཨུ་མ་ལ་དད་པ་དང་ཡུལ་ཀརྞ་པ་ལ་སོགས་པ་ལྷོ་ཕྱོགས་ཀྱི་རྒྱུད་དུ་སྐྱེས་པ་ཁ་ཅིག་རིམ་པ་ལྟར་
སྟོན་ཟླ་འབྲིང་པོའི་དུས་ལ་སོགས་པར་གསོ་སྦྱོང་བྱས་ནས་མཆོད་སྦྱིན་གྱི་དོན་དུ་རང་གི་ལུས་
བསྲེག་པ་དང་ཕན་ཚུན་འགྲན་པའི་ང་རྒྱལ་གྱིས་རང་གི་ལུས་མཚོན་གྱིས་གཅོད་པ་ལ་སོགས་
པའི་སྡུག་བསྔལ་ཚོར་བ་ནི། མཆོད་སྦྱིན་གྱི་གྲགས་པ་དང་དཔའ་བོའི་མིང་གོང་དུ་འབྲི་བ་ཙམ་
ལས་གཞན་པའི་དོན་མེད་ཀྱང་བཟོད་པར་བྱེད་པ་ཡོད་ན། འདིར་ཐར་པ་ཡི་དོན་དུ་བདག་གོ་
སྡུག་ བསྔལ་ ལ་ ཅི་ ཕྱིར་ བསྡར་ ཏེ་ བཟོད་ པར་ རིགས་སོ། །གོམས་པའི་དབང་གིས་བཟོད་པར་བྱ་བ་
གོམས་ན་སླ་བར་ མི་ འགྱུར་ བའི་དངོས་ དེ་ གང་ ཡང་ ཡོད་ པ་ མ་ ཡིན། དེ་ ལ་ གནོད་ པ་
ཆུང་གོམས་པས། གནོད་པ་ཆེན་པོའང་བཟོད་པར་བྱས་སོ། །ཞེས་པ་སྟེ་རྒྱལ་པོ་གོ་ར་བས་
དར་ལྭ་བ་རིམ་པ་མང་པོའི་འོག་ན་ཉུངས་དཀར་གྱི་འབྲུ་ཡོད་པའི་རྩུབ་པ་མི་བཟོད་པ་ཡང་
ཕྱིས་ཚེར་མའི་ ཁུར་ཁུར་བ་བཟོད་པ་བཞིན་ནོ། །ལོག་པར་བསམ་ཏེ་བཟོད་པར་བྱ་བདེ་ལྟ་མོད་ཀྱི་
གོམས་པར་བྱ་བའི་སྡུག་བསྔལ་ཆུང་ངུ་ཡང་འབད་པ་མེད་པར་མི་འབྱུང་ངོ་ཞེ་ན། མ་ཡིན་ཏེ་
སྦྲུལ་དང་ཤ་སྦྲང་དག་དང་ནི། བཀྲེས་སྐོམ་ལ་སོགས་ཚོར་བ་དང་། །གཡན་པ་ཟ་འཕྲུག་ལ་
- 8 0 -



L，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
སོགས་བཅས་པ་ཡི། དོན་མེད་སྡུག་བསྔལ་འབད་མེད་དུ་འབྱུང་བ་ཅི་ཡང་འཐོང་སྟེ་མཐོང་བ་
དང༌། གཞན་ཡང་ཚ་གྲང་ཆར་དང་རླུང་སོགས་དང༌། ནད་དང་འཆིང་དང་རྡེག་སོགས་སྡུག་
བསྔལ་ཕྲ་མོ་རྣམས་ལ། དང་པོ་ནས་བདག་གིས་གཟེ་རེའམ་བཟོད་བསྲན་ཆུང་བ་མི་བྱ་སྟེ། དེ་
ལྟར་བྱས་ན་བཟོད་བསྲན་ཇེ་ཆུང་ལ་འགྲོ་བས་གནོད་པ་འཕེལ་ཚབས་ཇེ་ཆེ་ལ་འགྲོ་བའི་སྣང་
བ་འཆར་བའི་ཕྱིར་རོ། །དེས་ན་གཡུལ་དུ་ཞུགས་པ་ལ་ལ་བདག་གི་ཁྲག་མཐོང་ན། དཔའ་
བརྟན་ལྷག་པར་སྐྱེ་འགྱུར་མོད། ལ་ལ་གཞན་གྱི་ཁྲག་མཐོང་ན། །བོག་ཅིང་བརྒྱལ་བར་
འགྱུར་བ་ཡོད། །ཉོན་མོངས་ཚུ་ལདུ་དཔའ་བར་འགྱུར་ཚུལ་དེ་གཉིས་ནི་རིམ་པ་ལྟར་དེ་ལས་ཀྱི་ངང་བརྟན་
དང༌། སྡར་བའི་ཚུལ་ལ་འགྱུར་བ་ཡིན། སྡུག་བསྔལ་བྱུང་ཡང་དགའ་བ་བསྒོམ་ཚུལ་བློ་བརྟན་ཅིང་མི་སྡར་
བ་ལ་གོམས་དགོས་པ་དེ་བས་ན་གནོད་པ་ཁྱད་བསད་ཅིང་། སྡུག་བསྔལ་རྣམས་ཀྱིས་མི་
ཚུགས་པར་བྱའོ། །མཁས་པས་ཆོས་ཀྱི་དོན་དུ་སྡུག་བསྔལ་འབྱུང་ཡང་ནི། སེམས་ཀྱིས་རབ་
ཏུ་དང་བར་བྱ་སྙོག་པར་མི་བྱའོ། །བྱང་ཆུབ་སེམས་དཔའ་ནི་ཞེ་སྡང་ལ་སོགས་པའི་ཉོན་
མོངས་པ་རྣམས་དང་བཟོད་པ་ལ་སོགས་པའི་གཉེན་པོ་རྣམས་གཡུལ་འགྱེད་ལ། གཡུལ་
འགྱེད་ཚེ་ན་གནོད་པ་མང་མོད། འོན་ཀྱང་སྡུག་བསྔལ་ཐམས་ཅད་ཁྱད་དུ་བསད་ནས། ཞེ་
སྡང་ལ་སོགས་དགྲ་འཇོམས་ལ། དེ་དག་རྒྱལ་བྱེད་དཔའ་བོ་སྟེ། ལྷག་མ་སེམས་ཅན་འཇོམ་
པ་ནི་ཤི་ཟིན་གྱི་རོ་ལ་གསོད་འདོད་ཀྱིས་བསྣུན་པ་དང་འདྲ་བས་དཔའ་བོ་མ་ཡིན་ཏེ་དེ་དག་མ་
བཅོམ་ཡང་ངང་གིས་འཆི་བ་ཉིད་ཀྱི་ཕྱིར་རོ་ཞེས། སྡུག་བསྔལ་བྱུང་བའི་ཕན་ཡོན་བསམ་པ་སྔར་སྡུག་
བསྔལ་མེད་པར་ངེས་འབྱུང་མེད་པ་ཞེས་བཤད་པ་ལས་གཞན་ཡང་སྡུག་བསྔལ་འབྱུང་བའི་
ཡོན་ཏན་ནི། སྐྱོ་བས་དྲེགས་པ་སེལ་བར་བྱེད། རང་ཤུགས་ལ་དཔགས་ནས་འཁོར་བ་པ་ལ་
སྙིང་རྗེ་སྐྱེ། མི་དགེ་བ་ལ་སྡུག་བསྔལ་འབྱུང་བ་བསམས་པས་སྡིག་ལ་འཛེམ་ཞིང་དགེ་ལ་
དགའ་བ་འབྱུང་བའི་ཕྱིར་སྤྲོ་དགའ་དང་བཅས་པས་བཟོད་པར་བྱའོ། །
，
- 8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མདོར་བསྟན་རང་ལ་བབ་པའི་སྡུག་བསྔལ་ལ་དེ་ལྟར་རིགས་ཀྱང་གཞན་གྱིས་བྱས་པའི་
སྡུག་བསྔལ་ལ་ཁྲོའོ་ཞེ་ན། འོ་ན་མཁྲིས་པ་དང་རླུང་ལ་སོགས་པའི་ནད་རྣམས་ལ་ཡང་ཁྲོ་བར་
ཐལ་ཏེ་སྡུག་བསྔལ་གྱི་འབྱུང་གནས་ཆེ་བ་ཡིན་པའི་ཕྱིར་རོ། །དེ་དག་ལ་མི་ཁྲོ་བར་རིགས་ཏེ་
ལས་ཡིན་པས་སོ་ཞེ་ན། འོ་ན་སེམས་ཡོད་རྣམས་ལའང་ཅི་སྟེ་ཁྲོ་སྟེ་ཁྲོ་བར་མི་རིགས་པར་
ཐལ་བར་འགྱུར་ཏེ། དེ་དག་ཀུན་ཀྱང་ལས་ཀྱི་རྐྱེན་གྱིས་བསྐུལ་བའི་ཕྱིར་རོ། །རྒྱས་བཤད་མི་
མཚུངས་པ་ཡང་མ་ཡིན་ཏེ། དཔེར་ན་མི་འདོད་བཞིན་དུ་ཡང་། ནད་འདི་ལས་དབང་གིས་
འབྱུང་བར་འགྱུར་བ་ལྟར། དེ་བཞིན་མི་འདོད་བཞིན་དུ་ཡང་། རང་གི་ལས་དབང་གི་ནན་
གྱིས་གནོད་བྱེད་ཉོན་མོངས་པ་ལས་གནོད་པ་འབྱུང་བར་འགྱུར་བའི་ཕྱིར་རོ།། སེམས་ཅན་
རྣམས་ནི་འདི་ཁྲོ་བར་བྱའོ་ཞེས་བསམ་བཞིན་དུ་གནོད་པ་བྱེད་པས་ནད་དང་མི་མཚུངས་སོ་ཞེ་
ན་མ་ཡིན་ཏེ། གཞན་གྱིས་འདི་ཁྲོ་བར་བྱའོ་ཞེས་པ་བསམས་ཀྱང་། སྐྱེ་བོ་རྣམས་ནི་གྱི་ན་རང་
ཐང་ཙམ་ལ་ཁྲོ་བར་སྣང་བའི་ཕྱིར་རྒྱུ་དེ་ལྟ་བུའི་ངེས་པ་མ་མཐོང་ལ། རང་གིས་ཀྱང་ཁྲོ་བ་
བསྐྱེད་པ་བྱའོ་ཞེས་ཆེད་དུ་མ་བསམས་ཀྱང༌། སྤྱིའི་ཁྲོ་བ་དེ་བཞིན་དུ་གྱི་ན་རང་ཐང་ལས་སྐྱེ་
བར་འགྱུར་བ་མྱོང་བའི་ཕྱིར་དང་། དེ་དག་ཀྱང་ལས་ཀྱི་རྐྱེན་མ་ཚང་ན་འབྱུང་མི་སྲིད་པའི་ཕྱིར་
རྐྱེན་ལས་བྱུང་བར་མཚུངས་ལ་སེམས་པ་ཡོད་མེད་ཀྱི་ཁྱད་པར་ཡང་མི་འཐད་དོ། །དོན་བསྡུ་
བ་དེའི་ཕྱིར་ཉེས་པ་ཇི་སྙེད་ཐམས་ཅད་དང༌། སྡིག་པ་རྣམ་པ་སྣ་ཚོགས་ལ། །དེ་ཀུན་ལས་
བསགས་པའི་རྐྱེན་གྱི་སྟོབས་ལས་བྱུང་གི་བསམས་བཞིན་པ་ལ་སོགས་པ་རང་དབང་ཅན་དུ་
བསྐྱེད་པ་ནི་ཡོད་པ་མ་ཡིན་ནོ། །སེམས་དཔའ་མེད་པས་བཟོད་པ་བྱ་བ་ལས་ཀྱི་རྐྱེན་རྣམས་ཚོགས་པས་
དེ་དག་ཀྱང་། འབྲས་བུ་རྣམ་སྨིན་འདི་བསྐྱེད་པར་བྱའོ་ཞེས་སེམས་པ་ནི་མེད་ལ། རྐྱེན་དེས་
བསྐྱེད་པའི་འབྲས་བུ་རྣམ་སྨིན་དེ་ལ་ཡང་བདག་རྐྱེན་འདིས་བསྐྱེད་དོ་ཞེས། སེམས་པ་ཡོད་པ་
མ་ཡིན་པའི་ཕྱིར་རྟེན་ཅིང་འབྲེལ་བར་འབྱུང་བ་རང་དབང་ཅན་ནི་འགའ་ཡང་སྲིད་པ་མ་ཡིན་
，
་
，
-8
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼/
ནོ༑ ༑གྲངས་ཅན་པས་བརྟགས་པ་འདིར་མུ་སྟེགས་གྲངས་ཅན་པ་འགའ་ཞིག་གཙོ་བོ་དང་བདག་ནི་
ཅིའི་ཕྱིར་རང་དབང་ཅན་མ་ཡིན་སྙམ་དུ་དགོངས་པར་འགྱུར་བས་དེ་དགག་པའི་ཕྱིར་ཕྱོགས་
སྔ་མ་དང་དེ་དག་གི་འདོད་ཚུལ་བརྗོད་པར་བྱ་སྟེ། དེས་གྲངས་ཅན་པ་རྣམས་ནི་སྙིང་སྟོབས་
རྡུལ་དང་མུན་པ་ཞེས་བྱ་བའི་ཡོན་ཏན་ཆ་མཉམ་པ་ལ་བེམས་པོ་དང་རྟག་པ་དང་གཅིག་པུ་
དང་ལྐོག་ཏུ་གྱུར་པ་དང་རྣམ་འགྱུར་ཐམས་ཅད་རང་དབང་དུ་བསྐྱེད་པའི་ཁྱད་པར་ལྔ་དང་ལྡན་
པའི་གཙོ་བོ་ཞེས་བྱ་བར་འདོད་ལ། ཡོན་ཏན་གསུམ་པོ་ཆ་མི་མཉམ་པ་ལས་འགྲོ་བ་སྣོད་
བཅུད་ཀྱི་རྣམ་འགྱུར་ཉི་ཤུ་རྩ་གསུམ་འབྱུང་བར་འདོད་དེ། གཙོ་བོའམ་རང་བཞིན་ལས་ཆེན་
པོའམ་བློ་འབྱུང་ངོ༌། །དེ་ལས་རྣམ་འགྱུར་དང་རྡུལ་དང་མུན་པ་ལས་གྱུར་པའི་ང་རྒྱལ་འབྱུང་
ཞིང་། རྣམ་འགྱུར་ལས་གྱུར་པའི་ང་རྒྱལ་ལས་ནི་རྣ་བ་དང་ལུས་དང་ལྕེ་དང་མིག་དང་སྣ་སྟེ་
ནང་བློའི་དབང་པོ་ལྔ་དང༌། ལག་པ་དང་རྐང་པ་དང་རྐུབ་དང་མདོམས་དང་ངག་སྟེ་ཕྱི་ལས་ཀྱི་
དབང་པོ་ལྔ་དང་། ཐུན་མོང་བ་ཡིད་ཀྱི་དབང་པོ་སྟེ་བཅུ་གཅིག་འབྱུང་བར་འདོད་ལ། སྐུ་ལས་
གྱུར་པའི་ང་རྒྱལ་ལས་ཀྱང་སྒྲ་དང་རེག་བྱ་དང་རོ་དང་གཟུགས་དང་དྲི་སྟེ་དེ་ཙམ་ལྔ་འབྱུང་བ་
རྣམས་སྔར་གྱི་བཅུ་གཅིག་པོ་ལ་བསྣན་པས་ཚོགས་རྣམ་པ་བཅུ་དྲུག་གོ །མུན་པ་ལས་གྱུར་
པའི་ང་རྒྱལ་ལས་ནི་འབྲས་བུ་ལོགས་པ་མེད་ཀྱི་བཅུ་དྲུག་པོའི་རྐྱེན་བྱེད་པ་ཙམ་དུ་སྨྲའོ། །བཅུ་
དྲུག་པོའི་ནང་ཚན་སྒྲ་དང་རེག་དང་རོ་དང་གཟུགས་དང་དྲི་དེ་ཙམ་ལས་རིམ་པ་བཞིན་དུ་ནམ་
མཁའ་དང་རླུང་དང་མེ་དང་ཆུ་དང་ས་སྟེ་འབྱུང་བ་ལྔ་སྐྱེ་བར་འདོད་དེ། དབང་ཕྱུག་ནག་པོའི་
རྒྱུད་ལས། རང་བཞིན་ལས་ཆེན་དེ་ལས་ང་རྒྱལ་ཏེ། །དེ་ལྟར་བཅུ་དྲུག་འབྱུང་བ་དེ་ཡི་ཡང་། །
དེ་ཙམ་ལྔ་ལས་འབྱུང་བ་རྣམ་ལྔ་འབྱུང༌། །ཞེས་སོ། །ཤེས་རིག་གི་བདག་ནི་རྟག་པ་གཅིག་པུ་
ལོངས་སྤྱོད་པ་པོ་རང་དབང་ཅན་ཞེས་པ་ཁྱད་པར་བཞི་ལྡན་གཙོ་བོའི་ནང་དུ་ཞུགས་པའི་ཕྱིར་
སེར་སྐྱའི་ཡུལ་ལས་ཀྱང་འདས་སོ་ཞེས་འདོད་ཅིང་། རང་བཞིན་ནམ་གཙོ་བོ་ནི་རྒྱུ་ཁོ་ན་དང་།
-83-



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆེན་པོ་དང་ང་རྒྱལ་དང་དེ་ཙམ་ལྔ་ནི་རྒྱུ་ཡང་ཡིན་ལ་འབྲས་བུ་ཡང་ཡིན་པ་དང་། དབང་པོ་
བཅུ་གཅིག་དང་འབྱུང་བ་ལྔ་ནི་འབྲས་བུ་ཁོ་ན་དང་། ཤེས་རིག་གི་བདག་ནི་རྒྱུ་འབྲས་གཉིས་
ཀ་ཡིན་པར་སྨྲ་སྟེ། ཇི་སྐད་དུ། གཙོ་བོ་བྱེད་མིན་བྱ་བ་ཡིན། །ཆེན་པོ་སོགས་བདུན་བྱ་དང་
བྱེད། །བཅུ་དྲུག་པོ་ནི་བྱ་བ་ཡིན། །ཤེས་རིག་བྱེད་མིན་བྱ་བའང་མིན། །ཞེས་སོ། །དེ་ལྟར་
གཙོ་བོ་རྣམ་འགྱུར་དང་བཅས་པ་ཉི་ཤུ་རྩ་བཞི་དང་། ཤེས་རིག་གི་དེ་ཉིད་ཤེས་ན་ཆ་ལུགས་ཅི་
འདྲ་ཡང་ཐར་པ་ཐོབ་པར་འདོད་དེ། དེ་ཉིད་ཉི་ཤུ་ལྔ་ཤེས་ན། །རལ་པའམ་བྱི་བོ་ཅོད་པན་
ནམ། །ཆ་ལུགས་གང་གིས་གནས་ཀྱང་རུང༌། །གྲོལ་འགྱུར་འདི་ལ་ཐེ་ཚོམ་མེད། །ཅེས་ཟེར་
རོ༑ ༑དེ་ལྟར་ཁྱད་པར་གྱི་ཆོས་ལྔ་ལྡན་གཙོ་བོ་ཞེས་བྱར་གང་འདོད་པ་དེ་དང་། ཆོས་བཞི་ལྡན་
གྱི་བདག་ཅེས་ལོག་པར་བཏགས་པ་གང་ཡིན་པ། དེ་དག་གི་བདག་ནི་གཞན་ལ་གནོད་པ་ལ་
སོགས་པའི་བྱེད་པ་པོར་འབྱུང་བར་བྱའོ་ཞེས་རང་ལས་རང་ཆེད་དུ་བསམ་ཞིང་འབྱུང་བ་མེད་
དེ་རང་གིས་རང་བསྐྱེད་པ་འགལ་བའི་ཕྱིར་རོ། །གཞན་ལས་ཀྱང་མི་སྐྱེ་སྟེ་རང་དབང་ཅན་
ཡིན་པའི་ཕྱིར་རོ། །རང་ངམ་གཞན་ལས་མ་སྐྱེས་པར་ནི་དེ་དག་གྲུབ་པ་མེད་ན། མེད་པ་དེའི་
ཚེ་དེ་ལས་རྣམ་འགྱུར་སྣ་ཚོགས་སྐྱེ་བར་འདོད་པ་གང་ཡིན་ཏེ་མོ་གཤམ་ལ་བུ་སྐྱེ་བར་སྨྲ་བ་
དང་མཚུངས་སོ། ཁོ་ན་རེ་མེད་པ་ལས་མི་སྐྱེ་མོད་གང་གི་ཚེ་གཙོ་བོས་ཡུལ་གཏད་པའི་རྒྱུ་ལས་
ཡུལ་དེ་ལ་ལོངས་སྤྱད་པའི་ཕྱིར་ཤེས་རིག་གི་བདག་དེ་འཇུག་གོ་ཞེ་ན། འོ་ན་བདག་དེ་ཡུལ་
ལ་ལོངས་སྤྱོད་པ་རྒྱུ་དང་བཅས་པར་འགྱུར་ཞིང་། གཙོ་བོས་ཡུལ་མ་གཏད་པའི་སྔ་རོལ་དུ་
བདག་དེ་ཡུལ་ལ་ལོངས་སྤྱོད་པ་པོར་ཡང་མི་འགྱུར་ལ། སྤྱོད་ན་རྟག་པ་གཅིག་པུ་མི་འགྱུར་བ་
ཉིད་ཡུལ་ལ་ཞུགས་པའི་ཕྱིར་གཟུགས་སོགས་ལ་རྟག་ཏུ་གཡེང་ཞིང་སྤྱོད་པར་འགྱུར་བས།
ནམ་དུ་ཡང་ཡུལ་སྣང་འགག་ཅིང་ལྡོག་པར་འགྱུར་བ་མ་ཡིན་པར་ཧ་ཅང་ཐལ་བ་ཡིན་ནོ། །
འདོད་པར་མི་ནུས་ཏེ་དེའི་རྒྱུ་ཡུལ་དུ་ཡུལ་ཉེ་བར་མ་བཞུགས་པ་ན་དེ་ཡུལ་ལ་ལོངས་སྤྱོད་པ་
- 8 4 –



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ལྡོག་པས་བསལ་ཞིང་། དེ་ཉིད་ཀྱིས་མི་རྟག་པར་ཡང་གྲུབ་ལ། རང་དབང་ཅན་གྱི་དམ་བཅའ་
འབུད་དོ། །རིག་པ་ཅན་པས་བརྟགས་པ་དགག་པ་འགྲེལ་པར། གཞན་དག་འདོད་ལ་སོགས་རྟེན་དང༌།།
རང་ནི་སེམས་མེད་ངོ་བོ་དང༌། །རྟག་དང་དེ་བཞིན་ཀུན་ཁྱབ་དང་། །དགེ་དང་མི་དགེའི་ལས་
རྣམས་ཀྱི། །བྱེད་པ་པོ་སྟེ་དེ་འབྲས་བུ། །ལོངས་སྤྱོད་པ་ལ་སེམས་པ་དང་། །ལྡན་ཕྱིར་སེམས་
པའི་རང་བཞིན་གྱི། །བདག་ཏུ་འདི་ནི་འདོད་པ་ཡིན། །ཞེས་བསྟན་པའི་མཚན་ཉིད་ཅན་གྱི་
བདག་ཡོད་པར་མུ་སྟེགས་རིག་པ་ཅན་པ་རྣམས་འདོད་པས། དེ་དག་ན་རེ། ཅི་སྟེ་གྲངས་ཅན་
པའི་ལུགས་དེ་བཀག་ཀྱང་ངེད་འདོད་པའི་བདག་དེ་རྟག་གཅིག་རང་དབང་ཅན་དུ་བདེན་ནོ་ཞེ་
ན༔ འོ་ན་ནི། ནམ་མཁའ་བཞིན་དུ་བདེ་སྡུག་གི་དོན་རང་དབང་ཅན་བྱེད་པ་མེད་པར་མངོན་
ཏེ་རྟག་པ་ནི་ནམ་ཡང་བྱེད་པ་པོ་ཡིན་མི་སྲིད་པའི་ཕྱིར་རོ། ཁོ་ན་རེ། རྟག་མོད་རྩོལ་བ་ལ་
སོགས་པ་རྐྱེན་རྣམ་པ་གཞན་དང་ཕྲད་པའི་དབང་གིས་ལས་བྱེད་པ་སྲིད་པའི་ཕྱིར་འགལ་བ་
མེད་དོ་ཞེ་ན། བདེན་ཏེ་གལ་ཏེ་རྐྱེན་དང་ཕྲད་པ་ན་ཡང་། བདག་གི་རང་བཞིན་འགྱུར་བ་མེད་
ལ་ཅི་བྱར་ཡོད་དེ་ཅིའང་བྱས་པར་མི་འགྱུར་ལ། བྱས་ན་ནི་མི་རྟག་པར་འགྱུར་རོ། ཁོ་ན་རེ་
བྱས་མོད་བྱེད་པའི་ཚེ་ཡང་རང་གི་ངོ་བོ་སྔོན་བཞིན་དུ་གནས་པ་རྟག་གོ་ཞེ་ན༑ འོ་ན་ལས་བྱེད་
པ་པོར་འདོད་པའི་བདག་དེས་ལས་དགེ་མི་དགེ་དེ་ལ་བསྐྱེད་པ་ལ་སོགས་པའི་བྱ་བ་ཅི་ཞིག་
བྱས་ཏེ་མ་བྱས་པར་འགྱུར་ལ། བདག་རྟག་པ་དེ་མི་བྱེད་པ་ལས་ཀྱི་ངོ་བོ་དང་བྱས་པ་འབྲས་
བུའི་ངོ་བོ་འདི་ཡིན་ཞེས། ལས་འབྲས་འབྲེལ་བར་འགྱུར་བས་གང་ཞིག་ཡོད་དེ་རྟག་པ་ནི་
ནམ་ཡང་བདག་གཅིག་པ་དང་དེ་ལས་བྱུང་བའི་འབྲེལ་བ་བྱེད་པ་པོ་ཡིན་མི་སྲིད་པའི་ཕྱིར་རོ།།
དེ་ལྟར་དགག་པའི་སྐབས་དོན་ལ་སྦྱར་བ་དེ་ལྟར་ན་གནོད་བྱ་གནོད་བྱེད་ཐམས་ཅད་རྐྱེན་གཞན་ལས་ཀྱི་
དབང་གིས་འབྱུང་བ་ཡིན་ཏེ། ལས་ཚོགས་འདི་ཡི་དབང་གིས་གནོད་བྱེད་དེ་ལ་རང་དབང་
མེད་དོ། །དེ་ལྟར་ཆོས་ཐམས་ཅད་ལས་དབང་རྟེན་འབྲེལ་ཙམ་དུ་ཤེས་ན་སྤྲུལ་པ་སྒྱུ་མ་ལྟ་
- 8 5 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུའི་གནོད་བྱེད་དངོས་པོ་ཀུན་ལ་ཁྲོ་བར་མི་འགྱུར་ཏེ་རྟེན་འབྲེལ་སྟོང་ཉིད་དུ་རྟོགས་པའི་ཕྱིར་
རོ༑ ༑འདི་ལ་ཁ་ཅིག་ན་རེ། ཐམས་ཅད་ལས་དང་རྟེན་འབྲེལ་ཡིན་ན་བཟོད་པ་སོགས་གཉེན་
པོ་གང་གིས་ཁྲོ་བ་ལ་སོགས་ཉོན་མོངས་གང་ཞིག་བཟློག་བྱ་སྟེ། བཟློག་པའང་རིགས་པ་མིན་
ཞེ་ན། བདེན་ཏེ་སྤང་བྱ་གཉེན་པོས་བཅོམ་པ་དེ་ལ་བརྟེན་ནས་རྒྱུ་མི་དགེ་བ་ཁེགས་པས་
འབྲས་བུ་སྡུག་བསྔལ་རྣམས་རྒྱུན་ཆད་འགྱུར་བ་ཀུན་རྫོབ་ཙམ་དུ་འདོད་པ་ལ་མི་རིགས་པ་
མེད་དོ། །དེ་ལས་དགྲའམ་མཛའ་ཡང་རུང་། །མི་རིགས་བྱེད་པ་མཐོང་གྱུར་ན། །རང་གིས་
ཀྱང་སྔོན་མི་རིགས་པ་འདི་འདྲ་བྱས་པའི་རྐྱེན་ཚོགས་པ་ལས་རྒྱུ་འབྲས་མི་སླུ་བར་གྱུར་ཏོ་ཞེས།
དེ་ལྟར་ལས་འཛད་པ་སེམས་ཏེ་བཟོད་པ་ལ་བདེ་བར་གནས་ཤིག །གལ་ཏེ་གཉེན་པོ་མ་
བསྒོམ་ཡང་རང་དགས་སྡུག་བསྔལ་མེད་པ་འགྲུབ་འགྱུར་ན། འགའ་ཡང་སྡུག་བསྔལ་མི་
འདོད་པས། ལུས་ཅན་དག་ནི་ཐམས་ཅད་ཀྱང་། །སུ་ལའང་སྡུག་བསྔལ་འབྱུང་མི་སྲིད་པར་
འགྱུར་བ་ལས་དེ་ལྟ་མ་ཡིན་པའི་ཕྱིར་གཉེན་པོ་ལ་འབད་པ་རིགས་སོ། །བག་མེད་སྐྱེ་བའི་སྙིང་རྗེའི་
ཡུལ་དུ་བསྟན་པ་སེམས་ཅན་བག་མེད་པ་ནི་བདག་རང་ལའང་བདག་ཉིད་ཚེར་མ་དང་སོགས་པའི་
སྒྲས་དོང་དང་གྱོ་མོ་དང་རྡོ་བ་དང་གསེག་མ་དང་བགྲོད་དཀའ་བའི་ལམ་དུ་མས་མ་ཡིན་པ་ལ་
འཇུག་པ་ལྟ་བུས་གནོད་པ་བྱེད་པ་དང་། ལ་ལ་གཞན་གྱི་བུད་མེད་དང་ནོར་ལ་སོགས་པ་ཐོབ་
བྱའི་ཕྱིར། རྔམ་ཞིང་སྲོག་སྐྱེལ་བ་དང་རང་གི་ཟས་གཅོད་པ་སོགས་བྱེད་དོ། ཁ་ཅིག་ནི་རང་
འགག་ཅིང་གཡང་སར་མཆོང་བ་དང་། དུག་དང་མི་འཕྲོད་ཟ་བ་དང༌། བསོད་ནམས་མ་ཡིན་
པའི་ལས་སྡིག་པ་སྤྱོད་པ་ཡིས། རང་ལ་གནོད་པ་བྱེད་པའང་ཡོད་དོ། །གང་ཚེ་དེ་ལྟར་ཉོན་
མོངས་པ་བག་མེད་ཀྱི་དབང་དུ་གྱུར་པ་ཤ་ཟ་བཞིན་དུ་སྨྱོ་བ་རྣམས་བདག་སྡུག་ཉིད་ཀྱང་
གསོད་བྱེད་པ། དེ་ཚེ་སེམས་ཅན་དེ་དག་གཞན་ལུས་ལ། གནོད་མི་བྱེད་པར་ཅི་ལྟར་འགྱུར།
ཉོན་མོངས་སྐྱེས་པས་དེ་ལྟ་བུར། །རང་དབང་མེད་པས་བདག་རང་གི་བདག་རང་གསོད་པ་ལ་
- 8
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
སོགས་ཚུལ་མིན་ལ་ཞུགས་པ་དེ་འདྲ་ལ། སྙིང་རྗེ་སྐྱེ་བར་རིགས་མོད་དེ་རྒྱ་ལ་མ་སྐྱེས་ནའང་།
ཁྲོ་བར་འགྱུར་བ་ཅིའི་ཐ་ཚིག་ཡིན་ཞེས་པའོ། །ངོ་བོ་ལ་བརྟགསཏེགལ་ཏེ་གཞན་ལ་འཚེ་ཞིང་བག་
མེད་བྱེད་པ། བྱིས་པ་སོ་སྐྱེ་རྣམས་ཀྱི་རང་བཞིན་ཡིན་ནོ་ཞེ་ན། འོ་ན་དེ་ལ་ཁྲོ་བ་མི་རིགས་ཏེ།
བསྲེག་པའི་རང་བཞིན་མེ་ལ་བཀོན་ཅིང་ཁྲོ་བ་དང་འདྲའོ། །འོན་ཏེ་འཚེ་བ་ལ་སོགས་པའི་
རྐྱེན་དེ་གློ་བུར་ཉོན་མོངས་ཡིན་ལ། སེམས་ཅན་རང་བཞིན་འོད་གསལ་ཞིང་ཞིང་དེས་པའོ་ཞེ་
ན༑ འོ་ནའང་ཁྲོ་བར་མི་རིགས་ཏེ། མཁའ་ལ་དུད་འཐུལ་བཀོན་པ་བཞིན་ནོ། །དེས་དབྱུག་པ་
ལ་སོགས་པའི་དངོས་པོ་བཀོལ་ཏེ། གལ་ཏེ་འཕེན་པ་ལ་ཁྲོ་ན། འོ་ན་གང་ཟག་དེ་ཡང་ཞེ་སྡང་
གིས་སྦད་པས། ཉེས་ན་སྟེ་རིགས་ན་ཞེ་སྡང་ལ་ཁྲོ་བར་རིགས་སོ། །གནོད་པ་དེ་དག་རང་གིས་ཉེས་པ་
བདག་གིས་སྔོན་ཆད་སེམས་ཅན་ལ། །འདི་འདྲ་བའི་གནོད་པ་བྱས། །དེ་བས་སེམས་ཅན་
འཚེ་བྱེད་པ། །བདག་ལ་ལན་དུ་གནོད་པ་འདི་འབྱུང་རིགས་པས་ཁྱབ་པ་བཟོད་དགོས་སོ།།
གནོད་བྱའི་ལུས་ངག་གཟུང་བ་གནོད་བྱེད་དེ་ཡི་མཚོན་དང་བདག་གི་ལུས། གཉི་ག་ཚོགས་པ་ནི་རྨས་
པ་ལ་སོགས་སྡུག་བསྔལ་རྒྱུ་ཡིན་ཏེ། འོན་ཀྱང་དེས་མཚོན་ཕྱུང་བ་དང་བདག་གིས་ལུས་ཕྱུང་
བ་ཡིན་ན། རང་གཞན་གང་ཞིག་ལ་ནི་ཁྲོ་བར་བྱ། འཚོ་དཀའ་ལ་འཇིག་སླ་བ་ཤུ་བ་མི་ཡི་
གཟུགས་འདྲ་བའི་ལུས་རེག་ཏུ་མི་བཟོད་སྡུག་བསྔལ་ཅན། སྲེད་ཅིང་ལྡོངས་ཏེ་ཤེས་རབ་ཀྱི་
མིག་མེད་པ་བདག་གིས་གཟུང་གྱུར་ན། དེ་ལ་གནོད་པ་སུ་ལ་ཁྲོ་སྟེ་རང་གིས་ལུས་གཟུང་བས་
ཉེས་པའི་ཕྱིར་རོ། །གནོད་བཅུད་ཀྱི་སྡིག་ལས་པས་རང་གི་ཉེས་པ་བྱིས་པ་ སྡུག་བསྔལ་མི་འདོད་ཀྱང་།
སྡུག་བསྔལ་རྒྱུ་སྡིག་ལ་བརྐམ་པས་ན། རང་གི་ཉེས་པས་གནོད་གྱུར་པའི་ལས་བྱས་ནས་
གཞན་ལ་བཀོན་དུ་ཅི་ཞིག་ཡོད། དཔེར་ན་དམྱལ་བའི་བསྲུང་མ་དང༌། རལ་གྲི་ལོ་མའི་
ནགས་ཚལ་ལ་སོགས་པ་ལྟར། རང་གི་ལས་ཀྱིས་གནོད་པ་འདི་བསྐྱེད་ན། གཞན་གང་ཞིག་
ལ་ནི་ཁྲོ་བར་བྱ་སྟེ་ཁྲོ་ན་རང་ལ་ཁྲོ་བར་རིགས་སོ། །ཁྲོ་མི་རིགས་པའི་རྒྱུ་མཚན་བདག་གི་ལས་ཀྱིས་
- 8 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྐུལ་བྱས་ནས་བདག་ལ་གནོད་བྱེད་རྣམས་འབྱུང་སྟེ། རྒྱུ་དེ་ཡིས་སེམས་ཅན་དེ་དག་དམྱལ་
བར་འདོང་པའི་ལས་ལ་སྦྱར་ན། བདག་ངོས་ཀྱི་སེམས་ཅན་དེ་དག་མ་བརླག་གམ་སྟེ་བརླག་
པར་བྱས་པའི་ཕྱིར་ཁྲོ་ན་གཞན་ངོས་ཁྲོ་རིགས་སོ། །དེ་སྒྲུབ་བྱེད་རྒྱས་པར་བཤད་པ་གནོད་པ་བྱེད་
མཁན་དེ་དག་ལ་ནི་བརྟེན་བྱས་ནས། བཟོད་པ་བསྒོམས་པས་བདག་སྡིག་མང་དུ་འབྱང་
ཞིང་བདག་ལ་གནོད་པ་བྱས་པའི་སྡིག་པ་ལ་བརྟེན་ནས་སྐྱེ་བོ་དེ་དག་ནི་ཡུན་རིང་ལ་བསྲན་
དཀའ་བའི་སྡུག་བསྔལ་ཅན་དམྱལ་བར་འདོང་པ་ཡིན་ནོ། །དེའི་ཕྱིར་བདག་ནི་དེ་ལ་གནོད་
བྱེད་ལ། དེ་དག་བདག་ལ་ཕན་འདོགས་ན། །ཕྱིན་ཅི་ལོག་ཏུ་ཅིའི་ཕྱིར། །མ་རུངས་སེམས་
ཁྱོད་གཞན་ལ་ཁྲོ་བར་བྱེད་དེ་ཁྲོ་བར་མི་རིགས་སོ། །བསམ་པའི་དུག་གིས་འཁྲུལ་པ་སྤང་བའོ་ན་གཞན་
དམྱལ་བར་འགྲོ་བའི་རྒྱུ་བྱས་པའི་ཕྱིར་རང་ཡང་དམྱལ་བར་འགྲོའོ་ཞེ་ན། བདེན་མོད་གལ་ཏེ་
བདག་ལ་བསམ་པ་བཟོད་སྒྲུབ་ལག་ལེན་དང་བཅས་པ་ཡི། ཡོན་ཏན་ཡོད་ན་དམྱལ་བར་མི་
འགྲོ་སྟེ། གལ་ཏེ་བདག་གིས་བདག་རང་ཞེ་སྡང་སྐྱེ་བ་ལས་བསྲུང་ཤིང་ཡིད་བདེ་བར་བྱས་ན།།
སེམས་ཅན་དེ་དག་ལ་ཡང་འཁོར་བ་འདིར་སྡིག་པ་ཅི་ཞིག་འབྱུང་སྟེ་ཅི་ཡང་མི་འབྱུང་བའི་ཕྱིར་
རོ༑ ༑འོན་ཏེ་ལན་དུ་གནོད་བྱས་ན། །སེམས་ཅན་དེ་དག་སྡིག་པ་ལས་བསྲུང་བར་མ་གྱུར་ལ།
བདག་གི་གཞན་དོན་སྤྱོད་པའི་བཟོད་པའང་ཉམས་པར་འགྱུར། དེས་ན་ཆོས་ལ་འབད་པའི་
དཀའ་ཐུབ་ཀྱང་ཞིག་པར་འགྱུར་ལ། དེས་ནི་དམྱལ་བར་འགྲོ་བར་འགྱུར་རོ། ། །
བསམ་ན་ཡིད་ནི་ལུས་ཅན་མ་ཡིན་པས། གནོད་བྱེད་སུས་ཀྱང་གང་དུའང་དབྱུག་པ་
བསྣུན་པ་སོགས་ཀྱིས་གཞོམ་མི་ནུས་པའི་ཕྱིར་གནོད་བྱའི་གནས་མ་ཡིན་ལ། ལུས་ལ་བདག་
ཏུ་མངོན་པར་ཞེན་པས་ན། སེམས་དང་འབྲེལ་བའི་ལུས་ནི་སྡུག་བསྔལ་དག་གིས་གནོད་པ་
ལྟར་སྣང་མོད་བདག་འཛིན་སྤངས་ན་ནི་གནོད་པ་མེད་དོ། །གཞན་གྱིས་བརྙས་དང་ཚིག་རྩུབ་
སྨྲ་བ་དང༌། མི་སྙན་པའི་ཚིག་བརྗོད་པ་དེ་ཡིས། ལུས་བེམས་པོ་ལ་གནོད་པར་མི་འགྱུར་ན།
- 88 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ལུས་སེམས་གང་ལ་གནོད་ནས་སེམས་ཁྱོད་ཅི་ཕྱིར་རབ་ཏུ་ཁྲོ་སྟེ་བརྟགས་ན་ཁྲོ་བའི་གནས་
མེད་དོ། །དེ་ལྟ་མོད་ཀྱི་བརྙས་སོགས་བྱུང་ན་གཞན་དག་བདག་ལ་མི་དགའ་བར་འགྱུར་བས་
མི་བཟོད་དོ་ཞེ་ན། གཞན་མི་དགའ་བ་དེས་ན་ཚེ་འདིའམ་ཚེ་གཞན་ལ་བདག་ལ་ཟ་བར་
གནོད་པར་མི་བྱེད་ན། བདག་ནི་ཅི་ཕྱིར་གཞན་མི་དགའ་བ་དེ་མི་འདོད་དེ་དེ་འདྲའི་རྒྱུ་ལས་
ཀྱང་ཁྲོ་བར་མི་ རིགས་སོ། །ཁྲོས་པའི་སྡིག་པ་ལྕི་བར་བསམ་པ་བདག་གི་རྙེད་པ་གྲུབ་པའི་བར་ཆད་
བྱེད་པའི་ཕྱིར། གལ་ཏེ་གཞན་མི་དགའ་ན་འདི་བདག་མི་འདོད་པས་ཁྲོ་བོ་ཞེ་ན། བདག་གི་
རྙེད་པ་ཡོ་བྱད་ནི་ཚེ་འདིར་ཡང་འགའ་ཞིག་འདོར་ལ་ཤི་བ་ན་ཐམས་ཅད་ངེས་པར་འདོར་གྱི།
ཁྲོས་པའི་སྡིག་པ་དག་ནི་རང་རྒྱུད་ལ་བརྟན་པར་གནས་པའི་ཕྱིར་རྣམ་སྨིན་ལ་འཇིགས་པས་
ཀྱང་བཟོད་པར་རིགས་སོ། །དེས་ན་བདག་ནི་སྡིག་པ་མེད་ན་དེང་ཉིད་ཤི་ཡང་བླའི། རྙེད་
བཀུར་གྱི་དོན་དུ་ཚུལ་འཆོས་དང་ཁ་གསག་དང་གཞོགས་སློང་དང་ཐོབ་ཀྱིས་འཇལ་བ་
དང་བརྙེས་པས་རྙེད་པ་ཚོལ་བ་སྟེ་ལོག་འཚོ་ལྔ་པོས་ཡུན་རིང་གསོན་པ་མི་རུང་སྟེ། བདག་ལྟ་
ཡུན་རིང་གནས་གྱུར་ཀྱང་། །འཆི་བའི་སྡུག་བསྔལ་དེ་ཉིད་མྱོང་བར་ངེས་པ་མིན་ལ་འདོད་
ཡོན་གྱི་བདེ་བ་རྗེས་སུ་མི་འབྲང་བའི་ཕྱིར་རོ། །དཔེར་ན་རྨི་ལམ་ལོ་བརྒྱར་བདེ་མྱོང་ནས། །
སད་པར་གྱུར་པ་གང་ཡིན་དང་། །རྨི་ལམ་གཞན་ཞིག་ཡུད་ཙམ་བདེ་མྱོང་ནས། སད་པར་གྱུར་
པ་གང་ཡིན་པ། །སད་པའི་དུས་སུ་ཡུན་རིང་ཐུང་དེ་དག་གཉིས་ཀ་ལའང་། རྨི་ལམ་གྱི་བདེ་བ་
དེ་ནི་ཕྱིར་འོང་མེད། ཚེ་རིང་ཚེ་ཐུང་གཉི་ག་ཡང་། འཆི་བའི་དུས་སུ་བདེ་བ་རྗེས་སུ་མི་འབྲང་
བ་དེ་འདྲར་ཟད་དོ། །ཚེ་འདིར་རྙེད་པ་ཡོ་བྱད་མང་པོ་ཐོབ་གྱུར་ཏེ། ཡུན་རིང་དུས་སུ་བདེ་སྤྱད་
ཀྱང་། །འཆི་བ་ན་ཆོམ་པོས་ཕྲོགས་པ་ཇི་བཞིན་དུ། སྒྲེན་མོ་ལག་པ་སྟོང་པར་འགྲོ་དགོས་པའི་
ཕྱིར་རྙེད་པ་ལ་ སྙིང་པོ་མེད་དོ། །ཡོད་པར་འདོད་པའི་འགོག་པའི་ཐབས་གལ་ཏེ་རྙེད་པ་ཡོ་བྱད་དང་
བཅས་པས་གསོན་གྱུར་ན། སྡིག་པ་ཟད་པ་དང་བསོད་ནམས་སོགས་ཐབས་བྱར་རུང་ངོ་ཞེ་ན།
- 8 9 -



་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདེན་ཏེ་རྙེད་པ་སྒྲུབ་པའི་དོན་དུ་ཁྲོས་པ་དང་ཆགས་ཞེན་དུ་གྱུར་པས། བསོད་ནམས་ཟད་པ་
དང་སྡིག་པ་བསགས་པར་མི་འགྱུར་རམ་དེས་ན་ཡོ་བྱད་གང་གི་དོན་དུ་བདག་གསོན་པ་དེ་
ཉིད་གལ་ཏེ་ཉམས་ནས་མི་ཚེ་དོན་མེད་དུ་གྱུར་ན། སྡིག་པ་འབའ་ཞིག་བྱེད་པ་ཡི། གསོན་ཞིང་
ཚེ་རིང་པའི་ལོངས་སྤྱོད་དེས་ཀོ་བདག་ལ་ཅི་ཞིག་བྱ་སྟེ་ལོག་འཚོའི་ཉེས་པ་སོམས་ཤིག་ཅེས་
པའོ། །འཇིག་རྟེན་ཉམས་པར་བྱེད་ཀྱང་བཟོད་པར་བྱ་བ་གལ་ཏེ་ རྙེད་པའི་དོན་དུ་ཁྲོ་བ་མི་ རིགས་ ཀྱང་
བརྙས་སོགས་ཀྱིས་སེམས་ཅན་ཉམས་པར་བྱེད་པས། མི་སྙན་སྨྲ་ལ་ཁྲོ་ཞེ་ན། བདེན་ཏེ་དེའི་
ཁྱབ་པ་ཡོད་ན་གཞན་ལ་མི་སྙན་བརྗོད་ལའང་ཁྱོད། དེ་བཞིན་ཅི་སྟེ་ཁྲོ་མི་བྱེད་དེ་ཁྲོ་དགོས་
པར་འགྱུར་རོ། །གཞན་ལ་མ་དད་པ་བསྲུང་བ་གཞན་རང་ལ་རག་ལས་པས། དད་པ་མེད་
ཅིང་མི་སྙན་པ་བརྗོད་པ་ལ་ཁྱོད་བཟོད་པར་བྱེད་ན། འདིར་ཡང་གཞན་ལ་རག་ལས་པ་གང་
ཡིན་ལ་བཟོད་པར་བྱེད་པའི་ཁྱབ་པ་ཁས་བླངས་པར་འགྱུར་ཏེ། དེ་ལྟར་ན་རང་ལ་ཉོན་
མོངས་སྐྱེ་བའི་རྒྱུ་གནོད་པ་བྱེད་པ་ཡང་གཞན་ལ་རག་ལས་པའི་ཕྱིར། མི་སྙན་སྨྲ་ལ་ཅིས་མི་
བཟོད་དེ་བཟོད་དགོས་པར་མཚུངས་སོ། །གནོད་པ་མེད་པ་བསམ་ཏེ་བཟོད་པར་བྱ་བ་འགའ་ཞིག་དད་
པའི་དབང་གིས་ཀྱང་ཁྲོ་བར་འགྱུར་བ་སྲིད་དོ་སྙམ་དུ་དགོངས་ནས། སྔར་གྱི་དེ་ལྟ་བུར་མ་
ཟད་སྐུ་གཟུགས་མཆོད་རྟེན་དམ་ཆོས་ལ། ངག་གིས་འཁྱལ་ཞིང་ལུས་ཀྱིས་འཇིགས་པར་བྱེད་
པ་ལའང་། འཇམ་པོའི་ཐབས་ཀྱིས་བཟློག་ནུས་ན་ལེགས་ཀྱི་བདག་གིས་ཞེ་སྡང་བསྐྱེད་པ་མི་
རིགས་ཏེ། སངས་རྒྱས་ལ་སོགས་འཕགས་པ་རྣམས་ལ་བདག་འཛིན་ལས་བྱུང་པའི་གནོད་པ་
མི་མངའ་བའི་ཕྱིར་རོ། །དེ་བཞིན་དུ་བླ་མ་གཉེན་ལ་སོགས་པ་དང་། བཤེས་ལ་གནོད་པ་བྱེད་
རྣམས་ལའང༌། སྔ་མ་ཉེས་པ་ཇི་སྙེད་ཐམས་ཅད་དང༌། སྡིག་པ་རྣམ་པ་སྣ་ཚོགས་པས། དེ་
ཀུན་རྐྱེན་གྱི་སྟོབས་ལས་བྱུང་། །ཞེས་བཤད་པའི་ཚུལ་གྱིས་རྐྱེན་དག་ལས། འགྱུར་བར་
མཐོང་ནས་ཁྲོ་བ་བཟློག་པར་བྱ་སྟེ། གཞན་དུ་ན་ལྷ་དང་བླ་མ་དང་བྲམ་ཟེ་དང་ཕ་མ་ལ་སོགས་
ར་
- 9 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
པའི་དོན་དུ་སྡིག་པ་བྱས་ཀྱང་ཉེས་པ་མེད་དོ་ཞེས་གཞན་གྱི་གཞུང་ལུགས་སུ་འདོད་པ་དེ་དག་
ལ་བདག་ཅག་ཀྱང་ཞུགས་པར་འགྱུར་དུ་འོང་བའི་ཕྱིར་རོ། །གནོད་བྱེད་མཚུངས་པར་བསམས་ཏེ་བཟོད་
པར་བྱ་བ་བརྟགས་ན་ལུས་ཅན་རྣམས་ ལ་ སེམས་ ཡོད་སྐྱེས་བུ་དང་། སེམས་མེད་དབྱུག་པ་
སོགས་ གཉི་གས་ གནོད་ བྱས་ན། སེམས་ཡོད་ཅི་སྟེ་བཀར་ཏེ་བཀོན་ཅིང་ཁྲོ། དེ་བས་ན་
སེམས་ཅན་གྱི་གནོད་པའང་ཆར་ལ་སོགས་པའི་གནོད་པ་བཞིན་དུ་བཟོད་པར་གྱིས་ཞེས་པའོ།།
གཏི་རྨུགས་ཀྱི་སྐྱོན་དུ་བསམ་ནས་གནོད་བྱེད་ལ་ལ་རྨོངས་པས་ཉེས་པ་བྱེད། གནོད་བྱ་ལ་ལ་རྨོངས་
པས་ཁྲོ་འགྱུར་ན། གཉི་ག་ལ་ཉེས་པ་མ་ཤེས་པ་མཚུངས་པ་དེ་ལ་སྐྱོན་མེད་གང་གིས་བྱ། སྐྱོན་
དང་བཅས་ཏེ་གང་ཞིག་ཡིན་བསམ་པར་བྱའོ། །རང་གི་ལས་སུ་བསམ་སྟེ་བཟོད་པར་བྱ་བ་གནོད་བྱ་གང་
གིས་ད་ལྟ་གཞན་དག་གནོད་བྱེད་པའི། ལས་དེ་རང་གིས་སྔོན་ཆད་ཅི་ཕྱིར་བྱས་ཏེ་བྱས་ཟིན་
པའི་ཕྱིར་གནོད་བྱ་གནོད་བྱེད་ཐམས་ཅད་ལས་ལ་རག་ལས་པར་ངེས་ན། བདག་གིས་གནོད་
བྱེད་འདི་ཁོ་ན་ལ་ཅི་སྟེ་བཀོན་ཏེ་ཁྲོ་བ་མི་རིགས་སོ། །སྙིང་རྗེ་བསྒོམ་ནས་ལས་དང་རྟེན་འབྲེལ་མི་
སླུ་བར་གྲུབ་པ་དེ་ལྟར་མཐོང་ནས་ཅི་ནས་ཀྱང༌། ཐམས་ཅད་ཕན་ཚུན་བྱམས་སེམས་སུ།།
འགྱུར་བ་དེ་ལྟར་བདག་གིས་ནི། །བསོད་ནམས་དག་ལ་དགའ་བས་སྒྲིམས་ཏེ་བཟོད་པ་
བསྒོམ་པར་བྱའི་ཞེ་སྡང་གིས་ཅི་བྱ་ཞེས་པའོ། །ཞེ་སྡང་སྤངས་ཏེ་བསོད་ནམས་སྤེལ་བ་དཔེར་ན་ཁྱིམ་
ཚིག་གྱུར་པའི་མེ། ཁྱིམ་གཞན་ཞིག་ཏུ་སོང་ནས་ནི། །རྩྭ་དང་ཚང་ཚིང་སོགས་གང་ལ་མཆེད་
ཅིང་འབར་བར་བྱེད་པ་མཐོང་ན། མེ་དེ་ནི་མྱུར་བར་བྱུང་སྟེ་དོར་བར་རིགས། དེ་བཞིན་དུ་
ལུས་དང་ལོངས་སྤྱོད་སོགས་གང་ལ་སེམས་ཆགས་ནས། དེ་ལ་གནོད་པ་མ་བཟོད་པའི་ཞེ་
སྡང་མེ་ནི་མཆེད་གྱུར་ན། བསྐལ་པ་སྟོང་དུ་བསགས་པའི་བསོད་ནམས་ཚིག་པར་དོགས་པ་
ཡིས། ཁྲོ་བ་དེ་ནི་དེ་ཡི་མོད་ལ་དོར་ཞིང་བཞིལ་བ་ལ་འབད་དོ། །སྡུག་བསྔལ་སེལ་བས་དཔེར་ན་
བསད་བྱའི་མི་ཞིག་ལག་བཅད་དེ། གལ་ཏེ་ཐར་ན་ཅིས་མ་ལེགས། །དེ་བཞིན་དུ་གལ་ཏེ་མི་
-9 1 -



EE.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡི་ལུས་ཐོབ་དུས་བཟོད་པ་བསྒོམ་པ་ཙམ་གྱི་སྡུག་བསྔལ་དང་དུ་བླངས་པ་ཉིད་ཀྱིས། དམྱལ་
བ་མྱོང་འགྱུར་གྱི་སྡུག་བསྔལ་ཆེན་པོ་ བྲལ་ཅིང་ཁེགས་ན་ཅིས་མ་ལེགས། ད་ལྟའི་སྡུག་
བསྔལ་གནོད་པ་ཕྲ་མོ་འདི་ཙམ་ལའང་། བདག་གིས་བཟོད་པར་མི་ནུས་པ། དེ་ཉིད་ཀྱིས་ན་
གནོད་པ་ཆེན་པོ་དམྱལ་བའི་སྡུག་བསྔལ་གནོད་པ་ཕྲ་མོ་འདི་ཙམ་ལའང་མྱོང་འགྱུར་གྱི་རྒྱུ། ཁྲོ་
བ་ཅི་སྟེ་བཟློག་པ་མི་བྱེད་དེ་ཤིན་ཏུ་བཟློག་པར་རིགས་སོ། །དོན་ཆེན་འགྲུབ་པས་དང་དུ་བླང་བ་སྔར་ཡང་
འདོད་པ་མ་གྲུབ་པ་ལ་ཁྲོས་པའི་དོན་གྱིས་བསྲེག་པ་དང་གཅོད་པ་ལ་སོགས། སྡུག་བསྔལ་དུ་
མ་ཅན་གྱི་དམྱལ་བ་ཡང་སོས་ལ་སོགས་པར་ལན་གྲངས་སྟོང་ཕྲག་མང་པོར་འགྲོ་བ་མྱོང་གྱུར་
ཀྱང༌། ཡིད་མ་བྱུང་བ་བདག་གིས་རང་གི་ཚེ་འདིའི་དོན་དང་ནི། ཚེ་རབས་གཞན་གྱི་དོན་ཡང་
མ་བྱས་པ་ཉེས་སོ། །དེས་ན་ད་ནི་འབད་དགོས་པ་ལ་ཆོས་ཀྱི་དཀའ་སྤྱད་འདི་ནི་དམྱལ་བའི་
སྡུག་བསྔལ་དེ་ཙམ་དུ་གནོད་མིན་ལ། དོན་ཆེན་ཐར་པ་དག་ཀྱང་འགྲུབ་འགྱུར་བས། འགྲོ་
བའི་གནོད་སེམས་སྡུག་བསྔལ་ལ། །དགའ་བ་འབའ་ཞིག་འདིར་བྱ་རིགས། །གཞན་ལ་ལེགས་
པར་བསྟོད་དེ་དགའ་བ་སྒོམ་ཚུལ་གཞན་གྱིས་བདག་ལ་ནན་ཏན་ལྡན་བསྟོད་པས། གལ་ཏེ་བདག་
དགའ་བའི་བདེ་ཐོབ་ན། ཡིད་ཁྱོད་ཀྱང་ནི་ཕྲག་དོག་མེད་པར་དེ་བསྟོད་ནས། ཅི་ཕྱིར་དེ་ལྟར་
དགའ་མི་བྱེད་དེ་གཞན་དགའ་བ་ཉིད་རྒྱལ་སྲས་ཀྱི་ཆོས་ཁྱད་པར་ཅན་ཡིན་ནོ། །དེ་ཉིད་ཡོན་ཏན་
མང་པོའི་གནས་སུ་བསྟན་པ་ཁྱོད་ཀྱི་གཞན་དགའ་བ་བྱས་པའི་བདེ་བ་ཕྲག་དོག་མེད་པ་འདི། ཕན་
བདེའི་འབྱུང་གནས་ཁ་ན་མ་ཐོ་བའི་དྲི་མ་མེད་པ་སྟེ། ཡོན་ཏན་ལྡན་པ་རྒྱལ་བ་སྲས་བཅས་
རྣམས་ཀྱིས་གནང་ཞིང་། གཞན་གདུལ་བྱར་སྡུད་པ་ཡི་ཐབས་མཆོག་ཀྱང་ཡིན་ནོ། །གལ་ཏེ་མི་
འདོད་ན་ཉམས་པར་འགྱུར་ཚུལ་གཞན་ཡང་དེ་ལྟར་བསྟོད་ན་ཡིད་བདེ་བར་འགྱུར་དུ་འོང་ངོ་ཞེས།
གལ་ཏེ་ཁྱོད་གཞན་ལ་བདེ་བ་འདི་མི་འདོད་པར་ཕྲག་དོག་བྱེད་ན། བྲན་ལ་གླ་རྔན་མ་བྱིན་ན་
གཡོག་བྱེད་པ་དཀའ་བ་བཞིན་དུ་འདིར་ཡང་ཕར་སེམས་ཅན་ལ་བདེ་བ་སྦྱིན་སོགས་ཕན་པ་
- 9 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
སྤངས་པའི་ཕྱིར། ཚུར་ཡང་ཕན་ལན་མི་འབྱུང་བས་མཐོང་བ་ཚེ་འདི་དང་མ་མཐོང་བ་ཚེ་ཕྱི་མ་
སོགས་ སུ་ རང་ཡང་བདེ་བ་ལས་ཉམས་པར་འགྱུར་རོ། །གཞན་ལ་བདེ་བ་འབའ་ཞིག་འདོད་པར་བྱ་བ་
དེས་ན་རང་གི་ཡོན་ཏན་བརྗོད་པའི་ཚེ་དགའ་བདེ་སྐྱེ་ན། གཞན་ལ་བསྟོད་ནས་ཡོན་ཏན་
བརྗོད་པའི་བདེ་བ་འགྲུབ་པ་བདག་གིས་ཀྱང་འདོད་པར་བྱེད་དགོས་ཀྱི་ཕྲག་དོག་མི་རིགས་
ལ༑ གཞན་གྱི་ཡོན་ཏན་བརྗོད་པའི་ཚེ། རང་ལའང་བདེ་བ་མི་འདོད་པར་བྱེད་དགོས་པའི་
ཕྱིར་བརྣབ་སེམས་ཀྱང་མི་རིགས་སོ། །སེམས་བསྐྱེད་གཟུང་བའི་སྐབས་དོན་དྲན་པར་བྱ་བ་དང་པོ་སེམས་
ཅན་ཐམས་ཅད་བདེ་འདོད་པས། བྱང་ཆུབ་ཏུ་ནི་སེམས་བསྐྱེད་ཅིང་ཕན་བདེ་སྒྲུབ་པར་དམ་
བཅས་ནས། སེམས་ཅན་རང་གི་བདེ་བ་རྙེད་དུས་ན། དེས་ཀོ་ཅི་སྟེ་ཁྲོ་བར་བྱེད། སྔར་འདོད་
པ་གཟུགས་དང་གཟུགས་མེད་ཀྱིས་འཇིག་རྟེན་གསུམ་པོ་མ་ལུས་པས་མཆོད་འོས་སུ་འཚང་
རྒྱ་བར། སེམས་ཅན་རྣམས་ནི་འདོད་ཅེ་ན། ད་ལྟ་དེ་ལྟ་བུ་ལྟ་ཞོག་བཀུར་བ་ངན་ངོན་ཙམ་
མཐོང་ནས། ཅིའི་ཕྱིར་དེ་ལ་གདུང་བར་བྱེད་དེ་གདུང་ན་སྔར་གྱི་དམ་བཅའ་དང་འགལ་ལོ། །
དཔེར་ན་བུ་སྨད་དང་གཡོག་འཁོར་ལ་སོགས་གསོ་བྱ་གང་ཞིག་ཁྱོད་ཀྱིས་གསོ་དགོས་པ།
ཁྱོད་ཉིད་ཀྱིས་ནི་ཟས་གོས་སྦྱིན་བྱ་གང་ཡིན་པ་དེ། གཉེན་གྱིས་འཚོ་བ་རྙེད་གྱུར་ནས། རང་
གིས་སྦྱིན་མ་དགོས་ན་དགར་བ་མི་འགྱུར་བར་སླར་ཁྲོའམ། བྱང་ཆུབ་སེམས་བསྐྱེད་ཉམས་ན་དེ་ཅི་
བསྙེན་བཀུར་ངན་ངོན་ཙམ་འགྲོ་ལ་མི་འདོད་ན། སྔར་འགྲོ་བ་བདེ་གཤེགས་ཉིད་དང་ནི།
བྱང་ཆུབ་དེ་ལ་མགྲོན་དུ་བོས་ཟིན་གྱིས། ཞེས་སེམས་ཅན་དེ་རྣམས་ལ་བྱང་ཆུབ་འདོད་པར་སྨྲ་
བའི་དོན་གང་ཞིག་གཞན་གྱི་འབྱོར་པ་ལ་ཁྲོ་བ་ཅན་དེ་ལ། བྱང་ཆུབ་སེམས་ནི་ག་ལ་ཡོད།
བདག་ལ་ཕན་གནོད་ཡོད་པ་དེ་བས་ན་ཁྱོད་མི་བཟོད་པའི་སེམས་ཅན་དེས་སྦྱིན་བདག་དེ་ལས་འབྱོར་
པ་དེ་རྙེད་དམ། ཡང་ན་སྦྱིན་བདག་ཁྱིམ་དུ་གནས་འགྱུར་བ། ཀུན་ཏུ་དེ་ཁྱོད་ལ་ཐོབ་རྒྱུར་མེད་
ན༑ བྱིན་མ་བྱིན་རུང་ཕྲག་དོག་དེས་ཅི་བྱ་སྟེ་གཞན་གྱི་ཕུན་ཚོགས་བཟོད་དགོས་སོ། །གཞན་གྱི་
-9 3 -



,
གG--
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ལེགས་པ་འགག་པས་གལ་ཏེ་ཕྲག་དོག་བྱས་ན་གཞན་དག་གི་དགེ་བ་འགགས་པ་ཡང་སྲིད། དད་
པའི་གེགས་སུ་འགྱུར་བ་ཡང་སྲིད། བདག་རང་ལ་མ་དད་པར་འགྱུར་བ་ཡང་སྲིད་པའི་ཕྱིར་
བསོད་ནམས་དང་ནི་དད་པའམ། རང་གི་ཡོན་ཏན་ཅི་ཕྱིར་འདོར་ཞེས་གསུངས་ལ། རྙེད་པར་
གྱུར་པའི་དངོས་པོ་དེ་ཡང་ཀུན་ཏུ་དེ་ཁྱོད་ལ་མེད་ན་ཞེས་བཀག་པའི་ཕྱིར་རང་གིས་ནི་མ་
འཛིན་པ་ལ། རྒྱུ་གང་གིས་རབ་ཏུ་ཁྲོ་བ་སྨོས་ཞེས་པའམ་གཞུང་ཁ་ཅིག་ཏུ་གང་གིས་ཁྲོ་བར་མི་
བྱེད་སྨྲོས་ཞེས་པ་ལྟར་ན་ཕྲག་དོག་བྱས་པའི་རྒྱུ་གང་གིས་རང་ལ་ཁྲོ་བར་མི་བྱེད་སྨྲོས་ཞེས་
པར་འཆད་དོ། །གཞན་ལ་སྡང་བར་འདོད་ན་འགལ་བར་འགྱུར་ཚུལ་དེས་ན་ཁྱོད་ནི་རང་གིས་ཕྲག་དོག་གི་
སྡིག་བྱས་ལ། མྱ་ངན་མེད་པར་མ་ཟད་ཀྱི། བསོད་ནམས་ལས་གཞན་འབྱོར་པ་ཐོབ་པ་དག་
དང་། ལྷན་ཅིག་འགྲན་པར་བྱེད་འདོད་དམ། ཞེས་གདམས་པའོ། །
བམ་ པོ་ གཉིས་ པ། ཡིད་སྨོན་ཙམ་གྱིས་བཟོད་པ་མེད་ཚུལ་ཁ་ ཅིག་ ཏུ་ གཞན་ ལ་ སྡུག་
བསྔལ་བརྙས་དང་ཚིག་རྩུབ་མ་འབྱུང་པ་ལ་ཁྲོ་བ་སྲིད་པས་གལ་ཏེ་དགྲ་ཞིག་མི་དགའ་ནའང་།
དེ་ལ་ཁྱོད་དགར་ཅི་ཞིག་ཡོད། ཅེས་དྲིས་ཤིང་། གཞན་ལ་གནོད་པ་ཉིད་བདག་གིས་དོན་དུ་
གཉེར་བྱའོ་སྙམ་ན་ཁྱོད་ཀྱི་ཡིད་སྨོན་ཙམ་གྱིས་ནི། དེ་ལ་གནོད་པའི་རྒྱུར་མི་འགྱུར། །དེས་གནོད་
ཀྱང་བདག་ཉིད་ཉམས་ཚུལ་ཡང་ཁྱོད་ཀྱིས་འདོད་པ་སྡུག་བསྔལ་དེ། དགྲ་ལ་གྲུབ་ནའང་ཁྱོད་དགར་
ཅི་ཞིག་ཡོད་ཅེས་དྲིས་པ་ལ། གལ་ཏེ་འཚེངས་པར་འགྱུར་ཞེ་ན། གཞན་ལ་གནོད་པ་བྱས་པ་
དེ་ལས་ཕུང་བ་གཞན་ཅི་ཡོད་དེ། ཉོན་མོངས་ཉ་པ་དང་འདྲ་བས་བཏབ་པ་ཡི། མཆིལ་པའམ་
ལས་ཀྱི་ལྕགས་ཀྱུ་འདི་ནི་མི་ཟད་ཅིང་གཟེ་ཁ་རྣོ་བས། དེས་གཟུང་ནས་སེམས་དམྱལ་བུམ་
པར་ཡང་། དམྱལ་བའི་བསྲུང་མས་བདག་འཚེད་ངེས་པའི་ཕྱིར་རོ། །བསྟོད་གྲགས་བྱུང་ཡང་ཕན་པ་
མེད་པར་བསྟན་པ་འགའ་ཞིག་བསྟོད་གྲགས་ཀྱི་གེགས་སུ་གྱུར་པ་ལས་ཁྲོ་བ་སྲིད་དོ་སྙམ་དུ་
དགོངས་ནས་བསྟོད་དང་གྲགས་པའི་རིམ་གྲོ་ནི། ཐོབ་ཀྱང་བསོད་ནམས་སུ་མི་འགྱུར་ཞིང་
- 9 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
ཚེར་ཡང་མི་འགྱུར། བདག་སྟོབས་འཕེལ་བར་མི་འགྱུར་བ་ནད་མེད་པར་ཡང་འགྱུར་བ་མིན་
ལ༑ ལུས་བདེ་བར་ཡང་མི་འགྱུར་རོ། །ཞེས་སྙིང་པོ་མེད་པར་གསུངས་སོ། །ཡིད་བདེ་ཙམ་ལསྙིང་པོ་
མེད་པའི་ཚུལ་དེས་ན་བདག་ནི་རང་དོན་ཤེས་གྱུར་ན། བསྟོད་གྲགས་དེ་ལ་རང་ལ་ཕན་པར་འགྱུར་
བའི་དོན་ཅི་ཞིག་ཡོད། ཅེས་པ་ལ་གནས་སྐབས་སུ་ཡིད་བདེ་བ་འབའ་ཞིག་འདོད་དོ་ཞེ་ན། འོ་
ན་ནི། རྒྱན་པོ་འགྱེད་པ་དང་སོགས་པའི་སྒྲས་སྨད་འཚོང་མའི་གནས་སུ་གཟུགས་དང་ཆང་
ཡང་བསྟེན་དགོས་པར་ཧ་ཅང་ཐལ་བས་དེ་དག་ནི་མི་རིགས་སོ། །གྲགས་པའི་དོན་དུ་གཉེར་ན་འཁྲུལ་
པའི་ཚུལ་གྲགས་པའི་དོན་དུ་ནོར་གཏོང་ཞིང་། བདག་ཉིད་ཀྱང་ནི་གསོད་པར་བྱེད་སྲིད་ན། སྙན་
གྲགས་དང་ཚིག་འབྲུ་རྣམས་ཀྱིས་ཅི་ཞིག་བྱ། རང་ཤི་ན་སྙན་གྲགས་དེ་ཀོ་སུ་ལ་བདེ་སྟེ་བདེ་བ་
མིན་པས་ཞེན་པར་མི་འོས་པའོ།། དཔེར་ན་བྱིས་པ་རྩེད་བའི་དོན་དུ་རྡུལ་དང་བྱེ་མའི་ཁང་བུ་
བརྩིགས་པ་ལས་གཞན་དག་གིས་བཤིག་སྟེ་རྡིབ་གྱུར་ན། བྱིས་པ་དེ་རྣམས་ནི་ག་ཆད་ཆད་དུ་
ངུ་ཞིང་ཆོ་ངེས་འདེབས་པ་སྟེ། དེ་བཞིན་བསྟོད་དང་གྲགས་ཉམས་ན། རང་གི་སེམས་ཞུམ་
ཞིང་མི་བཟོད་པ་ནི་བྱིས་པ་བཞིན་དུ་འཁྲུལ་ལོ། །དེའི་རྒྱུ་མཚན་རེ་ཤིག་གྲགས་པ་བརྗོད་པའི་
སྒྲ་ལས་ཕྱི་རོལ་གྱི་དོན་ཡིན་པས་སེམས་མེད་པའི་ཕྱིར། བདག་ལ་བསྟོད་པའི་སེམས་ཡོད་མི་
སྲིད་ལ་སེམས་ལྡན་གྱིས་བསྟོད་པར་ཞེན་པའི་ཕྱིར་རོ། །དེས་ན་སྙན་གྲགས་ཡོད་ན་བདག་ལ་
གཞན་ དགའ་ བར་ འགྱུར་ རོ་ ཞེས་ གྲགས་པ། དེ་ ནི་ དགའ་ བའི་ རྒྱུ་ ཡིན་ གྲང་ན་དེ་ལ་
ཡང་འབྲེལ་བ་མེད་པའི་ཕྱིར་བྱིས་པའི་སྤྱོད་པ་ཁོ་ནར་ཟད་ཅེས་སྦྱར་རོ། །དེ་བཤད་པའི་ཕྱིར་
གཞན་ལ་གཞན་དགའ་བས་ཡིན་ནམ་ཡང་ན་བདག་ལ་གཞན་དགའ་བའང་རུང་སྟེ། གང་
ལྟར་ན་ཡང་གཞན་དགའ་བས་བདག་ལ་ཅི་ཞིག་ཕན་སྟེ། དགའ་བ་དེ་ནི་མྱོང་བ་པོ་དེ་ཉིད་ཀྱི་
ཡིན་པའི་ཕྱིར། བདག་གིས་དེ་ལས་ཆ་ཤས་ཙམ་ཡང་མི་ཐོབ་པའི་ཕྱིར་རོ། །འོན་ཀྱང་གཞན་
དེ་བདེ་བ་ཡིས་བདག་ཀྱང་བདེའོ་ཞེ་ན། འོ་ན་སེམས་ཅན་ཀུན་ལའང་དེ་བཞིན་དུ་བདེ་བ་
- 9 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོད་པར་བྱ་དགོས་ན། ཅིའི་ཕྱིར་གཞན་ལ་དགའ་བ་ཡིས། བདེ་བར་གྱུར་ན་བདག་མི་བདེ་
སྟེ་ཕྲག་དོག་བྱེད་པ་སྤངས་སོ། །ངན་འགྲོ་འགོག་པས་བསྟོད་གྲགས་ལ་སྙིང་པོ་མེད་པ་དེ་བས་ན་
བདག་ནི་བསྟོད་དོ་བཀུར་རོ་ཞེས། རང་ཉིད་དགའ་བ་སྐྱེ་འགྱུར་བ། དེ་ལ་སྔར་བྱིས་པའི་ཁང་
བུའི་དཔེར་བརྗོད་པ་དེ་ལྟར་མི་འཐད་པས། བྱིས་པའི་སྤྱོད་པ་ཁོ་ནར་ཟད། བསྟོད་སོགས་
དོན་དུ་གཉེར་བ་ནི་འཁྲུལ་པ་ཙམ་དུ་མ་ཟད་ཉེས་པ་དུ་མ་དང་ཡང་འབྲེལ་ཏེ། དེ་སྒྲུབ་པས་
བདག་ནི་གཡེང་བར་བྱེད་པའི་ཕྱིར་དང༌། དེས་ནི་འཁོར་བ་ལ་སྐྱོ་བའང་འཇིག་པར་བྱེད་པའི་
ཕྱིར་དང༌། གཞན་ཡོན་ཏན་ལྡན་ལ་ཕྲག་དོག་ཀྱང་སྐྱེ་བའི་ཕྱིར་དང་། རྙེད་བཀུར་ཕུན་སུམ་
ཚོགས་པའང་འཇིག་པར་བྱེད་དེ་མཐོན་པོར་རློམ་པ་བཀུར་བར་མི་ནུས་པའི་ཕྱིར་རོ། །དེ་ཕྱིར་
བདག་གི་བསྟོད་སོགས་ནི། གཞིག་ཕྱིར་གཞན་གང་དག་ཉེར་གནས་པ། དེ་དག་བདག་ནི་
ངན་སོང་དུ། །ལྟུང་བ་བསྲུང་ཕྱིར་ཞུགས་པས་དྲིན་ཆེ་བ་མིན་ནམ། ཞེས་པ་སྟེ་ཉོན་མོངས་ཀྱི་
གཞི་འགོག་བྱེད་དུ་གྱུར་པས་དགེ་བའི་བཤེས་གཉེན་དུ་རིག་པར་བྱའོ། །བཅིང་བ་གཅོད་པས་ཕན་པ་
འཐོབ་ཚུལ་བདག་ནི་གྲོལ་བ་དོན་གཉེར་ལ། །རྙེད་དང་བཀུར་སྟིས་འཆིང་མི་དགོས། །དེས་ན་
གང་ ཟག་ གང་དག་བདག་ཏུ་འཛིན་པ་འཁོར་བར་བཅིངས་པ་གྲོལ་བར་བྱེད་པ། དེ་ལ་
བདག་ནི་ཅི་ལྟར་ཁྲོ་སྟེ་དགའ་བར་ངེས་རིགས་སོ། །བདག་ནི་སྡུག་བསྔལ་གྱི་ཁང་པར་འཇུག་
འདོད་ལ། སངས་རྒྱས་ཀྱིས་ནི་བྱིན་བརླབས་བཞིན། །དེར་མི་འདོར་བར་ཏེ་སྒོ་གླེགས་ཉིད་
དུ་གྱུར་ པ། དེ་ལ་བདག་ནི་ཅི་ལྟར་ཁྲོ་སྟེ་བཀའ་དྲིན་ཆེ་བའི་ ཕྱིར་རོ། །རྙེད་བཀུར་འགོག་
མཁན་འདི་ནི་བདག་གི་བསོད་ནམས་གེགས་བྱེད་ཅེས་སྨྲ་ཞིང་དེ་ལ་ ཁྲོ་བ་མི་རིགས་ཏེ།
བཟོད་མཚུངས་དཀའ་ཐུབ་བམ་དགེ་བ་གཞན་ཡོད་མིན་ན། བདག་ནི་དེ་ལ་མི་གནས་སམ།
གལ་ཏེ་བདག་ནི་རང་བཟོད་བསྲན་ཆུང་བའི་སྐྱོན་གྱིས། འདི་ལ་བཟོད་པ་མི་བྱེད་ན། བཟོད་
པའི་བསོད་ནམས་རྒྱུ་གནོད་བྱེད་ནི་ཉེ་བར་གནས་བཞིན་པ། འདི་ལ་བཟོད་པ་མི་སྒོམ་ན་
.
-9 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། [༧
བདག་རང་དགེ་བའི་གེགས་བྱེད་པར་ཟད་དོ། །གནོད་བྱེད་ཉིད་བཟོད་པའི་རྒྱུ་ཡིན་པར་བསྟན་པ་དེས་ན་
བཟོད་པ་གང་ཞིག་གནོད་བྱེད་གང་མེད་པར་མི་འབྱུང་ལ། གནོད་བྱེད་གང་ཞིག་ཡོད་ན་
བཟོད་པ་ཡོད་འགྱུར་བས། གནོད་བྱེད་དེ་ཉིད་བཟོད་པ་དེ་ཡི་རྒྱུ་ཡིན་ན། ཅི་ལྟར་གནོད་
བྱེད་དེ་ལ་བསོད་ནམས་ཀྱི་གེགས་ཞེས་བྱ་སྟེ། དཔེར་ན་སྦྱིན་པའི་དུས་སུ་བྱིན་པའི་སློང་མོ་
བས། སྦྱིན་པའི་གེགས་བྱས་ཡོད་པ་མ་ཡིན་པ་དང་། རབ་ཏུ་འབྱིན་པར་བྱེད་པའི་རྒྱུར་གྱུར་
པ༑ མཁན་སློབ་སོགས་ཀྱིས་རབ་བྱུང་གི་གེགས་བྱས་ཞེས་བྱར་མི་རུང་བ་བཞིན་ནོ། །བཟོད་པའི་
རྒྱུ་དཀོན་པར་བསྟན་པ་འཇིག་རྟེན་ན་ནི་སྦྱིན་པའི་ཡུལ་སློང་བ་མོད་ཀྱི། བཟོད་པའི་ཡུལ་གནོད་པ་
བྱེད་པ་དཀོན་པ་སྟེ། འདི་ལྟར་ཕར་གནོད་མ་བྱས་ན། འགའ་ཡང་ཚུར་གནོད་པ་མི་བྱེད་དོ། །
དེ་བས་ངལ་བས་མ་སྒྲུབས་པར། ཁྱིམ་དུ་གཏེར་ནི་བྱུང་ན་དགའ་བ་ལྟར། བྱང་ཆུབ་སྤྱོད་པའི་
གྲོགས་གྱུར་ལ། བདག་གིས་དགྲ་བྱུང་བ་ལ་དགའ་ཞིང་བཟོད་པར་བྱའོ། །གནོད་བྱེད་འདི་
དང་བདག་ཉིད་ཚོགས་ནས་བཟོད་པ་སྒྲུབ་པས་ན། དེ་ཕྱིར་བཟོད་པའི་འབྲས་བུ་བསོད་
ནམས་ནི། གནོད་བྱེད་འདི་ལ་ཐོག་མར་བརྡར་ཞིང་སྦྱིན་པར་འོས་ཏེ། འདི་ལྟར་གནོད་བྱེད་དེ་
ནི་བཟོད་པའི་རྒྱུ་སྔ་མ་ཡིན་པའི་ཕྱིར་རོ། །
དེ་ལ་རྩོད་པ་སྤངས་ཏེ་གུས་པར་བྱ་བ་གལ་ཏེ་བཟོད་སྒྲུབ་བསམ་མེད་པས། དགྲ་འདི་སྔ་ཕྱི་
ནམ་ཡང་མཆོད་བྱ་མིན་ཞེ་ན། འོ་ན་དགེ་བས་འགྲུབ་པ་ཡི་ནི་རྒྱུར་རུང་བ། གསུང་རབ་དམ་
པའི་ཆོས་ཀྱང་ཅི་སྟེ་མཆོད་དེ་མཆོད་པར་མི་རིགས་པར་ཐལ་བར་འགྱུར་ཏེ། དེ་ལ་ཡང་
དགེ་སྒྲུབ་བསམ་པ་མེད་པའི་ཕྱིར་རོ། །གལ་ཏེ་བདེན་མོད་ཀྱང་དགྲ་འདི་ལ་གནོད་བྱ་བའི།
བསམ་པ་ཡོད་པའི་ཕྱིར་མཆོད་བྱ་མིན་ཞེ་ན། འོ་ན་དགྲ་དེ་སྨན་པ་བཞིན་དུ་ཕན་བྱེད་པས་
བརྩོན་ན། བདག་གི་བཟོད་པའང་ཅི་ལྟར་འགྲུབ་སྟེ་དེའི་རྒྱུ་གནོད་པ་མེད་པའི་ཕྱིར་རོ། །དེ་
བས་ན་ཕ་རོལ་པོའི་རབ་ཏུ་སྡང་སེམས་དང་གནོད་པ་བྱུང་པ་ལ་བརྟེན་ནས་བདག་གི་བཟོད་པ་
- 9 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱེ་བས་ན། གནོད་བྱེད་དེ་ཉིད་བཟོད་པའི་རྒྱུ་ཡིན་པས། དམ་པའི་ཆོས་བཞིན་མཆོད་པར་
འོས་སོ། །མཚུངས་པའི་ལུང་འགོད་པ་དེ་ཕྱིར་སེམས་ཅན་ཞིང་དང་ནི། རྒྱལ་བའི་ཞིང་ཞེས་ཐུབ་པས་
གསུངས། གང་ལས་ཞེ་ན། སྨོན་ལམ་རྣམ་པར་དག་པའི་མདོ་ལས། ངས་སྔོན་སེམས་ཅན་
ཞིང་རྣམས་དང་། །ཐུབ་པའི་ཞིང་ལ་བརྟེན་ནས་ནི།།སངས་རྒྱས་ཆོས་རྣམས་མཐའ་ཡས་པའི།།
ལོ་ཐོག་ཕུན་སུམ་ཚོགས་པ་ཐོབ། །ཅེས་སོ། །རིགས་པ་ཡང་ཡོད་དེ་འདི་དག་མགུ་བར་བྱས་
པ་ལས་སྔར་ཡང་སེམས་ཅན་མང་པོ་ཞིག །འདི་ལྟར་ཕུན་ཚོགས་ཕ་རོལ་ཕྱིན་ནས་སངས་
རྒྱས་ པའི་ཕྱིར་རོ། །འབྲས་བུའི་ངོས་ནས་མཉམ་པར་སྒྲུབ་པ་དེས་ན་སེམས་ཅན་རྣམས་དང་རྒྱལ་བ་
ལས། སངས་རྒྱས་ཀྱི་ཆོས་སྟོབས་དང་མི་འཇིགས་པ་ལ་སོགས་འགྲུབ་པའི་རྒྱུར་འདྲ་བ་ལ།
རྒྱལ་ལ་གུས་བྱར་འཛིན་གྱི་དེ་བཞིན་དུ། སེམས་ཅན་ལ་མིན་ཅིའི་ཚུལ་ཏེ་མཉམ་དུ་གུས་པར་
རིགས་སོ། །བསམ་པ་ཉོན་མོངས་དང་བཅས་པའི་སེམས་ཅན་རྣམས་སངས་རྒྱས་དང་ཅིའི་
ཕྱིར་མཚུངས་སྙམ་ན། བསམ་པའི་ཡོན་ཏན་རང་གི་ངོ་ལྡོག་གིས་མཉམ་པར་བརྗོད་པ་མིན་
མོད། འོན་ཀྱང་འབྲས་བུ་སངས་རྒྱས་འགྲུབ་པའི་ཆ་ལ་མཉམ་པ་ཡིན་ཏེ་རྒྱུ་དེས་མཚུངས་
པར་སེམས་ཅན་རྣམས་ལའང་ཡོན་ཏན་ཡོད། དེ་ཕྱིར་དེ་དག་ཞིང་དུ་མཉམ་པ་ཡིན་ནོ། །ཅི་སྟེ་
ཁྱད་པར་ཕྲ་མོ་ལ་རྟོག་ན་བྱམས་སྙིང་རྗེས་སེམས་ཅན་ལ་མཆོད་པ་གང་ཡིན་པ་ལས་བསོད་
ནམས་ཐོབ་པ་དེ་ནི་སེམས་ཅན་ཁོ་ནའི་ཆེ་བ་ཉིད་ཡིན་གྱི་སངས་རྒྱས་ལ་སྙིང་རྗེ་མི་འཇུག་གོ །
སངས་རྒྱས་དད་པའི་བསོད་ནམས་གང་། །དེ་ཡང་སངས་རྒྱས་ཁོ་ནའི་ཆེ་བ་བླ་ན་མེད་པ་ཉིད་
དོ༑ །ཡོན་ཏན་གྱི་ཆ་ནས་ཞིང་དུ་སངས་རྒྱས་ཆོས་འགྲུབ་ཆ་ཡོད་པ། དེས་ན་དེ་དག་ཞིང་དུ་ནི་མཉམ་
པར་འདོད་ལ། ཡོན་ཏན་རྒྱ་མཚོ་མཐའ་ཡས་པའི་སངས་རྒྱས་རྣམས་དང་སེམས་ཅན་འགའ་
ཡང་ཡོན་ཏན་རྫོགས་པར་ནི་མི་མཉམ་མོ། །འོན་ཀྱང་སངས་རྒྱས་ཡོན་ཏན་མཆོག་ཚོགས་
གཅིག་པུ་འགྲན་ཟླ་མེད་པ་དེའི། ཡོན་ཏན་ཆ་ཤས་ཙམ་འགའ་ཞིག་ལ་སྣང་ནའང་དེ་ལ་
，
1
- 9
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
མཆོད་དོན་དུ། ཁམས་གསུམ་གུས་པས་མཆོད་རྫས་སུ་ཕུལ་ཡང་ཆུང་བར་འགྱུར་ཏེ་དེའི་ཡོན་
ཏན་ཕྲ་མོ་ལ་ཡང་ཚད་མེད་པའི་ཕྱིར་རོ། །དེས་ན་སངས་རྒྱས་ཆོས་མཆོག་སྐྱེ་བའི་ཤས།
སེམས་ཅན་རྣམས་ལའང་ཞིང་གི་ཡོན་ཏན་ཡོད་པས་ན། འདི་ཙམ་དག་གིས་ཆ་བསྟུན་ནས།
སེམས་ཅན་མཆོད་སྦྱར་ནི་ཤིན་ཏུ་རིགས་པར་འགྱུར་རོ། །དེ་ནི་ཕན་ཡོན་གཞན་འབྱུང་བ་སེམས་ཅན་
ལ་གུས་པའི་རྒྱུ་གཞན་ཡང་གཡོ་སྒྱུ་མེད་པར་འགྲོ་བའི་གཉེན་གྱུར་ཅིང་། ཕན་པ་དཔག་མེད་
མཛད་པའི་སངས་རྒྱས་སྲས་བཅས་རྣམས་ལ། སེམས་ཅན་མགུ་བྱ་མ་གཏོགས་པས། གཞན་
གང་ཞིག་གིས་བཀའ་དྲིན་གྱི་ལན་ལོན་འགྱུར། སེམས་ཅན་གང་དག་ལ་ཕན་བདེ་སྒྲུབ་པའི་
ཕྱིར་སྐུ་ལུས་ཀྱང་གཏོང་ཞིང་མནར་མེད་པའི་དམྱལ་བ་ལ་སོགས་པར་ཡང་འཇུག་པའི་དཀའ་
སྤྱད་དཔག་མེད་མཛད་པ་རྣམས་ལ། སེམས་ཅན་དེ་ལ་ཕན་བཏགས་ལན་ལོན་འགྱུར་བས་
ན༑ དེ་བས་འདི་དག་གནོད་ཆེན་བྱེད་ན་ཡང་། ཐམས་ཅད་བཟང་རྒུ་ཞིག་ཏུ་བསྒོམས་ནས་
བཟོད་པའི་བརྟུལ་ཞུགས་སྤྱད་ཅིང་མགུ་བར་བྱའོ། །མཛད་པ་བསྒྲུབ་དགོས་པས་གུས་པར་བྱ་བ་རེ་ཤིག་
བདག་གི་རྗེར་གྱུར་རྒྱལ་བ་སྲས་བཅས་ཉིད་ཀྱང་ནི། སེམས་ཅན་གྱི་དོན་སྒྲུབ་པའི་རྒྱུ་མཚན་
གང་གི་ཕྱིར་དུ་རང་གི་སྐུ་ལའང་མི་གཟིགས་པ། དེ་ལ་དཔགས་ན་རྨོངས་པ་བདག་གིས་ཅི་
ལྟར་ན། ང་རྒྱལ་བྱ་ཞིང་བྲན་གྱི་དངོས་སམ་རང་བཞིན་དུ་མི་བྱ་སྟེ་ཤིན་ཏུའང་བྱ་དགོས་སོ། །
མི་དགྱེས་པའི་རྒྱུ་ལ་བསམ་པ་སེམས་ཅན་གང་དག་བདེ་བས་ཐུབ་རྣམས་དགྱེས་འགྱུར་ཞིང་། གང་ལ་
གནོད་ན་མི་དགྱེས་འབྱུང་གྱུར་ལ། སེམས་ཅན་དེ་དག་དགའ་བས་ཐུབ་པ་དག་ཀུན་དགྱེས་
ཤིང༌། དེ་ལ་གནོད་བྱས་ཐུབ་པ་གནོད་པ་བྱས་པར་འགྱུར་ཏེ་སེམས་ཅན་ལ་བུ་གཅིག་པ་
བཞིན་དུ་ཐུགས་བརྩེ་བའི་ཕྱིར་རོ། །ཇི་ལྟར་དཔེར་ན་སྐྱེས་བུའི་ལུས་ལ་ཕྱོགས་ཀུན་ནས་མེ་
འབར་བ་ནི། འདོད་པའི་ཡོན་ཏན་ལྔ་པོ་ཀུན་གྱིས་ཡིད་བདེར་མི་འགྱུར་བ། དེ་བཞིན་དུ་
སེམས་ཅན་གནོད་པ་བྱས་ན་ཡང་། ཐུགས་རྗེ་ཆེ་རྣམས་དགྱེས་པའི་ཐབས་མེད་དོ། །དེ་ཉིད་མི་
-（
99-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྡན་བཤགས་པའི་ཚུལ་ལ་འབད་པ་དེ་བས་བདག་ གིས་ སྔོན་ཆད་འགྲོ་བ་ ལ་ གནོད་ པ་ བྱས་པས།
ཐུགས་རྗེ་ཆེ་ཀུན་མི་དགྱེས་གྱུར་པ་གང་ཡིན་པའི་སྡིག་པ་དེ་ཉིད་སོ་སོར་བཤགས་བགྱི་ཡིས།
མི་དགྱེས་གང་ལགས་དེ་ཀུན་ཐུབ་པ་སྲས་དང་བཅས་པ་ལ་བཟོད་པར་གསོལ་ལོ། །སྟོན་པས་
སེམས་ཅན་བདག་ཏུ་མཛད་པས་ལུས་འབུལ་བ་ད་ནི་དེ་བཞིན་གཤེགས་རྣམས་མཉེས་པར་བགྱི་སླད་དུ།
དེས་ན་ངེས་པར་སྒོ་གསུམ་མ་ལུས་པ་བཏུད་ནས་འཇིག་རྟེན་བྲན་དུ་འཆི་བར་ཁས་བླང་ངོ་། །
དེས་ན་འགྲོ་མང་རྡོག་པས་བདག་གི་སྤྱི་བོར་འཚོག་གམ། འགུམས་ཀྱང་ལན་མི་བསྡོ་བར་
གུས་པར་བགྱིད་པས་འཇིག་རྟེན་གྱི་མགོན་པོ་རྒྱལ་བ་སྲས་བཅས་དགྱེས་པར་མཛོད། བདེ་
གཤེགས་སྙིང་པོས་ཀུན་ལ་ཁྱབ་པའམ་བདག་གཞན་བརྗེ་བའི་ཆ་ནས་ཀྱང་རུང་སྟེ་འགྲོ་བ་
འདི་ཀུན་ཐུགས་ རྗེའི་བདག་ཅན་དེས། བདག་ཏུ་མཛད་པ་འདི་ལ་ཐེ་ཚོམ་མེད། དེས་ན་
སེམས་ཅན་ངོ་བོར་མཐོང་བ་འདི་དག་ཉིད། མགོན་པོ་དེའི་བདག་ཉིད་དུ་ཞུགས་ན་ཅིའི་ཕྱིར་
གུས་པར་མི་བྱེད་ཅེས་པའི་དོན་ཏོ། །དེ་ལྟ་བས་ན་སེམས་ཅན་མགུ་བ་འདི་ནི་དེ་བཞིན་
གཤེགས་པ་མཉེས་བྱེད་ཡིན། རང་དོན་ཡང་དག་སྒྲུབ་པའང་འདི་ཉིད་དོ། །འཇིག་རྟེན་སྡུག་
བསྔལ་སེལ་བའང་འདི་ཉིད་དེ། དེ་ལྟས་བདག་གིས་རྟག་ཏུ་སེམས་ཅན་མགུ་བའི་སྤྱོད་པ་དེ་
ཉིད་བྱའོ། །གནོད་པ་སྤངས་པའི་དཔེ་བཤད་པ་དཔེར་ན་རྒྱལ་པོའི་མི་འགའ་ཞིག །སྐྱེ་བོ་མང་ལ་གནོད་
བྱེད་ཀྱང་། །སྐྱེ་བོ་མིག་རྒྱང་རིང་བ་དག །ནུས་ཀྱང་ཕྱིར་གནོད་མི་བྱེད་དེ། །འདི་ལྟར་ དེ་
གཅིག་པུ་མ་ཡིན་གྱི། རྒྱལ་པོའི་མཐུ་ སྟོབས་དེ་ཡི་དཔུང་། །དེ་བཞིན་གནོད་བྱེད་ཉམས་
འཁོས་ཆུང་བ། འགའ་ཡང་ཁྱད་དུ་གསད་མི་བྱ། །འདི་ལྟར་དམྱལ་བའི་བསྲུང་མ་དང༌། །
ཐུགས་རྗེ་ལྡན་རྣམས་དེ་ཡི་དཔུང་། །དེ་ལྟ་བས་ན་དམངས་ཕལ་པ་རྣམས་ཀྱིས་རྒྱལ་པོ་གཏུམ་
པོ་ལ་བྱ་བ་བཞིན། སེམས་ཅན་རྣམས་ནི་ཤེས་ཚད་མགུ་བར་བྱ། སྐྱོན་ཡོན་ལེགས་པར་བསམས་ཏེ་དོན་
བསྡུ་བ་རྒྱལ་པོ་ལྟ་བུ་ཞིག་ཁྲོས་ན་ཡང་། སེམས་ཅན་མི་མགུ་བྱས་པ་ཡིས། །མྱོང་བར་འགྱུར་བ་
，
1
.
- 1 (0 0 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
གང་ཡིན་པ། །དམྱལ་བའི་གནོད་པ་དེས་བྱེད་དམ་སྟེ་མེད་ལ་རྒྱལ་པོ་ལྟ་ཞིག་མགུ་ན་ཡང་།
སེམས་ཅན་མགུ་བར་བྱས་ པ་ཡིས། འཐོབ་པར་འགྱུར་བ་གང་ཡིན་པ། །སངས་རྒྱས་ཉིད་
སྦྱིན་མི་སྲིད་དོ། །བཟོད་པ་བསྒོམས་པའི་ཕན་ཡོན་ནི་དེས་ན་སེམས་ཅན་མགུ་ལས་བྱུང་བ་ཡི། འབྲས་
བུ་མ་འོངས་སངས་རྒྱས་འགྲུབ་པ་ལྟ་ཞོག །ཚེ་འདི་ཉིད་ལ་ཡང་དཔལ་འབྱོར་ཆེ་བ་དང་། སྙན་
གྲགས་དང་སྐྱིད་པར་འགྱུར་ཅིས་མ་མཐོང་སྟེ་མཐོང་བའི་ཕྱིར་སེམས་ཅན་མགུ་བར་བྱའོ། །ཚེ་
རབས་གཞན་དུ་འཁོར་ཚེ་བཟོད་པས་མཛེས་ཤིང་གཟུགས་བཟང་བ་སོགས་པ་དང༌། ནད་
མེད་པ་དང་དགའ་བདེ་འཕེལ་བ་དང་། ཚེ་ཤིན་ཏུ་ཡུན་རིང་འཚོ་བ་དང་། འཁོར་ལོས་བསྒྱུར་
བའི་བདེ་རྒྱས་ཐོབ། །ཅེས་པ་སྟེ་རྒྱལ་པོ་དེ་འབྱུང་བའི་དུས་ནི། མཛོད་ལས། འཁོར་ལོས་
བསྒྱུར་རྒྱལ་འབྱུང་བ་ནི། །སྟོང་ཕྲག་བརྒྱད་ཅུ་ལས་མི་འཕྱི། །ཞེས་པ་སྟེ་དེ་བས་ཚེ་ཐུང་ན་
འབྱོར་པ་མི་རྫོགས་པའི་ཕྱིར་ཚེ་ལོ་བརྒྱད་ཁྲི་བ་ཡན་ཆད་ལ་འབྱུང་བར་གསུངས་ལ། དེའི་
ཁྱད་པར་ནི། གསེར་དངུལ་ཟངས་ལྕགས་འཁོར་ལོ་ཅན། །དེ་རྣམས་གླིང་གཅིག་གླིང་གཉིས་
དང༌། །གསུམ་དང་བཞི་ལ་ཡས་རིམ་བཞིན། །ཕས་བསུ་རང་འགྲོ་གཡུལ་བཤམས་དང༌། །
མཚོན་བརྩམས་པས་རྒྱལ་གནོད་པ་མེད། །ཅེས་གསུངས་པས་གསེར་གྱི་འཁོར་ལོས་བསྒྱུར་
བའི་རྒྱལ་པོ་ནི་གླིང་བཞི་ལ་དབང་བྱེད་དེ་དེ་ལས་འབྱོར་པ་རྒྱལ་སྲིད་རིན་པོ་ཆེ་སྣ་བདུན་དང་
ཉེ་བའི་རིན་པོ་ཆེ་སྣ་བདུན་བུ་སྟོང་དང་བཅས་པ་རྒྱས་པར་འབྱུང་བ་ལས་འཁོར་ལོ་རིན་པོ་ཆེ་
ནི་ཚེས་བཅུ་ལྔ་ལ་བབ་པའི་ཚེ་རྒྱལ་པོ་དེ་མགོ་དང་བཅས་པ་ཁྲུས་བྱས་ནས་ཁ་ཤར་ཕྱོགས་སུ་
བསྟན་ཏེ་འདུག་པ་ན་ལྷའི་དབང་པོ་བརྒྱ་བྱིན་གྱི་མཐུས་བི་ཤྭ་ཀརྨས་བཟོས་པའི་གསེར་གྱི་
འཁོར་ལོ་རྩིབས་སྟོང་དང་ལྡན་པ་དཔག་ཚད་ལྔ་བརྒྱའི་ཚད་ཅན་འབྱུང་བར་གསུངས་ཏེ་དེའི་
མཐུས་རྒྱལ་པོའི་དགྲ་ཐམས་ཅད་ཞི་བར་ནུས་ཤིང་དཔུང་གི་ཚོགས་ཡན་ལག་བཞི་དང་བཅས་
པ་ཡང་ནམ་མཁའ་ལ་འགྲོ་བར་ནུས་པ་ལ་སོགས་པའི་ཡོན་ཏན་དུ་མ་ཅན་དུ་བཤད་པ་དང༌།
- 1 0 1 -



，-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནོར་བུ་རིན་པོ་ཆེ་ནི་སྐྱེས་པའི་བརླའི་ཚད་ཙམ་ཟུར་དགུ་པ་སྟེ་དེས་ཀྱང་གླིང་དེའི་རིམས་ནད་
ཐམས་ཅད་ཞི་བ་དང་ཚ་བའི་དུས་ན་བསིལ་ཞིང་གྲང་བའི་དུས་ན་དྲོ་བ་སོགས་དགོས་པ་དུ་མ་
སྒྲུབ་ལ། བཙུན་མོ་རིན་པོ་ཆེ་ནི། རྒྱན་ཐམས་ཅད་ཀྱིས་བརྒྱན་པ། ལུས་ལ་ཙན་དན་དང་ཁ་
ལ་ཨུད་པ་ལའི་དྲི་དྲོ་བ། རྒྱལ་པོས་མཐོང་བ་ཙམ་གྱིས་ཉོན་མོངས་པ་ཞི་བར་བྱེད་པ། དེའི་
མཐུས་གླིང་དེར་མི་དགེ་བ་བཅུ་པོ་མི་སྤྱོད་པ་ལ་སོགས་ཡོན་ཏན་དུ་མ་ཅན་དུ་གསུངས་ཤིང་།
དེ་བཞིན་དུ་བློན་པོ་དང༌། གླང་པོ་དང༌། རྟ་མཆོག་དང༌། དམག་དཔོན་རིན་པོ་ཆེ་དང་། ཉེ་
བའི་རིན་པོ་ཆེ་སྣ་བདུན་ལ་སོགས་ཡོན་ཏན་རྒྱས་པ་ཅན་དུ་ས་སྡེར་མདོ་དྲངས་ནས་བཤད་དེ།
དེ་ལྟ་བུའི་འབྱོར་པ་རྣམས་ཀྱང་བཟོད་པ་བསྒོམས་པའི་འབྲས་བུའོ་ཞེས་དགོངས་པའོ། །བྱང་
ཆུབ་སེམས་དཔའི་སྤྱོད་པ་ལ་འཇུག་པ་ལས་གཙོ་བོར་བཟོད་པ་བསྟན་པ་ཞེས་བྱ་བ་སྟེ་ལེའུ་
དྲུག་པའོ།། །།
༈ འབྲེལ་བཀོད་དེ་བརྩོན་འགྲུས་ངོས་གཟུང་བ་དེ་ལྟར་བཟོད་པ་གསུམ་དང་ལྡན་པས་མཉམ་
གཞག་གི་དོན་དུ་དགེ་བ་སྡུད་པའི་བརྩོན་འགྲུས་བརྩམ་སྟེ། དེ་ལྟར་བརྩོན་ལ་འབྲས་བུ་བྱང་
ཆུབ་སླུ་མེད་དུ་གནས་ཤིང༌། རླུང་མེད་ན་གཡོ་བ་མེད་པ་བཞིན་དུ། བྱང་ཆུབ་ཀྱི་རྒྱུ་བསོད་
ནམས་ཀྱང་བརྩོན་འགྲུས་མེད་ན་མི་འབྱུང་བའི་ཕྱིར་རོ། །བློ་གྲོས་རྒྱ་མཚོས་ཞུས་པར་ཡང་།
བློ་གྲོས་རྒྱ་མཚོ་བརྩོན་འགྲུས་བརྩམས་པ་རྣམས་ནི་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་དཀའ་བ་མ་ཡིན་ནོ། །ཅིའི་ཕྱིར་ཞེ་ན། བློ་གྲོས་རྒྱ་མཚོ་གང་ན་བརྩོན་འགྲུས་ཡོད་པ་
དེ་ན་བྱང་ཆུབ་ཡོད་ཀྱི། ལེ་ལོ་ཅན་རྣམས་ལ་ནི་བྱང་ཆུབ་ཤིན་ཏུ་རིང་ཞིང་རྣམ་པར་རིང་སྟེ་སྦྱིན་
པ་མེད་པ་ནས་ཤེས་རབ་ཀྱི་བར་དུ་ཡང་མེད་དོ་ཞེས་གསུངས་སོ། །བརྩོན་འགྲུས་ཀྱི་ངོ་བོ་གང་
ཞེ་ན་དགེ་བ་ལ་སྤྲོ་བའོ། །འདི་ལ་ཕྱི་ནས་མདོ་སྡེའི་རྒྱན་དུ། ཐོག་མར་གོ་ཆའི་བརྩོན་འགྲུས་དེ་
ནས་ནི། །ཚུལ་བཞིན་རབ་ཞུགས་སྦྱོར་བའི་བརྩོན་འགྲུས་ཏེ། །མ་ཞུམ་མི་ཞུམ་ཆོག་མི་ཤེས་
- 1 () 2 བ



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
བརྩོན་འགྲུས། །ཞེས་ཁྱད་པར་ལྔ་གསུངས་སོ། །མདོར་བསྟན་ད་ནི་དེ་ཡི་མི་མཐུན་ཕྱོགས་བཤད་
བྱ༑ གང་ཞེ་ན། ལེ་ལོ་དང་བྱ་བ་ངན་ལ་ཞེན་པ་དང་། སྒྱིད་ལུག་པ་དང་བདག་ཉིད་ལ་བརྙས་
པའོ། །ལེ་ལོ་སྐྱེ་བའི་རྒྱུ་ལ་བསམ་པ་ཐོག་ མར་ལེ་ལོ་དགག་པའི་ཕྱིར་དེའི་རྒྱུ་ནི། སྙོམས་ལས་དང་
བདེ་བའི་རོ་མྱོང་དང༌། གཉིད་དང་དེ་ལ་བརྟེན་པའི་སྲེད་པ་དང༌། འཁོར་བའི་སྡུག་བསྔལ་
ལ་མི་སྐྱོ་ལས། ངེས་པར་འཆི་བར་བསམ་སྟེ་ལེ་ལོ་ཉེ་བར་སྐྱེ་བར་འགྱུར། །ཞེས་ཐ་མའི་ཚིག་རེ་རེ་ལ་
སྦྱར་བས་གསལ་བར་བྱེད་དོ། །དེས་ན་འཁོར་བའི་སྡུག་བསྔལ་ལ་སྐྱོ་བ་སྐྱེད་པར་བཞེད་ནས་
ཉོན་མོངས་རྒྱ་དང་འདྲ་བ་ལས་ཁ་བཤོར་ཞིང་འདུག་ནས་ནི། སྐྱེ་བའི་གནས་བཞི་པོ་གང་རུང་
གི་རྒྱར་ནི་ཆུད་གྱུར་ནས། འཆི་བདག་ཁར་ནི་སོང་ཟིན་པས་སྐྱེས་པ་ལ་འཆི་བས་ཁྱབ་པར་
གྱུར་པ། ཅི་སྟེ་ད་དུང་མི་ཤེས་སམ། ཞེས་འདྲི་བའོ། །སྐྱོ་བའི་རྒྱུ་གཞན་ཡང་ཡོད་དེ་རང་སྡེ་
རིས་མཐུན་གྱི་སྲོག་ཆགས་རྣམས་རིམ་གྱིས་གསོད་ཅིང་འཆི་བ་ཡང་། ཁྱོད་ཀྱིས་མཐོང་བར་
མ་གྱུར་ཏམ། འོན་ཀྱང་མཐོང་བཞིན་དུ་གཉིད་དང་ཟས་སོགས་ལ་བརྟེན་ནས་ཐར་ཐབས་མི་
བསམ་པ་གང་ཡིན་པ་དེ་ནི། གདོལ་པ་སྟེ་ཤན་པ་དང་ནི་མ་ཧེ་དང་ར་ལུག་སོགས་ཚོགས་ནས་
རིམ་གྱིས་གསོད་པ་བཞིན་དུ། སྐྱེས་མ་ཐག་ནས་འབྲོས་པའི་ལམ་ནི་ཀུན་ནས་བཀག་སྟེ་མི་
རྟག་པའི་ར་བས་བསྐོར་ནས་སུ། འཆི་བདག་གིས་ནི་བསད་བྱར་བསམ་བཞིན་དུ། ཇི་ལྟར་
ཁྱོད་ཀྱི་ཟ་དགའ་ཞིང་། །ཇི་ལྟར་གཉིད་ལོག་སོགས་ལ་ཞེན་ནས་ཅི་ལྟར་འཁོར་བའི་ཆོས་ལ་
དགའ་སྟེ་སྐྱོ་ཞིང་ཡིད་འབྱུང་ངོ༌། །མྱུར་དུ་འཆི་བ་བསམས་ཏེ་དེས་ན་མྱུར་བ་ཉིད་དུ་འཆི་འགྱུར་བས།
ལུས་ཚོགས་པ་སྒྱུ་མའི་གྲོང་ཁྱེར་འདི་མ་ཞིག་གི་བར་ཇི་སྲིད་དུ་ནི་ཚོགས་བསགས་བྱ། འཆི་
དུས་དེ་ཚེ་དེ་ལེ་ལོ་སྤངས་ཀྱང་ནི། དུས་མ་ཡིན་ཏེ་རང་གི་གཟུགས་ཀྱང་དབང་དུ་མ་གྱུར་པར་
དགེ་བ་ཅི་ཞིག་བྱ་སྟེ་ནུས་པ་མེད་དོ། །ངེས་མེད་དུ་འཆི་བས་ཀྱང་སྐྱོ་སྟེ། བྱ་བ་རྣམས་ལས་འདི་
ནི་བསམས་ཀྱང་ལག་ལེན་རྩོམ་པ་མ་བྱས་པ་དང་འདི་ནི་བརྩམས་པ་དང་། འདིའི་ཕྱེད་ཙམ་
- { () 3 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱས་པར་གནས་པ་ལྟ་བུ་ལ། གློ་བུར་འཆི་བདག་འོངས་ནས་ནི། ཀྱེ་ཧུད་བདག་ཅག་འདི་
འདྲའི་འཕྲོ་ལ་བཅོམ་མོ་ཞེས་དགེ་བ་མ་བྱས་པས་འགྱོད་དོ་ཞེས་སེམས་པར་འགྱུར་བའི་ཕྱིར་
རོ༑ ༑དེ་ དུས་མྱ་ ངན་ཤུགས་ ཀྱིས་ སྐྲངས་ པ་ ཡི། མིག་དམར་ གདོང་ལས་ མཆི་མ་འཛག་
བཞིན་པ་དང་བཅས་པའི་ཉེ་དུ་འབྲེལ་བ་རྣམས་ད་ནི་འདི་གསོན་ལ་རེས་ཀྱང་མི་འགྲུབ་བོ་
སྙམ་ནས་རེ་ཐག་ཆད་པ་དང༌། འཆི་བ་པོ་རང་ཉིད་གཤིན་རྗེའི་ཕོ་ཉའི་གཞིན་འཇིག་རུང་ལ་
བལྟ་ དགོས་ཏེ། རང་ སྡིག་ སྔར་བྱས་རྣམས་དྲན་པས་གདུངས་ཤིང་འགྱོད་ཆེས་པ་དང༌།
དམྱལ་བའི་འུར་སྒྲ་ཐོག་སྒྲ་དང་རང་གི་མིང་ནས་བརྗོད་པ་རྒྱོབ་ཅིག་སོད་ཅིག་གི་སྒྲ་ནི་ཐོས་པ་
ཡིས། སྐྲག་ཆེས་པས་མི་གཙང་བ་ལུག་ནས་ལུས་ལ་གོས་ཤིང༌། སྒོ་གསུམ་གྱི་འཇུག་པ་རང་
དབང་མེད་ཅིང་མྱོས་པར་གྱུར་ཚེ་ཅི་ཞིག་བྱ་སྟེ་སྐྱོ་ཞིང་ཡིད་འབྱུང་བས་བརྩོན་དགོས་སོ། །ཕྱི་
མའི་སྡུག་བསྔལ་བསམས་ཏེ་ཁྱོད་ནི་ཉ་གསོན་བྱེ་ཚན་ལ་འདྲེ་བ་ལྟའི། ཞེས་པའམ་ཡང་ན་རིམ་གྱིས་
བཟའ་བའི་དོན་དུ་ཉ་གསོན་པོ་རྫིང་བུར་བཅུག་པ་རྣམས་མྱུར་དུ་གསོད་པ་ལྟར་བདག་ཀྱང་དེ་
རིང་ངམ་སང་ལ་འཆིའོ་སྙམ་པའི་ཚེ་འདིར་འཇིགས་པ་དང་ལྡན་གྱུར་ན། རྒྱུ་སྡིག་བྱས་ལས་
འབྲས་བུ་དམྱལ་བ་མི་ཟད་པའི། སྡུག་བསྔལ་རྣམས་ནི་འཇིག་པས་སྨོས་ཅི་དགོས། འགྱུར་
བྱེད་ལ་སོགས་པའི་ཆུ་ཚན་གྱིས་ནི་རེག་ན། དམྱལ་བ་རྣམས་གཞོན་ཤ་ཅན་བརྫུས་སྐྱེས་
དབང་པོ་ཚང་ཞིང་གཟུགས་བྱད་ཕུན་སུམ་ཚོགས་པར་སྐྱེས་པ་ལ་རབ་ཚ་བ། མྱོང་འགྱུར་
དམྱལ་བ་ཡི་ནི་ལས་བྱས་ནས། ཅི་ཕྱིར་འདི་ལྟར་སྙོམས་ལས་ཀྱིས་བདེ་བར་གནས་ཏེ་བལྟར་
ལོང་མེད་པས་མྱུར་དུ་འབད་དོ། །ཉེས་པ་གཞན་ལ་བསམ་ཏེསེམས་ཅན་རྣམས་རྒྱུ་དགེ་བ་ལ་བརྩོན་
པ་མེད་པར་འབྲས་བུ་བདེ་བ་འདོད་པ་དང་། ཆོས་ཀྱི་དཀའ་སྤྱད་ཅུང་ཟད་མི་བཟོད་པའི་གཟེ་
རེ་ཅན་ལ་སྡིག་པའི་འབྲས་བུ་གནོད་པ་ནི་ཤིན་ཏུ་མང་ཞིང་། སྐྱེས་ཕན་ཆད་འཆི་བས་བཟུང་
བཞིན་དུ་ལྷ་འདོད་ཡོན་གྱིས་མྱོས་པ་དང་འདྲ་བའམ་དེ་བས་ཀྱང་ལྷག་པར་འཆི་བ་མི་དྲན་ཞིང་
-1 0 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
སྡིག་པའི་ལས་འབའ་ཞིག་ལ་སྤྱོད་པ་གཟིགས་ནས་ཀྱི་ཧུད་འདི་འདྲ་སྤྱོད་པ་རྣམས་སྡུག་
བསྔལ་དག་གིས་བཅོམ་མོ་ཞེས་རྩོམ་པ་པོ་སྙིང་རྗེས་ཉམས་ཐག་པའི་ཚིག་གོ །སྦྱོར་བའི་སྒོ་ནས་
བརྩོན་འགྲུས་བྱ་བ་དེས་ན་ཀྱེ་ཤེས་ལྡན་དག་རྙེད་པར་དཀའ་བ་མི་ཡི་ལུས་གྲུ་དང་འདྲ་བ་ལ་བརྟེན་
ནས་སུ། འཁོར་བ་སྡུག་བསྔལ་གྱི་ཆུ་བོ་ཆེ་ལས་གྲོལ་ཅིག །གྲུ་འདི་ཕྱི་ནས་རྙེད་དཀའ་བས། །
རྨོངས་པ་རྣམས་ཀྱེ་བརྩོན་དགོས་དུས་སུ་གཉིད་མ་ལོག །ཅེས་ཀྱང་གསུང་ངོ༌། །བྱ་བ་ངན་ཞེན་གྱི་
ལེ་ལོ་བདེན་ཏེ་འཇིག་རྟེན་གྱི་དགའ་བ་བློས་མི་འཐོང་ངོ་ཞེ་ན། དགའ་བའི་རྒྱུ་ནི་མཐའ་ཡས་པ།།
དམ་ཆོས་དགའ་བའི་མཆོག་སྤངས་ནས། །སྡུག་བསྔལ་རྒྱུ་སྡིག་པ་ཡི་རང་བཞིན་ལུས་ཀྱིས་རྒྱུ་
འཕྱར་ཞིང་གཡེང་བ་དང་། ངག་གིས་རྒོད་ཅིང་ཅལ་ཅོལ་སྨྲ་བ་དང་སོགས་པའི་སྒྲས་སེམས་
ཀྱིས་ངན་གཡོ་སྣ་ཚོགས་སྤྱོད་པ་ལ་ཅིའི་ཕྱིར་དགའ། ཞེས་ཀྱང་གདམས་སོ། །
མདོར་བསྟན་གཞན་དོན་བརྩོན་པའི་སྐྱེས་བུས་སྒྱིད་ལུག་མེད་པར་འབད་པ་དང་དཔུང་
ཚོགས་བཞི་པོ་བསྐྱེད་པ་དང་། གཉེན་པོ་ལྷུར་བླང་ལ་སྒྲིབ་པ་དང་བདག་ཉིད་དབང་དུ་བྱ་བ་
དང་བསམ་ལེར་འཆད་པའི་བདག་དང་གཞན་དུ་མཉམ་པ་དང་། བདག་དང་གཞན་དུ་བརྗེ་བ་
རྣམས་ལ་འབད་པར་གྱིས་ཤིག་ཅེས་མདོར་བསྟན་པའོ། །རྒྱུ་ནུས་པ་མེད་པ་དེ་ལ་དབང་པོ་རྣོ་ཞིང་
ཡིད་གཞུངས་ལ་ཚོགས་བསགས་པ་འགའ་ཞིག་གིས་ནི་འབད་ན་འགྲུབ་ཀྱི་བདག་གིས་བྱང་
ཆུབ་ག་ལ་ཞེས། སྒྱིད་ལུག་པར་ནི་མི་བྱ་སྟེ། །འདི་ལྟར་དེ་བཞིན་གཤེགས་པ་ནི། །བདེན་པ་
གསུང་བས་བདེན་པའི་ཤེས་བྱེད་འདི་གསུངས་པ་ལས་ཡིད་ཆེས་པའི་ཕྱིར་རོ། །ཇི་སྐད་དུ་
གསུངས་ཤེ་ན། སྦྲང་བུ་ཤ་སྦྲང་བུ་བ་དང༌། །དེ་བཞིན་སྲིན་བུར་གང་གྱུར་པ། །དེས་ཀྱང་
བརྩོན་པའི་སྟོབས་བསྐྱེད་ན། །བྱང་ཆུབ་ཐོབ་དཀའ་བླ་མེད་ཐོབ། །ཅེས་པ་སྟེ། ལག་བཟངས་
ཀྱིས་ཞུས་པར། ལག་བཟངས་གང་དག་ཡང་བྱང་ཆུབ་སེམས་དཔའ་འདི་ལྟར་སློབ་སྟེ། སེང་
གེ་དང་སྟག་དང་ཁྱི་དང་ལྕེ་སྤྱང་དང༌། བྱ་རྒོད་དང་ཁྲུང་ཁྲུང་དང་བྱ་རོག་དང་འུག་པ་དང༌།
- 10 5-



，
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྲིན་བུ་དང་སྦྲང་མ་དང་ཤ་སྦྲང་དུ་གྱུར་པ་དེ་དག་གིས་ཀྱང་སངས་རྒྱས་ཐོབ་པར་གྱུར་ན། །
བདག་མིར་གྱུར་བཞིན་དུ་སྲོག་གི་ཕྱིར་ཡང་ཅིའི་ཕྱིར་བྱང་ཆུབ་ལ་བརྩོན་པ་ཉམས་པར་བྱ་
ཞེས་གསུངས་སོ། །དེའི་ཕྱིར་བདག་ལྟ་རིགས་ཀྱི་མིར་སྐྱེས་ལ། ཕན་དང་གནོད་པ་ངོ་ཤེས་
པས། །བྱང་ ཆུབ་ སྤྱོད་ པ་མ་བཏང་ན། །བདག་གིས་བྱང་ཆུབ་ཅིས་མི་ཐོབ། །ཅེས་ པ་ སྟེ།
འཕགས་པ་དཀོན་མཆོག་སྤྲིན་ལས། དེ་བཞིན་གཤེགས་པ་དེ་དག་ཀྱང་དེ་བཞིན་གཤེགས་
པར་གྱུར་པ་ཤ་སྟག་ལས་མངོན་པར་སངས་རྒྱས་པ་མ་ཡིན་གྱིས། ཅི་ནས་ཀྱང་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་བར་སེམས་
ཅན་ཐམས་ཅད་དང་ཐུན་མོང་གི་བརྩོན་འགྲུས་དང་། སེམས་ཅན་ཐམས་ཅད་ལའང་དམིགས་
པའི་བརྩོན་འགྲུས་ཀྱིས་བདག་ཉིད་ཀྱང་དེ་ལྟར་རྩལ་ལ་འབད་དོ་ཞེས་གསུངས་པ་བཞིན་ནོ།།
རྒོལ་བ་འོན་ཏེ་རྐང་ལག་ལ་སོགས་པ། གཞན་དོན་དུ་གཏང་དགོས་པའི་ཕྱིར་བྱང་ཆུབ་ཀྱི་སྤྱོད་
པ་ལ་བདག་ནི་འཇིགས་ཤེ་ན། ལྟོས་ནས་སྤང་བར་དེ་ནི་འཁོར་བའི་སྡུག་བསྔལ་ལྕི་བ་དང་དེ་ལ་
ལྟོས་ན་བྱང་ཆུབ་སྤྱོད་པ་སྤང་བའི་ཁྱད་པར་མ་སྤྱད་པར། རྨོངས་པ་བདག་ནི་འཇིག་པ་ཞེས་
བབ་ཅོལ་ཙམ་དུ་སྨྲ་བར་ཟད་དོ། །དེའི་ཕྱིར་སྤྱོད་པ་ལ་མ་འབད་ན་བསྐལ་པ་བྱེ་བ་གྲངས་མེད་
དུ༑ ལན་གྲངས་དུ་མར་འཁོར་བའི་བཙོན་རར་འཇུག་དགོས་པས་རྐང་ལག་ལ་སོགས་པ་
གཅོད་པ་དང་། མདུང་ཐུང་ལ་སོགས་པས་དབུག་པ་དང་དམྱལ་མེ་ལ་སོགས་པས་བསྲེགས་
པའི་སྡུག་བསྔལ་ཤིན་ཏུ་ལྕི་བ་མྱོང་བར་འགྱུར་གྱི། བྱང་ཆུབ་ཐོབ་པར་མི་འགྱུར་རོ། །དེ་ལ་
ལྟོས་ན་བདག་གིས་བྱང་ཆུབ་སྒྲུབ་པ་ཡི། སྡུག་བསྔལ་འདི་ནི་བཟོད་དགོས་པའི་ཚོད་ཡོད་དེ།
མདེའུ་ལ་སོགས་པའི་ཟུག་རྔུ་བཟོད་པར་སོང་ན་བརླག་ཚབས་ཆེ་བའི་གནོད་བསལ་ཕྱིར།
ལུས་ལ་རྨ་བཏོད་པའི་སྡུག་བསྔལ་ཆུང་ངུ་བཟོད་དགོས་པ་བཞིན་ནོ། །སྨན་པ་ཀུན་ཀྱང་
གཏར་བསྲེག་ལ་སོགས་པ་གསོ་དཔྱད་ཀྱིས། མི་བདེ་བ་ཆུང་ངུ་ཡི་ནད་ཆེན་པོ་མེད་པར་བྱེད་
T
- 1 0 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
པ༑ དེ་བས་འཁོར་བའི་སྡུག་བསྔལ་མང་པོ་དག །གཞོམ་ཕྱིར་སྤྱོད་པའི་མི་བདེ་ཆུང་བཟོད་བྱ།
གསོ་དཔྱད་ཕལ་པ་བྱང་ཆུབ་སྤྱོད་པ་འདི་འདྲ་བ། སངས་རྒྱས་སྨན་པ་མཆོག་གིས་མ་མཛད་
དེ༑ འདིར་ཆོ་གའམ་ཉེར་སྤྱོད་ཤིན་ཏུ་འཇམ་པོ་ཕར་ཕྱིན་ཅི་བདེར་ཉམས་སུ་ལེན་པ་ཡིས།
ནད་ཆེན་དཔག་མེད་ཉོན་མོངས་ཀྱི་ནད་གསོ་བར་མཛད་པའི་ཕྱིར་དགོས་པ་ཆེའོ། །འདི་བྱ་
དཀའ་བ་ཡང་མ་ཡིན་ཏེ། ད་ལོ་ཚོད་མའི་རྒྱུ་སྔོ་རྔད་ཙམ་མམ་ལྷད་ཟད་ཀྱི་ཆང་བུ་ལ་སོགས་
སྦྱིན་པ་ལའང༌། འདྲེན་པ་སངས་རྒྱས་ཀྱིས་ཐོག་མར་སྦྱོར་བ་གོམས་པར་མཛད་ཅིང་། དེ་
ལ་གོམས་ནས་ཕྱི་ནས་ནི། །རིམ་གྱིས་རང་གི་ཤ་ཡང་གཏོང་ནུས་པའི་གོམས་པ་མཐར་ཕྱིན་
པས་ཤིན་ཏུ་སྤྲོ་བའི་ཕྱིར་རོ། །ཙན་དན་སྟེའུ་མཚུངས་པ་ལ། །ཆགས་བྲལ་ཞེས་ནི་མངོན་པར་
བརྗོད། །ཅེས་ གསུངས་པ་ལྟར་གང་ཚེ་ རང་གི་ལུས་ལ་ཡང་། ཚོད་སོགས་ལྟ་བུའི་བློ་སྐྱེས་
ནས། ཆགས་བྲལ་དུ་གྱུར་པ་དེ་ཚེ་ཤ་ལ་སོགས་གཏོང་བ། དེ་ལ་དཀའ་བ་ཅི་ཞིག་ཡོད། འཁོར་
བར་ཡུན་རིང་གནས་ཀྱང་སྐྱོ་བ་སྤངས་པ་དེ་ལྟ་ནའང་བསྐལ་པ་གྲངས་མེད་པ་གསུམ་དུ་ཡུན་རིང་བས་
སྐྱོའོ་སྙམ་ན་མ་ཡིན་ཏེ། རྒྱལ་སྲས་གཞན་དོན་སྤྱོད་དུས་རྒྱུ་སྡིག་པ་སྤངས་ཕྱིར་འབྲས་བུ་སྡུག་
བསྔལ་མེད་ཅིང་། བདག་མེད་གཉིས་ལ་མཁས་པའི་ཕྱིར་ན་བདག་འཛིན་ལས་བྱུང་པའི་མི་
དགའ་བ་ཡང་མེད་དེ། འདི་ལྟར་བདག་ཏུ་ལོག་པར་རྟོག་པ་དང༌། སྡིག་པ་སྤྱད་པས་རིམ་པ་
ལྟར་སེམས་དང་ལུས་ལ་གནོད་པའི་ཕྱིར་རོ་ཞེས་བཟློག་ཁྱབ་འཕངས་པའོ། །འདིར་ནི་རྒྱུ་
བསོད་ནམས་ཀྱིས་ནི་འབྲས་བུ་ལུས་བདེ་བ་དང་ལྡན་ལ། ཐབས་ལ་མཁས་པ་ཡིས་ནི་སེམས་
ཀྱང་བདེ་ན། གཞན་དོན་འཁོར་བར་གནས་ཀྱང་ནི། །སྙིང་རྗེ་ཅན་དག་ཅི་སྟེ་སྐྱོ་སྟེ་སྐྱོ་བ་ཡང་
མེད་དོ། །གཞན་ལས་མཆོག་ཏུ་གྱུར་པ་དེ་བས་ཉན་ཐོས་ཀྱི་ཐེག་པར་འཇུག་པ་བདེའོ་ཞེ་ན། མ་ཡིན་
ཏེ་ཐེག་ཆེན་སྤྱོད་པ་འདི་ནི་བྱང་ཆུབ་སེམས་སྟོབས་དཔག་མེད་ཕྱིར། སྔོན་གྱི་སྡིག་པ་ཟད་བྱེད་
ཅིང༌། །བསོད་ནམས་རྒྱ་མཚོ་ལྟ་བུ་གཏིང་དཔག་དཀའ་བ་སྡུད་བྱེད་ཕྱིར། ཉན་ཐོས་རྣམས་
- 10 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་མཆོག་ཏུ་བཤད་པའི་ཕྱིར་ཁྱད་པར་ཆེའོ། །ཇི་སྐད་དུ། རྒྱལ་བའི་ཡུམ་ལས། ཀུན་དགའ་
བོ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོ་དེའི་ཆོས་སྦྱིན་པ་སྟེ། ཉན་ཐོས་ཀྱི་ཐེག་
པའི་གང་ཟག་ཐམས་ཅད་དང་རང་སངས་རྒྱས་ཀྱི་ཐེག་པའི་ལུགས་ཀྱི་དགེ་བའི་རྩ་བ་ཟིལ་
གྱིས་གནོན་པའོ། །ཞེས་པ་དང༌
། མདོ་སྡེའི་རྒྱན་ལས་ཀྱང་། བློ་ལྡན་ཉན་ཐོས་ཚོགས་རྣམས་
དགེ་བ་རྒྱ་ཆེན་དོན་ཆེན་དང༌། །མཐའ་ཡས་རྟག་རྒྱུན་མི་ཆད་ཟད་མི་ཤེས་པས་ཟིལ་གྱིས་
གནོན། །ཞེས་ གསུངས་ སོ། །དེས་ན་སྤྱོད་པ་ཉམས་སུ་བླང་བར་གདམས་པ་དེ་ བས་ སྐྱོ་ ངལ་ ཀུན་ སེལ་
བའི། །བྱང་ཆུབ་སེམས་ཀྱི་རྟ་ཞོན་ནས། །བདེ་ནས་བདེ་བར་བགྲོད་པ་ལ། །སེམས་ཤེས་སུ་
ཞིག་སྒྱིད་ལུག་འགྱུར། །ཞེས་པའོ། །
ད་ནི་རྒྱལ་པོ་རྣམས་ཀྱིས་ཤིང་རྟ་དང་གླང་པོ་ཆེ་དང་རྟ་པ་དང་རྐང་ཐང་གི་དཔུང་
ཚོགས་ཡན་ལག་བཞིས་དོན་སྒྲུབ་པ་བཞིན་དུ། གཞན་དོན་སྤྱོད་པའི་གང་ཟག་གིས་ཀྱང་
སེམས་ཅན་གྱི་དོན་རྒྱ་ཆེན་གྲུབ་པར་བྱ་བའི་ཕྱིར་དུ་དཔུང་ཚོགས་བཞི་ལ་བརྟེན་པར་བཞེད་
ནས། སྤྱོད་པ་རྣམ་དག་ལ་འདུན་པ་དང་བསྟན་པ་དང་དགའ་བ་དང་ཅི་སྟེ་ངལ་བ་ན་ཅུང་ཟད་
དོར་བ་ངལ་གསོ་བའི་དཔུང་རྣམས་མདོར་བསྟན་པ་ཡིན་ཏེ། ཐོག་མར་འདུན་པ་ཉིད་འཁོར་
བའི་སྡུག་བསྔལ་འཇིགས་པ་དང༌། སྤྱོད་པ་དེ་ཡི་ཕན་ཡོན་ཡང་ནས་ཡང་དུ་བསམས་པས་
བསྐྱེད་ཅིག་ཅེས་པའོ། །བརྩོན་འགྲུས་བསྐྱེད་པ་མདོར་བསྟན་པ་སྔར་བསྟན་པ་དེ་ལྟར་ལེ་ལོ་ལ་སོགས་
མི་མཐུན་ཕྱོགས་སྤངས་ཏེ། འདུན་པ་དང་ང་རྒྱལ་ཏེ་སེམས་ཁེངས་པ་ཐོབ་པ་ཉིད་བརྟན་པའི་
རྣམ་གྲངས་དང་དགའ་བ་དང་དོར་བའི་དཔུང་གང་ལ་གང་འོས་པའི་གཉེན་པོར་སྦྱོར་བ་ལྷུར་
ལེན་པ་ལ་སེམས་དབང་བསྒྱུར་བའི་སྟོབས་ཀྱིས་ནི། བརྩོན་འགྲུས་སྤེལ་ཕྱིར་འབད་པར་བྱ།།
ཞེས་བརྩོན་འགྲུས་སྤེལ་བ་མདོར་བསྟན་ཡང་དཔུང་བཞི་མདོར་བསྟན་གྱི་བར་མ་ཆད་དུ་
མཛད་པ་སྐབས་སུ་བབ་སྟེ། དཔུང་ཚོགས་རེ་རེའི་ཚིག་ཙམ་ལྷུར་ལེན་དབང་བསྒྱུར་སྟོབས་
ར་
སྟོ
- 1 08 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧༧
ཀྱིས་ནི། བརྩོན་འགྲུས་སྤེལ་ཕྱིར་འབད་པར་བྱ། །ཞེས་སྦྱར་བར་དགོངས་པའི་ཕྱིར་རོ། །དེས་
ན་གཞུང་འདི་དག་དཀྲུགས་ནས་འཆད་པ་ནི་དགོངས་པ་མ་ཡིན་ནོ། །མཐུན་པ་མེད་ན་སྤྱོད་པ་ཉམས་
ཚུལ་འདིར་ཙྪན་ཞེས་པ་ལོ་ཙཱ་བ་ཆེན་པོས་མོས་པས་བསྒྱུར་ནའང་འདུན་པ་ལ་འཇུག་ཅིང་།
མངོན་པ་ཀུན་ལས་བཏུས་སུ་ཡང་། འདུན་པ་གང་ཞེ་ན་འདོད་པའི་དངོས་པོ་ལ་དེ་དང་ལྡན་
པར་བྱེད་པ་འདོད་པ་ཉིད་དེ་བརྩོན་འགྲུས་རྩོམ་པའི་རྟེན་བྱེད་པའི་ལས་ཅན་ནོ་ཞེས་གསུངས་
པ་ལྟར་བརྩོན་འགྲུས་ལ་འདུན་པ་ཉིད་འབྲེལ་བར་ཤེས་པས་འདུན་པའི་དཔུང་ཚོགས་རྒྱས་
བཤད་ལ་འཇུག་སྟེ། འདུན་ པ་ ཡོད་ན་བདག་དང་གཞན་གྱི་ཉོན་མོངས་དང་ཉེས་པ་ནི།
དཔག་མེད་བདག་གིས་གཞོམ་བྱ་སྟེ། །འོན་ཀྱང་གང་དུ་རྒྱལ་བ་སྲས་བཅས་རྣམས་ཀྱིས་ཉེས་
པ་རེ་རེ་འཇོམས་པ་ལའང་། དུས་བསྐལ་པ་རྒྱ་མཚོ་ལྟ་བུ་ཤིན་ཏུ་མང་བ་ཟད་ཀྱི་བར་དུ་བརྩོན་
པ་མཛད་པར་གྱུར་པ། ཉེས་ཟད་རྩོམ་པ་དེ་ཡི་ནི། །བརྩོན་འགྲུས་ཆ་ཡང་བདག་ལ་མ་མཐོང་
ན༑ སྡུག་བསྔལ་དཔག་ཏུ་མེད་པའི་སྣོད་དུ་གྱུར་པ། བདག་ཀོ་ཅི་སྟེ་འགྱོད་པས་སྙིང་མ་གས་
པ་ཞེས་དྲིས་པའོ། །དེ་བཞིན་དུ་འདུན་པ་ཡོད་ན་བདག་དང་གཞན་གྱི་སྤངས་རྟོགས་ཡོན་ཏན་
ནི༑ མང་པོ་བདག་ གིས་སྒྲུབ་བྱ་སྟེ། །དེ་ལ་ཡོན་ཏན་རེ་རེ་ལའང་། །བསྐལ་པ་རྒྱ་མཚོར་
གོམས་གྱུར་ན། །བདག་ནི་ཡོན་ཏན་ལ་ཤས་ཙམ་སྒྲུབ་ལ་ཡང་། གོམས་པ་ནམ་ཡང་མ་སྐྱེས་
ཏེ༑ ཇི་ཞིག་ལྟར་རྙེད་པའི་དལ་འབྱོར་སྐྱེ་བ་ནི། བདག་གིས་དོན་མེད་བྱས་པ་མཚར་ཞེས་
བསྟིང་པའོ། །བདག་གིས་བཅོམ་ལྡན་སྲས་བཅས་མ་མཆོད་ཅིང་། དེ་དག་གི་རྟེན་གསུམ་
བཞེངས་པ་ལ་བརྟེན་ནས་དགའ་སྟོན་ཆེན་པོའི་བདེ་བ་ཡང་མ་བྱིན་ལ། དེ་དག་གིས་བསྟན་པ་
ལ་བྱ་བ་མ་བྱས་པ་དང༌། འགྲོ་བ་ཉམ་ཐག་དབུལ་པོའི་བསམ་པ་ལ་ཉེར་མཁོའི་སྒོ་ནས་
རྫོགས་པ་ཡང་མ་བྱས་པ་རྣམས་ཀྱང་འདུན་པ་མེད་པ་ལས་གྱུར་པའོ། །དེ་བཞིན་དུ་འཇིགས་
ལ་མི་འཇིགས་མ་བྱིན་དང་། ཉམ་ཐག་སྡུག་བསྔལ་ཅན་རྣམས་ལ་བདེ་མ་བྱིན་ན་བདག་ལྟ་བུ་
- 1 (0 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱེས་ཀྱང་མ་ཡི་མངལ་གྱི་ཟུག་རྔུ་དང༌། འཚོ་འཆིའི་སྡུག་བསྔལ་འབའ་ཞིག་བསྐྱེད་པར་ཟད་
ཀྱི་དོན་ཅི་ཡང་མ་གྲུབ་པ་ཡང་ངོ༌། །བདག་ནི་སྔོན་དང་ད་ལྟར་གྱི་སྐྱེ་བ་ལ་ཡང་། ཆོས་ལ་
འདུན་དང་བྲལ་བ་ཡིས། །བཅོམ་ལྡན་མཆོད་པར་མ་ནུས་པ་ལ་སོགས་པའི་ཕོངས་པ་འདི་
འདྲ་བྱུང་གྱུར་ན། སུ་ཞིག་ཆོས་ཀྱི་འདུན་པ་འདོར། འདུན་པ་ཆོས་ཀྱི་རྩ་བར་བསྟན་པ་དགེ་བའི་ཕྱོགས་
ནི་ཐམས་ཅད་ཀྱི། །རྩ་བ་འདུན་པར་ཐུབ་པས་གསུངས། །ཇི་སྐད་དུ། འཇམ་དཔལ་གྱི་ཞིང་
གི་ཡོན་ཏན་བཀོད་པ་ལས། ཆོས་རྣམས་ཐམས་ཅད་རྐྱེན་བཞིན་ཏེ། །འདུན་པའི་རྩ་ལ་རབ་ཏུ་
གནས། །གང་གིས་སྨོན་ལམ་ཅི་བཏབ་པ། །དེ་དང་མཐུན་པའི་འབྲས་བུ་འབྱུང་། །ཞེས་སོ། །
འདུན་པ་དེའི་ཡང་རྩ་བ་རྟག་ཏུ་ནི། རྣམ་སྨིན་འབྲས་བུ་བསྐྱེད་ནུས་ཀྱི་ལས་ཡང་ཡང་གོམས་
པ་ལས་བྱུང་སྟེ་དེ་ཡང་འདུན་པ་ལ་རག་ལས་སོ༑ །དེས་ན་སྡུག་བསྔལ་ཡིད་མི་བདེ་བ་དང་།
འཇིགས་པ་རྣམ་པ་སྣ་ཚོགས་དང༌། །འདོད་པ་རྣམས་དང་བྲལ་བ་ནི། །བསམ་བཞིན་པའི་
འདུན་པས་སྡིག་པའི་སྤྱོད་ལས་འབྱུང་བར་འགྱུར། ཡིད་ལ་བསམ་བཞིན་པའི་དགེ་བ་འདུན་
ལྡན་བྱས་པས་ཀྱང་། གནས་སྐབས་གང་དང་གང་དུ་འགྲོ་འགྱུར་བ། དེ་དང་དེར་ནི་བསོད་
ནམས་དེའི། འབྲས་བུ་ཡོན་བཟང་པོ་མང་བ་རྣམས་ཀྱིས་མངོན་མཆོད་འགྱུར་རོ། །འདུན་
ལྡན་སྡིག་པ་བྱེད་པ་བདེ་འདོད་ཀྱང་། གང་དང་གང་དུ་འགྲོ་འགྱུར་བ། །དེ་དང་དེར་ནི་སྡིག་པ་
དེས། །སྡུག་བསྔལ་མཚོན་དང་འདྲ་བ་རྣམས་ཀྱིས་རྣམ་པར་འཇོམས་སོ། །གཅིག་ཏུ་དཀར་བའི་
ལས་འབྲས་གསལ་བར་བསམས་བཞིན་དུ་རྣམ་པར་དཀར་བའི་དགེ་བ་འདུན་པ་དྲག་པོས་བྱས་
པའི་འབྲས་བུ་སོ་སོའི་སྐྱེ་བོ་དང་ཐུན་མོང་མ་ཡིན་པ་རབ་ཏུ་དགའ་བའི་ས་ཐོབ་སྟེ། མི་འདོད་
བཞིན་དུ་མའི་མངལ་དྲི་མ་ཅན་དུ་མི་སྐྱེ་བར་འཇིག་རྟེན་གྱི་ཁམས་བདེ་བ་ཅན་དུ་ཁ་དོག་སྣ་
ཚོགས་པའི་འདབ་མ་ཅན་གྱི་པད་མ་ཡངས་པའི་ནང་དུ་བརྫུས་ཏེ་སྐྱེ་བར་འགྱུར་ཞེས་འགྲེལ་
པར་འཆད་དེ། དེ་ཡང་རྒྱ་ཆེ་ལ་དྲི་བཟང་བ་བསིལ་བའི་རེག་བྱ་བདེ་བ་ཅན་པད་མའི་སྙིང་པོར་
- 1
1 (） -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
བརྫུས་སྐྱེས་སུ་གནས་ཤིང་། རྒྱལ་བའི་གསུང་སྙན་ཆོས་ཀྱི་རོ་ཟས་དང་འདྲ་བ་རྣམས་ཀྱིས་
གཟི་བརྗིད་བསྐྱེད་བྱས་པ། ཉི་མས་ཕྱེ་བ་ནི་མ་ཡིན་གྱི་ཐུབ་འོད་ཀྱིས་རྒྱས་པད་མ་ལས་བྱུང་
ལུས་མཆོག་མཚན་དང་དཔེ་བྱད་ཅན། རྒྱལ་བ་འོད་དཔག་ཏུ་མེད་པའི་མདུན་ནམ་སྤྱན་སྔར་
གནས་པ་བདེ་གཤེགས་སྲས་ཁྱད་འཕགས་སུ་དགེ་བས་འགྱུར། ཞེས་པ་སྟེ། བདེ་བ་ཅན་
གྱི་ཞིང་བཀོད་ལས། དགེ་བ་བསྒྲུབས་ནས་ཐེ་ཚོམ་དང་བཅས་པས་སྨོན་ལམ་བཏབ་པ་ནི་པད་
མ་ཁ་ཟུམ་པའི་ནང་དུ་སྐྱེ་བ་དང་། ཐེ་ཚོམ་མེད་པར་སྨོན་ལམ་བཏབ་པ་ནི་པད་མ་ཁ་བྱེ་ཞིང་
འདབ་མ་རྒྱས་པའི་སྙིང་པོ་ལ་བརྫུས་ཏེ་སྐྱེ་ཞིང་ལུས་ལ་འོད་ཟེར་ཚད་མེད་པ་འབྱུང་ནུས་ལ།
ཞིང་ཁམས་མཐའ་ཡས་པའི་དེ་བཞིན་གཤེགས་པ་རྣམས་ལ་བལྟ་བ་དང་ཆོས་ཉན་པ་དང་
སེམས་ཅན་མང་པོ་སྨིན་པ་ལ་སོགས་ཡོན་ཏན་གྱི་ཁྱད་པར་མང་པོ་གསུངས་སོ། །གཅིག་ཏུགནག་
པའི་ལས་འབྲས་གསལ་བར་གཅིག་ཏུ་གནག་པའི་ལས་འབྲས་ནི་སེམས་ཅན་དམྱལ་བར་སྐྱེ་བ་སྟེ་
སྐྱེས་མ་ཐག་ཏུ་གཤིན་རྗེའི་སྐྱེས་བུས་པགས་པ་མ་ལུས་བཤུས་པས་ཤིན་ཏུ་ཉམ་ཐག་ཅིང་།
དེའི་ སྟེང་ དུ་ རབ་ ཏུ་ ཚ་ བའི་ མེ་ ཡིས་ བཞུས་ པའི་ ཟངས་ཞུན་ ལུས་ལ་བླུགས་གྱུར་ ལ།
དེ་འཚིགས་པའི་ལྷག་མ་རྣམས་མེ་འབར་བའི་རལ་གྲི་དང་མདུང་ཐུང་ལ་སོགས་མཚོན་ཆ་དུ་
མ་དག་གིས་བསྣུན་ནས་ཤ་ཡི་དུམ་བུས་བརྒྱ་ཕྲག་དུ་མར་བླགས་ཤིང་གཏུབས་ཏེ། ཤིན་
ཏུ་འབར་བའི་ལྕགས་ཀྱི་ས་གཞིར་ལྷུང་ཞིང་འགྲེམས་པ་ལན་གྲངས་མང་པོར་མྱོང་བ་ནི་མུན་
པ་དང་བཅས་པའི་མི་དགེ་བ་དྲག་པོས་འགྱུར་བའོ། །དེས་ན་ཆོས་ལ་འདུན་པར་གདམས་པ་དེ་བས་ན་
མི་དགེ་བ་སྤངས་ནས་དགེ་ལ་འདུན་བྱ་ཞིང་། གུས་པ་ཉིད་དུ་བསྒོམ་པར་བྱ་བ་གཅེས་སོ། །
མི་རྟོག་པའི་ཚུལ་ད་ནི་བརྟན་པའི་དཔུང་ལ་འཇུག་སྟེ། འཕགས་པ་རྡོ་རྗེ་རྒྱལ་མཚན་གྱི་
མདོ་ལས། བདག་གི་སྡུག་བསྔལ་གྱི་ཕུང་པོ་ཆེན་པོ་བླང་བར་བྱའོ། །བརྩོན་པར་བྱའོ། །སྤྲོ་
བར་བྱའོ། །མི་ལྡོག་པར་བྱའོ། །མི་འཕྲོགས་པར་བྱའོ། །མི་སྐྲག་པར་བྱའོ། །མི་འཇིགས་པར་
- ] 1 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱའོ། །ཕྱིར་མི་ལྡོག་པར་བྱའོ། །ཞེས་སོགས་གསུངས་པའི་ཆོ་ག་ཡིས། གཞན་དོན་སྤྱོད་པ་
བརྟན་པོ་བརྩམས་ནས་འདི་སྒྲུབ་པར་ནུས་སོ་སྙམ་པའི་ང་རྒྱལ་བསྒོམ་པར་བྱ། དེའི་དང་པོར་
རྩོམ་པའི་ནུས་པའམ་འབྱོར་པ་བརྟགས་ནས་ནི། ནུས་ན་བརྩམ་མམ་ཡང་ན་མི་ནུས་ན་མི་
བརྩམ་པར་བྱ་སྟེ། སྒྲུབ་མི་ནུས་པའི་བྱ་བ་མ་བརྩམས་པ་ནི་མཆོག་ཡིན་གྱི། བརྩམས་ནས་
ལྡོག་པར་མི་བྱའོ། །ལོག་པའི་ཉེས་དམིགས་གལ་ཏེ་ལོག་ན་སྐྱེ་བ་འདི་དང་གཞན་དུའང་དེ་གོམས་
ཤིང་འདྲིས་པ་ལས་ཉེས་པ་ལྔ་འཕེལ་བ་ནི་དེ་ཉམས་པའི་སྡིག་པ་དེ་ལས་སྡུག་བསྔལ་འཕེལ་
འགྱུར་ཞིང་། དགེ་བ་ལས་ལོག་པ་ཉིད་ཀྱིས་གཞན་མི་དགེ་བའམ་ལུང་མ་བསྟན་ལ་འཇུག་པ་
དང་འབྲས་བུའི་དུས་ཀྱང་ནི། ཤིན་ཏུ་ནུར་བས་དམན་པར་འགྱུར་བ་དང་བརྩམས་པ་དེ་ཡང་
དར་བ་ཉིད་ཀྱིས་འགྲུབ་པར་མི་འགྱུར་བའོ། །མདོར་བསྟན་བརྟན་པར་བརྩམས་པའི་ལས་དང་
དེའི་འགལ་ཟླ་ཉོན་མོངས་སྤོང་བ་དང་དེ་དག་བདག་གིས་ནུས་སོ་སྙམ་པ་སྟེ། གསུམ་པོ་དག་
ལའང་ང་ རྒྱལ་ བྱ། །ལས་ཀྱི་ང་རྒྱལ་བྱ་བ་ དགེ་བ་གང་ ཡིན་བདག་ཉིད་གཅིག་པུས་ བྱའོ་ཞེས།
བསམ་པ་འདི་ནི་ལས་ཀྱི་ང་རྒྱལ་ཉིད་ཡིན་ནོ། །ཉོན་མོངས་པས་རང་དབང་མེད་པར་གྱུར་
པའི་སྐྱེ་བོ་རྣམས་ཀྱིས་ནི་འཇིག་རྟེན་འདིར། རང་དོན་ཙམ་ཡང་བསྒྲུབ་པར་མི་ནུས་པས།
འགྲོ་བས་བདག་ལྟར་གཞན་དོན་ལ་འཇུག་མི་ནུས་ཏེ། དེ་བས་བདག་གིས་སྙིང་རྗེ་བའི་
སེམས་ཅན་མཐའ་ཡས་པ་དེ་རྣམས་ལ་ཕན་བདེ་བསྐྱེད་པའི་སྤྱོད་པ་བརྟན་པོ་འདི་བྱའོ། །
གཞན་ཡང་དམན་པའི་ལས་ཁུར་ཁུར་བ་སོགས་བྱེད་ན། བདག་ཉིད་ཀྱང་ནི་སྤྱོད་པའི་ཁུར་
ཆེན་པོ་མི་ཁུར་བར་ཅི་ལྟར་འདུག་སྟེ་འདུག་པ་ནི་མི་རིགས་ལ། དེ་ཡང་གཞན་དག་ནི་དམའ་
བའོ་བདག་ནི་འཐོན་པོའོ་སྙམ་པའི་ང་རྒྱལ་གྱིས་ནི་མི་བྱ་སྟེ། བདག་ལ་ང་རྒྱལ་མེད་པ་ཉིད་
མཆོག་ཡིན་པའི་ཕྱིར་རོ། །མདོ་སྡེའི་རྒྱན་ལས་ཀྱང་། སེམས་ཅན་ཁུར་ཆེན་མགོ་ལ་ཁྱེར་བ་ཡི།།
སེམས་དཔའ་མཆོག་ནི་དལ་གྱིས་འགྲོ་མི་མཛེས། །བདག་གཞན་སྣ་ཚོགས་འཆིང་བས་རབ་
- 1 1 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
བཅིང་ལ། །བརྩོན་པ་བརྒྱ་འགྱུར་དུ་ནི་བྱ་བའི་རིགས། །ཞེས་གསུངས་སོ། །གཉེན་པོའི་ང་རྒྱལ་
བསྐྱེད་པར་གདམས་པ་ཤི་ཟིན་པའི་སྦྲུལ་དང་ཕྲད་གྱུར་ན། བྱ་ཁྭ་ཏ་ཡང་མཁའ་ལྡིང་ཁྱུང་ལྟ་བུར་
སྤྱོད་ཅིང་ཟ་བར་རྩོམ་པ་བཞིན་དུ། གལ་ཏེ་བདག་ཉིད་གཉེན་པོའི་ཉམ་སྟོབས་དང་གོ་ཆ་ཆུང་
ན༑ ལྟུང་བ་ཆུང་ངུས་ཀྱང་གནོད་པ་བྱེད་དོ། །སེམས་ཞུམ་པར་བྱས་ཤིང་གཉེན་པོའི་འབད་པ་
དང་རྩོལ་བ་དོར་བ་ལ་ནི། དགེ་བས་ཕོངས་པ་ལས་ཐར་པ་ཡོད་དམ་ཅི་སྟེ་མེད་ལ། གཉེན་
པོའི་ང་རྒྱལ་རྩོལ་བ་བསྐྱེད་ན་ནི། ཉོན་མོངས་ཆེན་པོ་ཡིས་ཀྱང་ཐུབ་པར་དཀའ། །དེ་བས་
སེམས་ནི་བརྟན་པ་ཡིས། །ལྟུང་བ་རྣམས་ནི་གཞོམ་བྱ་སྟེ། །གལ་ཏེ་བདག་ནི་ལྟུང་བས་ཕམ་
བྱས་ན། ཁམས་གསུམ་ལས་རྣམ་པར་རྒྱལ་བར་འདོད་ནས་སེམས་བསྐྱེད་ཅིང་དམ་བཅས་
པ་བཞད་གད་ཀྱི་གནས་སུ་འགྱུར་བའི་ཕྱིར་རོ། །དེའི་ཕྱིར་བདག་གིས་ཁམས་གསུམ་གྱི་ཉོན་
མོངས་པ་ཀུན་ལས་རྒྱལ་བྱ་སྟེ། བདག་ལས་ཉོན་མོངས་པ་སུ་ཡང་རྒྱལ་བའི་གོ་སྐབས་མི་བྱ་
བར། རྒྱལ་བ་རྫོགས་པའི་སངས་རྒྱས་བདུད་དང་ཉོན་མོངས་ཀྱི་རི་དྭགས་སྐྲག་པར་མཛད་
པས་སེང་གེ་དང་འདྲ་བ་དེའི་སྲས་བདག་གིས་ཀྱང་བདུད་དང་ཉོན་མོངས་ཀྱིས་གླགས་མི་
རྙེད་པ་གོ་ཆའི་ང་རྒྱལ་འདི་ལ་གནས་པར་བྱ་སྟེ་སེང་གེའི་ཕྲུ་གུ་ལ་ཡང་རི་དྭགས་གཞན་གྱིས་
གླགས་མི་རྙེད་པ་བཞིན་ནོ། ། །
སྤང་བྱའི་ང་རྒྱལ་ཤིན་ཏུ་སྨད་ཚུལ་དེ་ལྟར་ང་རྒྱལ་ཅན་ལ་བསྔགས་ན་འཇིག་རྟེན་པའི་དཔའ་
བོ་ལ་ཡང་བསྔགས་པར་འོས་སོ་སྙམ་ན་མི་འདྲ་སྟེ། འཐབ་མོ་བའི་འགྲོ་བ་གང་ཞིག་ཐ་མལ་ང་
རྒྱལ་གྱིས་བཅོམ་པ་དེ་རྣམས་ནི་ཉོན་མོངས་ཅན་ཡིན་གྱི་གཉེན་པོའི་ང་རྒྱལ་ཅན་མ་ཡིན་ཏེ།
གཉེན་པོའི་ང་རྒྱལ་ཅན་ནི་དགྲ་འདི་དག་གིས་ཚུལ་མིན་གྱི་ལམ་དུ་མི་འགྲོ་བ་ལས། དེ་དག་གི་
ང་རྒྱལ་ནི་དགྲའི་དབང་གིས་ཚུལ་མིན་ལ་འཇུག་པར་འགྱུར་བའི་ཕྱིར་རོ། །ཚུལ་མིན་ལ་
ཞུགས་པས་ཅིར་འགྱུར་ཞེ་ན། ཕལ་ཆེར་དམྱལ་བ་ལ་སོགས་པའི་ངན་འགྲོར་ང་རྒྱལ་བདུན་
1
.
，
-
-
--
-
བ 1 1 3 -



A
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོ་གང་རུང་གིས་ཁྲིད་ཅིང་། རྒྱལ་བ་མིའི་ལུས་ཐོབ་ནའང་དགའ་སྟོན་བཅོམ་སྟེ་ཡིད་བདེ་བའི་
སྐབས་མེད་པ་དང་། གཞན་གྱི་ཟན་ཟའི་སློང་མོ་བ་དང་བྲན་དང་ནི། གླེན་པ་དང་ལུས་མི་སྡུག་
པ་དང་ཉམ་ཆུང་ཞིང་རྫུད་པ་དང་། ཐམས་ཅད་ནས་ཐམས་ཅད་དུ་ནི་ཕར་གནོད་པ་མ་བྱས་
ཀྱང་ཚུར་བརྙས་པར་འགྱུར་བས། ང་རྒྱལ་གྱིས་ཁེངས་པའི་འབྲས་བུ་ཤིན་ཏུ་དཀའ་ཐུབ་པ།
དེ་ལྟ་བུ་ང་རྒྱལ་ཅན་ལས་བྱུང་བའི་སྙིང་རྗེའི་གནས་སུ་གཏོགས་ན། དམན་པ་ངན་འགྲོར་ལྷུང་
བ་རྣམས་སྙིང་རྗེ་མི་རྗེ་ཅི་འདྲ་ཡིན་པ་སྨོས་ཞེས་པའོ། །གཉེན་པོའི་ང་རྒྱལ་ཅན་ལ་བསྔགས་པ་རྒྱལ་སྲས་
གང་ཞིག་ང་རྒྱལ་ཡང་ཡིན་ལ་དགྲ་ཡང་ཡིན་པའི་སྤང་བྱ་ལས་རྒྱལ་ཕྱིར་གཉེན་པོའི་ང་རྒྱལ་
འཆང་བ། དེ་ནི་བསྔགས་འོས་ང་རྒྱལ་ཅན་དང་རྣམ་རྒྱལ་དང་དཔའ་བོ་ཆེན་པོ་སྟེ། དེ་ཉིད་
ཀྱིས། གང་ཞིག་ཐ་མལ་ང་རྒྱལ་དགྲ་བདོ་ཞིང་སྐྱེ་བ་ངེས་པར་བཅོམ་སྟེ། འགྲོ་ལ་འདོད་
བཞིན་རྒྱལ་བའི་འབྲས་བུ་ཕྲིན་ལས་རྫོགས་པར་བྱེད་པའི་ཕྱིར་རོ། །ཉོན་མོངས་ང་རྒྱལ་རྒྱས་བཤད་
འདོད་ ཆགས་ ལ་ སོགས་ པ་ རྩ་ བའི་ ཉོན་མོངས་ དང༌ ཁྲོ་ བ་ ལ་ སོགས་ པ་ ཉེ་ བའི་ ཉོན་
མོངས་ཕྱོགས་ཀྱི་ཁྲོད་དུ་གནས་ན། གཉེན་པོ་རྣམ་པ་སྟོང་འགྱུར་དུ་སྲན་གཟུགས་ཏེ། ཝ་ལ་
སོགས་པས་སེང་གེ་བཞིན། །ཉོན་མོངས་ཚོགས་ཀྱིས་མི་ཚུགས་བྱ། །ཉམ་ང་ཆེ་ཐང་བྱུང་གྱུར་
ཀྱང༌། །མི་ཡི་མིག་གི་དབང་པོ་ནི་རང་གི་ཡུལ་གཟུགས་ཁོ་ན་ལ་འཇུག་གི་སྒྲ་སོགས་གཞན་ལ་
འཇུག་པ་བསྲུང་ཞིང་མི་སྲིད་པ་ལྟར། དེ་བཞིན་ཉམ་ང་འབྱུང་གྱུར་ཀྱང་། །རང་གི་ཡིད་གཉེན་
པོ་དགེ་བ་ཁོ་ན་ལ་འཇུག་གི་ཉོན་མོངས་དང་རང་དོན་སོགས་སྤང་བྱའི་དབང་དུ་མི་འགྱུར་བ་
ཅི་ནས་ཀྱང་བྱའོ། །འདིར་བདག་ནི་བསྲེགས་ཏེ་བསད་གྱུར་ཏམ། །ཞེས་སོགས་ཀྱི་ཚིག་
བག་ཡོད་ལེའུ་ནས་དྲངས་པའི་མཆན་བུ་སྐྱེས་སུ་བཅུག་པ་ནི་དཔེ་མ་དག་པའོ། །མིག་མངས་
ལ་སོགས་རྩེ་མོའི་བདེ་འབྲས་ཙམ་འདོད་པས་ཀྱང་ལས་དེ་མི་སྤོང་ཞིང་དོན་དུ་གཉེར་བ་ལྟར།
བྱང་སེམས་འདི་ཡིས་བྱ་བའི་ལས་གཞན་དོན་སོགས་གང་ཡིན་པའི་ལས་དེ་ལ་ནི་ཞེན་བྱ་སྟེ།
E
--
-
，
- ] 1 4 -



L
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ལས་དེས་མི་ངོམས་དགའ་བར་བྱ།། འགའ་ཞིག་གིས་བདེ་བའི་དོན་དུ་རྩེད་མོ་སོགས་ལས་
བྱས་ཀྱང་། བདེ་འགྱུར་མི་འགྱུར་གཏོལ་མེད་ཀྱི། །རྒྱལ་སྲས་གང་གི་ལས་དགེ་བ་ཉིད་འབྲས་
བུ་མེད་པར་འགྱུར་ངེས་པ། དེའི་ལས་མི་བྱེད་ན་ཅི་ལྟར་བདེ་སྟེ་རྒྱུ་དགེ་བ་ལ་མ་འབད་པའི་
ཕྱིར་རོ། །ལས་དེས་ངོམས་པ་མིན་པར་བྱ་བ་སྤུ་གྲི་རྣོན་པོའི་སོར་ཆགས་སྦྲང་རྩི་ལྡག་པ་ལྟའི། འདོད་
པའི་ཡོན་ཏན་ཉེས་དམིགས་ཆེ་ལ་གནོག་ཆུང་བ་རྣམས་ཀྱིས་ཀྱང་མི་ངོམས་ན། རྣམ་སྨིན་བདེ་
ལ་ཞི་བ་ཡི། །བསོད་ནམས་ཀྱིས་ལྟ་ཅི་སྟེ་ངོམས། །དེས་ན་ལས་ལ་འཇུག་པར་གདམས་པ་དེ་ལྟས་ལས་
ཚར་ཕྱིན་བྱའི་ཕྱིར།། ཉི་མ་ཕྱེད་དུས་གདུངས་པ་ཡི། །གླང་ཆེན་མཚོ་ཕྲད་མཚོར་འཇུག་ལྟར།།
སྤྲོ་བཞིན་པས་གཞན་དོན་དགེ་བའི་ལས་དེ་ལ་ཡང་འཇུག་པར་བྱ། དོར་བའི་གསུང་ཚོགས་བསྐྱེད་
པ་ལས་ལ་ཧ་ཅང་འབད་ཆེས་པས་སྟོབས་ཉམས་པ་དང་རྗེས་འབྲེལ་ན། སླར་ཡང་ལས་ཀྱི་
འཕྲོ་བྱ་བ་སྟོབས་བསྐྱེད་པའི་དོན་དུ་རེ་ཞིག་དོར་ནས་ངལ་གསོ་བར་བྱ། རྣམ་གྲངས་རེ་རེའི་
འཕྲོ་ལེགས་པར་ཟིན་ནས་ཕྱི་མ་དང་། དེའི་ཡང་ཕྱི་མ་ཁྱད་པར་དུ་འགྱུར་བར་འདོད་པས་ཐོག་
མ་དེ་སྤང་ཞིང་གཞན་དོན་རླབས་ཅི་ཆེ་ལ་འབད་པར་བྱའོ། ། །
དྲན་པའི་སྒོ་ནས་གཉེན་པོ་བསྟེན་ཐབས་ད་ནི་གཉེན་པོ་ལྷུར་ལེན་པའི་བརྩོན་འགྲུས་ལ་འཇུག་
སྟེ་འཐབ་རྙིང་དགྲ་དང་ལྷན་ཅིག་ཏུ། གཡུལ་ངོར་རལ་ཁ་ལྷགས་པ་ན་རང་བསྲུང་ཞིང་གཞན་
འཇོམས་པ་ལ་ཇི་ཙམ་འབད་པ་དེ་བཞིན་དུ། བྱང་སེམས་ཀྱིས་ཉོན་མོངས་མཚོན་དང་འདྲ་
བར་གནོད་པ་ལས་གཟུར་བྱ་ཞིང་། ཉོན་མོངས་དགྲ་རྣམས་འཇོམས་ཤིང་ཞིབ་པར་བཏག་གོ།
འཐབ་མོ་པ་གཡུལ་དུ་རལ་གྲི་ལྷུང་གྱུར་ན། འཇིགས་པས་མྱུར་དུ་ལེན་པར་ལྟར། དེ་བཞིན་
དུ་དྲན་པའི་མཚོན་ཤོར་ཏེ་ཤོར་བ་ན། ཚུལ་མིན་ལ་ཞུགས་པ་ལས་དམྱལ་བའི་འཇིགས་པ་
འབྱུང་ངོ་སྙམ་པའི་གཉེན་པོའི་དྲན་འཛིན་མྱུར་དུ་བླང་བ་ལ་བརྩོན་པས་ཉོན་མོངས་ཕྲ་བས་
ཀྱང་འཕན་མི་ཐོད་པ་ལ་བསླབ་བོ། །ཤེས་བཞིན་མི་ལྡན་པའི་སྒྲིབ་ཚུལ་ཕྲ་མོས་མི་ཉམས་སོ་སྙམ་ན།
- 1 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་ཡིན་ཏེ་ཇི་ལྟར་རྨ་ཆུང་ངུས་ཟིན་ཡང་དུག་ཡོད་ན་ཁྲག་ལ་བརྟེན་བྱས་ནས། དུག་ནི་ལུས་ལ་
ཁྱབ་འགྱུར་ལ། །དེ་བཞིན་གླགས་ནི་རྙེད་གྱུར་ན། །ཉེས་པས་སེམས་ལ་ཁྱབ་པར་འགྱུར་བའི་
ཕྱིར་རོ། །དེས་ན་ཉུངས་མར་གྱིས་ཤིན་ཏུ་བཀང་བའི་སྣོད་བསྐུར་བ་འགའ་ཞིག་ལ། རལ་གྲི་
ཐོགས་པས་དྲུང་བསྡད་དེ། བོ་ན་གསོད་དོ་ཞེས་བསྡིགས་ན་འཇིགས་པས་ཤིན་ཏུ་སྒྲིམ་པ་
ལྟར། བརྟུལ་ཞུགས་ཅན་གྱིས་ དེ་ བཞིན་ སྒྲིམ། ཉེས་དམིགས་སྒོ་ནས་ཉེས་པ་ལྡོག་པ་དེ་ལས་ པང་དུ་
དུག་སྦྲུལ་འོངས་ན། ཇི་ལྟར་རིངས་པར་ལྡང་བ་ལྟར། །དེ་བཞིན་གཉིད་དང་སྙོམས་ལས་
སོགས་དགེ་བའི་བར་ཆད་འོངས་ན། མྱུར་དུ་དེ་དག་བཟློག་པར་བྱ། །ཉེས་པ་བྱུང་ན་འཆོས་ཐབས་
བསམས་པ་དེ་ལྟར་འབད་ཀྱང་ཉེས་པ་འབྱུང་བར་གྱུར་ན་རེ་རེ་ཞིང་། བདག་ལ་སྨད་ནས་ཅི་ནས་
ཀྱང་། །བདག་ལ་ཕྱིས་འདི་མི་འབྱུང་བ། །དེ་ལྟར་བྱ་ཞེས་ཡུན་རིང་བའམ། །ཅི་ལྟར་ན་ཉོན་
མོངས་སྐྱེ་བའི་གནས་སྐབས་འདི་དག་ལ། བདག་མིང་འཆོར་ཞིང་ཤོར་ནའང་ཕྱིར་བཅོས་ཀྱི་
དྲན་པ་གོམས་པ་ཉིད་འགྱུར་ཞེས། རྒྱུ་འདི་ཡིས་ནི་འགྱོད་སེལ་ལ་མཁས་པའི་དམ་པ་དང་
ཕྲད་པའམ། གཉེན་པོར་རིགས་པའི་ལས་ནི་འདོད་ཅིང་དོན་དུ་གཉེར་བ་ལ་འབད་པར་བྱའོ།།
ལུས་དབང་དུ་བྱས་ཏེ་ཅི་ནས་ལས་བྱེད་སྔོན་རོལ་ནས། །བྱ་བ་རྩོམ་པ་ཐམས་ཅད་ལ་ནི་མཐུ་ཡོད་པ།
དེ་ལྟར་བག་ཡོད་བྱ་བའི་གཏམ་ཇི་སྙེད་གསུངས་པ་རྣམས་དྲན་པས་བསྐུལ་ཏེ། བདག་ཉིད་སྒོ་
གསུམ་དགེ་བ་ལ་ལྡང་བ་ཡང་ བར་ བྱ། སེམས་དབང་དུ་བྱས་ནས་བརྩོན་འགྲུས་སྤེལ་བ་ཇི་ལྟར་རླུང་ནི་
འགྲོ་བ་དང༌། །འོང་བས་ཤིང་བལ་དབང་བསྒྱུར་བ། །དེ་བཞིན་དུ་དགེ་བ་ལ་སྤྲོ་བའི་ངོ་བོ་
བརྩོན་འགྲུས་ཀྱིས་དབང་བསྒྱུར་ཏེ། འབད་པ་དེ་ལྟ་ན་ནི་རྫུ་འཕྲུལ་ལ་སོགས་པ་དགེ་བའི་བྱ་
བ་རྣམས་འགྲུབ་པར་འགྱུར་རོ། །བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས་གཙོ་བོར་
བརྩོན་འགྲུས་བསྟན་པ་ཞེས་བྱ་བའི་ལེའུ་སྟེ་བདུན་པའོ།། །།
༈ །འབྲེལ་ཚུལ་བཀོད་དེ་གཡོ་བ་སྤོང་བ་དེ་ལྟར་བརྩོན་འགྲུས་བསྐྱེད་ནས་ནི། ཡིད་ནི་ཏིང་ངེ་
- 1
1
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
འཛིན་ལ་བཞག་པ་འབྲེལ་བས། དེའི་མི་མཐུན་ཕྱོགས་ཐོག་མར་འགོག་པ་རིགས་ཏེ། མ་
བཀག་ན་སེམས་ནི་རྣམ་པར་གཡེངས་པའི་མི། ཉོན་མོངས་སྲིན་པོའི་མཆེ་བ་དང་འདྲ་བར་
འཇིགས་པའི་ཕྲག་ན་གནས་པས་བར་མ་དོར་ཉམས་པ་སྲིད་པའི་ཕྱིར་རོ། །དེས་ན་ལུས་སྐྱེ་བོ་
དང་འགྲོགས་པ་དང་སེམས་ནི་འདོད་པ་ལ་སོགས་པ་རྟོག་པས་ལེན་པ་ལས་ཕྱི་ནང་གི་རྣམ་
པར་གཡེང་བ་མི་འབྱུང་ངོ༌། །ཡུམ་ལས། དེས་སེམས་ཅན་དེ་དག་གི་དོན་དུ་བསམ་གཏན་གྱི་
ཕ་རོལ་ཏུ་ཕྱིན་པ་ལ་སྤྱོད་པར་འདོད་པས་སེམས་གཡེང་བར་མི་བྱའོ། །དེ་ཅིའི་ཕྱིར་ཞེ་ན།
སེམས་གཡེངས་པ་ལ་ནི་འཇིག་རྟེན་པའི་བསམ་གཏན་སྐྱེ་བ་ཡང་དཀོན་ན། བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ལྟ་ཅི་སྨོས་ཞེས་གསུངས་སོ། །མདོར་བསྟན་དེ་ལས་འཇིག་རྟེན་གྱི་
འདུ་འཛི་སྤང་བྱ་ཞིང་། རྣམ་པར་རྟོག་པ་ཡོངས་སུ་དོར་ནས་རང་བཞིན་གཉུག་མའི་ངང་དུ་
མཉམ་པར་བཞག་གོ་ཞེས་པ་མདོར་བསྟན་པ་སྟེ། དྲི་མ་མེད་པར་གྲགས་པས་བསྟན་པ་ལས་
ཀྱང་། བཙུན་པ་ཀུན་ཏུ་རྟོག་པ་ནི་ཉོན་མོངས་པའོ། །མི་རྟོག་རྣམ་པར་མི་རྟོག་པ་ནི་རང་བཞིན་
ནོ་ཞེས་གསུངས་སོ། །མདོར་བསྟན་ཡུལ་ལ་ཆགས་པའི་ཕྱིར་དང་རྙེད་བཀུར་སོགས་ལ་སྲེད་པས་
འཇིག་རྟེན་མི་སྤོང་སྟེ། དེ་བས་འདི་དག་ལ་ཆགས་ཞེན་ཡོངས་སྤོངས་ལ། མཁས་པས་འདི་
ལྟར་བརྟག་ཅིང་དཔྱད་པར་བྱ། དཀོན་མཆོག་སྤྲིན་དུ། དེ་ལ་ཞི་གནས་ནི་སེམས་རྩེ་གཅིག་
པའོ། །ལྷག་མཐོང་ནི་ཡང་དག་པ་ཇི་ལྟ་བ་བཞིན་དུ་ཆོས་སོ་སོར་རྟོག་པའོ་ཞེས་གསུངས་པའི་
མཚན་ཉིད་ཅན་ཞི་ གནས་ རབ་ཏུ་ ལྡན་ པའི་ ལྷག་མཐོང་གིས། ཉོན་མོངས་པ་རྣམ་པར་
འཇོམས་པར་ཤེས་བྱ་ལ། ཐོག་མར་ཞི་གནས་བཙལ་ཞིང་བསྒོམ་པར་བྱའོ། །དེ་ཡང་ནི།
འཇིག་རྟེན་ཆགས་པ་མེད་ལ་མངོན་དགས་འགྲུབ་པའི་ཕྱིར་རྣམ་གཡེང་སྤངས་པ་ལས་ཟུང་
འཇུག་གི་ཏིང་ངེ་འཛིན་སྐྱེའོ། །ཆགས་པསགདུང་བ་སྐྱེད་ཚུལ་དེའི་ཕྱིར་འཁོར་བ་སླུ་ཞིང་མི་རྟག་ལ་སྤྲོ་
བ་ཆུང་བར་རྟོགས་པའི་ཤེས་ལྡན་སུ་ཞིག་མི་རྟག་པའི་རང་བཞིན་ཅན་བུ་དང་ཆུང་མ་ལ་
，
-
- 1 1 7 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་ཡིད་དུ་འོང་ཞིང་སྡུག་པའི་དངོས་པོ་ལ། ཡང་དག་ཆགས་པར་བྱེད་པ་ཡོད་དམ་སྟེ་མེད་
དོ༑ ༑གལ་ཏེ་དེ་ལ་ཆགས་ཀྱང་ནི་ཚེ་འདིར་སྡུག་བསྔལ་བསྐྱེད་པ་མ་གཏོགས་ཚེ་རབས་སྟོང་
དག་ཏུའང་། སྡུག་པ་མཐོང་བར་ཡོང་མི་འགྱུར་བས་ཕན་པ་མེད་པའི་ཕྱིར་རོ།། དེ་ལྟ་མོད་ཀྱི་
ལྟ་བར་འདོད་ཀྱང་མ་མཐོང་ན་ནི་དགར་མི་འགྱུར། ཡིད་ཀྱང་མི་དགའ་བ་ཉིད་ཀྱིས་ཏིང་ངེ་
འཛིན་ལ་མཉམ་འཇོག་མི་འགྱུར་ལ། ཅི་སྟེ་མཐོང་ཡང་ངོམས་པར་མི་འགྱུར་ལ། སྔར་བཞིན་
སྲེད་པས་གདུང་བར་འགྱུར་རོ། །ཆགས་པས་ཆོས་ལས་ཉམས་ཚུལ་གཞན་ཡང་སྡུག་པའི་སེམས་ཅན་
རྣམས་ལ་ཆགས་བྱས་ན། ཡང་དག་ཉིད་མཐོང་བ་ལ་ཀུན་ནས་སྒྲིབ་ཅིང་། འཁོར་བ་ལ་སྐྱོ་
བའི་སེམས་ཀྱང་འཇིག་པར་བྱེད། ཐ་མར་བྲལ་བ་ན་ཡང་མྱ་ངན་གདུང་བར་འགྱུར། གནས་
སྐབས་དེ་ལ་སེམས་དཔའ་འབའ་ཞིག་གིས། ཚེ་འདི་དོན་མེད་དང་སྡིག་སྡུག་ལ་འདའ་བར་
འགྱུར། རྟག་པ་མེད་པའི་མཛའ་བཤེས་ལ་ཞེན་པ་ཉིད་ཀྱིས། རྟག་བརྟན་གཡུང་དྲུང་ཆོས་
ཀྱང་འཇིག་པར་འགྱུར་ཏེ་མངོན་སུམ་དུ་རྟོགས་པའི་གེགས་བྱེད་ཅེས་པའི་དོན་ཏོ། །མདོར་
བསྟན་བྱིས་པ་སོ་སོའི་སྐྱེ་བོ་དང་སྐལ་བ་མཉམ་པར་སྲེད་པ་ལ་སྤྱོད་ན། འཕགས་པའི་ཆོས་ལས་
ཕྱི་རོལ་དུ་གྱུར་པའི་ཕྱིར་ངེས་པར་ངན་འགྲོར་འགྲོ་འགྱུར་ཏེ། སྐལ་མི་ཉམས་པ་གཤིན་རྗེས་
ཁྲིད་བྱེད་ན། བྱིས་པ་བསྟེན་པས་ཅི་ཞིག་བྱ་ཞེས་པའོ། །རྒྱས་བཤད་བསྟེན་པར་མི་ནུས་ཏེ་སྐད་
ཅིག་ གཅིག་ གིས་ནི་མཛའ་འགྱུར་ལ། ཡུད་ཙམ་གྱིས་ནི་དགྲར་ཡང་འགྱུར། དགའ་བའི་
གནས་ཆོས་ལ་སྦྱར་ཀྱང་ཁྲོ་བྱེད་པས། སོ་སོ་སྐྱེ་བོ་མགུ་བར་དཀའ། ཕན་པའི་བླང་དོར་སྨྲས་
ན་ཁྲོ་བར་བྱེད། ཁྱོད་ལ་ཅི་བཅོལ་ཞེས་བདག་ཀྱང་ཕན་ལས་བཟློག་པར་བྱེད། དེ་དག་ངག་
ནི་མ་མཉན་ན་སྡིག་པ་ལ་སྦྱོར་ཞིང་མ་མཉན་ན། ཁྲོ་བས་ངན་འགྲོར་འགྲོ་བར་འགྱུར། མཐོ་
ལ་ཕྲག་དོག་མཉམ་ལ་འགྲན། །དམའ་ལ་ང་རྒྱལ་བསྟོད་ན་དྲེགས། །མི་སྙན་བརྗོད་ན་ཁོང་ཁྲོ་
སྟེ༑ ༑ནམ་ཞིག་བྱིས་ ལས་ ཕན་པ་ཐོབ། །བྱིས་དང་ འགྲོགས་ན་བྱིས་པའི་ལས། །བདག་
- 1 1 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
བསྟོད་གཞན་ལ་སྨོད་པ་དང་། །འཁོར་བར་དགའ་བ་འདུ་འཛིའི་གཏམ་ལ་སོགས། མི་དགེ་
ཅིས་ཀྱང་ངེས་པར་འབྱུང་། །དེ་ལྟར་ན་བདག་དང་གཞན་བསྟེན་པ། །དེས་ནི་ཕུང་བར་འགྱུར་
བར་ཟད། །དེས་ཀྱང་བདག་དོན་དགེ་བ་མ་བྱས་ལ༑ བདག་ཀྱང་དེ་དོན་ཕན་པར་མི་འགྱུར་
བས་སོ། །ཟླ་བ་སྒྲོན་མའི་མདོ་ལས། གཞོན་ནུར་གྱུར་པ་ཞེས་བོད་ནས་དེ་དག་ནི། །སྡིག་པ་མི་
བྱེད་ཡོང་མེད་དེ། །ཕྱི་མའི་དུས་ན་དེ་དག་དང༌། ཁྱོད་ནི་བསྟེན་པར་མ་བྱེད་ཅིག །ཅེས་
གསུངས་སོ། །ཕྲད་ན་མིག་སྔར་བྱེད་ཚུལ་དེས་ན་བྱིས་ལས་ཐག་རིང་བྱོལ་བར་བྱ། གལ་ཏེ་ཕྲད་ན་ངོ་
འཛུམ་གྱིས་དགའ་བས་མགུ་བྱ་སྟེ། ཧ་ཅང་འདྲིས་ཆེན་ཉིད་དུ་མི་འགྱུར་བར། ཆགས་སྡང་
མེད་པ་ཐ་མལ་པ་ཙམ་ལེགས་པར་བྱ། བུང་བས་མེ་ཏོག་སྦྲང་རྩི་ལེན་པ་བཞིན་དགེ་བའི་
བཤེས་གཉེན་ནམ་སྦྱིན་བདག་དེ་དག་ལས་དམ་པའི་ཆོས་དང་མཐུན་རྐྱེན་བསོད་སྙོམས་ཙམ་
བླངས་ནས་ནི། ཀུན་ལ་སྔོན་ཆད་མ་མཐོང་ཞིང༌། འདྲིས་པ་མེད་པར་གནས་པར་བྱ་སྟེ།
དཀོན་མཆོག་སྤྲིན་ལས། ནམ་དེའི་དོན་གྲུབ་པར་གྱུར་གྱི་བར་དུ་བསོད་སྙོམས་ལ་སྤྱོད་དེ།
གཞན་དུ་ན་གནས་གང་ན་ཁྱི་ཟ་བའམ་བསླས་པའམ་དུད་འགྲོའི་སྐྱེ་གནས་སུ་གཏོགས་པ་
རང་བཞིན་གྱིས་ངང་ཚུལ་ངན་པའི་སྲོག་ཆགས་སམ། བུད་མེད་དང་སྐྱེས་པ་དང་ཁྱེའུ་དང་བུ་
མོ་རྐྱལ་ཀ་བྱ་བའི་བསམ་པ་ཅན་ཡོད་པ་སྨད་པའི་གནས་ཐམས་ཅད་ཐམས་ཅད་ཀྱི་ཚེ་ཡོངས་
སུ་སྤོང་ངོ་ཞེས་གསུངས་སོ། །སྙིང་པོ་མེད་པའི་སྙེད་བཀུར་སྤངསཏེ་རྙེད་བཀུར་གྱི་གཡེང་བ་ཡང་སྤང་
སྟེ༑ བདག་ནི་རྙེད་མང་བཀུར་བསྟི་བཅས། །བདག་ལ་མང་པོ་དགའ་བོ་ཞེས། །འདི་འདྲའི་
སྙེམས་དང་དྲེགས་པ་འཆང་གྱུར་ན། ཤི་བའི་འོག་ཏུ་འཇིགས་པ་སྐྱེ། དེ་བས་རྣམ་པར་རྨོངས་
པའི་ཡིད། །གང་དང་གང་ལ་ཆགས་གྱུར་པ། །དེ་དང་དེ་བསྡོངས་ནས་རྣམ་སྨིན་གྱི་དུས་ན་
སྟོང་འགྱུར་དུ། སྡུག་བསྔལ་ཉིད་དུ་གྱུར་ཞིང་ལྡང་ ། དེ་བས་མཁས་པས་ཆགས་མི་བྱ། །
ཆགས་པ་ལས་ནི་འཇིགས་པ་སྐྱེ། །ཞེན་ཡུལ་འདི་དག་རང་བཞིན་འདོར་འགྱུར་བས། བརྟན་
- ] 1 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་གྱིས་ཏེ་རབ་ཏུ་རྟོགས། །གལ་ཏེ་ཆགས་ཞེན་ལས་རྙེད་པ་དག་ནི་མང་བྱུང་ཞིང་། གྲགས་
དང་སྙན་གྲགས་བྱུང་གྱུར་ཀྱང་། །འཆི་དུས་རྙེད་དང་གྲགས་པའི་ཚོགས་བཅས་ཏེ། གང་དུ་
འགྲོ་བའི་གཏོལ་མེད་དོ། །རྙེད་བཀུར་མེད་པ་ལ་འགའ་ཞིག་གིས་འཕྱ་བར་འགྱུར་རོ་སྙམ་ན།
བདེན་ཏེ་བདག་ལ་སྨོད་པ་གཞན་ཡོད་ན། བསྟོད་པས་བདག་དགར་ཅི་ཞིག་ཡོད། །བདག་ལ་
བསྟོད་པ་གཞན་ཡོད་ན། །སྨད་པས་མི་དགར་ཅི་ཞིག་ཡོད་ཅེས་སོ། །མགུ་བ་མེད་པའི་ཕྱིར་སེམས་ཅན་
བོར་བ་ཐམས་ཅད་མགུ་བར་བྱེད་དོ་ཞེ་ན། སེམས་ཅན་ལས་སྣ་ཚོགས་སྤྱད་པའི་འབྲས་བུ་མོས་
པ་སྣ་ཚོགས་པ་རྣམས། རྒྱལ་བ་ཐབས་ལ་མཁས་པས་ཀྱང་ནི་མི་མགུ་ན། བདག་འདྲ་ངན་
པས་སྨོས་ཅི་དགོས། །དེ་ལ་རེ་ཤིག་འཇིག་རྟེན་བསམ་པ་གཏང་ཞིང་དབེན་པ་བསྟེན་ནོ། །མ་
བཏང་ཡང་སེམས་ཅན་རྣམས་ནི་རྙེད་པ་མེད་པ་ལ་བསོད་ནམས་དམན་པའོ་ཞེས་སྨོད་ཅིང་།
རྙེད་པ་ཅན་ལ་ལོག་འཚོ་བསགས་པའོ་ཞེས་མི་སྙན་བརྗོད། རང་བཞིན་འགྲོགས་དཀའ་དེ་
དག་གི །དགའ་བ་ཅི་ལྟར་སྐྱེ་བར་འགྱུར། །གང་ཕྱིར་བྱིས་པ་རང་དོན་ནི། །མེད་པར་ཅི་བྱས་
ཀྱང་དགའ་བ་མི་འབྱུང་བས། བྱིས་པ་འགའ་ཡང་བཤེས་མིན་ཞེས། །དེ་བཞིན་གཤེགས་པ་
རྣམས་ཀྱིས་གསུངས་ཏེ། ཇི་སྐད་དུ། ཏིང་ངེ་འཛིན་རྒྱལ་པོ་ལས། བྱིས་པའི་རང་བཞིན་ངོ་བོ་
ཐ་དད་དེ། །སོ་སོའི་སྐྱེ་བོ་ནམ་ཡང་བཤེས་མིན་ཞེས། །བྱིས་པ་རྣམས་ཀྱི་ངོ་བོ་ཉིད་ཤེས་ནས།།
མཁས་འདིར་བྱིས་པ་རྣམས་ལ་ཡིད་མི་རྟོན། །ཞེས་སོ། །
འགྲོགས་གཅོད་ན་གྲོགས་ཀྱི་ད་ནི་དབེན་པ་ལ་སྤྲོ་བ་བསྐྱེད་པ་སྟོན་ཏེ། གྲོགས་ནི་ནགས་ན་
རི་དྭགས་བྱ་རྣམས་དང༌། །ཤིང་རྣམས་མི་སྙན་བརྗོད་མི་བྱེད། །འགྲོགས་ནས་བདེ་བ་དེ་དག་
དང༌། །ནམ་ཞིག་ལྷན་ཅིག་བདག་གནས་འགྱུར། །ཡིད་དུ་འོང་བ་གནས་ཀྱི་གནས་ནི་ཕུག་གམ་ལྷ་
ཁང་སྟོང་པའམ། །ལྗོན་ཤིང་དྲུང་དུ་གནས་བཅས་ཏེ། །ནམ་ཞིག་རྒྱབ་ཏུ་འདུ་འཛི་ལ་མི་ལྟ་
ཞིག །ཆགས་པ་མེད་པར་འགྱུར་ཞིག་གུ་སྟེ་སྨོན་པའི་གནས་འགའ་ཡང་མེད་པས་སོ།། ས་
- 1 2 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ཕྱོགས་བདག་གིར་བཟུང་མེད་པ། །རང་བཞིན་གྱིས་ནི་ཡངས་པ་རྣམས་སུ། རང་དབང་སྤྱོད་
ཅི་ཆགས་མེད་པར། །ནམ་ཞིག་བདག་ནི་གནས་པར་འགྱུར། །སྒྲུབ་སླ་ཉེ་མཁོ་ཡོ་བྱད་དག་ནི་
རྫའི་ལྷུང་བཟེད་ལ་སོགས་ཉི་ཚེ་བའི་དོན་ནུས་ཙམ་དང༌། རྐུན་པོ་མི་མཁོའི་གོས་འཆང་ཞིང་།།
ལུས་འདི་སྦ་བར་མ་བྱས་ཀྱང་། །འཇིགས་མེད་གནས་པར་ནམ་ཞིག་འགྱུར། །ཞེས་པ་སྟེ།
དྲག་ཤུལ་ཅན་གྱིས་ཞུས་པར། སྐད་ཅིག་གཅིག་ལ་ཡང་རྙོག་པ་དག་འགྲོགས་པར་མི་བྱ་བའི་
ངུར་སྨྲིག་རྣམས་བཅང་བར་བྱ་སྟེ་ཞེས་གསུངས་སོ། །ཆོས་ལ་ཡིད་བསམ་པའི་བསམ་པ་ནི། དུར་
ཁྲོད་སོང་ནས་གཞན་དག་གི །རུས་གོང་དག་དང་བདག་གི་ལུས། །འཇིག་པའི་ཆོས་ཅན་དག་
ཏུ་ནི། །ནམ་ཞིག་མགོ་སྙོམས་བྱེད་པར་འགྱུར། །བསམས་ནས་དག་གི་ལུས་ནི་འདི་ཉིད་ཀྱང་།
རུལ་བ་གང་གི་དྲི་ཡིས་ཝ་དག་ཀྱང་། དྲུང་དུ་ཉེར་འགྲོ་མི་འགྱུར་བ། །དེ་ལྟ་བུར་ནི་འགྱུར་བར་
འོང༌། །འཁྲུལ་ངོར་ལུས་འདི་གཅིག་པུ་བྱུང་བ་ཡང༌། ལྷན་ཅིག་སྐྱེས་པའི་ཤ་རུས་དག །ཞིག་
སྟེ་སོ་སོར་འགྱེས་འགྱུར་ན། །མཛའ་བ་གཞན་འགྱེས་པ་ལྟ་ཅི་ཞིག་སྨོས། །སྐྱེས་ནའང་གཅིག་
པུར་སྐྱེས་འགྱུར་ཅིང་། །འཆི་ནའང་དེ་ཉིད་གཅིག་འཆི་སྟེ། །ལས་ཐ་དད་པའི་ཕྱིར་སྡུག་
བསྔལ་སྐལ་གཞན་མི་ལེན་ན། དགེ་བའི་གེགས་བྱེད་མཛའ་བས་ཅི་ཞིག་བྱ། འགྱེས་པའི་
དཔེ་ལམ་དག་ཏུ་ནི་ཞུགས་པ་རྣམས། ཇི་ལྟར་གནས་ནི་ལྷན་ཅིག་འཛིན་བྱེད་ལྟར། །དེ་བཞིན་
སྲིད་པའི་ལམ་ཞུགས་ཀྱང་། །སྐྱེ་བའི་གནས་ནི་རིས་མཐུན་ཡོངས་སུ་འཛིན། །ཤི་བ་ན་འཇིག་
རྟེན་ཀུན་ནས་གདུང་བཞིན་དུ། ཇི་སྲིད་སྐྱེས་བུ་བཞི་ཡིས་ནི། །གནས་དེ་ལས་དེ་ནི་མ་བཏེག་
པ༑ དེ་སྲིད་དུ་ནི་མ་འདུག་པར་ནགས་སུ་སོང་། །མཚམསསྦྱོར་བཟང་པོའི་འཆི་བའི་ཁྱད་པར་མཚམས་
སྦྱོར་ནི། བཤེས་མེད་འཁོན་པའང་མེད་བྱས་ནས། །ལུས་འདི་གཅིག་པུ་དབེན་གནས་གང་
ཡིན་པ་དེ། སྔ་ནས་ཤི་དང་འདྲར་བརྩིས་ནས། །ཤི་ནའང་ཤུལ་ནས་མྱ་ངན་བྱེད་པ་མེད། །དྲུང་
ན་འཁོད་པ་བྱ་དང་རི་དྭགས་སུ་དག་ཀྱང་། ངུ་མོ་དང་སྨྲེ་སྔགས་ཀྱི་མྱ་ངན་གནོད་པ་མེད་པས།
- 1
2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདིའི་སངས་རྒྱས་རྗེས་དྲན་དང་སོགས་པའི་སྒྲས་དེ་ཁོ་ན་ཉིད་ཡིད་ལ་བྱེད་པའམ། ཆོས་རྗེས་
སུ་དྲན་པ་རྣམས་སུས་ཀྱང་གཡེང་བར་འགྱུར་བ་མེད་པས་དགེ་བ་འབའ་ཞིག་ལ་མཚམས་
སྦྱོར་རོ། །དེས་ན་དབེན་པ་བསྟེན་པ་དེ་བས་ཤིན་ཏུ་མདངས་དགའ་བའི། །ནགས་ཚལ་ཚེགས་ཆུང་
བདེ་སྐྱིད་ཅིང་། །གཡེང་བ་ཐམས་ཅད་ཞི་བྱེད་པར། །བདག་ཉིད་གཅིག་ཏུ་གནས་པར་བྱ། །
ཟླ་བ་སྒྲོན་མའི་མདོ་ལས། གྲོང་དང་གྲོང་ཁྱེར་དག་ལ་དགའ་ཡོངས་ལ། །རྟག་ཏུ་དབེན་དང་
ནགས་ཁྲོད་བསྟེན་པར་གྱིས། །བསེ་རུ་ལྟ་བུར་རྟག་ཏུ་གཉིས་མེད་བྱོས། །རིང་པོ་མི་ཐོགས་
ཏིང་འཛིན་མཆོག་ཐོབ་འགྱུར། །ཞེས་གསུངས་སོ། །བསམ་པ་གཞན་རྣམ་རྟོག་ནི་ཀུན་ནས་
བཏང་སྟེ། བདག་ལ་སེམས་པ་གཅིག་པུ་རྩེ་གཅིག་པ་ཡི། སེམས་ནི་མཉམ་པར་བཞག་ཕྱིར་
དང༌། དམིགས་པ་ལ་ཡང་ནས་ཡང་དུ་སྦྱོར་བས་དུལ་བར་བྱ་ཕྱིར་བརྩོན་ཏེ་བསྒོམ་པར་བྱའོ།།
མདོར་བསྟན་འཇིག་རྟེན་འདི་དང་ཕ་རོལ་དུའང་། །འདོད་པ་རྣམས་ནི་ཕུང་ཁྲོལ་བསྐྱེད་
པ་ཡིན་ཏེ། འདིར་ནི་བསད་དང་བཅིང་དང་གཅོད་པ་སྒྲུབ་ཅིང་། ཕ་རོལ་ཏུ་ནི་དམྱལ་སོགས་
སྒྲུབ་པའི་ ཕྱིར་འདོད་པ་ལ་འཕྲོ་བའི་རྣམ་རྟོག་དགག་གོ་ཞེས་པ་སྤྱིར་བསྟན་པའོ། དེ་ཡི་རྩ་
བ་ཁྱད་པར་སེམས་ཅན་ལ་འཕྲོ་བ་དགག་པར་བཞེད་ནས། གཉེན་འཐམ་པའི་ཕོ་ཉ་དང་ཕོ་ཉ་
མོ་རྣམས་ལ་སྔོན། ཁྱིམ་ཐབ་གང་ཐོབ་བྱའི་ཕྱིར་ལན་དུ་མར་གསོལ་བཏབ་ཅིང་། སྡིག་པ་
རྣམས་སམ་གྲགས་མིན་པ། །གང་གི་དོན་དུའང་མ་འཛེམས་པར། །འདི་ཕྱི་ཀུན་ཏུ་འཇིགས་
པ་ལ་ཡང་བདག་ཞུགས་ཤིང༌། དེའི་དོན་དུ་རྫས་ཀྱང་ཟད་པར་བྱས་གྱུར་ཏེ། ཁྱིམ་ཐབ་གང་
ལ་ཡོངས་སུ་འཁྱུད་པས་ན། མཆོག་ཏུ་དགའ་བའི་རོ་མྱོང་བར་འགྱུར་དུ་རེ་བ་ལས། འཁྱུད་བྱ་
དེ་དག་ཉིད། ཚིགས་སུམ་བརྒྱ་དྲུག་ཅུ་འབྲེལ་བའི་ཀེང་རུས་ཉིད་ཡིན་གཞན་མིན་པ་དེ། དང་
པོ་ནས་རང་དབང་བ་དང་ནི་བདག་གིར་གཟུང་བའང་མིན་པའང་། དང་པོར་རབ་ཏུ་འདོད་
ཅིང་ཕྱིས་ཡོངས་ཞེན་ནས། ཅི་ཕྱིར་མྱ་ངན་འདས་མི་འགྲོ། །ཞེས་པ་སྟེ་དེ་ལ་འཕྲོ་བ་བཀག་
- 1 2 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ནས་བསམ་གཏན་བསྒོམ་པར་གྱུར་ཅིག་སྙམ་དུ་དགོངས་པ་ནི་འཆད་འགྱུར་ལ་ཡང་ཤེས་པར་
བྱའོ། ཁྱིམ་ཐབ་གང་ཞིག་གི་བྱད་གཞིན་ལྟ་འདོད་པས་དང་པོ་འབད་དེ་བཏེགས་ནས་དྲངས་
ཤིང་འཐེན་ཀྱང་དེ་ངོ་ཚ་བས་འོག་ཏུ་ལྟ་ཞིང་། དུར་ཁྲོད་དུ་མ་སོང་བའི་སྔོན་ནི་དེའི་ལུས་ཀྱི་
གནས་ལུགས་མཐོང་ངམ་མ་མཐོང་ཡང་། ཡུལ་བཅོམ་རླག་པ་སོགས་ཀྱི་ལུགས་ལ་སེང་རས་
ཀྱི་གོས་ཀྱིས་རིགས་ཀྱི་ཆུང་མའི་གདོང་ནི་གཡོགས་པར་གྱུར་པ་ལ། ཁྱོད་ཉོན་མོངས་པའི་
དབང་གིས་ལྟ་འདོད་པའི་གདོང་དེ་ནི། ད་ལྟ་དུར་ཁྲོད་ནས་མངོན་སུམ་གྱུར་པ་བཞིན། བྱ་
རྒོད་གྱིས་བསལ་བྱས་མཐོང་ན། །ད་ལྟ་ཅིའི་ཕྱིར་འབྱེར་བར་བྱེད། །སྔོན་གཞན་རྣམས་མིག་
གིས་ལྟ་ན་ཡང་། གང་ཞིག་ཡོངས་སུ་བསྲུངས་གྱུར་པ། ཇི་སྲིད་དུ་བསྐྱངས་པའི་ཁྱིམ་ཐབ་དེ་
ནི་དེང་བྱ་རྒོད་སོགས་ཀྱིས་ཟ་ན། ཕྲག་དོག་དང་སེར་ སྣ་ཅན་ཁྱོད་ཅིར་མི་བསྲུང་སྟེ་ངོ་བོ་
མཚུངས་པས་ཞེན་པར་མི་འོས་ཤིང་། ཤ་ཡི་ཕུང་པོར་འདི་མཐོང་ནས། །བྱ་རྒོད་དང་གཞན་ལྕེ་
སྤྱང་སོགས་ཀྱིས་ཟ་བར་བྱེད། གཞན་གྱི་ཟས་ལ་མེ་ཏོག་གི །ཕྲེང་བ་དང་ཙན་དན་གྱི་བྱུག་པ་
དང་གོས་དང་རྒྱན་སྣ་ཚོགས་ཀྱིས་ཅིའི་ཕྱིར་མཆོད་དེ་འབད་པ་ཡང་འཁྲུལ་ལོ། །དུར་ཁྲོད་དུ་
རུས་གོང་ཉིད་དུ་མཐོང་ནས་ནི། མི་འགུལ་ཡང་ནི་ཁྱོད་སྐྲག་ན། །ད་ལྟ་རོ་ལངས་མཆན་དུ་
ཞུགས་པ་བཞིན་དུ་འགའ་ཡིས་ཀྱང་། བསྐྱོད་པར་གྱུར་ན་ཅིས་མི་འཇིགས། གང་ལ་པགས་
པའམ་གོས་ཀྱིས་གཡོགས་ཀྱང་འདི་ཙམ་དུ་ཆགས་པ་ན། དེ་ལ་གཡོགས་པར་དུར་ཁྲོད་དུ་
བོར་བ་ན་ཅི་མི་འདོད་དེ་འདོད་པར་རིགས་པ་ལས། དེ་ལ་དགོས་པ་མེད་ན་ནི། གཡོགས་པ་
ལ་ཡང་ཅི་ ཕྱིར་འཁྱུད་དེ་ལུས་ལ་ ཁྱད་པར་མེད་པའི་ཕྱིར་རོ། །རྣམ་པ་མང་པོའི་སྒོ་ནས་ཞེན་པ་བཟློག་
པ་གཞན་ཡང་རྒྱུ་ཟས་འདི་གཅིག་པུ་ཉིད་ལས་ཁྱིམ་ཐབ་འདིའི། བཤང་དང་ཁ་ཆུ་གཉི་ག་བྱུང་
གྱུར་ན། དེ་ལ་བཤང་བ་ལ་མི་དགའ་ཞིང་། ཁ་ཆུ་ལ་ཁྱོད་མི་འཛེམ་པར་འོ་བྱེད་པ་ལ་སོགས་
ཅི་ཕྱིར་དགའ་སྟེ་ཁྱད་པར་མི་རིགས་སོ། །ཤིང་བལ་ཏེ་རས་བལ་སོགས་རེག་ན་འཇམ་པ་ཡི།
- 1 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྔས་དགའ་བར་འོས་པ་ལའང་དགའ་བར་མི་བྱེད་པར། དྲི་ང་འཛག་པ་མ་ཡིན་ཞེས། མི་འོས་
པ་ལ་ཞེན་པའི་འདོད་ལྡན་རྣམས་མི་གཙང་བའི་གནས་ལུགས་ལ་རྨོངས་པ་སྙིང་རྗེའོ། །དེ་འདྲ་
མེད་དོ་ཞེ་ན་མ་ཡིན་ཏེ། འདོད་ལྡན་ངན་པ་རྨོངས་པ་རྣམས། །ཤིང་བལ་རེག་ན་འཇམ་པ་
བསྟབས་པ་ལའང་། འདིས་བདག་གི་ཉལ་པོ་སྟེ་འཁྲིག་པའི་ཟླ་བྱ་བར་མི་ནུས་ཞེས། དེ་ལ་ཁྲོ་
བ་དག་ཏུ་བྱེད་པ་མཐོང་བའི་ཕྱིར་རོ། །གལ་ཏེ་མི་གཙང་བ་ལ་ཆགས་པ་མེད་དོ་ཞེ་ན། འོ་ན་
རུས་གཟེབ་རྒྱུས་པས་སྦྲེལ་བ་ལ། ཤ་ཡི་འདམ་གྱིས་ཞལ་ཞལ་བྱས་པའི་ཁྱིམ་ཐབ་གཞན་
ཁྱོད་ཅི་ཕྱིར་པང་དུ་འཁྱུད། ཁྱོད་ཉིད་མི་གསང་བའི་རྫས་སུམ་ཅུ་སོ་དྲུག་སོགས་མང་ཡོད་པ།
དེ་ཉིད་ལ་ཁྱོད་གཏན་དུ་སྤྱོད་ཅིང་། མི་གཙང་རྐྱལ་པ་གཞན་དག་ལའང་། མི་གཙང་བརྐམ་
པས་ཅིའི་ཕྱིར་འདོད་པར་བྱེད། ཅེས་པ་སྟེ། དཀོན་མཆོག་བརྩེགས་པ་ལས། མི་གཙང་བུམ་
པ་ཁྲ་བོ་ཡི། ཁ་དོག་ལྡན་པར་སྣང་མོད་ཀྱི། །ནང་དུ་ཧ་ལ་ཧ་ལའི་དུག །དྲག་པོ་ཆེན་པོ་ཡོད་པ་
ལྟར། །བུད་མེད་རྒྱན་གྱིས་བརྒྱན་པ་ཡང་། ཁ་དོག་ལྡན་པར་སྣང་མོད་ཀྱི། །ནང་ནི་གཅིན་
དང་ཕྱི་སས་གང་། །རྐྱལ་པ་རླུང་གིས་གང་བ་བཞིན། །ཞེས་གསུངས་སོ། །རེག་ཅིང་བལྟ་བར་འདོད་
ན་འཁྲུལ་པར་བསྟན་པ་བདེན་མོད། བདག་ནི་ཤ་ འཇམ་པོ་དང་དབྱིབས་སྡུག་གུ་འདི་ལ་དགའོ་
ཞེས། རེག་དང་བལྟ་བར་འདོད་ན་ཀོ །སེམས་མེད་པ་ཡི་རང་བཞིན་གྱི། །ཤ་ནི་ཁྱོད་ཀོས་
ཅིས་མི་འདོད་དེ་རེག་བྱ་དང་དབྱིབས་ཡིན་པའི་ཕྱིར་རོ། །བདག་འདོད་པའི་དངོས་པོ་དེ་ནི་
སེམས་དང་བཅས་པའོ་ཞེ་ན། འདོད་པའི་སེམས་གང་ཡིན་པ་དེ། ལུས་མེད་པའི་ཕྱིར་རེག་
དང་ལྟ་བར་མི་ནུས་ལ། གང་ཞིག་ལྟ་རེག་ནུས་པ་དེ་ཤེས་པ་ཡིན་པའི་ཕྱིར་འདོད་པའི་དོན་
གཉི་ག་མེད་བཞིན་དུ་འཁྱུད་དེ་ཅི་ཞིག་བྱ་སྟེ་འཁྲུལ་པ་ཁོ་ནར་བས་སོ། །འཁྲུལ་ཡང་ཞེན་ན་ཤིན་ཏུ་
སྨད་པའི་ཚུལ་ལར་མི་གཙང་རང་བཞིན་གཞན་གྱི་ལུས། མི་རྟོགས་ངོ་འཚར་མི་ཆེ་ཡི། །རང་ཉིད་
མི་གཙང་ཉིད་ཡིན་པ། །མངོན་སུམ་གྱུར་པ་འདི་རྟོགས་པར་མི་འགྱུར་བའི་ཤེས་རབ་ཅན་ངོ་
- 1 2 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
མཚར་ཆེ་ཞེས་བསྙིང་བའོ། །ཤེས་རབ་ཡོད་དོ་ཞེ་ན། འོ་ན་སྤྲིན་བྲལ་ཉི་ཟེར་གྱིས་ཕྱེ་བའི།
པད་མ་གཞོན་ནུ་ཁ་དོག་དབྱིབས་ལེགས་རེག་བྱར་ལྡན་པ་སྤངས་ནས་ནི། མི་གཙང་ཞེན་པའི་
སེམས་ཀྱིས་ནི། །མི་གཙང་བའི་གཟེབ་བམ་སྣོད་ལ་ཅི་ཕྱིར་དགའ་སྟེ་འདི་གཉིས་ཀྱི་ཁྱད་པར་
ཕྱེད་དགོས་སོ། །མི་གཙང་བའི་འབྱུང་ཁུངས་ཡིན་པ་གཞན་ཡང་ས་ཕྱོགས་བཤང་གཅི་སོགས་མི་གཙང་
གིས་གོས་པའང་། གལ་ཏེ་རེག་པར་མི་འདོད་ན། །སྐྱེས་པ་བུད་མེད་གང་ལས་དེ་ནི་བྱུང་པ་ཡི།།
ལུས་ལ་ཅི་ལྟར་ཁྱོད་རེག་འདོད། །མི་གཙང་བའི་རྐྱལ་པ་ཡིན་པ་གལ་ཏེ་མི་གཙང་ཆགས་མེད་ན། །མི་
གཙང་བའི་ཞིང་མའི་མངལ་ལས་བྱུང་གྱུར་ཞིང་། དེ་ཡི་ཁྲག་ཉིད་ས་བོན་ཁུ་ཁྲག་ཉིད་མའི་
བཟའ་བཏུང་གི་ནུས་པ་མི་གཙང་བ་དེས་བསྐྱེད་པ། གཞན་ཁྱོད་ཅི་ཕྱིར་པང་དུ་འཁྱུད། མི་
གཙང་ལས་བྱུང་མི་གཙང་སྲིན། །ཆུང་ངུའང་ཁྱོད་འདོད་མི་བྱེད་ལ། །མི་གཙག་མང་པོའི་རང་
བཞིན་ལུས། །མི་གཙང་བ་ལས་སྐྱེས་པའི་འདོད་པར་བྱེད། ཁྱོད་ནི་རང་གི་མི་གཙང་ལ།།
སྨོད་མི་བྱེད་པར་མ་ཟད་ཀྱི། །མི་གཙང་རྐྱལ་ལ་ཞེས་བོས་ནས། མི་གཙང་ལ་བརྐམ་པས་
གཞན་ཡང་འདོད་པར་བྱེད་དམ་ཞེས་དྲིས་པ་སྟེ་རིགས་པའི་ལན་ནི་གདབ་པ་མེད་དོ། །མི་གཙང་
བ་དེས་སྐྱེད་པའི་ག་བུར་དང་གླ་རྩི་ལ་སོགས་ཡིད་འོད་དང་། འབྲས་ཆན་དག་གམ་ཚོད་མའང་རུང་།
ལན་ཅིག་མིའི་ཁར་བཅུག་ཕྱིར་ཕྱུང་བོར་བ་ཡི། ས་ཡང་མི་གཙང་བཙོག་པར་འགྱུར་བའི་
འབྲས་ བུའི་རྟགས་ ལས་ ཀྱང་ ཡིད་ འབྱུང་ངོ༌། །མི་གཙང་གཞན་སྦྱངས་ཏེ་ཞེན་པ་བཟློག་པ་གལ་ཏེ་མི་
གཙང་འདི་འདྲ་བ། །མངོན་སུམ་གྱུར་ཀྱང་ཐེ་ཚོམ་ན། །དཀོན་མཆོག་སྤྲིན་ལས་འདི་ལྟ་སྟེ།
ལུས་འདི་ལ་སྐྲ་དང་སྤུ་དང་སེན་མོ་དང་སོ་དང་རྔུལ་དང་དྲི་མ་དང་པགས་པ་དང་ཤ་རུས་པ་
དང་རྩ་རྒྱུས་དང་། མཁལ་མ་དང་སྙིང་དང་མཆིན་པ་དང་གློ་བ་དང་རྒྱུ་མ་དང་གཉེ་མ་དང་པོ་བ་
དང་སུལ་མངས་དང་ལོང་ཀ་དང་མཚེར་པ་དང༌། ཕྱི་ས་དང་མཆི་མ་དང་རྡུལ་དང་སྣབས་དང་
ངར་སྣབས་དང་ཞག་དང་ཆུ་སེར་དང་རྐང་དང་ཚིལ་དང་མཁྲིས་པ་དང་། བད་ཀན་དང་རྣག་
-
E
- 1 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ཁྲག་དང་ཀླད་པ་དང་ཀླད་རྒྱས་དང་གཅིན་རྣམས་ཡོད་དེ་དངོས་པོ་དེ་རྣམས་ལ་བྱང་ཆུབ་
སེམས་དཔའ་ཡོངས་སུ་རྟོག་པའི་རང་བཞིན་ཡིན་ཞེས་གསུངས་པ་ལྟར་མི་གཙང་བའི་རྫས་
སུམ་ཅུ་རྩ་དྲུག་གི་རང་བཞིན་དུར་ཁྲོད་དག་ཏུ་བོར་བའི་ལུས། མི་གཙང་གཞན་ལས་བལྟ་བར་
གྱིས། །གང་ཞིག་པགས་པ་ཁ་ཕྱེ་ནས། འཇིགས་པ་ཆེན་པོ་སྐྱེ་འགྱུར་བར། །ཤེས་ཀྱང་ཅི་ལྟར་
དེ་ཉིད་ལ། །རྟོགས་བཞིན་དུ་ཕྱིར་ཞིང་རྟག་པ་ལ་སྐྱེ་བར་འགྱུར་བ་མི་རིགས་སོ། །གཞན་གྱི་རྒྱུས་
གཞན་ལ་ཞེན་པ་བཟློག་པ།འོན་ཏེ་དྲི་ཞིམ་པས་སོ་སྙམ་ན། ལུས་ལ་སྐུས་པའི་དྲི་དེ་ཡང་། ཙན་དན་
སོགས་ཡིན་གྱི་གཞན་ལུས་ཀྱི་དྲི་ནི་མ་ཡིན། གཞན་གྱི་དྲི་དེས་གཞན་དག་ལ། །ཅིའི་ཕྱིར་ནི་
ཆགས་པར་བྱེད། །གལ་ཏེ་བརྟགས་ན་ རང་བཞིན་གྱི་དྲི་ང་བས། ལུས་འདི་ལ་མ་ཆགས་
ལེགས་མིན་ནམ། འཇིག་རྟེན་ན་ལུས་ལ་གཙང་བའི་དོན་མེད་བཞིན་དུ་སྲེད་ཞེན་གྱིས་རྨོངས་
པ་དག་ཅེས་བོས་ནས། ཅི་སྟེ་དེ་ལ་དྲི་ནི་མི་སྐུད་དེ་ལུས་ཀྱི་དྲི་ཡང་ཆུད་གསན་པར་གྱུར་པའོ། །
འོན་ཏེ་དྲི་ཞིམ་ཙན་དན་ཉིད་ཡིན་ནོ་ཞེ་ན། སོན་ཏེ་ལུས་ལ་འདིར་ནི་རུལ་དྲི་མིན་པ་ཅི་ཞིག་
འབྱུང་། གཞན་ གྱི་དྲི་ཡིས་ གཞན་དག་ལ། །ཅིའི་ཕྱིར་ན་ཆགས་པར་བྱེད། །གནོད་བྱར་ཞེན་ན་
འཁྲུལ་པ་ཆེན་པོ་བསྟན་པ་གལ་ཏེ་གོས་ཀྱིས་མ་གཡོགས་ན་སྐྲ་སེན་རིང་བ་དང་། སོ་སྐྱ་དྲི་བཅས་
འདམ་གྱི་དྲིས། །བསྒོས་པའི་ལུས་ཀྱི་རང་བཞིན་ནི། །གཅེར་བུ་འདྲེག་བཅས་དང་འཁྲུལ་པ་
ལ་སོགས་པས་བྱི་དོར་མ་བྱས་པའི་རང་གཟུགས་ནི་འདྲེ་མོའམ་གཤིན་རྗེ་ལྟ་བུར་འཇིགས་པ་
ཉིད་ཡིན་ན་དེའི་དོན་དུ་འབད་པ་ཅི་བྱ་ཞེས་པའི་དོན་ཏོ། །རང་ལ་གནོད་པའི་མཚོན་རང་གིས་
བདར་བ་མི་རིགས་པ་བཞིན་དུ། དེར་འབད་ཅིའི་ཕྱིར་བྱི་དོར་བྱེད། ཀྱེ་མ་འདིར་སྲེད་ལྡན་
རྣམས་བདག་དང་བདག་གིར་འཛིན་པ་ལ་རྨོངས་ཤིང་ཞེན་པའི་འབད་པ་ཡིས། འདོད་པའི་
མྱོས་ཆུ་ཡང་ཡང་འཐུང་པ་བཟློག་ཐབས་མེད་པར་སྨོས་པ་ཚབས་ཆེ་བས་ས་སྟེང་འདི་ཀུན་ཏུ་
འཁྲུགས་ཤིང་ཁྱབ་པར་བྱས་སོ་ཞེས་བསྟན་བཅོས་མཁན་པོས་མྱ་ངན་མཛད་པའོ། །དེས་ན་གྲོང་
བ
- Y 2 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
གིས་ཡིད་འབྱུང་བར་བསྟན་པ། སླར་ཡང་། དཀྱུས་ལ་འཇུག་པར་བཞེད་ནས་རུས་གོང་འགའ་ཞིག་
མཐོང་ནས་ནི། དུར་ཁྲོད་དུ་ནི་རྣམ་པར་བམ་པ་དང་རྣམ་པར་འབུས་ཞིག་པ་དང་རྣམ་པར་
རྣགས་པ་དང་། རྣམ་པར་དམར་བ་དང་རྣམ་པར་རྔོས་པ་དང་རྣམ་པར་ཟོས་པ་དང་། རྣམ་པར་
འཐོར་བ་དང་རུས་པ་དང་རྣམ་པར་ཚིག་པའི་བར་འདུ་ཤེས་ཏེ། མི་སྡུག་པའི་འདུ་ཤེས་དགུ་པོ་
བསྒོམས་པས་ཤིན་ཏུ་ཡིད་འབྱུང་ན། གཡོ་བའི་རུས་གོང་གིས་ཁྱབ་པའི། །གྲོང་གི་དུར་ཁྲོད་
ལ་དགའ་འམ། ཞེས་དྲིས་པའོ། །རྒྱུད་དུ་གནོད་པས་དེ་ལྟར་ན་མི་གཙང་བའི་རང་བཞིན་ཉེས་པའི་
སྒོ་དུ་མར་གྱུར་པ་ཁྱིམ་ཐབ་དེའང་། དང་པོ་རིན་མེད་པར་ནི་མི་རྙེད་དོ། །བར་དུ་དེ་དོན་སྒྲུབ་
པ་ལ་ཤ་ཐང་དང་། ཐ་མར་དམྱལ་བ་ལ་སོགས་པས་གནོད་པར་འགྱུར་བའི་ཕྱིར་དེ་ལ་རྣམ་
རྟོག་འཕྲོ་བ་བཀག་ནས་རྣམ་པར་མི་རྟོག་པའི་བསམ་གཏན་བསྒོམ་པར་གྱུར་ཅིག །
འདོད་པ་སྤྱོད་པའི་གནས་སྐབས་མེད་པར་བསྟན་པ་ད་ནི་ ཡོ་བྱད་ལ་ འཕྲོ་ བའི་རྣམ་རྟོག་ ཀྱང་
འགོག་པར་བཞེད་ནས་བྱིས་པ་ནི་ནོར་འདོད་ཀྱང་སྒྲུབ་ཅིང་སྤེལ་མི་ནུས་ལ། དར་ལ་བབ་ན་
ཡང་ནོར་འདི་ཅིས་བདེ་སྟེ་བསགས་བསྲུང་གིས་སྡུག་གོ །ནོར་སོག་པ་ཡིས་ཚེ་གཏུགས་ནས།
རྒས་ནས་འདོད་པས་ཅི་ཞིག་བྱ་སྟེ་ལོངས་སྤྱད་པར་མི་ནུས་པའི་ཕྱིར་སྐབས་གང་དུ་ཡང་ནོར་
ལ་སྙིང་པོ་མེད་པར་བསྟན་ཏོ། །ཚེ་འདིར་ཡང་སྡུག་བསྔལ་སེམསཏེ་འདོད་ལྡན་ངན་པ་ཞིང་ལས་པ་ལ་
སོགས་པ་ཁ་ཅིག་ནི། ཉིན་རངས་ལས་ཀྱིས་ཡོངས་དུབ་སྟེ། ཁྱིམ་དུ་འོངས་ནས་ཆད་པའི་
ལུས། རོ་དང་འདྲ་བར་ཉལ་བར་བྱེད་པས་སྡུག་བསྔལ་ལོ། །ཚོང་པ་ལ་སོགས་ཁ་ཅིག་བྱེས་
བགྲོས་ཉོན་མོངས་དང༌། རིང་དུ་སོང་བའི་སྡུག་བསྔལ་ཅན། བུ་སྨད་འདོད་བཞིན་བུ་སྨད་
རྣམས། ཁྱུད་འཁོར་ལོས་ཀྱང་མཐོང་བར་མི་འགྱུར་བས་འོ་བརྒྱལ་ལོ། །ཡང་བདག་ལ་ཕན་
འདོད་གླ་མི་ལ་སོགས་པ་རྣམས་རྨོངས་པས། ནོར་གང་དོན་ཉིད་དུ་རེ་ཤིག་ལུས་བཙོང་པ་ཡང་།
གླ་དེ་མ་ཐོབ་པར་དོན་མེད་པའི། །གཞན་གྱི་ལས་ཀྱི་རླུང་གིས་བདས་ཏེ་ཤི་བ་ཡང་ཡོད་དོ། །
- 1 2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྲན་ལ་སོགས་པ་ལ་ལ་རང་གི་ལུས་རྩ་བ་ནས་བཙོང་ཤིང༌། དབང་མེད་གཞན་གྱིས་བཀོལ་
གྱུར་ཏེ། ཆུང་མ་དག་ཀྱང་བུ་བྱུང་ན། ཤིང་དྲུང་དགོན་པ་དང་ནི་བྲག་དང་ཆུ་ཀླུང་གི་འགྲམ་ལ་
སོགས་པར་སྐྱེ་དགོས་པས་བབ་བབ་འབྱུང་སྟེ་རང་གཞན་གཉི་ཀ་ཡང་འཇུག་པ་ཡང་ཡོད་དོ།།
དམག་མི་ལ་སོགས་པ་འདོད་པས་སླུས་པའི་གླེན་པ་དག །འཚོ་འདོད་འཚོ་བར་བྱའོ་ཞེས།
སྲོག་སྟོར་འདོད་བཞིན་གཡུལ་དུ་འཇུག །ཁེ་ཕྱིར་དཔོན་པོ་གཏུམ་པོའི་བྲན་དུའང་འགྲོ་བར་
བྱེད་པས་སྡིག་སྡུག་གཏམ་ངན་འབྱུང་བ་ཡང་ཡོད་དོ། །དེ་ལྟར་འཁྲུལ་པ་ལ་ཞུགས་པའི་འདོད་
ལྡན་ལ་ལ་ལུས་ཀྱང་བཅད། ཁ་ཅིག་གསལ་ཤིང་རྩེ་ལ་བཙུགས། ཁ་ཅིག་མདུང་ཐུང་དག་
གིས་བསྣུན། ཁ་ཅིག་བསྲེགས་པ་དག་ཀྱང་སྣང་། །མདོར་ན་བསག་དང་བསྲུང་དང་བརླག་
པའི་གདུང་བ་ཡིས། ནོར་ནི་ཕུང་ཁྲོལ་མཐའ་ཡས་ཤེས་པར་བྱ། ནོར་ལ་ཆགས་པས་སེམས་
གཡེང་བར་འགྱུར་བ་རྣམས། སྲིད་པའི་སྡུག་བསྔལ་ལས་གྲོལ་སྐབས་མེད་དོ། །དོན་ཆུང་ཉེས་
དམིགས་ཆེ་བ་སྟེ་འདོད་ལྡན་རྣམས་ལ་སྔར་བསྟན་པ་དེ་ལ་སོགས། ཉེས་དམིགས་མང་ལ་ཐོབ་
བྱའི་གནོག་ཆུང་སྟེ། དཔེར་ན་ཤིང་རྟ་འདྲེན་པའི་ཕྱུགས་དག་གིས། །ཐོབ་བྱ་རྩྭ་ནི་ཁམ་འགའ་
ཟོས་པས་ཉེས་དམིགས་ལུས་པོ་བཅོམ་པ་བཞིན་ནོ། །ཐ་ན་ཕྱུགས་ཀྱིས་བསྒྲུབས་ཀྱང་མི་
དཀོན་པའི། ཟས་གོས་གནོག་ཆུང་གང་ཡིན་དོན་དུ། དལ་བ་ཕུན་སུམ་རྙེད་དཀའ་འདི། ལས་
ཀྱི་མནར་བ་རྣམས་ཀྱིས་བཅོམ་པ་སྙིང་རྗེའོ། །དོན་མེད་དཀའ་བ་སྤྱོད་ཚུལ་འདོད་པ་འདུས་བྱས་ཡིན་
པའི་ཕྱིར་ངེས་པར་འཇིག་འགྱུར་ཞིང་། དེའི་དོན་དུ་སྡིག་པ་བྱས་པས་དམྱལ་ལ་སོགས་པར་
ལྟུང་བྱེད་པ། དོན་ཆེན་པོ་མིན་ཕྱིར་འཁོར་བ་ཐོགས་མེད་ཀྱི་དུས་ཀུན་ཏུ། དུབ་པའི་
ཚེགས་བྱུང་གང་ཡིན་པ། དཀའ་སྤྱད་དེ་ཡི་བྱེ་བའི་ཆ་ཙམ་གྱི། ཚེགས་ཀྱིས་བྱང་ཆུབ་སྤྱོད་པ་
ལ་འབད་ན་སངས་རྒྱས་ཉིད་འགྲུབ་པར་ཡོད་ན། འོན་ཀྱང་འདོད་ལྡན་བྱང་ཆུབ་སྤྱོད་པ་བས།
རྒྱུ་དུས་སུ་སྡུག་བསྔལ་ཆེ་ལ་འབྲས་བུ་བྱང་ཆུབ་མེད་པ་ཕངས་ཉེས་པ་དེ་ལ་འབད་པས་སོ། །འབྲས་
-
-
-
-
- 1 2 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
བུ་དམྱལ་སོགས་སྡུག་བསྔལ་བསམ་བྱས་ན། མདོ་ལས་འདོད་པ་རྣམས་ལ་མཚོན་དང་ནི། །
དུག་དང་མེ་དང་གཡང་ས་དང་། །དགྲ་རྣམས་ཀྱིས་ཉེས་དམིགས་ཆེ་བའི་དཔེ་མཛད་ཀྱང་
དཔེར་མི་ཕོད་དེ། མཚོན་ཆ་ལ་སོགས་པས་ངན་འགྲོར་འཕེན་མི་ནུས་པའི་ཕྱིར་རོ། །མདོར་
བསྟན་དེ་ལྟར་འདོད་ཡོན་གྱི་ཉེས་དམིགས་ལ་སྐྱོ་ཞིང་ཡིད་འབྱུང་བར་བྱས་ཏེ། དབེན་པ་ལ་ནི་
དགའ་བ་བསྐྱེད། གང་དུ་ཞེ་ན། འཐབ་རྩོད་དང་ཆགས་སྡང་ཉོན་མོངས་ཀྱིས་སྟོང་པ། རྣམ་
རྟོག་ངང་གིས་ཞི་བའི་ནགས་ཀྱི་ནང་དག་ཏུའོ། །རྒྱལ་པོ་ལས་མཆོག་ཏུ་འདི་ལྟ་བུ་ནི་རྒྱལ་པོ་རྣམས་
ལོངས་སྤྱོད་ཀྱི་སྐལ་བ་ཕུན་སུམ་ཚོགས་པས་ཙན་དན་གྱིས་བྱུགས་པའི་ཁང་བཟངས་སུ་རྒྱན་
དང་བཅས་པའི་སིལ་ཁྲོལ་དུ་མས་བསིལ་གཡབ་ནོར་བུའི་ཡུ་བ་ཅན་གཡོབ་པའི་བདེ་བ་ལ་
སྤྱོད་ཅིང་འཆག་པ་ལ་སོགས་པའི་སྤྱོད་ལམ་བཞི་པོ་ཉམས་སུ་ལེན་པ་ལས་ཀྱང་ཁྱད་པར་
འཕགས་པའི་ཕྱིར་དགའ་བར་འོས་པ་སྟེ། དེ་ཅིའི་ཕྱིར་ཞེ་ན། བྱང་སེམས་ཆོས་ཀྱི་སྐལ་བ་དང་
ལྡན་པ་དེ་ཟླ་འོད་ཙན་དན་ལས་ཆེས་ལྷག་པ་ཉིད་ཀྱིས་བསིལ་བའི་ཡངས་པའི་རྡོ་ལེབ་ཁང་
བཟང་ལས་ཉམས་དགའ་བར། སྒྲ་མེད་ཞི་བའི་ནགས་རླུང་རྔ་ཡབ་ལས་ལྷག་པ་གཡོབ་
པ་ཡིས། གཞན་ལ་ཕན་དོན་སེམས་ཤིང་འཆག་པ་དང་བཞེངས་པ་དང་གཟིམས་པ་དང་
བསོད་སྙོམས་ལ་ཡང་རྒྱུ་སྟེ་སྤྱོད་ལམ་བཞི་པོ་ཅི་བདེར་བྱེད་པའི་ཕྱིར་རོ། །བརྒྱ་བྱིན་ལས་མཆོག་ཏུ་
གྱུར་པ་རྙེད་ཚུལ་འདི་ནི་དབེན་པའི་གནས་ཁང་སྟོང་ཤིང་དྲུང་ཕུག་དག་ཏུ་གང་དུ་འདུག་ཀྱང་རང་
ཇི་ སྲིད་ འདོད་འདོད་ གནས་ཤིང༌། འཁོར་ ལ་ སོགས་ པ་ ཡོངས་འཛིན་བསྲུང་བའི་ སྡུག་
བསྔལ་སྤངས། གཞན་གྱི་དྲིང་ལ་མི་འཇོག་པས་ལྟོས་པ་མེད་པ་བག་ཡངས་སྤྱོད། ཆོས་ལ་
རང་དབང་སྤྱོད་ཅིང་འདོད་ཡོན་ལ་ཞེན་ཆགས་མེད་པས། དགྲ་གཉེན་གང་ལ་ཡང་ནི་འབྲེལ་
མེད་པའི། ཆོག་ཤེས་བདེ་སྤྱོད་གང་ཡིན་པ། །ལྷའི་དབང་པོས་ཀྱང་ནི་དེ་འདྲ་རྙེད་པར་དཀའ་
སྟེ༑ དེ་ནི་གནས་དང་ཡོ་བྱད་དང་འཁོར་གྱི་ཡོངས་སུ་འཛིན་པ་ལ་སོགས་པས་སྡུག་བསྔལ་
- 1
2 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞིང་ཟག་བཅས་ལོངས་སྤྱོད་ཀྱིས་ཆོག་མི་ཤེས་པའི་ཕྱིར་རོ། །མདོར་བསྡུས་སུ་དེ་ལ་སོགས་པའི་
རྣམ་པ་ཡིས། །དབེན་པའི་ཡོན་ཏན་བསམ་བྱས་ནས། །མཉམ་གཞག་རྣམ་རྟོག་ཉེ་བར་ཞི་
བའི་ཏིང་ངེ་འཛིན་དང་། རྗེས་ཐོབ་བྱང་ཆུབ་སེམས་ནི་ཟུང་འཇུག་རྒྱུན་གྱི་རྣལ་འབྱོར་བསྒོམ་
པར་བྱའོ། །
མཉམ་པར་འཇོག་པའི་འཐད་པ་མདོར་བསྟན་བྱང་ཆུབ་ཀྱི་སེམས་བསྒོམ་པ་རྒྱས་པར་འཆད་པ་
ལས། བདག་དང་གཞན་བདེ་བ་འདོད་པ་སྡུག་བསྔལ་མི་འདོད་པ་ཉིད་དུ་མཉམ་པ་ནི། དང་
པོ་ཉིད་དུ་འབད་དེ་བསྒོམ་པ་རིགས་ཏེ། བདེ་དང་སྡུག་བསྔལ་བླང་དོར་གྱི་གནས་སུ་སྒྲུབ་པར་
མཉམ་ པས་ན། སེམས་ཅན་ ཐམས་ཅད་བདག་ བཞིན་དུ་ གཅེས་ པར་བསྲུང་བར་བྱ་བ་
བྱང་སེམས་ཀྱི་ཆོས་ཡིན་ པའི་ ཕྱིར་ རོ། །ཐ་དད་ཡིན་ཡང་བསྒོམ་པའི་འཐད་པ་རང་གཞན་ཐ་དད་པའི་
ཕྱིར་གཞན་ནི་མི་བསྲུང་ངོ་ཞེ་ན། ཁྱབ་པ་མེད་པ་སྟེ་ལག་པ་ལ་སོགས་ཐ་དད་དབྱེ་བ་རྣམ་མང་
ཡང་། ཡོངས་སུ་བསྲུང་བྱའི་ལུས་སུ་གཅིག་པ་མི་འགལ་བ་ལྟར། དེ་བཞིན་འགྲོ་བའི་སྡུག་
བསྔལ་ཐ་དད་ཀྱང་། ཐམས་ཅད་བདག་བཞིན་བདེ་བ་འདོད་མཉམ་གཅིག་པའི་ཕྱིར་རོ།།
བདག་ཏུ་ཞེན་པས་བསྒོམ་པར་ནུས་ཚུལ་གལ་ཏེ་དེ་ལྟར་ན་ཡང་རང་ལ་དངོས་སུ་མི་འབབ་པའི་སྡུག་
བསྔལ་བསྲུང་སེམས་མི་སྐྱེའོ་སྙམ་ན། མ་ཡིན་ཏེ། དཔེར་ན། བདག་གི་སྡུག་བསྔལ་གྱིས།
གཞན་གྱི་ལུས་ལ་དངོས་སུ་མི་གནོད་ལ། དེ་ལྟ་ནའང་གཞན་དེ་ལ་བདག་གི་སྡུག་བསྔལ་དེ་
མཐོང་བ་ལ་བསྲུང་བའི་བསམ་པ་སྐྱེ་སྟེ། ཐོག་མེད་ནས་བདག་ཏུ་ཞེན་པས་མི་བཟོད་པ་ཉིད་
ཀྱི་ཕྱིར་རོ། །དེ་བཞིན་དུ་གཞན་གྱི་སྡུག་བསྔལ་དག་ཀྱང་། བདག་ལ་དངོས་སུ་བབས་པར་མི་
འགྱུར་བ། དེ་ལྟ་ནའང་གཞན་གྱི་སྡུག་བསྔལ་དེ་བསྲུང་བའི་བསམ་པ་བདག་ལ་ཡང་སྐྱེ་སྟེ།
སྡུག་བསྔལ་དེ། མཐོང་བ་ན་བདག་ཏུ་ཞེན་པས་བཟོད་པ་དཀའ་བའི་ཕྱིར་རོ། །རྟགས་དགོད་པ་དེ་
ལྟར་རང་གཞན་གྱི་ཁྱད་པར་བཀག་སྟེ་བདག་གཞན་མཉམ་པར་བསྒོམ་པའི་འཐད་པ་སྒྲུབ་
- 1 30 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
པར་བཞེད་ནས་བདག་གིས་གཞན་གྱི་སྡུག་བསྔལ་གང་ཡིན་པ་དེ་བསལ་དགོས་ཏེ། སྡུག་
བསྔལ་ཡིན་པའི་ཕྱིར། དཔེར་ན་བདག་གི་སྡུག་བསྔལ་བཞིན་ནོ་ཞེས་པ་སྡུག་བསྔལ་བསྲུང་
བྱ་ཉིད་དུ་མཉམ་པར་སྒྲུབ་པ་རང་བཞིན་གྱི་གཏན་ཚིགས་སོ།། གཏན་ཚིགས་འདི་མ་གྲུབ་པ་
ཡང་མ་ཡིན་ཏེ་སྡུག་བསྔལ་དུ་མཚུངས་པར་བསྒྲུབས་ཟིན་པའི་ཕྱིར་རོ། །མ་ངེས་པ་ཡང་མ་
ཡིན་ཏེ་ཁྱད་པར་མེད་པའི་ཕྱིར་བདག་གི་སྡུག་བསྔལ་ཡང་སྤང་བྱ་མ་ཡིན་པར་འགྱུར་རོ་ཞེས་
བཟློག་ན་གནོད་པ་ཅན་ཡིན་པའི་ཕྱིར་རོ། །དེ་ཉིད་ཀྱི་ཕྱིར་འགལ་བ་ཡང་མ་ཡིན་ནོ། །དེ་
བཞིན་དུ་བདག་གིས་གཞན་ལ་ཕན་པ་བྱ་བ་གང་ཡིན་པ་དེ་སྒྲུབ་དགོས་ཏེ། སེམས་ཅན་ཡིན་
པའི་ཕྱིར། དཔེར་ན་བདག་གི་ལུས་ལ་ཕན་འདོགས་པ་བཞིན་ནོ་ཞེས་པ་བདེ་བ་བསྒྲུབ་བྱ་
ཉིད་དུ་མཉམ་པར་སྒྲུབ་པའི་གཏན་ཚིགས་སོ། །འདི་ཡང་མ་གྲུབ་པ་ཡང་མ་ཡིན་ཏེ་སེམས་
ཅན་གྱི་བདག་ཉིད་ཅན་གྱི་ཕྱོགས་ཆོས་གྲུབ་པའི་ཕྱིར་རོ། །མ་ངེས་པ་ཡང་མ་ཡིན་ཏེ་བདག་
ཉིད་ལ་ཡང་ཕན་མི་འདོགས་པར་ཐལ་བའི་ཕྱིར་རོ། །འགལ་བ་ཡང་མ་ཡིན་ཏེ་གཏན་ཚིགས་
སྔ་མ་བཞིན་ནོ། །རྟགས་གཉིས་པའི་ཁྱབ་པ་སྒྲུབ་པ་ཕན་པ་ཡིན་ཡང་བདག་གཞན་གྱི་ཁྱད་པར་ཡོད་
པའི་ཕྱིར་གཞན་གྱི་བདེ་བ་སྒྲུབ་པའི་ཁྱབ་པ་མེད་དོ་ཞེས་སྦྱོར་བ་ཕྱི་མ་ལ་རྒོལ་ན། མ་ཡིན་ཏེ་
གང་ཚེ་བདག་དང་གཞན་གཉིས་ཀ །བདེ་བ་འདོད་བྱ་ཉིད་དུ་མཚུངས་པ་ལ། བདག་དང་
གཞན་གྱི་བདེ་བ་སྒྲུབ་མི་སྒྲུབ་ཀྱི་ཁྱད་པར་ཅི་ཞིག་ཡོད་དེ་ཅི་ཡང་མེད། རྒྱུ་གང་གི་ཕྱིར་བདག་
གཅིག་པུའི་བདེ་བ་སྒྲུབ་པར་བརྩོན་ཏེ་གཞན་གྱི་བདེ་བ་མི་སྒྲུབ་པའི་ངེས་པ་མ་མཐོང་བའི་
ཕྱིར་སྐྱོན་མེད་དོ། །མཚུངས་པའི་ཁྱབ་པ་གྲུབ་ཚུལ་དེ་བཞིན་དུ་སྡུག་བསྔལ་ཡིན་ཡང་བསལ་བྱའི་ཁྱབ་
པ་མེད་དོ་ཞེས་སྦྱོར་བ་སྔ་མ་ལ་ཡང་རྒོལ་ན་མ་ཡིན་ཏེ། གང་ཚེ་བདག་དང་གཞན་གཉི་ག །
སྡུག་བསྔལ་མི་འདོད་པ་ཉིད་དུ་མཚུངས་པ་ལ། བདག་དང་གཞན་ཁྱད་པར་ཅི་འདོད་ན། རྒྱུ་
གང་ཕྱིར་གཞན་མིན་བདག་བསྲུང་བྱེད་དེ་ཁྱད་པར་མི་འཐད་པའི་ཕྱིར་སྡུག་བསྔལ་གང་ཡིན་
- 1 3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་བསལ་ བྱ་ ཡིན་ པས་ཁྱབ་བོ། །གནོད་བྱ་གནོད་བྱེད་ཀྱི་རྒྱུ་མཚན་བརྟགས་ཏེ་དགག་པགལ་ཏེ་གཞན་དེ་ལ་
སྡུག་བསྔལ་བས་བདག་ལ་དེ་དུས་སུ་མི་གནོད་པའི་ཕྱིར་མི་བསྲུང་ངོ་ཞེ་ན། འོ་ན་མ་འོངས་པ་
ཡི་དུས་ན་དམྱལ་སོགས་སྡུག་བསྔལ་བྱུང་གིས་དོགས་པ་ཡང་། ད་ལྟ་དངོས་སུ་གནོད་པ་མི་
བྱེད་ན་དེས་ཅིས་བསྲུང་སྟེ་བསྲུང་བའི་ལས་ལ་འབད་པ་མི་བྱེད་པར་ཐལ་ལོ། །མི་འདྲ་སྟེ་
གཞན་གྱི་སྡུག་བསྔལ་ནི་གཞན་རྒྱུད་རང་གིས་མྱོང་ལ། བདག་གིས་བསགས་པའི་འབྲས་བུ་
དེ་ནི་བདག་རང་གིས་མྱོང་བའི་ཕྱིར་མ་འོངས་པ་ཡིན་ཡང་བསྲུང་ངོ་སྙམ་པའི་རྣམ་པར་རྟོག་པ་
བྱེད་ན། དེ་ནི་ཕྱིན་ཅི་ལོག་པ་སྟེ། འདི་ལྟར་བདག་དོན་ལ་ཅུང་ཟད་ཀྱང་མེད་པ་ལ་བདག་ཏུ་
ལོག་པར་བརྟགས་པའི་ཕྱིར་དང་། མ་འོངས་པ་ལ་ལྟོས་ཏེ་ཤི་བ་ད་ལྟར་བ་དག་གཞན་ཉིད་
ཡིན་ལ། དེ་ལ་ལྟོས་ཏེ་སྐྱེ་བ་མ་འོངས་པ་ཡང་ནི་གཞན་ཉིད་ཡིན་པ་ལ་མྱོང་བྱེད་གཅིག་ཏུ་
བརྟགས་པའི་ཕྱིར་རོ། །གང་གི་ཚེ་གང་ཟག་གང་གི་སྡུག་བསྔལ་གང་ཡིན་པ་དེ་ནི་དེ་ཉིད་ཀྱིས་
བསྲུང་གི་གཞན་ནི་མི་བསྲུང་བ་ངེས་ན། རྐང་པའི་སྡུག་བསྔལ་ཡང་ལག་པའི་སྡུག་བསྔལ་ནི་
མིན་ན། ཅིའི་ཕྱིར་ལག་པ་དེ་ནི་རྐང་པ་དེས་བསྲུང་བར་བྱེད་དེ་ལག་པས་རྐང་པ་སྐྱོང་བ་ཡང་
མི་རིགས་པར་འགྱུར་རོ། །གལ་ཏེ་རིགས་པས་མིན་ཡང་ལག་པ་འདི། ཡིད་བདག་ཏུ་འཛིན་
པ་ལ་གོམས་ཆེས་པས་རྐང་པའི་སྡུག་བསྔལ་བསྲུང་བ་ལ་འཇུག་གོ་ཞེ་ན། འོ་ན་དེ་བཞིན་དུ་
བདག་གིས་ཀྱང་གཞན་གྱི་མི་རིགས་པའམ་སྡུག་བསྔལ་གང་ཡིན་དེ། ཅི་ནུས་པར་ནི་སྤང་བྱ་
ཉིད་དུ་གྲུབ་པར་གྱུར་ཏེ་གོམས་པས་དེ་བསྲུང་བ་ལ་འཇུག་པར་མཚུངས་པའི་ཕྱིར་རོ། རྒྱུད་དང་
ཚོགས་ལ་གནོད་པར་འདོད་པ་དགག་ཁོ་ན་རེ་གཞན་གྱི་སྡུག་བསྔལ་ནི་བདག་ལ་རྒྱུད་ཐ་དད་པས་མི་
བསྲུང་ལ། རང་གི་སེམས་རྒྱུད་དང་ཚོགས་པ་གཅིག་པའི་ཉེར་ལེན་གྱི་ཕུང་པོ་ལ་གནོད་པ་
བསྲུང་ངོ་ཞེ་ན། དཔྱད་ན་འདིའང་མི་རིགས་ཏེ། སེམས་ལ་རྒྱུད་ཅེས་པ་ནི་སྐད་ཅིག་གི་ཕྲེང་བ་
ཙམ་ལ་བརྟགས་པ་ཡིན་པའི་ཕྱིར་བརྫུན་པ་དང་ཕུང་པོ་གཞན་གྱི་ཚོགས་ཞེས་བྱ་བ་ཡང་རྡུལ་
--
- 1
3 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ཕྲ་རབ་དུ་མ་འཚོགས་པ་ཙམ་དུ་བརྟགས་པ་ཉིད་ཀྱི་ཕྱིར་བདེན་པར་མེད་པ་ནི། དཔེར་ན་ཕྲེང་
བའི་རྡོག་པོ་དུ་མ་འཐུད་པ་ལ་ཕྲེང་རྒྱུད་ཅེས་བཏགས་པ་དང༌། དམག་དང་ལ་སོགས་པའི་
སྒྲས་གཡག་རྔ་དང་ནེའུ་གསིང་དང་ནགས་ཚལ་རྣམས་རྫས་སོ་སོ་དུ་མ་འདུས་པ་ལྟར་སྣང་བ་
ལ་ཚོགས་པ་ཞེས་བཏགས་པ་བཞིན་དུ་བརྫུན་པ་ཉིད་ཀྱི་ཕྱིར་སྡུག་བསྔལ་ཅན་གང་ཡིན་པའི་
རྒྱུ་དང་ཚོགས་པ་དེ་བདེན་པར་མེད་པ། དེས་ན་མྱོང་བྱ་སྡུག་བསྔལ་འདི་མྱོང་བ་པོ་སུ་ཞིག་
གིས་དབང་དུ་བྱེད་པར་འགྱུར་ཏེ་འཁྲུལ་སྣང་སྒྱུ་མ་ལྟ་བུ་ལ་དཔྱད་ན་གཅིག་དང་དུ་མའི་དངོས་
པོར་བདེན་པར་མེད་དོ་ཞེས་ཚིག་ཟུར་གྱིས་གྲུབ་པའི་མཐའ་ལ་སྦྱོར་བའོ། །བདག་མེད་བསམས་ཏེ་
དོན་ལ་སྦྱར་བ་དེས་ན་དོན་དམ་པར་སྡུག་བསྔལ་གྱི་བདག་པོ་མེད་པར་ནི། རང་གཞན་ཐམས་
ཅད་བྱེ་བྲག་མེད་པ་ཉིད། ཀུན་རྫོབ་ཙམ་དུ་སྡུག་བསྔལ་ཡིན་པའི་ཕྱིར་རང་གཞན་གཉི་གའི་
སྡུག་བསྔལ་དེ་བསལ་བྱ་ཡིན་པའི་ཁྱབ་པ་གྲུབ་སྟེ། བདག་གཞན་བསྲུང་མི་བསྲུང་གི་ངེས་
པས་འདིར་ནི་ཅི་ཞིག་བྱ། ཞེས་པའོ། །སྡུག་བསྔལ་བཟློག་ཏུ་མེད་པའི་འདིར་འགའ་ཞིག་ན་རེ། འོ་ན་
ཅིའི་ཕྱིར་འགྲོ་བ་ཀུན་གྱི་སྡུག་བསྔལ་ནི། བཟློག་པར་བྱ་ཞེས་རྒོལ་ན། བརྩད་དུ་མེད་དེ་དོན་
དམ་པར་བདག་མེད་ཀྱང་ཀུན་རྫོབ་ཙམ་དུ་སྡུག་བསྔལ་བཟློག་བྱ་ཡིན་པར་ཚུ་རོལ་མཛེས་པ་
ལ་སོགས་པས་ཀྱང་མངོན་སུམ་དུ་རྟོགས་པའི་ཕྱིར་རོ། །དེས་ན། གལ་ཏེ་ཀུན་རྫོབ་ཙམ་དུ་
གནོད་བྱའི་དུས་ན་སྡུག་བསྔལ་བཟློག་ནའང་རང་གཞན་ཐམས་ཅད་ཀྱི་བཟློག་བྱ་ཉིད་དུ་
མཚུངས་ལ། དེ་ལྟ་མིན་པར་དོན་དམ་དུ་མི་གནོད་པའི་དུས་ན་བདག་ཀྱང་སེམས་ཅན་བཞིན་
དུ་བསྲུང་བྱ་མ་ཡིན་པར་ཡང་མཚུངས་པས་བདེན་པ་གཉི་གའི་ལུགས་ལ་བདག་གཞན་མཉམ་
པར་གྲུབ་བོ། །སྡུག་བསྔལ་བར་འགྱུར་པའི་སླར་ཡང་ཁ་ཅིག་ན་རེ་སེམས་ཅན་གྱི་སྡུག་བསྔལ་བསལ་
བའི་དོན་དུ་སྙིང་རྗེ་ཅན་དེའི་དཀའ་སྤྱད་ལ་ཞུགས་ན་སྡུག་བསྔལ་ཇེ་མང་ལ་འགྱུར་བས། ཅི་
ཕྱིར་ནན་གྱིས་སྙིང་རྗེ་བསྐྱེད་ཅེ་ན། སྐྱོན་མེད་དེ་སྙིང་རྗེ་ཅན་དཀའ་སྤྱད་ལ་ཞུགས་པའི་སྡུག་
E
- ] 33 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྔལ་གཅིག་གིས་འགྲོ་བ་མཐའ་ཡས་པའི་སྡུག་བསྔལ་བསལ་བ་བྱེད་པས་ན། ཅི་ལྟར་སྙིང་
རྗེའི་སྡུག་བསྔལ་མང་སྟེ་མང་བར་མི་འགྱུར་བའི་ཕྱིར་རོ། །དེས་ན་གལ་ཏེ་སྡུག་བསྔལ་གཅིག་
གིས་ནི། །མང་པོའི་སྡུག་བསྔལ་མེད་འགྱུར་ན། །བརྩེ་དང་ལྡན་པས་སྡུག་བསྔལ་དེ། །རང་
དང་གཞན་ལ་བསྐྱེད་བྱ་ཉིད། །ཅེས་པའམ་ཡང་ན་པ་རའི་སྒྲ་མཆོག་ལ་ཡང་འཇུག་པས་རང་
ལ་མཆོག་ཏུ་བསྐྱེད་བྱ་ཉིད། ཅེས་པར་ཡང་རུང་ངོ༌། །དེས་ན་བྱང་སེམས་མེ་ཏོག་ཟླ་མཛེས་
ཀྱིས། རྒྱལ་པོའི་གནོད་པ་ཤེས་ཀྱང་ནི། །བདག་གིས་སྡུག་བསྔལ་མ་བསལ་ཏེ། །མང་པོའི་
སྡུག་བསྔལ་ཟད་འགྱུར་ཕྱིར། །ཞེས་པའི་དོན་འདི་ལྟར་རྗེས་སུ་ཐོས་ཏེ། འདས་པའི་དུས་ན་
རིན་པོ་ཆེ་དང་ཟླ་བ་རྣམ་པར་དག་པ་མངོན་པར་འཕགས་པའི་རྒྱལ་པོ་ཞེས་བྱ་བའི་དེ་བཞིན་
གཤེགས་པ་བྱོན་ཅིང་རྒྱལ་པོ་ཡང་བྱུང་བར་གྱུར་པ་ན། བཅོམ་ལྡན་འདས་དེ་སངས་རྒྱས་ཀྱི་
མཛད་པ་མཛད་ཅིང་ཡུན་རིང་དུ་བཞུགས་ནས་ཡོངས་སུ་མྱ་ངན་ལས་འདས་སོ། །དེ་ཡོངས་སུ་
མྱ་ངན་ལས་འདས་ནས་བསྟན་པ་ནུབ་པར་གྱུར་པ་ན་རིན་པོ་ཆེ་དང་ལྡན་པ་ཞེས་བྱ་བའི་ཕོ་
བྲང་དུ་རྒྱལ་པོ་དཔའ་བྱིན་ཞེས་བྱ་བ་བྱུང་བར་གྱུར་ཏོ། །དེའི་ཚེ་སེམས་ཅན་རྣམས་ལྟ་བ་ལོག་
པར་གྱུར་པ་ལ་ཐུགས་བརྩེ་བའི་བྱང་ཆུབ་སེམས་དཔའ་རབ་ཏུ་མང་པོ་བྱུང་བར་གྱུར་ཀྱང་དེ་
རྣམས་ཀྱིས་ཡུལ་འཁོར་དང་གྲོང་རྡལ་ལས་བསྐྲད་པར་གྱུར་པ་རྣམས་ཆོས་སྨྲ་བ་མེ་ཏོག་ཟླ་
མཛེས་དང་ལྷན་ཅིག་ཏུ་ཀུན་ཏུ་བཟང་པོ་ཞེས་བྱ་བའི་ནགས་ཁྲོད་དགོན་པར་བརྟེན་ཅིང་
བཞུགས་སོ། །དེ་ལྟ་ནས་ཀྱང་བྱང་ཆུབ་སེམས་དཔའ་མེ་ཏོག་ཟླ་མཛེས་སེམས་ཅན་རྣམས་ལ་
ཐུགས་བརྩེ་བར་དགོངས་བཞིན་པས་ནང་དུ་ཡང་དག་འཇོག་ལ་ཞུགས་པ་ལས། བདག་གིས་
གྲོང་དང་གྲོང་རྡལ་དང་ཡུལ་འཁོར་དུ་སོང་ལ་སེམས་ཅན་ལམ་ངན་པར་ཞུགས་པ་རྣམས་དགེ་
བའི་ལམ་ལ་གཞག་པར་བྱའོ་སྙམ་དུ་སེམས་ལ་རྣམ་པར་རྟོག་པ་སྐྱེས་ཏེ་ཚངས་པ་མཚུངས་
པར་སྤྱོད་པ་རྣམས་ལ་དོན་དེ་སྨྲས་སོ། །དེ་རྣམས་ཀྱིས་ཀྱང་བཀག་པར་གྱུར་ཅིང་བདག་ཉིད་
- 1 3 4 -



，
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
དང་རྒྱལ་པོ་ཡང་ཉམས་པར་མཁྱེན་བཞིན་དུ་ནགས་ཁྲོད་དེ་ནས་འཐོན་ཏེ་རིམ་གྱིས་ཆོས་སྟོན་
ཅིང་རྒྱལ་པོ་དེའི་ཕོ་བྲང་འཁོར་དུ་ཕྱིན་པར་གྱུར་ཏོ། །དེ་ནས་རྒྱལ་པོའི་བུ་དང་བློན་པོ་དང་
མདུན་ན་འདོན་ལ་སོགས་པ་སེམས་ཅན་མང་པོ་རྣམས་ཇི་ལྟར་འདུལ་བའི་ཐབས་རྣམས་དུ་
མས་ཡང་དག་པའི་ལམ་ལ་འཇོག་ཅིང་ཆོས་སྟོན་པ་རྒྱལ་པོ་དཔའ་བྱིན་ལམ་ནས་འགྲོ་བ་
མཐོང་སྟེ། འདིས་སྐྱེ་བོ་ཐམས་ཅད་རངས་པར་བྱས་སོ་སྙམ་ནས་ཤིན་ཏུ་ཁྲོས་ཤིང་ཕྲག་དོག་
གིས་བསླང་བའི་སེམས་ཀྱིས་བསད་པའི་དོན་དུ་རང་གི་བུ་རྣམས་ལ་བསྒོ་བ་དང་དེ་རྣམས་
ཀྱང་དེ་གསོད་པ་ལ་ཕྱིར་ཕྱོགས་པར་གོ་ནས་གསོད་པའི་གཤེད་མ་དགའ་བྱེད་ལ་བཀའ་
བསྒོའོ། །དེས་ཀྱང་རྒྱལ་པོའི་བཀའ་བཞིན་བྱས་ནས་ཕྱག་དང་ཞབས་ལ་སོགས་པ་རིམ་གྱིས་
བཅད་ཅིང་སྤྱན་གཉིས་ཀྱང་སྐམ་པས་ཕྱུང་སྟེ་སྲོག་དང་བྲལ་བར་བྱས་སོ། །དེ་ནས་དགེ་སློང་
དེ་སྲོག་དང་བྲལ་བའི་ལུས་ལས་ངོ་མཚར་རྨད་དུ་བྱུང་པ་དུ་མ་འབྱུང་ཞིང་ལམ་ཁ་ན་འདུག་པ་
རྒྱལ་པོ་དེས་མཐོང་ནས་དགེ་སློང་འདི་ནི་བྱང་ཆུབ་སེམས་དཔའ་ཆེན་པོའོ་སྙམ་དུ་ངེས་པར་
གྱུར་ཏེ་ཤིན་ཏུ་འགྱོད་པས་རྒྱལ་པོ་ཡོངས་སུ་གདུངས་པར་གྱུར་ཅིང་རྣམ་པ་དུ་མར་སྨྲ་སྔགས་
འདོན་པ་དང་བཅས་པས་གསོལ་བ་འདེབས་སོ། །ཞེས་སོགས་ཏིང་ངེ་འཛིན་རྒྱལ་པོའི་མདོ་
ལས་རྒྱས་པར་གསུངས་སོ། །གཞན་དག་ལ་སྤྲོ་བ་འཇུག་པའི་དེ་ལྟར་གཞན་ཕན་ལ་རྒྱུད་ནི་གོམས་
གྱུར་པ། །གཞན་གྱི་སྡུག་བསྔལ་ཞི་དགའ་བས། །པད་མའི་མཚོ་ལ་ངང་པ་ལྟར། །མནར་མེད་
པར་ཡང་དགའ་བཞིན་དུ་འཇུག་སྟེ། མདོ་སྡེའི་རྒྱན་ལས། གཞན་དོན་བརྩོན་ལྡན་སྙིང་རྗེའི་
བདག་ཉིད་འདི། །གང་ཚེ་མནར་མེད་ལ་ཡང་དགར་འཛིན་པ། །དེ་འདྲ་བ་དག་སྲིད་ན་གཞན་
བརྟེན་ཅན། །སྡུག་བསྔལ་འབྱུང་བ་རྣམས་ཀྱིས་ག་ལ་འཇིགས། །ཞེས་གསུངས་པའོ། །དོན་
ལའང་སེམས་ཅན་རྣམ་པར་གྲོལ་བ་ན། དགའ་བའི་ཡུལ་རྒྱ་མཚོ་ལྟར་རབ་ཡངས་སྐྱེས་པ་
གང་ཡིན་པ། དེ་ཉིད་ཀྱིས་ནི་འབྲས་བུ་ཆོག་མིན་ནམ། རང་དོན་དུ་ཐར་པའི་རོ་མྱང་འདོད་
1
，
-1
，
- ] 3 5 -



'
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་ཅི་ཞིག་བྱ། ཞེས་པ་སྟེ། འགྲོ་བ་མ་ལུས་རང་བཞིན་མངོན་དུ་མཛད་གང་གི །དེ་བཞིན་
གཤེགས་པ་ཉིད་ནི་ཞར་ལས་བྱུང་བ་སྟེ། །གཞན་དབང་གྱུར་པ་ཁྱེད་ཀྱི་ཡོན་ཏན་རྣམས་ལས་
ནི༑ ༑ཅུང་ཟད་ཙམ་ཞིག་ཚིག་གིས་བརྗོད་བྱེད་སྙན་ངགས་མཁན། །ཞེས་འགྲེལ་པར་དྲངས་
སོ༑ རང་དོན་དང་ལྡན་ལ་མི་ལྟོས་པ་དེ་ལྟ་བས་ན་གཞན་གྱི་དོན་བྱས་ཀྱང་། རློམ་སེམས་
དང་ནི་ངོ་མཚར་མེད། །གཅིག་ཏུ་གཞན་དོན་ལ་དགའ་བས། །རྣམ་སྨིན་འབྲས་བུའི་རེ་བའང་
མེད་ཅེས་སོ། །དེ་བས་ཇི་ལྟར་ཆུང་ངུ་ན། །ཚིག་མི་སྙན་པ་ཙམ་ལས་ཀྱང་བདག་བསྲུང་བ། དེ་
བཞིན་གཞན་ལ་བསྲུང་སེམས་དང༌། །སྙིང་རྗེའི་སེམས་ནི་རྣམ་པ་དེ་ལྟར་གོམས་པ་བྱ།
གོམས་པ་ཡིས་ནི་གཞན་ཕ་མ་དག་གི །ཁུ་བ་ཁྲག་གི་ཐིགས་པ་ལ། བདག་གི་དངོས་པོར་
འཛིན་པའི་རྒྱུ་མེད་པར་གྱུར་ཀྱང་ནི། གོམས་པས་བདག་གོ་ཞེས་ནི་འཁྲུལ་ཤེས་བརྟན་པོ་
འཇུག་པ་ལྟར་དེ་བཞིན་གཞན་གྱི་ལུས་ལ་ཡང༌། བདག་ཅེས་ཅི་ཡི་ཕྱིར་མི་གཟུང་སྟེ་གཟུང་
ནུས་སོ། །
བདག་གཞན་བརྗེ་ཚུལ་དེ་ལྟར་བདག་གཞན་མཉམ་པ་གོམས་ནས་བདག་གི་ལུས་བདེ་
བ་ནི་གཞན་སྡུག་པའི་ཚབ་དག་ཏུའང་བཞག་པའི་བློ་དེ་ལྟར་གོམས་སུ་བཅུག་ན་དཀའ་བ་
མེད་དོ། །དེ་ཡང་བདག་ཉིད་སྐྱོན་བཅས་གཞན་དག་ལ། ཡོན་ཏན་རྒྱ་མཚོར་ཤེས་པ་གོམས་
བྱས་ནས། བདག་གི་གཅེས་འཛིན་ཡོངས་སུ་དོར་བ་དང་། གཞན་གྱི་སྡུག་བསྔལ་བླང་བ་ནི་
བསྒོམ་ པར་ བྱའོ། །ཕན་ཡོན་བསམ་སྟེ་གོམས་པར་བྱ་བ་ཇི་ལྟར་ལག་པ་ལ་སོགས་པ། །དབྱེ་བ་མང་
ཡང་ལུས་ཀྱི་ཡན་ལག་ཡིན་པར་སུ་ཡང་འདོད་པ་ལྟར། དེ་བཞིན་དུ་འགྲོ་བ་སེམས་ཅན་ཞེས་
དམིགས་ཡུལ་གཅིག་ཏུ་བྱས་པའི་ཡན་ལག་ཏུ། ཅི་ཕྱིར་ལུས་ཅན་རྣམས་མི་འདོད། །ཇི་ལྟར་
བདག་མེད་ཀྱང་ཁུ་ཁྲག་འདུས་པའི་ལུས་འདི་ལ། གོམས་པས་བདག་གི་བློ་བྱུང་བ། དེ་བཞིན་
སེམས་ཅན་གཞན་ལ་ཡང་། གོམས་པས་བདག་གཞན་བརྗེ་བའི་བློ་ཅིས་མི་སྐྱེ། བརྗེས་པ་དེ་
，
- 1 36 -



.
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ལྟ་ན་ནི་གཞན་གྱི་དོན། བྱས་ཀྱང་ངོ་མཚར་རློམ་པ་མི་འབྱུང་སྟེ། བདག་ཉིད་ཀྱི་ནི་ཟས་ཟོས་
པ༑ ལན་ལ་རེ་བ་མི་འབྱུང་བ་བཞིན་ནོ། །རྒྱུན་དུ་ནས་གོམས་པར་བྱ་བ་དེ་བས་ཇི་ལྟར་ཆུང་ངུ་
ན༑ མི་སྙན་ལས་ཀྱང་བདག་བསྲུང་བ། དེ་བཞིན་འགྲོ་ལ་བསྲུང་སེམས་རྗེ་བ་དང༌། སྙིང་རྗེའི་
སེམས་ནི་གོམས་པར་བྱ། །ཆུང་ངུ་ནས་ཀྱང་གོམས་དགོས་པ་དེ་བས་མགོན་པོ་སྤྱན་རས་
གཟིགས། ཐུགས་རྗེ་ཆེན་པོས་འགྲོ་བ་ནི། ཐ་ན་འཁོར་གྱི་འཇིགས་པའང་བསལ་བའི་ཕྱིར།
རང་གི་མཚན་ཐོས་པ་ཙམ་ཡང་སེམས་ཅན་ལ་ཕན་པར་བྱིན་གྱིས་བརླབས་ཏེ། ཇི་སྐད་དུ།
གང་སེམས་ཅན་འགའ་ཞིག་སེམས་མྱོས་པས་ཀྱང་བདག་གི་མིང་ཙམ་འཛིན་པར་བྱེད་ན་དེ་ལ་
སྡུག་བསྔལ་ཐམས་ཅད་རྣམ་པ་ཐམས་ཅད་དུ་འབྱུང་བར་མི་འགྱུར་ལ། ཐ་ན་འཁོར་གྱིས་
འཇིགས་ཤིང་སྐྲག་པ་ཙམ་ཡང་འབྱུང་བར་མི་འགྱུར་བར་ངས་བྱིན་གྱིས་བརླབས་པའོ། །ཞེས་
འགྲེལ་པར་དྲངས་སོ། ། །
དེ་ལྟར་བྱས་པའི་ཕན་ཡོན་གོམས་ཀྱང་མི་ནུས་སོ་སྙམ་པས་དཀའ་ལས་ཕྱིར་ལྡོག་མི་བྱ་
སྟེ༑ འདི་ལྟར་གོམས་པའི་མཐུ་ཡིས་ནི། དང་པོ་བློ་མ་བྱང་དུས་བྱང་ཆུབ་སྤྱོད་པ་གང་གི་མིང་
ཐོས་པ་ཙམ་གྱིས་འཇིགས་པ་ཡང་། ཕྱིས་གོམས་དུས་དེ་ཉིད་ཁྱད་དུ་མེད་ན་མི་དགའ་བར་
འགྱུར་བའི་ཕྱིར་རོ། །དེས་ན་སྐབས་དོན་ཉིད་ལ་སྦྱར་བ་དེས་ན་གང་ཞིག་བདག་དང་གཞན་རྣམས་ནི།
སྡུག་བསྔལ་ལས་མྱུར་དུ་སྐྱོབ་པར་འདོད་པ་དེས། བདག་དང་གཞན་དུ་བརྗེ་བྱ་བ། ཐེག་ཆེན་
གྱི་རིགས་ཅན་མ་ཡིན་པ་ལ་སྐྲག་པའམ་བློར་མ་ཤོང་བ་དགོངས་ནས་ཤིན་ཏུ་གསང་བའི་དམ་
པ་སྤྱད་པར་བྱའོ། །ཚེ་འདིའི་སྡུག་བསྔལ་བསམ་སྟེ་བརྗེ་བ་ལ་ཕངས་པར་ཡང་མི་བྱ་སྟེ། བདག་ཉིད་
སྐྱོན་བཅས་ཞེས་གསུངས་པ་བཞིན་དུ་བདག་ལུས་གང་ལ་ཆགས་པ་ཡིས། འཇིགས་གནས་
ཆུང་བ་ནད་ཕྲ་མོ་ཙམ་ལ་འཇིགས་པ་སྐྱེ་བ་དང༌། འཇིགས་པ་གཞན་ཡང་སྐྱེ་བའི་ལུས་དེ་ལ།
སུ་ཞིག་དགྲ་བཞིན་སྡང་བར་མི་བྱེད་དེ་སྡང་བར་བྱེད་རིགས་པའི་ཕྱིར་རོ། །ཕྱི་མའི་སྡུག་བསྔལ་
- ] 3 7 -



།
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསམ་ཏེ་གཞན་ཡང་། ལུས་གང་ཞིག་བཀྲེས་དང་སྐོམ་པ་དང་གོས་དང་བྲལ་བ་ལ་སོགས་པའི་
ནད། གསོ་བའི་ཆོ་ག་བྱེད་འདོད་པས། བྱ་དང་ཉ་དང་རི་དྭགས་དག །གསོད་པར་བྱེད་ཅིང་
ལམ་དུ་སྒུགས་ནས་ཆོམ་རྐུན་ཡང་བྱེད། གང་ཞིག་ནོར་གྱི་ཕྱེད་དང་རང་མཐོ་བར་འདོད་པ་
རིམ་འགྲོའི་ཕྱིར། ཕ་དང་མ་ཡང་གསོད་བྱེད་ཅིང་། དཀོན་མཆོག་གསུམ་གྱི་དཀོར་བརྐུས་པ།
རྒྱུ་དེས་ནི་འབྲས་བུ་མནར་མེད་པའི་དམྱལ་བ་སོགས་སུ་བསྲེག་པར་འགྱུར། ལུས་ལ་བརྟེན་པ་
སྤངས་ཏེ་དེས་ན་མཁས་པ་སུ་ཞིག་ལུས་འདི་ལ། འདོད་ཅིང་བསྲུང་བར་མཆོད་བྱེད་ཀྱི། འདི་ལ་
སུ་ཞིག་དགྲ་བཞིན་དུ། བལྟ་བར་མི་བྱེད་བརྙས་མི་བྱེད། ཅེས་པ་སྟེ་ལུས་གཞན་དོན་དགེ་བ་
ལ་བཏང་བ་བསྔགས་སོ། །རྣམ་པ་མང་པོའི་སྒོ་ནས་སྐྱོན་ཡོན་བརྟག་པ་བདེ་བ་དང་ལུས་ལ་སོགས་པ་
གཞན་ལ་བྱིན་ན་རང་ཅི་སྤྱོད་ཅེས། བདག་དོན་སེམས་པ་འདྲེའི་ཚུལ། གལ་ཏེ་སྤྱད་ན་ཅི་སྦྱིན་
ཞེས། །གཞན་དོན་སེམས་པ་ལྷ་ཡི་ཆོས། །ཞེས་པ་དང་། བདག་ཕྱིར་གཞན་ལ་གནོད་བྱས་ན།།
དམྱལ་ལ་སོགས་པར་ལྷུང་བར་འགྱུར། །གཞན་ཕྱིར་བདག་ལ་གནོད་བྱས་ན། །ཕུན་སུམ་
ཚོགས་པ་ཐམས་ཅད་ཐོབ། །ཅེས་པ་དང་། བདག་ཉིད་མཐོ་བར་འདོད་པ་དེ། །ངན་འགྲོ་ངན་
དང་གླེན་པར་འགྱུར། །དེ་ཉིད་གཞན་ལ་སྤོ་བྱས་ན། །བདེ་འགྲོ་རིམ་གྲོ་ཐོབ་པར་འགྱུར། །
ཞེས་པ་དང༌། བདག་གི་དོན་དུ་གཞན་བཀོལ་ན། །བྲན་ལ་སོགས་པ་མྱོང་བར་འགྱུར། །
གཞན་གྱི་དོན་དུ་བདག་ སྤྱད་ན། །རྗེ་དཔོན་ཉིད་སོགས་མྱོང་བར་འགྱུར། །ཞེས་པ་དང༌།
འཇིག་རྟེན་བདེ་བ་ཇི་སྙེད་པ། །དེ་ཀུན་གཞན་བདེ་འདོད་ལས་བྱུང༌། །འཇིག་རྟེན་སྡུག་
བསྔལ་ཇི་སྙེད་པ། །དེ་ཀུན་རང་བདེ་འདོད་ལས་བྱུང་། །ཞེས་པའི་བློ་ཀ་རེ་རེས་ཀྱང་རང་
གཞན་གཙོ་བོར་བྱས་པའི་སྐྱོན་ཡོན་རེ་འཆད་པས་ཀྱང་གཞན་དོན་ཁོ་ན་ལ་བསྔགས་སོ། །
མདོར་བསྡུ་ན་མང་དུ་བཤད་ལྟ་ཅི་ཞིག་དགོས། བྱིས་པ་སོ་སོའི་སྐྱེ་བོ་རྣམས་རང་གི་དོན་བྱེད་
པས་འཁོར་བར་ཇི་ཙམ་འཁྱམ་པའི་སྐྱོན་དང་། ཐུབ་པ་རྒྱལ་བ་སྲས་བཅས་རྣམས་གཞན་གྱི་
- 3 8 -



-
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
དོན་མཛད་པས། ཐར་པའི་ཡོན་ཏན་ཇི་ཙམ་ཐོབ་པ་འདི་གཉིས་ཀྱི་ནི་ཁྱད་པར་ལྟོས། ཞེས་
པའོ། །དེའི་ཕྱིར་བདག་བདེ་གཞན་གྱི་སྡུག་བསྔལ་དག །ཡང་དག་བརྗེ་བའི་བྱ་བ་ལ་བརྩོན་
པར་མ་བྱས་ན། མཐར་ཐུག་སངས་རྒྱས་ཉིད་དུ་མི་འགྲུབ་ཅིང་། གནས་སྐབས་འཁོར་བ་ན་
ཡང་བདེ་བ་མེད། འཇིག་རྟེན་ཕ་རོལ་ཕར་ཞོག་གི །བྲན་གཡོག་ལས་མི་བྱེད་པ་དང༌། རྗེ་
དཔོན་རྔན་པ་མི་སྟེར་བ། །ལས་དང་རྔན་པ་མ་བརྗེས་པའི་ཕྱིར་དཔོན་གཡོག་གཉི་གའི་ཚེ་
འདིའི་དོན་ཡང་འགྲུབ་མི་འགྱུར། དེས་ན་མཐོང་བ་ཚེ་འདི་དང་མ་མཐོང་བ་ཚེ་ཕྱི་མ་ལ་ཡང་
བདེ་བ་གྲུབ་པའི་ཕུན་སུམ་བདེ་སྐྱིད་ཀྱི་རྒྱུ་བདག་གཞན་བརྗེ་བ་ཡོངས་བོར་ཞིང་། གཞན་ལ་
སྡུག་བསྔལ་བྱས་པའི་རྒྱུ། བླང་དོར་ལ་རྨོངས་པའི་སེམས་ཅན་རྣམས་འབྲས་བུ་དམྱལ་སོགས་
ཀྱི་སྡུག་བསྔལ་མི་ཟད་པ་ངོས་ལེན་ན་སྙིང་རྗེའོ། །བརྗེ་བའི་རྩ་བ་བདག་འཛིན་དོར་ཚུལ་འཇིག་རྟེན་
དག་ན་འཚེ་བ་གང་ཡོད་དང་། །འཇིགས་དང་སྡུག་བསྔལ་ཇི་སྙེད་ཡོད་གྱུར་པ། །དེ་ཀུན་གྱི་
ཉེས་པའི་རྩ་བ་བདག་ཏུ་འཛིན་པ་ལས་བྱུང་པར་གྱུར་ན། བདག་གཞན་བརྗེ་བ་སོགས་དགེ་
བའི་དགེག་འདྲེ་ཆེན་དེས་ཀོ་བདག་ལ་ཅི་ཞིག་བྱ། གལ་ཏེ་རྒྱུ་བདག་འཛིན་ཉིད་ཡོངས་སུ་མ་
བཏང་ན། འབྲས་བུ་སྡུག་བསྔལ་སྤང་བར་མི་ནུས་ཏེ། ཇི་ལྟར་མེ་ནི་ལག་ནས་མ་བཏང་ན།
བསྲེག་པ་སྤོང་བར་མི་ནུས་པ་བཞིན་ནོ། །བདག་གཞན་བརྗེ་བར་གདམས་པ་དེ་ལྟ་བས་ན་ཉེས་རྩ་
བདག་འཛིན་སྤངས་པ་ལས་བདག་རང་གི་གནོད་པ་མཐའ་དག་ཞི་བ་དང་། གཞན་གྱི་སྡུག་
བསྔལ་ཞི་བྱའི་ཕྱིར། བདག་ཉིད་ཀྱི་བདེ་བ་གང་ཡིན་གཞན་ལ་བཏང་བྱ་དང་། གཞན་རྣམས་
ཀྱི་སྡུག་བསྔལ་གང་ཡིན་བདག་གི་བཞིན་དུ་གཟུང་བར་ཁས་བླངས་ཤིང་བསྒྲུབས་པས་
བདག་གཞན་བརྗེ་བ་བསྒོམ་པར་བྱའོ། །བསམ་པས་བདག་གཞན་བརྗེས་ཕྱིན་ཆད་བདག་ནི་
གཞན་གྱི་དབང་གྱུར་ཞེས། ཡིད་ཁྱོད་ངེས་པར་ཤེས་གྱིས་ལ། །སེམས་ཅན་ཀུན་ལ་གང་ཕན་
གྱི་དོན་མ་གཏོགས་པ། ད་ནི་ཁྱོད་ཀྱིས་གཞན་དོན་མ་གཏོགས་ཡིད་ལ་ཡང་མི་བསམ་མོ། །
- 1
3
9-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱོར་བས་འཇུག་ཚུལ་ལུས་ཀྱང་གཞན་དབང་དུ་གྱུར་པའི་ཕྱིར་མིག་དང་རྣ་བ་ལ་སོགས་པ་ཡིས།
རང་དོན་སྒྲུབ་པ་རིགས་མ་ཡིན། གཞན་དེའི་དོན་དུ་ཡང་མིག་ལ་སོགས་པའི་དབང་པོ་དང་
རྐང་ལག་ལ་སོགས་པ་ཡིས། སེམས་ཅན་དེ་རྣམས་ལ་ནམ་ཡང་ལོག་པར་བྱ་བ་མི་རིགས་ཏེ་
གཞན་ལ་ཕན་པར་བསམས་ནས་བརྗེས་པའི་ཕྱིར་རོ། །དེས་ན་ད་ནི་སེམས་ཅན་ཁོ་ནའི་དོན་
གཙོར་བྱས་ཏེ། བདག་ཉིད་ལུས་ལ་གཞན་ཕན་གྱི་ཆ་ཅི་དང་ཅི་མཐོང་བ། དེ་དང་དེ་ནི་རང་གི་
ཡིད་ཀྱིས་ཕྲོགས་ནས་ཀྱང་། གཞན་དག་ལ་ནི་ཅི་ཕན་པར་སྤྱོད་ཅིག །བརྗེས་ནས་སྒོམ་ཚུལ་མདོར་
བསྟན་པ་དེ་ལྟར་བདག་གཞན་བརྗེ་དུས་བདག་འཛིན་ལན་ཅིག་མགོ་དམའ་བར་བྱས་ཀྱང་སླར་
མི་ལྡོག་པ་དགོས་པས་འདི་ལ་བདག་གིས་ཞེན་བྱ་ཞིང་། འཁོན་དུ་གཟུང་ནས་གཡུལ་སྤྲད་དེ།
ཞེས་སྔར་གསུངས་པ་དང་མཐུན་པར་སྤང་གཉེན་གཉིས་པོ་གཡུལ་སྤྲད་པའི་དོན་དུ་གཉེན་པོ་
བདག་མེད་དམན་པ་དང་སོགས་ཀྱི་སྒྲས་འབྲིང་དང་ཆེན་པོ་ཡང་བདག་ཉིད་ཀྱི་དབང་དུ་བྱ་བ་
དང༌། སྤང་བྱ་བདག་ལྟ་དམན་པ་དང་འབྲིང་དང་ཆེན་པོ་རྣམས་གཞན་ཉིད་དུ་ནི་བདག་གི་
བློས་ཐ་དད་དུ་བྱས་ནས། རྣམ་རྟོག་གམ་ཐེ་ཚོམ་མེད་པའི་སེམས་ཀྱིས་སུ། གཉེན་པོ་ལས་
མཐོ་བའི་བདག་ལྟ་ལ་ཕྲག་དོག་དང་སྤང་གཉེན་མཉམ་པ་ལ་འགྲན་སེམས་དང་། སྤང་བྱ་
དམའ་བ་ལ་ང་རྒྱལ་བསྒོམ་མོ། །འདི་དག་ཉོན་མོངས་ཀྱི་མིང་ཅན་ཡིན་ཡང་ངོ་བོ་གཉེན་པོ་
ཡིན་པས་རྣམ་བྱང་དུ་འགྱུར་ལ། བསྒོམ་ཚུལ་ཡང་བདག་གསར་རྙིང་གི་ཐ་སྙད་ལ་ཊི་ཀ་མཛད་
པ་སྔ་རབས་པ་རྣམས་འཆད་ཀྱང་། དཔྱད་ན་བདག་འཛིན་ཡུལ་དུ་བྱས་ནས་བསྒོམ་པར་
འདུས་ཤིང་། གཞུང་སྔ་ཕྱི་ལ་བརྟགས་ཀྱང་ཉེས་པའི་རྩ་བ་ཉོན་མོངས་བདག་འཛིན་ལ་ཕྲག་
དོག་སོགས་བསྒོམ་པ་སློབ་དཔོན་གྱི་དགོངས་པར་གསལ་ལོ། །གཉེན་པོའི་ཆོས་བསྟན་པ་དེས་ན་
སྤང་བྱ་བདག་ལྟ་འདི་ནི་བཀུར་བྱས་མགོ་མཐོ་ལ་བདག་ལ་མིན། འདི་བཞིན་གཉེན་པོ་བདག་
གིས་འབྱོར་པ་མ་རྙེད་ཅིང་། འདི་ནི་བསྟོད་པས་བདག་ལ་སྨོད། འདི་བདེ་བདག་ནི་སྡུག་
- 1
4 () -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། །༧
བསྔལ་ལ་གནས་ན་མི་བཟོད་པར་བྱེད་པའོ། །དེ་བཞིན་དུ་གཉེན་པོ་བདག་ནི་དམན་པའི་
ལས་རྣམས་བྱེད་པ་དང༌། སྤང་བྱ་འདི་ནི་ཅི་བདེ་བ་ཉིད་དུ་གནས། འདི་ནི་འཇིག་རྟེན་ལ་
སྟོབས་ཆེ་བ་དང་། གཉེན་པོ་བདག་སྟོབས་དམན་ཞིང་ཡོན་ཏན་མེད་པར་གྲགས་ན་ཡང་ངོ༌།།
གཉེན་པོ་ཡོན་ཏན་མེད་པས་སྤང་བྱ་འཇོམས་པའི་བྱ་བ་ཅི་ཞིག་བྱ་སྟེ། བདག་ནི་ཀུན་ཏུ་འཛིན་
པ་དང་བྲལ་བའི་ཡོན་ཏན་ལྡན་པ་ཉིད་ཡིན་པས་གཉེན་པོ་གང་བས་སྤང་བྱ་འདི་དམན་པའི་ཆ་
དེ་ཡོད་ཅིང་། སྤང་བྱ་གང་བས་བདག་མཆོག་ཏུ་གྱུར་པ་ཚུལ་ཁྲིམས་དང་ལྟ་བ་རྣམ་དག་གི་
ཡོན་ཏན་དེ་ཡང་ཡོད་པའི་ཕྱིར་འདི་ལ་གཡུལ་སྤྲད་པར་ནུས་པའོ། །དེ་ལྟ་མོད་ཀྱི་སྡོམ་པ་
ཉམས་པ་དང་འཇིག་ཚོགས་ཀྱི་ལྟ་བར་ལྟུང་བ་དེའི་ཚེ་མི་ནུས་སོ་སྙམ་ན། ཚུལ་ཁྲིམས་ལྟ་བ་
རྒྱུད་སོགས་ནི། །སྤང་བྱ་ཉོན་མོངས་སྟོབས་ཀྱིས་ཡིན་གྱི་བདག་གི་དབང་གིས་མིན་ཡང་ཅི་
ནུས་བདག་གིས་གསོ་དགོས་ཏེ། དེའི་དོན་དུ་གནོད་པའང་བདག་གིས་དང་དུ་བླངས་ཤིང་
འགྲན་ནོ། །འོན་ཏེ་བདག་སྤང་བྱ་འདིའི་ཡོན་ཏན་གྱིས་གསོ་བྱ་མིན་ཏེ་འདི་ལ་དེའི་ནུས་པ་
མེད་པའི་ཕྱིར་རོ། །མེད་བཞིན་དུ་ཅི་ཕྱིར་བདག་ལ་བརྙས་པར་བྱེད་དེ་བརྙས་པར་ཡང་མི་
རིགས་ལ། འདི་ནི་འཇིག་རྟེན་ལ་ཆེ་དང་བ་ཞེས་པའི་ཚིག་གིས་ཡོན་ཏན་ཡོད་དོ་སྙམ་ན་
བདག་ལ་བདག་ལྟ་དེ་ཡོན་ཏན་རང་དོན་འབའ་ཞིག་པ་ཉིད་ཀྱིས། ཅི་བྱ་སྟེ་འདིར་བདག་རང་
དོན་ལ་འཇུག་པའི་ཡོན་ཏན་ཅན་ཡིན་པས་སོ། །དེའི་ཕྱིར་ངན་འགྲོ་གདུག་པའི་ཁར་འཕེན་
པའི་ཉེས་རྩ་ཅན་དུ་གནས་པ། འགྲོ་ལ་སྙིང་རྗེ་ཡུད་ཙམ་ཞིག་མེད་པས་རང་དོན་ཁོ་ན་ལ་
འཆུམ་པའི་བདག་ལྟ་འདི། རང་གི་ཉེས་པ་ཁས་མི་ལེན་པར་མ་ཟད་ཕྱིར་ལ་ཡོན་ཏན་ཡོད་དོ་
སྙམ་དུ་ལོག་པར་ངེས་པའི་རློམ་པ་ཡིས། མཁས་པ་དག་ལ་ཅིའི་ཕྱིར་བསྔོ་བར་འདོད་སྙམ་དུ་
ཕྲག་དོག་བསྒོམ་པའོ། །གཉེན་པོ་བདག་དང་སྟོབས་མཉམ་པའི་བདག་འཛིན་བདག་ལ་ལྟོས་
ནས་ནི། སྟོབས་གང་གིས་རང་ཉིད་ལྷག་བྱའི་ཕྱིར། བདག་གི་རྙེད་འབྱོར་དང་བསྐུར་བསྟི་
- 1 4 1 -



，་་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མགོ་མཐོ་བའི་ཆ་ནི། བདག་ལྟ་ལ་རྩོད་པ་ཡིས་ཀྱང་བདག་གཞན་བརྗེ་བའི་དོན་དུ་ངེས་པར་
སྒྲུབ་བོ། །དེ་ལྟ་བུའི་ཚུལ་གྱིས་ཅི་ནས་གཉེན་པོ་བདག་གི་ཡོན་ཏན་ནི། འཇིག་རྟེན་ཀུན་
ལ་གསལ་བ་དང་། གཞན་ཡང་བདག་འཛིན་འདི་ཡི་ཡོན་ཏན་གང༌། སུས་ཀྱང་ཐོས་པར་མི་
འགྱུར་བྱ། །བདག་གི་སྐྱོན་ཡང་མི་མངོན་པར་སྦ་བྱ་ཞིང་། བདག་ནི་ཡོན་ཏན་ལྷག་པས་
མཆོད་པར་འགྱུར་གྱི་བདག་འཛིན་འདི་ལ་མིན། བདག་དེང་གཞན་དོན་འབྱོར་པའི་རྙེད་པ་
ལེགས་རྙེད་ཅིང་། བདག་ནི་མཐོ་བས་བཀུར་འགྱུར་འདི་ལ་མིན་པར་སྒྲུབ་པའོ། །བདག་འཛིན་
འཇོམས་པས་དགེ་བ་སྒོམ་ཚུལ་བདག་འཛིན་འདི་ནི་མ་རུངས་བྱས་པ་ལ། ཡུན་རིང་པོར་འབྲེལ་བའི་
དགྲ་ཆོམས་སོ་སྙམ་དུ་བདག་ནི་དགའ་བས་ལྟ་ཞིང་། འགྲོ་བ་ཀུན་གྱི་གནས་སུ་བདག་འཛིན་
ལ་ཁྲེལ་བའི་བཞད་གད་དང་། ཕན་ཚུན་གཏམ་འདྲེ་བ་ན་ཡང་། རྣམ་འགྲེལ་ལས། ཉེས་ཀུན་
དེ་ཡི་རྩ་བ་ཅན། །ཞེས་འབྱུང་བ་ལྟར་བདག་འཛིན་པ་སྨོད་པ་དག་ཏུ་བྱའོ། །གཉེན་པོ་སྒོམ་པས་འགྲ་
པའི་དགག་གཞི་གཉེན་པོ་ལ་དྲན་པའི་བདག་འཛིན་ལ་བལྟས་ནས་ཀྱང་ཉོན་མོངས་འདིའང་
བདག་དང་ནི། ལྷན་ཅིག་ཏུ་ནི་འགྲན་ཅེས་གྲག་སྟེ། འདི་དང་བདག་ནི་ཐོས་དང་ཤེས་རབ་
བམ། གཟུགས་རིགས་ནོར་གྱིས་མཉམ་མམ་ཅི། །ཞེས་ང་རྒྱལ་བསྒོམ་པ་སྟེ་འདི་ལ་ཐོས་པ་
ལ་སོགས་པའི་ཡོན་ཏན་ཅུང་ཟད་ཀྱང་མེད་པའི་ཕྱིར་རོ། །དེ་ལྟར་ཉེས་རྩ་བཅོམ་སྟེ་བདག་
གཞན་བརྗེ་བར་ཀུན་ལ་གྲགས་པ་ཡི། བདག་གི་གཞན་དོན་སྤྱོད་པའི་ཡོན་ཏན་མཐོང་ནས་
ནི༑ མཐའ་ཡས་པའི་འགྲོ་བ་རྣམས་སྤུ་ལྡང་དགའ་བ་སྐྱེ་འགྱུར་བའི་བདེ་སྐྱིད་ལ་ནི་ལོངས་སུ་
སྤྱོད་པར་གྱུར་ཅིག་སྙམ་དུ་དགོངས་པའོ། །ཕན་པའི་གྲོགས་སུ་འགྱུར་ན་བེད་སྤྱད་ཅི་སྟེ་བདག་འཛིན་
འདི་ལ་བརྟེན་ནས་ལོངས་སྤྱོད་རྙེད་པ་ཡོད་ཀྱང༌། སྡིག་ཏུ་མི་འགྱུར་བར་གལ་ཏེ་ང་ཡི་ལས་
གཞན་དོན་དགེ་བ་བྱེད་ན། འདི་ལ་འཚོ་བ་ཙམ་བྱིན་ནས། བདག་གི་སྟོབས་ཀྱིས་དེ་ཙམ་དང་
དུ་བླང་བར་བྱ་བ་ནི་གཞན་དོན་སྟོབས་ལྡན་གྱི་རྒྱུ་ཆགས་པ་ཕྲ་མོ་མི་སྤོང་བའོ། །གནོད་བྱས་འཁོན་
- 1 4 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
ལན་བསམས་ཏེ་བདག་འཛིན་འཇོམས་པ་གལ་ཏེ་བདག་ལྟ་འདི་ནི་མགོ་མཐོ་ན་འཚོ་བ་ཙམ་གྱི་བདེ་བ་
ལས་ཀྱང་ཉམས་བྱ་ཞིང་། བདག་གིས་འདི་ལ་གནོད་པའི་ཆོས་བདག་མེད་རྟོགས་པའི་ཤེས་
རབ་དང་རྟག་ཏུ་སྦྱར་བར་བྱ་སྟེ། འདི་ཡིས་སྐྱེ་བ་བརྒྱ་ཕྲག་ཐམས་ཅད་དུ། འཁོར་བར་བདག་
ལ་གནོད་པ་བྱས་པའི་ཕྱིར་རོ། །སླར་ཡང་བདག་འཛིན་ཉིད་ཀྱིས་སྡུག་བསྔལ་བསྒྲུབ་ཚུལ་ཡིད་ཁྱོད་རང་དོན་
བྱེད་འདོད་པས། །བསྐལ་པ་གྲངས་མེད་འདས་འགྱུར་ཀྱང༌། །བདག་འཛིན་ལས་བྱུང་པའི་
ངལ་བ་ཆེན་པོ་དེ་ལྟ་བུས། ཁྱོད་ཀྱིས་སྡུག་བསྔལ་འབའ་ཞིག་བསྒྲུབས། །དེས་ན་བདག་འཛིན་དོར་
ཏེ་གཞན་དོན་བྱ་བ་དེ་ལྟར་རང་དོན་བདག་འཛིན་གྱིས་སྡུག་བསྔལ་བསྐྱེད་པར་ངེས་པས་ད་ནི་
གཞན་དག་གི །དོན་ལ་རབ་ཏུ་འཇུག་པར་གྱིས་དང་། །ཐུབ་པའི་བཀའ་ནི་མི་བསླུ་བས། །དེ་
ཡི་ཡོན་ཏན་ཕྱིས་མཐོང་འགྱུར། །གལ་ཏེ་ཁྱོད་ཀྱི་སྔ་དུས་སུ། །གཞན་དོན་སྤྱོད་པའི་ལས་འདི་
བྱས་པར་གྱུར་ན་ནི། འབྲས་བུ་སངས་རྒྱས་ཐོབ་ནས་རང་གཞན་ཕུན་སུམ་ཚོགས་པའི་བདེ་བ་
ལ་སྤྱོད་པ་མིན་པར་འཁོར་བར་འོ་བརྒྱལ་བ་འདི་འདྲའི་གནས་སྐབས་འགྱུར་མི་སྲིད་དོ། །དེ་
ལ་འདི་ལྟར་གཞན་དག་གི །ཁུ་བ་ཁྲག་གི་ཐིགས་པ་ལས། ཁྱོད་ཀྱིས་ངར་འཛིན་བྱས་པས་
བདག་ཏུ་འཁྲུལ་པའི་ངེས་ཤེས་བརྟན་པོ་བྱུང་བ་ལྟར། དེ་བཞིན་གཞན་ལའང་བདག་ཏུ་འཛིན་
པའི་བློ་གོམས་པར་གྱིས། ཞེས་པ་ལ་འགའ་ཞིག་གཞན་ལ་བདག་ཏུ་བཟུང་ཡང་དེ་མ་ཡིན་ལ་
དེར་འཛིན་ཕྱིར་ཁུ་ཁྲག་ལ་བདག་ཏུ་འཁྲུལ་པ་དང་ཁྱད་པར་ཅི་ཡོད་སྙམ་ན་མངོན་པར་འདོད་
པའི་འབྲས་བུ་ལ་འབྲེལ་བའི་ཕྱིར་འདི་ཁྱད་པར་དུ་འཕགས་པར་ཚད་མས་གྲུབ་སྟེ། དཔལ་
ཆོས་ཀྱི་གྲགས་པའི་ཞལ་སྔ་ནས། ནོར་བུ་སྒྲོན་མའི་འོད་དག་ལ། །ནོར་བུ་བློ་ཡིས་མངོན་རྒྱུག་
པ༑ ༑ལོག་པའི་ཤེས་པར་ཁྱད་མེད་ཀྱང་། །ཇི་ལྟར་དོན་བྱེད་ལ་ཁྱད་ཡོད། །ཅེས་གསུངས་པ་
བཞིན་ནོ། །ལེགས་པ་ཐམས་ཅད་གཞན་ལས་བྱུང་ཚུལ་དེའི་ཕྱིར་ད་ནི་སེམས་ཅན་གཞན་གྱི་དོན་དུ་
ཐབས་གང་གིས་ཇི་ལྟར་ཕན་སྙམ་པའི་རྟོག་ཆེན་འབའ་ཞིག་བྱས་ནས་ནི། བདག་གི་ལུས་ལ་
- 1
4
3 -



--
1
L-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་ཕན་གྱི་དངོས་པོ་ཅི་དང་ཅི་སྣང་བ། དེ་དང་དེ་ཉིད་བློས་ཕྲོགས་བྱས་ནས། ཁྱོད་ཀྱིས་
གཞན་ལ་ཕན་པར་སྤྱོད། །སྐབས་སུ་བདག་སྐྱིད་གཞན་ནི་མི་སྐྱིད་ལ། བདག་མཐོ་གཞན་ནི་
དམའ་བ་དང་། །བདག་ནི་ཕན་བྱེད་གཞན་མིན་ཞེས། །བདག་ལ་ཕྲག་དོག་བྱས་ནས་ཀྱང་
སྐྱིད་པ་ལ་སོགས་པ་གཞན་ལ་སྦྱོར་བ་ཅིས་མི་བྱེད་དེ་བྱ་དགོས་སོ། །བལྟས་པ་ན་བདག་གིས་ཐོབ་
ཚུལ་བདག་ནི་བདེ་དང་བྲལ་གྱིས་ཏེ། །གཞན་གྱི་སྡུག་བསྔལ་བདག་ལ་སྦྱོར། །གང་ཚེ་འདི་ནི་
རང་གཞན་གྱི་དོན་ཅི་བྱེད་ཅེས། བདག་གི་སྐྱོན་ཡོན་ལ་བརྟག་པར་གྱིས། །ཞེས་པ་དང༌།
གཞན་གྱིས་ཉེས་པ་བྱས་པ་ཡང་། །རང་གི་སྐྱོན་དུ་བསྒྱུར་བྱོས་ལ། །བདག་གི་ཉེས་པ་ཆུང་
བྱས་ཀྱང་། །སྐྱེ་བོ་མང་པོའམ་ཐུབ་པ་ཆེ་ལ་རབ་ཏུ་ཤོགས། ཞེས་པ་དང་། གཞན་གྱི་གྲགས་
པ་ལྷག་བརྗོད་པས། །རང་གི་གྲགས་པ་ཟིལ་གྱིས་ནོན། །བདག་ནི་བྲན་གྱི་ཐ་མ་ལྟར། །དོན་
རྣམས་ཀུན་ལ་བཀོལ་བར་གྱིས། །ཞེས་པ་དང་། རང་དོན་བདག་འཛིན་གྱིས་གཞན་དོན་མི་
བྱེད་པ་འདི་ནི་སྐྱོན་བཅས་རང་བཞིན་ཏེ། གློ་བུར་ཡོན་ཏན་མས་མི་བསྟོད། །རང་དོན་འདི་ཡི་
ཡོན་ཏན་ཅི་ནས་ཀྱང་། འགས་ཀྱང་མི་ཤེས་དེ་ལྟར་གྱིས། །ཞེས་པས་ཀྱང་བདག་གཞན་
བརྗེས་པའི་བྱ་བ་འབའ་ཞིག་འཆད་དོ། །རྟག་ཏུ་ཕན་པ་དེ་ལྟར་འཇོག་ཚུལ་མདོར་ན་བདག་གི་དོན་གྱི་
ཕྱིར། ཁྱོད་ཀྱིས་གཞན་ལ་གནོད་པ་བྱས་པའམ་བྱེད་པ་གང་ཡིན་པ་དེ་དོར་ལ། གནོད་པའམ་
སྡུག་བསྔལ་གང་ཡིན་དེ་སེམས་ཅན་གྱི་དོན་གྱི་ཕྱིར། བདག་ཉིད་ལ་ནི་འབབ་པར་གྱིས། །རྒྱུ་
གང་གིས་བདག་འཛིན་འདི་ནི་གཉའ་བའམ་གདོང་ཧ་ཅང་དྲག་པར་འགྱུར་ཚུལ་དུ། ཤེད་སྐྱེས་
པར་ནི་མི་བྱ་སྟེ། བག་མ་གསར་པའི་ཚུལ་བཞིན་དུ། རང་སྡིག་པ་ལ་འཛེམ་པའི་ངོ་ཚ་དང་
གཞན་འཕྱ་བས་འཇིགས་པའི་ཁྲེལ་ཡོད་དང་ལྡན་པས་སྒོ་གསུམ་བག་ཡོད་པར་བསམས་ཏེ།
གཞན་དོན་སྤྱོད་པ་ལ་བློ་བཞག་གོ །སེམས་ཉིད་དབང་དུ་བྱས་ནས་ཆོས་ལ་སྦྱར་བ་བདག་གཞན་བརྗེ་བ་
དེ་བྱ་བ་དང་དེ་ལྟར་གཞན་དོན་འགྲུབ་པའི་ཐབས་རྣམས་ལ་ཡང་གནས་བྱ་ཞིང་། དེ་ལྟར་ཁྱོད་
- 1
4 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ཀྱིས་རང་དོན་བདག་འཛིན་མི་བྱ་བ། དེ་ལྟར་སེམས་འདི་ནི་དབང་དུ་བྱ་སྟེ། གཞན་དོན་སྤྱོད་
པའི་དམ་བཅའ་དེ་ཡང་འདའ་བའི་བྱ་བ་ལ་འཇུག་སྲིད་ན་དེ་མ་ཐག་རང་སེམས་ཚར་གཅད་
ཅིང་བྱ་བ་དམ་པ་ལ་བསྐུལ་བར་ བྱའོ། །རང་དོན་བསམ་པ་དོར་ནས་གཞན་དོན་སྒྲུབ་པ་འོན་ཏེ་དེ་ལྟར་
གདམས་ཀྱང་ནི། །སེམས་ཁྱོད་དེ་ལྟར་མི་བྱེད་ན། ཁྱོད་ལ་ཉེས་པ་ཀུན་བརྟེན་པས། ཁྱོད་ཉིད་
ཚར་བཅད་བྱ་བར་ཟད་དོ། ཁྱོད་ཀྱིས་ཁོ་བོ་ཐོག་མེད་འཁོར་བ་གར་རླག་པའི། སྔོན་གྱི་དུས་དེ་
གཞན་འདས་ཚར་བ་ཡིན་ཏེ། ད་ལྟ་ངས་ཉེས་པའི་རྩ་བར་མཐོང་བཞིན་དུ་ད་ཁྱོད་གང་དུ་འགྲོ་
སྟེ་འགྲོ་ས་མེད་པས་ཁྱོད་ཀྱི་རང་དོན་བདག་ལྟའི་དྲེགས་པ་ཀུན་གཞོམ་པར་བྱའོ། །དེས་ན་ད་
དུང་བདག་ལ་རང་གི་དོན། །སྒྲུབ་རྒྱུ་ཡོད་སྙམ་སེམས་ལ་དེ་དོར་ཅིག །བདག་གིས་གཞན་ལ་
ཁྱོད་བཙོངས་ཏེ་བདག་གཞན་བརྗེས་ཟིན་གྱིས། གཞན་དོན་ལ་སྐྱོ་བར་མ་སེམས་པར་སྟོབས་
ནུས་ཞོ་ཤ་ཕུལ་ཅིག་ཅེས་པའོ། །གལ་ཏེ་སྔར་བག་མེད་གྱུར་ནས་ཀྱང་ད་དུང་ཁྱོད། སེམས་
ཅན་རྣམས་ལ་མ་བྱིན་ན། །སླར་ཡང་ཁྱོད་ཀྱིས་ཁོ་བོ་དམྱལ་བ་ཡི། བསྲུང་མ་རྣམས་ལ་སྟེར་
བར་ངེས་ཏེ། ལན་གྲངས་དུ་མར་ཚུལ་བཞིན་མ་ཡིན་པ་ལ་སྦྱོར་བའི་ཕྱིར་རོ། །དེ་ལྟར་ཁྱོད་
ཀྱིས་རེ་ལྟའམ་དུ་མ་ཞིག །སྔར་ཡང་ཁོ་བོ་དམྱལ་བར་བྱིན་པས་ཡུན་རིང་སྡུག །ད་ནི་འཁོན་
རྣམས་དྲན་བྱས་ཏེ། ཁྱོད་ཀྱིས་རང་དོན་སེམས་པ་བཞོམ་ཞིང་གཞན་དོན་དགེ་བ་ལ་སྦྱར་རོ། །
དེ་རང་དོན་འགྲུབ་པའི་ཐབས་སུ་བསྟན་པ་གལ་ཏེ་བདག་ནི་རང་དོན་དགའ་བདེ་འདོད་ནའང་། རང་ལ་
བདག་གིས་དགའ་བདེ་དོན་དུ་གཉེར་བར་མི་བྱ། གལ་ཏེ་བདག་ནི་སྡུག་བསྔལ་ལས་བསྲུང་
འདོད་ནའང་། གཞན་དག་རྟག་ཏུ་བསྲུང་བར་བྱ་སྟེ། རྒྱལ་བ་བྱམས་པའི་ཞལ་སྔ་ནས།
གཞན་གྱི་དོན་ཉིད་རང་གི་དོན་ཡིན་ནོ། །ཞེས་གསུངས་པའི་ཕྱིར་རོ། །གང་ལ་ཞེན་ན་ཉེས་ལ་སྐྱེ་བའི་
ཚུལ་ཅི་སྟེ་གཞན་དོན་དུ་མ་བཏང་ཡང་ཇི་ལྟ་ཇི་ལྟར་ལུས་འདི་ནི། ཡོངས་སུ་སྐྱོང་བར་བྱེད་གྱུར་
པ༑ ༑དེ་ལྟ་དེ་ལྟར་ཤིན་ཏུ་ནི། །བདག་འཛིན་ཇེ་དལ་ལ་འགྲོ་བས་བཟེ་རེ་ཅན་བཟོད་སྲན་
- 1 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆུང་འགྱུར་ཉིད་དུ་ལྷག་པར་ཡང་ལྟུང་ངོ༌། །དེ་ལྟར་ལྟུང་བ་བདག་འཛིན་བརྐམ་ཆགས་ཅན་དེ་
ཡི་ཡང་། འདོད་པ་ས་སྟེང་འདི་ཐམས་ཅད་གང་བའི་ལོངས་སྤྱོད་ཀྱིས་ཀྱང་། རྫོགས་པར་ནུས་
པ་ཡོད་མིན་ན། དེ་ཡི་རང་དོན་འདོད་པ་སུས་བྱེད་ནུས། ཀུན་ལ་ལྟོས་པ་མེད་ན་ཕུན་སུམ་ཚོགས་པའི་ཚུལ་
ནུས་མེད་འདོད་པ་ཐོག་མར་ཆགས་སོགས་ཉོན་མོངས་དང་། ཕྱི་ནས་བསམ་པ་ཉམས་པ་
དང་འང་གི་སྒྲས་སྦྱོར་བ་ཕྱིན་ཅི་ལོག་ལ་ཞུགས་ནས་ཉེས་པ་དུ་མ་ཡང་སྐྱེ་བར་འགྱུར་ལ། གང་
ཞིག་རང་དོན་ཀུན་ལ་ལྟོས་མེད་པ། དེ་ཡི་ཕུན་ཚོགས་ཟད་མི་ཤེས་སོ། །དེ་ཡང་ལུས་ཀྱི་འདོད་
པ་ནི། འཕེལ་ཕྱིར་རང་འདོད་ཀྱི་སྐབས་དབྱེ་མི་བྱ་སྟེ། གང་ཞིག་ཡིད་འོང་མི་འཛིན་པ་དེ་ནི་
དངོས་པོ་བཟང་པོ་ཡིན། །ཞེས་པ་སྟེ་འཕགས་པ་ཀླུ་སྒྲུབ་ཀྱི་ཞལ་སྔ་ནས། ནོར་རྣམས་ཀུན་གྱི་
ནང་ན་ཆོག་ཤེས་པ། །རབ་མཆོག་ལགས་པར་ལྷ་མིའི་སྟོན་པས་གསུངས། །ཀུན་ཏུ་ཆོག་
མཁྱེན་མཛོད་ཅིག་ཆོག་མཁྱེན་ན། །ནོར་མི་བདོག་ཀྱང་ཡང་དག་འབྱོར་པ་ལགས། །ཞེས་
གསུངས་ སོ། །དེས་ན་ལེགས་པར་བརྟགས་ཏེ་ཞེན་པ་སྤོང་བའི་ཚུལ་ནི་ལུས་ བསྐྱངས་ ནས་ཀྱང་ ཐ་ མར་
བེམས་རིག་བྲལ་བ་ན་ཐལ་བའི་མཐར་བཏུགས་ཤིང༌། ས་རྡོ་བཞིན་དུ་མི་གཡོ་བས་སྐྱེས་བུ་
གཞན་གྱིས་བསྐྱོད་བྱ་བ། མི་གཙང་གཟུགས་ནི་མི་ཟད་པ། འདི་ལ་ཅི་ཕྱིར་བདག་ཏུ་འཛིན་ཏེ་
ཞེན་པ་འཁྲུལ་ལོ། །གསོན་ནམ་ཡང་ན་ཤི་ཡང་བླའི། །བདག་ལ་ལུས་མི་གཙང་བའི་འཕྲུལ་
འཁོར་འདིས་ཅི་བྱ། བོང་བ་དང་འགལ་དུམ་ལ་སོགས་དང་འདི་ལ་ཁྱད་ཅི་ཡོད་ན། ཀྱི་ཧུད་ང་
རྒྱལ་སེལ་བར་མི་བྱེད་པའི་འགྲོ་བ་ཀུན་སྙིང་རྗེའོ། །ལུས་ཀྱི་འཚོ་འཆིས་ཁ་ཏ་བྱས་པ་ཡིས།
ཐར་པའི་དོན་མེད་བཞིན་དུ་སྡུག་བསྔལ་གྱི་རྒྱུ་ལས་མང་པོ་ཉེར་བསགས་ནས། བདག་གཞན་
དུ་བཟུང་བའི་རྗེས་སུ་ཆགས་དང་ཁོང་ཁྲོ་སྐྱེ་བའི་གཞི། ཤིང་རྡོ་རུས་པ་དང་མཚུངས་པ་འདི་ལ་
ཞེན་ནས་ཅི་ཞིག་བྱ། བདག་གིས་འདི་ལྟར་བསྐྱངས་པ་དང་། བྱ་རྒོད་སོགས་ཀྱིས་ཟོས་ཀྱང་
རུང་། རིམ་པ་ལྟར་ཆགས་མེད་ཞེ་སྡང་ཡོད་མིན་ན་ཅི་སྟེ་དེ་ལ་ཆགས་པར་བྱེད། གང་ཞིག་
- 1
4
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
སྨད་པས་ཁྲོ་བ་དང་། གང་ཞིག་བསྟོད་པས་མགུ་འགྱུར་བ། །གལ་ཏེ་བརྟགས་ན་ལུས་བེམས་
པོ་དེ་ཉིད་ཀྱིས་ཤེས་རྒྱུ་མེད་ན། བདག་གིས་ལུས་བསྐྱང་པའི་དོན་དུ་འཁོར་བ་ཐོག་མཐའ་
མེད་པར་དགོས་པ་གང་གི་ངལ་བ་བྱ། ཞེས་དྲིས་པའོ། །འགའ་ཞིག་ན་རེ་ལུས་འདི་སེམས་ཀྱི་
འདོད་བྱར་གྱུར་པས། དེ་དང་བདག་བཤེས་ཤིང་འདྲིས་པའི་དོན་དུ་འབད་པ་ཡིན་ནོ་ཞེ་ན།
འོ་ན་སེམས་ཅན་ཐམས་ཅད་རང་གི་ལུས་འདོད་པས། དེ་རྣམས་ལའང་བདག་ཀོ་ཅིས་མི་
དགའ་སྟེ་དགའ་བར་རིགས་སོ། །ལུས་དོན་ཡོད་ཉིད་བྱ་ཐབས་ལགདམས་པ་དེ་བས་བདག་གིས་ཆགས་
མེད་པར། །འགྲོ་ལ་ཕན་ཕྱིན་ལུས་བཏང་བྱ། །གཞན་ལ་ཕན་དགོས་པ་དེས་ན་ལུས་འདི་ལ་
ཉེས་དམིགས་མང་ཡང་། ལས་བྱེད་པ་རྣམས་ཀྱི་སྤྱད་ཆ་བཞིན་དུ་དགོས་པ་ལྟོས་ནས་གཟུང་
བར་བྱའོ། །མཉམ་གཞག་མེད་པར་ཉོན་མོངས་མི་སྤོང་བས་ན་བྱིས་པའི་སྤྱོད་པ་དོན་མེད་རྣམ་
རྟོག་སྔར་མང་དུ་སྤྱད་པས་ཆོག །ད་ནི་བདག་གིས་མཁས་པ་རྒྱལ་བ་སྲས་དང་བཅས་པའི་
རྗེས་བསྙགས་ཏེ། དེ་དག་བདག་གི་བསླབ་པ་ལ་རྗེས་སུ་སློབ་བོ་རྗེས་སུ་སྒྲུབ་བོ་ཞེས་དམ་
བཅའ་བ་ལྟར་སྒོ་གསུམ་བག་ཡོད་ཀྱི་གཏམ་ཇི་སྙེད་པ་ནི་དྲན་བྱས་ནས། མཉམ་གཞག་གི་
གེགས་གཉིད་དང་རྨུགས་པ་བཟློག་པར་བྱ། རྒྱལ་སྲས་ཐུགས་རྗེ་ཆེ་རྣམས་ལྟར། །རིགས་
པའི་སྲན་ནི་གཟུགས་བྱས་ཏེ། །ཉིན་མཚན་ཕྱེད་པར་མ་འབད་ན། །བདག་གི་སྡུག་བསྔལ་
ནམ་མཐར་ཕྱིན། །ཞེས་པའི་བློ་ཀ་འདི་བདག་གིས་མཐོང་བའི་རྒྱ་དཔེ་ན་མི་སྣང་ཞིང་འགྲེལ་
ཆེན་དུའང་ མི་ གསུང་ མོད་ འཆད་འདུག་ གོ །ཤེས་རབ་སྟོང་པ་ཉིད་ལ་མཉམ་པར་འཇོག་པ་དེ་བས་ན་
འདོད་པ་ལ་འདུན་པ་དང་གནོད་སེམས་དང་གཉིད་རྨུགས་དང་རྒོད་འགྱོད་དང་ཐེ་ཚོམ་སྟེ་ཞི་
གནས་ལྷག་མཐོང་གི་སྒྲིབ་པ་ལྔ་པོ་བསལ་བའི་ཕྱིར། ལོག་པའི་ལམ་རྣམ་རྟོག་འཕྲོ་བ་ལས་
སེམས་བླན་ཏེ། ཡང་དག་པའི་དམིགས་པ་ཆོས་ཀྱི་དབྱིངས་ལ་རྟག་པར་ཡང་། བདག་གིས་
རྟོག་མེད་དུ་མཉམ་པར་གཞག་པར་བྱའོ། །བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས་
- 1 4 7 -



，，
，
，
ང་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཙོ་བོར་བསམ་གཏན་བསྟན་པ་ཞེས་བྱ་བ་སྟེ་ལེའུ་བརྒྱད་པའོ།། །། །
༈ དེ་ལྟར་བསམ་གཏན་གྱིས་སེམས་རྩེ་གཅིག་པའི་མཚན་ཉིད་ཅན་ཞི་གནས་ཀྱི་
རང་བཞིན་རྣམ་པར་བཤད་པའི་རྗེས་སུ། ཡང་དག་པ་ཇི་ལྟ་བ་བཞིན་དུ་ཆོས་ལ་སོ་སོར་རྟོག་
པའི་མཚན་ཉིད་ཅན་ལྷག་མཐོང་ཤེས་རབ་ཀྱི་རང་བཞིན་འབྲེལ་བ་ལས། སྤྱིའི་དོན་ཕན་ཡོན་
ལ་མཁས་པས་ཤེས་རབ་བསྐྱེད་པ་དང་། བདེན་གཉིས་ལ་མཁས་པས་ལམ་དུ་སྒྲུབ་པ་དང་།
འབྲས་བུ་ལ་མཁས་པས་སྟོང་ཉིད་རྟོགས་ཚུལ་ཏེ་གསུམ་གྱིས་ཁོང་དུ་ཆུད་པར་བྱའོ། །དེ་ལ་
དོན་དང་པོའི་དབང་དུ་བྱས་ན་ཡོན་ཏན་རིན་པོ་ཆེ་སྡུད་པར། ཤེས་རབ་ཀྱིས་ནི་ཆོས་ཀྱི་རང་
བཞིན་ཡོངས་ཤེས་ནས། ཁམས་གསུམ་མ་ལུས་པ་ལས་ཡང་དག་འདའ་བར་འགྱུར། །ཞེས་
པ་དང་། ཡུམ་རྒྱས་པ་ལས་ཀྱང་། རབ་འབྱོར་འདི་ལྟ་སྟེ། དཔེར་ན་ཆུ་ཀླུང་གང་ཇི་སྙེད་ཡོད་
པ་ཐམས་ཅད་ཆུ་ཀླུང་ཆེན་པོ་གང་ན་ཡོད་པ་དེར་འདོང་ངོ༌། །དེ་དག་ཀྱང་ཆུ་ཀླུང་དེ་དང་
འགྲོགས་ཤིང་རྒྱ་མཚོ་ཆེན་པོ་ག་ལ་བ་དེར་འདོང་ངོ༌། །རབ་འབྱོར་དེ་བཞིན་དུ་ཕ་རོལ་ཏུ་ཕྱིན་
པ་ལྔ་ཡང་ཤེས་རབ་ཀྱི་ཕ་རོལ་ཏུ་ཕྱིན་པས་ཡོངས་སུ་ཟིན་ན་རྣམ་པ་ཐམས་ཅད་མཁྱེན་པ་ཉིད་
གང་ན་བ་དེར་འདོང་ངོ༌། །ཞེས་སོགས་རྒྱས་པར་གསུངས་པའི་ཕྱིར་ཤེས་རབ་ཀྱི་ཕ་རོལ་ཏུ་
ཕྱིན་པ་ཉིད་གཅེས་པར་གཟུང་ནས་དེ་ཁོ་ན་ཉིད་སྒྲུབ་པ་ལ་ནན་ཏན་སྙིང་པོར་བྱ་བ་བཞེད་དོ།།
དོན་གཉིས་པའི་དབང་དུ་བྱས་ནས། བདེན་གཉིས་ཀྱི་ངོ་བོ་ལ་མཁས་པ་དང་། བདེན་གཉིས་
དབྱེ་བ་ལ་མཁས་པ་དང༌། བདེན་གཉིས་བསྒོམ་པ་ལ་མཁས་པར་བྱ་བའོ། །དེ་ལ་ངོ་བོ་ནི་
ཀུན་རྫོབ་དང་དོན་དམ་པ་སྟེ། ཡབ་སྲས་མཇལ་བའི་མདོ་ལས་འཇིག་རྟེན་མཁས་པས་བདེན་
པ་འདི་གཉིས་ཏེ། ཁྱོད་ ཀྱིས་གཞན་ལས་མ་གསན་ རང་གིས་གཟིགས། །དེ་ནི་ཀུན་རྫོབ་
བདེན་དང་དོན་དམ་སྟེ། །བདེན་པ་གསུམ་པ་གང་ཡང་མ་མཆིས་སོ། །ཞེས་པ་དང་། དབུ་མ་
རྩ་བའི་ཤེས་རབ་ལས་ཀྱང་། གང་དག་བདེན་པ་འདི་གཉིས་ཀྱི། །རྣམ་དབྱེ་རྣམ་པར་མི་ཤེས་
- 1
4
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
པ༑ ༑དེ་དག་ སངས་ རྒྱས་བསྟན་ པ་ ཡི། །ཟབ་མོའི་དེ་ཉིད་རྣམ་མི་ཤེས། །ཞེས་པ་དང༌།
བདེན་གཉིས་ལས་ཀྱང་། བདེན་གཉིས་རྣམ་དབྱེ་ཤེས་པ་རྣམས། །ཐུབ་པའི་བཀའ་ལ་མི་
སྨོངས་ཏེ། །དེ་དག་མ་ལུས་ཚོགས་བསགས་ནས། །ཕུན་ཚོགས་ཕ་རོལ་འགྲོ་བ་ཉིད། །ཅེས་
གསུངས་པའོ། །དེ་ལས་ཀྱང་ཀུན་རྫོབ་ཀྱི་ངོ་བོ་ནི་མ་རིག་པས་བསླད་པ་ཐར་པ་ལ་སྒྲིབ་བྱེད་
གློ་བུར་དྲི་མའི་ཆ་མ་བརྟགས་ན་ཉམས་དགའ་ཞིང་དོན་དུ་སྣང་བ་འདི་ཡིན་ཏེ། དབུ་མ་ལ་
འཇུག་པར། གཏི་མུག་རང་བཞིན་སྒྲིབ་ཕྱིར་ཀུན་རྫོབ་སྟེ། །དེས་གང་བཅོས་མ་བདེན་པར་
སྣང་དེ་ནི། །ཀུན་རྫོབ་བདེན་ཞེས་ཐུབ་པ་དེས་གསུངས་པ། །བཅོས་མར་གྱུར་པའི་དངོས་
རྣམས་ཀུན་རྫོབ་ཏུའོ། །ཞེས་པ་དང་། བདེན་གཉིས་ལས་ཀྱང་། ཇི་ལྟར་སྣང་བ་འདི་ཁོ་ན། །
ཀུན་རྫོབ། ཅེས་གསུངས་པའོ། །འདི་ལ་བྱིས་པ་རྣམས་ཀྱིས་བདེན་པར་གཟུང་བའི་ཆ་ནས་
ཀུན་རྫོབ་བདེན་པ་ཞེས་ཐ་སྙད་མཛད་དེ། སློབ་དཔོན་ཤེས་རབ་འབྱུང་གནས་ཀྱིས་འགྲེལ་
པར་འཇིག་རྟེན་པའི་ཞེན་པ་ལས་ཀུན་རྫོབ་བདེན་པ་ཞེས་བརྗོད་དེ། འཇིག་རྟེན་པ་ཁོ་ན་ཀུན་
རྫོབ་བདེན་པ་སྨྲ་བ་དེའི་རྗེས་སུ་འབྲངས་ནས་བཅོམ་ལྡན་འདས་ཀྱིས་ཀྱང་དེ་ཁོ་ན་ཉིད་བཏང་
སྙོམས་སུ་བཞག་སྟེ་ཀུན་རྫོབ་ཀྱི་བདེན་པ་ཞེས་གསུངས་སོ་ཞེས་བཤད་དོ། །དོན་དམ་པའི་
བདེན་པ་ནི་ཀུན་རྫོབ་ཟུར་པ་དཔྱད་མི་བཟོད་པ་དང་ཚུ་རོལ་མཐོང་བའི་བློ་ལས་འདས་པ་
ཆོས་ཉིད་དེ་བཞིན་ཉིད་ཡིན་ཏེ། འདི་ཉིད་དུའང་དོན་དམ་བློ་ཡི་སྤྱོད་ཡུལ་མིན། །ཞེས་པ་དང་།
བདེན་གཉིས་ལས་ཀྱང་། ཀུན་རྫོབ་དེ་བཞིན་ཉིད་གང་ཡིན། །དེ་ཉིད་དམ་པའི་དོན་ཕྱིར་
བཞེད། །ཅེས་གསུངས་པའོ། །འདི་ཉིད་འཕགས་པའི་ཡེ་ཤེས་འཁྲུལ་མེད་ཀྱི་ཡུལ་དུ་ཞེན་
པའི་ཆ་ནས་དོན་དམ་བདེན་པར་འཇོག་སྟེ། ཆོས་མངོན་པའི་མདོ་ལས། དོན་དམ་པ་གང་ཞེ་
ན༑ འཕགས་པའི་ཡེ་ཤེས་དམ་པའི་སྤྱོད་ཡུལ་གྱི་དོན་ཏོ། །ཞེས་གསུངས་སོ། །
ད་ནི་དེ་དག་གི་དབྱེ་བ་ལ་མཁས་པར་བྱ་བ་ལས། ཀུན་རྫོབ་ལ་ཡང་རྟེན་འབྲེལ་
- 1 49 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གཞན་དབང་གི་མཚན་ཉིད་ཅན་དོན་བྱེད་ནུས་པར་ཐུན་མོང་དུ་སྣང་བ་རྣམས་ལ་ཡང་དག་
པའི་ཀུན་རྫོབ་དང་། མེད་བཞིན་དུ་བརྟགས་པ་ཆུ་ནང་གི་ཟླ་བ་དང་མེ་ལོང་གི་གཟུགས་བརྙན་
ལྟ་བུ་ཀུན་བརྟགས་ཀྱི་མཚན་ཉིད་ཅན་སྣང་བ་ཙམ་ལ་ལོག་པའི་ཀུན་རྫོབ་ཅེས་དབྱེ་བ་མཛད་
དེ༑ བདེན་གཉིས་ལས། སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་དང་མི་ནུས་ཕྱིར། །
ཡང་དག་ཡང་དག་མ་ཡིན་པའི། །ཀུན་རྫོབ་ཀྱི་ནི་དབྱེ་བ་བྱས། །ཞེས་གསུངས་སོ། །དེ་བཞིན་
དུ་དོན་དམ་པ་ལ་ཡང་། འགྱུར་མེད་ཡོངས་གྲུབ་ཀྱི་དོན་དམ་པ་དང་། ཀུན་རྫོབ་ལ་དཔྱད་ན་
ཅིར་ཡང་མ་གྲུབ་པའི་སྟོང་ཉིད་ལ་ཡང་རྗེས་མཐུན་པའི་དོན་དམ་པ་ཞེས་གཉིས་སུ་ཕྱེ་བ་ཡོད་
དེ༑ བདེན་གཉིས་ལས། སྐྱེ་ལ་སོགས་པས་བཀག་པ་ཡང་། །ཡང་དག་པ་དང་མཐུན་ཕྱིར་
འདོད། །ཅེས་གསུངས་པ་ལྟར་རོ། །འདིའི་རྗེས་འབྲངས་ནས་སྔ་རབས་པ་རྣམས་ཀྱིས་དོན་
དམ་མཚན་ཉིད་པ་དང་རྗེས་མཐུན་པ་གཉིས་སུ་ཕྱེ་བ་ལ། དུས་ཕྱིས་གང་ཟག་མང་པོ་ཞིག་ལྟ་
བ་སྣ་ཚོགས་ཀྱི་ཟང་ཟིང་གིས་ཅི་བྱ་གཏོལ་མེད་པར་གྱུར་ནས་ཡོད་པའི་དོན་དམ་མཚན་ཉིད་
པ་དེ་བོར་ནས་རྗེས་མཐུན་པའི་དོན་དམ་སྟོང་ཉིད་མེད་དགག་ཙམ་དོན་དམ་དུ་བཏགས་ལ་
འཆེལ་ནས་ཆོས་ཐམས་ཅད་ཅིར་ཡང་མ་གྲུབ་པ་ཉིད་དོན་དམ་པའོ་ཞེས་ལྟ་བ་འཐོན་པོར་
བཞེད་པ་རྣམས་ལ་ནི། ལང་ཀར་གཤེགས་པ་ལས། དངོས་རྣམས་སྐྱེ་བ་ཀུན་རྫོབ་ཏུ། །དམ་
པའི་དོན་དུ་རང་བཞིན་མེད། །རང་བཞིན་མེད་ལ་འཁྲུལ་པ་གང་། །དེ་ནི་ཡང་དག་ཀུན་རྫོབ་
འདོད། །ཅེས་པ་དང་། བདེན་གཉིས་ལས་ཀྱང་། བརྟགས་པའི་རང་གི་ངོ་བོ་ཡི། །བཀའ་དང་
བརྟགས་མིན་ཅི་ལྟར་འགྱུར། །དེ་བས་འདི་ནི་ཀུན་རྫོབ་སྟེ། །ཡང་དག་དོན་ཡིན་ཡང་དག་
མིན། །ཞེས་གསུངས་པས་གནོད་པའི་ཕྱིར་ཅིའང་མེད་པའི་སྟོང་པ་ནི་དོན་དམ་བདེན་པ་
མཚན་ཉིད་པར་ཁས་མི་ལེན་ནོ། །བདེན་གཉིས་བསྒོམ་པ་ལ་མཁས་པར་བྱ་བ་ནི། ཀུན་རྫོབ་
གློ་བུར་བ་རྣམས་དཔྱད་ན་མེད་པ་དང་། དོན་དམ་འགྱུར་བ་མེད་པའི་ཆོས་ཉིད་ཡོད་པར་ཡིད་
，
- 1 5 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ཆེས་པས་བསྒོམ་པ་སྟེ། ཆོས་མངོན་པར་ཡོད་ལ་ཡང་ཡོད་པར་ཡང་དག་པར་ཇི་ལྟ་བ་བཞིན་
དུ་རབ་ཏུ་ཤེས་སོ། །མེད་པ་ལ་ཡང་མེད་པར་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །
འདི་ནི་སྟོང་པ་ཉིད་ལ་འཇུག་པ་ཡང་དག་པ་སྟེ་ཕྱིན་ཅི་མ་ལོག་པའོ་ཞེས་མདོ་དྲངས་ནས་
བཤད་པ་བཞིན་ནོ། །འབྲས་བུ་ལ་མཁས་པས་སྟོང་ཉིད་རྟོགས་ཚུལ་ལ་གཉིས་སུ་དབྱེ་བ་
ལས། ཀུན་རྫོབ་ལ་མཁས་པས་བདེན་མེད་རྟོགས་ཚུལ་ནི། ཀུན་རྫོབ་དང་གློ་བུར་དྲི་མ་དང་
འདུས་བྱས་དང་རྒྱུ་རྐྱེན་ལས་སྐྱེས་པ་དང་རྟེན་ཅིང་འབྲེལ་བར་འབྱུང་བ་དང་ཀུན་བརྟགས་
གཞན་དབང་རྣམས་མིང་གི་རྣམ་གྲངས་ཏེ། འདི་མཐའ་དག་སྟོང་པར་སྒྲུབ་པ་ལ་དབུ་མའི་
རྒྱན་ལས། བདག་དང་གཞན་སྨྲའི་དངོས་འདི་དག །ཡང་དག་ཏུ་ན་གཅིག་པ་དང་། །དུ་མའི་
རང་བཞིན་བྲལ་བའི་ཕྱིར། །རང་བཞིན་མེད་དེ་གཟུགས་བརྙན་བཞིན། །ཞེས་གསུངས་པའི་
རྗེས་སུ་འབྲངས་ནས་སྣང་བ་བདེན་མེད་དུ་སྒྲུབ་པ་ལ་གཅིག་དང་དུ་བྲལ་གྱི་གཏན་ཚིགས་
དང༌། དབུ་མའི་རྩ་བ་ལས། བདག་ལས་མ་ཡིན་གཞན་ལས་མིན། །གཉིས་ལས་མ་ཡིན་རྒྱུ་
མེད་མིན། །དངོས་པོ་གང་དང་གང་ན་ཡང་། །སྐྱེ་བ་ནམ་ཡང་ཡོད་མ་ཡིན། །ཞེས་གསུངས་པ་
དང་མཐུན་པར་རང་བཞིན་སྐྱེ་མེད་དུ་སྒྲུབ་པ་ལ་རྡོ་རྗེ་གཟེགས་མའི་གཏན་ཚིགས་དང་།
བདེན་གཉིས་ལས། དུ་མས་དངོས་པོ་གཅིག་མི་བྱེད། །གཅིག་གིས་དུ་མའི་དངོས་མི་བྱེད། །
དུ་མས་དུ་མའང་བྱེད་མིན་ཏེ། །གཅིག་གིས་གཅིག་བྱེད་པ་ཡང་མིན། །ཞེས་གསུངས་པ་དང་
མཐུན་པར་བྱེད་པོས་སྟོང་པར་སྒྲུབ་པ་ལ་མུ་བཞི་སྐྱེ་འགོག་གི་གཏན་ཚིགས་དང་། བློ་གྲོས་རྒྱ་
མཚོས་ཞུས་པར། གང་དག་རྟེན་ནས་འབྱུང་དེ་དག །ངོ་བོ་ཉིད་ཀྱིས་ཅིར་ཡང་མེད། །གང་
དག་ངོ་བོ་ཉིད་མེད་པར། །དེ་དག་གང་དུའང་སྐྱེ་བ་མེད། །ཅེས་གསུངས་པ་དང་མཐུན་པར་
ཀུན་རྫོབ་སྟོང་ཉིད་དུ་སྒྲུབ་པ་ལ་རྟེན་ཅིང་འབྲེལ་འབྱུང་གི་གཏན་ཚིགས་ཏེ། གཏན་ཚིགས་
ཆེན་པོ་བཞི་གང་ཡང་རུང་བས་བརྟགས་ཤིང་དཔྱད་པ་ན་ཀུན་རྫོབ་ཀྱི་ཆོས་ཐམས་ཅད་རྨི་
- 1 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་དང་དྲི་ཟའི་གྲོང་ཁྱེར་ལ་སོགས་པ་ཇི་ལྟ་བར་སྣང་བ་བདེན་མེད་དུ་རྟོགས་པ་སྟེ། དབུ་མ་
རྩ་བའི་ཤེས་རབ་ལས། རྨི་ལམ་ཇི་བཞིན་སྒྱུ་མ་བཞིན།། དྲི་ཟའི་གྲོང་ཁྱེར་ཇི་ལྟ་བ། །དེ་
བཞིན་སྐྱེ་དང་དེ་བཞིན་གནས། །དེ་བཞིན་དུ་ནི་འཇིག་པའང་གསུངས། །ཞེས་བཤད་པ་
བཞིན་ནོ། །དོན་དམ་ལ་མཁས་པས་དྲི་བྲལ་རྟོགས་ཚུལ་ནི། སྒྱུ་མ་དང་། དོན་དམ་པ་དང་དེ་
བཞིན་ཉིད་དང་ཡང་དག་པའི་མཐའ་དག་ཆོས་ཀྱི་དབྱིངས་དང་འགོག་བདེན་དང་ཡོངས་གྲུབ་
ལ་སོགས་པ་མཚན་གྱི་རྣམ་གྲངས་ཏེ། འདི་དག་ངོ་བོ་ཅིར་ཡང་མེད་པ་ཆད་པ་ནི་མ་ཡིན་ཡང་
དྲི་མ་གློ་བུར་བས་སྟོང་པ་ལ་སྟོང་པ་ཞེས་གསུངས་ཏེ། རྒྱུད་བླ་མ་ལས། རྣམ་དབྱེར་བཅས་
པའི་མཚན་ཉིད་ཅན། །གློ་བུར་དག་གིས་ཁམས་སྟོང་གི །རྣམ་དབྱེར་མེད་པའི་མཚན་ཉིད་
ཅན། །བླ་མེད་ཆོས་ཀྱིས་སྟོང་པ་ཡིན། །ཞེས་སོགས་རྒྱས་པར་འབྱུང་བ་བཞིན་ནོ། །དེས་ན་
མདོ་སྡེའི་རྒྱན་ལས། མེད་པའི་སྟོང་པ་ཉིད་ཤེས་ཤིང༌། །དེ་བཞིན་ཡོད་པའི་སྟོང་ཉིད་དང༌། །
རང་བཞིན་སྟོང་པ་ཉིད་ཤེས་ན། །སྟོང་པ་ཤེས་པ་ཞེས་བརྗོད་དོ། །ཞེས་གསུངས་པ་ལྟར་དབྱེ་
དགོས་ ཀྱི། ཐམས་ ཅད་ དུ་ ཅི་ ཡང་ མེད་ པའི་ སྟོང་ པར་བལྟ་ བ་ ནི་ མ་ ཡིན་ ཏེ། དཀོན་
མཆོག་བརྩེགས་པ་ལས། འོད་བསྲུང་གང་ཟག་ཏུ་ལྟ་བ་རི་རབ་ཙམ་ནི་བླའི། མངོན་པའི་ང་
རྒྱལ་ཅན་སྟོང་པ་ཉིད་དུ་ལྟ་བ་ནི་དེ་ལྟ་མ་ཡིན་ནོ་ཞེས་པ་དང་། དབུ་མ་རྩ་ཤེར་ཡང་། སྟོང་པ་
ཉིད་ལ་ལྟ་ཉེས་ན། །ཤེས་རབ་ཆུང་རྣམས་ཕུང་བར་འགྱུར། །ཇི་ལྟར་སྦྲུལ་བཟུང་ཉེས་པ་དང་།།
རིག་སྔགས་ལོག་པར་བཀླགས་པ་བཞིན། །ཞེས་གསུངས་སོ། །དེས་ན་ལྟ་བ་རྣམ་པར་དག་པ་
ལ་ནན་ཏན་དུ་བྱའོ། །
ད་ནི་གཞུང་ལ་འཇུག་པར་བྱ་སྟེ། སྔར་བཤད་པའི་ཡན་ལག་སྦྱིན་པ་ལ་སོགས་པ་
ཕ་རོལ་ཏུ་ཕྱིན་པ་ལྔས་བསྡུས་པ་འདི་དག་ཐམས་ཅད་ནི། ཐུབ་པས་ཡུམ་རྒྱས་པར། ཤེས་
རབ་ཀྱི་ཕ་རོལ་ཏུ་ཕྱིན་པ་དང་བྲལ་ན་ཕ་རོལ་ཏུ་ཕྱིན་པ་ལྔས་ཕ་རོལ་ཏུ་ཕྱིན་པའི་མིང་ཡང་མི་
- 15 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
ཐོབ་བོ་ཞེས་ཤེས་རབ་གཙོ་བོ་དང་གཞན་ཕལ་པའི་དོན་དུ་གསུངས། དེ་ཡི་ཕྱིར་ན་ཁམས་
གསུམ་གྱི་སྡུག་བསྔལ་དག །ཞི་ཞིང་འཚང་རྒྱ་བར་འདོད་པས་ཤེས་རབ་བསྐྱེད་པར་བྱ་སྟེ།
ཤེས་རབ་ཀྱིས་ནི་ཆོས་ཀྱི་རང་བཞིན་ཡོངས་ཤེས་ནས། ཁམས་གསུམ་མ་ལུས་པ་ལས་ཡང་
དག་འདའ་བར་འགྱུར། །ཞེས་གསུངས་པའི་ཕྱིར་རོ། །འཇིག་རྟེན་པའི་ཡུལ་ཀུན་རྫོབ་ཏུ་
བདེན་པ་གློ་བུར་བ་དང་ནི་འཕགས་པའི་ཡུལ་དོན་དམ་དུ་བདེན་པ་རང་བཞིན་པ་སྟེ། འདི་
དག་ནི་སོ་སྐྱེ་དང་འཕགས་པའི་བདེན་གཉིས་སུ་འདོད། དེ་ལས་དོན་དམ་ནི་སོ་སྐྱེའི་བློ་ཡི་
སྤྱོད་ཡུལ་མིན་པ་ཆོས་ཉིད་མ་འཁྲུལ་བར་གྲུབ་ལ། སོ་སྐྱེའི་བློ་ཡུལ་དང་བཅས་པ་ནི་ཀུན་རྫོབ་
ཆོས་ཅན་འཁྲུལ་པ་ཡིན་པས་བརྗོད་དེ། དབུ་མ་ལ་འཇུག་པར། ཡང་དག་མཐོང་ཡུལ་གང་
ཡིན་དེ་ཉིད་དེ། །འཁྲུལ་པ་མཐོང་བ་ཀུན་རྫོབ་བདེན་པར་བརྗོད། །ཅེས་གསུངས་སོ། །འོ་ན་
སྡུག་བསྔལ་དང་ཀུན་འབྱུང་དང་འགོག་པ་དང་ལམ་གྱི་མཚན་ཉིད་ཅན་གྱི་བདེན་པ་བཞིར་
གསུངས་པ་དང་ཅི་ལྟར་མི་འགལ་ཞེ་ན། བདེན་ཏེ་གདུལ་བྱའི་དབང་གིས་བཞིར་ཕྱེ་བ་ཙམ་དུ་
ཟད་ཀྱི། སྡུག་བསྔལ་བདེན་པ་ཡུལ་ཀུན་རྫོ་བ་ཀྱི་བདེན་པར་འདུས་ལ། འགོག་བདེན་ནི་དོན་
དམ་པའི་བདེན་པ་ཉིད་ཡིན་པའི་ཕྱིར་འགལ་བ་ཅུང་ཟད་ཀྱང་མེད་དོ། །བདེན་པ་གཉིས་པོ་དེ་
ལ་འཇིག་རྟེན་དུ་རྟོགས་བྱེད་ཀྱི་གང་ཟག་རིགས་རྣམ་གཉིས་མཐོང་སྟེ། ཆོས་ཉིད་སྐྱེ་མེད་
རྟོགས་པའི་རྣལ་འབྱོར་པ་དང་འཁྲུལ་སྣང་བདེན་པར་འཛིན་པའི་ཕལ་པའོ། །རྟོགས་ཚུལ་དེ་
གཞིར་བྱས་པ་ལ་འཇིག་རྟེན་ཕལ་པ་ཀུན་རྫོབ་བདེན་པར་ལྟ་བ་ལ་ནི། རྣལ་འབྱོར་པའི་
འཇིག་རྟེན་ནམ་སྣང་ཚུལ་ཀུན་རྫོབ་བདེན་མེད་ཉིད་ཀྱིས་གནོད་ཅིང་། རྣལ་འབྱོར་པ་རང་
ཡང་བློ་ཁྱད་ཀྱིས། །གོང་མ་གོང་མ་སྟེ་རྟོགས་པ་མཆོག་ཏུ་གྱུར་པ་རྣམས་ཀྱི་འོག་མ་འོག་མ་
རྟོགས་པ་དམན་པ་རྣམས་ལ་གནོད་དེ། འདི་ལྟར་ས་དང་པོ་རབ་ཏུ་དགའ་བ་དང་གཉིས་པ་དྲི་
མ་མེད་པ་དང་གསུམ་པ་འོད་བྱེད་པ་དང་བཞི་པ་འོད་འཕྲོ་བ་དང་ལྔ་པ་སྦྱང་དཀའ་བ་དང་དྲུག་
1
- 1 5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་མངོན་དུ་གྱུར་པ་དང་བདུན་པ་རིང་དུ་སོང་བ་དང་བརྒྱད་པ་མི་གཡོ་བ་དང་དགུ་པ་ལེགས་
པའི་བློ་གྲོས་དང་བཅུ་པ་ཆོས་ཀྱི་སྤྲིན་གྱི་མཐར་ཐུག་པ་ས་བཅུའི་རིམ་པ་གོང་མ་གོང་མའི་ཡོན་
ཏན་ཁྱད་པར་ཅན་ཐོབ་པས་འོག་མ་འོག་མའི་རྟོག་པ་ལ་གནོད་པ་ལྟ་བུ་ལྟོས་ནས་ཁྱད་པར་དུ་
གྱུར་པའི་ཕྱིར་རོ། །འདི་ནི་རིགས་ཏེ་དཔེར་ན། ཕྱི་རོལ་པ་བདག་ཏུ་སྨྲ་བ་ལ། ནང་པ་བདག་
མེད་དུ་སྨྲ་བས་གནོད་པ་དང༌། ནང་པའི་གྲུབ་མཐའ་བཞི་པོ་ཡང་བྱེ་བྲག་ཏུ་སྨྲ་བ་ཤེས་བྱའི་
གཞི་ལྔ་པོ་ཐམས་ཅད་རྫས་ཡོད་དུ་སྨྲས་ལ། མདོ་སྡེ་པ་གཟུགས་སེམས་སེམས་བྱུང་གསུམ་
དོན་དམ་དུ་ཡོད་ཀྱི་ལྡན་མིན་འདུ་བྱེད་དང་ཆོས་ཉིད་འདུས་མ་བྱས་རྫ་ས་སུ་མེད་པར་སྨྲ་བས་
གནོད་པ་དང༌། དེ་དག་ལ་ཡང་སེམས་ཙམ་པ་རྣམ་པར་ཤེས་པ་ཁོ་ན་དོན་དམ་དུ་ཡོད་ཀྱི་ཕྱི་
རོལ་གྱི་དོན་རྫ་ས་སུ་མེད་པར་སྨྲ་བས་གནོད་པ་དང་། དེ་ཐམས་ཅད་ལ་ཡང་དབུ་མ་པ་ཆོས་
ཐམས་ཅད་སྟོང་ཞིང་བདག་མེད་པ་སྤྲོས་པའི་མཐའ་ཐམས་ཅད་དང་བྲལ་བར་བཞེད་པས་
གནོད་པ་ལྟ་བུའོ། །རྣལ་འབྱོར་པ་དང་ཕལ་པ་གཉི་ག་ཡང་ནི་བདེན་མེད་དུ་འདོད་པའི་དཔེ་སྒྱུ་
མ་ལྟ་བུ་ལ་སོགས་པས། སྒྲུབ་པར་བྱ་བའི་འབྲས་བུའམ་དགོས་པའི་དོན་བདེན་མེད་དུ་དཔེ་
དང་མཐུན་པར་མ་བརྟགས་མ་དཔྱད་པའི་ཕྱིར། འཇིག་རྟེན་ཕལ་པ་ཡིས་གཟུགས་ཀྱི་ཕུང་པོ་
ལ་སོགས་པའི་དངོས་པོ་ཀུན་རྫོབ་རྣམས་བདེན་བདེན་པོར་མཐོང་ཞིང་། དེ་ཡང་དག་ཉིད་
དུའང་རྟོག་བྱེད་ཀྱི། བརྫུན་པ་སྒྱུ་མ་ལྟ་བུར་རྟོགས་པ་མིན་པས་དངོས་པོ་བདེན་མེད་དུ་དཔྱོད་
པའི་སྐབས་འདིར། རྣལ་འབྱོར་པ་དང་འཇིག་རྟེན་རྩོད་དེ་རྣལ་འབྱོར་པས་བདེན་མེད་དུ་
རྟོགས་པའི་ཀུན་རྫོབ་ལ་འཇིག་རྟེན་པས་བདེན་པར་ཞེན་ནས་མ་མཐུན་པའི་ཕྱིར་རོ། །འཇིག་
རྟེན་པ་དག་ན་རེ། ཀུན་རྫོབ་སྒྱུ་མ་བཞིན་དུ་བདེན་པ་མེད་པ་ཡིན་ན་གཟུགས་སོགས་ཕུང་པོ་
ཁམས་དང་སྐྱེ་མཆེད་རྣམས་བདེན་པའི་དོན་བྱེད་ནུས་པར་མངོན་སུམ་ཉིད་དུ་གྲུབ་པ་བསལ་
ལོ་ཞེ་ན། བདེན་ཏེ། སྣང་བ་ཙམ་དུ་དོན་བྱེད་ནུས་ཀྱང་ནི། འཇིག་རྟེན་ལ་གྲགས་པ་ཙམ་གྱིས་
- 1 5 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
མངོན་སུམ་ཡིན་གྱི་དོན་ལ་མི་འཁྲུལ་པའི་ཚད་མས་དོན་ལ་བདེན་པར་གྲུབ་པ་མིན། ཡིན་ན་
ཐམས་ཅད་ཀྱིས་དེ་ཁོ་ན་ཉིད་རྟོགས་པར་ཐལ་བའི་ཕྱིར་རོ། །དེས་ན་གྲགས་པ་ཙམ་དེ་ནི་མི་
གཙང་བ་དང་ལ་སོགས་ཀྱི་སྒྲས་སྡུག་བསྔལ་བ་དང་མི་རྟག་པ་དང་བདག་མེད་པ་ལ། གཙང་
བ་དང་སོགས་ཀྱི་སྒྲས་བདེ་བ་དང་རྟག་པ་དང་བདག་ཏུ་འཇིག་རྟེན་ལ་གྲགས་པ་བཞིན་དུ་
བརྫུན་ནོ། །དེ་ལྟ་ན་བཅོམ་ལྡན་འདས་ཀྱི་ལུང་ལས། བྲམ་ཟེ་ཐམས་ཅད་ཐམས་ཅད་ཅེས་བྱ་
ནི་ཕུང་པོ་ལྔ་དང་སྐྱེ་མཆེད་བཅུ་གཉིས་དང་ཁམས་བཅུ་བརྒྱད་དོ། །འདུས་བྱས་ཐམས་ཅད་
སྐད་ཅིག་མ། །མི་གནས་བྱ་བ་ག་ལ་ཡོད། །འདི་དག་བྱུང་བ་དེ་ཉིད་ནི། །བྱ་བ་དེ་ཉིད་བྱེད་
པར་བརྗོད། །ཅེས་འདི་དག་ཡོད་པར་གསུངས་པ་དང་འགལ་ལོ་ཞེ་ན། བདེན་ཏེ། ཉི་ཤུ་པ་
ལས། གཟུགས་སོགས་སྐྱེ་མཆེད་ཡོད་པར་ནི། །དེས་འདུལ་བའི་སྐྱེ་བོ་ལ། །དགོངས་པའི་
དབང་གིས་ གསུངས་པ་སྟེ། །བརྫུས་ཏེ་བྱུང་པའི་སེམས་ཅན་བཞིན། །ཞེས་འབྱུང་བ་ལྟར་
འཇིག་རྟེན་པ་རྣམས་དང་པོར་མེད་པའི་སྒྲ་ལ་སྒྲུག་ཏུ་འོང་བས་རིམ་གྱིས་སྟོང་ཉིད་ལ་གཞུག་
པའི་དོན་དུ་ནི། མགོན་པོས་ཕུང་པོ་ལ་སོགས་དངོས་པོར་ཡོད་པ་སྐད་བསྟན་པ་ཡིན་གྱི་དེ་ཁོ་
ན་ཉིད་དོན་དམ་དུ་ཕུང་པོ་ལ་སོགས་པ་དེ་དག་རང་བཞིན་མེད་པའི་ཕྱིར་སྐད་ཅིག་མ་ཉིད་
དུའང་བདེན་པ་མིན་ནོ། །འོ་ན་ཀུན་རྫོབ་ཏུ། འདུས་བྱས་ཐམས་ཅད་སྐད་ཅིག་མ། །ཞེས་
གསུངས་པ་དང་འགལ་ཞེ་ན། དེ་ནི་རྣལ་འབྱོར་ཀུན་རྫོབ་ལ་དགོངས་པས་ཉེས་པ་མེད་དེ།
གང་ཟག་ལ་བདག་མེད་པའི་ཏིང་ངེ་འཛིན་ཐོབ་པའི་རྣལ་འབྱོར་པ་རྣམས་ཀྱིས་ཀུན་རྫོབ་ཀྱི་ཐ་
སྙད་སྐད་ཅིག་མ་ཉིད་དུ་རྟོགས་པའི་ཕྱིར་རོ། །རྣལ་འབྱོར་པས་རྟོགས་ཀྱང་ཕལ་པས་མ་
རྟོགས་པའི་ཕྱིར་ཀུན་རྫོབ་སྐད་ཅིག་མར་མི་འགྱུར་རོ་ཞེ་ན། སྐྱོན་མེད་དེ་འཇིག་རྟེན་པའི་ཐ་
སྙད་ལ་ལྟོས་ནས་བཞག་པའི་ཀུན་རྫོབ་དེ་ཉིད་རྣལ་འབྱོར་པས་སྐད་ཅིག་མར་མཐོང་གི་ཀུན་
རྫོབ་ལ་སོགས་པ་མེད་པའི་ཕྱིར་རོ། །དེ་ལྟར་ཡིན་ཡང་གཞན་དུ་རྟོག་ན་བུད་མེད་ཀྱི་ལུས་མི་
- 1 5 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཙང་བར། རྣལ་འབྱོར་པས་ངེས་པར་རྟོགས་ཀྱང་འཇིག་རྟེན་པས་མ་རྟོགས་པའི་ཕྱིར་གཙང་
བར་ཐལ་བའི་སྐྱོན་གྱིས་གནོད་པར་འགྱུར་ཏེ་དེ་ལྟར་ཡང་མ་ཡིན་ནོ། །གལ་ཏེ་དེ་ལྟར་ཆོས་
ཐམས་ཅད་སྒྱུ་མ་ལྟར་ངེས་ན་སངས་རྒྱས་ཀྱང་སྒྱུ་མ་ལྟ་བུར་འགྱུར་རོ་ཞེ་ན། དེ་ནི་ཡུམ་ལས་
གསུངས་ཏེ། ལྷའི་བུ་དག་ཆོས་ཐམས་ཅད་ཀྱང་སྒྱུ་མ་ལྟ་བུ་རྨི་ལམ་ལྟ་བུའོ། །རྒྱུན་དུ་ཞུགས་པ་
དང་རྒྱུན་དུ་ཞུགས་པའི་འབྲས་བུ་ཡང་ཞེས་པ་ནས། ལན་ཅིག་ཕྱིར་འོང་ཞུགས་འབྲས་དང་
ཕྱིར་མི་འོང་ཞུགས་འབྲས་དང་དགྲ་བཅོམ་ཞུགས་འབྲས་དང་རང་སངས་རྒྱས་དང་ཡང་དག་
པར་རྫོགས་པའི་སངས་རྒྱས་ཀྱི་བར་དུ་ཡང་སྒྱུ་མ་ལྟ་བུ་རྨི་ལམ་ལྟ་བུ་སོགས་རྒྱས་པར་འབྱུང་
ངོ་༑ ༑ཞེས་པ་ལ། འོ་ན་སྒྱུ་འདྲའི་རྒྱལ་ལ་ཕྱག་མཆོད་བསྙེན་བཀུར་སོགས་འབད་ཀྱང་བསོད་
ནམས་ནི། ཅི་ལྟར་འབྱུང་སྟེ་སྒྱུ་མའི་སྐྱེས་བུ་ལ་ཟན་བྱིན་པ་བཞིན་ནོ་ཞེ་ན། བདེན་ཏེ་སངས་
རྒྱས་དངོས་ཡོད་ལ་བརྟེན་ནས་དངོས་ཡོད་ཀྱི་བསོད་ནམས་འབྱུང་བར་འདོད་པ་ཇི་བཞིན་དུ་
སྒྱུ་མ་ལྟ་བུ་ལ་བརྟེན་ནས་ཀྱང་སྒྱུ་མ་ལྟ་བུའི་བསོད་ནམས་འབྱུང་བའི་ཕྱིར་འགལ་བ་མེད་དོ།།
གལ་ཏེ་སེམས་ཅན་ཡང་སྒྱུ་འདྲ་ན། ཤི་ནས་ཅི་ལྟར་སྐྱེ་ཞིང་ཉིང་མཚམས་སྦྱོར་ཏེ་སྒྱུ་མའི་སྐྱེས་
བུ་ཞིག་ནས་སྐྱེ་བ་མེད་པ་བཞིན་ནོ་ཞེ་ན། མི་འགལ་ཏེ་ཇི་སྲིད་སྔགས་ལ་སོགས་པའི་རྐྱེན་
རྣམས་ཚོགས་གྱུར་པ། དེ་སྲིད་སྒྱུ་མའང་འབྱུང་བར་འགྱུར། དེ་བཞིན་དུ་ཇི་སྲིད་མ་རིག་པ་ལ་
སོགས་པའི་རྐྱེན་ཚོགས་པ་དེ་སྲིད་དུ་སེམས་ཅན་གྱི་རྒྱུད་ཀྱང་ཉིང་མཚམས་སྦྱོར་ཞིང་འབྱུང་
བར་འགྱུར་ཏེ་རྒྱུ་རྐྱེན་ཚོགས་པ་ལ་སོགས་པའི་ཕྱིར་རོ། །འོན་ཀྱང་སྒྱུ་མ་རྒྱུན་ཐུང་ལ་འདི་རྒྱུན་
རིང་ཙམ་གྱིས་ཅི་ལྟར་ན། སེམས་ཅན་བདེན་པར་ཡོད་པ་ཡིན་ཏེ་ཁྱད་པར་མེད་དོ། །འོ་ན་
བདེན་མེད་ཀྱི་སེམས་ཅན་ལ་ཕན་གནོད་བྱས་ཀྱང་དགེ་སྡིག་མེད་པར་འགྱུར་ཏེ་སྒྱུ་མ་དང་
མཚུངས་པའི་ཕྱིར་རོ་ཞེ་ན། སྒྱུ་མ་མཁན་གྱིས་སྤྲུལ་པའི་སྐྱེས་བུ་བསད་པ་དང་དེ་ལ་རྐུས་པར་
སྣང་བ་སོགས་ལ། སེམས་སྲིད་པ་ཙམ་དུའང་མེད་པའི་ཕྱིར་ན་སྲོག་གཅོད་སོགས་ཀྱི་སྡིག་
-
- 1 5 6 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
མེད་དེ། སེམས་ཅན་ནི་སྒྱུ་མ་ལྟ་བུའི་སེམས་དང་ལྡན་པ་ཉིད་ཀྱི་ཕྱིར་ཕན་གནོད་བྱས་པ་
ལ་བསོད་ནམས་དང་ནི་སྡིག་པ་འབྱུང་ངོ༌། །སྒྱུ་མ་ལ་སེམས་མེད་པའི་རྟགས་མ་གྲུབ་པ་མ་
ཡིན་ཏེ། སྔགས་དང་སྨན་སོགས་རྣམས་ལ་རྟ་གླང་སྐྱེས་བུ་སེམས་ལྡན་བསྐྱེད་པའི་ནུས་མེད་
ཕྱིར། སྒྱུ་མའི་སེམས་ནི་ཀུན་རྫོབ་ཏུའང་འབྱུང་བ་མེད་པས་སོ། །སྣ་ཚོགས་རྐྱེན་ལས་བྱུང་བ་
ཡི༔ སྒྱུ་མ་དེ་ཡང་སེམས་ཡོད་མེད་སྣ་ཚོགས་ཉིད་སྲིད་དོ་ཞེ་ན། མ་ཡིན་ཏེ་རྐྱེན་བེམས་པོ་
གཅིག་གིས་འབྲས་བུ་བེམས་རིག་ཀུན་བསྐྱེད་ནུས་པ། གང་ན་ཡང་ནི་ཡོད་པ་ལ་ཡིན་པའི་
ཕྱིར་རོ། ཁྱད་པར་དེ་ཙམ་གྱིས་སྤྱིའི་དཔེ་ལ་འཁྲུལ་བར་ནི་མི་འགྱུར་ཏེ། དོན་དམ་པ་མྱ་ངན་
ལས་འདས་པའི་ཆོས་ལ་ནི་འཁྲུལ་པ་འདི་དག་མེད་པའི་ཕྱིར་དང་ཀུན་རྫོབ་འཁོར་བའི་ཆོས་
ལ་ནི་འདི་དག་རྐྱེན་ལས་བྱུང་པའི་འཁྲུལ་སྣང་དུ་མཚུངས་པའི་ཕྱིར་རོ། །གལ་ཏེ་དོན་དམ་སྐྱེ་
མེད་མྱ་ངན་འདས། འཁོར་བ་ཀུན་རྫོབ་སྐྱེ་འཇིགས་ཅན་ལས་འཇོག་པ་དེ་ལྟ་ན། ཆོས་ཀྱི་
དབྱིངས་སུ་སངས་རྒྱས་ནས་ཀྱང་མཛད་པ་བཅུ་གཉིས་སྟོན་པས་སྐྱེ་སོགས་ཀྱི་ཆོས་དང་ལྡན་
པའི་ཕྱིར་སངས་རྒྱས་ཀྱང་ནི་འཁོར་བར་འགྱུར་ལ་དེའི་དོན་དུ་བྱང་ཆུབ་སྤྱོད་པས་ཅི་ཞིག་བྱ་སྟེ་
འབད་ཀྱང་འཁོར་བ་ལས་མ་གྲོལ་བའི་ཕྱིར་རོ་ཞེ་ན། བདེན་ཏེ་སྤྱིར་སངས་རྒྱས་ཀྱང་ནི་
འཁོར་འགྱུར་བས། དེའི་དོན་དུ་བྱང་ཆུབ་སྤྱོད་པས་ཅི་ཞིག་བྱ་སྟེ་འབད་ཀྱང་འཁོར་བ་ལས་མ་
གྲོལ་བའི་ཕྱིར་རོ་ཞེ་ན། བདེན་ཏེ་སྤྱིར་རྐྱེན་རྣམས་རྒྱུན་ནི་མ་ཆད་ན། འཁོར་བར་མ་ཟད་སྒྱུ་
མའང་ལྡོག་པར་མི་འགྱུར་གྱི། བྱང་ཆུབ་སྤྱོད་པ་མཐར་ཕྱིན་པས་མ་རིག་པ་ལ་སོགས་པའི་
རྐྱེན་རྣམས་བག་ཆགས་དང་བཅས་པ་རྒྱུན་ནི་ཆད་པས་ན། ཀུན་རྫོབ་ཏུ་སྐྱེ་སོགས་སྟོན་ན་ཡང་
ལས་ཀྱིས་མ་བཅིངས་པའི་ཕྱིར་མ་གྲོལ་བའི་སྐྱོན་མི་འབྱུང་ངོ་། །དབུ་མ་བཞི་བརྒྱ་པ་ལས། ཇི་
ལྟར་ས་བོན་མཐའ་མཐོང་བཞིན། །དེ་ལ་ཐོག་མ་ཡོད་མིན་ལྟར། །དེ་བཞིན་རྒྱུ་ནི་མ་ཚང་ཕྱིར།།
སྐྱེ་བ་འབྱུང་བར་མི་འགྱུར་རོ། །ཞེས་གསུངས་སོ། །
ཨ 1 57 -



-
I:
，
，
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ལྟར་མདོ་སྡེ་པ་ལ་སོགས་པའི་རྒོལ་བ་བསལ་བའི་རྗེས་སུ་རྣལ་འབྱོར་སྤྱོད་པ་
དག་ན་རེ། གང་གི་ཚེ་དབུ་མ་པའི་ལུགས་ལ་བློ་འཁྲུལ་པ་དོན་ལ་ཡོད་པ་མ་ཡིན་ན། འཁྲུལ་
སྣང་སྒྱུ་མ་གང་གིས་དམིགས་པར་འགྱུར་ཏེ་དམིགས་བྱེད་ཤེས་པ་མ་གྲུབ་པའི་ཕྱིར་རོ་ཞེ་ན།
གང་ཚེ་སེམས་ཙམ་པ་ཁྱོད་ལའང་ཕྱི་རོལ་གྱི་དོན་སྒྱུ་མ་ཉིད། མེད་ན་དེ་ཚེ་ཅི་ཞིག་དམིགས་ཏེ་
དམིགས་བྱ་ཡུལ་མ་གྲུབ་པའི་ཕྱིར་རོ། །གལ་ཏེ་ཕྱི་རོལ་གྱི་དོན་དེ་ཁོ་ན་ཉིད་དུ་མེད་ཀྱང་
གཞན་ཤེས་པའི་རྣམ་པར་སྒྱུ་མ་ཡོད་པས་དམིགས་ལ། རྣམ་པ་དེ་ནི་འཛིན་ཆ་སེམས་ཉིད་
ཡིན་པས་ཕྱི་རོལ་གྱི་དོན་ཡང་མེད་པ་མི་འགལ་ལོ་ཞེ་ན། འོ་ན་གང་ཚེ་སེམས་ཉིད་སྒྱུ་མ་ཡིན་
ན༑ དེ་ཚེ་གང་ཞིག་གང་གིས་མཐོང་སྟེ་རིག་པ་གཅིག་ཉིད་ལ་མཐོང་བྱ་མཐོང་བྱེད་གཉིས་
འགལ་བའི་ཕྱིར་རོ། །འཇིག་རྟེན་གྱི་ནི་མགོན་པོས་ཀྱང་། སེམས་ཀྱིས་སེམས་མི་མཐོང་ཞེས་
གསུངས། རལ་གྲི་སོ་ནི་རང་ལ་རང་། ཇི་ལྟར་མི་གཅོད་དེ་བཞིན་ཡིད། ཅེས་པའི་དོན་གཙུག་
ན་རིན་པོ་ཆེས་ཞུས་པའི་མདོ་ལས། འདི་ལྟ་སྟེ་དཔེར་ན། རལ་གྲིའི་སོ་དེ་ཉིད་ཀྱིས་རལ་གྲིའི་
སོ་དེ་ཉིད་ལ་གཅོད་པར་མི་ནུས་པ་དང༌། སོར་མའི་རྩེ་མོ་དེ་ཉིད་ཀྱིས་སོར་མོའི་རྩེ་མོ་དེ་ཉིད་
ལ་རེག་པར་མི་ནུས་པ་དེ་བཞིན་དུ་སེམས་དེ་ཉིད་ཀྱིས་སེམས་དེ་ཉིད་མཐོང་བར་མི་ནུས་སོ་
ཞེས་གསུངས་པའོ། ཁོ་ན་རེ་ཇི་ལྟར་དཔེར་ན་མར་མེ་གཉིས་མེད་ཀྱང་རང་གི་དངོས་པོ་རང་
གིས་ཡང་དག་གསལ་བར་བྱེད་པ་བཞིན་དུ་སེམས་རང་གིས་རང་རིག་གོ་ཞེ་ན། དཔེ་མར་མེ་
ཡང་རང་གིས་རང་གསལ་བར་བྱས་པ་མིན་ཏེ། གང་གི་ཕྱིར་ན་མར་མེ་རང་གི་ངོ་བོ་ནམ་དུ་
ཡང་མུན་གྱིས་སྒྲིབ་པ་མེད་པའི་ཕྱིར་རོ། །དབུ་མ་རྩ་ཤེ་ལས་ཀྱང་། མར་མེ་དག་ནི་གང་དག་
ན༑ ༑དེ་ཡོད་པ་ན་མུན་པ་མེད། །མར་མེས་ཅི་ཞིག་སྣང་བར་བྱེད། །མུན་པ་སེལ་བས་སྣང་
བྱེད་ཡིན། །ཞེས་གསུངས་སོ། །ཡང་ཁོ་ན་རེ་མར་མེ་རང་གསལ་གྱི་དཔེར་མ་གྲུབ་པ་མ་ཡིན་
ཏེ༑ དཔེར་ན་སྔོན་པོ་ལ་ཡང་ཤེལ་དཀར་པོ་སྔོན་པོར་བསྒྱུར་བ་བཞིན་དུ་སྔོ་བྱེད་གཞན་ལ་
- 1
5 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ལྟོས་པ་ཡོད་པ་དང་། བཻཌཱུརྱའི་སྔོན་པོ་རང་སྔོ་བ་ཉིད་ལས། སྔོ་བྱེད་གཞན་ལ་ལྟོས་པ་ཡོད་པ་
མ་ཡིན་པའི་ཆ་གཉིས་སུ་ཡོད་དོ། །དེ་བཞིན་དུ་མར་མེ་འགའ་ཞིག་གིས་བུམ་པ་ལ་སོགས་
པའི་དངོས་པོ་གསལ་བར་བྱེད་པས་ན་གསལ་བྱ་གཞན་ལ་ནི། ལྟོས་པའི་ཆ་གཅིག་དང་
འགའ་ཞིག་གིས་རང་གསལ་བར་བྱེད་པ་ན་གསལ་བྱ་གཞན་ལ་ལྟོས་པ་མེད་པའང་མཐོང་
བས་སོ་ཞེ་ན། ཤེལ་དང་བཻཌཱུརྱའི་སྔོན་པོ་གང་ཡིན་ཡང་དང་པོ་སྔོ་ཉིད་མིན་པ་ལ་ཕྱི་ནས་སྔོན་
པོར་དེ་གཞན་ལ་མ་ལྟོས་པར་བདག་རང་གིས་བདག་ཉིད་བྱས་པ་ནི་མེད་དེ་འདུས་བྱས་གང་
ཡིན་རང་ལས་གཞན་སྔ་མའི་རྒྱུ་ལ་མ་ལྟོས་པ་མི་སྲིད་པའི་ཕྱིར་རོ། །དེས་ན་མར་མེ་རབ་ཏུ་
གསལ་ཡང་ཤེས་པ་རང་རིག་ཏུ་སྒྲུབ་པའི་དཔེར་མི་རུང་སྟེ་མར་མེ་གསལ་བར་བྱེད་དོ་ཞེས།
མར་མེ་ལས་གཞན་ཐ་སྙད་པའི་ཤེས་པས་ཤེས་ཏེ་བརྗོད་པར་བྱེད་པ་ཡིན་ན། བློ་ནི་རང་གིས་
རང་གསལ་བ་ཉིད་དོ་ཞེས། ཤེས་པ་གང་གིས་ཤེས་ནས་དེ་སྐད་བརྗོད་དེ་ཐ་སྙད་འདོགས་
བྱེད་གཞན་མེད་པའི་ཕྱིར་དཔེ་མི་འདྲ་ཞིང་དོན་ཡང་འཁྲུལ་ལོ། །གང་གི་ཚེ་སེམས་འགའ་
ཡིས་ཀྱང་སེམས་རང་མཐོང་བ་སྲིད་པ་མིན་ན། གཞི་རང་རིག་མ་གྲུབ་པའི་ཕྱིར་ཁྱད་པར་གྱི་
ཆོས་གསལ་བའམ་ནི་མི་གསལ་བ། མོ་གཤམ་གྱི་བུ་མོ་མི་སྲིད་པའི་འགྱིང་བག་ལེགས་མི་
ལེགས་སྨྲ་བ་བཞིན། དེ་ནི་བརྗོད་ཀྱང་དོན་མེད་དོ། ཁོ་ན་རེ་གལ་ཏེ་ཤེས་པ་རང་རིག་དོན་ལ་
ཡོད་པ་མིན་ན། བདག་རྒྱུད་ལ་རྣམ་ཤེས་སྐྱེ་བ་སྔ་ཕྱི་དྲན་པར་ཅི་ལྟར་འགྱུར་ཏེ་མི་དྲན་པར་
ཐལ་བ་ལས་དྲན་པ་མྱོང་བས་གྲུབ་པའི་ཕྱིར་རང་རིག་པ་གྲུབ་བོ་ཞེ་ན། ཁྱབ་པ་མེད་དེ་རང་མ་
མྱོང་ཡང་གཞན་གཟུགས་སོགས་ཕྱི་རོལ་གྱི་དོན་མྱོང་བ་ཡུལ་དང་འབྲེལ་བ་ལས། དུས་ཕྱིས་
དེའི་རྣམ་པ་ཤེས་པས་ཕྱིས་ལ་དྲན་པར་འགྱུར་བའི་ཕྱིར་ཏེ། དཔེར་ན་བྱི་བའམ་ཁྱི་སྨྱོན་པའི་
དུག་ལུས་ལ་འཕོག་ནས་དུས་གཞན་དུ་འབྲུག་ལ་སོགས་པའི་རྐྱེན་གྱིས་དྲན་པ་བཞིན་ནོ། ཁོ་
ན་རེ་ཏིང་ངེ་འཛིན་དང་ལྟས་ཀྱི་རིགས་ལ་སོགས་པ་རྐྱེན་གཞན་དག་དང་ལྡན་པས་ནི། རིང་བ་
- 1 59-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་གྱི་ཤེས་པའང་མཐོང་བའི་ཕྱིར་ཉེ་བ་རང་ཉིད་ཀྱི་ཤེས་པ་རབ་ཏུ་གསལ་བར་ཅིའི་ཕྱིར་
མི་མཐོང་ཞེ་ན། ཁྱབ་པ་མེད་དེ་དེ་ལྟ་ན་གྲུབ་པའི་མིག་སྨན་སྦྱོར་བ་ལས། རིང་བ་ས་འོག་གི་
གཏེར་བུམ་པ་ལ་སོགས་མཐོང་བའི་ཕྱིར་ཉེ་བ་མིག་ལ་བྱུགས་པའི་མིག་སྨན་ཉིད་ཀྱང་མཐོང་
བར་འགྱུར་བ་ལས་དེ་ལྟ་མིན་པ་བཞིན་ནོ། །དེ་ལྟར་རང་རིག་མེད་ན་མྱོང་བ་མི་འཐད་པའི་
ཕྱིར་ཅི་ལྟར་ན་མིག་ཤེས་ལ་སོགས་པས་མངོན་སུམ་དུ་མཐོང་བ་དང༌། གང་ཟག་གམ་ལུང་
ལས་ཐོས་པ་དང་། ཚུལ་གསུམ་པའི་རྟགས་ལས་ཤེས་པའི་རྗེས་དཔག་ལ་སོགས་པ་ཐ་སྙད་
ཐམས་ཅད་མེད་པར་འགྱུར་རོ་ཞེ་ན། དེ་དག་འདིར་ནི་དགག་པར་བྱ་བ་མིན་ཏེ། འཇིག་རྟེན་
ལ་གྲགས་པའི་ཐ་སྙད་ཇི་ལྟར་སྣང་བ་ཀུན་རྫོབ་ཏུ་འཇོག་པའི་ཕྱིར་རོ། །འོ་ན་འདིར་ནི་གང་
འགོག་ཅེ་ན། སྡུག་བསྔལ་རྒྱུར་གྱུར་པ། རང་རིག་དོན་དམ་དུ་བདེན་པར་རྟོགས་པ་སོགས་
བདག་ལྟ་ལས་བྱུང་པའི་བདེན་ཞེན་བཟློག་བྱ་ཡིན་ཏེ། དེ་ཁོ་ན་ཉིད་ལ་འཇུག་པ་ལས། བདེན་
པར་འཛིན་པའི་དབང་གི་སྤྱན། །འདོད་ཆགས་ཞེ་སྡང་ལ་སོགས་པས། །དགྲ་རྣམས་རབ་བྱུང་
དེ་བཟློག་ན། །དེ་རྣམས་འབྱུང་བར་ག་ལ་འགྱུར། །ཞེས་གསུངས་པ་བཞིན་ནོ། །སླར་ཡང་
སེམས་ཙམ་རྣམ་བརྫུན་པ་དག་ན་རེ། སེམས་ལས་སྒྱུ་མ་གཞན་མིན་པས་ཕྱི་རོལ་དོན་གྱི་
དངོས་པོ་ཡང་མ་ཡིན་ཞིང་། གཞན་མིན་པ་ཤེས་པའི་ངོ་བོར་ཡང་མི་རྟག་པས་ན་སེམས་ཀྱང་
མ་ཡིན་པའི་ཕྱིར་སྔར་གྱི་སྐྱོན་དེ་དག་གང་ཡང་མེད་དོ་ཞེ་ན། ཅི་སྒྱུ་མ་དངོས་པོ་ཡིན་ན་ཅི་ལྟར་
ན་དེ་ནང་སེམས་ལས་གཞན་ཕྱི་རོལ་གྱི་དོན་མིན་ཏེ། དངོས་པོ་གང་ཞིག་རིག་པ་མ་ཡིན་པར་
ཁས་བླངས་པའི་ཕྱིར་རོ། །སེམས་ལས་གཞན་མིན་ནོ་ཞེ་ན། འོ་ན་དེ་ཉིད་ཀྱི་ཕྱིར་ཕྱི་རོལ་དོན་
གྱི་དངོས་པོར་མེད་ཅིང་ནང་ཤེས་པའི་ངོ་བོར་འགྱུར་ཏེ། དེ་ལྟ་ན། གང་ཚེ་གང་ཞིག་གང་གིས་
མཐོང་ཞེས་བཀག་ཟིན་ཏོ། །འདིར་སློབ་དཔོན་ཤེས་རབ་འབྱུང་གནས་ནི། སེམས་ལས་སྒྱུ་མ་
གཞན་ཡིན་ན་འགྲོ་བ་སེམས་ཙམ་དུ་འདོད་པ་དང་འགལ་ལོ། །གཞན་མ་ཡིན་ན་གང་ཚེ་ཁྱོད་
-16 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ལའང་སྒྱུ་མ་ཉིད། མེད་ན་ཞེས་སོགས་སྔར་བསྟན་པའི་སྐྱོན་ཡོད་དོ། །གཉི་ག་ཡིན་ན་མི་
འཐད་དེ་གཅིག་ལ་ཕན་ཚུན་འགལ་བ་འདུ་མི་སྲིད་པའི་ཕྱིར་རོ། །གཉི་ག་མ་ཡིན་ན་དམིགས་
བྱ་དམིགས་བྱེད་ཀྱི་འབྲེལ་བ་མི་འཐད་དོ་ཞེས་མུ་བཞིར་བརྟགས་ནས་འགོག་གོ །སྐབས་དོན་
ནི་ཇི་ལྟར་དཔེར་ན་སྒྱུ་མའི་གླང་པོ་ལ་སོགས་པ་བདེན་པ་མིན་པ་ལ། འཁྲུལ་བའི་སྣང་ངོར་
བལྟ་བྱ་ཡིན་པ་དེ་བཞིན་དུ་ལྟ་བྱེད་ཀྱི་ཡིད། དོན་དུ་བདེན་པ་མིན་ཡང་ཀུན་རྫོབ་ཙམ་དུ་ཡུལ་
དམིགས་པ་མི་འགལ་བའི་ཕྱིར། གང་ཚེ་འཁྲུལ་པ་ཡོད་མིན་ན། །སྒྱུ་མ་གང་གིས་དམིགས་
པར་འགྱུར། །ཞེས་པས་གནོད་པ་མེད་དོ། །གལ་ཏེ་སླར་ཡང་སེམས་ཙམ་པ་དག་ན་རེ། བལྟ་
བྱེད་ཀྱི་མིག་བདེན་པར་མེད་ན་འཁོར་འདས་གཞི་མེད་དུ་ཐལ་བར་འགྱུར་དུ་འོང་བས་འཁྲུལ་
སྣང་འཁོར་བ་འདི་སེམས་བདེན་དངོས་ལ་བརྟེན་པ་ཅན་དུ་འདོད་དོ་ཞེ་ན། འོ་ན་འཁོར་བ་དེ་
ནི་སེམས་ལས་གཞན་དུ་དངོས་མེད་ནམ་མཁའ་དང་འདྲ་བར་འགྱུར་ཏེ། ཕྱི་རོལ་གྱི་དོན་མེད་
པར་ཁས་བླངས་པའི་ཕྱིར་རོ། །དེ་ལྟ་ན་འཁོར་བ་དངོས་མེད་དེ་སེམས་དངོས་པོ་ལ་བརྟེན་
པས་ནི། སྡུག་བསྔལ་བསྐྱེད་པའི་དོན་བྱེད་དང་ལྡན་པར་ཅི་ལྟར་འགྱུར་ཏེ་དངོས་མེད་ཀྱིས་
གང་ལ་བརྟེན་ཀྱང་འབྲས་བུ་འབྱིན་མི་སྲིད་པའི་ཕྱིར་རོ།། དེས་ན་སེམས་ཙམ་པ་ཁྱོད་ཀྱི་
ལུགས་ལ་སེམས་ནི་བརྟེན་པ་ཡུལ་གྱི་གྲོགས་མེད་པར། ཡུལ་ཅན་ཤེས་པ་གཅིག་པུ་ཉིད་དུ་
འགྱུར་བ་མིན་ནོ། །གང་ཚེ་སེམས་ནི་གཟུགས་བྲལ་བ། །དེའི་ཚེ་འཛིན་པ་ཡང་མེད་པས་
སེམས་ཅན་ཐམས་ཅད་དེ་བཞིན་གཤེགས་པ་ཤ་སྟག་ཏུ་འགྱུར་ལ། དེ་ལྟ་ན་ཡང་སྣང་བ་
སེམས་ཙམ་དུ། བརྟགས་ཏེ་ཞེན་པ་ལའང་ཡོན་ཏན་ཅི་ཞིག་ཡོད་དེ་འབྲས་བུ་གྲུབ་ཟིན་པའི་
ཕྱིར་རོ། །འོ་ན་དབུ་མ་པས་འགྲོ་བ་སྒྱུ་མ་ལྟ་བུར་བདེན་མེད་ཤེས་ན་ཡང་། ཅི་ཉོན་མོངས་
ལྡོག་འགྱུར་ཏེ། གང་ཚེ་སྒྱུ་མའི་བུད་མེད་ཡིད་འོང་ལ། དེ་སྤྲུལ་པར་བྱེད་པ་པོ་ཉིད་ཀྱིས་སྒྱུ་
མར་ཤེས་ཀྱང་འདོད་ཆགས་སྐྱེ་འགྱུར་མཐོང་བའི་ཕྱིར་ཡོན་ཏན་མེད་པར་མཚུངས་སོ་ཞེ་ན།
- 1
6 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདེན་ཏེ་སྒྱུ་མའི་བུད་མེད་དེ་བྱེད་པ་པོ་ནི་ཤེས་བྱའི་སྒྲིབ་པ་དང༌། ཉོན་མོངས་སྒྲིབ་པའི་བག་
ཆགས་མ་སྤངས་ལ། དེས་ན་སྒྱུ་མའི་བུད་མེད་དེ་མཐོང་བ་ན་སྒྱུ་མ་ཅན་དེ། དངོས་པོ་བདེན་
མེད་སྟོང་ཉིད་དུ་བསྒོམ་པའི་བག་ཆགས་ཉམ་སྟོབས་ཆུང་བ་ཉིད་ཀྱིས་ཆགས་པ་སྐྱེའོ། །དེས་
ན་སྣང་བ་བདེན་མེད་སྟོང་ཉིད་དུ་བསྒོམ་པའི་བག་ཆགས་གོམས་པ་ནི། ཐོག་མར་དངོས་པོའི་
བག་ཆགས་བདེན་ཞེན་སྤོང་འགྱུར་ཞིང་། དངོས་པོ་དངོས་མེད་ཅི་ཡང་བདེན་པར་མེད་ཅེས་
གོམས་པས་ནི། སྟོང་པ་ཉིད་དུ་འཛིན་པ་དེ་ཡང་ཕྱི་ནས་སྤོང་བའི་ཕྱིར་ཉོན་མོངས་སྐྱེ་བའི་གཞི་
འགག་པར་འགྱུར་ཏེ། ཇི་སྐད་དུ། རྣམ་རྟོག་ཐམས་ཅད་སྤང་བའི་ཕྱིར། །སྟོང་ཉིད་བདུད་རྩི་
བསྟན་པ་ཡིན། །གང་ཞིག་དེ་རུ་འཛིན་པ་ཡང་། །འདིར་ནི་ཁྱོད་ཀྱིས་སྤངས་པ་ལགས། །ཞེས་
འགྲེལ་པར་དྲངས་པ་བཞིན་ནོ། །དེ་ལྟར་གོམས་པ་གང་གི་ཚེ་བདེན་དངོས་གང་ཞིག་མེད་དོ་
ཞེས། བརྟག་བྱའི་དངོས་པོ་འཁྲུལ་སྣང་མི་དམིགས་པ། དེའི་ཚེ་འཁྲུལ་དངོས་ཀྱང་མེད་པས་
ཤེས་པ་རྟེན་དང་བྲལ་བ་ན། བློ་ཡི་བདུན་དུ་ཡོད་མེད་ཅི་ལྟར་གནས་ཏེ་ཞེན་ཡུལ་འགག་གོ །
གང་ཚེ་དངོས་དང་དངོས་མེད་དག །བློ་ཡི་མདུན་ན་ཞེན་ཡུལ་དུ་མི་གནས་པ། དེ་ཚེ་ཡུལ་གྱི་
རྣམ་པ་གཞན་འཛིན་པའི་ངོ་བོར་སྐྱེ་བ་ཡང་མེད་པས། གཟུང་བ་དམིགས་པ་མེད་པར་གྱུར་པ་
ན་འཛིན་པ་རྣམ་རྟོག་གི་ཚོགས་མཐའ་དག་རབ་ཏུ་ཞི། ཞེས་པ་འདིས་སྤངས་པ་ཕུན་ཚོགས་
བསྟན་པ་ཡིན་གྱི་གཞན་དག་འདོད་པ་བཞིན་དུ་ཆད་པའི་མྱང་འདས་མར་མེ་ཤི་བ་ལྟ་བུ་
བསྟན་པ་ནི་མ་ཡིན་ཏེ། མངོན་པར་རྟོགས་པའི་རྒྱན་ལས། ཐུབ་པའི་ངོ་བོ་ཉིད་སྐུ་ནི། །ཟག་
པ་མེད་པའི་ཆོས་གང་དག །ཐོབ་གྱུར་རྣམ་ཀུན་རྣམ་དག་པ། །དེ་དག་རང་བཞིན་མཚན་ཉིད་
ཅན། །ཞེས་བཤད་པའི་རྟོགས་པ་ཕུན་ཚོགས་ཀྱང་ཐོབ་པའི་ཕྱིར་རོ། །དེ་ལྟར་རྣམ་རྟོག་རབ་
ཏུ་ཞི་བ་ན་ཀུན་སློང་མེད་པའི་ཕྱིར་གདུལ་བྱའི་རེ་འདོད་སྐོང་བས་འགལ་ལོ་ཞེ་ན། མི་འགལ་
ཏེ་དཔེར་ན་ཡིད་བཞིན་ནོར་བུ་དཔག་བསམ་ཤིང་། རྣམ་རྟོག་མེད་ཀྱང་འགྲོ་བའི་རེ་བ་ཇི་ལྟར་
- 1 6 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ཡོངས་སུ་སྐོང་བ་ལྟར། དེ་བཞིན་དུ་སྔོན་བྱང་ཆུབ་སྤྱོད་པའི་དུས་སུ་རྟོག་པ་མེད་ཀྱང་གདུལ་
བྱའི་དོན་སྒྲུབ་པར་སྨོན་ལམ་བཏབ་པ་ཉིད་ཀྱི་དབང་གིས་རྒྱལ་བའི་སྐུ་མངོན་སུམ་དུ་སྣང་བ་
ལ་སོགས་ཇི་ལྟར་འོས་པའི་ཕྲིན་ལས་ལྷུན་གྲུབ་ཏུ་འབྱུང་ངོ༌། །སངས་རྒྱས་ཕལ་པོ་ཆེའི་མདོ་
ལས། ཡིད་བཞིན་ནོར་ བུའི་རྒྱལ་པོ་ནི། །ཇི་ལྟར་ཡོད་བསམ་རྫོགས་བྱེད་པ། །དེ་བཞིན་
སངས་རྒྱས་ཆོས་ཉིད་ཀྱང་།། རྟག་ཏུ་སྨོན་ལམ་རྫོགས་པར་སྒྲུབ། །ཅེས་གསུངས་པའོ། །སྨོན་
ལམ་འདེབས་མཁན་འདས་པའི་ཕྱིར་འདི་མི་རིགས་སོ་སྙམ་ན་མ་ཡིན་ཏེ། དཔེར་ན་སྔོན་བྲམ་
ཟེ་ཤང་ཀུ་ཞེས་བྱ་བས་ནམ་མཁའ་ལྡིང་གི་ནི། མཆོད་སྡོང་སྒྲུབ་པ་ནས་སྨོན་ལམ་བཏབ་ཅིང་
རིགས་སྔགས་གྲུབ་པ་འདས་གྱུར་ཏེ། མཆོད་སྡོང་དེ་ཡང་འདས་ནས་ཡུན་རིང་ལོན་ཡང་རིག་
སྔགས་དེས། དུག་དང་གདོན་ལ་སོགས་ པ་ཞི་བྱེད་བཞིན། སྔོན་བྱང་ཆུབ་སྤྱོད་དང་ རྗེས་
མཐུན་སྨོན་ལམ་རྫོགས་པས། རྒྱལ་བའི་མཆོད་སྡོང་སྒྲུབ་པ་ཡང་། །བྱང་ཆུབ་སེམས་དཔའ་
མྱ་ངན་ལས།། འདས་ཀྱང་དོན་རྣམས་ཐམས་ཅད་མཛད་པའི་རྣམ་འཕྲུལ་འབྱུང་སྟེ། དཀོན་
མཆོག་སྒྲོན་མ་ལས། གང་གི་གཟུགས་གང་གནས་གང་ཆ་བྱད་གང་། །དེ་དང་དེ་དག་དེ་ལྟར་
ཆུ་ལས་མཐོང་། །འོན་ཀྱང་ཆུ་ལ་བྱས་ཀྱང་རྣམ་རྟོག་མེད། །དྲང་སྲོང་ཏིང་འཛིན་རྣམ་འཕྲུལ་དེ་
འདྲའོ། །ཞེས་གསུངས་སོ། །འོ་ན་སེམས་ཡིད་རྣམ་ཤེས་འགགས་ནས་རྣམ་རྟོག་མེད་པ་ལ་
མཆོད་བྱས་པས། ཅི་ལྟར་འབྲས་བུ་ལྡན་པར་འགྱུར། གང་ཕྱིར་ཞེ་ན། བཞུགས་པའམ་མྱ་
ངན་འདས་མཚུངས་པ་ཉིད་དུ་བཤད་ཕྱིར་རོ། །ཇི་སྐད་དུ་བྱང་ཆུབ་སེམས་དཔའི་སྡེ་སྣོད་ལས།
གང་ཡང་བཞུགས་པ་མཆོད་པ་དང་། །གང་ཡང་མྱ་ངན་འདས་པ་ཡི། །རིང་བསྲེལ་ཉུངས་འབྲུ་
ཙམ་མཆོད་པ། །སེམས་ཀྱང་མཚུངས་ལ་འབྲས་བུའང་མཚུངས། །ཞེས་སོ། །མཚུངས་པའི་སྒྲ་
ཀུན་རྫོབ་བམ་ནི་དེ་ཉིད་དུ་ཡིན་ཞེ་ན། གང་ཡིན་པའང་རུང་སྟེ་དེ་འབྲས་ལུང་ལས་ཡིན་པ་ལ་
འུ་ཅག་ཅི་ཞིག་རྩོད། དཔེར་ན་རང་རང་ལུགས་ཀྱི་དོན་དམ་དུ་བདེན་པའི་སངས་རྒྱས་ལ། ཇི་
- 1
6
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་མཆོད་ཚུལ་འབྲས་བུ་དང་བཅས་པ་བཅོམ་ལྡན་འདས་ཀྱི་ལུང་བཞིན་ཁོང་དུ་ཆུད་པར་བྱ་
སྟེ༑ མེ་ཏོག་བརྩེགས་པའི་གཟུངས་ལས། སེང་གེ་རྣམ་པར་རྩེ་བ། འགའ་ཞིག་གིས་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡོན་ཏན་གྱི་ཚོགས་དཔག་
ཏུ་མེད་པ་དང་ལྡན་པ་དེའི་ཕྱིར་དེ་ལ་མཆོད་པའི་རྣམ་པར་སྨིན་པ་དེ་ཡང་དཔག་ཏུ་མེད་པར་
ཤེས་ པར་ བྱའོ། །ཞེས་ གསུངས་པ་ལྟ་བུའོ། །སྟོང་ཉིད་བག་ཆགས་གོམས་པས་ནི། །ཞེས་
སོགས་གང་གསུངས་པ་དེ་ཡང་མ་བཟོད་པར། བྱེ་བྲག་ཏུ་སྨྲ་བ་ལ་སོགས་པ་ཉན་ཐོས་སྡེ་པ་
དག་ན་རེ། འཕགས་པའི་བདེན་པ་བཞི་པོ་སྡུག་བསྔལ་བ་དང་ཀུན་འབྱུང་བ་དང་འགོག་པ་
དང་ལམ་གྱི་མཚན་ཉིད་ཅན་རྣམས་མངོན་དུ་བྱ་བའི་ཕྱིར། དང་པོར་དབུགས་འབྱུང་རྔུབ་དང་
དྲན་པ་ཉེར་བཞག་ལ་སོགས་པ་བསྒོམས་པས་ཚོགས་ལམ་དང་སྦྱོར་ལམ་རྫོགས་ཏེ་རིམ་གྱིས་
བདེན་པ་བཞི་མི་རྟག་པ་སོགས་རྣམ་པ་བཅུ་དྲུག་གི་མཚན་ཉིད་མངོན་སུམ་དུ་མཐོང་བའི་ལམ་
ཐོབ་ནས། དེའི་ རྗེས་ལ་སྒོམ་ལམ་གྱིས་ཁམས་གསུམ་གྱི་ཉོན་མོངས་ཟད་པར་བྱས་པས་
གྲོལ་བར་འགྱུར་གྱི། སྟོང་ཉིད་མཐོང་བས་ཅི་ཞིག་བྱ། །ཞེས་ཟེར་རོ། ། །
འདིའི་དགོངས་པ་ཁྱད་པར་ཅན་གྱི་ལན་ནི། གང་ཕྱིར་ལུང་ལས་ལམ་འདི་ནི།།
མེད་པར་བྱང་ཆུབ་མེད་པར་གསུངས། །ཞེས་པས་བཏབ་པ་སྟེ། ཆོས་ཐམས་ཅད་མཉམ་པ་
ཉིད་ལ་འཇུག་པའི་མདོ་ལས། འཇམ་དཔལ་སྟོང་པ་ཉིད་ཡིད་ལ་བྱེད་པས་བྱང་ཆུབ་གསུམ་པོ་
ཐོབ་པ་འདི་ནི་གནས་ཡོད་ཅིང་སྐབས་ཡོད་དོ། །འཇམ་དཔལ་དངོས་པོའི་འདུ་ཤེས་ཅན་གྱིས་
ནི་བྱང་ཆུབ་གསུམ་པོ་ཐོབ་པའི་གནས་མེད་ཅིང་སྐབས་མེད་དོ། །ཞེས་པ་དང༌། ཡུམ་ལས་
ཀྱང་། རྒྱལ་བ་འདས་དང་མ་བྱོན་ཕྱོགས་བཅུར་གང་བཞུགས་པ། །ཀུན་ལམ་ཕ་རོལ་ཕྱིན་པ་
འདི་ཡིན་གཞན་མ་ཡིན། །ཞེས་གསུངས་སོ། །ཚིག་དེ་མ་བཟོད་པར་ཉན་ཐོས་པ་དག་ན་རེ།
ཆོས་འཁོར་གནས་དང་ཡངས་པ་ཅན། །ས་དཀར་ཅན་དང་ལྷ་ཡི་གནས། །བྱིས་པ་གསོད་དང་
- ] 6 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
ཀོ་ཤམ་བྷི། །འབྲོག་གནས་མཆོད་རྟེན་རི་དང་ནི། །འོད་མའི་ཚལ་དང་དགྲར་བཅས་དང་། །
སེར་སྐྱ་ཡི་ནི་གྲོང་ཁྱེར་ཏེ། །འདི་རྣམས་སུ་ནི་ཐུབ་པ་ཡི། །སྐྱེས་མཆོག་ལོ་རེ་ལོ་རེ་བཞུགས། །
འབར་བའི་ཕུག་གི་ནགས་སུ་གཉིས། །སྨན་གྱི་ནགས་སུ་ལོ་བཞི་སྟེ། །རྒྱལ་པོའི་ཁབ་ཀྱི་གྲོང་
དུ་ལྔ། །དཀའ་བ་སྤྱད་པ་ལོ་དྲུག་སྟེ། །ཉི་ཤུ་རྩ་གསུམ་གཉན་ཡོད་དུ། །ཉི་ཤུ་རྩ་དགུ་ཁབ་
གནས་སུ། །དེ་ལྟར་རྒྱལ་བ་བརྒྱད་ཅུ་ལ། །ཐུབ་མཆོག་དམ་པ་མྱ་ངན་འདས། །ཐམས་ཅད་
མཁྱེན་པས་བཞུགས་པ་ཡི། །བསོད་ནམས་གནས་ནི་དེ་དག་ལ། །རྟག་ཏུ་ལུས་དང་ངག་དང་
ཡིད། །གུས་པས་བཏུད་དེ་ཕྱག་འཚལ་ལོ། །ཞེས་བྱེ་བྲག་ཏུ་བཤད་པ་ཆེན་པོ་ལས་གསུངས་
པའི་གནས་དེ་དག་གང་དུ་བཞུགས་པ་ན་ཡང་སྟོན་པའི་ཉན་ཐོས་འོད་བསྲུང་ཆེན་པོ་ལ་སོགས་
པས་མ་ཐོས་པའི་ཕྱིར་གལ་ཏེ་ལུང་དེ་ལྟར་བཤད་ཀྱང་ཐེག་ཆེན་སྟོང་ཉིད་སྟོན་པ་ནི་སངས་
རྒྱས་ཀྱི་བཀའ་ཡིན་པར་མ་གྲུབ་བོ་ཞེ་ན། ཁྱོད་ཀྱི་ལུང་ཡང་དག་པར་ལྡན་པ་དང་གཅིག་ལས་
འཕྲོས་པ་བ་སོགས་ནི་ཅི་ལྟར་ན་བཀའ་ཡིན་པར་འགྱུར། ཅེས་དྲིས་པས་ཁོ་ན་རེ། གང་ཕྱིར་
ཁྱོད་དང་ཁོ་བོ་ཅག་གཉི་ག་ལ་འདི་བཀའ་ཡིན་པར་མཐུན་སྣང་དུ་གྲུབ་པས་སོ་ཞེ་ན། འོ་ན་
དང་པོ་འདི་ཁས་མི་ལེན་པའི་སྔ་རོལ་དུ་ཁྱོད་ལ་ཉན་ཐོས་ཀྱི་ལུང་འདི་བཀའ་ཡིན་པ་མ་གྲུབ་
པར་འགྱུར་ཏེ་དེའི་ཚེ་གཉི་ག་ལ་མཐུན་སྣང་དུ་མ་གྲུབ་པའི་ཕྱིར་རོ། ཁོ་ན་རེ་བདེན་མོད། ངག་
གང་ཞིག་མདོ་སྡེ་ལ་འཇུག །འདུལ་བ་ལ་སྣང་། མངོན་པའི་ཆོས་ཉིད་དང་མི་འགལ་བ་སྟེ་
མཚན་ཉིད་གསུམ་ལྡན་བརྒྱུད་པ་བར་མ་ཆད་ལ་སོགས་པའི་རྐྱེན་གང་གིས་ནི་ངེད་ཀྱི་ལུང་དེ་
བཀའ་ཡིན་པར་ཡིད་ཆེས་སོ་ཞེ་ན། ད་ནི་བཀའ་ཐམས་ཅད་ཀྱི་མཚན་ཉིད་ཐུན་མོང་བ་ཡིན་
པས་ཐེག་ཆེན་ལ་ཡང་མཚུངས་པའི་ཕྱིར་ཁྱད་པར་སྒྲུབ་བྱེད་དུ་མི་རུང་ངོ་། །འོ་ན་ཁོ་བོ་ཅག་
ལས་གཞན་སུ་ལའང་རུང་བ་གཉིས་བླང་བྱར་འདོད་པས་ངེད་ཀྱི་ལུང་བདེན་ནོ་ཞེ་ན། འོ་ན་ནི།
མུ་སྟེགས་ཚངས་པའི་རིག་བྱེད་ཀྱི་ངག་དང་སོགས་ཀྱི་སྒྲས་གྲངས་ཅན་པ་དང་སེར་སྐྱ་བའི་
- 1 6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞུང་རྣམས་ཀྱང་བདེན་པ་ཉིད་དུ་ཧ་ཅང་ཐལ་བར་འགྱུར་བའི་ཕྱིར་མི་རིགས་སོ། །ཡང་ཁོ་ན་
རེ༑ ཐེག་ཆེན་ནི་རྩོད་ པ་དང་བཅས་པའི་ ཕྱིར་འདོར་རོ་ཞེ་ན། འོ་ན་ནང་པའི་ལུང་ལ་མུ་
སྟེགས་པ་རྣམས་དང་། དེར་མ་ཟད་ལུང་གཞན་ལ་ཡང་རང་གཞན་གྱི་སྡེ་པ་ཕན་ཚུན་སོ་སོ་དག།
རྩོད་བཅས་ཡིན་པའི་ཕྱིར་དོར་བྱར་འགྱུར། དེ་ལྟ་ན་ཁྱོད་ནི་སྡེ་སྣོད་གསུམ་ག་འདོར་བར་བྱེད་
པའི་ཤེས་རབ་ཅན་ཆོས་ཀྱིས་ཕོངས་པར་འགྱུར་བའི་ལས་མངོན་པར་རབ་ཏུ་བྱེད་པས་ངན་
སོང་དུ་འགྲོ་བར་འགྱུར་རོ་ཞེས་པ་ལས་གཞན་ཅི་ཡང་མི་བརྗོད་དོ། །དེ་བཞིན་དུ་བདེན་པ་
མཐོང་བས་གྲོལ་འགྱུར་གྱི། །སྟོང་ཉིད་མཐོང་བས་ཅི་ཞིག་བྱ། །ཞེས་པའི་ཚིག་གིས་ལུང་གི་
དོན་ཡང་སུན་འབྱིན་པར་བྱེད་ན་ཤིན་ཏུ་མི་ལེགས་ཏེ། འདི་ལྟར་ཐུན་མོང་དུ། མིང་གི་དགེ་
སློང་དང༌། ཁས་འཆེ་བའི་དགེ་སློང་དང༌། སྤོང་བའི་ངང་ཚུལ་ཅན་གྱི་དགེ་སློང་དང་། གསོལ་
བ་དང་བཞིའི་ལས་ཀྱིས་བསྙེན་པར་རྫོགས་པའི་དགེ་སློང་དང༌། ཉོན་མོངས་པ་བཅོམ་པའི་
དགེ་སློང་སྟེ་ལྔ་གསུངས་པ་ལས། བཞི་པ་དང་ལྔ་པ་གཉིས་ནི་མཆོག་ཡིན་ཅིང་། ཁྱད་པར་
དུའང་སངས་རྒྱས་ཀྱི་བསྟན་པ་དཔག་བསམ་ཤིང་གི་རྩ་བ་དང་འདྲ་བ་ཉོན་མོངས་པ་བཅོམ་
པའི་དགེ་སློང་ཉིད་ཡིན་ལ། དེ་ལས་བྱང་ཆུབ་ཕྱོགས་མཐུན་གྱི་ཡལ་ག་དང་མེ་ཏོག་དང་
འབྲས་བུ་དུ་མ་འབྱུང་བ་ཡིན་མོད། འོན་ཀྱང་དེ་ལྟ་བུའི་དགེ་སློང་ཉིད་དང་ཀྱང་གི་སྒྲས་ཐར་
པའི་རྩ་ ལག་གཞན་ཡང་སྟོང་ཉིད་ཟབ་མོ་མ་བསྒོམས་ན་དཀའ་བར་གནས། དེ་བཞིན་དུ་
སེམས་ནི་བདེན་བཞི་མ་དམིགས་པ་བདེན་ཞེན་དང་བཅས་པ་རྣམས་ཀྱི། ལུགས་ལ་མྱ་ངན་
འདའ་བའང་དཀའ་བར་དོན་ལ་གནས་ཏེ། དངོས་འཛིན་གྱིས་འཁོར་བ་ལས་གྲོལ་མི་སྲིད་
པའི་ ཕྱིར་རོ། །གལ་ཏེ་འཕགས་པའི་བདེན་པ་མཐོང་བ་ན་ཉོན་མོངས་སྤངས་པས་སྡུག་
བསྔལ་ལས་གྲོལ་ལོ་ཞེ་ན། འོ་ན་འཕགས་པ་ཉན་ཐོས་དེའི། །སྡུག་བསྔལ་ཀུན་བདེན་བཞི་
མཐོང་བའི་དེ་མ་ཐག་ཏུ་སྤངས་ཟིན་པ་དེར་འགྱུར་རོ། །འདོད་པར་མི་ནུས་ཏེ་ཉོན་མོངས་མེད་
- 1
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ཀྱང་འཕགས་པ་ཉན་ཐོས་དེ་དག་ལ། སྔོན་གྱི་ལས་ཀྱི་ནུས་པ་སྨིན་པའི་སྡུག་བསྔལ་མཐོང་བ་
ཡིན་ཏེ། འཕགས་པ་མོང་འགལ་གྱི་བུ་དང་རྒྱལ་པོ་ཨུ་ད་ཡ་ནས་ཡན་ལག་བཅད་པ་དང་
འགུམ་པའི་སྡུག་བསྔལ་མྱོང་བར་གསུངས་པ་བཞིན་ནོ། །དེ་ལྟ་ན་ཡང་རྣམ་འགྲེལ་ལས།
ལོག་ཤེས་དང་ནི་དེས་སྐྱེད་སྲེད། །བཅས་པའི་སེམས་ཀྱི་དབང་གིས་ནི། །དམན་པའི་གནས་
སུ་སྐྱེ་བ་ཡིན། །དེ་སྤངས་པས་ན་སྐྱེ་བ་མེད། །ཅེས་གསུངས་པ་ལྟར། རེ་ཤིག་ཡང་སྲིད་ཉེ་
བར་ལེན་པའི་རྒྱུ་སྲེད་པ་ནི་མེད་ཅེས་ངེས་པ་ཉིད་ཀྱི་ཕྱིར་འབྲས་བུ་སྡུག་བསྔལ་རང་མཚན་པ་
མེད་དོ་ཞེ་ན། སྲེད་པའམ་ཀུན་འབྱུང་འདི་ཀུན་བརྟགས་ཉོན་མོངས་མངོན་གྱུར་ཅན་མིན་ཡང་།
ཡང་དག་དོན་ལ་འཇུག་པ་མེད། །སེམས་ཀྱི་གེགས་སུ་རྟག་གྱུར་པ། །དུས་རྣམས་ཀུན་ཏུ་
འབྱུང་བ་དེ། །མ་འདྲེས་པ་ཡི་མ་རིག་འདོད། །ཅེས་ཆོས་མངོན་པའི་མདོར་གསུངས་པའི་ཀུན་
རྨོངས་བཞིན་དུ་ལྷན་སྐྱེས་ཉོན་མོངས་བག་ལ་ཉལ་གྱི་སྲེད་པ་ཅི་སྟེ་མེད། ཚོར་བའི་རྐྱེན་གྱིས་
སྲེད་པ་འབྱུང་བ་ལུགས་ཡིན་ལ། ཚོར་བ་འཕགས་པ་ཉན་ཐོས་དེ་དག་ལ་ཡང་ཡོད་པའི་ཕྱིར་
རོ༑ ༑དེས་ན་བདེན་བཞི་ལ་དམིགས་ཤིང་ཉེ་བར་དམིགས་པ་དང་ནི་བཅས་པའི་སེམས།
འགའ་ཞིག་གིས་བསྒོམས་ཀྱང་བདེན་ཞེན་ལ་ནི་གནས་པར་འགྱུར་གྱི། སྡུག་བསྔལ་གྱི་རྒྱུ་
ཀུན་འབྱུང་ སྲེད་ པ་ནི་མི་ ལྡོག་ གོ །སྟོང་ཉིད་ དང་ནི་ བྲལ་བའི་སེམས། །དམིགས་བཅས་
བསྒོམས་པས་སྲེད་པ་མངོན་འགྱུར་འགག་པ་ལྟར་སྣང་ཡང་ས་བོན་མ་ཁེགས་པས་སླར་ཡང་
སྐྱེ་བའི་ཉོན་མོངས་པ་ཅན་དུ་འགྱུར་ཏེ། དཔེར་ན་འདུ་ཤེས་མེད་པའི་སྙོམས་འཇུག་གི་དུས་སུ་
བསམ་གཏན་ལ་བརྟེན་ནས་འཇུག་པའི་རྣམ་ཤེས་ཚོགས་དྲུག་ལན་ཅིག་བཀག་ཀྱང་སད་པ་
ན་སླར་ཡང་སྐྱེ་བ་བཞིན་ནོ། །དཔལ་འཕྲེང་གིས་ཞུས་པར། བཅོམ་ལྡན་འདས་དེ་ལྟ་ལགས་
པས་དགྲ་བཅོམ་པ་དེ་དག་ཀྱང་སྐྱེ་བའི་ཆོས་ཀྱིས་ལྷག་མ་དང་བཅས་པ་ལགས་སོ་ཞེས་པ་དང་།
རྒྱུད་བླ་མ་ལས་ཀྱང་། དེས་ན་སངས་རྒྱས་མ་ཐོབ་བར། །མྱ་ངན་འདས་པ་མི་ཐོབ་སྟེ། །ཞེས་
- 1 6 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུངས་སོ། །དེས་ན་བསྟན་རྩ་དགེ་སློང་དང་མྱང་འདས་མཐར་ཐུག་ཐོབ་པར་འདོད་པས་
སྟོང་ཉིད་ཟབ་མོ་བསྒོམ་པར་བྱའོ། །ངག་གང་མདོ་སྡེ་ལས་འཇུག་ཏེ། གལ་ཏེ་སངས་རྒྱས་
གསུང་འདོད་ན། ཐེག་ཆེན་ཕལ་ཆེར་ཁྱེད་ཅག་གི མདོ་དང་མཚུངས་འདོད་མིན་ནམ་ཅི།
གལ་ཏེ་མི་རྟོགས་གཅིག་གིས་ནི། །ཐམས་ཅད་སྐྱོན་དང་བཅས་འགྱུར་ན། མདོ་མཚུངས་
གཅིག་གིས་ཐམས་ཅད་ནི། རྒྱལ་བས་གསུངས་པ་ཅིས་མ་ཡིན། ངག་གང་འོད་བསྲུང་ཆེན་པོ་
ལ༑ སོགས་པས་གཏིང་དཔོག་མ་བྱུང་པ། །དེ་ནི་ཁྱོད་ཀྱིས་མ་རྟོགས་པས། །གཟུང་བྱ་མིན་
པར་སུ་ཞིག་བྱེད། །ཅེས་པ་འདིའི་འགྲེལ་པར་པཎྜི་ཏ་ཆེན་པོ་ཤེས་རབ་འབྱུང་གནས་བློ་གྲོས་
ན་རེ། ངག་གང་མདོ་སྡེ་ལ་འཇུག་དེ། །ཞེས་པ་ལ་སོགས་པའི་ཚིགས་སུ་བཅད་པ་གསུམ་ནི་
འགའ་ཞིག་གིས་རང་བཟོར་བསྣན་པ་ལྟ་བུར་རྟོགས་པར་བྱ་སྟེ། སྐབས་སུ་བབ་པ་མ་ཡིན་
པའི་ཕྱིར་ལུང་ལ་ལོག་པར་རྟོག་པ་དཔྱད་པའི་སྐབས་སུ་ཡིན་ནོ། །བསྟན་རྩ་དགེ་སློང་ཉིད་
ཡིན་ན། །ཞེས་པ་ལ་སོགས་ལུང་རྣམས་ལ་རྩོད་པ་ལས་སྐབས་གཞན་ཡིན་པའི་ཕྱིར་སྔ་མ་
ཉིད་དུ་བརྗོད་པ་རིགས་སོ། །འདིས་བརྗོད་མ་ཐག་པའི་རྩོད་པ་ཡང་བརྗོད་པ་ནི་གཞུང་རྩོམ་
པ་པོ་སྐབས་སུ་བབས་པ་ལ་མི་མཁས་པར་འགྱུར་ཏེ། རྐྱེན་གང་གིས་ནི་ཞེས་པ་ལ་སོགས་པ་
སྔར་བརྗོད་པའི་ཚིགས་སུ་བཅད་པ་གཉིས་ཀྱིས་བརྗོད་པའི་ཕྱིར་རོ། །འོད་སྲུང་ཆེན་པོ་ཞེས་
པ་ལ་སོགས་པའི་ཚིག་ལ་འཕེལ་བའི་ཕྱིར་གཞུང་རྩོམ་པ་པོས་སྦྱར་བ་མ་ཡིན་ནོ་ཞེས་ངེས་སོ།།
དེ་ལྟ་བས་ན་འདི་རང་བཟོར་བསྣན་པ་ཉིད་ཡིན་ནོ་ཞེས་གསུངས་ལ། དེ་བཞིན་དུ་བེ་རོ་ཙ་ན་
རཀཱི་ཏ་དང་བི་བྷུ་ཏི་ཙནྡྲའི་འགྲེལ་པར་ཡང་དགག་པ་མཛད་ཅིང་། བོད་ཀྱི་དགེ་བའི་བཤེས་
གཉེན་ལ་ལས་ཀྱང་གཞུང་མ་འབྲེལ་བ་དགོངས་ནས་འཁྲུགས་པ་བསྡེབས་ཕྱིར་བཤད་
པ་མཛད་དེ། འོན་ཀྱང་རྒྱ་དཔེར་བྱུང་པ་དང་རྒྱ་འགྲེལ་ཁ་ཅིག་ཏུ་ཡང་བཤད་པའི་ཕྱིར་འཆད་
ན་གོ་སླ་ཞིང་བསྟན་རྩ་དགེ་སློང་ཉིད་ཡིན་ན་ཞེས་པའི་གོང་དུ་བླངས་ན་འབྲེལ་ཆེའོ། །རྒྱུ་ཀུན་
- { 6 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
འབྱུང་སྤོང་བ་ལ་རྨོངས་པས་འབྲས་བུ་སྡུག་བསྔལ་ཅན་འཁོར་བ་པའི་དོན་དུ། བདེན་དངོས་
ལ་ཆགས་པ་དང་སྟོང་ཉིད་ལ་འཇིགས་མཐའ་ལས་གྲོལ་བར་ཤེས་པས་སྲིད་ལ་མི་གནས་ཤིང་།
སྙིང་རྗེས་ཞི་ལ་མི་གནས་པའི་ཚུལ་དུ་འཁོར་བར་གནས་པ་གྲུབ་གྱུར་པ། མི་གནས་པའི་མྱང་
འདས་འདི་ནི་སྟོང་ཉིད་འབྲས་བུ་ཡིན། ཞེས་པའམ། ཡང་ན། ཆགས་འཇིགས་མཐའ་ལས་མ་
གྲོལ་བས། །འདི་ནི་སྟོང་ཉིད་འབྲས་བུ་ཡི། །དོན་ལ་རྨོངས་པའི་སྡུག་བསྔལ་ཅན། །འཁོར་
བར་གནས་པ་གྲུབ་པར་འགྱུར། །ཞེས་པའི་གཞུང་ལ་སྦྱར་ནས་འགྲེལ་པས་འཆད་དོ། །དེ་
ལྟར་ན་སྟོང་པ་ཉིད་ཀྱི་གཞུང་དང་དོན་གཉི་གའི་ཕྱོགས་ལ། སུན་འབྱིན་པ་ནི་འཐད་པ་མ་
ཡིན། དེས་ན་ཐེ་ཚོམ་མི་ཟ་བར། །སྟོང་པ་ཉིད་ནི་བསྒོམ་པར་བྱ། །མཐོང་ལམ་མར་བཅད་ཀྱི་
སྤང་བྱ་ཀུན་བརྟགས་ཉོན་མོངས་ཀྱི་སྒྲིབ་པ་དང༌། སྒོམ་ལམ་ཡར་ཅད་ཀྱི་སྤང་བྱ་ལྷན་སྐྱེས་
ཤེས་བྱའི་སྒྲིབ་པ་ཡི། མུན་པའི་གཉེན་པོ་སྟོང་པ་ཉིད། །མྱུར་དུ་ཐམས་ཅད་མཁྱེན་འདོད་པས།།
དེ་ནི་ཅི་ལྟར་བསྒོམ་མི་བྱེད། །ཅེས་པ་སྟེ་ལང་ཀའི་མདོ་ལས་ཀྱང་། ཁྱོད་ཀྱི་ཉོན་མོངས་ཤེས་
བྱའི་སྒྲིབ། །མཚན་མ་མེད་པས་རྟག་ཏུ་འདག །ཅེས་གསུངས་སོ། །དངོས་འཛིན་གང་ཡིན་
སྡུག་བསྔལ་སྐྱེད་བྱེད་པ། དེ་དངོས་ལ་སྐྲག་པ་སྐྱེ་འགྱུར་རིགས་ན། སྟོང་ཉིད་ཟབ་མོ་སྡུག་
བསྔལ་ཞི་བྱེད་པ། དེ་ལ་འཇིགས་པ་ཅི་ལྟར་སྐྱེ། །ཞེས་པ་སྟེ། མདོ་སྡེའི་རྒྱན་ལས་ཀྱང་། འགྲོ་
བ་དེའི་གནས་མིན་སྐྲག་པས་གདུང་བྱེད་འགྱུར། །བསོད་ནམས་མ་ཡིན་ཕུང་ཆེན་བསགས་
བྱས་ཡུན་རིང་དུ། །རིགས་མེད་གྲོགས་ངན་སྔོན་དགེ་མ་བསགས་བློ་མ་སྦྱངས། །ཆོས་འདིས་
སྐྲག་འགྱུར་འདི་ན་དོན་ཆེན་འདི་ལས་ལྟུང༌། །ཞེས་གསུངས་པའི་ཕྱིར་ཆོས་ཟབ་མོ་ལ་མི་སྐྲག་
པའི་བཟོད་པ་ཐོབ་པར་གྱུར་ཅིག །མུ་སྟེགས་ཅན་རྣམས་ཀྱིས་དངོས་པོ་གང་ཡིན་སྐད་ཅིག་
གིས་འགྱུར་ཞིང་མི་རྟག་པའི་རྣམ་པ་མ་གོ་བར་ཤེས་རིག་གི་རྒྱུན་ཙམ་ལ་བསམས་ནས་རྣམ་
ཤེས་འདིས་ལུས་འདི་བོར་ཡང་གཞན་བདག་ཏུ་བྱེད་པས་བདག་རྟག་པའོ་སྙམ་དུ་ལྟ་ཞིང་། དེ་
- 1
6
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་དུ་འདི་རྒྱུན་མི་ཆད་པས་སེམས་ཅན་དང་། འདི་ཡོད་ཀྱི་བར་དུ་ལུས་འཚོ་བས་སྲོག་དང་།
འདིས་སྐྱེ་བ་ལེན་པས་སྐྱེ་བ་པོ་དང༌། ལུས་བསྐྱེད་ཅིང་གསོ་བས་གསོ་བ་པོ་དང་། སྐྱེས་བུ་མགོ་
སྟོང་ལྡན་རིག་བྱེད་ཀྱི་སྒྲ་འདོན་པ་ཁོ་ན་ཡོད་པར་འདོད་པས་སྐྱེས་བུ་དང་། འགྲོ་བ་སྣ་ཚོགས་
ཀྱི་རྒྱུད་དུ་སྐྱེ་ཞིང་སྦྱོར་བས་སྦྱོར་བ་དང༌། སྐྱེས་ནས་དར་གྱི་བར་དུ་ནི་གང་། དར་ཡོལ་ནས་
ཤིའི་བར་དུ་ནི་ཟག་པས་གང་ཟག་དང༌། སྐྱེ་རྒུའི་བདག་པོ་ཤེད་ཅེས་བྱ་བས་བསྐྱེད་པར་
འདོད་པས་ཤེད་ལས་སྐྱེས་སམ་ཤེད་བུ་དང་། ལུས་སྐྱེ་འཇིག་ཐམས་ཅད་འདིས་བྱེད་པས་བྱེད་
པ་པོ་དང་། དགེ་མི་དགེའི་ལས་བྱེད་དུ་འཇུག་པས་བྱེད་དུ་འཇུག་པ་པོ་དང་། རྣམ་སྨིན་མྱོང་
བར་བྱེད་པས་ཚོར་བ་པོ་དང་། དབང་པོ་ལ་བརྟེན་ནས་ཡུལ་ཤེས་པས་ཤེས་པ་པོ་དང༌། ཡུལ་
མཐོང་བས་མཐོང་བ་པོ་དང༌། ཕུང་པོ་སློང་ཞིང་བསྐྱེད་པས་སློང་བ་པོ་དང༌། སྐྱེ་མཆེད་དང་
ཁམས་ཀྱང་བསྐྱེད་པས་ཀུན་ནས་སློང་བ་པོ་ཞེས་བྱ་བའི་རྣམ་གྲངས་མང་པོ་བརྟགས་ནས།
བྱེད་ལས་ཐ་དད་ཀྱང་ངོ་བོ་སེམས་གཅིག་པུའོ་སྙམ་ནས་བདག་རྟག་པ་དང་གཅིག་པུ་དང་རང་
དབང་ཅན་གྱི་ཆོས་གང་མཐུན་མཐུན་དུ་སྦྱར་ཏེ་གང་ཟག་གི་བདག་འདོད་ཅིང་། དེས་ཆོས་
ཕུང་པོ་ཁམས་དང་སྐྱེ་མཆེད་བདག་གི་བར་འཛིན་པའི་ཆ་ནས་ཆོས་ཀྱི་བདག་ཅེས་ཁས་ལེན་
ནོ༑ ༑འོན་ཀྱང་འདི་ཐམས་ཅད་མི་རྟག་དུ་མ་གཞན་དབང་ཅན་ཡིན་པས་མཚན་ཉིད་ཤིན་ཏུ་
འགལ་བའི་ཕྱིར་མི་རིགས་སོ། །
དེས་ན་འདིར་ཡང་སྟོང་ཉིད་ལ་སྐྲག་པར་མི་འོས་པའི་ཚིག་ཟུར་གྱིས་བདག་མེད་པ་
སྒྲུབ་པར་བཤད་ནས་གལ་ཏེ་བདག་འགའ་ཡོད་ན་ནི། དངོས་པོའམ་སྟོང་ཉིད་ཅི་ཡང་རུང་ལ་
འཇིགས་འགྱུར་བདེན་ན། བདག་ནི་འགའ་ཡང་ཡོད་མིན་པས། །འཇིགས་པར་འགྱུར་བའི་
གང་ཟག་སུ་ཞིག་ཡིན། །དྲིས་པ་སྟེ། འགྲེལ་པར། བདག་ཡོད་མ་ཡིན་འབྱུང་འགྱུར་ཡིན། །
བདག་གི་བ་མེད་ཡོད་མི་འགྱུར། །འོན་ཀྱང་བྱིས་པ་སྐྲག་འགྱུར་ཏེ། །མཁས་པ་རྣམས་ནི་
L་
- Y 7 (0 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
འཇིགས་ པ་ མེད། །ཅེས་དྲངས་སོ། །འདི་ལྟར་བརྟགས་ན་སོ་དང་སྐྲ་སེན་བདག་ མ་ ཡིན།
བདག་ནི་རུས་པ་ཁྲག་མ་ཡིན། །སྣབས་མིན་བད་ཀན་མ་མིན་ཏེ། །ཆུ་སེར་དང་ནི་རྣག་ཀྱང་
མིན། །བདག་ནི་ཞག་ དང་ རྡུལ་ མིན་ཏེ། །གློ་མཆིན་ དག་ ཀྱང་ བདག་ མ་ ཡིན། །ནང་ཁྲོལ་
གཞན་ཡང་བདག་མིན་ཏེ། །བདག་ནི་ཕྱི་ས་གཅིན་མ་ཡིན། །ཤ་དང་པགས་པ་བདག་མིན་ཏེ།།
དྲོད་དང་རླུང་ཡང་བདག་མ་ཡིན། །བུ་ག་བདག་མིན་རྣམ་ཀུན་ཏུ། །རྣམ་ཤེས་དྲུག་ཀྱང་བདག་
མ་ཡིན། །ཞེས་པ་ལ་སོ་ནས་ཤ་པགས་ཀྱི་བར་ས་དང་ཆུའི་ཁམས་དང་། དྲོད་མེའི་ཁམས་དང་།
དབུགས་རྒྱུ་བ་རླུང་གི་ཁམས་དང༌། དགུས་མཚོན་པའི་བུ་ག་རྣམས་ནམ་མཁའི་ཁམས་དང༌།
མིག་ནས་ཡིད་ཀྱི་བར་གྱི་དབང་ཤེས་དྲུག་རྣམ་པར་ཤེས་པའི་ཁམས་ཏེ། དེ་ལྟར་ཁམས་དྲུག་
སོ་སོ་སམ་འདུས་པའི་ཕུང་པོ་གང་ཡང་རྟག་གཅིག་རང་དབང་ཅན་གྱི་བདག་མ་ཡིན་ཏེ། ཀུན་
རྫོབ་ཏུ་མི་རྟག་དུ་མ་གཞན་དབང་ཅན་ཡིན་ལ། དོན་དམ་པར་རང་རང་ངོ་བོས་སྟོང་པའི་ཕྱིར་
རོ༑ །རྣམ་ཤེས་དྲུག་ལ་བདག་འགོག་པ་མ་བཟོད་པར་གྲངས་ཅན་པ་རྣམས་ན་རེ། གལ་ཏེ་སྒྲ་
ལ་སོགས་པ་ལྔ་ཡུལ་དུ་བྱས་པའི་རྣམ་པར་ཤེས་པ་ནི་རྟག་གོ་ཞེ་ན། འོ་ན་རྣ་བའི་རྣམ་པར་
ཤེས་ཀྱིས་སྒྲ་ཡོད་མེད་ཐམས་ཅད་ཀྱི་ཚེ་ན་སྒྲ་འཛིན་པར་འགྱུར་ཏེ། སྒྲ་འཛིན་པའི་རང་བཞིན་
དེ་རྟག་པའི་ཕྱིར་རོ། །འདོད་པར་མི་ནུས་ཏེ་ཤེས་བྱ་སྒྲ་མེད་པའི་དུས་ན་ཡུལ་ཅི་ཞིག་སྒྲ་འཛིན་
གྱིས་རིག་སྟེ་རིག་པ་མི་སྲིད་ན། རྒྱུ་མཚན་གང་གིས་ན་ཐམས་ཅད་དུ་སྒྲ་འཛིན་གྱི་ཤེས་པ་རྟག་
གོ་ཞེས་བརྗོད་པར་བྱེད་དེ། དེས་ན་སྒྲ་འཛིན་རྟག་པའི་དམ་བཅའ་བུད་དོ། །གལ་ཏེ་ཡུལ་
ཤེས་པ་མེད་ཀྱང་ཤེས་པ་རྟག་པ་ཡིན་པས་མི་འགལ་ལོ་ཞེ་ན། མ་ཡིན་ཏེ་དེ་ལྟ་ན་ཤིང་བེམས་
པོ་ལའང་ཤེས་པ་རྟག་པ་ཡིན་པར་ཧ་ཅང་ཐལ་བར་འགྱུར་བའི་ཕྱིར་རོ། །ཡུལ་མེད་ན་དེ་ལ་
བརྟེན་པའི་ཤེས་པ་འབྱུང་མི་སྲིད་པ་དེས་ན་ཤེས་བྱ་སྒྲ་རུང་ཡུལ་དུ་ཉེར་གནས་པ་མེད་པར་སྒྲ་
འཛིན་གྱི་ཤེས་པ་དེའང་མེད་ཅེས་བྱ་བ་ངེས་པའི་ཕྱིར་ཤེས་བྱ་མེད་ཀྱང་སྒྲ་རིག་པར་ནི་སུས་
- 1 7 1 -



-
1
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱང་སྨྲ་མི་ནུས་སོ། ཁོ་ན་རེ་ཤེས་བྱ་སྒྲ་མེད་པ་ན་ཤེས་པ་རྟག་པ་དེ་ཉིད་ཀྱིས་ནི་ཡུལ་གཟུགས་
ཤེས་པས་རྣམ་ཤེས་རྟག་པ་མི་འགལ་ལོ་ཞེ་ན། འོ་ན་དེའི་ཚེ་སྒྲ་ཐོས་པའང་ཅི་སྟེ་མིན་ཏེ་དེ་
ཉིད་སྒྲ་འཛིན་ཤེས་པ་ཡིན་པར་ཁས་བླངས་པའི་ཕྱིར་རོ། །གལ་ཏེ་སྒྲ་རུང་ཡུལ་དུ་མི་ཉེ་བའི་
ཕྱིར་མ་ཐོས་སོ་ཞེ་ན། རེས་འགའ་ཐོས་པ་རེས་འགའ་མ་ཐོས་པ་དེས་ན་དེ་འཛིན་པ་ཡི་རྣམ་
ཤེས་རྟག་པའང་དོན་མེད་པར་འགྱུར་རོ། །གཞན་ཡང་སྒྲ་འཛིན་ཉན་ཤེས་ཀྱི་རང་བཞིན་གང་
ཡིན་པ། དེ་ཡུལ་གཟུགས་འཛིན་པར་ཅི་ལྟར་འགྱུར་ཏེ། དབང་པོ་ལྔ་ཡུལ་སོ་སོར་ངེས་པ་ཡིན་
གྱི་བསྲེས་ནས་འཛིན་པ་མི་སྲིད་པའི་ཕྱིར་རོ། ཁོ་ན་རེ་དབང་ཤེས་གཅིག་ཉིད་ཀྱིས་རེས་སྒྲ་
འཛིན་རེས་གཟུགས་འཛིན་པ་མི་འགལ་ཏེ་དཔེར་ན་སྐྱེས་བུ་གཅིག་ཉིད་རང་གི་བུ་ལ་ལྟོས་
ཏེ་ཕ་དང་མ་ལ་ལྟོས་ཏེ་བུ་ཉིད་དུ་འཇོག་པ་མི་འགལ་བ་བཞིན་ནོ་ཞེ་ན། དེ་ནི་བརྟགས་ནས་
བཞག་པ་ཡིན་གྱི་གཉིས་ཡིན་ཡང་དག་ཉིད་མིན་ཏེ། དངོས་པོ་གཅིག་ཉིད་ལ་རང་བཞིན་
གཉིས་ མི་ སྲིད་ པའི་ ཕྱིར་ རོ། ཁོ་ན་རེ། མི་སྲིད་པ་མ་ཡིན་ཏེ། འགྲོ་བ་རྡུལ་མུན་པ་སྙིང་
སྟོབས་གསུམ་གྱི་རང་བཞིན་གཅིག་པ་གཙོ་བོ་རྟག་པའི་ཕྱིར་རོ་ཞེ་ན། མ་ཡིན་ཏེ་འདི་ལྟར་
སྙིང་སྟོབས་རྡུལ་དང་ནི། མུན་པ་རྟག་པ་ཡིན་ན་བསྐྱེད་བྱ་སྐྱེད་བྱེད་དུ་འགལ་བའི་ཕྱིར་བུ་མིན་
ཕ་ཡང་མིན་ནོ། །དེས་ན་གཟུགས་འཛིན་རྣམ་ཤེས་དེ་ནི་ཡུལ་སྒྲ་འཛིན་དང་ལྡན་པའི་རང་
བཞིན་དུ་ནི་མཐོང་མ་ ཡིན་ཏེ༑ རང་གི་ཡུལ་གཟུགས་ཁོ་ན་ཡིན་པའི་ཕྱིར་རོ། ཁོ་ན་རེ་
རྣམ་འགྱུར་སྣ་ཚོགས་པའི་གར་མཁན་ལྟ་བུར་ཤེས་པ་གཅིག་ཉིད་གཟུགས་ལ་ལྟ་བའི་ཚུལ་
ལས་རྣམ་འགྱུར་གཞན་གྱིས་སྐབས་སུ་བབ་པ་ན་སྒྲ་སོགས་ཡུལ་གཞན་གྱི་དེ་ཉིད་མཐོང་བ་པོ་
ཡང་ཡིན་པས་མི་འགལ་ལོ་ཞེ་ན། འོ་ན་རྣམ་འགྱུར་ཤིན་ཏུ་མང་བ་ཉིད་ཀྱི་ཕྱིར་ཤེས་རིག་གི་
བདག་དེ་རྟག་པ་ནི་མིན་ནོ། །གལ་ཏེ་ཡུལ་གཞན་དང་འབྲེལ་བས་ཚུལ་གཞན་སྣ་ཚོགས་སུ་
འགྱུར་ཡང་བདག་དེ་ཉིད་འགྱུར་བ་མེད་དོ་ཞེ་ན། འོ་ན་ཁྱོད་ཀྱི་བདག་གཅིག་པུ་ཉིད་དེ་ནི་སྔོན་
- 17 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
མེད་པའི་གཅིག་པུ་སྟེ་སྣ་ཚོགས་དུ་མ་ཡང་ཡིན་པའི་ཕྱིར་ངོ་མཚར་རོ། །གལ་ཏེ་ཡུལ་གྱི་དབང་
གིས་ཚུལ་གཞན་སྣ་ཚོགས་སུ་སྣང་ཡང་ཤེས་པའི་ངོ་བོ་ཐ་དད་དུ་བདེན་པ་ཡིན་པས་གཅིག་
དང་དུ་མ་མི་འགལ་ལོ་ཞེ་ན། འོ་ན་གཟུགས་འཛིན་དང་སྒྲ་འཛིན་དེ་ཡི་རང་གི་རང་བཞིན་
གཅིག་ཏུ་འཇོག་བྱེད་གང་ཡིན་པར་སྨྲོས་ཤིག །ཁོ་ན་རེ་ཤེས་པ་ཉིད་དུ་མཚུངས་པ་ལས་
འཇོག་གོ་ཞེ་ན། འོ་ན་དེ་ལྟ་ན། སེམས་ལྡན་སྐྱེས་བུ་ཀུན་གྱི་རྒྱུད་ཐ་དད་པ་དུ་མ་ཡང་གཅིག་ཏུ་
ཐལ་བར་འགྱུར་ཏེ། ཤེས་པར་མཚུངས་ པའི་ ཕྱིར་རོ། །དེར་མ་ཟད་ཁྱོད་རང་འདོད་པའི་
བདག་སེམས་ཅན་དང་གཙོ་བོ་སེམས་མེད་དེ་དག་ཀྱང་། དངོས་པོ་གཅིག་ཉིད་དུ་འགྱུར་ཏེ།
གང་གི་ཕྱིར་ན་དངོས་པོ་རང་ཡོད་ཉིད་མཚུངས་པའི་ཕྱིར་རོ། །གཞན་ཡང་གང་ཚེ་གཟུགས་
འཛིན་དང་སྒྲ་འཛིན་ཡུལ་ཐ་དད་རྟོགས་པའི་ཁྱད་པར་གྱིས་སོ་སོར་འཇོག་པ་ལས་བྱེ་བྲག་
ཕྱིན་ཅི་ལོག་ངོ་བོ་གཅིག་ཡིན་ལ་དེའི་ཚེ་ཤེས་པ་ཙམ་དུ་འདྲ་བའི་རྟེན་གང་ལས་ཡིན། དེའི་
ཁྱད་པར་ཅུང་ཟད་ཀྱང་མེད་ན་བ་མེན་བ་ལང་དང་འདྲ་བར་མི་འགྱུར་ཏེ་འོན་ཀྱང་བ་ལང་ཁོ་
ནར་འགྱུར་བ་བཞིན་ནོ། །དེ་ལྟར་གྲངས་ཅན་པ་ལ་སོགས་པས་བརྟགས་པ་ཤེས་རིག་གི་
བདག་བཀག་ནས། ད་ནི་རིགས་པ་ཅན་པ་ལ་སོགས་པས་སེམས་མེད་ཀྱི་བདག་བརྟགས་པ་
ཡང་འགོག་པར་བཞེད་ནས་སེམས་མེད་པ་ཡང་ཡུལ་ལ་སྤྱོད་པའི་བདག་མེད་དེ། སེམས་མེད་
པ་ཉིད་ཀྱི་ཕྱིར་བུམ་པ་དང་སྣམ་བུ་ལ་སོགས་པ་བཞིན། ཞེས་སྨོས་སོ། ཁོ་ན་རེ། འོན་ཏེ་རང་
གི་ངོ་བོ་སེམས་མེད་ཀྱང་སེམས་རྫས་གཞན་དང་ལྡན་པའི་ཕྱིར་ཡུམ་ཤེས་སོ་ཞེ་ན། འོ་ན་
སྔར་སེམས་མེད་མི་ཤེས་པའི་བདག་ཏུ་དམ་བཅས་པ་འཇིག་པར་ཐལ་ལོ། །ཅི་སྟེ་བདག་གི་ངོ་
བོ་ལ་འགྱུར་བ་མེད་པས་མི་འཇིག་གོ་ཞེ་ན། སེམས་རྫས་གཞན་ལྡན་པས་དེ་ལ་ཡུལ་ཤེས་
པའི་བྱ་བ་ཅི་ཞིག་བྱས། གལ་ཏེ་བྱས་ན་མི་རྟག་པ་དང་གཞན་དབང་ཅན་དུ་འགྱུར་རོ། །དེ་
ལྟར་ན་ཡུལ་ཤེས་པ་མེད་ཅིང་བྱ་བྱེད་བྲལ་བ་ནམ་མཁའ་ལ་བདག་ཏུ་མིང་བྱས་པར་འགྱུར་རོ།
- ] 7 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁོ་ན་རེ་གལ་ཏེ་བདག་ནི་ཡོད་མིན་ན། རྒྱུ་ལས་དང་འབྲས་བུ་རྣམ་སྨིན་མི་སླུ་བའི་འབྲེལ་བ་
རིགས་མིན་ཏེ། ལས་བྱས་ནས་ནི་བྱེད་པ་པོ་ཞིག་སྟེ་འབྲས་བུ་མྱོང་དུས་ན་མེད་པས་ན། བྱེད་
པ་པོ་སུ་ཡི་ལས་འབྲས་སུ་འབྲེལ་བར་འགྱུར་ཞེ་ན། འོ་ན་བྱ་བ་ལས་དང་འབྲས་བུ་རྣམ་སྨིན་
དང་དེ་དག་གི་གཞི་ཚེ་སྔ་ཕྱིའི་ཕུང་པོ་ཐ་དད་དང་། གནས་སྐབས་དེ་དང་དེར་ཡང་བདག་གི་ངོ་
བོ་སེམས་མེད་ཅིང་རྟག་པར་ཁས་བླངས་པའི་ཕྱིར་ལོངས་སྤྱོད་པའི་བྱེད་པ་མེད་པར་ཡང་། འུ་
བུ་རྒོལ་ཕྱིར་རྒོལ་གཉི་ག་ལ་མཐུན་སྣང་དུ་གྲུབ་པས། འདིར་རྩོད་དོན་མེད་མ་ཡིན་ནམ།
ཞེས་དྲིས་པའོ། ཁོ་ན་རེ་རྩོད་པ་དོན་མེད་མ་ཡིན་ཏེ་བདག་མེད་ན་ལས་བྱས་པ་ཆུད་ཟོས་པའི་
ཉེས་པར་ཅིའི་ཕྱིར་མི་འགྱུར་ཞེ་ན། གང་ཟག་གཅིག་ཉིད་རྒྱུ་ལས་དང་ལྡན་ཞིང་འབྲས་བུ་རྣམ་
སྨིན་དང་བཅས་ཞེས། བདག་གཅིག་ཏུ་མཐོང་བ་འདི་ནི་སྲིད་མ་ཡིན་ཏེ། འདི་ལྟར་ཤི་བའང་
གཞན་ཉིད་ལ། །སྐྱེ་བ་ཡང་ནི་གཞན་ཉིད་ཡིན། །ཞེས་སྔར་དུ་བཀག་ཟིན་པའི་ཕྱིར་རོ། ཁོ་ན་
རེ་འོ་ན་འདི་ཉིད་ཀྱིས་བྱས་པའི་ལས་གཞན་གྱིས་ཅི་ལྟར་མྱོང་བར་འགྱུར་ཞེས་པའི་ལུང་དང་
འགལ་ལོ་ཞེ་ན། དེ་ནི་དང་པོ་ལས་མངོན་པར་འདུ་བྱེད་པའི་སེམས་སྐད་ཅིག་གིས་འགགས་
ཀྱང་དེའི་བག་ཆགས་ཀྱི་རྒྱུན་གཅིག་ནས་གཅིག་ཏུ་བརྒྱུད་པ་ལ་ནི་བརྟེན་ནས་སུ། སྨིན་པ་ན་
ཡང་སེམས་རྒྱུན་དེས་མྱོང་བ་ལ་བྱེད་པོ་སྤྱོད་པོ་ཞེས་བྱར་བསྟན་པའོ། །དེ་ལྟ་མ་ཡིན་ན་འདས་
དང་མ་འོངས་པ་ཡི་སེམས་བདག་ཡིན་ཏེ་དེ་དག་ནི་རིམ་པས་འགགས་པ་དང་མ་སྐྱེས་ནས་
མེད་པའི་ཕྱིར་རོ། །འོན་ཏེ་སྐྱེས་སེམས་ད་ལྟར་བ་བདག་ཡིན་ན། མི་འཐད་དེ་དེ་ཞིག་ན་དེ་
ཡང་འཇིག་པའི་ཕྱིར་བདག་རྟག་པ་མེད་དོ། །དཔེར་ན་ཆུ་ཤིང་སྡོང་པོ་དག །ཆ་ཤས་ཕྱེ་ན་
འགའ་མེད་དང་། །དེ་བཞིན་རྣམ་པར་དཔྱད་པ་ཡིས། །བཙལ་ན་བདག་ཀྱང་ཡང་དག་པར་
ཡོད་པ་མིན་ཏེ་རི་བོང་གི་རྭ་དང་མཚུངས་སོ། ཁོ་ན་རེ་གལ་ཏེ་སེམས་ཅན་ནམ་བདག་ཡོད་
མིན་ན། ཐེག་ཆེན་པས་སུ་ལ་སྙིང་རྗེ་བྱ་ཞེ་ན། སངས་རྒྱས་ཐར་པའི་དོན་དུ་སྙིང་རྗེ་བསྒོམ་
- 1 7 4



་
L
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
པར་ཁས་བླངས་པའི། ཡུལ་ནི་བྱིས་པ་རྨོངས་པས་བདེན་པར་བརྟགས་པ་གང་ཡིན་པ་ཀུན་
རྫོ་བ་སྒྱུ་མ་ལྟ་བུའི་སེམས་ཅན་ལའོ། །དོན་དམ་པར་སེམས་ཅན་མེད་ན་སྙིང་རྗེའི་འབྲས་བུ་སུ་
ཡི་ཐོབ་བྱ་ཡིན་ཞེ་ན། བདེན་ཏེ་འོན་ཀྱང་བྱིས་པ་རྨོངས་པའི་སྣང་ཡུལ་སེམས་ཅན་ལ་དམིགས་
པ་ལས་འབྲས་བུ་ཐོབ་པར་འདོད་པ་མི་འགལ་བས་འཁོར་བའི་སྡུག་བསྔལ་ཉེ་བར་ཞི་དོན་དུ།
འབྲས་བུ་དེ་ཁོ་ནའི་རྟོགས་པ་སྒྲུབ་པའི་ཐབས་སུ་སྨོས་པའི་སྣང་ཡུལ་ཀུན་རྫོབ་བཟློག་པར་མི་
བྱ་སྟེ། ཀུན་རྫོ་བ་མེད་པར་དོན་དམ་པ་མི་རྟོགས་པའི་ཕྱིར་རོ། །འོ་ན་བདག་ཀྱང་བཟློག་བྱ་མ་
ཡིན་ནོ་ཞེ་ན། སྡུག་བསྔལ་རྒྱུ་ཡི་ང་རྒྱལ་ནི། བདག་ཏུ་རྨོངས་པས་འཕེལ་བར་འགྱུར་བས་
བཟློག་དགོས་ཏེ། རྣམ་འགྲེལ་ལས། བདག་ཡོད་ན་ནི་གཞན་དུའང་ཤེས། །བདག་གཞན་ཆ་
ལས་འཛིན་དང་སྡང༌། །འདི་དག་དང་ནི་འབྲེལ་བ་ལས། །ཉེས་པ་ཐམས་ཅད་འབྱུང་བར་
འགྱུར། །ཞེས་གསུངས་པས་སོ། །བདག་བཟློག་པ་དེ་ལས་ཀྱང་སྡུག་བསྔལ་རྒྱུའི་ང་རྒྱལ་
བཟློག་ནུས་པའི་ངེས་པ་མེད་ཅེ་ན། མ་ཡིན་ཏེ་དེ་བཞིན་གཤེགས་པ་གསང་བའི་མདོ་ལས།
ཞི་བའི་བློ་གྲོས་འདི་ལྟ་སྟེ་ཤིང་གི་རྩ་བ་བཅད་པས་ཡལ་ག་དང་ལོ་འདབ་ཐམས་ཅད་སྐམས་
པར་འགྱུར་རོ། །དེ་བཞིན་དུ་འཇིག་ཚོགས་ལ་ལྟ་བ་ཉེ་བར་ཞི་བས་ཉོན་མོངས་པ་ཐམས་ཅད་
ཞི་བར་འགྱུར་རོ། །ཞེས་གསུངས་པའི་ཕྱིར་བདག་མེད་བསྒོམ་པ་མཆོག་ཡིན་ནོ། །
ད་ནི་ཆོས་ཀྱི་བདག་མེད་ལ་འཇུག་པའི་དོན་དུ་བདག་གི་གཞི་འགོག་པར་བཞེད་
ནས། ལུས་ནི་རྐང་པ་བྱིན་པ་མིན། །བརླ་དང་རྐེད་པའང་ལུས་མ་ཡིན། །ལྟོ་དང་རྒྱབ་ཀྱང་
ལུས་མིན་ཏེ། །བྲང་དང་དཔུང་པའང་ལུས་མ་ཡིན། །རྩིབ་ལོག་ལག་པ་ལུས་མིན་ཏེ། །མཚན་
ཁུང་ཕྲག་པའང་ལུས་མ་ཡིན། །ནང་ཁྲོལ་རྣམས་ཀྱང་དེ་མིན་ཏེ། །མགོ་དང་མགྲིན་པའང་
ལུས་མིན་ན། །འདི་ལ་ལུས་ནི་གང་ཞིག་ཡིན། །ཞེས་པ་ལ་བདག་འཛིན་གྱི་གཞི་ལུས་ནི་རྐང་
པ་ བྱིན་ པ་ སོགས་འདུས་ པ་ལས་ གཞན་མ་ ཡིན་ ཞིང་ ཆ་ཤས་ སོ་ སོ་ནི་ལུས་མིན་ཏེ་དེ་
- ] 7 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་ལས་ལོག་ཀྱང་ལུས་མི་ལྡོག་པའི་ཕྱིར་རོ་ཞེས་སོ་སོར་སྦྱར་བས་ཞེན་པ་འགོག་པའོ།།
གལ་ཏེ་ཡན་ལག་ཅན་གྱི་ལུས་འདི་ཡན་ལག་ཐམས་ཅད་ལ་ཁྱབ་པར་གནས་སོ་ཞེ་ན། ཅི་
ཕྱོགས་རེ་ཡིས་ནི་ཁྱབ་པར་འགྱུར་ན། རེག་པའི་ཆ་རྣམས་ཆ་ལ་གནས་འགྱུར་མོད། དེ་རང་
ཉིད་ནི་གང་ལ་གནས། །གལ་ཏེ་བདག་ཉིད་ཀུན་གྱི་ལུས། །རིལ་པོའི་སྟེ་ལག་སོགས་རྣམས་
ལ་གནས་ན་ནི། ལག་སོགས་དེ་དག་ཇི་སྙེད་པ། །དེ་སྙེད་ཀྱི་ནི་ལུས་སུ་འགྱུར། །ཞེས་པ་སྟེ།
དེ་བཞིན་དུ་ཁ་བསྒྱུར་མ་བསྒྱུར་དང་། །བསྒྲིབས་མ་བསྒྲིབས་དང་། གཡོ་མི་གཡོ་སོགས་ཀྱིས་
དཔྱད་ན་ལུས་བདེན་པ་མེད་དོ། །དེ་ལྟར་ཕྱི་དང་ནང་དུ་བརྟགས་ན་ལུས་མེད་ན། ཅི་ལྟར་
ལག་སོགས་ལ་ལུས་ཡོད། ལག་སོགས་རྣམས་ལས་གཞན་པའི་ལུས་ཀྱང་མེད་ན། བདག་ཏུ་
འཛིན་པའི་གཞི་དེ་ཅི་ལྟར་ཡོད་པ་ཡིན། མེད་ཀྱང་འཁྲུལ་སྣང་འཆར་བ་དེས་ན་ལུས་མེད་ལག་
སོགས་ལ། རྨོངས་པ་ཡིས་ནི་ལུས་བློར་འགྱུར་ཤིང་། དབྱིབས་སུ་བཀོད་པའི་ཁྱད་པར་གྱིས།།
ཐོ་ཡོར་ལ་ནི་མི་བློ་སྐྱེ་བ་བཞིན་ནོ། །ཇི་སྲིད་ཐག་རིང་བ་ལ་སོགས་པས་འཁྲུལ་བའི་རྐྱེན་
ཚོགས་དེ་སྲིད་དུ། ཐོ་ཡོར་གྱི་ལུས་ནི་སྐྱེས་བུ་ལྟར་སྣང་བ། དེ་བཞིན་ཇི་སྲིད་ལག་སོགས་
འདུས་པ་ལ། ལུས་དེ་ཡོད་དོ་སྙམ་པའི་འཁྲུལ་བ་མ་སངས་ཀྱི་བར་དེ་སྲིད་དུ་གཞི་དེར་ལུས་
སྣང་གི་ཞེན་པ་འཇུག་པས་རབ་རིབ་ཅན་ལ་སྐྲ་ཤད་སྣང་བ་ལྟར་དོན་ལ་མེད་དོ། །དེ་བཞིན་དུ་
ཞིབ་པར་བརྟགས་ན་སོར་མོའི་ཚོགས་ཡིན་ཕྱིར། ལག་པའང་གང་ཞིག་ཡིན་པར་འགྱུར། །དེ་
ཡང་ཚིགས་ཀྱི་ཚོགས་ཡིན་ཕྱིར། །ཚིགས་ཀྱང་རང་གི་ཆ་ཕྱེ་ལ། །དུ་མར་འགྱུར་ལ་ཆ་རེ་རེ་
ཡང་རྡུལ་དུ་ཕྱེ་བ་སྟེ། རྡུལ་དེའང་ཤར་ནུབ་ལ་སོགས་པ་ཕྱོགས་ཆའི་དབྱེ་བ་ཡིས། རྣམ་པར་
དཔྱད་ན་ཕྱོགས་དབྱེ་དང་ཆ་ཤས་མཐའ་དག་དང་བྲལ་བའི་ཕྱིར། ནམ་མཁའ་བཞིན་དུ་སྟོང་
པར་འགྱུར་ཏེ་དེས་ན་བདག་ཏུ་འཛིན་པའི་གཞི་རྡུལ་ཕྲ་རབ་ཙམ་ཡང་བདེན་པར་མེད་དོ། །དེ་
ལྟར་རྨི་ལམ་ལྟ་བུ་ཡིན། །གཟུགས་ལ་རྟོག་དཔྱོད་ལྡན་པ་སུ་ཞིག་ཆགས། གང་ཚེ་དེ་ལྟར་ལུས་
- 1 ？ $ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
མེད་པ། །དེ་ཚེ་སྐྱེས་གང་བུད་མེད་གང་། །ཞེས་པ་སྟེ། འཕགས་པ་འབྱུང་བ་མེད་པའི་མདོ་
ལས། གང་གིས་ལུས་ནམ་མཁའ་དང་མཉམ་པར་མཐོང་བ་དེ་ནི་ལུས་ལ་རྗེས་སུ་ལྟ་བའི་དྲན་
པ་ཉེ་བར་བཞག་པའོ་ཞེས་གསུངས་པ་ལྟར་རོ། ཁ་ཅིག་ཏུ་ནི་ཚོར་བ་ལ་བདག་གིར་འཛིན་
པས་དེའི་གཞི་ཡང་བདེན་མེད་དུ་བརྟག་པར་བྱ་སྟེ། གལ་ཏེ་སྡུག་བསྔལ་གྱི་ཚོར་བ་དེ་ཁོ་ན་
ཉིད་དུ་བདེན་པར་ཡོད་ན། ཅི་སྟེ་རབ་ཏུ་ཉམས་དགའ་བའི་བདེ་བ་ལ་མི་གནོད་དེ་གནོད་པར་
རིགས་པ་ལས་དགའ་བདེ་མྱོང་དུས་ན་སྡུག་བསྔལ་མ་དམིགས་པའི་ཕྱིར་བདེན་པར་མེད་དོ།།
དེ་བཞིན་དུ་ཚོར་བ་བདེ་བ་བདེན་པར་ཡོད་ན་བཀྲེས་སྐོམ་གྱི་མྱ་ངན་གདུང་སོགས་ལ། ཞིམ་
སོགས་མྱོང་བའི་བདེ་བར་ཅི་སྟེ་དགའ་མི་བྱེད་དེ་བྱེད་པར་རིགས་པ་ལས་རེས་འགའ་སྡུག་
བསྔལ་གྱིས་གདུངས་པའི་ཕྱིར་བདེན་པར་མ་གྲུབ་བོ། །དགའ་བདེ་སྟོབས་དང་ལྡན་པས་ཟིལ་
མནན་ཕྱིར། གལ་ཏེ་སྡུག་བསྔལ་དེ་བདེན་པར་ཡོད་ཀྱང་མྱོང་མ་ཡིན་ཞེ་ན། གང་ཞིག་ཉམས་
མྱོང་བདག་ཉིད་མིན། །དེ་ནི་ཚོར་བ་ཅི་ལྟར་ཡིན་ཏེ། ཚོར་བའི་མཚན་ཉིད་མྱོང་བ་ཡིན་པའི་
ཕྱིར་རོ། །སྐྱོན་མེད་དེ་སྡུག་བསྔལ་ཕྲ་མོ་ཉིད་དུ་མྱོང་བ་ཡོད་པས་སོ་ཞེ་ན། འདི་ཡི་སྡུག་བསྔལ་
ནི་བདེ་བ་རགས་ཤིང་སྟོབས་དང་ལྡན་པས་ཟིལ་གྱིས་མནན་ཏེ་བསལ་ནས་མི་མྱོང་བར་ཁས་
བླངས་པ་མིན་ནམ། ཞེས་བོས་པའོ། ཁོ་ན་རེ་བདེན་ཡོད་སྡུག་བསྔལ་ཕྲ་མོ་དེ་ནི་བདེ་བ་
སྟོབས་ལྡན་དེ་ལས་གཞན་དགའ་བདེ་ཙམ། ཤིན་ཏུ་ཕྲ་བ་ལ་འདོགས་པས་སྐྱོན་མེད་དོ་ཞེ་ན་
བདེ་བ་ཕྲ་ཉིད་དེ་ཡང་སྡུག་བསྔལ་དེའི་ངོ་བོ་ཡིན་མི་སྲིད་པའི་ཕྱིར་མི་འཐད་དོ། །གལ་ཏེ་སྡུག་
བསྔལ་དང་འགལ་བ་བདེ་བའི་རྐྱེན་གྱིས་རེག་པ་སྐྱེས་པས་ན། སྡུག་བསྔལ་དངོས་སུ་སྐྱེས་པ་
མིན་པས་ཕྲ་བའོ་ཞེ་ན། འོ་ན་ནི༑ ཚོར་བར་རྟོག་པས་མངོན་ཞེན་ཉིད། །ཡིན་ནོ་ཞེས་བྱ་བར་
གྲུབ་མིན་ནམ། ཞེས་པ་སྟེ་རྟོག་པས་སྒྲོ་བཏགས་པར་སྣང་བའི་ཕྱིར་རོ། །དེ་ཉིད་ཕྱིར་ན་ཚོར་
བར་རྟོག་པ་འདི་ཡི་ནི། གཉེན་པོར་རྣམ་དཔྱོད་ཤེས་རབ་འདི་བསྒོམས་ཏེ། དེས་རྣམ་པར་
- 1 7 7 -



E
ཟླ་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྟགས་པ་ན་ཞེས་ཡུལ་མེད་པས་ཡིད་བདེ་བ་ཞིང་དང་འདྲ་བ་ལས་བྱུང་པ་ཡི། བསམ་གཏན་
རྩེ་གཅིག་མི་རྟོག་པའི་བདེ་བ་ལོ་ཐོག་ལྟ་བུ་ནི་རྣལ་འབྱོར་པ་ཡི་ཟས་ཏེ། ལུས་སེམས་ཟག་
མེད་ཀྱི་བདེ་བས་རྟག་པའི་ཕྱིར་རོ། །གལ་ཏེ་ཡུལ་དབང་ཡིད་ལ་བྱེད་པ་གསུམ་ལ་ཁྱེགས་
པའི་ཕྱིར་དེ་དག་ལས་བྱུང་པའི་ཚོར་བ་མི་འགག་གོ་ཞེ་ན། ཅི་མིག་ལ་སོགས་པའི་དབང་པོ་
དང་གཟུགས་ལ་སོགས་པའི་དོན་བར་དང་བཅས་ན། དེ་དག་གང་དུ་ཕྲད་ཅིང་རེག་པར་
འགྱུར། བར་མེད་ན་ཡང་གཅིག་ཉིད་དེ། དབང་པོ་གང་ཞིག་ཡུལ་གང་དང་ཕྲད་པར་འགྱུར།
དཔྱད་ན་དབང་པོའི་རྡུལ་ཕྲན་དེ་ཡུལ་གྱི་རྡུལ་ཕྲན་ལ་འཇུག་པ་མེད་དེ། རྡུལ་ཕྲན་དེ་ནི་ཕན
ཚུན་འཇུག་པའི་ཆ་དང་སྐབས་མེད་མཉམ་པ་ཡིན་པའི་ཕྱིར་རོ། །མ་ཞུགས་ཀྱང་ཕྲད་པ་ཙམ་
ཡོད་དོ་ཞེ་ན། མ་ཞུགས་པ་ལ་འདྲེ་བ་མེད་དེ་འདྲེ་ན་ཆ་ཤས་ཅན་དུ་འགྱུར་ཅིང་། མ་འདྲེས་པ་
ལ་ཕྲད་པ་མེད་དོ། །ཆ་མེད་པ་ལའང་ཕྲད་པ་ཞེས། །བྱ་བ་ཅི་ལྟར་འཐད་པར་འགྱུར། །དབང་
པོ་དང་ཡུལ་ཕྲད་པ་དང་ནི་ཆ་ཤས་མེད་པ་མི་འགལ་བར་གལ་ཏེ་མཐོང་ན་བསྟན་པར་གྱིས།
ཞེས་པ་སྟེ། དཔལ་ལྡན་དབྱིག་གཉེན་གྱི་ཞལ་སྔ་ནས་ཀྱང་། དྲུག་གིས་གཅིག་ཅར་སྦྱར་བ་ན།།
ཕྲ་རབ་རྡུལ་ཆ་དྲུག་ཏུ་འགྱུར། །དྲུག་པོ་དག་ཀྱང་གོ་གཅིག་ན། །གོང་བུའང་རྡུལ་ཕྲན་ཙམ་དུ་
འགྱུར། །ཞེས་གསུངས་སོ། །རྣམ་ཤེས་ཀྱིས་ཡུལ་རིག་པ་ཡིན་ཡང་ལུས་མེད་པའི་ཕྱིར་དེ་ལ་
ནི༑ ལྷག་པར་ཡང་ཕྲད་པའི་ཆོས་འཐད་པ་མ་ཡིན་པ་ཉིད་དོ། །ཡུལ་དབང་ཡིད་བྱེད་སོ་སོ་
བར་མ་ཟད་ཚོགས་པའང་དངོས་པོར་མེད་ཕྱིར་རེག་པ་མི་འཐད་དེ། ཕྱོགས་དབྱེ་ཆ་ཤས་དང་
བྲལ་ཕྱིར་ཞེས་སོགས་ཀྱིས་སྔར་ནི་ཇི་ལྟར་རྣམ་པར་དཔྱད་ནས་བདེན་མེད་དུ་གྲུབ་པ་བཞིན་
ནོ༑ ༑དེ་ལྟར་རྒྱུ་རེག་པ་ཡོད་མིན་ན། འབྲས་བུ་ཚོར་བ་བདེ་སྡུག་གང་ལས་འབྱུང་བར་འགྱུར།
བླང་དོར་དུ་འཛིན་པའི་ངལ་འདི་ཅི་ཡི་དོན་དུ་ཡིན། སྡུག་བསྔལ་མ་བཟོད་པས་སོ་ཞེ་ན། སྡུག་
བསྔལ་བདེན་མེད་གང་གིས་གང་ཟག་གང་ལ་གནོད་པར་འགྱུར། གང་ཚེ་ཚོར་བོ་གང་ཟག་
，
-1 7 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
འགའ་མེད་ཅིང་། ཞེན་ཡུལ་ཚོར་བའང་ཡོད་པ་མ་ཡིན་པ། དེ་ཚེ་གནས་སྐབས་འདི་མཐོང་
ནས། །བདེ་བ་ལ་སྲེད་པ་ཅི་ཕྱིར་ལྡོག་མི་འགྱུར། །མིག་གིས་མཐོང་བའམ་ནི་ལུས་ཀྱིས་རེག་
པ་སོགས་དང་ཚོར་བར་སྣང་བ་ཡང་། རྨི་ལམ་དང་སྒྱུ་མ་འདྲ་བའི་བདག་ཉིད་ཀུན་རྫོབ་
འཁྲུལ་སྣང་ཙམ་ཡིན་པ་ཉིད་ཀྱིས་བདེན་པར་མེད་དོ། །གལ་ཏེ་ཡོད་ན་ལུས་མཉམ་པའམ་སྔ་
ཕྱིར་སྐྱེས་པ་གང་གིས་མཐོང་། དང་པོ་ལྟར་ན་སེམས་དང་ལྷན་ཅིག་སྐྱེས་པའི་ཕྱིར། ཚོར་བ་ནི་
སེམས་དེ་ཡིས་མཐོང་མ་ཡིན་ཏེ་དུས་མཉམ་པ་རྒྱུ་འབྲས་སུ་འགལ་བའི་ཕྱིར་རོ། །འོན་ཏེ་ཚོར་
བ་ཡུལ་གྱི་རྣམ་པ་ཅན་སྔ་མ་དང་ཤེས་པ་ཡུལ་ཅན་གྱི་རྣམ་པ་ཕྱི་མར་སྐྱེས་པས་མྱོང་ངོ་ཞེ་ན།
དེ་ལྟ་མོད་ཀྱང་། སྔར་གྱི་རྣམ་པ་དྲན་པར་འགྱུར་གྱི་དངོས་སུ་མྱོང་བ་ནི་མ་ཡིན་ཏེ་ཤེས་པ་དེ་
དུས་ན་ཚོར་བ་དེ་འགགས་པའི་ཕྱིར་རོ། །ཤེས་པ་རང་གིས་བདག་ཉིད་མྱོང་བ་ཡང་མིན་ཏེ་
རང་རིག་པ་བཀག་ཟིན་ལ། གཞན་དག་གིས་ཀྱང་མྱོང་བ་མ་ཡིན་ཏེ་དུས་མཉམ་དང་སྔ་ཕྱིར་
སྤྱོད་པ་བཀག་པའི་ཕྱིར་རོ། །དཔྱད་ན་ཚོར་བ་པོའི་བདག་འགའ་ཡང་ཡོད་མིན་ཏེ༑ དེས་ན་
ཚོར་བ་བདག་གིར་བྱ་བའི་ཆོས་ཀྱང་དེ་ཉིད་དུ་བདེན་པ་མིན་ན། དེ་ལྟར་བདག་མེད་ཅིང་རྟེན་
འབྲེལ་ཚོགས་པ་རྒྱུ་མ་ཙམ་འདི་ལ། བདེ་སྡུག་ཏུ་ཞེན་པ་འདི་ཡིས་ཅི་སྟེ་འཁོར་བར་འཁྱམ་
པའི་གནོད་པ་བྱས། ཞེས་པ་སྟེ། ཆོས་ཡང་དག་པར་སྡུད་པའི་མདོ་ལས། ཚོར་བ་མྱོང་བར་
རབ་བསྟན་པ། །ཚོར་བ་པོ་ལས་ཚོར་བ་གཞན། །གུད་ན་ཡོད་པ་མ་ཡིན་ན། །གང་གིས་དེ་ནི་
ཚོར་བར་འགྱུར། །བྱང་ཆུབ་ཅི་འདྲ་དེ་བཞིན་དུ། །ཞི་ཞིང་དགའ་བ་འོད་གསལ་བར། །ཚོར་
བ་འདི་ལ་མཁས་པ་རྣམས། །དྲན་པ་དེ་ལ་ཉེ་བར་འཇོག །ཅེས་གསུངས་སོ། །དེ་བཞིན་དུ་
བདག་ཏུ་ལྟ་བའི་ཡིད་ནི་དབང་པོ་དྲུག་པོ་དག་ལ་མི་གནས་ཏེ་དབང་པོ་ཡོད་ཀྱང་ཡུལ་མེད་ན་
མི་སྐྱེ་བའི་ཕྱིར་རོ། །གཟུགས་སོགས་ཡུལ་དྲུག་ལ་ཡང་གནས་པ་མིན་ཏེ་ཡུལ་ཡོད་ཀྱང་དབང་
པོ་ དེ་ ན་ མི་ སྐྱེ་བའི་ ཕྱིར་ རོ། །དབང་ པོ་ དང་ ཡུལ་ གྱི་ བར་ནའང་ གནས་ པ་ མིན་ ཏེ་མ་
- 1
7
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་པའི་ཕྱིར་རོ། །གཏན་ཚིགས་གསུམ་པོ་དེའི་ཕྱིར་རིམ་པ་ལྟར་ནང་ནའང་སེམས་མིན་
ཕྱི་ནའང་མིན་ཞིང་། གཞན་དུ་ཡང་ནི་རྙེད་མ་ཡིན། །ཞེས་སོ། །སེམས་གང་ཞིག་ནང་ལུས་ལ་
གནས་པ་མིན་ཞིང་གཞན་ཕྱི་རོལ་དུའང་མིན། དེ་དག་འདྲེས་པར་ཡང་མིན་ལ་དེ་གསུམ་ལས་
ལོགས་སུའང་བཙལ་ན་འགར་ཡང་བདེན་པ་མེད་པ། དེ་ནི་ཅུང་ཟད་ཙམ་ཡང་བདག་ཏུ་གྲུབ་
པ་མིན་ནོ། །དེའི་ཕྱིར་སེམས་ཅན་གྱི་སེམས་གློ་བུར་བ་ནི་བདེན་པར་མེད་ལ། དེའི་རང་
བཞིན་འོད་གསལ་བ་ནི་མྱ་ངན་ལས་འདས་པའོ། །གློ་བུར་གྱི་སེམས་མ་གྲུབ་པ་ཉིད་ཀྱིས་རྣམ་
ཤེས་སྐྱེ་བ་དོན་ལ་མེད་དེ་ཤེས་བྱ་ གཟུགས་སོགས་ལས་ཕ་རོལ་ཏུ་དེ་འཛིན་མིག་ཤེས་
ལ་སོགས་པ་ཡོད་ན། ཤེས་པ་དེ་ནི་ཅི་ལ་དམིགས་ནས་སྐྱེ་སྟེ་རང་གི་སྔོན་དུ་དམིགས་རྐྱེན་མེད་
པའི་ཕྱིར་རོ། །ཤེས་དང་ཤེས་བྱ་ལྷན་ཅིག་ན། །དེ་ནི་ཅི་ལ་དམིགས་ནས་སྐྱེ་སྟེ་རྒྱུ་འབྲས་དུས་
མཉམ་མི་སྲིད་པའི་ཕྱིར། འོན་ཏེ་གཟུགས་སོགས་ཤེས་བྱའི་ཕྱིས་རྣམ་ཤེས་སྐྱེས་པ་ཡོད་ན།
དེ་ཚེ་ཤེས་པ་གང་ལས་སྐྱེ་སྟེ་དེ་དུས་ན་ཤེས་བྱ་ཡུལ་འདས་པའི་ཕྱིར་རོ། །འཕགས་པ་གཙུག་
ན་རིན་པོ་ཆེའི་མདོ་ལས། དེ་སེམས་ཀུན་ཏུ་ཚོལ་བ་ན་སེམས་དེ་ནི་ནང་དང་ཕྱི་དང་གཉི་ག་
དང་ཕུང་པོ་དང་ཁམས་དང་སྐྱེ་མཆེད་རྣམས་ལ་ཡང་ཡང་དག་པར་རྗེས་སུ་མི་མཐོང་ངོ་ཞེས་པ་
དང་འཕགས་པ་འབྱུང་བ་མེད་པའི་མདོ་ལས་ཀྱང་། སེམས་མིང་ཙམ་དུ་ཤེས་ན་དེ་ནི་སེམས་
ལ་ རྗེས་ སུ་ ལྟ་བའི་དྲན་པ་ཉེ་བར་བཞག་པའོ་ ཞེས་ གསུངས་པའོ། །དེ་ལྟར་ཕྱི་ནང་གི་
ཆོས་རྣམས་ཐམས་ཅད་ཀྱི། གནས་ལུགས་ལ་དཔྱད་ན་སྐྱེ་བ་ཀུན་རྫོ་བ་གློ་བུར་བ་དོན་ལ་ཡོད་
པར་རྟོགས་པར་འགྱུར་བ་མ་ཡིན་པས་རྟག་པའི་མཐའ་བསལ་ཅིང་། རང་བཞིན་མྱང་འདས་
སླུ་མེད་བདེན་པར་གྲུབ་པས་ཆད་པའི་མཐའ་བསལ་ནས་ཟུང་འཇུག་དབུ་མའི་གནས་ལུགས་
ལ་ཆོས་དྲན་པ་ཉེ་བར་འཇོག་པ་སྟེ། ཇི་སྐད་དུ། གང་ཞིག་རྟེན་ཅིང་འབྲེལ་བར་འབྱུང་། །དེ་
ལ་ཁྱོད་ནི་སྟོང་ཉིད་བཞེད། །དེ་བཞིན་དུ་ནི་དམ་ཆོས་ཏེ། །དེ་དང་མཚུངས་པ་དེ་བཞིན་
- 1 80 -



-
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
གཤེགས། །དེ་ནི་དེ་ཉིད་དོན་མེད་ཀྱང་། །དེ་བཞིན་ཉིད་ཀྱི་རྫས་སུ་བཞེད། །ཡང་དག་དེ་ནི་མི་
སླ་ལ། །དེ་རྟོགས་པ་ནི་སངས་རྒྱས་བརྗོད། །ཅེས་འགྲེལ་པར་དྲངས་པ་བཞིན་ནོ། །འདི་དག་
གི་དོན་ལ་འགའ་ཞིག་ན་རེ། གལ་ཏེ་དེ་ལྟར་ཀུན་རྫོབ་དོན་ལ་བདེན་པར་མེད་པའི་ལུགས་དེ་
ལ་བདེན་གཉིས་ཀྱི་རྣམ་གཞག་གང་ལ་ཡོད་དེ་མེད་པར་འགྱུར་ལ། བདེན་གཉིས་ཀྱི་ཡ་གྱལ་
དེ་ཡང་ཀུན་རྫོབ་སྟོང་ཉིད་ལས་གཞན་སེམས་ཅན་འཁྲུལ་པའི་སྣང་བ་ཉིད་ཀྱིས་འཇོག་ན།
སེམས་ཅན་རང་བཞིན་མྱ་ངན་འདས་ཞེས་སྔར་བརྗོད་ཀྱང་ག་ལ་འདའ་སྟེ་འཁྲུལ་སྣང་མ་ཟད་
པའི་ཕྱིར་རོ་ཞེ་ན། སྐྱོན་མེད་དེ་རེ་ཤིག་ཀུན་རྫོབ་བདེན་པ་དེ་ནི་རང་བཞིན་ལས་གཞན་
སེམས་ཀྱི་དྲི་མ་རྣམ་རྟོག་གློ་བུར་བའི་ཆ་སྣང་བ་ཙམ་ལ་འཇོག་སྟེ། དེ་ནི་རང་གི་ངོ་བོ་ཀུན་རྫོབ་
ཉིད་ཡིན་གྱི་རང་བཞིན་དོན་དམ་མིན་པའི་ཕྱིར་དང༌། རྒྱུ་སྔ་མ་ལས་འབྲས་བུ་ཕྱིས་འབྱུང་གི་
ཚུལ་དེ་ངེས་པ་ལས་མ་འདས་ན་དེའི་བར་དུ་རང་རང་སྣང་ངོར་ཀུན་རྫོབ་ཡོད་པས་བདེན་
གཉིས་རྣམ་གཞག་དེ་ཡོད་དེ། མིན་པར་རྒྱུ་འབྲས་ཀྱི་རྣམ་གཞག་འགགས་ན་དེའི་སྣང་ངོར་
ཀུན་རྫོབ་མེད་པ་ཉིད་ཡིན་པས་བདེན་གཉིས་རྣམ་གཞག་མེད་ཀྱང་རང་བཞིན་མྱང་འདས་
ཡོད་དེ་མྱ་ངན་ལས་འདས་པ་བདེན་གཅིག་པུ་གྲུབ་པའི་ཕྱིར་རོ། །ཀུན་རྫོབ་སྟོང་པ་ཡིན་ན་
རྟོག་དཔྱོད་ཀྱི་ཡུལ་མ་ཡིན་ནོ་ཞེ་ན། མི་འགལ་ཏེ་རྟོག་པ་སྒྲོ་འདོགས་པའི་བློ་དང་བརྟག་པར་
བྱ་བ་སྒོ་གདགས་པའི་ཡུལ་ཀུན་རྫོབ་དག །གཉིས་པོ་ཕན་ཚུན་ལྟོས་ནས་རྟེན་དང་བརྟེན་པ་
ཡིན་ཏེ། འཇིག་རྟེན་དུ་ཇི་ལྟར་གྲགས་པ་ལ་བརྟེན་ནས། རྣམ་པར་དཔྱོད་པའི་ཐ་སྙད་ཐམས་
ཅད་བརྗོད་པའི་ཕྱིར་རོ། །གང་ཚེ་རྣམ་པར་དཔྱད་པ་ཡི། །རྣམ་དཔྱོད་བློ་གྲོས་ཀྱིས་ནི་ཀུན་
རྫོབ་ཀྱི་ཡུལ་བདེན་མེད་དུ་དཔྱོད་བྱེད་ན། དེ་ཚེ་རྣམ་དཔྱོད་ཀྱི་བློ་དེ་ཡང་ནི། སླར་ཡང་བདེན་
མེད་དུ་རྣམ་པར་དཔྱོད་དགོས་པའི་ཕྱིར་ན་རྣམ་དཔྱོད་ཐུག་པ་མེད་པར་འགྱུར་རོ་ཞེ་ན། སྐྱོན་
མེད་དེ་དཔྱད་བྱ་ཀུན་རྫོབ་ལ་རྣམ་པར་དཔྱད་ཅིང་བརྟག་པ་བྱས་པ་ན། རྣམ་དཔྱོད་ཀྱི་བློ་དེ་ལ་
- 1
8 1 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་རྟེན་ནམ་ཡུལ་བདེན་པ་ཡོད་མིན། རྟེན་མེད་ཅིང་ཡུལ་མ་གྲུབ་པའི་ཕྱིར་ན་དེ་ལ་བརྟེན་པའི་
རྣམ་དཔྱོད་ཐུག་མེད་དུ་མི་སྐྱེ་སྟེ། རང་བཞིན་རྣམ་དག་ཏུ་མ་ཟད་དྲི་མ་མ་སྐྱེས་པ་ཡང་མྱ་ངན་
འདས་པར་བརྗོད་དེ་སྤངས་པ་ཕུན་ཚོགས་ཡིན་པའི་ཕྱིར་རོ། །དངོས་པོ་དོན་དུ་བདེན་པར་སྨྲ་
བ་གང་གི་ལུགས་ལྟར་ན་དཔྱད་བྱ་ཤེས་བྱ་དང་དཔྱོད་བྱེད་ཤེས་པ་འདི་གཉིས་རྟེན་དང་བརྟེན་
པར་བདེན་དགོས་པ་ལས། རིགས་པས་དཔྱད་ན་དེ་ཉིད་བདེན་པ་ཤིན་ཏུ་དཀའ་བར་གནས་
ཏེ༑ འདི་ལྟར་གལ་ཏེ་ཤེས་པ་ཚད་མའི་དབང་ལས་དོན་ཤེས་བྱ་གྲུབ་ན། བརྟེན་པ་ཤེས་པ་དེ་
ཉིད་ལ་རྟེན་ཤེས་བྱ་ཅི་ཞིག་བདེན་པར་ཡོད་དེ་མེད་དོ། །འོན་ཏེ་རྟེན་ཤེས་བྱའི་མཐུ་ལས་
བརྟེན་པ་ཤེས་པ་གྲུབ་ན། རྟེན་ཤེས་བྱ་ཡོད་པའང་བརྟེན་པ་ཤེས་པ་ཅི་ཞིག་བདེན་པར་ཡོད་
དེ་དཔྱད་ན་ཐ་སྙད་ཀྱི་རྣམ་གཞག་འཇིག་པའི་ཕྱིར་རོ། །རེ་རེ་ནས་དཔྱད་ན་དེ་ལྟར་བདེན་ཡང་
དེ་སྟེའམ་ཅི་སྟེ་ཤེས་བྱ་ཕན་ཚུན་ལྟོས་པའི་དབང་གིས་བདེན་པར་ཡོད་དོ་ཞེ་ན། འོ་ན་གཉི་ག་
ཡང་ནི་བདེན་དངོས་སུ་མེད་པར་འགྱུར་ཏེ་ལྟོས་པའི་ཆོས་ཅན་ཡིན་པའི་ཕྱིར་རོ། །གལ་ཏེ་མ་
ངེས་སོ་སྙམ་ན་མ་ཡིན་ཏེ། ལྟོས་ས་བུ་མེད་པར་ཕའི་ཐ་སྙད་གྲུབ་པ་མིན་ན། བུ་ཉིད་གང་ལས་
བྱུང་པ་ཡིན་ཏེ་སྐྱེད་བྱེད་ཕ་མ་གྲུབ་པའི་ཕྱིར་དང་། བུའི་ཐ་སྙད་མེད་པར་ནི་ཕའི་ཐ་སྙད་ཀྱང་
མེད་ལ། དེ་བཞིན་དུ་ཤེས་པ་དང་ཤེས་བྱ་དེ་གཉིས་ཀྱང་ལྟོས་ནས་བཞག་པས་གཅིག་མ་གྲུབ་
ན་གཅིག་ཀྱང་མེད་པ་ཉིད་དུ་འགྱུར་བའི་ཕྱིར་རོ། །དཔེར་ན་མྱུ་གུ་ས་བོན་ལས་སྐྱེས་ཤིང་། ས་
བོན་སྔོན་དུ་སོང་བར་མྱུ་གུ་དེ་ཉིད་ཀྱི་རྟགས་ཀྱིས་རྟོགས་པ་དེ་བཞིན་དུ། ཤེས་བྱ་གཞལ་བྱ་
ལས་སྐྱེས་པའི་ཤེས་པ་ཚད་མ་ཡི། ཤེས་བྱ་དེ་དོན་དུ་ཡོད་པ་ཉིད་ནི་ཅིས་མི་རྟོགས་ཞེ་ན། མི་
མཚུངས་ཏེ་མྱུ་གུ་ལས་གཞན་མྱུ་གུ་འཛིན་པའི་ཤེས་པ་ཡིས། ས་བོན་ཡོད་ཅེས་རྟོགས་འགྱུར་
ན༑ ༑འདིར་གང་ཕྱིར་ཤེས་བྱ་དེ་རྟོགས་པའི། ཤེས་པ་ཚད་མ་ཡོད་ཉིད་བློ་གང་ལས་རྟོགས་ཏེ་
རང་ལས་ལོགས་སུ་ཚད་མ་མི་འགྲུབ་པར་རིགས་པས་བཀག་ཟིན་པའི་ཕྱིར་རོ། །དེ་བཞིན་དུ་
- 1 8 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
རྒྱང་འཕེན་པ་ལ་སོགས་པ་རྒྱུ་ལ་ལོག་པར་རྟོག་པ་ཁ་ཅིག་ནི། ཉི་ཤར་ཆུ་བོ་ཐུར་དུ་འབབ་པ་
དང༌། །སྲན་ཟླུམ་ཚེར་མ་གཟངས་རིང་རྣོ་བ་དང་། །རྨ་བྱའི་མདོངས་ལེགས་ལ་སོགས་ཆོས་
རྣམས་ཀུན། །སུས་ཀྱང་མ་བྱས་རང་གི་ངོ་བོས་བྱུང་། །ཞེས་སྨྲ་བ་ཡང་མི་རིགས་ཏེ། རེ་ཤིག་
ཀུན་རྫོབ་ཙམ་དུ་འཇིག་རྟེན་པ་རྣམས་ཀྱི་མངོན་སུམ་དང་རྗེས་དཔག་ལ་སོགས་པ་རྣམས་
ཀྱིས། དངོས་པོ་སྣ་ཚོགས་ཀྱི་རྒྱུ་རྣམས་ཐམས་ཅད་དུ་རྣམ་པ་དུ་མར་མཐོང་བས་གྲུབ་པ་ཡིན་
པའི་ཕྱིར་རོ། །དེས་ན་པད་མའི་སྡོང་བུ་དང་གེ་སར་དང་ལོ་མ་དང་ཁ་དོག་ལ་སོགས་དབྱེ་བ་
མང་པོ་ནི། རྒྱུ་ཡི་དབྱེ་བས་བསྐྱེད་པ་ཡིན་ཏེ། ངེས་པ་མེད་ན་ཐམས་ཅད་དུ་འབྱུང་བར་ཐལ་
བའི་ཕྱིར་རོ། །འོ་ན་རྒྱུ་དབྱེ་གང་གིས་འབྲས་བུའི་ཁྱད་པར་རྣམས་བྱས་ཞེ་ན། དངོས་པོ་གང་
དང་གང་གི་སྔར་རོལ་གྱི་རྒྱུའི་ཁྱད་པར་སྣ་ཚོགས་པའི་དབྱེ་བ་ཉིད་ལས་སོ། །ཅི་ཕྱིར་སྔ་རོལ་
གྱི་རྒྱུ་འདས་པ་ཡིས་ཕྱི་རོལ་གྱི་འབྲས་བུ་བསྐྱེད་པར་ནུས་ཞེ་ན། སྔར་གྱི་རྒྱུ་ཡི་ངོ་བོ་འགགས་
ཀྱང་དེའི་ནུས་པའི་མཐུ་རྒྱུན་འཐུད་པ་ཉིད་ལས་འབྲས་བུའི་ཁྱད་པར་བསྐྱེད་པར་ནུས་ཏེ།
སྐྱེས་པ་རབས་ཀྱི་ཕྲེང་བར། གལ་ཏེ་པད་མའི་སྡོང་བུ་སོགས་དང་འདྲ་ཞེ་ན། །འོ་ནའང་རྟག་ཏུ་
རྒྱུ་མེད་པར་ནི་མི་འགྱུར་ཏེ། །ཆུ་ལ་སོགས་པའི་རྒྱུ་རྣམས་ཡོད་ན་དེ་རྣམས་ནི། །སྐྱེ་བར་བྱེད་
ཀྱི་དེ་རྣམས་མེད་ན་མི་སྐྱེའོ། །ཞེས་གསུངས་པ་ལྟར་རོ། །ཡང་། སྐྱེ་ལྡན་གཞན་པ་ཐམས་ཅད་
ཀྱི༑ ༑རྒྱུ་ནི་དབང་ཕྱུག་བྱེད་པར་བརྗོད། །སེམས་མེད་པར་ནི་རང་གི་འབྲས། །རང་ཉིད་ཀྱིས་
ནི་རྩོམ་ནུས་མིན། །ཞེས་འགྲེལ་པར་དྲངས་པ་ལྟར་རིགས་པ་ཅན་ལ་སོགས་པ་རྣམས་ན་རེ།
དབང་ཕྱུག་ཉིད་འགྲོ་བ་སྣ་ཚོགས་པའི་བསྐྱེད་པ་དང་གནས་པ་དང་འཇིག་པས་དབྱིབས་སྣ་
ཚོགས་པར་བྱིན་གྱིས་རློབ་པའི་རྒྱུ་ཡིན་ནོ་ཞེ་ན། གོ་དེ་ལྟར་ན་རེ་ཤིག་དབང་ཕྱུག་གང་ཡིན་
སྨྲོས། །ཞེས་དྲིས་པའི་ལན་དུ་ཁོ་ན་རེ། ས་ལ་སོགས་པ་འབྱུང་བ་ཆེན་པོ་རྣམས་སོ་ཞེ་ན། དེ་ལྟ་
མོད། འབྱུང་བ་ལ་དབང་ཕྱུག་གི་མིང་ཙམ་བཏགས་པ་ལ་ཡང་བྱེད་པ་པོ་ཡིན་མ་ཡིན་ལ་
，
- 1
8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་ཅི་ཞིག་རྩོད་དེ་མིང་ནི་ཇི་ལྟར་འདོད་པ་ལ་རག་ལས་པས་ངལ་བ་མི་དགོས་སོ། །འོན་
ཀྱང་ཁྱོད་ཀྱི་དམ་བཅའ་བ་ལ་གནོད་པ་ཡོད་དེ་ས་སོགས་འབྱུང་བ་རྣམས་ནི་དུ་མ་དང་། མི་
རྟག་པ་དང་ཡུལ་ལ་སེམས་གཡོ་བ་མེད་པས་ལྷ་དབང་ཕྱུག་གཅིག་པུ་དང་རྟག་པ་དང་ཡུལ་ལ་
ལོངས་སྤྱོད་པ་པོ་མིན་ཞིང་། ས་སོགས་ནི་ཀུན་གྱི་གོམ་པས་འགོམ་བྱ་ཉིད་དང་མི་གཙང་བ་ཕྱི་
ས་སོགས་ཀྱང་ཡིན་སྲིད་པས། དེ་ནི་དབང་ཕྱུག་ཉིད་མ་ཡིན་ཏེ་ཡིན་ན་དེ་དག་ཏུ་ཐལ་བའི་
ཕྱིར་རོ། །དབང་ཕྱུག་ནི་ནམ་མཁའོ་ཞེ་ན། མིན་ཏེ་གཡོ་བ་མེད་པའི་ཕྱིར་རོ། །བདག་གོ་ཞེ་ན།
མིན་ཏེ་གལ་ཏེ་བདག་འགའ་ཡོད་ན་ནི། །ཞེས་སོགས་ཀྱིས་སྔར་ནི་བཀག་ཟིན་པའི་ཕྱིར་རོ།།
བསམ་བྱ་མིན་པ་ཡི་བྱེད་པོ་ཡང་། མ་ཡིན་ཏེ་བསམ་མིན་བརྗོད་པས་ཅི་ཞིག་བྱ། རྟོགས་ཡུལ་
ན་མེད་པ་བརྗོད་པར་མི་ནུས་པའི་ཕྱིར་རོ། །དེའི་ཕྱིར་དབང་ཕྱུག་དེས་བསྐྱེད་པར་འདོད་པའི་
འབྲས་བུའང་གང་ཞིག་ཡིན། བདག་གོ་ཞེ་ན། བདག་དེ་དང་ས་དང་སོགས་པའི་སྒྲས་ཆུ་དང་
མེ་དང་རླུང་དང་ནམ་མཁའ་དང་དུས་དང་ཕྱོགས་དང་ཡིད་དེ་བྱ་བ་འབྲས་བུའི་ངོ་བོ་བྱེད་པ་པོ་
དབང་ཕྱུག་གི་ངོ་བོ་རྟག་པར་ཁས་བླངས་པ་མིན་ནམ། ཡང་འདིར་བསྐྱེད་བྱ་དང་སྐྱེད་བྱེད་དུ་
འདོད་ན་རྟོག་པའི་དམ་བཅའ་བུད་དོ། །དེས་ན་ཤེས་པ་ཤེས་བྱ་ལས་སྐྱེས་དང་། ཟག་མེད་
བདེ་སྡུག་མྱོང་བ་སོགས་ནི་སེམས་ཅན་གྱི་ལས་དགེ་མི་དགེ་སྣ་ཚོགས་བསགས་པའི་རྒྱུ་དང་
འབྲས་བུ་སྣོད་བཅུད་ཀྱི་རྣམ་འགྱུར་དུ་མར་སྣང་བ་ཙམ་ཡིན་གྱི། དབང་ཕྱུག་དེ་ཡིས་གང་
ཞིག་བསྐྱེད་པར་སྨྲོས། ཞེས་དྲིས་པ་སྟེ་དེའི་ནུས་པ་ཅུང་ཟད་ཀྱང་མ་དམིགས་པར་སྟོན་པའོ། །
གཞན་ཡང་རྒྱུ་དབང་ཕྱུག་རྟག་ལ་ཐོག་མ་ཡོད་མིན་དུ་འདོད་ན། འབྲས་བུ་ཐོག་མར་འདི་
བསྐྱེད་ཀྱི་རྣམ་གཞག་ག་ལ་ཡོད་དེ་མེད་པར་འགྱུར་ལ། འདོད་ན་འཇིག་རྟེན་འཆགས་པའི་རྒྱུ་
བྱེད་པ་དང་འགལ་ལོ། །ཐོག་མེད་ཀྱི་རྒྱུ་རྟག་པ་ཡིན་ན་རྟག་ཏུ་ཅིའི་ཕྱིར་འབྲས་བུ་བྱེད་པ་པོ་
མིན་ཏེ་བར་མ་ཆད་དུ་བྱེད་དགོས་པ་ལས་རེས་འགའ་བར་ཆད་པ་འགལ་ལོ། །རྟག་ཏུ་བྱེད་
-
- 1 84 -



བdl
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
མོད་ལྷན་ཅིག་བྱེད་རྐྱེན་མེད་དུས་བར་ཆད་པ་ཡིན་ནོ་ཞེ་ན། འོ་ན་དེ་ནི་གཞན་ཡང་ལྟོས་
པ་མིན་པའི་རང་དབང་ཅན་ཉམས་སོ། །སྔར་ནི་དབང་ཕྱུག་དེས་བྱས་མིན་པའི་འགྲོ་བ་གཞན་
ཡོད་མིན་དུ་ཁས་བླངས་ན། རྒྱུ་དེས་ན་འདི་ལྷན་ཅིག་བྱེད་རྐྱེན་སོགས་གང་ལ་ལྟོས་པར་
འགྱུར། གལ་ཏེ་ལྟོས་ན་རྐྱེན་ཚོགས་པ་ཉིད། རྒྱུ་ཡིན་འགྱུར་གྱི་དབང་ཕྱུག་བྱེད་པོ་མིན། རྒྱུ་
ཚོགས་པ་གྲངས་ཚང་ཞིང་གེགས་མེད་ན་འབྲས་བུ་མི་བྱེད་པ་མེད་ཅིང་། རྒྱུ་དེ་མེད་པར་ནི་
དབང་ཕྱུག་གིས་སྐྱེས་དབང་མེད། གལ་ཏེ་དབང་ཕྱུག་མི་འདོད་བཞིན། འབྲས་བུ་སྐྱེ་བར་
བྱེད་ན་གཞན་གྱི་དབང་དུ་ཐལ། འོན་ཏེ་འདོད་པ་ལས་སྐྱེ་ནའང་འདོད་པར་རག་ལས་པས་
གཞན་དབང་དུ་འགྱུར། བྱེད་ཅིང་འབྲས་བུ་གྲུབ་པ་ཞིག་ཡིན་ནའང་དབང་ཕྱུག་རྟག་ག་ལ་
ཡིན་ཏེ་ཐམས་ཅད་འགལ་བའི་ཕྱིར་བདག་ལྟ་ལས་བྱུང་པའི་མངོན་ཞེན་ཙམ་དུ་བས་སོ། །
དཔྱོད་པ་པ་ལ་སོགས་པའི་རྒོལ་བ་གང་དག་རྡུལ་ཕྲན་རྟག་པའི་ཕུང་པོ་འདུས་པ་
ལས་འཇིག་རྟེན་སྐྱེའོ་ཞེས་སྨྲ་བ། དེ་དག་ཀྱང་ནི་མི་འཐད་མོད། རྡུལ་དེའང་ཕྱོགས་ཆའི་དབྱེ་
བ་ཡིས། །ཞེས་སོགས་སྔར་བཤད་པས་བཟློག་ཟིན་ཏེ་རྒྱུ་བཀག་པའི་ཕྱིར་རོ། །གཞན་ཡང་
གཙོ་བོ་རྟག་པ་འགྲོ་བ་ཡི་རྒྱུ་ཡིན་པར་ནི་མུ་སྟེགས་གྲངས་ཅན་པ་རྣམས་འདོད་དོ། །དེས་སྙིང་
སྟོབས་རྡུལ་དང་མུན་པ་ཞེས། །བྱ་བའི་ཡོན་ཏན་བདེ་སྡུག་བཏང་སྙོམས་གསུམ་ཆ་མཉམ་པ་
ནི༑ རང་བཞིན་གཙོ་བོ་ཞེས་བྱར་རབ་བརྗོད་དེ། ཆ་མི་མཉམ་པ་ན་འགྲོ་བ་སྣ་ཚོགས་སྐྱེད་
སྡུད་ཀྱི་རྣམ་འགྱུར་འབྱུང་བ་ཡིན་པར་བརྗོད་ཅིང་ཁས་ལེན་ཏེ། སྔར་ལེའུ་དྲུག་པའི་སྐབས་སུ།
རང་བཞིན་ལས་ཆེན་དེ་ལས་ང་རྒྱལ་ཏེ། །དེ་ལས་ཚོགས་ནི་རྣམ་པ་བཅུ་དྲུག་འབྱུང་། །དེ་ལྟར་
བཅུ་དྲུག་འབྱུང་བ་དེ་ཡི་ཡང་། །དེ་ཙམ་ལྔ་ལ་འབྱུང་བ་རྣམ་ལྔ་འབྱུང་། །ཞེས་སོགས་དྲངས་
ནས་འདོད་ཚུལ་རྒྱས་པར་བཀོད་པ་བཞིན་ནོ། །དེ་ལྟར་གཙོ་བོ་གཅིག་ཏུ་འདོད། རྡུལ་མུན་
སྙིང་སྟོབས་ཀྱི་རང་བཞིན་གསུམ་ཉིད་དུ་ཡང་ཁས་ལེན་པ་ནི། རིགས་པ་མིན་ཏེ་འགལ་བ་
，
- 1 8 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེས་ན་གཙོ་བོ་དེ་བདེན་པར་ཡོད་པ་མིན་ནོ། །གཙོ་བོ་མེད་པ་དེ་བཞིན་དུ་ཡོན་ཏན་གསུམ་
ཡང་བདེན་པར་ཡོད་མིན་ཏེ། རྡུལ་མུན་སྙིང་སྟོབས་དེ་རེ་རེ་ལ་ཡང་སོ་སོར་ཕྱེ་ན་རྡུལ་གྱི་རྡུལ་
སོགས་རྣམ་པ་གསུམ་གསུམ་བདག་ཏུ་འགྱུར་བའི་ཕྱིར། བསླབ་བཏུས་ལས།༼དེ་བཞིན་གཤེགས་
པགསང་བའི་མདོ་ལས། གཙོ་བོ་ཡོད་པ་མ་ཡིན་ལ། །གཙོ་བོ་གསུམ་དུའང་མ་ཡིན་ཏེ། །དེ་བཞིན་
ཡོན་ཏན་ཡོད་གྱུར་ན། །དེ་དག་རེ་རེའང་གསུམ་གསུམ་སྟེ། །འགྲོ་བ་ལྷག་མ་རྣམ་དགུར་
འགྱུར། །ཞེས་གསུངས་པ་ལྟར་རོ། །ཡོན་ཏན་གསུམ་པོ་མེད་ན་སྒྲ་དེ་ཙམ་ལ་སོགས་རྣམ་
འགྱུར་རྣམས་ཀྱང་ཡོད་ཉིད་ཤིན་ཏུ་རྒྱང་རིང་འགྱུར་ཏེ་རྒྱུ་མེད་ལ་འབྲས་བུ་མི་སྲིད་པའི་ཕྱིར་
རོ༑ ༑འདི་དག་བདེ་སོགས་དང་ལྡན་པར། གསལ་བ་གསལ་བར་མཐོང་བ་ཡིན། །ཞེས་
འགྲེལ་པར་དྲངས་པ་ལྟར་གྲངས་ཅན་པ་རྣམས་བདེ་སོགས་ཀུན་ཁྱབ་བདེན་པ་གསལ་བར་
ཁས་ལེན་ཏེ། དེ་ལྟ་ན་སེམས་མེད་གོས་ཀྱི་སྣམ་བུ་དང་ཙན་དན་གྱི་ཕྲེང་བ་ལ་སོགས་པ་རྣམས་
ལའང་། བདེ་བ་དང་སོགས་ཀྱི་སྒྲས་སྡུག་བསྔལ་དང་བཏང་སྙོམས་ཀྱི་ཚོར་བ་ཡོད་པར་ཐལ་
བ་ལས་དེ་ལྟ་བུ་སྲིད་པའང་མིན་ཏེ་བདེ་སོགས་ནི་སེམས་ཁོ་ནའི་ཆོས་ཡིན་པའི་ཕྱིར་རོ། །བདེ་
སོགས་ཉིད་མིན་ཡང་སྣམ་སོགས་ཀྱི་དངོས་རྣམས་བདེ་སོགས་དེའི་རྒྱུའི་རང་བཞིན་དུ་གནས་
པ་མི་འགལ་ལོ་ཞེ་ན། མཁའ་བཞིན་དེས་ན་རྡུལ་ཡང་མེད། །ཅེས་དངོས་པོ་རྣམ་དཔྱད་མ་
ཟིན་ནམ། །ཡང་ཁྱོད་ཀྱི་ལུགས་ལ་རྣམ་འགྱུར་ཐམས་ཅད་ཀྱི་རྒྱུ་ཡང་བདེ་སོགས་ཀྱི་ངོ་བོ་རྡུལ་
མུན་སྙིང་སྟོབས་ཉིད་དུ་འདོད་པའི་ཕྱིར་བདེ་སོགས་དེ་ལས་སྣམ་སོགས་འབྱུང་བ་རིགས་པ་
ལས་འདིར་ཕྱིན་ཅི་ལོག་ཏུ་གྱུར་པའི་ཕྱིར་སྔར་གྱི་དམ་བཅའ་དོན་མེད་དོ། །ཅི་སྟེ་སྣམ་སོགས་
ལ་ནི་བདེ་སོགས་སྐྱེ་བ་ཡིན་ན། སྣམ་སོགས་དེ་བདེན་པར་མེད་པའི་ཕྱིར་ན་བདེ་སྡུག་སོགས་
ཀྱང་མེད་དོ། །དེ་ལྟར་བདེ་སོགས་སྙིང་སྟོབས་རྡུལ་དང་མུན་པའི་རང་བཞིན་རྟག་པ་ཉིད་དུ་
ཡང་། ནམ་ ཡང་ དམིགས་ པ་ ཡོད་མ་ ཡིན་ཏེ། སྣམ་སོགས་ཀྱི་རྒྱུ་འབྲས་གང་རུང་དུ་ཁས་
- 1
8 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
བླངས་པའི་ཕྱིར་རོ། །ཅི་སྟེ་བདེ་སོགས་རྟག་པ་གསལ་བར་ཡོད་པ་ཉིད་ཡིན་ན། ཚོར་བ་
གསུམ་པོ་མྱོང་བ་ཅི་ཕྱིར་འཛིན་མ་ཡིན་ཏེ་རྟག་ཏུ་མྱོང་བར་ཐལ་བ་ལས་སྐབས་འགའ་ཞིག་ཏུ་
མ་མྱོང་བའི་ཕྱིར་མི་རྟག་གོ །ཚོར་བ་དེ་ཉིད་ཕྲ་མོར་གྱུར་པས་གསལ་བར་མི་མྱོང་ངོ་ཞེ་ན། འོ་
ན་དེ། རགས་དང་ཕྲ་བར་གསལ་མི་གསལ་དུ་ཅི་ལྟར་འཇོག་པ་ཡིན། བདེ་སོགས་རགས་པ་
གསལ་བའི་གནས་སྐབས་དོར་ནས་ཕྲ་བ་མི་མངོན་པར་འགྱུར་བ་ལའོ་ཞེ་ན། ཕྲ་རགས་དེ་
དག་མི་རྟག་ཉིད་དོ། །དེ་བཞིན་དུ་དེ་ཉིད་ཉི་ཤུ་རྩ་ལྔའི་མཚན་ཉིད་ཅན་དངོས་པོ་ཐམས་ཅད་
ཀྱང༌། མི་རྟག་ཉིད་དུ་ཅི་མི་འདོད་དེ་བདེ་སོགས་ཀྱི་རྗེས་སུ་འགྲོ་བའི་ཕྱིར་རོ། །དངོས་པོ་
རགས་པ་གསལ་བའི་ངོ་བོ་བདེ་བ་ལས་གཞན་མིན་ན། དེ་ཉིད་ཀྱིས་བདེ་བ་གསལ་བར་མི་
རྟག་པ་ཉིད་དུ་གྲུབ་སྟེ་དེ་དག་ངོ་བོ་གཅིག་པའི་ཕྱིར་རོ། །ཁོ་ན་རེ་གལ་ཏེ་རྒྱུ་གསལ་བར་མེད་
པ་འགལ་ཡང་ནི། འབྲས་བུ་སྐྱེ་བ་མིན་ཏེ་མེད་པའི་ཕྱིར་ནམ་མཁའི་མེ་ཏོག་བཞིན་ནོ་ཞེས་སྨྲ་
ཞིང་དམ་འཆའ་བར་འདོད་ན། ཞེས་ཕྱོགས་སྔ་མ་བཀོད་པའོ། །རྒྱུ་ལས་འབྲས་བུ་གསལ་
བར་དོན་དུ་མེད་ཀྱང་སྐྱེ་བ་ཀུན་རྫོབ་ཙམ་ནི། ཁྱོད་མི་འདོད་ཀྱང་སྣང་བ་ཙམ་དུ་གནས་པ་ཉིད་
དེ་ཐ་སྙད་པའི་ཚད་མས་གྲུབ་པའི་ཕྱིར་རོ། །གལ་ཏེ་ཁྱོད་འདོད་པ་བཞིན་དུ་རྒྱུ་གང་ཡིན་ལ་
དེའི་འབྲས་བུ་དོན་དུ་གསལ་བར་གནས་ན། ཟན་ཟ་བ་ན་མི་གཙང་བ་ཟ་བར་འགྱུར་རོ། །དེ་
བཞིན་དུ་རས་བལ་གྱི་ས་བོན་ཡང་རས་ཡུག་ཧ་ཅང་ཐལ་བར་འགྱུར་ཏེ། དེ་ལྟ་ན་རས་ཀྱི་རིན་
གྱི་ རས་བལ་ གྱི། ས་བོན་ཉོས་ཏེ་བགོ་བར་གྱིས། །ཞེས་བཞད་གད་མཛད་པའོ། །རྒྱུ་ལ་
འབྲས་བུ་གསལ་བར་ཡོད་ཀྱང་འཇིག་རྟེན་རྨོངས་པས་ས་བོན་ལ་རས་གསལ་བར་མ་མཐོང་
བས་མི་གྱོན་ནོ་ཞེ་ན། མ་ཡིན་ཏེ་དེ་ཉིད་ཤེས་པ་སེར་སྐྱ་སོགས་ཀྱིའང་རྣམ་གཞག་རས་ཡུག་
གྱོན་པ་དེ་ཉིད་ཡིན་པའི་ཕྱིར་རོ། །རས་ཡུག་བགོ་བྱར་ཤེས་པ་དེ་འཇིག་རྟེན་ལ་ཡང་ནི། ཡོད་
པས་ཅི་སྟེ་མཐོང་བ་མིན་ཏེ་མཐོང་བས་ཁྱད་པར་མི་སྣང་ངོ༌། །འཇིག་རྟེན་པའི་ཐ་སྙད་བདེན་
- 1 8 7 -



.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་མེད་པའི་ཕྱིར་ཚད་མ་ཉིད་མིན་ནོ་ཞེ་ན། དེ་ཉིད་ཤེས་པས་གསལ་བར་མཐོང་བའང་
བདེན་པ་མ་ཡིན་ནོ་ཞེས་རིགས་པ་མཚུངས་ཤིང་། ཐ་སྙད་བདེན་མེད་ཁས་བླངས་པས་ཁྱེད་
ཅག་ཀྱང་ཁོ་བོ་ཅག་གི་ཕྱོགས་སུ་ལྷུང་བ་ཡང་ཡིན་ནོ། །གལ་ཏེ་ཁྱོད་ཀྱི་ལུགས་ལ་ཐ་སྙད་པའི་
ཚད་མ་དོན་དམ་པར་ཚད་མ་མིན་ན། ཚད་མིན་གྱི་བློ་དེས་གཞལ་བའི་འབྲས་བུ་བརྫུན་པར་
མི་འགྱུར་རམ། དེ་ཉིད་དུ་ན་དངོས་པོ་སྟོང་པ་ཉིད། བསྒོམ་པ་བརྫུན་པ་དེའི་ཕྱིར་ཆོས་ཐམས་
ཅད་རང་བཞིན་མེད་པར་དཔྱོད་པའི་ཚད་མ་ཡང་མི་འཐད་པར་འགྱུར་རོ་ཞེ་ན། སྐྱོན་མེད་དེ་
ཀུན་རྫོབ་ཙམ་དུ་རྟོག་པས་བརྟགས་པའི་དངོས་ལ་བདེན་མེད་དུ་འཇལ་བའི་བློས་མ་རེག་
པར། སྣང་བ་དེ་ཡི་དངོས་པོ་བདེན་མེད་འཛིན་མ་ཡིན། དེ་ཕྱིར་བརྫུན་པའི་དངོས་གང་ཡིན།
དེ་ཡི་དངོས་པོ་བདེན་པར་མེད་པས་གསལ་བར་བརྫུན་ཡང་སྟོང་ཉིད་བསྒོམ་པ་ལ་མི་འཐད་
པ་མེད་དེ་ཀུན་རྫོབ་བདེན་མེད་དུ་མ་དཔྱད་ན་སྟོང་ཉིད་རྟོགས་པའི་གེགས་ཡིན་པའི་ཕྱིར་རོ། །
དེས་ན་རྨི་ལམ་བུ་ཤི་ལ། །དེ་མེད་སྙམ་པའི་རྣམ་རྟོག་ནི། །དེ་ཡོད་རྣམ་པར་རྟོག་པ་ཡི། །
གེགས་ཀྱང་ཡིན་ལ་རྨི་ལམ་དེ་ཡང་བརྫུན་པ་ཡིན་པ་མི་འགལ་བ་བཞིན་ནོ། །དེ་བས་དེ་ལྟར་
རྣམ་དཔྱད་ན། །དངོས་པོ་འགའ་ཡང་རྒྱང་འཕེན་པས་སྨྲ་བ་ལྟར་རྒྱུ་མེད་ཡོད་མ་ཡིན། གྲངས་
ཅན་པ་སྨྲ་བ་ལྟར་དངོས་པོ་སོ་སོའམ། དཔྱོད་པ་བ་སྨྲ་བ་ལྟར་རྡུལ་ཕྲན་རྟག་པ་འདུས་པ་ཡི།
རྐྱེན་རྣམས་ལ་ཡང་འབྲས་བུ་གསལ་བར་གནས་པ་ཡིན། ཟད་བྱེད་པ་སྨྲ་བ་ལྟར་དུས་གསུམ་
རྫས་གྲུབ་ཀྱང་མ་ ཡིན་པས་ཡུལ་དུས་གཞན་ནས་འོངས་པའམ་མིན་ལ། སྐད་ཅིག་གིས་
འཇིགས་པས་རྟག་པས་ད་ལྟ་བ་གནས་པ་མ་ཡིན་ཞིང་གནས་པར་འགྲོ་བ་ཡང་བདེན་པ་མ་
ཡིན་མོད། འོན་ཀྱང་རྨོངས་པས་བདེན་པར་གང་བྱས་ཀྱི་ཀུན་རྫོ་བ་འཁྲུལ་སྣང་ཙམ་འདི། སྒྱུ་
མ་ལ་ནི་ཁྱད་ཅི་ཡོད་དེ་རྐྱེན་ལས་བྱུང་པ་ཙམ་མོ། །སྒྱུ་མས་སྤྲུལ་པ་གང་ཡིན་དང་། །ཀུན་རྫོ་བ་
རྒྱུ་རྣམས་ཀྱིས་ནི་གང་སྤྲུལ་པ། དེ་ནི་གང་ནས་འོང་འགྱུར་ཞིང་། །གང་དུ་འགྲོ་བའང་བརྟག་
|
་
་
，
E
- } 8 8 -



E-
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
པར་གྱིས། །ཞེས་པ་སྟེ། ཡུམ་ལས། གཟུགས་ནི་གང་ནས་ཀྱང་འོང་བ་མེད། གང་དུའང་འགྲོ་
བ་མེད། གར་ཡང་གནས་པར་འགྱུར་བ་མེད་དོ་ཞེས་སོགས་རྣམ་མཁྱེན་གྱི་བར་རྒྱས་པར་
གསུངས་སོ། །དེས་ན་ཀུན་རྫོབ་གང་ཞིག་འཁྲུལ་ཤེས་གང་དང་ཉེ་བ་ཡིས། མཐོང་འགྱུར་
འཁྲུལ་རྟོག་དེ་མེད་ན་སྣང་བ་ཙམ་དུའང་བདེན་མིན་པ། བཅོས་བུ་གློ་བུར་བ་མེ་ལོང་གི་
གཟུགས་བརྙན་དང་ཆུ་ཟླ་སྨིག་རྒྱུ་སོགས་དང་མཚུངས་པས། དེ་ལ་བརྟགས་ན་བདེན་པ་ཉིད་
ཅི་ལྟར་ཡོད། ཅེས་པ་སྟེ་རྣམ་དཔྱོད་ཤེས་རབ་ཀྱིས་སྣང་བ་སྒྱུ་མའི་གནས་ལུགས་རྟོགས་པར་
གྱུར་ཅིག །ཅི་སྟེ་དངོས་པོ་བདེན་པ་ཡོད་པར་གྱུར་པ་མཐའ་གཅིག་ཏུ་གྲུབ་པ་ཡིན་ན་དེ་ལ།
རྒྱུ་ཡི་དགོས་པ་ཅི་ཞིག་ཡོད་དེ་གྲུབ་ཟིན་རྒྱུ་ལ་མི་ལྟོས་པའི་ཕྱིར་རོ། །འོན་ཏེ་དེ་ནི་མེད་པའི་
མཐའ་གཅིག་ཏུ་ངེས་ན་ཡང་། རྒྱུ་ཡིས་དགོས་པ་ཅི་ཞིག་ཡོད་དེ་མེད་པ་ནི་རྒྱུ་རྐྱེན་གྱིས་སྐྱེད་མི་
ནུས་པའི་ཕྱིར་རོ། །མ་གྲུབ་པ་མ་ཡིན་ཏེ་བྱེ་བ་བརྒྱ་ཕྲག་རྒྱུ་ཡིས་ཀྱང་། དངོས་པོ་མེད་པ་
བསྒྱུར་དུ་མེད་པའི་ཕྱིར་རོ། །མེད་པའི་གནས་སྐབས་དེ་ཡང་དངོས་པོ་ཅི་ལྟར་ཡིན་ཏེ་ཕན་ཚུན་
འགལ་བའི་ཕྱིར་རོ། །དངོས་འགྱུར་གཞན་ཡང་དངོས་མེད་གང་ཞིག་ཡིན་ཏེ་དེ་དག་གཞི་
མཐུན་མི་སྲིད་པའི་ཕྱིར་རོ། །གཉི་ག་མེད་ཚེ་དངོས་མེད་སྲིད་མིན་ན། དངོས་པོ་ཡོད་པར་ནམ་
ཞིག་འགྱུར། །འགལ་ཟླ་དངོས་པོ་སྐྱེས་པར་མ་གྱུར་ན། །དངོས་མེད་དང་ནི་འབྲལ་མི་འགྱུར།།
དངོས་མེད་དང་ནི་མ་བྲལ་ན། །དངོས་པོ་ཡོད་པའི་སྐབས་མི་སྲིད་དེ་དེ་དག་ཕན་ཚུན་སྤངས
འགལ་ཡིན་པའི་ཕྱིར་རོ། །དངོས་མེད་དངོས་པོར་མི་འགྱུར་བར་མ་ཟད་དངོས་པོའང་དངོས་
པོ་མེད་པར་འགྱུར་མིན་ཏེ། འགྱུར་ན་དངོས་པོ་གཅིག་ཡོད་མེད་ཀྱི་རང་བཞིན་གཉིས་སུ་ཐལ་
བར་འགྱུར་བ་ལས་དེ་འདྲ་མི་སྲིད་པའི་ཕྱིར་རོ། །དེ་ལྟར་བརྗོད་པའི་རིམ་པས་ཀུན་རྫོབ་སྒྱུ་མ་
ལྟ་བུའི་སྣང་བ་བདེན་མེད་དུ་གཏན་ལ་ཕབ་ནས་ཆོས་ཐམས་ཅད་སྟོང་ཉིད་དུ་རོ་གཅིག་པ་དོན་
དམ་པའི་ཕྱོགས་ལ་འགག་པ་ཡོད་མིན་ཞིང་། དངོས་པོའང་ཡོད་མིན་དེའི་ཕྱིར། །འགྲོ་བ་འདི་
- 1 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་ཐམས་ཅད་ཀྱི་ཆོས་ཉིད་དེ་བཞིན་ཉིད་ནི། རྟག་ཏུ་མ་སྐྱེས་པ་དང་མ་འགགས་པ་ཉིད་ཡིན་
ཏེ༑ བཅོམ་ལྡན་འདས་ཀྱིས་ཀྱང་། དེ་བཞིན་གཤེགས་པ་རྣམས་ཀྱིས་ཀྱང་། དེ་བཞིན་
གཤེགས་པ་རྣམས་བྱུང་ཡང་རུང་མ་བྱུང་ཡང་རུང་སྟེ་ཆོས་རྣམས་ཀྱི་ཆོས་ཉིད་ནི་གནས་པ་ཡིན་
ལ༑ ཆོས་མཉམ་པ་ཉིད་དང་ཆོས་གནས་པ་ཉིད་དང་ཆོས་ཀྱི་དབྱིངས་ཉིད་དང་དེ་བཞིན་ཉིད་
དང་ཕྱིན་ཅི་མ་ལོག་པའི་དེ་བཞིན་ཉིད་དང་ཞེས་གསུངས་པ་འགྲེལ་པར་དྲངས་ཤིང་། ཆོས་
ཡང་དག་པར་སྡུད་པ་ལས་ཀྱང༌། རིགས་ཀྱི་བུ་དེ་བཞིན་ཉིད་དེ་བཞིན་ཉིད་ཅེས་བྱ་བ་ནི་སྟོང་
པ་ཉིད་ཀྱི་ཚིག་བླ་དྭགས་ཏེ་དེ་ནི་མི་སྐྱེ་མི་འགག་གོ་ཞེས་གསུངས་པའི་ཕྱིར་རོ། །རང་བཞིན་
སྟོང་པ་ཉིད་ཀྱི་ཕྱིར་འགྲོ་བ་རྨི་ལམ་ལྟ་བུ་སྟེ། རྣམ་པར་དཔྱད་ན་ཆུ་ཤིང་འདྲ་བ་མྱ་ངན་འདས་
དང་མ་འདས་པའམ། དེ་ཁོ་ན་ཉིད་དུ་ཁྱད་པར་མེད་དེ། སངས་རྒྱས་རྣམས་དང་སེམས་ཅན་
ཁམས། །དོན་གྱིས་དེ་དག་ཁྱད་པར་མེད། །བདག་ཉིད་དང་ནི་གཞན་དག་ཀྱང༌། །དེ་དང་
མཉམ་པར་ཁྱེད་བཞེད་ལགས། །ཞེས་འགྲེལ་ཆེན་ལས་དྲངས་པ་ལྟར་ཡིན་ལ། འོན་ཀྱང་རྣམ་
པ་ཐམས་ཅད་དུ་ཁྱད་མེད་པ་ནི་མ་ཡིན་ཏེ་ཀུན་རྫོབ་ཏུ་ཁྱད་པར་ཡོད་པ་ལན་གྲངས་དུ་མ་
བསྟན་པའི་ཕྱིར་རོ། །དེ་ལྟར་སྟོང་པའི་དངོས་རྣམས་ལ། །ཐོབ་པ་ཅི་ཡོད་ཤོར་ཅི་ཡོད། །གང་
གིས་རིམ་འགྲོ་བྱས་པའམ། །ཡོངས་སུ་བནས་པའང་ཅི་ཞིག་ཡོད། །བདེ་བའམ་སྡུག་བསྔལ་
གང་ལས་ཡིན། །མི་དགར་ཅི་ཡོད་དགར་ཅི་ཡོད། །ཅེས་པ་སྟེ། ཆོས་ཡང་དག་པར་སྡུད་པའི་
མདོ་ལས། སྟོང་ཉིད་སྨྲ་བ་ནི་མི་གནས་པའི་ཕྱིར་འཇིག་རྟེན་གྱི་ཆོས་རྣམས་ཀྱིས་མི་འཕྲོགས་
ཏེ༑ དེ་ཐོབ་པས་དགའ་བ་ཡང་མེད་ཤོར་བས་མི་དགའ་བ་ཡང་མེད། གྲགས་པས་ཡི་སོས་པ་
ཡང་མེད་མ་གྲགས་པས་སྲོ་ཤི་བ་ཡང་མེད། སྨད་པས་ཞུམ་པ་ཡང་མེད་བསྟོད་པས་དགའ་
བར་སེམས་པ་ཡང་མེད། བདེ་བས་ཆགས་པར་འགྱུར་བ་ཡང་མེད་སྡུག་བསྔལ་བས་ཡིད་
འབྱུང་བར་འགྱུར་བ་ཡང་མེད་དེ་ཞེས་གསུངས་པ་ལྟ་བུའོ། །དེ་ཉིད་དུ་ནི་བཙལ་བྱས་ན། སྟོང་
-
- ]
9
0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
ཉིད་ལས་གཞན་མི་རྙེད་པས་གང་ཟག་གང་ཞིག་སྲེད་ཅིང་ཞེས་ཡུལ་གང་ལ་སྲེད་དེ་བདག་
དང་བདག་གིར་འཛིན་པའི་གནས་མེད་དོ། །དཔྱད་ན་གསོན་པའི་འཇིག་རྟེན་འདི་བདེན་པར་
མ་གྲུབ་པའི་ཕྱིར་གང་ཞིག་འདིར་ནི་འཆི་འགྱུར་ཏེ། འབྱུང་འགྱུར་སྐྱེ་བ་གང་ཡིན་བྱུང་གྱུར་
སྐྱེས་ཟིན་ཡང་གང་། གཉེན་དང་བཤེས་ཀྱང་གང་ཞིག་ཡིན། །འདིར་ཆོས་ཐམས་ཅད་ནམ་
མཁའ་འདྲ་བར་ནི། གཞུང་རྩོམ་པ་པོ་བདག་དང་འདྲ་བ་རྣམས་ཀྱིས་རྟོགས་ཤིང་ཡོངས་སུ་
གཟུང་བར་གྱིས། ཞེས་པ་སྟེ་བདག་མེད་རྟོགས་པའི་ཤེས་རབ་ལེགས་གྲུབ་བོ། །དེ་ལྟར་མ་
རྟོགས་པའི་སེམས་ཅན་སྙིང་རྗེ་སྟེ་ཚེ་འདིར་བདག་ཉིད་བདེ་བར་འདོད་རྣམས་ཀྱང་། ཐབས་
ལ་རྨོངས་པས་འཐབ་དང་སྤྲོ་བའི་རྒྱུ་དག་གིས། རིམ་པ་ལྟར་རབ་ཏུ་འཁྲུག་དང་དགའ་བར་
བྱེད། དེ་དག་གི་དབང་གིས་མྱ་ངན་དང་འབད་རྩོལ་དང་རྩོད་པ་སྟེ། ཕན་ཚུན་གཅོད་དང་
འབིགས་པ་དང༌། སྡིག་དག་གིས་ནི་ཚེགས་ཆེན་འཚོ་བའི་ཕྱིར་རོ། །སེམས་ཅན་རྣམས་བདེ་
འགྲོར་འཁོར་བ་ཐོག་མེད་ཀྱི་བར་ལ་ཡང་དང་ཡང་འོངས་ཏེ། བདེ་བ་མང་པོ་སྤྱད་སྤྱད་ནས། །
སྙིང་པོ་མ་ལོངས་པར་སྡིག་པའི་དབང་དུ་གྱུར་པས་ཤི་ནས་ངན་སོང་སྡུག་བསྔལ་བ་ནི། ཡུན་
རིང་མི་ཟད་རྣམས་སུ་ལྟུང་དགོས་པས་ཕྱི་མར་ཡང་ སྙིང་ རྗེའོ། །འཁོར་བའི་རང་བཞིན་
བསམས་ནའང་སྙིང་རྗེ་སྟེ་སྲིད་པ་ན་ནི་ལྟུང་བའི་གཡང་ས་མང་ལ། དེར་ནི་འདི་ལས་ཐར་པའི་
ཐབས་དེ་ཁོ་ན་ཉིད་རྟོགས་པ་མང་བ་མིན་པ་འདི་འདྲ་བར་གནས་པའི་ཕྱིར་དང་། སྲིད་པ་དེར་
ཡང་མ་རིག་པ་དང་། ཤེས་རབ་ཕན་ཚུན་འགལ་བས་ན་སྲིད་ན་རྣམ་དཔྱོད་ཀྱི་དེ་ཉིད་འདི་འདྲ་
ལ་བློ་འཇུག་པ་ཙམ་ལས་མེད་པའི་ཕྱིར་རོ། །སྲིད་པ་དེར་ཡང་དཔེ་མེད་མི་ཟད་པའི། སྡུག་
བསྔལ་རྒྱ་མཚོ་མཐའ་ལས་འདས་པས་རྒལ་དཀའ་ལ། དེར་ནི་དེ་ལྟར་འཁོར་ཡང་གཉེན་པོ་
སྟོབས་ཆུང་ཞིང་། དེར་ནི་ཚེ་ཡང་ཐུང་བ་ཉིད་ཀྱིས་འབད་ལོང་མེད་པ་སྙིང་རྗེའོ། །དེར་ལོང་
ཅུང་ཟད་བྱུང་ཡང་གསོན་དང་ནད་མེད་ཀྱི། བྱ་བྱེད་དང་བཀྲེས་དང་ངལ་བ་དང་། གཉིད་དང་
- 1 9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཚེ་དང་དེ་བཞིན་དུ། །བྱིས་དང་འགྲོགས་པ་དོན་མེད་ཀྱིས། །ཚེ་ནི་དོན་མེད་མྱུར་འདའ་ཡི།།
རྣམ་དཔྱོད་ཤེས་རབ་ཤིན་ཏུ་རྙེད་པར་དཀའ་བ་སྙིང་རྗེའོ། །སྲིད་པ་དེར་གཞན་ཡང་ཐོག་མེད་
ནས་རྣམ་གཡེང་གོམས་སྟོབས་ཆེས་པ་ནི། བཟློག་པའི་ཐབས་ནི་ག་ལ་ཡོད། དེར་ཡང་ངན་
སོང་ཆེན་པོར་ནི། །ལྟུང་ཕྱིར་བདུད་ལས་སྡིག་པ་ལ་ནི་བརྩོན་པར་བྱེད། །དེར་ནི་ལོག་པའི་
ལམ་མང་ཞིང་། །ཡང་དག་པའི་ལམ་ལ་ཐེ་ཚོམ་སྐྱེས་པ་ལས་ཀྱང་བརྒལ་དཀའ་སྟེ་སྙིང་རྗེའོ།།
སླར་ཡང་མཐའ་མེད་འཁོར་བར་འཁྱམས་དུས་དལ་བ་རྙེད་དཀའ་ཞིང་། སངས་རྒྱས་འབྱུང་
བ་ལ་སོགས་པའི་འབྱོར་པ་རྙེད་པའང་ཤིན་ཏུ་དཀའ། གལ་ཏེ་རྙེད་ཀྱང་འདོད་པ་དང་སྲེད་པ་
དང་ལྟ་བ་དང་མ་རིག་པ་སྟེ་ཉོན་མོངས་པའི་ཆུ་བོ་བཞི་པོ་སྤང་དཀའ་སྟེ། དེ་དག་གི་རྒྱུན་གྱིས་
འོག་ཕྱོགས་འབའ་ཞིག་ཏུ་འཁྱེར་བའི་ཕྱིར་ཨེ་མ་སྡུག་བསྔལ་བརྒྱུད་པར་འགྱུར་བ་སྙིང་རྗེའོ།།
དེ་ལྟར་ཤིན་ཏུ་སྡུག་བསྔལ་ཡང་། །རང་སྡུག་རང་གིས་མི་མཐོང་གང་ཡིན་པ། སྡུག་བསྔལ་ཆུ་
བོར་གནས་པའི་སེམས་ཅན་འདི་དག །ཀྱེ་ཧུད་མ་རུངས་པར་གྱུར་པ་ལ་སྙིང་རྗེ་ཅན་གྱིས་མྱ་
ངན་གྱི་ཁུར་བཀུར་ཏེ་གཞན་དོན་སྤྱོད་པ་ལ་བརྩོན་པ་བྱ་བ་འོས་སོ། །རང་སྡུག་མི་མཐོང་བ་ནི་
དཔེར་ན་འགའ་ཞིག་ཡང་ཡང་ཁྲུས། བྱས་ཏེ་ཡང་ཡང་མེར་འཇུག་པ། །དེ་ལྟར་ཤིན་ཏུ་སྡུག་
བསྔལ་བ་སྤེལ་མར་གནས་ ཀྱང་བདག་ ཉིད་ ཚ་བ་ན་ཁྲུས་དང་ གྲང་བ་ན་མེ་ ལ་ འཇུག་
པར་དབང་ངོ་ཞེས་བདེ་བར་རློམ་པ་བཞིན་ནོ། །དེ་ལྟར་བརྗོད་པའི་རིམ་པས་ཡ་ང་བའི་འཁོར་
བར་འཁྱམ་ཡང་ན་ཚོད་འཁོགས་པའི་རྒ་བ་དང་། སྲོག་འགགས་པས་འཆི་བ་མེད་པ་བཞིན་དུ་
སྡིག་པ་སྤྱོད་ལ་གནས་རྣམས་ལ། དང་པོ་ཉིད་དུ་རང་གིས་རང་བསད་ཅིང་བཅོམ་བྱས་ནས།
ངན་སོང་དུ་རྒྱུད་པའི་སྡུག་བསྔལ་མི་ཟད་འོང་བ་སྙིང་རྗེའོ། །དེ་ལྟར་སྡུག་བསྔལ་མེས་གདུངས་
ལ༑ ༑བསོད་ནམས་སྤྲིན་ལས་ལེགས་བྱུང་པ། །རང་རང་གི་བདེ་བའི་ཚོགས་ཇི་ལྟར་འོས་པའི་
ཆར་གྱིས། སོ་སོའི་སྡུག་བསྔལ་མེ་ཚོགས་ཞི་ཞིང་བདེ་བས་ཚིམ་པར་བྱེད་པའི་ཕྲིན་ལས་
- {
9
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
སྟོབས་དང་ལྡན་པར་བདག་ནམ་ཞིག་འགྱུར། ཞེས་ སྨོན་པའོ། །དེ་བཞིན་དུ་བདག་ནམ་
ཞིག་དམིགས་པ་མེད་ཚུལ་དུ་གུས་པས་བསོད་ནམས་ཚོགས་བསགས་ཏེ། དམིགས་འཛིན་
རྟོག་པས་ཕུང་བར་གྱུར་རྣམས་ལ། ཟབ་མོ་སྟོང་པ་ཉིད་ནི་སྟོན་པར་འགྱུར། །ཞེས་པ་སྟེ་མྱུར་
བ་ཉིད་དུ་དེ་ལྟར་གྱུར་ཅིག་ཅེས་པའི་དོན་ཏོ། །བྱང་ཆུབ་སེམས་དཔའི་སྤྱོད་པ་ལ་འཇུག་པ་
ལས་ཤེས་རབ་ཀྱི་ཕ་རོལ་ཏུ་ཕྱིན་པའི་ལེའུ་སྟེ་དགུ་པའོ།། །།
༈ དེ་ལྟར་རྩོམ་པའི་བྱ་བ་མཐར་ཕྱིན་པའི་རྗེས་སུ་བསྔོ་བ་སྨོན་ལམ་འབྲེལ་བས།
བདག་གིས་བྱང་ཆུབ་སྤྱོད་པ་ལ། །འཇུག་པ་རྣམ་པར་བརྩམས་ནས་གཞུང་དུ་བཀོད་པ་ཡི།
དགེ་བ་གང་དེས་འགྲོ་བ་ཀུན། །བྱང་ཆུབ་སྤྱོད་ལ་འཇུག་པར་ཤོག །ཅེས་རྒྱུ་ལམ་ལ་འཇུག་
པར་སྨོན་པ་སྟེ་འབྲས་བུ་སངས་རྒྱས་ཐོབ་པ་ལ་མི་འཁྲུལ་བའི་ཕྱིར་མཐར་ཐུག་གི་སྨོན་ལམ་
ཡང་བསྟན་པ་ཡིན་ནོ། །གནས་སྐབས་སུ་ཡང་སྐྱེས་བུ་ཆེན་པོ་རྣམས་ནི་གཞན་དོན་ལྷུར་
མཛད་ཅིང་ལྷག་པར་ཡང་སྡུག་བསྔལ་ཅན་ལ་ཐུགས་བརྩེ་བའི་ཕྱིར་ཕྱོགས་རྣམས་ཀུན་ན་
ལུས་དང་སེམས། རིམ་པ་ལྟར་སྡུག་བསྔལ་ནད་པ་ཇི་སྙེད་པ། དེ་དག་བདག་གི་བསོད་ནམས་
ཀྱིས། །བདེ་དགའ་རྒྱ་མཚོ་ཐོབ་པར་ཤོག །དེ་དག་འཁོར་བ་ཇི་སྲིད་དུ། །ནམ་ཡང་བདེ་ལས་
ཉམས་མ་གྱུར། །འགྲོ་བས་བྱང་ཆུབ་སེམས་དཔའ་ཡི། །གཞན་ཕན་བདེ་བ་རྒྱུན་མི་ཆད་ཐོབ་
ཤོག །འཇིག་རྟེན་ཁམས་རབ་འབྱམས་ན་དམྱལ་བ་དག །གང་དག་ཇི་སྙེད་ཡོད་པ་རྣམས། །
དེ་དག་ཏུ་ནི་ལུས་ཅན་རྣམས། །འཇིག་རྟེན་གྱི་ཁམས་བདེ་བ་ཅན་གྱི་བདེ་བ་ལྟ་བུས་དགའ་
བར་ཤོག །འཇིག་རྟེན་གྱི་ཁམས་རེ་རེའི་འོག་ན་ཡང་སེམས་ཅན་དམྱལ་བ་མནར་མེད་པ་དང་
བཅས་པའི་ཚ་བ་བརྒྱད་དང་། ཉེ་འཁོར་བ་བཅུ་དྲུག་དང་། གྲང་དམྱལ་བ་བརྒྱད་དང་བཅས་
པ་གནས་ངེས་པ་ཅན་དུ་ཡོད་པར་གསུངས་ཤིང་། མཛོད་ལས་ཀྱང་། འདི་འོག་སྟོང་ཕྲག་ཉི་ཤུ་
ན༑ ༑མནར་མེད་པ་ཡང་དེ་ཙམ་མོ། །དེ་ཡི་སྟེང་ན་དམྱལ་བ་བདུན། །མནར་མེད་པའི་སྟེང་ན་
་
，
，
，་
，
- 1
9
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རབ་ཏུ་ཚ་བ་དང་། ཚ་བ་དང༌། ངུ་འབོད་ཆེན་པོ་དང༌། ངུ་འབོད་དང་། བསྡུས་འཇོམས་དང་།
ཐིག་ནག་དང་། ཡང་སོས་སོ། །བརྒྱད་པོ་ཀུན་ལས་ལྷག་བཅུ་དྲུག །དེ་དག་གི་ནི་ངོས་བཞི་ན།།
མེ་མ་མུར་དང་ རོ་མྱགས་དང༌། །སྤུ་གྲིའི་ལམ་སོགས་ཆུ་བོ་ཡིན། །རལ་གྲི་ལོ་མ་ཅན་དང་
ལྕགས་ཀྱི་ཤལ་མ་ལི་མཚོན་ཆར་གཅིག་པས་སྤུ་གྲིའི་སོགས་ཁོངས་སུ་བསྡུའོ། །ཆུ་བུར་ཅན་
སོགས་ གྲང་བརྒྱད་ གཞན། འདི་ ལྟ་ སྟེ། ཆུ་བུར་ཅན་དང་ཆུ་བུར་རྡོལ་བ་དང༌། །སོ་ཐམ་
ཐམ་དང་ ཨ་ཆུ་ཟེར་བ་དང༌། ཀྱི་ཧུད་ཟེར་བ་དང༌། ཨུཏྤལ་ལྟར་གས་པ་དང་། པད་མ་ལྟར་
གས་པ་དང༌། པདྨ་ལྟར་ཆེར་གས་པའོ། །ཚེ་ཚད་ནི། མི་རྣམས་ཚེ་ལོ་ལྔ་བཅུ་ལ། །འདོད་པ་
དག་གི་ལྷ་རྣམས་ལས། །འོག་མ་དག་གི་ཉིན་ཞག་གཅིག །དེས་ན་ཚེ་ལོ་ལྔ་བརྒྱའོ། །གོང་མ་
གཉིས་ཀ་གཉིས་འགྱུར་རོ། །ཚེ་དང་ཉིན་ཞག་གཉི་ག་ཞེས་སྦྱར་རོ། །ཡང་སོས་ལ་སོགས་
དྲུག་རིམ་བཞིན་འདོད་ལྷའི་ཚེ་དང་ཞིག་ཞག་མཉམ། དེ་ཡང་དེ་དག་རྣམས་ཀྱི་ཚེ། །འདོད་
པའི་ལྷ་དང་འདྲ་བ་ཡིན། །རབ་ཏུ་ཚ་ཕྱེད་མནར་མེད་ནི། །བར་གྱི་བསྐལ་པའོ། །ཞེས་དང་།
ཏིལ་སྦྱང་ནས་ནི་ལོ་བརྒྱ་ཞིང་། །ཏིལ་གཅིག་ཕྱུང་བས་ཟད་གྱུར་པ། །ཆུ་བུར་ཅན་གྱི་ཚེ་ཡིན་
ཏེ༑ ༑གཞན་གྱི་ཚེ་ནི་ཉི་ཤུས་བསྒྱུར།། ཞེས་གསུངས་པའོ། །དེ་ལྟར་གྲང་བས་ཉམ་ཐག་དྲོ་
ཐོབ་ཤོག །བྱང་ཆུབ་སེམས་དཔའི་སྨོན་ལམ་སྤྲིན་ཆེན་ལས། བྱུང་པའི་ཆུ་བོ་མཚོ་ཆེན་པོ་ལྟར་
མཐའ་ཡས་པའི་ཆར་རྣམས་ཀྱིས། ཡང་སོས་ལ་སོགས་པ་ཚ་བས་ཉམ་ཐག་བསིལ་བར་ཤོག།
བྱང་ཆུབ་སེམས་དཔའ་འདོད་ལོག་གི་རྣམ་སྨིན་རལ་གྲི་ལོ་མའི་ནགས་ཚལ་ཡང་། དེ་ལ་
དགའ་ཚལ་སྡུག་གུར་ཤོག །ཤལ་མ་ལི་ཡི་སྡོང་པོ་ཡང་། །དཔག་བསམ་ཤིང་དུ་འཁྲུངས་པར་
ཤོག །ཐིང་རིལ་ངུར་པ་དག་དང་ངང་པ་དང་། །བཞད་སོགས་སྐད་སྙན་འབྱིན་པས་མཛེས་
གྱུར་ཅིག །པད་མ་དྲི་བསུང་ཆེ་ལྡན་མཚོ་དག་གིས། །དམྱལ་བའི་ས་ཕྱོགས་དག་ནི་ཉམས་
དགར་ཤོག །སོལ་ཕུང་དེ་དག་རིན་ཆེན་ཕུང་པོར་གྱུར། །བསྡུས་འཇོམས་རི་བོ་རྣམས་ཀྱང་མཆོད་པ་ཡི།།
- 19 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
གཞལ་མེད་ཁང་དུ་སྣང་བར་གྱུར་ཅིག །དེ་ཡང་བདེར་གཤེགས་སྲས་བཅས་ཀྱིས་གང་བར་
ཤོག །ཡང་སོས་སུ་མདག་མ་རྡོ་བསྲེགས་མཚོན་གྱི་ཆར་པ་འབབ་པ་དག །དེང་ནས་བཟུང་སྟེ་
མེ་ཏོག་ཆར་པར་གྱུར། །ཕན་ཚུན་མཚོན་གྱིས་འདེབས་པ་དེ་ཡང་ནི། །དེ་ནས་རྩེད་མོ་རྩེ་ཕྱིར་
མེ་ཏོག་འཕེན་པར་ཤོག །ཉེ་འཁོར་བའི་ཆུ་བོ་རབ་མེད་མེ་དང་འདྲ་ནང་བྱིང་བ་དག །ཤ་ཀུན་
ཞིག་གྱུར་རུས་གོང་མེ་ཏོག་ཀུན་དའི་མདོག །བདག་གི་དགེ་བའི་སྟོབས་ཀྱིས་ལྷ་ཡི་ལུས་ཐོབ་
ནས། །ལྷ་མོ་རྣམས་དང་ལྷན་ཅིག་ཁྲུས་ཀྱི་ཆུ་བོ་དལ་གྱིས་འབབ་པ་རྣམས་སུ་རྩེ་ཞིང་གནས་
པར་ཤོག །ཆོ་འཕྲུལ་མཐོང་བའི་ཚེ་ཅི་ཕྱིར་འདིར་ནི་གཤིན་རྗེའི་མི་དང་ཁྭ་དང་བྱ་རྒོད་མི་ཟད་
རྣམས་སྐྲག་བྱེད། ཀུན་ནས་མུན་བསལ་བདེ་བའི་དགར་བསྐྱེད་པའི་མཐུ་བཟང་འདི་ཀོ་སུ་ཡི་
མཐུ་སྙམ་སྟེ། གྱེན་དུ་བལྟས་ནས་ནམ་མཁའི་དཀྱིལ་ན་སྐྱབས་གནས་མཐུ་ལྡན་ཕྱག་ན་རྡོ་རྗེ་
འབར་བ་བཞུགས་མཐོང་ནས། རབ་ཏུ་དགའ་བའི་ཤུགས་ཀྱིས་སྡིག་དང་བྲལ་ན་འདི་དང་
ལྷན་ཅིག་ འགྲོགས་པར་ཤོག །ཡང་མེ་ཏོག་ ཆར་ པ་ སྤོས་ ཆུ་ དང་འདྲེས་བབས་པ་ཡིས།
དམྱལ་བའི་མེ་མདག་ཆིལ་ཆིལ་གསོད་པ་མཐོང་གྱུར་ནས། །གློ་བུར་བདེ་བས་ཚིམ་པ་འདི་ཅི་
བསམས་ པ་དང༌། །སེམས་དམྱལ་རྣམས་ ཀྱིས་ ཕྱག་ན་པད་མོ་ཅན་མགོན་པོ་སྤྱན་རས་
གཟིགས་མཐོང་བར་ཤོག །ཐོག་མར་མཐོང་བ་ཁ་ཅིག་གིས་གྲོགས་དག་འཇིགས་པ་བོར་ལ་
རིངས་པར་ཚུར་ཤོག་འུ་བུའི་ཐད་དུ་ནི། གང་གི་མཐུ་ཡིས་སྡུག་བསྔལ་ཐམས་ཅད་དང་བྲལ་
ཞིང་དགའ་བའི་ཐུགས་སྦྱིན་ལ། འགྲོ་བ་ཀུན་ནས་ཡོངས་སྐྱོབ་བྱང་ཆུབ་སེམས་དཔའ་འོད་
དང་ལྡན་ཞིང་བདག་ལ་ཐུགས་བརྩེ་བ་སྐྱེས་གྱུར་པ། གཞོན་ནུ་རལ་པའི་ཟུར་ཕུད་ལྔ་པ་ཅན་
གཟི་བརྗིད་འབར་ཞིང་འཇིགས་པ་མེད་པར་བྱེད་པ་སུ་ཞིག་ལྟར་ཕྱིན་ཟིན་གྱིས། སེམས་ཅན་
དམྱལ་བ་ཁྱེད་རྣམས་ཀྱིས་ལྟོས་ཤིག །སུ་ལ་ཞེ་ན། ལྷ་བརྒྱའི་ཅོད་པན་དག་གིས་ཞབས་ཀྱི་
པད་མོ་ལ་མཆོད་ཅིང་། ཐུགས་རྗེའི་དབང་གིས་བརླན་པ་དང་བཅས་པའི་སྤྱན་ལྡན་དབུ་ལ་མེ་
- }
9
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏོག་དུ་མའི་ཚོགས་ཀྱི་ཆར་འབབ་པ། ཁང་བརྩེགས་ཡིད་འོང་དུ་མའི་ནང་ན་ལྷ་མོ་སྟོང་ཕྲག་
བསྟོད་དབྱངས་སྒྲོགས་ལྡན་ཡིད་ལ་ལྟོས་ཞེས། སྦྱིན་པ་དང་ཐམས་ཅད་ཀྱིས་མགོན་པོ་འཇམ་
དབྱངས་དེ་འདྲ་མཐོང་ནས་ད་ནི་སེམས་ཅན་དམྱལ་བ་རྣམས་དགའ་བའི་ཀུ་ཅོ་འདོན་པར་
ཤོག །དེ་ལྟར་བདག་གི་དགེ་བས་རྒྱལ་བའི་སྲས་པོ་ཀུན་ཏུ་བཟང་པོ་དང་བྱམས་པ་ལ་སོགས།
བྱང་ཆུབ་སེམས་དཔའ་རྣམས་སྒྲིབ་པ་མེད་པའི་སྤྲིན་ལས་བདེ་བ་དང་། བསིལ་ཞིང་དྲི་ཞིམ་
ངད་ལྡང་སྤོས་ཆུའི་ཆར་བ་འབེབས་མཐོང་ནས། སེམས་ཅན་དམྱལ་བ་དེ་དག་མངོན་པར་
དགའ་གྱུར་ཅིག ། །
དུད་འགྲོ་རྣམས་ཀྱང་གཅིག་ལ་གཅིག །ཟ་བའི་འཇིགས་དང་བྲལ་བར་ཤོག །སྒྲ་
མི་སྙན་པའི་མི་དཔག་བསམ་གྱི་ཤིང་ལ་སོགས་པའི་འབྱོར་པ་བཟང་པོ་ལ་ལོངས་སྤྱོད་པ་
བཞིན་དུ། ཡི་དྭགས་རྣམས་ནི་བདེ་བར་ཤོག །འཕགས་པ་སྤྱན་རས་གཟིགས་དབང་གི།
ཕྱག་ནས་འབབ་པའི་འོ་རྒྱུན་གྱིས། །ཡི་དྭགས་རྣམས་ནི་ཚིམ་བྱས་ཤིང་། ཁྲུས་བྱས་རྟག་ཏུ་
བསིལ་བར་ཤོག །གཞན་ཡང་འཇིག་རྟེན་དུ་ལོང་བ་རྣམས་ཀྱིས་གཟུགས་མཐོང་ཤོག །འོན་
པས་རྟག་ཏུ་སྒྲ་ཐོས་པར་ཤོག །ལྷ་མོ་སྒྱུ་འཕྲུལ་མ་ལ་ཐུབ་པ་ཆེན་པོ་འཁྲུངས་པ་བཞིན་དུ་ནི།
སྦྲུམ་མའང་གནོད་མེད་བཙའ་བར་ཤོག །གཅེར་བུ་རྣམས་ཀྱི་གོས་དང་ནི། །བཀྲེས་པ་རྣམས་
ཀྱིས་ཟས་ དང་ནི། །སྐོམ་པ་རྣམས་ཀྱིས་ཆུ་དག་དང༌། །བཏུང་བ་ཞིམ་པོ་ཐོབ་པར་ཤོག།
བཀྲེན་པ་རྣམས་ཀྱིས་ནོར་དང་ནི། །མྱ་ངན་ཉམ་ཐག་དགའ་ཐོབ་ཤོག །ཡི་ཆད་རྣམས་ཀྱང་
ཡིད་སོས་ཤིང་། །བརྟན་པ་ཕུན་སུམ་ཚོགས་པར་ཤོག །སེམས་ཅན་ནད་པ་ཇི་སྙེད་པ། །མྱུར་
དུ་ནད་ལས་ཐར་གྱུར་ཅིག །འགྲོ་བའི་ནད་ནི་མ་ལུས་པ། །རྟག་ཏུ་འབྱུང་བའང་མེད་པར་ཤོག།
སྐྲག་པ་རྣམས་ནི་འཇིགས་མེད་ཤོག །བཅིངས་པ་རྣམས་ནི་གྲོལ་བར་གྱུར། །མཐུ་མེད་རྣམས་
ནི་མཐུ་ལྡན་ཞིང་། །སེམས་ནི་ཕན་ཚུན་གཉེན་གྱུར་ཅིག །མགྲོན་པོ་དག་ནི་ཐམས་ཅད་ལ།།
- 19 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
ཕྱོགས་རྣམས་ཐམས་ཅད་བདེ་བར་ཤོག །དགོས་པ་གང་གི་དོན་དུ་འགྲོ་བྱེད་པ། །དེ་འབད་མི་
དགོས་འགྲུབ་གྱུར་ཅིག །ནོར་བུ་ལྡོན་པ་ལ་སོགས་པ་གྲུ་དང་གྲུ་ཆེན་གཟིངས་སུ་ཞུགས་པ་
རྣམས། ཡིད་ལ་བསམ་པ་འགྲུབ་གྱུར་ཏེ། །ཆུ་ཡི་ངོགས་སུ་བདེར་ཕྱིན་ནས། །གཉེན་དང་
ལྷན་ཅིག་དགའ་བར་ཤོག །མྱ་ངམ་དགོན་པ་རྣམས་སུ་ལམ་གོལ་འཁྱམས་པ་རྣམས། ལམ་
སྟོན་པའི་མགྲོན་པོ་དག་དང་ཕྲད་གྱུར་ནས། ཆོམ་རྐུན་སྟག་སོགས་འཇིགས་མེད་པར། །མི་
ངལ་བདེ་བླག་འགྲོ་བར་ཤོག །དགོན་སོགས་ལམ་མེད་ཉམ་ང་བར། །བྱིས་པ་རྒན་པོ་མགོན་
མེད་པ། །གཉིད་ལོག་མྱོས་ཤིང་ རབ་མྱོས་རྣམས། །ལྷ་དག་བསྲུང་བར་བྱེད་པས་བར་ཆད་
མེད་པར་ཤོག །མི་དལ་བརྒྱད་པོ་ཀུན་ལས་ཐར་བ་དང༌། དད་པ་དང་ཤེས་རབ་དང་སྙིང་
བརྩེར་ལྡན་ཞིང་། ཟས་དང་སྤྱོད་པ་ཀུན་ཚོགས་ནས། །རྟག་ཏུ་ཚེ་ རབས་དྲན་གྱུར་ཅིག །
སེམས་ཅན་ཐམས་ཅད་ནམ་མཁའི་མཛོད་བཞིན་དུ། །ལོངས་སྤྱོད་ཟད་པ་མེད་པར་ཤོག །
དེའི་དོན་དུ་རྩོད་པ་མེད་ཅིང་འཚེ་མེད་པར། རང་དབང་དུ་ནི་སྤྱོད་པར་ཤོག །སེམས་ཅན་གཟི་
བརྗིད་ཆུང་ངུ་གང་། །དེ་དག་གཟི་བརྗིད་ཆེ་བར་ཤོག །དཀའ་ཐུབ་ཅན་གང་གཟུགས་ངན་པ།།
གཟུགས་བཟང་ཕུན་སུམ་ཚོགས་གྱུར་ཅིག །འཇིག་རྟེན་བུད་མེད་ཇི་སྙེད་པ། །དེ་དག་སྐྱེས་པ་
ཉིད་གྱུར་ཅིག །མ་ རབས་རྣམས་ནི་མཐོ་ཐོབ་ཅིང་། །ང་རྒྱལ་དག་ཀྱང་བཅོམ་པར་ཤོག །
བདག་གི་བསོད་ནམས་འདི་ཡིས་ནི། །སེམས་ཅན་ཐམས་ཅད་མ་ལུས་པ། །སྡིག་པ་ཐམས་
ཅད་སྤང་བར་ཤོག །བྱང་ཆུབ་ཀྱི་སེམས་ཡིད་ལ་བྱེད་པ་དང་མི་འབྲལ་ཞིང་། གཞན་དོན་བྱང་
ཆུབ་སྤྱོད་ལ་གཞོལ་བ་དང༌། སངས་རྒྱས་རྣམས་ཀྱིས་ཡོངས་བཟུང་ཞིང་། །བདུད་ཀྱི་ལས་
ཀྱང་སྤངས་བར་ཤོག །སེམས་ཅན་དེ་དག་ཐམས་ཅད་ནི། །ཚེ་ཡང་དཔག་མེད་རིང་བར་ཤོག།
རྟག་པ་བདེ་བས་འཚོ་གྱུར་ཞིང་། །འཆི་བའི་སྒྲ་ཡང་སྒྲགས་པར་མ་གྱུར་ཅིག །དཔག་བསམ་
ཤིང་གི་སྐྱེད་མོས་ཚལ། །ཡིད་འོང་རྣམས་སངས་རྒྱས་དང་ནི་སངས་རྒྱས་སྲས། ཆོས་སྙན་
- 19 7 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒྲོགས་པས་གང་བ་ཡིས། །སའི་ཕྱོགས་རྣམས་ཐམས་ཅད་གང་བར་ཤོག །ཐམས་ཅད་དུ་ཡང་
ས་གཞི་དག །སེག་ལ་དང་གྱོ་མོ་དང་ཚྭ་སྒོ་ཅན་ལ་སོགས་མེད་པ་དང༌། ལག་མཐིལ་ལྟར་
མཉམ་ནོར་བུ་བཻཌཱུརྱའི། །རང་བཞིན་འཇམ་པོར་གནས་གྱུར་ཅིག །ཞིང་ཁམས་སོ་སོར་
སངས་རྒྱས་ཀྱི་འཁོར་གྱི་དཀྱིལ་འཁོར་ཡོད་རྒྱུར་ཡང་། ཕལ་ཆེར་ཐེག་ཆེན་བྱང་ཆུབ་སེམས་
དཔའ་མང་པོ་རྣམས། རང་གི་ལེགས་སྤྱོད་གཞན་ཕན་མཛད་པས་ས་སྟེ་དག །བརྒྱན་པར་
མཛད་དེ་ཡུན་རིང་བཞུགས་པར་གྱུར་ཅིག །ལུས་ཅན་ཀུན་གྱིས་བྱ་དང་ནི། །ཤིང་དང་འོད་
ཟེར་ཐམས་ཅད་དང༌། །ཐ་ན་ནམ་མཁའ་ལས་ཀྱང་ཆོས་ཀྱི་སྒྲ། །རྒྱུན་མི་ཆད་པ་ཐོས་པར་ཤོག།
སེམས་ཅན་དེ་དག་རྟག་ཏུ་སངས་རྒྱས་དང་། སངས་རྒྱས་སྲས་བྱང་ཆུབ་སེམས་དཔའ་དུ་མ་
དང་ཕྲད་གྱུར་ཅིག །ཕྲད་ནས་ཀྱང་མཆོད་པའི་སྤྲིན་ནི་མཐའ་ཡས་པས། འགྲོ་བའི་བླ་མ་དེ་
རྣམས་མཆོད་ཅིང་བཀའ་དྲིན་རྒྱ་ཆེར་ནོད་པར་ཤོག །ལྷ་ཡང་དུས་སུ་ཆར་འབེབས་ཤིང་། །ལོ་
ཐོག་ཕུན་སུམ་ཚོགས་པར་ཤོག །རྒྱལ་པོ་ཆོས་བཞིན་བྱེད་གྱུར་ཅིག །འཇིག་རྟེན་དག་ཀྱང་
དར་བར་ཤོག །སྨན་རྣམས་མཐུ་དང་ལྡན་པ་དང་། །གསང་སྔགས་བཟླས་བརྗོད་འགྲུབ་པར་
ཤོག །མཁའ་འགྲོ་སྲིན་པོ་ལ་སོགས་པ། །གདུག་པ་ཅན་རྣམས་ཀྱང་སྙིང་རྗེའི་སེམས་དང་
ལྡན་གྱུར་ཅིག །སེམས་ཅན་འགའ་ཡང་སྡུག་པར་མ་གྱུར་ཅིག །སྡིག་པར་མ་གྱུར་ཅིག །ན་
བར་མ་གྱུར་ཅིག །འཇིགས་དང་བརྙས་པར་མི་འགྱུར་ཞིང་། །འགའ་ཡང་ཡིད་མི་བདེ་བ་ཙམ་
དུའང་མ་གྱུར་ཅིག །གང་དུ་དགེ་འདུན་དང་གཙུག་ལག་གི་གཞུང་གནས་པའི་ཁང་པ་རྣམས་
ཀྱང་ལུང་ཀློག་པ་དང་ཁ་དོན་བྱེད་པ་དང་འཛིན་པ་ལ་སོགས་པ་རྣམས་ཀྱིས་བསྟན་པ་རྒྱས་
པས་ལེགས་པར་ཡུན་རིང་དུ་གནས་པར་ཤོག །རྟག་ཏུ་དགེ་འདུན་ཐུགས་མཐུན་པ་དང་།
དགེ་འདུན་དོན་ཆོས་སྤྱོད་རྒྱ་ཆེན་ཡང་འགྲུབ་པར་ཤོག །ཐོས་བསམ་སྒོམ་གསུམ་ལ་བསླབ་
པར་འདོད་པའི་དགེ་སློང་རྣམས། དབེན་པ་དག་ཀྱང་ཐོབ་པར་ཤོག །དེར་ཡང་གཡེང་བ་
- 19 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༧
ཐམས་ཅད་སྤངས་ནས་ནི། སེམས་ནི་ལས་རུང་བསྒོམ་གྱུར་ཅིག །དགེ་སློང་མ་རྣམས་བསོད་
སྙོམས་རྙེད་ལྡན་ཞིང་། འཐབ་དང་གནོད་པ་སྤོང་བར་ཤོག །དེ་བཞིན་རབ་ཏུ་བྱུང་བ་ཀུན། །
ཚུལ་ཁྲིམས་ཉམས་པ་མེད་པར་ཤོག །གལ་ཏེ་ཚུལ་ཁྲིམས་འཆལ་བ་སྲིད་ནའང་དེས་ཡིད་བྱུང་
ནས། རྟག་ཏུ་སྡིག་པ་ཟད་བྱེད་ཤོག །བདེ་འགྲོ་དག་ཀྱང་ཐོབ་པར་ཤོག །དེར་ཡང་བརྟུལ་
ཞུགས་མི་ཉམས་ཤོག །མཁས་པ་སྡེ་སྣོད་འཛིན་པ་རྣམས་ནི་བཀུར་བ་དང་། བསོད་སྙོམས་
དག་ཀྱང་རྙེད་པར་ཤོག །རྒྱུད་ནི་ལས་སུ་རུང་བ་ཡོངས་སུ་དག་པ་དང་། ཕྱོགས་རྣམས་ཀུན་ཏུ་
གྲགས་པར་ཤོག །ངག་གི་ཉེས་པ་ལ་སོགས་པས་ངན་སོང་སྡུག་བསྔལ་མི་མྱོང་ཞིང་། །
དཀའ་བ་སྤྱད་པ་མེད་པར་ཡང༌། །ལྷ་བས་ལྷག་པའི་ལུས་ཀྱིས་ནི། །དེ་དག་སངས་རྒྱས་མྱུར་
འགྲུབ་ཤོག །སེམས་ཅན་ཀུན་གྱིས་ལན་མང་དུ། །སངས་རྒྱས་ཐམས་ཅད་མཆོད་བྱེད་ཅིང་།།
སངས་རྒྱས་ཀྱི་ཕྲིན་ལས་བདེ་བ་བསམ་ཡས་ཀྱིས། རྟག་ཏུ་བདེ་དང་ལྡན་གྱུར་ཅིག། བྱང་ཆུབ་
སེམས་དཔའ་རྣམས་ཀྱིས་ནི། །འགྲོ་དོན་ཐུགས་ལ་དགོངས་འགྲུབ་ཤོག །མགོན་པོ་ཡིས་ནི་
གང་དགོངས་པ། །སེམས་ཅན་རྣམས་ལ་ཕྲིན་ལས་དེ་འབྱོར་ཤོག །དེ་བཞིན་རང་སངས་རྒྱས་
རྣམས་དང༌། །ཉན་ཐོས་རྣམས་ཀྱང་བདེ་གྱུར་ཅིག །ལྷ་དང་ལྷ་མིན་མི་རྣམས་ཀྱིས། །རྟག་ཏུ་
མཆོད་པའི་བསམ་ལྡན་ཤོག །ཅེས་རྒྱ་དཔེར་འབྱུང་ངོ༌། །བདག་ཀྱང་འཇམ་དབྱངས་བཀའ་
དྲིན་གྱིས། །ས་རབ་དགའ་བ་ཐོབ་བར་དུ། །རྟག་ཏུ་ཚེ་རབས་དྲན་པ་དང་། །རབ་ཏུ་བྱུང་བ་
ཐོབ་པར་ཤོག །འགྲེལ་ཆེན་རྣམས་ལས་སློབ་དཔོན་འདི་འཕགས་པའི་གང་ཟག་ཏུ་གསུངས་
ཀྱང་འདིར་ས་རབ་དགའ་བ་ཐོབ་བར་དུ་ཞེས་པ་ནི་རྗེས་འཇུག་སོ་སོ་སྐྱེ་བོའི་སྨོན་ལམ་ལ་
དགོངས་པའོ། །བདག་ནི་ཁ་ཟས་ གྱི་ནས་ཀྱང༌། །ཉམས་དང་ལྡན་ཞིང་འཚོ་བར་ཤོག །ཚེ་
རབས་ཀུན་ཏུ་དབེན་གནས་པ། །ཕུན་སུམ་ལྡན་པ་ཐོབ་གྱུར་ཅིག །གང་ཚེ་ཞལ་ལྟ་བར་འདོད་
པ་དང་ཐེ་ཚོམ་ཅུང་ཟད་དྲི་བར་འདོད་ན་ཡང་། མགོན་པོ་འཇམ་དབྱངས་དེ་ཉིད་ནི། །གེགས་
，
- 19 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པར་ཡང་མཐོང་བར་ཤོག །ཕྱོགས་བཅུ་ནམ་མཁའི་མཐས་གཏུགས་པའི། །སེམས་ཅན་
ཀུན་དོན་སྒྲུབ་པའི་ཕྱིར། །ཇི་ལྟར་འཇམ་དབྱངས་དང་ཀུན་ཏུ་བཟང་པོས་གཞན་དོན་སྤྱོད་
མཛད་པ་ལྟར། བདག་གི་སྤྱོད་པའང་དེ་འདྲར་ཤོག །ཇི་སྲིད་ནམ་མཁའ་གནས་པ་དང་། །
འགྲོ་བ་ཇི་སྲིད་གནས་གྱུར་པ། །དེ་སྲིད་བདག་ནི་གཞན་དོན་ལ་བརྩོན་པས་གནས་གྱུར་ནས།
འགྲོ་བའི་སྡུག་བསྔལ་སེལ་བར་ཤོག །འགྲོ་བའི་སྡུག་བསྔལ་གང་ཅིའང་རུང༌། །དེ་ཀུན་
བདག་ལ་སྨིན་གྱུར་ཅིག །བདག་གི་བྱང་ཆུབ་སེམས་དཔའི་དགེ་ཀུན་གྱིས། །འགྲོ་བ་བདེ་ལ་
སྤྱོད་པར་ཤོག །འགྲོ་བའི་སྡུག་བསྔལ་སེལ་བའི་སྨན་གཅིག་པུ། བདེ་བ་ཐམས་ཅད་འབྱུང་
བའི་གནས། །སངས་རྒྱས་ཀྱི་བསྟན་པ་བསྟན་འཛིན་རྙེད་དང་བཀུར་བསྟི་དང་། བཅས་ཏེ་
ཡུན་རིང་གནས་གྱུར་ཅིག །ཡི་དམ་གང་གི་དྲིན་གྱིས་དགེ་བློ་བྱུང་། །འཇམ་པའི་དབྱངས་ལ་
ཕྱག་འཚལ་ལོ། །འདྲེན་པ་གང་གི་དྲིན་གྱིས་བདག་དར་བ། །དགེ་བའི་བཤེས་གཉེན་རྣམས་
ལའང་བདག་ཕྱག་འཚལ། རྗེས་སུ་བཟུང་ནས་དུས་ཐམས་ཅད་དུ་རྒྱལ་བའི་བསྟན་པ་དང་
འགྲོ་བ་དུ་མ་ལ་ཕན་པར་གྱུར་ཅིག །བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས་ཡོངས་
སུ་བསྔོ་བ་ཞེས་བྱ་བ་སྟེ་ལེའུ་བཅུ་པའོ།། །།
བྱང་ཆུབ་སེམས་དཔའི་སྤྱོད་པ་ལ་འཇུག་པ་སློབ་དཔོན་ཤཱན་དེ་བས་མཛད་པ་
རྫོགས་སོ། །རྒྱ་གར་གྱི་མཁན་པོ་སརྦ་ཛྙཱ་དེ་བ་དང་། ཞུ་ཆེན་གྱི་ལོ་ཙཱ་བ་བནྡེ་དཔལ་བརྩེགས་
ཀྱིས་ཁ་ཆེའི་དཔེ་ལ་གཏུགས་ཏེ་གཏན་ལ་ཕབས་པའོ། །སླད་ཀྱིས་རྒྱ་གར་གྱི་མཁན་པོ་དྷརྨ་ཤྲཱི་
བྷ་དྲ་དང་། ཞུ་ཆེན་གྱི་ལོ་ཙཱ་བ་བནྡེ་རིན་ཆེན་བཟང་པོ་དང་། ཤཱཀྱ་བློ་གྲོས་ཀྱིས་ཡུལ་དབུས་ཀྱི་
དཔེ་འགྲེལ་པ་དང་མཐུན་པར་བཅོས་ཤིང་བསྒྱུར་ཏེ་གཏན་ལ་ཕབ་པའོ། །ཡང་དུས་ཕྱིས་རྒྱ་
གར་གྱི་མཁན་པོ་སུ་མ་ཏི་ཀིརྟི་དང༌། ལོ་ཙཱ་བ་ཤཱཀྱའི་དགེ་སློང་བློ་ལྡན་ཤེས་རབ་ཀྱིས་ཡུལ་
དབུས་ཀྱི་དཔེ་འགྲེལ་པ་དང་བསྟུན་ནས་བཅོས་ཤིང་བསྒྱུར་ཏེ་གཏན་ལ་ཕབ་པའོ། །
- 2 （) (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཇོ་ནང་ལོ་ཆེན་དཀའ་འགྲེལ་བཞུགས། ༼༧
རྒྱལ་བ་ཀུན་གྱི་བགྲོད་པ་གཅིག་པའི་ལམ། །རྒྱལ་བའི་སྲས་རྣམས་ཚུལ་བཞིན་
འཇུག་པའི་སྒོ། །རྒྱལ་སྲས་ཞི་བའི་ལྷ་ཡིས་རབ་ཕྱེ་བ། །རྒྱལ་བའི་གསུང་བཞིན་འདིར་ཡང་
གསལ་བར་བགྱིས། །ཕལ་ཆེར་མདོ་དང་འགྲེལ་པའི་དབང་བྱས་མོད། །འོན་ཀྱང་བདག་བློ་
བྱིས་པའི་དབང་གྱུར་པས། །ཉེས་པ་མཆིས་ན་མཁས་ལ་བཟོད་པར་གསོལ། །སླན་ཆད་
འཁྲུལ་མེད་གོ་འཕང་ཐོབ་གྱུར་ཅིག །འདི་ལ་བསྐུལ་ཞིང་མཐུན་རྐྱེན་སྒྲུབ་པ་དང༌། །བདག་
གིས་འབད་ལས་བསོད་ནམས་གང་སྐྱེས་པ། །དེ་ཡིས་ནམ་མཁའི་མཐས་གཏུགས་འགྲོ་བ་
ཀྱིས་སྡེ་སྣོད་དུ་མའི་དོན་ཐུགས་སུ་ཆུད་ཅིང་ཡོན་ཏན་དུ་མའི་དཔལ་འབྱོར་གྱིས་འགྲོ་བ་མང་
པོའི་འདྲེན་པ་ཆེན་པོར་གྱུར་པ། ཡོངས་ཀྱི་དགེ་བའི་བཤེས་གཉེན་མཁན་པོ་ནམ་མཁའ་ཡེ་
ཤེས་དང་། མཁན་པོ་ཞང་ཆོས་རྒྱལ་རིན་ཆེན་དང༌། མཁན་པོ་བྱམས་པའི་དཔལ་ལ་སོགས་
སློབ་མ་དགེ་བའི་བཤེས་གཉེན་མང་པོས་གསོལ་བ་བཏབ་པའི་ངོར། ཤཱཀྱའི་དགེ་སློང་སྐད་
གཉིས་སྨྲ་བ་བློ་གྲོས་དཔལ་བཟང་པོས་གཙོ་ཆེ་བར་མཁས་པ་ཆེན་པོ་ཤེས་རབ་འབྱུང་གནས་
བློ་གྲོས་ཀྱི་འགྲེལ་པ་དང་བསྟུན་ནས་གསལ་བར་བགྱིས་པའི་ཡི་གེ་པ་ནི་དགེ་སློང་སྟོན་པ་
བརྩོན་ འགྲུས་ སེང་ གེའོ།། །།ཆོས་འདིའི་བརྒྱུད་པ་ནི། སློབ་དཔོན་ཆེན་པོ་ཤཱནྡ་དེ་བ། དུལ་བའི་ལྷ། སུ་ག་ཏ་ཤྲཱི་བྷ་དྲ།
བྲམ་ཟེ་ནག་པོ་ཞབས། ཁ་ཆེ་ཛྙཱ་ན་ཤྲཱི། ལོ་ཙཱ་བ་ཆེན་པོ་བློ་ལྡན་ཤེས་རབ། ཁྱུང་པོ་གྲགས་ཡེ། རྒྱ་དམར། ཕྱུ་པ། གཙང་པ།
མཁན་པོ་མཚུར། གཙང་པ་རྡོ་རྗེ་ སེངྒེ། སྐྱི་སེང་གེ་རྒྱལ་མཚན། ཚུལ་ཁྲིམས་སེང་གེ །རིན་ཆེན་རྒྱལ་མཚན། དེ་ལ་བློ་གྲོས་
དཔལ་བཟང་པོ་བདག་གིས་ཞུས་སོ། །བསྟན་པ་དང་སེམས་ཅན་ལ་ཕན་པར་གྱུར་ཅིག། །། །
བ 20 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༄༅། །བྱང་ཆུབ་སེམས་པའི་སྤྱོད་པ་ལ་འཇུག་པའི་འགྲེལ་
པ་སྤྱོད་པ་རབ་ཏུ་གསལ་བ་ཞེས་བྱ་བ་
བཞུགས་སོ། །
བོ་དོང་པཎ་ཆེན་ཕྱོགས་ལས་རྣམ་རྒྱལ་གྱིས་མཛད།
༄༅། །རྒྱ་གར་སྐད་དུ། བོ་དྷི་ས་ཏྭ་ཙརྱ་ཨ་ཝ་ཏ་ར་བྲི་ཏི་པྲ་ཏྱ་བ་བྷ་ས་ན་མཿ བོད་
སྐད་དུ། བྱང་ཆུབ་སེམས་པའི་སྤྱོད་པ་ལ་འཇུག་པའི་འགྲེལ་པ། སྤྱོད་པ་རབ་ཏུ་གསལ་བ་
ཞེས་བྱ་བ། སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །རབ་
མཛེས་གཞོན་ནུའི་སྐུ་མངའ་འཇམ་པའི་དབྱངས། །མཁྱེན་རབ་དབང་པོའི་ཞབས་ལ་གུས་
བཏུད་ནས། །མདོ་དོན་རྒྱ་མཚོའི་ནོར་བུ་སྤྱོད་ལ་འཇུག །རྣམ་བཤད་རྒྱལ་མཚན་རྩེ་མོར་རབ་
གསལ་བྱ། ། །
འདིར་རྒྱལ་སྲས་རྣམས་ཀྱི་ཐུན་མོང་མ་ཡིན་པའི་སྤྱོད་པ་རླབས་པོ་ཆེ་གསལ་བར་
བྱེད་པ་བྱང་ཆུབ་སེམས་པའི་སྤྱོད་པ་ལ་འཇུག་པ་ལ་དོན་གསུམ་སྟེ། བསྟན་བཅོས་ལ་འཇུག་
པའི་ཡན་ལག །འཇུག་བྱ་བསྟན་བཅོས་ཀྱི་རང་བཞིན། བརྩམས་པ་མཐར་ཕྱིན་པའི་བྱ་བའོ།།
བསྟན་བཅོས་ལ་འཇུག་པའི་ཡན་ལག་ལའང་གསུམ་སྟེ། དགོས་པ་དང༌། བསྡུས་པ་དང༌།
ཚིག་དོན་ནོ། །དགོས་པའི་དོན་ལ་མཆོད་པར་བརྗོད་པའི་དགོས་པ་ནི་བསྟན་བཅོས་རྩོམ་པ་
ལ་སོགས་པ་གནས་སྐབས་དང་མཐར་ཐུག་གི་འགལ་རྐྱེན་སྤང་ཞིང་མཐུན་རྐྱེན་སྒྲུབ་པར་བྱ་
བ་དང་། དེ་དང་ཕལ་པ་ལ་མཆོད་པར་བརྗོད་པའི་དགོས་པ། རང་ཉིད་སྐྱེས་བུ་དམ་པའི་སྤྱོད་
2 0 2



་
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། (༧
པ་དང་མཐུན་པར་སྟོན་པས་གཞན་དང་བ་སྐྱེད་པ་ལ་སོགས་པའོ། །བཤད་པར་དམ་བཅས་
པའི་དགོས་པ་ནི། བསྟན་བཅོས་ཀྱི་ལུས་རགས་པའི་གནས་ཚུལ་བརྗོད་བྱ་དང་དགོས་པ་ལ་
སོགས་པ་ཆོས་བཞི་མེད་པའི་ལོག་པར་རྟོག་པ་བསལ་ནས། དོན་འགྱུར་གྱི་ཐེ་ཚོམ་སྐྱེད་པ་
ཉིད་ཀྱིས་བསྟན་བཅོས་ལ་འཇུག་པའི་ཆེད་དུའོ། །བསྡུས་པའི་དོན་ནི། གཙོ་བོ་དང༌། ཕལ་
པའི་ཡུལ་དམ་པ་ལ་ཕྱག་འཚལ་ནས། རྒྱལ་སྲས་ཀྱི་སྡོམ་པའི་ཉམས་སུ་བླང་བའི་ཚུལ་རྣམས་
རྒྱལ་བ་སྲས་བཅས་ཀྱི་ལུང་བཞིན་མདོར་བསྡུས་ནས་རང་གཞན་ལ་ཕན་པའི་ཕྱིར་དུ་བརྗོད་
པར་བྱ། ཞེས་པའོ། །འདིར་ཁ་ཅིག་བཤད་པར་དམ་བཅའ་བ་དང་། ཁེངས་སྐྱུང་བ་སོགས་
ལོགས་སུ་འཆད་པ་ནི་མི་རིགས་ཏེ། གཞུང་འདི་གཙོ་བོར་རང་དོན་ཙམ་དུ་བརྩམས་སོ་
ཞེས་ཁེངས་སྐྱུང་བའི་སྒོ་ནས་བཤད་པར་དམ་བཅས་པའི་ཕྱིར་རོ། །ཚིག་གི་དོན་ནི། ཁ་ཅིག་
ན་རེ། བདེ་གཤེགས་ནི་ སངས་ རྒྱས་དཀོན་མཆོག་སྟེ། དེར་ཡང་ སྤངས་རྟོགས་ཁྱད་པར་
གསུམ་ལྡན་ནོ། །ཆོས་ཀྱི་སྐུ་མངའ་བ་ནི། ཆོས་དཀོན་མཆོག་སྟེ། དེ་ཡང་སྤངས་རྟོགས་མཐར་
ཐུག་པའོ། །ཞེས་ཟེར་རོ། །དེ་ནི་མ་ཡིན་ཏེ། བདེ་གཤེགས་ཞེས་པ་འདིར་གཟུགས་ཀྱི་སྐུ་ལ་
མི་འཆད་པའི་རྒྱུ་མཚན་མེད་པའི་ཕྱིར་དང་། བདེ་གཤེགས་ནི་འོག་ནས་འགྲོ་བ་སྐྱོབ་པའི་དོན་
བརྩོན་པ། ཞེས་པ་དང་ཚུལ་མཚུངས་ལ། ཆོས་སྐུ་ནི། དེ་ཡི་ཐུགས་སུ་ཆུད་པའི་ཆོས། །ཞེས་
པ་དང་མཚུངས་པས། འདིར་དཀོན་མཆོག་གསུམ་དུ་འབྱེད་ན་གཟུགས་སྐུ་གཙོ་བོར་སངས་
རྒྱས་དཀོན་མཆོག་ཏུ་འོས་པའམ། སྐུ་གཉིས་ཀ་སྤྱིར་བཟུང་བ་སྐབས་སུ་བབ་པའི་ཕྱིར་དང་།
གཞན་དུ་ན་འདིར་དཀོན་མཆོག་གཉིས་ལ་ཁྱད་པར་མེད་པར་འགྱུར་བའི་ཕྱིར་རོ། །འོ་ན་ཇི་
ལྟར་ཞེ་ན། འདིར་ཕྱག་འཚལ་ལོ། །ཞེས་འགྲེལ་ནས། གང་ལ་ན་བདེ་གཤེགས་ཞེས་པ་སྟེ།
དེའི་སྒྲ་ནི་སུ་ག་ཏ། ཞེས་པ་ལ། སུ་ནི་སུ་ཁའམ། སུ་ར་བདེ་བ། ག་ཏ་ནི། གཤེགས་པའམ།
སོན་པ་སྟེ། བདེ་བར་སོན་པ་ཡིན་ལ། དེ་ཡང་བདེ་བ་ནི། ཚོར་བ་བདེ་བ་ཙམ་མ་ཡིན་གྱི།
2 03



T
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤངས་པ་ཁྱད་པར་གསུམ་པ་ཅན་ཉིད་བདེ་བ་སྟེ། སྒྲིབ་པ་མ་ལུས་པར་སྤངས་པ། ལེགས་
པར་སྤངས་པ། མི་ལྡོག་པར་སྤངས་པ། ཉེས་པ་གཏན་མི་འབྱུང་ཞིང་། ཡོན་ཏན་རྟག་ཏུ་ལྡན་
པར་གྱུར་པའོ། །སོན་པ་ཡང་དེར་རྐང་པས་སོན་པ་མ་ཡིན་གྱི། རྟོག་པ་མཐར་ཐུག་པས་སོན་
པ་སྟེ། དེ་ཡང་ཇི་ལྟ་བ་ལེགས་པར་མཁྱེན་པ་དང་། ཇི་སྙེད་པ་མ་ལུས་པར་མཁྱེན་པ། དེ་
གཉིས་ཕྱིར་མི་ལྡོག་པའི་མཁྱེན་པས་སོན་པ་ཡིན་ལ། དེ་ལྟ་བུའི་རྟོགས་པས་བདེ་བར་སོན་པ་
ཡང་། འདིར་འགྲོ་བ་མ་ལུས་པ་ཇི་ལྟར་འཚམ་པར་དངོས་སུ་སྐྱོབ་པར་མཛད་པའི་སངས་རྒྱས་
བཅོམ་ལྡན་འདས་ལོངས་སྤྱོད་རྫོགས་ པ་དང༌། སྤྲུལ་པའི་སྐུ་ཉིད་དམ། ཡང་ན་རང་དོན་
མཐར་ཐུག་སྤངས་པ་དང༌། རྟོགས་པའི་ཡོན་ཏན་མངའ་པའི་བདེ་བར་གཤེགས་པ་དང༌།
གཞན་དོན་མཐར་ཐུག་མཚན་དང་དཔེ་བྱད་ཀྱི་ཡོན་ཏན་མངའ་བའི་བདེ་བར་གཤེགས་པ་སྐུ་
གཉིས་ཟུང་དུ་འཇུག་པའོ། །འོ་ན་སྟོན་པ་བདེ་བར་གཤེགས་པ་གཟུགས་ཀྱི་སྐུ་ཅན་གྱི་སངས་
རྒྱས་འཇིག་རྟེན་དུ་གྲགས་པ་དེ་ཉིད་ཙམ་ལ་ཕྱག་འཚལ་བ་མ་ཡིན་ནམ་ཞེ་ན། དེ་ནི་མ་ཡིན་ཏེ།
ཆོས་ཀྱི་སྐུ་མངའ་ཞེས་པས་འགོག་པ་མཐར་ཐུག་པ་ཆོས་དབྱིངས་ངོ་བོ་ཉིད་ཀྱི་སྐུ་དང་། ལམ་
མཐར་ཐུག་པ་ཆོས་ཅན་རྟོགས་པ་ཡེ་ཤེས་ཆོས་ཀྱི་སྐུ་སྟེ། ཆོས་དཀོན་མཆོག་གི་སྐུ་མངའ་བ་
དང༌། དེར་མ་ཟད་སྲས་བཅས་ཞེས་པ་ལ། སྲས་ནི། བྱང་ཆུབ་སེམས་དཔའི་དགེ་འདུན་
དཀོན་མཆོག་སྟེ། སངས་རྒྱས་ལས་སྐྱེས་ཤིང་དེའི་གདུང་འཚོབ་ནུས་པའོ། །ཉན་ཐོས་དང༌།
རང་རྒྱལ་ནི་སངས་རྒྱས་ཀྱི་གསུང་ལས་སྐྱེས་པའི་སློབ་མ་ཡིན་ཀྱང་། གདུང་འཚོབ་མི་ནུས་
པས་རྒྱལ་སྲས་ཞེས་མི་བྱའོ། །འོ་ན་ཐེག་དམན་ལ་ཕྱག་མི་འཚལ་ལམ་ཞེ་ན། དེ་ལ་སྐྱབས་
ཚོལ་བས་ཕྱག་མི་འཚལ་ཡང་། གཞན་དང་བར་བྱ་བའི་ཕྱིར་འཇིག་རྟེན་ན་ཕྱག་བྱ་བར་འོས་
པ་ཉན་ཐོས་ལ་སོགས་པ་ཞིང་དམ་པ་ཐམས་ཅད་ལའང་ཕྱག་འཚལ་ལོ་ཞེས་པའོ། །ཡང་ན་
དཀོན་མཆོག་ཆོས་ཀྱི་སྐུ་མངའ་བ་ཅན་དེ་ཉིད། སྲས་དང་བཅས་པ་ལ་ཕྱག་འཚལ་ལོ་ཞེས་
2 (） 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། དོལ
པས་སངས་རྒྱས་ཉིད་ལ་ཕྱག་འཚལ་བར་བསྟན་ཏེ། སྲས་དང་བཅས་པ་ཡང་སྲས་ནི་མ་ཡིན་
གྱི༑ སངས་རྒྱས་ཉིད་ཡིན་པའི་ཕྱིར་ཏེ། རྒྱུད་བླ་མར། དམ་པའི་དོན་དུ་འགྲོ་བ་ཡི། །སྐྱབས་
ནི་སངས་རྒྱས་ཉག་ཅིག་ཡིན། །ཐུབ་པ་ཆོས་ཀྱི་སྐུ་ཅན་ཕྱིར། །ཚོགས་ཀྱང་དེ་ཡི་མཐར་ཐུག་
ཕྱིར། །ཞེས་གསུངས་པ་དང་མཐུན་ནོ། །
དེ་ལྟར་མཆོད་པར་བརྗོད་ནས། བཤད་པར་དམ་བཅའ་བ་ལ་བཞི་ལས། བརྗོད་
བྱ་ལུང་བཞིན་མདོར་བསྡུས་ནས་བཤད་པར་དམ་བཅའ་བ་ནི། དེ་ལྟར་གཙོ་བོར་བདེ་བར་
གཤེགས་པ་ལ་ཕྱག་འཚལ་ནས་ཅི་ཞིག་བྱ་ཞེ་ན། བདེ་བར་གཤེགས་པའི་གནས་ཐོབ་པའི་
ཕྱིར། དེའི་སྲས་བྱང་ཆུབ་སེམས་དཔའི་སྡོམ་པ་ལ་བྱང་ཆུབ་སེམས་དཔའ་རྣམས་འཇུག་པའི་
བསླབ་བྱ་རྣམས་སྒྲོ་སྐུར་ཐམས་ཅད་ལས་གྲོལ་བའི་སྟོན་པ་བཅོམ་ལྡན་འདས་ཀྱི་ལུང་བཞིན་
བརྗོད་པར་བྱའོ། །འོ་ན་ལུང་དང་ཟློས་པར་འགྱུར་རོ་ཞེ་ན། སྐྱོན་མེད་དེ། མདོར་བསྡུས་ནས་
བདེ་བླག་ཏུ་རྟོགས་པར་བྱེད་པས་སོ། །འདིར་ལུང་བཞིན་ཞེས་པས། སྟོན་པས་མ་གསུངས་
ན༑ བསྟན་བཅོས་རྣམ་དག་ཏུ་མི་འགྱུར་བར་བསྟན་ཏེ། རྒྱུད་བླ་མ་ལས། གང་ཞིག་རྒྱལ་བ་
སྟོན་པ་འབའ་ཞིག་གི །དབང་བྱས་རྣམ་གཡེང་མེད་ཡིད་ཅན་གྱིས་བཤད། །ཅེས་གསུངས་པ་
དང་མཐུན་ནོ། །འོ་ན་འདིར་སྤྱོད་པ་ཕ་རོལ་ཏུ་ཕྱིན་པ་དྲུག་ཆར་འཆད་པ་མ་ཡིན་ནམ། ཅིའི་
ཕྱིར། རྒྱལ་སྲས་ཀྱི་སྡོམ་པ་ལ་འཇུག་པ་ཞེས་སྨོས་ཤེ་ན། སྐྱོན་མེད་དེ། འདིར་ལས་དང་པོ་པ་
རྣམས་ཀྱི་ཚུལ་ཁྲིམས་ཀྱི་རང་བཞིན་སྡོམ་པ་གཙོ་བོར་ཉམས་སུ་བླང་བ་བསྟན་པའི་ཕྱིར་དང་།
འདིར་སྡོམ་པའི་འཇུག་པའི་བསླབ་བྱ་ཕར་ཕྱིན་དྲུག་ཉིད་ཡིན་པས་སྡོམ་པ་ལ་འཇུག་པ་བཤད་
པས། ཕར་ཕྱིན་དྲུག་ལ་བསླབ་པར་བསྟན་པའི་ཕྱིར་རོ། །དགོས་པ་ཁེངས་སྐྱུང་སྟེ། གཞན་
དོན་དུ་མི་རྩོམ་པའི་རྒྱུ་མཚན་ནི། འོ་ན་ལུང་དོན་མདོར་བསྡུས་ནས་བདེ་བླག་ཏུ་རྟོགས་པར་
བྱེད་པ་དང་ཁྱོད་ཉིད་ཀྱིས་ཡིན་ནམ་ཞེ་ན། དེ་ལྟར་བརྗོད་བྱ་བདེ་བླག་ཏུ་རྟོགས་པ་ཡང་།
20 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མགོན་པོ་ཀླུ་སྒྲུབ་ལ་སོགས་པས་མཛད་པས། སྔོན་ཆད་མ་བྱུང་བ་ཅི་ཡང་འདིར་བརྗོད་པ་མེད་
ལ༑ རྗོད་བྱེད་ཀྱི་ཚིག་གི་སྡེབ་སྦྱོར་མཁས་པ་དཔའ་བོ་ལ་སོགས་པས་བརྩམས་པ་ལྟ་བུ་ཡང་
བདག་ལ་མེད་པས། དེའི་ཕྱིར་འདི་གཙོ་བོར་གཞན་ གྱི་དོན་དུ་མ་བྱས་སོ། །དེ་ལྟ་ན་ཡང་
གཞན་དོན་དོར་བར་སེམས་པའི་བསླབ་བྱ་དང་ཡང་འགལ་བར་མི་འགྱུར་ཏེ། ཚིག་དོན་
ཐམས་ཅད་བཟང་བས་གཞན་དོན་དུ་སྦྱོར་བས་མ་ནུས་པ་ཡིན་གྱི། བསམ་པས་མི་འདོད་པ་
མ་ཡིན་པའི་ཕྱིར་རོ། །དགེ་བ་གོམས་པས་རང་དོན་དུ་རྩོམ་པའི་རྒྱུ་མཚན་ནི། ཀླུ་སྒྲུབ་ལ་
སོགས་པ་ཐོར་བར་གསུངས་པ་རྣམས་རང་གིས་བརྗེད་བྱང་དུ་བྲིས་ནས་དྲན་པ་ལ་བཞག་སྟེ།
རང་གི་ཡིད་ལ་གཙོ་བོར་གོམས་པའི་ཆེད་ཡིན་ལ། དེ་ལ་ཡང་རེ་ཞིག་དགེ་བ་སྒོམ་བྱུང་གི་རང་
བཞིན་ཐོབ་པར་བྱ་བ། དཀའ་བས་དེ་ཐོབ་པར་བྱ་བའི་ཕྱིར་དང་པོའི་དགེ་བ་རྣམས་ཀྱི་རྩ་
ལག་ཏུ་གྱུར་པ་བདག་གི་དད་པའི་ཤུགས་སྤྱོད་པ་ལ་འཇུག་པའི་གཞུང་འདི་དག་གིས་རེ་ཞིག་
འཕེལ་བར་འགྱུར་བས་སོ། །དེ་ཡང་ཀུན་ཏུ་འཕེལ་བར་ནི་མ་ངེས་ཏེ། བདག་ནི་ལས་དང་པོ་
པ་ལམ་ལ་སྦྱངས་པ་བྱས་པ་མ་ཡིན་པའི་ཕྱིར་རོ། །སྐལ་མཉམ་གཞན་གྱི་དོན་དུ་སྨོན་པ་ནི།
བསམ་པས་ཀྱང་རང་དོན་ཁོ་ནར་བརྩམས་པ་ནི་མ་ཡིན་ཏེ། ལམ་འཇུག་ཕལ་ཆེར་ལ་དགོས་
པ་མེད་ཀྱང༌། བདག་དང་སྐལ་བ་མཉམ་པ་གཞན་གྱིས་གླེགས་བམ་མཐོང་བའམ། གཞུང་
ཐོས་པས་ཀྱང་ཅི་སྟེ་ན་དོན་ཡོད་པར་འགྱུར། ཞེས་སྨོས་པའོ། །འདི་ཐམས་ཅད་ནི། དོན་གྱིས་
བྱང་ཆུབ་སེམས་དཔའ་རྣམས་ང་རྒྱལ་དང་བྲལ་དགོས་པར་བསྟན་པའི་ཕྱིར། ཁེངས་སྐྱུང་བ་
ཙམ་ ཡིན་གྱི། དོན་ལ་གནས་པ་མ་ཡིན་ཏེ། རྩོམ་པའི་མཁྱེན་རབ་ཀྱི་སྣང་བ་ཐབས་དང་
བཅས་པ་ཡོངས་སུ་རྫོགས་པས། ཐུགས་ལ་ཡོན་ཏན་འཁྲུངས་པ་ཉིད་གཞུང་དུ་བཀོད་པར་
མཐོང་བའི་ཕྱིར་ཏེ། བྱང་ཆུབ་སེམས་དཔའི་བླང་དོར་གྱི་གནས་ཕྲ་ཞིབ། བཀའ་བསྟན་བཅོས་
སྔ་མ་དག་ན་མི་གསལ་བ་དང་། འཁྲུགས་པ་མ་ཚང་བ་རྣམས་གསལ་ལ། མ་འཁྲུགས་པ་ཚང་
བ
2 0 6



-
-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
བར་བཀོད་དེ། ཤིན་ཏུ་ཕྲ་བའི་རྒོལ་བ་དག་གི་ཀླན་ཀས་མི་ཚུགས་པར་ཚད་མས་མཐོང་བའི་
ཕྱིར་རོ། །དེ་ལྟར་ན་དམ་བཅའ་བ་འདིས་ནི། རང་གི་བསྟན་བཅོས་ཀྱི་བརྗོད་བྱ་དང་། དགོས་
པ་དང༌། དགོས་པའི་དགོས་པ་དང༌། འབྲེལ་བ་རྣམས་བསྟན་ཏེ། དེ་ལ་བརྗོད་བྱ་ནི། རྒྱལ་
སྲས་ཀྱི་སྡོམ་པའི་སྤྱོད་པ་ལ་འཇུག་པ་འབྲས་བུ་དང་བཅས་པ་མདོ་ལས་བྱུང་བའོ། །རྗོད་བྱེད་
ནི༑ དེ་དག་མདོར་བསྡུས་ནས་ཡི་གེ་ཉུང་ངུར་བྱས་པའོ། །དགོས་པ་ནི། དེ་དག་མདོར་བསྡུས་
པས་བདེ་བླག་ཏུ་རྟོགས་པར་བྱེད་པའོ། །དགོས་པའི་དགོས་པ་ནི། ཐོས་པ་ལ་སོགས་པ་རིམ་
གྱིས་བསྒོམས་ཏེ། འབྲས་བུ་རྫོགས་པའི་བྱང་ཆུབ་ཀྱི་དོན་ཡོད་པར་འགྱུར་བའོ། །དེ་ཡང་།
དགེ་བ་གོམས་ཕྱིར་ཞེས་པ་དང་། དོན་ཡོད་འགྱུར། ཞེས་པས་བསྟན་ཏེ། དེ་ཡང་སྒྲུབ་པ་སྙིང་
པོ་བྱ་བའི་ཕྱིར་གཞུང་བརྩམས་ཀྱིས། ཐོས་རྩོད་ལྷུར་ལེན་པ་ནི་མ་ཡིན་ནོ། །སྙམ་དུ་དགོངས་
པ་ཡིན་ནོ། །བསྟན་བཅོས་ལ་འཇུག་པའི་ཡན་ལག་བཤད་ཟིན་ཏོ། །
ད་ནི་འཇུག་བྱ་བསྟན་བཅོས་ཀྱི་རང་བཞིན་བཤད་པར་བྱ་སྟེ། དེ་ལ་སྤྱིའི་དོན་
དང༌། ཡན་ལག་གི་དོན་གཉིས་ལས། སྤྱིའི་དོན་ལ་གསུམ་སྟེ། དགེ་བ་གོམས་བྱའི་ངོ་བོ་དང་།
དབྱེ་བ་དང༌། རྣམ་གཞག་གོ །དེ་ལ་ལྟ་སྒོམ་སྤྱོད་འབྲས་ཞེས་གཙོ་ཕལ་གྱི་སྒོ་ནས་བྱེ་བྲག་སོ་
སོར་འཇུག་པའི་ཁྱད་པར་ཡོད་ཀྱང༌། ལྟ་སྒོམ་གཉིས་ཀ་ཉམས་སུ་བླང་བྱའོ། །བསླབ་བྱ་ཡིན་
པས་སྤྱོད་པར་བསྡུས་ནས། འདིར་བྱང་ཆུབ་ཀྱི་ལམ་མཐའ་དག་རྒྱལ་སྲས་ཀྱི་སྤྱོད་པའམ།
བསྒོམ་བྱའི་དགེ་བ་ཡིན་པས། འདིར་སྤྱོད་པ་ལ་འཇུག་པ་ཞེས་པའི་མིང་དང་། དགེ་བ་གོམས་
ཕྱིར་ཞེས་བྱ་བའི་དོན་སྨོས་པ་ཡིན་ནོ། །དབྱེ་བ་ལ། ཁ་ཅིག་ན་རེ། སྤྱོད་པ་ནི་ཕྱིན་དྲུག་སྟེ།
ལེའུ་དང་པོ་གསུམ་དང༌། བསྔོ་བའི་ལེའུས་སྦྱིན་པ། ལེའུ་བཞི་པ་དང་ལྔ་པས་ཚུལ་ཁྲིམས་
སམ། དྲུག་པ་སོགས་ཀྱིས་ཕར་ཕྱིན་གཞན་བསྟན་ཏེ། དེས་ལུས་མ་ལུས་པ་བསྡུས་ཤིང༌། དེ་
ལས་གཞན་པ་ནི་ཀླད་དང་མཇུག་གི་དོན་མ་ཡིན་ནོ་ཞེས་ཟེར་རོ། །དེ་ནི་མ་ཡིན་ཏེ། སྦྱིན་པ་ནི་
2 0 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལེའུ་དང་པོ་གསུམ་གྱི་ཞར་བྱུང་ཡིན་གྱི། བསྟན་བྱའི་གཙོ་བོ་སེམས་བསྐྱེད་ཡིན་པའི་ཕྱིར་དང་།
བསྔོ་བ་ཡང་གཞུང་བརྩམས་པའི་རྗེས་ཀྱི་བྱ་བར་གཞུང་གཞན་ནས་གསལ་བའི་ཕྱིར་རོ།།
ཡང་ཁ་ཅིག་དག །དལ་འབྱོར་ཞེས་པ་ལ་སོགས་པའམ། ཇི་ལྟར་མཚན་མོ་ཞེས་པ་ལ་སོགས་
པ་ནས། དགེ་བ་ཉམ་ཆུང་གི་བར་ཡང་སེམས་བསྐྱེད་ཀྱི་ཕན་ཡོན་དུ་འཆད་ལ། གཞན་དག་
ནི༑ བྱང་སེམས་ལས་དང་པོའི་སེམས་བསྐྱེད་པ་ནི། བྱང་ཆུབ་སེམས་པའི་སྤྱོད་པ་ལ་སྦྱོར་
བས། དེ་ནི་གཞི་ཞེས་གསུངས་པས། རྟེན་དུ་འཆད་པར་རིགས་སོ་ཞེས་ཟེར་རོ། །དེ་ལ་དང་
པོ་མི་རིགས་ཏེ། རྟེན་ལུས་སེམས་དཀར་པོ་རྙེད་དཀའ་བ། ཕན་ཡོན་དུ་བྱེད་པའི་རྒྱུ་མཚན་
མེད་པའི་ཕྱིར་དང་། ཁྱད་པར་དགེ་བ་ཉམ་ཆུང་བ་ལ་རྟག་པ་ཕན་ཡོན་དུ་འགལ་བའི་ཕྱིར་རོ།།
གཉིས་པ་ཡང་སྒྲུབ་བྱེད་དེ་ཉིད་མི་རིགས་ཏེ། སེམས་བསྐྱེད་གཞི་ཡིན་པར་བསྟན་པས། དགེ་
བློ་སེམས་བསྐྱེད་ཀྱི་རྟེན་ཡིན་པར་སྟོན་པའི་རྒྱུ་མཚན་མེད་པའི་ཕྱིར་རོ། །འགའ་ཞིག་ན་རེ།
རྫོགས་པའི་བྱང་ཆུབ་ཀྱི་ཉེར་ལེན་གྱི་རྒྱུ་བྱང་ཆུབ་ཀྱི་སེམས་བསྐྱེད་པ་ནས། ལྷན་ཅིག་བྱེད་
རྐྱེན་སྤྱོད་པ་རྗེས་སུ་བསྒྲུབས་ཏེ། འབྲས་བུ་རྫོགས་པའི་བྱང་ཆུབ་འགྲུབ་པས། འདིར་བྱང་
ཆུབ་ཀྱི་རྒྱུ་དང༌། རྐྱེན་དང་། འབྲས་བུ་གསུམ་བསྟན་ནོ། །ཞེས་ཟེར་རོ། །དེ་ཡང་རིགས་པ་མ་
ཡིན་ཏེ། ཆོས་ཉིད་ལ་ཉེར་ལེན་མེད་ཅིང་། མཚན་དཔེ་སོགས་ཤེས་པའི་ཉེར་ལེན་ལས་མ་བྱུང་
བས། ཆོས་ཉིད་ཀྱི་སྐུ་དང་། གཟུགས་ཀྱི་སྐུའི་ཆ་གཉིས་ཀའི་ཉེར་ལེན་སེམས་བསྐྱེད་མ་ཡིན་
པའི་ཕྱིར་དང་། སངས་རྒྱས་ཀྱི་ཡེ་ཤེས་ཕལ་ཆེར་ནི་སྔར་གྱི་ཞི་གནས་དང་ལྷག་མཐོང་གི་ཉེར་
ལེན་ལས་བྱུང་བས་དེ་དག་ལྷན་ཅིག་བྱེད་རྐྱེན་ཡིན་པར་མི་རིགས་པའི་ཕྱིར་རོ། །འོ་ན་ཇི་ལྟར་
ཞེ་ན། སྤྱིར་སྤྱོད་པ་ལ་ཕ་རོལ་ཏུ་ཕྱིན་པ་དྲུག་ཡིན་ཀྱང་། འདིར་ཚུལ་ཁྲིམས་གཙོ་བོར་གྱུར་པ་
སེམས་བསྐྱེད་དང༌། བཟོད་པ་དང༌། བརྩོན་འགྲུས་དང༌། བསམ་གཏན་དང་། ཤེས་རབ་སྟེ།
སྦྱིན་པ་ནི་གཞན་ཕན་གྱི་གཙོ་བོ་ཡིན་པས་ཀུན་ཏུ་འགྲོ་བར་བསྟན་པའི་ཕྱིར་དང་། ཚུལ་
2 (0 8



བསམ་པས་སེན་
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། དོལ་
ཁྲིམས་ལ་སོགས་པའི་སྐབས་ཐམས་ཅད་དུ། ཅི་རིགས་པར་བསྟན་ནོ། །རྣམ་གཞག་ལས།
བསམ་པས་སེམས་བསྐྱེད་པས། ཐེག་ཆེན་སེམས་བསྐྱེད་ཀྱི་རྣམ་གཞག་ལ་བཅུ་སྟེ། སྡོམ་ནི།
ངོ་བོ་རྒྱུ་འབྲས་ལས་ལྡན་འཇུག །གྲངས་རིམ་རྣམ་གྲངས་ངེས་ཚིག་གོ །དང་པོ་ལ་གསུམ་སྟེ།
མཚན་ཉིད་དང༌། དབྱེ་བ་དང༌། ས་མཚམས་སོ། །མཚན་ཉིད་ལ་ཡང་གསུམ་སྟེ། མི་འཐད་
པའི་ཕྱོགས་དང༌། འཐད་པའི་ཕྱོགས་དང་། ཀླན་ཀ་སྤང་བའོ། །མི་འཐད་པའི་ཕྱོགས་གང་ཞེ་
ན༑ ཁ་ཅིག་ན་རེ། དོན་གྱི་ངོ་བོ་རིག་པ་གང་ཞིག །གཞན་གྱི་དོན་གྱི་ཕྱིར་ཡང་དག་པར་
རྫོགས་པའི་བྱང་ཆུབ་ལ་དམིགས་པའི་འདོད་པ་དང་མཚུངས་ལྡན་དུ་འབྱུང་བ། ཞེས་ཟེར་རོ།།
དེ་ནི་མི་ རིགས་ཏེ། འདི་ལྟར། བྱང་ སེམས་འཕགས་ པའི་མཉམ་གཞག་ན་ཡང་། སེམས་
བསྐྱེད་མེད་པར་འགྱུར་ཏེ། རྟོག་པ་མེད་པས་འདོད་པ་མེད་པའི་ཕྱིར་རོ། །དེ་བཞིན་དུ་བྱང་
སེམས་འགོག་པའི་སྙོམས་འཇུག་ན་ཡང་སེམས་བསྐྱེད་མེད་པར་འགྱུར་ཏེ། ཀུན་གཞི་མ་
གཏོགས་པའི་སེམས་ཐམས་ཅད་ནུབ་པའི་ཕྱིར་རོ། །འདོད་པར་ནུས་པ་ཡང་མ་ཡིན་ཏེ། དེའི་
ཚེ་དེ་དག་བྱང་ཆུབ་སེམས་དཔའ་མ་ཡིན་པར་འགྱུར་བས་སོ། །གཞན་དག་ན་རེ། བྱང་ཆུབ་
ཐོབ་པར་འདོད་པའི་འདུན་པ་དང་མཚུངས་ལྡན་དུ་འབྱུང་བའི་སེམས་ཞེས་སྨྲས་སོ། །དེ་ཡང་
ནོར་བ་ཡིན་ཏེ། རིགས་པ་དེ་དག་གི་ཕྱིར་དང་། སངས་རྒྱས་ལ་སེམས་བསྐྱེད་མེད་པར་འགྱུར་
ཏེ༑ བྱང་ཆུབ་ཐོབ་ཟིན་པས་བྱང་ཆུབ་ཐོབ་པར་འདོད་པ་མེད་པའི་ཕྱིར་ཏེ། འབྲས་བུ་བྱང་
ཆུབ་ལ་རེ་བའི་བློ་མེད་པའི་ཕྱིར་རོ། །གཞན་ཡང་དེ་ལྟ་བུའི་འདོད་པ་དང་ལྡན་པའི་སེམས་
པའང་སེམས་བསྐྱེད་དུ་འགྱུར་ཏེ། མཚན་གཞི་གཞན་ནི་གྲུབ་ལ། རིག་པ་ཡིན་པས་སེམས་
ཀྱང་མ་ཡིན་པའི་ཕྱིར་རོ། །ཡང་གཙོ་བོ་སེམས་ཞེས་ཟེར་བ་ཡང་། ཁས་བླངས་འགལ་བ་ཡིན་
ཏེ༑ འདི་ལྟར་ཐེག་ཆེན་གྱི་མཉམ་གཞག་མི་རྟོག་པའི་ཤེས་རབ་ནི། སེམས་བསྐྱེད་པ་མ་ཡིན་
པར་འགྱུར་ཏེ། གཙོ་བོ་སེམས་མ་ཡིན་པའི་ཕྱིར་རོ། །འདོད་པར་ཡང་མི་རིགས་ཏེ། དོན་དམ་
2 0 9



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་བསྐྱེད་ཡིན་པའི་ཕྱིར་དང་། དོན་དམ་སེམས་བསྐྱེད་ནི་སེམས་བསྐྱེད་འདིའི་ནང་ཚན་
དུ་ ཁས་ བླངས་ པའི་ ཕྱིར་ རོ། །དེ་བཞིན་དུ་ཆོས་ཉིད་ ཀྱིས་ ཐོབ་ པའི་ སེམས་བསྐྱེད་ཀྱང་
གཙོ་སེམས་སུ་འགྱུར་རོ། །ལ་ལ་ན་རེ། གཞན་དོན་དུ་ཡང་དག་པར་རྫོགས་པའི་བྱང་ཆུབ་
འདོད་པ་ཞེས་ཟེར་རོ། །དེ་ཡང་འཁྲུལ་ཏེ། བྱང་སེམས་ཀྱང་སེམས་བསྐྱེད་དུ་འགྱུར་བའི་ཕྱིར་
དང༌། ཆོས་ཉིད་ཀྱིས་ཐོབ་པའི་སེམས་བསྐྱེད་ཀྱང་འདིའི་ནང་ཚན་དུ་བཞེད་པས་དེ་ཡང་འདོད་
པར་འགྱུར་བ་དང༌། རིགས་པ་སྔ་མ་དག་གི་ཕྱིར་རོ། །འཐད་པའི་ཕྱོགས་གང་ཞེ་ན། ཐེག་
ཆེན་སེམས་བསྐྱེད་ཀྱི་མཚན་ཉིད། གཞན་དོན་དུ་བྱང་ཆུབ་ལ་དམིགས་པའི་བློར་འབྱུང་བ་
ཞེས་བྱ་སྟེ། དེ་ལྟར་ཡང་མདོ་སྡེ་རྒྱན་ལས། དོན་གཉིས་ལྡན་པའི་སེམས་འབྱུང་བ། །ཞེས་
གསུངས་པའི་ཕྱིར་རོ། །འདིར་ཁ་ཅིག །སེམས་བྱུང་བ་ཞེས་སེམས་བྱུང་ཁོ་ནར་འདོད་པ་དང་།
ལ་ལ་དག་གཙོ་སེམས་ཁོ་ནར་འདོད་པ་ནི། རྗེ་བཙུན་གྱི་དགོངས་པ་མ་ཡིན་ཏེ། འདི་ནི་ཀུན་
རྫོབ་དང༌། དོན་དམ་པའི་སེམས་བསྐྱེད་ཐམས་ཅད་ཀྱི་དབྱེ་གཞིར་གསུངས་པའི་ཕྱིར་རོ། །
ཀླན་ཀ་སྤང་བ་ནི། འོ་ན་སེམས་བྱུང་བ། ཞེས་བྱ་བ་སེམས་དང་སེམས་བྱུང་གཉིས་ཀ་འཛིན་
གྱི༑ ཕྱོགས་རེ་རེ་འདོད་པ་འགོག་ན། སློབ་དཔོན་དབྱིག་གཉེན་དང་འཕགས་སེང་ལྟ་བུས་མ་
རྟོགས་པ་དག་ཁྱོད་ཀྱིས་ཇི་ལྟར་རྟོགས་པར་འགྱུར་ཞེ་ན། དེ་ནི་བླུན་པོ་གང་ཟག་ལ་སྟོན་གྱི།
ཆོས་ལ་མི་སྟོན་པ་དག་གི་ཀླན་ཀ་མ་ཡིན་ཏེ། སློབ་དཔོན་དབྱིག་གཉེན་ལ་སོགས་པའི་ལུགས་
གསུམ་པོ་དེ་དག་ཕན་ཚུན་འགལ་བར་མཐོང་བའི་ཕྱིར་དང་། རེ་རེ་ལ་ཡང་གནོད་པ་ཡོད་པའི་
ཕྱིར་རོ། །དེ་ལ་རེ་ཞིག་དབྱིག་གཉེན་གྱི་ལུགས་དེ་ཁོ་ན་ལྟར་མི་འཐད་དེ། འཕགས་པས་
བཤད་པ་ལྟར་གཙོ་བོ་ཡིད་ཤེས་སུ་གྱུར་པའི་སེམས་བསྐྱེད་ཀྱང་ཡོད་པའི་ཕྱིར་དང་། དོན་
དམ་སེམས་བསྐྱེད་ཀྱང་ཡོད་པའི་ཕྱིར་ཏེ། གཞན་དུ་ན་དོན་དམ་སེམས་བསྐྱེད་རྣམས་ཀྱང་།
སེམས་བྱུང་ཁོ་ནར་འགྱུར་བའི་ཕྱིར་དང་གཞན་དོན་དང་བྱང་ཆུབ་ཀྱི་ངོ་བོ་རྟོགས་པའི་སེམས་
1.
2 1 (0



，-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བསྐྱེད་མི་སྲིད་པར་འགྱུར་བའི་ཕྱིར་རོ། །འཕགས་སེང་གི་ཕྱོགས་དེ་དག་མི་འཐད་དེ། དབྱིག་
གཉེན་གྱིས་བཤད་པ་ལྟར། སེམས་བྱུང་དུ་གྱུར་པའི་སེམས་བསྐྱེད་དག་ཀྱང་ཡོད་པའི་ཕྱིར་ཏེ།
གཞན་དུ་ན་ཟག་པ་མེད་པའི་ཤེས་རབ་ཀྱང་དོན་དམ་སེམས་བསྐྱེད་མ་ཡིན་པར་འགྱུར་བའི་
ཕྱིར་དང༌། ཡུམ་ལས་ཀྱང༌། བྱང་ཆུབ་སེམས་པའི་ཟག་པ་མེད་པའི་ཤེས་རབ་ཉིད་དོན་དམ་
སེམས་བསྐྱེད་དུ་གསལ་བར་གསུངས་པའི་ཕྱིར་དང་། འཇུག་སེམས་སྡོམ་པ་མ་ཡིན་པར་
འགྱུར་བའི་ཕྱིར་རོ། །དབྱེ་བ་ནི། དམིགས་རྣམ་གྱི་སྒོ་ནས་དབྱེ་ན། ཀུན་རྫོབ་སེམས་བསྐྱེད་
དང་། དོན་དམ་སེམས་བསྐྱེད་གཉིས་ལས། ཐེག་ཆེན་ཀུན་རྫོབ་སེམས་བསྐྱེད་ཀྱི་མཚན་ཉིད་
ནི༑ གཞན་དོན་དུ་ཡང་དག་པར་རྫོགས་པའི་བྱང་ཆུབ་ལ་དམིགས་པའི་འདོད་པར་འབྱུང་བ་
ཞེས་བྱ་སྟེ། དེ་ལྟར་ཡང་མངོན་རྟོགས་རྒྱན་ལས། སེམས་བསྐྱེད་པ་ནི་གཞན་དོན་ཕྱིར། །ཡང་
དག་རྫོགས་པའི་བྱང་ཆུབ་འདོད། །ཅེས་པ་འདི་ཉིད་ཀྱི་ཕྱིར་དང༌། མདོ་སྡེ་རྒྱན་ལས། དོན་
གཉིས་ལྡན་པའི་སེམས་བྱུང་བ་ཞེས་བཞེད་པའི་ཕྱིར་རོ། །དོན་དམ་སེམས་བསྐྱེད་ཀྱི་མཚན་
ཉིད། འཕགས་པའི་རྣམ་པར་མི་རྟོག་པའི་ཡེ་ཤེས་ཏེ། མདོ་སྡེ་རྒྱན་ལས། རྣམ་པར་མི་རྟོག་ཡེ་
ཤེས་ནི། །སྐྱེས་ཕྱིར་དེ་ནི་དམ་པར་འདོད། །ཅེས་གསུངས་པའི་ཕྱིར་དང་། བྱང་ཆུབ་སེམས་
འགྲེལ་ལས་ཀྱང་བྱང་ཆུབ་ཀྱི་སེམས་སྨོན་ལམ་གྱི་རང་བཞིན་ཅན་ཀུན་རྫོབ་རྣམ་པ་བསྐྱེད་
ནས་དོན་དམ་པའི་བྱང་ཆུབ་ཀྱི་སེམས་ཀྱང་སྒོམས་པའི་སྟོབས་ཀྱིས་བསྐྱེད་པར་བྱ་བ་ཡིན་ནོ།།
ཞེས་འབྱུང་བའི་ཕྱིར་དང་། ཀཱ་མ་ལ་ཤཱི་ལས། དོན་དམ་པའི་བྱང་ཆུབ་ཀྱི་སེམས་ནི་འཇིག་རྟེན་
ལས་འདས་པ་སྤྲོས་པའི་མཐའ་དང་བྲལ་བ་ཤིན་ཏུ་གསལ་བ། དོན་དམ་པའི་སྤྱོད་ཡུལ་དྲི་མ་
མེད་པ་རླུང་མེད་པའི་མར་མེ་མི་གཡོ་བ་བཞིན་ནོ། །ཞེས་བཤད་པ་ལྟ་བུའོ། །ཡང་ན་ཀུན་
རྫོབ་སེམས་བསྐྱེད་ནི། འཇིག་རྟེན་པའི་སེམས་བསྐྱེད་ཅེས་བྱ་ལ། དོན་དམ་སེམས་བསྐྱེད་ནི་
འཇིག་རྟེན་ལས་འདས་པའི་སེམས་བསྐྱེད་ཅེས་བྱའོ། །དེ་ལ་འཇིག་རྟེན་ནི། བློ་འཇིག་རྟེན་པ་
2 1 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་རྟོག་གི་ངོ་བོ་ལ་བྱ་ལ། འཇིག་རྟེན་ལས་འདས་པ་ནི། འཕགས་པའི་མཉམ་གཞག་གི་མི་
པའི་སེམས་བསྐྱེད་གཉིས་སོ། །དེ་དག་གི་མཚན་ཉིད་ནི། རིམ་པ་ལྟར། གཞན་གྱི་རྣམ་རིག་
ལས་གཙོར་གྱུར་པ་དང༌། རང་གི་ཆོས་ཉིད་མངོན་སུམ་དུ་སྒོམ་པ་ལས་བྱུང་བའི་སེམས་
བསྐྱེད་དོ། །བརྡ་ལས་ཐོབ་པ་དེ་ལྟར་ཡིན་པར་ཡང་། མདོ་སྡེ་རྒྱན་ལས། གྲོགས་སྟོབས་རྒྱུ་
སྟོབས་རྩ་བའི་སྟོབས། །ཐོས་སྟོབས་དགེ་བ་གོམས་པ་ལས། །མི་བརྟན་པ་དང་བརྟན་འབྱུང་
བ༑ ༑གཞན་གྱིས་བསྟན་པའི་སེམས་བསྐྱེད་བཤད། །ཅེས་བཞེད་པའི་ཕྱིར་ཏེ། དེ་ལ་གྲོགས་
དགེ་བའི་བཤེས་གཉེན་གྱི་སྟོབས་དང༌། རྒྱུ་རིགས་ཀྱི་སྟོབས་དང་། དགེ་བའི་རྩ་བ་རིགས་
རྒྱས་པའི་སྟོབས་དང༌། ཚེ་འདིར་ཐོས་བསམ་སོགས་དགེ་བ་ཡང་ཡང་གོམས་པའི་སྟོབས་
ལས་བྱུང་བ་སྟེ་ལྔ་ལས། དང་པོ་ནི་མི་བརྟན་པ། ལྷག་མ་བཞི་ནི་བརྟན་པའོ། །ཆོས་ཉིད་ཀྱིས་
ཐོབ་པ་དེ་ལྟར་ཡིན་པར་ཡང་། མདོ་སྡེ་རྒྱན་ལས། རྫོགས་པའི་སངས་རྒྱས་རབ་བསྙེན་བྱས།།
བསོད་ནམས་ཡེ་ཤེས་ཚོགས་རབ་བསགས། །ཆོས་ལ་མི་རྟོག་ཡེ་ཤེས་ནི། །སྐྱེས་ཕྱིར་དེ་ནི་
དམ་པར་འདོད། །ཆོས་དང་སེམས་ཅན་རྣམས་དང་ནི། །དེ་ཡི་བྱ་བ་སངས་རྒྱས་ཉིད། །མཆོག་
ལ་སེམས་མཉམ་རྙེད་པའི་ཕྱིར། །དེ་ས་རབ་དགའ་ཁྱད་པར་འཕགས། །སྐྱེ་བ་རྒྱ་ཆེན་དེ་ལ་
སྤྲོ་༑ ༑བསམ་པ་ཡང་ནི་དག་པ་དང་། །ལྷག་མ་དག་ལ་མཁས་པ་དང་། །ངེས་པར་འབྱུང་བར་
ཤེས་པར་བྱ། །ཞེས་བཞེད་པའི་ཕྱིར་རོ། །དེའི་དོན་ཡང་མི་རྟོག་པའི་ཡེ་ཤེས་ཀྱི་བདག་ཉིད་
དོན་དམ་སེམས་བསྐྱེད་ནི་ས་རབ་ཏུ་དགའ་བས་ཐོབ་སྟེ། ཆོས་ཀྱི་བདག་མེད་མངོན་སུམ་དུ་
རྟོགས་པས་ཆོས་ལ་སེམས་མཉམ། བདག་གཞན་མཉམ་པར་རྟོགས་པས་སེམས་ཅན་ལ་
སེམས་མཉམ། བདག་གཞན་སྡུག་བསྔལ་དང་བྲལ་འདོད་འདྲ་བས་སེམས་ཅན་གྱི་བྱ་བ་ལ་
སེམས་མཉམ། སངས་རྒྱས་ཀྱི་ཆོས་ཉིད་དང་བདག་དབྱེར་མེད་པར་རྟོགས་པས་སངས་རྒྱས་
2 1 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ལ་སེམས་མཉམ་པ་རྙེད་པའི་ཕྱིར་རོ། །དེ་ཡང་ཁྱད་པར་དྲུག་སྟེ། ཐེག་ཆེན་ལ་མོས་པའི་ས་
བོན། ཤེར་ཕྱིན་སྔ་མ་སེམས་བསྐྱེད་ཀྱི་མ། ལྷན་ཅིག་པའི་བསམ་གཏན་གྱི་བདེ་བའི་མངལ།
རྗེས་འབྱུང་གི་སྙིང་རྗེས་སྐྱོང་བའི་མ་མ་སྟེ་བཞིས་བསྐྱེད་པའི་ཁྱད་པར། སྨོན་ལམ་ཆེན་པོ་བཅུ་
སྒྲུབ་པས་རྒྱ་ཆེ་བ། དཀའ་སྤྱད་ཀྱི་ཕུང་པོས་མི་སྐྱེ་བས་སྤྲོ་བ་བྱང་ཆུབ་ཏུ་ཉེ་བར་ཤེས་པ་དང་།
དེའི་ཐབས་ཤེས་པས་བསམ་པ་དག་པ། ས་གཞན་གྱི་ཚུལ་ལ་མཁས་པས་ལྷག་མ་ལ་མཁས་
པ༑ འཁོར་བ་ལ་ངེས་པར་འབྱུང་བ་རྣམས་སོ། །འོ་ན་སློབ་དཔོན་ཀླུ་སྒྲུབ་ཀྱིས་དོན་དམ་
སེམས་སྐྱེད་ཀྱང་། ཆོ་གའི་བརྡ་ལས་ལེན་པར་བཤད་པ་དང་འགལ་ལོ་ཞེ་ན། དེ་ནི་དེ་ཁོ་ན་
ཉིད་མོས་ཡུལ་དུ་བྱེད་པ་ཙམ་ལ་དོན་དམ་སེམས་བསྐྱེད་དུ་བཏགས་པའི་ལེན་ཚུལ་ཡིན་ཏེ།
གཞན་དུ་ན་བསྒོམས་པའི་སྟོབས་ཀྱིས་བསྐྱེད་པར་བྱ་བ་ཡིན་ནོ། །ཞེས་བྱ་བ་དང༌། ཟླ་བ་
གྲགས་པས། ས་དང་པོ་ལ་དོན་དམ་སེམས་བསྐྱེད་དང་པོར་བཤད་པ་དང་འགལ་བའི་ཕྱིར་རོ།།
འོ་ན་མདོ་སྡེ་རྒྱན་ལས། དེ་ས་རབ་དགའ་ཞེས་དང་། དབྱིག་གཉེན་གྱིས་དོན་དམ་པའི་སེམས་
བསྐྱེད་པ་དེ་ཡང་ས་རབ་ཏུ་དགའ་བ་ཡིན་པས། ཞེས་བྱ་བ་དང༌། ཐོགས་མེད་ཀྱིས། དེ་ལ་
ཆོས་ཉིད་ཀྱིས་ཐོབ་པར་གྱུར་པ་བྱང་ཆུབ་སེམས་པའི་སྐྱོན་མེད་པ་ལ་ཞུགས་པ་རྣམས་དང༌།
ཉན་ཐོས་བྱང་ཆུབ་ཏུ་བསྔོ་བ་རྣམས་ཀྱིའོ། །ཞེས་འབྱུང་བས། དོན་དམ་སེམས་བསྐྱེད་ཀྱི་
མཚན་ཉིད་དེ་ཁྱབ་ཆེས་པར་འགྱུར་རོ་ཞེ་ན་བདེན་མོད་ཀྱི། འོན་ཀྱང་འདིར་དོན་དམ་སེམས་
བསྐྱེད་ནི་གཉིས་ཏེ། དང་པོ་མ་སྐྱེས་པ་གསར་དུ་སྐྱེས་པའི་སེམས་བསྐྱེད་དང༌། སྐྱེས་པ་རྒྱུན་
དུ་ལྡན་པའི་དོན་དམ་སེམས་བསྐྱེད་དོ། །དེ་ལ་བྱམས་པ་རྗེས་འབྲང་གིས་ནི། དང་པོ་ཙམ་
གསལ་བར་མཛད་པ་ཡིན་ལ། ཀླུ་སྒྲུབ་རྗེས་འབྲང་གིས་ནི་གཉིས་ཀ་གསལ་བར་མཛད་པ་
ཡིན་ནོ། །དེ་ལ་སེམས་བསྐྱེད་ཀྱི་སྒྲ་བཤད་གཙོ་བོ་དང་། རྫོགས་པར་མཛད་པའི་ཁྱད་པར་མ་
རྟོགས་པ་དོན་གྱིས་གཉིས་ཀ་བཞེད་དགོས་པས་འགལ་བ་མེད་དོ། །ས་མཚམས་ཀྱི་སྒོ་ནས་
2 1 3



E-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པ་བཞི་སྟེ། བྱང་སེམས་སོ་སོ་སྐྱེ་བོའི་སེམས་བསྐྱེད་དང་། མ་དག་པའི་སེམས་བསྐྱེད་དང་།
དག་པའི་སེམས་བསྐྱེད་ང་། སངས་རྒྱས་ཀྱི་སའི་སེམས་བསྐྱེད་དོ། །དེ་དག་གི་མཚན་ཉིད་ནི་
རིམ་པ་བཞིན། ཐེག་ཆེན་མོས་པ་སྤྱོད་པ་དང་། ལྷག་བསམ་དག་པ་དང༌། རྣམ་པར་སྨིན་པ་
དང༌། སྒྲིབ་པ་སྤངས་ཟིན་པས་རབ་ཏུ་ཕྱེ་བའི་སེམས་བསྐྱེད་དོ། །དེ་ལྟར་ཡང་མདོ་སྡེ་རྒྱན་
ལས། སེམས་བསྐྱེད་དེ་ནི་ས་རྣམས་ལ། །མོས་དང་ལྷག་བསམ་དག་པ་དང༌། །རྣམ་པར་སྨིན་
པ་གཞན་དུ་འདོད། །དེ་བཞིན་སྒྲིབ་པ་སྤངས་པའོ། །ཞེས་གསུངས་པའི་ཕྱིར་རོ། །ཡང་ཀུན་
རྫོབ་སེམས་བསྐྱེད་དམ། བརྡ་ལས་བྱུང་བའི་སེམས་བསྐྱེད་ལ། ངོ་བོའི་སྒོ་ནས་དབྱེ་ན། སྨོན་
པ་དང་འཇུག་ པའི་ སེམས་བསྐྱེད་ གཉིས་སོ། །དེ་དག་གི་མཚན་ཉིད་གང་ཞེ་ན། འདི་ལ་
མི་འཐད་པའི་ཕྱོགས་དང༌། འཐད་པའི་ཕྱོགས་དང་ཀླན་ཀ་སྤང་བའོ། །མི་འཐད་པའི་ཕྱོགས་
གང་ཞེ་ན། དམིགས་པ་དང༌། གྲོགས་དང་། བསམ་སྦྱོར་དང༌། ཆོ་ག་དང༌། ངོ་བོའི་ཁྱད་པར་
གཞན་དུ་འདོད་པའོ། །དང་པོ་ནི། ཁ་ཅིག་ན་རེ། དེ་གཉིས་ཀྱི་མཚན་ཉིད་འབྲས་བུ་བྱང་ཆུབ་
དང༌། རྒྱུ་ལམ་ལ་དམིགས་པ་དང་། རྒྱུ་བྱང་ཆུབ་དང༌། རྒྱུ་ལམ་ལ་དམ་བཅའ་བའོ། །ཞེས་ཏེ།
བྱང་ཆུབ་སེམས་ནི་བསྐྱེད་བགྱི་ཞིང༌། །ཞེས་བྱ་བའི་སྨོན་པ་དང་། བསླབ་བྱ་ལ་བསླབ་པར་
བགྱིའོ། །ཞེས་འཇུག་པའི་བདག་ཉིད་ཡིན་པའི་ཕྱིར་རོ། །ཞེས་ཟེར་རོ། །དེ་ནི་མི་རིགས་ཏེ།
འཇུག་སེམས་ཀྱང་སྨོན་སེམས་སུ་འགྱུར་བའམ། འོ་ན་འཇུག་སེམས་དེ་བྱང་ཆུབ་བར་དུ་
འབྱུང་བ་ལ་མ་ཡིན་པས་འདིར་བསྟན་གྱི་སེམས་བསྐྱེད་མ་ཡིན་པར་འགྱུར་བའི་ཕྱིར་རོ། །
གཉིས་པ་ནི། ཁ་ཅིག །གཞན་དོན་དུ་བྱང་ཆུབ་ཐོབ་འདོད་ཀྱི་གྲོགས་ཙམ་དང་ལྡན་པ་དང་།
ཐོབ་འདོད་དེ་ཉིད་ཕྱིན་དྲུག་སྒྲུབ་པའི་གྲོགས་ཀྱིས་ཟིན་པའི་སེམས་བསྐྱེད་ཅེས་ཟེར་བ་དང་།
ལ་ལ་དག་སྒྲུབ་པས་མ་ཟིན་པ་དང༌། ཟིན་པའི་སེམས་བསྐྱེད་ཅེས་ཟེར་བ་ཡང་མི་འཐད་དེ།
སྨོན་པ་བྱས་ནས་འཇུག་པ་མ་བྱས་པའི་སྒྲུབ་པ་དང་འབྲེལ་བའི་སྨོན་པ་ལ་ཁྱབ་ཆུང་བ་དང་།
2 ]
4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
འཇུག་པ་བྱས་ནས་སྒྲུབ་པས་མ་ཟིན་པའི་གཉིད་ལོག་པ་ལ་སོགས་པའི་འཇུག་པ་ལ་མ་ཁྱབ་
པའི་ཕྱིར་རོ། །གསུམ་པ་ནི། ལ་ལ་ན་རེ། ལམ་དུ་འགྲོ་བར་འདོད་པ་ལྟར། གཞན་དོན་དུ་
སངས་རྒྱས་ཐོབ་པར་སྨོན་པ་དང་། འགྲོ་བཞིན་པ་ལྟར་སྒྲུབ་པ་ལ་སློབ་པ་ཞེས་ཟེར་བ་ཡང་མི་
འཐད་དེ། དེ་ལྟ་བུའི་གང་ཟག་ཀྱང་དེར་འགྱུར་བ་དང༌། ཁྱེད་ཀྱིས་སེམས་བསྐྱེད་གཙོ་བོ་
སེམས་སུ་ཁས་བླངས་པས་མཚན་ཉིད་མི་སྲིད་པར་འགྱུར་བའི་ཕྱིར་རོ། །ཡང་འགའ་ཞིག་བྱང་
ཆུབ་ཐོབ་འདོད་ཀྱི་བསམ་པ་དང༌། ཕྱིན་དྲུག་ཉམས་ལེན་གྱི་སྦྱོར་བ་ཞེས་བྱ་སྟེ། འདི་ཉིད་
ལས། འགྲོ་བར་འདོད་དང་འགྲོ་བ་ཡི། །ཞེས་འབྱུང་བས་འཇུག་པ་འགྲོ་འདོད་དུ་མ་གསུངས་
པའི་ཕྱིར་རོ། །ཞེས་ཟེར་རོ། །དེ་ནི་མི་འཐད་དེ། འདིར་བསྟན་གྱི་སེམས་བསྐྱེད་ཀྱི་དབྱེ་བར་
བྱེད་ན། བྱང་ཆུབ་འདོད་པར་འབྱུང་དགོས་པ་དང༌། གཞུང་འདིར་འཇུག་སེམས་སྡོམ་པར་
བཤད་པའི་ཕྱིར་དང༌། སྦྱིན་པ་ལ་སོགས་པ་གྲོགས་སུ་བཤད་པའི་ཕྱིར་རོ། །བཞི་པ་ནི་འགའ་
ཞིག་ན་རེ། བྱང་ཆུབ་ཐོབ་འདོད་གང་ཞིག་སྨོན་པའི་ཕྱོགས་སྒྲུབ་པར་ཁས་བླངས་པ་ཞེས་ཟེར་
རོ༑ ༑དེ་ཡང་མི་འཐད་དེ། བྱང་སེམས་འཕགས་པའི་མཉམ་གཞག་དང༌། འགོག་སྙོམས་
ནའང་སེམས་བསྐྱེད་མེད་པར་འགྱུར་བའི་ཕྱིར་དང༌། སྨོན་པ་ནི། ཆོ་གས་བསྐྱེད་པ་ཁོ་ནར་མ་
ངེས་པའི་ཕྱིར་ཏེ། དེ་ནི་བྱང་ཆུབ་ཏུ་འགྲོ་བར་འདོད་པ་ཙམ་གྱིས་རབ་ཏུ་ཕྱེ་བ་ཡིན་པའི་ཕྱིར་
རོ༑ ༑རྒྱུ་སྙིང་རྗེ་ཆེན་པོ་དང༌། རྐྱེན་བྱང་ཆུབ་ལ་དད་པ་ཁྱད་པར་ཅན་ཡོད་ན། ཆོ་ག་མེད་ཀྱང་
སྐྱེ་ལ། དེ་དག་མེད་ན་ཆོ་ག་ཡོད་ཀྱང་མི་སྐྱེ་བའི་ཕྱིར་དང༌། བསླབ་བཏུས་ལས་ཀྱང་། བྱང་
ཆུབ་ཏུ་སྨོན་པ་ཡོད་ན་ཆོ་ག་མེད་ཀྱང་སྐྱེ་ལ། མེད་ན་མི་སྐྱེ་བར་དོན་གྱིས་གསུངས་པའི་ཕྱིར་རོ།།
དེ་ཡང་ཇི་ལྟར་ན། དེ་ཉིད་ལས་བྱང་ཆུབ་ཀྱི་སེམས་དེ་ནི་རྣམ་པ་གཉིས་ཏེ། བྱང་ཆུབ་ཏུ་སྨོན་
པའི་སེམས་དང་། བྱང་ཆུབ་ཏུ་འཇུག་པའི་སེམས་སོ། །དེ་ལ་བྱང་ཆུབ་ཏུ་སྨོན་པའི་སེམས་ནི།
ངས་སངས་རྒྱས་སུ་འགྱུར་བར་བྱའོ། །ཞེས་སྨོན་པ་ལས་སྐྱེས་པ་ཡིན་ནོ། །དེ་ཡང་སངས་རྒྱས་
T
2 ] 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་བ་སོགས་ལས་སྐྱེས་པ་རྒྱ་ཆེར་གསུངས་པ་དེ་ལྟར་ན། སྨོན་པའི་བྱང་ཆུབ་ཀྱི་སེམས་སུ་
རིག་པར་བྱའོ། །ཞེས་དང་། དེ་ནས་འཇུག་པའི་སེམས་བསྐྱེད་ཀྱི་སྐབས་སུ། གང་གིས་བླང་
བ། ཡུལ་གང་ལས་བླང་བ། དེ་ལས་ལེན་པའི་ཆོ་ག །ལྟུང་བ་ཕྱིར་བཅོས་དང་བཅས་པ་རྣམས་
རྒྱ་ཆེར་གསུངས་པ་ཡིན་ཏེ། དེའི་དོན་ནི། སྨོན་པ་སེམས་བསྐྱེད་ནི། བྱང་ཆུབ་ཏུ་སྨོན་པ་ཙམ་
ལས་ཀྱང་སྐྱེ་བ་དང་། འཇུག་པ་སེམས་བསྐྱེད་ནི་ཆོ་ག་ལས་གདོན་མི་ཟ་བར་སྐྱེ་བར་བསྟན་པ་
ཡིན་ པའི་ཕྱིར་ རོ། །ཡང་ གཞན་ དག་ ན་ རེ། ཆོ་གས་ མ་ སྐྱེད་ པ་དང༌། ཆོ་གས་སྐྱེད་ པའི་
སེམས་བསྐྱེད་ཅེས་བྱ་སྟེ། ཆོ་ག་ལ་མ་ལྟོས་པར་སྨོན་པ་དང་མཚུངས་ལྡན་ཙམ་གྱི་སེམས་
བསྐྱེད་ནི། སྨོན་པ་སེམས་བསྐྱེད་དང་། ཆོ་ག་ལ་ལྟོས་ནས་སྡོམ་པས་བཟུང་བའི་སེམས་བསྐྱེད་
ནི་འཇུག་པ་སེམས་བསྐྱེད་ཡིན་པའི་ཕྱིར་རོ། །དེ་ལྟར་ཡང་ལུང་ལས་ཤེས་ཏེ། བྱང་སར་སྨོན་
པ་ལ་ཆོ་གས་བཤད་པར། འཇུག་པའི་སྡོམ་པ་ལེན་པ་ལ། ཆོ་ག་རྒྱས་པར་བཤད་པའི་ཕྱིར་
དང༌། དེ་བཞིན་དུ་བསླབ་བཏུས་ནས་ཀྱང་བཤད་པའི་ཕྱིར་དང་། སློབ་དཔོན་ཀླུ་སྒྲུབ་ཀྱིས་
མཛད་པའི་སེམས་བསྐྱེད་ཀྱི་ཆོ་གར། སྨོན་འཇུག་གི་རྣམ་གཞག་ཅི་ཡང་མེད་ཅིང་། ཀུན་རྫོབ་
སེམས་བསྐྱེད་དང་། སྤང་སྐོང་ཕྱག་བརྒྱ་པར་བཤད་པ་ལྟ་བུའི་དོན་དམ་སེམས་བསྐྱེད་ཀྱི་ལེན་
ཚུལ་གཅིག་བཤད་པས་ན། ཀླུ་སྒྲུབ་ཀྱིས་སྨོན་པའི་ཆོ་ག་མཛད་ཅེས་ཟེར་བ་ནི་ནོར་བ་ཡིན་
པའི་ཕྱིར་དང་། རྒྱ་མཚོ་སྤྲིན་གྱིས་ཀྱང་བྱང་སེམས་ཀྱི་སྡོམ་པ་མ་བླངས་པའི་སྨོན་ལམ་སྨོན་པ་
དང༌། སྡོམ་པ་བླངས་པའི་སྨོན་ལམ་འཇུག་པར་བཤད་པའི་ཕྱིར་དང་། ཀཱ་མ་ལ་ཤཱི་ལས་ཀྱང་།
སྒོམ་རིམ་དང་པོ་ལས། འགྲོ་བ་མཐའ་དག་ལ་ཕན་པའི་ཕྱིར་དུ་སངས་རྒྱས་སུ་གྱུར་ཅིག །
ཅེས་གང་ཐོག་མར་དོན་དུ་གཉེར་བ་དེ་ནི་སྨོན་པའི་སེམས་སོ། །གང་ཕན་ཆད་སྡོམ་པ་བཟུང་
སྟེ། ཚོགས་རྣམས་ལ་ཞུགས་པ་དེ་ནི་འཇུག་པའི་སེམས་སོ། །ཞེས་བཤད་པའི་ཕྱིར་རོ། །
རིགས་པ་ལས་ཀྱང་ཤེས་ཏེ། སྨོན་པ་ཆོ་གས་བླངས་ན་སྡོམ་པར་འགྱུར་ཞིང་། དེ་ལྟ་ན་བསོད་
2 1 6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ནམས་རྒྱུན་ཆགས་སུ་འབྱུང་བར་འགྱུར་བ་ལས་བསོད་ནམས་རྒྱུན་ཆགས་འབྱུང་བ་མ་ཡིན།
ཞེས་བཤད་པའི་ཕྱིར། རྫོགས་པའི་བྱང་ཆུབ་ཐོབ་འདོད་ཡོད་ན་ནི་ཆོ་ག་མི་དགོས་ལ། མེད་ན་
ནི་ཆོ་ག་བྱས་ཀྱང་མི་སྐྱེ་བས་སྨོན་པ་ལ་ཆོ་ག་དགོས་ནུས་མེད་པའི་ཕྱིར་རོ། །དེས་ན་འདིར།
ཇི་ལྟར་སྔོན་གྱི་ཞེས་སོགས་ཀྱང༌། སྨོན་འཇུག་གཉིས་ཀ་ལ་སྦྱོར་བ་མི་འཐད་དེ། འཇུག་པའི་
སེམས་བསྐྱེད་ཅིང་བསླབ་བྱ་ལ་བསླབ་པར་བགྱི། ཞེས་པའི་དོན་ཡིན་པའི་ཕྱིར་ཞེས་ཟེར་རོ།།
དེ་ནི་མ་ཡིན་ཏེ་ལུང་གིས་མི་འགྲུབ་པ་དང༌། རིགས་པས་མི་འགྲུབ་པ་དང་། ཆོ་གའི་དོན་མ་
ཡིན་པའི་ཕྱིར་རོ། །རེ་ཞིག་ལུང་གིས་མི་འགྲུབ་སྟེ། བྱང་ས་ནས་སྨོན་འཇུག་གི་རྣམ་གཞག་
གསལ་བར་མ་མཛད་པའི་ཕྱིར་དང་། དོན་གྱིས་བཞེད་དགོས་ཀྱང་། སྨོན་པ་ཆོ་གས་བསྐྱེད་པ་
མི་སྲིད་པའི་ཤེས་བྱེད་མ་གསུངས་པའི་ཕྱིར་དང་། བསླབ་བཏུས་ཀྱི་དོན་ནི་སྨོན་པ་ངེས་པར་ཆོ་
གས་བསྐྱེད་མི་དགོས་ཀྱི། ཆོ་ག་མེད་ཀྱང་སྐྱེ་བ་ལ་དགོངས་པའི་ཕྱིར་དང༌། ཀླུ་སྒྲུབ་ཀྱིས་
སེམས་བསྐྱེད་ལ་ཀུན་རྫོབ་སེམས་བསྐྱེད་དང༌། དོན་དམ་སེམས་བསྐྱེད་གཉིས་སུ་ངེས་པར་
མཛད་ནས། ཀུན་རྫོ་བ་སེམས་བསྐྱེད་ཆོ་གས་ལེན་པར་གསུངས་པས་ན། སྨོན་པའམ་ཀུན་
རྫོབ་སེམས་བསྐྱེད་དུ་ཁྱེད་རང་གིས་ཀྱང་ཁས་བླངས་པས། དེར་ཆོ་གས་བླངས་པར་བཤད་
པར་འགྱུར་བ་དང༌། ཆོ་གས་བླངས་པ་དེ་འཇུག་པ་ཁོ་ན་ཡིན་ན། ཀུན་རྫོ་བ་སེམས་བསྐྱེད་
དེར་སྨོན་པ་མ་བཤད་པར་འགྱུར་བ་དང་དེ་ལྟར་ན་སེམས་བསྐྱེད་ལ་ཀུན་རྫོབ་སེམས་བསྐྱེད་
དང་། དོན་དམ་སེམས་བསྐྱེད་གཉིས་སུ་མ་ངེས་པར་འགྱུར་བ་དང་། རྒྱ་མཚོ་སྤྲིན་ཡང་ཆོ་གས་
བླངས་ན་སྡོམ་པ་ཁས་ལེན་པའི་ཤེས་བྱེད་མེད་པའི་ཕྱིར་དང་། ཀཱ་མ་ལ་ཤཱི་ལ་ཚད་མར་བྱེད་
ན་༑ སྒོམ་རིམ་བར་པ་ལས་བྱང་ཆུབ་ཀྱི་སེམས་དེ་ནི་རྣམ་པ་གཉིས་ཏེ། ཀུན་རྫོབ་དང་དོན་
དམ་པའོ། །དེ་ལ་ཀུན་རྫོབ་ནི། སྙིང་རྗེས་སེམས་ཅན་མཐའ་དག་འདོན་པར་དམ་བཅས་ནས་
འགྲོ་བ་ལ་ཕན་པའི་ཕྱིར། སངས་རྒྱས་སུ་གྱུར་ཅིག་སྙམ་དུ་བླ་ན་མེད་པ་ཡང་དག་པར་རྫོགས་
21 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་བྱང་ཆུབ་འདོད་པའི་སེམས་དང་པོ་སྐྱེ་བའོ། །དེ་ལ་ཚུལ་ཁྲིམས་ཀྱི་ལེའུ་ལས་བསྟན་པའི་
ཆོ་ག་བཞིན་དུ་བྱང་ཆུབ་སེམས་པའི་སྡོམ་པ་ལ་གནས་པའི་ཕ་རོལ་པོ་ལས་སྐྱེད་པར་བྱའོ། །
ཞེས་བྱང་ཆུབ་འདོད་པའི་རྣམ་པ་ཅན་གྱི་སེམས་དང་པོ་ཆོ་གས་ལེན་པར་བཤད་པ་དང་འགལ་
བའི་ཕྱིར་དང༌། སྒོམ་རིམ་དང་པོའི་དོན་ཡང་། སྨོན་སེམས་སྡོམ་པར་མ་བཤད་པ་ཙམ་ཡིན་
གྱི༑ ཆོ་ག་མེད་པའི་རྒྱུ་མཚན་དུ་མི་རུང་བའི་ཕྱིར་རོ། །རིགས་པས་མི་འགྲུབ་སྟེ། ཆོ་གས་
བླངས་པ་ལས་སྡོམ་པར་འགྱུར་ན། བར་མ་རབ་བྱུང་གི་དགེ་བ་ལ་སོགས་པ་ཡང་སྡོམ་པར་
འགྱུར་བ་དང་། མདོ་དང་བསྟན་བཅོས་རྣམས་ལས་ཤིན་ཏུ་ཕུལ་དུ་བྱུང་བ་དང་ལྡན་པའི་མཐུ་
ལས། དོན་ཁྱད་པར་ཅན་འགའ་ཞིག་མྱུར་དུ་སྒྲུབ་བྱེད་ཀྱི་སྦྱོར་དངོས་མཇུག་གསུམ་དང་ལྡན་
པའི་སྒོ་གསུམ་གྱི་བྱ་བའི་རིམ་པའི་མཚན་ཉིད་ཅན་གྱི་ཆོ་ག་དུ་མ་གསུངས་པ་དང་འགལ་བ་
དང་། འཇུག་སེམས་ཡོད་ན་ཆོ་ག་མི་དགོས་ལ། མེད་ན་ཆོ་གས་ཀྱང་མི་སྐྱེ་བར་མཚུངས་པའི་
ཕྱིར་དང་། འཇུག་སེམས་ནི་འཇུག་སེམས་ཀྱི་དང་པོའི་རྒྱུ་མ་ཡིན་ལ་བྱང་ཆུབ་ཐོབ་འདོད་ནི་
སྨོན་པའི་དང་པོའི་རྒྱུ་ཡིན་པས་མི་མཚུངས་པར་འདོད་ན་ཡང་། དང་པོ་བྱང་ཆུབ་ཐོབ་འདོད་དེ་
ཉིད་སྨོན་པ་ཡིན་པས་དེ་དེའི་དང་པོའི་རྒྱུར་མ་ངེས་པའི་ཕྱིར། ཆོ་གས་འཇུག་པ་སྔར་མེད་ཕྱིས་
སྐྱེད་པར་བྱེད་ན། སྨོན་པ་ཡང་སྔར་མེད་པ་ཕྱིས་སྐྱེད་པ་སྲིད་པའི་ཕྱིར་དང༌། གཞན་ཡང་
རྫོགས་པའི་བྱང་ཆུབ་ཐོབ་འདོད་ཡོད་ན། གཞན་གྱི་དྲུང་དུ་ཁས་ལེན་མི་དགོས་ལ། མེད་ན་
གཞན་གྱི་དྲུང་དུ་ཁས་བླངས་པས་ཀྱང་མི་སྐྱེ་བས། སྨོན་སེམས་ནི་གཞན་གྱི་དྲུང་དུ་ཁས་
བླངས་པ་ལ་དགོས་ནུས་མེད་པར་མཚུངས་པའི་ཕྱིར་རོ། །ཆོ་གའི་ཚིག་གི་དོན་ཡང་དེ་ལྟར་མ་
ཡིན་ཏེ། དེའི་དོན་ནི། སྔོན་གྱི་བདེ་གཤེགས་ཀྱིས་དང་པོར་སེམས་བསྐྱེད་པ་དང༌། དེ་རྗེས་
བསླབ་བྱ་ལ་བསླབ་པ་ལྟར། ཞེས་བྱ་བ་ཡིན་པས་ཐུགས་བསྐྱེད་པ་ཞེས་པའི་སྒྲས་དང་པོར་
ཐུགས་བསྐྱེད་པ་སྤྱིར་འཛིན་པ་ཡིན་གྱི། སྨོན་སེམས་ཁོ་ནའམ། འཇུག་སེམས་ཁོ་ན་ལ་ཉེ་
3 1 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བའི་རྒྱུ་མེད་པའི་ཕྱིར་ཏེ། གཞན་དུ་ན་སེམས་བསྐྱེད་ཀྱི་སྒྲ་འདི་གཙོ་བོ་གང་རུང་རེ་ཁོ་ན་ལ་
འཇུག་པར་འགྱུར་བའི་ཕྱིར་དང་། དེ་སྨོན་སེམས་ཁོ་ན་ལ་སྦྱོར་ན་འཇུག་སེམས་ནི་བསླབ་བྱ་
ལ་སློབ་འདོད་ཁོ་ནར་མཚུངས་པས་སྔར་གྱི་སྐྱོན་གནས་པའི་ཕྱིར་དང་། འཇུག་སེམས་ཁོ་ན་
ལ་སྦྱོར་ན། སངས་རྒྱས་སྲས་སུ་འགྱུར་ཏེ་ཞེས་སྔར་མ་གྱུར་པར་བསྟན་པས། སྨོན་པ་སེམས་
བསྐྱེད་ལ་གནས་པའི་བྱང་ཆུབ་སེམས་དཔའ་རྣམས་རྒྱལ་སྲས་སུ་མི་འགྱུར་བ་ལ་སོགས་པའི་
ཉེས་པ་ཡོད་པའི་ཕྱིར་རོ། །ལྔ་པ་ནི། ཁ་ཅིག་ན་རེ། གཞན་དོན་དུ་བྱང་ཆུབ་ཐོབ་འདོད་ཙམ་
དང་མཚུངས་ལྡན་གྱི་གཙོ་སེམས་དང༌། དེ་ལས་སྐྱེས་པའམ། དེ་དང་མཚུངས་ལྡན་གྱི་སེམས་
ཞེས་བྱ་ལ། དེ་དག་ཀྱང་སྡོམ་པའི་རྩ་བ་ཡིན་ནོ། །ཞེས་ཟེར་རོ། །དེ་ལྟར་ཡང་འགྲེལ་ཆེན་
ལས། རིགས་ལ་སོགས་པའི་ནུས་པས་བྱང་ཆུབ་སེམས་པའི་སྡོམ་པ་ཡང་དག་པར་བླངས་པ་
ལ་སོགས་པས། སྟོང་པ་དང་སྙིང་རྗེའི་སྙིང་པོ་ཅན་གྱི་བྱང་ཆུབ་ཀྱི་སེམས་བསྐྱེད་ལ་ཡང་དག་
པར་རྫོགས་པའི་སངས་རྒྱས་སུ་གྱུར་ནས། སྐལ་བ་ཇི་ལྟ་བ་བཞིན་དུ་གཞན་གྱི་དོན་དུ་ཐེག་པ་
གསུམ་བསྟན་པའི་ཆོས་སྟོན་པ་ལ་སོགས་པས་འབད་པར་བྱའོ། །ཞེས་སྨོན་པ་བྱས་ནས།
སྒྲུབ་པ་ཕུན་སུམ་ཚོགས་པས་རྫོགས་པར་བྱའོ་ཞེས་བྱ་བ་ནི། གཞན་གྱི་དོན་ལ་དམིགས་པའི་
ཡང་དག་པར་རྫོགས་པའི་བྱང་ཆུབ་འདོད་པའི་མཚན་ཉིད་རྒྱུ་དང་འབྲས་བུར་བཅོས་པ་ཡིན་
ཏེ༑ དེ་ལྟར་ཡང་འདི་ཉིད་ལས། འགྲོ་བར་འདོད་དང་འགྲོ་བ་ཡི། །ཞེས་བྱ་བ་ལ་སོགས་པ་
གསུངས་པ་ཡིན་ནོ། །ཞེས་འབྱུང་ངོ༌། །དེ་ནི་འཐད་པར་མ་མཐོང་སྟེ། འཇུག་སེམས་སྡོམ་པ་
ཡིན་པའི་ཕྱིར་དང་། སྨོན་སེམས་སྡོམ་པའི་རྩ་བ་ཅན་མ་ཡིན་པའི་ཕྱིར་རོ། །ཇི་ལྟར་ན་འཇུག་
སེམས་སྡོམ་པ་ཡིན་ཞེ་ན། འདི་ལྟར་སློབ་དཔོན་གཞན་གྱིས་ནི་སྨོན་འཇུག་གི་རྣམ་གཞག་
གསལ་བར་བྱས་པ་མ་མཐོང་ཞིང་། འཇམ་དཔལ་ནས་བརྒྱུད་དེ་ཞི་བའི་ལྷ་རྗེས་འབྲང་དང་
བཅས་པས་གསལ་བར་མཛད་པ་ཡིན་ལ། དེས་ཀྱང་མདོ་གང་ལ་བརྟེན་པ་དང༌། བསྟན་
2 19



t-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅོས་གང་ལས་མཛད་པའོ། །དེ་ལ་མདོ་ནི། འཕགས་པ་སྡོང་པོ་བཀོད་པའི་མདོ་ཉིད་ཡིན་
ཏེ༑ དེ་ལ་རིགས་ཀྱི་བུ་སེམས་ཅན་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
སྨོན་པ་དེ་དག་ཀྱང་དཀོན་ནོ། །དེ་བས་ཀྱང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
ཏུ་ཆས་པའི་སེམས་ཅན་དེ་དག་ནི་ཤིན་ཏུ་དཀོན་ནོ། །ཞེས་འབྱུང་བའི་ཕྱིར་རོ། །བསྟན་བཅོས་
ནི་གཉིས་ཏེ། ཚིག་རྒྱས་པ་བསླབ་བཏུས་ལ་སོགས་པ་དང༌། ཚིག་བསྡུས་ཤིང་དོན་རྒྱས་པ་
གཞུང་འདི་ལ་སོགས་པ་ཡིན་ཏེ། དེ་དག་ལས་ནི་སྨོན་འཇུག་གི་སེམས་གཉིས་བསླབ་བྱ་དང་
བཅས་གསལ་བར་གསུངས་པའི་ཕྱིར་རོ།། དེས་ན་སྨོན་འཇུག་ཁས་ལེན་པ་རྣམས་ཀྱིས་ནི་
མདོ་དང་བསྟན་བཅོས་འདི་དག་བཞིན་འདོད་དགོས་ལ། བསླབ་བཏུས་ལས་ཀྱང་འཇུག་
སེམས་དང་སྡོམ་པ་དོན་གཅིག་ཏུ་བཤད་པའི་ཕྱིར་དང་། འདི་ཉིད་ལས་ཀྱང་། སེམས་དེ་ཡང་
དག་བླངས་གྱུར་པ། །དེ་ནས་བཟུང་སྟེ་གཉིད་ལོག་གམ། །བག་མེད་གྱུར་ཀྱང་བསོད་ནམས་
ཤུགས། །ནམ་མཁའ་མཉམ་པ་དུ་མ་ཞིག །རྒྱུན་མི་ཆད་པར་རབ་ཏུ་འབྱུང་། །ཞེས་གསུངས་
པས་འཇུག་པ་ནི། ཆོ་གས་ཡང་དག་པར་བླངས་ཤིང་། གཉིད་ལོག་པ་ལ་སོགས་པའི་གནས་
སྐབས་སུ་ཡང་རྒྱུན་མི་ཆད་པར་འབྱུང་བར་བཤད་པ། སྡོམ་པ་ལས་མི་འདའ་བའི་ཕྱིར།
དེ་ཉིད་བག་ཡོད་དང་ཤེས་བཞིན་གྱིས་བསྲུང་བ་དག་བྱང་སེམས་ཀྱི་ཚུལ་ཁྲིམས་ཀྱི་ཕ་རོལ་
ཏུ་ཕྱིན་པར་བཤད་པའི་ཕྱིར་རོ། །ཡང་ཁ་ཅིག །ཐེག་ཆེན་སེམས་བསྐྱེད་གང་ཞིག །འཇུག་
སེམས་མ་ཡིན་པ་དང༌། དེ་གང་ཞིག་སྨོན་སེམས་མ་ཡིན་པ་ཞེས་ཟེར་བ་ཡང་མི་འཐད་དེ།
རྟོགས་པ་ཕན་ཚུན་བརྟེན་པར་འགྱུར་བའི་ཕྱིར་རོ། །འཐད་པའི་ཕྱོགས་གང་ཞེ་ན། ཐེག་ཆེན་
སྨོན་པ་སེམས་བསྐྱེད་ཀྱི་མཚན་ཉིད་ནི། གཞན་དོན་དུ་བྱང་ཆུབ་ཐོབ་འདོད་ཙམ་དུ་འབྱུང་བ་
དང༌། འཇུག་པ་སེམས་བསྐྱེད་ཀྱི་མཚན་ཉིད་ནི། གཞན་དོན་དུ་བྱང་ཆུབ་ཏུ་འགྲོ་བཞིན་པའི་
འདོད་པར་འབྱུང་བ་ཞེས་བྱ་སྟེ། གཞུང་འདི་ཉིད་ལས། བྱང་ཆུབ་སེམས་དེ་མདོར་བསྡུས་ན།།
2 2 0



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
རྣམ་པ་གཉིས་སུ་ཤེས་བྱ་སྟེ། །བྱང་ཆུབ་སྨོན་པའི་སེམས་དང་ནི། །བྱང་ཆུབ་འཇུག་པ་ཉིད་
ཡིན་ནོ། །འགྲོ་བར་འདོད་དང་འགྲོ་བ་ཡི། །བྱེ་བྲག་རིམ་བཞིན་ཤེས་པ་ལྟར། །དེ་བཞིན་
མཁས་པས་འདི་གཉིས་ཀྱི། །བྱེ་བྲག་རིམ་བཞིན་ཤེས་པར་བྱ། །ཞེས་གསུངས་པའི་ཕྱིར།
ཀླན་ཀ་ནི། འཇུག་པ་དང་སྡོམ་པ་དོན་ཐ་དད་ཡིན་ཏེ། བསླབ་བཏུས་སུ་སོ་སྐྱེ་སྔར་སེམས་
བསྐྱེད་ཀྱི་རྟེན་དུ་བསྒྲུབས་ནས། ཕྱིས་ སྡོམ་ པའི་རྟེན་དུ་ སྒྲུབ་པའི་ཕྱིར་ཏེ། གཞན་དུ་ན་
བཟློས་པར་འགྱུར་བས་སོ་ཞེ་ན། དེ་ནི་མི་འཐད་དེ། དེའི་འོག་ཏུ་བུད་མེད་སྡོམ་པའི་རྟེན་དུ་
བཤད་པས། དེ་ཡང་བཟློས་པར་ཐལ་བས་སོ། །དེས་ན་སོ་སྐྱེ་ནི་སྤྱིར་སེམས་བསྐྱེད་ཀྱི་རྟེན་
ཡིན་ཡང་ཕྱིན་དྲུག་སོགས་བསླབ་པ་སྒྲུབ་བཞིན་པའི་སྡོམ་པའི་རྟེན་མ་ཡིན་པར་དོགས་པ་
དགག་པའི་ཕྱིར་སྡོམ་པའི་རྟེན་དུ་སྒྲུབ་ལ། དེ་ལྟར་ནའང་བུད་མེད་སྡོམ་པའི་རྟེན་མ་ཡིན་པར་
དོགས་པ་དགག་པའི་ཕྱིར་རྟེན་དུ་སྒྲུབ་པ་ཡིན་ནོ། །ས་མཚམས་ནི། ཀུན་རྫོབ་སེམས་བསྐྱེད་
ཀྱི་ས་མཚམས་ནི་སྨོན་འཇུག་བཞིན་ལ། དོན་དམ་སེམས་བསྐྱེད་ཀྱི་ས་མཚམས་ཐེག་ཆེན་
འཕགས་པའི་ལམ་ཐམས་ཅད་ན་ཡོད་དོ། །གལ་ཏེ་འཕགས་པའི་རྣམ་པར་མི་རྟོག་པའི་ཡེ་
ཤེས་ནི། མཉམ་གཞག་ཉིད་མ་ཡིན་ནམ། ཇི་ལྟར་ན་རྗེས་ཐོབ་ན་ཡོད་ཅེ་ན། སྐྱོན་མེད་དེ། །
རྗེས་ཐོབ་ན་རྣམ་པར་མི་རྟོག་པའི་ཡེ་ཤེས་ཀྱིས་བཞག་པའི་ཡེ་ཤེས་བག་ལ་ཉལ་ཡོད་པའི་
ཕྱིར་དང་། བག་ལ་ཉལ་བ་དེ་ཉིད་རྣམ་པར་མི་རྟོག་པའི་ཡེ་ཤེས་སུ་འགྱུར་བ་ཡིན་པའི་ཕྱིར་རོ།།
དེའི་ཕྱིར་འདིས་སེམས་བསྐྱེད་པས་ན་སེམས་བསྐྱེད་པ་ཞེས་ཀྱང་འཆད་པར་འགྱུར་ཏེ། ཐོབ་
ཚུལ་གྱི་དབྱེ་བ་ཉིད་ཀྱི་ས་མཚམས་ཀྱང་དེ་བཞིན་ནོ། །སྨོན་པ་དང་འཇུག་པའི་ས་མཚམས་
གང་ཞེ་ན། འདི་ལ་མི་འཐད་པའི་ཕྱོགས་དང་། འཐད་པའི་ཕྱོགས་དང༌། ཀླན་ཀ་སྤང་བའོ། །
མི་འཐད་པའི་ཕྱོགས་གང་ཞེ་ན། འདི་ལ་ཁ་ཅིག་ན་རེ། སྨོན་པ་ནི་སོ་སོ་སྐྱེ་བོའི་ལམ་དང་།
འཇུག་པ་ནི་འཕགས་པའི་ལམ་ཁོ་ན་ལ་ཡོད་དོ། །ཞེས་ཟེར་རོ། །འདི་ལ་ཁ་ཅིག་ན་རེ། དེ་ནི་
2 2 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་འཐད་དེ། འཇུག་པ་སེམས་བསྐྱེད་རྒྱ་མཚོ་སྤྲིན་གྱིས་སོ་སོ་སྐྱེ་བོ་ལ་ཡོད་པར་བཤད་པའི་
ཕྱིར་དང་། འཇུག་པ་སེམས་བསྐྱེད་སོ་སྐྱེ་ལ་མེད་ན། ཆོ་ག་ལ་བརྟེན་ནས་སྐྱེ་བ་མི་སྲིད་པར་
ཐལ་བའི་ཕྱིར་རོ། །ཞེས་ལན་འདེབས་སོ། །འདི་ནི་ཡང་དག་པ་མ་ཡིན་ཏེ། སློབ་དཔོན་དེ་
དག་རྒྱ་མཚོ་སྤྲིན་ལ་ཚད་མར་མི་བྱེད་པའི་ཕྱིར་དང། འཕགས་རྒྱུད་ཀྱི་འཇུག་པ་སེམས་བསྐྱེད་
རྣམས་ཀྱང་། ཆོ་ག་ལ་བརྟེན་ནས་ཐོབ་པ་མི་སྲིད་པའི་ཕྱིར་རོ། །འོ་ན་ཇི་ལྟར་དགག་ཅེ་ན།
སྔར་བཤད་པ་ལྟར་སྨོན་འཇུག་གི་རྩ་བའི་བསྟན་བཅོས་བསླབ་པ་ཀུན་ལས་བཏུས་པ་ལས།
འཇུག་སེམས་བྱང་ཆུབ་སེམས་པའི་སྡོམ་པ་དང་དོན་གཅིག་པར་གསུངས་པའི་ཕྱིར་དང༌།
སྡོམ་པ་ཡང་སོ་སྐྱེའི་རྟེན་ཅན་དུ་སྒྲུབ་པའི་ཕྱིར་དང༌། གཞན་དུ་ན་འཇུག་སེམས་ཀྱི་སྡོམ་པ་
བླངས་ནས་རྩ་ལྟུང་སྤྱོད་པ་མི་སྲིད་པར་འགྱུར་བའི་ཕྱིར་དང་། དེ་ལྟ་ན་ཡང་སྨོན་འཇུག་གི་རྩ་
བའི་གཞུང་གཉིས་ཀ་དོར་བར་འགྱུར་བའི་ཕྱིར་རོ། །དེ་ལ་རེ་ཞིག་རྒྱས་པ་དོར་བ་ཡིན་ཏེ། ཇི་
སྐད་དུ་བསླབ་པ་ཀུན་ལས་བཏུས་པ་ལས། ཅི་སར་མ་ཆུད་པ་ལ་ཡང་བྱང་ཆུབ་སེམས་པའི་
སྡོམ་པ་ཡོད་དམ་མེད་ཅེ་ན། ཡོད་པར་རིགས་པར་བྱ་སྟེ། ནམ་མཁའི་སྙིང་པོའི་མདོ་ལས།
རྙེད་པ་དང་བཀུར་སྟིའི་ཕྱིར་ན་ལྟུང་བའི་རྩ་བར་བརྗོད་ལ། ས་བཅུ་པའི་མདོ་ལས། ས་དང་པོ་
ལ་བདག་གིས་སེམས་ཅན་འདི་དག་ལ་ཡོ་བྱད་མང་པོ་ཉེ་བར་སྦྱིན་ནོ་སྙམ་ནས། སུ་ལས་ཀྱང་
བཀུར་སྟི་ཅི་ཡང་མི་འདོད་དོ། །ཞེས་འབྱུང་ངོ༌། །ཡང་གསུངས་པ། བྱང་ཆུབ་སེམས་པའི་ས་
རབ་ཏུ་དགའ་བ་ལ་མི་གཡོ་བའི་ཚུལ་གྱིས་ལེགས་པར་གནས་པ་ཡིན་ནོ་ཞེས་གསུངས་པ་དང་།
ཡང་དེ་ནི་དེ་བཞིན་གཤེགས་པའི་རིགས་སུ་ངེས་ཤིང༌། རྫོགས་པའི་བྱང་ཆུབ་ལ་ཤིན་ཏུ་
གཞོལ་བ་ཡིན་ནོ་ཞེས་ཀྱང་གསུངས་སོ། །ནམ་མཁའི་སྙིང་པོའི་མདོ་ལས་ཀྱང་། ཉན་ཐོས་ཀྱི་
ཐེག་པ་ཡང་མི་ཆོས་བླ་མའི་རྫུན་སྨྲ་བ་དེ་ལ་མེད་ན། ཐེག་པ་ཆེན་པོ་ལ་ལྟ་ག་ལ་ཡོད། ཅེས་
གསུངས་ལ། དེ་བཞིན་དུ་འཕགས་པ་དྲག་ཤུལ་ཅན་གྱིས་ཞུས་པར། སེར་སྣས་ཡོངས་སུ་
2 2 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
དཀྲིས་པ་ལ་ཡང་བསླབ་པའི་གནས་བཅས་པ་དང༌། རབ་ཏུ་དགའ་བའི་ས་ལ་བདག་ཏུ་འདུ་
ཤེས་པ་དང་བྲལ་བས་བདག་ལའང་ཆགས་པ་མེད་ན་ཡོ་བྱད་ཐམས་ཅད་ལ་ཆགས་པ་ལྟ་ག་
ལ་ཡོད། ཅེས་གསུངས་སོ། །དེ་བཞིན་དུ་མགོ་བོ་ལ་སོགས་པ་སྦྱིན་པ་ཡང་གསུངས་ཏེ། དེ་ལྟ་
བུ་དག་ལ་སོགས་པ་མདོ་སྡེ་དག་ཏུ་སར་མ་ཆུད་པའི་བསླབ་པ་བཅས་པར་སྣང་ངོ་། །གང་དུ་
བྱང་ཆུབ་སེམས་པའི་དབང་དུ་བྱས་ནས་ཕྱིར་བསྟན་པ་དེར་ཡང་གོམས་པར་བྱེད་མི་རུང་
བའམ། དགག་པའི་དབང་གིས་བྱང་ཆུབ་སེམས་པ་ལས་དང་པོ་པས་བསླབ་པར་མི་བྱ་བར་
འགྱུར་ཏེ། དེ་གཉིས་མེད་ན་ནི་ཐམས་ཅད་ལ་བསླབ་པར་བྱའོ། །དེ་ལ་ཡང་བསླབ་པ་གཅིག་
སྒྲུབ་པ་ན། བསླབ་པ་ གཞན་བསྲུང་བར་མ་ནུས་ཀྱང་ལྟུང་བར་མི་འགྱུར་ཏེ། དེ་སྐད་དུ་
འཕགས་པ་བློ་གྲོས་མི་ཟད་པར་བསྟན་པའི་མདོ་ལས། སྦྱིན་པའི་དུས་ན་ཚུལ་ཁྲིམས་ལ་
བརྟུལ་བ་བཏང་སྙོམས་ལ་སོགས་པ་རྒྱ་ཆེར་གསུངས་པ་ཡིན་ནོ། །འདི་ལ་ལྷོད་པར་ཡང་མི་བྱ་
སྟེ༑ ལྷག་མ་གཞན་ལ་མི་སྒྲུབ་པ་ཡང་མ་ཡིན་གྱི། ཅི་ནུས་ཅི་འོས་སུ་དེ་བཞིན་ཉིད་དུ་སྒྲུབ་བོ།།
ཞེས་ས་བཅུ་པའི་མདོ་ལས་གསུངས་པའི་ཕྱིར་རོ། །སྡོམ་པ་འདི་ནི། བུད་མེད་ཉོན་མོངས་པ་
ཆུང་དུ་སེམས་བྱང་ཆུབ་ཏུ་མོས་པ་ལའང་འགྲུབ་སྟེ། ཞེས་འབྱུང་བའི་ཕྱིར་རོ། །གཞུང་བསྡུས་
པ་དོར་བ་ཡིན་ཏེ། གཞུང་འདི་ཉིད་ལས་འཇུག་སྡོམ་འཛིན་པའི་སྔོན་འགྲོའི་ཐད་དུ། སྡིག་
བཤགས་ལ་སོགས་པའི་སྐབས་ལས་ལེན་པ་པོ་བདག་ཉིད། སྡིག་པས་འཁྲུལ་པ་ཅན་དུ་སྟོན་
པའི་ཚིག་དུ་མ་གསུངས་པའི་ཕྱིར་དང་། འཕགས་པ་རྣམས་ལ་སྡིག་བཤགས་ཀྱང་མི་དགོས་
པའི་ཕྱིར་དང་། དངོས་གཞིའི་སྐབས་སུ་བྱང་ཆུབ་ཏུ་སེམས་བསྐྱེད་ཅིང་བསླབ་བྱ་ལ་སློབ་པར་
དམ་བཅས་པ་ཙམ་ཞིག་འབྱུང་བ་ཡིན་ལ། དེ་ཡང་སོ་སྐྱེ་ལ་མི་འགལ་བའི་ཕྱིར་དང་། འཇུག་
གི་སྐབས་སུ་རྩ་ལྟུང་བྱུང་ན། བཅོས་པའི་ཐབས་དུ་མ་གསུངས་ཤིང་། དེ་ལྟར་ལྟུང་བ་སྟོབས་
ལྡན་དང་། །བྱང་ཆུབ་ཀྱི་སེམས་སྟོབས་ལྡན་དག་རེས་ཀྱིས་འབྱུང་བས་ས་ཐོབ་པ་ལ་ཡུན་རིང་
2 2 3



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐོགས་པར་བཤད་པའི་ཕྱིར་རོ། །འདིས་ནི་སློབ་དཔོན་སྐལ་ལྡན་ལ་སོགས་པ་དག །སྨོན་པ་
ཚོགས་ལམ་དང༌། འཇུག་པ་སྦྱོར་ལམ་ནས་ཡོད་པས་ཚོགས་ལམ་མེད་དོ་ཞེས་སྨྲ་བ་ཡང་
བསལ་ཏེ། ཚོགས་ལམ་ན་བྱང་ཆུབ་སེམས་དཔའི་སྡོམ་པ་མེད་པར་འགྱུར་བ་ལ་སོགས་པའི་
ཕྱིར་རོ། །མི་ཤེས་པ་ཁ་ཅིག་ན་རེ། སྨོན་པ་ནི་ལམ་ལ་མ་ཞུགས་ནས་རྒྱུན་མཐའི་སྔ་ལོགས་ཀྱི་
བར་ན་ཡོད་ཅིང་། འཇུག་པ་ནི་ཚོགས་ལམ་ནས་རྒྱུན་མཐའི་བར་ན་ཡོད་ལ། སློབ་དཔོན་གྱི་
དགོངས་པ་ཡང་དེ་ལྟར་ཡིན་ནོ་ཞེས་ཟེར་རོ། །དེ་ནི་མི་རིགས་ཏེ། བསླབ་བཏུས་ལས། དེ་ལ་
བྱང་ཆུབ་ཏུ་སྨོན་པའི་སེམས་ནི། སངས་རྒྱས་སུ་འགྱུར་བར་བྱའོ། །ཞེས་སྨོན་པ་ལས་སྐྱེས་པ་
ཡིན་ནོ། །སྤྱོད་པ་དང་མི་ལྡན་པ་ཡང་བྱང་ཆུབ་ཀྱི་སེམས་སོ། །དེ་ནི་འཁོར་བའི་བདེ་བ་མཐའ་
ཡས་པ་བསྐྱེད་པའི་ཕྱིར་དེ་ལ་བརྙས་པར་མི་བྱའོ།། ཞེས་བྱ་བ་ལ་སོགས་པ་མདོ་ལས་རྒྱ་ཆེར་
བསྒྲུབས་ཏེ། དེ་ལྟར་ན་སྨོན་པའི་སེམས་སུ་རིག་པར་བྱའོ། །ཞེས་འབྱུང་བ་སྤྱོད་པ་དང་མི་
ལྡན་པའི་སེམས་སུ་བཤད་པའི་ཕྱིར་དང་། ཀཱ་མ་ལ་ཤཱི་ལ་ཚད་མར་བྱེད་ན། སྒོམ་རིམ་དང་པོ་
ལས་ཀྱང་། ཐོག་མར་འདོད་པ་ནི་སྨོན་པའི་སེམས་དང༌། སྡོམ་པ་བཟུང་བ་ཡན་ཆད་ཀྱི་
སེམས་བསྐྱེད་ནི་འཇུག་སེམས་སུ་བཤད་པའི་ཕྱིར་རོ། །འཐད་པའི་ཕྱོགས་གང་ཞེ་ན། སྨོན་
སེམས་ནི། དང་པོའི་སེམས་བསྐྱེད་མ་ཐག་ནས་སྡོམ་པ་མ་བཟུང་གི་བར་གྱི་ཚོགས་ལམ་ཆུང་
ངུ་ནས་ཡོད་ལ། འཇུག་སེམས་ནི་འཇུག་སྡོམ་བཟུང་ནས་རྒྱུན་མཐའི་བར་ན་ཡོད་དེ། དེ་ལྟར་
ཡང་། སྔར་བཤད་པའི་སྡོང་པོ་བཀོད་པའི་མདོ་དང་། འགྲོ་བར་འདོད་དང་འགྲོ་བ་ཡི། །ཞེས་
སོགས་ཀྱིས་འགྲུབ་པ་ཡིན་ནོ། །ཀླན་ཀ་ནི། འོ་ན་སྤྱོད་པ་ལ་འཇུག་པར་བཤད་པའི་ཆོ་ག་
འདི། འཇུག་པའི་ཆོ་ག་སྤྱི་ལ་མ་ཁྱབ་པར་འགྱུར་ཏེ། འཕགས་པ་ལ་སྡིག་བཤགས་དང༌། རྩ་
ལྟུང་ཕྱིར་བཅོས་སོགས་མི་དགོས་པའི་ཕྱིར་རོ་ཞེ་ན། སྐྱོན་མེད་དེ། ཐེག་ཆེན་འཕགས་པ་
རྣམས་སྔོན་ལ་འཇུག་པའི་སྡོམ་པ་བཟུང་བ་ཉམས་པ་ཆོད་པར་ཡོད་པས་སྡོམ་པ་འདི་ལྟ་བུ་
，
2 2 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
སླར་ཆོ་གས་བླང་མི་དགོས་པའི་ཕྱིར་རོ། །འོ་ན་འཇུག་སྡོམ་བཟུང་ཕན་ཆད་འཇུག་སེམས་
མེད་པར་འགྱུར་ཏེ། དེའི་རྩ་བ་སྨོན་སེམས་བཏང་བའི་ཕྱིར་རོ་ཞེ་ན། འོ་ན་ཚོགས་ལམ་འབྲིང་
པོ་ནས་སེམས་བསྐྱེད་མེད་པར་འགྱུར་ཏེ། དེའི་རྩ་བ་འདུན་ལྡན་སེམས་བསྐྱེད་བཏང་བའི་
ཕྱིར་རོ། །གལ་ཏེ་སྤྱིར་སེམས་བསྐྱེད་ཐམས་ཅད་འདུན་པ་དང་ལྡན་པ་ཡིན་ཀྱང༌། ཚོགས་
ལམ་ཆུང་ངུའི་སྐབས་སུ་སྤྱི་སྒྲ་བྱེ་བྲག་ལ་སྦྱར་བ་ཡིན་ཏེ། འདི་ནི་འདུན་པ་ཙམ་གཙོ་བོར་སྤྱོད་
པའི་ཕྱིར་དང་། དཔེར་ན་གཟུགས་ཕུང་དུ་མའི་ནང་ནས་མིག་གི་གཟུང་དོན་ལ་གཟུགས་ཞེས་
བཤད་པ་བཞིན་ནོ་ཞེ་ན། འོ་ན་སྤྱིར་སེམས་བསྐྱེད་ཀྱི་སྒྲ་འཇུག་པ་ཐམས་ཅད་བྱང་ཆུབ་ཏུ་
སྨོན་པ་ཡིན་ཀྱང་། སྨོན་པ་སེམས་བསྐྱེད་ཀྱི་སྒྲ་འདི་འཇུག་སེམས་མ་བསྐྱེད་གོང་གི་སེམས་
བསྐྱེད་ལ་སྤྱི་སྒྲ་བྱེ་བྲག་ཏུ་སྦྱར་བར་མཚུངས་ཏེ། དེ་ལ་སྨོན་པ་ཙམ་གཙོ་བོར་སྤྱོད་པའི་སེམས་
བསྐྱེད་མེད་ཀྱང་། བྱང་ཆུབ་ཏུ་སྨོན་པའི་མཚན་ཉིད་ཡོད་པས་སྐྱོན་དེ་དག་མེད་དོ། །གལ་ཏེ་
འཇུག་སྡོམ་བཟུང་ནས་སླར་རྩ་ལྟུང་འགའ་ཞིག་སྤྱད་པས་ཉམས་པའི་སྨོན་པ་སེམས་བསྐྱེད་དེ་
འདྲ་མི་སྲིད་པར་འགྱུར་ཏེ། འཇུག་སྡོམ་བཟུང་བའི་ཚེ། སྨོན་སེམས་བཏང་བའི་ཕྱིར་རོ་ཞེ་ན།
ཉེས་པ་མེད་དེ། འགྲངས་པའི་སྔར་ཟན་ཟ་བར་བྱའོ་ཞེས་བརྗོད་པས་ན། འགྲངས་པས་
ཉམས་ནས། ལྟོགས་པའི་ཚེ་ཟན་ཟ་བར་བྱ་བ་འགལ་བ་མེད་པའི་ཕྱིར་ཏེ་འཇུག་སྡོམ་བཟུང་
ཡང་ཉམས་པ་དག་ནི་སྔར་མ་བཟུང་བ་དག་དང་ཁྱད་པར་མེད་པའི་ཕྱིར་རོ། །དེས་ན་ཁོ་བོ་ནི།
སྡོམ་པ་དང་མི་ལྡན་པའི་སེམས་བསྐྱེད་ནི་སྨོན་སེམས་དང་། སྡོམ་པའི་བདག་ཉིད་ཀྱི་སེམས་
བསྐྱེད་ནི་འཇུག་སེམས་སུ་འདོད་པས་སྐྱོན་མེད་པ་ཡིན་ཏེ། རང་རྒྱལ་འགའ་ཞིག་གཞན་དོན་
དུ་བྱང་ཆུབ་འདོད་པའི་སེམས་བསྐྱེད་པ་ལ་སླར་ཆེད་དུ་བྱ་བ་ལོག་སྟེ། རང་དོན་དུ་འདོད་པ་ན་
སྔར་གྱི་བྱང་ཆུབ་འདོད་པ་དེ་ཉིད་ཆེད་དུ་བྱ་བའི་དབང་གིས་ཕྱིས་རང་རྒྱལ་གྱི་སེམས་བསྐྱེད་དུ་
འགྱུར་བ་བཞིན་ནོ། །གལ་ཏེ་དེ་ལྟར་ན། ཡང་དག་པར་རྫོགས་པའི་སངས་རྒྱས་ཀྱི་ས་ན།
2 2 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྨོན་པ་དང་འཇུག་པ་གང་ཡང་མེད་པར་འགྱུར་བ་ལ། དེ་ཡང་མི་རིགས་ཏེ་སློབ་དཔོན་སེང་གེ་
བཟང་པོས། འདི་ནི་ངེས་པར་སོ་སོ་སྐྱེ་བོའི་བྱང་ཆུབ་སེམས་པ་ནས། དེ་བཞིན་གཤེགས་པའི་
དབྱེ་བས་ རྒྱུ་དང་འབྲས་བུའི་བདག་ཉིད་ཅན་གྱི་དབྱེ་བ་ ཡིན་པར་ཤེས་པར་བྱའོ། །དེ་
ལྟར་ཡང་མདོ་སྡེ་རྒྱན་ལས། སེམས་བསྐྱེད་དེ་ནི་ས་རྣམས་ལ། །ཞེས་སོགས་ཤེས་བྱེད་དུ་
དྲངས་ནས། གཞན་དུ་ན་རྒྱུའི་རབ་ཏུ་དབྱེ་བ་ཙམ་གྱིས་ནི་དེའི་དབྱེ་བ་ཐམས་ཅད་བྱས་པར་མི་
འགྱུར་བས་ན། དབྱེ་བ་ཡོངས་སུ་རྫོགས་པར་མི་འགྱུར་རོ་ཞེས་པ་དང༌། དེ་ལ་སེམས་བསྐྱེད་
པ་ཐ་མ་གསུམ་ནི་སྦྱོར་བ་དང་། དངོས་དང་། མཇུག་གི་སྒོ་ནས་སངས་རྒྱས་ཀྱི་སས་བསྡུས་སོ།།
ཞེས་གསུངས་པ་དང་འགལ་བའི་ཕྱིར་རོ་ཞེ་ན། ཁོ་བོ་ཅག་གཞུང་དེ་ཚད་མར་མི་བྱེད་དེ། སྒྲུབ་
བྱེད་མེད་ལ་གནོད་བྱེད་ཡོད་པའི་ཕྱིར་རོ། །སྒྲུབ་བྱེད་མེད་དེ། རྒྱུའི་དབྱེ་བ་ཙམ་གྱིས་དབྱེ་བ་
རྫོགས་པར་མི་འགྱུར་བ་བདེན་ཡང་། འདིར་བསྟན་རྒྱུ་དང་འབྲས་བུའི་སེམས་བསྐྱེད་མ་ལུས་
པ་ནི། ཚོགས་ལམ་ནས་ས་བཅུ་པའི་བར་གྱིས་བསྡུས་པ་ཡིན་གྱི། རྫོགས་པའི་སངས་རྒྱས་ཀྱི་
ས་ནི་མེད་དེ། དེར་འདོད་པས་བྱུང་བ་མེད་པའི་ཕྱིར་ཏེ། སྨོན་ལམ་གྱི་དབང་གིས་མཛད་པ་
ཐམས་ཅད་གདུལ་བྱའི་སྐལ་བ་ཇི་ལྟ་བ་བཞིན་མ་ཡོལ་བར་འཇུག་པ་དང༌། གཞན་ངོར་
འཇིག་རྟེན་པའི་ཐུགས་ཀྱིས་གཞན་དོན་སོགས་ལ་འདུན་པ་མི་ཉམས་པར་སྣང་བ་ཙམ་ལ་
འདུན་པ་གོམས་པ་མི་མངའ་ཞེས་བརྗོད་ཀྱི། འདོད་པ་མིན་པ་འབྱུང་བའི་རྒྱུ་མཚན་ཡིན་ཏེ།
རྫོགས་པའི་སངས་རྒྱས་ལ་རྣམ་རྟོག་འབྱུང་ན། ཡེ་ཤེས་འཁྲུལ་བར་འགྱུར་བ་ལ་སོགས་པའི་
སྐྱོན་ཡང་ཆགས་པར་འགྱུར་བའི་ཕྱིར་རོ། །གནོད་བྱེད་ཡོད་དེ། བགྲོད་པ་གཅིག་པའི་ལམ་
དང༌། སྤྲིན་ལྟ་བུ་འདི་རྫོགས་པའི་སངས་རྒྱས་ཁོ་ནའི་ཡིན་ན། བྱང་སེམས་ཀྱི་ཡིན་པར་བཤད་
པ་དང་འགལ་བ་དང་། རྫོགས་པའི་སངས་རྒྱས་ཀྱི་སར་འཇུག་སེམས་ཡོད་ན། སྡོང་པོ་བཀོད་
པ་ལས་འབྱུང་བ་ལྟར་བྱང་ཆུབ་ཏུ་ཆས་པའི་སེམས་ཡོད་པར་འགྱུར་བའི་ཕྱིར་རོ། །འོ་ན་
2 2 6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
སངས་རྒྱས་ལ་འཇུག་པ་སེམས་བསྐྱེད་མེད་ན། ཐེག་ཆེན་གྱི་སྡོམ་པ་མེད་པར་འགྱུར་རོ་ཞེ་ན།
དེ་ནི་མ་ངེས་ཏེ། བྱང་ཆུབ་ཏུ་ཆས་པའི་གནས་སྐབས་ཀྱི་ཐེག་ཆེན་གྱི་སྡོམ་པ་ཉིད་ལ་འཇུག་པ་
སེམས་བསྐྱེད་ཅེས་བརྗོད་པའི་ཕྱིར་དང་། རྫོགས་པའི་སངས་རྒྱས་ལ་བྱང་སེམས་ཞེས་བྱ་བ་
ཡིན་ན། གཞུང་འདིར་དེ་ལྟར་སྦྱོར་བའི་སྐབས་སྟོབས་ཀྱང་མེད་པས། ཐེག་ཆེན་སློབ་མི་སློབ་
གྱི་རྣམ་གཞག་ ཕལ་ཆེར་འཆོལ་བར་འགྱུར་བའི་ཕྱིར་རོ། །འོ་ན་སངས་རྒྱས་ལ་འཇུག་པ་
སེམས་བསྐྱེད་མེད་ན། སངས་རྒྱས་ཀྱིས་གཞན་ལ་འཇུག་པ་སེམས་བསྐྱེད་སྦྱིན་ནུས་མི་རུང་
བར་འགྱུར་རོ་ཞེ་ན། འོ་ན་སངས་རྒྱས་ལ་གང་ཟག་གཞན་གྱི་སྡོམ་པ་མེད་པ་གཞན་ལ་གཞན་
གྱི་སྡོམ་པའང་སྦྱིན་མི་ནུས་པར་འགྱུར་རོ། །གལ་ཏེ་གཞན་གྱི་སྡོམ་པ་མེད་ཀྱང་། རང་གི་ཡོད་
པས་སྐྱོན་མེད་དོ་ཞེ་ན། འོ་ན་རྒྱུའི་སྡོམ་པ་མེད་ཀྱང་འབྲས་བུའི་སྡོམ་པ་ཡོད་ལ། དེ་འདྲ་བ་དེ་
གཞན་ལ་བྱིན་ན། རྟེན་གྱི་དབང་གིས་འཇུག་པ་སེམས་བསྐྱེད་ཅེས་བྱ་བར་མཚུངས་སོ། །
གཞན་ཡང་སངས་རྒྱས་ལ་སྐྱབས་འགྲོ་མེད་པས། གཞན་ལ་སྐྱབས་འགྲོ་ཡང་སྦྱིན་པ་མེད་
པར་འགྱུར་ཏེ། གལ་ཏེ་སྐྱབས་སུ་འགྲོ་བ་མེད་ཀྱང་། སྐྱབས་སུ་སོང་བ་ཡོད་པས་སྐྱོན་མེད་དོ་
ཞེ་ན། དེ་ལྟ་ན་བྱང་ཆུབ་ཏུ་འཇུག་པའི་སེམས་མེད་ཀྱང་། བྱང་ཆུབ་ཏུ་ཞུགས་པའི་སེམས་ཡོད་
པས་སྐྱོན་མེད་དོ། །ཞེས་མཚུངས་སོ། །ངོ་བོ་བཤད་ཟིན་ཏོ། །
རྒྱུ་གང་ཞེ་ན། རྒྱུ་ལ་གཉིས་ཏེ། མི་འཐད་པའི་ཕྱོགས་དང་། འཐད་པའི་ཕྱོགས་སོ།།
མི་འཐད་པའི་ཕྱོགས་གང་ཞེ་ན། ཁ་ཅིག་ན་རེ། འཆགས་པའི་རྟེན། ཉེར་ལེན་གྱི་རྒྱུ། དེའི་
རྐྱེན་ནོ། །དེ་ལ་ལུས་རྟེན་ནི། ལམ་ཤེས་སྐྱེ་རུང་གི་གང་ཟག་གོ །བསམ་རྟེན་ནི། སྐྱབས་འགྲོ་
ཁྱད་ པར་ཅན་ནོ། །ཉེར་ལེན་ནི་གསུམ་སྟེ། སྙིང་རྗེ། དང་བ། འདོད་ པའོ། །རྐྱེན་ནི། དགེ་
བའི་བཤེས་གཉེན་གྱིས་ཟིན་པའོ། །ཆོ་ག་ནི་མ་སྨོས་ཏེ། དེ་མེད་ཀྱང་སྐྱེ་བའི་ཕྱིར་རོ། །ཞེས་
ཟེར་རོ། །དེ་ནི་མ་ཡིན་ཏེ། རྟེན་འཆོལ་བ་དང༌། རྒྱུ་ནོར་བ་དང༌། རྐྱེན་མི་དགོས་པར་མཚུངས་
2 2 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཕྱིར་རོ། །སྐྱོན་དང་པོ་ཡོད་དེ། ལམ་ཤེས་ཀྱི་རྟེན་གང་ན་སེམས་བསྐྱེད་དེ་སྐྱེས་པ་ཡིན་
ཞེས་བྱ་བ་དང༌། རྟོགས་པ་ཕན་ཚུན་བརྟེན་པར་འགྱུར་བའི་ཕྱིར་དང་། སེམས་ཅན་ཐམས་
ཅད་ཀྱང་ལམ་ཤེས་སྐྱེ་རུང་ཡིན་པས། རྟེན་དུ་འབྱུང་བའི་ཕྱིར་དང་། སྐྱབས་འགྲོ་ལ་མ་ལྟོས་
པའི་བྱང་ཆུབ་འདོད་པ་ཡང་ཡོད་པས་བསམ་པའི་རྟེན་ལྷག་པ་དང༌། འདིར་རྟེན་གྱི་གཙོ་བོ་
རིགས་ཁྱད་པར་ཅན་ཡིན་ལ། དེ་ཉིད་མ་བརྗོད་པས་ཆོས་ཉིད་ཀྱི་རྟེན་ཆད་པའི་ཕྱིར་རོ། །སྐྱོན་
གཉིས་པ་ཡོད་དེ། སྤྱིར་དུ་ཉེར་ལེན་མངས་པ་དང་། དང་བ་ཉེར་ལེན་དུ་འགལ་བ་དང་། ཐོབ་
འདོད་ཉེར་ལེན་དུ་མ་ངེས་པ་དང་། སེམས་བྱུང་སེམས་ཀྱི་ཉེར་ལེན་དུ་མི་འཁྲུལ་བའི་ཕྱིར་ཏེ།
ཆོས་གཅིག་ལ་ཉེར་ལེན་མི་འདྲ་བ་དུ་མ་མི་རིགས་པའི་ཕྱིར་དང་། དང་བ་ནི་རིགས་མི་འདྲ་
བས་མདུན་གཙོ་གང་གི་ཡང་ཉེར་ལེན་དུ་མི་རུང་བའི་ཕྱིར་དང༌། སངས་རྒྱས་ཐོབ་འདོད་
བརྩོན་འགྲུས་དང་བཅས་པ་གྲུབ་ན། འཕགས་སེང་ལྟར་ན་དེ་དང་མཚུངས་ལྡན་ཉིད་སེམས་
བསྐྱེད་དུ་འགྱུར་བས་སེམས་བསྐྱེད་འགྲུབ་པས་ཁྱབ་པའི་ཕྱིར་དང་། གཙོ་བོ་སེམས་སྔ་མ་ནི།
གཙོ་བོ་སེམས་ཕྱི་མ་ཙམ་གྱི་ཉེར་ལེན་ཡིན་པའི་ཕྱིར་རོ། །གསུམ་པ་ཡོད་དེ། ཆོ་ག་མེད་ཀྱང་
སྐྱེ་བའི་ཆོ་ག་ལ་བཤད་པ་ལྟར་བཤེས་གཉེན་མེད་ཀྱང་སྐྱེ་བ་མེད་པའི་ཕྱིར་རོ། །འཐད་པའི་
ཕྱོགས་གང་ཞེ་ན། བྱང་ཆུབ་སེམས་དཔའི་ས་ལ་སོགས་པར་དེ་བཞིན་གཤེགས་པའམ། བྱང་
ཆུབ་སེམས་དཔའི་ཆོ་འཕྲུལ་མཐོང་བའམ། གཞན་ལས་ཐོས་པ། ཐེག་ཆེན་གྱི་སྡེ་སྣོད་ཐོས་པ།
བྱང་སེམས་ཀྱི་ཆོས་ནུབ་ཏུ་ཉེ་བར་མཐོང་བ། སྙིགས་མའི་སེམས་ཅན་ཉོན་མོངས་པར་མཐོང་
བ་སྟེ། རྐྱེན་བཞི་དང་། རིགས་ཕུན་སུམ་ཚོགས་པ་དགེ་བའི་བཤེས་གཉེན་གྱིས་ཟིན་པ། སྙིང་
རྗེ་ཆེ་བ་འཁོར་བའི་སྡུག་བསྔལ་གྱིས་འཇིགས་པ་སྟེ། རྒྱུ་བཞི་དང་། རང་དང་། གཞན་དང་།
རྒྱུ་དང༌། སྦྱོར་བའི་སྟོབས་བཞི་སྟེ། བཅུ་གཉིས་པོ་ཚོགས་པའམ་སོ་སོ་ལ་བརྟེན་ནས་སྐྱེ་བར་
བཤད་ཀྱང༌། འདིར་བསྡུ་ན་གཉིས་ཏེ། སྤྱིའི་རྒྱུ་དང་། བྱེ་ བྲག་གི་རྒྱུའོ། །སྤྱི་རྒྱུ་གསུམ་སྟེ།
2 2 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
གང་ལས་སྐྱེ་བའི་རྟེན། དེ་ལ་སྐྱེ་བའི་རྒྱུ། རྒྱུ་ལ་སྦྱོར་བའི་རྐྱེན་རྣམས་སོ། །གང་ལས་སྐྱེ་
བའི་རྟེན་ནི། ལུས་རྟེན་གེགས་དང་བྲལ་བའི་འགྲོ་བ་ཀུན་ཡིན་ཏེ། ལམ་ཤེས་སུ་ལྷའི་བུས་
སེམས་བསྐྱེད་པ་དང་། རྒྱ་མཚོས་ཞུས་པར་ཀླུ་སུམ་ཁྲི་ཉིས་སྟོང་གིས་སེམས་བསྐྱེད་པ་དང་།
དྲིན་ལན་བསབ་པ་ལས། བདག་ཅག་གི་སྟོན་པ་འདི་དམྱལ་བའི་ཤིང་རྟ་འདྲེན་པའི་གྱད་དུ་
འཁྲུངས་པའི་ཚེ་སེམས་བསྐྱེད་པར་བཤད་པའི་ཕྱིར་རོ། །དེས་ན་མི་ཁོ་ནར་འདོད་པ་དང་། ལྷ་
མིའི་རྟེན་དལ་བ་ཁོ་ན་ལ་སྐྱེའོ་ཞེས་ཟེར་བ་རྣམས་ནི་མ་མཐོང་བར་ཟད་དོ། །བསམ་པའི་རྟེན་
ནི༑ རྫོགས་པའི་བྱང་ཆུབ་ལ་འགྲོ་ཀུན་སྒྲོལ་ནུས་པའི་ཡོན་ཏན་ཅན་དུ་མཐོང་བའི་དང་བ་སྟེ།
མདོ་ལས། བྱང་ཆུབ་བླ་ན་མེད་ལ་དད་གྱུར་ནས། །སྐྱེས་བུ་དམ་པ་རྣམས་ཀྱི་སེམས་སྐྱེའོ། །
ཞེས་བྱ་བ་དང༌། དད་པ་ནི་འདུན་པའི་རྟེན་བྱེད་པའི་ལས་ཅན་དུ་གསུངས་པའི་ཕྱིར་རོ། །
རིགས་ཀྱི་རྟེན་ནི། སེམས་ཀྱི་ཆོས་ཉིད་འོད་གསལ་བ་ཉིད་དེ། ཇི་ལྟར་དམིགས་པ་ན་འཕགས་
པའི་ཆོས་རྣམས་ཀྱི་རྒྱུར་འགྱུར་རོ། །ཞེས་གསུངས་པའི་ཕྱིར་རོ། །དེ་ལ་སྐྱེ་བའི་རྒྱུ་ནི། དང་
པོའི་ཉེར་ལེན་སྙིང་རྗེ་ཉིད་ཡིན་ལ། དེ་ནས་ནི་བྱང་ཆུབ་འདོད་པ་རིགས་འདྲ་སྔ་མ་རྣམས་ནུས་
པ་དང་བཅས་པ་ཡིན་ཏེ། དེའི་རྩ་བ་སྙིང་རྗེ་འདོད། །ཅེས་བྱ་བ་ལ་སོགས་པ་འབྱུང་བའི་ཕྱིར་
རོ༑ ༑ཐེག་པ་ཆེན་པོའི་ཆོས་ཐམས་ཅད་དང་པོར་སྙིང་རྗེ་ལས་སྐྱེ་ཞིང་། བར་དུ་སྙིང་རྗེས་
འཕེལ་ལ། མཐར་སྙིང་རྗེ་ལ་ལོངས་སྤྱོད་པའི་ཕྱིར་རོ། །དེས་ན་སྙིང་རྗེ་ཡོད་ན་བྱང་ཆུབ་ཀྱི་
སེམས་མ་སྐྱེས་པ་རྣམས་ཀྱང་སྐྱེད་ཅིང༌། སྐྱེས་ཟིན་པའང་མི་ཉམས་ལ། སྙིང་རྗེ་མེད་ན་མ་
སྐྱེས་པ་མི་སྐྱེ་ཞིང་། སྐྱེས་པ་ཉམས་པར་འགྱུར་བས་སེམས་བསྐྱེད་ཀྱི་རྒྱུའི་གཙོ་བོ་ནི་སྙིང་རྗེ་
ཡིན་ཏེ། དཔེར་ན་འདུ་བྱེད་དང་རྣམ་ཤེས་ཡོད་ཀྱང་སྲེད་པ་མེད་ན་འཁོར་བར་མི་སྐྱེ་བས།
འཁོར་བར་སྐྱེ་བའི་རྒྱུའི་གཙོ་བོ་སྲེད་པ་ཡིན་པ་བཞིན་ནོ། །རྒྱུ་ལ་སྦྱོར་བའི་རྐྱེན་ནི། བདག་
རྐྱེན་སངས་རྒྱས་ལ་སོགས་པའི་མཐུ་དང༌། དམིགས རྐྱེན་གཞན་དོན་དང༌། བྱང་ཆུབ་ལ་
2 29



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པ་ཡིན་ནོ། །
བྱེ་བྲག་གི་རྒྱུ་ནི། འཇུག་པ་སེམས་བསྐྱེད་ནི། ཆོ་གའི་རྒྱུ་ལ་ལྟོས་པར་བྱ་བ་ཡིན་
པས། འདི་ལ་མི་འཐད་པའི་ཕྱོགས་དང༌། འཐད་པའི་ཕྱོགས་དང་། ཀླན་ཀ་སྤང་བའོ། །མི་
འཐད་པའི་ ཕྱོགས་ གང་ཞེ་ན། ཁ་ཅིག་ན་རེ། འདིར་སེམས་བསྐྱེད་ནི་གཉིས་ཏེ། དབུ་མ་
ལུགས་དང་། སེམས་ཙམ་ལུགས་ཀྱི་སེམས་བསྐྱེད་དོ། །དང་པོ་ནི། འཇམ་དཔལ་ནས་བརྒྱུད་
པ་སྤྱོད་འཇུག་གི་རྗེས་སུ་འབྲང་བ་རྣམས་སོ། །གཉིས་པ་ནི་བྱམས་པ་ནས་བརྒྱུད་པ་བྱང་སའི་
རྗེས་སུ་འབྲང་བ་རྣམས་སོ། །དེ་གཉིས་ནི་ལེན་པའི་གང་ཟག་དང༌། བླང་བའི་ཡུལ་དང༌།
ལེན་པའི་ཆོ་ག་དང་། བསྲུང་བྱའི་རྩ་ལྟུང་དང་། ཉམས་ན་ཕྱིར་བཅོས་སོགས་རྣམ་པ་ཀུན་ཏུ་མི་
འདྲ་སྟེ། དང་པོ་ནི་སོ་སོར་ཐར་པའི་སྡོམ་པ་རྟེན་དུ་དགོས་མི་དགོས་དང༌། སྡིག་པ་ཅན་གྱི་རྒྱུད་
ལ་སྐྱེ་མི་སྐྱེའི་ཁྱད་པར་ཡོད་པའི་ཕྱིར་དང་། གཉིས་པ་ནི། དགེ་བའི་བཤེས་གཉེན་དགོས་མི་
དགོས་ཀྱི་ཁྱད་པར་ཡོད་པའི་ཕྱིར་དང་། གསུམ་པ་ནི། སྦྱོར་བའི་དུས་སུ་ཕྱག་མཆོད་ཙམ་བྱས་
ཏེ༑ བསླབ་པ་བརྗོད་པ་བར་ཆད་འདྲི་བ་ལ་སོགས་པ་མཛད་མི་མཛད་དང༌། དངོས་གཞིའི་
སྐབས་སུ་སྨོན་པ་སྔར་བླངས་ནས། འཇུག་པ་ཕྱིས་ལེན་པ་ལ་སོགས་པ་སེམས་བསྐྱེད་སྡོམ་པ་
གཉིས་ཀའི་བརྗོད་ཚུལ་མི་འདྲ་བ་དང་། མཇུག་ཏུ་བསླབ་པ་བརྗོད་དུ་ཡོད་མེད་ལ་སོགས་པ་
མི་འདྲ་བའི་ཕྱིར་དང་། བཞི་པ་ནི་རྩ་ལྟུང་མང་ཉུང་གི་ཁྱད་པར་ཡོད་པའི་ཕྱིར་དང་། ལྔ་པ་ནི་
སེམས་ཙམ་གྱི་ལུགས་ལ་སྡོམ་པ་སླར་ཡང་ལེན་པ་ལ་སོགས་པ་དང་། དབུ་མའི་ལུགས་ལ།
ནམ་མཁའི་སྙིང་པོའི་དྲུང་དུ་བཤགས་པ་ལ་སོགས་པའི་ཁྱད་པར་ཡོད་པའི་ཕྱིར་རོ། །ཞེས་
ཟེར་རོ། །དེ་ཡང་མ་ངེས་ཏེ། སྤྱིར་མི་འཐད་པ་དང་། ཁྱད་པར་དུ་མི་འཐད་པའི་ཕྱིར་རོ། །སྤྱིར་
མི་འཐད་དེ། སེམས་བསྐྱེད་ཚུལ་གྱི་གཞུང་ཐ་དད་འབྱུང་བ་ནི། མདོ་སྡེ་ཐ་དད་ནས་བཏུས་པ་
ཡིན་གྱི། གྲུབ་མཐའི་འདོད་པ་ཐ་དད་ཀྱི་དབང་གིས་མ་ཡིན་ཏེ། ཞི་འཚོ་ལ་སོགས་པ་དབུ་མ་
2 3 ()



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
པ་ཡིན་ཀྱང་། བྱང་སའི་ལུགས་སུ་མཛད་པ་དང་། བྱང་བཟང་དང་། མར་མེ་མཛད་ལ་སོགས་
པའང་དེ་བཞིན་ཡིན་པའི་ཕྱིར་རོ། ཁྱད་པར་ཡང་དང་པོ་མི་འཐད་དེ། འཇུག་སེམས་ཀྱི་རྟེན་དུ་
སོ་སོར་ཐར་པ་ཁས་བླངས་ན་སྐྱོན་ཅི་ཡོད། གལ་ཏེ་དེ་ལྟར་ལྷ་ལ་སོགས་པ་སོ་ཐར་མེད་པའི་
ཕྱིར་འཇུག་པ་སེམས་བསྐྱེད་མེད་པ་དང༌། ཤི་བ་ན་སོ་ཐར་གཏོང་བའི་ཕྱིར་སེམས་བསྐྱེད་ཀྱང་
བཏང་བར་འགྱུར་བའི་ཕྱིར་རོ། །ཞེ་ན། འོ་ན་ནི་བྱམས་པ་ལ་སོགས་པའི་རྒྱུད་ལ་ཡང་། བྱང་
ས་ནས་བཤད་པའི་སེམས་བསྐྱེད་དེ་དག་མེད་པར་འགྱུར་བ་དང༌། ཤི་བ་ན་བྱང་ས་ནས་
བཤད་པའི་བྱང་སེམས་ཀྱི་སྡོམ་པ་དེ་དག་བཏང་བར་འགྱུར་རོ། །དེ་ནི་ངེས་པར་སོ་སོ་ཐར་
པའི་རྟེན་ཡིན་ལ། སོ་སོ་ཐར་པ་ཡང་མི་མིན་པའི་རྒྱུད་ལ་མེད་པའི་ཕྱིར་རོ། །ཤི་བ་ན་ངེས་པར་
གཏོང་བར་འདོད་པའི་ཕྱིར་རོ། །དེ་ཡང་མི་རིགས་ཏེ། བྱམས་པ་ནི་ཚུལ་ཁྲིམས་ཀྱི་རྒྱ་མཚོ་
མངའ་བའི་བྱང་ཆུབ་སེམས་པ་ཡིན་ཞིང་། དེ་ཉིད་ལས་བརྒྱུད་ནས་སེམས་ཙམ་ལུགས་ཀྱི་
སེམས་བསྐྱེད་བྱུང་བར་ཁས་བླངས་པའི་ཕྱིར་དང་། བྱང་ཆུབ་སེམས་པའི་སྡོམ་པ་ནི་ཇི་སྲིད་
འཚོ་བར་མ་ཡིན་གྱི། བྱང་ཆུབ་ཀྱི་སྙིང་པོའི་བར་དུ་འཛིན་པས། ཇི་སྲིད་སེམས་མ་ཉམས་པ་དེ་
སྲིད་ཀྱི་བར་དུ་ཡོད་པར་ཁྱེད་རང་གིས་ཀྱང་ཁས་བླངས་པའི་ཕྱིར་རོ། །སྡིག་པ་ཅན་གྱི་རྒྱུད་ལ་
སྐྱེ་མི་སྐྱེའི་ཁྱད་པར་ཡང་མི་རིགས་ཏེ། མངོན་གྱུར་ཡོད་བཞིན་པ་ལ་ནི་གཉིས་ཀ་མི་སྐྱེ་ལ།
གཏན་མི་འབྱུང་བའམ། ས་བོན་བཅོམ་པའི་དོན་ལ་བྱེད་ན་ནི། བྱང་སའི་སེམས་བསྐྱེད་དེ་
དག་སྦྱོར་ལམ་བཟོད་པའམ། མཐོང་ལམ་སོགས་མ་ཐོབ་པས་མི་རུང་བར་འགྱུར་ལ། དེ་ཡང་
མི་རིགས་ཏེ། སྦྱོར་ལམ་བཟོད་པ་ཐོབ་ནས། བྱང་སེམས་ལ་ཕམ་པ་སོགས་འབྱུང་བར་མི་
སྲིད་པར་འགྱུར་བ་དང་། འདིར་ནི་ཕམ་པ་བྱུང་བ་ལ་གོས་པའི་ཐབས་ལ་སོགས་པ་གསུང་
ཞིང་། གཞན་དུ་ན་བསླབ་པ་བཅས་པའི་གོ་བཀག་པར་འགྱུར་བས་སངས་རྒྱས་ཀྱི་བསྟན་པ
ཐེག་པ་ཆེན་པོའི་ལམ་གྱི་རང་བཞིན་གྱི་རྩ་བ་བཤིག་པའི་ཕྱིར་ཆོས་ལ་སྐུར་བ་བཏབ་པའི་སྡིག་
2 3 1



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྕི་བས་བསྒོས་པ་ཡིན་ནོ། ཁྱད་པར་ཕྱི་མ་རྣམས་ཀྱང་ཕལ་ཆེར་དོན་མི་འདྲ་བ་མེད་དེ།
བྱང་ས་ལས་དགེ་བའི་བཤེས་གཉེན་མེད་ཀྱང་བླང་བར་བཤད་པའི་ཕྱིར་དང་། གཉིས་ཀ་ཡང་
སེམས་བསྐྱེད་ཅིང་བསླབ་བྱ་ལ་སློབ་པར་དམ་བཅས་པ་ཙམ་དུ་མཚུངས་ཤིང་། མཆོག་དམན་
གྱི་ཁྱད་པར་ཆེ་རགས་གང་ཡིན་མ་མཐོང་བའི་ཕྱིར་དང་། བསླབ་བཏུས་ཀྱི་རྩ་ལྟུང་ཕལ་ཆེར་
ཡང་བྱང་སའི་རྩ་ལྟུང་བཞིར་འདུས་པའི་ཕྱིར་དང༌། གཞུང་འདི་ལ་སོགས་པར་ཡང་ནམ་
མཁའི་སྙིང་པོ་ལ་གདོན་མི་ཟ་བར་བཤད་པའི་ངེས་པ་མེད་ཀྱི། རྒྱལ་དང་བྱང་ཆུབ་སེམས་
བསྟེན་ནས། །ལྟུང་བའི་ལྷག་མ་ངེས་ཞི་བྱ། །ཞེས་སྤྱིར་བཟུང་བའི་ཕྱིར་དང་། དེ་དང་སྡོམ་པ་
སླར་ལེན་པ་བཤད་པ་ལ་སོགས་པ་འགལ་བ་མེད་པའི་ཕྱིར་རོ། །
འཐད་པའི་ཕྱོགས་གང་ཞེ་ན། སྡོམ་པ་དེ་གཉིས་ལ་ལྟ་བའི་ཁྱད་པར་ཐ་དད་པ་མེད་
ཀྱང༌། ཆོ་གའི་ཚིག་ཕལ་ཆེ་བ་མི་འདྲ་བ་དང་། དོན་ཡང་ཅུང་མི་འདྲ་བ་ཡོད་པས། གཞུང་
ལུགས་འདི་པ་ལྟར་ན། བླང་བྱ་ཡུལ་གྱི་ཁྱད་པར། ལེན་པ་པོ་གང་ཟག་གི་ཁྱད་པར། ལེན་
བྱེད་ཆོ་གའི་ཁྱད་པར། མི་ཉམས་པར་བསྲུང་བའི་ཁྱད་པར་རོ། །དེ་ལ་བླང་བྱ་ཡུལ་གྱི་ཁྱད་
པར་ནི། བླ་མ་མཚན་ཉིད་དང་ལྡན་པ་བསླབ་བྱ་ལ་མཁས་ཤིང་སྡོམ་པ་དང་ལྡན་པ། སྒོམ་པ་
ལྷུར་བྱེད་པ། ནུས་པ་དང་ལྡན་པ་ལ་བླངས་ན། ངོ་ཚ་ལ་སོགས་པ་སྐྱེ་བར་འགྱུར་བས་དེ་ལས་
བླང་དགོས་ཤིང་། མེད་ན་སངས་རྒྱས་ལ་སོགས་པའི་སྐུ་གཟུགས་སམ། དེ་རྣམས་མངོན་སུམ་
དུ་བསྒོམས་པའི་དྲུང་དུ་བླང་བར་བྱའོ། །བླ་མ་ཡོད་མེད་ཀྱི་ཁྱད་པར་ཅི་ལྟ་བུ་ཞེ་ན། གལ་ཏེ་
དོན་ཆེན་པོ་ཉམས་པར་འགྱུར་བ་ལ་རྒྱང་གྲགས་ཀྱི་མཐར་ཡང་མེད་པ་ཉིད་ཡིན་ལ། མ་ངེས་
པ་ནི་དཔག་ཚད་བརྒྱའི་ཕ་རོལ་ཏུ་ཡང་ཡོད་པ་ཉིད་ཡིན་ནོ། །དེ་ཡང་བྱང་ཆུབ་བཟང་པོས།
དང་པོར་ལེན་པ་ལ་བླ་མ་ཡོད་མེད་གང་རུང་གིས་ཆོག་ལ། ཉམས་པ་གསོ་བ་མ་ངེས་པར་བླ་
མ་དགོས་པར་བཤད་ཀྱང་། ཞི་བ་འཚོས་ལེན་པ་དང་གསོ་བ་གཉིས་ཀའི་དབང་དུ་བྱས་པ་
，
་
2
3
2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ལེགས་པ་ཡིན་ནོ། །ལེན་པ་པོ་གང་ཟག་གི་ཁྱད་པར་ནི། བྱང་སའི་དགོངས་པ་མ་སྐྱེས་པ་སྐྱེ་
བའི་རྟེན་ལ་སོ་སོ་ཐར་པ་དང་ལྡན་པར་བཤད་ཀྱང་། འདིར་ནི་དེའི་ངེས་པ་མེད་ཀྱི། འཇུག་
སྡོམ་ཐོབ་པ་ནས་སོ་སོ་ཐར་པ་ཐོབ་པར་འགྱུར་བ་ཡིན་ཏེ། དེའི་ཚེ་སྲོག་གཅོད་སོགས་སྤོང་
བར་ཁས་བླངས་པའི་ཕྱིར། སྣ་གཅིག་སྤོང་སེམས་ཙམ་ཡང་མེད་ན། བྱང་ཆུབ་སེམས་པའི་
སྡོམ་པ་མི་ལྡན་པར་འགྱུར་བའི་ཕྱིར་རོ། །འོ་ན་ཇི་སྲིད་འཚོ་བ་མ་ཡིན་པའི་སོ་སོ་ཐར་པའི་
སྡོམ་པ་ཡང་ཡོད་པར་འགྱུར་རོ་ཞེ་ན། དེའི་ཕྱིར་སོ་སོ་ཐར་པའི་རྣམ་གཞག་བརྗོད་པར་བྱ་སྟེ།
ཉན་ཐོས་པ་རྣམས་ཀྱི་སོ་སོ་ཐར་པ་དང༌། ཐེག་ཆེན་པ་རྣམས་ཀྱི་སོ་སོ་ཐར་པའོ། །དང་པོ་ལ་
མི་འཐད་པའི་ཕྱོགས་དང༌། འཐད་པའི་ཕྱོགས་སོ། །མི་འཐད་པའི་ཕྱོགས་གང་ཞེ་ན། ཁ་ཅིག་
ན་རེ། ཉན་ཐོས་ཀྱི་སྡོམ་པ་ནི་ཇི་སྲིད་འཚོའི་བར་དུ་ཡིན་ཞིང་། དེ་ཡང་གཟུགས་ཅན་ཡིན་པའི་
ཕྱིར། ཤི་བའི་ཚེ་ན་བཏོང་ངོ་ཞེས་ཟེར་ཏེ། དེ་ནི་མི་རིགས་ཏེ་ཇི་སྲིད་འཚོའི་སྡོམ་པ་ཡིན་པས་
ཤི་བའི་ཚེ་ན་བཏོང་བར་འདོད་པ་ཡིན་གྱི། གཟུགས་ཅན་ཡིན་པའི་རྒྱུ་མཚན་གྱིས་མ་ཡིན་ཏེ་
ཉན་ཐོས་མདོ་སྡེ་པ་རྣམས་སྡོམ་པ་སེམས་པ་ས་བོན་དང་བཅས་པ་རྣམས་འདོད་པའི་ཕྱིར་རོ།།
འཐད་པའི་ཕྱོགས་གང་ཞེ་ན། ཉན་ཐོས་ཀྱི་རྒྱུད་ཀྱི་སོ་སོ་ཐར་པའི་སྡོམ་པ་ཕལ་ཆེར་ནི། ཇི་
སྲིད་འཚོའི་བར་དུ་ཡིན་པས། ཤི་བའི་ཚེ་ན་གདོན་མི་ཟ་བར་བཏོང་ཞིང་། བསླབ་པ་འཕུལ་བ་
ལ་སོགས་པ་ལས་ཀྱང་བཏོང་བ་ཡིན་ནོ། །ཐེག་ཆེན་གྱི་རྒྱུད་ཀྱི་སོ་སོ་ཐར་པའི་སྡོམ་པ་ལ་ཡང་།
མི་འཐད་པའི་ཕྱོགས་དང༌། འཐད་པའི་ཕྱོགས་སོ། །མི་འཐད་པའི་ཕྱོགས་གང་ཞེ་ན། ཐེག་
ཆེན་གྱི་སྡོམ་པ་རྣམས་ཇི་སྲིད་འཚོའི་བར་དུ་འཛིན་ཡང་། བྱང་ཆུབ་ཀྱི་སེམས་ཀྱིས་ཟིན་
པའི་སྡོམ་པ་ནི་ཤི་ཡང་བཏོང་བ་མི་སྲིད་པས་སེམས་ཇི་སྲིད་འཚོའི་བར་དུ་ཡིན་ནོ། །ཞེས་ཟེར་
རོ༑ ༑དེ་ནི་འཁྲུལ་ཏེ། སེམས་ཀྱིས་ཟིན་པའི་དགེ་སློང་གི་སྡོམ་པ་ལ་སོགས་པ་རྣམས་བསླབ་
པ་ཕུལ་བ་ལ་སོགས་པས་ཀྱང་བཏོང་བ་མི་སྲིད་པར་འགྱུར་བ་དང་། དེ་ལྟ་ན་དགེ་སློང་གི་སྡོམ་
2 33



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཕུལ་བ་ཡང་བསྲུང་དགོས་པར་འགྱུར་བ་དང༌། དེ་ནི་ཤི་འཕོས་ནས་ཀྱང་དགེ་སློང་ལ་
སོགས་པར་ངེས་པར་འགྱུར་བ་ལ་སོགས་པའི་ཕྱིར་རོ། །ལ་ལ་ན་རེ་སོ་སོ་ཐར་པའི་སྡོམ་པ་
ཐམས་ཅད་ཤི་བའི་ཚེ་ན་ངེས་པར་བཏང་སྟེ། གཞན་དུ་ཤི་འཕོས་ནས་ཀྱང་དགེ་སློང་དུ་འགྱུར་
ལ༑ དེ་ལྟ་ན་ལྷ་དང་བྱིས་པའི་དགེ་སློང་སྲིད་པར་འགྱུར་བ་ལས་དེ་ཡང་རིགས་པ་མ་ཡིན་ཏེ།
འདུལ་བའི་སྡེ་སྣོད་རྣམས་ལས་བཀག་ཟིན་པའི་ཕྱིར་རོ། །ཞེས་སྨྲའོ། །དེ་ནི་མི་འཐད་དེ།
བྱམས་པ་དང་། འཇམ་དཔལ་ལ་སོགས་པའི་བདག་ཉིད་ཆེན་པོ་འགའ་ཞིག་གིས་མཁན་པོ་
མཛད་ནས་འགྲོ་བ་མང་ པོ་ལ་བསྙེན་ པར་ རྫོགས་ པ་མཛད་དོ། །ཞེས་གསུང་ཞིང་། ཁས་
བླངས་པ་དང་འགལ་བའི་ཕྱིར་དང༌། ཐེག་ཆེན་འཕགས་པའི་གནས་ཐོབ་ནས། ཆོས་ཉིད་
ཀྱིས་དགེ་སློང་ཐོབ་ཅིང་། དགེ་སློང་རྣམས་ངུར་སྨྲིག་དང་བཅས་པ་དང་། རྒྱན་མེད་པ་ཁོ་ན་
ཡིན་ན། ལྷ་ལྟས་ཞེས་བྱ་བའི་འཇིག་རྟེན་གྱི་ཁམས་ཀྱི་དགེ་སློང་ཐམས་ཅད་གོས་དཀར་པོ་
གྱོན་པ་དང༌། རྒྱན་དང་བཅས་པར་ཡོད་པར་གསུངས་པ་དང་འགལ་བར་འགྱུར་བའི་ཕྱིར་
དང༌། ཐེག་ཆེན་འཕགས་པའི་ཁྱིམ་པ་ཡིན་ཀྱང་། དགེ་སློང་གི་སྤྱོད་ལམ་བསྟན་ནས། གཞན་
དག་དགེ་སློང་དུ་འཇུག་པ་ལ་འགལ་བ་མེད་པའི་ཕྱིར་དང་། གཞན་ཡང་འཇམ་དཔལ་གྱི་བུ་
མོ་གསེར་འོད་མ་ལ་ལུས་ཀྱི་རབ་བྱུང་བཀག་ནས། སེམས་ཀྱི་རབ་བྱུང་ཐོབ་པར་མཛད་པ་ལ་
སོགས་པ་མདོ་སྡེ་རྣམས་ལས་གསུངས་པ་དག་ཀྱང་འགལ་བའི་ཕྱིར་རོ། །
འཐད་པའི་ཕྱོགས་གང་ཞེ་ན། བྱང་སེམས་སོ་སྐྱེའི་སོ་སོ་ཐར་པ་དང་། ཐེག་ཆེན་
འཕགས་པའི་སོ་སོ་ཐར་པའོ། །དང་པོ་ལ་གསུམ་སྟེ། ལེན་བྱེད་ཆོ་གའི་ཁྱད་པར་དང༌། མི་
ཉམས་པར་བསྲུང་བའི་ཁྱད་པར་དང་། ཉམས་ན་ཕྱིར་བཅོས་པའི་ཁྱད་པར་རོ། །ལེན་བྱེད་ཆོ་
གའི་ཁྱད་པར་ལ། སོ་ཐར་དང་། བྱང་སེམས་ཀྱི་སྡོམ་པ་གཉིས་སུ་ཕྱེ་བའི་སོ་ཐར་གྱི་སྡོམ་པ་
ནི༑ བསམ་པ་ཐེག་ཆེན་སེམས་བསྐྱེད་ཀྱི་བཟུང་བའི་སྒོ་ནས་ཆོ་ག་ཉན་ཐོས་ཀྱི་ལུགས་བཞིན་
2 3 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། (༧
བྱའོ། །འོན་ཀྱང་དགེ་བསྙེན་ནི་མ་ངེས་ཏེ། སོ་སོ་སྐྱེ་བོ་ཡིན་ཀྱང་རྟགས་དང་ཆ་ལུགས་ལ་
གདོན་མི་ཟ་བར་ངེས་པར་ལྟོས་མི་དགོས་པའི་ཕྱིར་དང་། དེ་ཉིད་ཀྱི་ཕྱིར་ན་སྐྱབས་སུ་འཛིན་
པའི་དགེ་བསྙེན་བཞིན་དུ་ཐེག་ཆེན་གྱི་གང་ཟག་ལ་བྱང་ཆུབ་སྙིང་པོའི་བར་དུ་བཟུང་ཡང་
འགལ་བ་མེད་པའི་ཕྱིར་དང༌། སོ་སོ་སྐྱེ་བོའི་རབ་བྱུང་རྣམས་ནི། རྟོགས་དང་ཆ་ལུགས་ལ་
ལྟོས་པས་དེ་ལྟ་མ་ཡིན་པའི་ཕྱིར་དང༌། ལྷའི་དགེ་བསྙེན་དག་དང་བཤད་པ་མཐོང་བའི་ཕྱིར་
རོ༑ ༑མི་ ཉམས་པར་བསྲུང་བའི་ཁྱད་པར་ལ། བྱང་སེམས་ཀྱི་སོ་ཐར་གྱི་སྡོམ་པ་ནི། བྱང་
སེམས་ཀྱི་སྡོམ་པ་བཟུང་བ་ཉིད་ཀྱིས་ཐོབ་པར་འགྱུར་བས། རང་བཞིན་གྱིས་ཁ་ན་མ་ཐོ་བ་
ཕལ་ཆེར་ཉན་ཐོས་ཀྱི་ལུགས་བཞིན་དུ་བསྲུང་བ་ལ། འཇིག་རྟེན་མ་དད་པར་གྱུར་པའི་ཆ།
ཐེག་པ་ཆེ་ཆུང་གཉིས་ཀ་མཐུན་པ་རྣམས་ཀྱང་འབད་པས་བསྲུང་བར་བྱའོ། །གལ་ཏེ་འཇིག་
རྟེན་འཇུག་པའི་རྒྱུར་འགྱུར་ན། ཐེག་ཆེན་ལ་གནང་སྟེ། ཉན་ཐོས་ཀྱི་དགེ་འདུན་གསེར་དངུལ་
ལེན་པ་བཀག་ལ། བྱང་སེམས་ཀྱི་དགེ་སློང་གིས་གཞན་དོན་དུ་གྱུར་ན་ལྟུང་བ་མེད་པའི་ཕྱིར།
ཉན་ཐོས་ཀྱིས་སེམས་ཅན་གྱི་དོན་ཡིན་ཡང་། ཁང་པ་དང་། ཁང་ཁྱིམ་རྒྱ་ཆེན་པོ་དང་། རིན་པོ་
ཆེའི་བང་མཛོད་ལ་སོགས་པ་ནོར་རྒྱ་ཆེན་པོ་དང་། བུ་དང་བུ་མོ་ལ་སོགས་པའི་འཁོར་རྒྱ་ཆེན་
པོ་དང་། རྟ་དང་གླང་པོ་ལ་སོགས་པའི་འཁོར་རྒྱ་ཆེན་པོ་ལ་སོགས་སྤྱོད་པ་སོགས་ལ་ལྟུང་བ་
འབྱུང་ལ། ཐེག་ཆེན་གྱིས་གཞན་གྱི་དོན་རྒྱ་ཆེན་པོ་ཡིན་ན་ལྟུང་བ་མེད་པའི་ཕྱིར་རོ། །ཉམས་
ན་ཕྱིར་བཅོས་པའི་ཁྱད་པར་ལ། ཉོན་མོངས་ཀྱི་དབང་གིས་ཕམ་པ་འཆབ་བཅས་བྱུང་ན།
སླར་གསོར་མེད་ལ། སྙིང་རྗེའི་དབང་གིས་བྱུང་ན་སླར་གསོར་ཡོད་ཅིང་། འཆབ་མེད་ལ་ཡང་
གསོར་ཡོད་དེ། དེ་ཡང་ཉན་ཐོས་ཀྱི་ལུགས་བཞིན་བསླབ་བྱིན་གྱི་ཆོ་ག་བྱའོ། །དགེ་འདུན་
ལྷག་མ་ལ་སོགས་པ་ནི། ཉོན་མོངས་ཀྱི་དབང་གིས་བྱུང་ན་ཉན་ཐོས་ཀྱི་ལུགས་བཞིན་དུ་
བཅོས་ཐབས་བྱ་ལ། སྙིང་རྗེ་ཆེན་པོ་ལ་སོགས་པའི་དབང་གིས་ཡིན་ན་ལྟུང་བ་མེད་དེ། ཇི་
2
3 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐད་དུ། འཕགས་པ་ལྷས། བསམ་པ་བྱང་ཆུབ་སེམས་པ་དེའི། །དགེ་བའམ་ཡང་ན་མི་དགེ་
ན༑ ༑ཐམས་ཅད་དགེ་བ་ཉིད་འགྱུར་ཏེ། །གང་ཕྱིར་སེམས་ནི་གཙོ་བའི་ཕྱིར། །ཞེས་བྱ་བ་ལ་
སོགས་པ་དང་། སྡོམ་པ་ཉི་ཤུ་པ་ལས་ཀྱང་། སྙིང་རྗེ་ལྡན་ཕྱིར་བྱམས་ཕྱིར་དང་། །སེམས་དགེ་
བ་ལ་ཉེས་པ་མེད། །ཅེས་གསུངས་པའི་ཕྱིར་རོ། །ཐེག་ཆེན་གྱི་སོ་སོ་ཐར་པ་ཡིན་ཀྱང་། སོ་སོ་
སྐྱེ་བོ་རྣམས་ཀྱི་རབ་བྱུང་གི་སྡོམ་པ་ནི། ཤི་བའི་ཚེ་ན་གདོན་མི་ཟ་བར་བཏང་སྟེ། ཇི་སྲིད་འཚོ་
བ་ཡིན་པའི་ཕྱིར་དང་། དེ་མན་ཆད་མི་འཛིན་པ་ཡང་། རྟགས་དང་ཆ་ལུགས་ལ་ངེས་པར་ལྟོས་
པ་ལ་སོགས་པའི་ཕྱིར་རོ། །འོ་ན་ཉན་ཐོས་ལ་སྡིག་པར་འགྱུར་བ་དེ་བྱང་སེམས་ལ་ཡང་
འགྱུར་བ་མ་ཡིན་ནམ་ཞེ་ན། དེ་ནི་མ་ཡིན་ནོ། །ཉན་ཐོས་ཡིད་བྱེད་ཀྱི་དགེ་བ་ཀུན་བྱང་ཆུབ་
སེམས་པའི་སྡིག་པ་ཡིན་པའི་ཕྱིར་དང༌། བྱང་ཆུབ་སེམས་པའི་དགེ་བ་མང་པོ། ཉན་ཐོས་ཀྱི་
སྡིག་ཏུ་འགྱུར་བར་གསུངས་པའི་ཕྱིར་ཏེ། བསྐལ་པ་དུ་མར་དགེ་སྤྱད་ཀྱང་། ཉན་ཐོས་ཀྱི་སར་
སེམས་བསྐྱེད་ན། དེ་ལས་བྱང་ཆུབ་སེམས་པའི་སྡིག་པ་ལྕི་བ་མེད་ལ། དེ་ནི་ཉན་ཐོས་ཀྱི་
དགེ་ཆེན་ཡིན་པའི་ཕྱིར་དང༌། བུ་མོ་ལ་སོགས་པའི་འདོད་ཡོན་ལ་ལོངས་སྤྱོད་ན། ཉན་ཐོས་
ཀྱི་རབ་བྱུང་ལ་སྡིག་པར་འགྱུར་ཀྱང་། ཐབས་ལ་མཁས་པ་དང་ལྡན་པའི་སྟོབས་ཀྱིས་རྒྱལ་
སྲས་རྣམས་ཀྱི་དགེ་ཆེན་དུ་འགྱུར་བ་བཤད་པའི་ཕྱིར་རོ། །གལ་ཏེ་གང་བཀག་པ་དེ་ནི་ལྟུང་
བའི་སྡིག་པ་ཡིན་པའི་ཕྱིར་བཀག་པ་ཡིན་པས། སུས་སྤྱད་ཀྱང་སྡིག་པར་འགྱུར་ཏེ། ལོག་
པར་གཡེམ་པ་བཞིན་ནོ། །གང་གནང་བ་དེ་ནི་ལྟུང་བ་མེད་པ་ཡིན་པའི་ཕྱིར་སུས་སྤྱད་ཀྱང་
སྡིག་པར་མི་འགྱུར་རོ། །སངས་རྒྱས་ལ་དད་པ་བཞིན་ནོ། །ཞེ་ན། དེ་ནི་རྣམ་པར་འཁྱམས་པ་
ཡིན་ཏེ། ཐེག་པ་ཆེ་ཆུང་གི་གནང་བཀག་ཐམས་ཅད་ལ་མཐའ་གཅིག་ཏུ་ངེས་པ་མེད་དེ། ལ་
ལ་ལ་གནང་བ་ལ་ལ་ལ་བཀག་པའི་ཕྱིར་ཏེ། འདི་ལྟར་ཐམས་ཅད་ཡོད་སྨྲའི་མདོ་སྡེ་ལེགས་
སྦྱར་གྱི་སྐད་དུ་ཡོད་ཅིང་། གནས་བརྟན་པ་རྣམས་ལེགས་སྦྱར་གྱི་སྐད་ཀྱིས་མདོ་སྡེ་བཏོན་ན་
23 6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ལྟུང་བར་བྱེད་པའི་ཕྱིར། ཐམས་ཅད་ཡོད་སྨྲ་ལ་རང་ཉིད་ཀྱི་གསོལ་བཞིའི་ཆོ་གས་སྡོམ་པ་སྐྱེ་
ལ༑ དེའི་ཆོ་ག་ཇི་བཞིན་བྱས་ན། སྡེ་པ་གཞན་གྱི་དགེ་སློང་མི་སྐྱེ་བའི་ཕྱིར་དང་། དེ་བཞིན་དུ་
སྨིན་མའི་སྤུ་བཞོར་མི་གཞོར་དང༌། བུ་རམ་ཕྱི་དྲོ་འགོག་མི་འགོག་དང༌། བྱིན་ལེན་ལག་པ་
བཀན་ནས་བྱེད་མི་བྱེད་དང༌། ལྷུང་བཟེད་ལ་སྦྱིན་ལེན་བྱེད་མི་བྱེད་ལ་སོགས་པ་བསླབ་བྱའི་
གནས་ཕལ་ཆེར་མི་མཐུན་པར་སྣང་བའི་ཕྱིར་དང་། ཡོད་སྨྲའི་ཕྱོགས་རྣམས་ཡེ་གནང་ཡིན་ན།
སྡེ་པ་གཞན་གྱི་དེ་དག་སྤྱད་པས་ལྟུང་མེད་ཁོ་ནར་འགྱུར་བ་དང་། ཡེ་བཀག་ཡིན་ན་དེ་དག་
སྤྱད་པས་ཡོད་སྨྲའི་དགེ་སློང་ལྟུང་བ་ཅན་ཁོ་ནར་འགྱུར་བའི་ཕྱིར་དང་། རབ་ཏུ་བྱུང་བ་ལ་ལྟུང་
བ་ཇི་སྙེད་འབྱུང་བ། ཁྱིམ་པ་ལ་སོགས་པ་ལ་འབྱུང་ན། བཅས་པ་དང་། རང་བཞིན་གྱི་རྣམ་
དབྱེ་མ་ཤེས་པར་འགྱུར་བ་དང༌། ཉན་ཐོས་རྣམ་གསུམ་དག་པའི་ཤ་བཟར་རུང་ལ། མི་ཟ་ན་
ལྷས་བྱིན་གྱི་བརྟུལ་ཞུགས་ལ་བརྟེན་པར་འགྱུར་བ་དང་། ཐེག་ཆེན་པས་ཤ་རྣམས་བཟར་མི་
རུང་། ཟོས་ན་ངན་འགྲོའི་རྒྱུར་གསུངས་པ་ལ་སོགས་པ་ཐེག་པ་ཆེ་ཆུང་གི་བསླབ་བྱ་རྣམས་
ཕལ་ཆེར་མི་མཐུན་པར་མདོ་སྡེ་དག་ལས་སྣང་བའི་ཕྱིར་རོ། །གལ་ཏེ་ཁྱིམ་པ་ལ་སོགས་པས་
སྡོམ་པ་མ་བླངས་ན་ལྟུང་བའི་ཐ་སྙད་མི་ཐོབ་ཅིང་། རབ་བྱུང་ལ་བཅས་པའི་སྡིག་པ་ཁྱིམ་པ་ལ་
ཡང་འབྱུང་སྟེ། དེ་ལྟ་མ་ཡིན་པར་རབ་བྱུང་ལ་ཆེད་དུ་བྱས་ནས་སྡིག་པ་བཀོད་ན། ཐུབ་པས་
རབ་བྱུང་ལ་ནན་གྱིས་ཕུང་བར་བྱེད་པར་འགྱུར་རོ་ཞེ་ན། འདི་ནི་བླུན་པོ་དག་གི་གཟུ་ལུམ་
ཆེན་པོ་ཡིན་ཏེ། དེ་ལྟ་ན་ཞིང་ཡོད་པ་རྣམས་ལ་སེར་བ་ལ་སོགས་པའི་གནོད་པ་འབྱུང་བར་
འགྱུར་གྱི། ཞིང་མེད་པ་རྣམས་ལ་མི་འབྱུང་བས། ཞིང་བཟང་བྱིན་པས་ཕ་རོལ་པོ་ཕུང་བར་
བྱས་པར་འགྱུར་བའི་ཕྱིར་རོ། །དེས་ན་ཞིང་ལ་དགྲ་ཡོད་ཀྱང་ལོ་ཏོག་འབྱུང་བའི་ཕན་ཡོན་
ཡོད་པ་བཞིན། རབ་ཏུ་བྱུང་བ་ལ་ལྟུང་བ་སྲིད་མོད་ཕན་ཡོན་ཆེན་པོ་ཡོད་ན། ཞིང་མེད་ལ་སེར་
བའི་དགྲ་མེད་ཀྱང༌། ལོ་ཏོག་ཀྱང་མེད་པ་བཞིན་དུ། ཁྱིམ་པ་རྣམས་ལ་རབ་བྱུང་ལ་བཅས་
2 3 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ལྟུང་བ་མེད་མོད། ཕན་ཡོན་ཆེན་པོ་ཡང་མི་འབྱུང་བ་ཡིན་ནོ། །གཞན་དུ་ངུར་སྨྲིག་མི་
འཆང་བ་ལ་སོགས་པ་མ་བཅས་ཀྱང་སྡིག་པར་འགྱུར་ན། རྒྱན་དང་ཆ་ལུགས་ཀྱིས་རྒྱལ་བ་
སྲས་བཅས་ཐམས་ཅད་སྡིག་པ་ཅན་དུ་འགྱུར་བའི་ཕྱིར་རོ། །དེས་ན་མདོ་ལས། དད་རྫས་ཟ་
བའི་ཉེས་པ་མཐོང་ནས་དགེ་སློང་ལྔ་བརྒྱས་སངས་རྒྱས་ལ་སྡོམ་པ་ཕུལ་བ་ལ། ཐུབ་པས་
ལེགས་སོ་ཞེས་བྱ་བ་མཛད་དེ། བྱམས་པའི་བསྟན་པ་ལ་འདུས་པ་དང་པོར་ལུང་བསྟན་པས།
ཆ་ལུགས་བཅངས་མ་བཅངས་ཙམ་ལས་ངོ་བོ་ཉིད་ཀྱི་དགེ་སྡིག་ཏུ་འགྱུར་བ་མེད་དོ། །གལ་ཏེ་
ངོ་བོ་ཉིད་ཀྱི་དགེ་སྡིག་ཏུ་འགྱུར་བ་མེད་པ་ལ་ཐུབ་པས་ལྟུང་བ་འཆའ་ན། སྡིག་སྡུག་གི་བྱེད་པ་
པོ་སངས་རྒྱས་ཡིན་པར་འགྱུར་རོ་ཞེ་ན། འོ་ན་སྨན་པས་བསྟན་པ་བཞིན་ནད་པས་སྒྲུབ་པར་
མ་བྱས་པས། ནད་པ་ཤི་བ་ན་སྨན་པ་དེ་ཉིད་གསོད་པ་པོར་འགྱུར་རོ། །དེས་ན་སྨན་པ་བཞིན་
དུ་བསླབ་པ་འཆའ་བའི་བྱེད་པ་པོ་སངས་རྒྱས་ཡིན་གྱི། སྡུག་བསྔལ་སྐྱེད་པ་པོ་ནི་མ་ཡིན་ནོ།།
འོ་ན་ངུར་སྨིག་དང་བྲལ་བ་སོགས་ལ་རང་བཞིན་གྱིས་སྡིག་པར་འགྱུར་བ་མེད་ན། དགེ་སློང་
རྣམས་ཀྱིས་བྱ་བ་མ་ཡིན་པ་ཆེན་པོར་མི་འགྱུར་ཏེ། སེམས་དགེ་བ་ནི་ཐམས་ཅད་དུ་གཙོ་བོ་
ཡིན་པའི་ཕྱིར་རོ། །ཞེ་ན། དེ་ཉིད་ཀྱི་ཕྱིར་གཞན་དོན་ཁྱད་པར་ཅན་དུ་འགྱུར་ན་ལྟུང་བའི་
གཟུགས་ཅན་ཁོ་ནར་འགྱུར་མོད། འོན་ཀྱང་སྐྱེས་བུ་བླུན་པོ་གང་དག །དེ་ལྟ་བུའི་དགོས་པ་
ཁྱད་པར་ཅན་མེད་པར། ལེ་ལོ་ལ་སོགས་པའི་དབང་གིས་སྦུ་གུ་ཅན་དང༌། གོང་བ་ཅན་དང་།
རྟ་ལ་ཞོན་པ་ལ་སོགས་པ་དང་། ལག་ཉ་དང་། ནུབ་ལྷག་ལ་སོགས་པ་དང་། ཕན་ཚུན་རྩོད་པ་
བྱེད་པ་དང༌། དམ་པའི་ཆོས་ལ་སོགས་པ་ཉོ་ཚོང་བྱེད་པ་དང་། ཕྱི་དྲོ་ཟ་བ་དང་། ཆང་འཐུང་བ་
དང༌། སྒེག་པ་ལ་སོགས་པ་དང༌། རྒྱལ་པོ་དང༌། རྒྱལ་པོའི་འཁོར་དང་འདྲེས་ཤིང་། གཏམ་
དང༌། འདུ་འཛི་བྱེད་པ་དང་། བུ་དང་བུ་མོ་ལ་སོགས་པའི་དབུས་སུ་འགྲོ་བ་ཞིང་བག་མེད་པ་
དང༌། ལྟད་མོ་དང་རྩེད་མོ་ལ་སོགས་པས་རོལ་ཅིང་། མངོན་པར་འཕྱར་བ་དང༌། གླུ་དང༌།
-
2 3 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
རོལ་མོ་ལ་སོགས་པ་སྒྲོགས་ཤིང་རྣམ་པར་གཡེང་བ་དང་། འདུས་པ་དང་། གྲེ་མོའི་གཏམ་ལ་
སོགས་པས་འཕགས་པའི་གནས་མི་སྒྲུབ་པ་དང༌། ཆོས་གོས་དང་ལྷུང་བཟེད་ལ་སོགས་པ་
མེད་པར་གང་ཡང་རུང་བའི་རྟགས་དང་ཆ་ལུགས་བཟུང་ནས་དེ་དག་ལ་ལྟུང་བ་མེད་དོ་ཞེས་བྱ་
བ་དང༌། བླ་མའི་དོན་ཡིན་ནོ་ཞེས་བྱ་བ་ལ་སོགས་པ་དང༌། སངས་རྒྱས་ཀྱི་བསྟན་པ་ལ་ཕན་
པ་ཡིན་ནོ་ཞེས་བྱ་བ་ལ་སོགས་པ་ནི་ཅི་ནས་རང་དང་གཞན་ཕུང་བར་བྱེད་པའི་ཆོས་ཡིན་ཏེ།
སངས་རྒྱས་ཀྱི་བསྟན་པ་བདེ་བར་གཤེགས་པའི་ཆོས་འདུལ་བ་རབ་ཏུ་བཤིགས་པའི་ཕྱིར་རོ།།
དེ་ལྟ་བས་ན་བདག་གི་འདི་དག་ནི། རང་གིས་སྒྲུབ་པར་མ་ནུས་པའམ། ལས་ངན་པ་ལ་
སོགས་ཀྱིས་ཆོས་མ་ཡིན། འདུལ་བ་མ་ཡིན། སངས་རྒྱས་ཀྱི་བསྟན་པ་མ་ཡིན་ནོ། །ཞེས་
འགྱོད་པའི་ཚུལ་གྱིས་ལེགས་པར་བཤད་སྦྱང་བྱ་དགོས་པ་ཡིན་ནོ། །བྱང་སེམས་སོ་སོ་སྐྱེ་བོའི་
སོ་སོར་ཐར་པ་བཤད་ཟིན་ཏོ། །
ཐེག་ཆེན་འཕགས་པའི་སོ་སོར་ཐར་པ་གང་ཞེ་ན། དེ་ནི་ཁྱིམ་པའི་སྡོམ་པ་དང་།
རབ་ཏུ་བྱུང་བའི་སྡོམ་པ་གཉིས་ལས། དང་པོ་ཡང་སྐྱེ་བ་ཀུན་ཏུ་སྡོམ་པ་ནུས་པས་ཡང་ཡང་
གཏོང་ལེན་དུ་འགྱུར་བ་མེད་ལ། གཉིས་པ་ལ་གཞན་ངོར་ཡང་དག་པར་ལེན་པ་དང་། མ་
བླངས་ཀྱང་ནང་དུ་ཆོས་ཉིད་ཀྱིས་ཐོབ་པ་དང་། ཕྱི་རོལ་དུ་རབ་ཏུ་བྱུང་བར་སྤྲུལ་པ་དང་གསུམ་
ཡིན་ལ། དེ་རྣམས་ཀྱིས་ཀྱང་རབ་ཏུ་བྱུང་བའི་བྱ་བ་ཡང་དག་པར་སྒྲུབ་པར་བྱེད་ཅིང་། ནང་གི་
རབ་ཏུ་བྱུང་བ་ནི་ནམ་ཡང་གཏོང་བ་མ་ཡིན་ཏེ། གཞན་གཉིས་ཀྱང་རང་དབང་ལ་རག་ལས་
པས་ཇི་ལྟར་བཞེད་པ་བཞིན་ཡིན་ཏེ། དེའི་ཕྱིར་འཕགས་པ་ཆེན་པོ་རྣམས་ཀྱི་རྣམ་པར་ཐར་པ་
ནི་བསམ་གྱིས་མི་ཁྱབ་བོ། །དོན་དེ་དག་ཀྱང་མདོ་སྡེ་རྒྱན་ལས། བྱང་ཆུབ་སེམས་པ་རྟག་པར་
ནི༑ ཁྱིམ་པ་འཁོར་ལོ་བསྒྱུར་རྣམས་སུ། །གྱུར་ནས་སྐྱེ་བ་ཐམས་ཅད་དུ། །སེམས་ཅན་རྣམས་
ཀྱི་དོན་བྱེད་དོ། །ས་རྣམས་ཀུན་ལ་བློ་ལྡན་གྱི། །རབ་བྱུང་ལེན་པས་ཐོབ་པ་དང༌། །ཆོས་ཉིད་
） 33



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱིས་ནི་ཐོབ་པ་གཞན། །རབ་ཏུ་བྱུང་བ་སྟོན་བྱེད་ཡིན། །ཞེས་བྱ་བ་ལ་སོགས་པ་གསུངས་པ་
ཡིན་ནོ། །དེའི་ཕྱིར་ཐེག་ཆེན་གྱི་སོ་སོ་ཐར་པའི་སྡོམ་པ་རྣམས་ཤི་བའི་ཚེན་བཏོང་བས་ཁྱབ་པ་
མ་ཡིན་ནོ། །ལེན་བྱེད་ཆོ་གའི་ཁྱད་པར་ལ་གཉིས་ཏེ། ཐུན་མོང་གི་ཆོ་ག་དང་། ཐུན་མོང་མ་
ཡིན་པའི་ཆོ་གའོ། །ཐུན་མོང་གི་ཆོ་ག་ལ་རྒྱས་འབྲིང་བསྡུས་གསུམ་ལས། རྒྱས་པ་ལ་སྦྱོར་བ་
ནི༑ འདི་ཉིད་ལས། རིན་ཆེན་སེམས་དེ་བཟུང་བར་བྱ་བའི་ཕྱིར། །ཞེས་པ་ལ་སོགས་པ་ཡན་
ལག་བདུན་པ་འཁོར་དང་བཅས་པ་དང༌། བྱང་ཆུབ་སེམས་པའི་ཞབས་ལ་གཏུགས་པའི་ཕྱག་
གསུམ་བྱས་ནས། ཐལ་མོ་སྦྱར་ཏེ། འདུ་བྱེད་པའི་ཚུལ་གྱི་པུས་མོ་གཡས་པའི་ལྷང་ང་ས་ལ་
བཙུགས་པའམ། ཙོག་ཙོག་པུར་འདུག་པས། ཡུལ་དེ་ཁྱིམ་པ་ཡིན་ན་རིགས་ཀྱི་བུའམ། རབ་
བྱུང་ གཞོན་ པ་ ལ་ ཚེ་ དང་ ལྡན་ པའམ། རྒན་ པ་ ལ་ བཙུན་ པའམ། སློབ་ དཔོན་ ཡིན་ན་
སློབ་དཔོན་དགོངས་སུ་གསོལ། ཁྱེད་ལས་བྱང་ཆུབ་སེམས་པའི་ཚུལ་ཁྲིམས་ཀྱི་སྡོམ་པ་ཡང་
དག་པར་བླང་བ་ནོད་པར་འཚལ་གྱིས། དེ་ལ་གནོད་པ་མ་མཆིས་ན། བདག་ལ་ཐུགས་བརྩེ་
བའི་སླད་དུ་ཅུང་ཟད་ཅིག་གསན་ཅིང་སྩལ་བའི་རིགས་སོ། །ཞེས་ལན་གསུམ་བརྗོད་དོ། །
དངོས་གཞི་ནི། ཇི་ལྟར་སྔོན་གྱི་བདེ་གཤེགས་ཀྱིས། །ཞེས་བྱ་བ་ལ་སོགས་པ་ལན་གསུམ་
བརྗོད་དེ། བརྗོད་པ་ཐ་མ་ལ་སྡོམ་པ་སྐྱེ་བར་བསམ་མོ། །རྗེས་ཀྱི་ཆོ་ག་ནི། དེང་དུས་བདག་ཚེ་
འབྲས་བུ་ཡོད། །ཅེས་པ་ནས། ལྷ་དང་ལྷ་མིན་ལ་སོགས་དགའ་བར་བགྱིས། །ཞེས་པའི་བར་
བརྗོད་ཅིང་དོན་ཀྱང་བཤད་དོ། །འབྲིང་པོ་ལ་སྦྱོར་བ་ནི། བཟང་སྤྱོད་ནས་གསུངས་པ་ལྟ་བུའི་
ཡན་ལག་བདུན་པ་བྱའོ། །དངོས་གཞི་ནི། བྱང་ཆུབ་སྙིང་པོར་མཆིས་ཀྱི་བར། །ཞེས་པ་ལ་
སོགས་པའི་སྐྱབས་འགྲོ་སྔོན་དུ་བཏང་ནས། ཇི་ལྟར་སྔོན་གྱི་བདེ་གཤེགས་ཀྱི། །ཞེས་པ་ལ་
སོགས་པའི་སྡོམ་པ་བླང་ངོ༌། །རྗེས་ནི། རྙོག་པར་མི་འགྱུར་དེ་ལྟར་བྱའི་རྗེས་སུ། བདག་གིས་
དེ་རིང་སྐྱོབ་པ་ཐམས་ཅད་ཀྱི། །ཞེས་པ་ལ་སོགས་པ་བརྗོད་པར་བྱ་སྟེ། བསྡུས་པ་ནི་རྟོགས་
2
༔ (0



IL
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
སླའོ། །ཐུན་མོང་མིན་པའི་ཆོ་ག་སྦྱོར་བ་ནི། དང་པོར་སྨོན་པ་སེམས་བསྐྱེད་ནས། ཡུལ་དུས་
ངེས་པའི་བསླབ་པ་ཉི་ཚེ་བ་ཇི་ཙམ་བསྲུང་ནུས་པ་བླངས་ཏེ་གོམས་པར་བྱས་ནས། ལྟུང་བ་ལྕི་
ཡང་ལ་སོགས་པས་བྱང་ཆུབ་ཀྱི་སྤྱོད་པའི་དཀའ་སྤྱད་ཀྱིས་མི་སྐྱོ་བར་ངེས་པ་དང་། སེམས་
ཅན་མ་ལུས་པའི་དོན་ལ་སྤྲོ་བ་ཆེན་པོ་བསྐྱེད་ནས་ཡན་ལག་བདུན་པ་རྒྱས་འབྲིང་ཅི་རིགས་
བྱས་ཏེ། སྔར་ལྟར་གསོལ་བཏབ་པར་བྱའོ། །དངོས་གཞི་ནི། སྤྱོད་ལམ་སྔར་ལྟར་བྱས་ནས།
རིགས་ ཀྱི་ བུའམ། ཚེ་ དང་ ལྡན་ པའམ། བཙུན་ པའམ། སློབ་ དཔོན་ དགོངས་ སུ་ གསོལ།
བདག་མིང་འདི་ཞེས་བགྱི་བ། ཇི་ལྟར་འཇམ་དཔལ་གྱིས་སངས་རྒྱས་ཀྱི་ཞིང་གི་ཡོན་ཏན་
བཀོད་པའི་མདོ་ལས། བཅོམ་ལྡན་འདས་འཕགས་པ་འཇམ་དཔལ་གྱི་སྔོན་གྱི་ཚེའི་རྟོགས་པ་
བརྗོད་པ་ལས། སྤྱོད་པ་དང་ལྡན་པར་བྱང་ཆུབ་ཏུ་སེམས་བསྐྱེད་པ་དེ་བཞིན་དུ་སེམས་བསྐྱེད་
པར་བྱའོ། །འཁོར་བ་ཐོག་མ་མེད་པ་ཡི། །སྔོན་གྱི་ཐ་མ་ཇི་སྲིད་པ། །དེ་སྲིད་སེམས་ཅན་ཕན་
དོན་དུ། །སྤྱོད་པ་དཔག་ཡས་སྤྱད་པར་བགྱི། །འཇིག་རྟེན་མགོན་པོའི་སྤྱན་སྔ་འདིར། །བྱང་
ཆུབ་མཆོག་ཏུ་སེམས་བསྐྱེད་དེ། །འགྲོ་བ་ཐམས་ཅད་མགྲོན་གཉེར་ནས། །དེ་དག་དབུལ་
ཞིང་ཕོངས་ལས་སྒྲོལ། །དེ་རིང་ཕན་ཆད་གལ་ཏེ་ཡང་། །བདག་གིས་འདོད་ཆགས་སེམས་
བསྐྱེད་ན། །ཕྱོགས་བཅུ་ དག་ན་ གང་ བཞུགས་ པའི། །སངས་ རྒྱས་ ཐམས་ཅད་སླུས་པར་
འགྱུར། །བྱང་ཆུབ་ནམ་ཞིག་ཐོབ་བར་དུ། །ཐ་མའི་སེམས་དང་གནོད་སེམས་དང༌། །ཕྲག་
དོག་དང་ནི་སེར་སྣ་ཡང་། །དེ་རིང་ཕན་ཆད་མི་བྱའོ། །ཚངས་པའི་སྤྱོད་པ་བདག་གིས་སྤྱད། །
སྡིག་པའི་འདོད་པ་ཡོངས་སུ་བཏང་། །ཚུལ་ཁྲིམས་སྡོམ་དང་ངེས་པ་ལ། །སངས་རྒྱས་རྗེས་སུ་
བསླབ་པར་བྱ། །བདག་གིས་བྱང་ཆུབ་རིངས་ཚུལ་དང༌། །འཚང་རྒྱ་མོས་ཤིང་སྤྲོ་བར་བྱེད། །
ཕྱི་མཐར་ཐུག་གི་བར་དུ་ཡང་། །སེམས་ཅན་གཅིག་ཕྱིར་སྤྱད་པར་བགྱི། །ཚད་མེད་བསམ་
གྱིས་མི་ཁྱབ་པའི། །སངས་རྒྱས་ཞིང་ནི་སྦྱང་བར་བགྱི། །ཕྱོགས་རྣམས་བཅུ་པོ་ཐམས་ཅད་དུ།།
2 3 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བདག་གི་མིང་ནི་གྲགས་པར་བགྱི། །ལུས་དང་ངག་གི་ལས་རྣམས་ཀྱང༌། །རྣམ་པ་ཀུན་ཏུ་
བདག་གིས་སྦྱང་། །ཡིད་ཀྱི་ལས་ཡང་སྦྱང་བར་བགྱི། །མི་དགེའི་ལས་ནི་སྤྱད་མི་བགྱི། །ཞེས་
པ་སློབ་དཔོན་གྱི་རྗེས་བཟློས་སམ། རང་གིས་ལན་གསུམ་བརྗོད་དེ། དོན་དྲན་བཞིན་པས་
དམ་བཅའ་བཟུང་ངོ༌། །དེའི་དོན་ནི། འཁོར་བ་ཞེས་སོགས་ནི་དགེ་བ་ཆོས་སྡུད་དོ། །འཇིག་
རྟེན་ཞེས་སོགས་ནི་སེམས་ཅན་དོན་བྱེད་དོ། །དེ་རིང་ཞེས་སོགས་ཉེས་སྤྱོད་སྡོམ་པའོ། །ཚུལ་
ཁྲིམས་ཞེས་སོགས་ནི་བསླབ་པ་གསུམ་བསྡུས་པའོ། །བདག་ཅེས་སོགས་ཚིགས་བཅད་
གསུམ་ནི། རིམ་པ་ལྟར་སེམས་ཅན་དོན་བྱེད། དགེ་བ་ཆོས་སྡུད། ཉེས་སྤྱོད་སྡོམ་པ་སྟེ། འདི་
ཐུན་མོང་མ་ཡིན་པ་ཇི་ལྟར་ཡིན་ཞེ་ན། སྤྱིར་ཚུལ་ཁྲིམས་གསུམ་ག་ལ་སློབ་པར་དམ་བཅས་
ཤིང་། ཁྱད་པར་དགེ་བ་ཆོས་སྡུད་དགེ་བ་དཔག་ཡས་སྒྲུབ་པ་དང༌། སེམས་ཅན་དོན་བྱེད།
སེམས་ཅན་གཅིག་གི་ཕྱིར་ཕྱི་མའི་མུ་མཐར་གནས་པ་དང་ཉེས་སྤྱོད་སྡོམ་པ་ཉོན་མོངས་ཐམས་
ཅད་གཏན་མི་སྤྱོད་པར་ཁས་བླངས་པས་དབང་པོ་རྣོན་པོའི་དབང་དུ་བྱས་པའི་ཕྱིར་རོ། །
མི་ཉམས་པར་སྲུང་བའི་ཁྱད་པར་ལ་གསུམ་སྟེ། སྤང་བར་བྱ་བ་དང་། སྒྲུབ་པར་བྱ་
བ་དང༌། དེ་དག་སྒྲུབ་པར་བྱ་བའི་ཐབས་ལ་མཁས་པའོ། །དང་པོ་ལ་གསུམ་སྟེ། སྡིག་ཏོ་ཅན་
དང༌། ཉན་ཐོས་ལ་སོགས་པའི་གྲོགས་དམན་པ་སྤངས་པ་དང་། དཀོན་མཆོག་མི་འདོད་པའི་
སེམས་དང༌། འདོད་ཀྱང་རང་འདོད་སྒྲུབ་པའི་སེམས་དང༌། མི་སྒྲུབ་ཀྱང་ཉོན་མོངས་པའི་
སེམས་ཏེ། བསམ་པ་དམན་པ་སྤོང་བ་དང༌། བླ་མ་དང་། མཆོད་པར་འོས་པ་བསླུ་བ་དང༌།
གཞན་འགྱོད་པའི་གནས་མ་ཡིན་པ་ལ་འགྱོད་པ་བསྐྱེད་པ་དང༌། ཐེག་ཆེན་ལ་ཞུགས་པའི་
སེམས་ཅན་རྣམས་ལ་མི་བསྔགས་ཤིང་གྲགས་པ་མ་ཡིན་པ་བརྗོད་པ་དང༌། སྒྱུ་དང་གཡོས་
གཞན་ལ་ཉེ་བར་སྤྱོད་ཀྱི་ལྷག་པའི་བསམ་པས་མ་ཡིན་པ་སྟེ་ནག་པོའི་ཆོས་བཞི་དང་། ལོག་
པར་ལྟ་བ་དང་། མ་དག་པའི་སྤྱོད་པ་སྟོན་པ་སྟེ། བསམ་སྦྱོར་ངན་པ་སྤོང་བའོ། །སྒྲུབ་པར་
E
2 4 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། དོལ་
བྱེད་པ་ལ་གསུམ་སྟེ། བྱང་སེམས་མི་ཉམས་པའི་ཐབས་ལ་བསླབ་པ་དང༌། འཕེལ་བའི་རྐྱེན་
ལ་བསླབ་པ་དང༌། སྦྱོར་བ་ རྗེས་སུ་སྒྲུབ་པ་ལ་བསླབ་པའོ། །དང་པོ་ལ་གསུམ་ལས། ཚེ་
འདིར་མི་ཉམས་པའི་ཐབས། ཕན་ཡོན་མཐོང་བས་ཉིན་མཚན་དུས་དྲུག་ཏུ་སྦྱར་བ་དང་། ཕྱི་
མར་མི་ཉམས་པའི་ཐབས་ལུས་སྲོག་གི་ཕྱིར་ཡང་རྫུན་མི་སྨྲ་བ་དང་། སེམས་བསྐྱེད་པའི་གང་
ཟག་ལ་སྟོན་པའི་འདུ་ཤེས་སྐྱེད་པ་དང་། སེམས་ཅན་རྣམས་ལ་ལྷག་པའི་བསམ་པས་སྤྱོད་པ་
དང༌། གདུལ་བྱ་རྣམས་ཐེག་པ་ཆེན་པོ་ཉིད་ལ་སྦྱོར་བ་སྟེ། དཀར་པོའི་ཆོས་བཞི་ལ་བསླབ་པ་
དང༌། ཐམས་ཅད་དུ་མི་ཉམས་པའི་ཐབས་ཀུན་གྱི་ནང་ནས་བྱང་ཆུབ་ཀྱི་སེམས་གཅེས་པར་
འཛིན་པའོ། །འཕེལ་བའི་རྐྱེན་ལ་བསླབ་པ་ནི། སེམས་ཅན་ལ་ཚད་མེད་པ་བཞི་བསྒོམ་པ་
དང༌། སངས་རྒྱས་ཀྱི་ཡོན་ཏན་བསམ་པ་དང་། བྱང་སེམས་ཀྱི་ཕན་ཡོན་འཛིན་པའོ། །གསུམ་
པ་ནི། སྒྲིབ་པ་སྦྱོང་ཞིང་ཚོགས་བསོག་པ་དང་། ཁྱད་པར་དུ་སྡོམ་པའི་སྦྱོར་བ་ལ་ཅི་ནུས་ཀྱིས་
སློབ་པའོ། །དེ་དག་འགྲུབ་པའི་ཐབས་ནི། གཞན་དང་འབྲེལ་བ་དགེ་བའི་བཤེས་གཉེན་
བཟང་པོ་ལ་བསྟེན་པ་དང་། རང་དང་འབྲེལ་བ་དྲན་ཤེས་བཞིན་བག་ཡོད་བསྟེན་པ་སྟེ། འདི་
ཉིད་ལས། རྟག་ པར་ དགེ་ བའི་ བཤེས་ གཉེན་ ནི། །ཐིག་ཆེན་དོན་ལ་མཁས་པ་དང་། །བྱང་ཆུབ་སེམས་
དཔའི་བརྟུལ་ཞུགས་མཆོག །སྲོག་གི་ཕྱིར་ཡང་མི་བཏང་ངོ༌། །གཡེལ་བ་མེད་པར་རྟག་ཏུ་ཡང་།།
བསླབ་ལས་མི་འདའ་འབད་པར་བྱ། །སེམས་བསྲུང་འདོད་པ་རྣམས་ལ་ནི། །དྲན་པ་དང་ནི་
ཤེས་བཞིན་དག །སྲོག་ལ་བབ་ཀྱང་བསྲུངས་ཤིག་ཅེས། །བདག་ནི་དེ་ལྟར་འདོམས་པར་
བྱེད། །ཅེས་འབྱུང་བའི་ཕྱིར་རོ། །ཡང་ན་རྣམ་པ་གསུམ་སྟེ། ཐུན་མོང་གི་བསླབ་བྱ་རྒྱས་པར་
བཤད། སོ་སོའི་བསླབ་བྱ་རྒྱས་པར་བཤད། རྩ་བའི་བསབ་བྱ་མདོར་བསྡུ་བའོ། །དང་པོ་ནི།
ཐེག་ཆེན་གྱི་དགེ་བའི་བཤེས་གཉེན་ལ་གུས་པ། དཀོན་མཆོག་གི་གདུང་རྒྱུན་མི་གཅོད་པ།
སེམས་ཅན་བློས་མི་སྤོང་བ། བསླབ་པར་བྱ་བའི་ཆོས་གསུམ་བསམ་པ་དག་པའི་སྦྱིན་པ་
2 4 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་ལྟུང་མེད། གཞན་ལ་གནོད་ན་རྫུན་མིན་ཀྱང་ལྟུང་མེད་ཀྱི་གཟུགས་བརྙན། བསམ་པ་
ངན་པའི་སྲོག་གཅོད་སོགས་ཀུན་ཏུ་ལྟུང་བ། བསམ་པ་བཟང་པོའི་སྲོག་གཅོད་སོགས་ལྟུང་
བའི་གཟུགས་བརྙན་ཏེ། ཤེས་པར་བྱ་བའི་ཆོས་བཞི། ལེ་ལོ་ཆེ་བ། སྙིང་རྗེ་ཆུང་བ། སྡུག་
བསྔལ་ལ་སྐྲག་པ་སྟེ། སྤང་བར་བྱ་བའི་ཆོས་གསུམ་སྤོང་བར་བྱ་བ་ལ་སློབ་པའོ། །སོ་སོའི་
བསླབ་བྱ་རྒྱས་པར་བཤད་པ་ལ་གཉིས་ཏེ། སྨོན་པ་དང་འཇུག་པའི་བསླབ་བྱ་བཤད་པའོ།།
སྨོན་པའི་བསླབ་བྱ་ལ་གཉིས་ཏེ། འགལ་རྐྱེན་སྤང་བ་དང༌། མཐུན་རྐྱེན་སྒྲུབ་པའོ། །འགལ་
རྐྱེན་སྤང་བ་ནི། ནག་པོའི་ཆོས་བཞི། མི་དགེ་བའི་གྲོགས་པོ་བསྟེན་པ། བསམ་པ་ཕྲག་དོག་
པ༑ རྒྱུད་འཁོན་དུ་འཛིན་པ། སྡིག་པ་ཆེད་དུ་སྒྲུབ་པ། ཐམས་ཅད་དུ་དམན་པ་ལ་མོས་པ་སྟེ།
བྱང་སེམས་མི་འཕེལ་བའི་རྒྱུ་དྲུག་སྤང་བའོ། །མཐུན་རྐྱེན་སྒྲུབ་པ་ནི། སྙིང་རྗེ་བསྐྱེད་པར་བྱ་
བའི་ཕྱིར་སེམས་ཅན་གྱི་སྡུག་བསྔལ་བསམ་ཞིང་དྲིན་དྲན་པ། བྱང་ཆུབ་ལ་དད་པར་བྱ་བའི་
ཕྱིར་དཀོན་མཆོག་གི་ཡོན་ཏན་བསམ་ཞིང་བཀའ་དྲིན་དྲན་པ། བྱང་སེམས་ལ་སྤྲོ་བར་བྱ་བའི་
ཕྱིར་འདུན་པ་སྐྱེད་ཅིང་ཕན་ཡོན་དྲན་པ་སྟེ། འཕེལ་བའི་རྒྱུ་ལ་བསླབ་པར་བྱའོ། །འཇུག་པའི་
བསླབ་བྱ་ལ་གཉིས་ཏེ། འགལ་རྐྱེན་སྤང་བ་དང་། མཐུན་རྐྱེན་སྒྲུབ་པའོ། །དང་པོ་ནི། ལྟ་བའི་
སྐྱོན་ཐོས་པ་ལ་མི་མོས། བསམ་པ་ལ་གཡེལ། སྒོམ་པ་ལ་ལྷོད་པ་གསུམ་དང༌། སྤྱོད་པའི་
སྐྱོན། ལེ་ལོ་ཆེ་བ། གཞན་མ་དད་པ་ལ་སྦྱོར་བ། ཀུན་སློང་སྙིང་རྗེ་མེད་པ། བྱེད་ལས་ཕྱིན་ཅི་
ལོག་སྒྲུབ་པ་སྟེ། རང་གཞན་གྱི་སྤྱོད་པ་ཉམས་པའི་རྒྱུ་བདུན་སྤོང་བའོ། །མཐུན་རྐྱེན་སྒྲུབ་པ་
ལ་གཉིས་ཏེ། མི་ཉམས་པའི་རྒྱུ་དང་འཕེལ་བའི་རྐྱེན་ལ་བསླབ་པའོ། །མི་ཉམས་པའི་རྒྱུ་ལ་ཚེ་
འདིར་མི་ཉམས་པའི་རྒྱུ་སེམས་བསྐྱེད་སྐྱེས་པའི་ཕན་ཡོན། ཉམས་པའི་ཉེས་དམིགས། རྙེད་
དཀའ་བ་དྲན་པ་སྟེ་གསུམ། ཕྱི་མར་མི་ཉམས་པའི་རྒྱུ་ཡན་ལག་བདུན་པ་དུས་གསུམ་དུ་བྱེད་
པ་རྒྱལ་བ་སྲས་བཅས་ལ་གསོལ་བ་འདེབས་པ། སྲོག་གི་ཕྱིར་ཡང་རྫུན་མི་སྨྲ་བ། གདུལ་བྱ་
24 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ཐེག་ཆེན་ལ་སྦྱོར་བ། བདུད་ཀྱི་ལས་ངོ་ཤེས་ནས་འབད་པས་སྤོང་བ་སྟེ། ཕྱིན་ཅི་མ་ལོག་པའི་
ཐབས་ལྔ། འདི་ཕྱི་ཐམས་ཅད་དུ་མི་ཉམས་པའི་རྒྱུ། བསྒྲུབ་བྱ་སེམས་ཅན་ལ་རང་བས་གཅེས་
པ༑ སྒྲུབ་བྱེད་ཆོས་ལ་ནོར་བས་གཅེས་པ། གཙོ་བོ་བྱང་སེམས་ལ་སྙིང་བས་གཅེས་པ། སྟོན་
མཁན་དགེ་བའི་བཤེས་གཉེན་ལ་ ཕ་མ་བས་གཅེས་པ། འབྱུང་འགྱུར་གྱི་སངས་རྒྱས་ལ་
ལོངས་སྤྱོད་ལས་གཅེས་པ་སྟེ། གཅེས་པ་ལྔ་ལ་བསླབ་པར་བྱའོ། །འཕེལ་བའི་རྐྱེན་ལ་བསླབ་
པ་ནི། སྔ་མ་ལྟར་ཡིན་ཏེ། འདུས་བྱས་ཀྱི་གཡོ་བ་དྲན་པ་དང་། སྡུག་བསྔལ་གྱི་མཐའ་དྲན་པ་
དང༌། ཆོས་ཀྱི་ཕན་ཡོན་དྲན་པ་དང་། སྟོན་པའི་ཆེ་བ་དྲན་པ་དང་། སེམས་ཅན་གྱི་དྲིན་དྲན་པ་
དང༌། བྱང་ཆུབ་སེམས་ཀྱི་ཕན་ཡོན་དྲན་པ་དང་། ཤེས་བཞིན་གྱི་མིག་གིས་བལྟ་བ་དང་།
བརྩོན་འགྲུས་ཀྱི་རྟ་མཆོག་གིས་འགྲོ་བ་དང༌། ངེས་འབྱུང་གི་ལྕག་གིས་སྣུན་པ་དང༌། ཐར་
པའི་གྲོང་ཁྱེར་ཡིད་ལ་བྱེད་པ་རྣམས་ལ་བསླབ་པར་བྱའོ། །རྩ་བའི་བསླབ་བྱའི་དོན་བསྡུ་བ་ནི།
བྱང་ཆུབ་ཏུ་སྨོན་པ་དང་། ལམ་ལ་སློབ་འདོད་མི་ཉམས་པར་བྱའོ། །ཉམས་ན་ཕྱིར་བཅོས་ཀྱི་
ཁྱད་པར་ལ། སྤྱིའི་རྣམ་གཞག་དང་ཁྱད་པར་གྱི་རྣམ་གཞག་གོ །སྤྱིའི་རྣམ་གཞག་ནི། བསླབ་
བཏུས་ནས་བཤད་པའི་རྩ་ལྟུང་བཅུ་བཞི་ནི། དབང་པོ་རྣོན་པོའི་ཐུན་མོང་མ་ཡིན་པའི་རྩ་ལྟུང་
ཡིན་ཏེ། སྔར་བཤད་པ་ལྟར། སྡོམ་པ་ཡང་དབང་པོ་རྣོན་པོ་ཁོ་ནའི་ཡིན་པའི་ཕྱིར་དང༌།
འདིའི་ལྟུང་བ་བཅུ་བཞི་ནི། བྱང་སའི་བཞི་ལས་གྲངས་མང་ཞིང་། བསྲུང་དཀའ་བར་མཐོང་
བས། འདི་རྣམས་དེ་དག་གི་ནང་དུ་ཡིན་ཚུལ་གྱིས་མི་འདུ་བའི་ཕྱིར་དང་། འདུ་བར་འདོད་པ་
ཡང་འོག་ནས་འགོག་པའི་ཕྱིར་དང༌། ཉམས་པ་ཕྱིར་བཅོས་ཀྱང་འདིར་ནི། རྨི་ལམ་དུ་ནམ་
མཁའི་སྙིང་པོའི་དྲུང་དུ་བཤགས་པ་ལ་སོགས་པ་ལ་སྡིག་པ་དག་པའི་མཚན་མ་མ་མཐོང་གི་
བར་སྟོབས་བཞིའི་བཤགས་པ་བྱས་ནས་སླར་ལེན་པར་བཞེད་པའི་ཕྱིར་དང་། བྱང་སར་ནི་དེ་
ལྟར་བྱེད་དགོས་པའི་རྒྱུ་མཚན་མེད་ཀྱི། སླར་ལེན་བྱེད་ཀྱི་ཆོ་ག་བཞིན་ལེན་པར་བཞེད་པའི་
2 4 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཕྱིར་རོ། །དེས་ན་བྱང་སར་བཤད་པའི་རྩ་ལྟུང་བཞི་ནི། དབང་པོ་འབྲིང་པོའི་རྩ་ལྟུང་ཡིན་ཏེ།
རྩ་ལྟུང་བཅུ་བཞི་ལས་བསྲུང་སླ་བ་ལ་སོགས་པ་དང༌། བསླབ་བཏུས་ཀྱི་རྩ་ལྟུང་བཞི་ལས་
བསྲུང་དཀའ་བའི་ཕྱིར་ཏེ། རྙེད་བཀུར་བ་ལ་ཆགས་པའི་བདག་བསྟོད་གཞན་སྨོད་ནི། འདིའི་
རྩ་ལྟུང་བཞི་ལ་མི་བགྲང་བའི་ཕྱིར་རོ། །དེས་ན་འདིའི་རྩ་ལྟུང་བཞི་ནི་དབང་པོ་རྟུལ་པོའི་རྩ་
ལྟུང་ཡིན་པར་དོན་གྱིས་ཐོབ་པའི་ཕྱིར། འདི་དང་བྱང་སའི་རྩ་ལྟུང་བཞི་པོ་དོན་གཅིག་པར་
འདོད་པ་རྣམས་ནི་མ་བརྟགས་པ་ཡིན་ནོ། །འོ་ན་བསླབ་བཏུས་སུ་རྩ་ལྟུང་བཅུ་བཞི་དང༌།
བཞི་འཆད་པའི་མཚམས་སྦྱོར་དུ། རྩ་བའི་ལྟུང་བ་འདི་རྣམས་བདེ་བླག་ཏུ་བཟུང་བ་དང་།
གཅིག་གི་འདོད་པ་ལྟར་བསྡུ་བའི་ཚིག་ལེའུར་བྱས་པ་ཞེས་བཤད་པས་རྩ་ལྟུང་བཅུ་བཞི་དང་།
བཞི་དོན་གཅིག་ཏུ་སྡུད་པར་གསལ་བ་མ་ཡིན་ནམ་ཞེ་ན། དེ་ནི་མ་ཡིན་ཏེ། དེ་གཉིས་དོན་
གཅིག་ཏུ་སྡུད་པར་གསལ་བའི་རྒྱུ་མཚན་མེད་པའི་ཕྱིར་དང་། འཇིགས་མེད་ཀྱིས་བཅུ་བཞི་པོ།
བཞིར་བསྡུས་པའི་ཚུལ་ནི། ཁྱེད་རང་གིས་བཀག་ཅིང་། བཅུ་བཞི་པོ་གཞན་བཞིར་ཡིན་ཚུལ་
གྱིས་འདུ་བའི་རྒྱུ་མཚན་གཞན་ཡང་མེད་པའི་ཕྱིར་རོ། །
ཁྱད་པར་གྱི་རྣམ་གཞག་ལ་གསུམ་སྟེ། དབང་པོ་རྣོན་པོ་དང༌
། འབྲིང་པོ་དང་།
རྟུལ་པོའི་ཉམས་ན་ཕྱིར་བཅོས་ཀྱི་རྣམ་གཞག་གོ །དང་པོ་ལ་བཞི་སྟེ། ལྟུང་བའི་རྒྱུ་དང་། ལྟུང་
བའི་ངོ་བོ་དང༌། ལྟུང་བའི་ཉེས་དམིགས་དང་། ཉེས་པ་ཕྱིར་བཅོས་པའི་ཚུལ་ལོ། །ལྟུང་བའི་
རྒྱུ་ནི། ཁ་ཅིག །འདིའི་རྩ་ལྟུང་བཅུ་བཞི་པའི་རྒྱུར་ཡང་། བྱང་ས་ནས་བཤད་པའི་ཀུན་དཀྲིས་
ཆེན་པོ་དགོས་པར་འཆད་པ་ནི་རིགས་པར་མ་མཐོང་སྟེ། རྒྱུ་མཚན་མེད་པའི་ཕྱིར་དང་། བཅུ་
བཞི་ནི་དབང་རྣོན་ཉིད་ཀྱི་དབང་དུ་བྱས་པར་བསྒྲུབས་ཟིན་པའི་ཕྱིར་རོ། །འོ་ན་ཇི་ལྟར་ཞེ་ན།
བྱང་ཆུབ་སེམས་པའི་སྡོམ་པ་ལ་གནས་པ་དང༌། ཤེས་པ་རང་བཞིན་དུ་གནས་པས་མི་དགེ་
བའི་སེམས་ཀྱིས་ཀུན་ནས་བསླངས་པས་དཀོར་འཕྲོག་པ་ལ་སོགས་པ་སྟེ། རྩ་ལྟུང་དུ་འགྱུར་
2 4 6



|
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བ་ལ་སྔོན་སྐྱེད་པའི་དགེ་བའི་རྩ་བ་ཐམས་ཅད་ཐལ་བར་རློག་པ་དགོས་པའི་ཕྱིར། རྣམ་སྨིན་
སེམས་ཅན་དམྱལ་བ་ཆེན་པོ་སྟེར་བའི་རྒྱུ་ཡིན་དགོས་པའི་ཕྱིར། སྡིག་པའི་སེམས་ཀྱི་དང་མ་
ཡིན་པས་དེ་ལྟ་བུ་མི་སྲིད་པའི་ཕྱིར་རོ། །དེ་ལྟར་ཡང་མདོ་ལས། རྩ་བའི་ལྟུང་བ་འདི་དག་གིས་
དགེ་བའི་རྩ་བ་སྔོན་བསྐྱེད་པ་ཐམས་ཅད་ཐལ་བར་བརླག་གོ །ཞེས་པ་དང་། བསླབ་བཏུས་
ལས་ཀྱང་། སེམས་ཅན་དམྱལ་བ་ཆེན་པོའི་རྒྱུ། །ཞེས་བཞེད་པའི་ཕྱིར་རོ། །འོ་ན་བྱང་སར་
བཤད་པའི་བསླབ་པས། བྱང་ཆུབ་སེམས་དཔའི་བསླབ་བྱ་ཐམས་ཅད་མ་བསྡུས་པར་འགྱུར་
རམ་ཞེ་ན། སྐྱོན་མེད་དེ། འདི་ལས་རྩ་བའི་ལྟུང་བར་བཤད་པ་དེར་ཡན་ལག་གི་ལྟུང་བར་
འགྱུར་བའི་ཕྱིར་རོ། །ལྟུང་བའི་ངོ་བོ་ལ་གཉིས་ཏེ། རྩ་བའི་ལྟུང་བ་དང༌། ཡན་ལག་གི་ལྟུང་
བའོ། །རྩ་བའི་ལྟུང་བ་ནི། ཁ་ཅིག་ན་རེ། ནམ་མཁའི་སྙིང་པོའི་མདོ་ལས་རྩ་ལྟུང་དུ་གསུངས་
པ་འདི་རྣམས་རྩ་ལྟུང་མ་ཡིན་ནོ། །འདི་རྣམས་སྡོམ་པ་ཐོབ་པའི་འཇིག་པའི་རྒྱུ་མ་ཡིན་པའི་
ཕྱིར་ཏེ། མདོ་དེ་ཉིད་ལས། རྩ་བའི་ལྟུང་བ་དེ་རྣམས་དང་ལྡན་ན། རྒྱལ་རིགས་སྤྱི་བོ་ནས་
དབང་བསྐུར་བ། སྔོན་བསྐྲུན་པའི་དགེ་བའི་རྩ་བ་ཐམས་ཅད་འཇིག་པར་བྱེད་ཅིང་། ལྷ་དང་
མིའི་བདེ་བ་རྣམས་ལས་ཕམ་པར་འགྱུར། ངན་སོང་དུ་འགྲོ་བར་འགྱུར་རོ། །ཞེས་སྡོམ་པ་མ་
བླངས་པའི་སྔར་བསྐྲུན་པའི་དགེ་རྩ་ལྷ་མིའི་བདེ་བ་ཕུན་སུམ་ཚོགས་པ་ རྩོད་པའི་རྒྱུར་
གསུངས་པའི་ཕྱིར་དང་། གལ་ཏེ་སྡོམ་པ་བླངས་པ་ཡང་ལྟུང་བ་འདི་རྣམས་སྡོམ་པ་འཇིག་པའི་
རྒྱུ་ཡིན་པས་ཕམ་པ་ཡིན་ན་ནི། དེའི་ཚེ་སྡོམ་ལྡན་གྱི་བྱང་སེམས་ལ། ཕམ་པའི་ལྟུང་བས་འདི་
རྣམས་ལས་གང་རུང་བྱུང་བས་ཀྱང་སྡོམ་པ་བཏང་ན། ཐམས་ཅད་ཀྱིས་ལྟ་ཅི་སྨོས་ཞེས་རྒྱུ་
མཚན་དང་བཅས་པར་བྱང་སེམས་ཀྱི་སྡེ་སྣོད་ཀྱི་མ་མོ་བྱང་སར་གསུངས་དགོས་ན། མ་གསུང་
པའི་ ཕྱིར་ དང༌ ། རྒྱལ་ རིགས་ ལ་ རྩ་ ལྟུང་ ལྔ་ དང༌ ། ལས་ དང་ པོ་ པ་ ལ་ བརྒྱད་ གསུངས་
པ་ལྟར་རྒྱལ་རིགས་ལ་སོགས་པའི་སྡོམ་པ་ཐ་དད་པའི་དབྱེ་བས་དེ་དག་གི་རྩ་ལྟུང་སོ་སོ་བ་
2 4 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོད་ན་དེ་ལྟར་རིགས་ཀྱང་། ཅུང་ཟད་ཀྱང་མེད་པས་སོ་ཞེས་ཟེར་རོ། །དེ་ནི་རིགས་པ་མ་ཡིན་
ཏེ༑ རྩ་ལྟུང་མ་ཡིན་ན་བཅས་ལྡན་གྱི་བྱང་ཆུབ་སེམས་དཔའ་ལ་སྔོན་བསྐྲུན་པའི་དགེ་བའི་རྩ་
བ་འཇིག་བྱེད་དུ་འགལ་བའི་ཕྱིར་དང༌། སྔོན་ཞེས་པ་སྡོམ་པ་བླངས་པའི་སྔོན་དུ་བྱེད་པ་ལ་
ཡང་རྒྱུ་མཚན་མེད་པ་དང༌། ཕྱིས་ཀྱིས་དགེ་རྩ་བཅད་དགོས་ན། སླར་བླངས་ཀྱང་མི་སྐྱེ་བར་
འགྱུར་བའི་ཕྱིར་དང་། བྱང་ཆུབ་སེམས་དཔའི་རྩ་ལྟུང་ཡིན་པས་བྱང་སར་བཤད་དགོས་པའི་
རྒྱུ་མཚན་མེད་པའི་ཕྱིར་དང་། རྒྱལ་པོ་ལ་སོགས་པའི་རྩ་ལྟུང་གསུངས་པ་ནི། རྒྱལ་པོ་སོགས་
ལ་འབྱུང་ཉེ་བའི་དབང་གིས་རྒྱལ་པོ་སོགས་ཀྱི་མིང་སྨོས་ཀྱི། འདིའང་བྱང་ཆུབ་སེམས་དཔའ་
ཐམས་ཅད་ལ་ལྟུང་བ་ཐམས་ཅད་བསྲུང་དགོས་པར་བསླབ་བཏུས་ལས་ཤིན་ཏུ་གསལ་བར་
བཞེད་པའི་ཕྱིར་རོ། །འགའ་ཞིག་ན་རེ། རྒྱལ་པོའི་ལྟུང་བ་ལྔ། རྩ་ལྟུང་མ་ཡིན་ཞིང༌། ལས་
དང་པོ་བའི་བརྒྱད་རྩ་ལྟུང་ཡིན་ནོ། །ཞེས་ཟེར་རོ། །དེ་ཡང་མི་རིགས་ཏེ། དེ་ལྟར་འབྱེད་པའི་
རྒྱུ་མཚན་ཡང་དག་མེད་པའི་ཕྱིར་དང་། རང་གི་འདོད་པ་ཙམ་གྱིས་འཇོག་ན་ཧ་ཅང་ཐལ་བའི་
ཕྱིར་རོ། །ལ་ལ་ན་རེ། བསླབ་བཏུས་སུ་བྱང་ས་དང་ཕན་ཚུན་གྱི་རྩ་ལྟུང་རྣམས་བསྲེས་ནས་
བཤད་པས་གཞུང་གཉིས་ལུགས་གཅིག་གོ །ཞེས་པ་དང་། བཅུ་བའི་སྐབས་སུ་ཡང་ཁྱད་
པར་འཕགས་པའི་གང་ཟག་རེ་རེ་དགེ་འདུན་ཞེས་པ་དང༌། ཐེག་ཆེན་གྱི་ཟབ་མོའི་དོན་གྱི་
མཐར་ཐུག་གི་དོན་ནམ་ཕྱོགས་རེ་སྤངས་པ་ནི་བྱང་ས་ལྟར་ཉེས་བྱས་ཡིན། ཞེས་པ་དང་། གྲོང་
སོགས་འཇིག་པ་ནི། གནས་འཇིག་པའི་ཆ་ཡིན་གྱི། སེམས་ཅན་འཇིག་པ་ནི་ལྟུང་བ་གསུམ་
པ་དང་། ལོངས་སྤྱོད་འཇིག་པ་ནི་དང་པོས་བསྡུས། ཞེས་པ་དང་། སོ་སོ་ཐར་པ་ཡོངས་སྤངས་
ཏེ༑ ༑ཞེས་པའི་བསླབ་བཏུས་འགྱུར་རྙིང་ལས། སོ་སོ་ཐར་པ་དང་སེམས་བསྐྱེད་ལས་ཟློག་
ནས་ཐེག་ཆེན་ལ་སྦྱོར་བར་བཤད་ཀྱང་། སྤྱོད་འཇུག་འགྲེལ་ཆེན་ཚད་མར་བྱས་ནས། སོ་ཐར་
སྤངས་ཏེ། ཐེག་ཆེན་སེམས་བསྐྱེད་ཙམ་དང༌། ཐེག་ཆེན་ཀློག་པས་ཉེས་སྤྱོད་འདག་པར་
2 4 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བསྟན་པ་རྩ་ལྟུང་ཞེས་པ་དང་། བྱང་ས་ལས་ཉན་ཐོས་ཀྱི་ཐེག་པ་ལ་བསླབ་པར་མི་བྱ། ཞེས་
ཟློག་པ་ལ་ཉེས་བྱས་སུ་བཤད་པས། འདིར་སོ་ཐར་ལས་ཟློག་པས་ལོག་པར་གྱུར་བ་དགོས་
ཞེས་པ་དང་། སློབ་པའི་ཐེག་པས་ཆགས་ལ་སོགས་སྤོང་བར་འགྱུར་བ་མ་ཡིན་ནོ་ཞེས་གཞན་
ལ་སྨྲས་པས། གཞན་གྱིས་དེ་འདྲ་བའི་ལྟ་བ་བླངས་ན། གཞན་ལ་ཡང་རྩ་ལྟུང་འབྱུང་བའི་
ཕྱིར། མདོ་ལས་གསུངས་པའི་ཐེག་ཆེན་གྱི་གཏམ་མ་ཉན་ན་ཞེས་པ་ལ་སོགས་པ་དང་། ཕ་
རོལ་ཡང་འཛིན་དུ་འཇུག་པ་ཡན་ལག་ཏུ་མི་དགོས་ཞེས་པ་དང་། རྙེད་བཀུར་ལ་ཆགས་པས་
བསྟོད་པའམ་སྨད་པ་གང་བྱས་ཀྱང་རྩ་ལྟུང་དུ་འགྱུར་ཞེས་པ་དང་། དགེ་སྦྱོར་ཆད་པས་སྤྱོད་
འཇུག་གི་རྩ་ ལྟུང་གསུམ་པ་དང༌། དཀོན་མཆོག་གསུམ་གྱི་ནོར་ལེན་པ་ནི་རྩ་ལྟུང་དང་
པོར་འདུ་བས། འདིར་བྱིན་ནས་ལེན་པར་བྱེད་པ་ཉིད་རྩ་ལྟུང་ཡིན་ཞེས་པ་དང་། ཁ་ཏོན་བྱེད་
པ་ལ་རྩ་ལྟུང་ཕྱི་མར་མི་འགྱུར། ཞེས་ཟེར་རོ། །དེ་ཡང་སྤྱིར་རིགས་པ་མ་ཡིན་ཏེ། བསླབ་
བཏུས་ལས་རྩ་ལྟུང་བའི་སྟོན་པར་ཁ་ཅིག་གི་འདོད་པ་ཞེས་འབྱུང་བ་ནི། དབང་རྟུལ་ཁ་ཅིག་
གི་ལྟར་ལྟུང་བ་བསྡུས་པ་བཞིའོ་ཞེས་འཆད་པ་ཡིན་པས། རྩ་ལྟུང་རྣམས་བསྲེས་ནས་བཤད་
པ་ཡང་མ་ཡིན་པའི་ཕྱིར་དང་། ཡིན་དུ་ཆུག་ཀྱང་སྤྱོད་འཇུག་ལ་སོགས་པར་སྐྱེས་བུ་གསུམ་གྱི་
ལམ་རྣམས་བསྲེས་ནས་བཤད་པས་ལམ་རྣམས་དོན་གཅིག་ཏུ་འགྱུར་བ་དང་། བྱང་སའི་སྡོམ་
པ་དེའི་རྩ་ལྟུང་བཅུ་བཞི་པོ་ཡིན་ན། བྱང་ས་ནི་དེའི་བྱང་ཆུབ་སེམས་པའི་བསླབ་བྱའི་གཙོ་བོ་
རྒྱས་པར་འཆད་པ་ཡིན་པས། རྩ་ལྟུང་བཅུ་བཞི་པོ་ཕལ་ཆེར་མི་སྨོས་པའི་རྒྱུ་མཚན་མེད་པའི་
ཕྱིར་དང་། བཅུ་བཞི་པོ་རྣམས་བཞིའི་ནང་དུ་ཡིན་ཚུལ་གྱིས་འདུ་བ་ཡང་མ་ཡིན་པའི་ཕྱིར་ཏེ།
འདིར་སྡུད་ན་ཡིན་ཚུལ་སྡུད་དགོས་པར་ཁྱེད་རང་གིས་ཀྱང་ཁས་བླངས་པའི་ཕྱིར་རོ། ཁྱད་
པར་དེ་དག་ཀྱང་མི་རིགས་ཏེ། ཐེག་དམན་འཕགས་པའི་གང་ཟག་རེ་རེ་དགེ་འདུན་ཡིན་
པའི་རྒྱུ་མཚན་མེད་པའི་ཕྱིར་དང༌། འདི་དང་སྡེ་སྣོད་ཀྱི་དོན་མཐའ་དག་སྤངས་པ་རྩ་ལྟུང་དུ་
2 4 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེད་ན། འདིར་ལུང་སྤངས་པ་ཙམ་རྩ་ལྟུང་དུ་ཁས་བླངས་པ་དང་འགལ་བའི་ཕྱིར་དང༌། བྱང་
ས་བཞིན་འདིར་བྱེད་པའི་རྒྱུ་མཚན་མེད་པའི་ཕྱིར་དང༌། བྱང་ས་ལས་ཀྱང་ཕྱོགས་རེ་སྤངས་
པའི་མཚན་ཉིད་ཅན་གྱིས་ཉེས་བྱས་སུ་འཆད་པ་མ་ཡིན་གྱི། ཟབ་ལམ་མཐར་ཐུག་གི་ཆ་བློ་
ཡུལ་དུ་མི་ཤོང་བར། བརྗོད་པ་སྤོང་བ་ཉེས་བྱས་སུ་བཞེད་པ་ཙམ་ཡིན་པར། བྱང་ས་ལས་
ཟབ་པ་མཆོག་ཏུ་ཟབ་པ་ཐོས་ན། ཞེས་པའི་ཚིག་ཟུར་ལས་གསལ་བའི་ཕྱིར་དང་། གྲོང་གི་
སེམས་ཅན་དང་ལོངས་སྤྱོད་འཇིག་པ་དག་རྩ་ལྟུང་གཞན་མ་ཡིན་ཞིང་། གཞན་གྱིས་བསྡུས་པ་
འཇོག་དགོས་པའི་རྒྱུ་མཚན་ཡང་མེད་པར་གྲོང་འཇིག་པ་ནི། སེམས་ཅན་དང་ཡོ་བྱད་འཇིག་
པ་ཉིད་གཙོ་བོ་མིན་པས་གྲོང་སྟོང་ཙམ་ཞིག་འཇིག་པར་འཆད་པ་མི་འཐད་པའི་ཕྱིར་དང་། །
འགྲེལ་ཆེན་ལ་ཚད་མར་བྱེད་ན། བདག་ནི་ཟབ་མོ་བཟོད་པའོ། །ཞེས་པའི་བཤད་པ་མདོ་དང་
འགལ་བས་མི་འཐད་པར་ཁྱེད་རང་གིས་བཤད་པ་ལ་སོགས་པ་དང་འགལ་བའི་ཕྱིར་དང་།
འདིར་ཐེག་པ་ཆེ་ལ་སྦྱོར་བ་དང༌། །ཞེས་པའི་ཁྱད་པར་ཡོད་པས་བྱང་ས་དང་འགལ་སྤོང་ཡང་
འདིར་མི་དགོས་པའི་ཕྱིར་དང༌། གཞན་གྱིས་སྔ་མ་དང་འདྲ་བའི་ལྟ་བ་ཁས་བླངས་པ་ན་སྔ་མ་
བཞིན་བྱེད་དགོས་པའི་ཕྱིར་དང༌། དེས་ན་གཞན་དེས་ཀྱང་ཉན་ཐོས་གཞན་ལ་དེ་ལྟར་ཉན་
ཐོས་ཀྱི་ཐེག་པ་སྤོང་བར་བྱེད་པ་ཡིན་པས་སྔ་མ་ལ་ལྟོས་པའི་ཕ་རོལ་འཛིན་འཇུག་ཡིན་ཀྱང་།
ཕྱིས་རང་ལ་ལྟོས་པའི་ཕ་རོལ་དག་ཀྱང་འཛིན་བཅུག་ཡིན་པའི་ཕྱིར་དང་། བསྟོད་སྨད་གང་
རུང་གིས་ཕམ་ན། བདག་བསྟོད་གཞན་སྨོད་ཀྱི་དོན་བསྡུར། མདོ་ལས་བྱང་སེམས་ལས་དང་
པོ་པ་བྱིས་པ་དེ་དག་ལ་ཕྲག་དོག་གི་རྒྱུ་དང་། རྫུན་གྱི་རྐྱེན་གྱིས་ལྕི་བ་ཆེན་པོའི་ལྟུང་བ་འབྱུང་
སྟེ༑ ཞེས་ལྟུང་བ་རེ་འགྱུར་བ་ལ་རྫུན་གྱི་རྐྱེན་དགོས་པར་བཞེད་ལ། རྫུན་དེ་ཡང་འདིར་མི་
ཆོས་བླ་མའི་ཡོན་ཏན་བདག་ཉིད་ལ་ཡོད་པར་སྒྲོ་བཏགས་པའི་བསྟོད་པ་ཡིན་པའི་ཕྱིར་དང་།
དེས་ན་མདོ་ལས། བདག་ནི་ཐེག་པ་ཆེན་པོ་ཡིན་གྱི་གཞན་ནི་མ་ཡིན་ནོ་ཞེས་སྨྲ་ཞིང་། ཞེས་
25 0



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
གསུངས་པ་ལྟར་བསྟོད་སྨད་གཉིས་དགོས་པའི་ཕྱིར་དང༌། འདིར་ཆད་པ་ནི་ནོར་གྱི་ཆད་པ་
ཡིན་པས་ཆད་པ་སྔ་མ་མ་ཡིན་པ་དང་། དཀོན་མཆོག་གསུམ་གྱི་སྦྱིན་བྱེད་ཅེས་པ་ནི་འདིར།
རྐུས་པའི་ཆ་ཉིད་ནས་རྩ་ལྟུང་དུ་འཇོག་པ་མ་ཡིན་གྱི། རྐུས་ནས་གཞན་ལ་སྦྱིན་པར་བྱེད་པའི་
ཆ་ནས་རྩ་ལྟུང་ཡིན་པའི་ཕྱིར་དང་། འདིར་དགེ་འདུན་སྡེ་ཚན་གཉིས་སུ་ཆད་ནས་ཁ་དོན་བྱེད་
པ་རྣམས་ཀྱིས་སྤོང་བའི་སྐྱོན་བརྗོད་པ་ཡིན་གྱི། གཞན་དུ་སྤོང་བ་འབའ་ཞིག་གི་སྐྱོན་བརྗོད་
པའི་རྒྱུ་མཚན་མེད་པའི་ཕྱིར་དང་། སྐྱོན་བརྗོད་མཁན་དུ་མ་འདུས་པའི་ཁ་དོན་བྱེད་པ་ལ་བྱིན་
པས་ཁ་དོན་བྱེད་པ་དེ་ལ་རྩ་ལྟུང་དུ་འགྱུར་བར་ཁོ་བོ་ཅག་ཀྱང་མི་སྨྲ་བའི་ཕྱིར་རོ། །འོ་ན་ཇི་
ལྟར་ཞེ་ན། བསླབ་བཏུས་ལས། དཀོན་མཆོག་གསུམ་གྱི་དཀོར་འཕྲོག་པ། །ཕས་ཕམ་པ་ཡི་
ལྟུང་བར་འདོད། །དམ་པའི་ཆོས་ནི་སྤོང་བྱེད་པ། །གཉིས་པར་ཐུབ་པས་གསུངས་པ་ཡིན། །
ཚུལ་ཁྲིམས་འཆལ་བའི་དགེ་སློང་ལའང་། །ངུར་སྨྲིག་འཕྲོག་དང་རྡེག་པ་དང་། །བཙོན་རར་
འཇུག་པར་བྱེད་པ་དང༌། །རབ་ཏུ་བྱུང་ལས་འབེབས་པ་དང༌། །སྲོག་བྲལ་བྱེད་པ་གསུམ་པ་
ཡིན། །མཚམས་མེད་ལྔ་པོ་བྱེད་པ་དང་། །ལོག་པར་ལྟ་བ་འཛིན་པ་དང་། །གྲོང་ལ་སོགས་པ་
འཇིག་པ་ཡང༌། །རྩ་བའི་ལྟུང་བར་རྒྱལ་བས་གསུངས། །བློ་སྦྱངས་མ་བྱས་སེམས་ཅན་ལ། །
སྟོང་པ་ཉིད་ནི་བརྗོད་པ་དང༌། །སངས་རྒྱས་ཉིད་ལ་ཞུགས་པ་དག །རྫོགས་པའི་བྱང་ཆུབ་
ཟློག་པ་དང༌། །སོ་སོ་ཐར་པ་ཡོངས་སྤངས་ཏེ། །ཐེག་པ་ཆེ་ལ་སྦྱོར་བ་དང་། །སློབ་པའི་ཐེག་
པས་ ཆགས་ ལ་ སོགས། །སྤོང་བར་འགྱུར་ བ་ མིན་ཞེས་འཛིན། །ཕ་རོལ་དག་ཀྱང་འཛིན་
འཇུག་དང༌། །རང་གི་ཡོན་ཏན་བརྗོད་པ་དང་། །རྙེད་པ་དག་དང་བཀུར་སྟི་དང༌། །ཚིགས་
བཅད་རྒྱུ་ཡིས་གཞན་སྨོད་དང་། །བདག་ནི་ཟབ་མོ་བཟོད་པའོ་ཞེས། །ལོག་པ་ཉིད་ནི་སྨྲ་བ་
དང༌། །དགེ་སྦྱོང་ཆད་པས་གཅོད་འཇུག་དང་། །དཀོན་མཆོག་གསུམ་གྱི་སྦྱིན་བྱེད་དང༌། །
སྦྱིན་པ་ལེན་པར་བྱེད་པ་དང༌། །ཞི་གནས་འདོར་བར་བྱེད་པ་དང་། །ཡང་དག་འཇོག་གི་
25 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ལོངས་སྤྱོད་རྣམས། ཁ་དོན་བྱེད་ལ་སྦྱིན་པ་རྣམས། །དེ་དག་རྩ་བའི་ལྟུང་བ་སྟེ། །སེམས་ཅན་
དམྱལ་བ་ཆེན་པོའི་རྒྱུ། །ཞེས་སོ། །དེ་དག་གི་དོན་བསྡུ་ན་གསུམ་སྟེ། རྒྱལ་པོའི་ལྟུང་བ་དང༌།
བློན་པོའི་ལྟུང་བ་དང༌། ལས་དང་པོ་པའི་ལྟུང་བའོ། །རྒྱལ་བོའི་ལྟུང་བ་ལ་ལྔ་ལས། དང་པོ་ནི།
མདོ་ལས་མཆོད་རྟེན་དང༌། དགེ་འདུན་ཉིད་ད་ལྟ་རྫས་བདག་ཏུ་རྣམ་པ་གསལ་བས་མཚོན་
ནས་གསུངས་ཏེ། དོན་ལ་སངས་རྒྱས་དཀོན་མཆོག་དང༌། ཆོས་དཀོན་མཆོག་དངོས་སོ། །
འདི་དག་གི་མཚོན་བྱེད་ཆོས་སྐུ་དང༌། གཟུགས་སྐུའི་མཆོད་རྟེན་ནི། གླེགས་བམ་བམ། དགེ་
འདུན་རིས་སུ་ཆད་པའམ། མ་ཆད་པ་ལ་བསྔོས་ཤིང་། འདུ་བའི་རྫས་ཞིང་ལ་སོགས་པ་གང་
ཡང་རུང་བ་རིན་ཐང་མ་ཚང་ཡང་ཀུན་ནས་དཀྲིས་པ་དྲག་པོས་འཕྲོགས་པའམ། རྐུས་པས་
རང་གིས་མ་བྱིན་པར་བླངས་སམ། གཞན་ལེན་དུ་བཅུག་ཀྱང་ཕས་ཕམ་པར་བྱེད་དོ། །དགེ་
འདུན་ལ་རྐུ་ན་རང་དེའི་ནང་དུ་བགྲང་བས་དགེ་འདུན་དུ་བྱས་ནས་ཕམ་པར་མི་འགྱུར་རོ། །
གཉིས་པ་ནི་མདོ་ལས། ཐེག་པ་གསུམ་གྱི་ངེས་པར་འབྱུང་བ་བཤད་པ་ཞེས་གསུངས་པ་ལུང་
གི་ཆོས་སྡེ་སྣོད་གསུམ་གང་ཡང་རུང་བ་བཀའ་མ་ཡིན་ནོ། །སངས་རྒྱས་ཀྱིས་གསུངས་པ་མ་
ཡིན་ནོ། །ཞེས་ རང་གིས་སྤོང་བའམ། གཞན་སྤོང་དུ་འཇུག་པའོ། །གསུམ་པ་ནི་མདོ་ལས་
གསུངས་པ་ལྟར། ཚུལ་ཁྲིམས་འཆལ་དང་མ་འཆལ་གྱི་དགེ་སློང་ངམ། བསླབ་པ་བཟུང་མ་
བཟུང་གི་རབ་བྱུང་གང་ཡིན་ཀྱང་། དེའི་ངུར་སྨྲིག་འཕྲོག་གམ། རྡེག་གམ། བཙོན་རར་འཇུག་
གམ། གསོད་དམ། རབ་ཏུ་བྱུང་བ་འབེབ་པར་བྱེད་པ་སྟེ། དགེ་འདུན་གྱི་ངུར་སྨྲིག་འཕྲོག་པ་
ནི༑ རྩ་ ལྟུང་དང་པོ་ ཡིན་པས་འདིར་དགེ་སློང་ཞེས་གསུངས་སོ། །བཞི་པ་ནི། མདོ་ལས།
མཚམས་མེད་ཀྱི་ལས་ལྔ་པོ་འདི་དག་ལས་གང་ཡང་རུང་བ་བྱེད་པ་ཞེས་གསུངས་པ་ལྟར་ཏེ།
འོན་ཀྱང་འདིར་མཚམས་མེད་ཀྱི་རྩ་ལྟུང་ཞེས་གཅིག་ཏུ་བགྲང་ངོ་། །ལྔ་པ་ནི། ལས་རྒྱུ་འབྲས་
མེད་ཅེས་ལོག་པར་ལྟ་བ་སྟེ། འདི་སྐྱེས་ཙམ་གྱི་དགེ་རྩ་གཅོད་པས། མདོ་ལས། མི་དགེ་བ་
25 2



གྲགས་ཆེན་བ
E-
-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། དོལ་
བཅུ་ལ་རང་གནས་ཤིང་། གཞན་འགོད་པ་ནི་ཁྱད་པར་བརྗོད་པ་ཙམ་ཡིན་གྱི། ངེས་པར་ཡན་
ལག་ཏུ་དགོས་པ་མ་ཡིན་ནོ། །བློན་པོའི་ལྟུང་བ་ནི། མདོ་ལས། འདི་ཡང་ཞེས་ནང་ཕན་ཚུན་
སྡུད་པའི་ཚིག་ཕྲད་ཁྱད་པར་འབྱུང་བས། གྲོང་ངམ། གྲོང་ཁྱེར་རམ། ཡུལ་འཁོར་རམ།
ལྗོངས་འཇོམས་པར་བྱེད་པ་སྟེ། སྔར་ལྟར་འདིར་གྲངས་གཅིག་ཏུ་བགྲང་ངོ༌། །འདི་བསླབ་
བཏུས་ལས། བློན་པོར་གསལ་བར་མ་བཤད་ཀྱང་། མདོ་ནས་བློན་པོའི་ལྟུང་བར་བཤད་དོ།།
ལས་དང་པོ་པའི་རྩ་ལྟུང་ལ་བརྒྱད་ལས། དང་པོ་ནི། མདོ་ལས། ཟབ་མོ་ལ་སྐལ་བ་མ་སྦྱངས་
པའི་སེམས་ཅན་ལ་སྟོང་པ་ཟབ་མོ་གསལ་བར་བརྗོད་ཀྱང་། སྐྲག་པས་ཐེག་ཆེན་སེམས་
བསྐྱེད་ལས་ལོག་ནས་ཉན་རང་དུ་སྨོན་པ་བྱས་པའོ། །ཞེས་པ་ལྟར་རོ། །གཉིས་པ་ནི། སངས་
རྒྱས་ཀྱི་ལམ་ལ་ཞུགས་པ་ལ་ཞུགས་པར་ཤེས་བཞིན་དུ། ཁྱོད་ཀྱིས་ཕྱིན་དྲུག་ལ་སྤྱད་པར་མི་
ནུས་ཤིང་། འཚང་རྒྱ་བར་མི་ནུས་ཀྱི། ཉན་ཐོས་སམ་རང་རྒྱལ་དུ་སེམས་བསྐྱེད་ཅིག །ཅེས་
རྫོགས་པའི་བྱང་ཆུབ་ལས་ཟློག་པར་བྱེད་པ། མདོ་ལས་གསུངས་པ་ལྟར་ཏེ། བྱང་ཆུབ་ལས་
ལོག་དགོས་པར་ཁ་ཅིག་འཆད་ཀྱང་། ཤེས་བྱེད་མེད་དོ། །འདི་ནི་ཕལ་ཆེར་རང་ཉིད་རྫོགས་
པའི་བྱང་ཆུབ་ལ་ཡིད་མ་ཆེས་པར་སྨྲ་བ་ཡིན་པས། དོན་གྱིས་སྨོན་སེམས་བཏང་བ་ཡང་ཡིན་
ནོ༑ ༑གསུམ་པ་ནི། ཉན་ཐོས་ཀྱི་རིགས་ནི་སོ་ཐར་ལ་སློབ་པ་དག་ལ་དགོས་པ་ཁྱད་པར་ཅན་
མེད་པར་ཁྱོད་སོ་སོ་ཐར་པས་ཅི་ཞིག་བྱ། ཞེས་སྤངས་ཏེ། ཁྱོད་ཐེག་ཆེན་དུ་སེམས་བསྐྱེད་ལ།
ཐེག་ཆེན་ལྷོགས་ཤིག་དང༌། དེས་ཉེས་བྱས་ཐམས་ཅད་འདག་གོ །ཞེས་ཐེག་ཆེན་ལ་སྦྱོར་
བར་མདོ་ལས་གསུངས་པ་བཞིན་ནོ། །ཐེག་ཆེན་གྱི་རིགས་ཅན་ཉན་ཐོས་ཀྱི་ཐེག་པ་ལ་སློབ་པ་
ནི༑ རྐྱེན་དེས་རྫོགས་བྱང་དུ་སེམས་བསྐྱེད་པར་བྱེད་པས་ཕན་ཡོན་ཚད་མེད་པ་ཡིན་ནོ། །
བཞི་པ་ནི། སློབ་མ་ཉན་ཐོས་ཀྱི་ཐེག་པ་ལ་བརྟེན་ནས། འདོད་ཆགས་སོགས་སྤོང་བར་འགྱུར་
བ་མ་ཡིན་ནོ། །ཞེས་ཉན་ཐོས་ལ་ཐར་ལམ་མེད་པར་རང་ཉིད་འཛིན་ཅིང་། དགོས་པ་ཁྱད་
-
，
2 53



，
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་ཅན་མེད་པར་གཞན་ཡང་འཛིན་དུ་འཇུག་པའོ། །འདིར་འཛིན་དུ་འཇུག་པ་ཡན་ལག་ཏུ་
དགོས་ཏེ། མདོ་ལས་དེ་ལྟར་གཞན་ལ་སྨྲས་ལ། ཡན་ལག་དང་པོ་ཡང་གཞན་ལ་སྨྲ་བའི་ཡན་
ལག་ཏུ་གསུངས་ལ། གཞན་ལ་སྨྲ་བ་ནི་གཞན་ཡང་རྗེས་སུ་འཇུག་པ་ཉིད་ཡིན་པའི་ཕྱིར་རོ། །
དེ་ལྟར་བློ་སྦྱངས་མ་བྱས་ཞེས་པ་ལ་སོགས་པའི་ལྟུང་བ་བཞི་ནི། རྟོགས་པའི་ཆོས་ཀྱིས་བསྡུས་
པའི་དོན་ཐེག་པ་གསུམ་གྱི་རིགས་ཅན་སྤོང་བར་བྱེད་པའོ། །ལྔ་པ་ནི། རྙེད་པ་དང་། བཀུར་
སྟིའི་ཕྱིར། རྙེད་བཀུར་ཅན་གཞན་དང༌། གཞན་ལ་འདུད་པ་ལ་ཕྲག་དོག་གི་དབང་གིས་
བདག་ནི་རྙེད་བཀུར་སོགས་ལ་མི་ལྟ་བའི་ཐེག་ཆེན་པ་ཡིན་གྱི་ཞེས་རང་ལ་མི་ཆོས་བླ་མའི་
ཡོན་ཏན་བརྗོད་ཅིང་། གཞན་ནི་ཐེག་ཆེན་པ་མ་ཡིན་ནོ་ཞེས་སྨོད་པ་སྟེ། མདོར་ན། དེ་དག་གི་
ཕྲག་དོག་གི་རྒྱུ་དང་། མི་ཆོས་བླ་མའི་རྫུན་གྱི་རྐྱེན་གྱིས། རྩ་ལྟུང་ཆེན་པོར་འགྱུར་བའོ། །ཞེས་
མདོ་ལས་དོན་གྱིས་གསུངས་སོ།། དྲུག་པ་ནི། རྙེད་བཀུར་གྱི་ཕྱིར་མ་ཐོབ་བཞིན་དུ། བདག་
ནི་ཆོས་ཟབ་མོ་ལ་བཟོད་པ་ཐོབ་པ་ཡིན་ཞེས་ལྟ་བའི་མི་ཆོས་བླ་མའི་རྫུན་ལོག་པར་སྨྲ་བ་
གཞན་གྱིས་གོ་བར་གྱུར་པའོ། །བདུན་པ་ནི། དགེ་སྦྱོང་དང་རྒྱལ་རིགས་ཕྱེ་ནས་རྒྱལ་རིགས་
བསྟེན་ཏེ། དགེ་སྦྱོང་ལ་ནོར་གྱི་ཆད་པས་གཅོད་དུ་འཇུག་པ་དང་། ཆད་པའི་རྐྱེན་གྱིས་དགེ་
སྦྱོང་གིས་དཀོན་མཆོག་གསུམ་གང་ཡང་རུང་བའི་ནོར་བརྐུས་ནས་ཕག་གསུག་ཏུ་སྦྱིན་པར་
བྱེད་པ་དང༌། ཕག་གསུག་དེ་དག་རང་གིས་ལེན་པར་བྱེད་པའམ། རྒྱལ་པོ་ལྟ་བུ་ལ་བྱིན་ནས་
དེས་ལེན་པར་བྱེད་པ་ཡིན་པར་མདོ་ལས་གསུངས་ཏེ། དེ་གསུམ་ལའང་རྩ་ལྟུང་ངོ༌། །བརྒྱད་
པ་ནི། ཆོས་ལྡན་གྱི་དགེ་སྦྱོང་ལ་གནོད་པའི་ཁྲིམས་ངན་བཅས་ཏེ། ཞི་གནས་ཀྱིས་མཚོན་པའི་
རྣལ་འབྱོར་འདོར་བར་བྱེད་པ་དང༌། ཁྲིམས་ངན་གྱི་རྐྱེན་གྱིས་དགེ་སློང་ཡང་དག་འཇོག་གི་
ལོངས་སྤྱོད་མ་སྦྱིན་པར་བླངས་ནས། གང་ཡང་རུང་བ་ཁ་སྟོན་པ་ལ་དགའ་བ་ལ་སྟེར་བ་སྟེ།
ཁ་སྟོན་པ་ཡང་འཕྲོག་པ་པོའི་ཕྱོགས་སུ་བཏོགས་ན་རྩ་ལྟུང་འབྱུང་ངོ༌། །དེ་ལྟར་ན་རྩ་བའི་ལྟུང་
2 5 4



-
-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
བ་བཅུ་བཞིའོ། །གལ་ཏེ་འདིར་སྲོག་གཅོད་སོགས་སོ་ཐར་གྱི་རྩ་ལྟུང་བཞི་བསྲུང་དགོས་སམ།
མི་དགོས། དགོས་ན། དཀོན་མཆོག་གསུམ་གྱི་དཀོར་འཕྲོག་པ། །ཞེས་དང༌། དགེ་སློང་གི་
སྲོག་བྲལ་བྱེད་དང༌། །ཞེས་པ་དང༌། མཚམས་མེད་ལྔ་པོ་བྱེད་པ་དང༌། །ཟབ་མོ་བཟོད་པ།
ཞེས་སོགས་དོན་མེད་པས། རྐུ་འཕྲོག་སོགས་སྤྱི་མིང་ནས་སྨོས་པར་རིགས་ལ། བསྲུང་མི་
དགོས་ན་སྡོམ་པ་འཛིན་པའི་ཚེ། སྤྱིར་ཉོན་མོངས་ཐམས་ཅད་དང་། ཁྱད་པར་མི་དགེ་བ་བཅུ་
ཆར་ སྤོང་བར་དམ་བཅས་པ་དང་འགལ་བའི་ཕྱིར་དང༌། དོན་ གྱིས་དགེ་བསྙེན་ཡོངས་
རྫོགས་ཀྱི་སོ་སོ་ཐར་པ་ལས་ཀྱང་དམན་པར་འགྱུར་རོ། །ཞེ་ན། སྐྱོན་མེད་དེ། བསྲུང་དགོས་
ཀྱང༌། དཀོན་མཆོག་གསུམ་གྱི་དཀོར་འཕྲོག་པ་ནི། འདིར་རིན་ཐང་མ་ཚང་ཡང་ཕམ་པར་
བསྟན་པའི་ཕྱིར་དང༌། འདི་ལྟར་དགེ་སློང་ལ་རྡེག་པས་ཀྱང་ཕམ་པར་འགྱུར་ན། སྲོག་དང་
བྲལ་བ་ལྟ་ཅི་སྨོས་ཞེས་སྡེ་ཚན་གཅིག་ཏུ་བསྟན་པ་དང་། དགེ་འདུན་གྱི་དབྱེན་དང་། དེ་བཞིན་
གཤེགས་པ་ལ་མཚལ་འབྱིན་པ་ཡང་རྩ་ལྟུང་དུ་བསྟན་པའི་ཕྱིར། སྡེ་ཚན་གཅིག་ཏུ་བསྟན་པ་
དང༌། ཉན་ཐོས་པ་དག་ཆོས་ཐམས་ཅད་སྤྲོས་པ་དང་བྲལ་བའི་སྟོང་ཉིད་མི་འདོད་པས། དེ་
བརྗོད་པ་མི་ཆོས་བླ་མར་སྔར་མ་བཤད་པས། ཐེག་ཆེན་འདིར་ཁྱད་པར་དུ་བྱ་བའི་ཕྱིར་རོ། །
གལ་ཏེ་དགེ་སློང་གི་ཆོས་གོས་འཕྲོག་པ་ལ་སོགས་པ་རྩ་ལྟུང་དུ་འགྱུར་ན། བྱང་སེམས་ཆེན་
པོའི་ཆོས་གོས་འཕྲོགས་པ་སོགས་ཇི་ལྟར་འགྱུར་ཞེ་ན། འཆལ་བའི་དགེ་སློང་ལ་ཡང་དེ་ལྟར་
འགྱུར་ན། བྱང་སེམས་ཆེན་པོ་ལྟ་ཅི་སྨོས་ཞེས་ཀྱང་མཚོན་པར་བྱེད་པ་དང་། དགེ་སློང་ཁྱད་
པར་དུ་གསལ་བར་སྨོས་པ་ནི། ཐེག་ཆེན་པ་རྣམས་ཐེག་དམན་ལ་ཁྱད་པར་དུ་གསོད་པ་འབྱུང་
ཉེ་བས་དེ་ཟློག་པའི་ཕྱིར་རོ། །འོ་ན་སེམས་ཅན་ལ་ཁྲོས་པས་རྡེག་ན་ཡང་རྩ་ལྟུང་དུ་འགྱུར་བ་
མ་ཡིན་ནམ། ཅིའི་ཕྱིར་དགེ་སློང་ནས་སྨོས་ཤེ་ན་སྐྱོན་མེད་དེ། སེམས་ཅན་ལ་ཁྲོས་པའི་
བརྡེག་པ་ལ་སོགས་པ་ནི། གྲོང་འཇོམས་པ་ལ་སོགས་པས་བསྡུས་པ་ཡིན་ནོ། །དེས་ན་གང་
པ
2 5 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞིག་གསད་པས་གྲོང་ཁྱེར་འཇིག་པར་ཐ་སྙད་དུ་འགྱུར་བའི་དུད་འགྲོ་གསད་ན་ཡང་རྩ་ལྟུང་དུ་
འགྱུར་རོ། །འོ་ན་སློབ་པའི་ཐེག་པས་ཆགས་ལ་སོགས། །སྤོང་བར་འགྱུར་བ་མ་ཡིན། ཞེས་
འཛིན་པས་རྩ་ལྟུང་དུ་འགྱུར་ན། ཐེག་ཆེན་གྱི་ཆགས་སོགས་སྤོང་བར་འགྱུར་བ་མིན་ཞེས་
འཛིན་ན་ཇི་ལྟར་འགྱུར་ཞེ་ན། དེ་ལྟ་ན། བྱང་ཆུབ་ཀྱི་སྨོན་པའི་སེམས་བཏང་བ་ཡིན་པས།
རྫོགས་པའི་བྱང་ཆུབ་ཟློག་པ། ཞེས་པ་འདིར་དོན་གྱིས་བསྟན་ལ། བཅུ་བཞིར་གསལ་བར་མ་
སྨོས་པ་ནི། འོག་ཏུ་དབང་རྟུལ་གྱིས་ཀྱང་བསྲུང་དགོས་པའི་རྩ་ལྟུང་དུ་བསྟན་པས། འདིར་
ལས་དང་པོ་པ་ལ་སོགས་པས་བསྲུང་དགོས་པར་དོན་གྱིས་གོ་བའོ། །དེས་ན་སོ་སོར་ཐར་པའི་
རྩ་ལྟུང་རྣམས་དང་། བྱང་སེམས་དབང་པོ་རྟུལ་པོའི་རྩ་ལྟུང་རྣམས་ནི། དབང་རྣོན་གྱིས་ཀྱང་
བསྲུང་བྱའི་རྩ་ལྟུང་ཐུན་མོང་བ་ཡིན་ནོ། །
ཡན་ལག་གི་ལྟུང་བ་ནི། རྩ་བར་མ་གཏོགས་པའི་ལུས་ཀྱི་བསླབ་བྱ་ལས་ཉམས་
པ་དང་། ངག་གི་བསླབ་བྱ་ལས་ཉམས་པ་དང་། ཡིད་ཀྱི་བསླབ་བྱ་ལས་ཉམས་པ་རྣམས་སོ།།
དང་པོ་ནི། མིག་ཕབ་སྟེ་བལྟ་བར་བྱ་བ་ལ་སོགས་པ་སྒྲུབ་པའི་བསླབ་བྱ་དང་། དོན་མེད་རྒྱུག་
འཕྱོང་དང་། རི་མོ་བྱེད་པ་ལ་སོགས་པ་དགག་པའི་བསླབ་བྱ་ལས་ཉམས་པའོ།། གཉིས་པ་ནི།
ལེགས་པར་འོངས་སོ་ཞེས་བྱ་བ་ལ་སོགས་པ་སྒྲུབ་པའི་བསླབ་བྱ་དང་། གྲེ་མོའི་གཏམ་སྨྲ་བ་
ལ་སོགས་པ་དགག་པའི་བསླབ་བྱ་ལས་ཉམས་པའོ། །གསུམ་པ་ནི། བྱམས་པ་དང་། སྙིང་རྗེ་
བསྒོམ་པ་དང༌། དྲན་པ་དང༌། ཤེས་བཞིན་དང༌། བག་ཡོད་པ་བསྟེན་པ་ལ་སོགས་པ་སྒྲུབ་
པའི་བསླབ་བྱ་དང༌། ཆགས་སྡང་སྤོང་བ་ལ་སོགས་པ་དགག་པའི་བསླབ་བྱ་ལས་ཉམས་པ་སྟེ།
དབང་པོ་འབྲིང་རྟུལ་གྱི་ཡན་ལག་གི་ཉེས་པ་ཐམས་ཅད་ཀྱང་དེ་རྣམས་ཀྱི་ནང་དུ་འདུས་སོ། །
ལྟུང་བའི་ཉེས་དམིགས་ལ། བྱང་སེམས་ཀྱི་ལྟུང་བ་སྤྱིའི་ཉེས་དམིགས་ནི་གསུམ་སྟེ། ཁས་
བླངས་ཉམས་པས་དམ་པས་སྨད་པ་དང་། མིང་དོན་ཤོར་བས་མི་འདོད་པ་འདུ་བ་དང་། ཉེས་
་
2 5 6



dན
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། 《ལ་
པ་ལྕི་བས་ངན་སོང་དུ་ལྟུང་བའོ། །དང་པོ་ནི། སྟོན་པ་སངས་རྒྱས་སླས་པས་སངས་རྒྱས་མི་
མཉེས། ཡུལ་སེམས་ཅན་སླུས་པས་སེམས་ཅན་མི་མགུ། རང་ཆེད་དུ་སླས་པས་རང་དོན་
ཉམས་ཤིང༌། ལྷ་དང་བཅས་པའི་འཇིག་རྟེན་གྱིས་སྨད་པ་སྟེ། བློ་གྲོས་རྒྱ་མཚོའི་མདོ་ལས།
བྱང་ཆུབ་སེམས་དཔའ་དེ་ལྟར་སེམས་བསྐྱེད་ནས་ཇི་སྐད་སྨྲ་བ་བཞིན་མི་བྱེད་ན། ལྷ་དང་
བཅས་པའི་འཇིག་རྟེན་སླུས་པ་ཡིན་ནོ། །དེ་ལྟ་བུ་དེ་སྔོན་དུ་སངས་རྒྱས་མཐོང་བའི་ལྷ་རྣམས་
ཀྱིས་མཐོང་ན། འཆའ་ཞིང་གཞོགས་འཆོས་བྱེད་དོ། །ཞེས་བྱ་བ་ལ་སོགས་པ་གསུངས་པ་
ཡིན་ནོ། །གཉིས་པ་ནི། རྒྱལ་པོ་རྒྱལ་སྲིད་ཉམས་པ་ལྟར། ཚེ་འདིར་བཀྲ་མི་ཤིས་པ་སྣ་ཚོགས་
འབྱུང་ཞིང་། རང་ཡང་སྨྱོན་པ་ལྟར་འགྱུར་བ་དང༌། འཆི་ཁར་ཡང་མྱ་ངན་གྱིས་གདུང་བར།
འདི་ཉིད་ལས། ཕྱོགས་བཅུ་ནམ་མཁའི་མཐས་བཏུགས་པའི། །འགྲོ་བ་ཉོན་མོངས་ལས་སྒྲོལ་
བར། །དམ་བཅས་གང་ཚེ་བདག་ཉིད་ཀྱང༌། །ཉོན་མོངས་སྒྲོལ་བར་མི་བྱེད་པ། །བདག་གི་
ཚོད་ཀྱང་མི་ཤེས་པར། །སྨྲ་བ་ཇི་ལྟར་སྨྱོན་པ་མིན། །གལ་ཏེ་བདག་གི་དེར་རྟོགས་ནས། །
རྨོངས་པས་ཕྱིས་ཀྱང་སྒྱིད་ལུག་ན། །འཆི་བར་འགྱུར་བའི་དུས་ཀྱི་ཚེ། །མྱ་ངན་ཆེན་པོ་ལྡང་
བར་འགྱུར། །ཞེས་བྱ་བ་ལ་སོགས་པ་གསུངས་པ་ཡིན་ནོ། །གསུམ་པ་ནི། ཕྱི་མར་ངན་སོང་དུ་
འགྲོ་ཞིང༌། དེ་ནས་ཡང་ཐར་བར་དཀའ་བ་ཡིན་ཏེ། མདོའི་དོན་འདི་ཉིད་ལས། དངོས་པོ་
ཕལ་པ་ཅུང་ཟད་ལའང་། །ཡིད་ཀྱིས་སྦྱིན་པར་དམ་བཅས་ནས། །མི་གང་སྦྱིན་པར་མི་བྱེད་པ།།
དེ་ཡང་ཡི་དྭགས་རྒྱུར་གསུངས་ན། །བླ་ན་མེད་པའི་བདེ་བ་ལ། །བསམ་པ་ཐག་པས་མགྲོན་
གཉེར་ནས། །འགྲོ་བ་ཐམས་ཅད་སླུས་བྱས་ན། །བདེ་འགྲོར་ཅི་ཞིག་འགྲོ་བར་འགྱུར། །དེ་ཡི་
ངན་འགྲོ་མུ་མཐའ་མེད། །ཅེས་བྱ་བ་ལ་སོགས་པ་གསུང་ངོ༌། ཁྱད་པར་རྩ་ལྟུང་གི་ཉེས་
དམིགས་ནི། ནམ་མཁའི་སྙིང་པོའི་མདོ་དང་། བསླབ་བཏུས་ལས། ལྟུང་བའི་སྔོན་དུ་སྐྱེད་པའི་
བྱང་སེམས་ཀྱི། དགེ་རྩ་ཐམས་ཅད་ཐལ་བར་སློག་པ་དང་། དེ་ཉིད་ཀྱིས་ན་དཀོན་མཆོག་དང་།
25 ཌ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྷ་དང་བཅས་པའི་འཇིག་རྟེན་ཐམས་ཅད་སླུས་པ་དང་། དེས་ན་སྤྱིར་ངན་འགྲོར་ལྟུང་ཞིང་།
ཁྱད་པར་སེམས་ཅན་དམྱལ་བ་ཆེན་པོར་སྐྱེ་བར་བཞེད་དོ། །
ཉེས་པ་ཕྱིར་བཅོས་ལ་གཉིས་ཏེ། རྩ་བ་དང་ཡན་ལག་གི་ལྟུང་བ་ཕྱིར་བཅོས་
སོ༑ ༑རྩ་བའི་ལྟུང་བ་ཕྱིར་བཅོས་པ་ནི། ངན་སོང་དུ་ལྟུང་བས་འཇིགས་པའི་འགྱོད་པ་ཆེན་པོ་
དང་ ལྡན་ པས། འཕགས་པ་ནམ་མཁའི་ སྙིང་ པོ་ མཐོང་བར་འདོད་ཅིང༌། དེའི་མདུན་དུ་
བཤགས་པ་བྱ་བར་འདོད་པས་གཙང་སྦྲ་བྱས་ལ། བཅོམ་ལྡན་འདས་འཕགས་པ་ནམ་མཁའི་
སྙིང་པོ་ལ་ཕྱག་འཚལ་ལོ། །ཞེས་བརྗོད་དེ་སྒོ་གསུམ་གུས་པས་ཡང་ཡང་དུ་ཕྱག་འཚལ་ཏེ།
བཅོམ་ལྡན་འདས་འཕགས་པ་ནམ་མཁའི་སྙིང་པོ་བདག་ལ་ཞལ་བསྟན་ཏེ། བདག་གི་སྡིག་པ་
འདག་ པར་ མཛད་ དུ་ གསོལ། ཞེས་ གསོལ་ བ་ བཏབ་ པས། སྐལ་བ་དང་འཚམས་ པར་
འཕགས་པ་ནམ་མཁའི་སྙིང་པོ་དངོས་སམ། བྲམ་ཟེ་ནས་བུ་མོའི་བར་གྱི་གཟུགས་བསྟན་ནས་
རང་གི་མདུན་དུ་བྱོན་ཏེ་ལྟུང་བ་འཆགས་སུ་འཇུག་པར་མཛད་པས། ཇི་ལྟ་བ་བཞིན་བཤགས་
པར་བྱ་སྟེ། ཕྱིར་མི་ལྡོག་པའི་བར་ལ་འགོད་པར་འགྱུར་རོ། །གལ་ཏེ་དེ་ལྟར་གསོལ་བ་བཏབ་
ཀྱང་། དེ་ལྟར་ཞལ་མངོན་དུ་སྟོན་པར་མི་བྱེད་ན། བྱང་ཆུབ་སེམས་དཔའ་ལས་དང་པོ་པ་ཉེས་
པ་དང་བཅས་པ་དེས་ཐོ་རངས་ལངས་ལ་གཙང་སྦྲ་བྱས་ནས། ཁ་ཤར་ཕྱོགས་སུ་བལྟས་ཏེ་
འདུག་ལ། བདུག་སྤོས་བཟང་པོ་བསྲེགས་ནས་མཆོད་ཅིང་། ལྷའི་བུ་སྐྱ་རེངས་ལ་གསོལ་བ་
བཏབ་པར་བྱ་སྟེ། སྐྱ་རེངས། སྐྱ་རེངས། སྙིང་རྗེ་ཆེན་པོ། ལེགས་པ་ཆེན་པོ། ཁྱོད་འཛམ་བུ་
གླིང་དུ་ཤར་མ་ཐག་ཏུ། སྙིང་རྗེས་བདག་ལ་ཁེབས་པར་མཛད་དུ་གསོལ། ནམ་མཁའི་སྙིང་པོ་
སྙིང་རྗེ་ཆེན་པོ་དང་ལྡན་པ་ལ་ཡང་བདག་གི་ཚིག་གིས་མྱུར་དུ་བསྐུལ་ཏེ། ཐབས་གང་གིས་
ལྟུང་བ་མྱུར་དུ་འཆགས་པར་འགྱུར་པ་དང༌། ཐེག་པ་ཆེན་པོའི་འཕགས་པ་ལ་ཐབས་དང་ཤེས་
རབ་ཐོབ་པར་འགྱུར་བའི་ཐབས་དེ་བདག་གི་རྨི་ལམ་དུ་བསྟན་དུ་གསོལ། ཞེས་སྨྲས་ནས་དེའི་
2 5 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
ཚེ་གཉིད་ལོག་པ་དང༌། འཛམ་བུ་གླིང་འདིར་སྐྱ་རེངས་ཤར་མ་ཐག་ཏུ། བྱང་ཆུབ་སེམས་
དཔའ་ཆེན་པོ་ནམ་མཁའི་སྙིང་པོ་དང་ཕྲད་པར་འགྱུར་ཏེ། དེས་ཇི་ལྟར་བཀའ་སྩལ་པ་ལྟར།
རྩ་བའི་ལྟུང་བ་རྣམས་བཤགས་པར་བྱའོ། །དེ་ལྟར་གསུངས་པའི་དགོས་པ་ནི་གཉིས་ཏེ། ལྟུང་
བ་རྣམས་ནམ་མཁའི་སྙིང་པོའི་དྲུང་དུ་བཤགས་དགོས་ན། ལྟུང་བ་ཕྱིར་བཅོས་ནི་ཤིན་ཏུ་
དཀའ་བས། བདག་གིས་ཅི་ནས་ཀྱང་ལྟུང་བ་གོས་པར་མི་བྱའོ། །ཞེས་ལྟུང་བ་ལ་ཤིན་ཏུ་
འཛེམ་པའི་དོན་དང་། ལྟུང་བ་སྦྱང་བའི་ཐབས་ལ་མཁས་པ་ཁྱད་པར་ཅན་བྱེ་བྲག་ཏུ་མཚོན་
པའི་དོན་ཏེ། དེ་ལ་སྐྱ་རེངས་ཀྱིས་ནི་ཐབས་ལ་མཁས་པའི་བསོད་ནམས་ཀྱི་སྣང་བ་ཚད་མེད་
པ་སྐྱེད་པ་མཚོན་ཞིང་། ནམ་མཁའི་སྙིང་པོ་མངོན་དུ་བྱ་བས་ནི། ཆོས་ཐམས་ཅད་རང་བཞིན་
གྱིས་རྣམ་པར་དག་པའི་གནས་ལུགས་ཟབ་མོ་ལ་མཉམ་པར་འཇོག་པ་ཡང་མཚོན་པར་བྱེད་
དེ། དེ་ལྟར་ན་ནམ་མཁའི་སྙིང་པོ་ཉིན་པར་རམ། རྨི་ལམ་དུ་མཐོང་བའི་དྲུང་དུ་བཤགས་པར་
བསྟན་པས་ཀྱང་། དབང་པོ་རྣོན་པོའི་དབང་དུ་བྱས་པར་ཤེས་སོ། །དེ་ལྟར་མ་གྲུབ་ན་སྟོབས་
བཞི་ཚང་བའི་སྒོ་ནས། སྡིག་པ་སྦྱང་བར་བྱ་སྟེ། དེ་ལ་རྟེན་གྱི་སྟོབས་ནི། སེམས་ཅན་ཐམས་
ཅད་འཁོར་བ་ལས་མྱུར་དུ་སྒྲོལ་འདོད་གྱི་བསམ་པ་སྙིང་རྗེ་ཆེན་པོས་ཀུན་ནས་སླངས་ནས།
སེམས་ཅན་ཐམས་ཅད་བླ་ན་མེད་པའི་བྱང་ཆུབ་ཐོབ་པར་འདོད་པས། མིག་མཆི་མས་གང་བ་
ལ་སོགས་པ་དང་བཅས་པར། ས་ཕྱོགས་གཙང་ལ་དབེན་པར་ཆག་ཆག་རྐྱང་ནུལ་བྱས་ཏེ། ཡེ་
ཤེས་ཀྱི་མཎྜལ་བྱས་ནས་སངས་རྒྱས་ཀྱི་མཆོད་རྟེན། སྐུ་གཟུགས་ལ་སོགས་པ་ལེགས་པར་
བཞུགས་སུ་གསོལ་ཏེ། ཅི་འབྱོར་བའི་མཆོད་པ་རྒྱ་ཆེན་པོའམ། ཐ་ན་ཡང་མཆོད་པ་བདུན་ལ་
སོགས་པ་བཤམས་ཏེ། དེ་ལྟར་སྙིང་རྗེས་བླ་ན་མེད་པའི་བྱང་ཆུབ་ཏུ་སྨོན་པ་དང་ལྡན་པས།
སྔར་བཤད་པ་ལྟར་རྒྱལ་བ་སྲས་བཅས་ལ་ཕྱག་ལ་སོགས་པའི་ཡན་ལག་བདུན་པ་ལན་མང་
དུ་བྱ་ཞིང་། ཁྱད་པར་བྱང་ཆུབ་སྙིང་པོར་མཆིས་ཀྱི་བར། །ཞེས་པ་ལ་སོགས་པའི་སྐྱབས་འགྲོ་
，
--
-
，
59



1
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྤྱི་དང་ཁྱད་པར། གཙོ་བོ་རྒྱལ་བ་འགྲོ་བའི་མགོན། །ཞེས་པ་ནས་འཇིགས་པ་མྱུར་དུ་བསལ་
དུ་གསོལ། །ཞེས་ཐུན་གསུམ་གྱི་སྦྱོར་བ་ཡང་ཡང་བྱའོ། །རྣམ་པར་སུན་འབྱིན་པའི་སྟོབས་ནི།
མི་ཟད་པའི་དུག་འཐུངས་པའམ། མི་ཟད་ པའི་ མཚོན་ བརྒྱས་བསྣུན་པས་ནི་སྲོག་འདི་
ཙམ་ཞིག་དང་འབྲལ་བར་ཟད་ཀྱི། གཞན་མ་ཡིན་ལ། བདག་གི་རྩ་བའི་ལྟུང་བ་འདིས་ནི།
སྔོན་སྐྱེད་པའི་དགེ་བའི་རྩ་བ་ཐམས་ཅད་ཐལ་བར་བརླག་ཅིང་། རྒྱལ་བ་སྲས་བཅས་དང་།
ལྷ་དང་བཅས་པའི་འཇིག་རྟེན་བསླུས་པར་འགྱུར་བས། ཚེ་ཕྱི་མ་ཡང་དམྱལ་ཚེ་འཁྱོལ་དུས་
མེད་པ་ཙམ་དུ་ཚ་དམྱལ་དུ་བསྲེག །གྲང་དམྱལ་དུ་འགས་པ་ལ་སོགས་པ་སྡུག་བསྔལ་བཟོད་
པར་དཀའ་བ་ཐར་དུས་མེད་པ་མྱོང་བར་འགྱུར་བ་སྐལ་ཆད་བདག་ལྟ་བུ་སྐྱེས་སོ། །ཞེས་
འགྱོད་པ་མི་ཟད་པ་སྐྱེད་ནས། མ་ཤི་ཙམ་མ་གཏོགས་ཡོ་བྱད་ཀྱི་གསོ་སྟོན་སོགས་རྒྱུན་ཆད་
པས་ཚར་བཅད་པས། ཅུང་ཟད་སྟེར་བ་ན་འདི་ཡང་ཐོབ་པ་མེད་དོ། །ཞེས་རྔན་བགྲང་ཡང་
ཡང་བྱ་སྟེ། འདི་ནི་འགྱོད་ཚངས་ཞེས་ བྱ་བ་ཡིན་པས། དགེ་བ་ལ་འགྱོད་པ་ཅི་ཙམ་ཆེ་བ་
བཞིན་དུ། དགེ་བའི་འབྲས་བུ་ཆུང་ངུ་བྱེད་པ་ལྟར། སྡིག་པ་ལ་འགྱོད་པ་ཅི་ཙམ་ཆེ་བ་དེ་ཙམ་
དུ་སྡིག་པའི་འབྲས་བུ་ཆུང་ངུར་བྱེད་པས་སོ། །དེ་ནས་སྔར་ལྟར་རྟེན་གྱི་སྟོབས་དང་ལྡན་པས་
སྡིག་པ་བཤགས་པ་གཞུང་ནས་བཤད་པ་ལྟར་རམ། ཡང་ན་གསེར་འོད་ནས་འབྱུང་བ་ལྟར་སྤྱི་
བཤགས་བྱ་སྟེ། ཁྱད་པར་དུ་རྩ་ལྟུང་དང་། རབ་བྱུང་ཡིན་ན་བུད་མེད་ལ་ཁུ་བ་འབྱིན་པ་དང་།
ལག་པ་ལ་ཁུ་བ་འབྱིན་པ་དང༌། ཁྱེའུ་ལ་ཁུ་བ་འབྱིན་རྣམས་ཟས་སོགས་ཀྱི་དོན་ཙམ་མ་
གཏོགས་བྲེལ་བ་ཐམས་ཅད་སྤངས་ནས་ཉིན་མཚན་དུ་ལྟུང་བཤགས་བྱས་ཏེ། བདག་མིང་
འདི་ཞེས་བགྱི་བས་སངས་རྒྱས་ལ་སྐྱབས་སུ་འཆིའོ། །ཆོས་ལ་སྐྱབས་སུ་མཆིའོ། །དགེ་འདུན་
ལ་སྐྱབས་ སུ་ མཆིའོ། །དེ་བཞིན་ གཤེགས་ པ་ དགྲ་བཅོམ་ པ་ ཡང་ དག་ པར་རྫོགས་ པའི་
སངས་རྒྱས་ཤཱཀྱ་ཐུབ་པ་ལ་ཕྱག་འཚལ་ལོ། །རྡོ་རྗེ་སྙིང་པོས་རབ་ཏུ་འཇོམས་པ་ལ། རིན་ཆེན་
|
2 6 0



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
འོད་འཕྲོ་ལ། ཀླུ་དབང་གི་རྒྱལ་པོ་ལ། དཔའ་བོའི་སྡེ་ལ། དཔལ་དགྱེས་ལ། རིན་ཆེན་མེ་ལ།
རིན་ཆེན་ཟླ་འོད་ལ། མཐོང་བ་དོན་ཡོད་ལ། རིན་ཆེན་ཟླ་བ་ལ། དྲི་མ་མེད་པ་ལ། དཔལ་
བྱིན་ལ། ཚངས་པ་ལ། ཚངས་ པས་ བྱིན་ ལ། ཆུ་ལྷ་ ལ། ཆུ་ལྷའི་ལྷ་ལ། དཔལ་བཟང་ལ།
ཙནྡན་དཔལ་ལ། གཟི་བརྗིད་མཐའ་ཡས་ལ། འོད་དཔལ་ལ། མྱ་ངན་མེད་པའི་དཔལ་ལ།
སྲེད་མེད་ཀྱི་བུ་ལ། མེ་ཏོག་དཔལ་ལ། དེ་བཞིན་གཤེགས་པ་ཚངས་པའི་འོད་ཟེར་རྣམ་པར་
རོལ་པ་མངོན་པར་མཁྱེན་པ་ལ། དེ་བཞིན་གཤེགས་པ་པད་མའི་འོད་ཟེར་རྣམ་པར་རོལ་པ་
མངོན་པར་མཁྱེན་པ་ལ། ནོར་དཔལ་ལ། དྲན་པའི་དཔལ་ལ། མཚན་དཔལ་ཤིན་ཏུ་ཡོངས་
གྲགས་ལ། དབང་པོ་ཏོག་གི་རྒྱལ་མཚན་གྱི་རྒྱལ་པོ་ལ། ཤིན་ཏུ་རྣམ་པར་གནོན་པའི་དཔལ་
ལ༑ གཡུལ་ལས་ཤིན་ཏུ་རྣམ་པར་རྒྱལ་བ་ལ། རྣམ་པར་གནོན་པ་གཤེགས་པའི་དཔལ་ལ།
ཀུན་ནས་སྣང་བ་བཀོད་པའི་དཔལ་ལ། རིན་ཆེན་པདྨོས་རྣམ་པར་གནོན་པ་ལ། དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིན་པོ་ཆེའི་པད་མའི་གདན་
ལ་བཞུགས་ཏེ་རི་དབང་གི་རྒྱལ་པོ་ལ་ཕྱག་འཚལ་ལོ། །དེ་དག་ལ་སོགས་པ་ཕྱོགས་བཅུའི་
འཇིག་རྟེན་གྱི་ཁམས་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་ཇི་སྙེད་གཅིག་བཞུགས་ཏེ་འཚོ་ཞིང་བཞེས་པའི་སངས་རྒྱས་བཅོམ་ལྡན་འདས་དེ་
དག་ཐམས་ཅད་བདག་ལ་དགོངས་སུ་གསོལ། གང་དག་གཅིག་གིས་སྐྱེ་བ་འདི་དང༌། སྐྱེ་བ་
གཞན་དང༌། སྐྱེ་བ་ཐོག་མ་དང༌། ཐ་མ་མ་མཆིས་པའི་སྐྱེ་བ་ནས་འཁོར་བར་འཁོར་བ་ན།
སྡིག་པའི་ལས་བགྱིས་པ་དང་། བགྱིད་དུ་སྩལ་བ་དང་། བགྱིད་པ་ལ་རྗེས་སུ་ཡི་རང་བ་དང་།
མཆོད་རྟེན་གྱི་དང་། དགེ་འདུན་གྱི་དང་། ཕྱོགས་བཅུའི་དགེ་འདུན་གྱི་དཀོར་འཕྲོགས་པ་དང་།
འཕྲོག་ཏུ་སྩལ་བ་དང༌། འཕྲོག་པ་ལ་རྗེས་སུ་ཡི་རང་བར་གྱུར་པ་དང་། མཚམས་མ་མཆིས་པ་
ལྔའི་ལས་བགྱིས་པ་དང༌། བགྱིད་དུ་སྩལ་བ་དང་། བགྱིད་པ་ལ་རྗེས་སུ་ཡི་རང་གྱུར་པ་དང་།
2 6 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་དགེ་བ་བཅུའི་ལས་ཀྱི་ལམ་བཟུང་སྟེ་སྤྱོད་པ་དང་། སྤྱོད་དུ་སྩལ་བ་དང་། སྤྱོད་པ་ལ་རྗེས་སུ་
ཡི་རང་བར་གྱུར་པ་དང༌། ལས་ཀྱི་སྒྲིབ་པ་གང་གིས་བསྒྲིབས་ཏེ། སེམས་ཅན་དམྱལ་བར་
མཆི་ བའམ། ཡི་ དྭགས་ སུ་ མཆིའམ། དུད་ འགྲོའི་ སྐྱེ་ གནས་ དང་། གཤིན་ རྗེའི་ ཡུལ་ དུ་
མཆིའམ། ཡུལ་མཐའ་འཁོབ་དང་། ཀླ་ཀློ་རྣམས་སུ་སྐྱེ་བར་འགྱུར་བའམ། ལྷ་ཚེ་རིང་པོར་སྐྱེ་
བར་འགྱུར་བའམ། དབང་པོ་མ་ཚང་བར་འགྱུར་བའམ། ལོག་པར་ལྟ་བ་ཡོངས་སུ་འཛིན་པ་
དང༌། སངས་རྒྱས་འབྱུང་བ་ལ་མཉེས་པར་མི་བགྱིད་པའི་ལས་ཀྱི་སྒྲིབ་པ་དེ་དག་ཐམས་ཅད།
ཡེ་ཤེས་སུ་གྱུར་པ། སྤྱན་དུ་གྱུར་པ། དཔང་དུ་གྱུར་པ། ཚད་མར་གྱུར་པའི་སངས་རྒྱས་བཅོམ་
ལྡན་འདས་མཁྱེན་ཅིང་གཟིགས་པ་དེ་དག་གི་སྤྱན་སྔར་སོ་སོར་བཤགས་སོ། །འཐོལ་ལོ། མི་
འཆབ་བོ། སླན་ཆད་སྡོམ་པར་བགྱིད་དོ། །སངས་རྒྱས་བཅོམ་ལྡན་འདས་དེ་དག་བདག་ལ་
དགོངས་སུ་གསོལ། གང་བདག་གིས་སྐྱེ་བ་འདི་དང༌། སྐྱེ་བ་གཞན་དང་། ཐོག་མ་མ་མཆིས་
པའི་སྐྱེ་བ་བས། འཁོར་བ་ནས་འཁོར་བའི་ཚེ། ཐ་ན་དུད་འགྲོའི་སྐྱེ་གནས་སུ་གྱུར་པ་ལ་ཟན་
ཁམ་གཅིག་ཙམ་བྱིན་པ་སྩལ་བ་དང་། ཚུལ་ཁྲིམས་བསྲུངས་པར་འགྱུར་བ་དང་། གང་བདག་
གིས་ཚངས་པར་སྤྱོད་པ་ལ་གནས་པའི་དགེ་བའི་རྩ་བ་དང༌། གང་བདག་གིས་སེམས་ཅན་
ཡོངས་སུ་སྨིན་པར་བགྱིས་པའི་དགེ་བའི་རྩ་བ་དང་། གང་བདག་གིས་བྱང་ཆུབ་ཀྱི་དགེ་བའི་
རྩ་བ་དང་། གང་བདག་གིས་བླ་ན་མེད་པའི་ཡེ་ཤེས་ཀྱི་དགེ་བའི་རྩ་བ་དེ་དག་ཐམས་ཅད་
གཅིག་ཏུ་བསྡུས། གཅིག་ཏུ་སྤུངས་བཙལ་ཏེ། མངོན་པར་བསྡུས་ནས། བླ་མའི་ཡང་བླ་མ།
བླ་ན་མེད་པའི་ཡང་དག་པར་རྫོགས་པའི་བྱང་ཆུབ་ཏུ་བསྔོ་བས་བསྔོའོ། །ཇི་ལྟར་འདས་པའི་
སངས་རྒྱས་བཅོམ་ལྡན་འདས་རྣམས་ཀྱིས་ཡོངས་སུ་བསྔོས་པ་དང་། ཇི་ལྟར་མ་བྱོན་པའི་
སངས་རྒྱས་བཅོམ་ལྡན་འདས་རྣམས་ཀྱིས་ཡོངས་སུ་བསྔོ་བར་འགྱུ
བཞུགས་པའི་སངས་རྒྱས་བཅོམ་ལྡན་འདས་རྣམས་ཀྱིས་ཡོངས་སུ་བསྔོས་པ་དེ་བཞིན་དུ་
2 6 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བདག་གིས་ཀྱང་ཡོངས་སུ་བསྔོའོ། །སྡིག་པ་ཐམས་ཅད་སོ་སོར་བཤགས་སོ། །བསོད་ནམས་
ཐམས་ཅད་ ལ་ རྗེས་སུ་ཡི་རང་ངོ༌། །སངས་རྒྱས་ཐམས་ཅད་ལ་གསོལ་བ་འདེབས་སོ། །
བདག་བླ་ན་མེད་པའི་ཡེ་ཤེས་སུ་གྱུར་ཅིག །མི་མཆོག་རྒྱལ་བ་གང་དག་ད་ལྟར་བཞུགས་པ་
དང༌། གང་དག་འདས་པ་དག་དང་དེ་བཞིན་གང་མ་བྱོན། ཡོན་ཏན་བསྔགས་པ་མཐའ་ཡས་
རྒྱ་མཚོ་འདྲ་ཀུན་ལ། ཐལ་མོ་སྦྱར་བར་བགྱིས་ཏེ་སྐྱབས་སུ་ཉེ་བར་མཆི། བྱང་ཆུབ་སེམས་པ་
གང་དག་སྙིང་རྗེ་སྟོབས་ལྡན་ཞིང་། །དཔའ་བོས་སེམས་ཅན་རྣམས་ལ་ཕན་ཕྱིར་སྤྱོད་བྱེད་པ།།
དེ་དག་རྣམས་ཀྱིས་སྐྱབས་མེད་སྡིག་བྱེད་བདག་ལ་སྐྱོབས། །བྱང་ཆུབ་སེམས་པ་དེ་དག་
རྣམས་ལ་བདག་སྐྱབས་མཆི། །ཞེས་ཡང་ཡང་བཤགས་པ་གཙོ་བོར་གྱུར་པའི་ཕུང་པོ་གསུམ་
པ་བྱ་སྟེ། དེ་ལྟར་བྱས་པས་སྡིག་པ་དག་ནས། སངས་རྒྱས་བཅོམ་ལྡན་འདས་རྣམས་ཀྱི་ཞལ་
མཐོང་བར་འགྱུར་རོ། །གཉེན་པོ་ཀུན་ཏུ་སྤྱོད་པའི་སྟོབས་ལ། སྐུ་སྒྲུབ་པ་དང༌། མཆོད་པའི་
སྦྱོར་བ་ནི། སེམས་ཅན་ཐམས་ཅད་ཀྱི་སྡིག་པ་སྦྱང་བར་འདོད་པས། མདོ་ལས་གསུངས་པའི་
ཆོ་གས་སྐུ་གཟུགས་དང་མཆོད་རྟེན་བྱེ་བ་ལ་སོགས་པ་བཞེངས་པ་དང་། གསོ་བ་དང་བརྒྱན་
པ་ལ་སོགས་པ་བྱས་ནས། ཕྱག་དང་མཆོད་པ་བྱེད་ཅིང་། རྒྱུན་རིང་པོར་ཡང་ཡང་འབུལ་བ་
དང་། བསྐོར་བ་གྲངས་མེད་ལ་སོགས་པ་བྱ་ཞིང་། ཁྱད་པར་སྟོན་པ་བཅོམ་ལྡན་འདས་དང་།
ཡང་དག་པར་རྫོགས་པའི་སངས་རྒྱས་སྨན་གྱི་བླ་ལ་སོགས་པ་ལ། མདོ་ལས་བྱུང་བའི་ཆོ་ག་
བཞིན། ཕྱག་མཆོད་སྨོན་ལམ་གྱི་ཆོ་ག་བརྒྱ་སྟོང་ལ་སོགས་པ་བྱའོ། །གསུང་བཟླས་བརྗོད་ལ་
སོགས་པའི་ཆོ་ག་ནི། དགོན་པ་ལ་སོགས་པར། བཅོམ་ལྡན་འདས་འཕགས་པ་ནམ་མཁའི་
སྙིང་པོ་ལ་ཕྱག་འཚལ་ལོ། །ཐབས་གང་གིས་བདག་གི་ལྟུང་བ་བཤགས་པར་འགྱུར་བའི་
ཐབས་དང་ཤེས་རབ་ཐོབ་པར་འགྱུར་བའི་ཐབས་དེ་བདག་ལ་སྩལ་དུ་གསོལ། ཞེས་ལན་
གསུམ་གསོལ་བ་བཏབ་ནས། སླར་ཡང་། ཨ་ཀ་རུའམ། རྒྱ་སྤོས། དུས་དང་མཐུན་པའི་སྤོས་
26 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བཏུལ་ལ། ཐལ་མོ་སྦྱར་ཏེ། ཕྱོགས་མཚམས་ཀུན་ཏུ་ཡན་ལག་ལྔས། ཕྱག་བྱས་ལ། སུ་མྲྀ་ཥ
སུ་མ་། ཀ་རུ་ཎི་ཥ ཙ་ར་ཙ་ར། བི་ཙ་ར་བི་ཙ་ར། སན་ཙ་ར། ཀཱ་རུ་ཎི་ཀ མུར་མུ་ར། བེ་ག་
དྷ་རི། མཱ་ཙ་མེ། བྷ་ཛ་བ་ཏ། ཀཱ་རུ་ཎི་ཀ ཙན་མ་ཎི། སུ་ར་ཡ། ཀཱ་རུ་ཎི་ཀ །སརྦ་ཤ་མེ་སྦྲུ་པ་
ཡ། ཨཛྙཱ་དྷ་རི། སྤུ་གུ་སྤུ་ཧཱུཾ། ཏུ་ཏི་བི་བེ་ཀཾགུ། དྲྀཏྟི་བི་བི་ཀཾ་ཏུཾ། པུ་ར་ཡེ། ཀཱ་རུཎི་ཀ །པུ་ར་
ཡནྟུ་མཱ་མ་སརྦ་ཨ་ཤ་སརྦ་བ་ཐེ་ཙ། ཨ་ཤྭ་ཀ་ག་ཏི་སྭཱཧཱ། ཞེས་པ་སྡིག་པ་དག་པའི་མཚན་མ་མ་
མཐོང་གི་བར་དུ་བཟླས་པར་བྱའོ། །ཡང་ན་སེམས་ཅན་ཐམས་ཅད་ཀྱི་སྒྲིབ་པ་སྦྱང་བར་འདོད་
པས། སངས་རྒྱས་བྱང་སེམས་ལ་དད་པ་ཚད་མེད་པ་སྐྱེད་དེ། མིག་བཙུམས་ལ། སངས་རྒྱས་
དང་བྱང་ཆུབ་སེམས་དཔའ་ལ་དམིགས་པའི་སེམས་ཀྱི། ན་མ སྡེ་ཡ་དྷཱ་ཀཱ་ནཱཾ། ཏ་ཐཱ་ག་ཏ་ནཾ།
སརྦ་ཏྲ་ཨ་པྲ་ཏི་ཧ་ཏཱ། པརྟི་དྷརྨ་ཏཱ་བ་ལི་ནཱཾ། ཨོཾ་ཨ་ས་མ་ས་མ། ས་མནྟ་ཏོ་ནཾ། ཏ་ཏཱ་བྷཱཏི་ཤཱ་ས་
ནི༑ ཧ་ར་ཧ་ར། སྨ་ར་སྨ་ར་ཎི། བི་ག་ཏ་རཱ་ག་ཏ་བུདྡྷ་དྷརྨ་ཏེ། ས་ར་ས་ར། ས་མ་པ་ལཱ། ཧ་ས་
ཧ་ས། ཏྲ་ཡ་ཏྲ་ཡ། ག་ག་ན་མཧཱ་བ་ར་ལཀྵ་ཎི་ཛཱ་ལ་ཛཱ་ལ་ན་སཱ་ག་ཏེ་སྭཱཧཱ། ཞེས་པ་ལན་སྟོང་
ཕྲག་བརྒྱད་བཟླས་ བརྗོད་ བྱས་ན། མིག་ བཙུམས་ བཞིན་དུ་ སངས་ རྒྱས་དང་ བྱང་ཆུབ་
སེམས་དཔའ་མཐོང་བར་འགྱུར། སྡིག་ པ་དང་ བྲལ་བར་འགྱུར་རོ། །ཡང་མཆོད་རྟེན་ལ་
བསྐོར་བ་བྱེད་ཅིང༌། སྟོང་ཕྲག་བརྒྱད་བཟླས་པར་བྱའོ། །སྐུ་གཟུགས་དང་དམ་པའི་ཆོས་ཀྱི་
གླེགས་བམ་གང་ཡང་རུང་བ་མདུན་དུ་བཞག་ནས་ཕྱག་འཚལ་ཞིང་ཐལ་མོ་སྦྱར་ཏེ། དེ་ལྟར་
བཟླས་པས་རྨི་ལམ་དུ་སྡིག་པ་དག་པའི་མཚན་མ་མཐོང་བར་འགྱུར་ཏེ། རྨི་ལམ་ན་ཟས་ངན་
སྐྱུག་པ་དང༌། ཞོ་དང་འོ་མ་ལ་སོགས་པ་འཐུང་བ་དང་། སྐྱུགས་པ་དང་། ཉི་མ་དང༌། ཟླ་བ་
མཐོང་བ་དང་། ནམ་མཁའ་ལ་འགྲོ་བ་དང༌། མེ་འབར་བ་དང་། མ་ཧེ་དང༌། མི་ནག་པོ་ཐུབ་
པ་དང་། དགེ་སློང་དང་དགེ་སློང་མའི་དགེ་འདུན་མཐོང་བ་དང་། འོ་མ་འབྱུང་བའི་ཤིང་དང་།
གླང་པོ་དང་། ཁྱུ་མཆོག་དང་། རི་དང་། སེང་གེའི་ཁྲི་དང་། ཁང་བཟངས་ཀྱི་སྟེང་དུ་འཛེགས་
-
2 6 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
པ་དང་། ཆོས་ཉན་པ་རྨིས་ན་སྡིག་པ་དང་བྲལ་བར་འགྱུར་ཏེ། སྡིག་པ་བྱང་བར་ཤེས་པར་
བྱའོ། །དེ་བཞིན་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་པའི་མདོ་སྡེ་ཁྱད་པར་ཅན་རྣམས་
འཛིན་པ་དང༌ ། ལེན་པ་དང༌། ཀློག་པ་དང༌། ཀུན་ཆུབ་པར་བྱའོ། །ཐུགས་སྒོམ་སྒྲུབ་ལ་
སོགས་པའི་སྦྱོར་བ་ནི། ཐབས་ལ་མཁས་པས། བྱམས་པ་དང་། སྙིང་རྗེ་དང་། དགའ་བ་དང་།
བཏང་སྙོམས་ཚད་མེད་པ་བསྒོམས་ནས། སེམས་ཅན་རྣམས་ལ་ཕན་ཚད་མེད་པ་འདོགས་
ཤིང་། གནོད་པ་དཔག་མེད་སེལ་བ་དང་། ཁྱད་པར་ཆོས་ཐམས་ཅད་གདོད་མ་ནས་སྟོང་པ་
ཉིད་དང༌། རང་བཞིན་གྱིས་འོད་གསལ་བ་དང་། ངོ་བོ་ཉིད་ཀྱིས་རྣམ་པར་དག་པར་མོས་ཏེ།
ལྟུང་བ་ཐམས་ཅད་ལྟུང་བ་མ་ཡིན་པ་དང་། འཁོར་བ་ཐམས་ཅད་མྱ་ངན་ལས་འདས་པའི་ཆོས་
སུ་མོས་ན། ལས་ཀྱི་སྒྲིབ་པ་རྣམ་པར་དག་པར་འགྱུར་རོ། །ཕྱིན་ཆད་སྡོམ་པའི་སྟོབས་ནི།
སླན་ཆད་སྲོག་ལ་བབ་ཀྱང་སྡིག་པའི་ལས་འདི་དག་མི་བྱའོ་སྙམ་དུ་དམ་འཆའ་བར་བྱེད་པ་སྟེ།
དེ་དག་ཐམས་ཅད་ཀྱང་མདོ་ལས་གསུངས་པ་བསླབ་བཏུས་སུ་དྲངས་པ་རྣམས་སོ། །དེ་ནས་
རྩ་ལྟུང་བྱུང་བ་ལ་ནི་སླར་ཡང་། བཤེས་གཉེན་དཀོན་མཆོག་གི་སྤྱན་སྔར་ཆོ་ག་བཞིན་དུ་བླང་
བར་བྱ་སྟེ། དེ་ལྟར་ན་སྡོམ་པ་བཏང་ཡང་སླར་ཐོབ་པར་འགྱུར་རོ། །གལ་ཏེ་སློབ་དཔོན་གྱིས་
གཞུང་རྒྱས་བསྡུས་གཉིས་ཀ་ནས། སྡོམ་པ་སླར་ཡང་ལེན་པར་མ་གསུངས་པའི་ཕྱིར། རང་
བཟོའམ། བསྲེ་སླད་དུ་འགྱུར་རོ་ཞེ་ན། སྐྱོན་མེད་དེ། བསླབ་བཏུས་སུ་ཉེ་བ་འཁོར་གྱི་མདོ་
ལས། ཉན་ཐོས་ཀྱི་བསླབ་པ་ནི་རྩ་ལྟུང་ཡང་ཡང་བྱུང་ན་བཅོས་སུ་མེད་པ་དང་། བྱང་སེམས་
ཀྱི་བསླབ་པ་ལ་ནི་རྩ་ལྟུང་ཡང་ཡང་བྱུང་ཡང་བཅོས་སུ་ཡོད་པར་བཤད་ལ༑ བཅོས་སུ་ཡོད་
པའི་དོན་ཡང་ཉེས་པ་བཤགས་པ་དང༌། སྡོམ་པ་ལེན་པ་ལས་མི་འདའ་བས་སོ། །འོན་ཀྱང་
དངོས་སུ་སྡོམ་པ་སླར་ཡང་བླང་བར་མ་གསུངས་པ་ནི། སླར་ཡང་སྐྱེ་བས་སྡོམ་པ་ཤོར་ཡང་
སླའོ། །ཞེས་སྡོམ་པ་སྲོག་དང་བསྡོས་ནས་བསྲུང་བར་མི་བྱེད་པ་སྤང་བའི་ཕྱིར་རོ། །དེ་ཉིད་ཀྱི་
，
2
6 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར་བསླབ་བཏུས་ལས། འདི་ལ་དུས་ཐམས་ཅད་པའི་སྡོམ་པ་བཟུང་བ་ལས། ཚེ་རབས་
གཞན་དུ་ལྟུང་བ་བྱུང་བར་དོགས་པར་ཡང་མི་བྱ་སྟེ། མདོ་འདི་ཉིད་ལས། མི་འཁྲུགས་པའི་སྒོ་
ནས་སྨོན་ལམ་གནང་བའི་ཕྱིར་རོ། །དེ་ལས་ཇི་སྐད་དུ། ཇི་ལྟར་དེ་བཞིན་གཤེགས་པ་མི་
འཁྲུགས་པ་དེ་སྔོན་གྱི་བྱང་ཆུབ་སེམས་པར་གྱུར་པ་ན། ཚིག་འདི་སྐད་དུ། གལ་ཏེ་བདག་ཚེ་
རབས་ཐམས་ཅད་དུ་རབ་ཏུ་མ་བྱུང་ན། བདག་གིས་སངས་རྒྱས་ཐམས་ཅད་བསླུས་པར་
འགྱུར་རོ་ཞེས་བརྗོད་དེ། ཤཱ་རིའི་བུ་བྱང་ཆུབ་སེམས་དཔའ་མི་འཁྲུགས་པའི་རྗེས་སུ་བསླབ་
པར་བྱའོ། །ཤཱ་རིའི་དེ་ལྟར་བསླབས་ནས་བྱང་ཆུབ་སེམས་དཔའ་ཆེན་པོ་ཚེ་རབས་ཐམས་ཅད་
དུ་རབ་ཏུ་འབྱུང་སྟེ། དེ་བཞིན་གཤེགས་པ་འབྱུང་ཡང་རུང༌། མ་བྱུང་ཡང་རུང་། གདོན་མི་ཟ་
བར་ཁྱིམ་གྱི་གནས་ནས་འབྱུང་ངོ༌། །དེ་ཅིའི་ཕྱིར་ཞེ་ན། ཤཱ་རིའི་བུ་འདི་ལྟར་ཁྱིམ་གྱི་གནས་
ནས་མངོན་པར་འབྱུང་བ་འདི་ནི་བྱང་ཆུབ་སེམས་དཔའ་རྣམས་ཀྱི་རྙེད་པའི་མཆོག་གོ །དེ་
བཞིན་དུ་སྦྱར་ཏེ་ཆུང་མ་དང་། བུ་དང༌། བུ་མོ་ལ་དེ་ཆགས་པར་མི་འགྱུར་རོ། །ཞེས་གསུངས་
སོ༑ ༑ཇི་ལྟར་ཚེ་རབས་གཞན་དུ་ཉེས་པ་འདིར་མི་འགྱུར་བ་དེ་ལྟར་ནི། འདི་ཉིད་དུ་འཆད་
པར་འགྱུར་བས་དེས་ན་རེ་ཞིག་བཞག་གོ་ཞེས་གསུངས་སོ། །དེས་ན་བྱང་ཆུབ་སེམས་དཔའ་
དབང་པོ་རྣོ་ཡང་། ལས་དང་པོ་པ་ལ་རེ་ཞིག་སྡོམ་པ་སླར་ཡང་སྐྱེ་བའི་ཕྱོགས་སྨྲ་བར་མི་བྱ་སྟེ།
ཤིན་ཏུ་འགྱོད་པས་སྨྱོ་བའམ་སྲོག་ལ་ཐུག་པར་གྱུར་ན་སྡོམ་པ་སླར་ཡང་སྐྱེའོ་ཞེས་བསྟན་པར་
བྱའོ། །གལ་ཏེ་དུས་ཐམས་ཅད་པའི་སྡོམ་པ་བྱང་ཆུབ་མ་ཐོབ་ཀྱི་བར་དུ་བཟུང་ཡང་། སྐྱེ་བ་
རྗེས་མ་ན་དྲན་པ་ཉམས་ནས་ལྟུང་བ་རང་གི་ངང་གིས་འབྱུང་ཞིང་། ཁྱད་པར་ཚངས་སྤྱོད་ལ་
བསླབ་པར་དམ་བཅས་པའི་ཚེ། རྗེས་ནས་རབ་བྱུང་ལས་ཅིས་ཀྱང་ཉམས་པར་འགྱུར་བས།
ཇི་ལྟར་ཕྱིར་བཅོས་བྱ་ཞེ་ན། སྐྱོན་མེད་དེ། མི་འཁྲུགས་པས་སྨོན་ལམ་བཏབ་པ་དང་མཚུངས་
པར། བདག་ཚེ་རབས་ཐམས་ཅད་དུ་ཚུལ་ཁྲིམས་བསྲུང་བར་གྱུར་ཅིག །ཅེས་པའི་སྨོན་ལམ་
ས་ཐམས
2 66



་་-
ས
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ཚུལ་དང་ལྡན་པས་སྨོན་པ་ཡང་འགྲུབ་པའི་ཕྱིར་དང་། བྱང་སར་བཤད་པ་ལྟར་ཚེ་ཕྱི་མ་ལ་
ཡང་རང་འཁྲུངས་ཀྱི་ཚུལ་ཁྲིམས་ཉིད་ཐོབ་པར་འགྱུར་བ་དང༌། དེ་བཞིན་དུ་སེམས་ཀྱི་རབ་
བྱུང་ཐོབ་པས། ཕྱི་རོལ་གྱི་རབ་བྱུང་ཡང་གདོན་མི་ཟ་བར་ཐོབ་ལ། ཅུང་ཞིག་མ་ཐོབ་ཀྱང་།
ཆུང་མ་ལ་སོགས་པ་ལ་ཆགས་པར་མི་འགྱུར་བའི་ནང་གི་རབ་བྱུང་ཉིད་གཙོ་བོ་ཡིན་པའི་ཕྱིར་
རོ༑ ༑དེ་ལས་གཞན་པའི་སེམས་ཅན་ལ་གནོད་པ་བྱེད་པའི་ཞེ་སྡང་གི་ཀུན་དཀྲིས་ཀྱིས་ལྟུང་
བ་ལྕི་བ་ནི་ཐེག་ཆེན་གྱི་སྡོམ་ལྡན་བཅུའི་སྡེ་ལ་བསམ་པ་དྲང་པོས་བཤགས་པར་བྱའོ། །ཆོས་
ལ་གནོད་པའི་གཏི་མུག་ཀུན་དཀྲིས་ཀྱི་ལྟུང་བ་ལྕི་བ་ནི། ཐེག་ཆེན་གྱི་སྡོམ་ལྡན་ལྔ་སྡེ་ལ་
བཤགས་པར་བྱའོ། །འཁྲིག་པའི་སེམས་ཀྱིས་བུད་མེད་ཀྱི་ལག་པ་ནས་འཛིན་པ་དང་། མིག་
གིས་ལྟ་བ་ལ་སོགས་པ་འཁྲིག་པས་ཀུན་ནས་བཀྲིས་པ་རྣམས་དང༌། སྤྱིར་གནོད་སེམས་ནི་
གང་ཟག་གཅིག་གམ། གཉིས་ལ་བཤགས་པར་བྱའོ། །དེ་ལྟར་ཡང༌། ཉེ་བ་འཁོར་གྱིས་ཞུས་
པའི་མདོ་ལས། ཁ་ན་མ་ཐོ་བ་ཆེན་པོ་དང་བཅས་པའི་ལྟུང་བ་ནི་གཉིས་ཏེ། ཞེ་སྡང་དང་ལྡན་
པ་དང་ ། གཏི་མུག་ དང་ ལྡན་ པའོ། །ཉེས་པ་དང་པོའི་ལྕི་ བ་ནི། ཕྱོགས་བཅུ་ན་དྲང་པོར་
བཤགས་པར་བྱའོ། །ལྟུང་བ་ཡོད་པ་ལྕི་བ་ནི་སྡེ་ལྔ་ལ་བཤགས་པར་བྱའོ། །བུད་མེད་ཀྱི་ལག་
པ་ནས་འཛིན་པ་དང་། མིག་གིས་ལྟ་བ་དང་། གནོད་སེམས་ཀྱང་ལྟུང་བ་སྟེ། གང་ཟག་གཅིག་
གམ་གཉིས་ལ་ཡང་བཤགས་པར་བྱའོ། །ཞེས་གསུངས་པས་གནོད་སེམས་ལས་ལྕི་བའི་ཞེ་
སྡང་ནི། གནོད་པ་ བྱེད་པས་མི་འདའ་བའི་ཕྱིར་དང༌། ལྟུང་བ་ལྕི་བ་གཉིས་པ་ནི། སྐབས་
སྟོབས་ ཀྱིས་གཏི་མུག་ཡིན་པ་དང༌། གཏི་མུག་ཙམ་ནི་ ལྟུང་བ་ཀུན་ཏུ་འགྲོ་བས་ན་འདིར་
ལེགས་པར་བསྐུལ་བ་ལ་མི་ཤེས་པས་ཁྱད་དུ་གསོད་པ་སོགས་ཆོས་ལས་གནོད་པ་བྱེད་པ་
ལས་མི་འདའ་བའི་ཕྱིར་རོ། །གལ་ཏེ་བཤགས་ཡུལ་དགེ་འདུན་སོགས་ཁྱད་པར་ཅན་མ་རྙེད་
ན༑ ལྟུང་བ་ཐམས་ཅད་དཀོན་མཆོག་གི་དྲུང་དུ་བཤགས་པར་བྱ་སྟེ། འདི་ཉིད་ལས། རྒྱལ་
，
I
.
-，
2 6 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་བྱང་ཆུབ་སེམས་བརྟེན་ནས། །ལྟུང་བའི་ལྷག་ལ་དེས་ཞོམ་བྱ། །ཞེས་བཞེད་པའི་ཕྱིར་རོ།།
དབང་པོ་འབྲིང་པོའི་རྩ་ལྟུང་དང༌། ཡན་ལག་གི་ལྟུང་བ་ནི་བྱང་ས་ལས་བཤད་པ་ལྟར་ཏེ།
འདིར་དེ་ལས་དེ་དམིགས་ཀྱིས་ཕྱེ་ནས་རྟུལ་པོའི་རྩ་ལྟུང་བསྟན་པས། འབྲིང་པོ་ནི་བྱང་སར་
བཤད་པ་ཉིད་ཡིན་པར་དོན་གྱིས་ཐོབ་པའི་ཕྱིར་རོ། །
དེ་ཉིད་རྣམ་པར་ངེས་པ་ལ་བཞི་སྟེ། ལྟུང་བའི་རྒྱུ་དང༌། ལྟུང་བའི་ངོ་བོ་དང༌།
ལྟུང་བས་ཉམས་ཚུལ་དང༌། ལྟུང་བ་ཕྱིར་བཅོས་སོ། །ལྟུང་བའི་རྒྱུ་ནི། མི་ཤེས་པ་དང་། བག་
མེད་པ་དང་། ཉོན་མོངས་པ་མང་བ་དང་། མ་གུས་པ་སྟེ། རྣོ་རྟུལ་གྱི་སྐབས་སུ་ཡང་དེ་ལྟར་རོ།།
དེ་ལ་མི་ཤེས་པ་ནི། བསླབ་པ་ལ་འབད་ཀྱང་ལྟུང་བའི་མཚན་ཉིད་མི་ཤེས་པ་སྟེ། དེས་ལྟུང་བ་
འབྱུང་བའོ། །བག་མེད་པ་ནི། ལྟུང་བ་ཤེས་ཀྱང་ཉེས་དམིགས་མ་མཐོང་བའམ། མཐོང་ཡང་
དྲན་ཤེས་ཀྱི་མན་ངག་མེད་པས་འཛེམ་བག་མི་བྱེད་པ་སྟེ། དེས་ལྟུང་བ་འབྱུང་བའོ། །ཉོན་
མོངས་པ་མང་བ་ནི། འཛེམ་བག་ཅུང་ཟད་སྐྱེད་ཀྱང༌། དུག་གསུམ་ཤས་ཆེས་བས་ཉོན་མོངས་
མང་དུ་འབྱུང་བ་སྟེ། དེས་ལྟུང་བ་འབྱུང་བའོ། །མ་གུས་པ་ནི་ལྟུང་བ་སོགས་ཤེས་ཀྱང༌།
དམན་པ་ལ་མོས་ནས་བསླབ་པ་ལ་མ་གུས་པས་འཇུག་པར་མི་བྱེད་པ་སྟེ། དེས་ལྟུང་བ་འབྱུང་
བའོ། །དེ་ལ་རགས་པ་ནི། མི་ཤེས་པ་དང༌། བག་མེད་པས་ལྟུང་བ་ཆུང་ངུ་། ཉོན་མོངས་པ་
མང་བས་འབྲིང་། མ་གུས་པས་ཆེན་པོ་འབྱུང་སྟེ། ཕྲ་བར་ནི། ཞིང་དང་བསམ་པའི་ཁྱད་པར་
གྱིས། ཆུང་ངུ་འབྲིང་ཆེན་པོར་འགྱུར་རོ། །ལྟུང་བའི་ངོ་བོ་ལ་གཉིས་ཏེ། རྩ་བའི་དང་། ཡན་
ལག་གི་ལྟུང་བ་གཉིས་སོ། །རྩ་བའི་ལྟུང་བ་ནི། ཀུན་ནས་དཀྲིས་པ་ཆེན་པོའི་སྒོ་ནས་ཕམ་པ་
ལྟ་བུའི་ཆོས་སྤྱད་པ་སྟེ། ཀུན་དཀྲིས་ཆེན་པོ་ནི། ཕམ་པའི་གནས་ལྟ་བུའི་ཆོས་བཞི་རྒྱུན་མ་
ཆད་པར་ཀུན་ཏུ་སྤྱོད་པ་དང་། ངོ་ཚ་ཤེས་པ་དང་། ཁྲེལ་ཡོད་པ་ཆུང་ངུ་ཙམ་ཡང་སྐྱེད་པར་མི་
བྱེད་པ་དང་། དེས་མགུ་བར་བྱེད་ཅིང་དེས་དགའ་བ་དང་། དེ་ཉིད་ལ་ཡོན་ཏན་དུ་བལྟ་བ་སྟེ།
，
་
，
26 8



dབ།
，
1
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
ཡན་ལག་བཞི་ཚང་བའོ། །འདི་ལ་ཁ་ཅིག་ན་རེ། གཞན་གྱིས་དེ་ལྟར་མ་བྱེད། ཅེས་གསོལ་བ་
བཏབ་ཀྱང་མི་ལྡོག་པ་སྟེ། ཡན་ལག་ལྔ་ཚང་དགོས་ཞེས་ཟེར་རོ། །དེ་ནི་མ་ཡིན་ཏེ། གཞན་
གྱིས་བསྐུལ་ཀྱང་མི་ལྡོག་པ་ནི་ཁྲེལ་མེད་པའི་ནང་དུ་འདུ་བའི་ཕྱིར་དང་། ཡན་ལག་ལྔ་དགོས་
པའི་ཤེས་བྱེད་རྣམ་དག་ཀྱང་མེད་པའི་ཕྱིར་རོ། །རྒྱུན་མི་ཆད་པའི་དོན་ལ་ལན་གཉིས་བྱས་པ་
དང༌། སྦྱོར་དངོས་མཇུག་གསུམ་ཚང་བ་ལ་འདོད་པ་ཡང་མི་འཐད་དེ། ལན་གཉིས་སྤྱད་པས་
རྒྱུན་མི་ཆད་པར་འགྱུར་ན། ཧ་ཅང་ཐལ་བའི་ཕྱིར་དང༌། ཉེས་པ་ཡང་ཡང་སྤྱད་ཀྱང་དུས་
ཚིགས་ཀྱི་བྱང་ཆུབ་ཀྱི་སེམས་དང་མ་བྲལ་ན། ཚུལ་ཁྲིམས་མ་གཏུགས་པ་ཡིན་པར་བཞེད་ལ།
སྦྱོར་རྗེས་ཚང་བས་ཉེས་པ་ཡང་ཡང་སྤྱད་པར་མི་འགྲུབ་པའི་ཕྱིར་རོ། །གཞན་དག་ན་རེ་ཕམ་
པར་འགྲོ་རྒྱུ་དེ་རྣམས་གང་རུང་གཅིག་སྤྱད་ཀྱང་ད་དུང་དེ་ལ་སླར་ཡང་སྤྱོད་འདོད་ཡོད་པ་ནི་
རྒྱུན་མ་ཆད་པའི་དོན་ཏེ། བྱང་སའི་འགྲེལ་པ་གསར་མ་ལས་ཉོན་མོངས་པ་དྲག་པོ་ནི་ཟག་པ་
རྣམས་ཕྱིར་ཞིང་རྒྱུན་མ་ཆད་པར་ཀུན་ཏུ་སྤྱོད་ཀྱང་། ངོ་ཚ་དང་ཁྲེལ་ཡོད་པ་ཅུང་ཟད་ཙམ་ཡང་
སྐྱེད་པར་མི་བྱེད་པས་ཞེས་པ་ལ་སོགས་པ་གསུངས་པའི་ཕྱིར་ཞེས་ཟེར་རོ། །དེ་ནི་མ་ཡིན་ཏེ།
འགྲེལ་པ་གསར་མ་ལ་ཁྱེད་རང་ཡང་ཚད་མར་མི་བྱེད་པའི་ཕྱིར་དང་། བྱེད་དུ་ཆུག་ཀྱང་ཕམ་
པར་འགྲོ་རྒྱུ་ལན་ཅིག་སྤྱད་ཀྱང་རྒྱུན་དུ་སླར་སྤྱོད་འདོད་ཡོད་པ་ཙམ་གྱིས་ཟབ་པ་རྣམས་ཕྱིར་
ཞིང་རྒྱུན་མ་ཆད་པར་ཀུན་ཏུ་སྤྱོད་པར་མི་འགྲུབ་པའི་ཕྱིར་རོ། །འདིས་ནི་བདག་བསྟོད་ལྟ་བུའི་
དངོས་གཞི་རྫོགས་པའི་དེ་མ་ཐག་ཡན་ཆད་དུ་ངོ་ཚ་མེད་ཅིང་ཉེས་དམིགས་སུ་མི་ལྟ་བ་དང་། །
ཉེས་པ་ལ་མགུ་ཞིང་དགའ་བ་མ་ལོག་པ་ཉིད་ཀྱིས། ཡན་ལག་ཐམས་ཅད་ཚང་བའི་ཕམ་
འདྲར་འགྱུར་རོ་ཞེས་ཟེར་བ་ཡང་བཀག་པ་ཡིན་ནོ། །ངོ་ཚ་དང་ཁྲེལ་ཡོད་མི་བསྐྱེད་པའི་དོན་
ལ་འགའ་ཞིག་ན་རེ། ཕམ་པའི་གནས་ལྟ་བུའི་ཆོས་རྣམས་རྒྱུན་མི་ཆད་པར་ཀུན་ཏུ་སྤྱོད་པ་ནི།
དེ་ལྟར་ངོ་ཚ་ཤེས་པ་དང་། ཁྲེལ་ཡོད་པ་རྣམ་པ་ཐམས་ཅད་དུ་ཉམས་པ་བྱས་པར་འགྱུར་ཏེ།
-
2 6 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེའི་ཕྱིར་ཆུང་ངུ་ཙམ་ཡང་མི་སྐྱེད་ཅེས་བྱ་བ་ལ་སོགས་པ་སྨོས་སོ་ཞེས་ཟེར་རོ། །དེ་ཡང་མ་
ཡིན་ཏེ། ཡན་ལག་དང་པོ་ལ་གཉིས་པས་ཁྱབ་ན། གཉིས་པ་ཟུར་དུ་སྨོས་པ་དོན་མེད་པ་དང་།
མ་ཁྱབ་ན་དེ་ཉིད་རྒྱུ་མཚན་དུ་བྱས་ནས་ངོ་ཚ་དང་ཁྲེལ་ཡོད། ཆུང་ངུ་ཙམ་ཡང་མི་སྐྱེད་པ་ཡིན་
ནོ་ཞེས་བཤད་པ་ཉམས་པ་ཡིན་ནོ། །དེས་མགུ་བར་བྱེད་པ། ཞེས་པ་ཡང་། ངོ་ཚ་མེད་པ་དེས་
མགུ་བར་བྱེད་པ་ཡིན་ཞེས་པ་དང་། དེ་ལ་དགའ་བ་ནི་ཉེས་སྤྱོད་དེ་མི་སྤོང་བའི་དོན་ཡིན་ནོ།།
ཞེས་ཟེར་བ་ཡང་མི་འཐད་དེ། འདིར་དེས་ཞེས་པ་ངོ་ཚ་མེད་པ་ལ་བྱེད་ན། འོ་ན་དེ་ལ་ཡོན་
ཏན་དུ་ལྟ་བ་ཞེས་པ་ཡང་དགའ་བ་དེ་ལ་ཡོན་ཏན་དུ་ལྟ་བ་ཞེས་འཆད་པར་རིགས་པའི་ཕྱིར་
དང༌། དགའ་བ་ཡང་དགག་པའི་སྒོ་ནས་བསྟན་པར་འགྱུར་བ་དང་། མི་སྤོང་བ་ལོག་པ་སྤོང་བ་
ཡིན་པས། དགའ་བ་ལས་ལོག་ན་ངོ་ཚ་ཁྲེལ་ཡོད་ཅུང་ཟད་ངེས་པར་སྐྱེད་པས་ཁྱབ་པར་
འགྱུར་བས་ཡན་ལག་ཟུར་པ་མ་ཡིན་པར་འགྱུར་བའི་ཕྱིར་རོ། །ཡོན་ཏན་དུ་ལྟ་བ་ནི་ཉེས་
དམིགས་སུ་མི་ལྟ་བ་སྟེ། དགག་པའི་སྒོ་ནས་བསྟན་ནོ་ཞེས་ཟེར་བ་ཡང་མི་རིགས་ཏེ། ཉེས་
དམིགས་སུ་མི་ལྟ་བས་ཡོན་ཏན་དུ་བལྟ་བར་འཇོག་པའི་ཤེས་བྱེད་མེད་པའི་ཕྱིར་དང་། ཡོན་
ཏན་དུ་བལྟ་མི་དགོས་པ་ཡིན་ན། སློབ་དཔོན་ཡོན་ཏན་འོད་ཀྱིས་ཕམ་པའི་གནས་ལྟ་བུའི་ཆོས་
དེ་དག་ཉིད་ལ་འདི་དག་ནི་ཡོན་ཏན་ཡིན་ནོ་སྙམ་པའི་ངང་ཚུལ་ཅན་གང་ཡིན་པ་དེ་ནི་ཡོན་ཏན་
དུ་བལྟ་བའོ། །ཞེས་པ་ལ་ཚད་མར་བྱེད་པ་འགལ་བའི་ཕྱིར་ཏེ། ཡོན་ཏན་ཡིན་ནོ། །སྙམ་དུ་
བལྟས་པ་ཉིད་ཀྱིས་ཡོན་ཏན་དུ་བལྟས་པ་ཡང་བསྟན་ལ། སྒྲུབ་པའི་སྒོ་ནས་བསྟན་པར་
འགྱུར་བའི་ཕྱིར་དང༌། ཡོན་ཏན་དུ་བལྟ་ན་འདིར་ཅུང་ཟད་ཀྱང་འཇུག་པས་ཁྱབ་པ་ལྟར། །
ཉེས་དམིགས་སུ་བལྟ་ན་ཡང་ཅུང་ཟད་འཇོམས་པས་ཁྱབ་པས་ཡན་ལག་གཉིས་པ་ལས། ཐ་
མ་ལོགས་སུ་བསྟན་པ་དོན་མེད་པར་འགྱུར་བའི་ཕྱིར་རོ། །གལ་ཏེ་ཉེས་དམིགས་སུ་ལྟ་ན་ཡང་
མི་འཛེམ་པར་འབྱུང་སྟེ། ཁྲིམས་ལྡན་ལོག་གཡེམ་ལ་འཇུག་པ་ལྟར་རོ། །ཞེ་ན། དེ་ཡང་མི་
2 7（)



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
མཚུངས་ཏེ། དེར་ཡང་ཉེས་དམིགས་སུ་བལྟ་བ་ཡོད་ན། ལན་ཅིག་སྤྱད་ཀྱང་ཡང་ཡང་བག་
མེད་ཁོ་ནར་མི་སྤྱོད་པ་ལ་སོགས་པའི་ཅུང་ཟད་འཛེམ་པ་འབྱུང་བའི་ཕྱིར་རོ། །དཔེར་ན་བདག་
པོ་འཇིགས་སུ་རུང་བའི་ཆུང་མ་ལ་སྤྱོད་པ་ལྟར་རོ། །འོ་ན་ཇི་ལྟར་ཞེ་ན། ཡན་ལག་སོ་སོའི་དོན་
དུ་བཤད་པ་དང༌། རྒྱུ་མཚན་ངེས་བྱེད་ཀྱི་དོན་དུ་བཤད་པའོ། །དེ་ལ་ཡན་ལག་དང་པོ་ནི།
སེམས་ཉོན་མོངས་པ་ཆགས་སྡང་སོགས་ཀྱིས་ཀུན་ནས་ལེགས་པར་བཀྲིས་པས་ཉོན་མོངས་
པའི་དབང་དུ་གྱུར་ནས། ཕམ་པའི་གནས་ལྟ་བུའི་ཆོས་བདག་བསྟོད་ལ་སོགས་ཤས་ཆེར་རྒྱུན་
མ་ཆད་པར་ཀུན་ཏུ་སྤྱོད་ཅིང་ལག་ཏུ་ལེན་པས་བཤགས་ཚད་དུས་ལས་འདས་པར་གྱུར་པ་སྟེ།
བདག་བསྟོད་སོགས་ལན་ཅིག་གམ་གཉིས་ཙམ་སྤྱད་པས་རྒྱུན་མི་ཆད་པར་འགྱུར་ན་ཧ་ཅང་
ཐལ་ཞིང་། རྟག་པར་རྒྱུན་མི་ཆད་པར་སྤྱོད་ན། ཕྱིར་བཅོས་ཀྱང་མི་སྲིད་ལ། དབང་པོ་ཤིན་ཏུ་
རྟུལ་ཡང་ཉིན་པར་བག་མེད་བྱས་པ་མཚན་མོ་བཤགས་དགོས་པས་ཉིན་ཞག་རེ་རྒྱུན་མི་ཆད་
པར་སྤྱོད་པ་ཡིན་པའི་ཤེས་བྱེད་ཀྱང་མེད་པའི་ཕྱིར། རྒྱུན་མི་ཆད་པར་སྤྱོད་པ་བཤགས་ཚད་
དུས་ལས་འདས་པ་ལས་གཞན་དུ་མི་འཐད་པའི་ཕྱིར་དང་། མདོ་དང་བསྟན་བཅོས་རྣམས་ཀྱི་
དགོངས་པའང་དེ་ཉིད་ཡིན་པའི་ཕྱིར་རོ། །མདོ་ཡང་ཉེ་བ་འཁོར་གྱིས་ཞུས་པ་ལས། ཉེ་བ་
འཁོར། ཇི་ལྟར་ན་ཐེག་པ་ཆེན་པོ་ལ་ཡང་དག་པར་ཞུགས་པའི་བྱང་ཆུབ་སེམས་དཔའ་རྣམས་
ཀྱི་བསླབ་པ་བཅོས་སུ་ཡོད་པ་ཡིན་ལ། ཉན་ཐོས་ཀྱི་ཐེག་པ་རྣམས་ཀྱི་བསླབ་པ་བཅོས་སུ་
མེད་པ་ཡིན་ཞེ་ན། ཉེ་བ་འཁོར་འདི་ལ་ཐེག་པ་ཆེན་པོ་ལ་ཡང་དག་པར་ཞུགས་པའི་བྱང་ཆུབ་
སེམས་དཔའ་ནི། གལ་ཏེ་སྔ་དྲོའི་དུས་ཀྱི་ཚེ་ལྟུང་བ་བྱུང་ན། དགུང་ཚིགས་ཀྱི་དུས་ཀྱི་ཚེ།
ཐམས་ཅད་མཁྱེན་པ་ཉིད་ཀྱི་སེམས་དང་མ་བྲལ་བར་གནས་པར་བྱེད་ན། ཐེག་ཆེན་པ་ལ་
ཡང་དག་པར་ཞུགས་པའི་བྱང་ཆུབ་སེམས་པའི་ཚུལ་ཁྲིམས་ཀྱི་ཕུང་པོ་མཐའ་མེད་དོ། །དེ་
བཞིན་དུ་དགུང་ཚིགས་ལ་བྱུང་ན་ཕྱི་དྲོ་དང༌། ཕྱི་དྲོ་བྱུང་ན་སྲོད་ལ་དང༌། སྲོད་ལ་བྱུང་ན་ནམ་
2 7 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགུང་དང༌། ནམ་དགུང་བྱུང་ན་ཐོ་རངས་བྱང་ཆུབ་ཀྱི་སེམས་དང་མ་བྲལ་ན་ཚུལ་ཁྲིམས་
ཀྱི་ཕུང་པོ་མཐའ་མེད་དོ། །ཉེ་བ་འཁོར་དེ་ལྟར་ན་ཐེག་པ་ཆེན་པོ་ལ་ཡང་དག་པར་ཞུགས་པའི་
བྱང་ཆུབ་སེམས་དཔའ་རྣམས་ཀྱི་བསླབ་པ་ནི་བཅོས་སུ་ཡོད་པ་ཡིན་ཏེ། དེ་ལ་ནི་བྱང་ཆུབ་
སེམས་དཔའ་འགྱོད་པའི་ཀུན་ནས་སླད་པ་ཧ་ཅང་བསྐྱེད་པར་མི་བྱ་ཞིང་། ཧ་ཅང་ཡིད་ལ་
བཅགས་པར་ཡང་མི་བྱའོ། །ཉེ་བ་འཁོར་དེ་ལ་ཉན་ཐོས་ཀྱི་ཐེག་པ་ལ་ཡང་ཡང་དུ་ཉེས་པ་བྱུང་
ན་ནི། ཉན་ཐོས་ཀྱི་ཐེག་པ་བའི་ཚུལ་ཁྲིམས་ཉམས་པ་དང་། རབ་ཏུ་ཉམས་པ་དང་། ཡོངས་
སུ་བཏུགས་པ་ཡིན་པར་རིག་པར་བྱའོ། །དེ་ཅིའི་ཕྱིར་ཞེ་ན། ཉན་ཐོས་ཀྱི་ཐེག་པ་བས་ནི།
ཉོན་མོངས་པ་ཐམས་ཅད་སྤངས་པའི་ཕྱིར་མགོ་དང་གོས་ལ་མེ་འབར་བ་ལྟ་བུར་བྱ་དགོས་
པའི་ཕྱིར་ཏེ། དེ་ལྟར་ན། ཉན་ཐོས་ཀྱི་ཐེག་པ་བས་ལྷག་པའི་བསམ་པས་ཡོངས་སུ་མྱ་ངན་
ལས་འདའ་བར་འདོད་པ་རྣམས་ཀྱི་བསླབ་པ་ནི་བཅོས་སུ་མེད་པ་ཡིན་ནོ། །ཞེས་གསུངས་
པས། ཉིན་ལ་ ཆ་ གསུམ། མཚན་ལ་ ཆ་ གསུམ་བྱས་པའི་ཉིན་ཞག་གི་དྲུག་ཆའི་མཇུག་ཏུ་
གཉེན་པོས་དུས་འདས་ན་ཚུལ་ཁྲིམས་བཏུགས་ཤིང་ཟད་པ་ཡིན་པས་མཐར་འགྱུར་བ་ཡིན་
པའི་ཕྱིར་རོ། །དེ་ལ་མདོ་དེའི་དོན་ནི། ཉིན་ལ་ཆ་གསུམ་བྱས་པའི་སྔ་དྲོའི་མགོ་ཉིད་ནས་ཕམ་
པའི་སྡེ་ཚན་བདག་བསྟོད་ལ་སོགས་པའམ། ཡན་ལག་གི་སྡེ་ཚན་དཀོན་མཆོག་མི་མཆོད་པ་
སོགས་བྱུང་ན་དེའི་སྔར་ལྟ་ཞོག །དགུང་ཚིགས་ཀྱི་མགོ་འཛིན་པའི་ཚེ་བྱང་ཆུབ་འདོད་པས་
སྡིག་བཤགས་སོགས་བྱས་ན། དེའི་ཚུལ་ཁྲིམས་རྒྱུན་མི་ཆད་ཅིང་རྣམ་པར་དག་པ་ཡིན་པས།
ངོ་བོའི་ ཡོན་ཏན་མཐའ་མེད་པ་ཡིན། འོན་ཏེ་སྔ་དྲོའི་དཀྱིལ་དུ་བྱུང་ན། དགུང་ཚིགས་ཀྱི་
དཀྱིལ་དང༌། སྔ་དྲོའི་མཐའ་ཉིད་དུ་བྱུང་ན། དགུང་ཚིགས་ཀྱི་མཐའ་ཉིད་དུ་བྱང་ཆུབ་འདོད་
པས་སྡིག་བཤགས་སོགས་བྱེད་ན། ཞེས་སྦྱར་ཏེ། དེའི་ཕྱིར་དགུང་ཚིགས་ཞེས་སྤྱིར་སྨོས་པ་
ཡིན་ནོ། །དེ་བཞིན་དུ་དགུང་ཚིགས་ལ་བྱུང་ན། ཕྱི་དྲོ་ལ་སོགས་པ་ཡང་ཤེས་པར་བྱའོ། །དེ་
2 72



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ལྟར་ན་ཐེག་ཆེན་ལ་ཡང་དག་པར་ཞུགས་པའི་བྱང་ཆུབ་སེམས་དཔའ་ལ་ནི་ཕམ་པའི་སྡེ་ཚན་
གྱི་ལྟུང་བའི་དངོས་གཞི་ཡང་ཚུལ་དེ་ལྟར་ཡང་ཡང་བྱུང་ཀྱང་། བྱང་ཆུབ་ཀྱི་སེམས་དང་མ་བྲལ་
བ་ཉིད་ ཀྱིས་ལྟུང་བ་བཤགས་པ་ན་སོར་ཆུད་པར་འགྱུར་བས་ཚུལ་ཁྲིམས་ཡོངས་སུ་མ་
བཏུགས་པ་ཡིན་ པའི་ ཕྱིར། བཅོས་སུ་ཡོད་པ་ཡིན་ནོ། །གལ་ཏེ་བཤགས་ཚད་དུས་ལས་
འདས་ན་ནི། ཚུལ་ཁྲིམས་བཏུགས་པ་ཡིན་པའི་ཕྱིར། ཉམས་པ་གསོ་བའི་ཕྱིར་བཅོས་ཀྱིས་མི་
འགྲུབ་ཀྱི། སྡོམ་པ་མ་སྐྱེས་པ་སྐྱེད་པའི་ཕྱིར་བླང་བར་བྱའོ། །ཉན་ཐོས་ཀྱི་ཐེག་པ་ལ་བསྡོམ་
བྱའི་ཉེས་བྱས་སམ། སྤང་ལྟུང་སོགས་ཡང་ཡང་བྱུང་ན་ནི། རིམ་པ་ལྟར། ཉན་ཐོས་ཀྱི་ཐེག་པ་
བའི་ཚུལ་ཁྲིམས་ཉམས་པ་དང༌། བཤགས་བྱའི་ཉེས་བྱས་སམ། ལྷག་མ་ཡང་ཡང་བྱུང་ན་
ཚུལ་ཁྲིམས་རབ་ཏུ་ཉམས་པ་དང༌། ཕམ་པ་འཆབ་མེད་ཡང་ཡང་བྱུང་བ་སྟེ། ལན་གསུམ་བྱུང་
ན་སྡོམ་པ་ཡོངས་སུ་བཏུགས་པ་ཡིན་ཏེ། ཟད་པའམ་བཏང་བ་ཡིན་པར་ཤེས་པར་བྱའོ། །རྩ་
ལྟུང་གི་སྡོམ་པ་ཉམས་པ་ཙམ་ཡིན་གྱི། མ་བཏང་ན། བསླབ་སྦྱིན་གྱི་ཆད་ལས་རྫོགས་པས་
ལྟུང་བ་ལས་ལྡང་ཞིང་། སྡོམ་པ་མ་ཉམས་པ་ལྟར་སོར་ཆུད་པར་འགྱུར་ལ། རྩ་ལྟུང་གིས་སྡོམ་
པ་བཏང་ན་ནི། ཕྱིར་བཅོས་སུ་ཡོད་པ་མ་ཡིན་ཏེ། ཉན་ཐོས་ཀྱི་ཐེག་པ་པས་ནི། ཉོན་མོངས་པ་
ཐམས་ཅད་ཆེད་དུ་སྤང་བའི་ཕྱིར། མགོའམ་གོས་ལ་མེ་འབར་བ་ཟློག་པ་ལྟར་བྱ་དགོས་པས་
རྩ་ལྟང་གིས་སྡོམ་པ་བཏང་ན་ཚེ་དེ་ལ་རང་ལམ་གྱིས་ཉོན་མོངས་སྤོང་བའི་སྐལ་བ་མེད་
པར་བྱས་པའི་ཕྱིར་རོ། །དེས་ན་ཉན་ཐོས་པ་འགའ་ཞིག་རྩ་ལྟུང་གིས་སྡོམ་པ་བཏོང་བ་མི་སྲིད་
པར་འདོད་པ་ཡང་མི་འཐད་ལ། འགའ་ཞིག་རྩ་ལྟུང་འཆབ་མེད་ཡིན་ཡང་། ལན་ཅིག་བྱུང་པ་
ཙམ་གྱིས་སྡོམ་པ་བཏོང་བར་འདོད་པའང་མི་འཐད་པར་ཤེས་པར་བྱའོ། །གལ་ཏེ་སྔ་དྲོ་ལྟུང་
བ་བྱུང་ན། ཞེས་པའི་ལྟུང་བ་ནི་རྩ་ལྟུང་ཡིན་ཏེ། དེ་ཉིད་ཐེག་ཆེན་དང་། ཉན་ཐོས་ཀྱི་བསླབ་པ་
ཕྱིར་བཅོས་སུ་ཡོད་མེད་ཀྱི་ལན་ཡིན་ལ། རྩ་ལྟུང་ལས་གཞན་ལ་ནི་ཉན་ཐོས་ལ་ཡང་ཕྱིར་
273



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅོས་སུ་ཡོད་པའི་ཕྱིར་ཞེ་ན། དེ་ནི་གྱི་ན་སྟེ། སྒྲུབ་བྱེད་མེད་པ་དང་། གནོད་བྱེད་ཡོད་པའི་
ཕྱིར་རོ། །སྒྲུབ་བྱེད་མེད་པ་ནི། ཐེག་ཆེན་དང་ཉན་ཐོས་ཀྱི་བསླབ་པ་ཡང་རྩ་ལྟུང་དུ་འགྱུར་ཏེ།
ཕྱིར་བཅོས་སུ་ཡོད་མེད་ཡིན་པའི་ཕྱིར་རོ། །གལ་ཏེ་ཉན་ཐོས་ཀྱི་བསླབ་པ་རྩ་ལྟུང་གིས་ཉམས་
པ་ཡིན་ནོ་ཞེ་ན། འོ་ན་ལྟུང་བ་ཞེས་པ་རྩ་ ལྟུང་མ་ཡིན་གྱི། ལྟུང་བས་ཚུལ་ཁྲིམས་ཡོངས་སུ་
བཏུགས་ན་བཅོས་སུ་མེད་པ་ཡིན་ཞེས་མཚུངས་སོ། །གནོད་བྱེད་ཡོད་དེ། རྩ་ལྟུང་བྱུང་ནས་
ཚུལ་ཁྲིམས་ཟད་པར་གྱུར་པ་ཡང་མཚམས་སྦྱར་དུ་བཅོས་སུ་མེད་ན་ཡོད་པའི་ཚུལ་ཁྲིམས་
ཀྱི་ཕུང་པོ་མཐའ་མེད་པ་ཡིན་ན། བསོད་ནམས་ཐམས་ཅད་ཟད་ཀྱང་མཚམས་སྦྱར་དུ་ཡོད་ན་
བསོད་ནམས་ཀྱི་ཕུང་པོ་མཐའ་མེད་དོ་ཞེས་བསྔགས་པར་འགྱུར་བ་དང་། ཚེ་བཏུགས་པའི་
དོན་ལྟར་ཚུལ་ཁྲིམས་བཏང་ན་གཏན་མེད་པར་འགྱུར་བ་ཉིད་ཚུལ་ཁྲིམས་བཏུགས་པའི་དོན་
ཡིན་པའི་ཕྱིར་དང༌། ཉན་ཐོས་ཀྱི་ཐེག་པ་ལ་ཡང་ཉེས་པ་ཡང་ཡང་བྱུང་ན། ཞེས་པའི་ཉེས་པ་
ཡང་རྩ་ལྟུང་ཡིན་པར་མཚུངས་པས་རྩ་ལྟུང་ལན་རེ་ཙམ་སྤྱད་ཀྱང་། ཉན་ཐོས་ཀྱི་ཚུལ་ཁྲིམས་
མ་ཉམས་པར་གྱུར་པ་དང༌། འདིའི་སྐབས་ཐོབ་ཀྱི་ཐེག་ཆེན་གྱི་རྩ་ལྟུང་ཡང་ཡང་སྤྱད་ཀྱང་
ཚུལ་ཁྲིམས་མ་ཉམས་པར་འགྱུར་བ་དང༌། རྩ་ལྟང་ལན་ཅིག་སྤྱད་པས་ཀྱང་སྡོམ་པ་གཏོང་
བར་འདོད་པའི་འགལ་བའི་ཁུར་དེ་ལྟ་བུ་ནི་མི་ཤེས་པའི་སྟོབས་འགྲན་དུ་མེད་པ་ལས་གཞན་
གྱིས་འདེགས་པ་ཙམ་དུ་ཡང་དཀའ་བའི་ཕྱིར་རོ། །གལ་ཏེ་རྒྱུན་མི་ཆད་པའི་དོན་ཐུན་ཚོད་
ལས་འདས་པར་འདོད་པ་ལྟར་ན། ཐུན་དེའི་ནང་དུ། གཉེན་པོས་སློབ་དགོས་པ་ལས། འདིར་
སྔ་དྲོ་ལྟུང་བ་བྱུང་བ་དགུང་ཚིགས་ལ་བྱང་ཆུབ་ཀྱི་སེམས་དང་མ་བྲལ་ན། ཞེས་གསུངས་པ་
དང་མི་འགྲིག་གོ་ཞེ་ན། སྐྱོན་མེད་དེ། དགུང་ཚིགས་ཀྱི་ཐུན་མགོར་བྱང་ཆུབ་ཀྱི་སེམས་བསྐྱེད་
པ་ལ། སྔ་དྲོའི་ཐུན་མཇུག་ཏུ་ལྟུང་བ་ལ་ཉེས་དམིགས་སུ་ལྟ་བ་དང་། འགྱོད་སེམས་ངོ་ཚ་དང་།
ཁྲེལ་ཡོད་སྐྱེད་ནས་བྱང་ཆུབ་ལ་དད་པ་དང་། སེམས་ཅན་ཐམས་ཅད་ལ་དམིགས་པའི་སྙིང་རྗེ་
2 7 4



གྲགས་ཆེན་བ་
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼ལ་
སྐྱེ་དགོས་པས་ཐུན་རེའི་ནང་དུ། ཉེས་དམིགས་སུ་ལྟ་བ་ལ་སོགས་པའི་གཉེན་པོས་སླེབས་
པའི་ཕྱིར་དང༌། སེམས་བསྐྱེད་ནི་འདིར་གཉེན་པོ་མཐར་ཐུག་པ་ཡིན་པས་རྗེས་སུ་མ་མཐའ་
སྨོས་པའི་ཕྱིར་རོ། །བསྟན་བཅོས་ཀྱང་འདི་ཉིད་ལས། ཉིན་དང་མཚན་མོ་ལན་གསུམ་དུ། །
ཕུང་པོ་གསུམ་པ་གདོན་བྱ་ཞིང་། །ཞེས་གསུངས་པ་དེ་ལས་འདས་ན། བཤགས་ཚད་དུས་
ལས་འདས་པར་རྒྱུན་མི་ཆད་པར་གྱུར་ན་རྩ་ལྟུང་དུ་འགྱུར་ཏེ། དེ་ཉིད་བཤགས་པས་སོར་མི་
ཆུད་པ་ལྟུང་བའི་ལྷག་མ་དེས་ཞི། །ཞེས་རྩ་ལྟུང་ཕྱིར་བཅོས་མི་ནུས་པར་དགོངས་པ་ཡིན་ལ།
མདོ་བསྡུས་ཀྱི་འགྲེལ་པར་ཡང་། རྒྱུན་མ་ཆད་པ་ནི་ཐུན་ཚོད་ལས་འདས་པའི་བར་དུ་མ་ཆད་
པར་བཤད་ལ། རྒྱ་མཚོ་སྤྲིན་ལ་སོགས་པས་ཀྱང་ཕམ་པ་ལྟ་བུའི་གནས་ཀྱི་ཆོས་རྣམས་རྒྱུན་མི་
ཆད་པར་སྤྱོད་པས་ནི། དེ་ལྟར་ངོ་ཚ་ཤེས་པ་དང་། ཁྲེལ་ཡོད་པ་རྣམ་པ་ཐམས་ཅད་དུ་ཉམས་
པར་བྱས་པར་འགྱུར་བར་བཤད་ཅིང་། ཕྱི་མ་ལ་སྤྱོད་འདོད་ཡོད་པ་ཙམ་གྱིས་ནི། ངོ་ཚ་དང་
ཁྲེལ་ཡོད་རྣམ་པ་ ཐམས་ ཅད་དུ་ཉམས་ པའི་ ཤེས་ བྱེད་མེད་པས། འགྲེལ་པ་ ཕལ་ཆེར་
གྱི་འདོད་པ་ཡང་སྐབས་ཐོབ་ཀྱིས་ཐོབ་པའི་བཤགས་ཚད་དུས་འདས་ལས་གཞན་མ་ཡིན་ནོ།།
ངོ་ཚ་དང་ཁྲེལ་ཡོད་ཆུང་ངུ་ཙམ་ཡང་སྐྱེད་པར་མི་བྱེད་པ་ནི། སྔར་ཕལ་ཆེར་རྒྱུན་མི་ཆད་ཅེས་
སྨོས་པས་ཉེས་པ་གཙོ་བོར་མངོན་གྱུར་ཅུང་ཟད་ཆད་པ་སྲིད་ཀྱང་། བར་དེར་ངོ་ཚ་དང་ཁྲེལ་
ཡོད་ཆུང་ངུ་ཙམ་ཡང་སྐྱེད་པར་མི་བྱེད་པས། ལུང་མ་བསྟན་འགའ་ཞིག་སྲིད་ཀྱང་། གཉེན་པོ་
དགེ་བའི་གོ་སྐབས་མེད་པར་གྱུར་པའོ། །དེས་མག་ཞིང་དགའ་བ་ནི། ངོ་ཚ་མི་སྐྱེད་པར་མ་
ཟད་ཉོན་མོངས་པ་སྟོབས་སུ་གྱུར་པས་ཕམ་པ་ལྟ་བུའི་ཆོས་བདག་བསྟོད་སོགས་དེས་དང་
པོར་ཁྲོ་ཞིང་མགུ་ལ་རྗེས་སུ་ཡི་རང་བས་དགའ་བར་གྱུར་པའོ། །ཡོན་ཏན་དུ་ལྟ་བ་ནི། ཕུགས་
ཀྱི་སྐྱོན་མཐོང་ཡང་། འཕྲལ་ཚོར་བ་བདེ་བས་དགའ་བ་ལྟ་བུ་མ་ཡིན་པར་བདག་བསྟོད་
སོགས་དག་ལ་ཡོན་ཏན་དུ་ལྟ་བའོ། །རྒྱུ་མཚན་ངེས་བྱེད་ཀྱི་དོན་དུ་བཤད་པ་ནི། ཀུན་དཀྲིས་
2 7 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆེན་པོའི་རྒྱུ་མཚན་ཕམ་པའི་གནས་ལྟ་བུའི་ཆོས་འདི་དག་གང་ཡང་རུང་བ་རྒྱུན་མི་ཆད་པར་
བཤགས་ཚད་དུས་ལས་འདས་ནས་ཀྱང་སྤྱོད་པ་དང༌། དེའི་རྒྱུ་མཚན་ཡང་མངོན་གྱུར་ཅུང་
ཟད་ཙམ་ཟས་ཟ་བ་སོགས་ཀྱིས་གཡེངས་ནས་ཆད་པ་སྲིད་ཀྱང་། དེའི་བར་ལ་ངོ་ཚ་ཤེས་པ་
དང༌། ཁྲེལ་ཡོད་པ་ཆུང་ངུ་ཙམ་ཡང་སྐྱེད་པར་མི་བྱེད་པས་དགེ་བའི་གོ་སྐབས་མེད་པར་གྱུར་
པ་དང༌། དེའི་རྒྱུ་མཚན་ཡང་། ཕམ་པ་ལྟ་བུའི་ཆོས་དེས་མགུ་ཞིང་དགའ་བར་བྱེད་པ་དང༌།
དེའི་རྒྱུ་མཚན་ཡང་ཚུལ་བཞིན་མ་ཡིན་པ་ཡིད་ལ་བྱེད་པ་སོགས་ཉོན་མོངས་ཁོ་ནའི་དབང་དུ་
གྱུར་པས་ཕམ་པ་ལྟ་བུའི་ཆོས་དེ་དག་ལ་ཡོན་ཏན་དུ་ལེགས་པར་བལྟ་བ་སྟེ། དེ་ལྟར་ན། ས་
མུད་ཏྲས་སེམས་ཉོན་མོངས་པ་ཉིད་ཀྱི་དབང་དུ་གྱུར་པ་ལ་ཀུན་ནས་དཀྲིས་པ་ཆེན་པོར་བཤད་
པ་ཡང་ཕྱོགས་སུ་ཕྱིན་པར་མཐོང་བས། དེ་ཉིད་འགའ་ཞིག་གིས་གཞུང་ལས་མི་གསལ་བར་
འཆད་པ་ཡང་གྱི་ན་ཙམ་མོ། །ཀུན་ནས་དཀྲིས་པ་ཆེན་པོའི་དོན་བཤད་ཟིན་ཏོ། །
དེ་ལྟ་བུ་ཅན་གྱི་ཕམ་པ་ལྟ་བུའི་ཆོས་ནི། སྡོམ་པ་ཉི་ཤུ་པར། རྙེད་དང་བཀུར་
སྙིར་ཆགས་པ་ཡིས། །བདག་བསྟོད་གཞན་ལ་སྨོད་པ་དང་། །སྡུག་བསྔལ་མགོན་མེད་གྱུར་པ་
ལ༑ ༑སེར་སྣས་ཆོས་ནོར་མི་སྟེར་དང་། །གཞན་གྱིས་བཤགས་ཀྱང་མི་ཉན་དང༌། ཁྲོས་ནས་
གཞན་ལ་འཚོག་པ་དང༌། །ཐེག་པ་ཆེན་པོ་སྤོང་བྱེད་ཅིང་། །དམ་ཆོས་འདྲར་སྣང་སྟོན་པའོ།།
ཞེས་ཏེ་རྙེད་པ་ཡོན་འབུལ་བའམ། བཀུར་སྟི་གདན་སྟོབ་པ་ལ་ཆགས་པའི་ཀུན་ནས་བཀྲིས་
པ་ཆེན་པོས་རྙེད་བཀུར་གྱི་ཕྱིར་བདག་ལ་བསྟོད་པའམ། བཀུར་སྟི་ཅན་གཞན་ལ་སྨོད་པ་ཕ་
རོལ་གང་ཡང་རུང་བས་གོ་བ་དང་། སྡུག་བསྔལ་ཞིང་མགོན་མེད་པའི་སློང་བ་པོ་ལ་སེར་སྣའི་
ཀུན་བཀྲིས་ཆེན་པོས་སྣོད་ཡིན་བཞིན་དུ་དམ་པའི་ཆོས་སམ། ནོར་ཅུང་ཟད་ཀྱང་མི་སྟེར་བ་
དང༌། གཞན་གྱིས་འགལ་བ་བྱས་པ་བཤགས་སྦྱང་བྱས་ཀྱང་འཁོན་ཀྱི་ཀུན་བཀྲིས་ཆེན་པོས་
མི་ཉན་ཅིང་མི་བཟོད་པའམ། ཁྲོས་ནས་གཞན་ལ་ཚིག་རྩུབ་སྨྲ་ཞིང་། དེ་ཙམ་གྱིས་ཁྲོ་བ་མི་
r
，
27 6



་
，
-
r
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བཏོང་བར་ཁྲོ་བའི་ཀུན་བཀྲིས་ཆེན་པོས་སེམས་ཅན་ལ་རྡེག་ཅིང་འཚོག་པར་བྱེད་པ་དང༌།
གཏི་མུག་གི་ཀུན་བཀྲིས་ཆེན་པོས་མི་ཉན་ཅིང་སྡེ་སྣོད་ལ་བཀའ་མ་ཡིན་ནོ་ཞེས་སྐུར་བ་
འདེབས་པའམ། རང་ངམ་གཞན་གྱི་ན་ཡམ་ལས་དམ་པའི་ཆོས་མ་ཡིན་པ་དམ་པའི་ཆོས་ལྟར་
བཅོས་ནས་དགའ་བས་སྟོན་པ་སྟེ། འདིར་འཇོག་པ་ཞེས་བྱང་ས་ལས་འབྱུང་ཡང་། ཙནྡྲ་གོ་
མིས་སྟོན་པ་ཉིད་ཀྱིས་རྫོགས་པར་བཞེད་དོ། །དེ་ལ་འདིར་ཕམ་པ་ལྟ་བུ་ཞེས་པ་ནི། ཉན་ཐོས་
ཀྱི་ཕམ་པ་དང་འདྲ་བས་བཤད་ཀྱི། བྱང་སེམས་ཀྱི་ཕམ་འདྲར་བཤད་པ་ནི་མ་ཡིན་ཏེ། བསླབ་
བཏུས་ལས་བཤད་པ་ལྟར་ཕམ་པ་ཡིན་པའི་ཕྱིར་རོ། །འོ་ན་འདི་རྩ་ལྟུང་བཞི་མ་ཡིན་ནམ། ཇི་
ལྟར་བསྟོད་པའམ་སྨོད་པ་སོགས་གང་རུང་ཡང་རྩ་ལྟུང་དུ་བྱས་ནས་བརྒྱད་དུ་འཆད་ཅེ་ན།
བྱང་ས་ལས། ཁྲོས་པས་སེམས་ཅན་རྡེག་པ་དང༌། །གཞན་གྱིས་བཤགས་ཀྱང་མི་ཉན་དང་།།
ཞེས་པ་གོང་འོག་ཟློག་ནས་རྩ་ལྟུང་སོ་སོར་བྱས་པ་དང་། མི་ཉན་པ་ལ་འདིར་ཡང་རྩ་ལྟུང་ཞེས་
པས་སྔ་མ་ཡང་རྩ་ལྟུང་དུ་བསྟན་པས་གཞན་རྣམས་ཀྱང་མཚོན་པ་ཡིན་ནོ། །དེས་ན་བསམ་
པའི་སྒོ་ནས། རྙེད་བཀུར་ལ་ཆགས་པ་དང༌། ལོངས་སྤྱོད་ལ་སེར་སྣ་དང༌། གཞན་ལ་ཁྲོ་བ་
དང༌། ཆོས་ལ་ལོག་པར་སྒྲུབ་པའི་ཕམ་པ་བཞི་ཡིན་ཡང་སྦྱོར་བའི་སྒོ་ནས་བདག་ལ་བསྟོད་པ་
དང༌། གཞན་ལ་སྨོད་པ་དང༌། ཆོས་མི་སྟེར་བ་དང་། ནོར་མི་སྟེར་བ་དང༌། གཞན་ལ་འཚོག་
པ་དང་། བཤགས་ཀྱང་མི་ཉན་པ་དང་། ཐེག་ཆེན་སྤོང་བ་དང་། དམ་ཆོས་འདྲར་སྣང་སྟོན་པ་
དེ་བརྒྱད་ཡིན་ཏེ། འཇིགས་མེད་དང་རྒྱ་མཚོ་སྤྲིན་ལ་སོགས་པས་ཀྱང་། དེ་ལྟར་བཤད་དོ།།
འོ་ན་བདག་ལ་བསྟོད་ཅིང་གཞན་ལ་སྨོད་ཅེས་པ་དང་། ཆོས་འདོད་པ་ལ་སྦྱིན་མི་བྱེད། །ཅེས་
པ་དང༌། ནོར་འདོད་པ་ལ་སྦྱིན་མི་བྱེད། །ཅེས་པ་དང་། གཤེ་ལ་ལན་དུ་གཤེ་ལ་སོགས།།
ཞེས་པ་དང༌། ཕ་རོལ་བཤད་ཀྱིས་ཆགས་པ་སྤོང་། །ཞེས་པ་དང་། ཐེག་པ་ཆེན་པོ་སྤོང་བར་
བྱེད། །ཅེས་པ་དང༌། བརྩོན་མིན་ཕྱི་རོལ་བསྟན་བཅོས་བརྩོན། །ཞེས་པ་རྣམས་ཉེས་བྱས་སུ་
，
T
，
I
-
，
2 7 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤད་པ་དང་འགལ་ལོ་ཞེ་ན། འདི་ལ་ཁ་ཅིག་ཉེས་བྱས་ཀྱི་ཆོས་ནོར་མི་སྟེར་བ་ལ་སེར་སྣའི་
ཀུན་སློང་མེད་པ་དང༌། བཤགས་སྦྱང་མི་ལེན་པ་ལ་འཁོན་འཛིན་མེད་པ་དང༌། ཕྱི་རོལ་གྱི་
བསྟན་བཅོས་ལ་བརྩོན་པ་དང་དགའ་བས་བརྩོན་པ་ཡིན་གྱི། གཞན་འཛུད་པ་མ་ཡིན་པས་
སྐྱོན་མེད་དོ། །ཞེས་ཟེར་རོ། །དེ་ནི་མ་ཡིན་ཏེ། བདག་བསྟོད་གཞན་སྨོད་སོགས་ཀྱི་ཉེས་བྱས་
དེ་རྣམས་ཀུན་ནས་མནར་སེམས་སམ། ཁོང་ཁྲོ་བའི་སེམས་ཀྱིས་ཉོན་མོངས་ཅན་གྱི་ཉེས་པར་
འགྱུར་བར་གསུངས་ལ། ཁྲོ་བ་ལས་སེར་སྣ་ཉེས་པ་ཆེ་བའི་རྒྱུ་མཚན་མེད་པ་དང་། སེར་སྣ་
དྲག་པོས་ཆོས་ནོར་མི་སྟེར་ནའང་རྩ་ལྟུང་དུ་འགྱུར་ན། བྱང་ཆུབ་སེམས་དཔའི་བསླབ་པའི་
སྐབས་འདིར། ཁྲོ་བ་དྲག་པོས་མ་བྱིན་པར་ཤིན་ཏུ་ཡང་འགྱུར་བའི་ཕྱིར་དང་། ནམ་མཁའི་
སྙིང་པོའི་མདོར། བདག་བསྟོད་གཞན་སྨོད་ཀྱི་ རྒྱུའི་གཙོ་བོ་ཕྲག་དོག་ཏུ་གསུངས་པས་ན།
ཆགས་སོགས་ཁོ་ན་འདི་རྣམས་ཀྱི་རྒྱུ་སོ་སོར་མ་ངེས་པའི་ཕྱིར་དང༌། བཤགས་སྦྱང་མི་ལེན་
པའི་ཉེས་བྱས་ལ་འཁོན་འཛིན་མེད་པའི་རྒྱུ་མཚན་འགའ་ཡང་མེད་པའི་ཕྱིར་དང༌། འཁོན་
འཛིན་རྩ་བ་ཁོ་ནའི་ཡིན་ན། ཁྲོས་པའི་སེམས་ཀྱིས་རྗེས་སུ་འཇུག །ཅེས་པས་ཁྲོ་བ་སྙིང་ལ་
འཛིན་པར་བཞེད་པ་དང་འགལ་བའི་ཕྱིར་དང་། ལྟ་ངན་དྲག་པོ་མུ་སྟེགས་ཀྱི་ཆོས་ལ་བརྩོན་ན་
དོན་གྱིས་ཐེག་ཆེན་སྤངས་པ་ཡིན་པས་གཞན་ལ་མ་བསྟན་ཀྱང་རྩ་ལྟུང་དུ་འགྱུར་བའི་ཕྱིར་རོ།།
འོ་ན་ཇི་ལྟར་ཞེ་ན། ཡན་ལག་གི་སྐབས་སུ་བཤད་པའི་བདག་བསྟོད་ལ་སོགས་པ་དེ་རྣམས་ནི་
རྒྱུ་རྙེད་བཀུར་ལ་ཆགས་པ་ལ་སོགས་པའི་དབང་གིས་འབྱུང་བར་མ་ངེས་པ་དང་། བྱུང་དུ་ཆུག་
ཀྱང་ཉོན་མོངས་དྲག་པོ་ལས་བྱུང་བ་མི་འཛིན་པའི་ཕྱིར་སྐྱོན་མེད་པ་ཡིན་ནོ། །འོ་ན་བདག་
བསྟོད་ལ་སོགས་པ་དེ་དག་ཟག་པ་ཆུང་འབྲིང་གང་རུང་དུ་འགྱུར་རོ་ཞེ་ན། འགྱུར་ཏེ། གཅིག་
གི་མདུན་དུ་ལྷག་མ་རྣམས། །ཞེས་པ་ཡན་ལག་གི་སྡེ་ཚན་གྱི་ཉེས་པ་རྣམས་ཟག་པ་ཆུང་ངུར་
དོན་གྱིས་བཞེད་པའི་ཕྱིར་དང་། བདག་བསྟོད་སོགས་ནི། ཕམ་པའི་སྡེ་ཚན་དང་། ཡན་ལག་
2 7 8



，
，
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
གི་སྡེ་ཚན་གྱི་ཆོས་ཐུན་མོང་བ་ཡིན་པས་འགལ་བ་ཡང་མེད་པའི་ཕྱིར་རོ། །རྩ་བའི་ལྟུང་བ་
བཤད་ཟིན་ཏོ། །
ཡན་ལག་གི་ལྟུང་བ་ལ་སྡོམ་པ་དང༌། དགེ་བ་ཆོས་སྡུད་དང༌། སེམས་ཅན་དོན་
བྱེད་ཀྱི་མི་མཐུན་ཕྱོགས་གསུམ་ལས། སྡོམ་པ་ནི་ཕལ་ཆེར། ཉན་ཐོས་ཀྱི་སོ་ཐར་དང་མཐུན་
པས་མ་བཤད་དོ། །དགེ་བ་ཆོས་སྡུད་ལ་དྲུག་ལས། སྦྱིན་པའི་མི་མཐུན་ཕྱོགས་ལ། སྦྱིན་པའི་
གཙོ་བོ་མི་སྒྲུབ་པ་ནི། དཀོན་མཆོག་གསུམ་ལ་གསུམ་མི་མཆོད། །ཅེས་པ་སངས་རྒྱས་དང་།
ཆོས་དཀོན་མཆོག་དངོས་སམ། སྐུ་གསུང་གི་རྟེན་དང་དགེ་འདུན་རྣམས་གང་ཡང་རུང་བ་ལ།
ཐ་ན་བསྟོད་ཕྱག་གམ། ཡོན་ཏན་དྲན་པའི་དང་བ་ཙམ་ཡང་མེད་པར་ཉིན་མཚན་འདའ་བར་
བྱེད་ན་རང་བཞིན་གྱིས་ཉེས་པ་དང་བཅས་པའི་འགལ་བ་གཉིས་ཀ་འབྱུང་སྟེ། མ་གུས་པ་དང་།
སྙོམས་ལས་དང༌། ལེ་ལོས་ཉེས་པ་བྱུང་ན། ཉོན་མོངས་ཅན་གྱི་ཉེས་པར་འགྱུར་ལ། བརྗེད་
ངས་པས་བྱུང་ན། ཉོན་མོངས་ཅན་མ་ཡིན་པའི་ཉེས་པར་འགྱུར་རོ། །དེ་དག་ནི་ཡོངས་སུ་
གྲགས་པ་ལྟར་ཐར་པའི་གགས་བྱེད་པ་ཉོན་མོངས་པ་ཅན། ཐམས་ཅད་མཁྱེན་པའི་དགག་
བྱེད་པས་ཕྱེ་བ་ཉོན་མོངས་པ་ཅན་མ་ཡིན་པའི་ཉེས་པའོ། །གལ་ཏེ་ཡན་ལག་འོག་མ་རྣམས་
སུ༑ སྙོམས་ལས་དང་ཉོན་མོངས་པ་ཅན་མ་ཡིན་པར་གསུངས་ལ། འདིར་ཉོན་མོངས་ཅན་དུ་
གསུངས་པ་ཇི་ལྟར་ཞེ་ན། ཁ་ཅིག་ན་རེ། འདིར་གཞི་ཆེན་པོ་ལས་ངེས་པར་བྱ་བ་ལས་འདས་
པའོ། །ཞེས་ཟེར་རོ། །དེ་ནི་མ་ཡིན་ཏེ། བརྗེད་ངས་ཀྱིས་མ་མཆོད་པ་ན་ཡང་གཞི་ཆེན་པོ་ལས་
ངེས་པར་བྱ་བ་ལ་འདས་པ་ཡིན་པས་ཉོན་མོངས་པ་ཅན་དུ་འགྱུར་བའི་ཕྱིར་རོ། །འོ་ན་ཇི་ལྟར་
ཞེ་ན། དཀོན་མཆོག་ལ་མི་མཆོད་པ་ནི། གཙོ་བོར་ཀུན་ནས་མནར་སེམས་སོགས་ལས་མ་
ཡིན་གྱི། སྙོམས་ལས་ལེ་ལོས་འབྱུང་ལ་མ་བརྗེད་བཞིན་དུ་དེ་དག་གི་དབང་གིས་མི་མཆོད་པ་
ནི༑ མི་དད་པ་ཉེ་བར་ལེན་པ་ཡིན་པའི་ཕྱིར་རོ། །སེམས་འཁྲུགས་པས་སྨྱོ་བ་སོགས་ལ་ནི།
2 79



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསླབ་པ་དང་འགལ་བའི་ཉེས་པ་མེད་དོ། །འདིར་ནི་སེམས་ཀྱི་དང་བ་ཙམ་ཡང་མེད་པའི་
ལྟུང་མེད་དུ་འགྱུར་བའི་དགོས་པ་དང་རྒྱུ་མཚན་ཅི་ཡང་མེད་པས་ནད་པ་ལ་སོགས་པའི་ལྟུང་
མེད་ཡན་ལག་གཞན་མ་སྨོས་སོ། །སྦྱིན་པའི་འགལ་རྐྱེན་སྒྲུབ་པ་ནི། འདོད་པའི་སེམས་ཀྱི་
རྗེས་སུ་འཇུག །ཞེས་པ་སྟེ་འདོད་པ་ཆེ་བ་དང་། ཆོག་མི་ཤེས་པ་དང་། རྙེད་བཀུར་ལ་ཆགས་
པ་སྟེ། ཟང་ཟིང་འདོད་པའི་སེམས་དང་དུ་ལེན་པར་བྱེད་ན་སྔར་ལྟར་རང་བཞིན་དང་བཅས་
པའི་སྐྱོན་གཉིས་ཀ་འབྱུང་བས། ཉོན་མོངས་པ་ཅན་གྱི་ཉེས་པར་འགྱུར་ཏེ། འདི་ཡིད་གཉིས་
ཀྱི་ཉོན་མོངས་ཡིན་པས་ཉོན་མོངས་ཅན་མ་ཡིན་པ་དང༌། ཉེས་མེད་མེད་དེ། ཐམས་ཅད་དུ་
ཡང་ཤེས་པར་བྱའོ། །ཉེས་པ་དེ་སྤང་བའི་འབད་པ་ཆེན་པོ་བྱས་ཀྱང་དབང་མེད་དུ་བྱུང་ན།
བཅས་པའི་ཉེས་པ་མེད་དོ། །རིམ་གྲོ་མི་བྱེད་པ་ནི། བྱང་སེམས་རང་ལས་སྡོམ་པ་རྒན་ཞིང་
ཡོན་ཏན་དང་ལྡན་པས་བཀུར་སྟི་བྱ་བར་འོས་པས་ཆོས་དང་མཐུན་པ་མཐོང་ན། ང་རྒྱལ་གྱིས་
ནོན་ནམ། གནོད་པ་བྱེད་བཞིན་པའི་ཀུན་ནས་མནར་སེམས་སམ། གནོད་པ་བྱེད་འདོད་པའི་
ཁོང་ཁྲོ་དང༌། ཡང་གིས་བསྡུས་པ་ཕྲག་དོག་ཀྱང་རུང༌། ལྡང་བ་དང༌། གདན་སྟོབ་པ་ལ་
སོགས་པས་གུས་པར་མི་བྱེད་པ་དང༌། ཆོས་ཀྱི་སྐབས་མི་འབྱེད་པ་ནི། གཞན་དག་རང་ལ་
སྲོང་པོར་སྨྲ་ཞིང་། ནད་འདྲི་སོགས་ཀུན་ཏུ་སྨྲ་ལ། ཡང་དག་པར་དགའ་བར་བྱེད་ཅིང༌། ཆོས་
ཀྱི་ཚིག་དོན་འདྲི་བ་ལ་ང་རྒྱལ་སོགས་བཞི་པོ་དེ་དག་གང་རུང་གི་སྒོ་ནས་ཇི་ལྟར་ཡིན་པ་ལྟར་
རིགས་པའི་ཚུལ་གྱིས་ཚིག་སླར་རྫོགས་པར་མི་བྱེད་ན་སྐྱོན་གཉིས་ཀར་འགྱུར་ཏེ། ཉོན་མོངས་
པ་ཅན་གྱི་ཉེས་པར་འགྱུར་རོ། །དེ་ལ་སྤྱིར་ཁོང་ཁྲོ་ཡང་མནར་སེམས་ཡིན་པར་མངོན་པ་ལས་
བཤད་ཀྱང༌། འདིར་གཉིས་སུ་ཕྱེ་བ་ན། ཀུན་ནས་མནར་སེམས་ནི། གནོད་པ་བྱེད་བཞིན་
པའི་ཁྲོ་བ་ཡིན་ཏེ། འོག་ཏུ་བྱང་སར་ཀུན་ནས་མནར་སེམས་ཤིང་གཞན་ལ་ཐོ་འཚམ་པ་ཞེས་
འབྱུང་བ་ལྟར་རོ། །དེ་ལ་གཞན་དོན་ཁྱད་པར་དུ་བྱེད་པ་ཉམས་པའི་གཙོ་བོ་ནི་སྡང་བ་ཉིད་
་་
2 80.



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ཡིན་པས། གཞུང་ཟོར་ཡངས་པར་བྱ་བའི་ཕྱིར་ཀུན་ནས་མནར་སེམས་གསུམ་ལ་སྡང་བ་ཞེས་
བཤད་པར་བྱའོ། །ཡང་ཉེས་པ་དེ་དག་སྙོམས་ལས་དང་། ལེ་ལོ་དང༌། ལུང་མ་བསྟན་དང༌།
བརྗེད་ངས་ཀྱིས་བྱས་ན་ཉོན་མོངས་ཅན་མ་ཡིན་པའི་ཉེས་པར་འགྱུར་རོ། །འདི་མན་ཆད་
ཐམས་ཅད་སེམས་འཁྲུགས་པ་དང་། སེམས་མེད་པ་དང་། ན་བས་མ་ནུས་པ་ལ་བཅས་པའི་
ཉེས་པ་མེད་ཅིང་། བྱམས་སྙིང་རྗེ་ལ་སོགས་པ་དགེ་བའི་སེམས་འབའ་ཞིག་གིས་བྱས་ན་ཉེས་
པ་གཏན་མེད་ལ། དགེ་བའི་སེམས་ཀྱང་ཐབས་དེས་སེམས་ཅན་དག་འདུལ་ཞིང་། དགེ་བ་ལ་
འགོད་པ་དང༌། རང་གི་ཆོས་ཀྱི་དོན་དེ་དང་མཉམ་པའམ། ལྷག་པས་བྲེལ་བ་དང༌། སྲོག་ལ་
སོགས་པའི་བར་ཆད་ཆེན་པོ་འབྱུང་བའམ། འབྱུང་བར་དོགས་པ་དང་། ཡུལ་ཁྱད་པར་ཅན་
གཞན་ཆེས་མང་བའི་སེམས་བསྲུང་བ་དང༌། དགེ་འདུན་གྱི་ནང་ཁྲིམས་བསྲུང་བ་ལ་ཉེས་པ་
མེད་དོ། །དགེ་བའི་སེམས་འདི་རྣམས་ནི། ཡིད་ཁོ་ནའི་ལས་སམ། ཡིད་ཁོ་ནའི་ཉེས་པར་
འགྱུར་བ་རྣམས་ལ་མེད་དེ། དེ་ལ་ཕ་རོལ་དང་ཕྱིར་མི་སློབ་པ་དང་། སེམས་ཅན་གྱི་དོན་ལ་
སྙིང་ལས་ཆུང་བ་དང་། འཚོ་བ་ལོག་པ་དང་དུ་ལེན་པ་དང༌། འཁོར་བ་གཅིག་པུ་བགྲོད་པར་
སེམས་པ་དང་། ཁྲོ་བའི་སེམས་ཀྱི་རྗེས་སུ་འཇུག་པ་དང༌། རྙེད་བཀུར་འདོད་ཕྱིར་འཁོར་
རྣམས་བསྡུད་པ་དང་། བསམ་གཏན་གྱི་སྒྲིབ་པ་སྤོང་བར་མི་བྱེད་པ་དང་། བསམ་གཏན་གྱི་རོ་
ལ་ཡོན་ཏན་དུ་ལྟ་བ་དང་། རང་ཚུལ་ཡོད་བཞིན་དེ་ལ་བརྩོན་པ་དང་། བརྩོན་པར་བྱས་ཀྱང་
དེ་ལ་དགའ་བ་དང༌། ཐེག་པ་ཆེན་པོ་སྐུར་བས་སྤོང་བར་བྱེད་པ་དང༌། དེ་ལ་སྨོད་ཅིང་ཡི་གེ་
བརྟེན་པ་དང་། དེ་རྣམས་ལ་ནི་སྙོམས་ལས་ལ་སོགས་ཉོན་མོངས་པ་ཅན་མ་ཡིན་པ་ཡང་མེད་
དེ༑ ཉོན་མོངས་པ་ཅན་ཉིད་ཡིན་པས་སོ། །འོན་ཏེ་འབད་པ་ཆེན་པོ་སྐྱེད་ཀྱང་ཉོན་མོངས་པ་
དབང་མེད་དུ་འབྱུང་བ་ན། བཅས་པའི་ཉེས་པ་མེད་དོ། །ཡིད་ཀྱི་མ་གཏོགས་པ་རྣམས་ལ་
སྙོམས་ལས་ལ་སོགས་པ་ཉོན་མོངས་པ་ཅན་མ་ཡིན་པའི་ཉེས་པར་འགྱུར་རོ། །ཡང་ཡང་གུས་
T
.
-
，
2 8 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་མེད་པ་དང་། ལན་མི་འདེབས་པའི་སྐབས་འདིར། ཆོས་ཀྱི་དོན་གྱིས་བྲེལ་བ་ཐམས་ཅད།
ཡུལ་དེ་གཉིས་མ་ཡིན་པའི་གང་ཟག་ལ་སྨྲ་བ་ལ་སོགས་པས་དགའ་བར་བྱེད་པའི་དུས་དང་།
རང་ཉིད་གཞན་ལ་ཆོས་སྟོན་པའམ། འབེལ་གཏམ་ལ་བརྩོན་པ་དང་། རང་ཉིད་ལ་གཞན་
དག་ཆོས་སྟོན་པའམ། འབེལ་གཏམ་ཉན་པའི་དུས་རྣམས་ཏེ། དེར་ཉེས་པ་མེད་དོ། །གཞན་
གྱི་སྦྱིན་ཡུལ་མི་བྱེད་པ་ནི། གཞན་དག་གིས་ཁྱིམ་དེ་ཉིད་དུའམ། གཙུག་ལག་ཁང་གཞན་
ནམ། ཁྱིམ་གཞན་དུ་མགྲོན་དུ་བོས་པ་ལས། སྡང་བས་མི་འགྲོ་ཞིང་བདག་གིར་མི་བྱེད་ན་
ཉོན་མོངས་ཅན་ནོ། །གཞན་ལ་ སྔར་ཁས་བླངས་ཟིན་ན་ཉེས་པ་མེད་དོ། །ཐོ་འཚམ་པའི་
བསམ་པས་བོས་པར་རིག་ན་ཉེས་པ་མེད་དོ། །འདི་ཐམས་ཅད་ལ་ཁྱད་པར་གཞན་ནི་བཤད་
ཟིན་པས་བཤད་པར་མི་བྱའོ། །གཞན་དག་གསེར་ལ་སོགས་པ་མང་དུ་སྟབས་པ་ལས། སྡང་
བས་མི་ལེན་ན་ཉོན་མོངས་ཅན་ནོ། །བདག་ཉིད་སེམས་ཆགས་པར་འགྱུར་བ་མཐོང་བ་དང་།
སྦྱིན་བདག་འགྱོད་པའམ། ཕོངས་པར་གྱུར་པའི་དོགས་པའམ་དཀོར་ཡིན་པར་དོགས་ན་ལྟུང་
བ་མེད་དེ། བར་ཆད་དུ་དོགས་པའི་ཁྱད་པར་དཀའ་བ་བཤད་པའོ། །གཞན་ལ་ཆོས་སྦྱིན་པར་
མི་བྱེད་པ་ནི། གཞན་ཆོས་འདོད་པ་ལ་སྡང་བས་མ་བྱིན་ན་ཉོན་མོངས་ཅན་ནོ། །མུ་སྟེགས་
ཅན་གླགས་ ཚོལ་བས། མ་གུས་ཤིང་ཞེ་ས་མེད་པས། སྣོད་མ་ཡིན་པའམ། སྣོད་མིན་ལ་
འཕེལ་དུ་དོགས་ན་ཉེས་པ་མེད་དོ། །ཚུལ་ཁྲིམས་ཀྱི་མི་མཐུན་ཕྱོགས་ལ་རྩ་བའི་སྙིང་རྗེ་
ཉམས་པ་ནི། ཚུལ་ཁྲིམས་འཆལ་རྣམས་ཡལ་བར་དོར་རོ། །ཞེས་པ་སྟེ། ཚུལ་ཁྲིམས་འཆལ་
བ་རྣམས་སྡང་བས་ཡལ་བར་འདོར་བའམ། ཁྱད་དུ་གསོད་ན་ཉོན་མོངས་ཅན་ནོ། །གཞན་
འཆོས་མཁན་མཐོང་ན་ཡལ་བར་འདོར་བ་ཙམ་བྱེད་ཀྱི། ཁྱད་དུ་མི་གསོད་ན་ཉེས་པ་མེད་དོ།།
སྡོམ་པ་ཐུན་མོང་བ་ཉམས་པ་ནི། ཉན་ཐོས་ཀྱི་སོ་ཐར་ལས་ཕ་རོལ་དད་པར་བྱ་བའི་ཕྱིར།
གཞན་དོན་དུ་བཅས་པ་གཞན་ལ་ཡུན་དུ་གནོད་པ་གཞི་བཅས་ལས་ལྡོག་པ་ལ། ཉན་ཐོས་
28 2



-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
དང་མཚུངས་པར་མི་སློབ་ན་ཉོན་མོངས་ཅན། དེ་ཡང་རྩ་ལྟུང་སྤྱད་ན་ནི། འདིའི་སོ་སོ་ཐར་
པའི་རྩ་ལྟུང་དུ་འགྱུར་རོ། །སྡོམ་པ་ཐུན་མོང་མིན་པ་ཉམས་པ་ནི། སེམས་ཅན་དོན་ལ་བྱ་བ་
ཆུང་། །ཞེས་པ་སྟེ། སོ་ཐར་ལས་ཉན་ཐོས་སེམས་ཅན་གྱི་དོན་ཉུང་ཞིང་། བྱ་བ་ཆུང་ལ་སྙིང་
ལས་ཆུང་ངུར་གནས་པ་ལས་བརྩམས་ཏེ། རང་དོན་དུ་བཅས་པ་ལ་ཉན་ཐོས་དང་མཚུངས་
པར་སེམས་ཅན་ལ་སྡང་བས་སློབ་ན་ཉོན་མོངས་ཅན་ནོ། །འདིར་ཁ་ཅིག་བཅས་པའི་ཁ་ན་མ་
ཐོ་བ་ལ་ཉན་ཐོས་དང་མཚུངས་པ་དང་། རང་བཞིན་ཁ་ན་མ་ཐོ་བ་ལ་ཉན་ཐོས་དང་མཚུངས་
པར་མི་སློབ་ཅེས་པ་ནི་བྱང་སར། རང་བཞིན་གྱི་ཁ་ན་མ་ཐོ་བ་དང་བཅས་པ་ཐབས་མཁས་
པས་སྤྱད་ན་ཉེས་པར་མི་འགྱུར། ཞེས་པས་འཁྲུལ་བར་ཟད་ཀྱི། དེ་ལྟར་མི་རིགས་པ་ནི། རང་
དོན་དུ་ནི་རང་བཞིན་གྱི་ཁ་ན་མ་ཐོ་བ་ཉིད་བྱང་ཆུབ་སེམས་དཔའ་ལ་ཡང་སྡིག་ཆེ་ལ། གཞན་
དོན་དུ་ནི་བཅས་པའི་ཁ་ན་མ་ཐོ་བ་ལ་ཡང་མཚུངས་པར་མི་སློབ་པའི་ཕྱིར་ཏེ། བྱང་ས་ལས།
བྱང་ཆུབ་སེམས་དཔའ་གཞན་གྱི་དོན་ལྷུར་ལེན་པས། གཞན་གྱི་དོན་ལས་བརྩམས་ཏེ། དོན་
ཉུང་ཞིང་བྱ་བ་ཉུང་ལ། སྙིང་ལས་ཆུང་ངུར་གནས་པ་ནི་མཛེས་པ་མ་ཡིན་ཏེ། འདི་ལྟར་བྱང
ཆུབ་སེམས་དཔའ་གཞན་གྱི་དོན་དུ། གོས་བརྒྱ་རེད་སྟོང་རྙེད་དང་། ཉེ་དུར་མི་འོང་བའི་བུམ་
ཟེ་དང་། ཁྱིམ་བདག་རྣམས་ལ་བཙལ་བར་བྱ་སྟེ། སྐབས་འབྱེད་པ་ཞིག་ཡོད་ན་ཡང་། སེམས་
ཅན་དེ་དག་གིས་ཆོག་གམ་མི་ཆོག་བརྟགས་ནས། ཇི་ཙམ་དགོས་པ་བླང་བར་བྱའོ། །གོས་
རྣམས་ཇི་ལྟ་བ་བཞིན་དུ་ལྟུང་བཟེད་རྣམས་ཀྱང་དེ་དང་འདྲའོ། །ཇི་ལྟར་བཙལ་བར་བྱ་བ་
བཞིན་དུ། གོས་ཉིད་ཀྱི་རྒྱུ་སྐུད་པ་བླངས་པ་ཉེ་དུར་མི་འོང་བའི་ཐ་ག་པ་ལ་ཐགས་སུ་བཞུགས་
པ་ལ་ཡང་དེ་དང་འདྲའོ། །གཞན་དག་གི་དོན་དུ་མོན་དར་གྱི་མལ་སྟན་བརྒྱ་རྙེད་དང་། སྟན་དུ་
གདིང་བ་བརྒྱ་རྙེད་ཀྱང་སྟབས་པར་བྱའོ། །གསེར་དངུལ་སྲང་བྱེ་བ་ཕྲག་འབུམ་ལས་ལྷག་པ་
ཡང་བདག་གིར་བྱའོ། །ཞེས་བཅས་པའི་ཁ་ན་མ་ཐོ་བ་ལ་ཡང་མཚུངས་པར་མི་བྱེད་དེ།
2 83



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་དོན་དུ་ཙབ་དཀྲོལ་གྱི་སྤྱོད་པ་སྣ་ཚོགས་པ་ཡང་བྱེད་ན། ས་རྐོ་དང་མེ་རེག་ལ་སོགས་
པའི་བར་ལྟ་ཅི་སྨོད་དགོས། འོ་ན་ཐུན་མོང་མ་ཡིན་པ་ལ་ཇི་ལྟར་སློབ་ན། སྙིང་རྗེར་བཅས་ན་
མི་དགེ་མེད། །ཅེས་པ་སྟེ། གསོད་པ་སོགས་ལུས་ངག་གི་ལས་བདུན་བྱས་ན། སེམས་ཅན་
མང་པོ་ལ་ཕན་པ་དང༌། བདེ་བར་མཐོང་བ་དང་། ཁྱད་པར་སེམས་ཅན་དེ་ཉིད་ལ་ཕན་པར་
མཐོང་བ་དང་། གསོད་པ་སོགས་མ་བྱས་ན། སེམས་ཅན་དེ་ཉིད་ཀྱི་བསོད་ནམས་མ་ཡིན་པ་
མང་དུ་འཕེལ་བར་མཐོང་ནས། རྒྱུའི་ཀུན་སློང་སྙིང་རྗེ་འབའ་ཞིག་གིས་ཀུན་ནས་བླང་སྟེ།
དུས་ཀྱི་ཀུན་སློང་དགེ་བའམ། ལུང་མ་བསྟན་ཁོ་ན་ལ་གནས་ཀྱི། ཉོན་མོངས་ཅན་དང་མ་
འདྲེས་པས་མིའམ་མི་མ་ཡིན་པ་གསོད་པ་དང་། དགེ་བ་སེམས་ཅན་ཐམས་ཅད་ཐུན་མོང་དུ་
བསྔོ་བ་དང༌། ནོར་མང་ཉུང་གང་ཡིན་པ་རྐུ་བའམ་འཕྲོག་པ་དང་མ་བྱིན་པར་བླངས་ནས་དགེ་
བ་ལ་སྦྱོར་ཞིང་དེ་ཡང་སེམས་ཅན་ཐམས་ཅད་ཐུན་མོང་དུ་བསྔོ་བ་དང་། མི་ཚངས་པར་སྤྱད་
ནས་དབང་དུ་གྱུར་པས་དགེ་བ་ལ་སྦྱོར་ཞིང་། དེ་ཡང་སེམས་ཅན་ཐམས་ཅད་ཐུན་མོང་དུ་བསྔོ་
བ་དང༌། སེམས་ཅན་མང་པོའི་སྲོག་ཐར་པ་དང་། དད་པར་བྱ་བ་ལ་སོགས་པའི་ཕྱིར་རྫུན་ཅི་
ཡང་རུང་བ་སྨྲས་པས་དབང་དུ་བྱས་ཏེ་དགེ་བ་ལ་སྦྱོར་ཞིང་བསྔོ་བ་དང་། དེ་བཞིན་དུ་སྡིག་
པའི་གྲོགས་པོ་དང་བྲལ་བའི་ཕྱིར་ཕྲ་མ་དང་། ལོག་པར་ཞུགས་པ་ཚར་བཅད་ཅིང་དེས་འདུལ་
བར་མཐོང་ནས་ཚིག་རྩུབ་པོ་སྨྲ་བ་དང་། གླུ་གར་དང་། རྩེད་འཇོ་དང་། ཆགས་པའི་གཏམ་ལ་
སོགས་པ་ཚིག་འཁྱལ་སྣ་ཚོགས་ཀྱིས་མགུ་ཞིང་། དབང་དུ་བྱས་ཏེ་དགེ་བ་ལ་སྦྱོར་བར་བྱེད་ན་
རྩ་ལྟུང་སོགས་ལྟུང་བ་མི་བྱུང་བར་མ་ཟད་བསོད་ནམས་ཚད་མེད་པ་བསྐྱེད་པར་བྱེད་དོ།།
འོན་ཀྱང་འཇིག་རྟེན་གྱི་ངོར་ཉན་ཐོས་ཀྱི་རབ་ཏུ་བྱུང་བའི་བསྟན་པ་མི་འཇིག་པར་རྗེས་སུ་
བསྲུངས་པས་ནི། མི་ཚངས་སྤྱོད་རྣམ་པ་ཀུན་ཏུ་མི་བྱ་སྟེ། མི་ཚངས་སྤྱོད་ནི་ཁྱིམ་པ་ལས་འབྱེད་
བྱེད་ཐུན་མོང་མ་ཡིན་པ་ཡིན་པས། དེ་ལ་ཁྱིམ་པ་རྣམས་ཆེས་མི་མགུ་ཞིང་། རབ་ཏུ་བྱུང་བ་མ་
ཀ་
2
8 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ཡིན་པར་སེམས་པའི་ཕྱིར་རོ། །ཐེག་ཆེན་ལ་ནི་གཞན་དོན་དབང་བཙན་པས་སེམས་ཀྱི་རབ་
ཏུ་བྱུང་བ་བསྲུང་བས་དེ་ལྟར་མི་ཚངས་སྤྱོད་བྱ་བ་ཁོ་ན་སྟེ། གཞན་དུ་ན་སེམས་ཀྱི་རབ་བྱུང་
ཉམས་པར་འགྱུར་བའི་ཕྱིར་རོ། །དེ་རྣམས་ཀྱང་བསླབ་པ་མ་ཕུལ་བར་སྤྱད་ན་ནི་ལྟུང་བའི་
གཟུགས་བརྙན་དུ་འགྱུར་ལ། བསླབ་པ་ཕུལ་ན་ནི་ལྟུང་བའི་གཟུགས་བརྙན་དུ་ཡང་མི་འགྲོ་
ཞིང༌། གང་ཞིག་མ་སྤྱད་ན་བསྟན་པའམ། སེམས་ཅན་མང་པོ་ཉམས་པར་མཐོང་ལ། ཁྱད་
པར་སེམས་ཅན་དེ་ཉིད་སྡིག་པ་མི་ཟད་པར་སྐྱེ་བ་མཐོང་བཞིན་དུ། སྙིང་རྗེ་མེད་པར་རང་དོན་
ཙམ་དུ་སྲོག་གཅོད་སོགས་མི་བྱེད་པ་ནི་ལྟུང་མེད་ཀྱི་གཟུགས་བརྙན་ཡིན་གྱི། ལྟུང་བ་ཆེན་
པོར་འགྱུར་རོ། །འོ་ན་ཉན་ཐོས་ཀྱི་རབ་བྱུང་ནི། སྲོག་གཅོད་སོགས་ཀྱི་རྩ་ལྟུང་གིས་ཀྱང་
འཇིག་པ་མ་ཡིན་ནམ། ཅིའི་ཕྱིར་མི་ཚངས་སྤྱོད་ཉིད་ཁྱད་པར་དུ་སྨོས་ཤེ་ན། ཁ་ཅིག་ན་རེ།
སྲོག་གཅོད་སོགས་གསུམ་གྱི་ལས་ལམ་གྱིས་ཕམ་པར་མ་ངེས་ལ། མི་ཚངས་སྤྱོད་ཀྱི་ཉེས་
པས་སྐྱོན་མེད་དོ་ཞེས་ཟེར་རོ། །དེ་ཡང་གྱི་ན་སྟེ། ལྷག་བསམ་དག་པས་མི་བསད་པ་སོགས་
གནང་བར་ཁས་བླངས་པ་དང་འགལ་ཞིང་། འཁྲིག་པའི་བསམ་པས་གཞན་གྱི་ཡན་ལག་གང་
ལ་ཁུ་བ་འབྱིན་ཡང་མི་ཚངས་སྤྱོད་ཀྱི་ལས་ལམ་ཡིན་པས། རྩ་ལྟུང་དུ་འགྱུར་བ་དང༌། ཉན་
ཐོས་ཀྱི་རབ་བྱུང་གི་བསྟན་པ་མི་འཇིག་པར་འདོད་པས་མི་གསོད་པ་སོགས་པ་མི་བྱའོ། །ཞེས་
འཆད་པའི་རྒྱུ་མཚན་ཡང་མེད་པའི་ཕྱིར། ཡོད་ན་མི་ཚངས་སྤྱོད་བྱེ་བྲག་ཏུ་བཀར་བ་དགོས་པ་
མེད་པའི་ཕྱིར་རོ། །དེས་ན་མི་ཚངས་སྤྱོད་ནི། ཁྱིམ་པ་ལས་འབྱེད་བྱེད་ཐུན་མོང་མ་ཡིན་པས་
དེ་སྐད་དུ་སྨྲས་སོ། །འོ་ན་སྲོག་གཅོད་པ་ལ་སོགས་པ་རྣམས་སྡོམ་ལྡན་སྙིང་རྗེ་ཅན་ཐམས་ཅད་
ལ་གནང་ངམ་ཞེ་ན། ཁ་ཅིག་ན་རེ། བསླབ་བཏུས་ནས་བཤད་པ་ལྟར་བསྐལ་པ་དུ་མར་ལམ་
ལ་གོམས་པ་ཐབས་ལ་མཁས་པ་དང་སྙིང་རྗེ་ཆེན་པོ་དང་ལྡན་པ་ཁོ་ན་ལ་གནང་ངོ༌། །ཞེས་
ཟེར་རོ། །དེ་ནི་མ་ཡིན་ཏེ། བསླབ་བཏུས་ལྟར་ན། བསྐལ་པ་མང་པོར་གོམས་པས་རང་གི་ངང་
2 85



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གིས་འབྱུང་བའི་སྙིང་རྗེ་ཆེན་པོ་དང་། ཐབས་ཤེས་ཡོངས་སུ་རྫོགས་པ་དགོས་པས་ཐབས་ལ་
མཁས་པ་དང༌། སྙིང་རྗེ་དང་ལྡན་པས་ཀྱང་མི་ཆོག་པའི་ཕྱིར་དང་། བྱང་སར་རྒྱུའི་ཀུན་སློང་
སྙིང་རྗེ་འབའ་ཞིག་དང༌། དུས་ཀྱི་ཀུན་སློང་དགེ་བའམ་ལུང་མ་བསྟན་མ་གཏོགས་པར་
རང་དོན་གྱིས་ཉོན་མོངས་དང་མ་འདྲེས་པ་གསུང་གི །དེའི་དོན་ཡང་སྡོམ་པ་ཉི་ཤུ་པར། སྙིང་
རྗེས་བཅས་ན་མི་དགེ་མེད། །ཞེས་བཞེད་པའི་ཕྱིར་རོ། །འོན་ཀྱང་སྙིང་རྗེ་འབའ་ཞིག་དང་།
རང་དོན་གྱི་ཉོན་མོངས་དང་མ་འདྲེས་པ་ཡང་ཤིན་ཏུ་དཀའ་བས་ལེགས་པར་བརྟགས་ཏེ། དེ་
ལྟར་གྱུར་ན་བསོད་ནམས་ཚད་མེད་པས་སེམས་ཅན་ལ་ཕན་པའི་ཕྱིར་བྱའོ། །མ་བརྟགས་
པར་བབ་བཅོལ་དུ་ཚིག་ཙམ་གྱིས་མགུ་བས་དེ་ལྟར་བྱས་ན་རང་གཞན་མཐའ་ཡས་ཕུངས་
བར་འགྱུར་བས་བརྟགས་ནས་ལེགས་པར་བྱའོ། །འོ་ན་བསླབ་བཏུས་ཀྱི་འགྱུར་རྙིང་ལས། ས
མ་ཐོབ་པ་ལ་འདི་བསམ་པར་བྱ། ཞེས་དང༌། འགྱུར་གསར་ལས། ས་མ་ཐོབ་པ་ལ། ཞེས་
པ་ཇི་ལྟར་འོས་ཞེ་ན། དེ་ནི་ས་མ་ཐོབ་པ་ཉིད་ཡིན་ཏེ་ས་ཐོབ་པ་ལ་རྩ་ལྟུང་དུ་འགྱུར་རམ་སྙམ་
པའི་དོགས་པ་བཅད་མི་དགོས་པའི་ཕྱིར་རོ། །འཚོ་བ་ཉམས་པ་ནི། ཚུལ་འཆོས་ལ་སོགས་
པས་འཚོ་བ་ལོག་པ་དང་དུ་ལེན་ཞིང་། མི་འཛེམ་ན་ཉོན་མོངས་ཅན་ནོ། །ཆོ་ག་ཉམས་པ་ནི།
འདོད་ཆགས་ཀྱི་ཆར་གཏོགས་པའི་སེམས་ཡུལ་ལས་འཆར་ནས། འཕྲོ་རྒོད་དང་། རྩེད་འཕྱོ་
དང༌། ཀུ་ཅོ་འདོན་ཅིང་། གཞན་དག་དང་། རྒོད་དུ་བཞུག་པར་འདོད་ན་ཉོན་མོངས་ཅན་ནོ།།
འདིར་དོན་སྡུད་པར། རྒོད་དུ་བཞུག་པ། ཞེས་པས་བརྟབ་རྒད་ཉིད་ནི་མ་ཡིན་ནོ། །བསམ་
པ་མ་དག་པ་ནི། འཁོར་བ་གཅིག་པུ་བགྲོད་པར་སེམས། །ཞེས་པ་ནི། ཉོན་མོངས་ཞི་བའི་
མྱང་འདས་ལ་མི་དགའ་བར་འཁོར་བ་གཅིག་པུ་བགྲོད་པས་བྱང་ཆུབ་སྒྲུབ་པར་སེམས་ན་ཉོན་
མོངས་ཅན་ནོ། །བྱེད་ལས་ཉམས་པ་ནི། བདེན་པའི་གཏམ་ངན་སོགས་སྙན་སྒྲོགས་མ་ཡིན་པ་
མི་བསྲུང་ཞིང་མི་སྤོང་ན་ཉོན་མོངས་ཅན་ནོ། །མི་བདེན་པའི་གཏམ་ངན་སོགས་མི་སྤོང་ན་ཉོན་
2 8 6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧༧
མོངས་ཅན་མ་ཡིན་པའི་ཉེས་པའོ། །རང་གི་བདེ་ལེགས་སྐྱེད་པའི་གཞིས་མི་སྙན་པ་བརྗོད་
པའམ། གཞན་སེམས་ལོག་པ་ཁོ་ནས་མི་སྙན་པ་བརྗོད་པ། ཆོས་བརྒྱད་མགོ་སྙོམས་པའི་
ཕྱིར་མི་སྤོང་ན་ཉེས་པ་མེད་དེ། ཞེས་པ་ནི་གཞན་ལ་སྡང་བ་སོགས་ཉོན་མོངས་བཅས་པ་
རྣམས་ཐབས་རྩུབ་མོས་བཅོས་ན་ཕལ་ཆེར་ཡང་དེ་བས་ག་ཙམ་གྱི་ཕྱིར་འཆོས་པར་མི་བྱེད་ན་
ཉོན་མོངས་ཅན་ནོ། །ཕ་རོལ་ཚེ་འདིའི་དོན་ཆེན་པོ་འདོད་པ་ལ། དོན་ཆུང་ངུར་འགྱུར་ཞིང་།
དེའི་རྐྱེན་གྱིས་ཡིད་མི་བདེ་བ་ཆེན་པོར་གྱུར་ཏེ། ལན་མི་འདོགས་ན་ཉེས་པ་མེད་དེ་བཟོད་པའི་
མི་མཐུན་ཕྱོགས་ལ་ལན་གྱི་ཁྲོ་སོགས་བསྟེན་པ་ནི། གཤེ་བའི་ལན་དུ་གཤེ་ལ་སོགས། །ཞེས་
པ་སྟེ། གཞན་དག་ལ་གཤེ་བ་ལ་ལན་དུ་གཤེ་བ་དང་། ཁྲོ་བ་ལ་ལན་དུ་ཁྲོ་བ་དང་། རྡེག་པ་ལ་
ལན་དུ་རྡེག་པ་དང་མཚང་འབྲུ་བ་ལ་ལན་དུ་མཚང་འབྲུ་བ་སྟེ། དེ་ཡང་གཤེ་ལ་སོགས་གསུམ་
ཁྲོ་བས་བྱེད་ན། ཁྲོ་བ་ལྟར་ཉོན་མོངས་ཅན་ནོ། །དེ་གསུམ་སྙིང་རྗེ་ཁོ་ནས་བྱེད་ན་ཉེས་པ་མེད་
དོ༑ ༑རང་གི་བཤགས་སྦྱང་འགོག་པ་ནི། རང་གིས་གཞན་ལ་གནོད་པ་བྱས་སམ་བྱས་པར་
དོགས་ནས་གཞན་ཁྲོས་པ་རྣམས་ལ་སྡང་བའམ། ང་རྒྱལ་གྱིས་བཤགས་སྦྱང་མེད་པར་ཡལ་
བར་འདོར་ན་ཉོན་མོངས་ཅན་ནོ། །འདིར་རྒྱགས་པ་ལ་སོགས་པ་འདོད་ཆགས་ཀྱིས་བག་མེད་
པས་བཤགས་སྦྱང་མ་བྱས་ན་ཡང༌། ཉོན་མོངས་ཅན་མ་ཡིན་པའི་ཉེས་པའོ། །མུ་སྟེགས་ཅན་
དང་རུང་བ་མ་ཡིན་པ་ཆེན་པོའི་ཁ་ན་མ་ཐོ་བ་སྤྱོད་པ་ཞིག་ཡིན་པས། རང་ལ་བཤགས་སྦྱང་
བྱེད་ དུ་ འཇུག་ འདོད་ པ་ དང༌ ། བཤགས་ སྦྱང་ བྱས་ ན་ འཐབ་ བཀྲོལ་ བྱེད་ ཅིང་ཆེས་
ཆེར་འཁྲུགས་ཏེ། ཤེད་སྐྱེ་བའམ། བཤགས་སྦྱང་མི་ལེན་པ་དང༌། ཕ་རོལ་བཟོད་པའི་ང་
ཚུལ་ཅན་ཡིན་དུ་རེ་ན་རང་གིས་བཤགས་སྦྱང་བྱས་པས་ངོ་ཚ་བ་ཡིན་ན་ཉེས་པ་མེད་དོ།།
གཞན་གྱི་བཤགས་སྦྱང་འགོག་པ་ནི། ཕ་རོལ་བཤད་ཀྱིས་ཆགས་པ་སྤོང་། །ཞེས་པ་སྟེ། ཕ་
རོལ་པོས་བཤགས་སྦྱང་བྱེད་པ་མནར་སེམས་ཀྱིས་སྤོང་ཞིང་། མི་ལེན་ན་ཉོན་མོངས་ཅན་ནོ།།
，-
28 ？



.
.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མནར་སེམས་མེད་ཀྱང་མི་བཟོད་པའི་སེམས་ཀྱིས་སྤོང་ན་ཉོན་མོངས་ཅན་མིན་ནོ། ཁྲོ་བའི་
རྒྱུད་འཛིན་པ་ནི། ཁྲོ་བའི་སེམས་ཀྱི་རྗེས་སུ་འཇུག །ཅེས་པའི་ཁྲོ་བའི་སེམས་དང་དུ་ལེན་ཅིང་
འཁོན་དུ་འཛིན་ན་ཉོན་མོངས་ཅན་ནོ། །བརྩོན་འགྲུས་ཀྱི་མི་མཐུན་ཕྱོགས་ལ་མི་དགོས་པ་ལ་
བརྩོན་པ་ནི། རྙེད་བཀུར་འདོད་པས་འཁོར་བསྡུ་ན་ཉོན་མོངས་ཅན་ནོ། །དགོས་པ་ལ་མི་
བརྩོན་པ་ནི། དགེ་བ་ལ་མི་སྤྲོ་བའི་ལེ་ལོ་དང༌། སོགས་པས་ཅི་ལའང་མི་བརྩོན་པའི་སྙོམ་
ལས་སྐྱེས་ཏེ། གཉིད་དང༌། ཉལ་བ་དང༌། མཉེས་པ་དང༌། འཁྲེས་པའི་བདེ་བ་རྣམས་དུས་
ཚོད་མ་ཟིན་པར་དང་དུ་ལེན་ན་ཉོན་མོངས་ཅན་ནོ། །དུས་ཀྱི་གཉིད་སོགས་ལ་ཉེས་པ་མེད་དོ།།
དམན་པ་ལ་ཆགས་པ་ནི། ཆགས་པས་བྲེ་མོའི་གཏམ་ལ་བརྟེན། །ཞེས་གསུངས་ཏེ། ཆགས་
པས་བྲེ་མོའི་གཏམ་ལ་ཉན་པའམ་སྨྲ་བ་བརྟེན་པས་དུས་ཡོལ་བར་བྱེད་ན་ཉོན་མོངས་ཅན་ནོ།།
བརྗེད་པས་དུས་ཡོལ་བར་བྱེད་ན་ཉོན་མོངས་ཅན་མ་ཡིན་པའི་ཉེས་པའོ། །འདིར་སྙོམ་ལས་
དང༌། ལེ་ལོ་མ་སྨོས་པ་ནི་བདེ་བའམ། བྱ་བ་ངན་ཞེན་ཡིན་པས། ཆགས་པར་འདུ་བར་
དགོངས་པའོ། །དྲན་པ་གནས་བཞིན་དུ་གཞན་ངོར་སྐད་ཅིག་ཙམ་ཉན་པ་དང་། ཡ་མཚན་དུ་
དཔེར་འཛིན་ཏེ། འཛིན་ཙམ་དང༌། ལན་འདེབས་པ་ཙམ་ལ་ཉེས་པ་མེད་ལ། སྙིང་རྗེས་
ཆགས་ན་ཉན་པའི་ཟེར་བ་ལ་ཡང་ཉེས་པ་མེད་དེ། ངག་འཁྱལ་བཞིན་ནོ། །འདིར་སྙིང་རྗེ་ཁྱད་
པར་དུ་སྨོས་པ་ནི་བྱང་སར་དངོས་སུ་མ་བྱུང་བས་བཤད་དོ། །བསམ་གཏན་གྱི་མི་མཐུན་
ཕྱོགས་ལ་སྦྱོར་བའི་སྐྱོན་ནི་ཏིང་ངེ་འཛིན་སྒོམ་པའི་གདམས་ངག་གམ། མནར་སེམས་སམ།
ང་རྒྱལ་གྱིས་མི་ཚོལ་ན་ཉོན་མོངས་ཅན་ནོ། ཁྱད་པར་གཞན་ནི། ཆོས་ཀྱི་དོན་དུ་འགྲོ་མི་བྱེད།།
ཅེས་པ་དང་འདྲའོ། །དངོས་གཞིའི་སྐྱོན་ནི། བསམ་གཏན་གྱི་སྒྲིབ་པ་འདོད་པ་ལ་འདུན་པ་
དང་གནོད་སེམས་དང་། གཉིད་རྨུགས་དང་། བྱིང་རྒོད་དང་། ཐེ་ཚོམ་རྣམས་སྤོང་བར་མི་བྱེད་
ན་ཉོན་མོངས་ཅན་ནོ། །རྗེས་ཀྱི་ཉེས་པ་ནི། བསམ་གཏན་རོ་ལ་ཡོན་ཏན་ལྟ། །ཞེས་པ་སྟེ།
2 8 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བསམ་གཏན་གྱི་བདེ་བའི་རོ་ལ་ཞེན་པས་ཡོན་ཏན་དུ་བལྟ་ན་ཉོན་མོངས་ཅན་ནོ། །ཤེས་རབ་
ཀྱི་མི་མཐུན་ཕྱོགས་ལ་ལམ་དུ་ཤེས་རབ་དགོས་པ་སྤོང་བ་ནི། བྱང་ཆུབ་སེམས་དཔའི་ཉན་
ཐོས་ཀྱི་ཐེག་པ་ལ་བསླབས་པས། ཅི་ཞིག་བྱ་ཞེས་བལྟ་ཞིང་སྤོང་སྨྲས་ན་ཉོན་མོངས་ཅན་ནོ། །
ཐེག་ཆེན་གྱི་སྣོད་ལྡན་ཐེག་དམན་ལ་འདུན་པ་བཟློག་པའི་ཕྱིར་ན་ཉེས་པ་མེད་དོ། །སྤྱིར་སྤོང་
ན་དབང་རྣོན་གྱི་རྩ་ལྟུང་ངོ༌། །མངོན་དུ་བྱེད་དགོས་པ་ཡོད་པ་ནི། རང་ཚུལ་ཐེག་ཆེན་གྱི་སྡེ་
སྣོད་ཡོད་བཞིན་དུ། ཐམས་ཅད་དུ་ཡལ་བར་དོར་ནས། ཉན་ཐོས་ཀྱི་ཐེག་པ་ལ་བརྩོན་ན་ཉོན་
མོངས་ཅན་ཏེ། དབང་རྣོན་རྩ་ལྟུང་ངོ༌། །དེའི་རྒྱུ་མཚན་ཐེག་ཆེན་ལ་ཞུགས་པ་རྫོགས་པའི་བྱང་
ཆུབ་ལས་བཟློག་པ་དང་དོན་མཚུངས་པའི་ཕྱིར་རོ། །དམན་པ་ལ་སྤྲོ་དགའ་ནི། གསུང་རབ་
ལ་གཏན་མི་བརྩོན་པར། ཕྱི་རོལ་མུ་སྟེགས་ཅན་གྱི་བསྟན་བཅོས་ལ་བརྩོན་ན་ཉོན་མོངས་ཅན་
ནོ༑ ༑འདི་ཡང་སྔ་མ་ལྟར་དབང་རྣོན་ལ་རྩ་ལྟུང་ངོ༌། །ཤེས་རབ་ཆེན་པོ་བརྟན་པ་དང་ལྡན་
པས་གསུང་རབ་ལ་ཕྱི་རོལ་ཉིས་འགྱུར་དུ་བརྩོན་ན་ཉེས་པ་མེད་དོ། །བརྩོན་པ་བྱས་ཀྱང་དེ་ལ་
དགའ་བ་ནི། དེ་ལྟར་གསུང་རབ་ལ་བརྩོན་པ་བྱས་ཀྱང་ཕྱི་རོལ་དུ་མཁས་པ་ལ་གཞན་དོན་དུ་
མི་ཤེས་པའི་གཉེན་པོ་ཙམ་མི་ཤེས་པར་ཐོག་ཐ་བར་གསུམ་དུ་དགའ་བར་བྱེད་ན་ཉོན་མོངས་
ཅན་ནོ། །ཤེས་རབ་ཀྱི་འཇུག་ཡུལ་སྤོང་བ་ནི། ཐེག་ཆེན་གྱི་ཆོས་ཉིད་དང༌། རྒྱལ་བ་སྲས་
བཅས་ ཀྱི་ མཐུ་ བློ་ ཡུལ་ དུ་ཤོང་དཀའ་བ། རྟོག་ གེའི་ཡུལ་ མ་ ཡིན་ པས་ཟབ་པ། ཐེག་
དམན་བྱང་སེམས་ཕལ་གྱི་ཡུལ་མ་ཡིན་པས་མཆོག་ཏུ་ཟབ་པ་ལ་སངས་རྒྱས་ཀྱིས་གསུངས་པ་
མ་ཡིན་ནོ་ཞེས་སྐུར་བ་འདེབས་ན་ཉོན་མོངས་ཅན་ཡིན་ཏེ། དབང་རྣོན་ལ་དམ་ཆོས་སྤོང་བའི་
རྩ་ལྟུང་དུ་འགྱུར་རོ། །མོས་པ་མེད་དུ་ཟིན་ཀྱང་། སྐུར་བ་མི་འདེབས་ན་བཅས་པའི་ཉེས་པ་
མེད་དོ། །དམན་པའི་ལས་སྒྲུབ་པ་ནི། བདག་དང་བཅས་པའི་སེམས་སམ། ཁོང་ཁྲོ་བ་ཙམ་
གྱིས་བདག་ལ་བསྟོད་ཅིང་། གཞན་ལ་སྨོད་པ་ཉོན་མོངས་ཅན་ནོ། །ཕྲག་དོག་ཁྲོ་བ་ཆེན་པོས་
2
8 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་རྩ་ལྟུང་དུ་ཡང་འགྱུར། འདི་ལ་ཡང་བསྟན་པ་དང་། སེམས་ཅན་གྱི་དོན་དུ་ཉེས་པ་མེད་དོ།།
ཤེས་རབ་ཀྱི་རྒྱུ་སྤོང་བ་ནི་ཆོས་ཚུལ་བཞིན་དུ་སྨྲ་བ་ལ། ང་རྒྱལ་དང་སྡང་བས་ཉན་དུ་མི་འགྲོ་
ན་ཉོན་མོངས་ཅན་ནོ། །ཉེས་མེད་ཀྱི་ཁྱད་པར་སྤྱིའི་སྟེང་དུ། འདིར་ཆོས་སྨྲ་བ་མ་ཚོར་བའམ།
རྨོངས་ནས་ཆོས་ལེན་འཛིན་ནམ་སྒོམ་མི་ནུས་པའམ། ཆོས་ལོག་བསྟན་དུ་དོགས་པའམ།
ཆོས་དེ་ཤེས་ཟིན་པའམ། མཉམ་གཞག་ལ་བརྩོན་པའི་སྐབས་ཡིན་ན་ཉེས་པ་མེད་དོ། །རྟེན་
སྨོད་པ་ནི། ཆོས་ཚུལ་བཞིན་དུ་སྨྲ་བ་ལ་ཁྱད་དུ་གསོད་པའམ་འཕྱ་བས་སྨོད་པའམ། ཡི་གེ་
ཙམ་ལ་སྟོན་པ་ཡིན་ན་ཉོན་མོངས་ཅན་ནོ། །སེམས་ཅན་དོན་བྱེད་ཀྱི་མི་མཐུན་ཕྱོགས་ལ།
རྗེས་འཛིན་ཉམས་པ་ནི། དགོས་པའི་དོན་དུ་འགྲོ་མི་བྱེད་དང་། ཞེས་པ་ཡང་དག་པའི་ངག་
དང༌། ལས་ཀྱི་མཐའ་ལ་སོགས་པ་སེམས་ཅན་ལ་ཕན་པ་དགོས་པ་ཇི་སྙེད་པ་གང་ཡིན་པའི་
དོན་དུ་སྡང་བས་གྲོགས་སུ་འགྲོ་བར་མི་བྱེད་ན་ཉོན་མོངས་ཅན་ནོ། །ཉེས་དམིགས་ཀྱི་ཁྱད་
པར་སྤྱིའི་སྟེང་དུ་ཕ་རོལ་དེ་ཉིད་རང་གིས་བྱེད་ནུས་པའམ། གྲོགས་ཁྱད་པར་ཅན་ཡོད་པའམ།
སེམས་ཅན་ཀྱི་དོན་དུ་ལུང་འབོག་མི་མཁས་པ་ལ་སོགས་པ་གྲོགས་མི་ནུས་པའམ། གཞན་ལ་
བཅོལ་བའམ། གཞན་ལ་སྔར་ཁས་བླངས་ན་ཉེས་པ་མེད་དོ། ཁྱད་པར་འདི་རྣམས་ནི། ནད་
པའི་རིམ་གྲོ་བྱ་བ་སྤོང་། །སྡུག་བསྔལ་སེལ་བར་མི་བྱེད་པ། །བག་མེད་རྣམས་ལ་རིགས་མི་
སྟོན། །གཞན་གྱི་མྱ་ངན་སེལ་མི་བྱེད། །འཁོར་རྣམས་ཀྱི་ནི་དོན་མི་བྱེད། །ཅེས་པ་ཐམས་ཅད་
ལ་འདྲ་ཞིང༌། གཞན་ཡང༌། གཞན་ལ་རང་གིས་བྱ་བར་འོས་ཀྱང་། གཞན་དེ་རང་མི་འདོད་
པའམ། འདོད་ཀྱང་ཉོན་མོངས་དང་། གནོད་པ་འཕེལ་བའམ། འཕེལ་དུ་དོགས་ན་གཞན་ལ་
ཕན་པའི་སྦྱོར་བ་ཐམས་ཅད་དངོས་སུ་མ་བྱས་ཀྱང་ཉེས་པ་མེད་དོ། །ནད་པའི་རིམ་གྲོ་བྱ་བ་
སྤོང༌། །ཞེས་པ་ནི། ནད་པའི་རིམ་གྲོ་བྱ་བ་སྡང་བའི་སྒོ་ནས་སྤོང་ན་ཉོན་མོངས་ཅན་ནོ། །
འདིར་བྱང་སར་ཤེས་རབ་ཤིན་ཏུ་རྟུལ་བས་ཆོས་ལེགས་པར་སྟོན་མི་ནུས་ལ། སྟོན་ཀྱང་
29 ()



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། །༧
གཞན་དེས་ལེགས་པར་འཛིན་མི་ནུས་པ་གཉིས་ཀ་བསམ་གཏན་གྱི་སྐབས་སུ་དམིགས་པ་ལ་
འཇོག་མི་ནུས་པ་ཉེས་པ་མེད་དོ། །ཞེས་འབྱུང་བ་ནི། ནད་གཡོག་གི་སྐབས་འདིར། ངེས་པར་
འཁོར་བ་མ་ཡིན་པས། གླེགས་བམ་འཁྲུགས་པར་ཟད་དེ། བག་མེད་རྣམས་ལ་རིགས་མི་
སྟོན། །ཞེས་ པ་ ལྟ་ བུའི་ སྐབས་ སུ་ འབབ་ པའི་ ཕྱིར་ རོ། །སྡུག་བསྔལ་སེལ་བར་ མི་ བྱེད་
པའམ་ནད་པའི་སྐབས་དང་འདྲའོ། །བག་མེད་རྣམས་ལ་རིགས་མི་སྟོན། །ཞེས་པ་ནི། སེམས་
ཅན་བག་མེད་པར་གྱུར་པ་རྣམས་ལ་སྡང་བས། དེ་བསལ་བའི་རིགས་པ་ཚུལ་བཞིན་དུ་མི་
སྟོན་ན་ཉོན་མོངས་ཅན་ནོ། །བྱས་ལ་ལན་དུ་ཕན་མི་འདོགས་ཞེས་པ་ནི། གཞན་གྱིས་ཕན་པ་
བྱས་པའི་ལན་དུ། མནར་སེམས་གྱིས་ཕན་མི་འདོགས་ན། ཉོན་མོངས་ཅན་ནོ། །གཞན་གྱི་མྱ་
ངན་བསལ་ མི་བྱེད། །ཅེས་པ་ནི། ཉེ་དུའམ། དབུལ་ཕོངས་ཀྱི་མྱ་ངན་རྣམས་གང་ཡིན་པ་
མནར་སེམས་པས་བསལ་བར་མི་བྱ་ན་ཉོན་མོངས་ཅན་ནོ། །ནོར་འདོད་པ་ལ་སྦྱིན་མི་བྱེད། །
ཅེས་པ་ནི། ནོར་འདོད་ཅིང་སློང་བ་ལ་སྡང་བ་ཙམ་གྱིས་སྦྱིན་པར་མི་བྱེད་ན་ཉོན་མོངས་ཅན་ནོ།
ཁྲོ་བའི་ཀུན་བཀྲིས་ཆེན་པོས་མ་བྱིན་ན་རྩ་ལྟུང་དུ་འགྱུར་རོ། །ཞེས་སྔར་བཤད་ཟིན་ཏོ། །ནོར་
མེད་པའམ། ནོར་རུང་བ་མ་ཡིན་པ་མི་འཕྲོད་པ་སློང་ན་ཉེས་པ་མེད་དོ། །འཁོར་རྣམས་ཀྱི་ནི་
དོན་མི་བྱེད། །ཅེས་པ་ནི་འཁོར་རྣམས་ལ་སྡང་སེམས་ཀྱིས་ཆོས་མི་སྟོན། ཡོ་བྱད་མི་ཚོལ་བས་
དོན་མི་བྱེད་ན་ཉོན་མོངས་ཅན་ནོ། །འདིར་བག་མེད་པས་དོན་མེད་ན་ཉོན་མོངས་ཅན་མ་ཡིན་
པའམ། ཉེས་པར་འགྱུར་ཚུལ་ནི་སྔར་བཞིན་ནོ། །གཞན་གྱི་བློ་དང་མཐུན་མི་འཇུག །ཅེས་པ་
ནི༑ ཀུན་ནས་མནར་སེམས་པས་གཞན་གྱི་བློ་དང་མཐུན་པར་མི་བྱེད་ན་ཉོན་མོངས་ཅན་ནོ།།
བག་མེད་ པས་ཉོན་མོངས་ཅན་ མ་ ཡིན་ པར་ འགྱུར་ཚུལ་ནི་ སྔ་མ་བཞིན་ནོ། །ཡོན་ཏན་
བསྔགས་པ་སྨྲ་མི་བྱེད། །ཅེས་པ་ནི། མནར་སེམས་ཀྱིས་ཡང་དག་པའི་ཡོན་ཏན་གྱི་བསྔགས་
པ་སྨྲ་བར་མི་བྱེད་ན་ཉོན་མོངས་ཅན་ནོ། །བག་མེད་པས་ནི་སྔར་བཞིན་ནོ། །གཞན་གྱིས་དེའི་
29 1



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཡོན་ཏན་སྨྲ་བ་ལ་གཏམ་རྫོགས་པའི་བར་དུ་སྡོད་ན་ཉེས་པ་མེད་དོ། །ཚར་བཅད་ཀྱིས་ལས་
ཉམས་པ་ནི། སེམས་དམའ་དབབ་པ་དང་། ཆད་པས་བཅད་པ་དང་། སྐྲད་པའི་རིགས་རྣམས་
ལ་ཉོན་མོངས་ཅན་གྱི་སེམས་ཀྱིས་དམའ་དབབ་པ་ལ་སོགས་པ་རྐྱེན་དུ་ཇི་ལྟར་འཚམ་པས་
ཚར་མི་གཅོད་ན་ཉོན་མོངས་ཅན་ནོ། །བག་མེད་པ་ནི་སྔར་བཞིན་ནོ། །རྫུ་འཕྲུལ་སྡིག་ལ་
སོགས་མི་བྱེད། །ཅེས་པ་ནི། བྱང་སེམས་རྫུ་འཕྲུལ་ཐོབ་པས་སྡིག་པས་ཚར་བཅད་པ་དང་།
འདུན་པས་རྗེས་སུ་བཟུང་བ་དང་། ཁྱད་པར་སྡོམ་པ་མེད་པ་རྣམས་ཀྱིས་དད་པས་སྦྱིན་པ་སྤྱོད་
པར་བྱེད་པ་ཡོངས་སུ་འཇུག་པར་མི་བྱེད་ན། ཉོན་མོངས་ཅན་མ་ཡིན་པའི་ཉེས་པར་འགྱུར་གྱི།
འདི་ལ་ཉོན་མོངས་ཅན་གྱི་ཉེས་པ་ནི་མེད་དོ། །
ཕྱིར་བཅོས་པ་ལ་བཏང་བ་བླང་བ་དང་། ཉམས་པ་གསོ་བ་གཉིས་ལས། བཏང་
བ་བླང་པ་ནི་སྨོན་སེམས་བཏང་བའམ། ཀུན་བཀྲིས་ཆེན་པོ་ལ་ཕམ་འདྲ་སྤྱད་ན་སྡོམ་པ་བཏང་
བ་ཡིན་པས། འགྱོད་པས་ངོ་ཚ་དང་ཁྲེལ་ཡོད་བསྐྱེད་དེ། སླར་ཡང་ལན་གཉིས་པར་བསྐྱར་
ནས། སྔར་བཞིན་ནོད་པར་བྱའོ། །འོ་ན་རྒྱུ་གཉིས་ཀྱིས་གཏོང་ན་གཏན་ལ་དབབ་པ་བསྡུ་
བར། ལས་དེ་བཏོང་བ་ནི་མདོར་བསྡུ་ན་རྒྱུ་བཞིས་འགྱུར་ཏེ། ཡང་དག་པར་ལེན་པའི་སེམས་
ཀྱིས་མི་འདྲ་བར་ངེས་པའི་སེམས་བསྐྱེད་པ་དང་། མི་འདྲ་འཕྲད་པའི་དྲུང་དུ་འབུལ་བ་དང་།
ལྡན་པའི་ཚིག་བརྗོད་པར་བྱེད་པ་དང་། ཕམ་པའི་གནས་ལྟ་བུའི་ཆོས་བཞི་པོ་དེ་དག་ལས་
ཐམས་ཅད་དམ། རེ་རེའི་ཉེས་པ་འབྱིན་པ་དང༌། ཕམ་པའི་གནས་ལྟ་བུའི་ཆོས་ཐམས་ཅད་
དམ། རེ་རེ་ལ་ཀུན་དཀྲིས་ཆེན་པོའི་ཉེས་པ་འབྱིན་པར་བྱེད་ན། བྱང་ཆུབ་སེམས་པ་སྡོམ་པ་
བཏང་བར་བརྗོད་པར་བྱའོ། །ཞེས་བཞིར་གསུངས་པ་ཇི་ལྟར་ཞེ་ན། འདི་ལ་ཁ་ཅིག་ན་རེ།
ཀུན་བཀྲིས་ཆེན་པོས་མ་སྤྱད་ན་ཕམ་འདྲའི་ཆོས་ཀྱིས་སྡོམ་པ་མི་བཏོང་བའི་ཀུན་བཀྲིས་ཆེན་
པོའི་ཉེས་པ་རེ་རེ་དང༌། གཉིས་མན་ཆད་ཚོགས་པའི་བཏོང་བ་གཉིས་སུ་ཕྱེ་བ་ཡིན་ནོ། །ཞེས་
，
29 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། །༧
ཟེར་རོ། །དེ་ནི་མ་ཡིན་ཏེ། བཏོང་ཚུལ་གཉིས་པ་ལ་ཀུན་བཀྲིས་ཆེན་པོ་དགོས་ན་བཞི་པ་དང་
ཁྱད་པར་མེད་པར་འགྱུར་བ་དང་། གསུམ་པ་རེ་རེའི་དབང་དུ་བྱས་ནས། གསུམ་པར་ཡང་
ཕམ་འདྲའི་ཆོས་ ཐམས་ ཅད་ནི། ཞེས་ གསུངས་ པའི་ ཕྱིར། བཞི་པར་ཡང་ རེ་ རེ་ལ་ཞེས་
གསུངས་པ་དོན་མེད་པར་འགྱུར་བའི་ཕྱིར་རོ། །འོ་ན་ཇི་ལྟར་ཞེ་ན། ཐེག་ཆེན་གྱི་བསླབ་པ་
ཕུལ་བ་ནི། གཏོང་རྒྱུ་དེ་གཉིས་ལྟར་སྡིག་ཤིན་ཏུ་ཆེ་བར་ཤེས་པར་བྱ་བའི་ཕྱིར་དེའི་ནང་དུ་
བསྡུས་པ་དང་། བྱང་སར་ནི་བྱང་སེམས་ལས་དང་པོ་པ་ཕལ་མོ་ཆེ་ལེན་པ་འབྲིང་རྟུལ་གྱི་སྡོམ་
པའི་དབང་དུ་བྱས་ཏེ། རགས་པའི་རྣམ་གཞག་དང༌། བསྡུ་བར་ནི། དབང་རྣོན་ཀུན་བཀྲིས་
ཆེན་པོ་ཡན་ལག་ཏུ་མི་དགོས་པས་བསླབ་བཏུས་ནས་བཤད་པ་ལྟ་བུའི་དབང་རྣོན་གྱི་སྡོམ་
པའི་དབང་དུ་བྱས་ནས། ཕམ་འདྲའི་ཆོས་ཟག་པ་འབྲིང་པོས་སྤྱད་པ་ལྟ་བུས་ཀྱང་སྡོམ་པ་
བཏོང་བར་བཤད་པའི་ཕྱིར་རོ། །དེའི་ཕྱིར། དོན་གྱིས་འཕགས་པ་ཐོགས་མེད་ཀྱང་བསླབ་
བཏུས་ནས་བཤད་པ་ལྟ་བུའི་དབང་རྣོན་གྱི་སྡོམ་པ་ཡང་བཞེད་པར་ཤེས་པར་བྱའོ། །དེས་ན་
དབང་འབྲིང་གིས་ཕམ་འདྲའི་ཆོས་ལན་ཅིག་ཏུ་སྤྱད་པས་སྡོམ་པ་བཏང་བར་མི་འགྱུར་ཏེ་བྱང་
ས་ལས། བྱང་ཆུབ་སེམས་དཔའ་ནི་ཡང་དག་པར་བླངས་པ་ཡོངས་སུ་བཏང་ཟིན་ཀྱང་། ཚེ་
འདི་ལ་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་ཡང་དག་པར་ལེན་པ་ཕྱིར་ནོད་པའི་
སྐལ་བ་ཡོད་དེ། འདི་ལྟ་སྟེ་དགེ་སློང་སོ་སོ་ཐར་པའི་སྡོམ་པ་ལ་གནས་པ་ཕམ་པ་བྱུང་བ་བཞིན་
དུ་སྐལ་བ་མེད་པ་ཁོ་ནར་འགྱུར་བ་མ་ཡིན་ནོ། །གཏོང་རྒྱུ་གཉིས་མ་བྱུང་ན་ཚེ་རྗེས་སུ་ཟིན་
ཀྱང༌། འོག་དང་། སྟེང་དང་། ཐད་ཀ་ཐམས་ཅད་དུ་སྐྱེས་པ་ན། བྱང་ཆུབ་སེམས་པའི་ཚུལ་
ཁྲིམས་ཀྱི་སྡོམ་པ། ཡང་དག་པར་བླངས་པ་སྤོང་བར་མི་འགྱུར་རོ། །བྱང་ཆུབ་སེམས་དཔའ་
ཚེ་རྗེས་ཏེ་བརྗེད་ན་ཡང་དགེ་བའི་བཤེས་གཉེན་བསྟེན་པ་ལ་བརྟེན་ནས། དྲན་པ་གསོ་བའི་
ཕྱིར་ཡང་དང་ཡང་ནོད་པར་བྱེད་ཀྱི། གསར་དུ་ཡང་དག་པར་ལེན་པ་ནི་མ་ཡིན་ནོ། །ཞེས་
2 93



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུངས་སོ། །འདིར་ཁ་ཅིག །ཕམ་པའི་གནས་པ་ལྟ་བུའི་ཆོས་ལན་ཅིག་སྤྱད་པས། ཉན་ཐོས་
ཀྱི་སོ་ཐར་བཞིན་བླང་དུ་མེད་པར་བཏང་བར་མི་འགྱུར་ཏེ། ཞེས་ཟེར་བ་ནི། གཞུང་གི་དོན་
མིན། དེ་ལྟ་ན། བཏང་ཏུ་ཟིན་ཀྱང་ཞེས་པ། སོ་ཐར་བཞིན་དུ་བཏང་དུ་ཟིན་ཀྱང་ཞེས་བཤད་
དགོས་ལ། དེ་ལྟར་ན། ཕྱིས་ནོད་པའི་སྐལ་བ་ཡོད་དེ། ཞེས་པ་དང་འགལ་བར་འགྱུར་བའི་
ཕྱིར་རོ། །ཉམས་པ་གསོ་བའི་ཕྱིར་བཅོས་ནི། ཁ་ཅིག་ན་རེ། ཟག་པ་ཆུང་འབྲིང་གི་ལྟུང་བ་
དང༌། ཉེས་བྱས་གཞན་རྣམས་ནི། ཕྱིར་བཅོས་པའི་ཚུལ་གཏན་མི་མཚུངས་ཏེ། འདི་ལྟར་ཆུང་
འབྲིང་གཉིས་ནི། གནས་དེར་གསུམ་དང་གཅིག་མ་རྙེད་ཀྱང་གཞན་དུ་ཚོལ་དགོས་ལ། ཉེས་
བྱས་ལ་ནི་གནས་དེར་གང་ཟག་གཅིག་མ་རྙེད་ཀྱང་གཞན་དུ་ཚོལ་མི་དགོས་ཏེ། རང་སེམས་
ལ་སྡོམ་པའི་སྒོ་ནས་ལྡང་བའི་ཕྱིར་མ་ངེས་ལ་སྔ་མ་གཉིས་ནི་ངེས་པའོ། །དེ་ལྟ་མ་ཡིན་ན་
གསུམ་ལ་ཞེས་པ་དང་། གཅིག་གི་མདུན་དུ་ཞེས་ཡུལ་སོ་སོ་ངེས་པར་བཤད་པ་མི་རིགས་པས་
གསུམ་ལས་ཉུང་བ་ལ་མ་བཤགས་ཀྱང་མི་འདག་ན་སྡོམ་པས་འདག་པའི་གོ་སྐབས་ག་ལ་
ཡོད། བདག་སེམས་བཞིན་ཞེས་བྱང་ས་ལས་མ་གསུངས་པས། དེ་ལྟར་འདོན་པ་ནི་ལོག་
པའོ། །དེའི་ཕྱིར། ཉོན་མོངས་མི་རྨོངས་བདག་སེམས་ལའོ། །ཞེས་བྱའོ། །བྱང་ས་ལས་ཀྱང་།
འབྲིང་དང་ཆུང་ངུའི་ལྟུང་བ་ལ་གསུམ་དང་གཅིག་གིས་མདུན་དང་། ཞེས་པ་དང༌། ལྟུང་བ་
གཞན་རྣམས་ལ་མཐུན་པའི་གང་ཟག་མེད་ན་སེམས་ཀྱིས་སྡོམ་པར་གསུངས་སོ་ཞེས་ཟེར་རོ།།
དེ་ནི་མི་འཐད་དེ། བྱང་ས་ལས་ཀུན་ནས་བཀྲིས་པ་ཆུང་ངུས་ཕམ་པའི་གནས་ལྟ་བུའི་ཆོས་བྱུང་
བ་དང་། དེ་ལས་གཞན་པའི་ཉེས་པ་རྣམས་ནི་གཅིག་གི་མདུན་དུ་བཤགས་པར་རིགས་པར་
བྱའོ། །གང་གི་མདུན་དུ་བཤགས་པར་བྱ་བ་གང་ཟག་མཐུན་པ་མེད་ན། བྱང་ཆུབ་སེམས་
དཔའ་བསམ་པ་དག་པ་ནས་ཕྱིན་ཆད་མི་བྱ་བར་སེམས་བསྐྱེད་པར་བྱ་ཞིང་། ཕྱིན་ཆད་ཀྱང་
སྡོམ་པར་བྱའོ། །དེ་ལྟར་བྱས་ན་ཉེས་པ་དེ་ལས་བྱུང་ཞེས་བྱའོ། །ཞེས་ཟག་པ་ཆུང་ངུ་དང་ཉེས་
2
3
4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། (༧
བྱས་རྣམས་ཕྱིར་བཅོས་འདྲ་བར་གསུངས་ལ། གང་གི་མདུན་དུ་བཤགས་པར་བྱ་བའི་གང་
ཟག་མཐུན་པར་མེད་ན་སེམས་ཀྱིས་སྡོམ་པར་བྱའོ། །ཞེས་པ་ཡང་སྤྱི་བཤད་ཀྱི་ཚུལ་ཡིན་གྱི། །
ཉེས་བྱས་གཞན་རྣམས་ཁོ་ན་ལ་སྦྱོར་བའི་རྒྱུ་མཚན་རྣམ་དག་མེད་པའི་ཕྱིར་དང་། སྤྱིའི་ཚུལ་
ཡིན་པ་ཡང་། ཚུལ་ཁྲིམས་ལེའུ་ལས། བདག་གིས་འཁྲུལ་པ་རྣམས་ཀྱང་ཡོངས་སུ་ཤེས་ཤིང་
ཉེས་པར་ལྟ་བ་ཡིན་ཏེ། ཤེས་ཤིང་ཉེས་པ་མཐོང་ནས་ཀྱང་བཏོང་བར་བྱེད་པ་ཡིན་ནོ།།
འཁྲུལ་པ་ཡང་སངས་རྒྱས་དང་བྱང་ཆུབ་སེམས་དཔའ་རྣམས་དང་། ཆོས་མཐུན་པ་རྣམས་ལ།
ཉེས་པ་བཤགས་པར་བྱེད་དེ། ཞེས་པ་དང་། བྱང་སའི་ལེའུ་བཅུ་བདུན་པ་ལས། ཡང་འདས་
པ་དང་ད་ལྟར་བྱུང་བའི་འཁྲུལ་པ་ཐམས་ཅད་དང་། ཉེས་པ་ཐམས་ཅད་དགེ་བའི་བསླབ་པ་
དང་ལྡན་པའི་སེམས་ཀྱིས་ཕྱོགས་བཅུ་ཐམས་ཅད་དུ་སངས་རྒྱས་བཅོམ་ལྡན་འདས་རྣམས་ལ་
སོ་སོར་འཆགས་པར་བྱེད་པ། གཞན་དག་ཀྱང་དེ་ཉིད་ཡང་དག་པར་འཛིན་དུ་འཇུག་གོ །དེ་
ལྟར་རྒྱུན་མི་ཆད་པར་འཁྲུལ་བ་སོ་སོར་བཤགས་ན་ཚེགས་ཆུང་དུས་ལས་ཀྱི་སྒྲིབ་པ་ཐམས་
ཅད་ལས་རྣམ་པར་ཐར་བར་འགྱུར་རོ། །ཞེས་གསུངས་པའི་ཕྱིར་རོ། །འོ་ན་ཇི་ལྟར་ཞེ་ན།
ཀུན་བཀྲིས་འབྲིང་གི་ཕམ་འདྲའི་ཉེས་བྱས་བྱུང་ན། དེས་ཆོས་མཐུན་པའི་གང་ཟག་གསུམ་
མམ། ཞེས་སོགས་ལ་བཤགས་པར་བྱ་སྟེ། རྒན་ན་ཕྱག་འཚལ་བ་ལ་སོགས་པ་གུས་པའི་སྤྱོད་
ལམ་གྱིས། ཐལ་མོ་སྦྱར་ཏེ། ཙོག་ཙོག་བོར་འདུག་ནས། རིགས་ཀྱི་བུའམ། ཚེ་དང་ལྡན་
པའམ། བཙུན་ པའམ། སློབ་དཔོན་དགོངས་སུ་གསོལ། བདག་མིང་འདི་ཞེས་བྱ་བ་ལ་ཇི་
སྐད་བཤད་པ་ཡོངས་སུ་བརྗོད་པའི་གཞི་ལས། བྱང་ཆུབ་སེམས་དཔའི་འདུལ་བ་དང་འགལ་
བའི་ཉེས་བྱས་ཀྱིས་ནོངས་པ་འདི་ཞེས་བྱ་བ་བྱུང་སྟེ། དེ་དག་རིགས་ཀྱི་བུ་སོགས་རྣམས་ལ་
བདག་མཐོལ་ལོ་བཤགས་སོ། །མི་འཆབ་བོ། །མི་སྦེད་དོ། །མཐོལ་ཞིང་བཤགས་ན་བདག་
བདེ་བ་ལ་རེག་པར་འགྱུར་གྱི། མ་མཐོལ་མ་བཤགས་ན་དེ་ལྟར་མི་འགྱུར་རོ། །ཅི་འདི་ལ་
ཏེ
2
9 5



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉེས་པ་མཐོང་ངོ༌། །མཐོང་ལགས། ཕྱིན་ཆད་སྡོམ། སྡོམ་ལགས། ཞེས་དེ་ལྟར་ལན་གསུམ་དུ་
བྱའོ། །ཀུན་བཀྲིས་ཆུང་ངུའི་ ཕམ་འདྲ་དང༌། དེ་ལས་ གཞན་པའི་ཉེས་པ་རྣམས་ནི། ཆོས་
མཐུན་པའི་གང་ཟག་གཅིག་ལ་ཆོ་ག་བཞིན་དུ་བཤགས་ལ། དེ་ཐམས་ཅད་ལ་བཤགས་ཡུལ་
མཐུན་པའི་གང་ཟག་མ་རྙེད་ན། སངས་རྒྱས་སྲས་བཅས་ཡིད་ལ་བསམས་ནས་བཤགས་ཏེ།
ཕྱིན་ཆད་མི་བྱ་བར་སེམས་བསྐྱེད་ཅིང་བསྡམ་པར་བྱའོ། །དབང་པོ་རྟུལ་བའི་རྩ་ལྟུང་ནི།
བསླབ་བཏུས་ལས། བྱང་ཆུབ་སེམས་ནི་ཡོངས་འདོར་དང་། །ཆགས་དང་སེར་སྣ་མི་ཟད་པས།
།སློང་ལ་སྦྱིན་པར་མི་བྱེད་དང༌། །སྒྲིམས་ཏེ་དགའ་བར་བྱེད་པ་དང་། །སེམས་ཅན་ལ་ནི་མི་
བཟོད་དང་། ཁྲོས་པས་སེམས་ཅན་རྡེག་པ་དང་། །ཉོན་མོངས་པ་དང་ཞག་མཐུན་པས། །ཆོས་
ལྟར་བཅོས་པ་བརྗོད་པའོ། །ཞེས་ཏེ། འདིར་ཁ་ཅིག་ན་རེ། ཆགས་དང་ཞེས་པ་ལ་སོགས་པ་
རྩ་ལྟུང་བཞི་ནི། བྱང་སའི་ལུགས་དེ་ཉིད་དེ། བསླབ་བཏུས་ལ་ལ་ལར་འགའ་ཞིག་གི་ལུགས་
གནས་པར་བྱ་བའི་ཕྱིར། ཞེས་ལུགས་འདི་ཉིད་ཐོགས་མེད་ཀྱི་ལུགས་སུ་བཤད་པའི་ཕྱིར་རོ།།
ཞེས་ཟེར། དེ་ནི་མ་ཡིན་ཏེ་འཆད་པར་འགྱུར་བ་ལྟར་གཞུང་གཉིས་དོན་མི་གཅིག་པར་མཐོང་
བས། འགྱུར་དེ་ཉིད་ནོར་བ་ཡིན་པའི་ཕྱིར་རོ། །ཇི་ལྟར་དོན་མི་གཅིག་པ་ནི། འདིར་སྔར་
བཤད་པའི་བདག་བསྟོད་གཞན་ལ་སྨོད་པ་ཡང་མི་འདྲ་བ་དང་། ཆོས་མི་སྟེར་བ་ཡང་འདིར་
བཤད་པའི་རྒྱུ་མཚན་མེད་པ་དང༌། མི་བཟོད་པ་དང་། རྡེག་པ་ཡང་འདིར་སོ་སོར་བགྲང་བ་
དང༌། ཐེག་ཆེན་གྱི་སྡེ་སྣོད་སྤོང་བ་ཡང་འདིར་མ་བགྲང་བའི་ཕྱིར་རོ། །འོ་ན་ཇི་ལྟར་ཞེ་ན། རྩ་
ལྟུང་གཉིས་ཏེ། རྩ་བ་བརླག་པའི་ལྟུང་བ་དང་། རྩ་བ་ཕམ་པའི་ལྟུང་བའོ། །དང་པོ་ནི། སྨོན་པ་
བྱང་ཆུབ་ཀྱི་སེམས་འདོར་བ་སྟེ། དེ་འདོར་ནས་མ་སྐྱེས་པ་ན་ཐེག་ཆེན་གྱི་སྡོམ་པ་ཅུང་ཟད་
ཀྱང་མཚམས་སྦྱར་དུ་མེད་པའི་ཕྱིར། དེའི་ཕྱིར། མདོ་ལས། སེམས་བསྐྱེད་དེ་ནི་ཕས་ཕམ་
བས་ཀྱང་རབ་ཏུ་ལྕི། །ཞེས་པ་དང་། འདིར་ཡང་ལྟུང་བའི་ནང་ན་ལྕི་བ་སྟེ་ཞེས་གསུངས་སོ། །
29 6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
གཉིས་པ་ལ་བཞི་སྟེ། ཆགས་པ་དང་སེར་སྣ་མི་ཟད་པ་སྟེ། དེའི་ཀུན་བཀྲིས་དྲག་པོས་སློང་བ་
པོ་ལ་རྫས་གང་ཡང་རུང་བ་སྦྱིན་པར་མི་བྱེད་པ་དང༌། གཞན་གྱིས་འགལ་བ་བྱས་བཤགས་
སྦྱང་བྱེད་པས་སྒྲིམས་ཏེ་དགའ་བར་བྱེད་པ་ན། ཁྲོ་བ་མི་བཟོད་པས་བཤགས་སྦྱང་མི་ལེན་
པར་སེམས་ཅན་ལ་མི་བཟོད་ཅིང་འཁོན་དུ་འཛིན་པ་དང་། ཁྲོ་བ་མི་ཟད་པས་སེམས་ཅན་གང་
རང་ལ་གནོད་པ་བྱེད་ནུས་ལ། རྡེག་པའམ། འཚོག་པ་ལ་སོགས་པ་དང་། རང་གི་གཏི་མུག་མི་
ཟད་པའི་ཉོན་མོངས་དང༌། གཞན་གྱི་ལྟ་ངན་མཐུན་པས་དམ་ཆོས་མ་ཡིན་པ། དམ་པའི་ཆོས་
ལྟར་བཅོས་ནས་གཞན་ལ་བརྗོད་པས་དོན་གོ་བར་འགྱུར་བ་སྟེ། འདོར་ན་འདོད་ཆགས་ཀྱི་
ཉེས་པ་གཅིག །ཞེ་སྡང་གི་གཉིས། གཏི་མུག་གི་གཅིག་རྣམས་སོ། །གལ་ཏེ་བྱང་ཆུབ་སེམས་
དཔའི་སྡོམ་པ་ཐམས་ཅད་ཚུལ་མཚུངས་པ་མ་ཡིན་ནམ། ཇི་ལྟར་ན། རྣོ་འབྲིང་ལ་སོགས་པའི་
ཁྱད་པར་ཡོད་དེ། དེ་ནི་རང་བཟོ་ཙམ་ཡིན་ནོ་ཞེ་ན། དེ་ཡང་མ་ཡིན་ཏེ། བསླབ་བཏུས་ལས།
སྡོམ་པ་དང་། བདག་ཉིད་ཀྱི་སྟོབས་དང་ཡང་སྔར་ནས་བླངས་ཏེ། དེ་ལྟ་མ་ཡིན་ན། སངས་
རྒྱས་དང་བྱང་ཆུབ་སེམས་དཔའ་ཐམས་ཅད་དང་། ལྷ་དང་བཅས་པའི་འཇིག་རྟེན་བསླུས་པར་
འགྱུར་རོ། །ཞེས་རང་ཉིད་ཀྱིས་ཇི་ཙམ་བསྲུང་ནུས་པའི་བློ་སྟོབས་དང་སྔར་ནས་སྡོམ་པ་བླང་
བར་བཞེད་ཀྱི། སྡོམ་པ་བླང་བ་ཐམས་ཅད་མཐའ་གཅིག་ཏུ་ངེས་པ་མི་བཞེད་པའི་ཕྱིར་དང་།
རྣོ་འབྲིང་ལ་སོགས་པའི་རྣམ་གཞག་དེ་དག །སྔར་བཤད་པའི་རིགས་པས་ཀྱང་ཐོབ་པའི་ཕྱིར་
རོ༑ ༑དེས་ན་ཐུན་མོང་བའི་སྡོམ་པ་རྣམས་ནི་རང་གི་རྒྱུད་ཚོད་དང་སྦྱར་ནས་ཇི་ཙམ་བསྲུང་བ་
དང༌། རིམ་པ་ཇི་ལྟར་བསྲུང་བ་རྣམས་ཡིད་ལ་ངེས་པར་བྱས་ནས། སྤྱོད་འཇུག་གི་ཆོ་ག་འདི་
ཉིད་ཀྱིས་བླངས་ཏེ། རྟུལ་པོ་རྣམས་ཀྱིས་ཀྱང་། རྩ་བ་བཞི་པོ་འདི་དག་ངེས་པར་བསྲུང་བར་
བྱའོ། །འོ་ན་སྔར་གྱི་རྩ་ལྟུང་བཅུ་བཞི་པོ། རྩ་ལྟུང་འདི་བཞིར་མི་འདུའམ་ཞེ་ན། དམ་ཆོས་སྤོང་
བར་ཐེག་ཆེན་མཐའ་དག་སྤངས་ན་སྨོན་པ་བཏང་བར་འདུ་ལ། ཀུན་བཀྲིས་ཆེན་པོས་དགེ་
29 7



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སློང་ལ་རྡེག་འཚོག་བྱེད་ན་གཞན་ལ་འཚོག་པར་འདུ་ཞིང་། མཚམས་མེད་དང་པོ་གསུམ་དང་།
དེ་བཞིན་གཤེགས་པ་ལ་ངན་སེམས་ཀྱི་ཁྲག་འབྱིན་པ་ཡང་གཞན་ལ་འཚོག་པར་འདུ་ལ།
ལོག་པར་ལྟ་བ་ནི་འདིར་སྨོན་པ་བཏང་བར་འདུ་ཞིང་། ཞེ་འདོད་ཀྱིས་སོ་ཐར་སྤངས་ན་ཐེག་
ཆེན་བཀླགས་ཙམ་གྱིས་བདག་གྲོལ་དུ་ལྟ་ཞིང་། གཞན་ལ་སྦྱོར་ན་ཆོས་ལྟར་བཅོས་པར་འདུ་
ལ༑ ཀུན་བཀྲིས་དྲག་པོས། མི་ཆོས་བླ་མའི་བདག་བསྟོད་པ་དང་། ཟབ་མོ་བཟོད་པར་སྨྲ་བ་
ཡང་ཆོས་ལྟར་བཅོས་པར་བརྗོད་པར་འདུ་བ་ཡིན་ཞིང་། དེ་ལྟར་མ་འདུས་པ་རྣམས་ནི། ཡན་
ལག་ཙམ་དུ་འགྱུར་རོ། །འོ་ན་དབང་རྟུལ་གྱིས་ཉན་ཐོས་ཀྱི་སོ་སོ་ཐར་པའི་རྩ་ལྟུང་བཞི་བསྲུང་
དགོས་སམ་མི་དགོས་ཤེ་ན། སྔར་གྱི་ཚུལ་དེ་ལྟར་སེམས་ཅན་ལ་རྫས་མི་སྟེར་བ་ན་ཡང་རྩ་
ལྟུང་དུ་འགྱུར་ན། མ་བྱིན་པར་བླངས་ན་ལྟ་ཅི་སྨོས། རང་ལ་གནོད་པ་བྱེད་ནུས་པའི་སེམས་
ཅན་ལ་རྡེག་ན་ཡང་རྩ་ལྟུང་དུ་འགྱུར་ན། བསད་ན་ལྟ་ཅི་སྨོས་ཏེ། དུད་འགྲོ་དེ་ལྟ་བུ་བསད་ན་
ཡང་རྩ་ལྟུང་ངོ༌། །མི་ཆོས་བླ་མ་བརྗོད་པ་ཡང༌། ཆོས་ལྟར་བཅོས་པ་བརྗོད་པ་ཡིན་པས་རྩ་
ལྟུང་ཡིན་ལ། འདོད་ཆགས་ཀྱིས་སེམས་ཅན་ལ་གནོད་པའི་རྩ་ལྟུང་ནི་མ་བཞག་གོ །དེའི་ཕྱིར་
བྱང་ཆུབ་སེམས་དཔའ་རྣམས་ཀྱིས་ཁ་ན་མ་ཐོ་བ་ཆེན་པོ་ནི། ཞེ་སྡང་དང་། གཏི་མུག་ཅེས་
གསུངས་པ་སྟེ། སེམས་ཅན་ལ་ རྗེས་སུ་ཆགས་པ་ ཕལ་ཆེར་ནི། བྱམས་པའམ་བརྩེ་བས་
བསྡུས་པ་ཡིན་པས་ཕན་པ་སེམས་པའམ། གནོད་པ་སེལ་བར་འདོད་པ་ཡིན་པའི་ཕྱིར་སེམས་
ཅན་སྡུད་པའི་ཐབས་ཡིན་པས་ཉེས་པ་ལྕི་བར་ཡང་མ་བཞག་གོ །དེའི་ཕྱིར། མདོ་སྡེ་རྒྱན་
ལས། སེམས་ཅན་རྣམས་ལ་ཕན་བྱེད་ཕྱིར། །དེ་ལ་ཆགས་སྐྱེས་ལྟུང་མི་འགྱུར། །འདིའི་ཞེ་
སྡང་རྣམ་ཀུན་ཏུ། །སེམས་ཅན་ཀུན་དང་འགལ་བར་འགྱུར། །ཞེས་གསུངས་སོ། །འོན་ཀྱང་
མི་ཚངས་པར་སྤྱོད་པ་ནི། གཙོ་བོར་འཁྲིག་བདེ་ལ་ཆགས་པ་ཡིན་གྱི། སེམས་ཅན་ལ་ཆགས་
པ་མ་ཡིན་པས་ཉན་ཐོས་པ་ལྕི་བ་ཡིན་ཏེ། བུད་མེད་ལ་ཁུ་བ་འབྱིན་པ་སོགས། སྔར་ལྟུང་བ་ལྕི་
29 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བར་བཤད་ཅིང་། དེ་ཡང་སེམས་ཅན་ལ་ཆགས་པ་ཉིད་གཙོ་བོར་གྱུར་ན། ལྕི་བ་མ་ཡིན་པར་
འགྱུར་རོ། །ཡན་ལག་གི་ལྟུང་བ་ནི། འདིར་མ་འདུས་པ་གཞན་ལ་རྩ་ལྟུང་དུ་འགྱུར་བ་ཐམས་
ཅད་བསྲུང་ནུས་བཞིན་དུ་མ་བསྲུངས་པའི་ཡན་ལག་གི་ཉེས་པ་འབྲིང་པོའི་སྐབས་སུ་བཤད་
པ་ལྟར་རོ། །
ཕྱིར་བཅོས་ལ་གཉིས་ཏེ། ཉམས་པ་གསོ་བའི་ཕྱིར་བཅོས་དང་། བཏང་བ་
བླང་བའི་ཕྱིར་བཅོས་སོ། །ཉམས་པ་གསོ་བ་ནི། ཉེ་བ་འཁོར་གྱི་མདོ་དང་། སྤྱོད་འཇུག་འདི་
ཉིད་དུ་བཤད་པ་ལྟར། ཉིན་མཚན་གྱི་ཐུན་དྲུག་སོ་སོའི་མཐའ་ལ་བཤགས་པ་བྱས་པ། ཐུན་
ཕྱི་མ་སོ་སོའི་མགོ་བོར། འཇུག་པ་བྱང་ཆུབ་ཀྱི་སེམས་མ་ཉམས་པ་དང་མི་འབྲལ་བར་བྱ་སྟེ།
དེ་ལྟར་ན་ཡན་ལག་གི་ཉེས་པ་ཞི་ཞིང་རྩ་ལྟུང་གིས་གཏན་མི་གོས་པར་འགྱུར་བ་ཡིན་ནོ།།
དེའི་ཕྱིར་དེ་ལྟ་བུའི་བྱང་ཆུབ་སེམས་དཔའི་ཚུལ་ཁྲིམས་ནི་རྒྱུན་ཟད་པ་མེད་པས་མཐའ་མེད་པ་
གསུངས་པ་ཡིན་ནོ། །དེས་ན་ཐུན་སོ་སོའི་མཐར་རྒྱུན་བཤགས་མ་ཆག་པ་བྱའོ། །དེ་ཡང་
བརྩོན་པ་རབ་ཀྱིས་ཐུན་དྲུག་སོ་སོའི་ཐུན་མགོར་ལྟུང་བ་བྱུང་བ་གང་ཡིན་པ་ཡང་། ཐུན་གཅིག་
ཉིད་ལ་ཆ་གསུམ་དུ་བྱས་པའི་ཆ་དང་པོ་ལ་རྒྱུན་བཤགས་བྱེད་ཅིང་། འབྲིང་གིས་ཐུན་དཀྱིལ་
ལ་བྱེད་ལ། ཐ་མས་ཀྱང་ཐུན་མཇུག་ལ་བྱེད་ཅིང༌། གལ་ཏེ་སྔ་ཐུན་ལྟ་བུ་གཅིག་ལ་ཐུན་ཕལ་
ཆེར་ལ་ལྟུང་བ་མ་བྱུང་བར་དྲན་པས་ཟིན་ན། ཐུན་མཇུག་ཏུ་གཡེང་བས་ལྟུང་བ་བྱུང་པ་ལ་རྒྱུན་
བཤགས་མ་གྲུབ་ན་ཡང་། ཐ་ན་དགུང་ཚིགས་ཀྱི་མཐའ་ལྟ་བུར་རྒྱུན་བཤགས་གྲུབ་ནས་ཡང་
ལྟུང་བ་མེད་པར་འགྱུར་བ་ཡིན་ནོ། །དེའི་ཕྱིར་སྔ་དྲོ་ལྟུང་བ་བྱུང་བ་དགུང་ཚིགས་ལ། །ཞེས་
གསུངས་པ་ཡིན་ནོ། །དེས་ན་བསྟན་བཅོས་ལས་ནི། གཉུག་མའི་ལག་ལེན་གྱི་ངེས་པ་བཤད་
པ་ཡིན་ལ། མདོ་ལས་ནི་གློ་བུར་བའི་བཅས་མཚམས་ཉེས་མེད་ཀྱང་སྡུད་པར་མཛད་དོ། །དེ་
ལྟར་སྤྱིར་དུས་དྲུག་དང༌། ཁྱད་པར་དུ་རེ་རེ་ལ་ཡང་ཉུང་གསུམ་དུ་ཕྱེ་བའི་ཉེས་པ་ངེས་པའི་
29 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབང་དུ་མཛད་ནས། ལམ་སྒྲོན་འགྲེལ་པར། ཐུན་ཚིགས་དྲུག་པོ་དུམ་བུ་བཅོ་བརྒྱད་འགྱུར།།
སྔ་དྲོའི་ཐུན་ལ་དུམ་བུ་གསུམ་ཡོད་པའི། །དུམ་བུ་དང་པོ་དུམ་བུ་བར་མ་ལ། །ཉེས་པ་བྱུང་བ་
དུམ་བུ་ཐ་མ་དེར། །བྱང་ཆུབ་སེམས་བསྐྱེད་བྱང་ཆུབ་སེམས་མ་ཉམས། །ཕྱི་མ་ལྔ་ལའང་དེ་
བཞིན་བསྒྲེ་བར་བྱ། །དུམ་བུ་དང་པོར་ལེགས་པར་གསོ་བྱེད་པ། །སྐྱེས་བུ་རབ་ཡིན་འབྲིང་ནི་
གཉིས་ལའོ། །དུམ་བུ་ཐ་མར་གསོ་བ་ཐ་མ་སྟེ། །ཞེས་བཤད་པ་ཡིན་ཏེ། ཉམས་པ་གསོ་བའི་
ཕྱིར་བཅོས་ནི། ཚུལ་འདིས་རབ་འབྲིང་གི་སྡོམ་པའི་སྐབས་སུ་ཡང་ཤེས་པར་བྱའོ། །བཏང་བ་
བླང་བའི་ཕྱིར་བཅོས་ལ། བྱང་སེམས་ཀྱི་སྡོམ་པའི་ཕྱིར་བཅོས་ནི། སྡོམ་པ་སླར་ཡང་བླང་བར་
བྱ་སྟེ། ཉེ་བ་འཁོར་གྱི་མདོ་ལས། ཉན་ཐོས་ཀྱི་ཚུལ་ཁྲིམས་བཏུགས་ཏེ་སྡོམ་པ་བཏང་ན།།
སླར་ཡང་བཅོས་སུ་མེད་པའི་རྒྱུ་མཚན་དུ། ཉན་ཐོས་ཀྱི་ཉོན་མོངས་ཚད་མེད་དུ་མྱུར་བར་
སྤངས་ནས་རང་ཉིད་ཙམ་གྱི་བདེ་བ་མྱུར་དུ་འདོད་པས་རྩ་ལྟུང་བྱུང་ན་ཐབས་ལ་མཁས་པ་
མེད་པ་ཡུན་རིང་དུ་འགོར་བའི་ཕྱིར། རྩ་ལྟུང་གི་ སྡོམ་པ་བཏང་ན་ཕྱིར་བཅོས་མེད་པར་
གསུངས་ལ། དེའི་སྟོབས་ལས་བྱང་ཆུབ་སེམས་དཔའ་ནི་གཞན་དོན་དུ་སེམས་ཅན་ཐམས་
ཅད་ཀྱི་དོན་དུ་འཁོར་བར་སྐྱེ་བ་དོན་དུ་གཉེར་ཞིང་ཐབས་ལ་མཁས་པའི་ཕྱིར། ལན་ཅིག་ཚུལ་
ཁྲིམས་བཏུགས་ཤིང་སྡོམ་པ་བཏང་ཡང་སླར་བླང་དུ་ཡོད་དེ། ཞེས་བཞེད་པའི་ཕྱིར་རོ། །གལ་
ཏེ་མདོ་དེ་ལས་བྱང་ཆུབ་སེམས་དཔའི་ཚུལ་ཁྲིམས་བཅོས་སུ་མེད་པ་ནི་བྱང་སེམས་ཀྱི་རྒྱུད་ཀྱི་
སོ་ཐར་ཡིན་ཏེ། མདོ་དེ་ལ་ཉན་རང་དང་བྱང་སེམས་ཀྱི་སོ་ཐར་གྱི་ཁྱད་པར་ཞུས་པའི་ལན་དུ།
བྱང་སེམས་ཀྱི་བསླབ་པ་བཅོས་སུ་ཡོད་པ་དང་། ཉན་ཐོས་ཀྱི་བསླབ་པ་བཅོས་སུ་མེད་པར་
གསུངས་པའི་ཕྱིར། དེར་སྨོན་སེམས་དང་མ་བྲལ་ན་བྱང་སེམས་ཀྱི་བསླབ་པ་བཅོས་སུ་ཡོད་
པར་གསུངས་ལ། བྱང་སེམས་ཀྱི་སྡོམ་པ་ནི་སྨོན་སེམས་བཏང་བ་ལ་ཡང་སླར་སྐྱེ་བའི་ཕྱིར་རོ།།
ཞེ་ན། དེ་ཡང་རིགས་པ་མ་ཡིན་ཏེ། བྱང་སེམས་ཀྱི་སོ་ཐར་ཞེས་པ་ནི། བྱང་སེམས་ཀྱི་སོ་ཐར་
30 0



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
ཀྱི་སྡེ་སྣོད་ཅེས་པ་ལྟར་དེའི་རྒྱུད་ཀྱི་ཉན་ཐོས་ཀྱི་སོ་ཐར་ཡིན་པའི་ཤེས་བྱེད་མེད་པ་དང་། དེར་
བྱང་ཆུབ་སེམས་དཔའི་བསླབ་པ་ཞེས་པ་དང་། བྱང་ཆུབ་སེམས་དཔའི་ཚུལ་ཁྲིམས་ཀྱི་ཕུང་པོ་
ཞེས་གསུངས་པས་བྱང་ཆུབ་སེམས་དཔའི་སྡོམ་པ་ཡིན་པར་མཚུངས་པའི་ཕྱིར་དང༌། དེར་
བཤད་པའི་བྱང་ཆུབ་ཀྱི་སེམས་དང་མ་བྲལ་བ་ཞེས་པ་དེ་ཉིད་སྨོན་སེམས་ཁོ་ན་ཡིན་པའི་རྒྱུ་
མཚན་ཡང་མེད་པ་དང༌། བྱང་ཆུབ་སེམས་དཔའི་སྡོམ་པ་སྨོན་སེམས་བཏང་བ་ལ་ཡང་སྐྱེ་ན།
བྱང་ཆུབ་སེམས་དཔའི་སྡོམ་པ་རྒྱུ་མེད་པ་ལ་ཡང་སྐྱེ་བར་མཚུངས་པ་དང་། སྔར་སྨོན་སེམས་
བཏང་ནས་ཕྱིས་སྨོན་སེམས་བསྐྱེད་ན་སྐྱེ་བ་ཡིན་ན། སྔར་རྒྱུ་མེད་ཀྱང་ཕྱིས་རྒྱུ་ཡོད་པ་ལས་སྐྱེ་
བ་ཡང་མཚུངས་པ་དང༌། སྔར་སྨོན་སེམས་བཏང་ཡང་ཕྱིས་སྨོན་སེམས་ལས་སྐྱེ་བ་ནི། བྱང་
སེམས་ཀྱི་རྒྱུད་ཀྱི་སོ་ཐར་ལ་ཡང་མཚུངས་པའི་ཕྱིར་དང་། བསླབ་བཏུས་ལས་ཀྱང་། བྱང་
སེམས་ཀྱི་སྡོམ་པ་བཟུང་ནས་དེའི་བཏང་བ་ཕྱིར་བཅོས་འཆད་པ་ན། མདོ་དེ་ཉིད་རྒྱུ་མཚན་དུ་
བྱས་ནས། ཉན་ཐོས་ཀྱི་སྡོམ་པ་ཁོ་ན་བཏང་བ་ཕྱིར་བཅོས་པའི་ཁྱད་པར་གྱི་ཚིག་མེད་པས་
འབྲེལ་མེད་ཆེན་པོ་ཡིན་པའི་ཕྱིར་དང་། མདོ་དེ་ཉིད་ལས་བྱང་སེམས་ཀྱི་སོ་ཐར་ནི། སྲིད་པ་
རིང་དུ་བཞུགས་པ་དང་མཐར་ཆགས་པར་གསུངས་ལ། བྱང་སེམས་ཀྱི་རྒྱུད་ཀྱི་སོ་ཐར་ལྟར་
ན༑ ཤི་བའི་ཚེ་བཏོང་བར་འདོད་པས་འགལ་བའི་ཕྱིར་དང་། སྲིད་པར་སེམས་ཅན་གྱི་དོན་དུ་
རིང་དུ་ཞུགས་པ་ནི། བྱང་ཆུབ་སེམས་དཔའི་ཐབས་ལ་མཁས་པའི་ཡོན་ཏན་གྱི་སྤྱིའི་ཆོས་ཡིན་
པས། དེ་ཉིད་ལས་བྱང་ཆུབ་སེམས་དཔའི་བསླབ་པ་བཅོས་སུ་ཡོད་པ་དེ། བྱང་སེམས་ཀྱི་རྒྱུད་
ཀྱི་ཉན་ཐོས་ཀྱི་སོ་ཐར་ཡིན་པའི་ཤེས་བྱེད་ཀྱང་མེད་པའི་ཕྱིར་རོ། །བྱང་སེམས་ཀྱི་རབ་བྱུང་གི་
སྡོམ་པ་བཏང་བ་ཕྱིར་བཅོས་པ་ནི། ཐབས་ལ་མཁས་པའི་མདོ་ལས། རིགས་ཀྱི་བུ། འདི་ལ་
བྱང་ཆུབ་སེམས་དཔའ་ཐབས་ལ་མཁས་པ་ཅི་སྟེ་བརྒྱ་ལ་ལ་ལ་ཞིག་ཏུ་སྡིག་པའི་གྲོགས་པོའི་
དབང་གིས་ཉེས་པ་བྱུང་ན། དེ་འདི་ལྟར་སློབ་བོ། །གལ་ཏེ་བདག་གི་ཕུང་པོ་འདི་དག་གིས་
，
30 1



-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོངས་སུ་མྱ་ངན་ལས་འདའ་བར་བྱ་ན་ནི། བདག་གི་སེམས་ཡོངས་སུ་གདུང་བ་དང་ལྡན་པར་
ཡང་འགྱུར་གྱི་འདི་ལྟར་བདག་གིས་སེམས་ཅན་ཡོངས་སུ་སྨིན་པའི་ཕྱིར་ཕྱི་མའི་མཐའི་མུར་
འཁོར་བ་ན་གནས་པ་དེ་ལྟ་བུའི་གོ་ཆ་བགོས་ལ། བདག་གིས་སེམས་ཅན་ལ་གདུང་བར་ནི་
མི་བྱའི། ཇི་ལྟ་ཇི་ལྟར་འཁོར་བར་འགྱུར་བ་དེ་ལྟ་དེ་ལྟར་སེམས་ཅན་ཡོངས་སུ་སྨིན་པར་བྱའོ།།
ལྟུང་བ་འདི་ཡང་ཆོ་ག་བཞིན་དུ་གསོ་བར་བྱའོ། །ཕྱིས་ཉེས་པ་མི་བྱའོ་སྙམ་དུ་སེམས་སོ།།
རིགས་ཀྱི་བུ་ཡོངས་སུ་བརྟག་པ་བཟུང་ནས། གལ་ཏེ་རབ་ཏུ་བྱུང་བའི་བྱང་ཆུབ་སེམས་དཔའ་
རྩ་བའི་ལྟུང་བ་བཞི་པོ་ཐམས་ཅད་ཞིག་པར་གྱུར་ཀྱང་། ཐབས་ལ་མཁས་པ་འདིས་སེལ་བར་
བྱེད་པ་ལྟར་ན། བྱང་ཆུབ་སེམས་ལ་ལྟུང་བར་མི་འགྱུར་བར་ང་སྨྲའོ། །ཞེས་གསུངས་པ་ལྟར་
བྱང་ཆུབ་སེམས་དཔའི་རབ་ཏུ་བྱུང་བའི་རྩ་བའི་ལྟུང་བ་བཞི་ཐུན་མོང་བ་བཞི་པོ་ཐམས་ཅད་
ཀྱིས་སྡོམ་པ་ཞིག་ཅིང་། བཏང་བར་གྱུར་ཀྱང་འཁོར་བ་ཇི་སྲིད་པར་སེམས་ཅན་རྣམས་སྨིན་
པར་བྱ་བའི་དམ་བཅའ་དྲན་པས་རྩ་ལྟུང་བཤགས་པས་སླར་ཡང་རབ་བྱུང་གི་སྡོམ་པ་སྐྱར་
ནས་གསོས་ཏེ། ཕྱིས་ཉེས་པ་མི་བྱ་བར་དམ་བཅས་ན་བྱང་ཆུབ་སེམས་དཔའ་ལ་ལྟུང་བར་མི་
འགྱུར་རོ། །
འབྲས་བུ་ལ། ཉམས་པ་ཉེས་དམིགས་ཀྱི་འབྲས་བུ་དང༌། ཐོབ་པ་ཕན་ཡོན་གྱི་
འབྲས་བུའོ། །དང་པོ་ལ་ཁས་བླངས་ཉམས་པས་དམ་པས་སྨད་པ་དང་། མིང་དོན་ཤོར་བས་
མི་འདོད་པ་འདུ་བ་དང༌། ཉེས་པ་ལྕི་བས་ངན་སོང་དུ་ལྟུང་བའོ། །དང་པོ་ནི། རྟེན་སངས་རྒྱས་
བསླུས་པས་སངས་རྒྱས་མི་མཉེས། ཡུལ་སེམས་ཅན་བསླུས་པས་སེམས་ཅན་མི་འགུ། རང་
ཆེད་དུ་བསླུས་པས་རང་དོན་ཉམས་ཤིང་ལྷ་དང་བཅས་པའི་འཇིག་རྟེན་གྱིས་སྨད་པ་སྟེ། བློ་
གྲོས་རྒྱ་མཚོའི་མདོ་ལས། བྱང་ཆུབ་སེམས་དཔའ་དེ་ལྟར་སེམས་བསྐྱེད་ནས། ཇི་སྐད་སྨྲས་པ་
བཞིན་མི་བྱེད་པ་ལྷ་དང་བཅས་པའི་འཇིག་རྟེན་བསླུས་པ་ཡིན་ནོ། །དེ་ལྟ་བུ་དེ་སྔོན་སངས་
3 0 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
རྒྱས་མཐོང་བའི་ལྷ་ཐམས་ཅད་ཀྱིས་མཐོང་ན་གཞོགས་འཆོས་བྱེད་ཅེས་གསུངས་སོ། །གཉིས་
པ་ནི། རྒྱལ་པོ་རྒྱལ་སྲིད་ཉམས་པ་ལྟར། ཚེ་འདིར་བཀྲ་མི་ཤིས་པ་སྣ་ཚོགས་འབྱུང་ཞིང་།
རང་ཡང་སྨྱོས་པ་ལྟར་འགྱུར་བ་དང༌། འཆི་ཁར་ཡང་མྱ་ངན་གྱིས་གདུང་བར། སྤྱོད་འཇུག་
ལས། ཕྱོགས་བཅུ་ནམ་མཁའི་མཐས་བཏུགས་པའི། །འགྲོ་བ་ཉོན་མོངས་ལས་སྒྲོལ་བར།།
དམ་བཅས་གང་ཚེ་བདག་ཉིད་ཀྱང་། །ཉོན་མོངས་གྲོལ་བར་མི་བྱེད་པར། །བདག་གི་ཚོགས་
ཀྱང་མི་ཤེས་པར། །སྨྲ་བ་ཇི་ལྟར་སྨྱོན་པ་མིན། །གལ་ཏེ་བདག་གིས་དེ་རྟོགས་ནས། །རྨོངས་
པས་ཕྱིས་ཀྱང་སྒྱིད་ལུག་ན། །འཆི་བར་གྱུར་པའི་དུས་ཀྱི་ཚེ། །མྱ་ངན་ཆེན་པོ་ལྡང་བར་འགྱུར།།
ཞེས་གསུངས་པ་ཡིན་ནོ། །གསུམ་པ་ནི། ཕྱི་མ་ངན་སོང་དུ་འགྲོ་ཞིང་། དེའང་ཐར་བར་དཀའ་
བ་སྟེ། མདོའི་དོན་སྤྱོད་འཇུག་ཏུ། དངོས་པོ་ཕལ་པ་ཅུང་ཟད་ལའང༌། །ཡིད་ཀྱིས་སྦྱིན་པར་
དམ་བཅས་ནས། །མི་གང་སྦྱིན་པར་མི་བྱེད་པ། །དེ་ཡང་ཡི་དྭགས་རྒྱུར་གསུངས་ན། །བླ་ན་
མེད་པའི་བདེ་བ་ལ། །བསམ་པ་ཐག་པས་མགྲོན་གཉེར་ནས། །འགྲོ་བ་ཐམས་ཅད་སླུས་བྱས་
ན༑ ༑བདེ་འགྲོར་ཅི་ཞིག་འགྲོ་བར་འགྱུར། །དེ་ཡི་ངན་འགྲོ་མུ་མཐའ་མེད། །ཅེས་གསུངས་
G
.
ཐོབ་པ་ཕན་ཡོན་གྱི་འབྲས་བུ་ལ། སྤྱི་དང༌། སོ་སོའི་ཕན་ཡོན་ལས། དང་པོ་ལ།
རང་གིས་གྲུབ་པ་དང་། གཞན་གྱིས་གྲུབ་པའི་ཕན་ཡོན་གཉིས་ཏེ། དང་པོ་ལ། མིང་ཁྱད་དུ་
འཕོ་བ་དང་། འཕོས་པ་དོན་མཆོག་ཏུ་གྱུར་པ་དང་། གྱུར་བས་འདོད་དགུ་འབྱུང་བ་དང་། བྱུང་
བའི་འབྲས་བུ་མི་ཟད་པ་དང༌། དེ་ལས་འགལ་རྐྱེན་སྡིག་སྡུག་སེལ་བ་དང་། མཐུན་རྐྱེན་དགེ་
བ་སྐྱེད་པའོ། །དང་པོ་ནི། བྱང་ཆུབ་སེམས་བསྐྱེད་གྱུར་ན་སྐད་ཅིག་གིས། །འཁོར་བའི་བཙོན་
རར་བསྡམས་པའི་ཉམ་ཐག་རྣམས། །བདེ་གཤེགས་རྣམས་ཀྱི་སྲས་ཞེས་བརྗོད་བྱ་ཞིང༌།།
ཞེས་པས་སོ། །གཉིས་པ་ནི། གསེར་འགྱུར་རྩི་ཡི་རྣམ་པ་མཆོག་ལྟ་བུ། །མི་གཙང་ལུས་འདི་
3 (0 3



-
-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བླངས་ནས་རྒྱལ་བའི་སྐུ། །རིན་ཆེན་རིན་ཐང་མེད་པར་སྒྱུར་བས་ན། །བྱང་ཆུབ་སེམས་ཞེས་
བྱ་བ་རབ་བརྟན་བཟུང་། །ཞེས་གསུངས་སོ། །གསུམ་པ་ནི། སྡོང་པོ་བཀོད་པའི་མདོ་ལས།
བྱང་ཆུབ་ཀྱི་སེམས་ནི་དོན་ཐམས་ཅད་འགྲུབ་པ་ནོར་བུ་རིན་པོ་ཆེ་ལྟ་བུའོ། །ཞེས་སོགས་དང་།
དེ་བཞིན་དུ་སྤྱོད་འཇུག་ལས་ཀྱང་ངོ༌། །བཞི་པ་ནི། དགེ་བ་གཞན་ཀུན་ཆུ་ཤིང་བཞིན་དུ་ནི།།
འབྲས་བུ་སྐྱེས་ནས་ཟད་པར་འགྱུར་མོད་ཀྱི། །བྱང་ཆུབ་སེམས་ཀྱི་ལྗོན་ཤིང་རྟག་པར་ཡང་།།
འབྲས་བུ་བྱིན་པས་མི་ཟད་འཕེལ་བར་འགྱུར། །ཞེས་གསུངས་སོ། །ལྔ་པ་སྡིག་པ་སེལ་བ་
དང༌། སྡུག་བསྔལ་སེལ་བའོ། །དང་པོ་ལ་མྱོང་བའི་སྡིག་པ་ཟིལ་གྱིས་གནོན་པ་ནི། སྡིག་པ་
སྟོབས་ཆེན་ཤིན་ཏུ་མི་ཟད་པ། །དེ་ནི་རྫོགས་པའི་བྱང་ཆུབ་སེམས་མིན་པ། །དགེ་གཞན་གང་
གིས་ཟིལ་གྱིས་གནོན་པར་འགྱུར། །ཞེས་སོ། །མ་ངེས་པའི་སྡིག་པ་དྲུངས་ནས་འབྱིན་པ་ནི་
དེས་ནི་དུས་མཐའི་མེ་བཞིན་སྡིག་ཆེན་རྣམས། །སྐད་ཅིག་གཅིག་གིས་ངེས་པར་བསྲེག་པར་
བྱེད། །ཅེས་གསུངས་སོ། །སྡུག་བསྔལ་སེལ་བ་ནི། སྲིད་པའི་སྡུག་བསྔལ་བརྒྱ་ཕྲག་གཞོམ་
འདོད་ཅིང་། །སེམས་ཅན་མི་བདེ་སེལ་བར་འདོད་པས་ཀྱང་། །བྱང་ཆུབ་སེམས་ནི་རྟག་ཏུ་
བཏང་མི་བྱ། །ཞེས་དང་། འགྲོ་བའི་འཆི་བདག་འཇོམས་བྱེད་པའི། །བདུད་རྩིའི་མཆོག་ཀྱང་
འདི་ཡིན་ནོ། །འགྲོ་བའི་དབུལ་བ་སེལ་བ་ཡི། །མི་ཟད་གཏེར་ཡང་འདི་ཡིན་ནོ། །འགྲོ་བའི་
ནད་རབ་ཞི་བྱེད་པའི། །སྨན་གྱི་མཆོག་ཀྱང་འདི་ཡིན་ནོ། །ཞེས་གསུངས་པ་ཡིན་ནོ། །དྲུག་པ་
ལ་བདེ་བ་སྐྱེད་པ་ནི། འདིས་ནི་ཚད་མེད་སྐྱེ་བོའི་ཚོགས་རྣམས་ཀྱི། །བདེ་མཆོག་བདེ་བླག་
ཉིད་དུ་ཐོབ་པར་བྱེད། །ཅེས་གསུངས་སོ། །བསོད་ནམས་བསྐྱེད་པ་ནི། དཔལ་བྱིན་གྱིས་ཞུས་
པ་ལས། བྱང་ཆུབ་སེམས་ཀྱི་བསོད་ནམས་གང༌། །གལ་ཏེ་དེ་ལ་གཟུགས་མཆིས་ན། །ནམ་
མཁའི་ཁམས་ནི་ཀུན་བཀང་ཡང་། །དེ་ནི་དེ་བས་ལྷག་པར་འགྱུར། །སེམས་ཅན་ཀུན་གྱི་
བསོད་ནམས་ཀྱི། །ཕུང་པོ་ཇི་སྙེད་ཡོངས་བཟུང་བ། །དེ་སྙེད་བྱང་ཆུབ་སེམས་དཔའ་ཡི།།
，
3 ] 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བྱང་ཆུབ་སེམས་ལས་རབ་ཏུ་འབྱུང་། །ཞེས་གསུངས་སོ། །གཞན་གྱིས་གྲུབ་པའི་ཡོན་ཏན་ལ་
འཇིག་རྟེན་གྱིས་བཀུར་བའི་ཡོན་ཏན་ནམ། འཇིག་རྟེན་ལྷ་མིར་བཅས་པས་ཕྱག་བྱར་འགྱུར།།
ཞེས་གསུངས་སོ། །སངས་རྒྱས་ཀྱིས་བསྔགས་པའི་ཡོན་ཏན་ནི། དེ་ཡི་ཡོན་ཏན་བསྔགས་པ་
མཐའ་ཡས་ཏེ། །ཞེས་གསུངས་སོ། །སོ་སོའི་ཕན་ཡོན་ལ་སྨོན་པའི་ཕན་ཡོན་ནི། རྒྱལ་པོ་ལ་
གདམས་པའི་མདོ་ལས། རྡོ་རྗེ་རིན་པོ་ཆེ་ཆག་ཀྱང་གསེར་གྱི་རྒྱན་ཁྱད་པར་དུ་འཕགས་པ་
ཐམས་ཅད་ཟིལ་གྱིས་གནོན་ཅིང་། རྡོ་ རྗེ་རིན་པོ་ཆེའི་མིང་ཡང་མི་འདོར་ལ། འཁོར་བའི་
དབུལ་བ་རྣམས་ཀྱང་ཟློག་གོ །དེ་བཞིན་དུ་ཐམས་ཅད་མཁྱེན་པར་སེམས་བསྐྱེད་པའི་རྡོ་རྗེ་
རིན་པོ་ཆེ་ནི་ནན་ཏན་དང་བྲལ་ཡང་། ཉན་ཐོས་དང་རང་རྒྱལ་གྱི་རྒྱན་ཟིལ་གྱིས་གནོན་ཞིང་།
བྱང་ཆུབ་སེམས་དཔའི་མིང་ཡང་མི་འདོར་ལ། འཁོར་བའི་དབུལ་བ་སེལ་བར་བྱེད་དོ། །ཞེས་
འཁོར་བའི་ཕན་ཡོན་འབྱུང་བ་དང་། དེ་ལྟར་བཞུགས་ན་རྒྱལ་པོའི་བྱ་བ་ཡང་མི་ཉམས་ཤིང་།
བྱང་ཆུབ་ཀྱི་ཚོགས་ཀྱང་ཡོངས་སུ་རྫོགས་པར་འགྱུར། ཞེས་འདས་པའི་ཕན་ཡོན་དང་། ཁྱོད་
བྱང་ཆུབ་ཀྱི་སེམས་ཀྱི་རྣམ་པར་སྨིན་པས། ལྷ་དང་མིའི་ནང་དུ་ལན་དུ་མར་སྐྱེ་ཞིང་། དེའི་
བདག་བྱེད་པར་གྱུར་ཀྱང་། ད་དུང་ཁྱོད་ཀྱི་བྱང་ཆུབ་ཀྱི་སེམས་ཀྱི་དགེ་བའི་ལས་ལ་བྲི་བ་མེད་
དོ༑ ༑ཞེས་པ་ལྟར་འཁོར་འདས་ཀྱི་ཕུན་ཚོགས་ཐམས་ཅད་འབྱུང་བ་ཡིན་ནོ། །དེའི་རྒྱུ་མཚན་
ཡང་དམིགས་རྣམ་ཚད་མེད་པ་དང་བཅས་དམན་པ་ལ་སྐྱེ་བ་དཀའ་བ་དང་བྱེད་པ་གཞན་དོན་
དུ་འགྱུར་བའི་ཕྱིར་རོ། །དེ་ལ་དང་པོ་ནི། སེམས་ཅན་རྣམས་ཀྱི་ཀླད་ནད་ཙམ།། བསལ་ལོ་
སྙམ་དུ་བསམས་ན་ཡང༌། །ཕན་འདོགས་བསམ་པ་དང་ལྡན་ཏེ། །བསོད་ནམས་དཔག་མེད་
ལྡན་ གྱུར་ ན། །སེམས་ ཅན་ རེ་ རེའི་ མི་བདེ་བ། །དཔག་ཏུ་མེད་ པ་ བསལ་ འདོད་ ཅིང་། །
རེ་རེའང་ཡོན་ཏན་དཔག་མེད་དུ། །སྒྲུབ་པར་འདོད་པ་སྨོས་ཅི་དགོས། །ཞེས་གསུངས་སོ། །
གཉིས་པ་ནི། ཕའམ་ཡང་ན་མ་ཡང་རུང༌། །སུ་ལ་འདི་འདྲའི་ཕན་སེམས་ཡོད། །ལྷ་དང་དྲང་
3 0 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྲོང་རྣམས་ཀྱང་རུང་། །ཚངས་པ་ལ་ཡང་འདི་ཡོད་དམ། །སེམས་ཅན་འདི་དག་ཉིད་ལ་སྔོན།།
རང་གི་དོན་དུའང་འདི་འདྲའི་སེམས། །རྨི་ལམ་དུ་ཡང་མ་རྨིས་ན། །གཞན་གྱི་དོན་དུ་ག་ལ་སྐྱེ།།
གཞན་དག་རང་གི་དོན་དུ་ཡང་། །མི་འབྱུང་སེམས་ཅན་དོན་སེམས་གང་། །སེམས་ཀྱི་རིན་
ཆེན་ཁྱད་པར་འདི། །སྔ་ན་མེད་པའི་སྨད་ཅིག་འཁྲུངས། །ཞེས་གསུངས་པ་ཡིན་ནོ། །གསུམ་
པ་ནི། འགྲོ་བ་ཀུན་ཏུ་དགའ་བའི་རྒྱུ། །སེམས་ཅན་སྡུག་བསྔལ་ཞིར་གྱུར་པ། །རིན་ཆེན་
སེམས་ཀྱི་བསོད་ནམས་གང་། །དེ་ལ་ཇི་ལྟར་གཞལ་གྱིས་ལང་། །ཞེས་གསུངས་སོ། །འཇུག་
པའི་དོན་ནི། གཉིད་ལོག་གམ། བག་མེད་པར་གྱུར་ཀྱང༌། བསོད་ནམས་ཀྱི་ཤུགས་རྒྱུན་མི་
ཆད་པ་དུ་མ་ཞིག་ནམ་མཁའ་དང་མཉམ་པ་རབ་ཏུ་འབྱུང་སྟེ། སྤྱོད་འཇུག་གི་ལུང་བརྗོད་ཟིན་
ཏོ༑ ༑དེའི་རྒྱུ་མཚན་ཡང་། ངོ་བོ་སྒྲུབ་པས་ཟིན་པར་བྱེད་པ་གཞན་དོན་དུ་གྱུར་པ་འབྲས་བུ་
ལན་ལ་མི་རེ་བ་ཕུན་ཚོགས་ཀུན་གྱི་མཆོག་ཡིན་པའི་ཕྱིར་དང་། དགེ་བའི་ཞིང་ཁྱད་པར་ཅན་
ཡིན་པའི་ཕྱིར་དང༌། ཀུན་གྱི་ཕྱག་ཡུལ་ཡིན་པའི་ཕྱིར་རོ། །དང་པོ་ནི། ཕན་པར་བསམས་པ་
ཙམ་གྱིས་ཀྱང་། །སངས་རྒྱས་མཆོད་ལས་ཁྱད་འཕགས་ན། །སེམས་ཅན་མ་ལུས་ཐམས་ཅད་
ཀྱི༑ ༑བདེ་དོན་བརྩོན་པ་སྨོས་ཅི་དགོས། །ཞེས་གསུངས་སོ། །གཉིས་པ་ནི། འགའ་ཞིག་བདེ་
བས་ཕོངས་པ་དང༌། །སྡུག་བསྔལ་མང་ལྡན་དེ་དག་ལ། །བདེ་བ་ཀུན་གྱིས་ཚིམ་པ་དང༌། །
སྡུག་བསྔལ་ཐམས་ཅད་གཅོད་མཛད་ཅིང་། །གཏི་མུག་ཀྱང་ནི་སེལ་བྱེད་པ། །དེ་དང་དགེ་
མཚུངས་ག་ལ་ཡོད། །ཅེས་གསུངས་སོ། །གསུམ་པ་ནི། ཕན་བཏགས་ལན་ལྡོན་གང་ཡིན་པ།།
དེ་ཡང་རེ་ཞིག་བསྔགས་འོས་ན། །མ་བཅོས་ལེགས་པར་བྱེད་པ་ཡི། །བྱང་ཆུབ་སེམས་དཔའ་
སྨོས་ཅི་དགོས། །ཞེས་གསུངས། འགའ་ཞིག་དེ་འདྲའི་རྒྱལ་སྲས་སྦྱིན་བདག་ལ། །གལ་ཏེ་
ངན་སེམས་བསྐྱེད་པར་བྱེད་པ་དེ། །ངན་སེམས་བསྐྱེད་པའི་གྲངས་བཞིན་བསྐལ་པར་ནི། །
དམྱལ་བར་གནས་པར་འགྱུར་ཞེས་ཐུབ་པས་གསུངས། དོན་དེ་འགའ་ཞིག་ཡིད་རབ་དང་
3) (5



-
，
-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བྱེད་ན། །དེ་ཡི་འབྲས་བུ་དེ་བས་ལྷག་པར་འཕེལ། །ཞེས་གསུངས་སོ། །དྲུག་པ་ནི། ཤཱ་རིའི་
སྡོམ་པའི་ལུང་ལས། ཤཱ་རིའི་བུས་གསོལ་པ། བཅོམ་ལྡན་འདས་བདག་ནི་བྱང་ཆུབ་ཏུ་སེམས་
དང་པོ་བསྐྱེད་པ་ལ་ཡང་ཕྱག་འཚལ་ལོ། །ཐ་ན་དུད་འགྲོར་གྱུར་པ་བྱང་ཆུབ་ཏུ་སེམས་བསྐྱེད་
པ་ལ་ཡང་ཕྱག་འཚལ་ལོ། །ཞེས་དང་། གང་ལ་སེམས་ཀྱི་དམ་པ་རིན་ཆེན་དེ། །སྐྱེས་པ་དེ་ཡི་
སྐུ་ལ་ཕྱག་འཚལ་ཞིང་། །གང་ལ་ གནོད་པ་བྱས་ཀྱང་བདེར་འབྲེལ་བ། །བདེ་བའི་འབྱུང་
གནས་དེ་ལ་སྐྱབས་སུ་མཆི། །ཞེས་གསུངས་སོ། །འབྲས་བུ་བཤད་ཟིན་ཏོ། །
བྱེད་ལས་ནི། སྨོན་པས་ཉན་རང་གི་སེམས་བསྐྱེད་པ་ཐམས་ཅད་ཟིལ་གྱིས་
གནོན་པར་བྱེད་ལ། འཇུག་པས་ཐེག་ཆེན་གྱི་ཡོན་ཏན་ཕལ་མོ་ཆེ་ཐམས་ཅད་ཀྱི་རྟེན་བྱེད་ལ།
དེ་ཡང་འབྲས་བུའི་སྐབས་སུ་བཤད་ཟིན་ཏོ། །ལྡན་པ་ནི། མོས་པ་སྤྱོད་པར། འདུན་པ་དང་།
བསམ་པ་དང༌། ལྷག་པའི་བསམ་པའི་ཕན་ཡོན་ངོ་བོར་ལྡན་ལ། དེ་ཕན་ཆད་ནི་སྦྱིན་པ་ལ་
སོགས་པ་གྲོགས་དང་། ངོ་བོའི་ཡོན་ཏན་ཅི་རིགས་པ་དང་ལྡན་ནོ། །འཇུག་པ་ནི། བྱིས་པའི་
སྐབས་ན་མ་དག་ས་དང་། འཕགས་པའི་ས་ན་དག་མ་དག་ཅི་རིགས་པ་དང་། དག་ས་ནས་
གཙོ་བོར་རྣམ་པར་དག་པས་འཇུག་གོ །གྲངས་ངེས་པ་ནི། སེམས་བསྐྱེད་པ་བསམ་སྦྱོར་
གཉིས་སུ་ངེས་པའི་ ཕྱིར་རོ། །གོ་རིམ་ནི། སྨོན་པ་ལ་འཇུག་པས་དོན་གྱི་རིམ་པའོ། །རྣམ་
གྲངས་ནི། བྱང་ཆུབ་ཏུ་ཐུགས་བསྐྱེད་པ་དང༌། བྱང་ཆུབ་ཏུ་བློ་བྱས་པ་སོགས་སོ། །ངེས་ཚིག་
ནི་འདིས་སེམས་བསྐྱེད་པར་བྱེད་པས་ན་སེམས་བསྐྱེད་ཅེས་སམ། འདིས་སེམས་བསྐྱེད་པའི་
རང་བཞིན་ཡིན་པས་སེམས་བསྐྱེད་ཅེས་བྱའོ། །
སྦྱོར་བ་ཕར་ཕྱིན་དྲུག་ལ་སྡོམ་པ་ནི། མཚན་ཉིད་དབྱེ་བསྡུ་སྐྱོན་ཡོན་དང་། །
ཉམས་ལེན་རྣམ་ངེས་ཁྱད་པར་དང་། །གྲངས་དང་གོ་རིམ་ངེས་ཚིག་གོ །དེ་ལ་མཚན་ཉིད་ནི་
ཐེག་ཆེན་གྱི་སྦྱིན་པ་ལ་སོགས་པའི་ཕར་ཕྱིན་དྲུག་གི་མཚན་ཉིད་རིམ་པ་ལྟར། དངོས་པོ་བཏོང་
3 (0 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་བློ་དམ་པས་ཕྱེ་བ་དང་། འཆལ་བ་སྤང་བའི་བློ་དམ་པས་ཕྱེད་བ་དང་། མི་འཁྲུག་པའི་བློ་
དམ་པས་ཕྱེ་བ་དང༌། དགེ་བ་ལ་སྤྲོ་བའི་བློ་དམ་པ་དང་། སེམས་རྩེ་གཅིག་ཏུ་བརྟན་པའི་བློ་
དམ་པ་དང༌། ཆོས་རབ་ཏུ་རྣམ་པར་འབྱེད་ཀྱི་ བློ་དམ་པས་ཕྱེ་བས་ཏེ། ངོ་བོ་ནི་གཞུང་ན་
གསལ་ལ། ཕ་རོལ་ཏུ་ ཕྱིན་པའི་དོན་མདོ་ལས། ཀུན་དགའ་བོ། དམ་པ་ཡིན་པའི་ཕྱིར་ཕ་
རོལ་ཏུ་ཕྱིན་པ་ཞེས་བྱའོ། །ཞེས་དང་། མདོ་སྡེ་རྒྱན་ལས། དེ་ཕྱིར་དམ་པའི་དོན་གྱིས་ན། །ཕ་
རོལ་ཕྱིན་པ་བཅུར་འདོད་དོ། །ཞེས་སོ། །དབྱེ་བ་ནི། སྦྱིན་པ་ལ་ཟང་ཟིང་། མི་འཇིགས་པ།
ཆོས་ཀྱི་སྦྱིན་པ། ཚུལ་ཁྲིམས་ལ། ཉེས་སྤྱོད་སྡོམ་པ། དགེ་བ་ཆོས་སྡུད། སེམས་ཅན་དོན་བྱེད་
ཀྱི་ཚུལ་ཁྲིམས། བཟོད་པ་ལ་གནོད་བྱེད་ཀྱིས་མི་ཕྱེད་པ། སྡུག་བསྔལ་ལ་ཇི་མི་སྙམ་པ། ཆོས་
ལ་ངེས་པར་སེམས་པ། བརྩོན་འགྲུས་ལ། གོ་ཆ། སྦྱོར་བ། མཐར་ཕྱིན་པའི་བརྩོན་འགྲུས་སོ།།
བསམ་གཏན་ལ་མཐོང་ཆོས་ལ་བདེ་བར་གནས། ཡོན་ཏན་མངོན་པར་སྒྲུབ་པ། སེམས་ཅན་
དོན་བྱེད་ཀྱི་བསམ་གཏན། ཤེས་རབ་ལ། ཐོས་བསམ་སྒོམ་གསུམ་གྱི་ཤེས་རབ་རྣམས་སོ།།
བསྡུ་བ་ནི། དཀར་པོའི་ཆོས་ཐམས་ཅད་མཉམ་གཞག་དང་། རྗེས་ཐོབ་དང་དེ་གཉིས་ཀའི་
ནང་དུ་འདུས་ལ། དེ་ལ་རྗེས་ཐོབ་ནི། སྦྱིན་པ་དང༌། ཚུལ་ཁྲིམས་ཀྱིས་བསྡུས་སོ། །མཉམ་
གཞག་ནི་བསམ་གཏན་དང་ཤེས་རབ་ཀྱིས་བསྡུས་སོ། །གཉིས་ཀ་ནི། བཟོད་པ་དང་། བརྩོན་
འགྲུས་ཀྱིས་བསྡུས་སོ། །སྐྱོན་ནི། རིམ་པ་ལྟར་སེར་སྣ་དང༌། ཚུལ་འཆལ་དང༌། འཁྲུག་པ་
དང༌། ལེ་འོདང༌། རྣམ་གཡེང་དང༌། ལྟ་ངན་ནམ། སྒྲོ་སྐུར་རྣམས་སོ། །ཡོན་ཏན་ནི། སྦྱིན་
པས་ལོངས་སྤྱོད་ཁྲིམས་ཀྱིས་བདེ། །བཟོད་པས་གཟུགས་བཟང་བརྩོན་པས་བརྗིད། །བསམ་
གཏན་གྱིས་ཞི་བློ་ཡིས་གྲོལ། །ཞེས་པ་ལ་སོགས་པའོ། །ཉམས་ལེན་ནི། སྦྱིན་པ་ལ་གསུམ་
ལས། ཕྱིའི་སྦྱིན་པ་དང་ནང་གི་སྦྱིན་པ་དང་གཉིས་ཀའི་སྦྱིན་པ་བཏོང་ཚུལ་ལོ། །ཕྱི་ལ་གསུམ་
སྟེ། བསམ་པ་དང་སྦྱོར་བ་དང་རྗེས་ཀྱི་བྱ་བའོ། །བསམ་པ་ལ་འདི་ལྟར། ཡོ་བྱད་མཆོག་སློང་
-
3 0 8



རང
-
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། 《ལ་
བ་ལ་གསུམ་སྟེ། རྫས་ལ་མི་རྟག་པའི་འདུ་ཤེས་དང་། སེམས་ཅན་ལ་སྙིང་རྗེའི་འདུ་ཤེས་དང་།
གཉིས་ཀ་ལ་ཆོས་ཀྱི་འདུ་ཤེས་སོ། །ཆོས་ཀྱི་འདུ་ཤེས་ནི་ཀུན་རྫོབ་ཏུ་རྨི་ལམ་ལྟ་བུར་ཤེས་པའི་
སྒོ་ནས། སྤྲོ་བ་དང༌། མ་ཡེངས་པ་དང༌། དགའ་བའི་འདུ་ཤེས་དང་། དོན་དམ་པར་འཁོར་
གསུམ་མི་རྟོག་པས་སྦྱིན་པར་བྱའོ། །སྦྱོར་བ་ནི། ངོ་གདོང་དཀར་བ་དང་། ཚིག་འཇམ་པ་དང་།
དེས་པའི་སྤྱོད་ལམ་གྱིས་ཚུལ་བཞིན་སྟོབ་པ་ལ་སོགས་པས་ཕ་རོལ་པོ་ལྷག་པར་མགུ་བར་
བྱེད་པའོ། །རྗེས་ནི་བསྔོ་བ་དང༌། སྨོན་ལམ་རྣམ་པར་དག་པས་ཟིན་པར་བྱེད་པ་སྟེ། ཁྱད་
པར་དུ་དངོས་པོ་དེ་དང་འཚམ་པར། སེམས་ཅན་ཐམས་ཅད་བསམ་གཏན་ཕྱིན་ཅི་མ་ལོག་
པའི་ཟས་ཀྱིས་འཚོ་བར་གྱུར་ཅིག །ཅེས་པ་ལ་སོགས་པ་བྱས་ནས། སློང་བ་དེ་དག་ཕྱོགས་
གཞན་དུ་འགྲོ་བ་དང༌། སྐྱེལ་མ་དང་། གྲོགས་དང༌། འཚོབ་ལ་སོགས་པ་རྒྱ་ཆེར་སྒྲུབ་པར་
བྱའོ། །དེ་བཞིན་དུ་དཀོན་མཆོག་ལ་འབུལ་བ་ན། སྟོན་པ་དང༌། སྐྱབས་དང༌། དགེ་བའི་
བཤེས་གཉེན་གྱི་འདུ་ཤེས་ཀྱིས། དད་པ་དང་། གུས་པ་རྒྱ་ཆེར་བསྐྱེད་དེ། སེམས་ཅན་ཐམས་
ཅད་ཀྱི་དོན་དུ་གུས་པའི་སྤྱོད་ལམ་གྱིས་འབུལ་བ་དང༌། བསྔོ་བ་ལ་སོགས་པ་བྱའོ།། ནང་
གི་གཏོང་ཚུལ་ལ་ཡང་བསམ་སྦྱོར་རྗེས་གསུམ་ལས། བསམ་པ་ནི། ལུས་ལ་མི་རྟག་པའི་འདུ་
ཤེས་དང༌། སེམས་ལ་བྱང་ཆུབ་ཀྱི་སེམས་ཀྱི་འདུ་ཤེས་དང་། གཉིས་ཀ་ལ་ཆོས་ཀྱི་འདུ་ཤེས་
སོ༑ ༑དེ་ལ་དང་པོ་ནི། གལ་ཏེ་བདག་གིས་སློང་བ་པོ་འདི་ལ་མགོ་དང༌། མིག་དང་། ལག་པ་
དང༌། རྐང་པ་དང་། ཤ་དང་། ཁྲག་དང་། རུས་པའི་བར་དུ་སྦྱིན་ཡང་རུང་མ་སྦྱིན་ཡང་རུང་། །
མཐར་ཡང་མི་རྟག་པ་འཆི་བའི་ཆོས་ཅན། དུར་ཁྲོད་དུ་འགྲོ་བ་དེ་ལྟ་བུའི་རང་བཞིན་ཁོ་ན་སྟེ།
སྔོན་ཡང་བསྐལ་པ་བསམ་གྱིས་མི་ཁྱབ་པ་ནས་ལུས་འདི་རྣམ་པ་བརྒྱ་སྟོང་མང་པོར་ཞིག་ཅིང་། །
འགྱེལ་བར་གྱུར་ཡང་། དོན་མེད་པ་སྙིང་པོ་མེད་པ་ཁོ་ནར་ཟད་ཀྱི། དེ་ལྟ་བུའི་སྙིང་པོ་བླང་
བར་བྱ་བའི་ཕྱིར་ནི་ཅུང་ཟད་ཀྱང་མ་ཡིན་ན། བདག་གི་ལུས་འདི་ལ་སྙིང་པོ་མེད་པའི་སྙིང་པོ་
.
.
3 0 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྙེད་པ་ནི། བདག་གིས་རྙེད་པ་ལེགས་པར་རྙེད་སྙམ་དུ་བསམ་པར་བྱའོ། །སེམས་ཅན་ལ་
བྱང་ཆུབ་ཀྱི་སེམས་ཀྱི་འདུ་ཤེས་ནི། འདི་ལྟར་སེམས་ཅན་འདི་དག་ནི་བདག་གི་ཕ་དང་མའོ།།
ཞེས་བྱ་བ་ལ་སོགས་པ་སྔར་བཞིན་དུ་སྦྱར་ཏེ། འདི་དག་བདག་གི་དྲུང་དུ་འོངས་ནས་བདག་
གི་ལུས་སྙིང་པོ་མེད་པ་རུལ་བ་མི་གཙང་བས་བླང་ཞིང་ཚིག་བརྗོད་དགོས་པའི་དུས་བྱུང་ན།
འདི་ལ་གལ་ཏེ་བདག་སེར་སྣའི་དབང་དང༌། ཆགས་པའི་དབང་དང༌། སྙིང་རྗེ་མེད་པའི་
དབང་དང༌། དམ་བཅའ་རྫུན་དུ་བྱེད་པའི་དབང་གིས་ལུས་རུལ་བ་སྙིང་པོ་མེད་པ་འདིས་ཅི་
ཞིག་བྱ་སྙམ་དུ་མིག་ནས་མཆི་མ་བྱུང་ཞིང༌། སློང་བ་པོ་ལ་འཕགས་པའི་སེམས་བསྐྱེད་པར་
བྱའོ། །འདི་ལྟ་གལ་ཏེ་བདག་གིས་མ་བཏང་བ་ལྟ་བུ་ཡིན་ན་རྗེས་སུ་བསྔོ་བ་བྱེད་པ་མི་འབྱུང་
བས་འདི་ལས་སེམས་ཅན་ཐམས་ཅད་ཀྱིས་བླ་ན་མེད་པའི་བྱང་ཆུབ་རྙེད་པར་གྱུར་ཅིག །ཞེས་
པ་དང་སྦྱར་ཏེ། སྔར་བཞིན་བསྔོ་བ་དང༌། སྨོན་ལམ་བྱའོ། །ཆོས་ཀྱི་འདུ་ཤེས་ནི་སྔར་བཞིན་
ནོ༑ ༑དེ་དག་ནི་བསམ་པའོ། །སྦྱོར་བ་ནི། དེ་ནས་གྲི་རྣོན་པོ་ལ་སོགས་པ་ཇི་ལྟར་འོས་པ་
བླངས་ཏེ་དམིགས་པ་མེད་པའི་སྙིང་རྗེས་རྒྱུད་རབ་ཏུ་གཡོས་ནས་ཚམ་ཚོམ་མེད་པར་བཅད་དེ་
སྦྱིན་པར་བྱའོ། །འདི་ལ་གཞན་གྱི་དོན་ཆེན་པོར་འགྱུར་ན་ཉེ་དུ་ལ་སོགས་པ་དག་གིས་ཀྱང་མི་
གཡོ་བར་བྱ་སྟེ། དེ་རྣམས་དབུགས་ཕྱུང་ནས་མཐར་ཆགས་པ་མེད་པའི་སེམས་ཀྱིས་ལག་ཏུ་
བླང་བར་བྱའོ། །རྗེས་ནི། གལ་ཏེ་ཁྲག་ལ་སོགས་པ་སྦྱིན་པ་ཡིན་ན། འཆི་བར་མི་འགྱུར་བ་
ལྟར་ན་མཐར་བསྔོ་བ་ཡོངས་སུ་རྫོགས་པར་བྱའོ། །དཀོན་མཆོག་ལ་ལུས་འབུལ་བ་སོགས་པ་
སྔར་གྱི་རྣམ་པས་སོ། །གཉིས་ཀའི་སྦྱིན་པ་གཏོང་ཚུལ་ལ་ཡང་གསུམ་ལས། བསམ་པ་ནི་
འཁོར་བ་ལ་མི་རྟག་པ་དང༌། སེམས་ཅན་ལ་སྙིང་རྗེའི་འདུ་ཤེས་དང་། གཉིས་ཀ་ལ་ཆོས་ཀྱི་
འདུ་ཤེས་སོ། །དང་པོ་ནི་གཉེན་འཁོར་ཐམས་ཅད་ནི་ཚོང་འདུས་ཀྱི་མགྲོན་པོ་ལྟར་སོ་སོར་
གྱེས་པའི་མཐའ་ཅན་ཡིན་ཏེ། དེ་དག་ཐམས་ཅད་ནི་མཐར་མྱ་ངན་དང་སྡུག་བསྔལ་ཁོ་ན་སྐྱེད་
3 1_0



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
པར་བྱེད་པའོ། །འདི་རྣམས་བདག་དང་འགྲོགས་པའི་ཡུན་དེ་ནི་ཚོད་མི་ཤེས་ཀྱི། ཅི་འདོད་དེ་
ལ་སྦྱིན་སྙམ་པའོ། །སེམས་ཅན་ལ་སྙིང་རྗེའི་འདུ་ཤེས་ནི། ཇི་ལྟར་འདི་དག་བདག་གི་ཡིད་དུ་
འོང་བ་ལྟར། སེམས་ཅན་འདི་དག་གི་ཡང་ཡིད་དུ་འོང་བ་ཡིན་ཏེ། དེ་ལ་འདིར་ཐོག་མ་མེད་པ་
ནས་ལུས་དང་། སྲོག་ལ་ཡང་མི་ལྟ་བར་བདག་ལ་ཕན་བཏགས་པའི་སེམས་ཅན་འདི་དག་ད་
ལྟ་བདག་ལ་གཏོང་བ་སླ་བའི་བུ་ལ་སོགས་པ་དག་སློང་བ་ལ་བདག་གིས་སྦྱིན་པར་མི་བྱེད་ན་
བདག་ལ་འདི་དག་གིས་ཅི་ཞིག་བྱ་བདག་གིས་གསོད་པས་ཀྱང་ཅི་ཞིག་བྱ་སྟེ། བདག་ལ་ཁྲེལ་
མེད་པ་སུ་ཞིག་ཡོད། ཅེས་ལེགས་པར་བསམ་པར་བྱའོ། །ཆོས་ཀྱི་འདུ་ཤེས་ནི་སྔར་བཞིན་ནོ།།
སྦྱོར་བ་ནི། གལ་ཏེ་བདག་ལ་ཡོད་ན་བུ་དང་། ཆུང་མ་དང་། ཉེ་དུ་དང་། ཤིང་རྟ་དང་། གླང་པོ་
ཆེ་དང༌། རྟ་དང༌། བྲན་ལ་སོགས་པ་དག་སྦྱིན་པར་བྱའོ། །དེ་ལ་བུ་སྦྱིན་ཚུལ་ནི། ཁྲུས་བྱས་
ཤིང་། གོས་དང་རྒྱན་དུ་མ་དང་བཅས་ཏེ་ལྷའི་བུ་ལྟ་བུ་ཡིན་པ་ཡང་སྦྱིན་པར་བྱའོ། །དེ་བཞིན་
དུ་གཞན་ལ་གུས་པའི་སྤྱོད་ལམ་དང་
། རང་གི་ཁྱིམ་གྱི་ཉེས་དམིགས་དང་། ཆོས་ལ་གཞོལ་བ་
ལ་སོགས་པའི་གཏམ་གྱིས་ཁྲུས་དང་བཅས། གོས་དང་རྒྱན་དུ་མ་དང་བཅས་པའི་ཕྱིར། ཆུང་
མ་ལྷའི་བུ་མོ་ལྟ་བུ་ཡིན་ན་ཡང་། ཕངས་པ་མེད་པར་སྦྱིན་པར་བྱའོ། །དེ་བཞིན་དུ་བྲན་ལ་
སོགས་པའི་བར་དུ་ཡང་ཡིད་སྤྲོ་བར་བྱས་ཏེ་བྱིན་པར་བྱའོ། །གལ་ཏེ་བུ་དང་ཆུང་མ་སོགས་པ་
དེ་དག་བདག་ལ་ངུ་ཞིང་མཆི་མ་ཕྱུང་སྟེ། དེ་ལྟ་བདག་ཅག་ཁྱོད་ཀྱིས་རྩྭ་བཞིན་འདོར་བར་
མཛད་ན། བདག་ཅག་གསོན་པ་ལས་ཤི་བ་སླའོ་ཞེས་ཟེར་ནས་འདྲེ་ལྡོག་སྣ་ཚོགས་པ་དག་
བྱེད་ན། ཁྱོད་ཅག་དེ་སྐད་མ་ཟེར་གཅིག །ཁོ་བོའི་བྱང་ཆུབ་ཀྱི་གེགས་མ་བྱེད་ཅིག །བདག་
ཀྱང་མྱུར་བར་ཆོས་ལ་བཞོལ་ཏེ་ནགས་སུ་འགྲོ་ལ། དེའི་ཚེ་ཤིན་ཏུ་ཉོན་མོངས་པར་འགྱུར་རོ།།
བདག་གིས་ཁྱོད་ཅག་ལུས་ཀྱིས་བཏང་ཡང་སེམས་ཀྱིས་མ་བཏང་སྟེ། བདག་གི་དགེ་བ་འདི་
ཐམས་ཅད་ཀྱང་ཁྱེད་རང་བདེ་བའི་རྒྱུར་འགྱུར་རོ། །བུ་བཟང་པོ་དྲུང་པོ། བརྟན་པ། མཛངས་
I-
3 1 1



མ
.
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ༑ ཚུལ་དང་ ཚུལ་མ་ཡིན་པ་ཤེས་པ། ཁྱོད་ཕའི་ཚིག་དང་མ་འགལ་བར་གྱིས་ཤིག །དེ་
བཞིན་དུ་ཆུང་མའི་ཡིད་དང་འཕྲོད་པའི་གཏམ་སྣ་ཚོགས་དང་། ཐབས་སྣ་ཚོགས་ཀྱིས་འོས་པ་
ཐམས་ཅད་སྦྱིན་པར་བྱའོ། །འོ་ན་སྦྱིན་པར་འོས་པ་དང་མི་འོས་པ་དག་ཇི་ལྟ་བུ་ཞེ་ན། ནང་
དང་ཕྱི་རོལ་གྱི་དངོས་པོ་དེ་ལས་སྦྱིན་པ་གང་སེམས་ཅན་རྣམས་ལ་བདེ་བ་ཁོ་ནར་འགྱུར་གྱི།
ཕན་པར་མི་འགྱུར་བའམ། བདེ་བར་ཡང་མི་འགྱུར། ཕན་པར་ཡང་མི་འགྱུར་བ་དེ་ནི་བྱང་
ཆུབ་སེམས་དཔས་གཞན་དག་ལ་སྦྱིན་པར་ཡང་མི་བྱེད་དོ། །སྦྱིན་པ་གང་ཕན་པར་ནི་འགྱུར་
ལ༑ བདེ་བར་ནི་མ་ངེས་པའམ། བདེ་བར་ཡང་འགྱུར་ལ། ཕན་པར་ཡང་འགྱུར་བ་དེ། བྱང་
ཆུབ་སེམས་དཔས་གཞན་དག་ལ་སྦྱིན་པར་བྱའོ། །བྱང་ཆུབ་སེམས་དཔས་ནི་གང་ཟག་གཅིག་
དགའ་ཡང་
། ཕལ་མོ་ཆེ་ཡོངས་སུ་ཉམས་པར་འགྱུར་བ་དེར་བདག་ཉིད་སྦྱིན་པར་མི་བྱའོ། །
བདུད་ཀྱི་རིས་ཀྱིས་བསྟན་པ་དང༌། བདག་ལ་ཐོ་འཚམ་པ་དང་། སྨྱོན་པ་ལ་སོགས་པས་སློང་
བ་ལའང་མིག་འཁྲུལ་ལྟར་ཤེས་པའི་སྒོ་ནས་ལུས་ལ་ཆགས་པར་མི་བྱ། སྦྱིན་པར་ཡང་མི་བྱའོ།།
རྣམ་པ་དེ་དག་ལས་མ་གཏོགས་པར། ཕན་པར་གྱུར་པ་རྣམས་ལ་སྦྱིན་པར་བྱ་སྟེ། བདག་
གིས་ཐམས་ཅད་ལ་ཐམས་ཅད་སྦྱིན་པར་དམ་བཅས་པའི་ཕྱིར་རོ། །དེ་ཡང་དོན་ཆེན་པོའི་
དབང་དུ་བྱས་པའི་ཕྱིར་རོ། །བྱང་ཆུབ་སེམས་དཔའ་ནི་སེམས་ཅན་ལ་གནོད་པར་འགྱུར་བའི་
དུག་དང་། མཚོན་ལ་སོགས་པ་དང་། རྒྱ་དང་། སྙི་ལ་སོགས་པ་དང་། སྲོག་ཆགས་དང་བཅས་
པའི་བཟའ་བཏུང་དང་། ནད་པ་རྣམས་དགའ་ཡང་གནོད་པར་འགྱུར་བའི་བཟའ་བཏུང་དང་།
བརྐམ་ཆགས་ཅན་འགྲངས་པ་ལ་གསོད་པར་འགྱུར་བའི་བཟའ་བཏུང་དང་། རབ་ཏུ་བྱུང་བ་
ལ་སོག་པའི་རྫས་དང་། ཆང་ལ་སོགས་པའི་བཟའ་བཏུང་དང་། ཐམས་ཅད་དུ་རུལ་བ་དང་།
འབགས་པ་ལ་སོགས་པ་དང༌། གང་བྱིན་ན་སྲོག་ཆགས་རྣམས་གསོད་པར་འགྱུར་བའི་ས་
གཞི་དང༌། ཕ་རོལ་ཡིད་བརྟན་པ་མིན་པའི་རྫས་རྣམས་ནི་སྦྱིན་པར་མི་བྱ། སྦྱིན་དུ་བཞུགས་
3 1 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
པར་མི་བྱའོ། །རྣམ་པ་དེ་དག་ལས་མ་གཏོགས་པ་སེམས་ཅན་ལ་ཕན་པར་འགྱུར་བ་ཐམས་
ཅད་ནི་སྦྱིན་པར་བྱ་སྟེ། རྒྱུ་མཚན་སྔ་མའི་ཕྱིར་རོ། །བྱང་ཆུབ་སེམས་དཔའ་ནི། སློང་བ་རྣམས་
ལ༑ ཕ་མ་ཐམས་ཅད་ཀྱིས་ཐམས་ཅད་དུ་སྦྱིན་པར་མི་བྱ་སྟེ། འདི་ལྟར་བྱང་ཆུབ་སེམས་
དཔའི་ཕ་མ་ནི། བླ་མ་ལྟ་བུའི་མཆོག་ཡིན་ལ། ནུ་མ་སྣུན་པ་དང་། གསོ་བ་དང་། སྐྱེས་པ་ཡིན་
པས། བྱང་ཆུབ་སེམས་དཔའ་རང་ཉིད་ཀྱིས་ཡུན་རིང་མོར། སྤྱི་བོ་ལ་ཁྱེར་ན་ཡང་སྐྱེ་བར་མི་བྱ་
སྟེ༑ ཡུ་རྟ་དང་གདར་བཞུག་པ་དང་། གཙོ་བོའི་ཚུལ་གྱིས་བདག་ཉིད་དེ་ལ་སྦྱིན་པར་བྱ་ཞིང་།
དབང་བ་དང༌། རག་ལུས་པར་བྱ་བ་ཡིན་ན། བྱང་ཆུབ་སེམས་དཔས་གཞན་དག་ལ་ཇི་ལྟར་
སྦྱིན་པར་བྱེད། བྱང་ཆུབ་སེམས་དཔའ་ནི། བདག་གི་བུ་དང་ཆུང་མ་དང༌། བྲན་དང༌། ལས་
བྱེད་པ་དང་། ཞོ་ཤས་འཚོ་བ་དང་། ཡོངས་སུ་ཟིན་པ་རྣམས་ལེགས་པར་བརྡ་མ་སྤྱད་པ་དང་།
མི་འདོད་པ་དང༌། ཡིད་ཆེས་མི་དགའ་བཞིན་དུ་གཞན་འདོད་པ་རྣམས་ལ་སྦྱིན་པར་མི་བྱའོ། །
ལེགས་པར་བརྡ་སྤྲད་པའོ། །དགའ་ཞིང་འདུན་པར་གྱུར་ཀྱང་མི་དགའ་བ་རྣམས་དང༌།
གནོད་ སྦྱིན་ དང༌ ། སྲིན་པོ་རྣམས་ དང༌ ། རྗེད་བྱེད་རྣམས་ ལ་ སྦྱིན་ པར་ མི་ བྱེད་དོ། །ཕ་
མ་ལ་སོགས་ལོངས་སྤྱོད་འཕྲོགས་ཏེ། གཞན་ལ་བྱིན་པར་མི་བྱའོ། །ཕ་མ་སོགས་པ་ལ་གནོད་
པ་བྱེད་པ་ལ་ཡང་སྦྱིན་པར་མི་བྱའོ། །རྣམ་པ་དེ་དག་ལས་མ་གཏོགས་པ་ཕན་པར་འགྱུར་བ་
རྣམས་ལ་སྦྱིན་པར་བྱའོ། །སྦྱིན་པར་བྱ་བ་དེ་དག་ཇི་ལྟར་སྦྱིན་པར་བྱེད། ཇི་ལྟར་སྦྱིན་པར་མི་
བྱེད་ཅེ་ན། བསམ་པ་མ་དག་པ་དང་། སྦྱོར་བ་མ་དག་པ་དང་། རྗེས་མ་དག་པས་སྦྱིན་པར་མི་
བྱའོ། །དག་པས་བྱིན་པར་བྱའོ། །དེ་ཡང་དང་པོ་འདི་ལྟར་བརྙས་པའི་སེམས་ཀྱིས་སྦྱིན་པར་
མི་བྱ། སྐྱོ་བའི་བསམ་པས་སྦྱིན་པར་མི་བྱ། བསླུ་བའི་བསམ་པས་སྦྱིན་པར་མི་བྱ། སྨད་པའི་
བསམ་པས་སྦྱིན་པར་མི་བྱ། ཁྲོས་པའི་བསམ་པས་སྦྱིན་པར་མི་བྱ། མི་དགའ་བའི་བསམ་
པས་སྦྱིན་པར་མི་བྱ། རེ་བའི་བསམ་པས་སྦྱིན་པར་མི་བྱ། གྲགས་པའི་བསམ་པས་སྦྱིན་པར་
བས་
4/
3 1 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
མི་བྱ། སྲེད་པའི་བསམ་པས་སྦྱིན་པར་མི་བྱ། གཡེང་བའི་བསམ་པས་སྦྱིན་པར་མི་བྱ། རྒོད་
པའི་བསམ་པས་སྦྱིན་པར་མི་བྱ། ལོག་པའི་བསམ་པས་སྦྱིན་པར་མི་བྱ། འགྲན་པའི་བསམ་
པས་སྦྱིན་པར་མི་བྱ། ཉེ་རིང་གི་བསམ་པས་སྦྱིན་པར་མི་བྱའོ། །དེའི་ཕྱིར་བསམ་པ་དག་པས་
སྦྱིན་པར་བྱའོ། །མ་དག་པས་བསམ་པས་ཆོས་སྦྱིན་པར་མི་བྱ། དམ་བཅས་པ་ལས་ཕྲི་སྟེ་སྦྱིན་
པར་མི་བྱ། དམ་བཅས་ཀྱང་ངན་པ་སྦྱིན་པར་མི་བྱ། ཡུན་རིང་པོར་བསགས་ཏེ་སྦྱིན་པར་མི་བྱ།
ཡོད་བཞིན་དུ་ཉུང་དུ་སྦྱིན་པར་མི་བྱ། སློང་བ་པོ་མི་འདོད་བཞིན་དུ་སྦྱིན་པར་མི་བྱ། ཞུམ་པ་ལ་
སྐབས་མི་འབྱེད་པར་སྦྱིན་པར་མི་བྱ། སློང་བ་པོ་ལ་ཡང་སླང་དགོས་པའི་སྦྱིན་པར་མི་བྱ།
སློང་བ་པོ་ནན་ལ་འབོར་བས་སྦྱིན་པར་མི་བྱ། སློང་བ་པོ་དོར་སྟབས་ཀྱིས་སྦྱིན་པར་མི་བྱ། ཁྲོ་
གཉེར་དང་སྡིག་ཐབས་ཀྱིས་སྦྱིན་པར་མི་བྱ། རྟབ་རྟོབ་དང་མ་སོན་པར་སྦྱིན་པར་མི་བྱ། ཚིག་
རྩུབ་དང་ཚིག་ངན་གྱིས་སྦྱིན་པར་མི་བྱ། དེ་ཉིད་ཆགས་སྡང་སློང་བ་བཞིན་དུ་སྦྱིན་པར་མི་བྱ།
སྐབས་སུ་མ་བབས་པར་སྦྱིན་པར་མི་བྱའོ། །ཤེས་རབ་ཅན་གྱིས་སྦྱིན་པའི་ཚུལ་ཡོངས་སུ་
བཏང་བར་བྱའོ། །དེ་ལ་ཤེས་རབ་ཅན་གྱི་སྦྱིན་པ་གང་ཞེ་ན། སློང་བ་གཉིས་ཀ་ལ་མ་འབྱོར་
ན༑ སྐྱིད་ཤོས་བོར་ནས་སྡུག་ཤོས་ལ་སྦྱིན་པ་དང་། སྐྱིད་ཤོས་ལ་ཡང་དགའ་བར་འགྱུར་བའི་
ཚིག་བཟང་པོ་སྦྱིན་པ་དང༌། རང་གི་ཁྱིམ་ནས་སྟེར་དུ་འཇུག་པ་ལ་སོགས་པའི་ཐབས་སྣ་
ཚོགས་པས། སེར་སྣ་ཅན་རྣམས་སྦྱིན་པ་ལ་སྦྱོར་བ་དང༌། གཉེན་བྱེད་པ་ལ་སོགས་པའི་རྒྱུ་
ཐབས་སྣ་ཚོགས་པས་ནོར་མང་པོ་བཟུང་བའི་སྡིག་ཅན་དག་ནས་ནོར་མང་པོ་ཕྲལ་ཏེ་སྦྱིན་པ་
དང༌། བཟོ་གནས་ལ་སོགས་པའི་ཐབས་སྣ་ཚོགས་ཀྱིས་ལོངས་སྤྱོད་བསྒྲུབས་ཏེ་ཅི་འདོད་པ་
ལ་སྦྱིན་པ་དང༌། མེད་ན་ཚངས་པར་སྤྱོད་པ་ལ་དཀོན་མཆོག་རྫས་ལས་ཀྱང་སྦྱིན་པ་དང་།
གཡོ་རྒྱུ་ཅན་གྱིས་སློང་བ་ལ་ཡང་ཉེས་པ་རིག་ཀྱང་སྦས་ཏེ་ཡིད་དགའ་བར་བྱས་ནས་བྱིན་པ་
དང༌། དད་པ་ཅན་གྱི་ཁྱིམ་དུ་བསྐུལ་ཏེ་བཏོང་བ་དང་། ཡིད་ལ་བྱེད་པས་ཀྱང་ཐམས་ཅད་སྦྱིན་
3 1 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
པར་མོས་པ་ལ་སོགས་པ་ནི་ཤེས་རབ་ཅན་གྱི་སྦྱིན་པའོ། །དེའི་ཕྱིར་སྦྱོར་བ་དག་པས་སྦྱིན་
པར་བྱའོ། །སྦྱིན་པ་བྱིན་ནས་ཀྱང་ཅུང་ཀྱང་འགྱོད་པ་མེད་པ་དང་། མངོན་པར་དགའ་བ་དང་།
ཕན་པར་སྨོན་པ་དང་། བདེ་བར་སྨོན་པ་ལ་སོགས་པས་མཐར་ཕྱིན་པར་བྱས་ཏེ། དེའི་རྗེས་
དག་པར་སྦྱིན་པར་བྱའོ། །
མི་འཇིགས་ པའི་ སྦྱིན་ པ་ལ་གསུམ་སྟེ། ནང་དང༌། ཕྱི་དང༌། གཉིས་ཀའི་མི་
འཇིགས་པ་སྦྱིན་པའོ། །དང་པོ་ནི། སྨན་དང་སྔགས་ལ་སོགས་པའི་སྒོ་ནས་ནད་ལ་སོགས་པ་
ལ་ མི་འཇིགས་ པ་ སྦྱིན་ པའོ། །གཉིས་པ་ནི། གྲུ་དང༌། བརྒྱལ་ལ་སོགས་པའི་སྒོ་ནས་ཆུ་
སོགས་ལས་མི་འཇིགས་པ་སྦྱིན་པའོ། །གསུམ་པ་ནི། རྫས་དང༌། ཚིགས་བཅད་ལ་སོགས་
པའི་སྒོ་ནས་རྒྱལ་པོ་ལ་སོགས་པ་ལས་མི་འཇིགས་པ་སྦྱིན་པའོ། །བསྟན་པ་དང་སེམས་ཅན་
ལ་གནོད་པ་ཆེན་པོ་བྱེད་པ་ལ་ནི་མི་འཇིགས་པ་ཆེན་པོ་སྦྱིན་པར་མི་བྱའོ། །དེ་ཉིད་ལ་ཕན་
པར་བྱ་བའམ་ཕྱིར་འཇིགས་པ་སྐྱེད་པར་བྱའོ། །ཆོས་ཀྱི་སྦྱིན་པ་ལ་ཡང་གསུམ་སྟེ། ནང་དང་།
ཕྱི་དང་། གཉིས་ཀའི་སྦྱིན་པའོ། །དང་པོ་ནི་སྡེ་སྣོད་གསུམ་གྱིས་བསྡུས་པ་རྣམས་སྦྱིན་པར་
བྱའོ། །གཉིས་པ་ནི། བཟོ་དང༌། གསོ་བ་ལ་ སོགས་པ་རྣམས་སྦྱིན་པའོ། །གསུམ་པ་ནི། སྒྲ་
དང་ཚད་མ་ལ་སོགས་པ་རྣམས་སྦྱིན་པའོ། །ཡང་ན་རིམ་པ་ལྟར། གླེགས་བམ་སྦྱིན་པ་དང་།
རྟོགས་པ་སྦྱིན་པ་དང༌། ལུང་སྦྱིན་པ་རྣམས་སོ། །དེ་དག་ཀྱང་མི་ཤེས་པ་དང༌། དོན་དུ་མི་
གཉེར་བ་དང༌། གཟུ་བོར་མི་གནས་པ་རྣམས་ལ་སྦྱིན་པར་མི་བྱའོ། །དེ་ལ་བསྟན་པ་དང་
སེམས་ཅན་ལ་གནོད་པ་ཆེན་པོ་བྱེད་པ་དག་ནི་གཟུ་བོར་མིན་པར་འདུའོ། །ཆོས་གང་ལ་ཡང་
སེར་སྣ་མེད་པར་གྱུར་པ་ན། སྦྱིན་པ་རྫོགས་པར་རིག་པར་བྱའོ། །ཞེས་པ་ནི། ཕ་རོལ་ཏུ་ཕྱིན་
པ་ཐམས་ཅད་ལ་ཡང་སྦྱར་བར་བྱའོ། །རང་གི་མི་མཐུན་ཕྱོགས་མེད་པར་མ་གྱུར་གྱི་བར་དུ་
འབད་པ་ཆེན་པོ་སྐྱེད་དེ་སྒྲུབ་པར་བྱའོ། །ཚུལ་ཁྲིམས་ལ་སོགས་པའི་ཉམས་སུ་བླང་ཚུལ་ནི།
3 1 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤད་ ཟིན་ ཅིང་ འཆད་ པར་ འགྱུར་ རོ། །བསྡུས་ པའི་ ཉམས་ ལེན་ ལ་ གཉིས་ ཏེ། སྡོམ་
བཞིས་བསྡུས་པ་དང༌། རེ་རེའང་དྲུག་ལྡན་དུ་ཉམས་སུ་ལེན་པའོ། །སྡོམ་བཞིས་བསྡུས་པ་ནི་
བཞི་སྟེ། བཏང་བ་དང་། བསྲུང་བ་དང་། སྦྱང་བ་དང༌། སྤེལ་བའོ། །བཏང་བ་ནི་སྔར་བསྟན་
པ་ལྟར་སྦྱིན་པའི་སྒོ་ནས། ལུས་དང་ལོངས་སྤྱོད་དགེ་བའི་དངོས་པོ་ཐམས་ཅད་ལ་སེར་སྣ་ཅུང་
ཟད་ཀྱང་མེད་པར་སྣོད་དུ་གྱུར་པ་རྣམས་ལ། སེམས་ཅན་ཐམས་ཅད་ཀྱི་དོན་དུ་བཏང་བར་
བྱའོ། །བསྲུང་བ་ནི་གསུམ་སྟེ། ལུས་དང་ལོངས་སྤྱོད་དགེ་བ་བསྲུང་བའོ། །ལུས་བསྲུང་བ་ནི།
བདག་གི་ལུས་སེམས་ཅན་ཐམས་ཅད་ལ་ཕན་པ་དང་། དེས་ལོངས་སྤྱོད་པར་བྱ་བའི་ཚུལ་
ཁྲིམས་ཀྱི་སྒོ་ནས། དམ་པའི་ཆོས་ཀྱིས་སྡིག་པ་དང༌། ལྟུང་བ་རྣམས་ལས་བསྲུང་བར་བྱའོ། །
ཆོས་ཀྱི་ཕྱིར་ལུས་འདི་ཤ་ཆང་དང་། སྒོག་པ་ལ་སོགས་པ་སྡིག་ཅིང་རུང་བ་མ་ཡིན་པའི་ཡོ་བྱད་
སྤངས་ནས། འཚོ་བའི་ཡོ་བྱད་རྣམས་སེམས་ཅན་ལ་བཏང་ཟིན་ཀྱང་། སེམས་ཅན་ཐམས་
ཅད་ཀྱི་དོན་དུ་བྲན་གྱི་འདུ་ཤེས་ཀྱིས་རན་པ་ཙམ་དུ་མ་ཆགས་པར་སྤྱད་ཅིང་། ཡོན་སྦྱང་བ་
དང་བསྔོ་བ་ལ་སོགས་པ་དང་ལྡན་པས་བསྲུང་བར་བྱའོ། །སྲོག་འཚོ་བའི་དགོས་པ་ཆེན་པོ་
མེད་པ་དང༌། དགོས་པ་ལོག་པ་རྒྱལ་པོའི་འཇིགས་པ་ལ་སོགས་པ་དང༌། ལུས་སྦྱིན་པ་ལ་
སོགས་པ་ལས་བསྲུང་ཞིང་། མདོ་ལས་གསུངས་པའི་གཟུངས་སྔགས་ཟབ་མོ་བཟླས་པ་ལ་
སོགས་པས་ཀྱང་བསྲུང་བར་བྱའོ། །ལོངས་སྤྱོད་བསྲུང་བ་ནི། ཆོས་ཀྱི་དོན་དུ་རང་དང་། གཙོ་
བོར་གཞན་ལ་ཕན་འདོགས་པས་ལོངས་སྤྱོད་རྣམས་བཞག་ཉེས་ཤིང་ཆུད་བསོན་པ་དང༌།
སྒྲུབ་པར་འོས་པ་མ་བརྟགས་པར་མི་སྒྲུབ་པ་དང་ཐ་ན་རབ་ཏུ་བྱུང་བས་ཀྱང་ཆོས་གོས་གསུམ་
ལྟ་བུ་གཡེལ་བ་མེད་པར་བསྲུང་བར་བྱ་ཞིང་། འོན་ཀྱང་གང་ལ་ཡང་སྲིད་པར་མི་བྱའོ། །དགེ་
བ་བསྲུང་བ་ནི། དགེ་བ་ཐམས་ཅད་རང་གི་རྣམ་སྨིན་ལ་སྲེད་པ་སྤངས་ནས། སེམས་ཅན་
ཐམས་ཅད་གྱི་དོན་དུ་བྱང་ཆུབ་ཏུ་བསྔོ་ཞིང་། དེའི་མི་མཐུན་ཕྱོགས་ཀྱི་གཙོ་བོ་རྙེད་བཀུར་ལ་
3 1 6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ཆགས་པ་དང་། ང་རྒྱལ་གྱིས་ཁེངས་པ་དང་། སེམས་ཅན་ལ་སྡང་བ་དང་། དགེ་བ་ལ་འགྱོད་
པ་དང་། བྱང་སེམས་ལ་མ་དད་པ་དང་ཆོས་ཟབ་མོ་ལ་ཡིད་གཉིས་ཟ་བ་རྣམས་སྤངས་ནས་
བསྲུང་བར་བྱའོ། །སྦྱང་བ་ནི་གཉིས་ཏེ། ལུས་སྦྱང་བ་དང་། ལོངས་སྤྱོད་སྦྱང་བ་དང༌། བསོད་
ནམས་སྦྱང་བའོ། །ལུས་སྦྱང་བ་ནི། དེ་ལྟར་བསྲུངས་ཀྱང་བརྒྱ་ལ་སྡིག་ལྟུང་བྱུང་ན། སྟོབས་
བཞི་རྣམ་པར་དག་པས་ཚུལ་ཁྲིམས་མཐར་ཕྱིན་པ་བྱེད་པ་དང་། ཆོས་ཀྱི་དཀའ་སྤྱད་སེམས་
ཅན་གྱི་དོན་དུ་གནོད་བྱེད་ཀྱིས་མི་འབྱེད་པ་དང༌། སྡུག་བསྔལ་ལ་ཇི་མི་སྙམ་པའི་བཟོད་པ་
བསྐྱེད་ནས་སེམས་མཉམ་པར་འཇོག་པའི་ཐོས་བསམ་བྱ་སྟེ། ཆོས་ཟབ་མོ་ལ་བཟོད་པར་
བྱས་ནས་སེམས་ཅན་གྱི་དོན་གོ་ཆ་དང༌། སྦྱོར་བ་དང༌། མཐར་ཕྱིན་པའི་བརྩོན་འགྲུས་ལ་
བརྟེན་ནས། ཡོན་ཏན་མངོན་པར་སྒྲུབ་པའི་བསམ་གཏན་བསྐྱེད་པའི་ཕྱིར། འདོད་ཆགས་
ཤས་ཆེ་བས་མི་སྡུག་པ་དང་། ཞེ་སྡང་ཤས་ཆེ་བས་བྱམས་པ་དང་། གཏི་མུག་ཤས་ཆེ་བས་རྟེན་
འབྲེལ་སྒོམ་པས་ཉོན་མོངས་པ་རྣམས་སྦྱོང་གིས། སེམས་ཆགས་སྡང་སྙོམ་ནས་སེམས་ལས་
སུ་རུང་བར་གྱུར་པ་ན། སྤྱིར་དྲན་པ་ཉེ་བར་བཞག་པ་བཞི་དང་། ཁྱད་པར་ཆོས་ཐམས་ཅད་ལ་
མུ་བཞིའི་སྒྲོ་འདོགས་བཅད་ནས་ཟབ་མོ་དབུ་མའི་ལྟ་བ་ལ་སེམས་མཉམ་པར་བཞག་སྟེ།
བདག་ཏུ་འཛིན་པ་སྤངས་ནས་ལུས་དག་པར་འགྱུར་རོ། །ལོངས་སྤྱོད་དག་པ་ནི། དེ་ལྟ་བུས་
བདག་ཉིད་འཛིན་པ་སྤངས་ཏེ། འཚོ་བ་རྣམ་པར་དག་པས་ལོངས་སྤྱོད་དག་པར་འགྱུར་རོ།།
དགེ་བ་དག་པ་ནི། ཆོས་སུ་འཛིན་པ་སྤངས་ཏེ། སྟོང་ཉིད་སྙིང་རྗེའི་སྙིང་པོ་ཅན་ཐབས་དང་
ཤེས་རབ་ཟུང་དུ་འབྲེལ་བའི་ལམ་བསྒོམས་པས། དགེ་བ་རྣམ་པར་དག་པ་ཐོབ་པར་འགྱུར་
རོ༑ ༑སྤེལ་བ་ལ། ལུས་སྤེལ་བ་ནི། སེམས་ཅན་ཐམས་ཅད་ཀྱི་དོན་དུ། ལུས་ལ་བརྟེན་ནས།
སྤྱིར་ཕ་རོལ་ཏུ་ཕྱིན་པ་དྲུག་ལ་སྤྱོད་པ་སྤྲོ་བ་དང༌། ཁྱད་པར་སངས་རྒྱས་སྲས་བཅས་ཚད་མེད་
པའི་མཆོད་པའི་དོན་དུ། ལུས་ཚད་མེད་པ་སྤྲུལ་པ་ལ་སྤྲོ་བ་དང་། སེམས་ཅན་ཚད་མེད་པའི་
3 1 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་དུ་འཁོར་བར་གདུལ་བྱ་རེ་རེའི་ངོར་ཡང་ལུས་ཚད་མེད་པར་ལེན་པར་སྤྲོ་བ་དང་། ལུས་
ལས་སུ་རུང་བ་ལ་བརྟེན་ནས། སྟོབས་བཅུ་ལ་སོགས་པ་དགེ་བའི་སྟོབས་ཚད་མེད་པ་སྐྱེད་
པའོ། །ལོངས་སྤྱོད་སྤེལ་བ་ནི། སྟོང་ཉིད་སྙིང་རྗེའི་སྙིང་པོ་ཅན་གྱིས་ཟང་ཟིང་དང་མི་འཇིགས་
པ་དང༌། ཆོས་ཀྱི་སྦྱིན་པ་རླབས་པོ་ཆེ་འཁོར་གསུམ་རྣམ་པར་དག་པ་སྦྱིན་པས་ལོངས་སྤྱོད་
འཕེལ་བར་འགྱུར་རོ། །དགེ་བ་འཕེལ་བ་ནི། འགྲོ་བ་མ་ལུས་སྒྲོལ་ནུས་པར་མཐོང་བས།
དད་པ་ཚད་མེད་པ་སྐྱེད་ནས། དེ་དག་གི་སྒོ་ནས་རང་དབང་མེད་པར་དགེ་བ་ལ་བརྩོན་པའི་
ལྷག་བསམ་རྣམ་པར་དག་པས་དཀོན་མཆོག་གསུམ་གྱི་ཡོན་ཏན་རྗེས་སུ་དྲན་ནས། སྦྱོར་བ།
བཟང་པོ་སྤྱོད་པ་ལ་སོགས་པར་འབྱུང་བའི་ཡན་ལག་བདུན་པ་ཐབས་ཤེས་རབ་ཟབ་མོ་དང་
འབྲེལ་བ། དམིགས་རྣམ་མཐའ་ཡས་པ་དང་ལྡན་པ་ཡང་ཡང་བྱེད་པ་དང༌། དངོས་གཞི་
བསམ་གཏན་དང༌། ཤེས་རབ་ཀྱིས་བསྡུས་པའི་ཞི་གནས་དང་། ལྷག་མཐོང་ཁྱད་པར་ཅན་
བསྒོམ་པ་དང་། རྗེས་སུ་དུས་ཀྱི་ཀུན་སློང་གི་སྙིང་རྗེ་ཆེན་པོ་ཚད་མེད་པས་སྒྱུ་མ་ལྟ་བུའི་སེམས་
ཅན་རྣམས་ལ་སྦྱིན་པ་གསུམ་དང་། བསྡུ་བ་བཞིའི་སྒོ་ནས་ཕན་བདེ་ཚད་མེད་བསྐྱེད་པར་བྱེད་
ཅིང་། སེམས་ཅན་ཐམས་ཅད་གྱི་དོན་དུ་རང་ལ་གནོད་པ་དང༌། སྡུག་བསྔལ་བརྒྱ་ཕྲག་ཇི་མི་
སྙམ་པའི་བཟོད་པ་བསྐྱེད་ནས་རྗེས་སུ་ཡི་རང་བ་ལ་སོགས་པས་དགེ་བ་རྒྱ་ཆེན་པོ་སྤེལ་བར་
བྱའོ། །རྣམ་པར་ངེས་པ་ལ་ཕན་ཚུན་བསྡུས་པས་རྣམ་པར་ངེས་པ་ནི། མི་འཇིགས་པའི་སྦྱིན་
པས། སྦྱིན་པ་དང༌། བཟོད་པ་བསྡུས་སོ། །ཆོས་ཀྱི་སྦྱིན་པས་བསམ་གཏན་དང༌། ཤེས་རབ་
བསྡུས་སོ། །གཉིས་ཀས་བརྩོན་འགྲུས་བསྡུས་སོ། །དེ་བཞིན་དུ་དགེ་བ་ཆོས་སྡུད་ཀྱིས་ཚུལ་
ཁྲིམས་ཀྱིས་ལྔ་པོ་བསྡུས་ཏེ། གཞན་ལ་ཡང་ཅི་རིགས་པར་སྦྱར་རོ། །རབ་ཏུ་དབྱེ་བ་རྣམ་པར་
ངེས་པ་ནི། རེ་རེ་ལ་དྲུག་དྲུག་ཚང་བར་འདོད་པ་གང་ཡིན་པའོ། །ཆོས་ཉིད་ཀྱི་ངེས་པ་ནི། སྦྱིན་
པ་ལ་སོགས་པའི་མདོ་དང༌། དོན་དམ་བརྗོད་བྱ་རྗོད་བྱེད་ཀྱིས་བསྡུས་པ་གང་ཡིན་པའོ། །རྒྱུ་
T
，
3 1 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
མཚན་གྱི་ངེས་པ་ནི། སྦྱིན་པ་དང་ཚུལ་ཁྲིམས་ཀྱི་རྒྱུ་མཚན་ཡིན་ཏེ། ལོངས་སྤྱོད་ལ་མི་ལྟ་ན་
ཚུལ་ཁྲིམས་ལེན་པའི་ཕྱིར་རོ། །ཚུལ་ཁྲིམས་ཀྱང་སྦྱིན་པའི་རྒྱུ་མཚན་ཡིན་ཏེ། བྱང་ཆུབ་ཀྱི་
སྡོམ་པ་བླངས་ནས་ཡོངས་སུ་འཛིན་པ་ཐམས་ཅད་གཏོང་བའི་ཕྱིར་རོ།། དེ་བཞིན་དུ་གཞན་ལ་
ཡང་ཅི་རིགས་པར་སྦྱོར། ཁྱད་པར་གང་ཞེ་ན། བཅུ་སྟེ། འབྲས་བུའི་ཁྱད་པར། བྲལ་འབྲས་
རང་གི་མི་མཐུན་ཕྱོགས་སྤངས་པ་དང༌། རྒྱུ་མཐུན་འདྲ་བ་ཕྱི་མ་དང༌། བདག་འབྲས་ཡུལ་
འབྱོར་ལ་སོགས་དང་། བྱེད་འབྲས་སྣོད་ཉིད་དུ་བྱེད་པ་དང་། གནོད་པ་ལ་ནི་བཟོད་པ་དང་། །
གནོད་བྱེད་པར་ནི་འགྲོ་བ་དང་། །བསྟན་པ་འདི་ལ་འཛུད་པ་དང་། །ཐེ་ཚོམ་གཅོད་པར་བྱེད་
པ་འདི། །ཞེས་པ་དང་རྣམ་སྨིན། སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་པ་ལ་སོགས་
པ་ལྟར་རོ། །ཕན་པའི་ཁྱད་པར་ནི། སྦྱིན་ཁྲིམས་ཀྱིས་སེམས་ཅན་རྣམས་བསམ་པ་མཉམ་
པས་འཛིན་པར་བྱེད་པ་དང་། བཟོད་པས་འཕགས་པའི་ས་ངན་འགྲོ་མེད་པ་ལ་སྦྱོར་བ་དང་
བརྩོན་འགྲུས་ ཀྱིས་དགེ་བ་འཕེལ་བར་བྱེད་པ་དང༌། བསམ་གཏན་གྱིས་ཉེས་བྱས་ལས་
བསྲུང་བ་དང་། ཤེས་རབ་ཀྱིས་ཐོས་པ་བྱང་བར་བྱེད་པས་སེམས་ཅན་གྱི་མ་ལྟ་བུ་དང་། སྦྱིན་
བཟོད་ཀྱིས་སེམས་ཅན་དད་པར་བྱེད་པ་དང་། ཚུལ་ཁྲིམས་ཀྱིས་བསླབ་བྱ་ལ་སློབ་པ་དང་།
བརྩོན་འགྲུས་ཀྱིས་རྣམ་གྲོལ་ལ་སྦྱོར་བ་དང་། བསམ་གཏན་གྱིས་སངས་རྒྱས་ལ་ཞུ་བ་དང༌།
ཤེས་རབ་ཀྱིས་སྒྲིབ་པ་སྤོང་བར་བྱེད་པས་ཕ་ལྟ་བུ་དང་། སྦྱིན་པས་ནོར་ཙམ་གྱིས་མགུ་བར་
བྱས་ནས་ཟབ་མོ་གསོ་བར་བྱེད་པ་དང༌། ཚུལ་ཁྲིམས་ཀྱིས་བསླབ་པ་ལས་ཉམས་པ་སྨོད་པ་
དང༌། བཟོད་པས་ཕུན་སུམ་ཚོགས་པ་ལ་བསྔགས་པ་དང༌། བརྩོན་པ་དང་། བསམ་གཏན་
དང༌། ཤེས་རབ་ཀྱིས་གདམས་ངག་སྦྱིན་པ་དང་། བདུད་ལས་སྒྲོན་པར་བྱེད་པས་ཆུང་མ་ལྟ་
བུ་དང་། སྦྱིན་པས་ཚེ་འདིའི་བདེ་བ་སྒྲུབ་པ་དང་། ཚུལ་ཁྲིམས་ཀྱིས་ཚེ་ཕྱི་མའི་བདེ་བ་སྒྲུབ་པ་
དང༌། བཟོད་པ་དང་། བརྩོན་འགྲུས་བསམ་གཏན་གྱིས་མི་ཕྱེད་པའི་བདེ་བ་སྒྲུབ་པ་དང་།
3 1 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་རབ་ཀྱིས་རྟག་ཏུ་ཕན་བདེ་སྒྲུབ་པས་གྲོགས་པོ་ལྟ་བུ་དང་། སྦྱིན་པས་ལོངས་སྤྱོད་ལས་
ངེས་པར་འབྱུང་བ་དང༌། ཚུལ་ཁྲིམས་ཀྱིས་ཁྱིམ་ནས་ངེས་པར་འབྱུང་བ་དང༌། བཟོད་པས་
ལོག་སྒྲུབ་རྣམས་ལས་བཟོད་པ་དང་། བརྩོན་འགྲུས་ཀྱིས་སེམས་ཅན་སྨིན་པར་བྱ་བ་ལ་རྟག་
ཏུ་བརྩོན་པ་དང༌། བསམ་གཏན་གྱིས་འཇིག་རྟེན་པའི་ཕུན་ཚོགས་སྦྱིན་པ་དང་། ཤེས་རབ་
ཀྱིས་འཇིག་རྟེན་ལས་འདས་པའི་ཕུན་ཚོགས་ཐམས་ཅད་སྦྱིན་པར་བྱེད་པས་བྲན་ལྟ་བུ་དང༌།
སྦྱིན་པ་དང་ཚུལ་ཁྲིམས་ཀྱིས་རྣམ་སྨིན་ལ་མི་ལྟ་བ་དང་། བཟོད་པས་བཞིན་མཛེས་ཤིང་ལན་
དུ་ཕན་འདོགས་པ་དང་། བརྩོན་འགྲུས་དང་བསམ་གཏན་གྱིས་རྣལ་འབྱོར་སྒྲུབ་པར་སྦྱོར་བ་
དང༌། ཤེས་རབ་ཀྱིས་མི་སྐྱེ་བའི་ཆོས་ལ་བཟོད་པར་བྱེད་པ་དང་། ཐེག་པ་ཐམས་ཅད་ཚུལ་
བཞིན་དུ་སྟོན་པར་བྱེད་པས་སློབ་དཔོན་ལྟ་བུ་དང༌། སྦྱིན་ཁྲིམས་ཀྱིས་སེམས་ཅན་གྱི་དོན་ལ་
བརྩོན་པ་དང༌། བཟོད་པས་ཡི་རང་སྟེ་ཚོགས་རྫོགས་པ་དང༌། བརྩོན་འགྲུས་ཀྱིས་ཚོགས་
བསགས་པ་མྱུར་དུ་གྲོལ་བར་བྱེད་པ་དང་། ཞི་ལྷག་གིས་སྤང་བྱ་སྤོང་ཞིང་ཕུན་ཚོགས་སྐྱེད་
པས་མཁན་པོ་ལྟ་བུའོ། །ལན་གྱི་ཁྱད་པར་ནི། དེས་ཀྱང་ལོངས་སྤྱོད་ལ་མ་ཆགས་པར་འབུལ་
བ་དང༌། ཚུལ་ཁྲིམས་ཀྱིས་དྲུང་དུ་འཆལ་བ་མེད་པར་སྤྱོད་པ་དང་། བཟོད་པས་བྱས་པ་གཟོ་
བ་དང་ལྡན་པ་དང་། ལྷག་མ་གསུམ་གྱིས་སྒྲུབ་པ་ལ་སྦྱོར་བར་བྱེད་པ་ཡིན་ནོ། ། །
ངེས་པའི་ཁྱད་པར་ནི། རིམ་པ་ལྟར། ཕུན་ཚོགས་ཐོབ་པར་ངེས་པ་དང་། འདོད་
བཞིན་དུ་སྐྱེ་བ་འཛིན་པ་དང་། སྡུག་བསྔལ་གྱིས་མི་རྫི་བ་དང༌། རྟག་ཏུ་སྒོམ་པ་རྒྱུན་མི་གཅོད་
པས་ཏིང་ངེ་འཛིན་དང་། དེས་སེམས་ཅན་གྱི་དོན་མི་ཉམས་པ་དང་། ལྷུན་གྱིས་གྲུབ་པར་ཆོས་
ཟབ་མོ་ལ་བཟོད་པར་ངེས་པའོ། །ཡང་དག་པར་སྦྱོར་བའི་ཁྱད་པར་ནི། དམ་པ་ལྟར་རྣམ་སྨིན་
ལ་རེ་བ་མེད་པ་དང་། ཡང་སྲིད་མི་འདོད་པ་དང་། ཐམས་ཅད་ལ་བཟོད་པ་དང་། ཡོན་ཏན་
ཀུན་འབྱུང་བ་དང༌། གཟུགས་མེད་ལས་འདས་པའི་ཏིང་ངེ་འཛིན་དང༌། སྙིང་རྗེ་ཆེན་པོ་དང་
3 2 0



-
1
་
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
ལྡན་པའི་ཤེས་རབ་རྣམས་སོ། །གདོན་མི་ཟ་བར་བྱ་བའི་ཁྱད་པར་ནི། རིམ་པ་བཞིན། དཀོན་
མཆོག་མཆོད་པ་དང༌། བསླབ་པ་བླང་བ་དང༌། སྙིང་རྗེ་སྐྱེད་པ་དང༌། དགེ་བ་སྒོམ་པ་དང༌།
དགོན་པར་བག་ཡོད་པ་དང་། ཐོས་པའི་དོན་སེམས་མི་གཡེང་བར་དཔྱོད་པ་རྣམས་སོ། །རྟག་
ཏུ་བྱ་བའི་ཁྱད་པར་ནི། རིམ་པ་བཞིན། འདོད་པའི་ཉེས་དམིགས་ཤེས་པ་དང་། འཁྲུལ་པ་ལ་
རྟོག་པ་དང༌། སྡུག་བསྔལ་དང་དུ་ལེན་པ་དང་། དགེ་བ་གོམས་པ་དང༌། བདེ་བ་ལ་རོ་མྱང་བ་
མེད་པ་དང༌། མཚན་མ་ལ་རྣམ་པར་མི་རྟོག་པ་རྣམས་སོ། །གཙོ་བོར་བྱ་བའི་ཁྱད་པར་ནི།
ཆོས་ཀྱི་སྦྱིན་པ་དང་། འཕགས་པ་དགྱེས་པའི་ཚུལ་ཁྲིམས་དང་། མི་སྐྱེ་བའི་ཆོས་ལ་བཟོད་པ་
དང་། ཐེག་ཆེན་ལ་བརྩོན་འགྲུས་བརྩམས་པ་དང༌། བསམ་གཏན་བཞི་པ་སྙིང་རྗེ་དང་ལྡན་པ་
དང་། ཟབ་མོ་རྣལ་འབྱོར་འབྱེད་པའི་ཤེས་རབ་རྣམས་སོ། །སེམས་པར་བྱེད་པའི་ཁྱད་པར་ནི།
བྱང་ཆུབ་ལ་དགེ་བའི་ཁྱད་པར་ལྟར་འདོད་པ་ལ་མ་ཆགས་པ་དང་། སྒོ་གསུམ་རྣམ་པར་དག་
པ་དང༌། ཁྲོ་བ་ཟིལ་གྱིས་གནོན་པ་དང༌། ཡོན་ཏན་མཆོག་ལྷུར་ལེན་པ་དང་། ཆོས་ལས་
སེམས་མི་གཡོ་བ་དང་། ཆོས་ཀྱི་དེ་ཉིད་ཟབ་མོ་མཐོང་བ་དང་། ཐེག་ཆེན་ལ་གནས་པའི་ཁྱད་
པར་ཡོངས་སུ་འཛིན་གྱི་ཉེས་དམིགས་ཤེས་པ་དང་། ཁྱིམ་གྱི་ལོངས་སྤྱོད་ལ་མ་ཆགས་པ་དང་།
ཞེ་ལ་འཁོན་དུ་མི་འཛིན་པ་དང་། རྣལ་འབྱོར་གྱི་རྒྱུད་ལ་སྦྱངས་པ་དང་། ཞི་གནས་ལ་མཁས་
པ་དང༌། ལྟ་ངན་མེད་པ་དང་། ཐེག་པ་མི་འཁྲུགས་པའི་ཁྱད་པར་ངོ་ཚ་མེད་པ་དང་། ཡོན་ཏན་
འབྱུང་བ་དང༌། སྡུག་བསྔལ་བཟོད་པ་དང༌། རང་བདེ་བར་མ་ཆགས་པ་དང་། དྲན་པ་གཙོ་
བོར་བཞག་པ་དང༌། མི་རྟོག་པ་ལ་མཉམ་པར་བཞག་པ་དང་། སྡུག་བསྔལ་འདོར་ལེན་གྱི་
ཁྱད་པར་གཞན་གྱི་སྡུག་བསྔལ་སེལ་བ་དང༌། རང་གི་སྡུག་བསྔལ་མི་བྱེད་པ་དང༌། རང་གི་
སྡུག་བསྔལ་བཟོད་པ་དང༌། སྡུག་བསྔལ་ཀུན་གྱིས་མི་འཇིགས་པ་དང༌། སྡུག་བསྔལ་ཀུན་
ལས་གྲོལ་བ་དང་། སྡུག་བསྔལ་ཀུན་ལ་མི་རྟོག་པ་རྣམས་དང༌། ཆོས་ལ་འདོར་ལེན་གྱི་ཁྱད་
3 2 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར། ཟང་ཟིང་གི་ཆོས་ལ་མི་དགའ་བ་དང་། རང་གཞན་གྱི་ཆོས་ལ་དགའ་བ་དང་། རང་བདེ་
བའི་ཆོས་ལ་སྨོད་པ་དང་། ཕན་པ་དང་བདེ་བའི་ཆོས་ལ་བརྩོན་པ་དང་། བསྒྲུབ་བྱའི་ཆོས་ལ་
དབང་བསྒྱུར་བ་དང༌། ཤེས་བྱའི་ཆོས་ལ་མུན་པ་མེད་པ་རྣམས་དང༌། བག་ཡོད་པའི་ཁྱད་
པར་འདོད་པའི་ལོངས་སྤྱོད་ལ་བག་ཡོད་པ་དང༌། ལུས་ངག་ངེས་པའི་བག་ཡོད་པ་དང༌།
གཞན་སེམས་བསྲུང་བའི་བག་ཡོད་པ་དང༌། དགེ་བ་སྒྲུབ་པ་ལ་བག་ཡོད་པ་དང༌། མཐོང་
ཆོས་ཀྱི་བདེ་བ་ལ་བག་ཡོད་པ་དང་། ཟབ་མོའི་ཆོས་ལ་བག་ཡོད་པ་རྣམས་སོ། །ངོ་ཚ་ཤེས་
པའི་ཁྱད་པར། སློང་བ་པོ་མ་གུས་པས་ངོ་ཚ་བ་དང༌། ཉེས་ལྟུང་ཕྲ་རགས་ཙམ་གྱིས་ངོ་ཚ་བ་
དང༌། སེམས་འཁྲུགས་པས་ངོ་ཚ་དང༌། དགེ་བ་ཉམས་པས་ངོ་ཚ་བ་དང་། སེམས་རྣམ་པར་
འཕྲོས་པས་ངོ་ཚ་བ་དང༌། ལྟ་བ་ཉི་ཚེ་བར་ངོ་ཚ་བ་རྣམས་སོ། །ཚོགས་གཉིས་འགྲུབ་པའི་ཁྱད་
པར་ནི། སྦྱིན་དང་ཚུལ་ཁྲིམས་བསོད་ནམས་ཀྱི། །ཚོགས་ཡིན་ཤེས་རབ་ཡེ་ཤེས་ཀྱི། །གསུམ་
པོ་གཞན་ནི་གཉིས་ཀ་སྟེ། །ལྔ་ཆར་ཡང་ནི་ཡེ་ཤེས་ཚོགས། །ཞེས་པ་ལྟར་རོ། །གྲངས་ངེས་པ་
གང་ཞེ་ན། རང་དོན་དང་། གཉིས་དོན་དང་། གཞན་དོན་དང་། ཐེག་ཆེན་དང༌། ལམ་དང་།
བསླབ་པ་གསུམ་ལ་ལྟོས་ཏེ་ཕར་ཕྱིན་དྲུག་ཏུ་གྲངས་ངེས་སོ། །རང་དོན་ནི་ཕར་ཕྱིན་དང་པོ་
བཞིས་ ལོངས་ སྤྱོད་ དང༌ ། ལུས་དང༌། འཁོར་དང༌། བྱ་བ་ཀུན་བསྒྲུབས་པས་མངོན་མཐོ་
འགྲུབ་པ་དང༌། ཕྱི་མ་གཉིས་ཀྱིས་ཉོན་མོངས་ཀྱི་དབང་དུ་མི་འགྲོ་བ་དང༌། བྱ་བ་ཕྱིན་ཅི་མ་
ལོག་པ་བསྒྲུབས་པས་ངེས་ལེགས་འགྲུབ་པའི་ཕྱིར་རོ། །གཉིས་དོན་ནི། ཕར་ཕྱིན་དང་པོ་
གསུམ་ གྱིས་བཏོང་བ་དང༌། མི་གནོད་པ་དང༌། བཟོད་པའི་གཞན་དོན་བྱེད་ལ། བསམ་
གཏན་གྱིས་སེམས་གནས། ཤེས་རབ་ཀྱིས་གྲོལ། བརྩོན་འགྲུས་ཀྱིས་དེ་གཉིས་ཀྱི་གཞི་བྱེད་
པས་རང་དོན་བྱེད་པའི་ཕྱིར་རོ། །གཞན་དོན་ནི་རིམ་པ་ལྟར་གཞན་མི་ཕོངས་པ་དང་། གཞན་
ལ་མི་འཚེ་བ་དང༌། གཞན་གྱིས་འཚེ་བ་བཟོད་པ་དང༌། གཞན་གྱིས་མི་སྐྱོ་བ་དང་། གཞན་
3 2 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། （༧
དགའ་བར་བྱེད་པ་དང་། གཞན་གྱི་ཐེ་ཚོམ་གཅོད་པར་བྱེད་པའི་ཕྱིར་རོ། །ཐེག་ཆེན་ནི་ལོངས་
སྤྱོད་ལ་མི་ལྟ་བ་དང་། བསླབ་པ་ལ་གུས་པ་དང་། སྡུག་བསྔལ་ལ་མི་སྐྱོ་བ་དང་། དགེ་བ་ལ་མི་
ཞུམ་པ་དང་། ཞི་གནས་ཀྱི་རྣལ་འབྱོར་དང༌། ལྷག་མཐོང་རྣམ་པར་མི་རྟོག་པ་དྲུག་གིས་ཐེག་
ཆེན་ཐམས་ཅད་བསྡུས་པའི་ཕྱིར་རོ། །ལམ་ནི། ལུས་ལ་མ་ཆགས་པ་དང༌། ཁྱིམ་གྱི་རྣམ་
གཡེང་སྡོམ་པ་དང་། སེམས་ཅན་མི་བཏོང་བ་དང་། དགེ་བ་འཕེལ་བ་དང་། ཉོན་སྒྲིབ་སྦྱོང་བ་
དང༌། ཤེས་སྒྲིབ་སྦྱོང་བ་སྟེ། དྲུག་གིས་ཐར་ལམ་ཐམས་ཅད་བསྡུས་པའི་ཕྱིར་རོ། །བསླབ་པ་
ནི༑ དང་པོ་གསུམ་གྱིས་ཚུལ་ཁྲིམས་གྱི་བསླབ་པ་དང་། བསམ་གཏན་གྱིས་སེམས་ཀྱི་བསླབ་
པ་དང༌། ཤེས་རབ་ཀྱིས་ཤེས་རབ་ཀྱི་བསླབ་པ་བསྡུས་ཤིང་། བརྩོན་འགྲུས་ནི་ཐམས་ཅད་ཀྱི་
གྲོགས་སུ་འགྲོ་བའི་ཕྱིར་རོ། །ཅིའི་ཕྱིར་དང་པོ་གསུམ་གྱིས་ཚུལ་ཁྲིམས་ཀྱི་བསླབ་པ་བསྡུས་
ཤེ་ན། དེ་གསུམ་ནི་གཙོ་བོར་བདེ་འགྲོ་འཁོར་དང་བཅས་པ་ཙམ་གྱི་རྒྱུ་ཡིན་པའི་ཕྱིར་དང་།
མཐར་གཟུགས་ཀྱི་སྐུ་གཙོ་བོར་སྒྲུབ་པ་ཚུལ་ཁྲིམས་ཀྱང་གཙོ་བོར་ལུས་ངག་གི་ལས་ཀྱི་རང་
བཞིན་ཡིན་པའི་ཕྱིར་དང༌། ལོངས་སྤྱོད་ལ་མི་ལྟ་བས་ཚུལ་ཁྲིམས་བསྲུང་ནུས་ཤིང༌། ཚུལ་
ཁྲིམས་དང་ལྡན་པས་བཟོད་པ་སྒྲུབ་པར་འགྱུར་ལ། ཕྱི་མ་གཉིས་མེད་ཀྱང་ཚུལ་ཁྲིམས་ལྷག་
པར་སྤྱད་པ་ཡོད་པའི་ཕྱིར་རོ། །གོ་རིམ་ངེས་པ་ནི། རྒྱུ་མཚན་རྣམ་པ་གསུམ་གྱིས་ཕ་རོལ་ཏུ་
ཕྱིན་པ་དྲུག་གི་གོ་རིམ་འདི་ལྟར་ངེས་ཏེ། མདོ་སྡེ་རྒྱན་ལས། སྔ་མ་ལ་བརྟེན་ཕྱི་ལ་སྐྱེ། །དམན་
དང་མཆོག་ཏུ་གནས་ཕྱིར་དང་། །རགས་པ་དང་ནི་ཕྲ་བའི་ཕྱིར། །དེ་དག་རིམ་པར་བསྟན་པ་
ཡིན། །ཞེས་པ་ལྟར་ལུས་ལ་སོགས་པའི་ལོངས་སྤྱོད་ལ་མི་ལྟ་བའི་གང་ཟག་གིས་ཚུལ་ཁྲིམས་
ལེགས་པར་ལེན་ཅིང་བསྲུང་གི །ལུས་ལ་སོགས་པའི་ལོངས་སྤྱོད་ལ་ལྟ་ན། དེ་ལ་སྲེད་པའི་
དབང་གིས་ཚུལ་ཁྲིམས་མི་ལེན་ཅིང་། བསྲུང་མི་ནུས་པའི་ཕྱིར་དང་། ཚུལ་ཁྲིམས་དང་ལྡན་ན་
སེམས་ཅན་གྱི་དོན་དང༌། ཆོས་ཟབ་མོ་ལ་སོགས་པ་ལ་བཟོད་པར་འགྱུར་གྱི། ཚུལ་ཁྲིམས་
，
3 2 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྲུང་མི་ནུས་ན་བག་མེད་པས་ཉམས་པའི་ཕྱིར། སེམས་ཅན་གྱི་དོན་ལ་སོགས་པ་ལ་བཟོད་
པར་མི་འགྱུར་བའི་ཕྱིར་དང་། བཟོད་ནུས་ན་བརྩོན་པར་འགྱུར་གྱི། བཟོད་མི་ནུས་པས་ཉམ་
ཆུང་བར་གྱུར་ན་བརྩོན་པར་མི་འགྱུར་བའི་ཕྱིར་དང་། བརྩོན་འགྲུས་བརྩམས་ན་ཏིང་ངེ་འཛིན་
བསྐྱེད་པར་ནུས་ཀྱི། བརྩོན་འགྲུས་མེད་པས་བཏང་སྙོམས་སུ་དོར་བར་གྱུར་ན། དམིགས་པ་
ལ་བརྟན་པར་མི་འགྱུར་བའི་ཕྱིར་དང༌། སེམས་ཞི་བར་གནས་ན་ལྷག་པར་མཐོང་བར་འགྱུར་
གྱི༑ མི་གནས་ན་གཡེང་བའི་རླུང་གིས་སྐྱོད་ནས་གནས་ལུགས་གསལ་བའི་སྒྲོན་མེའི་གནས་
མེད་པའི་ཕྱིར་དང་། གཞན་ཡང་སྦྱིན་པ་ནི་ཤན་པ་ལ་སོགས་པས་ཀྱང་བཏོང་བར་ནུས་པས་
དམན་པ་ཡིན་ལ། ཚུལ་ཁྲིམས་ནི་དེ་རྣམས་ཀྱིས་བསྲུང་མི་ནུས་པ་ལ་སོགས་པའི་ཕྱིར་མཆོག་
ཡིན་པ་ནས། བསམ་གཏན་ནི། ཕྱི་རོལ་པ་ལ་སོགས་པས་ཀྱང་སྐྱེད་ནུས་པའི་ཕྱིར་དམན་པ་
ཡིན་ལ། ཤེས་རབ་ནི་དེ་རྣམས་ལ་མེད་པར་ནང་པ་ཁོ་ནའི་ཁྱད་ཆོས་ཡིན་པའི་བར་གྱི་ཕྱིར།
གཞན་ཡང་སྔ་མ་སྔ་མ་ནི། ཕྱི་མ་ཕྱི་མ་ལ་ལྟོས་ནས་འཇུག་སླ་བ་དང་། བྱ་བ་སླ་བ་ལ་སོགས་
པའི་རགས་པ་ཡིན་ལ། ཕྱི་མ་ཕྱི་མ་ནི་སྔ་མ་སྔ་མ་ལ་ལྟོས་ནས་དེ་ལས་ལྡོག་པའི་ཕྱིར་ཕྲ་བ་
ཡིན་ནོ། །ངེས་ཚིག་ནི། ཕྱིར་ནི་དམ་པ་ཡིན་པའི་ཕྱིར་ཏེ་ཕ་རོལ་ཏུ་ཕྱིན་པ་ལ་ཞེས་བསྒྲུབས་
ཟིན་ལ། ཁྱད་པར་དུ། མདོ་སྡེ་རྒྱན་ལས། དབུལ་བ་དོར་བར་བྱེད་པ་དང༌། །བསིལ་བ་ཐོབ་
དང་ཁྲོ་བཟོད་དང་། །མཆོག་ལ་སྦྱོར་དང་ཡིད་འཛིན་དང༌། །དོན་དམ་ཤེས་པའི་ཕྱིར་བཤད་
དོ༑ ༑ཞེས་པ་ལྟར། སྦྱིན་པས་དབུལ་བ་དོར་བར་བྱེད་པས་ན་སྦྱིན་པ་དང༌། ཉོན་མོངས་པ་
མེད་པས་བསིལ་བ་ཐོབ་པར་བྱེད་པས་ན་ཚུལ་ཁྲིམས་དང་། མི་འཁྲུགས་པས་ཁྲོ་བ་བཟོད་
པས་ན་བཟོད་པ་དང་། དགེ་བའི་ཆོས་ལ་སྤྱོད་པ་མཆོག་ལ་སྦྱོར་བས་བརྩོན་འགྲུས་དང་།
དམིགས་པ་ལས་མི་བསྐྱོད་པས་ཡིད་ནང་དུ་འཛིན་པར་བྱེད་པས་ན་བསམ་གཏན་དང་། རིག་
ཤེས་ཐོབ་པས་དོན་དམ་པ་ཤེས་པའི་ཕྱིར་ཤེས་རབ་ཅེས་བྱའོ། །སྤྱིའི་དོན་བཤད་ཟིན་ཏོ། །
-
1
3 2 3



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། དོལ
ཡན་ལག་གི་དོན་ལ་གསུམ་སྟེ། བསམ་པ་གཙོ་བོར་གྱུར་པ་སེམས་བསྐྱེད་དང་།
སྦྱོར་བ་གཙོ་བོར་གྱུར་པ་སྤྱོད་པ་ལག་ལེན་དང་། དེ་དག་གི་འབྲས་བུ་སྨོན་པས་བསྟན་པའོ།།
དང་པོ་ལ་བཞི་སྟེ། སེམས་བསྐྱེད་ནུས་པའི་རྟེན། སྤྲོ་བས་འཇུག་པའི་ཕན་ཡོན། ཞུགས་ན་
，
，
བའོ། །རྟེན་ལ་ཡང་ལུས་ཀྱི་རྟེན་རྙེད་དཀའ་བས་འདི་ལ་ཕན་པར་སྒྲུབ་པར་གདམས་པ་ནི།
མི་ཁོམ་པ་བརྒྱད་སྤངས་ཤིང་། འབྱོར་པ་བཅུ་ཚང་བས། དལ་འབྱོར་ཏེ། དེ་ལ་མི་ཁོམ་པ་
བརྒྱད་ནི། ངན་སོང་གསུམ་དང༌། ལྷ་ཚེ་རིང་པོ་དང༌། སངས་རྒྱས་ཀྱི་བཀའ་མི་ཐོས་པ་དང་།
ཡུལ་མཐའ་འཁོབ་ཏུ་སྐྱེས་པ་དང་། དབང་པོ་མ་ཚང་བ་གླེན་ལྐུགས་དང་། ལོག་པར་ལྟ་བའོ།།
དེ་ལ་ངན་སོང་གསུམ་ནི། བྱང་ཆུབ་སེམས་དཔའི་རིགས་ཅན་མ་ཡིན་པའི་ངན་འགྲོ་ཕལ་མོ་ཆེ་
རྣམས་སོ། །ལྷ་ཚེ་རིང་པོ་ནི་འདུ་ཤེས་མེད་པའི་སེམས་ཅན་ཞེས་པ་བསམ་གཏན་བཞི་པའི་
དབེན་དགོན་ལྟ་བུ་ན་གནས་པའོ། །གཟུགས་མེད་ཀྱི་སོ་སྐྱེ་ནི་འདིར་ལྷ་ཚེ་རིང་པོར་ངེས་པ་མ་
ཡིན་ཏེ། གཟུགས་མེད་དུ་སྐྱེས་པའི་བྱང་ཆུབ་སེམས་དཔའ་འགའ་ཞིག་ཀྱང་ཡོད་པར་མདོ་
ལས་བཞེད་པའི་ཕྱིར་རོ། །སངས་རྒྱས་ཀྱི་བཀའ་མི་ཐོས་པ་ནི་རང་བཞིན་གྱིས་འོན་པ་རྣམས་
ཀྱང་བསྡུས་སོ། །ཡུལ་མཐའ་འཁོབ་ཏུ་སྐྱེས་པ་ནི། བཀའ་ཐོས་སྲིད་ཀྱང་ཆོས་མ་དར་ནས་
ཆོས་ལ་མི་སྤྱོད་པའོ། །གླེན་ལྐུགས་ནི། ཆོས་སྤྱོད་ཀྱང་དེས་མི་གོ་བའོ། །ལོག་པར་ལྟ་བ་ནི།
ཆོས་གོ་ཡང་མ་དད་པར་གྱུར་པའོ། །དེ་ལྟར་ན། མི་ཁོམ་པ་བརྒྱད་སྤངས་པས་ན་དལ་བ་ཞེས་
བྱའོ། །འབྱོར་བ་བཅུ་ནི། མིར་གྱུར་པ། ཡུལ་དབུས་སུ་སྐྱེས་པ། དབང་པོ་མིག་སོགས་ཚང་
སྟོན་པ་འཇིག་རྟེན་དུ་བྱོན་པ་དང་། དེས་དམ་པའི་ཆོས་བསྟན་པ། བསྟན་པའི་ཆོས་གནས་པ།
གནས་པའི་ཆོས་འདོམས་པ། ཉམས་ལེན་ལ་མཐུན་རྐྱེན་འཛོམ་པ་སྟེ། གཞན་འབྱོར་ལྔའོ།།
3 2 5



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ལྟར་ན་དལ་བ་ཡང་ཡོན་ཏན་ཕུན་སུམ་ཚོགས་པ་འབྱོར་པས། འབྱོར་པ་ཞེས་བྱའོ། །འདིར་
ཁ་ཅིག །མི་ཁོམ་པ་བརྒྱད་སྤངས་པའི་ལྷ་མིར་གྱུར་པས་དལ་འབྱོར་ཏེ། མི་མ་ཡིན་པའི་འགྲོ་
བ་བཞི་སྤངས་པས་ལྷ་མི་ཁྱད་པར་ཅན། དབང་པོ་མ་ཚང་བ་སྤངས་པས་དབང་པོ་ཚང་བ།
ལོག་པར་ལྟ་བ་སྤངས་པས་ལས་ཀྱི་མཐའ་མ་ལོག་པ། ཡུལ་མཐའ་འཁོབ་ཏུ་སྐྱེས་པ་སྤངས་
པས་ཡུལ་དབུས་སུ་སྐྱེས་པ། བཀའ་མི་ཐོས་པ་སྤངས་པས་ཐོས་ནས་དད་པ་སྟེ། དལ་བ་དང་།
འབྱོར་པ་ལ་ཐ་དད་མེད་དོ་ཞེས་ཟེར་རོ། །དེ་ནི་མ་ཡིན་ཏེ། བཀའ་ཐོས་པ་དང་དད་པར་
འགྱུར་བའི་རྒྱུ་མཚན་མེད་ཅིང་། དལ་བ་དེ་དག་གིས་མཐུན་རྐྱེན་འཛོམ་ཡང་བསྟན་པའི་ངེས་
པ་མེད་པའི་ཕྱིར་རོ། །དལ་བ་དང་འབྱོར་པ་དོན་གཞན་ཁོ་ན་ཡང་མ་ཡིན་ཏེ། མདོ་ལས་དལ་
འབྱོར་ནི་བཅུ་སྟེ། ཞེས་བཤད་ཅིང་། འབྱོར་པ་བཅུ་ཚང་བ་ལ་དལ་བ་ཡིན་པས་མ་ཁྱབ་པའི་
ཕྱིར་རོ། །དེ་ལྟ་ན་ཡང་འབྱོར་པ་ལས་ལོགས་སུ་མི་ཁོམ་པ་བརྒྱད་སྤངས་པ་བསྟན་པ་དོན་མེད་
པ་ཡང་མ་ཡིན་ཏེ། འབྱོར་པའི་མི་མཐུན་ཕྱོགས་ཀྱི་གཙོ་བོ་སྤྱངས་པ་རྟོགས་པར་བྱ་བའི་ཕྱིར་
རོ༑ ༑དེ་ལྟ་བུའི་དལ་འབྱོར་མི་ལུས་འདི་ཡང་། རྒྱུ་ཚུལ་ཁྲིམས་ལས་འབྱུང་བས་རྒྱུ་རྙེད་པར་
དཀལ། ངོ་བོ་དུད་འགྲོ་ལྟ་བུའི་ཟླ་བོ་ལ་ལྟོས་ནས་སྲིད་པ་ཙམ་དུ་འདུག་པས། ངོ་བོ་རྙེད་པར་
དཀའ་དཔེ་རྒྱ་མཚོ་ཆེར་གཡེངས་སོགས་འཆད་པར་འགྱུར་བས། དཔེའི་སྒོ་ནས་རྙེད་པར་
དཀའོ། །རྙེད་དཀའ་བ་དེ་ཡང་དོན་ཆུང་བ་མ་ཡིན་ཏེ། སྐྱེས་བུའི་མངོན་མཐོ་ངེས་ལེགས་ཀྱི་
དོན་སྒྲུབ་པའི་རྟེན་ཐོབ་པའམ། རྙེད་པ་ཡིན་པས་སོ། །དེས་ན་དལ་འབྱོར་མི་ལུས་ཁྱད་པར་
ཅན་ཐོབ་པའི་དུས་འདི་ལ། རང་གཞན་ལ་ཕན་པའི་ངེས་ལེགས་ནི། དམ་པའི་ཆོས་བསྒྲུབ་
པར་རིགས་ཏེ། མ་བསྒྲུབས་ན་དུས་ཕྱིས་དལ་འབྱོར་ག་ལ་ཐོབ་པར་འགྱུར། ཞེས་པའོ། །འོ་
ན་དད་པ་ལུས་རྟེན་དུ་ཇི་ལྟར་རུང་ཞེ་ན། སྐྱོན་མེད་དེ། དད་པ་ཅན་གྱི་ལུས་རྟེན་ཡིན་པའི་ཕྱིར་
ཏེ༑ དཔེར་ན་འཇིག་རྟེན་བསོད་ནམས་བློ་གྲོས། ཞེས་པ་དང་། དད་པ་ཅན་གྱི་དགེ་བློ་ལ་བྱེད་
3 26



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
པ་བཞིན་ནོ། །བསམ་པའི་རྟེན་རྙེད་དཀའ་བ་འདི་ལ་ཕན་པར་སྒྲུབ་པར་གདམས་པ་ནི། ཇི་
ལྟར་ཏེ། ཉི་འོད་དང་བྲལ་བས་མཚན་མོ། ཟླ་འོད་དང་བྲལ་བའི་མུན་ནག་སྐར་འོད་དང་བྲལ་
བའི་སྤྲིན་རུམ་ན་གློག་འགྱུ་བ་སྐད་ཅིག་ཙམ་གྱིས་དངོས་པོ་རྣམ་རབ་ཏུ་སྣང་བར་སྟོན་པ་ལྟར།
དཔེ་དེ་བཞིན་དུ་ཤེས་རབ་ཀྱི་ཉི་འོད་དང་བྲལ་བའི་གཏི་མུག་གི་མཚན་མོ། བརྩེ་བའི་ཟླ་འོད་
དང་བྲལ་བའི་ཞེ་སྡང་གི་མུན་ནག །ངེས་འབྱུང་གི་སྣང་བ་དང་བྲལ་བའི་འདོད་ཆགས་ཀྱི་སྤྲིན་
རུམ་ལྟ་བུ་རྣམས་ན་སངས་རྒྱས་ཀྱི་ཐབས་ཤེས་རབ་ཀྱི་མཐུས་བརྒྱ་ལམ་སྟེ། བརྒྱ་ཡིས་མཚན་
མོའི་འབུམ་ཆ་ ཉེར་ལེན་ལྟ་བུ། འཇིག་རྟེན་པ་རྣམས་ལ་དད་པ་དང་། སྙིང་རྗེ་ལ་སོགས་
པའི་བསོད་ནམས་ཀྱི་བློ་གྲོས། བསམ་པ་ཐང་འགའ་རེ་ཙམ་འབྱུང་བར་ཟད་པས་དད་པ་དང་
སྙིང་རྗེར་ལྡན་པ་འདི་ལྟ་བུ་སྔ་མ་བཞིན་ཕན་པ་མྱུར་དུ་སྒྲུབ་པར་རིགས་སོ། །དད་པ་དང་
སྙིང་རྗེ་གཙོ་བོ་ཡིན་པ་ནི། མདོ་ལས། རྒྱལ་དང་རྒྱལ་བའི་ཆོས་ལ་དད་གྱུར་ཅིང་། །རྒྱལ་སྲས་
རྣམས་ཀྱི་སྤྱོད་ལ་དད་བྱེད་པ། །བྱང་ཆུབ་བླ་ན་མེད་ལ་དད་གྱུར་ནས། །སྐྱེས་བུ་ཆེན་པོ་རྣམས་
ཀྱི་སེམས་བསྐྱེད་དོ། །ཞེས་དང་། འདི་ལ་བྱང་ཆུབ་སེམས་དཔའི་བྱང་ཆུབ་ཏུ་མངོན་པར་མོས་
པའི་སྔོན་དུ་འགྲོ་བ་ནི་སྙིང་རྗེ་ཆེན་པོ་ཡིན་ནོ། །དཔེར་ན་མིའི་སྲོག་གི་དབང་པོའི་སྔོན་དུ་འགྲོ་
བ་ནི་དབུགས་འབྱིན་པ་དང༌། རྔུབ་པ་ཡིན་ནོ། །དེ་བཞིན་དུ་བྱང་ཆུབ་སེམས་དཔའི་ཐེག་པ་
ཆེན་པོ་ཡང་དག་པར་སྒྲུབ་པའི་སྔོན་དུ་འགྲོ་བ་ནི་སྙིང་རྗེ་ཆེན་པོའོ། །དཔེར་ན་འཁོར་ལོ་སྒྱུར་
བའི་རྒྱལ་པོ་རིན་པོ་ཆེ་ཐམས་ཅད་ཀྱི་སྔོན་དུ་འགྲོ་བ་ནི་འཁོར་ལོ་རིན་པོ་ཆེའོ། །དེ་བཞིན་དུ་
བྱང་ཆུབ་སེམས་དཔའི་སྙིང་རྗེ་ཆེན་པོ་ཡང་སངས་རྒྱས་ཀྱི་ཆོས་ཐམས་ཅད་ཀྱི་སྔོན་དུ་འགྲོ་
བའོ། །ཞེས་དང་། མདོ་སྡེ་རྒྱན་ལས་ཀྱང་། དེའི་རྩ་བ་སྙིང་རྗེར་འདོད། །ཅེས་བཞེད་པའི་ཕྱིར་
དེ་ལྟར་རྟེན་བསྟན་ནས་སྤྲོ་བས་འཇུག་པའི་ཕན་ཡོན་ལ་གསུམ་སྟེ། གཙོ་བོར་ཚེ་
3 2 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱི་མའི་ཕན་ཡོན་དང༌། ཚེ་འདིའི་ཕན་ཡོན་དང་། ཕན་ཡོན་དཔེས་བསྟན་པའོ། །ཚེ་ཕྱི་མའི་
ཕན་ཡོན་ལ་རང་དོན་གྱི་ཕན་ཡོན་ནི། སྤང་བྱ་སྡིག་ཆེན་འཇོམས་པ་དང་། བླང་བྱ་ཕན་བདེ་
ཐོབ་པ་གཉིས་ལས། དང་པོ་ནི། དགེ་བློ་སྲིད་པ་ཙམ་དེ་ལྟ་བས་ན། དགེ་བ་ཉམ་ཆུང་བ་ཉིད་
ལ་རྟག་པ་སྟེ། ངེས་ཤིང་། སྡིག་པ་རང་ཤུགས་ཀྱིས་འབྱུང་བས། སྟོབས་ཆེ་ཞིང་རྒྱུན་མི་ཟད་པ་
ཡིན་ལ། དེ་ནི་ཐོག་མར་རྫོགས་པའི་བྱང་ཆུབ་ཀྱི་སེམས་བསྐྱེད་པ་མ་ཡིན་པ་དགེ་བ་གཞན་
གང་གིས་ཟིལ་གྱིས་གནོན་པར་འགྱུར་ཏེ། གཉིས་སུ་མེད་པའི་ཡེ་ཤེས་ནི་ལམ་གྱི་ཐོག་མར་མི་
སྐྱེ་ཞིང་། འཇིག་རྟེན་པའི་དགེ་བ་རྣམས་ནི་ཉམ་ཆུང་བའི་ཕྱིར་རོ། །བླང་བྱ་བདེ་བ་ཐོབ་པའི་
ཕན་ཡོན་ནི། བསྐལ་པ་དུ་མ་སྟེ་གྲངས་མེད་པར་གནས་ཚུལ་དགོངས་པར་མཛད་པའི་ཐུབ་
དབང་རྣམས་ཀྱིས་རྫོགས་པའི་བྱང་ཆུབ་ཀྱི་སེམས་འདི་ཉིད་ཉམས་སུ་མྱོང་བའི་ཚུལ་གྱིས་ཐར་
པ་དང༌། ཐམས་ཅད་ མཁྱེན་ པ་ སྟེར་བའི་སྒོ་ནས་ཕན་པར་གཟིགས་ནས་གཞན་ལ་ཡང་
འདོམས་པར་མཛད་དོ། །གཞན་དོན་གྱི་ཕན་ཡོན་ལ་མཐར་ཐུག་གི་ཕན་ཡོན་ནི། རྒྱུ་བྱང་ཆུབ་
ཀྱི་སེམས་འདིས་ནི། རྟེན་གྲངས་ཚད་མེད་པའི་སྐྱེ་བོའི་ཚོགས་རྣམས་ཀྱིས་འབྲས་བུ་བདེ་བ་
ཐམས་ཅད་ཀྱི་མཆོག་རྫོགས་པའི་བྱང་ཆུབ་བདེ་བླག་ཉིད་དུ་ཐོབ་པར་བྱེད་དོ། །འོ་ན་སེམས་
བསྐྱེད་ནས་བསྐལ་པ་གྲངས་མེད་པ་གསུམ་དུ་འབད་དགོས་པ་མ་ཡིན་ནམ། ཇི་ལྟར་བདེ་
བླག་ཏུ་ཐོབ་ཅེ་ན། སྐྱོན་མེད་དེ། རབ་ཏུ་བརྩོན་པའི་བྱང་སེམས་གཞན་དོན་གྱིས་གཡེངས་
ནས་དཔག་ཏུ་མེད་པའི་དུས་ཀྱང་ཐུང་ངུར་སྣང་བའི་ཕྱིར། ཐབས་ལ་མཁས་པས་བསྐལ་པ་
འབུམ་ལ་སོགས་པའི་ཚོགས་ཀྱང་སྐད་ཅིག་གིས་འདུམས་པར་བྱེད་པའི་ཕྱིར་རོ། །གནས་
སྐབས་ཀྱི་ཕན་ཡོན་ནི། ཐར་པའི་ཕན་ཡོན་སྲིད་པའི་སྡུག་བསྔལ་བརྒྱ་ཕྲག་སོགས་གཞོམ་པ་
དང༌། མཐོ་རིས་ཀྱི་ཕན་ཡོན། སེམས་ཅན་རྣམས་ཀྱི་མི་བདེ་བ་ངན་འགྲོ་བསལ་བ་དང༌། ལྷ་
མིའི་བདེ་མང་བརྒྱ་ཕྲག་སོགས་མྱོང་བར་འདོད་པས་བྱང་ཆུབ་ཀྱི་སེམས་བཏང་བར་མི་བྱའོ།།
E
，
3 28



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། (༧
ཕན་ཡོན་འདི་དག་འགའ་ཞིག་གི་མཐོང་ཆོས་ལ་ཡང་ཐོབ་པ་ཡོད་དེ། བྱང་ཆུབ་ཀྱི་སེམས་
བསྐྱེད་པས་སྡིག་ཆེན་མངོན་གྱུར་འགག་པར་མྱོང་བས་གྲུབ་པ་དང་། ཕན་སེམས་ཁྱད་པར་
ཅན་གྱི་མཐུས། ད་ལྟ་ཉིད་ཀྱི་མི་བདེ་བ་སྣ་ཚོགས་སེལ་བ་དང་། བདེ་བ་ལ་སྤྱོད་པ་ཡང་མྱོང་
བས་གྲུབ་པའི་ཕྱིར་རོ། །ཚེ་འདིའི་ཕན་ཡོན་ནི། འཁོར་བ་སྡུག་བསྔལ་གྱི་བཙོན་རར་ཉོན་
མོངས་པའི་འཆིང་བས་བསྡམས་པ་ཉམ་ཐག་རྣམས་བྱང་ཆུབ་ཀྱི་སེམས་བསྐྱེད་ནས། བཙུན་
གསར་ལྟར་སྐད་ཅིག་གིས་མིང་འཕོས་ནས། བདེ་གཤེགས་ཀྱི་སྲས་ཞེས་བརྗོད་ཅིང་། དོན་
འཕོས་ནས་རྒྱལ་བའི་གདུང་འཚོབ་ཏུ་གྱུར་བས་ཟླ་བ་ཚེས་པ་ལྟར། འཇིག་རྟེན་གསུམ་གཙོ་
བོར་ལྷ་མིར་བཅས་པས་ཕྱག་བྱ་བར་འགྱུར་རོ། །ཕན་ཡོན་དེ་དག་དཔེས་བསྔགས་པ་ལ།
དམན་པ་མཆོག་ཏུ་སྒྱུར་བ་གསེར་འགྱུར་གྱི་དཔེས་བསྔགས་པ་ནི། གསེར་འགྱུར་གྱི་རྩིས་
ལྕགས་སོགས་གསེར་དུ་སྒྱུར་པ་ལྟར། མི་གཙང་བའི་ལུས་འདི་རྒྱལ་བའི་སྐུར་སྒྱུར་རོ།།
དཀོན་ཅིང་མཆོག་ཏུ་ཕན་པ་དེད་དཔོན་རིན་པོ་ཆེའི་དཔེས་བསྔགས་པ་ནི། འདིར་ཁ་ཅིག།
འགྲོ་བའི་དེད་དཔོན་གཅིག་པུའི་ཚད་མེད་བློས། །ཞེས་འདོན་པ་ནི་མི་རིགས་ཏེ། གཅིག་པུའི་
ཞེས། དྲུག་ཚིག་ཐོབ་པའི་ རྒྱུ་མཚན་མེད་པའི་ཕྱིར་རོ། །དེས་བརྟག་དཔྱད་བྱས་པའི་དེད་
དཔོན་ནམ། རིན་པོ་ཆེ་ལྟར་འགྲོ་བ་མཐའ་དག་སྡུག་བསྔལ་གྱི་རྒྱ་མཚོ་ལས་སྒྲོལ་བའི་དེད་
དཔོན་གཅིག་པུ་འགྲན་ཟླ་མེད་པ་བྱང་ཆུབ་ཀྱི་སེམས་འདི་ཉིད་ཚད་མེད་པའི་བློ་གྲོས་ཀྱིས་
གཟིགས་པ་ཚད་མར་བྱས་ནས་ལེགས་པར་བརྟགས་ན་ཤིན་ཏུ་རིན་ཐང་ཆེ་བས་ན། འགྲོ་བ་
སྡུག་བསྔལ་གྱི་རྒྱ་མཚོའི་གནས་དང་བྲལ་བར་འདོད་པ་རྣམས་འགྲོ་བའི་དེད་དཔོན་རིན་པོ་ཆེ་
བྱང་ཆུབ་ཀྱི་སེམས་མི་ཉམས་བཟུང་བར་བྱའོ། །འབྲས་བུ་མི་ཟད་པ་དཔག་བསམ་གྱི་ཤིང་གི་
དཔེས་བསྔགས་པ་ནི། བྱང་ཆུབ་ཀྱི་སེམས་ཀྱི་དཔག་བསམ་ལྗོན་པ་ཕན་བདེའི་འབྲས་བུ་མི་
ཟད་དེ་འཇུག་པ་ལྟ་ཞོག །སྨོན་པ་ཡང་བྱང་ཆུབ་ཏུ་སྨོན་ཞིང་བསྔོས་པ་ཡིན་པས་མི་ཟད་དེ།
3 29



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མདོ་ལས། ཇི་ལྟར་ཆུ་ཐིགས་རྒྱ་མཚོ་ཆེ་ནང་ལྷུང་། །རྒྱ་མཚོ་མ་ཟད་བར་དུ་དེ་མི་ཟད། །དེ་
བཞིན་བྱང་ཆུབ་ཡོངས་བསྔོའི་དགེ་བ་ཡང་། །བྱང་ཆུབ་མ་ཐོབ་བར་དུ་དེ་མི་ཟད། །ཅེས་
གསུངས་པ་ལྟར་རོ། །སྡིག་པ་མངོན་གྱུར་ཟིལ་གྱིས་གནོན་པ་དཔའ་བོའི་དཔེས་བསྔགས་པ་
ནི༑ མ་སྐྱེས་དགྲ་ལྟར་མཚམས་མེད་སོགས་སྡིག་པ་ཤིན་ཏུ་མི་ཟད་པ་བྱས་ཀྱང་། སྐྱེལ་མ་
དཔའ་བོ་ལ་བརྟེན་ནས་ལམ་གྱི་འཇིགས་པ་ཆེན་པོ་མྱུར་དུ་སྒྲོལ་བ་ལྟར། བྱང་ཆུབ་ཀྱི་སེམས་
ལ་བརྟེན་ནས། སྡིག་པའི་འཇིགས་པ་དམྱལ་སོགས་ལས་ཡུད་ཀྱིས་སྒྲོལ་ལོ། །ས་བོན་སྐད་
ཅིག་གིས་འཇོམས་པ་དུས་མཐའི་མེའི་དཔེས་བསྔགས་པ་ནི། དུས་མཐའི་མེས་འཇིག་རྟེན་
བསྲེགས་པ་ལྟར། བྱང་ཆུབ་ཀྱི་སེམས་ཀྱི་སྟོབས་ཀྱིས་གཉིས་མེད་ཀྱི་ཡེ་ཤེས་འབར་བས་སྡིག་
པའི་ས་བོན་ཀྱང་བྱ་རྫོགས་ཀྱི་སྐད་ཅིག་གིས་བསྲེག་པར་བྱེད་དོ། །ཕན་ཡོན་དཔག་མེད་
གཞན་གསུངས་ཚུལ་ནི། བྱང་ཆུབ་ཀྱི་སེམས་དེའི་ཕན་ཡོན་གཞན་ཡང་། བྱང་ཆུབ་ཀྱི་སེམས་
ནི་སངས་རྒྱས་ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། །ཞེས་སོགས་ཕན་ཡོན་དཔག་ཏུ་མེད་པ་
རྣམས་སྡོང་པོ་བཀོད་པའི་མདོར། བྱམས་མགོན་ཤེས་རབ་ཆེན་པོས་ནོར་བཟང་ལ་བཤད་དེ།
དེ་ལྟར་ཤེས་པར་བྱའོ། །དེ་ལྟར་སྤྱིའི་ཕན་ཡོན་བཤད་ནས། ཁྱད་པར་གྱི་ཕན་ཡོན་ལ་ཁྱད་
པར་བསྟན་པ་ནི། ཁ་ཅིག་དོན་དམ་སེམས་བསྐྱེད་ལ་སོགས་པ། སེམས་བསྐྱེད་མཐའ་དག་
འདིའི་དབྱེ་བར་འཆད་ཀྱང༌། འཇུག་སེམས་ཀྱང་ཚུལ་ཁྲིམས་སམ། སྡོམ་པར་རིགས་པས་
བསྡུ་ན་སྨོན་འཇུག་གཉིས་ཡིན་ལ། དེ་ཡང་གྲོང་དུ་འགྲོ་འདོད་དང་། འགྲོ་བའི་དཔེས་བྱེ་བྲག་
ཤེས་པར་བྱ་སྟེ། སྤྱི་དོན་དུ་བཤད་ཟིན་ཏོ། །ཕན་ཡོན་བསྟན་པ་ལ། སྨོན་པའི་ཕན་ཡོན་ནི།
འཁོར་བར་གནས་པའི་ཚེ་ལྷ་མི་སོགས་ཀྱི་འབྲས་བུ་ཆེན་པོ་དངོས་སུ་འབྱུང་ཡང་། འཇུག་པའི་
སེམས་བཞིན་དུ་སྡོམ་པ་སོགས་མ་ཡིན་པས་བསོད་ནམས་རྒྱུན་ཆགས་འབྱུང་བ་མ་ཡིན་ཞིང་།
བྱང་ཆུབ་ཀྱང་དངོས་སུ་འབྱུང་མི་སྲིད་དོ། །འཇུག་པའི་ཕན་ཡོན་མདོར་བསྟན་པ་ནི། བྱང་
33 0



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ཆུབ་ལས་ཕྱིར་མི་ལྡོག་པར་འདོད་པའི་སེམས་ཀྱིས་འཇུག་སེམས་བླངས་ནས་སྐྱེས་ལ་རྩ་ལྟུང་
གིས་མ་ཉམས་ན། གཉིད་ལོག་པའམ། བག་མེད་དམ། སེམས་གཞན་དུ་གྱུར་ཀྱང༌། བསོད་
ནམས་རྒྱུན་མི་ཆད་པ་ནམ་མཁའ་དང་མཉམ་པ་མཐའ་ཡས་པ་འབྱུང་སྟེ། སེམས་ཅན་གྱི་
ཁམས་མཐའ་ཡས་སྒྲོལ་བར་དམ་བཅའ་ནས་ལག་ཏུ་བླངས་ པའི་ཕྱིར་རོ། །དེ་ཉིད་ལུང་
རིགས་ཀྱིས་སངས་རྒྱས་པར་སྒྲུབ་པ་ལ། འཇུག་སེམས་ཀྱི་བསམ་པའི་ཕན་ཡོན་དངོས་ནི།
ཁ་ཅིག་ན་རེ། འདི་ནི་ཞེས་པ་ནས། གཞལ་གྱིས་བཞེས་པའི་བར་སྨོན་སེམས་དང་། དེ་མན་
ཆད་འཇུག་སེམས་ཀྱི་ཕན་ཡོན་སྒྲུབ་བྱེད་ཡིན་ཞེས་ཟེར་རོ། །དེ་ནི་མ་ཡིན་ཏེ། རེ་རེའང་ཡོན་
ཏན་དཔག་མེད་དུ། །ཞེས་པའི་སྐབས་སུ་ལག་བཟང་གིས་ཞུས་པའི་མདོ་ལས། གཉིད་ལོག་
པའམ། བག་མེད་པར་གྱུར་ཀྱང་། བསོད་ནམས་འཕེལ་བར་གསུངས་པའི་བཞེད་པ་དང་
འགལ་བར་འགྱུར་བའི་ཕྱིར་རོ། །འོ་ན་ཇི་ལྟར་ཞེ་ན། འཇུག་སེམས་ཀྱི་ཕན་ཡོན་འདི་ནི་ཆེ་བ་
བརྗོད་པ་ཙམ་མ་ཡིན་གྱི། ལུང་འཐད་རིགས་པ་དང་བཅས་པར། ལག་བཟང་གིས་ཞུས་པ་
ལས། ཐེག་པ་དམན་མོས་རྣམས་སེམས་ཅན་གྱི་དོན་བྱང་ཆུབ་ཀྱི་སེམས་ལ་སྤྲོ་བས་འཇུག་
པའི་ཕྱིར་དེ་བཞིན་གཤེགས་པས་གསུངས་ཏེ། དེ་ཉིད་ལས། བདག་ནི་སེམས་ཅན་གྱི་ཚོགས་
མཐའ་ཡས་ཤིང་། མཐའ་ཡས་པ་དེ་ལ་ཕན་པའི་ཕྱིར་གོ་ཆ་བགོས་ལ། སེམས་ཅན་གྱི་ཚོགས་
མཐའ་ཡས་པ་ལ་བདེ་ བའི་ ཕྱིར་གོ་ཆ་བགོས་ནས་སེམས་ཅན་ཐམས་ཅད་ལ་ཕན་པར་
དམིགས་པ་མཐའ་ཡས་ཤིང་། མཐའ་ཡས་པ་དང༌། སེམས་ཅན་ཐམས་ཅད་ལ་བདེ་བར་
དམིགས་པ་མཐའ་ཡས་པའི་དགེ་བའི་རྩ་བ་མཐའ་ཡས་པ་དག་བག་མེད་པར་གྱུར་ཏམ།
སེམས་གཞན་དུ་གྱུར་ཏམ། གཉིད་ཀྱིས་ ལོག་ཀྱང་ཉིན་མཚན་དུ་སེམས་ཀྱི་སྐད་ཅིག་ལ་
འཕེལ་བ་དང༌། རྒྱས་པ་དང༌། ཡོངས་སུ་རྫོགས་པར་འགྱུར་ཏེ། ཞེས་པ་དང༌། ལག་བཟང་
གཞན་ཡང་བྱང་ཆུབ་སེམས་དཔའ་འདི་ལྟར་ཡང་དག་པར་སློབ་སྟེ། གང་ཞིག་སེམས་ཅན་གྱི་
3 3 ]



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚོགས་མཐའ་ཡས་ཤིང་། མཐའ་ཡས་པ་དེའི་རྒ་བའི་སྡུག་བསྔལ་གཅིག་པུ་བསལ་བ་དང་།
གཞོམ་པར་འདོད་པ་དེ་ཡང་སེམས་ཀྱི་སྐད་ཅིག་ལ་དགེ་བའི་རྩ་བ་མཐའ་ཡས་ཤིང་། མཐའ་
ཡས་པ་འཕེལ་བ་དང༌། དགེ་བའི་རྩ་བ་མཐའ་ཡས་པ་རྒྱས་པར་འགྱུར་ན། གང་ཞིག་སེམས་
ཅན་གྱི་ཚོགས་མཐའ་ཡས་དེའི་སྐྱེ་བའི་སྡུག་བསྔལ་དང་། འཆི་བའི་སྡུག་བསྔལ་བསལ་བར་
འདོད་པ་དང་། སྡུག་པ་དང་བྲལ་བའི་སྡུག་བསྔལ་དང་། མི་སྡུག་པ་དང་ཕྲད་པའི་སྡུག་བསྔལ་
དང་འདོད་པ་མི་འབྱུང་བའི་སྡུག་བསྔལ་དང་། དུད་འགྲོའི་སྐྱེ་གནས་ཀྱི་སྡུག་བསྔལ་དང༌།
གཤིན་རྗེའི་འཇིག་རྟེན་གྱི་སྡུག་བསྔལ་དང་། སེམས་ཅན་དམྱལ་བའི་སྡུག་བསྔལ་དང་། གྲང་
བའི་སེམས་ཅན་དམྱལ་བའི་སྡུག་བསྔལ་དང་། ཚ་བའི་སེམས་ཅན་དམྱལ་བའི་སྡུག་བསྔལ་
བསལ་བར་འདོད་པ་ལྟ་སྨོས་ཀྱང་ཅི་དགོས་སྙམ་མོ། །ལག་བཟང་གཞན་ཡང་། བྱང་ཆུབ་
སེམས་འདི་ལྟར་ཡང་དག་པར་སློབ་སྟེ། གང་ཞིག་རང་སངས་རྒྱས་ཀྱི་ཡོན་ཏན་ནམ། ཉན་
ཐོས་ཀྱི་ཡོན་ཏན་འདོད་པ་དེ་ཡང་སེམས་ཀྱི་སྐད་ཅིག་ལ་དགེ་བའི་རྩ་བ་མཐའ་ཡས་ཤིང་
མཐའ་ཡས་པ་འཕེལ་ལ། དགེ་བའི་རྩ་བ་མཐའ་ཡས་པ་རྒྱས་པར་འགྱུར་ན། རིགས་ཀྱི་
བུའམ་རིགས་ཀྱི་བུ་མོ་གང་སངས་རྒྱས་ཀྱི་ཆོས་ཡོན་ཏན་མཐའ་ཡས་ཤིང་སྟོབས་མུ་མེད་པ་
མཐའ་དག་ཆུབ་པ་ཡོངས་སུ་རྫོགས་པར་འདོད་པ་དང་། མོས་པ་དང་སྨོན་པ་ལྟ་སྨོས་ཀྱང་ཅི་
དགོས་ཏེ། བག་མེད་པར་གྱུར་རམ། གཉིད་ཀྱིས་ལོག་ཀྱང་། རྒྱུ་བཞི་དང་། རྐྱེན་བཞི་དང་།
དམིགས་པ་བཞི་པོ་དེ་དག་ནི་དེའི་དགེ་བའི་རྩ་བ་ཕུང་པོ་མཐའ་ཡས་ཤིང་མུ་མེད་པ་བཞི་དང༌།
བྱང་ཆུབ་ཀྱི་ཚོགས་ཀྱི་ཕུང་པོ་མཐའ་ཡས་ཤིང་མུ་མེད་པ་བཞི་སེམས་ཀྱི་སྐད་ཅིག་ལ་འཕེལ་
ཞིང་རྒྱས་པར་འགྱུར་རོ། །ཞེས་གསུངས་སོ། །དེ་ཉིད་མདོ་གཞན་གྱི་དཔེས་སྒྲུབ་པ་ནི། འཛའ་
བོའི་བུ་མོ་ཞེས་པ་ཕའི་སྲི་བྱུང་དོགས་ནས། བུ་མོར་མིང་བཏགས་པ་ཞིག་ལས་ཟློག་ཀྱང་མ་
ཉན་པར། མ་སྒོར་ཉལ་བའི་མགོ་ལ་རྡོག་པ་བོར་ནས་ཚོང་ལ་སོང་བ་ལས། ཉི་ཚེ་བའི་དམྱལ་
33 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བའི་ གྲོང་དུ་འཁྱམས་ཏེ། དམྱལ་བ་འགའ་ ཞིག་ གི་ མགོ་ལ་ འཁོར་ ལོ་འབར་བ་འཁོར་
ནས་སྡུག་བསྔལ་བ་མཐོང་བ་དང་། བཅིངས་པ་གྲོལ་བར་འགྱུར་རོ། །མ་བཅིངས་པ་རྣམས་
ནི་བཅིངས་པར་གྱུར་ཅིག །ཅེས་མའི་མགོ་ལ་འགོམ་པའི་ལས་དྲན་མ་ཐག་རང་གི་མགོ་བོ་ལ་
འཁོར་ལོར་འཁོར་བར་གྱུར་པ་ན། སེམས་ཅན་ཐམས་ཅད་ཀྱི་ཀླད་ནད་བསལ་ནས་བདག་ལ་
སྨིན་པར་གྱུར་ཅིག་ཅེས་པ་ལ་སོགས་པའི་སྨོན་ལམ་བསམས་མ་ཐག །བསོད་ནམས་དཔག་
མེད་ལྡན་ཏེ་དེ་ལས་གྲོལ་ནས། སེམས་ཅན་ཇི་སྙེད་པ་རེ་རེའི་མི་བདེ་བ་ཐམས་ཅད་བསལ་བ་
དང༌། རེ་རེའང་ཡོན་ཏན་དཔག་ཏུ་མེད་པར་ཐབས་ལ་མཁས་པས་སྒྲུབ་པར་འདོད་པ་སྨོས་ཅི་
དགོས། འོ་ན་སྨོན་པ་ཡང་སེམས་ཅན་ཐམས་ཅད་སྡུག་བསྔལ་ཐམས་ཅད་དང་བྲལ་འདོད་
དང༌། བདེ་བ་ཐམས་ཅད་ཐོབ་འདོད་མ་ཡིན་ནམ་ཞེ་ན། དེ་ལྟར་ཡིན་ཀྱང་ཐབས་ལ་མཁས་
པས་སྒྲུབ་འདོད་མ་ཡིན་པས་སྐྱོན་མེད་དོ། །དེ་ཉིད་ཡོན་ཏན་ཐུན་མོང་མ་ཡིན་པས་བསྒྲུབ་པ་
ནི༑ ཕན་སེམས་ཆེ་བའི་ཕ་མ། སྐྱོབ་པར་འདོད་པའི་ལྷ། སྨོན་ལམ་བརྩོན་པའི་དྲང་སྲོང་།
བྱམས་སེམས་ཆེ་བའི་ཚངས་པ་རྣམས་ལ་ཡང་། སྔོན་རང་དོན་དུ་ཡང་སེམས་ཅན་ཐམས་ཅད་
ལ་ཕན་སེམས་རྨི་ལམ་དུ་ཡང་མ་རྨིས་ན། གཞན་དོན་དུ་ག་ལ་སྐྱེ། རང་དོན་གཙོ་བོར་སྒྲུབ་
པའི་ཉན་རང་གཞན་དག་ལ་རང་གི་དོན་དུ་དམིགས་ནས་ཀྱང་མི་འབྱུང་བའོ། །སེམས་ཅན་
ཐམས་ཅད་ཀྱི་དོན་བྱེད་པར་སེམས་པའི་བྱང་ཆུབ་ཀྱི་སེམས་རིན་པོ་ཆེ་འདི་ནི་སྔ་ན་མེད་པའི་
རྨད་གཅིག་འཁྲུངས་ཏེ། བྱང་ཆུབ་ཏུ་སེམས་བསྐྱེད་པ་གཞན་མ་གཏོགས་པ་སུ་ལ་ཡང་མ་བྱུང་
བའི་ཕྱིར་རོ། །དེས་ན་བྱང་ཆུབ་ཀྱི་སེམས་ཆོས་ཅན། ཁྱོད་ཀྱི་བསོད་ནམས་གཞལ་གྱིས་མི་
ལང་སྟེ། ཁྱོད་འགྲོ་བ་ཀུན་གྱི་དགའ་བ་ཐོབ་པའི་རྒྱུ་དང་། སྡུག་བསྔལ་སེལ་བའི་རྩི་སྨན་དུ་
འགྱུར་བའི་ཕྱིར་རོ། །དེ་ལྟར་འཇུག་སེམས་ཀྱི་བསམ་པའི་ཕན་ཡོན་བསྟན་ནས། སྦྱོར་བའི་
ཕན་ཡོན་བསྟན་པ་ལ། བསམ་པ་ལས། སྦྱོར་བ་ལྷག་པས་ཕན་ཡོན་དཔག་ཏུ་མེད་པ་སྒྲུབ་པ་
3 33



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི༑ སེམས་ཅན་མ་ལུས་པ་ཐམས་ཅད་ཀྱི་བདེ་བའི་དོན་ལ་བརྩོན་པའི་སྦྱོར་བ་ཆོས་ཅན།།
ཁྱོད་ལ་ཕན་ཡོན་དཔག་མེད་འབྱུང་སྟེ། སེམས་ཅན་ཐམས་ཅད་ལ་ཕན་པར་བསམ་པ་ཙམ་
གྱིས་ཀྱང་སངས་རྒྱས་མཆོད་པ་ལས་ཁྱད་པར་དུ་འཕངས་ཤིང༌། ཁྱོད་དེ་ལས་ལྷག་པ་ཡིན་
པའི་ཕྱིར་རོ། ཁྱད་པར་དུ་འཕགས་པ་ཡང་། དཔལ་སྦྱིན་གྱི་མདོ་ལས། གངྒའི་བྱེ་མའི་གྲངས་
སྙེད་ཀྱི། །སངས་རྒྱས་ཞིང་ནི་མི་གང་གིས། །རིན་ཆེན་བདུན་གྱིས་བཀང་བྱས་ཏེ། །འཇིག་
རྟེན་མགོན་ལ་ཕུལ་བ་བས། །གང་གིས་ཐལ་མོ་སྦྱར་བྱས་ཏེ། །བྱང་ཆུབ་ཏུ་ནི་སེམས་བསྐྱེད་
ན༑ ༑གང་ ལ་ མཐའ་ ནི་ མ་ མཆིས་ པའི། །བསོད་ནམས་ དེ་ནི་ ཁྱད་པར་འཕགས། །ཞེས་
གསུངས་སོ། །སྦྱོར་བའི་བྱེད་ལས་མཚུངས་པ་མེད་པས། ཕན་ཡོན་དཔག་མེད་དུ་སྒྲུབ་པ་ནི།
སྡུག་བསྔལ་འདོར་འདོད་དང་། བདེ་བ་ཐོབ་འདོད་ཙམ་སེམས་ཅན་ཀུན་ལ་ཡོད་པ་མ་ཡིན་
ནམ། ཇི་ལྟར་ན་ཁྱད་པར་འཕགས་ཤེ་ན། སེམས་ཅན་ཆོས་ཅན། སྡུག་བསྔལ་འདོར་འདོད་
ཡོད་ཀྱང་སྡུག་བསྔལ་ལ་རྒྱུག་སྟེ། དེ་ལྟ་ནའང་ཐབས་མི་མཁས་པས། ཉོན་མོངས་པ་གཙོ་
བོར་སྤྱོད་པའི་ཕྱིར་རོ།། སེམས་ཅན་ཆོས་ཅན། བདེ་བ་ཐོབ་འདོད་ཡོད་ཀྱང༌། རང་གི་བདེ་
བ་དགྲ་ལྟར་འཇོམས་ཏེ། དེ་ལྟ་ན་ཡང་གཏི་མུག་བས་སྡིག་པ་གཙོ་བོར་སྤྱོད་པའི་ཕྱིར་རོ། །
དེས་ན་དེ་དག་ལ། སེམས་ཅན་ཐམས་ཅད་ཕན་འདོད་མེད་ཅིང་། ཐབས་མི་མཁས་པས་སྐྱོན་
དེ་མེད་དོ། །དེས་ན་འཇུག་པ་བྱང་ཆུབ་ཀྱི་སེམས་ཆོས་ཅན། ཁྱོད་ལ་ཁྱོད་དང་མཚུངས་པའི་རྒྱུ་
དུས་ཀྱི་དགེ་བ་དང་། བཤེས་དང་། བསོད་ནམས་དེ་འདྲ་བ་གང་ཡང་མེད་དེ། གདུལ་བྱ་བདེ་
བས་ཕོངས་པའི་སེམས་ཅན་ཐམས་ཅད་བདེ་བ་ཀུན་གྱིས་ཚིམ་པར་བྱེད་པ་དང་། གདུལ་བྱ་
སྡུག་བསྔལ་མང་ལྡན་ཐམས་ཅད་ཀྱི་སྡུག་བསྔལ་ཐམས་ཅད་གཅོད་པར་བྱེད་ཅིང་། དེའི་རྒྱུ་
གཏི་མུག་ཀྱང་གཅོད་པར་བྱེད་པའི་ཕྱིར་རོ། །དེས་ན་ཕན་ཡོན་དཔག་མེད་འབྱུང་བར་གྲུབ་བོ།།
འོ་ན་འཕགས་པའི་ཤེས་རབ་ཀྱིས་སྡུག་བསྔལ་ཐམས་ཅད་གཅོད་པ་དང༌། གཏི་མུག་ཀྱང་
33 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
སེལ་བ་མ་ཡིན་ནམ་ཞེ་ན། སྐྱོན་མེད་དེ། བྱང་ཆུབ་ཀྱི་སེམས་ཀྱི་དབང་དུ་མ་གྱུར་པའི་ཤེས་
རབ་ཀྱིས་ནི་རང་གི་སྡུག་བསྔལ་དང་གཏི་མུག་གཅོད་པར་བྱེད་པ་དག་ཡོད་ཀྱང་། གདུལ་བྱ་
མཐའ་ཡས་པའི་སེམས་ཅན་གྱི་ཐམས་ཅད་ཀྱི་སྡུག་བསྔལ་དང་གཏི་མུག་སེལ་བར་བྱེད་པ་མ་
ཡིན་པའི་ཕྱིར་དང་། བྱང་ཆུབ་སེམས་དཔའ་ཆེན་པོ་རྣམས་ཀྱིས་ནི། བྱང་ཆུབ་ཀྱི་སེམས་ཀྱི་
དབང་གིས་ཤེས་རབ་ལས་དེ་དག་སེལ་བའི་ཕྱིར་རོ། །འཇིག་རྟེན་པའི་དཔེ་ལས། སྦྱོར་བ་
ལྷག་པས་ཕན་ཡོན་དཔག་མེད་དུ་སྒྲུབ་པ་ནི། སེམས་ཅན་གྱིས་མ་བཅོལ་བར་སེམས་ཅན་
ཐམས་ཅད་ལ་ཕན་བདེ་ལེགས་པར་བྱེད་པའི་བྱང་ཆུབ་སེམས་དཔའ་ཆོས་ཅན། ཁྱོད་ཅི་སྨོན་
བཞིན་དུ་བསྔགས་པར་འོས་ཏེ། ཕན་བཏགས་ པ་ ལ་ ཕན་ ལན་ ལྡོན་པ་དེ་ཡང་རེ་ཤིག་
བསྔགས་པར་འོས་ཤིང༌། ཁྱོད་དེ་ལས་ཆེས་ལྷག་པའི་ཕྱིར་རོ། །གཞན་ཡང་ཞིང་ཁྱད་པར་
ཅན། སེམས་ཅན་གྲངས་མཐའ་ཡས་པ་ལ། དུས་ཁྱད་པར་ཅན་དུས་རིང་པོ་ནམ་མཁའ་ཇི་
སྲིད་བར། དངོས་ པོ་ ཁྱད་ པར་ཅན་བདེ་བར་ གཤེགས་ པའི་བདེ་བ་བླ་ན་མེད་པ། ཕན་
འདོགས་ཁྱད་པར་ཅན་ཡིད་ལ་བསམས་པའི་གཙོ་བོ་མཐའ་དག་རྫོགས་པར་བྱེད་པ། སྦྱོར་བ་
ཁྱད་པར་ཅན་རྟག་ཏུ་སྦྱིན་པར་བྱེད་པའི་རྒྱལ་སྲས་ཆོས་ཅན། ཁྱོད་ཆེས་ཤིན་ཏུ་བཀུར་བར་
འོས་ཏེ། ཞིང་དམན་པ་འགྲོ་བ་ཉུང་ཟད་ལ། དུས་དམན་པ་སྐད་ཅིག་ཙམ་དངོས་པོ་དམན་པ་
ཟས་ ཙམ་ནར་མར་སྦྱིན་པ། སྦྱོར་ བ་ དམན་པ་བརྙས་པ་དང་བཅས་པས། ཕན་འདོགས་
དམན་པ་ཉིན་ཕྱེད་ཙམ་འགྲངས་པར་བྱེད་པ་ཡང་དགེ་བ་བྱེད་པོ་ཡིན་ནོ་ཞེས་སྐྱེ་བོ་རྣམས་
ཀྱིས་བཀུར་བར་བྱེད་པ། ཁྱོད་དེ་ལས་ཆེས་ལྷག་པའི་ཕྱིར་རོ། །དེ་བཞིན་རྒྱལ་སྲས་ཆོས་ཅན།
ཁྱོད་ལ་གཞན་དག་ངན་སེམས་བསྐྱེད་པར་བྱེད་ན། ངན་སེམས་ཀྱི་སྐད་ཅིག་གྲངས་བཞིན་
གྱི་བསྐལ་པར་དམྱལ་བར་གནས་ཤིང་། ཁྱོད་ལ་ཡིད་རབ་ཏུ་དང་བར་བྱེད་ན། དད་པའི་སྐད་
ཅིག་གྲངས་ལས་བསྐལ་པ་ཆེས་མང་བར་ཕན་ཡོན་གྱི་འབྲས་བུ་ལྷག་པར་འཕེལ་བར་
3 3 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གསུངས་པ་འཐད་དེ། ཁྱོད་སེམས་ཅན་གྲངས་མེད་ལ་དུས་རྟག་ཏུ་བླ་མེད་རྫོགས་པའི་བྱང་
ཆུབ་ཀྱི་བདེ་བ་སྟེར་བྱེད་ཀྱི་སྦྱིན་བདག་ཡིན་པའི་ཕྱིར་རོ། །དེས་ན་འཇུག་སེམས་ལེགས་པར་
སྦྱངས་པའི་རྒྱལ་སྲས་ཆོས་ཅན། ཁྱོད་ལ་བྱང་སེམས་ཀྱི་ཕན་ཡོན་དཔག་མེད་འབྱུང་སྟེ། ཁྱོད་
ལ་དོ་གལ་སྲོག་ལ་ཐུག་ཀྱང་རང་དོན་དུ་སྡིག་པ་མི་འབྱུང་ཞིང་། གཞན་དོན་གྱི་དགེ་བ་རང་གི་
ངང་གིས་འཕེལ་བའི་ཕྱིར་རོ། །དེས་ནས་ཞིང་མཆོག་ལ་ཕྱག་འཚལ་ཞིང་སྐྱབས་སུ་འགྲོ་བ་ནི།
གང་ལ་སེམས་ཀྱི་དམ་པ་རིན་ཆེན། དཀོན་མཆོག་ཡིན་པས་དེ་སྐྱེས་པའི་སྐུ་ལ་ཕྱག་འཚལ་
ཞིང་། གང་ལ་གནོད་པ་བྱས་ཀྱང་དེས་དགོངས་པས་ན་ཐབས་ལ་མཁས་པའི་དུག་བདུད་རྩིར་
སྒྱུར་བ་ལྟར་བདེ་བར་འབྲེལ་བར་བྱེད་པས། བདེ་བ་ཐམས་ཅད་ཀྱི་འབྱུང་གནས་དེ་ལ་སྐྱབས་
སུ་མཆི། ཞེས་པའོ། །ལེའུ་འདི་ནི་བྱང་ཆུབ་ཀྱི་སེམས་ཀྱི་ཕན་ཡོན་ཤས་ཆེར་སྟོན་པས་དེ་སྐད་
ཅེས་བྱ་སྟེ། ལེའུ་དང་པོའི་རྣམ་བཤད་རྫོགས་སོ།། །།
༈ ད་ནི་བཞུགས་ནས་སེམས་མ་བསྐྱེད་པ་བསྐྱེད་པར་བྱེད་པའི་ཆོ་ག་བཤད་པར་
བྱ་སྟེ། དེ་ལ་སྦྱོར་བ་དང་། དངོས་གཞི་དང་། རྗེས་ཀྱི་ཆོ་གའོ། །སྦྱོར་བ་ལ་འགལ་རྐྱེན་སྡིག་པ་
སྦྱོང་བའི་ཡན་ལག་གི་ཚོགས་དང་། མཐུན་རྐྱེན་བསོད་ནམས་སྤེལ་བའི་ཡན་ལག་གི་ཚོགས་
སོ༑ ༑དང་པོ་ལ་བཞི་སྟེ། མཆོད་ཅིང་བསྟོད་ལ་ཕྱག་འཚལ་བ་དང༌། སྤྱིར་སྐྱབས་སུ་འགྲོ་བས་
སྡིག་པ་བཤགས་པ་དང་། ཁྱད་པར་དུ་སྐྱབས་སུ་འགྲོ་བས་སྡིག་པ་སྡོམ་པ་དང་། དེ་རྣམས་ཀྱི་
དོན་བསྡུ་བའོ། །མཆོད་པ་ལ་མདོར་བསྟན་པ་ནི། འཇུག་པ་བྱང་ཆུབ་ཀྱི་སེམས་རིན་པོ་ཆེ་དེ་
གཟུང་བར་བྱ་བའི་ཕྱིར། རྒྱུད་སྣོད་དུ་རུང་བར་བྱ་བ་ལ། འགལ་རྐྱེན་སྡིག་པ་སྦྱང་དགོས་ལ།
དེ་ཡང་ཆུ་ལ་སོགས་པས་དག་པར་བྱེད་མི་ནུས་ཀྱི། བསོད་ནམས་བསགས་པའི་སྟོབས་ཀྱིས་
དག་པར་འགྱུར་བས་མཆོད་ཡུལ་སངས་རྒྱས་དཀོན་མཆོག་འཇིག་རྟེན་དུ་གསལ་བར་སྣང་བ་
གཟུགས་ཀྱི་རྣམ་པ་ཅན་གྱི་དེ་བཞིན་གཤེགས་པ་དང་། དམ་པའི་ཆོས་དཀོན་མཆོག་སངས་
1
.
1
33 6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
རྒྱས་ཀྱི་ཐུགས་སུ་ཆུད་པའི་སྤངས་རྟོགས་མཐར་ཐུག་གློ་བུར་གྱི་དྲི་མ་ཙམ་ཡང་མེད་པ་དང་།
དགེ་འདུན་དཀོན་མཆོག་སངས་རྒྱས་ཀྱི་སྲས་པོ་རྣམས་ཏེ། མདོར་ན་དཀོན་མཆོག་གསུམ་
ཟབ་པ་དང་རྒྱ་ཆེ་བས་ཡོན་ཏན་རྒྱ་མཚོ་དང་འདྲ་བ་རྣམས་ལ། མཆོད་ཚུལ་སྒོ་གསུམ་གུས་
པས་ལེགས་པར་མཆོད་རྫས་མེ་ཏོག་ལ་སོགས་པ་འཆད་འགྱུར་རྣམས་ཀྱིས་མཆོད་དོ། །ཞེས་
པའོ། །འདིར་དམ་ཆོས་དཀོན་མཆོག་ལུང་རྟོགས་འགོག་པ་སྤྱིར་འཛིན་པ་དང་། ཡོན་ཏན་རྒྱ་
མཚོ་དགེ་འདུན་དཀོན་མཆོག་ཉིད་ལ་སྦྱོར་བ་ནི་མི་འཐད་དེ། སྔར་བདེ་གཤེགས་ཆོས་ཀྱི་སྐུ་
མངའ་ཞེས་པ་དང༌། འོག་ནས། དེ་ཡི་ཐུགས་སུ་ཆུད་པའི་ཆོས། །ཤེས་ཆོས་དཀོན་མཆོག་
སངས་རྒྱས་ཀྱི་ཐུགས་རྒྱུད་ཀྱི་ཆོས་དཀོན་མཆོག་ལ་སྦྱར་བ་དང་། ཡོན་གནས་རྒྱ་མཚོ་རྣམས་
ལ་བདག །ཅེས་དཀོན་མཆོག་སྤྱིར་བཟུང་བའི་ཕྱིར་རོ། །རྒྱས་པར་བཤད་པ་ལ། ཁ་ཅིག་ན་
རེ༑ རྙེད་པ་དང་། བཀུར་སྟིའི་མཆོད་པ་གཉིས་ཀྱི། དང་པོ་ལ། བླ་ན་ཡོད་པ་ནི། རང་ལ་མེད་
པའི་ཡོ་བྱད་བློས་བླངས་ནས་མཆོད་པ་སོགས་དང་། བླ་ན་མེད་པ་ཇི་ལྟར་འཇམ་དབྱངས་ཞེས་
སོགས་དང་། བཀུར་སྟིའི་མཆོད་པ་ནི། བསྟོད་ཕྱག་རྣམས་ཡིན་ནོ་ཞེས་ཟེར་རོ། །དེ་ནི་མ་ཡིན་
ཏེ༑ མེ་ཏོག་འབྲས་བུ་སོགས་རང་ལ་མེད་པར་མ་ངེས་པ་དང་། ཇི་ལྟར་སོགས་ནི་ཡིད་བྱུང་གི་
མཆོད་ཚུལ་ཡིན་པས། ཡིད་བྱུང་ཐམས་ཅད་བླ་མེད་དུ་འགྱུར་བ་དང་། དམིགས་རྣམ་མཐའ་
ཡས་པ་ནི་སྔ་མ་རྣམས་ལ་ཡང་མཚུངས་པ་དང༌། ཕྱག་འཚལ་བ་ནི་ཡན་ལག་བདུན་པའི་
སྐབས་འདིར་མཆོད་པ་ལས་ལོགས་པ་ཡིན་ཞིང་། མཆོད་པར་ཅི་ནས་བཤད་དགོས་པའི་རྒྱུ་
མཚན་ཡང་མེད་པའི་ཕྱིར་རོ། །དེས་ན་མཆོད་པ་རྣམ་པ་བཞི་སྟེ། ཕྱི་མཆོད་ཐམས་ཅད་དབུལ་
བ་དང༌། ནང་མཆོད་ལུས་དབུལ་བ་དང༌། ཁྱད་པར་ཉེར་མཁོའི་མཆོད་པ་དབུལ་བ་དང་
གསང་མཆོད་ཡིད་ལས་བྱུང་པ་དབུལ་བའོ། །དེ་ལ་ཕྱི་མཆོད་ཐམས་ཅད་དབུལ་བ་ལ། གང་
ཞིག་དབུལ་བའི་མཆོད་རྫས་ནི། མེ་ཏོག་འབྲས་བུ་ཇི་སྙེད་ཡོད་པ་དང་། །སྨན་གྱི་རྣམ་པ་གང་
1
，
-
-
33 7



1
.
，
，，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་ཡོད་པ་དང༌། །འཇིག་རྟེན་རིན་ཆེན་ཇི་སྙེད་ཡོད་པ་དང་། །ཆུ་གཙང་ཡིད་དུ་འོང་བ་ཅི་
ཡོད་དང༌། །རིན་ཆེན་རི་བོ་དང་ནི་དེ་བཞིན་དུ། །ནགས་ཚལ་ས་ཕྱོགས་དབེན་ཞིང་ཉམས་
དགའ་དང༌། །ལྗོན་ཤིང་མེ་ཏོག་བརྒྱན་སྤྲས་སྤུད་པ་དང༌། །ཤིང་གང་འབྲས་བཟང་ཡལ་ག་
འདུད་པ་དང་། །ལྷ་ཚོགས་འཇིག་རྟེན་ན་ཡང་དྲི་དང་ནི། །སྤོས་དང་དཔག་བསམ་ཤིང་དང་
རིན་ཆེན་ཤིང༌། །མ་རྨོས་འཁྲུངས་པའི་ལོ་ཏོག་རྣམ་པ་དང༌། །གཞན་ཡང་མཆོད་པར་འོས་
པའི་རྒྱན་རྣམས་ནི། །མཚོ་དང་རྫིང་བུ་པད་མས་བརྒྱན་པ་དང༌། །ངང་པ་ཤིན་ཏུ་སྐད་སྙན་
ཡིན་འོང་ལྡན། །ནམ་མཁའ་རབ་འབྱམས་ཁམས་ཀྱི་མཐས་བཏུགས་པ། །ཡོངས་སུ་བཟུང་
བ་མེད་པ་དེ་དག་ཀུན། །ཞེས་པའོ། །ཇི་ལྟར་འབུལ་བའི་ཚུལ་ནི། བློ་ཡིས་བླངས་ནས་ཐུབ་པ་
སྐྱེས་ཀྱི་མཆོག །སྲས་དང་བཅས་པ་རྣམས་ལ་ལེགས་འབུལ་ན། །ཡོན་གནས་དམ་པ་ཐུགས་
རྗེ་ཆེ་རྣམས་ཀྱིས། །བདག་ལ་བརྩེར་དགོངས་བདག་གི་འདི་དག་བཞེས། །ཤེས་པའོ། །དེ་
ལྟར་འབུལ་བའི་དགོས་ཆེད་ནི། བདག་ནི་བསོད་ནམས་མི་ལྡན་བཀྲེན་ཅན་ཏེ། །མཆོད་པའི་
ནོར་གཞན་བདག་ལ་ཅང་མ་མཆིས། །དེས་ན་གཞན་དོན་དགོངས་པའི་མགོན་གྱིས་ནི།།
བདག་གི་དོན་སླད་ཉིད་ཀྱི་མཐུས་བཞེས་ཤིག །ཅེས་པའོ། །ནང་མཆོད་ལུས་དབུལ་བ་ནི།
རྒྱལ་དང་དེ་སྲས་རྣམས་ལ་བདག་གིས་ནི། །བདག་གི་ལུས་འདི་རྟག་ཏུ་དབུལ་བར་བགྱི།།
སེམས་དཔའ་མཆོག་རྣམས་བདག་ནི་ཡོངས་བཞེས་ཤིག །གུས་པས་ཁྱོད་ཀྱི་འབངས་སུ་མཆི་
བར་བགྱི། །དེ་ལྟར་དབུལ་བ་ན། བདག་ཁྱེད་ཀྱིས་ཡོངས་སུ་བཟུང་བ་ཡིན་པས། ཁྱེད་ཀྱི་
བཞེད་པ་བཞིན་བྲན་གྱི་ལས་བྱ་དགོས་ཤིང༌། ལས་ཀྱི་གཙོ་བོ་ཡང་སྐྱོ་ངལ་གྱིས་མི་འཇིགས་
པར་སེམས་ཅན་ལ་ཕན་པ་ཚད་མེད་པ་བགྱི་ཞིང་། རང་གི་སྡིག་སྒྲིབ་ཀྱང་བཤགས་སྡོམ་བྱས་
ཏེ་ཕུལ་བ་ཆུད་ཟོས་པར་མི་བགྱིད་དོ། །ཉེར་མཁོའི་མཆོད་པ་ལ་བཀྲུ་ཞིང་འཕྱི་བ་ནི། ཁྲུས་ཀྱི་
ཁང་པ་ཤིན་ཏུ་དྲི་ཞིམ་པ། །ཤེལ་གྱི་ས་གཞི་གསལ་ཞིང་འཚེར་བ་བསྟར། །རིན་ཆེན་འབར་
3 38



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། དོལ་
བའི་ཀ་བ་ཡིད་འོང་ལྡན། །མུ་ཏིག་འོད་ཆགས་བླ་རེ་བྲེས་པ་དེར། །དེ་བཞིན་གཤེགས་དང་དེ་
ཡི་སྲས་རྣམས་ལ། །རིན་ཆེན་བུམ་པ་མང་པོ་སྤོས་ཀྱི་ཆུས། །ཡིད་འོང་ལེགས་པར་བཀང་བ་
གླུ་དང་ནི། །རོལ་མོར་བཅས་པ་དུ་མས་སྐུ་ཁྲུས་གསོལ། །དེ་དག་སྐུ་ལ་མཚུངས་པ་མེད་པའི་
གོས། །གཙང་ལ་དྲི་རབ་གོས་པས་སྐུ་ཕྱིའོ། །ཞེས་པའོ། །འདིར་བཀྲུ་འཕྱི་མི་དགོས་ཏེ། དྲི་མ་
མེད་པའི་ཕྱིར་ཞེ་ན། རང་གི་ངོར་དྲི་མ་མེད་ཀྱང༌། གདུལ་བྱའི་ངོར་བསྟན་པའི་དྲི་མ་ཡོད་
པའམ། བརྡའི་སྐུ་གཟུགས་ལ་སོགས་པའི་དྲི་མ་བསལ་བས་གདུལ་བྱ་རང་གི་ཉེས་པ་སྦྱང་
བའི་ཕྱིར་རོ། །དེ་ལ་རྒྱན་གོས་གསོལ་བ་ནི། རབ་བྱུང་གི་རྟགས་ཅན་རྣམས་ལ། དེ་ནས་དེ་ལ་
ཁ་དོག་ལེགས་སྒྱུར་པའི། །ན་བཟའ་ཤིན་ཏུ་དྲི་ཞིམ་དམ་པ་དང༌། ཁྱིམ་པའི་རྟགས་ཅན་
རྣམས་ལ། གོས་བཟང་སྲབ་ལ་འཇམ་པ་སྣ་ཚོགས་དང༌། །རྒྱན་མཆོག་བརྒྱ་ཕྲག་དེ་དང་དེ་
དག་གིས། །འཕགས་པ་ཀུན་ཏུ་བཟང་དང་འཇམ་དབྱངས་དང༌། །འཇིག་རྟེན་དབང་ཕྱུག་
སོགས་ ལའང་ བརྒྱན་པར་བགྱི། །ཞེས་ པས་ཏེ། ཡུལ་བྱང་ཆུབ་སེམས་དཔའ་བྱེ་བྲག་ཏུ་
གསལ་བར་བྱེད་པའམ་ཡང་ན་ཀུན་ཏུ་བཟང་པོ་ལ་སོགས་པ་ནི། དོན་ལ་རྫོགས་པའི་སངས་
རྒྱས་སུ་བསྟན་པའི་ཕྱིར་རོ། །དྲི་མཆོག་འབུལ་བ་ནི། སྟོང་གསུམ་ཀུན་ཏུ་དྲི་ངད་ལྡང་བ་ཡི།།
དྲི་མཆོག་རྣམས་ཀྱིས་ཐུབ་དབང་རྣམས་ཀྱི་སྐུ། །གསེར་སྦྱངས་བཙོ་མ་བྱི་དོར་བྱས་པ་ལྟར།།
འོད་ཆགས་འབར་བ་དེ་དག་བྱུག་པར་བགྱི། །ཞེས་པས་ཏེ། ཐུབ་དབང་གིས་རྒྱལ་སྲས་མཚོན་
པའམ། ཕྱི་རོལ་པའི་དྲང་སྲོང་རྣམས་ལ་ཡང་ཐུབ་པ་ཞེས་པ་ལྟར་རྒྱལ་སྲས་ཀྱང་དྲང་སྲོང་གི་
མཆོག་ཡིན་པས། ཐུབ་དབང་ཞེས་བྱ་ལ། གསེར་སྦྱངས་ཀྱིས་ནི་རྣམ་པར་དག་པ་བསྟན་གྱིས།
སེར་པོ་ཉིད་བསྟན་པ་ནི་མ་ཡིན་ནོ། །མེ་ཏོག་འབུལ་བ་ནི། ཐུབ་དབང་མཆོད་གནས་མཆོག་
ལ་ཡིད་འོང་བའི། །མེ་ཏོག་མན་དྷ་ར་དང་པདྨ་དང་། །ཨུཏྤལ་ལ་སོགས་དྲི་ཞིམ་ཐམས་ཅད་
ཀྱི༑ ༑ཕྲེང་བ་སྤེལ་ལེགས་ཡིད་འོང་རྣམས་ཀྱིས་མཆོད། །ཅེས་པའོ། །འདིར་དྲི་ཡིད་དུ་འོང་བ་
33 9



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་དྲི་ཞིམ་ཞེས་པས་བསྡུས་ལ། གཟུགས་ཡིད་དུ་འོང་བ་ནི་སྤེལ་ལེགས་ཞེས་པས་བསྟན་
ནོ༑ ༑བདུག་སྤོས་དབུལ་བ་ནི། སྤོས་མཆོག་ཡིད་འཕྲོག་དྲི་ངད་ཁྱབ་པ་ཡི། །བདུག་པའི་སྤྲིན་
ཚོགས་རྣམས་ཀྱང་དེ་ལ་འབུལ། །ཞེས་པ་སྟེ། སྔར་གྱི་དྲི་སྤོས་དང་། དྲི་ངད་ལྡང་བར་འདྲ་ཡང་།
འདིར་བསྲེག་སྤོས་ཡིན་པས། བདུག་སྤོས་ཞེས་བྱ་ལ། ནམ་མཁར་འཕྱུར་ཞིང་ཁྱབ་པ་གཡོ་
བས་ སྤྲིན་ཚོགས་ཞེས་གདགས་སོ། །ཞལ་ཟས་འབུལ་བ་ནི། ཞལ་ཟས་བཟའ་བཏུང་སྣ་
ཚོགས་བཅས་ པ་ ཡི། །ལྷ་གཤོས་རྣམས་ཀྱང་དེ་ལ་དབུལ་བར་བགྱི། །ཞེས་པའོ། །སྒྲོན་མེ་
དབུལ་བ་ནི། གསེར་གྱི་པད་མ་མཚར་དུ་མངར་བ་ལྟ་བུའི་རིན་པོ་ཆེ་འོད་འབར་བའི་སྒྲོན་
མེའི་ཕྲེང་བའམ། གསེར་གྱི་པདྨའི་མཚར་དུ་མངར་བའི་སྣོད་དུ། རིན་པོ་ཆེ་འབར་བ་ལྟ་བུའི་
སྒྲོན་མེའི་ཕྲེང་བ་རྣམས་ཀྱང་དེ་དག་ལ་དབུལ་བར་བགྱིའོ་ཞེས་པའོ། །གནས་མཆོག་འབུལ་
བ་ནི། ས་གཞི་བསྟར་བ་སྤོས་ཀྱིས་བྱུགས་བ་དེར། །མེ་ཏོག་ཡིད་འོང་སིལ་མ་བཀྲམ་ནས་
དབུལ་བར་བགྱིའོ། །འདི་གཞལ་ཡས་ཁང་འབུལ་བ་ཡིན་པར་འཆད་པ་ལ་ནི་རྒྱུ་མཚན་མེད་
དོ༑ ༑གཞལ་ཡས་ཁང་འབུལ་བ་ནི། གཞལ་ཡས་ཕོ་བྲང་བསྟོད་དབྱངས་ཡིད་འོང་ལྡན། །མུ་
ཏིག་རིན་ཆེན་རྒྱན་འཕྱང་མཛེས་འབར་བ། །དཔག་ཡས་ནམ་མཁའི་རྒྱན་གྱུར་དེ་དག་ཀྱང་།།
ཐུགས་རྗེའི་རང་བཞིན་ཅན་ལ་དབུལ་བར་བགྱི། །ཞེས་པ་སྟེ། གཞལ་ཡས་ནི་ཡོན་ཏན་ནམ།
ཚད་གཞལ་ གྱིས་ མི་ལང་བའོ། །ཕོ་བྲང་ནི་རྒྱལ་པོའི་ཁང་པའོ། །བསྟོད་དབྱངས་ནི་ལྷ་མོ་
རྣམས་ ཀྱིའོ། །རྒྱན་འཕྱང་ ནི་དྲ་བ་དྲ་ཕྱེད་དོ། །གདུགས་ མཆོག་འབུལ་བ་ནི། རིན་ཆེན་
གདུགས་མཛེས་གསེར་གྱི་ཡུ་བ་ཅན། ཁོར་ཡུག་རྒྱན་གྱི་རྣམ་པ་ཡིད་འོང་ལྡན། །དབྱིབས་
ལེགས་ལྟ་ན་སྡུག་པ་བསྒྲེང་བ་ཡང་། །རྟག་ཏུ་ཐུབ་དབང་རྣམས་ལ་དབུལ་བར་བགྱི། །ཞེས་པ་
སྟེ༑ རིན་ཆེན་གདུགས་མཛེས་ནི། ཕལ་ཆེར་རིན་པོ་ཆེ་ལས་བྱས་པས་རིན་ཆེན་གྱི་སྟེང་འོག་
བཏམས་པའམ་རིན་ཆེན་ལྟར་རིན་ཆེ་བའི་གདུགས་སོ། ཁོར་ཡུག་ནི་ཁ་བད་དོ། །ལྟ་ན་སྡུག་
3 4 )



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
པ་ནི། ཁ་དོག་ལེགས་པའོ། །བསྒྲེང་བ་ནི་དབུ་ཐོག་ལ་སོགས་པར་ཕུབ་པའོ། །གསང་མཆོད་
ཡིད་ལས་བྱུང་པ་དབུལ་བ་ནི། སྔར་བཤད་པ། དེ་ལས་གཞན་ཡང་མཆོད་པའི་ཚོགས། རྔ་བོ་
ཆེ་ལ་སོགས་པ་རོལ་མོ་གླུ་དབྱངས་སྙན་པ་དང་བཅས་པས། རྒྱལ་བ་སྲས་བཅས་དགྱེས་བྱེད་
དུ་མ་ཟད། སེམས་ཅན་སྡུག་བསྔལ་ཅན་རྣམས་བདེ་བས་ཚིམ་པར་བྱེད་པའི་མཆོད་སྤྲིན་
རྣམས་ཞིང་སོ་སོ་ཐམས་ཅད་དུ་རྒྱུན་མི་ཆད་པར་གནས་པར་གྱུར་ཅིག །མཆོད་ཡུལ་གཞན་
ཡང་གསུང་གི་རྟེན་དམ་ཆོས་དཀོན་མཆོག་གསུང་རབ་གླེགས་བམ་ཐམས་ཅད་དང་། ཐུགས་
ཀྱི་རྟེན་མཆོད་རྟེན་རྣམས་དང༌། སྐུའི་རྟེན་སྐུ་གཟུགས་རྣམས་ལ། མཆོད་རྫས་རིན་པོ་ཆེ་མེ་
ཏོག་ལ་སོགས་པ་ལྷ་རྫས་ཀྱི་མཆོད་པ་ཐམས་ཅད་ཆར་བཞིན་དུ་རྒྱུན་མི་ཆད་པ་འབབ་པར་
ཤོག །ཅེས་ཡིད་ཀྱིས་སྨོན་ཞིང་གསར་དུ་སྤྲུལ་པའོ། །དེ་དག་གི་དོན་བསྡུ་ནི། མཆོད་ཚུལ་
ཡང་། ཇི་ལྟར་འཇམ་དབྱངས་དང་ཀུན་བཟང་ལ་སོགས་པ་རྒྱལ་བ་རྣམས་ལ་མཆོད་པ།
ཀུན་རྫོབ་ཏུ་རྒྱ་ནམ་མཁའ་དང་མཉམ་པ། ངོ་བོ་བཟང་ཞིང་དགེ་བ། དུས་འཁོར་བ་ཇི་སྲིད་མ་
སྟོངས་ཀྱི་བར་དུ་མཆོད་ཅིང་། དོན་དམ་པར་འཁོར་གསུམ་གང་དུ་ཡང་རྣམ་པར་མི་རྟོག་པའི་
ཚུལ་གྱིས་སེམས་ཅན་ཐམས་ཅད་ཀྱི་དོན་དུ་མཆོད་པར་མཛད་པ་དེ་བཞིན་དུ། བདག་གིས་
ཀྱང་དེ་རྣམས་མཆོད་དོ། །དེ་ལྟར་ལུས་ ཀྱི་མཆོད་པས་ལུས་ཀྱི་སྒྲིབ་པ་སྲོག་གཅོད་དང༌། །
འདོད་ལོག་ལ་སོགས་པ་མངོན་པར་སྦྱངས་ནས། ལུས་ཀྱི་བསླབ་པའི་སྣོད་དུ་རུང་བར་བྱེད་
ཅིང་། ལོངས་སྤྱོད་ཀྱི་མཆོད་པས་མ་བྱིན་ལེན་ལ་སོགས་པ་ལོངས་སྤྱོད་ལ་བརྟེན་པའི་སྒྲིབ་པ་
སྦྱངས་ནས། ལོངས་སྤྱོད་ཀྱི་བསླབ་པའི་སྣོད་དུ་རུང་བར་བྱེད་དོ། །དེ་ནས་བསྟོད་པ་ནི། ཡོན་
གནས་ རྒྱ་ མཚོ་ རྣམས་ ལ་ བདག །བསྟོད་ དབྱངས་ ཡན་ ལག་ རྒྱ་ མཚོས་ བསྟོད། །བསྟོད་
དབྱངས་སྙན་སྤྲིན་དེ་དག་ལ། །ངེས་པར་ཀུན་ཏུ་འབྱུང་གྱུར་ཅིག །ཅེས་པ་སྟེ། ལུས་ཞིང་གི་
རྡུལ་རྙེད་རེ་རེ་ལ་ཡང༌། ལྕེ་ཞིང་གི་རྡུལ་རྙེད་དང་ལྡན་པས། བསྟོད་དབྱངས་བྱེད་པ་དབྱངས་
3 4 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་ཡན་ལག་རྒྱ་མཚོ་ལྟ་བུ་སྟེ། ནམ་མཁའ་ཀུན་ཏུ་གཡོ་ཞིང་ཁྱབ་པས་སྤྲིན་ཚོགས་ཞེས་
གདགས་སོ། །དེ་ལྟར་ངག་གིས་བསྟོད་པས་ངག་གི་སྒྲིབ་པ་རྫུན་དུ་སྨྲ་བ་ལ་སོགས་པ་སྦྱངས་
ནས། ངག་གི་བསླབ་པའི་སྣོད་དུ་རུང་བར་བྱེད་དེ། དེ་ནས་ཕྱག་འཚལ་བ་ནི། དུས་གསུམ་དུ་
བདེ་བར་གཤེགས་པའི་སངས་རྒྱས་ཀུན་དང་། དུས་གསུམ་དུ་དེས་ཐུགས་སུ་ཆུད་པའི་ཆོས་
དང༌། དུས་གསུམ་དུ་འདུས་པའི་ཚོགས་ཀྱི་མཆོག །ཐེག་ཆེན་གྱི་དགེ་འདུན་དང་བཅས་པ་ལ།
བསམ་པའི་སྟོབས་ཀྱིས་ཞིང་རྡུལ་དང་མཉམ་པའི་ལུས་དང༌། དེས་མཚོན་པའི་ངག་ཡིད་
བཏུད་ནས་བདག་དང་། དེས་མཚོན་པའི་སེམས་ཅན་ཐམས་ཅད་ཕྱག་འཚལ་ལོ། །འོ་ན་མ་
འོངས་པའི་སངས་རྒྱས་ནི། སེམས་ཅན་ཐམས་ཅད་ཀྱང་ཡིན་པས། དེ་ཐམས་ཅད་ལ་ཕྱག་
འཚལ་བ་ཡིན་ནམ་ཞེ་ན། དེ་ནི་མ་ཡིན་ཏེ། འདིར་དུས་གསུམ་གྱི་སངས་རྒྱས་ནི་འོག་མིན་དུ་
སངས་རྒྱས་ཟིན་ཀྱང༌། འཇིག་རྟེན་དུ་ཡོངས་སུ་གྲགས་པའི་ཚུལ་གྱིས་རྡོ་རྗེ་གདན་དུ་སྔར་
སངས་རྒྱས་པ་འཁོར་བ་འཇིག་ལ་སོགས་པ་དང་། ད་ལྟ་སངས་རྒྱས་ཤཱཀྱ་ཐུབ་པ་དང་། མ་
འོངས་པ་ནས་སངས་རྒྱས་པའི་ཚུལ་སྟོན་པ་བྱམས་པ་ལྟ་བུའི་དབང་དུ་བྱས་པས་སྐྱོན་མེད་
པའམ། ཡང་ན་ཕྱིར་མི་ལྡོག་པས་སངས་རྒྱས་པ་དང་འདྲ་བའི་དབང་དུ་བྱས་པས་སྐྱོན་མེད་དོ།།
འདིས་ནི་མ་དད་པ་དང༌། མ་གུས་པ་ལ་སོགས་པའི་ལས་སམ་སྒྲིབ་པ་ལ་སོགས་པ་སྦྱངས་
ནས། སེམས་ཀྱི་བསླབ་པའི་སྣོད་དུ་རུང་བར་བྱེད་དོ། །དེར་མ་ཟད་བྱང་ཆུབ་ཀྱི་སེམས་བསྐྱེད་
ངེས་པའི་གཞི་དད་པ་དང༌། སྙིང་རྗེ་ཁྱད་པར་ཅན་དང༌། བླང་བའི་གཞི་སྐུ་གཟུགས་དང༌།
དེའི་ཡོན་ཏན་མཚོན་བྱེད་མཆོད་རྟེན་དང་། ལུང་འབོགས་པའི་མཁན་པོ་དང་། ཆོས་སྟོན་པའི་
སློབ་དཔོན་དང་། བསླབ་པའི་དཀའ་སྤྱད་ཀྱི་བརྟུལ་ཞུགས་ཀྱི་མཆོག་གནས་བརྟན་ལ་སོགས་
པ་རྣམས་ལ་ཕྱག་འཚལ་ལོ། ། །
དེ་ནས་སྤྱིར་སྐྱབས་སུ་འགྲོ་བས་སྡིག་པ་བཤགས་པ་ལ། རྟེན་གྱི་སྟོབས་ཀྱིས་
3 4 2



-
L
-
-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
སྡིག་པ་བཤགས་པ་དང༌། རྣམ་པར་སུན་འབྱིན་པས་སྡིག་པ་བཤགས་པ་དང་གཉིས་ལས།
དང་པོ་ལ་སྡིག་པ་སྤྱིར་བཤགས་པ་ནི། རྟེན་ཏུ་འགྱུར་བའི་ཁྱད་པར་དུས་འདི་ནས་བྱང་ཆུབ་
སྙིང་པོར་སོན་གྱི་བར། སངས་རྒྱས་སོགས་ལ་བསམ་པ་དག་པས་སྐྱབས་སུ་མཆིས་ནས།
བཤགས་ཡུལ་གྱི་ཁྱད་པར་རྫོགས་སངས་རྒྱས་དང་། བྱང་ཆུབ་སེམས་དཔའ་གང་བདག་རྗེས་
སུ་འཛིན་པའི་ཐུགས་རྗེ་ཆེན་པོ་མངའ་བ་རྣམས་ལ། བཤགས་ཚུལ་གྱི་ཁྱད་པར་ལུས་ཀྱིས་
ཐལ་མོ་སྦྱར་ཏེ། ངག་ཏུ་འདི་ལྟར་གསོལ་བ། ཐོག་མ་མེད་པའི་འཁོར་བ་ནས་ཚེ་རབས་
འདིའམ། སྔ་མ་གཞན་དག་ལ་བདག་གིས་ཉེས་དམིགས་མ་འཚལ་ཞིང་། མ་རིག་པས་སྡིག་
པ་བགྱིས་པའམ། གཞན་སྡིག་པ་བགྱིད་དུ་བཅུག་པའམ། དོན་མེད་པ་འབྱུང་པོས་བརླམས་
པ་ལྟར། ལས་འབྲས་ལ་རྨོངས་པའི་གཏི་མུག་འཁྲུལ་བས་བདག་གི་རྒྱུད་ནོན་ཏེ། གཞན་སྡིག་
པ་བྱེད་པ་ལ་རྗེས་སུ་ཡི་རང་བར་བགྱིས་པ་རྣམས་ནོངས་པའི་སྐྱོན་ཡིན་པར་ཤེས་རབ་ཀྱིས་
མཐོང་བར་བགྱིས་ནས་བསམ་པ་ཞེ་ཐག་པས་འཐོལ་ཞིང་བཤགས་སོ། །སྡིག་པ་ཁྱད་པར་དུ་
བཤགས་པ་ནི། བདག་གིས་ཞིང་གི་ཁྱད་པར་དཀོན་མཆོག་གསུམ་ལ་སོགས་པ་ལ། བསམ་
པའི་ཁྱད་པར་ཉོན་མོངས་པ་ཆགས་སྡང་རྨོངས་གསུམ་གྱི་སྒོ་ནས། སྦྱོར་བའི་ཁྱད་པར་ལུས་
ངག་ཡིད་གསུམ་གྱིས་ནོངས་པ་བགྱིས་པ། སྐྱོན་གྱི་ཁྱད་པར་ཉེས་པ་དུ་མའི་སྐྱོན་ཆགས་པ་
ཐམས་ཅད། བཤགས་ཡུལ་འདྲེན་པ་རྣམས་ལ་བཤགས་ཚུལ་མཐོལ་ཞིང་བཤགས་སོ།།
བཤགས་དགོས་པའི་རྒྱུ་མཚན་ནི། སྡིག་པ་མ་བྱང་བར་ཤི་ན་ངན་འགྲོར་ལྷུང་བས་དེ་ལས་
ངེས་པར་ཐར་བར་བྱ་བའི་ཕྱིར། མྱུར་བའི་ཚུལ་གྱིས་སྐྱོབ་ཏུ་གསོལ། ཞེས་པས་དེ་ཡན་རྟེན་གྱི་
སྟོབས་སུ་བསྟན་ནོ། །དེ་ནས་རྣམ་པར་སུན་འབྱིན་པས་སྡིག་པ་བཤགས་པ་ནི། སྡིག་པ་མ་
བྱང་བར་ཤི་ན་ངན་འགྲོར་འགྲོ་བའི་ཉེས་དམིགས་དང་སྦྲེལ་ནས། སྤྱིར་འཆི་བ་མི་རྟག་པའི་བློ་
རྟག་ཏུ་བསམ་པ་ནི། ན་བ་དང་མི་ན་བ་ཀུན་གྱིས་ཀྱང་ནི་གློ་བུར་དུ་ཚེ་ལ་ཡིད་བརྟན་མི་རུང་
3 4
3



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟེ༑ བྱ་བ་བྱས་ཟིན་པ་ལ་འོང་བའམ། མ་ཟིན་པ་ལ་མི་འོང་བའི་ངེས་པ་མེད་པར་ཡིད་གཏན་
དུ་མི་རུང་བའི་འཆི་བདག་དེ་རིང་ལྟ་བུའང་གློ་བུར་དུ་འོངས་ནས། སྲོག་མི་སྡོད་པར་འགྱུར་
བའི་ཕྱིར་རོ། །སྤྱིར་འཆི་བ་མ་དྲན་པར་མཛའ་མི་མཛའི་དོན་དུ་སྡིག་པ་བྱས་ཚུལ་བསམ་པ་ནི།
མཛའ་བཤེས་སོགས་ཐམས་ཅད་བོར་ཏེ་ཆ་དགོས་པ་མ་ཤེས་པ། ཆགས་པས་མཛའ་བ་
ལ་ཕན་པའི་དོན་དང་། སྡང་བས་མི་མཛའ་བ་ལ་གནོད་པའི་དོན་གྱི་ཕྱིར་སྒོ་གསུམ་གྱི་སྡིག་པ་
སྣ་ཚོགས་བྱས་སོ། །མཛའ་བཤེས་སོགས་རྗེས་སུ་མི་འབྲང་བས་དེ་ལ་འགྱོད་པ་བསམ་པ་ནི།
མཛའ་བ་ལ་སོགས་པ་ཐམས་ཅད་ཤི་ནས་མཐོང་བའི་ཡུལ་དུ་མེད་པར་འགྱུར་ལ། འོན་ཀྱང་
ལས་འབྲས་བསྐལ་བའི་དོན་ལྟར། རྨི་ལམ་བཞིན་དྲན་པའི་ཡུལ་ཙམ་དུ་འགྱུར་རོ། །སྡིག་པ་
རྗེས་སུ་འབྲང་བས་དེ་ལ་འགྱོད་པ་བསམ་པ་ནི། རང་གསོན་ཚེ་འདི་ཉིད་ལ་མཛའ་མི་མཛའ་
དུ་མ་ཤི་སྟེ། དུས་ལས་འདས་ཀྱང་། དེ་དག་གི་དོན་དུ་བྱས་པའི་སྡིག་པ་ནི། བདག་ལ་གྲིབ་མ་
བཞིན་རྗེས་སུ་འབྲང་བས་རང་གི་མདུན་དུ་ངན་འགྲོ་སྟེར་བའི་ཚུལ་གྱིས་གནས་སོ། ཁྱད་པར་
རང་འཆི་བ་མ་དྲན་པས། གཞན་ཆེད་དུ་སྡིག་པ་བྱས་ཚུལ་བསམ་པ་ནི། བདག་གློ་བུར་དུ་
འཆིའོ་ཞེས་མ་རྟོགས་པ་ཆགས་སྡང་གཏི་མུག་གིས་གཉེན་སོགས་ཀྱི་དོན་དུ་སྡིག་པ་དུ་མ་བྱས་
སོ༑ ༑ཞེས་པའོ། །རང་ངེས་པར་འཆི་བ་བསམ་པ་ནི། ལྟག་ཆུ་ཆད་པའི་རྫིང་བཞིན་ཉིན་
མཚན་སྐད་ཅིག་ཀྱང་སྡོད་པ་མེད་པར་ཚེ་འདི་གད་ཅིང་ཟད་ནས་འབྲི་ལ། སྣོན་པ་མེད་པས་
བདག་ནི་ངེས་པར་འཆིའོ། །ཞེས་པའོ། །རང་འཆི་བའི་སྡུག་བསྔལ་རང་གཅིག་བུས་མྱོང་
དགོས་པར་བསམ་པ་ནི། གང་གི་དོན་དུ་སྡིག་པ་བྱས་པའི་གཉེན་ལ་སོགས་པའི་སྐལ་བ་ནོད་
མཁན་མེད་པར་རང་མལ་གྱི་མཐའ་ལ་འདུག་བཞིན་དུ། གཉེན་བཤེས་མཆི་མ་ཅན་ཐམས་
ཅད་ཀྱིས་མཐའ་བསྐོར་ ཀྱང༌། སྲོག་གཅོད་པའི་ཚོར་བ་དྲག་པོའི་སྡུག་བསྔལ་ནི་བདག་
ཉིད་གཅིག་པུས་དེར་མྱོང་བར་བྱེད་དོ། །ཞེས་པའོ། །དེ་ཚེ་ཆོས་མིན་གཞན་གྱིས་མི་ཕན་པར་
3 4 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
བསམ་པ་ནི། བདག་ཉིད་གཤིན་རྗེའི་ཕོ་ཉ་ཤིན་ཏུ་འཇིགས་པས་ཟིན་པའི་ཚེ་གཉེན་བཤེས་
ཀྱིས་མི་ཕན་པའི་སྟེང་དུ་ཆགས་སོགས་ཀྱིས་གནོད་སྐྱེལ་ལ། དེའི་ཚེ་ལམ་མ་ཞུགས་རྣམས་ལ་
བསོད་ནམས་གཅིག་པུ་རྩ་ལག་དང་བཅས་པས་སྐྱབས་ཡིན་ན། དེ་ཡང་བདག་གིས་སྔར་མ་
བསྟེན་ཏོ། །ཞེས་ཡི་ཆད་བྱེད་པའོ། །རང་འཆི་བ་མ་དྲན་པས་རང་གི་ཚེ་འདིའི་དོན་དུ་སྡིག་པ་
བྱས་ཚུལ་བསམ་པ་ནི། མགོན་པོ་ཞེས་བོས་ནས་སྐལ་ངན་བག་མེད་པ་བདག་གིས་འཆི་བའི་
འཇིགས་པ་མ་ཤེས་ཞིང༌། ཤེས་ཀྱང་ཡེངས་ནས་མི་རྟག་པའི་ཚེ་འདིའི་ཆེད་དུ་རྟག་ཏུ་རེ་ནས།
སྡིག་པ་མང་པོ་ཉེ་བར་བསྒྲུབས་སོ་ཞེས་པའོ། །དེ་ལ་ཤིན་ཏུ་འགྱོད་པའི་ཚུལ་བསམ་པ་ནི། སྐྱེ་
བོ་ཡན་ལག་བཅད་པའི་སར། །དེ་ རིང་ཁྲིད་པའང་བྱེད་གྱུར་ཏེ། ཁ་སྐམ་མིག་རྩ་ངན་ལ་
སོགས། །སྔ་ལས་གཞན་དུ་འགྱུར་སྣང་ན། །གཤིན་བརྗེའི་ཕོ་ཉས་འཇིགས་འཇིགས་ལྟའི།།
ཤ་གཟུགས་ཅན་གྱིས་བཟུང་འགྱུར་ཞིང་། །འཇིགས་ཆེན་ནད་ཀྱིས་ཐེབས་གྱུར་པ། །རབ་ཏུ་
ཉམ་ཐག་སྨོས་ཅི་སྒོས། །སུ་ཞིག་འཇིགས་ཆེན་འདི་ལས་བདག །ལེགས་པར་སྐྱོབ་པར་བྱེད་
འགྱུར་ཞེས། །བྲེད་ཤ་ཐོན་པའི་མིག་བགྲད་ནས། །ཕྱོགས་བཞིར་སྐྱབས་དག་འཚོལ་བར་
བྱེད། །ཕྱོགས་བཞིར་སྐྱབས་མེད་མཐོང་ནས་ནི། །དེ་ནས་ཀུན་ཏུ་ ཡི་ མུག་འགྱུར། །གནས་
དེར་སྐྱབས་ཡོད་མ་ཡིན་ན། །དེ་ཚེ་བདག་གིས་ཇི་ལྟར་བྱ། །ཞེས་པའོ། ཁྱད་པར་གྱི་སྐྱབས་སུ་
འགྲོ་བ་ལ་སྡིག་པ་བསྡམ་པ་ལ། ཁྱད་པར་དུ་སྐྱབས་སུ་འགྲོ་བ་ནི། ཇི་ལྟར་ཞེས་པ་དང་སྦྲེལ་
ནས། འདི་ལྟར་བྱ་ཞེས་པ། དེ་བས་རྒྱལ་བ་འགྲོ་བའི་མགོན། །འགྲོ་བ་སྐྱོབས་པའི་དོན་
བརྩོན་པ། །སྟོབས་ཆེན་འཇིགས་པ་ཀུན་སེལ་བ། །དེ་རིང་ཉིད་ནས་སྐྱབས་སུ་མཆིས། །དེ་ཡི་
ཐུགས་སུ་ ཆུད་པའི་ཆོས། །འཁོར་བའི་འཇིགས་པ་སེལ་བ་དང༌། །བྱང་ཆུབ་སེམས་དཔའི་
ཚོགས་ལ་ཡང་། །དེ་བཞིན་ཡང་དག་སྐྱབས་སུ་མཆི། །བདག་ནི་འཇིགས་པས་རྣམ་སྐག་ནས།།
ཀུན་ཏུ་བཟང་ ལ་ བདག་ ཉིད་ འབུལ། །འཇམ་པའི་དབྱངས་ལ་བདག་ ཉིད་ ཀྱིས། །ལུས་
3 4 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདི་རྟག་ཏུ་དབུལ་བར་བགྱིད། །ཐུགས་ རྗེ་ སྤྱོད་པ་མ་འཁྲུལ་བའི། །སྤྱན་རས་གཟིགས་
མགོན་དེ་ལ་ཡང་
། །ཉམ་ཐག་ང་རོས་འོ་འདོད་འབོད། །སྡིག་ལྡན་བདག་ལ་སྐྱབ་ཏུ་གསོལ།།
འཕགས་པ་ནམ་མཁའི་སྙིང་པོ་དང༌། །ས་ཡི་སྙིང་པོ་དག་དང་ནི། །ཐུགས་རྗེའི་བདག་ཉིད་
ཐམས་ཅད་ལ། །སྐྱབས་ཚོལ་སྙིང་ནས་འོ་འདོད་འབོད། །གང་ཞིག་མཐོང་ན་གཤིན་རྗེ་ཡི།།
ཕོ་ཉ་ལ་སོགས་སྡང་བ་རྣམས། །སྐྲག་ནས་ཕྱོགས་བཅུར་འབྱེད་བྱེད་པ། །རྡོ་རྗེ་ཅན་ལ་སྐྱབས་
སུ་མཆི། །སྔོན་ཆད་ཁྱེད་ཀྱི་བཀའ་ལས་འདས། །ད་ནི་འཇིགས་པ་ཆེ་མཐོང་ནས། ཁྱེད་ལ་
སྐྱབས་སུ་མཆི་ལགས་ཀྱིས། །འཇིགས་པ་མྱུར་དུ་བསལ་དུ་གསོལ། །ཞེས་པ་སྟེ། སྲོག་འཆོར་
བར་མཐོང་བ་ན། ནོར་མི་ཕངས་པ་ལྟར། ལུས་དབུལ་བ་ཡང་བདག་སྐྱོབས་གཅིག་པའི་དོན་
ཉེས་པ་བསྡམ་པ་ལ་གཉིས་ལས། སྡིག་པའི་ནད་པ་ལ་སྨན་པ་ཆེན་པོའི་གསུང་
བསྟེན་དགོས་པར་བསམ་པ་ནི། ཐ་མལ་ནད་ཀྱིས་འཇིགས་ན་ཡང༌། །སྨན་པའི་ངག་བཞིན་
བྱ་དགོས་ན། །འདོད་ཆགས་ལ་སོགས་ཉེས་བརྒྱ་ཡི། །ནད་ཀྱིས་རྟག་བཏབ་སྨོས་ཅི་དགོས།།
དེ་གཅིག་གིས་ཀྱང་འཛམ་གླིང་ན། །གནས་པའི་མི་ཀུན་བརླག་བྱེད་ལ། །དེ་དག་གསོ་བའི་
སྨན་གཞན་ནི། །ཕྱོགས་རྣམས་ཀུན་ནས་མི་རྙེད་ན། །དེ་ལ་སྨན་པ་ཐམས་ཅད་མཁྱེན། །ཟུག་
རྔུ་ཐམས་ཅད་འབྱིན་པ་ཡི། །བཀའ་ལྟར་མི་བྱེད་སེམས་པ་ནི། །ཤིན་ཏུ་གཏི་མུག་སྨད་པའི་
གནས། །ཞེས་པའོ། །ངན་འགྲོའི་གཡང་ལ་བག་ཡོད་ཀྱིས་མི་ལྟུང་བར་བྱ་བ་ནི། གཡང་ས་ཐ་
མལ་ཆུང་ངུ་ལའང༌། ལྟུང་གིས་དོགས་ནས་བག་ཡོད་པས་གནས་དགོས་ན། འདི་འོག་སྟོང་
ཕྲག་ཉི་ཤུ་ན། །མནར་མེད་པའོ་དེ་ཙམ་མོ། །ཞེས་པ་ལ་སོགས་པའི་ཚུལ་གྱིས་དཔག་ཚད་སྟོང་
ལ་སོགས་པར་ལྟུང་བའི་ཚ་དམྱལ་གྱི་གཡང་ས་ལ་སོགས་པ་ཡུན་རིང་པོར་དམྱལ་ཚེ་འཁྱོལ་
དུས་མེད་པར་མེ་ལ་སོགས་པ་ལ་ལྟུང་གིས་དོགས་ནས་བག་ཡོད་བརྒྱ་འགྱུར་ལ་སོགས་པ་
3 4 6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བསྟེན་དགོས་པ་སྨོས་ཅི་དགོས། ཞེས་པའོ། །འཆི་བ་མི་རྟག་པ་བསམས་ཏེ་ཉེས་པ་སྡམས་པ་
ནི༑ དེ་རིང་ཁོ་ན་མི་མཆི་ཞེས། །བདེ་བར་འདུག་པ་རིགས་མ་ཡིན། །བདག་ནི་མེད་པར་གྱུར་
པའི་དུས། །དེ་ནི་གདོན་མི་ཟ་བར་འབྱུང༌། །བདག་ལ་མི་འཇིགས་སུ་ཡིས་སྦྱིན། །འདི་ལས་
ཇི་ལྟར་ངེས་པར་འགྱུར། །གདོན་མི་ཟ་བར་མེད་འགྱུར་ན། །ཅི་ཕྱིར་བདག་ཡིད་བདེ་བར་
འདུག །ཅེས་པའོ། །ལོངས་ སྤྱོད་མི་རྟག་པ་བསམས་ཏེ་ཉེས་པ་བསྡམས་པ་ནི། སྔོན་ཆད་
འདོད་ཡོན་གྱིས་བདེ་བ་མྱོང་བ་ཞིག་ཚོར་བ་དེ་དག་ལས་ལྷག་པའི་འདོད་ཡོན་གྱི་བདེ་བ་ཅི་
ཞིག་ཡོད་ནས་ཞེན་ཏེ། བླ་མའི་བཀའ་དང་འགལ་བ་བྱེད་ཅེས་པའོ། །ཤི་ནས་ངན་འགྲོར་སྐྱེ་
བའི་ལས་རྒྱུ་འབྲས་བསམས་ནས་ཉེས་པ་བསྡམ་པ་ནི། གསོན་ཚེ་འདི་དང་དེ་བཞིན་དུ།།
གཉེན་དང་བཤེས་པ་ཀུན་སྤངས་ནས། །གཅིག་པུ་ག་ཤེད་འགྲོ་དགོས་ན། །མཛའ་དང་མི་
མཛའ་ཀུན་ཅིའང་རུང་། །དེ་དག་གི་དོན་དུ་སྡིག་པ་བྱས་པ་དོན་མེད་དོ། །དེ་ཅིའི་ཕྱིར་
མི་དགེ་བ་ལས་ སྡུག་བསྔལ་འབྱུང་། །དེ་ལས་ཇི་ལྟར་ངེས་ཐར་ཞེས། །ཉིན་མཚན་རྟག་ཏུ་
བདག་གི་ནི། །འདི་ཉིད་འབའ་ཞིག་བསམ་པའི་རིགས། །རྟག་ཏུ་བསམ་པ་ཞེས་པས་ལས་རྒྱུ་
འབྲས་སྒོམ་པ་ཡང་བསྟན་ནོ། །དེ་དག་ཐམས་ཅད་ཀྱི་དོན་བསྡུ་བ་ནི། བདག་ནི་མི་ཤེས་གཏི་
མུག་པས། །རང་བཞིན་ཁ་ན་མ་ཐོ་དང་། །བཅས་པའི་སྡིག་པ་གང་ཡིན་ལས། །གང་ཡང་རུང་
བ་བགྱིས་པ་རྣམས། །མགོན་པོའི་སྤྱན་སྔར་མངོན་སུམ་དུ། །ཐལ་སྦྱར་སྡུག་བསྔལ་འཇིགས་
སེམས་ ཀྱིས། །ཡང་དང་ཡང་དུ་ཕྱག་འཚལ་ཏེ། །དེ་དག་ཐམས་ཅད་བཤགས་པར་བགྱི།།
འདྲེན་པ་རྣམས་ཀྱིས་བདག་གི་སྡིག །ནོངས་པ་ལགས་པར་བཟུང་དུ་གསོལ། །འདི་ནི་བཟང་
པོ་མ་ལགས་པས། །བདག་ནི་སླན་ཆད་ཡོངས་མི་བགྱི། །ཞེས་པ་སྟེ། ཡང་དང་ཡང་དུ་ཕྱག་
འཚལ་ཞེས་པས། མཆོད་པ་སྔོན་དུ་འགྲོ་བའི་ཕྱག་འཚལ། མགོན་པོའི་སྤྱན་སྔར་བཤགས་
ཞེས་པས་རྟེན་གྱི་སྟོབས་ཀྱིས་བཤགས་པ། འཇིགས་སེམས་ཀྱིས་བཤགས་པས་རྣམ་པར་
3 4 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུན་འབྱིན་པས་བཤགས་པ། བཟུང་དུ་གསོལ་ཞེས་པས་སྐྱབས་སུ་འགྲོ་བ། ཡོངས་མི་བགྱིད་
ཅེས་པས་སྡོམ་པའི་སྟོབས་ཀྱིས་བཤགས་པ་བསྟན་ཏོ། །འོ་ན་འདི་དག་ཕྱག་འཚལ་བ་ལ་
སོགས་པ་ཡན་ལག་གསུམ་གྱི་ལེའུ་མ་ཡིན་ནམ། ཅིའི་ཕྱིར་སྡིག་པ་བཤགས་པའི་ལེའུ་ཞེས་བྱ་
ཞེ་ན། ཕྱག་འཚལ་བ་དང༌། མཆོད་པ་འབུལ་བ་དང༌། སྡིག་པ་བཤགས་པའི་དོན་དུ་ཡིན་
པས། ཕྱག་མཆོད་བྱས་པས་དཀོན་མཆོག་མཉེས་ནས་སྡིག་པ་འདག་པའི་དགོས་ཆེད་ཀྱི་གཙོ་
བོ་སྡིག་པ་བཤགས་པ་ཡིན་པས་དེའི་ལེའུ་ཞེས་བྱ་སྟེ། ལེའུ་གཉིས་པའི་རྣམ་པར་བཤད་
པ་རྫོགས་སོ།། །། །
༈ ད་ནི་མཐུན་རྐྱེན་བསོད་ནམས་སྤེལ་བའི་ཡན་ལག་བཤད་པར་བྱ་སྟེ། དེ་ལ་བཞི་
ལས་རྗེས་སུ་ཡི་རང་གི་ཡན་ལག་ནི། མངོན་མཐོའི་རྒྱུ་ལ་ཡི་རང་བ་ནི། སེམས་ཅན་ཀུན་གྱི་
ངན་སོང་གི །སྡུག་བསྔལ་ངལ་གསོའི་དགེ་བ་དང་། །སྡུག་བསྔལ་ཅན་དག་བདེར་གནས་ལ།།
དགའ་བས་རྗེས་སུ་ཡི་རང་ངོ༌། །སྤྱིར་ངེས་ལེགས་ཀྱི་རྒྱུ་ལ་ཡི་རང་བ། བྱང་ཆུབ་རྒྱུར་གྱུར་
དགེ་བསགས་པ། །དེ་ལ་རྗེས་སུ་ཡི་རང་ངོ༌། །ངེས་ལེགས་ཀྱི་འབྲས་བུ་ལ་རྗེས་སུ་ཡི་རང་བ།
ལུས་ཅན་འཁོར་བའི་སྡུག་བསྔལ་ལས། །ངེས་པར་ཐར་ལ་ཡི་རང་ངོ༌། ཁྱད་པར་ཐེག་ཆེན་གྱི་
འབྲས་བུ་ལ་ཡི་རང་བ་ལ་མཐར་ཐུག་གི་འབྲས་བུ། སྐྱོབ་པ་རྣམས་ཀྱི་བྱང་ཆུབ་དང་། གནས་
སྐབས་ཀྱི་འབྲས་བུ་རྒྱལ་སྲས་ཀྱི་ས་བཅུ་ལ་ཡི་རང་ངོ༌། །རྒྱུ་ལ་ཡི་རང་བ་ཡང་བསམ་པ་ལ་ཡི་
རང་བ། སེམས་ཅན་ཐམས་ཅད་བདེ་མཛད་པའི། །ཐུགས་བསྐྱེད་དགེ་བ་རྒྱ་མཚོ་དང་། །སྦྱོར་
བ་ལ་ཡི་རང་བ། སེམས་ཅན་ཕན་པར་མཛད་པ་ལ། །དགའ་བས་རྗེས་སུ་ཡི་རང་ངོ༌།།
འདིར་དང་བ་དང་མཚུངས་ལྡན་དུ་དགའ་བ་ནི། རྗེས་སུ་ཡི་རང་གི་མཚན་ཉིད་དེ། དགའ་བ་
ཙམ་ནི་ཆགས་པ་ཡིན་ནོ། །འདིས་བསོད་ནམས་སྤེལ་བ་ནི། རང་ཡུལ་དང་བློ་མཉམ་ན་
བསོད་ནམས་མཉམ་པ་ཐོབ་པ་ཡིན་ལ། དེ་ཡང་གཞན་གྱི་དགེ་བ་ལ་ཕྲག་དོག་གིས་ཟད་པར་
3 4 8



1
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བྱེད་པ་ཡིན་པས། ནམ་ཡང་ཕྲག་དོག་མི་བྱ་ཞིང་། བྱས་ན་ལེགས་པར་བཤགས་སྡོམ་བྱའོ། །
ཆོས་འཁོར་བསྐོར་བར་བསྐུལ་བའི་ཡན་ལག་ནི། དེ་ལྟར་དགེ་སྡིག་གི་སྦྱང་
སྤེལ་བྱེད་པ་ཡང་། ཆོས་ཀྱི་འཁོར་ལོ་བསྐོར་བ་ལ་རག་ལས་པས། ཕྱོགས་རྣམས་ཀུན་གྱི་
སངས་རྒྱས་ལ། །ཐལ་མོ་སྦྱར་ནས་གསོལ་བ་ནི། །སེམས་ཅན་སྡུག་བསྔལ་མུན་འཐོམས་ལ།།
ཆོས་ཀྱི་སྒྲོན་མེ་སྤར་དུ་གསོལ། །སྔར་ཡང་ཡན་ལག་འདི་མ་བྱས་པས་སངས་རྒྱས་ཆོས་གསུང་
བའི་དུས་ཀྱི་སྣོད་དུ་མ་གྱུར་པ་ཡིན་པས་དགེ་བའི་བཤེས་གཉེན་ཚུན་ཆད་ཆོས་གསུང་བ་ལ་
ཕྲག་དོག་ལྟ་ཞོག །ཡང་ཡང་ཆོས་འཁོར་བསྐོར་བར་གསོལ་བ་བཏབ་པར་བྱའོ། །མྱ་ངན་
ལས་མི་འདའ་བའི་ཡན་ལག་ནི། དེ་ལྟར་ཆོས་འཁོར་བསྐོར་བ་ཡང་མྱ་ངན་ལས་འདས་ན་མི་
རུང་བས། རྒྱལ་བ་མྱ་ངན་འདའ་བཞེད་ལ། །ཐལ་མོ་སྦྱར་ཏེ་གསོལ་བ་ནི། །འགྲོ་འདི་ལྗོངས་
པར་མི་འགོད་ཅིང༌། །བསྐལ་པ་གྲངས་མེད་གཞུགས་པར་གསོལ། །འགྲོ་འདི་མ་རིག་པས་
ལྡོངས་པ་མི་འགོད་ཅིང་། མི་བྱ་བའི་ཆེད་དུ་སྐུ་ཚེ་བསྐལ་པ་གྲངས་མེད་བཞུགས་སུ་གསོལ།
ཞེས་པའོ། །སྔར་ཡང་ཡན་ལག་འདི་མ་བྱས་པས། སངས་རྒྱས་བཞུགས་པའི་འཁོར་དུ་མ་
སྐྱེས་པ་ཡིན་པས། དགེ་བའི་བཤེས་གཉེན་ཚུན་ཚད་སྐུ་ཚེ་རིང་བའི་རྟེན་འབྲེལ་བྱའོ། །བླ་མེད་
བྱང་ཆུབ་ཏུ་བསྔོ་བའི་ཡན་ལག་ལ། སྡུག་བསྔལ་ཐམས་ཅད་བསལ་བར་སྨོན་པ་ནི། དེ་ལྟར་
འདི་དག་ཀུན་བྱས་ཏེ། །དགེ་བ་བདག་གིས་བསགས་པ་གང་། །དེས་ནི་སེམས་ཅན་ཐམས་
ཅད་ཀྱི། །སྡུག་བསྔལ་ཐམས་ཅད་བསལ་བར་ཤོག ཁྱད་པར་འགྲོ་བ་ནད་པའི་ནད་ལ་ཕན་
པར་སྨོན་པ་ནི། འགྲོ་བ་ནད་པ་ཇི་སྲིད་དུ། །ནད་སོས་གྱུར་གྱི་བར་དུ་ནི། །སྨན་དང་སྨན་པ་
ཉིད་དག་དང༌། །དེ་ཡི་ནད་གཡོག་བྱེད་པར་ཤོག །ཅེས་པའོ། །གལ་ཏེ་བདག་ཉིད་སེམས་
ཅན་ཡིན་པས། སྨན་བཟང་དྲུག་ལ་སོགས་པ་ཕྱི་རོལ་བེམས་པོར་ཇི་ལྟར་འགྱུར་ཞེ་ན། སྐྱོན་
མེད་དེ། བདག་སྨན་གྱི་རྣམ་པར་གྱུར་པའམ། བདག་ལས་སྨན་སྤྲུལ་པའམ། ལྷག་བསམ་
349



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
རྣམ་པར་དག་པའི་ཡན་ལག་ཡིན་ཏེ། འཆད་པར་འགྱུར་བ་རྣམས་ལ་ཡང་དེ་བཞིན་ནོ།།
གཞན་ཡང་། ཟས་དང་བཏུང་བའི་ཆར་ཕབས་ཏེ། །བཀྲེས་དང་སྐོམ་གྱི་གནོད་པ་བསལ། །མུ་
གེའི་བསྐལ་པ་བར་མའི་ཚེ། །བདག་ནི་ཟས་དང་བཏུང་བར་ཤོག །འདིར་སྐོམ་པ་ནི་སྐོམ་པ་
ལྟར་སྐྱོན་ཡིན་པས། སྒོམ་གྱི་ཆར་ཞེས་པ་བཏུང་བའི་ཆར་ཞེས་པ་ལ་སོགས་པར་འདོན་ནོ།།
གཞན་ཡང་སེམས་ཅན་ནོར་གྱིས་ཕོངས་ཤིང་ཡོ་བྱད་ཀྱིས་དབུལ་བ་ལ། བདག་ནི་ཟས་དང་
སྐོམ་ལས་གཞན་དུ་འགྱུར་བར་སྨོན་པ་ནི། སེམས་ཅན་ཕོངས་ཤིང་དབུལ་བ་དང་། །བདག་
ནི་མི་ཟད་གཏེར་གྱུར་ཏེ། །ཡོ་བྱད་མཁོ་དགུ་སྣ་ཚོགས་སུ། །མདུན་དུ་ཉེ་བར་གནས་གྱུར་ཅིག།
ཅེས་པའོ། །བདེ་དགེ་ཐམས་ཅད་ཐོབ་པར་སྨོན་པ་ལ། བདག་གིས་བདེ་དགེ་ཐམས་ཅད་
གཞན་ལ་བཏང་བ་ནི། བཏང་བྱའི་རྫས། ལུས་དང་དེ་བཞིན་ལོངས་སྤྱོད་དང་། །དུས་གསུམ་
དགེ་བ་ཐམས་ཅད་དང༌། །བཏོང་བའི་དགོས་ཆེད་སེམས་ཅན་ཀུན་གྱི་དོན་སྒྲུབ་ཕྱིར། བཏོང་
བའི་ཚུལ་ཡང་། ཕངས་པ་མེད་པར་བཏང་བར་བྱ། །བཏོང་བའི་རྒྱུ་མཚན། ཐམས་ཅད་བཏང་
བས་མྱ་ངན་འདའ། །བདག་བློ་མྱ་ངན་འདས་པ་བསྒྲུབ། །དེ་ཡང་བདག་འཆི་བའི་ཚེ། ལུས་
ལོངས་སྤྱོད་ཐམས་ཅད་བཏང་དགོས་པར་ཆབས་ཅིག་པ་ལ། དེ་བས་ད་ལྟ་སེམས་ཅན་ཐམས་
ཅད་ལ་བཏང་བ་མཆོག་གོ །བཏང་བའི་ལག་ལེན། བདག་གིས་ལུས་ཅན་ཐམས་ཅད་ལ། །
ལུས་འདི་ཅི་བདེར་བྱིན་ཟིན་གྱིས། །རྟག་ཏུ་གསོད་དང་སྨོད་པའམ། །རྡེག་སོགས་ཅི་དགར་
བྱེད་ལ་རག །བདག་གི་ལུས་ལ་རྩེ་བྱེད་དམ། །ཅོ་འདྲི་ག་ཞའི་རྒྱུ་བྱེད་ཀྱང་། །བདག་གིས་
ལུས་འདི་བྱིན་ཟིན་པས། །འདི་ཡི་ཁ་ཏས་ཅི་ཞིག་བྱ་སྟེ། བདག་གིས་དེ་ལ་ཆགས་སྡང་ཅུང་
ཟད་ཀྱང་མི་བྱའོ། །འོ་ན་བདག་གསད་པ་དེ་དག་དམྱལ་བ་ལ་སོགས་པར་མི་ལྟུང་ངམ་ཞེ་ན།
བདག་ཆགས་སྡང་མི་བྱེད་པའི་དོན་དུ་དེ་སྐད་བཤད་ཀྱི། ཐབས་ལ་མཁས་པས་བདག་ཞེ་སྡང་
གིས་གསོད་པ་ལ་སོགས་པར་བཀག་སྟེ། ཅི་ནས་སེམས་ཅན་དེ་དག་ལ་དམྱལ་བ་ལ་སོགས་
3 5 0



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
པ་ངན་འགྲོའི་གནོད་པར་མི་འགྱུར་བའི་ལས་གང་ཡིན་པ་ཅི་བྱེད་ཀྱང་བྱེད་དུ་ཆུག་ཅིག་ཅེས་
པའོ། །འདིར་ཁ་ཅིག །ལུས་དེ་ལ་ཞེས་འཆད་པ་ནི་མི་རིགས་ཏེ། འདིའི་ཞེས་ལུས་ལ་ཉེ་ཚིག་
སྨོས་པ་དང་འགལ་བ་དང༌། ལུས་གསད་པས་གནོད་པར་མི་འགྱུར་བ་ཡང་འགལ་བའི་ཕྱིར།
འོ་ན་འདིར་སྦྱིན་པའི་ཕ་རོལ་ཏུ་ཕྱིན་པ་ཁྱད་པར་དུ་བཤད་པས་ཅི་བྱ་སྟེ། ཚུལ་ཁྲིམས་ཀྱི་སྡོམ་
པ་འཛིན་པའི་སྐབས་ཡིན་པའི་ཕྱིར་རོ་ཞེ་ན། སྐྱོན་མེད་དེ། འདི་སྡོམ་པའི་སྔོན་དུ་འགྲོ་བའི་
སྐབས་ཡིན་པས། སྦྱིན་པའི་བསླབ་པ་ཚུལ་ཁྲིམས་ལས་སླར་བསླབ་པར་བྱ་བ་བསྟན་པའི་
ཕྱིར་དང་། ལུས་ལོངས་སྤྱོད་ཐམས་ཅད་བསམ་པས་གཞན་ལ་བསྔོས་པ་ཡང༌། སྦྱིན་པ་ཡིན་
པར་བསྟན་པའི་ཕྱིར་རོ། །དེས་ན་བདག་ལ་བརྟེན་པའི་གཞན་སྐྱོན་ཡོན་ཏན་དུ་སྨོན་པ་ནི།
བདག་གསོད་པ་སོགས་ཅི་བྱས་ཀྱང་། བདག་ལ་དམིགས་ནས་ནམ་དུ་ཡང༌། །འགའ་ཡང་
དོན་མེད་མ་གྱུར་ཅིག །བདག་ལ་དམིགས་ནས་གང་དག་གི །ཁྲོའམ་དད་པའི་སེམས་བྱུང་ན།།
དེ་དག་རྟག་ཏུ་དེ་དག་གི །དོན་ཀུན་འགྲུབ་པའི་རྒྱུར་གྱུར་ཅིག །གང་དག་བདག་ལ་ཁ་ཟེར་
རམ། །གཞན་དག་གནོད་པ་བྱེད་པའམ། །དེ་བཞིན་ཆར་ཁ་བཏོང་ཡང་རུང་། །ཐམས་ཅད་
བྱང་ཆུབ་སྐལ་ལྡན་གྱུར། །ཞེས་པའོ། །གལ་ཏེ་ཁྲོ་བ་སོགས་དོན་ཀུན་འགྲུབ་པའི་རྒྱུར་འགྱུར་
བ་སོགས་མི་སྲིད་པས་སྨོན་པ་དོན་མེད་པའོ་ཞེ་ན། སྐྱོན་མེད་དེ། ཐབས་ཆེན་རྣམས་དང་ལྡན་
པ་ལ། །ཉོན་མོངས་བྱང་ཆུབ་ཡན་ལག་འགྱུར། །ཞེས་པ་ལྟར་འགྱུར་བའམ། ལྷག་བསམ་
རྣམ་པར་དག་པའི་ཡན་ལག་ཡིན་པའི་ཕྱིར་རོ། །བདག་གཞན་གྱི་འདོད་དགུར་འགྱུར་བར་
སྨོན་ པ་ ནི། མཐར་ཐུག །བདག་ ནི་ མགོན་མེད་ རྣམས་ ཀྱི་ མགོན། གནས་ སྐབས། ལམ་
ཞུགས་རྣམས་ཀྱི་དེད་དཔོན་དང་། །བརྒལ་འདོད་རྣམས་ཀྱི་གྲུ་དང་ནི། །གཟིངས་དང་ཟམ་པ་
ཉིད་དུ་གྱུར། །གླིང་དོན་གཉེར་ལ་གླིང་དང་ནི། །གནས་མལ་འདོད་ལ་གནས་མལ་དང༌། །
བདག་ནི་ལུས་ཅན་བྲན་འདོད་པར། །ཀུན་གྱི་བྲན་དུ་འགྱུར་བར་ཤོག །ཡིད་བཞིན་ནོར་བུ་
35 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུམ་པ་བཟང་། །རིག་སྔགས་གྲུབ་དང་སྨན་ཆེན་དང་། །དཔག་བསམ་གྱི་ནི་ཤིང་དག་དང་།།
ལུས་ཅན་རྣམས་ཀྱི་འདོད་འཇོར་ཤོག །འདིར་བུམ་པ་བཟང་པོ་ནི། གཏེར་ཆེན་པོའི་བུམ་པ་
ཞེས་གྲགས་པ་འདོད་དགུ་འབྱུང་བའོ། །རིག་སྔགས་གྲུབ་པ་ནི་སྔགས་བཟླས་པའི་དངོས་
གྲུབ། མིག་སྨན་ལ་སོགས་པའི་འདོད་དགུ་གྲུབ་པའོ། །སྨན་ཆེན་ནི་བཅུད་ལེན་ནོ། །འདོད་
འཇོ་ནི་འདོད་དགུ་ཐམས་ཅད་འཇོ་ནུས་པའོ། །བདག་རྟག་ཏུ་ཀུན་གྱི་གནས་སྐབས་ཀྱི་ཉེར་
འཚོའི་གཞིར་སྨོན་པ་ནི། ས་སོགས་འབྱུང་བ་ཆེན་པོ་དང་། །ནམ་མཁའ་བཞིན་དུ་རྟག་པར་
ཡང་། །སེམས་ཅན་དཔག་ཏུ་མེད་པ་ཡི། །རྣམ་མང་ཉེར་འཚོའི་གཞིར་ཡང་ཤོག །ཅེས་པའོ།།
བདག་རྟག་ཏུ་མཐར་ཐུག་གི་ཉེར་འཚོའི་རྒྱུར་ཡང་སྨོན་པ་ནི། དེ་བཞིན་ནམ་མཁའི་མཐས་
བཏུགས་པའི། སེམས་ཅན་ཁམས་ལ་དུས་རྣམ་པ་ཀུན་ཏུ་དགོས་ཆེད་སེམས་ཅན་ཐམས་
ཅད་མྱང་འདས་ཐོབ་ཀྱི་བར་དུ། བདག་ནི་ཉེར་འཚོའི་རྒྱུར་ཡང་ཤོག །ཅེས་པའོ། །ཡང་ཞེས།
གནས་སྐབས་ཀྱི་མ་ཟད། མཐར་ཐུག་གི་རྒྱུར་ཡང་ཞེས་པ་དང་། རྒྱུར་མ་ཟད་འབྲས་བུར་ཡང་
ཤོག་ཅེས་པའོ། །དེ་ནས་དངོས་གཞིའི་ཆོ་ག་ནི། སྔར་བཤད་པའི་རྣམ་པས་ཕྱག་བྱས། པུས་
བཙུགས། ཐལ་ མོ་ སྦྱར་ཏེ། བྱང་ ཆུབ་སྙིང་པོར་མཆིས་ཀྱི་བར། །ཞེས་པ་ལ་སོགས་པའི་
སྐྱབས་སུ་འགྲོ་བ་ལན་གསུམ་འདིར་ཡང་སྔོན་དུ་འགྲོ་བས། ཇི་ལྟར་སྔོན་གྱི་ཞེས་པ། སྔར་
སངས་རྒྱས་ཟིན་པའི་དེ་བཞིན་གཤེགས་པ་རྣམས་ཀྱིས་དང་པོར་བསམ་པའི་སྒོ་ནས། སེམས་
ཅན་ཐམས་ཅད་ཀྱི་དོན་དུ་བྱང་ཆུབ་ཐོབ་པར་བྱའོ། །ཞེས་ཐུགས་ནི་བསྐྱེད་པ་དང་། དེ་ནས་
སྦྱོར་བའི་སྒོ་ནས། དང་པོར་བྱང་ཆུབ་སེམས་དཔའི་བསླབ་པ་ལ། དང་པོར་སྦྱིན་པ། དེ་ནས་
ཚུལ་ཁྲིམས་ལ་སོགས་པ་ལ་རིམ་བཞིན་གནས་པ་ལྟར། དེ་བཞིན་འགྲོ་ལ་ཕན་དོན་དུ། །བྱང་
ཆུབ་སེམས་ནི་སྐྱེད་བགྱི་ཞིང་། །དེ་བཞིན་དུ་ནི་བསླབ་པ་ལའང་། །རིམ་པ་བཞིན་དུ་བསླབ་
པར་བགྱི། །ཞེས་པ་ལན་གསུམ་གྱིས་བཟུང་སྟེ། བརྗོད་པ་གསུམ་པའི་མཐར་སྡོམ་པ་སྐྱེ་ཞིང་།
3 $ 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
སྐྱེས་པར་བསམ་པར་བྱའོ། །འདིར་བྱང་ཆུབ་ཐོབ་འདོད་དུ་འབྱུང་བ་བྱང་ཆུབ་ཀྱི་སེམས་དང་།
བསླབ་བྱ་སློབ་འདོད་ཀྱི་སྡོམ་པར་བཞག་སྟེ། འཇུག་སྡོམ་སེམས་བསྐྱེད་ཡིན་པས་དེ་གཉིས་
ཀའི་བདག་ཉིད་དོ། །དེ་ནས་རྗེས་ཀྱི་ཆོ་ག་ལ་རང་དོན་མི་ཚེ་དོན་མཆོག་ཏུ་གྱུར་པས་སྤྲོ་དགའ་
མདོར་བསྟན་པ་ནི། དེ་ལྟར་བློ་དང་ལྡན་པ་ཡིས། །རབ་དང་བྱང་ཆུབ་སེམས་བཟུང་ནས།།
འཇུག་ཀྱང་རྒྱས་པར་བྱ་བའི་ཕྱིར། །སེམས་ནི་དེ་ལྟར་གཟེངས་བསྟོད་དོ། །དེང་དུས་བདག་ཚེ་
འབྲས་བུ་ཡོད། །མི་ཡི་སྲིད་པ་ལེགས་པར་ཐོབ། །དེ་རིང་སངས་རྒྱས་རིགས་སུ་སྐྱེ། །སངས་
རྒྱས་སྲས་སུ་བདག་གྱུར་ཏོ། །མཇུག་ཀྱང་ཞེས་པ་ནི། སྦྱོར་དངོས་རྗེས་གསུམ་རྒྱས་པར་བྱས་
པར་མ་ཟད། ཅེས་པའོ། །སྤྲོ་དགའ་དམ་བཅའ་བརྟན་པར་བཟུང་བ་ནི། ད་ནི་བདག་གི་ཅི་
ནས་སྲོག་ལ་བབ་ཀྱང་སངས་རྒྱས་ཀྱི་རིགས་དང་མཐུན་པའི་བསླབ་བྱའི་ལས་བརྩམས་ཏེ།
སྔར་ལྟུང་བའི་སྐྱོན་མེད་ཅིང་། སྡོམ་པའི་ཡོན་ཏན་གྱིས་བཙུན་པའི་རིགས་འདི་ལས་ལྟུང་
བའི་རྙོག་པར་མི་འགྱུར་བ་དེ་ལྟར་བྱའོ། །ཞེས་པ་ཡི་དམ་བརྟན་པར་བཟུང་ངོ༌། །
བཟུང་ནས་རང་གཞན་སྤྲོ་དགའ་སྐྱེད་པ་རྒྱས་པར་བཤད་པ་ལ་གཉིས་ལས།
རང་སྤྲོ་དགའ་སྐྱེད་པ་ལ། ངོ་བོ་རིན་ཆེན་ལྟར་རྙེད་པར་དཀའ་བ་ནི། ལོང་བས་ཕྱག་དར་ཕུང་
པོ་ལས། །ཇི་ལྟར་རིན་ཆེན་སྙེད་པ་ལྟར། །དེ་བཞིན་ཅི་ཞིག་ལྟར་ལྟས་ནས། །བྱང་ཆུབ་སེམས་
འདི་བདག་ལ་སྐྱེད། །ཅེས་སོ། །བྱེད་ལས་སྡུག་བསྔལ་སེལ་བར་བྱེད་པ་ནི། འགྲོ་བའི་འཆི་
བདག་འཇོམས་པ་ཡི། །བདུད་རྩིའི་མཆོག་ཀྱང་འདི་ཡིན་ནོ། །འགྲོ་བའི་དབུལ་བ་སེལ་བ་ཡི།།
མི་ཟད་གཏེར་ཀྱང་འདི་ཡིན་ནོ། །འགྲོ་བའི་ནད་རབ་ཞི་བྱེད་པའི། །སྨན་གྱི་མཆོག་ཀྱང་འདི་
ཡིན་ནོ། །སྲིད་ལམ་འཁྱམས་ཤིང་དུབ་པ་ཡི། །འགྲོ་བའི་ངལ་སོའི་ལྗོན་ཤིང་ཡིན། །འགྲོ་བ་
ཐམས་ཅད་ངན་འགྲོ་ལས། །སྒྲོལ་བར་བྱེད་པའི་སྤྱི་སྟེགས་ཡིན། །ཞེས་པའོ། །སྒྲིབ་པ་སེལ་
བར་བྱེད་པ་ནི། ཀུན་རྫོབ་བྱང་ཆུབ་ཀྱི་སེམས་ནི་ཟླ་བ་ཤར་བ་འདྲ་སྟེ། འགྲོ་བའི་ཉོན་མོངས་
3 53



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་སྒྲིབ་པའི་གདུང་བ་སེལ་བར་བྱེད་པའི་ཕྱིར་རོ། །དེའི་སྟོབས་ལས་དོན་དམ་པ་བྱང་ཆུབ་
ཀྱི་སེམས་ནི། ཉི་མ་ཆེན་པོ་དང་འདྲ་སྟེ། འགྲོ་བའི་མི་ཤེས་པའི་རབ་རིབ་ཏུ་གྱུར་པའི་ཤེས་
བྱའི་སྒྲིབ་པ་སེལ་བར་བྱེད་པའི་ཕྱིར་རོ། །ཕན་བདེ་སྒྲུབ་པར་བྱེད་པ་ནི། ཀུན་ཏུ་བདེ་བས་
ཚིམ་པར་བྱེད་པའི་ཀུན་རྫོབ་བྱང་ཆུབ་ཀྱི་སེམས་ཀྱི་འོ་མ། དོན་དམ་བྱང་ཆུབ་ཀྱི་སེམས་ཀྱིས་
བསྲུབས་པ་ལས། མར་གྱི་ཉིང་ཁུ་དང་འདྲ་བའི་རྫོགས་པའི་བྱང་ཆུབ་ཕྱུང་པ་ཡིན་ཞེས་པའམ།
སེམས་བསྐྱེད་པའི་དམ་པའི་ཆོས་ལུང་གི་འོ་མ་ལྟ་བུ་ཞི་གནས་ཀྱི་ཞོ་ཆགས་པ་འདྲ་བ། ལྷག་
མཐོང་བསྲུབ་ཤིང་ལྟ་བུས་བསྲུབས་པ་ལ་བྱང་ཆུབ་ཀྱི་སེམས་བརྟན་པོ་ཀུན་ཏུ་ཕན་བདེ་སྟེར་
བ། མར་གྱི་ཉིང་ཁུ་དང་འདྲ་བ་ཕྱུང་བ་ཡིན་ནོ། །དེ་ལྟར་ཕན་པ་སྟེར་ན་འགྲོ་བའི་འདྲེན་
པ་སྲིད་པའི་ལམ་རྒྱུ་ཞིང༌། །བདེ་བའི་ལོངས་སྤྱོད་སྤྱད་པར་འདོད་པ་ལ། །འདི་ནི་བདེ་བའི་
མཆོག་ཏུ་ཉེར་གནས་ཏེ། །སེམས་ཅན་མགྲོན་ཆེན་ཚིམ་པར་བྱེད་པ་ཡིན། །ཞེས་པ་བདེ་བ་
སྟེར་བ་ལྟ་ཅི་སྨོས། ཞེས་པའོ། །གཞན་སྤོ་དགའ་བསྐྱེད་དུ་བཞུག་པ་ནི། ལྷ་དང་ལྷ་མིན་ལ་
སོགས་དགའ་བར་གྱིས། །ཞེས་བགྲེལ་ལོ། །ཅིས་ན། བདག་གིས་མགྲོན་དུ་བོས་ཟིན་པས་
སོ༑ ༑ཅི་ལ་ན། མཐར་ཐུག་བདེ་བར་གཤེགས་པའི་གོ་འཕང་ཉིད་དང༌། དེ་མ་ཐོབ་ཀྱི་བར་
དུ་གནས་སྐབས་ལྷ་མིའི་བདེ་བ་ལའོ། །དུས་ནམ་གྱི་ཚེ་ན། དེ་རིང་ངོ༌། །དཔང་པོ་གང་ན།
སྐྱོབ་པ་སངས་རྒྱས་ཐམས་ཅད་ཀྱི་སྤྱན་སྔར་ རོ། །བྱང་ཆུབ་ཀྱི་སེམས་བཟུང་བ་སྟེ། ལེའུ་
གསུམ་པའི་རྣམ་བཤད་རྫོགས་སོ།། །། །
༈ སྐྱེས་པ་མི་ཉམས་པར་བསྲུང་བའི་ཐབས་ལ་གཉིས་ཏེ། བསླབ་པ་བསྲུང་
བའི་ཐབས་སུ་བག་ཡོད་བསྟེན་པ་དང༌། བག་ཡོད་བསྟེན་པའི་ཐབས་སུ་དྲན་ཤེས་བཞིན་
བསྲུང་བའོ། །བག་ཡོད་བསྟེན་པ་ལ་གསུམ་སྟེ། སྤྱིར་བསླབ་པ་ལ་བག་ཡོད་བསྟེན་པ་དང་།
གཙོ་བོར་དགེ་སྡིག་གི་བླང་དོར་ལ་བག་ཡོད་བསྟེན་པ་དང་། ཁྱད་པར་ཉོན་མོངས་སྤོང་བ་ལ་
t-
35 4



ས
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། དོལ་
བག་ཡོད་བསྟེན་པའོ། །བསླབ་པ་ལ་བག་ཡོད་བསྟེན་པ་ལ་གཉིས་ཏེ། བསླབ་པ་ལ་རྒྱུན་
དུ་སྦྱོར་བའི་བག་ཡོད་བསྟེན་པ་དང༌། གུས་པར་སྦྱོར་བའི་བག་ཡོད་བསྟེན་པའོ། །རྒྱུན་དུ་
སྦྱོར་བ་ལ་ཡང་དམ་བཅས་པ་བཞིན་དུ་རྒྱུན་དུ་སྦྱོར་བས་སྒྲུབ་བགོས་པའི་རྒྱུ་མཚན་ནི། རྒྱལ་
བའི་སྲས་ ཀྱིས་ དེ་ ལྟ་བུར། །བྱང་ཆུབ་སེམས་རབ་བརྟན་བཟུང་ནས། །སྐད་ཅིག་ཀྱང་ནི་
གཡེལ་མེད་པར། །བསླབ་ལས་མི་འདའ་འབད་པར་བྱའོ། །དེའི་རྒྱུ་མཚན་ཅུང་ཟད་ཀྱང་མ་
བརྟགས་པར་བབ་ཅོལ་དུ་བརྩམས་པ་གང་ཡིན་ནམ། ཅུང་ཟད་བརྟགས་ཀྱང་ལུང་རིགས་
ཀྱིས་ཞིབ་ཏུ་ལེགས་པར་མ་བརྟགས་པར་དམ་བཅས་པ་དག་ཀྱང་རིགས་ན་བྱ་བའམ། མི་
རིགས་ན་བཏང་བར་བརྟག་པར་རིགས་ན། སངས་རྒྱས་རྣམས་དང་དེ་ཡི་སྲས། །ཤེས་རབ་
ཆེན་པོས་གང་བརྟགས་ཤིང༌། །བདག་ཉིད་ཀྱིས་ཀྱང་ལུང་གིས་བརྟགས་ཤིང་། རིགས་པས་
བརྟགས་ནས་འཇུག་པའི་བསླབ་བྱ་དམ་བཅས་པ་དེ་ལ་བཤོལ་དུ་ཅི་ཞིག་ཡོད། དམ་བཅས་
བཞིན་རྒྱུན་དུ་སྦྱོར་བས་མ་བསྒྲུབས་པའི་ཉེས་དམིགས་ནི། གལ་ཏེ་དེ་ལྟར་དམ་བཅས་ནས།
ལས་ཀྱིས་སྒྲུབ་པར་མ་བྱས་ན། །སེམས་ཅན་དེ་དག་ཀུན་བསླས་ན། །བདག་ཉིད་འགྲོ་བ་ཅི་
འདྲ་འགྱུར་ཏེ་དམྱལ་བར་ངེས་སོ། །དེའི་རྒྱུ་མཚན། དངོས་པོ་ཕལ་པ་ཅུང་ཟད་ལའང་། །ཡིད་
ཀྱིས་ སྦྱིན་ཞེས་བསམ་བྱས་ནས། །མི་ གང་ སྦྱིན་ པར་ མི་ བྱེད་པ། །དེ་ ཡང་ ཡི་དྭགས་ཀྱི་
རྒྱུར་མདོ་དྲན་པ་ཉེར་བཞག་ལས་གསུངས་ན། བླ་ན་མེད་པའི་བདེ་བ་ལ། །བསམ་པ་ཐག་
པས་མགྲོན་གཉེར་ཏེ། །འགྲོ་བ་ཐམས་ཅད་སླུས་བྱས་ན། །བདེ་འགྲོར་ཅི་ག་འགྲོ་སྟེ། དམྱལ་
བར་ངེས་སོ། ཁྱད་པར་བསམ་པ་བཏང་བའི་ཉེས་དམིགས་ནི། སྦྱོར་བ་བཏང་བ་ཡང་དེ་ལྟར་
ཡིན་ན། མི་གང་བླ་ན་མེད་པའི་བྱང་ཆུབ་ཀྱི་སེམས་བཏང་བ་ཡང་དེ་དག་དུས་ཕྱིས་ཐར་པར།
གསུངས་པ་ཉན་ཐོས་ཤཱ་རིའི་བུ་ལྟ་བུའི་ལས་ཚུལ་ནི་གཞན་གྱིས་བསམ་གྱིས་མི་ཁྱབ་སྟེ། དེའི་
སྒྲིབ་སྦྱོང་བསམ་གྱིས་མི་ཁྱབ་པ་བྱས་ནས་ཉན་ཐོས་ཀྱི་ལམ་ལ་ཞུགས་དེ་ཐར་པར་ཡིན་ནམ།
3 5 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉན་ཐོས་འགའ་ཞིག་བཟུང་བའི་ཆེད་དུ་སེམས་བཏང་བ་ལྟར་བརྟན་པ་ཡིན་ནམ། དེའི་མཐའ་
ཐམས་ཅད་མཁྱེན་པ་ཁོ་ནས་མཁྱེན་ནོ། །དེའི་རྒྱུ་མཚན། བྱང་ཆུབ་ཀྱི་སེམས་བསྐྱེད་པ་བཏང་
ནས་ཉན་ཐོས་སུ་སེམས་བསྐྱེད་པ་ལྟ་བུ་དེ་ནི། བྱང་ཆུབ་སེམས་པའི་ལ་རྩ་བའི་ལྟུང་བའི་ནང་
ནས་ཕས་ཕམ་པ་བཞི་ལས་ཀྱང་ལྷག་པར་ལྕི་བ་ཡིན་ཏེ། ཕམ་པས་ནི་གཏན་བརླག་པར་མ་
ངེས་ལ། འདིས་ནི་གཏན་བརླག་པར་ངེས་པས་སོ། །དེའི་དོན་ཡང་འདི་ལྟར། དེ་ནི་བྱུང་བ་ན།
ཐེག་ཆེན་གྱི་ལམ་མཚམས་སྦྱར་དུ་མེད་པས། སེམས་ཅན་ཀུན་གྱི་དོན་ལ་ནུས་པ་མེད་པར་
འགྱུར་བས་སོ། །ཉེས་དམིགས་དེ་དག་གི་རྒྱུ་མཚན་བཤད་པ་ནི། གཞན་གང་དག་གིས་སྐད་
ཅིག་ཙམ་བྱང་ཆུབ་སེམས་པའི་བསོད་ནམས་ཀྱི་བར་ཆད་བྱེད་པ་ཡང་སེམས་ཅན་གྱི་དོན་
ལས་དམན་པས། དེའི་ངན་འགྲོ་མུ་མཐའ་མེད་པར་མདོ་སྡེ་རབ་ཏུ་ཞི་བ་ཆོས་འཕྲུལ་ལ་
སོགས་པར་གསུངས་ན། རང་དམ་བཅས་ནས་སྐད་ཅིག་ཙམ་གཡེང་བས་མི་སྦྱོར་བ་ལྟ་ཅི་
སྨོས། རྒྱུན་དུ་མ་སྦྱར་བའི་ཉེས་དམིགས་ནི། སེམས་ཅན་གཅིག་གི་བདེ་བ་ཡང་བཤིག་ན། དེ་
ལྟར་བདག་ཉིད་ཉམས་པར་གྱུར་ན། སེམས་ཅན་ཐམས་ཅད་ཀྱི་དོན་དུ་སྨོན་པ་བཏང་སྟེ།
མཁའ་མཉམ་གྱི་ལུས་ཅན་གྱི་བདེ་བ་བཤིག་པ་ལྟ་ཅི་སྨོས། དེ་ལྟར་འགལ་རྐྱེན་གྱི་དབང་གིས་
ལྟུང་བ་སྟོབས་ལྡན་བྱུང་བ་དང༌། ཡང་བཤགས་སྡོམས་བྱས་ཏེ། བྱང་ཆུབ་ཀྱི་སེམས་སྟོབས་
དང་ལྡན་པ་བསྐྱེད་པ་དག་འཁོར་བར་རེ་མོས་ཀྱིས་འགྲོགས་པར་བྱེད་པས། དེ་ལྟ་ན་ས་ཐོབ་
པ་ལ་ཡུན་རིང་དུ་ཐོགས་པར་འགྱུར་བས། རྩ་ལྟུང་མི་འབྱུང་བའི་ཕྱིར་རྒྱུན་དུ་འབད་པར་བྱའོ།
ཁ་ཅིག་འདི་ཡན་ཆད་བསམ་པ་དང་། མན་ཆད་སྦྱོར་བ་ལ་བསླབ་པ་ལ་འཆད་པ་ནི་མི་རིགས་
ཏེ༑ ཇི་སྐད་བཤད་པ་ལྟར་གཡེལ་བ་མེད་པར་རྟག་ཏུ་བསླབ་ཅེས་པ་རྒྱུན་དུ་སྦྱོར་བ་དང་།
འདིར་གུས་པར་སྒྲུབ་ཅེས་པ་གུས་པར་སྦྱོར་བ་ཡིན་པར་ཤིན་ཏུ་གསལ་བའི་ཕྱིར་དང་།
གཞན་དུ་ན་གོ་ཟློག་པ་ཉིད་རིགས་པའི་ཕྱིར་རོ། །གུས་པར་སྦྱོར་བའི་བག་ཡོད་བསྟེན་པ་ལ།
3
5
6



oབགw1
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
བསྟེན་དགོས་པའི་རྒྱུ་མཚན་ནི། བྱང་སེམས་བདག་ཉིད་ཆོས་ཅན། བསླབ་པ་ལ་ཇི་ལྟར་དམ་
བཅས་བཞིན་གུས་པས་སྦྱོར་བས་སྒྲུབ་པར་བྱ་སྟེ། བསྒྲུབས་ན་ཕན་ཡོན་དཔག་མེད་འབྱུང་
ཞིང༌། མ་བསྒྲུབས་ན་ཉེས་དམིགས་དཔག་མེད་ཡོད་པ་དེ་ལྟར་ནའི་ཕྱིར་རོ། །མ་བསྟེན་པའི་
ཉེས་དམིགས་ནི། དེང་ནས་བརྩོན་པར་མ་བྱས་ན། །འོག་ནས་འོག་ཏུ་འགྲོ་བར་འགྱུར།།
ཞེས་སོ། །གཙོ་བོར་དགེ་སྡིག་གི་བླང་དོར་ལ་བག་ཡོད་བསྟེན་པ་ལ། དལ་འབྱོར་རྙེད་དཀའ་
བ་ནི། སེམས་ཅན་ཐམས་ཅད་ཕན་མཛད་པའི། །སངས་རྒྱས་གྲངས་མེད་འདས་གྱུར་ཀྱང་།།
བདག་ནི་རང་གི་ཉེས་པས་དེའི། །གསོ་བའི་སྤྱོད་ཡུལ་མ་གྱུར་ཏོ། །ད་དུང་དེ་བཞིན་བདག་
བྱེད་ན། །ཡང་དང་ཡང་དུའང་དེ་བཞིན་ཏེ། །ངན་འགྲོ་ནད་དང་འཆིང་བ་དང༌། །བཅད་དང་
གཤག་སོགས་མྱོང་བར་འགྱུར། །ཞེས་སོ། །གཙོ་བོར་དགེ་སྡིག་གི་བླང་དོར་ལ་བག་ཡོད་
བསྟེན་པ་ལ། དལ་འབྱོར་རྙེད་དཀའ་འཇིག་སླ་བས། བླང་དོར་ལ་བག་ཡོད་བསྟེན་པ་ནི། །
དེ་བཞིན་གཤེགས་པ་འབྱུང་བ་དང༌། །དད་དང་མི་ལུས་ཐོབ་པ་དང་། །དགེ་གོམས་རུང་བ་དེ་
ལྟ་བུ། །དཀོན་ན་ནམ་ཞིག་ཐོབ་པར་འགྱུར། །ནད་མེད་ཉི་མ་ཤར་བ་སྟེ། ཟས་གོས་ལ་
སོགས་པའི་མཐུན་རྐྱེན་མོད། རྒྱལ་པོ་དང༌། དམག་མི་ལ་སོགས་པའི་འགལ་རྐྱེན་འཚེ་བ་
མེད་པའི་སྐབས་འདིར་དགེ་སྡིག་གི་བླང་དོར་ལ་ཤིན་ཏུ་བག་ཡོད་པས་བརྩོན་པར་བྱ་སྟེ།
དལ་འབྱོར་འདི་ལྟ་བུ་རྙེད་ཀྱང་། ཚེ་ནི་སྐད་ཅིག་གླུ་བ་སྟེ། །ལུས་ནི་ཐང་ཅིག་བརྙན་པོ་བཞིན།།
བདག་གི་སྤྱོད་པ་འདི་འདྲས་ནི། །མི་ཡི་ལུས་ཀྱང་ཐོབ་མི་འགྱུར། །མི་ལུས་ཐོབ་པར་མ་གྱུར་
ན༑ །སྡིག་པ་འབའ་ཞིག་དགེ་བ་མེད། །གང་ཚེ་དགེ་སྤྱད་སྐལ་ལྡན་ཡང་། །དགེ་བ་བདག་
གིས་མ་སྤྱད་ན། །ངན་སོང་སྡུག་བསྔལ་ཀུན་རྨོངས་པ། །དེ་ཚེ་བདག་གིས་ཅི་བྱར་ཡོད། །དགེ་
བ་དག་ཀྱང་མ་བྱས་ལ། །སྡིག་པ་དག་ཀྱང་ཉེར་བསགས་ན། །བསྐལ་པ་བྱེ་བ་བརྒྱར་ཡང་ནི།།
བདེ་འགྲོའི་སྒྲ་ཡང་ཐོས་མི་འགྱུར། །དེ་ཉིད་ཀྱི་ཕྱིར་ན་བཅོམ་ལྡན་འདས་ཀྱིས་དགའ་བོ་རབ་
3 5 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏུ་བྱུང་བའི་མདོ་ལས། རྒྱ་མཚོ་ཆེན་པོ་རླུང་གིས་ཆེར་གཡེངས་པར་གཉའ་ཤིང་བུ་ག་གཅིག་པ་
དོད་པའི་བུ་གར་རུས་སྦལ་ལོང་བ་ལོ་བརྒྱ་ནས་ལན་རེ་སྟེང་དུ་འབྱུང་བའི་མགྲིན་པ་ཆུད་པ་
སྲིད་པ་ལྟར། མི་ཉིད་ཤིན་ཏུ་རྙེད་པར་དཀའ་བར་གསུངས་སོ། །དེ་ལ་སྐད་ཅིག་གཅིག་བྱས་
སྡིག་པས་ཀྱང༌། །བསྐལ་པར་མནར་མེད་གནས་གྱུར་ན། །ཐོག་མེད་འཁོར་བར་བསགས་
སྡིག་གིས། །བདེ་འགྲོར་མི་འགྲོ་སྨོས་ཅི་དགོས། །དེ་ཙམ་ཁོ་ན་མྱོང་གྱུར་ནས། །དེ་ནི་རྣམ་ཐར་
མི་འགྱུར་ཏེ། །འདི་ལྟར་དེ་ནི་མྱོང་བཞིན་དུ། །སྡིག་པ་གཞན་དག་རབ་ཏུ་སྐྱེ་ལ། དེའི་དབང་
གིས་ཡང་ངན་འགྲོར་འཁྱམས་པར་འགྱུར་རོ། །དལ་འབྱོར་རྙེད་དཀའ་ཐོབ་ནས་བླང་དོར་ལ་
བག་ཡོད་མ་བརྟེན་པའི་ཉེས་དམིགས་ནི། འདི་འདྲའི་དལ་བ་བརྙེས་གྱུར་ནས། །བདག་གིས་
དགེ་གོམས་མ་བྱས་ན། །འདི་ལས་བསླུས་པ་གཞན་མེད་དེ། །འདི་ལས་རྨོངས་པའང་གཞན་
མེད་དོ། །གལ་ཏེ་བདག་གིས་དེ་རྟོགས་ནས། །རྨོངས་པས་ཕྱིས་ཀྱང་སྒྱིད་ལུག་ན། །འཆི་བར་
གྱུར་པའི་དུས་ཀྱི་ཚེ། །མྱ་ངན་ཆེན་པོ་ལྡང་བར་འགྱུར། །ཇི་ལྟར་ལྡང་ན། དགེ་བ་ལ་མ་གོམས་
ཤིང་སྡིག་པ་ལ་གོམས་པའི་མཐུས། དམྱལ་མེད་བཟོད་དཀའ་ཡུན་རིང་དུ། །བདག་གི་ལུས་
ལ་སྲེག་གྱུར་ན། འཆི་ཁའི་ཚེ། འགྱོད་པ་མི་ཟད་མེ་འབར་བས། །སེམས་གདུང་འགྱུར་བར་
གདོན་མི་ཟ། །དེ་ལྟར་ཤིན་ཏུ་རྙེད་དཀའ་ ཕན་པའི་ས། །ཅི་ཞིག་ལྟར་སྟེས་རྙེད་གྱུར་ནས།
བདག་ཉིད་ཤེས་དང་ལྡན་བཞིན་དུ། །ཕྱིར་ཡང་དམྱལ་བ་དེར་ཁྲིད་ན། །སྔགས་ཀྱིས་རྨོངས་
པར་བྱས་པ་བཞིན། །བདག་ལ་འདིར་སེམས་མེད་དུ་ཟད། །ཅེས་པའོ། །སྤྱིར་ཉོན་མོངས་
སྤོང་བའི་བག་ཡོད་བསྟེན་པ་ལ། ཉོན་མོངས་པ་མི་བཟོད་ཅིང་། དཔེ་མེད་པའི་གཏན་དགྲར་
ལྟས་ནས་འཁོན་དུ་བཟུང་བ་ནི། མི་བཟོད་པའི་ཚུལ་འདི་ལྟར་ཅིས་རྨོངས་པ་སྔར་བདག་གིས་
ཀྱང་མ་ཤེས་ཏེ། བདག་གི་ཁོང་ན་ཅི་ཞིག་ཡོད། །ཅེས་བསམས་པས་ཞེ་སྡང་སྲེད་པ་ལ་སོགས་
པའི་ཉོན་མོངས་པའི་དགྲ་རྣམས་ཡོད་པར་ཤེས་ལ། དེ་རྣམས་ནི་རྐང་ལག་དང་བཅས་ཤིང་
3 58



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
མཚོན་ཐོགས་པ་ལ་སོགས་གཟུགས་ཅན་དུ་ཡོད་པ་མ་ཡིན། རང་གནས་འཇོམས་པར་བྱེད་
པས་དཔའ་བོ་མིན་ཞིང་། བསྟེན་པ་ཙམ་གྱིས་ཕུང་བར་བྱེད་པས་མཛངས་པ་མིན་ཡང་རྐྱེན་ཇི་
ཞིག་ལྟར་འཁོར་བ་ཐོག་མེད་ནས་གོམས་པའི་དབང་གིས་ཉོན་མོངས་པའི་དགྲ་དེ་དག་གིས་
བདག་ཅག་ཡང་བྲན་བཞིན་རང་དབང་མེད་པར་སྡུག་བསྔལ་འབའ་ཞིག་ལ་བཀོལ་བར་བྱས་
ཏེ༑ གནས་པ་བདག་གི་སེམས་ལ་གནས་བཞིན་དུ། དགའ་མགུ་ལྟར་རང་དབང་དུ་གྱུར་པ་
བདག་ལ། དམྱལ་སོགས་ཀྱི་གནོད་པ་ཚབས་ཆེན་བྱེད་པ་དེ་ལ་ཡང་མི་ཁྲོ་བར་བཟོད་པ་ནི།
བཟོད་པའི་གནས་མ་ཡིན་པ་ལ་བཟོད་པ་ཡིན་པས། ཤིན་ཏུ་སྨད་པའི་གནས་ཏེ། བཟོད་པའི་
གནས་ནི་རང་དབང་མེད་པར་གནོད་པ་ལྟར་གནས་པ། སེམས་ཅན་གྱི་གནོད་པ་རང་གི་ལས་
ཀྱིས་བསྐུལ་བ་རྣམས་སོ། །དཔེ་མེད་ཚུལ་ནི། གལ་ཏེ་ལྷ་དང་ལྷ་མིན་རྣམས། །ཐམས་ཅད་
བདག་ལ་དགྲར་ལངས་ཀྱང་། །དེ་དག་གིས་ཀྱང་མནར་མེད་པའི། །མེ་ནང་འཁྲིད་ཅིང་འཇུག་
མི་ནུས། །ཉོན་མོངས་སྟོབས་ཅན་དགྲ་འདིས་ནི། །གང་དང་ཕྲད་ན་རི་རབ་ཀྱང་། །ཐལ་བ་
ཡང་ནི་མ་ལུས་པ། །དམྱལ་བའི་མེ་ནང་དེར་བདག་སྐད་ཅིག་གཅིག་ལ་འདོར་དེར་ཡང་སྡིག་
པ་སྐད་ཅིག་གིས་འདོར་བའི་དོན་ཡིན་གྱི། མར་གྱིས་ཟང་ཐལ་འདོད་པ་ནི་མ་ཡིན་ནོ།།
གཞན་ཡང་མཐུན་པར་རིམ་གྲོ་བསྟེན་བྱས་ན། དགྲ་གཞན་ཐམས་ཅད་ཕན་དང་བདེ་བྱེད་ན།
ཉོན་མོངས་རྣམས་ནི་ བསྟེན་ བྱས་ན། །ཕྱིར་ཞིང་ སྡུག་ བསྔལ་ གནོད་ པ་ བྱེད། །ཅེས་སོ།
གཏན་དགྲ་ཡིན་ཚུལ་ནི། བདག་གི་ཉོན་མོངས་དགྲ་བོ་གང་། །དུས་རིང་ཐོག་མཐའ་མེད་པ་
ལྟར། །དགྲ་གཞན་ཀུན་ཀྱང་དེ་ལྟ་བུར། །ཡུན་རིང་ཐུབ་པ་མ་ཡིན་ནོ། །དེས་ན་འཁོན་དུ་
བཟུང་བ་ནི། དེ་ལྟར་ཡུན་རིང་རྒྱུན་ཆགས་དགྲར་གྱུར་པ། །གནོད་པའི་ཚོགས་རབ་འཕེལ་
བའི་རྒྱུ་གཅིག་པུ། །བདག་གི་སྙིང་ལ་ངེས་པར་གནས་འཆའ་ན། །བདག་ཅག་འཁོར་བར་
འཇིགས་མེད་དགའ་བར་ག་ལ་འགྱུར། ཉིན་མཚན་དུ་མཆི་མ་བཏོང་བ་ལས་ཐབས་མེད་དུ་
-
3 5 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཟད་དོ། །གཞན་ཡང་འཁོར་བའི་བཙོན་ར་ལས་མི་ཐར་བར་བྱེད་པའི་སྲུང་མ་ཉོན་མོངས་པ་
གང་གིས་དམྱལ་བ་ལ་སོགས་པའི་གནས་སུའང་བདག་ཅག་གསོད་ཐེབས་གྲངས་མེད་བྱེད་
ཀྱང་ཁོའི་མཐུའ་མི་འཆི་བར་དམྱལ་ཚེ་འཁྱོལ་དུས་མེད་པར། སྡུག་བསྔལ་ཐར་དུས་མེད་པ་
ལ་སྦྱོར་བས། བདག་གི་གཏན་གྱི་གཤེད་མར་གྱུར་པའི་དགྲ་ཉོན་མོངས་འདི་དག་བདག་གི་
བློ་ལ་གནས་ནས་གཞན་དུ་མི་འགྲོ་བར་བྱེད་པའི་ཆགས་པའི་རྒྱུ་ནང་ན་གནས་ནས། བདག་
གཏན་བརླག་པར་བྱེད་ན་བདག་ལ་བདེ་བ་ག་ལ་ཡོད་དེ། དེས་ན་བདག་ཅི་ལ་ཐུག་ཀྱང༌།
ཉོན་མོངས་དགྲ་བོ་འདིའི་དབང་དུ་མ་སོང་བར་འདི་ལ་ཞེ་འཁོན་དུ་བཟུང་ནས་རྟག་ཏུ་འདི་
ལ་གནོད་པའི་ལས་འབའ་ཞིག་བྱའོ། །འཁོན་དུ་བཟུང་ནས་ཉོན་མོངས་པ་མ་བཅོམ་གྱི་བར་
དུ་དེས་མི་འབྱེད་པའི་གོ་ཆ་གྱོན་པ་ནི། དེ་ལྟར་ཇི་སྲིད་བདག་གི་དགྲ་འདི་མངོན་སུམ་དུ།།
ངེས་པར་མ་བཅོམ་དེ་སྲིད་བདག་འདིར་བརྩོན་མི་འདོར། །ཞེས་གོ་ཆ་ཚད་མེད་པ་གྱོན་པར་
བྱའོ། །གོ་ཆ་གྱོན་ནས་སྡུག་བསྔལ་གྱིས་མི་ལྡོག་པར་གཡུལ་སྤྲད་པ་གཞན་གྱི་དཔེ་དང་
འགལ་བ་མི་ལོགས་པ་ནི། འཇིག་རྟེན་འདི་ན། རེ་ཞིག་གནོད་བྱེད་ཆུང་ངུ་ལ་ཡང་ཁྲོས་གྱུར་
པའི། ང་རྒྱལ་གོང་ན་དེ་མ་བཅོམ་པར་གཉིད་མི་འོང་། གཞན་ཡང་གློ་བུར་གྱི་རྐྱེན་མེད་ཀྱང་
རང་བཞིན་གྱིས་འཆི་བ་སྡུག་བསྔལ་བར་གྱུར་པའི་སེམས་ཅན་ཉོན་མོངས་ཅན་དག་མྱུར་བར་
འཆི་འདོད་ལྟར། གཡུལ་ངོར་སྡར་ཚེ་རང་འཆི་བར་འདོད་པ་ལྟ་བུ་མ་ཤེས་པར་གཞན་ནད་
ཀྱིས་གཞོམ་པར་འདོད་པ་ཡང་མདའ་མདུང་མཚོན་གྱིས་ཕོག་པའི་སྡུག་བསྔལ་ཁྱད་དུ་བསད་
ནས་རང་གི་དོན་མ་འགྲུབ་པར་ཕྱིར་ཕྱོགས་ཤིང་ལོགས་ནས་འབྱེར་ཞིང་འབྲོས་པར་མི་བྱེད་
ན༑ རྟག་ཏུ་སྡུག་བསྔལ་ཀུན་གྱི་རྒྱུར་གྱུར་པ་རང་བཞིན་གྱི་དགྲར་ངེས་པའི་ཉོན་མོངས་པ་
བསྔལ་བརྒྱ་ཕྲག་
དཔག་མེད་ཀྱི་རྒྱུ་མཚན་གང་གིས་ཀྱང་ཡི་ཆད་སྒྱིད་ལུག་མི་འགྱུར་སྨོས་ཅི་དགོས། དཔེ་
གཞོམ་བརྩོན་བདག་ལ། དེ་ནས་ངེས་གཞོམ་པའི་ཆོས་ ཀྱི་ཆེད་དུ་སག་བསལ་བརྒྱ་ ཕག་
3 6 0



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
གཞན་ཡང་། དོན་མེད་དགྲའི་རྨ་སྲོལ་གཏོད་པ་ཡང་ལུས་ལ་རྒྱན་དང་འདྲ་བར་སྲེལ་བྱེད་ན།
དོན་ཆེན་སྒྲུབ་ཕྱིར་ཡང་དག་རྩོད་གྱུར་པ། །བདག་ལ་སྡུག་བསྔལ་ཅིའི་ཕྱིར་གནོད་བྱེད་ཡིན།།
ཉ་པ་གདོལ་པ་ཞིང་པ་ལ་སོགས་པ། །རང་གི་འཚོ་བ་ཙམ་གྱི་སེམས་པ་ཡང་། །གྲང་དང་ཚ་ལ་
སོགས་པའི་གནོད་བཟོད་ན། །འགྲོ་བ་བདེ་ཕྱིར་བདག་ལྟ་ཅིས་མི་བཟོད། །ཅེས་པའོ། །རང་
གི་དམ་བཅའ་དང་འགལ་བས་མི་ལྡོག་པ་ནི། ཕྱོགས་བཅུ་ནམ་མཁའི་མཐས་བཏུགས་པའི།།
འགྲོ་བ་ཉོན་མོངས་ལས་གྲོལ་བར། དམ་བཅས་གང་ཚེ་བདག་ཉིད་ཀྱང་། །ཉོན་མོངས་རྣམས་
ལས་མ་གྲོལ་བ། །བདག་གི་ཚོད་ཀྱང་མི་ཤེས་ལ། །སྨྲ་བ་ཇི་ལྟར་སྨྱོན་པ་མིན། །དེ་ལྟས་ཉོན་
མོངས་གཞོམ་པ་ལ། །རྟག་ཏུ་ཕྱིར་མི་ལྡོག་པར་བྱ། །ཞེས་སོ། །སྤང་གཉེན་ལ་ཆགས་སྡང་དུ་
བཟུང་ནས་གཡུལ་སྤྲད་པ་ལུང་འགལ་སྤངས་ཏེ་དོན་བསྡུ་བ་ནི། བདག་གིས་གཉེན་པོར་ཞེན་
ཅིང་། སྤང་བྱ་ལ་འཁོན་དུ་བཟུང་ནས་གཡུལ་སྤྲད་པར་བྱས་ན། ཆགས་སྡང་གིས་གཡུལ་སྤྲད་
པ་ངན་འགྲོའི་རྒྱུར་གསུངས་པ་དང་འགལ་ལོ་ཞེ་ན། རྣམ་པ་དེ་འདྲའི་ཆགས་སྡང་ནི། ཉོན་
མོངས་བཏགས་པ་བ་ཉོན་མོངས་འཇོམས་བྱེད་མཚན་ཉིད་པ་ཡིན་པས། ཆགས་སྡང་གིས་
གཡུལ་སྤྲད་པ་ངན་འགྲོར་ལྟུང་བ་དེར་མ་གཏོགས་པ་ཡིན་པས་སོ། །དེས་ན། བདག་ནི་སྲེག་
སྟེ་གསད་པར་གྱུར་ཏམ། །བདག་གི་མགོ་བོ་བཅད་ཀྱང་སླའི། །རྣམ་པ་ཀུན་ཏུ་ཉོན་མོངས་
པའི། །དགྲ་ལ་འདུད་པར་མི་བྱའོ། །ཉོན་མོངས་ལན་ཅིག་ཡུལ་ནས་ཐོན་ན་སླར་མི་ལྡོག་པས་
བརྩོན་པ་ལ་སྤྲོ་བ་བསྐྱེད་པ་ནི། ཐ་མལ་དགྲ་བོ་ཡུལ་ནས་ཕྱུང་ཡང་ནི། །ཡུལ་གཞན་དག་ཏུ་
གནས་ཤིང་ཡོངས་བཟུང་ནས། །ནུས་པ་བརྟས་ནས་དེ་ནི་ཕྱིར་ལྡོག་གི །ཉོན་མོངས་དགྲ་ཚུལ་
དེ་དང་འདྲ་མ་ཡིན་ཏེ། ཤེས་རབ་ཀྱིས་ས་བོན་སྤངས་པ་ནི། བློ་གཉེན་པོའི་ངང་རྒྱུད་དུ་གྱུར་
ནས། ཉོན་མོངས་ལྡོག་པའི་ནུས་པ་མེད་དོ། །འདི་ལྟར་ཉོན་མོངས་དང་ཉེ་བའི་ཉོན་མོངས་
ཤེས་རབ་མིག་ གིས་ སྤངས། བདག་ ཡིད་ལས་བསལ་གང་དུ་འགྲོ་བར་འགྱུར། །གང་དུ་
3 6 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་ནས་བདག་གནོད་བྱ་ཕྱིར་འོང་། །བློ་ཞན་བདག་ལ་བརྩོན་པ་མེད་པར་ཟད། །ཅེས་སོ།
ཉོན་མོངས་རྫུན་པ་ཤེས་ན་སྤོང་སླ་བས་བརྩོན་པ་ལ་སྤྲོ་བ་སྐྱེད་པ་ནི། ཤེས་རབ་ལེའུར་འཆད་
པའི་རིགས་པས་ཉོན་མོངས་རྣམས་ནི་ཡུལ་ན་མི་གནས་དབང་སོགས་ལ་མིན་བར་ནའང་མིན།
དེ་ལས་གཞན་ནའང་གནས་པ་མིན་པས། དཔྱད་པ་གར་ཡང་གནས་མིན་ཀྱང་། མ་དཔྱད་ན་
འགྲོ་བ་ཀུན་ལ་གནོད་པ་བྱེད་པའི་གློ་བུར་གནོད་པ་ལ་རང་བཞིན་མེད་པ་སྒྱུ་མ་དང་འདྲ་བ་
དེའི་ཕྱིར་སྤོང་མི་ནུས་སྙམ་པའི་སྙིང་ལ་འཇིགས་པ་སྤོངས་ལ། ཤེས་རབ་སྐྱེད་པའི་ཕྱིར་
བརྩོན་པ་བསྟེན་པར་བྱ་སྟེ། སྤོང་ནུས་བཞིན་དུ་མི་སྤོང་བར་ཕན་པའི་དོན་མེད་པར། བདག་
ཅག་ལ་དམྱལ་བ་རྣམས་སུ་ཅི་སྟེ་གནོད་པ་བྱེད་དུ་འཇུག་ཅེས་སྙིང་བའོ། །སྨན་པའི་ངག་གིས་
བསླབ་པ་སྒྲུབ་པའི་དཔེས་དོན་བསྡུ་བ་ནི། དེ་ལྟར་རྣམ་བསམ་ཇི་སྐད་བཤད་པ་ནི། །བསླབ་
པ་སྒྲུབ་པའི་ཆེད་དུ་འབད་པར་བྱ། །སྨན་པའི་ངག་མ་ཉན་པས་སྨན་དག་གིས། །བཅོས་
དགོས་ནད་པ་སོས་པ་ག་ལ་ཡོད། །ཅེས་པའོ། །བག་ཡོད་པ་བསྟན་པ་སྟེ། ལེའུ་བཞི་པའི་རྣམ་
བཤད་རྫོགས་སོ།། །།
༈ བག་ཡོད་བསྟེན་ པའི་ ཐབས་སུ་དྲན་ཤེས་བསྲུང་བ་ལ་གཉིས་ཏེ། བསླབ་པ་
བསྲུང་བའི་ཐབས་སུ་གཙོ་བོར་སེམས་བསྲུང་བ་དང་། སེམས་བསྲུང་བའི་ཐབས་སུ་དྲན་ཤེས་
བསྲུང་བའོ། །སེམས་བསྲུང་བ་ལ་མདོར་བསྟན་པ་ནི། བསླབ་པ་བསྲུང་བར་འདོད་པ་ཡིས།།
རབ་ཏུ་བསྒྲིམས་ཏེ་སེམས་བསྲུང་སྟེ། །སེམས་ཉེས་སྤྱོད་ལམ་ལས་བསྲུངས་ཏེ། །སེམས་འདི་
བསྲུང་བར་མ་བྱས་ན། །བསླབ་པ་བསྲུང་བར་ཡོངས་མི་ནུས། །ཤེས་པའོ། །རྒྱས་པར་བཤད་
པ་ ལ་ གསུམ་སྟེ། སེམས་ བསྲུང་དགོས་པའི་རྒྱུ་མཚན། ཇི་ལྟར་བསྲུང་བའི་ཚུལ། དེ་ལྟར་
བསྲུངས་པའི་ཕན་ཡོན་ནོ། །རྒྱུ་མཚན་ལ་ཡང་སེམས་མ་བསྲུངས་པའི་ཉེས་དམིགས་ནི།
སེམས་ཀྱི་གླང་པོ་ཡན་བཏང་བས། །མནར་མེད་གནོད་པ་བྱེད་པ་ལྟར། །གླང་ཆེན་མ་ཐུལ་
3 6 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧༧
མྱོས་པས་ནི། །འདི་ན་དེ་འདྲའི་གནོད་མི་བྱེད། །ཅེས་པའོ། །བསྲུངས་པའི་ཕན་ཡོན་ནི། ཀུན་
ནས་དྲན་པའི་ཐག་པ་ཡིས། །སེམས་ཀྱི་གླང་ཆེན་དམ་བཏགས་ན། །འཇིགས་པ་ཐམས་ཅད་
མེད་འགྱུར་ཞིང༌། །དགེ་བ་ཐམས་ཅད་ལག་ཏུ་འོང༌། །འཇིགས་པ་ཐམས་ཅད་མེད་པར་
འགྱུར་བའི་རྒྱུ་མཚན་ནི། སྟག་དང་སེང་གེ་གླང་ཆེན་དྲེད། །སྦྲུལ་དང་དགྲ་རྣམས་ཐམས་ཅད་
དང༌། །སེམས་ཅན་དམྱལ་བའི་བསྲུང་མ་དང༌། །བྱད་མ་དེ་བཞིན་སྲིན་པོ་རྣམས། །སེམས་
འདི་གཅིག་པུ་བཏགས་པ་ཡིས། །དེ་དག་ཐམས་ཅད་བཏགས་པར་འགྱུར། །དེའི་རྒྱུ་མཚན་
ནི༑ སེམས་འདི་གཅིག་པུ་བཏུལ་བ་ཡིས། །དེ་དག་ཐམས་ཅད་ཐུལ་འགྱུར་ཏེ། །འདི་ལྟར་
འཇིགས་པ་ཐམས་ཅད་དང༌། །སྡུག་བསྔལ་དཔག་ཏུ་མེད་པ་ཡང་། །སེམས་ཀྱི་དབང་ལས་
བྱུང་བ་ཡིན་ནོ། །ཞེས་ཡང་དག་གསུངས་པས་བསྟན་ལ། དེ་ལྟར་རིགས་པ་ཡང་ཡིན་ཏེ།
སེམས་ཅན་དམྱལ་བའི་མཚོན་བྱ་རྣམས་མགར་བ་སུ་ཡིས་ཆེད་དུ་བྱས། ལྕགས་སྲེགས་ཀྱི་ས་
གཞི་རྣམས་འབད་རྩོལ་ཅན་སུ་ཡིས་བྱས། ཕོ་ཉའི་མི་སོགས་དེ་དག་ཕ་མ་ལ་སོགས་ཅི་ལས་
བྱུང་སྟེ། འདི་འདྲ་ དེ་དག་ཐམས་ཅད་ཀྱང་སྡིག་སེམས་ཀྱི་དབང་གིས་སྤྲུལ་ནས་བྱུང་བ་
ཙམ་ཡིན་པར་ཐུབ་པས་གསུངས་པ་ལྟར་རིགས་སོ། །འདིར་གླེགས་བམ་ཁ་ཅིག་ཏུ་མོ་ཚོགས་
དེ་དག་ཅེས་དང་། ཁ་ཅིག་ཏུ་མེ་ཚོགས་དེ་དག་ཅེས་འབྱུང་ཡང་། མི་ཚོགས་ཞེས་ཐོབ་པ་ཡིན་
ནོ༑ ༑དེ་ལྟར་འཇིག་རྟེན་གསུམ་པོ་ན། སེམས་ལས་འཇིགས་པ་གཞན་ལོགས་ན་འགའ་ཡང་
མེད་པས་སེམས་དུལ་བར་བྱའོ། །འོ་ན་སྟག་ལ་སོགས་པ་ནས་དམྱལ་བའི་བར་ཐམས་ཅད་ཕྱི་
རོལ་གྱི་འབྱུང་བ་ལ་སོགས་པ་ལས་ཀྱང་བྱུང་བ་མ་ཡིན་ནམ་ཞེ་ན། དེ་ལས་ཀྱང་བྱུང་བ་ཡོད་
མོད་ཀྱི། ཕྱི་རོལ་གྱི་དབང་གིས་བྱུང་བ་མ་ཡིན་ཅིང་། ལས་ཀྱི་དབང་གིས་བྱུང་བ་ཡིན་ཏེ། ཕྱི་
རོལ་གྱི་དབང་གིས་བྱུང་ན་སངས་རྒྱས་ལ་སོགས་པ་སེམས་དབང་དུ་གྱུར་པ་རྣམས་ལ་ཡང་
འབྱུང་བར་འགྱུར་བའི་ཕྱིར་རོ། །དགེ་བ་ཐམས་ཅད་ལག་ཏུ་འོང་བའི་རྒྱུ་མཚན་ལ། སྦྱིན་པ་
3 (5 3



སྒོ
，
་
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་སུ་སྒྲུབ་པ་ནི། བདོག་པ་ཐམས་ཅད་འབྲས་བུ་བདེ་བ་དང་བཅས་པ་སྐྱེ་བོ་ཀུན་ལ་ལྷག་
བསམ་དག་པས་བཏང་བའི་སེམས་ཀྱི་སྦྱིན་པ་དེ་ཕ་རོལ་ཏུ་ཕྱིན་པར་འགྱུར་ཏེ། གཞན་དུ་ན་
རྫས་ཀྱིས་འགྲོ་ཀུན་གྱི་དབུལ་བ་བོར་བས་སྦྱིན་པའི་ཕ་རོལ་ཏུ་ཕྱིན་པ་ཡིན་ན། ད་དུང་འགྲོ་བ་
བཀྲེན་པ་མང་པོ་ཡོད་པས་སྔོན་སྐྱོབ་པ་སངས་རྒྱས་ཇི་ལྟར་སྦྱིན་པའི་ཕ་རོལ་ཏུ་ཕྱིན་ཏེ། ཕྱིན་
པར་མི་འགྱུར་བའི་ཕྱིར་རོ། །དེ་ལྟ་བས་ན། སྦྱིན་པ་ནི་སེམས་ཉིད་དེ། དེ་བཞིན་དུ་དེ་ལྟར་
ཚུལ་ཁྲིམས་སེམས་ཉིད་དོ། །ཞེས་པ་ལ་ སོགས་པ་འོག་མ་རྣམས་ལ་ཡང་སྦྱར་རོ། །ཚུལ་
ཁྲིམས་སེམས་སུ་སྒྲུབ་པ་ནི། བྱང་སེམས་ཆོས་ཅན། ཉེས་སྤྱོད་སྤོང་བའི་སེམས་ཐོབ་པ་ལས་
ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཐོབ་སྟེ། གཞན་དུ་སེམས་ཅན་འཚེ་བ་མེད་པར་བྱེད་པས་
ཡིན་ན་སྟག་ལ་སོགས་པའི་སེམས་ཅན་ཐམས་ཅད་གསོད་འཚེར་མི་འགྱུར་བར་བྱེད་དགོས་པ་
ལས་དེ་སུས་ཀྱང་མི་ནུས་པའི་ཕྱིར་རོ། །བཟོད་པ་སེམས་སུ་སྒྲུབ་པ་ནི། རང་སེམས་ཀྱི་ཁྲོ་བ་
འདི་རང་སེམས་ཀྱི་བཟོད་པས་ཟློག་པར་བྱའི་ལོགས་སུ་ཕྱི་རོལ་པའི་དགྲ་ཟློག་གི་མི་ལང་ཞིང་།
ཟློག་མི་དགོས་ཏེ་སེམས་ཅན་མི་སྲུན་པ་ནམ་མཁའ་བཞིན་མཐའ་ཡས་པ་གཞོམ་གྱིས་མི་ལང་
རང་གི་ཁྲོ་བའི་སེམས་འདི་གཅིག་པུ་བཅོམ་ན། ཕྱི་རོལ་གྱི་དགྲ་བོ་ཐམས་ཅད་ཆོམ་པ་དང་
འདྲ་བའི་ཕྱིར། དཔེར་ན། ས་སྟེང་འདི་དག་ཀོས་གཡོགས་སུ། །དེ་ཉིད་ཀོ་བས་ག་ལ་ལང་། །
ལྷམ་མཐིལ་ཙམ་གྱི་ཀོ་བས་ནི། །དེ་དག་ཐམས་ཅད་གཡོགས་དང་འདྲའོ། །བརྩོན་འགྲུས་
སེམས་སུ་སྒྲུབ་པ་ནི། བྱང་སེམས་ཆོས་ཅན། སེམས་དགེ་བ་ལ་སྤྲོ་བའི་བརྩོན་འགྲུས་ལ་གཙོ་
བོ་བསླབ་པར་བྱ་སྟེ། བརྩོན་པས་བྱམས་པ་ཚད་མེད་ཀྱི་སེམས་གསལ་བ་ལ་ལུས་ངག་མ་
འདྲེས་པ་གཅིག་པུ་སྐྱེད་པའི་འབྲས་བུ་གང་ཚངས་པ་དང་བརྒྱ་བྱིན་སོགས་ཡིན་པ་ལྟར། ལུས་
ངག་གང་སེམས་ཀྱི་སྤྱོད་པ་ཞན་པའི་བརྩོན་འགྲུས་ནི། ཚངས་སོགས་དེ་ལྟ་བུ་མ་ཡིན་པའི་
ཕྱིར་རོ། །བསམ་གཏན་སེམས་སུ་སྒྲུབ་པ་ནི། བྱང་སེམས་ཆོས་ཅན། སེམས་མ་གཡེངས་པའི་
3
6
A



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། དོལ་
བསམ་གཏན་ལ་གཙོ་བོར་བསླབ་པར་བྱ་སྟེ། ངག་གི་བཟླས་བརྗོད་དང༌། ལུས་ཀྱི་དཀའ་
ཐུབ་ཀུན་ཡུན་རིང་དུས་སུ་སྤྱད་ཀྱང༌། སེམས་གཞན་དུ་གཡེང་བས་བྱས་པ་ནི་ཕན་པའི་
དོན་མེད་པར་རྒྱལ་བས་སྒྲ་ཇི་བཞིན་པར་གསུངས་པའི་ཕྱིར་རོ། །ཤེས་རབ་སེམས་སུ་སྒྲུབ་པ་
ནི༑ བྱང་ སེམས་ཆོས་ཅན། བདེ་བ་ཐོབ་འདོད་དང་། སྡུག་བསྔལ་གཞོམ་འདོད་པས་ཤེས་
རབ་ལ་གཙོ་བོར་བསླབ་པར་བྱ་སྟེ། ཆོས་ཀྱི་གཙོ་བོར་མཆོག་སེམས་ཀྱི་གསང་བ་ཟབ་མོ་འདི་
ལ་ཤེས་རབ་ཀྱིས་སྒྲོ་འདོགས་དཔྱོད་མ་ཤེས་ན་བདེ་བ་ཐོབ་འདོད་དང་། སྡུག་བསྔལ་གཞོམ་
འདོད་ཡོད་ཀྱང་ཕན་པའི་དོན་མེད་པར་གྱི་ན་སྐྱོན་ཅན་ཁོ་ནར་འཁྱམས་པར་འགྱུར་བའི་ཕྱིར་
རོ༑ ༑ཇི་ལྟར་བསྲུང་བའི་ཚུལ་ནི། མ་བསྲུངས་ན་ཉེས་དམིགས་ཆེ་ཞིང་། བསྲུངས་ན་ཕན་
ཡོན་ཆེ་བ་དེ་ལྟ་བས་ན། བདག་གིས་ སེམས་འདི་དྲན་པས་ལེགས་པར་བཟུང་ཞིང་། ཤེས་
བཞིན་གྱིས་ལེགས་པར་བསྲུང་བར་ བྱ་སྟེ། སེམས་བསྲུང་བརྟུལ་ཞུགས་མ་གཏོགས་པ།།
བརྟུལ་ཞུགས་མང་པོས་ཅི་ཞིག་བྱ། །དེ་ཡང་ཇི་ལྟར་བསྲུང་ན། སྤྱོད་པ་རྣལ་དུ་མ་ཕེབས་པས་
མ་གྲངས་ཤིང་། བག་ཡངས་སུ་གྱུར་པས་གྲོལ་བའི་བྱིས་པ་ཙབ་ཁྲོལ་ཅན་གྱི་ཁྲོད་ན། གནོད་
ཉེན་ཆེ་བས་བསྒྲིམས་སྟེ་རྨའི་བག་ཟོན་བྱེད་དགོས་པ་བཞིན། སྐྱེ་བོ་ངན་ཁྲོད་གནས་པས་ཀྱང་།
སེམས་ཀྱི་རྨ་ལྟ་ཅི་མི་བསྲུང༌། རྨའི་སྡུག་བསྔལ་ཆུང་ངུ་ཡིས། །སྐྲག་པས་རྨ་ཡི་བག་བྱེད་ན། །
སྡུག་བསྔལ་གྱི་རི་བོ་ཆེན་པོ་ཡང་། བསྡུས་འཇོམས་ཀྱི་རི་བོ་ཆེས་འཇོམས་སྒྲུབ་པ་ཡིས།
སེམས་ཀྱི་རྨ་ལྟ་ཅིས་མི་བསྲུངས། །ཞེས་སོ། །དེ་ལྟར་བསྲུངས་པའི་ཕན་ཡོན་ནི། སྤྱོད་པ་འདི་
འདྲས་གནས་བྱེད་ན། །སྐྱེ་བོ་ངན་པའི་ཁྲོད་གནས་སམ། །བུད་མེད་ཁྲོད་ན་གནས་ཀྱང་རུང༌།།
སྡོམ་བརྩོན་བརྟན་པ་ཉམས་མི་འགྱུར། །ཞེས་སོ། །དོན་བསྡུ་བ་ནི། བདག་གི་རྙེད་དང་བཀུར་
སྟི་དང་། །ལུས་དང་འཚོ་བ་མེད་སླ་ཞིང་། །དགེ་བ་གཞན་ཡང་ཉམས་སླ་ཡི། །སེམས་ནི་ནམ་
ཡང་ཉམས་མི་བྱ། །ཞེས་ཏེ། མདོ་ལས་བདག་གི་ནོར་ནི་བཏང་ལ་ལུས་བསྲུང་ངོ༌། །ནོར་དང་
36 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལུས་ཀྱང་བཏང་ལ་སྲོག་བསྲུང་སྟེ། །ནོར་དང་ལུས་དང་དེ་བཞིན་སྲོག་རྣམས་དང་། །ཐམས་
ཅད་བཏང་ནས་འདིར་ནི་ཆོས་བསྲུང་ངོ༌། །ཞེས་གསུངས་པ་ལྟར་ཏེ། ཆོས་བསྲུང་བ་ནི་སེམས་
བསྲུང་བ་སྟེ། སྲོག་གི་བར་ཐམས་ཅད་བཏང་ན། སེམས་བསྲུང་བ་ལས་མི་འདའ་བའི་ཕྱིར་
རོ༑ ༑།
དེ་ནས་སེམས་བསྲུང་བའི་ཐབས་སུ་དྲན་ཤེས་བཞིན་བསྲུང་བ་ལ། བསྲུང་བར་
གདམས་པ་ནི། སེམས་བསྲུང་འདོད་པ་རྣམས་ལ་ནི། །དྲན་པ་དང་ནི་ཤེས་བཞིན་དག །སྲོག་
ལ་བབ་ཀྱང་སྲུངས་ཤིག་ཅེས། །དེ་སྐད་བདག་གིས་འདོམས་ པར་ བྱེད། །ཅེས་ སོ། །མ་
བསྲུངས་ པའི་ཉེས་དམིགས་ནི། ནད་ ཀྱིས་བཀྲུགས་ པའི་མི་དག་ནི། །གལ་ཆེ་བའི་ལས་
རྣམས་ཀུན་ལ་མཐུ་མེད་པ། དེ་བཞིན་ཉོན་མོངས་སེམས་བཀྲུགས་པ། །དགེ་བའི་ལས་རྣམས་
ཀུན་ལ་མཐུ་མེད་དོ། །དེའི་རྒྱུ་མཚན། ཤེས་བཞིན་མེད་པའི་སེམས་ ལྡན་པའི། །ཐོས་དང་
བསམ་དང་ སྒོམ་ལྡན་ཡང༌། །གློ་རྡོལ་བུམ་པའི་ཆུ་བཞིན་དུ། །དྲན་པ་ལ་ནི་དེ་མི་གནས།།
ཐོས་ལྡན་དད་པ་ཅན་དང་ནི། །བརྩོན་པ་ལྷུར་ལེན་དུ་མ་ཡང་། །ཤེས་བཞིན་མེད་པའམ་སྐྱོན་
ཆགས་པས། །ལྟུང་བའི་རྙོག་དང་བཅས་པར་འགྱུར། །ཤེས་བཞིན་མེད་པའི་ཆོམ་རྐུན་དག།
དྲན་པའི་སྒོ་སྲུང་ཉམས་པའི་རྗེས་འབྲངས་པས་བསོད་ནམས་དག་ནི་ཉེ་བར་བསགས་ཀྱང་། །
རྐུན་པོས་ཕྲོགས་བཞིན་ངན་འགྲོར་འགྲོ། ཉོན་མོངས་ཆོམ་རྐུན་ཚོགས་འདི་ནི། སེམས་ཀྱི་སྒོ་
ནས་གླགས་ལྟ་བའི་གནས་སྐབས་ཚོལ་བར་བྱེད་པ་སྟེ། གླགས་རྙེད་གྱུར་ན་དགེ་འཕྲོག་ཅིང་།
བདེ་འགྲོའི་སྲོག་ཀྱང་འཇོམས་པར་བྱེད་དོ། །བསྲུང་བའི་ཚུལ་ལ། དྲན་པ་དང་། ཤེས་བཞིན་
བསྲུང་བའི་ཚུལ་ གཉིས་ལས། དྲན་པ་བསྲུང་བ་ལ། བསྲུང་ཚུལ་ཐབས་དང་བཅས་པ་ནི།
ཕན་ཡོན་དང་ཉེས་དམིགས་དེ་བས་ན་དྲན་པ་སྒོ་སྲུང་ལྟ་བུ་འདི་ཆོས་ཀྱི་ཁང་པའི་ཡིད་ཀྱི་སྒོ་
ནས་བརྩོན་པས་གུད་དུ་ནམ་ཡང་གཡེང་བར་མི་བཏང་ཞིང་། གཡེང་བས་སྤོང་ན་ཡང་ཤེས་
3 5 6



རྒྱུ
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བཞིན་གྱིས་བཟུང་སྟེ། ངན་སོང་གི་གནོད་པ་དག་དྲན་པར་བྱས་ནས་ཆོས་ཀྱི་ཡིད་ལ་ཉེ་བར་
བཞག་གོ །དེའི་ཐབས་ཀྱང་བླ་མ་དམ་པ་དང་འགྲོགས་པ་ལས། མཁན་པོ་ཞེས་པ། ལུང་
འབོག་པ་ཞེས་པར་བསྒྱུར་ནས་ཆོས་ཀྱི་ལུང་ཕོག་ཅིང་། གདམས་པས་རྗེས་སུ་བསྟན་པ་དང་།
ཉེས་དམིགས་ཀྱིས་འཇིགས་པའམ། དེས་ཐུགས་ཁྲོལ་ཞིང་བཀའ་བཀྱོན་པ་ལ་སོགས་པས་
འཇིགས་ནས། བསླབ་པ་ལ་གུས་པའི་སྐལ་བ་དང་ལྡན་པ་ལ། ཆོས་དྲན་པ་བདེ་བླག་ཏུ་སྐྱེ་ལ།
བླ་མ་སོགས་དངོས་སུ་མེད་ཀྱང་། སངས་རྒྱས་བྱང་ཆུབ་སེམས་དཔའ་རྣམས། །ཀུན་ཏུ་ཐོགས་
མེད་གཟིགས་པར་ལྡན། །དེ་དག་ཐམས་ཅད་སྤྱན་སྔ་ན། །བདག་ནི་རྟག་པར་གནས་སོ་ཞེས།།
དེ་ལྟར་བསམས་ནས་བདག་ཉིད་ཉེས་པ་སྤྱོད་པས་ངོ་ཚ་བ་དང་། ཡོན་ཏན་ལ་དད་ནས་འཇུག་
པའི་གུས་པ་དང་། དཀོན་མཆོག་གིས་ཐུགས་ཁྲེལ་ཞིང་འོང་བས་འཇིགས་པ་དང་ལྡན་པར་
གནས་པར་བྱའོ། །བསྲུངས་པའི་ཕན་ཡོན་ནི། དེས་ནི་སངས་རྒྱས་རྗེས་དྲན་པའང་། །དེ་ལ་
ཡང་དང་ཡང་དུ་འབྱུང་། །ངང་གིས་ཆོས་དྲན་པ་ལ་སོགས་པར་འབྱུང་ངོ༌། །དེར་མ་ཟད་གང་
ཚེ་དྲན་པ་སྒོ་བསྲུང་དེ་ཉིད་ཆོས་ཀྱི་དྲན་པའི་ཡིད་སྒོ་ནས་ཉོན་མོངས་པའི་ཆོམ་ཀུན་བསྲུང་བའི་
དོན་དུ་གནས་ལ་དེའི་ཚེ། དྲན་པ་བསྐྱང་བའི་ཕྱིར་ཤེས་བཞིན་འོང་ཞིང་། དྲན་པ་ཡིད་སྒོ་ནས་
གུད་དུ་སོང་སྟེ། སེམས་གཡེངས་པ་དག་ཀྱང་ཕྱིར་འོངས་ཏེ་དྲན་པ་སྐྱེ་བར་འགྱུར་རོ། །དེ་ཡང་
དྲན་པ་མ་ཉམས་པར་ཡུལ་ཐོག་ཏུ་འཕྲོས་པ་སླར་སེམས་ཐོག་ཏུ་འོང་བ་ནི་མ་ཡིན་ནོ། །འདོད་
ཡོན་ལ་སེམས་འཕྲོས་པ་ན་ཆོས་ཀྱི་དྲན་པ་དེ་ཉིད་ཉམས་པར་འགྱུར་བའི་ཕྱིར་རོ། ། །
དེ་ནས་ཤེས་བཞིན་བསྲུང་བའི་ཚུལ་ལ་རྩ་ བ་དྲན་པ་བསྟེན་པའི་ཤེས་བཞིན་
བསྲུང་བ་ནི། རེ་ཞིག་ཤེས་བཞིན་བསྲུང་བ་ཐམས་ཅད་ཀྱི་དང་པོ་དྲན་པ་ཉམས་ཏེ་མི་དགེ་
བས་གཡེང་བ་འདི་འདྲ་བའི་སེམས་གཙོ་བོར་སྐྱོན་ཅན་དུ་ཤེས་པར་བྱས་ནས། བསླབ་བྱ་གང་
སློབ་ཀྱང་བདག་གིས་བྱང་ཆུབ་ཀྱི་སེམས་ཀྱི་རྩ་བ་བརྟན་པ་དང་། དེ་བདག་དང་བདག་གིར་
3 6 7



མ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པར་མི་རྟོག་པ་དང་། བྱེད་པ་ཐམས་ཅད་གཞན་དོན་དུ་འགྱུར་བས་ཤིང་བཞིན་དུ་གནས་
པར་བྱ་ལ། དེ་ལ་གཙོ་བོར་མི་དགེ་བའི་རླུང་གིས་རྩ་བ་མི་གཡེང་བར་ཟུངས་ཐུབ་པར་གནས་
པར་བྱ་སྟེ། ལས་དང་པོ་པ་རྣམ་པར་མི་རྟོག་པ་ནི། ཤིན་ཏུ་ཡང་དཀའ་བའི་ཕྱིར་རོ། །ཡན་
ལག་ལུས་ངག་གཉིས་ཀྱི་བསླབ་པའི་ཤེས་བཞིན་བསྲུང་བ་ནི། ཟུངས་ཐུབ་པའི་མི་མཐུན་
ཕྱོགས་གཙོ་བོར་གཡེང་བ་ཡིན་པས་ཕན་པའི་དོན་མེད་པར་གཡེང་བར་ལྟ་བ་ནི། ནམ་ཡང་
བདག་གིས་མི་བྱ་སྟེ། ཤེས་བཞིན་གྱིས་ངེས་པར་སེམས་པས་རྟག་ཏུ་ནི། མིག་ནི་ཕབ་སྟེ་ལྟ་
བར་བྱ། ལྟ་བ་ངལ་བསོའི་ཆེད་དུ་ནི་རེས་འགའ་ཕྱོགས་སུ་ལྟ་བར་བྱ། འགའ་ཞིག་མིག་ལམ་
སྣང་གྱུར་ན། །ལྟས་ནས་འོངས་པ་ལེགས་ཞེས་བརྗོད། །ལམ་སོགས་འཇིགས་པ་བརྟག་པའི་
ཕྱིར། །ཡང་དང་ཡང་དུ་ཕྱོགས་བཞིར་ལྟ། །ངལ་སོས་ཁ་ནི་ཕྱིར་བལྟས་ནས། །རྒྱབ་གྱི་ཕྱོགས་
སུ་བལྟ་བར་བྱ། །མདུན་དང་རྒྱབ་ཏུ་བརྟག་བྱས་ནས། །འགྲོའམ་ཡང་ན་འོང་བྱས་ཏེ། །དེ་
ལྟར་གནས་སྐབས་ཐམས་ཅད་དུ། །དགོས་པ་ཤེས་ནས་སྤྱད་པར་བྱ་སྟེ། ལག་པ་སྐྱོང་བ་
སོགས་ཀྱང་དགོས་པ་ཤེས་ན་བྱའི། ཕན་པའི་དོན་མེད་པར་མི་བྱའོ། །དེ་ནས་བདག་གི་སྤྱོད་
ལམ་སོགས་ལ་གཙོ་བོར་འཇུག་པ་ན། བདག་གི་ལུས་ཀྱིས་དཀྱིལ་དཀྲུངས་ལ་སོགས་པ་ཞི་
དུལ་འདི་ལྟར་གནས་པར་བྱའོ། །ཞེས་སེམས་ཀྱིས་ངེས་པར་བསམས་ཏེ། ལུས་ཀྱི་སྤྱོད་ལམ་
སྔ་མའི་འཕྲོ་དེ་ཉིད་བརྟོགས་ནས་སྤྱོད་ལམ་གཞན་གཙོ་བོར་བྱ་ཞིང་། བར་སྐབས་སུ་བདག་
གི་ལུས་འདི་ཇི་ལྟ་བུར་གནས་ཞེས་ཤེས་བཞིན་གྱིས་ལེགས་བལྟས་ཏེ། ལུས་ཀྱི་སྤྱོད་ལམ་
ཉམས་ན་བཅོས་པར་བྱའོ། །དངོས་གཞི་སེམས་ཀྱི་བསླབ་པའི་ཤེས་བཞིན་བསྲུང་བ་ལ་སྤྱིར་
བཏང་བ་ནི། སེམས་ཀྱི་གླང་ཆེན་འདོད་ཡོན་གྱིས་མྱོས་པ་ནི་ཆོས་ལ་སེམས་པའི་ཀ་ཆེན་ལ།
དྲན་པའི་ཐག་པས་བཏགས་པ་མི་འཆོར་བ་དེ་ལྟར་འབད་པ་སྟེ་གུས་པ་དང་། རྒྱུན་དུ་སྦྱོར་བ་
ཀུན་གྱིས་བསྐྱེད་པའི་ཤེས་བཞིན་བསྲུང་བས་བརྟག་པར་བྱ་ལ། ཁྱད་པར་ཏིང་ངེ་འཛིན་ལ་
3 6 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། (༧
བརྩོན་པ་ཡིན་ན་ནི། ཅི་ནས་ཀྱང་སྐད་ཅིག་གཅིག་ཀྱང་མི་འཆོར་ཞིང་། མི་གཡེང་བར་བྱ་བའི་
ཕྱིར། བདག་གི་ཡིད་འདི་ལས་གང་ལས་སྤྱོད་ཅེས་དེ་ལྟར་ཡིད་ལ་ཤེས་བཞིན་གྱིས་སོ་སོར་
བརྟག་པར་བྱའོ། །དམིགས་བསལ་མི་ནུས་པ་ལ་བཏང་སྙོམས་སུ་བྱ་བ་ནི། གལ་ཏེ་དགྲ་ལ་
སོགས་པས་འཇིགས་པ་དང་། དཀོན་མཆོག་མཆོད་པའི་དགའ་སྟོན་ལ་སོགས་པའི་དོན་ཆེན་
པོ་དང་འབྲེལ་བ་དེའི་ཚེ། དམིགས་པ་ལ་རྩེ་གཅིག་པ་མི་ནུས་ན་དགེ་བར་འགྱུར་བའི་སྒོ་ནས་
ཅི་བདེར་བྱ་སྟེ། སྦྱིན་པ་ལ་གཙོ་བོར་སློབ་པའི་དུས་སུ། ཚུལ་ཁྲིམས་ལ་ཆེད་དུ་བྱེད་པ་བཏང་
སྙོམས་སུ་བྱ་བར་བློ་གྲོས་མི་ཟད་པའི་མདོ་ལས་གསུངས་པ་ལྟར་རོ། །ནུས་པའང་རེ་རེ་ནས་
བརྟན་པར་སྒྲུབ་པ་ནི། གང་ཞིག་སེམས་དེ་བྱར་བརྩམས་པ། །དེ་ལས་གཞན་དུ་མི་བསམ་སྟེ།།
དེར་བཏད་པ་ཡི་བསམ་པ་ཡིས། །དེ་ཉིད་རེ་ཞིག་སྒྲུབ་པར་བྱ། །སྔ་མ་བརྟན་ནས་ཕྱི་མ་སྒྲུབ་
པ་དེ་ལྟར་ན་ནི། སྔ་ཕྱི་ཀུན་ལེགས་པར་བྱས་པར་འགྱུར་ལ། གཞན་དུ་ན་སྔ་ཕྱི་གཉིས་ཀ་
ལེགས་པར་བྱས་པར་མི་འགྱུར་རོ། །དེ་ལྟར་ན་ཆོས་དང་འཇིག་རྟེན་གྱི་བྱ་བ་ཀུན་མཐར་ཕྱིན་
པ་གཅིག་གིས་འཇིག་རྟེན་གསལ་བའི་ཕྱིར་ཤེས་བཞིན་མ་ཡིན་པའི་ཉོན་མོངས་པ་ཐམས་ཅད་
འཕེལ་བར་མི་འགྱུར་རོ། ། །
བསླབ་པ་སྤྱིའི་ཤེས་བཞིན་བསྲུང་བ་ལ། སྤྱོད་པ་སྣ་ཚོགས་ལ་བཏགས་པའི་ཤེས་
བཞིན་བསྲུང་བ་ནི། འདུ་འཛི་གྲེ་མོའི་གཏམ་ནི་སྣ་ཚོགས་དང་། ངོ་མཚར་ལྟད་མོ་རྣམ་མང་པོ།།
ཀུན་ལ་འཇུག་པར་གྱུར་པ་ན། །དེ་ལ་ཆགས་པ་སྤང་བར་བྱ། །དོན་མེད་ས་རྐོ་རྩྭ་གཅོད་དང༌།།
ས་རིས་འབྲི་སོགས་བྱེད་གྱུར་ན། །བདེ་གཤེགས་བསླབ་པ་དྲན་བྱས་ནས། །སྐྲག་པས་དེ་ཡི་
མོད་ན་བཏང་། །གལ་ཏེ་ལུས་སྐྱོད་པར་འདོད་པར་གྱུར་ཏམ། ངག་སྨྲ་བར་འདོད་པར་གྱུར་ན་
ཡང་། དང་པོ་རང་གི་ཀུན་སློང་བརྟགས་ནས། སྔར་བཤད་པ་ལྟར་སེམས་ཟུངས་ཐུབ་པ་
བརྟན་པར་ལུས་ངག་གི་ལས་རིགས་པ་དང་ལྡན་པར་བྱའོ། །གང་ཚེ་རང་ཡིད་ཆགས་པའམ།
3 $ 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྲོ་བར་མཐོང་ན་དེ་ཡི་ཚེ། ལུས་ཀྱི་ལས་སུ་མི་བྱ། ངག་ཏུ་སྨྲ་བར་མི་བྱ་བར་སྔ་ཕྱིར་བཤད་པ་
ལྟར་ཤིང་བཞིན་དུ་གནས་པར་བྱའོ། །གཞན་ཡང་སེམས་རྒོད་ཅིང་གཡེང་བ་དང་། ངག་ག་ན་
སྟེ་ བྲེལ་ རྒོད་དང་ བཅས་ པའམ། གཞན་ གྱི་འཚང་འབྲུ་བའི་ བསམ་པའམ། གལ་ཏེ་སྐྱོར་
འབྱིན་ཏེ། གྱ་གྱས་བས་སེམས་སམ། བདག་ལ་བསྟོད་པ་ལྟར་ལེན་ཅིང་གཙོ་བོར་བྱེད་པའམ།
གཞན་ལ་སྨད་པ་ལྟར་བྱེད་པ་ཉིད་དང་། ངག་གིས་གཞན་ལ་གཤེ་བ་དང་། ལུས་ཀྱིས་འཐབ་
ཅིང་འགྱེད་པའི་ཤགས་འབྱེད་པར་མཐོང་ན། དེའི་ཚེ་ཡང་ཤིང་བཞིན་དུ་གནས་པར་བྱའོ། །
གཙོ་བོ་སེམས་ལ་བརྟགས་པའི་ཤེས་བཞིན་བསྲུང་བ་ནི། སྦྱིན་པའི་མི་མཐུན་ཕྱོགས་རྙེད་དང་
བཀུར་སྟི་གྲགས་འདོད་པའམ། གཡོག་འཁོར་དོན་དུ་གཉེར་འདོད་པའམ། བདག་སེམས་
རིམ་གྲོ་འདོད་གྱུར་ན། །དེ་ཚེ་ཤིང་བཞིན་གནས་པར་བྱ། །ཚུལ་ཁྲིམས་ཀྱི་མི་མཐུན་ཕྱོགས་
གཞན་དོན་ཡལ་བར་འདོར་བ་དང་རང་དོན་གཉེར་བར་འདོད་ པ་དག །སྨྲ་བར་འདོད་
པའི་སེམས་བྱུང་ན། དེས་ནི་ཤིང་བཞིན་གནས་པར་བྱ། །བཟོད་པའི་མི་མཐུན་ཕྱོགས་མི་
བཟོད་པ། བརྩོན་འགྲུས་ཀྱི་མི་མཐུན་ཕྱོགས་ལེ་ལོ། བསམ་གཏན་གྱི་མི་མཐུན་ཕྱོགས་ཞི་བ་
ལ་འཇིགས་པའམ་གཡེང་བ། དེ་བཞིན་དུ་ཤེས་རབ་ཀྱི་མི་མཐུན་ཕྱོགས་གཞན་ལ་བརྟེན་ནས་
མི་རྟོག་པའི་གེགས་སྤྱི་བཏོལ་མུ་ཅོར། རང་ལ་བརྟེན་ནས་མི་རྟོག་པའི་གེགས་རང་གི་ཕྱོགས་
ལ་ལུང་རིགས་མེད་ཀྱང་ཞེན་པའི་སེམས་བྱུང་ན། དེའི་ཚེ་ཤིང་བཞིན་དུ་གནས་པར་བྱའོ། །དེ་
ལྟར་ན་གཙོ་བོར་ཀུན་ནས་ཉོན་མོངས་པའི་ཡིད། ཕན་བདེའི་དོན་མེད་པ། ལུང་མ་བསྟན་ལ་
བརྩོན་པའི་ཡིད་རྒྱུད་ལ་འདུག་མི་འདུག་བརྟགས་ནས། དེའི་ཚེ། འཁོར་བའི་གཡུལ་ལས་
རྒྱལ་བར་བྱེད་པའི་དཔའ་བོས་སྦྱིན་པ་ལ་སོགས་པའི་གཉེན་པོ་བསྟེན་པའི་སྒོ་ནས་སེམས་
ཤིང་བཞིན་དུ་བརྟན་པོར་བཟུང་བར་བྱའོ། །བརྟན་པོར་བཟུང་ཚུལ་ཡང་རྒྱས་པར་ན། བསླབ་
བྱ་ལུང་རིགས་ཀྱིས་ཤིན་ཏུ་རྣམ་པར་ངེས་པ་དང་། ངེས་ནས་སློབ་པ་དང་པ་དང༌། དང་ནས་
3 7 0



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
སྒྲུབ་པ་ཡི་དམ་བརྟན་པ་དང༌། སློབ་ཡུལ་སློབ་དཔོན་སོགས་ལ་གུས་པ་དང༌། ཞེས་དམ་
བཅས་ནས། སློབ་ཚུལ་རང་དོན་གྱི་སློབ་ཚུལ་རང་ལ་བརྟེན་ནས་ངོ་ཚ་ཤེས་པ་དང་། གཞན་
ལ་བསྟེན་ནས་ཉེས་པ་ལ་འཛེམ་པ་ཁྲེལ་ཡོད་པ་དང་། སྒོ་གསུམ་ཉེ་བར་ཞི་ཞིང་དུལ་བ་དང་།
གཞན་དོན་གྱི་བསླབ་ཚུལ་ཉེས་སྤྱོད་སྡོམ་པ། གཞན་ཕན་བདེས་དགའ་བར་བྱེད་པ་ལ་བརྩོན་
པ་དང༌། དེའི་ཚེ། ཕན་ཚུན་མི་མཐུན་བྱིས་པ་ཡི། །འདོད་པ་རྣམས་ཀྱིས་མི་སྐྱོ་ཞིང༌། །ཉོན་
མོངས་སྐྱེས་པས་འདི་དག་གི །སེམས་འདི་བྱུང་སྙམ་བརྩེར་ལྡན་དང་། །གཉིས་དོན་གྱི་སློབ་
ཚུལ་ཐབས་ལ་མཁས་པས་ཁ་ན་མ་ཐོ་བ་མེད་པའི་དངོས་པོ་ལ་བརྩོན་པ་ཐམས་ཅད་བདག་
དང་སེམས་ཅན་ལ་ཕན་པའི་དབང་དུ་བྱས་པ་དང་། ཤེས་རབ་ཀྱི་བསླབ་བྱ་སློབ་ཚུལ་ཐམས་
ཅད་འཁོར་གསུམ་གྱི་རྣམ་པར་རྟོག་པ་སངས་པའི་སྣང་ལ་རང་བཞིན་མེད་པ་སྤྲུལ་པའམ་སྒྱུ་
མ་བཞིན་དུ། ང་དང་ང་ཡིར་འཛིན་པ་མེད་པར་ཡིད་འདི་རྟག་ཏུ་བཟུང་ཞིང་མི་གཡེང་བར་
བྱའོ། །དེ་ཡང་ལས་དང་པོ་པ་ཡན་ལག་གཡོ་ཡང༌། རྩ་བ་མ་གཡོ་བ་ཤིང་བཞིན་དུ་གནས་
པར་བྱས་ནས། དེ་ལ་རེ་ཞིག་ལོན་ནས་གོམས་པ་ན། དལ་འབྱོར་རྙེད་དཀའ་ལ་སོགས་པ་
ཡང་ཡང་བསམ་ཞིང་གོམས་པའི་སྟོབས་ཀྱིས་སེམས་སྐད་ཅིག་ཀྱང་ཉོན་མོངས་པའི་གཡེང་
བ་མེད་པ་རི་རབ་ལྟར་བཟུང་བར་བྱས་པས། ཆོས་ཟབ་མོ་ལ་བཟོད་པ་ཐོབ་པར་འགྱུར་རོ། །
རྣམ་འགྱུར་ལུས་ལ་བརྟགས་པའི་ཤེས་བཞིན་བསྲུང་བ་ལ་ནི། ལུས་སྙིང་པོ་མེད་པས་བདག་
ཏུ་བཟུང་བར་མི་རིགས་པ་ནི། ཤི་བའི་ཚེ་བྱ་རྒོད་ཤ་ལ་ཆགས་པ་ཡིས། ཕན་ཚུན་ཀུན་ཏུ་
བཤལ་ཁྲིད་ཀྱང༌། །ཡིད་ཁྱོད་མི་དགར་མི་བྱེད་ན། །ད་ལྟ་ཅིའི་ཕྱིར་ལུས་བསྲུང་བའི་ཁ་ཏ་
བྱེད། ཤི་བའི་ཚེ་སེམས་མེད་པས་མི་དགའ་བ་མེད་དོ་སྙམ་ན། ད་ལྟ་ཡང་ལུས་འདི་བདག་
གིར་བཟུང་ནས་ནི། །ཡིད་ཁྱོད་ཅིའི་ཕྱིར་བསྲུང་བར་བྱེད། ཁྱོད་དང་འདི་ཉིད་སོ་སོ་ན། །དེ་ཀོ་
ཁྱོད་ལ་ཅི་ཞིག་བྱ། །སོ་སོ་ཡིན་ཀྱང་བསྲུངས་ན་རྨོངས་པ་ཡིད་ཁྱོད་ཅིའི་ཕྱིར་ཤིང་གཟུགས་
3 7 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཙང་མ་འཛིན་མི་བྱེད། མི་གཙང་ཚོགས་ཀྱི་འཕྲུལ་འཁོར་འདི། རུལ་བ་བསྲུངས་པས་ཅི་
ཞིག་རུང་། །མཐའ་དག་མི་གཙང་བར་གང་ལས་ཤེས་ན། ཐོག་མར་པགས་པའི་རིམ་པ་འདི།
རང་གི་བློས་ལུས་འདི་བྱིན་ལས་ཐ་དད་དུ་ཕྱེ་ཞིང་། དེ་ནས་ཤ་དང་། ཁྲག་དང༌། རྣག་ལ་
སོགས་པ། རུས་པའི་དྲ་བ་ལས་ཤེས་རབ་མཚོན་དང་འདྲ་བས་གུད་དུ་ཕྱེ་ལ། མཐར་རུས་པ་
རྣམས་ཀྱང་དབྱེ་བྱས་ནས། རྐང་གི་བར་དུ་ལྟ་བྱ་ཞིང་། དེ་ལྟར་མི་གཙང་བ་སོ་སོ་ནས་ཚོགས་
པ་ཙམ་དུ་ཟད་པས། ལུས་འདི་ལ་དགའ་བའི་སྙིང་པོ་ཅི་ཞིག་ཡོད། མི་ལྤགས་དང་། མི་ཤ་ལ་
སོགས་པ་ཙམ་ལ་བདག་ཏུ་འཛིན་ན། དུར་ཁྲོད་དུ་བོར་བའི་མི་ལྤགས་ལ་སོགས་པར་བདག་
ཏུ་འཛིན་ནམ། ཞེས་བདག་ཉིད་ཀྱིས་བརྟག་པར་གྱིས། དེ་ལྟར་འབད་པས་བཙལ་ཡང་དེར།
ཁྱོད་ཀྱིས་སྙིང་པོ་མ་མཐོང་ན། ད་དུང་ཅིའི་ཕྱིར་ཆགས་ཚུལ་གྱིས། ཁྱོད་ནི་ལུས་འདི་བསྲུང་
བར་བྱེད། ཡང་ན་ཐ་སྙད་ཀྱི་ཤེས་རབ་ཀྱིས་བདག་འཛིན་སྤང་བ་ནི། རྨོངས་པའི་ཡིད་ཁྱོད་
ཅེས་པ་ནི། ཅི་ཞིག་བསྲུང་ཞེས་པའི་བར་རོ། །དོན་དམ་པའི་ཤེས་རབ་ཀྱིས་བདག་འཛིན་སྤང་
བ་ནི། ཐོག་མར་ཞེས་སོགས་ཀྱི་དོན། པགས་པ་ལ་སོགས་པ་སོ་སོ་ནི་ལུས་མ་ཡིན་ཏེ། ལུས་
པོ་རེ་རེ་ལས་མེད་པ་དང་། སོ་སོ་ལས་ལོགས་ན་ཡང་ལུས་ཀྱི་སྙིང་པོ་བདེན་པ་མེད་པས་ལུས་
མ་བརྟག་ན་ཉམས་དགའ་བ་འདི་ལ་ཤེས་རབ་ཀྱིས་བཙལ་ནས་སྙིང་པོ་ཅི་ཞིག་ཡོད་ནས་
བསྲུང་བར་བྱེད་ཅེས་སོ། །ཉེར་མཁོར་མེད་ནས་བདག་ཏུ་བཟུང་བ་མི་རིགས་པ་ནི། ཁྱོད་ཀྱི་
རང་གི་ལུས་འདི་མི་གཙང་བཟར་མི་རུང༌། ཁྲག་ཀྱང་བཏུང་དུ་མི་རུང་ལ། རྒྱུ་ལྟོའང་བཞིབ་ཏུ་
མི་རུང་ན། ལུས་ཀྱིས་ཁྱོད་ལ་ཅི་ཞིག་བྱ། ཉེས་ན་ཝ་དང་བྱ་རྒོད་ཀྱི། །ཟས་ཀྱི་དོན་དུ་འདི་
བསྲུང་རིགས། དེས་ན་འདི་བས་མི་རོ་འདི་ཉིད་ཀྱི་ཤ་ཁྲག་ལ་སོགས་པ་བཟར་བཏུང་བས་
ཆགས་པར་རིགས་སོ། །བཀོལ་བྱ་ཙམ་ཡིན་པས་ཞེན་མེད་དུ་བསྲུང་བ་ནི། འོ་ན་མདོ་ལས་
ལུས་བསྲུང་བར་འདོད་པ་དང་འགལ་ལོ་ཞེ་ན། ཁོ་བོ་ཅག་གི་ལུས་འདི་ནི། དགེ་བ་ལ་བཀོལ་
1
E
་
，
37 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བར་བྱ་བ་ཉིད་དུ་ཟད། འདི་ལྟར། ཁྱོད་ཀྱིས་ཞེན་པས་བསྲུངས་ཀྱང་ནི། །འཆི་བདག་བརྩེ་བ་
མེད་པ་ཡིས། །ཕྲོགས་ཏེ་བྱ་དང་ཁྱིར་སྦྱིན་ན། །དེ་ཚེ་ཁྱོད་ཀྱིས་ཅི་བྱར་ཡོད། །བྲན་གཡོག་
འཁོར་དུ་མི་བཏུབ་ལའང་། །གོས་ལ་སོགས་པ་མི་སྦྱིན་ན། ལུས་འདི་ལ་ཞེན་ཆགས་ཀྱིས་
ཟས་ལ་སོགས་པ་མྱོས་ཀྱང་། ལུས་བོར་ནས་རང་ཉིད་གཅིག་པུ་ག་ཤེད་གཞན་དུ་འགྲོ་དགོས་
པས། དེ་ལྟར་ན་ཅི་སྟེ་ཤ་ཐང་ཤིང་འབད་པས་གསོ་བར་བྱེད། གཏན་མ་གསོས་ན་ཡང་འཆི་
བས་འདི་ལ་དགེ་བ་སྒྲུབ་པའི་ལས་ཀྱི་གླ་རྔན་ཙམ་བྱིན་ནས། ད་ཕན་ཆད་ནི་རང་གཞན་ལ་
ཕན་པའི་དོན་ཁོ་ན་བྱེད་དུ་བཅུག་ལ། ཕན་པ་མེད་པ་འདི་ལ་ནི། ཐམས་ཅད་སྦྱིན་པར་མི་
བྱའོ། །དེས་ན་འཁོར་བའི་རྒྱ་མཚོ་ལས་ཕ་རོལ་ཏུ་འགྲོ་བ་དང༌། གཞན་དོན་དུ་བཀོལ་དུ་འོང་
བའི་རྟེན་ཙམ་དུ་ལུས་ལ་གྲུ་ལྟ་བུའི་བློའམ། བསམ་པ་སྐྱེད་ནས་གཙོ་བོར་སེམས་ཅན་ཐམས་
ཅད་ཀྱི་དོན་སྒྲུབ་པའི་ཕྱིར། ཡིད་བཞིན་གྱི་ལུས་སངས་རྒྱས་ཀྱི་སྐུར་བསྒྱུར་བར་གྱིས་ཤིག །
ཅེས་པའོ། །
དྲན་ཤེས་བཞིན་གྱིས་བསྲུང་བྱའི་བསླབ་པ་ལ། ཐུན་མོང་ཐུན་མོང་མ་ཡིན་པའི་
བསླབ་པ་གཉིས་ལས། ཐུན་མོང་གི་བསླབ་པ་ལ། འགྲོགས་བདེ་བའི་ལུས་ངག་གི་བསླབ་པ་
ནི༑ དེ་ལྟར་དྲན་ཤེས་བཞིན་གྱིས་སྒོ་གསུམ་རང་དབང་ཡོད་པས་གྱིས་ཏེ། རྟག་ཏུ་འཛུམ་པའི་
བཞིན་དུ་གྱིས། ཁྲོ་གཉེར་ངོ་ཟུམ་ཡོངས་ཐོངས་ཏེ། འགྲོ་བའི་བཤེས་དང་གསོང་པོར་སྨྲ་བར་
གྱིས། ཞེས་པའོ། །ཞི་དེས་ཀྱི་ངག་གིས་བསླབ་པ་ནི། བསམ་གཏན་ལ་སོགས་པ་གཡེང་བར་
གྱུར་པ་སྤང་བའི་ཕྱིར། ཁྲི་ལ་སོགས་པ་བབ་ཅོལ་དུ། །སྒྲ་དང་བཅས་པར་མི་དོར་རོ། །སྒོ་ཡང་
དྲག་ཏུ་མི་དབྱེ་ཞིང་། །རྟག་ཏུ་བཅོམ་སྐྱུང་རླུང་ཤུགས་ཆུང་བ་ལ་དགའ་བར་བྱའོ། །དེ་ལྟར་
ཡང་། ཆུ་སྐྱར་བྱི་ལ་ཆོམ་རྐུན་དང༌། །སྒྲ་མེད་འཇབ་ཀྱིན་འགྲོ་བ་ཡིས། མངོན་པར་འདོད་
པའི་དོན་བསྒྲུབ་ལྟར། །ཐུབ་པས་དེ་བཞིན་རྟག་ཏུ་སྤྱད། །དེར་མ་ཟད། གཞན་ལ་ཞེན་བསྐུལ་
37 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདེབས་མཁས་ཤིང་། །མ་བཅོལ་ཕན་པར་བྱེད་པའི་ངག །གུས་པས་སྤྱི་བོར་བླང་བགྱིས་ཏེ།།
རྟག་ཏུ་ཀུན་གྱི་སློབ་མར་གྱུར། །ལེགས་པར་སྨྲ་བ་ཐམས་ཅད་ལ། །དགེ་བར་གསུངས་ཞེས་
བརྗོད་པར་བྱ། །བསོད་ནམས་བྱེད་པ་མཐོང་གྱུར་ན། །སྤྲོ་བ་བསྐྱེད་པའི་ཕྱིར་དངོས་སུ་བསྟོད་
པས་ལེགས་པར་དགའ་བ་བསྐྱེད་པར་བྱ་ཞིང་། དེ་ལྟ་མ་ཡིན་པའི་སྐབས་སུ་དངོས་སུ་བརྗོད་
ན༑ ཁ་བསག་ཏུ་དོགས་པས་ལྐོག་ཏུ་གཞན་གྱི་ཡོན་ཏན་འབའ་ཞིག་བརྗོད་པར་བྱ་ཞིང་། དེའི་
དམིགས་བསལ་གཞན་གྱིས་རང་གི་ཡོན་ཏན་དངོས་སུ་བརྗོད་ན། བདག་ལ་དེ་ལྟ་བུ་ག་ལ་
ཡོད་དེ། ཁྱོད་ནི་ཡོན་ཏན་འདི་ལྟ་བུ་ཅན་ནོ། །ཞེས་རྗེས་སུ་བརྗོད་པར་བྱ་བའམ། ཡང་ན་
གཞན་གྱིས་གཞན་གྱི་ཡོན་ཏན་བརྗོད་པར་བྱེད་ན། བདག་གིས་ཀྱང་དེ་དང་རྗེས་སུ་མཐུན་
པར་དེའི་ཡོན་ཏན་བརྗོད་པར་བྱ་ཞིང་། རང་གི་ཡོན་ཏན་དོན་ལ་གནས་པ་བརྗོད་ན། གཞན་
དེ་ཡོན་ཏན་ཤེས་པ་ཅན་དུ་རིག་པར་བྱ་ཞིང་། དོན་ལ་མེད་པ་བརྗོད་ན། རང་གི་ཡོན་ཏན་
ཤེས་དགོས་པར་རིག་ནས་བསླབ་པར་བྱའོ། །གཞན་གྱིས་གཞན་གྱི་ཡོན་ཏན་བརྗོད་ན།
ཕྲག་དོག་མེད་པར་རང་གིས་ཀྱང་ཡོན་ཏན་རྗེས་སུ་བརྗོད་དགོས་པའི་རྒྱུ་མཚན་ནི། བྱང་
སེམས་ཀྱི་ལས་བརྩམས་པ་ཐམས་ཅད། གཞན་དགའ་བའི་ཕྱིར་ཡིན་ཏེ། དེ་ནི་རིན་གྱིས་ཉོས་
ནའང་དཀོན། །དེ་ལས་ གཞན་ བྱས་ ཡོན་ཏན་ གྱིས། །དགའ་བའི་བདེ་བ་སྤྱད་པར་བྱ།།
བདག་ལ་འདིར་གོད་ཡོང་མེད་ལ། །ཕ་རོལ་དུ་ཡང་བདེ་བ་ཆེ། །དེ་ལ་ཕྲག་དོག་སོགས་བྱས་
པའི་ཉེས་པས་མི་དགའ་སྡུག་བསྔལ་ཞིང་། ཕ་རོལ་ཏུ་ཡང་སྡུལ་བསྔལ་ཆེ། དེར་མ་ཟད་
གཞན་ལ་ངག་སྨྲ་ན་ཡིད་ཕེབས་འབྲེལ་བ་དང༌། །དོན་གསལ་ཡིད་དུ་འོང་བ་དང་། །ཆགས་
དང་ཞེ་སྡང་སྤངས་པ་དང༌། །འཇམ་ཞིང་རན་པར་སྨྲ་བར་བྱ། །ཞེས་སོ། །ཞི་དུལ་གྱི་དབང་
པོའི་བསླབ་པ་ནི། མིག་གིས་སེམས་ཅན་བལྟ་ན་ཡང༌། །འདི་དག་ཉིད་ལ་བསྟེན་པ་དག།
སངས་རྒྱས་ཉིད་དུ་འགྱུར་རོ་ཞེས། །དྲང་ཞིང་བྱམས་པའི་ཚུལ་གྱིས་བལྟ། །ཡང་གིས་སེམས་
3 7 4



Iག
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
ཅན་གྱི་གཏམ་ཐོས་པ་ན་ཡང་དྲང་ཞིང་བྱམས་པའི་ཚུལ་གྱིས་ཉན་པ་ལ་སོགས་པར་བྱའོ།།
གཙོ་བོར་དགེ་བ་རྒྱ་ཆེན་སྒྲུབ་པའི་སེམས་ཀྱི་བསླབ་པ་ནི། བསམ་པའི་ཁྱད་པར་རྟག་ཏུ་དགེ་
བ་བྱེད་འདོད་ཀྱི་མངོན་ཞེན་དྲག་པོས་ཀུན་ནས་སླང་བའམ། གཉེན་པོ་མ་ཆགས་པ་ལ་སོགས་
པས་ཀུན་ནས་སླང་བའམ། ཞིང་གི་ཁྱད་པར་ཡོན་ཏན་གྱི་ཞིང་དཀོན་མཆོག་དང༌། ཕན་
འདོགས་པའི་ཞིང་གཉེན་བཤེས་དང༌། སྙིང་རྗེའི་ཞིང་སྡུག་བསྔལ་བ་ལ་ཕན་འདོགས་པར་
བྱས་ན་དགེ་ཆེན་དུ་འགྱུར་ཞིང་། དངོས་གཞིའི་ཁྱད་པར་ཐབས་ལ་མཁས་ཤིང་སྤྲོ་དགའ་དང་
ལྡན་པས་དགེ་བའི་ལས་རྣམས་རྟག་ཏུ་བདག་གིས་བྱས་པས་མཆོད་པ་ལ་སོགས་པའི་དགེ་
བའི་ལས་རྣམས་གཞན་གྱིས་བྱེད་དམ། ཞེས་རང་མི་བྱེད་པར་གཞན་སུ་ལ་ཡང་ལྟོས་པར་བྱ་
བ་མ་ཡིན་ནོ། །
ཐུན་མོང་མ་ཡིན་པའི་བསླབ་པ་ལ་ལམ་རིམ་དང་གཙོ་བོར་བསླབ་ཚུལ་མདོར་
བསྟན་པ་ནི། བྱང་ཆུབ་སེམས་དཔའ་ལམ་ལ་སློབ་ཚུལ་ཡང་། དང་པོར་སྦྱིན་པ་མཐར་ཕྱིན་
པར་བྱ་ཞིང་། དེ་ནས་དེས་ཆོག་པར་མི་འཛིན་པར་ཚུལ་ཁྲིམས་ལ་སོགས་པ་གོང་ནས་གོང་དུ་
ཁྱད་པར་དུ་བཞུགས་པར་མཐར་ཕྱིན་པར་བྱ་སྟེ། དོན་ཆུང་ངུ་སྦྱིན་པ་ལྟ་བུའི་དོན་དུ་དོན་ཆེན་
པོ་ཚུལ་ཁྲིམས་ལྟ་བུ་བཏང་བར་མི་བྱའོ། །དེས་ན་རང་གི་དོན་དུ་ཡང་གཞན་གྱི་དོན་བཏང་
བར་མི་བྱ་སྟེ། བསམ་པས་ཀྱང་གཙོ་ཆེར་གཞན་གྱི་དོན་བསམ་ཞིང༌། སྦྱོར་བས་གཞན་དོན་
ལ་རྟག་ཏུ་བརྩོན་པར་བྱའོ། །དེའི་ཕྱིར་ཐུགས་རྗེ་མངའ་བ་སེམས་ཅན་ཐམས་ཅད་ལ་ཁྱབ་པ་
རིང་དུ་གཟིགས་པས་ཉན་ཐོས་རང་དོན་གཙོ་བོར་བྱེད་པ་ལ་བཀག་པ་རྣམས་ཀྱང་བྱང་ཆུབ་
སེམས་དཔའ་གཞན་དོན་གཙོ་བོར་བྱེད་པ་ལ་སྔར་བཤད་པ་ལྟར་གནང་ངོ་། ཁྱད་པར་སྦྱིན་པ་
ལ་བསླབ་ཚུལ་ལ། ཕྱིའི་སྦྱིན་པ་ནི། ཐ་ན་ཟས་ཀྱང་ཆ་བཞིར་བགོས་ནས་ངན་འགྲོ་ལོག་པར་
ལྟུང་བ་དུད་འགྲོ་སོགས་དང༌། མིར་གྱུར་ཀྱང་ཕོངས་པ་དང༌། མ་གྱུར་ཀྱང་བརྟུལ་ཞུགས་ལ་
གསལ་
3 75



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་པ། དགེ་སློང་གྲོགས་དང་། དེས་མཚོན་པའི་དཀོན་མཆོག་རྣམས་ལ་བགོ་བར་བྱ་ཞིང་།
དེ་ནས་དགེ་བ་མི་ནུས་པ་དང༌། རྒྱས་པར་གྱུར་པའི་སྐྱོན་སྤངས་ནས། རན་པ་ཙམ་དུ་ཟ་བར་
བྱ་སྟེ། མདོར་ན་ཉན་ཐོས་ཀྱི་བསྟན་པ་བསྲུང་བར་འདོད་པ་རྣམས་ཀྱིས་ཀྱང་ཆོས་གོས་སྣམ་
སྦྱར། བླ་གོས། མཐང་གོས་གསུམ་མ་གཏོགས་པ་ཐམས་ཅད་སློང་བ་པོ་ལ་བརྟགས་ནས་
བསམ་སྦྱོར་རྣམ་པར་དག་པས་སྦྱིན་པར་བྱའོ། །ནང་གི་སྦྱིན་པ་ནི། དམ་པའི་ཆོས་ནི་སྤྱོད་པའི་
ལུས། །ཕྲན་ཚེགས་ཆེད་དུ་གནོད་མི་བྱ། །དེ་ལྟར་བྱས་ན་སེམས་ཅན་གྱི། །བསམ་པ་མྱུར་དུ་
རྫོགས་པར་འགྱུར། །སྙིང་རྗེའི་བསམ་པ་མ་དག་པར། །ལུས་འདི་སྦྱིན་པར་མི་བྱ་སྟེ། །ཅི་
ནས་འདི་དང་གཞན་དུ་ཡང་། །དོན་ཆེན་འགྲུབ་པའི་རྒྱུར་བཏང་ངོ༌། །ཞེས་སོ། །ཆོས་ཀྱི་སྦྱིན་
པ་ནི། མ་གུས་པ་ལ་ཆོས་མི་བཤད། །མི་ན་བཞིན་དུ་མགོ་གཡོགས་དང་། །གདུགས་དང་
འཁར་བ་མཚོན་ཐོགས་དང་། །མགོ་བོ་བཀྲིས་པ་དག་ལའང་མིན། །དམན་ལ་ཟབ་དང་རྒྱ་ཆེ་
དང༌། ། སྐྱེས་པ་མེད་པར་བུད་མེད་ལ། །ཆོས་བཤད་པར་བྱ་བ་མ་ཡིན་ནོ། །ཐེག་དམན་དང་
ཐེག་མཆོག་གི་ཆོས་གཉིས་ཀ་ལ་གུས་པ་མཚུངས་པར་སྤྱད་དེ། ཐེག་དམན་ལ་མི་གུས་པ་མི་
བྱ༑ ཞེས་པའམ། གཉིས་ཀ་མཐར་ཐུག་ལ་གཞོལ་བར་མཚུངས་པར་གུས་པར་བྱའོ། ཁ་ཅིག་
དག་བཟང་ངན་གྱི་ཁྱད་པར་མེད་པར་མཚུངས་པར་གུས་པར་བྱའོ། །ཞེས་ཟེར་བ་ནི་མི་རིགས་
ཏེ༑ བཟང་ངན་མེད་ན་དམན་མཆོག་ཀྱང་མི་རིགས་པ་དང་། རྒྱ་ཆེན་གྱི་སྣོད་དམན་པའི་ཆོས་
ལ་མི་སྦྱར་བར་འཆད་པ་ཡང་ཉམས་པར་འགྱུར་བའི་ཕྱིར་རོ། །འོ་ན་མདོ་ལས། ཆོས་ལ་ལ་
བཟང་ངོ༌། །ལ་ལ་ངན་པའོ། །ཞེས་ཁྱད་འབྱེད་ན་ཆོས་ཡོངས་སུ་གསུངས་པ་ཇི་ལྟར་ཡིན་ཞེ་
ན༑ དོན་དམ་པར་བཟང་ངན་དུ་འདུ་ཤེས་པའམ། ཐེག་དམན་ཐེག་ཆེན་དུ་ཁ་དྲང་བའི་ཕྱིར་
གསུངས་པ་ཡིན་ནོ། །མདོ་ལས་ཐམས་ཅད་སྟོང་པར་གསུངས་པས་དགེ་བ་བླང་མི་དགོས་
ཞེས་འབྲིད་ པའམ། སྔགས་ལས་ཉོན་མོངས་པ་ལམ་དུ་བཤད་པས། ཉོན་མོངས་སྤང་མི་
，
3 7 6



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། （ལ
དགོས་ཞེས་རང་གིས་གཞན་འབྲིད་པར་མི་བྱ། གཞན་གྱིས་རང་འབྲིད་པ་བྱུང་ན། བླང་དོར་
གྱི་སྤྱོད་པ་ཡོངས་སུ་དོར་བར་མི་བྱའོ། །ཚུལ་ཁྲིམས་ལ་སོགས་ལ་སློབ་ཚུལ་ལ་ལས་ཀྱི་སློབ་
ཚུལ་ནི། སོ་ཤིང་དང་ནི་མཆིལ་མ་དག །དོར་བ་ན་ནི་དགབ་པར་བྱ། །གཅིན་ལ་སོགས་པ་
ལོངས་སྤྱོད་པའི། ཆུ་དང་ཐང་ལ་འདོར་བ་སྨོད། ཁ་བཀང་བ་དང་སྒྲ་བཅས་དང་། ཁ་གདངས་
ཏེ་བཟའ་མི་བྱ། །རྐང་པ་བརྐྱང་སྟེ་མི་འདུག་ཅིང་། །ལག་པའང་མཉམ་དུ་མི་མཉེའོ། །གཞོན་
པ་མལ་སྟན་གནས་དག་ཏུ། །རབ་བྱུང་ལ་སྦྱར་ན། གཞན་བུད་མེད་དང་གཅིག་པར་མི་བྱ།
ཞེས་པའམ། ཁྱིམ་པ་དང་སྦྱར་ན། རང་གི་ཆུང་མ་མ་ཡིན་པའི་བུད་མེད་གཞན་དང་གཅིག་
པར་མི་བྱ་ཞེས་སོ། །གཞན་ཡང་། འཇིག་རྟེན་མ་དད་གྱུར་པ་ཀུན། །མཐོང་དང་དྲིས་ཏེ་སྤང་
བར་བྱ། །སོར་མོས་བརྡ་ནི་མི་བྱ་སྟེ། །གུས་དང་བཅས་ཏེ་གཡས་པ་ཡི། །ལག་པ་དག་ནི་ཀུན་
གྱིས་ཀྱང༌། །ལམ་ཡང་དེ་ལྟར་བསྟན་པར་བྱ། །ལག་པ་ཤས་ཆེར་སྐྱོད་མིན་ཏེ། །ཅུང་ཟད་
སྐྱོད་ལའང་སྒྲ་གྲགས་པ། །སེ་གོལ་ལ་སོགས་རྣམས་བྱ་སྟེ། །གཞན་དུ་མ་སྡམས་པར་འགྱུར་
རོ༑ ༑མགོན་པོ་མྱ་ངན་འདས་གཟིམས་ལྟར། །འདོད་པའི་ཕྱོགས་སུ་ཉལ་བར་བྱ། །ཤེས་
བཞིན་མྱུར་དུ་ལྡང་སེམས་ལ། །ཉལ་ཁར་ཐོག་མ་ཉིད་དུ་སྦྱར་བར་བྱའོ། །ངག་གི་བསླབ་པ་
ལ་ སློབ་ཚུལ་ནི་བཤད་ཟིན་པ་ལྟར་ རོ། །སེམས་ ཀྱི་བསླབ་པ་ལ་སློབ་ཚུལ་ནི། བྱང་ཆུབ་
སེམས་པའི་སྤྱོད་པ་དག །ཚད་མེད་པར་ནི་གསུངས་པ་ལས། །སེམས་སྦྱང་བ་ཡི་སྤྱོད་པ་ནི།།
ངེས་པར་སེམས་སྦྱངས་ནས་དགའ་བར་གྱུར་པ་དེ་སྲིད་ཀྱི་བར་གཙོ་བོར་སྤྱོད་པར་བྱའོ། །དེ་
ནས་ཉམས་པ་ཕྱིར་བཅོས་ཏེ་བསྐྱང་བ་ལ། ཉམས་པ་ཕྱིར་བཅོས་པ་ནི། ཉིན་དང་མཚན་མོ་
ལན་གསུམ་གསུམ་དུ་ཕུང་པོ་གསུམ་པ། ཕྱག་འཚལ་བ་དང༌། སྡིག་པ་བཤགས་པ། བསྔོ་
བའི་ཕུང་པོ་གསུམ་པ། བྱང་ཆུབ་ལྟུང་བ་བཤགས་པ་ལྟ་བུ་བསམ་པ་དག་པས་འདོན་པར་བྱ་
ཞིང་། དགེ་བའི་བཤེས་གཉེན་མེད་ཀྱང༌། རྒྱལ་བ་དང༌། བྱང་ཆུབ་སེམས་དཔའ་དང་ཆེན་པོ་
3 7 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་ལ་བསྟེན་ནས་རྩ་ལྟུང་མ་གཏོགས་པའི་ལྟུང་བའི་ལྷག་མ་ཐམས་ཅད་དེས་ཞི་བར་བྱ་ལ།
རྩ་ལྟུང་ནི་བསྟན་མི་འབྱུང་བར་བྱའོ། །ཞེས་རྟོགས་པར་བྱ་བའི་ཕྱིར་དངོས་སུ་ཕྱིར་བཅོས་ནས་
བླང་བའི་ཐབས་མ་གསུངས་མོད། གལ་ཏེ་བྱུང་ན་ཕྱིར་བཅོས་ཏེ་བླང་བ་ནི་སྤྱི་དོན་དུ་བཤད་
ཟིན་ཏོ། །
བཅོས་ནས་ བསྐྱང་བ་ལ། ཆོས་ལ་སྨན་ལྟར་སྤྱད་པ་ནི། གནས་སྐབས། རང་
ངམ་གཞན་གྱི་དབང་ཡང་རུང་། །གནས་སྐབས་གང་དུ་ཅི་སྤྱོད་ཀྱང་། །བསླབ་པར་གསུངས་
པ་གང་ཡིན་པའི་གནས་སྐབས་དེ་ལ་འབད་དེ་བསླབ། མཐར་ཐུག །རྒྱལ་སྲས་རྣམས་ཀྱིས་མི་
བསླབ་པ། །དེ་ནི་གང་ཡང་ཡོད་མ་ཡིན། །དེ་ལྟར་གནས་པའི་མཁས་པ་ལ། །བསོད་ནམས་
མི་འགྱུར་གང་ཡང་མེད། །གནས་སྐབས་དང་མཐར་ཐུག་གཉིས་ཀ་ཡང་། དངོས་སམ་ཡང་ན་
བརྒྱུད་ཀྱང་རུང༌། །སེམས་ཅན་དོན་ལས་གཞན་མི་སྤྱད། །སེམས་ཅན་ཁོ་ནའི་དོན་གྱི་ཕྱིར།།
ཐམས་ཅད་བྱང་ཆུབ་ཕྱིར་བསྔོའོ། །བཤེས་གཉེན་སྨན་པ་ལྟར་བསྟེན་པ་ནི། རྟག་པར་དགེ་
བའི་བཤེས་གཉེན་ནི། །ཐེག་ཆེན་དོན་ལ་མཁས་པ་དང༌། །བྱང་ཆུབ་སེམས་དཔའ་བརྟུལ་
ཞུགས་མཆོག །སྲོག་ གི་ ཕྱིར་ ཡང་ མི་ བཏང་ངོ༌། །དེ་ ཡང་སྡོང་པོ་བཀོད་པའི་ མདོ་ལས།
འཕགས་པ་འཇམ་དཔལ་གྱི་རྣམ་པར་ཐར་པ་ལས། བླ་མ་བསྟེན་པའི་ཚུལ་འདི་ལྟར། རིགས་
ཀྱི་བུ་ཁྱོད་ཀྱིས་རང་ལ་ནད་པའི་འདུ་ཤེས་སྐྱེད་པར་བྱའོ། །དགེ་བའི་བཤེས་གཉེན་ལ་ནི་སྨན་
པའི་འདུ་ཤེས་དང་། རྗེས་སུ་བསྟན་པ་ལ་ནི་སྨན་གྱི་འདུ་ཤེས་དང་། ནན་ཏན་ཉམས་སུ་བླང་
བ་ལ་ནི་ནད་འཚོ་བའི་འདུ་ཤེས་སྐྱེད་པར་བྱའོ། །རིགས་ཀྱི་བུ་ཁྱོད་ཀྱིས་རང་ལ་ནི་འཇིགས་
པའི་འདུ་ཤེས་སྐྱེད་པར་བྱའོ། །དགེ་བའི་བཤེས་གཉེན་ལ་ནི་དཔའ་བོའི་འདུ་ཤེས་དང༌།
རྗེས་སུ་བསྟན་པ་ལ་ནི་མཚོན་ཆའི་འདུ་ཤེས་དང༌། ནན་ཏན་ལ་ནི་དགྲ་སེལ་བའི་འདུ་ཤེས་
སྐྱེད་པར་བྱའོ། །ཞེས་གསུངས་པ་ལྟར་བསླབ་པར་བྱའོ། །ལུང་ལ་སྨན་དཔྱད་ལྟར་བསླབ་པ་
，
。
3 7 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ནི༑ འདི་དང་སངས་རྒྱས་བཀའ་སྩལ་གཞན། །མདོ་སྡེ་བཀླག་ནས་ཤེས་པར་བྱ། །མདོ་སྡེ་
རྣམས་ལས་བསླབ་པ་སྣང་། །དེ་བས་མདོ་སྡེ་བཀླག་པར་བྱ། །ནམ་མཁའི་སྙིང་པོའི་མདོ་སྡེ་
ནི༑ ༑ཐོག་མ་ཉིད་དུ་བལྟ་བར་བྱ། །གང་ཕྱིར་རྟག་ཏུ་སྤྱད་པ་ནི། །དེ་ལས་རྒྱ་ཆེར་རབ་སྟོན་
པས། །བསླབ་པ་ཀུན་ལས་བཏུས་པ་ཡང་། །ངེས་པར་ཡང་དང་ཡང་དུ་ལྟ། །ཡང་ན་རེ་ཞིག་
མདོར་བསྡུས་པ། །མདོ་རྣམས་ཀུན་ལས་བཏུས་པ་བལྟ། །འཕགས་པ་ཀླུ་སྒྲུབ་ཀྱིས་མཛད་
པའི། །མདོ་བཏུས་གཉིས་ལའང་འབད་པས་ལྟ་བར་བྱ། །གང་ལས་གང་ནི་མ་བཀག་པ། །དེ་
ཉིད་སྤྱད་པར་བྱ་བ་སྟེ། །འཇིག་རྟེན་སེམས་ནི་བསྲུང་བའི་ཕྱིར། །བསླབ་པ་མཐོང་ནས་ཡང་
དག་སྤྱད། །ཅེས་ སོ། །དོན་བསྡུ་བ་ལ་ཤེས་བཞིན་མཚན་ཉིད་ཀྱིས་བསྡུ་བ་ནི། ལུས་དང་
སེམས་ཀྱི་གནས་སྐབས་ལ། །ཡང་དང་ཡང་དུ་བརྟག་བྱ་བ། །དེ་ཉིད་ཁོ་ན་མདོར་ན་ནི།།
ཤེས་བཞིན་བསྲུང་བའི་མཚན་ཉིད་དོ། །བསླབ་པ་ལག་ལེན་གྱིས་བསྡུ་བ་ནི། ལུས་ཏེ་ལག་
ལེན་ལ་བསླབ་པའང་འདི་དག་སྤྱད་པར་བྱའི། ཚིག་ཙམ་བརྗོད་པས་ཅི་ཞིག་འགྲུབ། །སྨན་
དཔྱད་བཀླགས་པ་ཙམ་གྱིས་ནི། །ནད་པ་དག་ལ་ཕན་འགྱུར་རམ། །ཞེས་སོ། །ཤེས་བཞིན་
བསྲུང་བའི་ལེའུ་སྟེ་ལེའུ་ལྔ་པའི་རྣམ་པར་བཤད་པ་རྫོགས་སོ།། །། །
༈ སྦྱོར་བ་གཙོ་བོར་གྱུར་པ་སྤྱོད་པ་ལག་ལེན་ལ་བཞིའི། དང་པོ་བཟོད་པ་ལ་
བསླབ་པ་ནི། ཁྲོ་བཟོད་ཀྱི་སྐྱོན་ཡོན་གྱིས་བཟོད་པ་སྒོམ་པར་གདམས་པ་ནི། དེ་ལྟར་འཇུག་
པའི་ སེམས་ ཀྱི་ རང་བཞིན་ཚུལ་ ཁྲིམས་ མཐར་ ཕྱིན་ ནས། མཐར་ ཕྱིན་ པར་ བྱ་བའི་ཕྱིར་
བཟོད་པ་ལ་བསླབ་པར་བྱ་སྟེ། བསྐལ་པ་སྟོང་དུ་བསགས་པ་ཡི། །སྦྱིན་དང་བདེ་གཤེགས་
མཆོད་ལ་སོགས། །ལེགས་སྤྱད་གང་ཡིན་དེ་དག་ཀྱང༌། །བྱང་ཆུབ་ཏུ་མ་བསྔོས་ན། ཁོང་ཁྲོ་
གཅིག་གིས་འཇོམས་པར་བྱེད། །ཞེ་སྡང་ལྟ་བུའི་སྡིག་པ་མེད། །བཟོད་པ་ལྟ་བུའི་དཀའ་ཐུབ་
མེད། །དེ་བས་བཟོད་ལ་ནན་ཏན་དུ། །སྣ་ཚོགས་ཚུལ་དུ་བསྒོམ་པར་བྱའོ། ཁྲོ་བས་སྡིག་པ་ཆེ་
37 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་མ་ཟད། ཚེ་འདིར་ཡང་བདེ་བ་མི་ཐོབ་སྟེ། ཞེ་སྡང་ཟུག་རྔུའི་སེམས་འཆང་ན། །ཡིད་ནི་ཞི་
བའི་ཉམས་མི་མྱོང་། །དགའ་དང་བདེ་བའང་མི་ཐོབ་ལ། །གཉིད་མི་འོང་ཞིང་བརྟན་མེད་
འགྱུར། །གང་དག་ནོར་དང་བཀུས་སྟི་ཡིས། །དྲིན་ཆེན་དེ་ལ་བརྟེན་གྱུར་པ། །དེ་དག་ཀྱང་ནི་
སྡང་ལྡན་པའི། །རྗེ་དཔོན་དེ་ལ་གསོད་པར་རྒོལ། །དེ་ཡིས་མཛའ་བཤེས་སྐྱོ་བར་འགྱུར།།
སྦྱིན་པས་བསྡུས་ཀྱང་བསྟེན་མི་བྱེད། །མདོར་ན་ཁྲོ་བས་བདེར་གནས་པ། དེ་ནི་འགའ་ཡང་
ཡོད་མ་ཡིན། །དེར་མ་ཟད་དམྱལ་བར་ཡང་ལྟུང་བས། ཁྲོ་བའི་དགྲ་ཡིས་དེ་ལ་སོགས་པ་འདི་
ཕྱི་ཐམས་ཅད་དུ་སྡུག་བསྔལ་དག་ནི་བྱེད་པར་འགྱུར་རོ། །གང་ཞིག་སྒྲིམས་ཏེ་ཁྲོ་འཇོམས་པ།།
དེ་ནི་འདི་དང་གཞན་དུ་བདེ། །དེ་ཕྱིར་བཟོད་པ་སྒོམས་པར་བྱའོ། །དེ་ནས་བཟོད་པ་སྒོམ་
ཚུལ་ལ། ཁྲོ་བའི་རྒྱུ་གཞོམ་པས་མདོར་བསྟན་པ་ནི། གཞན་གྱིས་བདག་ལ་མི་འདོད་པ་བྱས་
པ་དང་། འདོད་པའི་གེགས་བྱས་པས་ཡིད་མི་བདེ་བ་ཉམས་སུ་མྱོང་བ་དེ་ལྟ་བས་ན་བདག་གི་
དགྲ་བོ་ཞེ་སྡང་དེའི་ཟས་ཡིད་མི་བདེ་བ་ནི་རྣམ་པར་བཞོམ་པར་བྱ་སྟེ། འདི་ལྟར་བདག་ལ་
གནོད་པ་ལས། དགྲ་འདི་ལ་ནི་ལས་གཞན་མེད། །ཅི་ལ་བབ་ཀྱང་བདག་གིས་ནི། །དགའ་
བའི་ཡིད་ནི་བཀྲུག་མི་བྱ། །མི་དགའ་བྱས་ཀྱང་འདོད་མི་འགྲུབ། །དགེ་བ་དག་ཀྱང་ཉམས་
པར་འགྱུར། །གལ་ཏེ་བཅོས་སུ་ཡོད་ན་ནི། །དེ་ལ་མི་དགར་ཅི་ཞིག་ཡོད། །གལ་ཏེ་བཅོས་སུ་
མེད་ན་ནི། །དེ་ལ་མི་དགའ་བྱས་ཅི་ཕན། ཞེས་སོ། །
ཁྲོ་ཡུལ་ལ་མི་སྐྱོ་བ་ལ་སོགས་པའི་སྒོ་ནས་བཟོད་པ་སྒོམ་པ་རྒྱས་པར་བཤད་པ་
ལ༑ ཁྲོ་བའི་ཡུལ་བསྟན་པ་ནི། བདག་གམ་བདག་གི་གཉེན་བཤེས་རྣམས་ལ་སྡུག་བསྔལ་
སྐྱེད་པ་དང༌། བརྙས་པ་དང༌། ཚིག་རྩུབ་སྨྲ་བ་དང་། མི་སྙན་པའི་གཏམ་ངན་སྨྲ་བ་ནི། འཇིག་
རྟེན་ན་མི་འདོད་པ་ཡིན་ལ། དགྲ་ལ་སྡུག་བསྔལ་ལ་སོགས་པ་ནི། དེ་ལས་བཟློག་པ་སྟེ་འདོད་
པ་ཡིན་ཞིང༌། དེའི་གགས་བྱས་པ་དགྲ་ལ་བདེ་བ་བསྐྱེད་པ་ལ་སོགས་པ་ཁྲོ་བ་བསྐྱེད་དོ། །
ས
3 8 0



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
དེས་མཚོན་ནས་བདག་ལ་བདེ་བ་བསྐྱེད་པ་ལ་སོགས་པ་འདོད་པ་ཡིན་ཞིང་། དགྲ་ལ་བདེ་བ་
བསྐྱེད་པ་ལ་སོགས་པ་མི་འདོད་པ་ཡིན་ནོ། །དེ་ལ་བཟོད་པ་སྒོམ་པ་ལ་གཉིས་ཏེ། མི་འདོད་
བྱེད་པ་ལ་བཟོད་པ་སྒོམ་པ་དང་། འདོད་པའི་གེགས་བྱེད་པ་ལ་བཟོད་པ་བསྒོམ་པའོ། །དང་
པོ་ལ་གཉིས་ཏེ། བདག་ལ་ཉེས་པ་བྱེད་པ་ལ་བཟོད་པ་སྒོམ་པ་དང་། གཞན་ལ་ཉེས་པ་བྱེད་པ་
ལ་བཟོད་པ་སྒོམ་པའོ། །དང་པོ་ལ་ཡང་གཉིས་ཏེ། བདག་ལ་སྡུག་བསྔལ་སོགས་བྱེད་པ་ལ་
བཟོད་པ་སྒོམ་པ་དང་། བདག་ལ་བརྙས་པ་ལ་སོགས་བྱེད་པ་ལ་བཟོད་པ་སྒོམ་པའོ། །དང་པོ་
ལ་ཡང་གསུམ་ལས། སྡུག་བསྔལ་ལ་མི་སྐྱོ་བའི་བཟོད་པ་སྒོམ་པ་ལ། སྤྱིར་སྡུག་བསྔལ་ངེས་
འབྱུང་གི་རྒྱུ་ཡིན་པས་བཟོད་པར་རིགས་པ་ནི། བདེ་བའི་རྒྱུ་ནི་རེས་འགའ་འབྱུང་། །སྡུག་
བསྔལ་རྒྱུ་ནི་ཤིན་ཏུ་མང་། །སྡུག་བསྔལ་མེད་པར་ངེས་འབྱུང་མེད། །ངེས་འབྱུང་ཐར་པའི་རྒྱུ་
ཡིན་པས། དེ་བས་སེམས་ཁྱོད་མི་འཁྲུག་པར་བརྟན་པར་གནོས་ཤིག །ཆོས་ཀྱི་སྡུག་བསྔལ་
ཐར་པའི་རྒྱུ་ཡིན་པས་བཟོད་པར་རིགས་པ་ནི། དབང་ཕྱུག་དཀའ་ཐུབ་ལས་བཟློག་པའི་ལྷ་མོ་
དབུ་མ་ལ་དད་པ་དང་། ཀརྨ་པ་ནག་པོ་ལ་སྤྱོད་པ་དག་རང་སྦྱིན་སྲེག་གི་མེར་བསྲེགས་པ་དང་།
རྩེ་གསུམ་གྱིས་བཅད་པ་ལ་སོགས་པའི་ཚོར་བ་མྱོང་བར་བྱེད་པ་ནི། ཕན་པའི་དོན་མེད་བཞིན་
དུ་བཟོད་པར་ཟད་ལ། ཆོས་བྱེད་པའི་སྡུག་བསྔལ་ལ་བདག་ཀོ་ཅིའི་ཕྱིར་བསྡུར་ཏེ། རང་
གཞན་ཐར་པའི་དོན་ཡིན་པའི་ཕྱིར་རོ། །སྡུག་བསྔལ་ལ་བཟོད་པ་གོམས་སུ་ནུས་པས་བཟོད་
པར་རིགས་པ་ནི། བཟོད་པ་དོན་ཆེ་ཡང་བདག་གིས་མི་ནུས་སོ་སྙམ་ན། གོམས་ན་སླ་བར་མི་
འགྱུར་གྱི་བྱ་ལས་ཀྱི་དངོས་པོ་གང་ན་ཡང་ཡོད་པ་མ་ཡིན་པས། དང་པོར་ཆོས་ཕྱིར་དུ་སྡུག་
བསྔལ་གྱི་གནོད་པ་ཆུང་ངུ་ནས་གོམས་པར་བྱ་ཞིང་། དེ་ནས་ཆེན་པོའང་བཟོད་པར་བྱེད་དོ།།
ཆོས་ལ་སྡུག་བསྔལ་གྱིས་མི་ལྡོག་པར་དཔའ་རྟགས་ཡིན་པས་བཟོད་པར་ རིགས་པ་ནི།
སྦྲུལ་དང་ཤ་སྦྲང་དག་དང་ནི། །བཀྲེས་སྐོམ་ལ་སོགས་ཚོར་བ་དང་། །གཡན་པ་ལ་སོགས་
3
8 1



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅས་པ་ཡི། །དོན་མེད་སྡུག་བསྔལ་ཅིས་མ་མཐོང་། །ཚ་གྲང་ཆར་དང་རླུང་སོགས་དང༌།།
ནད་དང་འཆིང་དང་རྡེག་སོགས་ལ། །བདག་གིས་གཟེ་རེ་མི་བྱ་སྟེ། །དེ་ལྟར་བྱས་ན་གནོད་པ་
འཕེལ། །ལ་ ལ་ བདག་ གི་ ཁྲག་ མཐོང་ ན། །དཔའ་ བརྟན་ ལྷག་ པར་ སྐྱེ་ འགྱུར་མོད། །ལ་
ལ་གཞན་གྱི་ཁྲག་མཐོང་ཡང་། །བོག་ཅིང་བརྒྱལ་བར་འགྱུར་བའང་ཡོད། །དེ་དག་ཀྱང་རིམ་
པ་ལྟར། དེ་ནི་སེམས་ཀྱི་ངང་བརྟན་དང༌། །སྡར་མའི་ཚུལ་ལས་གྱུར་པ་ཡིན། །དེ་བས་གནོད་
པ་ཁྱད་བསད་ན། །སྡུག་བསྔལ་རྣམས་ཀྱིས་མི་ཚུགས་བྱོས། །མཁས་པ་སྡུག་བསྔལ་བྱུང་ཡང་
ནི༑ ༑སེམས་ཀྱི་རབ་དང་རྙོག་མི་བྱ། །ཉོན་མོངས་རྣམས་དང་གཡུལ་འགྱེད་ལ། །གཡུལ་
འགྱེད་ཚེ་ན་གནོད་པ་མང་བ་ཆོས་ཉིད་ཡིན་པས། ཆོས་ཀྱི་དོན་དུ་སྡུག་བསྔལ་ཐམས་ཅད་ཁྱད་
བསད་ནས། ཞེ་སྡང་ལ་སོགས་དགྲ་འཇོམས་པ། །དེ་དག་རྒྱལ་བྱེད་དཔའ་བོ་སྟེ། །ལྷག་མ་རོ་
ལ་གསོད་པའོ། །ཆོས་ཀྱི་སྡུག་བསྔལ་ཕན་ཡོན་ཆེ་བའི་བཟོད་པར་རིགས་པ་ནི། གཞན་ཡང་
སྡུག་བསྔལ་ཡོན་ཏན་ནི། །སྐྱོ་བས་དྲེགས་པ་སེལ་བར་བྱེད། །འཁོར་བ་པ་ལ་སྙིང་རྗེ་སྐྱེ།།
སྡིག་ལ་འཛེམ་ཞིང་དགེ་ལ་དགའ། །དེ་བས་ན་ཆོས་བྱེད་པའི་སྡུག་བསྔལ་ལ་བཟོད་པར་བྱའོ།།
དེ་ནས་ཆོས་ལ་ངེས་པར་སེམས་པའི་བཟོད་པ་ལ། གནོད་བྱེད་ལ་རང་དབང་མེད་པར་བསམ་
པ་ནི། ཅི་ནས་སྡུག་བསྔལ་བྱེད་པ་ལ་ཁྲོ་ན། མཁྲིས་པ་ལ་སོགས་སྡུག་བསྔལ་གྱི་འབྱུང་གནས་
ཆེ་ལ་མི་ཁྲོ་བར། སེམས་མེད་རྣམས་ལ་ཅི་སྟེ་ཁྲོ། དེ་དག་ཀུན་ཀྱང་རྐྱེན་གྱིས་བསྐུལ། དཔེར་
ན་མི་འདོད་བཞིན་དུ་ཡང་། །ནད་འདི་འབྱུང་བར་འགྱུར་བ་ལྟར། །དེ་བཞིན་མི་འདོད་བཞིན་
དུ་ཡང་། །ནན་གྱིས་ཉོན་མོངས་འབྱུང་བར་འགྱུར། ཁྲོ་བར་བྱ་ཞེས་མ་བསམས་ཀྱང་། །སྐྱེ་བོ་
རྣམས་ནི་གྱི་ན་ཁྲོ། །སྐྱེད་པར་བྱ་ཞེས་མ་བསམས་ཀྱང་། ཁྲོ་བ་དེ་བཞིན་སྐྱེ་བར་འགྱུར།།
ཉེས་པ་ཇི་སྙེད་ཐམས་ཅད་དང་། །སྡིག་པ་རྣམ་པ་སྣ་ཚོགས་པ། །དེ་ཀུན་རྐྱེན་གྱི་སྟོབས་ལས་
བྱུང་། །རང་དབང་ཡོད་པ་མ་ཡིན་ནོ། །ཉེས་པའི་སྐྱོན་རྣམས་ཚོགས་པ་དེ་དག་ཀྱང་འབྲས་བུ་
38 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། དོལ་
འདི་བསྐྱེད་ པར་ བྱའོ། །ཞེས་ སེམས་ པ་ མེད་ལ། དེས་སྐྱེ་ས་པའི་འབྲས་བུ་དེ་རྣམས་ཀྱང་
བདག་རྐྱེན་དེ་རྣམས་ཀྱིས་བསྐྱེད་དོ། །ཞེས་སེམས་པ་ཡོད་པ་མིན་ནོ། །གཙོ་བོ་བདག་ལ་རང་
དབང་མེད་པ་དགག་པ་ནི། གྲངས་ཅན་པ་རྣམས་རང་བཞིན་གྱི་བདག་གཙོ་བོ་ཞེས་བྱ་བ་
འབྲས་བུ་རྣམས་རང་དབང་དུ་བྱེད་དོ་ཞེས་ཟེར་ལ། འགའ་ཞིག་ནི། བདག་རྟག་པས་འབྲས་
བུ་རང་དབང་དུ་བྱེད་དོ། །ཞེས་ཟེར་རོ། །དེ་ལ་གཙོ་བོ་དང་། བདག་དེ་ཉིད་ཆོས་ཅན། བདག་
གིས་གཞན་ལ་གནོད་པ་འདི་འབྱུང་བར་བྱ། ཞེས་ཆེད་དུ་བསམས་ཤིང་འབྱུང་བ་མེད་པར་
ཐལ། ཁྱོད་མ་སྐྱེས་པར་ནི་གནོད་བྱེད་དུ་འབྱུང་བ་མེད་ལ། ཁྱོད་རྟག་པ་ཡིན་པར་སྐྱེ་བར་
འདོད་པ་ཡང་གང་སྟེ། སྐྱེ་བར་མི་རིགས་པའི་ཕྱིར་དང་། བདག་ཤེས་རིག་ནི་དེ་ལྟར་ཆེད་དུ་
སེམས་ པ་ ལ་ ཡུལ་ རིག་ བྱེད་ཀྱི་སྒྲ་ ལ་ རྟག་ ཏུ་ གཡེངས་ པར་ གྱུར་ པས། དེའི་ འཛིན་
སྟངས་འགགས་པར་འགྱུར་བ་ཡང་མ་ཡིན་པའི་ཕྱིར་རོ། །གལ་ཏེ་བདག་གིས་མ་བསམས་
ཀྱང༌། རང་དབང་དུ་འབྲས་བུ་བྱེད་དོ་ཞེ་ན། བདག་ཆོས་ཅན། འབྲས་བུ་བྱེད་པ་མེད་པར་ཐ་
ལ༑ རྟག་པ་ ཡིན་པའི་ཕྱིར། ནམ་མཁའ་བཞིན་ནོ། །གལ་ཏེ་རྟག་ཀྱང་རྐྱེན་དང་ཕྲད་ནས་
འབྲས་བུ་བྱེད་ཅེ་ན། བདག་ཆོས་ཅན། རྐྱེན་གྱིས་ཅི་བྱར་ཡོད་དེ། མེད་པར་ཐལ། འགྱུར་བ་
མེད་པའི་ཕྱིར། ཁྱབ་པ་ཡོད་དེ། རྐྱེན་གྱིས་བྱེད་པ་དང་ཕྲད་པའི་ཚེ་ཡང་སྔོན་བཞིན་རྟག་པ་
ཡིན་པས་རྐྱེན་གྱི་བྱེད་པས་ཁྱོད་ལ་ཁྱད་པར་ཅི་ཞིག་བྱ་སྟེ་བྱེད་མི་ནུས་པའི་ཕྱིར་རོ། །དེས་ན།
རྟོག་པ་དང་རྐྱེན་ལ་འདིའི་བྱེད་པ་འདི་ཡིན་ཞེས་འབྲེལ་བ་མེད་དོ། །དེས་ན་རང་དབང་མེད་པ་
ལ་བཟོད་པར་རིགས་པ་ནི། དེ་ལྟར་རང་དབང་མེད་པས་དངོས་པོ་ཐམས་ཅད་གཞན་གྱི་
དབང་ཡིན་ནོ། །གཞན་དབང་ཡིན་པ་ན། མ་བརྟགས་ན་ཉམས་དགའ་བ་ཡིན་ཏེ། བརྟགས་
པས་གཞན་ཡིན་ན་དུས་མཉམ་དུ་འགྱུར་ལ། དུས་མཉམ་ལ་རྒྱུ་འབྲས་ཀྱི་བྱ་བྱེད་མི་འབྱུང་
བས་ཐ་སྙད་ཙམ་དུ་གཞན་ལས་ཉོན་མོངས་དབང་གིས་སེམས་ཅན་ཐམས་ཅད་ལ་རང་དབང་
་
383



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་པར་དེ་ལྟར་ཤེས་ན། སྣང་ལ་རང་བཞིན་མེད་པའི་དངོས་པོ་ཀུན་ལ་བློ་ལྡན་རྣམས་ཁྲོ་
བར་མི་འགྱུར་གྱི་བཟོད་པར་བྱེད་དོ། །འོ་ན་བཟོད་པ་གང་གིས་གང་ཞིག་བཟློག་པར་བྱ་སྟེ།
ཁྲོ་བ་ཡང་སྤྲུལ་པ་ལྟ་བུ་ཡིན་པས། ཟློག་པར་མི་རིགས་སོ་ཞེ་ན། སྐྱོན་མེད་དེ། ཁྲོ་བ་སྤྲུལ་པ་
ལྟ་བུ་ཡིན་ཀྱང་། དེ་བཟོད་པས་བཟློག་པ་ལ་བསྟེན་ནས་དམྱལ་བ་ལ་སོགས་པའི་སྡུག་བསྔལ་
རྣམས་རྒྱུན་ཆད་པར་འགྱུར་བ་མི་རིགས་པ་མེད་དོ། །དེ་བས་དགྲའམ་མཛའ་ཡང་རུང་། །མི་
རིགས་བྱེད་པ་མཐོང་གྱུར་ན། །དེ་འདྲའི་རྐྱེན་ལས་གྱུར་ཏོ་ཞེས། །དེ་ལྟར་སེམས་ཏེ་བདེ་བར་
མནོ། །གལ་ཏེ་སེམས་ཅན་རྣམས་རང་དགའི་བྱ་བས་འགྲུབ་ན་འགའ་ཡང་སྡུག་བསྔལ་མི་
བཟོད་པས། ལུས་ཅན་དག་ནི་ཐམས་ཅད་ལ། །སུ་ལའང་སྡུག་བསྔལ་འབྱུང་བར་མི་འགྱུར་
རོ༑ ༑རང་དབང་མེད་པ་ལ་ཁྲོ་བར་མི་རིགས་པ་ནི། བདག་མེད་པས་ནི་བདག་ལའང་བདག།
ཚེར་མ་ལ་སོགས་གནོད་པ་བྱེད། །བུད་མེད་ལ་སོགས་ཐོབ་བྱའི་ཕྱིར། །རྔམ་ཞིང་ཟན་གཅོད་
ལ་སོགས་བྱེད། ཁ་ཅིག་འགྱེག་ཅིང་གཡང་སར་འཆོང་། །དུག་དང་མི་འཕྲོད་ཟ་བ་དང༌།།
བསོད་ནམས་མ་ ཡིན་ སྤྱོད་ པ་ཡིས། །རང་ལ་གནོད་པ་བྱེད་པ་ཡོད། །གང་ཚེ་ཉོན་མོངས་
དབང་གྱུར་པས། །བདག་ལས་གཅེས་པ་མེད་པ་སྙིང་དུ་སྡུག་པ་ཉིད་ཀྱང་བདག་གིས་གསོད་
པར་བྱེད་ན། དེ་ཚེ་དེ་དག་གཞན་ལུས་ལ། །གནོད་མི་བྱེད་པར་ཇི་ལྟར་འགྱུར། །ཉོན་མོངས་
སྐྱེས་པས་དེ་ལྟ་བུར། །བདག་གསོད་ལ་སོགས་ཞུགས་པ་ལའང་། །སྙིང་རྗེ་བརྒྱ་ལ་མ་སྐྱེས་ན།
ཁྲོ་བར་འགྱུར་བ་ཅི་ཐ་ཚིག །ཆོས་ཉིད་ལ་ཁྲོ་བར་མི་རིགས་པ་ནི། གཞན་ལའང་འཚེ་བ་ནི་
བྱིས་པ་རྣམས་ཀྱི་རང་བཞིན་ནམ། ཆོས་ཉིད་ཡིན་ལ། དེ་ལ་ཁྲོ་བར་མི་རིགས་ཏེ། རང་གི་
ལག་པ་མེའི་ནང་དུ་བཅུག་ནས་བསྲེག་པའི་རང་བཞིན་གྱི་མེ་དེ་ལ་ཁྲོ་བ་དང་འདྲ་བའི་ཕྱིར་རོ།།
འོ་ན་མི་མཚུངས་ཏེ། སྐྱོན་གློ་བུར་བ་ཡིན་ལ། སེམས་ཅན་རྣམས་ནི་རང་བཞིན་གྱིས་འོད་
གསལ་བ་ཡིན་པས། དེས་ཞིང་མ་བཅོས་པ་ཡིན་ནོ་ཞེ་ན། འོ་ན་སེམས་ཅན་ལ་ཁྲོ་བ་ཆེས་མི་
38 4



-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
རིགས་ཏེ། ནམ་མཁའ་ལ་དུད་པ་འཐུལ་བའི་དུད་པས་མིག་ལ་གནོད་པ་ལ་ནམ་མཁའ་ལ་ཁྲོ་
བ་བཞིན་ནོ། །ཡང་ན་ཞེ་སྡང་ལ་ཁྲོ་བར་རིགས་པ་ནི། དབྱུག་པ་ལ་སོགས་དངོས་བཀོལ་ཏེ།
གལ་ཏེ་འཕེན་པ་ལ་ཁྲོ་ན། །དེ་ཡང་ཞེ་སྡང་གིས་ཆད་པས། དེས་ན་ཞེ་སྡང་ལ་ཁྲོ་བ་རིགས།
བདག་གིས་སྔོན་ཆད་སེམས་ཅན་ལ། །འདི་འདྲ་བ་ཡི་གནོད་པ་བྱས། །དེ་བས་སེམས་ཅན་
འཚེ་བྱེད་པ། །བདག་ལ་གནོད་པ་འདི་འབྱུང་རིགས། །རང་ལུས་ལ་ཁྲོ་བར་རིགས་པ་ནི། དེ་
ཡི་མཚོན་དང་བདག་གི་ལུས། །གཉིས་ཀ་སྡུག་བསྔལ་རྒྱུ་ཡིན་ན། །དེས་མཚོན་བདག་གིས་
ལུས་ཕྱུང་ན། །གང་ཞིག་ལ་ནི་ཁྲོ་བར་བྱ། །བདག་འཛིན་ལ་ཁྲོ་བར་ རིགས་པ་ནི། མི་ཡི་
གཟུགས་ནི་ཤུ་འདྲ་བ། །རེག་ཏུ་མི་བཟོད་སྡུག་བསྔལ་ཅན། །སྲེད་ལྗོངས་བདག་གིས་བཟུང་
གྱུར་ན། །དེ་ལ་གནོད་པ་སུ་ལ་ཁྲོ་སྟེ། བདག་ཏུ་བཟུང་བས་མི་བཟོད་པ་ཡིན་པའི་ཕྱིར་རོ།།
ལས་ཉོན་ལ་ཁྲོ་བར་རིགས་པ་ནི། བྱིས་པ་སྡུག་བསྔལ་མི་འདོད་ཅིང་། །སྡུག་བསྔལ་རྒྱུ་ལ་
བརྐམ་པས་ན། །རང་གི་ལས་ཉོན་གྱི་ཉེས་པས་གནོད་པར་འགྱུར་བ་ལ། གཞན་ལ་ཁྲོ་བར་ཅི་
ཞིག་ཡོད། དཔེར་ན་དམྱལ་བའི་སྲུང་མ་དང་། །རལ་གྲི་ལོ་མའི་ནགས་ཚལ་ལྟར། །རང་གི་
ལས་ཀྱིས་དེར་སྐྱེད་ན། །གང་ཞིག་ལ་ནི་ཁྲོ་བར་བྱ། །བདག་གི་ལས་ཀྱིས་བསྐུལ་བྱས་ནས།།
བདག་ལ་གནོད་བྱེད་རྣམས་འབྱུང་སྟེ། །དེ་ཡིས་སེམས་ཅན་དམྱལ་འདོང་ན། །བདག་གིས་དེ་
དག་མ་བརླག་ གམ། །ཞེས་ སོ། །ཕྱིན་ཅི་ལོག་ཏུ་ཁྲོ་བར་མི་ རིགས་པ་ནི། འདི་དག་ ལ་
ནི་བརྟེན་ནས་བདག །བཟོད་པས་བདག་སྡིག་མང་དུ་འབྱང་། །བདག་ལ་བརྟེན་ནས་དེ་དག་
གི །ཡུན་རིང་སྡུག་ བསྔལ་དམྱལ་བར་འདོང༌། །བདག་ནི་དེ་ལ་གནོད་བྱེད་ལ། །དེ་དག་
བདག་ལ་ཕན་འདོགས་ན། །ཕྱིན་ཅི་ལོག་ཏུ་ཅིའི་ཕྱིར། །མ་རུངས་སེམས་ཁྱོད་ཁྲོ་བར་བྱེད།།
དེ་ལྟར་བདག་རྒྱུད་ལ་ཆོས་ལ་ངེས་པར་སེམས་པའི་ཡོན་ཏན་ཡོད་ན་ཆོས་ལ་བཟོད་པ་ཐོབ་
པར་འགྱུར་བས་ངན་འགྲོར་མི་འགྲོ་ན་དམྱལ་བར་མི་འགྲོ་བ་ལྟ་ཅི་སྨོས། འདིར་ཁ་ཅིག།
3 8 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བག་མེད་པས་ནི་བདག་ལའང་བདག །ཅེས་པ་ནས། གནོད་པས་མི་འབྱེད་པའི་བཟོད་པ་
བསྟན་ནོ་ཞེས་ཟེར་རོ། །དེ་ནི་མ་ཡིན་ཏེ། དེ་དག་ནི་རང་དབང་མེད་པས་གནོད་པ་བྱེད་པའི་
རྒྱུ་མཚན་སྒྲུབ་པའི་སྐབས་ཡིན་པ་དང༌། གཞན་དུ་རང་དབང་མེད་པར་གནོད་པ་སྟོན་པའི་
སྐབས་སྔ་མ་རྣམས་ཀྱང་དེ་ལྟ་བུ་ཡིན་པར་རྒྱུ་མཚན་མཚུངས་པའི་ཕྱིར་དང་། འདིར་ཆོས་ལ་
ངེས་པར་བསམས་པའི་ཡོན་ཏན་ཡོད་ན། ཞེས་ཆོས་ལ་ངེས་པར་སེམས་པའི་དོན་སྡུད་པ་ཡིན་
པའི་ཕྱིར་རོ། །གནོད་པས་མི་འབྱེད་པའི་བཟོད་པ་སྒོམ་པ་ནི། གལ་ཏེ་ཁྲོ་བའི་དབང་དུ་མ་
བཏང་བར་བདག་གིས་བཟོད་པ་བསྒོམས་པས་བདག་ངན་འགྲོར་ལྟུང་བ་སྲུང་ན། གནོད་བྱེད་
ཀྱི་སེམས་ཅན་དེ་དག་ལ་བསོད་ནམས་ཅི་ཡང་མི་འབྱུང་གི །རང་ཉིད་བསོད་ནམས་འབྱུང་བ་
ཡིན་པ་ལ་དེར་མ་ཤེས་པར་གནོད་ལན་དུ་གནོད་པ་བྱས་ན་རང་མ་བསྲུངས་པར་མ་ཟད།
སེམས་ཅན་དེ་དག་ཀྱང་མ་བསྲུངས་པར་འགྱུར་ལ། སེམས་ཅན་བསླས་པས་བྱང་ཆུབ་སེམས་
དཔའི་གཞན་དོན་གྱི་སྤྱོད་པ་ཉམས་པར་མ་ཟད། ཁྲོས་ཀྱང་སླར་མི་ཁྲོ་བ་ལ་སོགས་པའི་
བདག་དོན་གྱི་སྤྱོད་པའང་ཉམས་པར་འགྱུར་བས། རང་གཞན་ཐམས་ཅད་ཕུང་བར་བྱེད་པར་
འགྱུར་ལ། བཟོད་པ་འདྲ་བའི་དཀའ་ཐུབ་མེད་པ། གཞན་ལས་ཕུལ་དུ་བྱུང་བའི་དཀའ་ཐུབ་
ཞིག་པར་འགྱུར་བས་གནོད་པས་ཁྲོ་བའི་སྐབས་ཅུང་ཟད་ཀྱང་མི་འབྱེད་པའི་བཟོད་པ་བསྒོམ་
པར་བྱའོ། །སྡུག་བསྔལ་སོགས་ལ་བཟོད་པ་སྒོམ་པ་བཤད་ཟིན་ཏོ། །
བརྙས་སོགས་ལ་བཟོད་པ་བསྒོམ་པ་ལ། བནས་སོགས་ཀྱིས་ལུས་སེམས་ལ་
མི་གནོད་པས་ཁྲོ་བ་དགག་པ་ནི། ཡིད་ནི་ལུས་ཅན་མ་ཡིན་པས། །གཟུགས་ཅན་སུས་ཀྱང་
གཞོམ་མི་ནུས་ཤིང་། ལུས་ལ་བདག་འཛིན་གྱིས་མངོན་པར་ཞེན་པས་ན། ལུས་ནི་མཚོན་ལ་
སོགས་པའི་སྡུག་བསྔལ་དག་གིས་གནོད་པ་ཡིན་པ་ལ་བརྙས་དང་ཚིག་རྩུབ་སྨྲ་བ་དང་། མི་
སྙན་པ་ཡི་ཚིག་དེ་ཡིས། །ལུས་ལ་གནོད་པར་མི་འགྱུར་ན། །སེམས་ཁྱོད་ཅིའི་ཕྱིར་རབ་ཏུ་ཁྲོ་
3
8 6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། དོལ
སྟེ༑ ཁྲོ་བར་མི་རིགས་སོ། །གཞན་མི་དགའ་བ་བྱེད་པས་ཁྲོ་བ་དགག་པ་ལ། གཞན་མི་དགའ་
བས་བདག་ལ་མི་ཟ་བས་ཁྲོ་བ་དགག་པ་ནི། དགྲས་བརྙས་པ་ལ་སོགས་པའི་རྒྱུས་སེམས་
ཅན་གཞན་དག་བདག་ལ་མི་དགའ་བ་བྱེད་པས་ཁྲོ་ བར་རིགས་སོ་ཞེ་ན། མི་དགའ་བའི་
སེམས་དེས་ཚེ་འདིའམ་ཚེ་གཞན་ལ་བདག་ཅག་ཟ་བ་ལ་སོགས་པའི་གནོད་པ་མི་བྱེད་ན།
ཅིའི་ཕྱིར་བདག་བརྙས་སོགས་དེ་མི་འདོད། རྙེད་པའི་བར་ཆད་བྱེད་པས་ཁྲོ་བ་དགག་པ་ནི།
གཞན་མི་དགའ་བ་བྱ་བས་ན། གཞན་དེས་བདག་ལ་རྙེད་པ་འབུལ་བའི་བར་ཆད་བྱེད་པའི་
ཕྱིར། བརྙས་སོགས་འདི་དག་མི་འདོད་དོ་ཞེ་ན། བདག་གི་རྙེད་པ་འདིར་འདོར་གྱི། །སྡིག་པ་
དག་ནི་བརྟན་པར་གནས། བདག་ཉིད་དེང་ནས་ཤི་ཡང་སླའི་ལོག་འཚོས་ཡུན་རིང་གསོན་མི་
རུང༌། བདག་ལྟ་ཡུན་རིང་གནས་གྱུར་ཀྱང་། མཐར་འཆི་བའི་སྡུག་བསྔལ་དེ་ཉིད་ངེས་པར་
འབྱུང་བ་ཡིན་ལ། རྨི་ལམ་ལོ་བརྒྱར་བདེ་མྱོང་ནས། །སད་པར་གྱུར་པ་གང་ཡིན་དང༌།།
གཞན་ཞིག་ཡུད་ཙམ་བདེ་མྱོང་ནས། །སད་པར་གྱུར་པ་གང་ཡིན་པ། །སད་པ་དེ་དག་གཉིས་
ཀ་ལ། །བདེ་བ་དེ་ནི་ཕྱིར་འོང་མེད། །ཚེ་རིང་ཚེ་ཐུང་གཉིས་ཀ་ཡང་། །འཆི་བའི་དུས་ན་དེ་
འདྲར་ ཟད། །རྙེད་ པ་ མང་ པོ་ ཐོབ་ གྱུར་ ཏེ། །ཡུན་ རིང་དུས་ སུ་ བདེ་ སྤྱད་ ཀྱང་ ། །ཆོམ་
པོས་འཕྲོག་པ་ཇི་བཞིན་དུ། །སྒྲེན་མོ་ལག་པ་སྟོང་པར་འགྲོ། །དེས་པ་རྙེད་པ་མང་བ་ཙམ་
གྱིས་འབྲེལ་དགོས་པའི་རྒྱུ་མཚན་སྡུག་བསྔལ་མང་བ་ཡིན་ནོ། །གལ་ཏེ་རྙེད་པ་ཐོབ་པས་ལུས་
གསོན་པར་གྱུར་ན་སྡིག་པ་ཟད་པར་བྱ་ཞིང་། བསོད་ནམས་བསགས་པར་བྱའོ་ཞེ་ན། འོ་ན་
རྙེད་པའི་དོན་དུ་ཁྲོ་བ་བྱས་ན་བསོད་ནམས་ཟད་ཅིང་སྡིག་པ་འཕེལ་བར་མི་འགྱུར་རམ།
བསོད་ནམས་ཀྱི་དོན་དུ་བདག་གསོན་པའི་དགོས་ཆེད་བསོད་ནམས་དེ་ཉིད་ཁྲོ་བས་ཉམས་
པར་གྱུར་ན། སྡིག་པ་འབའ་ཞིག་བྱེད་པ་ཡི། །གསོན་པ་དེ་ཀོ་ཅི་ཞིག་བྱ། །སེམས་ཅན་ཉམས་
པར་བྱེད་པས་ཁྲོ་བ་དགག་པ་ནི། གལ་ཏེ་སེམས་ཅན་གཞན་མ་དགའ་ན་མ་དད་པས་ཆོས་ཀྱི་
38 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྣོད་ལས་ཉམས་པར་བྱེད་པས་དགྲས་མི་སྙན་པར་སྨྲ་བ་ལ་ཁྲོ་ཞེ་ན། རང་གིས་གཞན་ལ་མི་
སྙན་པ་བརྗོད་པ་ལ་ཡང་དེ་བཞིན་དུ་ཅི་སྟེ་མི་ཁྲོ་སྟེ། དེས་ཀྱང་སེམས་ཅན་ཉམས་པར་བྱེད་
པའི་ཕྱིར། གལ་ཏེ་འཇིག་རྟེན་པ་སེམས་ཅན་གཞན་ལ་མ་དད་པ་དེས། སེམས་ཅན་གཞན་ལ་
དམིགས་ཤིང་རག་ལས་ཏེ་འབྱུང་བས་གཞན་ལ་དད་པ་མེད་པ་ལ། ཁྱོད་བཟོད་པ་ཡིན་ན་དེ་
བཞིན་དུ་རང་ལ་མི་སྙན་པ་སྨྲ་བ་ལ་ཡང་ཞེས་མི་བཟོད་དེ། དེ་ཡང་གཞན་དེ་ཉིད་ཉོན་མོངས་
པ་སྐྱེ་བ་ལ་རག་ལས་ཏེ་འབྱུང་བས་གཞན་དེ་ཉིད་ཉོན་མོངས་པ་ཙམ་དུ་ཟད་པས་གཞན་ལ་
ཉེས་པ་བྱེད་པ་ལ་ཁྲོ་བ་དགག་པ་ལ། དཀོན་མཆོག་ལ་ཉེས་པ་བྱེད་པ་ལ་ཁྲོ་བ་དགག་པ་ནི།
སྐུ་གཟུགས་མཆོད་རྟེན་དམ་ཆོས་ལ། །འཁྱལ་ཞིང་འཇིག་པར་བྱེད་པ་ལའང་། །བདག་གིས་
ཞེ་སྡང་མི་རིགས་ཏེ། །སངས་རྒྱས་སོགས་ལ་གནོད་མི་མངའ། །དེས་ན་ཕྱིར་ལྡོག་པར་བྱ་བ་
ཡིན་གྱི། ཞེ་སྡང་བར་བྱ་བ་མ་ཡིན་ཏེ། རང་གཞན་གཉིས་ཀ་ཕུང་བར་བྱེད་པ་ཙམ་དུ་ཟད་པས་
གཉེན་འབྲེལ་སོགས་ལ་གནོད་པ་བྱེད་པ་ལ། ཆོས་ལ་ངེས་པར་སེམས་པའི་བཟོད་
པ་བསྒོམ་པ་ནི། བླ་མ་གཉེན་ལ་སོགས་པ་དང༌། །གཤེས་ལ་གནོད་པ་བྱེད་པ་ལའང་། །སྔ་
མའི་ཚུལ་གྱིས་རྐྱེན་དག་ལས། །འབྱུང་བ་མཐོང་ནས་ ཁྲོ་བ་བཟློག །ཅེས་སོ། ཁ་ཅིག་དག་
འདི་ཆོས་ལ་ངེས་པར་སེམས་པ་དང༌། ལུས་ཅན་ཞེས་སོགས་གནོད་བྱེད་ཀྱིས་མི་འབྱེད་པའི་
བཟོད་པར་འཆད་པ་ནི། རིགས་པ་མ་ཡིན་ཏེ། གནོད་པ་བཟོད་པར་ཞེས་འབྱུང་བས་དེ་ལྟར་
འཆད་པ་ཡིན་ན། འདིར། གནོད་བྱེད་རྣམས་ལ་ཁྲོ་བ་ཟློག་ཅེས་འབྱུང་བས་འདི་ཡང་གནོད་
བྱེད་ཀྱིས་མི་འབྱེད་པར་འཆད་དགོས་པའི་ཕྱིར་རོ། །དེས་ན་ཆོས་ལ་ངེས་སེམས་ཀྱི་བཟོད་
པའི་ཚུལ་སྔ་མར་མ་ཟད། གཞན་ཡང་། ལུས་ཅན་རྣམས་ལ་སེམས་ཡོད་དང༌། སེམས་མེད་
གཉིས་ཀས་གནོད་པ་བྱས་ན་སེམས་ཡོད་ཅི་སྟེ་བཀར་ནས་ཁྲོ། དེ་བས་གནོད་པ་བཟོད་
38 8



གྲགས་ཆེན་བ
བརྒྱུ
19]
，
，
•
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། དོལ་
པར་གྱིས། །གཞན་དགྲ་ལྟ་བུ་ལ་ལ་རྨོངས་ནས་གནོད་པ་བྱེད། ལ་ལ་རྨོངས་པས་དེ་ལ་ཁྲོས་
གྱུར་ན། དེ་ལ་སྐྱོན་མེད་གང་གིས་བྱ། སྐྱོན་དང་བཅས་ཏེ་གང་ཞིག་ཡིན། གང་གིས་གཞན་
དག་བདག་ལ་གནོད་པ་བྱེད་པའི་ལས་དེ་སྔོན་ཆད་གཞན་ལ་ཅིའི་ཕྱིར་བྱ་སྟེ། དེས་ལན་ནོ།།
དེས་ན་ཐམས་ཅད་ལས་ལ་རག་ལས་པ་ཡིན་ན། བདག་གིས་སེམས་ཅན་འདི་ལ་ཅི་སྟེ་ཁྲོ་སྟེ།
ཁྲོ་ནའང་ལས་ལ་ཁྲོ་བར་རིགས་སོ། །གནོད་པས་མི་འབྱེད་པའི་བྱམས་སོགས་བསྒོམ་པ་ནི།
དེ་ལྟར་མཐོང་ནས་ཅི་ནས་ཀྱང༌། །ཐམས་ཅད་ཕན་ཚུན་བྱམས་སེམས་འགྱུར་བ་དེ་ལྟར་
བདག་གིས་ནི། བསོད་ནམས་དག་ལ་སྒྲིམས་ཏེ་བྱ། དཔེར་ན་ཁྱིམ་ཚིག་གྱུར་པའི་མེ། ཁྱིམ་
གཞན་ཞིག་ཏུ་སོང་ནས་ནི། །རྩྭ་སོགས་གང་ལ་མཆེད་བྱེད་པ། །དེ་ནི་ཕྱུངས་ཏེ་དོར་བ་ཡིན།།
དེ་བཞིན་གཉེན་སོགས་གང་ལ་སེམས་ཆགས་ནས་གཞན་ལ་ཞེ་སྡང་གི་མེ་ནི་མཆེད་གྱུར་པ།
བསོད་ནམས་ཚིག་པར་དོགས་པ་ཡིས། ཞེ་སྡང་དེ་ནི་དེའི་མོད་ལ་དོར། སྡུག་བསྔལ་གྱིས་མི་
སྐྱོ་བའི་བཟོད་པ་ནི། གསད་བྱའི་མི་ཞིག་ལག་བཅད་དེ། །གལ་ཏེ་ཐར་ན་ཅིས་མ་ལེགས།།
གལ་ཏེ་མི་ཡི་སྡུག་བསྔལ་གྱིས། །དམྱལ་བ་བྲལ་ན་ཅིས་མ་ལེགས། །ད་ལྟའི་སྡུག་བསྔལ་འདི་
ཙམ་ལའང་། །བདག་གིས་བཟོད་པར་མི་ནུས་ན། །དེས་ན་དམྱལ་བའི་སྡུག་བསྔལ་རྒྱུ། ཁྲོ་བ་
ཅི་སྟེ་ཟློག་མི་བྱེད། །འདོད་པའི་དོན་དུ་སྲེག་ལ་སོགས། །དམྱལ་བར་སྟོང་ཕྲག་མྱོང་གྱུར་ཀྱང༌།།
བདག་གིས་རང་གི་དོན་དང་ནི། །གཞན་གྱི་དོན་ཡང་མ་བྱས་སོ། །འདི་ནི་དེ་ཙམ་གནོད་མིན་
ལ༑ ༑དོན་ཆེན་དག་ཀྱང་འགྲུབ་འགྱུར་བས། །འགྲོ་བའི་གནོད་སེལ་སྡུག་བསྔལ་ལ། །
དགའ་བ་འབའ་ཞིག་འདིར་བྱ་རིགས། ། །
འདོད་པའི་གེགས་བྱེད་པ་ལ་བཟོད་པ་སྒོམ་པ་ལ་གསུམ་ལས། དགྲ་ལ་བསྟོད་
གྲགས་ཐོབ་པ་ལ་ཁྲོ་བ་དགག་པ་ནི། གཞན་གྱིས་བདག་ལ་ཡོན་ཏན་དང་ལྡན་པའོ། །ཞེས་
བསྟོད་པས་རང་ལ་དགའ་བ་ཐོབ་པ་ཡིན་ན་ཡིད་ཁྱོད་ཀྱང་ནི་གཞན་དེ་བསྟོད་ན་ཅིའི་ཕྱིར་རང་
389



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་དེ་ལ་དགའ་བར་མི་བྱེད་དེ། གཞན་ལ་ཡང་དགའ་བར་རིགས་སོ། །དེའི་རྒྱུ་མཚན། ཁྱོད་
ཀྱིས་གཞན་བསྟོད་པ་ལ་དགའ་བའི་བདེ་བ་འདི་ནི། གཞན་གྱི་བདེ་འབྱུང་ཁ་ན་མ་ཐོ་བ་མེད་
པ་གཞན་གདུལ་བྱར་བསྡུད་པའི་མཆོག་ཀྱང་ཡིན་པས་ཡོན་ཏན་འབའ་ཞིག་ལྡན་པ་རྒྱལ་བ་
རྣམས་ཀྱིས་གནང་བ་ཡིན་པས་སོ། །དེས་ན་རང་ལ་བསྟོད་པས་རང་དགའ་བ་སྐྱེ་བ་ལྟར།
གཞན་བསྟོད་པས་གཞན་དགའ་བདེར་འགྱུར་རོ་ཞེས་ཁྱོད་གཞན་བསྟོད་པ་ལས་བྱུང་བའི་
གཞན་བདེ་ལ་དགའ་བའི་བདེ་བ་ཅིས་མི་འདོད་དེ། གཞན་བསྟོད་པ་ལ་དགའ་ན་དེ་ལས་བྱུང་
པའི་བདེ་བ་ཁྱོད་ཀྱིས་ཐོབ་པར་འགྱུར་ལ། དེ་ལ་ཁྲོ་ན་ཁྱོད་སྡུག་བསྔལ་བར་འགྱུར་བའི་ཕྱིར་
རོ༑ །གལ་ཏེ་རང་བདེ་བའི་རྒྱུར་ཡང་གཞན་བདེ་བ་མི་འདོད་ན། རང་བདེ་བའི་རྒྱུར་བྲན་
གཡོག་ལ་གླ་རྔན་སྟེར་བ་སྤངས་པས་བྲན་གཡོག་འཁོར་མཁན་མེད་པའང་མཐོང་ལ། ཚེ་
འདིའི་དོན་ལས་ཉམས་པར་འགྱུར་ལ། རང་བདེ་བའི་རྒྱུར་གཞན་ལ་བསྟོད་པ་ལ་སོགས་པ
སྤངས་པའི་མ་མཐོང་བ་ཚེ་ཕྱི་མའི་དོན་ལས་ཉམས་པར་འགྱུར་རོ། །གལ་ཏེ་དགྲ་བོ་ཡིན་པས་
དེ་ལ་བསྟོད་གྲགས་གཏན་མི་འདོད་དོ་ཞེ་ན། འོ་ན་རང་གི་ཡོན་ཏན་བརྗོད་པའི་ཚེ། གཞན་
དགྲ་བོས་བརྗོད་ཀྱང་དེ་ལའང་བདེ་བ་འདོད་པར་བྱེད་ལ། གཞན་གྱི་ཡོན་ཏན་བརྗོད་པའི་ཚེ།
རང་གིས་བརྗོད་པ་ལས་བྱུང་པའི་བདེ་བ་ཡང་རང་འདོད་པར་མི་བྱེད་པ་ནི། ཁྱོད་རང་གི་ཚུལ་
དང་འགལ་ཏེ། ཁྱོད་ནི་དགྲ་གཏན་བདེ་བར་མི་འདོད་ལ། རང་གཏན་བདེ་བར་འདོད་པའི་
ཕྱིར་རོ། །དགྲ་བདེ་བ་རྙེད་པ་ལ་ཁྲོ་བ་དགག་པ་ནི། སེམས་ཅན་ཐམས་ཅད་བདེ་འདོད་པས།
བྱང་ཆུབ་ཏུ་ནི་སེམས་བསྐྱེད་ནས། སེམས་ཅན་རང་གི་བདེ་རྙེད་ན། །དེ་ཀོ་ཅི་སྟེ་ཁྲོ་བར་བྱེད།།
འཇིག་རྟེན་གསུམ་མཆོད་སངས་རྒྱས་པར། །སེམས་ཅན་རྣམས་ནི་འདོད་ཅེ་ན། །གཞན་གྱིས་
རྙེད་བཀུར་ངན་ངོན་ཙམ་ཐོབ་པ་མཐོང་བ་ལ་ཡང་དེའི་སྒོ་ནས་ཅིའི་ཕྱིར་དེ་ལ་ཕྲག་དོག་གིས་
གདུང་བར་བྱེད། དཔེར་ན་གཉེན་ལྟ་བུ་ཁྱོད་ཀྱི་གསོ་བྱ་གང་ཞིག་ཁྱོད་ཉིད་ཀྱིས་གསོ་དགོས་
39 0



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། (༧
པ་དེ་ལ། གཉེན་རང་ཉིད་ཀྱིས་འཚོ་བ་རྙེད་པར་གྱུར་ན། དགའ་བར་མི་འགྱུར་བར་སླར་ཁྲོ་
བར་རིགས་སམ། རིགས་པ་མ་ཡིན་ཏེ། ཁྱོད་ཀྱིས་སྦྱིན་བྱ་ལ་དེ་མི་དགོས་པར་ཁོ་རང་གིས་
ཐོབ་པའི་ ཕྱིར་རོ། །ཅི་ནས་ཀྱང་རྙེད་བཀུར་འགྲོ་བ་གཞན་ལ་མི་འདོད་པ་ཡིན་ན། ཁྱོད་
སེམས་ཅན་ཐམས་ཅད་ཀྱི་དོན་དུ་བྱང་ཆུབ་འདོད་པ་གང་ཡིན་ཏེ། གང་ཞིག་གཞན་འབྱོར་དེ་
ཙམ་ལའང་ཁྲོ་བ་དེ་ལ་བྱང་ཆུབ་ཀྱི་སེམས་ནི་ག་ལ་ཡོད། གཞན་ཡང་དགྲར་སྣང་བ་དེས་སྦྱིན་
བདག་དེ་ལས་རྫས་རྙེད་པའམ། མ་རྙེད་ཀྱང་སྦྱིན་བདག་རང་གི་ཁྱིམ་དུ་གནས་པར་གྱུར་པ་
ལས། རྫས་དེ་རྣམས་ཀུན་ཏུ་ཁྱོད་ལ་མེད་པར་འདྲ་ན། དེས་དེ་ལ་བྱིན་ནམ་མ་བྱིན་ཡང་རུང་།
རྫས་དེས་ཅི་ཞིག་བྱ་སྟེ། སྦྱིན་པ་ལ་ཕྲག་དོག་མི་རིགས་སོ། །གལ་ཏེ་དེས་རྙེད་པ་བསྡུས་པའི་
དབང་གིས་བདག་གི་རྙེད་པ་ཉམས་པའི་ཕྱིར་ཁྲོ་བོ་ཞེ་ན། འོ་ན་རྙེད་པའི་རྒྱུ་གཞན་གྱི་དགེ་བ་
ལ་རྗེས་སུ་ཡི་རང་བའི་བསོད་ནམས་དང་དེའི་དབང་གིས་གཞན་དད་པ་དང་། རང་གི་ཡོན་
ཏན་སེམས་བསྲུང་བའི་ཚུལ་ཁྲིམས་ཅིའི་ཕྱིར་འདོར་ཏེ། རྙེད་པ་ཐོབ་པར་འགྱུར་བའི་ཐབས་
དེ་དག་རང་གིས་མི་འཛིན་པའི་དབང་གིས་རྙེད་པ་ཉམས་པ་ཡིན་པས་གང་གིས་བདག་ཉིད་ལ་
ཁྲོ་བར་མི་བྱེད་དེ། དེའི་སྒོ་ནས་ཁྲོ་བར་རིགས་སོ། །འདི་ལྟར་ཁྱོད་ནི་རང་གི་སྡིག་བྱས་ལ།།
མྱ་ངན་མེད་པར་མ་ཟད་ཀྱི། །བསོད་ནམས་བྱས་པ་གཞན་དག་དང་། །ལྷན་ཅིག་འགྲན་པར་
བྱེད་འདོད་དམ། །ཞེས་ཏེ་ཕྲག་དོག་བྱེད་པ་ལྟ་ཞོག་རྗེས་སུ་ཡི་རང་བར་རིགས་སོ། །དགའ་བ་
ཐོབ་པ་ལ་ཁྲོ་བ་དགག་པ་ནི། དགྲ་དགའ་བ་ལ་ཁྲོ་བའི་སྒོ་ནས་མི་དགའ་བས་ཁྱོད་དགའ་བར་
བྱར་ཅི་ཞིག་ཡོད། ཁྱོད་ཀྱི་ཡིད་སྨོན་ཙམ་གྱིས་ནི། །དེ་ལ་གནོད་པའི་རྒྱུར་མི་འགྱུར། ཁྱོད་
ཀྱིས་འདོད་པས་སྡུག་བསྔལ་ཏེ། །གྲུབ་ནའང་ཁྱོད་དགར་ཅི་ཞིག་ཡོད། གལ་ཏེ་དགྲ་སྡུག་
ན་དེ་ཀས་བདག་ཚིམ་མོ་ཞེ་ན། དེ་ལས་བདག་ཕུང་བ་ཅི་ཞིག་ཡོད་དེ། ཉོན་མོངས་ཉ་པས་
བཏབ་པ་ཡི། ལས་ཀྱི་མཆིལ་པ་འདི་ནི། བདག་ཉ་དང་འདྲ་བ་ལ་ནམ་ཡང་མི་འཆོར་བར་མི་
39 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཟད་པར་གཟེ་བ་དེས་བཟུང་སྟེ། སེམས་ཅན་དམྱལ་བའི་བུམ་པའི་སྣོད་དུ་དམྱལ་བའི་སྲུང་
མས་བདག་འཚེད་པར་ངེས་སོ། །
བདག་ལ་ཕུན་ཚོགས་ཐོབ་པའི་གེགས་ བྱས་པས་ ཁྲོ་བ་དགག་པ་ ལ་ ཡང་ །
བསྟོད་གྲགས་ཀྱི་གེགས་བྱས་པས་ཁྲོ་བ་དགག་པ་དང་། རྙེད་བཀུར་གྱི་གེགས་བྱས་པའི་ཁྲོ་བ་
དགག་པ་དང༌། བསོད་ནམས་ཀྱི་གེགས་བྱས་པས་ཁྲོ་བ་དགག་པ་གསུམ་ལས། དང་པོ་
བསྟོད་གྲགས་ཀྱི་གེགས་བྱས་པས་ཁྲོ་བ་དགག་པ་ལ། བསྟོད་གྲགས་ཀྱི་གེགས་གནོད་བྱེད་མ་
ཡིན་པས་ཁྲོ་བ་དགག་པ་ནི། བསྟོད་དང་གྲགས་པའི་རིམ་གྲོ་ནི་བསོད་ནམས་མི་འགྱུར་ཆེར་
མི་འགྱུར། །བདག་ སྟོབས་ མི་འགྱུར་ནད་མེད་ མིན། །ལུས་བདེ་བར་ ཡང་ མི་ འགྱུར་ རོ།།
བདག་ནི་རང་དོན་ཤེས་གྱུར་ན། །དེ་ལ་རང་དོན་ཅི་ཞིག་ཡོད། །ཡིད་བདེ་འབའ་ཞིག་འདོད་
ན་ནི། །བརྒྱན་སོགས་ཆང་ཡང་བསྟེན་དགོས་སོ། །གཞན་ཡང་གཏོང་ཕོད་ཆེ་ཞེས་གྲགས་པ་
ཙམ་གྱི་དོན་དུ་ཇི་ཞིག་ལ་བསོད་ནམས་སུ་མི་འགྱུར་བའི་ནོར་ཤོར་ཅིང་། དཔའ་བོ་ཞེས་
གྲགས་པ་ཙམ་གྱི་དོན་དུ་བདག་ཉིད་ཀྱང་སྡུལ་བསྔལ་ཞིང་གསོད་པར་བྱེད་པ་སྲོག་ཤོར་བའི་
ཚིག་འབྲུ་ཙམ་གྱིས་ཅི་ཞིག་བྱ། རང་ཉིད་ཤི་ན་དེ་ཀོ་སུ་ལ་བདེ། །བྱེ་མའི་ཁང་བུ་རྡིབ་གྱུར་ན།།
བྱིས་པ་རྣམས་ནི་ག་ཆད་ངུ་། །དེ་བཞིན་བསྟོད་དང་གྲགས་ཉམས་ན། །རང་གི་སེམས་ནི་བྱིས་
པ་བཞིན། །རེ་ཞིག་སྒྲ་ལ་སེམས་མེད་ཕྱིར། །བདག་ལ་བསྟོད་སེམས་ཡོད་མི་སྲིད། །བདག་
ལ་གཞན་དགའ་ཞེས་གྲགས་པ། །དེ་ནི་དགའ་བའི་རྒྱུ་ཡིན་གྲང་། །གཞན་ནམ་ཡང་ན་བདག་
ལའང་རུང་། །གཞན་དགས་བདག་ལ་ཅི་ཞིག་ཕན། །དགའ་བདེ་དེ་ནི་གཞན་དེ་ཉིད་ཀྱི་
བསམ་པ་ཙམ་ཡིན་པས། བདག་གིས་དེ་ལ་ཤས་མི་ཐོབ་པ་ཡིན་ནོ། །གལ་ཏེ་གཞན་བདེ་བ་
ཡིས་བདག་ལའང་ཕན་པར་བྱེད་པས་བདག་བདེ་བ་ཡིན་ན། སེམས་ཅན་ཀུན་ལའང་དེ་
བཞིན་བྱ་དགོས་པས་ན། ཇི་ལྟར་གཞན་དགྲ་ལྟར་སྣང་དེ་ལ་བདག་གིས་བསྟོད་པའི་དགའ་བ་
39 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼ལ་
ཡིས་བདེ་བར་གྱུར་པ་ན། བདག་ལའང་ཕན་པར་བྱེད་པ་ཅིའི་ཕྱིར་དེ་ལ་བདག་ཡིད་མི་བདེ་
བར་བྱེད། དེ་བས་བདག་ནི་བསྟོད་དོ་ཞེས། །རང་གི་དགའ་བ་སྐྱེ་འགྱུར་བ། །དེ་ཡང་དེ་ལྟར་
མི་འཐད་པས། །བྱིས་པའི་སྤྱོད་པ་ཁོ་ནར་ཟད་དོ། །དེས་ན་བསྟོད་གྲགས་ནི་ཕན་ཡོན་ཉུང་བ་
དང་ཉེས་དམིགས་མང་ བ་ཡིན་ཏེ། བསྟོད་ སོགས་བདག་ནི་གཡེང་བར་བྱེད། །དེས་ནི་སྐྱོ་
བའང་འཇིག་པར་བྱེད། །ཡོན་ཏན་ལྡན་ལ་ཕྲག་དོག་དང་། །ཕུན་སུམ་ཚོགས་པའང་འཇིག་
པར་བྱེད། །བསྟོད་གྲགས་ཀྱི་གགས་ཕན་བྱེད་ཡིན་པས་ཁྲོ་བ་དགག་པ་ནི། བསྟོད་གྲགས་
ཕན་ཡོན་ཆུང་ཞིང་ཉེས་དམིགས་ཆེ་བ་དེའི་ཕྱིར། བདག་གི་བསྟོད་སོགས་བཞིག་པའི་ཕྱིར་
དགྲ་ལྟར་སྣང་བ་གང་དག་གནས་པ་དེ་དག་ནི་བདག་ངན་སོང་དུ་ལྟུང་བ་བསྲུང་བའི་ཕྱིར་
ཞུགས་པ་མ་ཡིན་ནམ་སྟེ། ཡིན་པས་འདི་ལས་ལྷག་པའི་གཉེན་མེད་དོ། །རྙེད་བཀུར་གྱི་
གགས་བྱས་པས་ཁྲོ་བ་དགག་པ་ནི། བདག་ནི་གྲོལ་བ་དོན་གཉེར་ལ་རྙེད་པ་དང་བཀུར་སྟིའི་
འཆིང་བ་ཅི་དགོས་དགྲ་ལྟར་སྣང་བ་གང་དག་བདག །བསྙེན་བཀུར་གྱིས་བཅིངས་པ་འགྲོལ་
བར་བྱེད་པ་དེ་ལ་བདག་ཅི་ལྟར་ཁྲོ། བདག་ནི་རྙེད་བཀུར་ལ་ཞེན་པའི་དབང་གིས་ངན་འགྲོའི་
སྡུག་བསྔལ་དུ་འཇུག་པར་འདོད་པ་ལ་སངས་རྒྱས་ཀྱི་བྱིན་རློབས་བཞིན་ངན་འགྲོར་མི་བཏོང་
སྒོ་འཕར་ཉིད་གྱུར་པ་དེ་ལ་བདག་ནི་ཇི་ལྟར་ཁྲོ། བསོད་ནམས་ཀྱི་གེགས་ཡིན་པས་ཁྲོ་བ་
དགག་པ་ལ། བསོད་ནམས་ཀྱི་གགས་མ་ཡིན་པ་ནི་འདི་ནི་བསོད་ནམས་གེགས་བྱེད་ཅིང་།
དེ་ལའང་ཁྲོ་བ་རིགས་མིན་ཏེ། བཟོད་མཚུངས་དཀའ་ཐུབ་ཡོད་མིན་ན། །བདག་ནི་དེ་ལ་མི་
གནས་སམ། །གལ་ཏེ་བདག་ནི་ རང་སྐྱོན་གྱིས། །འདི་ལ་བཟོད་པར་མི་བྱེད་ན། །བསོད་
ནམས་རྒྱུ་ནི་ཉེར་གནས་པ། །འདི་ལ་བདག་གེགས་བྱེད་པར་ཟད། །གང་ཞིག་གང་མེད་མི་
འབྱུང་ཞིང་། །གང་ཞིག་ཡོད་ན་ཡོད་གྱུར་པ། །དེ་ཉིད་དེ་ཡི་རྒྱུ་ཡིན་ན། །ཇི་ལྟར་དེ་ལ་གེགས་
ཞེས་བྱ། །དུས་སུ་བྱིན་པའི་སློང་མོ་བས། །སྦྱིན་པའི་གེགས་བྱས་ཡོད་མ་ཡིན། །རབ་ཏུ་འབྱིན་
39 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་བྱེད་གྱུར་པ། །རབ་བྱུང་གེགས་ཞེས་བྱར་མི་རུང༌། །འཇིག་རྟེན་ན་ནི་སློང་བ་མོད། །གནོད་
པ་བྱེད་པ་དཀོན་པ་སྟེ། །འདི་ལྟར་ཕར་གནོད་མ་བྱས་ན། །འགའ་ཡང་ཚུར་གནོད་མི་བྱེད་དོ།།
བསོད་ནམས་ཀྱི་རྒྱུ་ཡིན་པ་ནི། དེ་བས་ངལ་བ་མ་བསྒྲུབས་པའི། ཁྱིམ་དུ་གཏེར་ནི་བྱུང་བ་
ལྟར། །བྱང་ཆུབ་སྤྱོད་པའི་གྲོགས་གྱུར་པས། །བདག་གིས་དགྲ་ལ་དགའ་བར་བྱ། །དེས་ན་
དགྲ་ལ་ཆོས་ལྟར་མཆོད་པར་བྱ་བ་ནི། གཙོ་བོར་དགྲ་ལྟར་སྣང་བ་འདི་ལ་བསྟེན་ནས། འདི་
དང་བདག་གིས་བཟོད་པའི་དགེ་བ་བསྒྲུབས་པས་ན། དེ་ཕྱིར་བཟོད་པའི་འབྲས་བུ་ནི། འདི་
ལ་ཐོག་མར་བརྡར་འོས་ཏེ། འདི་ལྟར་དེ་ནི་བཟོད་པའི་རྒྱུ་གཙོ་བོ་ཡིན་པས་སོ། །གལ་ཏེ་
བཟོད་སྒྲུབ་བསམ་མེད་པས། །དགྲ་འདི་མཆོད་བྱ་མིན་ཞེ་ན། །སྒྲུབ་པ་ཡི་ནི་རྒྱུར་རུང་བ། །
དམ་པའི་ཆོས་ཀྱང་ཅི་སྟེ་མཆོད། །གལ་ཏེ་དགྲ་འདི་གནོད་བྱ་བའི། །བསམ་ཡོད་མཆོད་བྱ་
མིན་ཞེ་ན། །སྨན་པ་བཞིན་དུ་ཕན་བརྩོན་ན། །བདག་གི་བཟོད་པའང་ཇི་ལྟར་འགྲུབ། །དེ་
བས་རབ་ཏུ་སྡང་སེམས་ལ། །བརྟེན་ནས་བཟོད་པ་སྐྱེ་བས་ན། །འདི་ཉིད་བཟོད་པའི་རྒྱུ་ཡིན་
པས། །དམ་པའི་ཆོས་བཞིན་མཆོད་པར་འོས། ། །
འགྲོ་བ་ལ་སངས་རྒྱས་ལྟར་གུས་པར་བྱ་བ་ལ། ཚོགས་ཞིང་དུ་འདྲ་བས་སེམས་
ཅན་ལ་གུས་པར་བྱ་བ་ནི། དེ་ཕྱིར་སེམས་ཅན་ཞིང་དང་ནི། །རྒྱལ་བའི་ཞིང་ཞེས་ཐུབ་པས་
གསུངས། །འདི་དག་ མགུ་ བྱས་མང་པོ་ཞིག །འདི་ལྟར་ཕུན་ཚོགས་ ཕ་ རོལ་ཕྱིན། །སེམས་
ཅན་རྣམས་དང་རྒྱལ་བ་ལས། །བདག་གིས་སངས་རྒྱས་འགྲུབ་པར་འདྲ་བ་ལས། རྒྱལ་ལ་
གུས་བྱེད་དེ་བཞིན་དུ། །སེམས་ཅན་ལ་མིན་ཅི་ཡི་ཚུལ། །གལ་ཏེ་སངས་རྒྱས་དང་སེམས་ཅན་
ཡོན་ཏན་ཆེ་ཆུང་ཁྱད་ཆེའོ་ཞེ་ན། དེ་གཉིས་བསམ་པའི་ཡོན་ཏན་གྱི་རང་གི་ངོ་བོས་མཉམ་ནས་
གུས་པ་མ་ཡིན་གྱིས། འབྲས་བུ་འདྲ་བ་ལས་ཡིན་ཏེ། སངས་རྒྱས་ལ་བརྟེན་ནས་བྱང་ཆུབ་
ཐོབ་པ་དང་མཚུངས་པར། སེམས་ཅན་རྣམས་ལ་ཡང་དེ་ལ་བརྟེན་ནས་བྱང་ཆུབ་ཐོབ་པའི་
39 4



བས
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ཡོན་ཏན་ཡོད་པས། དེ་ཡི་ཕྱིར་དེ་དག་མཉམ་པ་ཡིན། བྱམས་སེམས་ལྡན་ལ་མཆོད་པ་གང་།།
དེ་ནི་སེམས་ཅན་ཆེ་བ་ཉིད། །སངས་རྒྱས་དད་པའི་བསོད་ནམས་གང་། །དེ་ཡང་སངས་རྒྱས་
ཆེ་བ་ཉིད། །སངས་རྒྱས་ཆོས་འགྲུབ་ཆ་ཡོད་པས། །དེས་ནི་དེ་དག་མཉམ་པར་འདོད། །ཡོན་
ཏན་རྒྱ་མཚོ་མཐའ་ཡས་པའི། །སངས་རྒྱས་རྣམས་དང་འགའ་མི་མཉམ། །ཡོན་ཏན་མཆོག་
ཚོགས་གཅིག་པུ་ཡི། །ཡོན་ཏན་གྱི་ཆ་ཤས་ཙམ་སེམས་ཅན་འགའ་ཞིག་ལ་སྣང་བ་ཙམ་དུ་ཟད་
ནའང་། སེམས་ཅན་དེ་དག་ལ་མཆོད་པའི་དོན་དུ་ཁམས་གསུམ་ཕུལ་ཡང་ཆུང་བར་འགྱུར།
སངས་ རྒྱས་ཆོས་མཆོག་སྐྱེ་བའི་ཤས། །སེམས་ཅན་རྣམས་ལའང་ཡོད་པས་ན། །འདི་ཙམ་
བདག་གི་ཆ་བསྟུན་ནས། །སེམས་ཅན་མཆོད་བྱར་རིགས་པར་འགྱུར། །
སངས་རྒྱས་མཉེས་པའི་ཐབས་མཆོག་གཞན་མེད་པས་སེམས་ཅན་ལ་གུས་པར་བྱ་
བ་ནི། གཞན་ཡང་ གཡོ་མེད་ གཉེན་གྱུར་ཅིང་། །ཕན་པ་དཔག་མེད་མཛད་རྣམས་ལ། །
སེམས་ཅན་མགུ་བྱ་མ་གཏོགས་པ། །གཞན་གང་ཞིག་གིས་ལན་ལྡོན་འགྱུར། །གང་ཕྱིར་སྐུ་
གཏོང་མནར་མེད་འཇུག་པ་ལ། །དེ་ལ་ཕན་བཏགས་ལན་ལོན་འགྱུར་བས་ན། །དེ་བས་འདི་
དག་གནོད་ཆེན་བྱེད་ན་ཡང་། །ཐམས་ཅད་བཟང་དགུ་ཞིག་ཏུ་སྤྱད་པར་བྱ། །རེ་ཞིག་རང་གི་
རྗེར་གྱུར་ཉིད་ཀྱང་ནི། །གང་ཕྱིར་རང་གི་སྐུ་ལའང་མི་གཟིགས་པ། །དེ་ལ་རྨོངས་པ་བདག་
གིས་ཇི་ལྟར་ན། །ང་རྒྱལ་བྱ་ཞིང་བྲན་གྱི་དངོས་མི་བྱེད། །གང་དག་བདེ་བས་ཐུབ་རྣམས་
དགྱེས་འགྱུར་ཞིང་། །གང་ལ་གནོད་ན་མི་དགེ་འབྱུང་འགྱུར་བ། །དེ་དག་དགའ་བས་ཐུབ་
དབང་ཀུན་དགྱེས་ཤིང༌། །དེ་ལ་གནོད་བྱས་ཐུབ་ལ་གནོད་པ་བྱས། །ཇི་ལྟར་ལུས་ལ་ཀུན་
ནས་མེ་འབར་བ། །འདོད་པ་ཀུན་གྱི་ཡིད་བདེར་མི་འགྱུར་བ། །དེ་བཞིན་སེམས་ཅན་གནོད་
པ་བྱས་ན་ཡང་། །ཐུགས་རྗེ་ཆེ་རྣམས་དགྱེས་པའི་ཐབས་མེད་དོ། །ཞེས་སོ། །མ་གུས་པའི་
ཉེས་པ་བཤགས་ནས་སྡོམ་པ་ནི། དེ་བས་བདག་གིས་འགྲོ་ལ་གནོད་བྱས་པས། །ཐུགས་རྗེ་ཆེ་
，
39



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
རྣམས་མི་དགྱེས་འགྱུར་བ་གང་། །སྡིག་དེ་དེ་རིང་སོ་སོར་བཤགས་བགྱི་ཡིས། །མི་དགྱེས་
གང་ཡང་དེ་ཀུན་བཟོད་པར་གསོལ། །དེ་བཞིན་གཤེགས་རྣམས་དགྱེས་པར་བགྱིད་སླད་དུ། །
དེ་ནས་ངེས་བརྟུལ་འཇིག་རྟེན་བྲན་དུ་མཆི། །འགྲོ་མང་རྡོག་པས་བདག་གི་སྤྱི་འཚོག་གམ། །
འགུམས་ཀྱང་མི་བསྡོ་འཇིག་རྟེན་མགོན་དགྱེས་མཛོད། །གུས་པའི་བསམ་པས་གུས་པར་བྱ་
བ་ནི། འགྲོ་བ་འདི་དག་ཐུགས་ རྗེའི་བདག་ཅན་དེས། །བདག་ཏུ་མཛད་པ་འདི་ལ་ཐེ་ཚོམ་
མེད། །སེམས་ཅན་ངོ་བོར་མཐོང་བ་འདི་དག་ཉིད། །མགོན་དེའི་བདག་ཉིད་ཅིའི་ཕྱིར་གུས་མི་
བྱེད། །འདི་ཉིད་དེ་བཞིན་གཤེགས་པ་མཉེས་བྱེད་ཡིན། །རང་དོན་ཡང་དག་སྒྲུབ་པའང་འདི་
ཉིད་དོ། །སེམས་ཅན་སྡུག་བསྔལ་སེལ་བའང་འདི་ཉིད་དེ། །དེ་ལྟས་བདག་གིས་རྟག་ཏུ་དེ་
ཉིད་བྱ། །དེས་ན་སེམས་ཅན་མགུ་བའམ་ལས་གཙོ་བོར་བྱ་བ་ལ། མ་གུས་པའི་ཉེས་དམིགས་
ནི༑ དཔེར་ན་རྒྱལ་པོའི་མི་འགའ་ཞིག །སྐྱེ་བོ་མང་ལ་གནོད་བྱེད་ཀྱང་། །སྐྱེ་བོ་མིག་རྒྱང་རིང་
པོ་དག །ནུས་ཀྱང་ཕྱིར་གནོད་མི་བྱེད་དེ། །འདི་ལྟར་དེ་གཅིག་མ་ཡིན་གྱི། །རྒྱལ་པོའི་མཐུ་
སྟོབས་དེའི་དཔུང་། །དེ་བཞིན་གནོད་བྱེད་ཉམ་ཆུང་བ། །འགའ་ཡང་ཁྱད་དུ་གསད་མི་བྱ།།
འདི་ལྟར་དམྱལ་བའི་སྲུང་མ་དང༌། །ཐུགས་རྗེ་ལྡན་རྣམས་དེ་ཡི་དཔུང་། །དེ་ལྟས་དམངས་
ཀྱིས་རྒྱལ་གཏུམ་བཞིན། །སེམས་ཅན་རྣམས་ནི་མགུ་བར་བྱ། །རྒྱལ་པོ་ལྟ་ཞིག་ཁྲོས་ན་ཡང༌།།
སེམས་ཅན་མི་མགུ་བྱས་པ་ཡིས། །མྱོང་བར་འགྱུར་བ་གང་ཡིན་པ། །དམྱལ་བའི་གནོད་པ་
དེས་བྱེད་དམ། །མགུ་བའི་ཕན་ཡོན་ནི། རྒྱལ་པོ་ལྟ་ཞིག་མགུ་ན་ཡང་། །སེམས་ཅན་མགུ་བར་
བྱས་པ་ཡིས། །ཐོབ་པར་འགྱུར་བ་གང་ཡིན་པ། །སངས་རྒྱས་ཉིད་སྦྱིན་མི་སྲིད་དོ། །སེམས་
ཅན་མགུ་ལས་བྱུང་བ་ཡི། །མ་འོངས་སངས་རྒྱས་འགྲུབ་ལྟ་ཞོག །ཚེ་འདི་ཉིད་ལ་དཔལ་ཆེན་
དང༌། །གྲགས་དང་སྐྱིད་འགྱུར་ཅིས་མ་མཐོང་། །བཟོད་པའི་འབྲས་བུ་ནི། གནས་སྐབས་
འཁོར་བར་གནས་པའི་ཚེ། བཟོད་པས་མཛེས་པ་སོགས་དང་། ནད་མེད་པ་དང་གྲགས་པ་
3
6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། (༧
དང་། ཤིན་ཏུ་ཡུན་རིང་འཚོ་བ་དང་། ཁྱད་པར་འཁོར་ལོ་སྒྱུར་བའི་བདེ་རྒྱས་ཐོབ་ལ། མཐར་
ཐུག་རྫོགས་པའི་སངས་རྒྱས་ཐོབ་པ་ནི་གོང་དུ་བསྟན་ཟིན་ཏོ། །བཟོད་པ་བསྟན་པའི་ལེའུ་
སྟེ་ལེའུ་དྲུག་པའི་རྣམ་པར་བཤད་པ་རྫོགས་སོ།། །།
༈ དེ་ནས་བརྩོན་འགྲུས་ལ་བསླབ་པ་ལ་གཉིས་ཏེ། བརྩོན་འགྲུས་བརྩམ་དགོས་
པའི་རྒྱུ་མཚན་དང་། བརྩོན་འགྲུས་རྩོམ་པའི་ཚུལ་ལོ། །རྒྱུ་མཚན་ནི། དེ་ལྟར་བཟོད་པ་བསྟན་
ནས། བརྩོན་འགྲུས་ལ་བསླབ་པར་བྱ་སྟེ། འདི་ལྟར་བརྩོན་པ་ལ་ངེས་ལེགས་བྱང་ཆུབ་གནས་
པ་དང༌། རླུང་མེད་ན་རྐང་ལག་སོགས་གཡོ་བ་མེད་པ་ལྟར་སྔོན་མཐོ་བསོད་ནམས་ཀྱི་ལས་
ཀྱང་བརྩོན་འགྲུས་མེད་པར་མི་འབྱུང་ངོ༌། །བརྩོན་འགྲུས་རྩོམ་པའི་ཚུལ་སྤང་གཉེན་མདོར་
བསྟན་ པ་ ནི། བརྩོན་ འགྲུས་ ནི་ དགེ་ བ་ ལ་ སེམས་ སྤྲོ་ བར་ བྱེད་ པ་ ཡིན་ ལ། དེའི་ མི་
མཐུན་ཕྱོགས་ནི། ཁ་ཅིག་དག །སྦྱོར་མེད་ཀྱི་ལེ་ལོའི་སྙོམ་ལས་དང་། བྱ་བ་ངན་ཞེན་གྱི་ལེ་ལོ་
དང༌། སྒྱིད་ལུག་ཅིང་བདག་ཉིད་ལ་བརྙས་པའི་ལེ་ལོ་རྣམས་ཡིན་ལ། དེ་སྤོང་བྱེད་ཀྱང་། ཉོན་
མོངས་ཞེས་སོགས་དང་། དམ་ཆོས་ཞེས་སོགས་དང༌། སྒྱིད་ལུག་མེད་ཅེས་སོགས་ཡིན་ནོ།།
ཞེས་འཆད་དོ། །དེ་ནི་མ་ཡིན་ཏེ། ལེ་ལོ་ཞེས་པ་འདི་སྦྱོར་མེད་ཀྱི་ལེ་ལོ་ཁོ་ན་ལ་འཇུག་པའི་
ཁྱད་པར་གྱི་ཚིག་མེད་པའི་ཕྱིར་དང་། སྙོམ་ལས་བདེ་བའི་རོ་མྱང་སོགས་ངན་ཞེན་གྱི་ལེ་ལོ་མ་
ཡིན་ན་གཡེང་སོགས་དགའ་བ་ངན་ཞེན་མ་ཡིན་པར་མཚུངས་པའི་ཕྱིར་དང་། སྙོམ་ལས་བདེ་
བའི་རོ་མྱང་སོགས་ངན་ཞེན་གྱི་ལེ་ལོར་འཆད་པའི་ཚད་ལྡན་གྱི་གཞུང་དུ་མ་སྤངས་པར་འགྱུར་
བའི་ཕྱིར་དང༌། ཚིག་ཙམ་ལ་བརྟེན་ནས་སྐྱིད་ ལུག་ པ་ཡང་སྦྱོར་མེད་དམ། སྙོམ་ལས་སུ་
མཚུངས་པའི་ཕྱིར་རོ། །ལེ་ལོ་ཞེས་པའི་ཚིག་འདིའི་འཆད་བྱེད་སྙོམ་ལས་ཞེས་པར་བྱས་ནས་
སྙོམ་ལས་དང་བདེ་བའི་རོ་མྱང་སོགས་ལེ་ལོ་སོ་སོ་ཐ་དད་དུ་འཆད་ན། བདེ་བའི་རོ་མྱང་ལ་ལེ་
ལོར་ བྱེད་ པ་ལ་ཡང་རྒྱུ་མཚན་མེད་ཅིང་། གཉིད་མ་ལོག་ཅེས་པ་ཡན་ཆད། སྙོམ་ལས་
-
39 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་གཉེན་པོར་འཆད་ཀྱི། ངན་ཞེན་གྱི་གཉེན་པོར་མི་འཆད་པའི་རྒྱུ་མཚན་མེད་པའི་ཕྱིར་རོ།།
འོ་ན་ཇི་ལྟར་ཞེ་ན། མི་མཐུན་ཕྱོགས་ནི་ལེ་ལོ་ཡིན་ལ། དེ་ཡང་ངན་ཞེན་གྱི་ལེ་ལོ་དང་། སྐྱིད་
ལུག་པའི་ལེ་ལོ་དང་། བདག་ཉིད་ལ་བརྙས་པའི་ལེ་ལོ་རྣམས་སོ། །དེ་ཡང་ངན་ལ་ཞེན་གཉིས་
སུ་ཕྱེ་སྟེ། སྙོམ་ལས་ངན་ཞེན་དང༌། བྱ་བ་ངན་ཞེན་དག་གཉེན་པོ་སོ་སོས་སྤོང་བར་བསྟན་
པར་བྱ་བའི་ཕྱིར་རོ། །སྒྱིད་ལུག་དང་བདག་ཉིད་བརྙས་པ་ཕྱོགས་གཅིག་ཏུ་བསྟན་ཏེ། གཉེན་
པོ་གཅིག་གིས་སྤོང་བར་བསྟན་པའི་ཕྱིར་རོ། ། །
རྒྱས་པར་བཤད་པ་ལ་སྙོམ་ལས་ངན་ཞེན་གྱི་ལེ་ལོ་སྤང་བ་ནི། སྙོམ་ལས་ཏེ། མི་
རྩོལ་བའི་བདེ་བའི་རོ་མྱང་བ་དང་། མི་རྩོལ་བའི་གཙོ་བོ་ཉལ་བ་དང་། སྙེས་པ་ལ་སོགས་པའི་
སྒོ་ནས། གཉིད་ལ་བརྟེན་པའི་སྲེད་པས་དགེ་བ་ལས་ཉམས་པའི་ལེ་ལོ་སྐྱེ་བར་འགྱུར། སྲེད་
པ་ཡང་འཁོར་བའི་སྡུག་བསྔལ་གྱིས་མི་སྐྱོ་བ་ལས་སྐྱེ་བར་འགྱུར་བས་ཆེས་ཤིན་ཏུ་ཡང་འཁོར་
བའི་སྡུག་བསྔལ་གྱི་རྒྱ་མཚོར་བྱིང་བ་ལ་སྐྱོ་བར་བྱ་སྟེ། འདི་ལྟར། ཉོན་མོངས་རྒྱ་བས་གཤོར་
ནས་ནི། །སྐྱེ་བའི་རྒྱར་ནི་ཆུད་གྱུར་ཅིང་། །འཆི་བདག་ཁར་ནི་སོང་གྱུར་པ། །ཅི་སྟེ་ད་དུང་མི་
ཤེས་སམ། །རང་སྡེ་རིམ་གྱིས་གསོད་པ་ཡང་། ཁྱོད་ཀྱིས་མཐོང་བར་མ་གྱུར་ཏམ། །འོན་ཀྱང་
གཉིད་ལ་བརྟེན་པ་གང་། །གདོལ་པ་དང་ནི་མ་ཧེ་བཞིན། །ལམ་ནི་ཀུན་ནས་བཀག་ནས་སུ།།
འཆི་བདག་གིས་ནི་ལྟ་བཞིན་དུ། །ཇི་ལྟར་ཁྱོད་ནི་ཟ་དགའ་ཞིང་། །འདི་ལྟར་གཉིད་ལོག་ཇི་
ལྟར་དགའ། །མྱུར་བ་ཉིད་དུ་འཆི་འགྱུར་བས། །ཇི་སྲིད་དུ་ནི་ཚོགས་བསགས་བྱ། །དེ་ཚེ་ལེ་
ལོ་སྤངས་ཀྱང་ནི། །དུས་མ་ཡིན་པས་ཅི་ཞིག་བྱ། །འདི་ནི་མ་བྱས་བརྩམ་པའམ། །འདི་ཕྱེད་
བྱས་པར་གནས་པ་ལ། །གློ་བུར་འཆི་བདག་འོངས་ནས་ནི། །ཀྱི་ཧུད་བཅོམ་ཞེས་སེམས་པར་
འགྱུར། །མྱ་ངན་ཤུགས་ཀྱིས་སྐྲངས་པ་ཡི། །མིག་དམར་གདོང་ལ་མཆི་མ་འཛག །ཉེ་དུ་རེ་
ཐག་ཆད་པ་དང༌། །གཤིན་རྗེའི་ཕོ་ཉའི་བཞིན་ལ་ལྟ། །རང་སྡིག་དྲན་པས་གདུང་བ་དང༌།།
39 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
དམྱལ་བའི་སྒྲ་ནི་ཐོས་པ་ཡིས། །སྐག་པས་མི་གཙང་ལུས་གོས་ཤིང་། །མྱོས་པར་གྱུར་ཚེ་ཅི་
ཞིག་བྱ། ཁྱོད་ནི་ཉ་གསོན་འགྲེ་བ་ལྟའི། །ཚེ་འདིར་འཇིགས་དང་ལྡན་གྱུར་ན། །སྡིག་བྱས་
དམྱལ་བ་མི་ཟད་པའི། །སྡུག་བསྔལ་རྣམས་ནི་སྨོས་ཅི་དགོས། །ཆུ་ཚན་གྱིས་ནི་རེག་པ་ན།།
གཞོན་ཤ་ཅན་ལ་རབ་ཚ་བའི། །དམྱལ་བ་ཡི་ནི་ལས་བྱས་ནས། །ཅིའི་ཕྱིར་འདི་ལྟར་བདེ་བར་
གནས། །བརྩོན་མེད་འབྲས་བུ་འདོད་པ་དང་། །གཟེ་རེ་ཅན་ལ་གནོད་མང་ཞིང་། །འཆི་བས་
བཟུང་ཞིང་ལྷ་འདྲ་བ། །ཀྱི་ཧུར་སྡུག་བསྔལ་དག་གིས་བཅོམ། །མི་ཡི་གྲུ་ལ་བརྟེན་ནས་ནི།།
སྡུག་བསྔལ་ཆུ་བོ་ཆེ་ལས་སྒྲོལ། །གྲུ་འདི་ཕྱི་ནས་རྙེད་དཀའ་བས། །རྨོངས་པ་ཞེས་རང་ལ་
བོས་ནས། གྲུ་རྙེད་པའི་དུས་སུ་ཆུ་ནང་དུ་གཉིད་མ་ལོག་པར་བརྩོན་འགྲུས་སྐྱེད་ཅིག །ཅེས་
པའོ། །བྱ་བ་ངན་ཞེན་གྱི་ལེ་ལོ་སྤང་བ་ནི། བྱ་བ་བཟང་པོར་དགའ་བའི་རྒྱུ་མཐའ་ཡས་པའི།
དམ་ཆོས་དགའ་བའི་མཆོག་སྤངས་ན། བྱ་བ་ངན་པ་འཛིན་པ་ཙམ་གྱི་བྱ་བ་ངན་པས་སྡུག་
བསྔལ་གྱི་རྒྱུའི་གཡེང་བ་དང༌། རྒོད་པ་སོགས་ལ་ཁྱོད་ཅིའི་ཕྱིར་དགའ། ཞེས་པའོ། །སྐྱིད་
ལུག་ཅིང་བདག་ཉིད་བརྙས་པའི་ལེ་ལོ་སྤང་བ་ལ། གཉེན་པོ་སྤྱིར་བསྟན་པ་ནི། ཁ་ཅིག་ན་རེ།
སྒྱིད་ལུག་མེད། ཅེས་པ་ལ་སོགས་པ་གཞན་གྱིས་བཅུག་པ་ཡིན་གྱི། སློབ་དཔོན་གྱིས་མ་ཡིན་
ཏེ༑ སྡོམ་ཚིག་ཡིན་ན་སྔར་གྱི་སྤང་བྱའི་སྡོམ་ཚིག་དང་འབྲེལ་བར་རིགས་ཤིང་། བདག་གཞན་
མཉམ་བརྗེའང་འདིར་སྐབས་སུ་མི་འབབ་པའི་ཕྱིར་རོ་ཞེས་ཟེར་རོ། །དེ་ནི་གྱི་ན་སྟེ། གཉེན་
པོ་སྤང་བྱའི་སྡོམ་ཚིག་དང་འབྲེལ་དགོས་པའི་ཤེས་བྱེད་མེད་པའི་ཕྱིར་དང་། སྤོང་བ་ནི་སྐྱིད་
ལུག་པ་སྤོང་བ་དང་འབྲེལ་བའི་ཕྱིར་དང་། བརྩོན་འགྲུས་ཀྱི་འབྲས་བུ་ནི་བདག་གཞན་མཉམ་
བརྗེ་ཡིན་པར་བསྟན་ནས། བསམ་གཏན་གྱི་ལེའུ་དང་འབྲེལ་བ་བསྟན་པར་བྱ་བའི་ཕྱིར་རོ།།
དེས་ན་མི་ཤེས་པའི་དབང་གིས་ཆོས་སྤོང་བར་མི་བྱའོ། །འོ་ན་ཇི་ལྟར་ཞེ་ན། བརྩོན་འགྲུས་ཇི་
ཙམ་བརྩམས་ཀྱང་དོན་མ་གྲུབ་པ་ལ། སྐྱིད་ལུག་པ་མེད་པ་གོ་ཆའི་བརྩོན་འགྲུས་དང༌།
399



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གོས་གྱོན་ནས་དཔུང་ཚོགས་པའི་བརྩོན་འགྲུས། དཔུང་ཚོགས་ནས་དགྲ་ལས་རྒྱལ་བ་ལྟར་
ལངས་པ་བདག་ཉིད་དབང་དུ་བྱ་བའི་བརྩོན་འགྲུས་དང༌། བདག་ཉིད་དབང་དུ་བྱས་པའི་
འབྲས་བུ་བདག་གཞན་མཉམ་བརྗེ་རྣམས་སོ། ། །
ཁྱད་པར་རྒྱས་པར་བཤད་པ་ལ། སྐྱིད་ལུག་མེད་པ་གོ་ཆའི་བརྩོན་འགྲུས་བསྐྱེད་
པ་ནི། རྒྱུ་ཚོགས་གྲངས་ཚང་བས་སྐྱིད་ལུག་པ་སྤང་བ་ནི། བདག་གིས་བྱང་ཆུབ་ག་ལ་ཞེས་
སྒྱིད་ལུག་པར་ནི་མི་བྱ་སྟེ། །འདི་ལྟར་དེ་བཞིན་གཤེགས་པ་ནི། །བདེན་པ་གསུང་པས་བདེན་
འདི་གསུངས། །སྦྲང་བུ་ཤ་སྦྲང་བུང་བ་དང༌། །དེ་བཞིན་སྲིན་བུར་གང་གྱུར་པ། །དེས་ཀྱང་
བརྩོན་པའི་སྟོབས་བསྐྱེད་ན། །བྱང་ཆུབ་ཐོབ་དཀའ་བླ་མེད་ཐོབ། །བདག་ལྟ་རིགས་ཀྱི་མིར་
སྐྱེས་ལ། །ཕན་དང་གནོད་པ་ངོ་ཤེས་ནས། །བྱང་ཆུབ་སྤྱོད་པ་མ་བཏང་ན། །བདག་གིས་བྱང་
ཆུབ་ཅིས་མི་ཐོབ། །མཐུན་རྐྱེན་གོམས་ནུས་པས་སྐྱིད་ལུག་སྤང་བ་ནི། འོན་ཏེ། བྱང་ཆུབ་ཐོབ་
པ་ལ་བསྐལ་པ་གྲངས་མེད་པར་རྐང་ལག་ལ་སོགས་པ་ཐམས་ཅད་བཏང་དགོས་པས་བདག་
ནི་འཇིགས་ཤེ་ན། ལྕི་དང་ཡང་བ་མ་དཔྱད་པར། །རྨོངས་པས་བདག་ནི་འཇིགས་པར་ཟད།།
བསྐལ་པ་བྱེ་བ་གྲངས་མེད་དུ། །ལན་གྲངས་དུ་མར་བཅད་པ་དང་། །དབུག་དང་བསྲེག་དང་
གཤག་འགྱུར་ཏེ། །བྱང་ཆུབ་ཐོབ་པར་མི་འགྱུར་རོ། །བདག་གི་བྱང་ཆུབ་སྒྲུབ་པ་ཡི། །སྡུག་
བསྔལ་འདི་ནི་ཚད་ཡོད་དེ། ཟུག་རྔུ་ཁོང་བརླག་གནོད་བསལ་ཕྱིར། །ལུས་རྨ་གཏོད་པའི་སྡུག་
བསྔལ་བཞིན། །སྨན་པ་ཀུན་ཀྱང་གསོ་དཔྱད་ཀྱི། །མི་བདེ་བ་ཡི་ནད་མེད་བྱེད། །དེ་བས་སྡུག་
བསྔལ་མང་པོ་དག །གཞོམ་ཕྱིར་མི་བདེ་ཅུང་བཟོད་བྱ། །གསོ་དཔྱད་ཕལ་པ་འདི་འདྲ་ལའང༌།།
སྨན་པ་མཆོག་གིས་མ་མཛད་དེ། །ཆོ་ག་ཤིན་ཏུ་འཇམ་པོ་ཡིས། །ནད་ཆེན་དཔག་མེད་གསོ་
བར་མཛད། །ཚོད་མ་ལ་སོགས་སྦྱིན་པ་ལའང༌། །འདྲེན་པས་ཐོག་མར་སྦྱོར་བར་མཛད། །དེ་
ལ་གོམས་ནས་ཕྱི་ནས་ནི། །རིམ་གྱིས་རང་གི་ཤ་ཡང་གཏོང་། །གང་ཚེ་རང་གི་ལུས་ལ་ནི། །
4 0 0



-
-
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧ །
ཚོད་སོགས་ལྟ་བུའི་བློ་སྐྱེས་ན། །དེ་ཚེ་ཤ་ལ་སོགས་བཏང་བ། །དེ་ལ་དཀའ་བ་ཅི་ཞིག་ཡོད། །
འགལ་རྐྱེན་བཟོད་ནུས་པས་སྐྱིད་ལུག་པ་སྤང་བ་ནི། དེ་ལྟར་གོམས་པ་ན། སྡིག་པ་སྤང་ཕྱིར་
སྡུག་བསྔལ་མེད། །མཁས་པའི་ཕྱིར་ན་མི་དགའ་མེད། །འདི་ལྟར་ལོག་པར་རྟོག་པ་དང༌། །
སྡིག་པས་ལུས་དང་སེམས་ལ་གནོད། །བསོད་ནམས་ཀྱིས་ནི་ལུས་བདེ་ལ། །མཁས་པ་ཡིས་
ནི་སེམས་བདེ་ན། །གཞན་དོན་འཁོར་བར་གནས་ཀྱང་ནི། །སྙིང་རྗེ་ཅན་དག་ཅི་སྟེ་སྐྱོ། །འདི་
ནི་བྱང་ཆུབ་སེམས་སྟོབས་ཀྱིས། །སྔོན་གྱི་སྡིག་པ་ཟད་བྱེད་ཅིང་། །བསོད་ནམས་རྒྱ་མཚོ་སྡུད་
བྱེད་ཕྱིར། །ཉན་ཐོས་རྣམས་ལས་མཆོག་ཏུ་བཤད། །དེ་བས་སྐྱོ་ངལ་ཀུན་སེལ་བའི། །བྱང་
ཆུབ་སེམས་ཀྱི་རྟ་ཞོན་ནས། །བདེ་ནས་བདེ་བར་འགྲོ་བ་ལ། །སེམས་ཤེས་སུ་ཞིག་སྐྱིད་ལུག་
འགྱུར། །ཞེས་སོ། །
གོ་གྱོན་ནས་དཔུང་ཚོགས་པའི་བརྩོན་འགྲུས་ལ། གཉེན་པོ་སྤྱིར་མདོར་བསྟན་
པ་ནི། ཁ་ཅིག་ན་རེ། སེམས་ཅན་ཞེས་སོགས་ཀྱི་ཚིགས་སུ་བཅད་པ་རྐང་པ་བཞི་པོ་འདི་
གཞན་གྱིས་བཅུག་པ་ཡིན་ཏེ། མི་མཐུན་ཕྱོགས་བཞི་སྤངས་ནས་བརྩོན་འགྲུས་འཕེལ་བར་བྱ་
བའི་ཕྱིར་དཔུང་ལ་འབད་པར་བྱའོ། །ཞེས་སྦྲེལ་དགོས་ལ། དེ་ཚིགས་སུ་བཅད་པ་འོག་མ་ལ་
ཡོད་པའི་ཕྱིར་དང་། མདོར་བསྟན་ཡིན་ན་རྒྱས་བཤད་དགོས་པ་ལས་མེད་པའི་ཕྱིར་རོ་ཞེས་སྨྲ་
ཞིང་། གཞན་དག་ཀྱང་། སྔར་གྱི་སྒྱིད་ལུག་མེད་དང་། ཞེས་སོགས་ཀྱི་ཚིག་འོག་མ་ལ་ཡོད་
པའི་ཕྱིར་དང༌། འདི་དེ་ལྟ་བུའི་འབྲེལ་བསྟན་པའི་ཕྱིར་དང་། མདོར་བསྟན་ཡིན་ན་རྒྱས་
བཤད་འོང་དགོས་པ་ལས་མེད་པའི་ཕྱིར། ཞེས་ཟེར། དེ་ནི་མི་རིགས་ཏེ། ཚིགས་སུ་བཅད་པ་
འདི་གཉིས་ནི། གླེགས་བམ་འཁྲུགས་པར་ཟད་པས་གོང་འོག་ནོར་བ་ཡིན་པའི་ཕྱིར། སེམས་
ཅན་དོན་སྒྲུབ་ཅེས་སོགས་ནི་དཔུང་གི་མདོར་བསྟན་པས། དེའི་རྒྱས་བཤད་ཡོད་པའི་ཕྱིར།
སྐད་དོད་གཅིག་པས་དོན་གཅིག་ན། ངག་དང་ཕྱོགས་ལ་སོགས་པ་ལ་ཡང་གོའོ་ཞེས་པ་སྐད་
4 0 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དོད་གཅིག་ཡོད་ པས་དོན་གཅིག་པར་འགྱུར་བ་དང་། ཚོགས་དང་ངེས་པར་འབྱུང་བའི་
སྒྲུབ་པ་དོན་གཅིག་ཏུ་འགྱུར་བའི་ཕྱིར་དང༌། དཔུང་གི་སྐབས་ སུ་དཔུང་ཁོ་ན་བཤད་པར་
རིགས་ན། ཚུལ་ཁྲིམས་ཀྱི་སྐབས་སུ་སྦྱིན་པ་བཤད་པ་ལ་སོགས་པ་ནོར་བར་འགྱུར་བའི་ཕྱིར་
དང༌། འདིར་བརྩོན་འགྲུས་སྤེལ་བའི་ཚུལ་གསལ་བར་བྱས་པས་ལྷུར་ལེན་སོགས་ཀྱང་སྨོས་
པ་མིན་པའི་ཕྱིར་རོ། །འོ་ན་ཇི་ལྟར་ཞེ་ན། དེ་ལྟར་བརྩོན་འགྲུས་ཀྱི་མི་མཐུན་ཕྱོགས་ལེ་ལོ་
སྤངས་ཏེ། མོས་པ་དང༌། ང་རྒྱལ་དང་། དགའ་བ་དང་། དོར་བའི་དཔུང་སྟེ་བཞི་དང་
། དཔུང་
ཚོགས་ནས་ལྷུར་ལེན་དབང་སྒྱུར་སྟོབས་ཀྱིས། དགྲ་ལས་རྒྱལ་བར་བྱེད་པའི་བརྩོན་འགྲུས་
སྤེལ་བའི་ཕྱིར་འབད་པར་བྱའོ། །དེ་དག་གི་ནང་ནས་ཀྱང་དང་པོར་སེམས་ཅན་གྱི་དོན་སྒྲུབ་
པར་བྱ་བའི་ཕྱིར་དུ་དཔུང་ཚོགས་ཡན་ལག་བཞི་བསྟན་ཏེ། དགོས་པ་སྒྲུབ་པར་བྱེད་པ་མོས་
པ་དང༌། དེ་ཉིད་བརྟན་པ་དང་། དེ་ལ་དགའ་བ་དང་། མི་དགོས་པ་སྤོང་བར་བྱེད་པ་དོར་བའི་
དཔུང་ཡིན་ནོ། །
དཔུང་ཁྱད་པར་དུ་བཤད་པ་ལ་བཞི་སྟེ། མོས་པ་དང་། ང་རྒྱལ་དང་། དགའ་བ་དང་།
དོར་བའི་དཔུང་སྐྱེད་པའོ། །མོས་མདུན་གྱི་དཔུང་ལ་མདོར་བསྟན་པ་ནི། མོས་པ་སྡུག་བསྔལ་
འཇིགས་པ་དང་། །དེ་ཡི་ཕན་ཡོན་བསམས་པས་བསྐྱེད། །ཅེས་སོ། །རྒྱས་པར་བཤད་པ་ལ།
མོས་འདུན་མེད་པའི་ཉེས་དམིགས་ནི། བདག་དང་གཞན་གྱི་ཉེས་པ་ནི། །དཔག་མེད་བདག་
གིས་གཞོམ་བྱས་ཏེ། །གང་དུ་ཉེས་པ་རེ་རེ་ལའང་། །བསྐལ་པ་རྒྱ་མཚོ་ཟད་གྱུར་ན།། ཉེས་
ཟད་རྩོམ་པ་དེ་ཡི་ནི། །ཆ་ཡང་བདག་ལ་མ་མཐོང་ན། །སྡུག་བསྔལ་དཔག་ཏུ་མེད་པའི་སྣོད།
བདག་གོ་ཅི་སྟེ་སྙིང་མ་གས། །བདག་དང་གཞན་གྱི་ཡོན་ཏན་ནི། །མང་པོ་བདག་གིས་བསྒྲུབ་
བྱ་སྟེ། །དེ་ལ་ཡོན་ཏན་རེ་རེ་ལའང་། །བསྐལ་པ་རྒྱ་མཚོར་གོམས་གྱུར་ནས། །བདག་གི་ཡོན་
ཏན་ཤས་ལ་ཡང་། །གོམས་པ་ནམ་ཡང་མ་སྐྱེས་ཏེ། །ཅི་ཞིག་ལྟར་རྙེད་སྐྱེ་བ་ནི། །བདག་གིས་
4 0 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
དོན་མེད་བྱས་པ་མཚར། །བདག་གིས་བཅོམ་ལྡན་འདས་མ་མཆོད་ཅིང་དགའ་སྟོན་ཆེན་པོའི་
བདེ་མ་བྱིན། །བསྟན་ལ་བྱ་བ་མ་བྱས་དང༌། །དབུལ་པོའི་བསམ་པ་རྫོགས་མ་བྱས། །
འཇིགས་པ་ལ་མི་འཇིགས་མ་བྱིན་དང༌། ཉམས་ཐག་པ་ལ་བདེ་བ་མ་བྱིན་ན་བདག་གིས་མའི་
མངལ་གྱི་ཟུག་རྔུ་དང༌། སྡུག་བསྔལ་འབའ་ཞིག་སྐྱེད་པར་ཟད་དོ། །མོས་འདུན་བྱེད་དགོས་
པའི་རྒྱུ་མཚན་ནི། བདག་ནི་སྔོན་དང་ད་ལྟར་ཡང་། །ཆོས་ལ་མོས་དང་བྲལ་བ་ཡིས། །ཕོངས་
པ་འདི་འདྲ་བྱུང་གྱུར་ན། །སུ་ཞིག་ཆོས་ལ་མོས་པ་བཏོང་། །དགེ་བའི་ཕྱོགས་ནི་ཐམས་ཅད་ཀྱི།།
རྩ་བ་མོས་པར་ཐུབ་པས་གསུངས། །ཞེས་སོ། །མོས་འདུན་སྐྱེད་པའི་ཐབས་ནི། དགེ་སྡིག་གི་
རྣམ་སྨིན་གྱི་འབྲས་བུ་བསྒོམས་པས་བསྐྱེད་པ་ཡིན་ལ། བསྒོམ་ཚུལ་ཀྱང་། སྡུག་བསྔལ་ཡིད་
མི་བདེ་བ་དང་། །འཇིགས་པ་རྣམ་པ་སྣ་ཚོགས་དང་། །འདོད་པ་རྣམས་དང་བྲལ་བ་ནི། །སྡིག་
པ་སྤྱོད་ལས་འབྱུང་བར་འགྱུར། །ཡིད་ལ་བསམ་པའི་དགེ་བྱས་པས། །གང་དང་གང་དུ་
འགྲོར་འགྱུར་བ། །དེ་དང་དེར་ནི་བསོད་ནམས་དེས། །འབྲས་བུ་ཡོན་གྱིས་མངོན་མཆོད་
འགྱུར། །དེ་ཡང་འདི་ལྟར། གནས་ཀྱི་ཁྱད་པར། དྲི་བཟང་བསིལ་བའི་པད་མའི་སྙིང་པོར་
གནས་པ། ཡོན་ཏན་གྱི་ཁྱད་པར། རྒྱལ་བའི་གསུང་སྙན་དམ་ཆོས་ཉམས་སུ་མྱོང་བས་གཟི་
བརྗིད་སྐྱེད་པར་བྱས་པ་སྐྱེ་བའི་ཁྱད་པར། ཐུབ་པ་རྣམས་ཀྱི་འོད་ཟེར་གྱིས་རྒྱས་ཤིང་ཁ་ཕྱེ་
བའི་པདྨ་ལས་རྫུས་ཏེ་བྱུང་པའི་ལུས་མཆོག་ཅན། ཞིང་གི་ཁྱད་པར། རྒྱལ་བའི་མདུན་ན་
གནས་པའི་བདེ་བར་གཤེགས་པའི་སྲས་སུ་དགེ་བ་མང་པོ་སྤྱད་པར་འགྱུར་རོ། །སྡིག་པ་བྱས་
པ་བདེ་འདོད་ཀྱང༌། །གང་དང་གང་དུ་འགྲོ་འགྱུར་བ། །དེ་དང་དེར་ནི་སྡིག་པ་དེས། །སྡུག་
བསྔལ་མཚོན་གྱིས་རྣམ་པར་འཇོམས། །དེ་ཡང་འདི་ལྟར། གཤེན་རྗེའི་སྐྱེས་བུས་པགས་པ་
མ་ལུས་བཤུས་པས་ཤིན་ཏུ་ཉམ་ཐག་ཅིང་། །རབ་ཏུ་ཚ་བའི་མེ་ཡིས་བཞུས་པའི་ཟངས་ཞུན་
ལུས་ལ་བླུགས་གྱུར་ལ། །འབར་བའི་རལ་གྲི་མདུང་ཐུང་གིས་བསྣུན་ཤ་ཡི་དུམ་བུ་བརྒྱར་
4 0 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྷགས་ཤིང་། །ཤིན་ཏུ་འབར་བའི་ལྕགས་ཀྱི་ས་གཞིར་ལྷུང་བར་མི་དགེ་མང་པོར་འགྱུར།།
ཞེས་སོ། །
མོས་བརྟན་མཚམས་སྦྱར་བ་ནི། དེ་བས་དགེ་ལ་མོས་བྱ་ཞིང་། །གུས་པ་ཉིད་དུ་
བསྒོམ་བྱ་སྟེ། །དེ་ནས་སངས་རྒྱས་ཕལ་པོ་ཆེའི་མདོའི་བྱང་སེམས་རྡོ་རྗེ་རྒྱལ་མཚན་གྱི་བསྔོ་
བའི་ལེའུ་དྲུག་པ་ནས་བཤད་པའི་ཆོ་ག་སྟེ། ཐབས་ཀྱིས་དགེ་བའི་ལས་བརྩམ་ནས། བརྟན་
པའི་ང་རྒྱལ་བསྒོམ་པར་བྱའོ། །དེ་ལྟར་ང་རྒྱལ་གྱི་དཔུང་བསྐྱེད་པ་ལས་བརྩམས་ནས་ལྡོག་
པའི་ཉེས་དམིགས་ནི། དང་པོར་འབྱོར་པའམ། ནུས་པ་བརྟགས་ནས་ནི། བརྩམས་པའམ་
ཡང་ན་མི་བརྩམས་བྱ། །མ་བརྩམས་པ་ནི་མཆོག་ཡིན་གྱི། །བརྩམས་ནས་ལྡོག་པར་མི་བྱའོ།།
སྐྱེ་བ་གཞན་དུའང་དེ་གོམས་ནས། །སྡིག་དང་སྡུག་བསྔལ་འཕེལ་འགྱུར་ཏེ། །བྱ་བ་གཞན་དེ་
ཡང་འཕྲོ་ལ་ལུས་པས་དམན་ཞིང་དེ་དག་གི་འབྲས་བུའི་དུས་ཀྱང་འབྲས་བུ་དམན་པར་འགྱུར་
བས། བྱ་བ་དེ་ཡང་མཐར་ཕྱིན་པར་འགྲུབ་པར་མི་འགྱུར་རོ། །མི་ལྡོག་པའི་ང་རྒྱལ་བསྒོམ་པ་
ལ༑ མདོར་བསྟན་པ་ནི། ལས་རང་གིས་བྱེད་པའི་ང་རྒྱལ་དང་། ངེས་པར་ནུས་པའི་ང་རྒྱལ་
བྱའོ། །རྒྱས་པར་བཤད་པ་ལ་ལས་ཀྱི་ང་རྒྱལ་བསྒོམ་པ་ནི། བདག་ཉིད་གཅིག་པུས་བྱའོ་ཞེས།།
འདི་ནི་ལས་ཀྱི་ང་རྒྱལ་ཉིད། །ཉོན་མོངས་དབང་མེད་འཇིག་རྟེན་འདིས། །རང་དོན་སྒྲུབ་པར་
མི་ནུས་པས། །འགྲོ་བས་བདག་ལྟ་མི་ནུས་ཏེ། །དེ་བས་བདག་གིས་འདི་བྱའོ། །གང་ཟག་
གཞན་ཡང་མི་སྡོད་པར་དམན་པའི་ལས་བྱེད་ན། བདག་ཉིད་ཀྱང་སེམས་ཅན་གྱི་དོན་དུ་ཞིང་
ལས་ལ་སོགས་པ་ཡང་བྱ་བས་ཇི་ལྟར་དལ་བར་འདུག །ཉོན་མོངས་པའི་མིང་ཅན་གྱི་ང་རྒྱལ་
བསྒོམ་པ་ནི། གལ་ཏེ་ང་རྒྱལ་གྱིས་དགེ་བའི་ལས་མི་བྱ་སྟེ། བདག་ལ་ང་རྒྱལ་མེད་པས་
མཆོག་ཡིན་པས་སོ། །ཞེ་ན། དགེ་བ་སྒྲུབ་པའི་ང་རྒྱལ་ཆེན་པོ་སྐྱེ་དགོས་ཏེ། ཤི་བའི་སྦྲུལ་དང་
ཕྲད་གྱུར་ན། ཁཱ་ཡང་མཁའ་ལྡིང་ལྟ་བུར་སྤྱོད། །གལ་ཏེ་བདག་ཉིད་ཉམ་ཆུང་ན། །ལྟུང་བ་
•
4 0 4



རྒྱུ
-
E
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧ །
ཆུང་ངུའང་གནོད་པ་བྱེད། །ཞུམ་བཅས་རྩོལ་བ་དོར་བ་ལ། །ཕོངས་ལས་ཐར་པ་ཡོད་དམ་ཅི།།
ང་རྒྱལ་བརྩོན་པ་བསྐྱེད་པས་ནི། །ཆེན་པོ་ཡིས་ཀྱང་ཐུབ་པར་དཀའ། །དེ་བས་སེམས་ནི་
བརྟན་པ་ཡིས། །ལྟུང་བ་རྣམས་ནི་གཞོམ་བྱས་ཏེ། །བདག་ནི་ལྟུང་བས་ཕམ་བྱས་ན། ཁམས་
གསུམ་རྒྱལ་འདོད་གཞད་གད་འགྱུར། །བདག་གིས་ཁམས་གསུམ་ཀུན་ལས་རྒྱལ་བར་བྱ་སྟེ།
བདག་ལས་ཁམས་གསུམ་སུ་ཡང་རྒྱལ་བར་མི་བྱའོ། །དེས་ན་བྱང་སེམས་ནི་ཆོས་ཅན།།
གཉེན་པོའི་ང་རྒྱལ་འདི་ལ་བསླབ་པར་བྱ་སྟེ། རྒྱལ་བ་སེང་གེའི་སྲས་ཀྱི་བདག་ཉིད་ཡིན་པའི་
ཕྱིར་རོ། །འོ་ན་བདག་ཉིད་ཀུན་ལས་རྒྱལ་བྱ་ཡིན་ན། བདག་ཉིད་སེམས་ཅན་གྱི་བྲན་དུ་བྱེད་
པ་དང་འགལ་ལོ་ཞེ་ན་སྐྱོན་མེད་དེ། ལྷག་བསམ་དག་པས་ཀུན་གྱི་བྲན་བྱས་པས། སྒྲིབ་པ་
ཀུན་ལས་རྒྱལ་བའི་སངས་རྒྱས་སུ་འགྱུར་བའི་ཕྱིར་རོ། །འོ་ན་འགྲོ་བ་ཕལ་ཆེར་ང་རྒྱལ་ལ་
གནས་པས་མཆོག་ཡིན་ནམ་ཞེ་ན། འགྲོ་བ་རྣམས་ནི་ང་རྒྱལ་གྱིས་བཅོམ་སྟེ་ཕམ་ལ༑ ཉོན་
མོངས་པའི་དགྲ་ལས་རྒྱལ་བས་ན་བརྟན་པའི་ང་རྒྱལ་ཅན་རྣམས་ནི་དགྲའི་དབང་དུ་མི་འགྲོ་
བ་ལས། དེ་རྣམས་ནི་ང་རྒྱལ་གྱིས་དགྲའི་དབང་དུ་གྱུར་པ་དང་། ཉོན་མོངས་པའི་ང་རྒྱལ་གྱིས་
དགྲ་བོའི་རྒྱུད་ཁེངས་པ་ན་ངན་འགྲོར་ང་རྒྱལ་གྱིས་འཁྲིད་ཅིང་། མི་ཡི་དགའ་སྟོན་བཅོམ་པ་
དང༌། །གཞན་གྱི་ཟས་ཟའི་བྲན་དང་ནི། །གླེན་པ་མི་སྡུག་ཉམ་ཆུང་དང་། །ཐམས་ཅད་དུ་ནི་
བརྙས་ པར་འགྱུར། །དེ་ལྟར་ ང་རྒྱལ་གྱི་དགྲ་བཅོམ་པ་དེ་ཡང་ང་རྒྱལ་ཅན་མཐོང་བར་
གཏོགས་པ་ཡིན་ན་ཞུམ་ཞིང་དམན་པ་ཅི་འདྲ་ཡིན་པ་སྨོས་ཤིག །ཁོ་བོ་ཅག་ལྟར་ན། གང་
ཞིག་ང་རྒྱལ་དགྲ་ལས་རྒྱལ་ཕྱིར་ང་རྒྱལ་འཆང་། །དེ་ནི་ང་རྒྱལ་ཅན་དང་རྣམ་རྒྱལ་དཔའ་དེ་
ཉིད། །གང་ཞིག་ང་རྒྱལ་དགྲ་བདོ་བ་ཡང་ངེས་བཅོམ་སྟེ། །འགྲོ་ལ་འདོད་བཞིན་རྒྱལ་བའི་
འབྲས་བུ་རྫོགས་པར་བྱེད། །ཅེས་སོ། །
སྤང་བྱས་ངེས་པར་ཚུགས་མི་ནུས་པའི་ང་རྒྱལ་ནི། ཉོན་མོངས་ཕྱོགས་ཀྱི་ཁྲོད་
4 0 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་ན། །རྣམ་པ་སྟོང་དུ་སྲན་གཟུགས་ཏེ། །ཝ་ལ་སོགས་པས་སེང་གེ་བཞིན། །ཉོན་མོངས་
ཚོགས་ཀྱིས་མི་ཚུགས་བྱ། །ཉམ་ང་ཆེ་ཐང་བྱུང་གྱུར་ཀྱང༌། །མི་ཡིས་མིག་ནི་བསྲུང་བ་ལྟར།།
དེ་བཞིན་ཉམ་ང་བྱུང་གྱུར་ཀྱང་། །ཉོན་མོངས་དབང་དུ་མི་འགྱུར་བྱ། །བདག་ནི་བསྲེགས་ཏེ་
བསད་གྱུར་ཏམ། །བདག་གི་མགོ་བོ་བཅད་ཀྱང་བླའི། །རྣམ་པ་ཀུན་ཏུ་ཉོན་མོངས་པའི།།
དགྲ་ལ་འདུད་པར་མི་བྱའོ། །ཞེས་པའོ། །དེ་ནས་དགའ་བའི་དཔུང་ནི། རྩེད་མོའི་བདེ་འབྲས་
འདོད་པ་རྣམས། །རྩེད་མོ་བྱེད་པའི་དགའ་བ་དེས་མི་ངོམས་པ་ལྟར། བྱང་སེམས་འདིས་བྱ་
བའི་ལས་གང་ཡིན་པའི་དགེ་བའི་ལས་འདི་ཉོན་མོངས་ཤིན་ཏུ་ཁྲོ་བས་རྩེད་མོ་བཞིན་
ཞེན་པར་བྱ་སྟེ། ལས་དེས་ཆོག་མི་ཤེས་པས་མི་ངོམས་པར་དགའ་བར་བྱའོ། །དེའི་རྒྱུ་མཚན་
སྟོན་ཐོག་ལ་སོགས་པས་བདེ་བའི་དོན་དུ། ཞིང་ལས་ལ་སོགས་པའི་ལས་བྱས་ཀྱང་། བདེ་
འགྱུར་མི་འགྱུར་གཏོལ་མེད་ཀྱི། གང་གི་ལས་ཉིད་མེད་འགྱུར་བ། །ལས་དེ་མི་བྱེད་ཇི་ལྟར་
བདེ། །སྤུ་གྲིའི་སོར་ཆགས་སྦྲང་རྩི་ལྟའི། །འདོད་པ་རྣམས་ཀྱིས་མི་ངོམས་ན། །རྣམ་སྨིན་བདེ་
ལ་ཞི་བ་ཡི། །བསོད་ནམས་ཀྱིས་ལྟ་ཅི་སྟེ་ ངོམས། །དེ་ལྟར་ལས་ལ་དགའ་བས་འཇུག་པ་
རྣམས་ནི་མཐར་ཕྱིན་པར་འགྱུར་བས། དེའི་ཕྱིར་ཉི་མ་ཕྱེད་དུས་གསུངས་པ་ཡི། །གླང་ཆེན་
མཚོ་ཕྲད་མཚོར་འཇུག་ལྟར། །ལས་དེ་ལ་ཡང་འཇུག་པར་བྱ། །ཞེས་སོ། །དོར་བའི་དཔུང་ནི།
གཡུལ་སྤྲོད་པ་ན་ངལ་གསོ་དགོས་པ་ལྟར། དགེ་བ་ལ་འབད་ཆེས་པས་ལུས་སེམས་སྟོབས་
ཉམས་པ་དང་རྗེས་སུ་འབྲེལ་ན། སྟོབས་སྐྱེས་ནས་སླར་བྱ་བའི་དོན་དུ་རེ་ཤིག་རྩོལ་བ་དོར་
བར་བྱ་ལ། ཡང་ལས་སྔ་མ་སྔ་མ་ལེགས་པར་ཟིན་ན། ཕྱི་མ་ཕྱི་མ་འདོད་པས་སྔ་མ་དེ་བྱེད་པ་
དོར་བས་སྤང་བར་བྱའོ། །དཔུང་ཚོགས་ནས་དགྲ་ལས་རྒྱལ་བ་ལྷུར་བླང་བ་ལ། ཐབས་ཤེས་
ཀྱིས་ཉོན་མོངས་གཞོམ་པ་ནི། འཐབ་མོ་རྙིང་པ་ལེགས་པར་བྱང་བ་དག་དགྲ་དང་ལྷན་ཅིག་
གཡུལ་ངོར་ རལ་ཁ་ལྷགས་ཤིང་འགྱེད་པ་ལྟར། ཐབས་ཀྱིས་ཉོན་མོངས་ཀྱི་མཚོན་ལས་
40 6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
གཟུར་བར་བྱ་ཞིང་། ཤེས་རབ་ཀྱིས་ཉོན་མོངས་པ་རྣམས་ལྡང་བ་མེད་པར་འཇོམས་པར་
བཏགས་ཤིང་བརླག་པར་བྱའོ། །དྲན་ཤེས་ཀྱི་གཉེན་པོ་བསྟེན་པ་ནི། གཡུལ་དུ་རལ་གྲི་ལྷུང་
གྱུར་ན། །འཇིགས་པས་མྱུར་དུ་ལེན་པ་ལྟར། །དེ་བཞིན་དྲན་པའི་མཚོན་ཤོར་ན། །དམྱལ་
བའི་འཇིགས་དྲན་མྱུར་དུ་བླངས་ཏེ། མ་བླངས་ན་ཇི་ལྟར་ཁྲག་ལ་བརྟེན་བྱས་ནས། །དུག་
གིས་ལུས་ལ་ཁྱབ་འགྱུར་བ། །དེ་བཞིན་གླགས་ནི་རྙེད་གྱུར་ན། །ཉེས་པས་སེམས་ལ་ཁྱབ་
པར་འགྱུར་རོ། །དེ་ལྟར་སྐྱོན་ཡོན་རིག་པར་བྱས་ནས། ཡུངས་མར་བཀང་བའི་སྣོད་བསྐུར་
ལ༑ ༑རལ་ གྲི་ཐོགས་པ་དྲུང་དུ་བསྡད་ནས། བོ་ན་གསོད་སྡིགས་ཀྱིས་འཇིགས་པ་ལྟར།
བརྟུལ་ཞུགས་ཅན་གྱིས་དེ་བཞིན་སྒྲིམ་མོ། །བག་ཡོད་ཀྱི་བླང་དོར་བྱ་བ་ནི། དེ་བས་པང་དུ་
སྦྲུལ་འོངས་ན། །ཇི་ལྟར་རིངས་སུ་ལྡང་བ་ལྟར། །དེ་བཞིན་གཉིད་དང་སྙོམ་འོངས་ན། །མྱུར་
དུ་དེ་དག་ཟློག་པར་བྱ་ཞིང་། ཉེས་པ་བྱུང་བ་རེ་རེ་ཞིང་། །བདག་ལ་སྨད་ནས་ཅི་ནས་ཀྱང༌།
བདག་ལ་ཕྱིས་ཉེས་པ་འདི་མི་འབྱུང་བ་དེ་ལྟར་བྱའོ། །ཞེས་ཡུན་རིང་བསམ། ཞེས་སོ། །དྲན་
ཤེས་ཀྱིས་བག་ཡོད་བརྟན་པར་བྱ་བ་ནི། ཇི་ལྟར་བླང་དོར་གྱི་གནས་སྐབས་འདི་དག་ལ་
འབད་མེད་དུ་འབྱུང་བའི་དྲན་པ་གོམས་པ་ཉིད་དུ་འགྱུར་ཞེས་བསྒོམ་པའི་རྒྱུ་མཚན་འདི་ཉིད་
ཀྱིས་དགེ་བའི་བཤེས་གཉེན་དྲན་པ་སྐྱེད་པར་བྱེད་པ་དང་། ཕྲད་པའམ་མ་ཕྲད་ཀྱང་དྲན་ཤེས་
བརྟེན་པར་རིགས་པ་ལས་དེ་ལ་གུས་པ་དང་། རྒྱུན་དུ་སྤྲོ་བའི་འདོད་འདུན་ཕུན་ཚོགས་བྱ་སྟེ།
ཅི་ནས་ལས་བྱེད་པའི་སྔོན་རོལ་ན། འདོད་འདུན་ཁྱད་པར་ཅན་གྱིས་གོ་ཆ་གྱོན་ཏེ། དགེ་བའི་
ལས་ཐམས་ཅད་སྒྲུབ་པའི་མཐུ་ཡོད་པ་དེ་ལྟར། བག་ཡོད་ཀྱི་ལེའུར་བསྟན་པའི་གཏམ་རྣམས་
དྲན་པར་བྱས་ཏེ། བདག་ཉིད་དྲན་ཤེས་བཞིན་གྱིས་བླང་དོར་བྱེད་པ་ལ་ལྡང་བ་ཡང་བ་སྟེ།
ཤིན་ཏུ་སྤྲོ་བར་བྱའོ།། ཞེས་པ་སྟེ་ལྷུར་བླང་བའང་། དབང་བསྒྱུར་བའི་འབྲེལ་ལོ། །དེའི་ཡོན་
ཏན་སྤྲོ་བས་བདག་ཉིད་དབང་སྒྱུར་བ་ནི། ཇི་ལྟར་རླུང་གི་འདོར་ལེན་འགྲོ་འོང་གིས་ཤིང་བལ་
4 0 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདོར་ལེན་ལ་དབང་སྒྱུར་བ་དེ་བཞིན་དུ་བླང་དོར་གྱི་དགེ་བ་ལ་ཤིན་ཏུ་སྤྲོ་བས་བདག་ཉིད་
དགེ་བ་ལ་དབང་ཐོབ་པ། ཞེས་པ་འབད་མེད་དུ་རང་གིས་དགེ་བ་ལ་འཇུག་པ་དེ་ལྟར་སྒྱུར་ཏེ།
དེ་ལྟར་ན་དགེ་བ་འབྲས་བུ་དང་བཅས་པ་ཐམས་ཅད་མྱུར་དུ་འགྲུབ་པར་འགྱུར་རོ། །བརྩོན་
འགྲུས་བསྟན་པ་ཞེས་བྱ་བ་སྟེ། ལེའུ་བདུན་པའི་རྣམ་པར་བཤད་པ་རྫོགས་སོ།། །།
༈ བསམ་གཏན་ལ་སློབ་པ་ལ། མདོར་བསྟན་པ་དང་། རྒྱས་པར་བཤད་པ་གཉིས་
ལས། མདོར་ བསྟན་ པ་ ལ། མཉམ་པར་བཞག་དགོས་པའི་རྒྱུ་མཚན་ནི། དེ་ལྟར་བརྩོན་
འགྲུས་བསྐྱེད་ནས་ནི། །ཡིད་ནི་ཏིང་ངེ་འཛིན་ལ་བཞག །སེམས་ནི་རྣམ་པར་གཡེངས་པའི་མི།
ཉོན་མོངས་མཆེ་བའི་ཕྲག་ན་གནས། །ལུས་དང་སེམས་ནི་དབེན་པ་ཡིས། །རྣམ་པར་གཡེང་
བ་མི་འབྱུང་ངོ༌། །དེ་བས་འཇིག་རྟེན་སྤང་བྱ་ཞིང་། །རྣམ་པར་རྟོག་པའང་ཡོངས་སུ་དོར། །
ཆགས་པའི་ཕྱིར་དང་རྙེད་སོགས་ལ། །སྲེད་པས་འཇིག་རྟེན་སྤོང་མི་བྱེད། །དེ་བས་འདི་དག་
ཡོངས་སྤོངས་ལ། །མཁས་པས་འདི་ལྟར་དཔྱད་པར་བྱ། །ཞེས་སོ། །མཉམ་གཞག་སྒོམ་པའི་
རིམ་པ་ནི། ཞི་གནས་རབ་ཏུ་ལྡན་པའི་ལྷག་མཐོང་གིས། །ཉོན་མོངས་རྣམ་པར་འཇོམས་པར་
ཤེས་བྱས་ནས། །ཐོག་མར་ཞི་གནས་བཙལ་བྱ་དེ་ཡང་ནི། །འཇིག་རྟེན་ཆགས་པ་མེད་ལ་
མངོན་དགས་འགྲུབ། །ཅེས་སོ། །རྒྱས་པར་བཤད་པ་ལ་གཉིས་ཏེ། སྦྱོར་བ་བསམ་གཏན་གྱི་
འགལ་རྐྱེན་སྤང་ཞིང་མཐུན་རྐྱེན་བསྟེན་པ་དང༌། དངོས་གཞི་བསམ་གཏན་ལ་བསྟེན་ནས་
བྱང་ཆུབ་ཀྱི་སེམས་བསྒོམ་པའོ། །དང་པོ་ལ་ཡང་གཉིས་ཏེ། འཇིག་རྟེན་གྱི་འདུ་འཛི་སྤངས་
ནས་ལུས་དབེན་པ་བསྟེན་པ་དང་། འདོད་པའི་རྣམ་རྟོག་སྤངས་ནས་སེམས་ཀྱང་དབེན་པ་
བསྟེན་པའོ། །དང་པོ་ལ་ཡང་གཉིས་ཏེ། འགལ་རྐྱེན་འཇིག་རྟེན་ལ་ཆགས་པ་སྤང་བ་དང༌།
མཐུ་ཆེན་དབེན་པ་ལ་དགའ་བ་སྐྱེད་པའོ། །དང་པོ་ལ་ཡང་གཉིས་ཏེ། ནང་བྱིས་པ་ལ་ཆགས་
འདྲིས་སྤང་བ་དང༌། ཕྱི་རྙེད་བཀུར་ལ་ཆགས་འདྲིས་སྤང་བའོ། །དང་པོ་ལ་བྱིས་པ་ལ་ཆགས་
4 0 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
པས་འགྲོགས་པ་སྤང་བ་ནི། རང་ཉིད་མི་རྟག་པར་འཆི་ངེས་པ་སུ་ཞིག་གཉེན་བཤེས་སོགས་
མི་རྟག་པ་ལ་ཡང་དག་ཆགས་པར་བྱེད་པ་ཡོད་དེ། ཆགས་པར་མི་རིགས་སོ་དེའི་རྒྱུ་མཚན།
དེས་ནི་ཚེ་རབས་སྟོང་ཕྲག་ཏུ་སྡུག་པ་མཐོང་བར་ཡོང་མི་འགྱུར། །མ་མཐོང་ན་ནི་དགར་མི་
འགྱུར། །ཡིད་ཀྱང་མཉམ་འཇོག་མི་འགྱུར་ལ། །མཐོང་ཡང་ངོམས་པར་མི་འགྱུར་བས། །
སྔར་བཞིན་སྲེད་པས་གདུང་བར་འགྱུར། །སེམས་ཅན་རྣམས་ལ་ཆགས་བྱས་ན། །ཡང་དག་
ཉིད་ལ་ཀུན་ནས་བསྒྲིབས། །སྐྱོ་བའི་སེམས་ཀྱང་འཇིག་པར་བྱེད། །ཐ་མར་མྱ་ངན་གདུང་
བར་འགྱུར། །དེ་ལ་སེམས་པ་འབའ་ཞིག་ནི། །ཚེ་འདི་དོན་མེད་འདའ་བར་འགྱུར། །རྟག་པ་
མེད་པའི་མཛའ་བཤེས་ཀྱིས། གཡུང་དྲུང་ཆོས་ཀྱང་འཇིག་པར་འགྱུར། །བྱིས་དང་སྐལ་པར་
མཉམ་སྤྱོད་ན། །ངེས་པར་ངན་འགྲོར་འགྲོ་འགྱུར་ཏེ། །བསྐལ་མི་མཉམ་པར་འཁྲིད་བྱེད་ན།།
བྱིས་པ་བསྟེན་པས་ཅི་ཞིག་བྱ། །སྐད་ཅིག་གཅིག་གིས་འཛའ་འགྱུར་ལ། །ཡུད་ཙམ་གྱིས་ནི་
དགྲར་ཡང་འགྱུར། །དགའ་བའི་གནས་ལའང་ཁྲོ་བྱེད་པས། །སོ་སོའི་སྐྱེ་བོ་མགུ་བར་དཀའ།།
ཕན་པར་སྨྲས་ན་ཁྲོ་བར་བྱེད། །བདག་ཀྱང་ཕན་པས་ཟློག་པར་བྱེད། །དེ་དག་ངག་ནི་མ་
མཉན་ན། ཁྲོས་པས་ངན་འགྲོར་འགྲོ་བར་འགྱུར། །མཐོ་ལ་ཕྲག་དོག་མཉམ་ལ་འགྲན། །
དམའ་ལ་ང་རྒྱལ་བསྟོད་ན་དྲེགས། །མི་སྙན་བརྗོད་ན་ཁོང་ཁྲོ་སྐྱེ། །ནམ་ཞིག་བྱིས་ལས་ཕན་པ་
ཐོབ། །བྱིས་དང་འགྲོགས་ན་བྱིས་པའི་ལས། །བདག་བསྟོད་གཞན་ལ་སྨོད་པ་དང་། །འཁོར་
བར་དགའ་བའི་གཏམ་ལ་སོགས། །མི་དགེ་ཅིས་ཀྱང་ངེས་པར་འབྱུང་། །དེ་བཞིན་བདག་དང་
གཞན་བསྟེན་པས། །དེས་ནི་ཕུང་བར་འགྱུར་བར་ཟད། །དེས་ཀྱང་བདག་དོན་མ་བྱས་ལ། །
བདག་ཀྱང་དེ་དོན་མི་འགྱུར་བས། །བྱིས་ལས་ཐག་རིངས་བྱོལ་བར་བྱ། །ཞེས་སོ། །ཕྲད་ན་
ཇི་ལྟར་བྱ་བ་ནི། ཕྲད་ན་དགའ་བས་མགུ་བྱ་སྟེ། །འདྲིས་ཆེན་ཉིད་དུ་མི་འགྱུར་བར། །ཐ་མལ་
པ་ཙམ་ལ་སོགས་པར་བྱ། བུང་བས་མེ་ཏོག་སྦྲང་རྩི་བཞིན། །ཆོས་ཀྱི་དོན་ལེགས་བཤད་ཙམ་
40 9



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མམ། བསོད་སྙོམས་ཅི་ཡང་བླངས་ནས་ལས་དང་པོ་པས་ཀུན་ལ་སྔོན་ཆད་མ་མཐོང་བ་བཞིན་
དུ་འདྲིས་པ་མེད་པར་གནས་པར་བྱའོ། །འོ་ན་སེམས་ཅན་ཐམས་ཅད་ལ་སྙིང་རྗེས་ཆགས་པ་
དང་ཐམས་ཅད་ཀྱི་བྲན་བྱེད་དགོས་པ་མ་ཡིན་ནམ། ཅིའི་ཕྱིར་ཆགས་འདྲིས་སྤོང་ཞེ་ན། སྐྱོན་
མེད་དེ། སྲེད་པས་ཆགས་པ་སྤང་པ། ལས་དང་པོ་པས་འཇིག་རྟེན་པ་རྣམས་དང་བསམ་པས་
འདྲིས་པར་བྱེད་ཀྱང་། ལུས་ངག་གིས་འདྲིས་པར་བྱེད་པ་ལ་ཉེས་དམིགས་དེ་དག་ཡོད་པའི་
ཕྱིར་རོ། །རྙེད་སོགས་ལ་ཡང་ཆགས་པ་སྤང་བ་ནི། བདག་ནི་རྙེད་དང་བཀུར་སྟིར་བཅས། །
བདག་ལ་མང་པོ་དགའོ་ཞེས། །དེ་འདྲའི་སྙེམས་པ་འཆང་གྱུར་ན། །ཤི་བའི་འོག་ཏུ་འཇིགས་
པ་སྐྱེ། །དེས་ན། རྣམ་པར་སྨོངས་པའི་ཡིད་རྙེད་པའམ་བཀུར་སྟི་ སོགས་གང་དང་གང་ལ་
ཆགས་པར་འགྱུར་བའི་རྙེད་སོགས། དེ་དང་ཡིད་དེ་བསྡོངས་ཤིང་བདག་གིར་བཟུང་བས་སྔ་
མ་ལས་ཕྱི་མ་སྟོང་འགྱུར་དུ་སྡུག་བསྔལ་ཉིད་དུ་འགྱུར་ཞིང་སྡུག་བསྔལ་ལྡང་ངོ༌། །དེ་བས་
མཁས་པས་ཆགས་མི་བྱ། །ཆགས་པས་ལས་ནི་འཇིགས་པ་སྐྱེ། །དེས་ན་རྙེད་སོགས་འདི་དག་
རང་བཞིན་གྱིས་མདོར་བར་འགྱུར་བར་ཡིད་ཆེས་བརྟན་པར་གྱིས་ལ་རབ་ཏུ་རྟོགས་ཤིང་
བསམ་པར་བྱ་སྟེ། འདི་ལྟར་ཚེ་འདིར་རྙེད་པ་དག་ནི་མང་དུ་བྱུང་ཞིང་གྲགས་པ་དང་སྙན་པ་
བྱུང་བར་གྱུར་ཀྱང་རང་འཆི་བའི་ཚེ་ན་རྙེད་པ་དང་གྲགས་པའི་ཚོགས་དང་བཅས་ཏེ་གང་དུ་
འདོད་པའི་གཏོལ་མེད་དོ། ཁྱད་པར་དུ་བདག་ལ་སྨད་པར་བྱེད་མཁན་གཞན་ཡོད་ན་བསྟོད་
པ་བྱས་པས་བདག་ལ་དགའ་བ་ཅི་ཞིག་ཡོད། བདག་ལ་བསྟོད་པ་བྱེད་པ་གཞན་དག་ཡོད་ན།
སྨད་པས་མི་དགའ་བ་ཅི་ཞིག་ཡོད། བྱིས་པ་དང་འགྲོགས་པ་སྤང་བ་ནི། རྙེད་སོགས་ལ་
མི་ཆགས་ཀྱང་བྱིས་པའི་དོན་བྱ་བའི་ཕྱིར་འགྲོགས་པར་བྱའོ་ཞེ་ན། སེམས་ཅན་མོས་པ་སྣ་
ཚོགས་པ། །རྒྱལ་བས་ཀྱང་ནི་མི་མགུ་ན། །བདག་འདྲ་ལས་དང་པོ་པ་རྐྱེན་དབང་གིས་ཉོན་
མོངས་བྱུང་སླ་བ་ངན་པས་སྨོས་ཅི་དགོས། དེ་བས་འཇིག་རྟེན་བསམ་པ་བཏང་། །སེམས་ཅན་
-
4 10



，
，，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
རྙེད་པ་མེད་ལ་སྨད་དོ། །རྙེད་པ་ཅན་ལ་མི་སྙན་བརྗོད། །རང་བཞིན་འགྲོགས་དཀའ་དེ་དག་
གིས། །དགའ་བ་ཇི་ལྟར་སྐྱེ་བར་འགྱུར། །གང་ཕྱིར་བྱིས་པ་རང་དོན་ནི། །མེད་པར་དགའ་བ་
མི་འབྱུང་བས། །སེམས་ལ་དབང་ཐོབ་པ་མ་གཏོགས་བྱིས་པ་དང་བཤེས་ཤིང་མཛའ་བ་
བརྟན་པ་འགའ་ཡང་མེད་དོ། །ཞེས་དེ་བཞིན་གཤེགས་པ་རྣམས་ཀྱིས་གསུངས་སོ། །དབེན་
པ་ལ་དགའ་བ་བསྐྱེད་པ་བསྟེན་པ་ལ། དབེན་པའི་གྲོགས་ཁྱད་པར་ཅན་དང་འགྲོགས་ཚུལ་
ལ་སྨོན་པ་ནི་ནགས་ན་རི་དྭགས་བྱ་དག་དང་། །ཤིང་རྣམས་མི་སྙན་བརྗོད་མི་བྱེད། །འགྲོགས་
ན་བདེ་བ་དེ་དག་དང་། །ནམ་ཞིག་ལྷན་ཅིག་བདག་གནས་འགྱུར། །ཞེས་སོ། །དབེན་པའི་
གནས་ཁྱད་པར་ཅན་དུ་བསྡོད་ཚུལ་ལ་སྨོན་པ་ནི། ཕུག་གམ་ལྷ་ཁང་སྟོང་པའམ། ལྗོན་ཤིང་གི་
དྲུང་དུ་གནས་བཅས་ཏེ། ནམ་ཞིག་རྒྱབ་ཀྱིས་ཕྱོགས་པའི་འཇིག་རྟེན་གྱི་འདུ་འཛི་ལ་མི་ལྟ་ཞིང་།
ཆགས་པ་མེད་པ་ནམ་ཞིག་འགྱུར། ས་ཕྱོགས་བདག་གིར་བཟུང་བ་མེད་པར་རང་བཞིན་གྱིས་
ནི་ཡངས་པ་རྣམས་སུ་རང་དབང་སྤྱོད་ཅིང་ཆགས་པ་མེད་པར་ནམ་ཞིག་བདག་ནི་གནས་པར་
འགྱུར་ཞེས་སྨོན་པའོ། །དེར་འཚོ་བའི་ཡོ་བྱད་འཆང་ཚུལ་ལ་སྨོན་པ་ནི། ལྷུང་བཟེད་ལ་སོགས་
ཉེ་འཚེ་དང༌། །ཀུན་ལ་མི་མཁོའི་ གོས་འཆང་ཞིང་། །ལུས་འདི་ སྦ་བར་མ་བྱས་ཀྱང༌། །
འཇིགས་མེད་གནས་པར་ནམ་ཞིག་འགྱུར། །ཞེས་སྨོན་པའོ། །མི་རྟག་པ་སོགས་བསྒོམ་ཚུལ་
ལ་སྨོན་པ་ནི། དུར་ཁྲོད་སོང་ནས་གཞན་དག་གི །རུས་གོང་དག་དང་བདག་གི་ལུས། །འཇིག་
པའི་ཆོས་ཅན་ཉིད་དུ་ནི། །ནམ་ཞིག་མགོ་སྙོམས་བྱེད་པར་འགྱུར། །བདག་གི་ལུས་ནི་འདི་
ཉིད་ཀྱང་། །གང་གི་དྲི་ཡིས་ཝ་དག་ཀྱང་། །དྲུང་དུ་ཉེ་འགྲོར་མི་འགྱུར་བར། །དེ་ལྟ་བུར་ནི་
འགྱུར་བར་འོང་། །ལུས་འདི་གཅིག་པུ་བྱུང་ན་ཡང་། །ལྷན་ཅིག་སྐྱེས་པའི་ཤ་རུས་དག །ཞིག་
སྟེ་སོ་སོར་གྱེས་འགྱུར་ན། །མཛའ་བ་གཞན་ལྟ་སྨོས་ཅི་དགོས། །སྐྱེ་ནའང་གཅིག་པུར་སྐྱེ་
འགྱུར་ཞིང༌། །འཆི་ནའང་དེ་ཉིད་གཅིག་འཆི་སྟེ། །སྡུག་བསྔལ་ སྐལ་ གཞན་མི་ལེན་ན། །
4 1 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གེགས་བྱེད་མཛའ་བས་ཅི་ཞིག་བྱ། །ཞེས་སོ། །ལམ་དུ་ཞུགས་པའི་མགྲོན་པོ་རྣམས་ཇི་ལྟར་
མགྲོན་ཁང་གི་གནས་འཛིན་པ་ལྟར། སྲིད་པའི་ལམ་དུ་ཞུགས་པའི་སེམས་ཅན་མགྲོན་པོ་ལྟ་
བུ་རྣམས་ཀྱང༌། སྐྱེ་བའི་གནས་ཞག་གཉིས་སྡོད་པའི་མགྲོན་ཁང་ལྟ་བུ་འཛིན་ཏེ་མྱུར་དུ་སོ་
སོར་འགྱེས་སོ། །འཆི་བ་རྗེས་དྲན་གྱིས་དབེན་པར་བསྐུལ་བ་ནི། ཉེ་དུ་ལ་སོགས་པའི་འཇིག་
རྟེན་འཆི་མ་ཅན་ཀུན་ནས་མྱ་ངན་གྱིས་གདུང་བཞིན་དུ་བདག་ཤི་བའི་རོ་དེ་ཇི་སྲིད་སྐྱེས་བུ་
བཞི་ཡིས་ཁྲི་ལས་མ་བཏེག་པ་དེ་སྲིད། ཞེས་པ་དེའི་གོང་དུ་དབེན་པའི་ནགས་སུ་སོང་ཤིག །
ཅེས་བསྐུལ་བའོ། །དབེན་པར་གནས་པའི་ཕན་ཡོན་བསྟན་པ་ནི། ནགས་སུ་སོང་ཡང་འཆི་བ་
མ་ཡིན་ནམ་ཞེ་ན། དབེན་པའི་གནས་དེར། བཤེས་མེད་འཁོན་པའང་མེད་བྱས་ན། །ལུས་
འདི་གཅིག་པུ་དབེན་གནས་ཏེ། །སྔ་ནས་ཤི་དང་འདྲར་རྩིས་ན། །ཤི་ནའང་མྱ་ངན་བྱེད་པ་
མེད། །དྲུང་ན་འཁོད་པ་སུ་དག་ཀྱང༌། །མྱ་ངན་གནོད་པ་བྱེད་མེད་པས། །འདི་ཡི་སངས་རྒྱས་
རྗེས་དྲན་སོགས། །སུས་ཀྱང་གཡེངས་ནས་འགྱུར་བ་མེད་དོ། །དེས་ན་དབེན་པའི་གནས་
ཕུན་ཚོགས་སུ་གནས་པར་བྱ་བ་ནི། དེ་བས་ཤིན་ཏུ་ཉམས་དགའ་བའི། །ནགས་ཚལ་ཚེགས་
ཆུང་བདེ་སྐྱིད་ཅིང་། །གཡེང་བ་ཐམས་ཅད་ཞི་བྱེད་པར། །བདག་ཉིད་གཅིག་པུ་གནས་པར་
བྱ༑ ༑ཞེས་པའོ། །
འདོད་པའི་རྣམ་རྟོག་སྤངས་ནས་དབེན་པ་ལ་དགའ་བ་སྐྱེད་པ་ལ་གཉིས་ཏེ། མདོར་
བསྟན་པ་དང་། རྒྱས་པར་བཤད་པའོ། །དང་པོ་ནི། འདོད་པའི་རྣམ་རྟོག་ལ་སོགས་པ་བསམ་
པ་གཞན་ཀུན་བཏང་ནས་གཞན་རྒྱུད་འདུལ་བ་ལ། དང་པོར་རང་རྒྱུད་འདུལ་དགོས་པས།
སྦྱོར་བ་བདག་དོན་ལ་སེམས་པ་གཅིག་པུས་སེམས་ཞི་གནས་ལ་མཉམ་པར་བཞག་པའི་ཕྱིར་
དང༌། ལྷག་མཐོང་གིས་ རང་སེམས་འདུལ་བར་བྱ་བའི་ཕྱིར་བརྩོན་པར་བྱའོ། །རྒྱས་པར་
བཤད་པ་ལ་གཉིས། འགལ་རྐྱེན་འདོད་པའི་རྣམ་རྟོག་སྤང་བ་དང་། མཐུན་རྐྱེན་དབེན་པ་ལ་
4 1 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
དགའ་བ་བསྐྱེད་པའོ། །དང་པོ་ལ་མདོར་བསྟན་པ་ནི། འཇིག་རྟེན་འདི་དང་ཕ་རོལ་དུའང་། །
འདོད་པ་རྣམས་ནི་ཕུང་ཁྲོལ་སྐྱེ། །འདིར་ནི་བསད་དང་བཅིང་དང་གཅོད། །ཕ་རོལ་ཏུ་ནི་
དམྱལ་སོགས་བསྒྲུབ། །ཅེས་སོ། །དེས་ན་འདོད་པའི་ཡོན་ཏན་ལ་ཆགས་སྡང་སོགས་མི་
རིགས་སོ། །རྒྱས་པར་བཤད་པ་ལ་གཉིས་ཏེ། འདོད་པའི་གཙོ་བོ་བུད་མེད་ལ་ཆགས་པ་སྤང་
བ་དང༌། ཡན་ལག་ནོར་ལ་ཆགས་པ་སྤང་བའོ། །དང་པོ་ལ་གཉིས་ཏེ། མཐར་འཆི་བས་མི་
རྟག་པའི་འདུ་ཤེས་ཀྱིས་ཆགས་པ་སྤང་བ་དང༌། ད་ལྟ་གསོན་ཡང་མི་གཙང་བའི་འདུ་ཤེས་
ཀྱིས་ཆགས་པ་སྤང་བའོ། །དང་པོ་ལ་བུད་མེད་འབད་པས་སྒྲུབ་པར་མི་རིགས་པ་ནི། གཉེན་
བྱེད་པ་ལ་སོགས་པའི་ཕོ་ཉ་ཕོ་མོ་ཡིས། སེམས་ཅན་ཕོ་མོ་འདོད་པ་བསྟེན་པའི་ཕྱིར་ཕན་ཚུན་
གྱི་འཕྲིན་གྱིས་ལན་དུ་མར་གསོལ་བ་བཏབ་ཅིང་། སྡིག་པ་རྣམས་སམ་གྲགས་མིན་ལའང་།།
གང་གི་དོན་དུ་མི་འཛེམ་པར། །འཇིགས་པ་ལ་ཡང་བདག་ཞུགས་ཤིང་། །རྫས་ཀྱང་ཟད་པར་
བྱས་གྱུར་ཏེ། །གང་ལ་ཡོངས་སུ་འཁྱུད་པ་ན། །མཆོག་ཏུ་དགའ་བ་དེ་དག་ཉིད། །མཐར་ཀེང་
རུས་ཉིད་ལ་ཆགས་ཏེ། མྱ་ངན་ལས་འདས་ པར་ མི་འགྲོའོ། །བལྟས་པས་དགའ་བར་མི་
རིགས་པ་ནི། གང་ཞིག་དང་པོ་བག་མ་གསར་བའི་ཚེ་གཞན་གྱིས་འབད་དེ་གདོང་པ་བཏེགས་
པས་དྲངས་ཀྱང་ངོ་ཚས་འོག་ཏུ་བལྟ། སྔོན་ནི་མཐོང་ངམ་མ་མཐོང་ཡང་། གོས་ཀྱིས་གདོང་ནི་
གཡོགས་པར་འགྱུར། །དེའི་ཚེ་ཁྱེད་ལ་བལྟས་པས་ཉོན་མོངས་པ་ཆགས་པ་སྐྱེ་བའི་གདོང་དེ་
ནི༑ ད་ལྟ་མངོན་སུམ་དུ་གྱུར་པ་བཞིན་བྱ་རྒོད་གྱིས་གསལ་བར་བྱས་ཏེ། མཐོང་ནས་ད་ལྟ་ཅི་
ཞིག་འཇིགས་པས་འབྱེར་བར་བྱེད། ཕྲག་དོག་གིས་བསྲུང་བར་མི་རིགས་པ་ནི། གཞན་
རྣམས་དེ་ལ་མིག་གིས་བལྟ་ན་ཡང་། །ཕྲག་དོག་གིས་གང་ཞིག་ཡོངས་སུ་བསྲུང་གྱུར་པ། །ཇི་
སྲིད་དེ་ནི་དེང་ཟ་ན། །སེར་སྣ་ཅན་ཁྱོད་ཅིས་མི་བསྲུང་། །གཞན་གྱི་ཟས་ལ་མཆོད་པར་མི་
རིགས་པ་ནི། ཤ་ཡི་ཕུང་པོ་འདི་མཐོང་ནས། །བྱ་རྒོད་དང་གཞན་ཟ་བྱེད་ན། གཞན་གྱི་ཟས་
4 1 3



1
.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་མེ་ཏོག་གི །ཕྲེང་བ་ཙན་དན་རྒྱན་གྱིས་མཆོད། །རོ་ལངས་འདྲ་བས་མི་འཇིགས་པར་མི་
རིགས་པ་ནི། རོའི་ཚེ་རུས་གོང་ཉིད་དུ་མཐོང་ནས་ནི། མི་མགུ་ཡང་ནི་ཁྱོད་སྐྲག་ན། །ད་ལྟ་རོ་
ལངས་བཞིན་དུ་སེམས་མ་རུངས་པ་འགའི་དབང་གིས་སྐྱེད་པར་གྱུར་ན་ཅིས་མི་འཇིགས།
པགས་པ་གཡོགས་ན་ཆགས་པར་མི་རིགས་པ་ནི། བུད་མེད་གང་ལ་པགས་པས་གཡོགས་ན་
སྐྱེས་པ་འདི་ཆགས་ན། མ་གཡོགས་པའི་ཀེང་རུས་འདི་ཅིས་མི་འདོད། མ་གཡོགས་པ་ལ་
དགོས་པ་མེད་ན་རོ་མ་ཉམས་པ་ལྟར་གཡོགས་པ་ལ་ཡང་དགོས་པ་མེད་པས་ཅིའི་ཕྱིར་འཁྱུད་
དེ་འཁྱུད་པར་མི་རིགས་སོ། །གསོན་ཡང་མི་གཙང་བའི་འདུ་ཤེས་ཀྱིས་ཆགས་པ་སྤང་བ་ལ།
མི་གཙང་བ་གཡོགས་པ་ལ་ཆགས་པ་སྤང་བ་ནི། གལ་ཏེ་གཡོགས་པ་ལ་འཇམ་པའི་རེག་བྱ་
ཡོད་པས་བདེ་བའི་དགོས་པ་ཡོད་དོ་ཞེ་ན། དེ་ཡང་མ་ཡིན་ཏེ། ཤིང་བལ་རེག་ན་འཇམ་པ་ཡི།།
སྔས་ལ་དགའ་བར་མི་བྱེད་པར། །བུད་མེད་འདི་ཉིད་དྲི་ང་འཛག་པ་མ་ཡིན་པའི་གཙང་མ་
ཡིན་ཞེས་འདོད་ལྡན་རྣམས་མི་གཙང་བ་ལ་གཙང་བར་རྨོངས་ནས་ཆགས་ཏེ། འདོད་ལྡན་ངན་
པ་རྨོངས་པ་རྣམས། །ཤིང་བལ་རེག་ན་འཇམ་པ་ལའང་། །ཉལ་པོ་བྱ་བར་འགྲོ་བར་མི་ནུས་
ཞེས་རེག་འཇམ་གྱི་མལ་སྟན་དུ་འགྲོ་བ་ལ་ཡང་ཁྲོ་བར་བྱེད་པས། འཇམ་པ་ལ་སོགས་པའི་
དགོས་པ་ཡོད་པ་མ་ཡིན་ནོ། །མ་གཡོགས་པ་ལ་ཆགས་པ་སྤང་བ་ནི། འགའ་ཞིག་ཏུ་མི་གཙང་
བ་མ་གཡོགས་པ་ལ་ཡང་ཆགས་པ་མཐོང་སྟེ། ཟས་གཅིག་པུ་སྙིགས་མའི་རྒྱུ་མཐུན་ལས་
བཤང་བ་དང༌། ཁ་ཆུ་བྱུང་ན་བཤང་བ་ལ་མི་དགའ་ཞིང་། བུད་མེད་ཀྱི་ཁ་ཆུ་ལ་དགའ་བར་
བྱེད་མོད། དེ་ཡང་ཅིའི་ཕྱིར་དགའ་སྟེ། གཉིས་ཀ་ཡང་ཟས་སྙིགས་མའི་མི་གཙང་བར་འདྲ་
བའི་ཕྱིར་རོ། །གཡོགས་པ་ལ་ཆགས་པ་ཁྱད་པར་དུ་སྤང་བ་ནི། གལ་ཏེ་ཁ་ཆུ་ནི་མི་གཙང་བར་
མ་ངེས་ལ། བཤང་བ་ནི་མི་གཙང་བ་ཡིན་པས་མི་གཙང་བ་ལ་ཆགས་པ་མེད་ན། རུས་གསེབ་
རྒྱུས་པས་སྦྲེལ་བ་ལ། ཤའི་འདམ་གྱིས་ཞལ་ཞལ་བྱས་པའི་མི་གཙང་བ་བཤང་གཅི་ལ་
4 3
4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། དོལ་
སོགས་པའི་རྐྱལ་པ་གཞན་གྱི་པང་དུ་ཁྱོད་ཅིའི་ཕྱིར་འཁྱུད་པར་བྱེད་དེ། རང་ཉིད་མི་གཙང་བ་
མང་པོ་ཡོད་པའི་རྐྱལ་པ་ཉིད་ཡིན་པ་ལ་བརྟེན་པར་རྟག་ཏུ་སྤྱོད་ཅིང་། དེར་མ་ཟད་མི་གཙང་
བའི་རྐྱལ་པ་གཞན་བུད་མེད་དག་ལ་ཡང་འབུ་སྲིན་ལྟར་མི་གཙང་བ་ལ་བརྐམ་པས་འདོད་
ཆགས་པའི་ཕྱིར་རོ། །གལ་ཏེ་མི་གཙང་བ་ཡོད་ཀྱང་མངོན་དུ་མ་གྱུར་པས། ཤ་ལ་དགའ་བའི་
རེག་པ་དང་། ལྟ་བར་འདོད་པ་ཡིན་ན། སེམས་མེད་པའི་རང་བཞིན་བུད་མེད་ཀྱི་རོའི་ཤ་ནི་
ཁྱོད་ཅིས་མི་འདོད། གལ་ཏེ་བུད་མེད་ཀྱི་སེམས་ལ་འདོད་ཆགས་པ་ཡིན་ཞེ་ན། བུད་མེད་ཀྱི་
སེམས་གང་ཡིན་པ་དེ་ལ་ནི། རེག་པའང་ལྟ་བར་མི་ནུས་ལ། རེག་ལྟ་ནུས་པ་དེ་ནི་སེམས་སམ་
ཤེས་པ་མ་ཡིན་པས་དོན་མེད་པའི་ལུས་ལ་འཁྱུད་པས་ཅི་ཞིག་བྱ། གལ་ཏེ་ལུས་ནི་གཡོགས་
པས་མི་གཙང་བར་མ་ངེས་པས་ཆགས་སོ་ཞེ་ན། མི་གཙང་ རང་བཞིན་གཞན་གྱི་ལུས།།
མི་རྟོགས་ངོ་མཚར་ མི་ཆེ་ ཡི། །རང་ཉིད་མི་གཙང་ཉིད་ཡིད་པར། །རྟོགས་པར་མི་གྱུར་ངོ་
མཚར་ཆེ་སྟེ། བཤང་ཁང་ལ་སོགས་པ་ལྟར་ཁོག་ན་བཤང་གཅི་སོགས་གནས་པའི་ཕྱིར་འབྱུང་
བར་མངོན་སུམ་དུ་མཐོང་བའི་ཕྱིར་རོ། །མདོག་དབྱིབས་ལ་ཆགས་པ་སྤང་བ་ནི། གལ་ཏེ་ཤ་
མདོག་དང་། དབྱིབས་ལེགས་པ་ལ་ཆགས་སོ་ཞེ་ན། དེ་ལྟར་ན་སྤྲིན་བྲལ་ཉི་ཟེར་གྱིས་ཁ་ཕྱེ་
བའི་པད་མ་གཞོན་ནུ་ལ་དེ་ལྟར་ཆགས་པ་རིགས་པ་ལས། དེ་སྤངས་ནས་མི་གཙང་བ་ལ་ཞེན་
པའི་སེམས་ཀྱིས་མི་གཙང་བའི་གཟེབ་ལ་ཅིའི་ཕྱིར་དགའ། རེག་བྱ་ལ་ཆགས་པ་སྤང་བ་ལ་མི་
གཙང་བར་རྟགས་ཀྱིས་ངེས་པས་ཆགས་པ་སྤང་བ་ནི། པདྨ་ལ་གསང་གནས་ལ་སོགས་པའི་
དྲོད་བདེའི་རེག་བྱ་ཁྱད་པར་ཅན་མེད་པས། དེ་ལྟར་ཆགས་པ་མ་ཡིན་ནོ་ཞེ་ན། གང་ལ་མི་
གཙང་བའི་གནས་འབྱུང་བའི་བུད་མེད་ཀྱི་ལུས་ལ་ཁྱེད་རེག་པར་འདོད་པ་མི་རིགས་ཏེ། ས་
སོགས་མི་གཙང་བས་གོས་པ་ལ་ཡང་སྐྱུག་བྲོ་ནས་རེག་པར་མི་འདོད་པའི་ཕྱིར་རོ། །གལ་ཏེ་
མི་གཙང་བ་ལ་ཆགས་པ་མེད་ཀྱང༌། རེག་བྱ་དེ་ལྟ་བུ་ལ་ཆགས་པ་ཡིན་ནོ་ཞེ་ན། དེ་ལྟ་ན་
L
4 15



，
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་བུད་མེད་ཀྱི་པང་དུ་ཁྱོད་ཅིའི་ཕྱིར་འཁྱུད་དེ། བུད་མེད་ནི་མི་གཙང་བའི་ཞིང་མངལ་
ནས་བྱུང་ཞིང་། མི་གཙང་བའི་ས་བོན་གྱི་ཉེར་ལེན་ལས་མི་གཙང་བར་སྐྱེས་པའི་ཕྱིར་རོ།།
དེས་ན་མི་གཙང་བ་ལས་བྱུང་པའི་མི་གཙང་བའི་སྲིན་བུ་ཆུང་ངུའང་ཁྱོད་འདོད་པར་མི་བྱེད་ལ།
བུད་མེད་ཀྱི་ལུས་ངོ་བོ་མི་གཙང་བ་མང་པོའི་རང་བཞིན་ཚོགས་པའི་ལུས་རྒྱུ་མི་གཙང་བ་ལས་
སྐྱེས་པའང་འདོད་པར་བྱེད་པ་ནི་སྨྱོན་པ་ལྟ་བུར་ཟད་པས་མི་རིགས་སོ། །གཞན་ཡང་ཁྱོད་ནི་
རང་གི་མི་གཙང་བ་ལ་སྨོད་པར་མི་བྱེད་པར་མ་ཟད་ཀྱི། མི་གཙང་རྐྱལ་པ་གཞན་དག་ལ་མི་
གཙང་བ་ལ་རྐྱལ་པས་གཞན་ཡང་འདོད་པ་བྱེད་པ་མི་རིགས་ཏེ། ག་བུར་ལ་སོགས་ཡིད་འོང་
དང༌། འབྲས་ཆན་དག་གམ་ཚོད་མའང་རུང་། ཁར་བཅུག་ཕྱིར་ཕྱུང་དོར་བ་ཡིས། །ས་ཡང་མི་
གཙང་གཙོག་པར་འགྱུར་བར་ཁྱོད་ རང་ཡང་སེམས་པའི་ ཕྱིར་རོ། །མི་གཙང་བར་དཔེས་
བསྟན་པས་ཆགས་པ་སྤང་བ་ནི། གལ་ཏེ་མི་གཙང་འདི་འདྲ་བ་མངོན་སུམ་གྱུར་ཀྱང་ཐེ་ཚོམ་
ན༑ དུར་ཁྲོད་དག་ཏུ་བོར་བའི་ལུས་མི་གཙང་གཞན་ཡང་ལྟ་བར་གྱིས། གང་ཞིག་པགས་པ་
ཁ་ཕྱེ་ན། །འཇིགས་པ་ཆེན་པོ་སྐྱེ་འགྱུར་བར། །ཤེས་ཀྱང་ཇི་ལྟར་དེ་ཉིད་ལ། །ཕྱིར་ཞིང་དགའ་
བ་སྐྱེ་བར་འགྱུར། །དེ་ལྟ་ན་ཡང་ཆགས་ན་སེམས་མེད་པའི་རང་བཞིན་གྱི། མཚན་མ་ཁྱོད་ཀོ་
ཅིས་མི་འདོད། །མི་རོའི་མཚན་མ་ཆུ་ཚན་ལ་སོགས་པས་དྲོ་བར་གྱིས་ལ་སྤྱད་པར་ཅིས་མི་
འདོད་བཅོས་མའི་དྲི་ལ་ཆགས་པ་མི་རིགས་པ་ནི། གལ་ཏེ་དེའི་ལུས་དྲི་དང་རྒྱན་ལ་སོགས་
པས་བརྒྱན་པས་ཆགས་པར་རིགས་སོ་ཞེ་ན། ལུས་ལ་སྐུས་པའི་དྲི་དེ་ཡང༌། །ཙནྡན་སོགས་
ཡིན་གཞན་མིན་ན། །གཞན་གྱི་དྲི་དེས་གཞན་དག་ལ། །ཅིའི་ཕྱིར་ན་ཆགས་པར་བྱེད།།
འདིས་མཚོན་ནས་གཞན་གྱི་རྒྱན་གྱིས་གཞན་དག་ལ། ཅིའི་ཕྱིར་ན་ཆགས་པར་བྱེད། །ཅེས་
སོགས་ཤེས་པར་བྱའོ། །རང་བཞིན་འཇིགས་པས་བྱི་དོར་མི་རིགས་པ་ནི། གལ་ཏེ་བཅོས་མ་
ཡིན་ཀྱང་བྱི་དོར་བྱས་པས་འཆགས་པར་རིགས་སོ་ཞེ་ན། གང་འདི་སྐྲ་སེན་རིང་བ་དང་། སོ་
41 6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
སྐྱ་དྲི་མར་བཅས་པ་དང༌། །འདམ་གྱི་དྲིས་གོས་གཅེར་བུ་ཡི་ལུས་ཀྱི་རང་བཞིན་འཇིགས་
བཅས་ན། རང་ལ་གནོད་པའི་མཚོན་བཞིན་དུ། །དེ་འབད་ཅི་ཕྱིར་བྱི་དོར་བྱེད། །བྱི་དོར་བྱས་
ཀྱང་རང་ལ་གནོད་པའི་མཚོན་ལ་བྱི་དོར་བྱས་པ་ལྟར་ཆགས་པར་མི་རིགས་སོ། །གྲོང་གི་དུར་
ཁྲོད་ལ་ཆགས་པར་མི་རིགས་པ་ནི། བདག་ལ་རྨོངས་པའི་འབད་པ་ཡིས། །སྨྱོས་པས་ས་འདི་
ཀུན་ཏུ་འཁྲུགས་རུས་གོང་འགའ་ཞིག་མཐོང་ནས་ནི། དུར་ཁྲོད་དུ་ནི་ཡིད་བྱུང་ན། གཡོ་བའི་
རུས་གོང་གིས་ཁྱབ་པའི། །གྲོང་གི་དུར་ཁྲོད་ལ་དགའམ། །ཞེས་སོ། །སྒྲུབ་དཀའ་ཉེས་པ་ཆེ་
བས་ཆགས་པ་སྤང་བ་ནི། དེ་ལྟར་མི་གཙང་གྱུར་པའི་ཆུང་མ་དེ་ཡང་རིན་མེད་པར་མི་རྙེད་དོ།།
དེ་དོན་སྒྲུབ་པས་ཤ་ཐང་དང་། ཚེ་ཕྱི་མ་དམྱལ་བ་ལ་སོགས་པའི་གནོད་པར་འགྱུར། ཞེས་སོ།།
ཡན་ལག་ནོར་ལ་ཆགས་པ་སྤང་བ་ལ་གསུམ་སྟེ། ནོར་སྒྲུབ་པ་དོན་ཆུང་ཞིང་སྡུག་
བསྔལ་ཆེ་བ། བྱང་ཆུབ་སྒྲུབ་པ་དོན་ཆེ་ཞིང་སྡུག་བསྔལ་ཆུང་བ། དེས་ན་འདོད་པ་གནོད་བྱེད་
ཀྱི་གཙོ་བོར་བསྟན་པའོ། །དང་པོ་ལ་ནོར་སྒྲུབ་དོན་ཆུང་བ་ནི། བྱིས་པའི་དུས་ན་ནོར་སྤེལ་མི་
ནུས་ལ། དར་ལ་བབ་ནས་ནོར་སྤེལ་ནུས་ཀྱང་བྱིས་པ་འདི་ནོར་ཅིས་བདེ། དར་ལ་བབ་པ་
ཡང་ལྷག་པར་བདེ་བར་བྱེད་མི་ནུས་ཏེ། དར་ལ་བབ་པའི་ཚེ་ནོར་སོག་པས་ཚེ་བཏུགས་པར་
འགྱུར་ལ། རྒས་ནས་ནི་འདོད་པའི་ཡོ་བྱད་རྣམས་མང་ཡང་ཅི་ཞིག་བྱ་སྟེ། འཕྲལ་དུ་འདོར་
དགོས་པའི་ཕྱིར་རོ། །ནོར་སྒྲུབ་པ་སྡུག་བསྔལ་ཆེ་བ་ནི། འདོད་ལྡན་ངན་པ་ཁ་ཅིག་ནི། ཉིན་
རངས་ལས་ཀྱིས་ཡོངས་དུབ་སྟེ། ཁྱིམ་དུ་འོངས་ནས་ཆད་པའི་ལུས། །རོ་དང་འདྲ་བར་ཉལ་
བར་བྱེད། ཁ་ཅིག་བྱེས་བགྲོད་ཉོན་མོངས་དང་། །རིང་དུ་སོང་བའི་སྡུག་བསྔལ་ཅན། །བུ་སྨད་
འདོད་བཞིན་བུ་སྨད་རྣམས། ཁྱུད་སྐོར་ལོས་ཀྱང་མཐོང་མི་འགྱུར། །བདག་ལ་ཕན་འདོད་
རྣམས་རྨོངས་པས། །གང་དོན་ཉིད་དུ་བཙོངས་པ་ཡང་། །དེ་མ་ཐོབ་པར་དོན་མེད་པའི།།
གཞན་གྱི་ལས་ཀྱི་རླུང་གིས་བདས། །ལ་ལ་རང་གི་ལུས་གཙོངས་ནས། །དབང་མེད་གཞན་
4 1 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱིས་བཀོལ་གྱུར་ཏེ། །ཆུང་མ་དག་དང་བུ་བྱུང་ན། །མལ་དུ་བཙའ་བའི་དབང་མེད་པར། ཤིང་
དྲུང་དགོན་པར་བབ་བབ་འབྱུང་། །འདོད་པས་བསླུས་པའི་གླེན་པ་དག །འཚོ་འདོད་འཚོ་བར་
བྱའོ་ཞེས། །སྲོག་ གཏོར་དགོས་ཤིང་ གཡུལ་ དུ་ འཇུག །ཁེ་ ཕྱིར་ བྲན་དུ་འགྲོ་བར་བྱེད།།
འདོད་ལྡན་ལ་ལ་ལུས་ཀྱང་བཅད། ཁ་ཅིག་གསལ་ཤིང་རྩེ་ལ་བཙུགས། ཁ་ཅིག་མདུང་ཐུང་
དག་གིས་བསྣུན། །ལ་ལ་བསྲེག་པ་དག་ཀྱང་སྣང༌། །བསག་དང་བསྲུང་དང་བརླག་པའི་
གདུང་བ་ཡིས། །ནོར་ནི་ཕུང་ཁྲོལ་མཐའ་ཡས་ཤེས་བྱས་ནས། །ནོར་ལ་ཆགས་པས་སེམས་
གཡེང་གྱུར་པ་རྣམས། །སྲིད་པའི་སྡུག་བསྔལ་ལས་གྲོལ་སྐབས་མེད་དོ། །དེ་དག་གི་དོན་བསྡུ་
བ་ནི། འདོད་ལྡན་རྣམས་ལ་དེ་ལ་སོགས། །ཉེས་དམིགས་མང་ལ་གནོག་ཆུང་སྟེ། །ཤིང་རྟ་
འདྲེན་པའི་ཕྱུགས་དག་གིས། །རྩྭ་ནི་ཁམ་འགའ་ཟོས་པ་བཞིན། །ཕྱུགས་ཀྱིས་སྒྲུབ་ནའང་མི་
དཀོན་པའི། །གནོག་ཆུང་གང་ཡིན་དེ་དོན་དུ། །དལ་འབྱོར་ཕུན་ཚོགས་རྙེད་དཀའ་འདི།།
ལས་ཀྱིས་མནར་བ་རྣམས་ཀྱིས་བཅོམ། །ཞེས་སོ། །
བྱང་ཆུབ་སྒྲུབ་པ་དོན་ཆེ་ཞིང་སྡུག་བསྔལ་ཆུང་བ་ནི། གལ་ཏེ་སྡུག་བསྔལ་ཆེ་བས་མི་
སྒྲུབ་ན། བྱང་ཆུབ་ཀྱི་སྤྱོད་པ་ཡང་སྡུག་བསྔལ་ཆེ་བའི་ཕྱིར་སྒྲུབ་པར་མི་རིགས་སོ་ཞེ་ན། དེ་ནི་
མི་མཚུངས་ཏེ། འདོད་པའི་བདེ་བ་རྣམས་ནི་ངེས་པར་འཇིག་པར་འགྱུར་ཞིང༌། ཉེས་དམིགས་
དམྱལ་བ་ལ་སོགས་པར་ལྟུང་བར་བྱེད་ལ། གཏན་དུ་བདེ་བའི་དོན་ཆེན་པོ་སྒྲུབ་མི་ནུས་པའི་
ཕྱིར། དེ་སྒྲུབ་པའི་དཀའ་སྤྱད་རྣམས་དུས་ཀུན་ཏུ་དུབ་པའི་ཚེགས་འབྱུང་བ་ཙམ་ཡིན་ལ་དེའི་
དཀའ་སྤྱད་ཀྱི་བྱེ་བའི་ཆ་ཙམ་གྱི་ཚོགས་ཀྱིས་རྫོགས་པའི་སངས་རྒྱས་ཉིད་འགྲུབ་པ་ཡིན་པས་
རྒྱལ་སྲས་བྱང་ཆུབ་སྤྱོད་པ་བས་འདོད་ལྡན་འདོད་ཡོན་སྒྲུབ་པ་རྣམས། རྒྱུ་སྡུག་བསྔལ་ཆེ་ལ་
འབྲས་བུ་བྱང་ཆུབ་མེད་པའི་ཕྱིར་རོ། །འདོད་པ་གནོད་བྱེད་ཀྱི་གཙོ་བོར་བསྟན་པ་ནི། འདོད་
པ་ཆགས་སྡང་གི་དབང་གིས། དམྱལ་སོགས་སྡུག་བསྔལ་བསམ་བྱས་ན། །འདོད་པ་རྣམས་
4 1 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ལ་མཚོན་དང་ནི། །དུག་དང་མེ་དང་གཡང་ས་དང་། །དགྲར་རྣམས་ཀྱིས་ཀྱང་དཔེར་མི་ཕོད།།
དེ་ལྟར་འདོད་པ་ལ་སྐྱོ་བ་སྐྱེད་ནས། དབེན་པ་ལ་དགའ་བ་སྐྱེད་པ་ལ། རྒྱལ་པོ་ལས་ལྷག་པའི་
དགའ་བ་སྐྱེད་དེ་གནས་པ་ནི། འཐབ་རྩོད་དང་འདུ་འཛིའི་ཉོན་མོངས་ཀྱིས་སྟོང་པའི་སྒོ་ནས་
མྱོང་བ་ཉེ་བར་ཞི་བའི་ནགས་ཀྱི་འདབ་ཀྱི་ནང་དུ་སྐལ་ལྡན་བྱང་ཆུབ་སེམས་དཔའ་གང་མཚན་
མོ་ཟླ་འོད་ཙན་དན་དང་འདྲ་བས། བསིལ་བའི་ཡངས་པའི་རྡོ་ལེབ་ཁང་བཟངས་དང་འདྲ་བ་
ཉམས་དགའ་བར། གཉིད་ཆེར་མི་ལོག་པར་གཞན་དོན་སེམས་པས་འཆག་པར་བྱེད་ཅིང་།
ཉིན་པར་ཚད་པ་བྱུང་པས་ན། སྒྲ་མེད་ཅིང་སྡུག་བསྔལ་ཞི་བའི་ནང་རླུང་བསིལ་གཡབ་དང་
འདྲ་བར་གཡོ་བ་ཡིས་དགའ་བ་དང་བཅས་པ་དེར་འཆག་པར་བྱེད་དོ། །དབང་པོ་བས་ལྷག་
པས་དགའ་བ་སྐྱེད་དེ་སྤྱོད་པ་ནི། ཁང་སྟོང་ཤིང་དྲུང་ཕུག་དག་ཏུ། །གང་དུ་ཇི་སྲིད་འདོད་
གནས་ཤིང་། །ཡོངས་འཛིན་བསྲུང་བའི་སྡུག་བསྔལ་སྤངས། །ལྟོས་པ་མེད་པར་བག་ཡངས་
སྤྱོད། །རང་དབང་སྤྱོད་ཅིང་ཆགས་མེད་ལ། །ཉེར་འཚེ་གང་ཡང་ནི་འབྲེལ་མེད་པའི། ཆོག་
ཤེས་བདེ་སྤྱོད་གང་ཡིན་ཏེ། །དབང་པོས་ཀྱང་ནི་དེ་རྙེད་དཀའ། །ཞེས་སོ། །དེ་ལ་སྔ་མར་ནི།
ལུས་དབེན་པ་ལ་དགའ་བ་དང་། འདིར་ནི་སེམས་དབེན་པ་ལ་དགའ་བ་གཙོ་བོར་བསྟན་པས་
ལན་གཉིས་ལ་ཟློས་པ་ཡང་མེད་དོ། ཁ་ཅིག་འདིར་བསམ་གཏན་གྱི་ཕན་ཡོན་ཡིན་པས་སྐྱོན་
མེད་པར་འཆད་ཀྱང་དེ་ལ་སོགས་པས་དབེན་པའི་ཡོན་ཏན་བསམ། ཞེས་དོན་བསྡུས་པ་དང་
འགལ་བས་མི་རིགས་སོ། །
དེ་ལྟར་དབེན་པའི་ཕན་ཡོན་བསམས་ནས། དངོས་གཞི་བསམ་གཏན་ལ་བསྟེན་
པའི་བྱང་ཆུབ་ཀྱི་སེམས་སྒོམ་པ་ལ། སྒོམ་རིམ་མདོར་བསྟན་པ་ནི། འདིར་ཁ་ཅིག་ན་ཏེ། དེ་
ལྟར་ཞི་གནས་ཀྱི་མི་མཐུན་ཕྱོགས་སྤངས་པ་དེས། ཞི་གནས་ཀྱི་དམིགས་པ་ཡིད་ལ་བྱ་བ་ནི།
བདག་གཞན་མཉམ་པ་དང་བརྗེ་བ་ཡིན་ལ། མཉམ་པ་ལ་ཡང་སྡུག་བསྔལ་བདག་ཏུ་བཟུང་
4 19



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བས་མཉམ་པ་དང༌། སྡུག་བསྔལ་སྤང་བྱ་ཡིན་པས་མཉམ་པ་དང༌། མཉམ་པར་སྒོམ་པའི་
ཡོན་ཏན་དང༌། མཉམ་པར་སྒོམ་ནུས་པ་རྣམས་ཡིན་ལ། སྡུག་བསྔལ་སྤང་བྱ་ཡིན་པས་མཉམ་
པའི་སྐབས་སུ། སྡུག་བསྔལ་ཅན་གང་དེ་མེད་པ། །ཞེས་སོགས་སྔ་མའི་དོན་བསྡུ་ཡིན་ཅིང་།
སྙིང་རྗེས་སྡུག་བསྔལ་མང་གྱུར་པ། །ཞེས་པས་སྡུག་བསྔལ་སྤང་བྱ་ཡིན་པས་མ་ཁྱབ་པར་
གཅོད་པའི་ལན་དུ། སྙིང་རྗེ་ཅན་གྱིས་དཀའ་སྤྱད་ལ་སྡུག་བསྔལ་མེད་པས་སྐྱོན་མེད་དོ།།
ཞེས་ཟེར་རོ། །དེ་རྣམས་ནི་རིམ་པ་ལྟར་མི་འཐད་དེ། བདག་གཞན་མཉམ་པ་སོགས་སྒོམ་པ་
ནི༑ སྙིང་རྗེ་སྒོམ་པ་ལྟར་ཞི་གནས་ཀྱི་རྗེས་སྤྱོད་ཀྱི་སྒོམ་ཡིན་གྱི། ཞི་གནས་ཀྱི་དམིགས་པ་
འཛིན་ཐབས་མ་ཡིན་པའི་ཕྱིར་དང༌། དམིགས་པ་སྒོམ་ཚུལ་ལ། བསམ་པ་གཞན་ནི་ཀུན་
བཏང་སྟེ་བདག་ལ་སེམས་པ་གཅིག་པུ་ཡིས། སེམས་ནི་མཉམ་པར་བཞག་ཕྱིར་དང༌། །ཞེས་
པར། སེམས་ལ་སེམས་ནི་འཇོག་ཕྱིར་དང་། །ཞེས་པ་དང་མཐུན་པར་བཤད་པས་བསྟན་པའི་
ཕྱིར་སྐྱོན་ཡང་མེད་པའི་ཕྱིར་དང་། འཛིན་ཐབས་དེ་ཉིད་ཀྱིས། དེ་ལྟར་རྣམ་རྟོག་ཞི་བ་དང༌།།
ཞེས་པ། ཞི་ གནས་ སྔོན་དུ་སྐྱེད་ནས། དེ་ནས། བྱང་ཆུབ་སེམས་ནི་བསྒོམ་པར་བྱ། །ཞེས་
བཞེད་པའི་ཕྱིར་དང་། སྒོམ་པ་ཞེས་འབྱུང་བས་ཞི་གནས་སྒོམ་པ་ཡིན་ན། དགེ་བ་གོམས་ཕྱིར་
ངས་འདི་བརྩམས་ཞེས་པའི་དགེ་བར་སྒོམ་པ་ཐམས་ཅད། ཞི་གནས་སུ་ཐལ་བའི་ཕྱིར་དང་།
སྡུག་ བསྔལ་ཅན་བདག་ཏུ་བཟུང་བས། བདག་ ལ་ གཞན་དུ་བཟུང་བ་ན། བདག་གཞན་
མཉམ་པར་ཐལ་བ་དང་། བདེ་བ་བླང་བྱ་ཡིན་པས་ཞེས་འདིར་སྨོས་པའི་ཤེས་བྱེད་མེད་པ་
དང༌། སྡུག་བསྔལ་ཅན་གང་དེ་མེད་པ། །ཞེས་བདག་མེད་ཀྱི་སྒོ་ནས་བདག་གཞན་མཉམ་
པར་མ་བསྒོམས་པས། སྔ་མའི་དོན་བསྡུ་མ་ཡིན་པའི་ཕྱིར་དང༌། སྙིང་རྗེས་སྡུག་བསྔལ་མི་
གྱུར་པས། །ཞེས་པ་ལ་སོགས་པ་ཡང་ཐབས་ལ་མཁས་པ་སྡུག་བསྔལ་གཅིག་གིས་སྡུག་
བསྔལ་མང་པོ་མེད་པར་འགྱུར་ན། བརྩེ་ལྡན་གྱིས་སྡུག་བསྔལ་དེ་རང་དང་གཞན་ལ་བསྐྱེད་
1 2 (0



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
བྱར་བཞེད་པ་དང༌། མེ་ཏོག་ཟླ་མཛེས་ཀྱིས། བདག་གི་སྡུག་བསྔལ་མ་བསལ་བར་བཞེད་
པའི་ཕྱིར་དང༌། དེ་ལྟར་རྒྱུད་ནི་གོམས་གྱུར་པ། །ཞེས་སོགས་ནས། སྙིང་རྗེའི་སེམས་ནི་དེ་
ལྟར་བྱ། །ཞེས་པའི་བར་ཕན་ཡོན་བསྟན་པ་ཡིན་ན། གོམས་པ་ཡིས་ནི་གཞན་དག་གི །ཞེས་
སོགས་ཀྱང་ཕན་ཡོན་བསྟན་པར་མཚུངས་པ་དང༌། དེའི་གཞུང་སྔ་མས་ཕན་ཡོན་བསྟན་པས།
དེ་བས་ཇི་ལྟར་ཞེས་སོགས་ཀྱང་ཕན་ཡོན་བསྟན་པར་འགྱུར་ན། འདིར་ཡང་བདག་གི་ལུས་
ནི༑ ཞེས་སོགས་ཀྱིས་ཕན་ཡོན་བསྟན་པས་དེ་ལྟར་འགྱུར་བའི་ཕྱིར་རོ། །ཡང་འགའ་ཞིག་ནི་
བདག་གཞན་མཉམ་པའི་དམ་བཅའི་སྐབས་སུ། བདག་ལ་བདེ་བས་ཕན་པ་ལྟར། གཞན་ལ་
ཡང་བདེ་བས་ཕན་པ་དང་། བདག་ལ་སྡུག་བསྔལ་གནོད་པ་ལྟར་གཞན་ལ་ཡང་སྡུག་བསྔལ་
གནོད་པར་མཉམ་ཞེས་པ་དང༌། རྟགས་ཀྱི་སྐབས་སུ་བདག་གཞན་གཅིག་པུ་ཞེན་པས་བདེ་
སྡུག་ཐ་མི་དད་པ་མཉམ་པའི་ཕྱིར། ཞེས་པ་དང༌། དེའི་ཁྱབ་སྒྲུབ་ཏུ། བདག་གིས་གཞན་གྱི་
སྡུག་བསྔལ་བསལ། །ཞེས་སོགས་སྨྲ་བར་བྱེད། དེ་ཡང་མ་ཡིན་ཏེ། དམ་བཅའ་དང་ཁྱབ་
སྒྲུབ་དུ་རིགས་པའི་མཉམ་ཉིད་ཙམ་སྨྲ་བ་འབྲེལ་མེད་བབ་ཅོལ་ཡིན་པའི་ཕྱིར་རོ། །འོ་ན་ཇི་
ལྟར་ཞེ་ན། ཚུལ་དེ་ལྟར་བསམ་་གཏན་གྱི་འགལ་རྐྱེན་སྤངས་ཏེ། མཐུན་རྐྱེན་བསྟེན་ནས།
བདག་རྒྱུད་ལ་སེམས་རྩེ་གཅིག་ཏུ་མཉམ་པར་བཞག་པས་འདུ་འཛི་དང་འདོད་པའི་རྣམ་རྟོག་
ལ་སོགས་པ་ཉེ་བར་ཞི་བའི་རང་དོན་ཞི་གནས་གྲུབ་པ་དང་གཞན་བྱང་ཆུབ་ཀྱི་སེམས་དང་།
དེ་ནས་གཉིས་དོན་དོན་དམ་བྱང་ཆུབ་ཀྱི་སེམས་རྣམས་བསྒོམ་པར་བྱའོ། །
བསྒོམ་ཐབས་རྒྱས་པར་བཤད་པ་ལ་གཉིས་ཏེ། ཀུན་རྫོབ་བྱང་ཆུབ་ཀྱི་སེམས་
སྒོམ་པ་དང༌། དོན་དམ་བྱང་ཆུབ་ཀྱི་སེམས་སྒོམ་པའོ། །ཀུན་རྫོབ་བྱང་ཆུབ་ཀྱི་སེམས་སྒོམ་པ་
ལ་ཡང་གཉིས་ཏེ། བདག་གཞན་མཉམ་པ་ཉིད་སྒོམ་པ་དང་། བདག་གཞན་བརྗེ་བ་སྒོམ་པའོ།།
དང་པོ་ལ་གསུམ་སྟེ། སྒོམ་པའི་རིམ་པ་མདོར་བསྟན་པ་དང་། སྒོམ་པའི་ཚུལ་རྒྱས་པར་བཤད་
4 2 ]



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དང༌། ཕན་ཡོན་ཐབས་བཅས་ཀྱིས་དོན་བསྡུ་བའོ། །སྒོམ་རིམ་མདོར་བསྟན་པ་ནི༑ བྱང་
ཆུབ་ཀྱི་སེམས་རྣམས་ལས་དང་པོ་པ། བདག་གཞན་མཉམ་པ་ཉིད་སྒོམ་པར་བྱ་སྟེ། མཉམ་པ་
ཉིད་སྒོམ་པས་བརྗེ་ནུས་པར་འགྱུར་བའི་ཕྱིར། དེ་ལྟ་བུས་ཚོགས་མ་རྫོགས་པར་ཟབ་མོ་
མཐའ་དག་གི་སྒོམ་སྐྱེད་མི་ནུས་པའི་ཕྱིར་རོ། །རྒྱས་པར་བཤད་པ་ལ་གསུམ་སྟེ། ཐབས་ཀྱི་
ཞེན་པས་བདག་གཞན་མཉམ་ཉིད་དང༌། ཤེས་རབ་ཀྱི་རིགས་པས་བདག་གཞན་མཉམ་ཉིད་
སྒོམ་པ་དང་། དེ་ལ་རྩོད་པ་སྤང་བའོ། །ཐབས་ཀྱི་ཞེན་པས་བདག་གཞན་མཉམ་ཉིད་སྒོམ་པ་
དངོས་ནི། དང་པོ་རྩ་ བའི་བདག་གཞན་མཉམ་ཉིད་སྒོམ་པར་བྱ་སྟེ། འདི་ནི་བདག་གཞན་
སེམས་ཅན་ཐམས་ཅད་གཅེས་པར་བསྲུང་བའི་ཐབས་སམ་རྩ་བ་ཡིན་པས་རྩ་བ་ཞེས་བྱའོ། །
དེ་སྒོམ་ཚུལ་ཡང་ཇི་ལྟར་བརྟག་ན། རྐང་ལག་ལ་སོགས་པ་འདི་རྣམས་དུ་མ་ཡིན་ཀྱང་བདག་
ཅེས་གོམས་པས་གཅིག་ཏུ་འཛིན་པ་ལྟར། སེམས་ཅན་ཐམས་ཅད་ཀྱང་བདག་ཡིན་ནོ། །ཞེས་
རྩེ་གཅིག་ཏུ་གོམས་པར་བྱ་སྟེ། འོག་ནས། ལག་པ་ལ་སོགས་དབྱེ་བ་རྣམ་མང་ཡང་། །ཡོངས་
སུ་བསྲུང་བྱའི་ལུས་སུ་གཅིག་པ་ལྟར། །ཞེས་པ་དང་། གོམས་པ་ཡི་ནི་གཞན་དག་གི །ཁུ་བ་
ཁྲག་གི་ཐིགས་པ་ལའང་། །བདག་གོ་ཞེས་ནི་ཤེས་པ་ལྟར། །དེ་བཞིན་གཞན་གྱི་ལུས་ལ་ཡང་།།
བདག་ཅེས་ཅིའི་ཕྱིར་མི་བསྲུང་། །ཞེས་གསུངས་སོ། །མན་ངག་ཟབ་མོ་འདི་ཕལ་མོ་ཆེ་ལ་མི་
སྣང་ངོ༌། །དེ་ནས་དགོས་ཆེད་ཀྱི་བདག་གཞན་མཉམ་ཉིད་སྒོམ་པ་ནི། བྱང་ཆུབ་སེམས་དཔའ་
ནི་སེམས་ཅན་ཐམས་ཅད་རྩ་བའི་བདག་བཞིན་གཅེས་པར་བསྲུང་བར་བྱ་སྟེ། བདག་དང་
སེམས་ཅན་བདེ་དང་སྡུག་བསྔལ་མཉམ་པ་སྟེ། གཅིག་ཡིན་པའི་ཕྱིར་རོ། ཁྱབ་སྟེ། འབྱེད་
པའི་བླང་དོར་རྐང་ལག་ལ་སོགས་པའི་དབྱེ་བ་མང་པོ་ཡིན་ཀྱང་བདག་འཛིན་གྱི་བླང་དོར་
ཡོངས་སུ་བསྲུང་བྱའི་ལུས་སུ་གཅིག་པ་ལྟར། དེ་བཞིན་དུ་གཞན་ངོར་འགྲོ་བ་རྣམས་ཐ་དད་
སྣང་ཡང་ཐ་དད་མ་ཡིན་གྱི། འདི་ཀུན་བདག་དང་མཉམ་ཞེས་བཏོན་ནས། བྱང་ཆུབ་སེམས་
14
，
，
4 22



གྲགས་ཆེན་བ་
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། (༧
ཀྱི་ངོར་འགྲོ་བ་འདི་ཀུན་བདག་ཉིད་ཡིན་པས་རྩ་བའི་བདག་དང་མཉམ་པར་གཅེས་པར་
བསྲུང་དགོས་པའི་ཕྱིར་རོ། །དེ་ལ་རྩོད་པ་སྤང་བ་ནི། གལ་ཏེ་བདག་གི་སྡུག་བསྔལ་གྱིས་
གཞན་གྱི་ལུས་ལ་མི་གནོད་ལ། གཞན་གྱི་ སྡུག་བསྔལ་བདག་ལ་མི་འབབ་པས། བདག་
གཞན་སྡུག་བསྔལ་གཅིག་མ་ཡིན་ནོ་ཞེ་ན། སྐྱོན་མེད་དེ། ཁྱོད་ཀྱི་སྣང་ངོར་དེ་ལྟར་ཡིན་དུ་
ཆུག་ཀྱང་། ཁྱེད་ལྟར་གྱི་བདག་གི་སྡུག་བསྔལ་དེ་ཡང་བདག་ཏུ་ཞེན་པས་མི་བཟོད་པ་ཡིན་པ་
བཞིན། བྱང་ཆུབ་སེམས་དཔའ་ཁོ་བོ་ཅག་ལྟར་ན་སེམས་ཅན་ཐམས་ཅད་བདག་ཡིན་པས་
དེའི་སྡུག་བསྔལ་དེ་ལ་བདག་གི་སྡུག་བསྔལ་དུ་ཞེན་པས་བཟོད་པར་དཀའ་བའི་ཕྱིར་རོ། །
དེས་ན་བྱང་སེམས་ཐབས་ལ་མཁས་པས་གཞན་ལ་བདག་ཏུ་བཟུང་ནས་ཕན་པར་བྱེད་དེ།
སེམས་ཅན་ལ་དམིགས་པའི་སྙིང་རྗེ་སྐྱེད་པའོ། ། །
ཤེས་རབ་ཀྱི་རིགས་པས་བདག་གཞན་མཉམ་པ་ཉིད་བསྒོམ་པ་ལ་གཉིས་ཏེ། ཐ་
སྙད་ པའི་ རིགས་པས་སྒོམ་ པ་དང༌། དོན་དམ་པའི་རིགས་པས་སྒོམ་པའོ། །ཐ་སྙད་པའི་
རིགས་པས་སྒོམ་པ་ལ་རྟགས་སྦྱོར་འགོད་པ་ནི། གཞན་གྱི་དགོས་མེད་ཀྱི་སྡུག་བསྔལ་ནི་བྱང་
སེམས་བདག་གིས་བསལ་བར་བྱ་སྟེ། དགོས་མེད་ཀྱི་སྡུག་བསྔལ་ཡིན་པའི་ཕྱིར། བདག་གི་
དགོས་མེད་ཀྱི་སྡུག་བསྔལ་བཞིན་ནོ། །དེ་བཞིན་དུ་སེམས་ཅན་གཞན་ལ་ནི་བྱང་སེམས་
བདག་གིས་ཕན་པར་བྱ་སྟེ། སེམས་ཅན་ཡིན་པའི་ཕྱིར་བདག་ལུས་བཞིན་ནོ། ཁྱབ་པ་སྒྲུབ་པ་
ནི༑ བདག་གཞན་གཉིས་ཀ་བདེ་བ་ཐོབ་འདོད་དུ་མཚུངས་པ་ལ་གཞན་རྣམས་བདག་དང་
ཁྱད་པར་ཕྱེ་ནས་བདག་གཅིག་པུ་བདེ་བར་བརྩོན་པར་མི་རིགས་པ་དང་། བདག་གཞན་
གཉིས་ཀ་སྡུག་བསྔལ་མི་འདོད་པར་མཚུངས་པ་ལ། གཞན་རྣམས་བདག་དང་ཁྱད་པར་ཕྱེ་
ནས་གཞན་བསྲུང་བ་མིན་ལ་བདག་བསྲུང་བར་བྱེད་པ་མི་རིགས་ཏེ། མཁས་པའི་ཚུལ་མ་
ཡིན་པས་སོ། །དེ་ལ་རྩོད་པ་སྤང་བ་ལ། གནོད་མི་གནོད་ཀྱི་ཁྱད་པར་སྤང་བ་ནི། གལ་ཏེ་
4 2 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་དེ་ལ་སྡུག་བསྔལ་བྱུང་བས་བདག་ལ་མི་གནོད་པའི་ཕྱིར་མི་བསྲུང་ངོ་ཞེ་ན། འོ་ན་ཕ་མ་
ལ་སོགས་པ་སྡུག་བསྔལ་བས་བདག་ལ་གནོད་པ་ཇི་ལྟར་ཡིན་ཏེ། སེམས་ཅན་ཐམས་ཅད་ཕ་
མ་ཡིན་པས་དེ་སྡུག་བསྔལ་བས་བདག་ལ་གནོད་པ་ཡིན་ནོ། །གལ་ཏེ་མི་གནོད་ན། མ་འོངས་
པའི་སྡུག་བསྔལ་ཡང་བདག་ལ་གནོད་པ་མི་བྱེད་པས། དེ་ལ་གཉེན་པོ་བསྟེན་ནས་ཇི་ལྟར་
བསྲུང་། གལ་ཏེ་མ་བསྲུང་བ་ན་བདག་གིས་སྡུག་བསྔལ་དེ་མྱོང་ངོ་སྙམ་ན། སྔ་ཕྱི་བདག་
གཅིག་ཏུ་འཛིན་པའི་རྣམ་རྟོག་དེ་ནི་ལོག་པ་ཡིན་ཏེ། ཁྱོད་རང་འདི་ནས་ཤི་བའང་ཕྱིས་སྐྱེ་བ་
ལས་གཞན་ཡིན། ཕྱིས་སྐྱེ་བ་བླངས་པའང་སྔར་ལས་གཞན་ཡིན་པར་འདོད་པས་སོ། །འདིར་
གཞན་ཡིན་པ་དབུ་མ་པ་རང་ལུགས་ནི་མིན་ཏེ། དེ་ཉིད་དང་གཞན་དུ་བརྗོད་དུ་མེད་པར་
བཞེད་པའི་ཕྱིར་རོ། །དེ་ལྟ་མ་ཡིན་པར། སྡུག་བསྔལ་གང་ཡིན་པ་དེ་མྱོང་བ་པོ་དེ་ཉིད་ཀྱིས་
བསྲུང་གིས། གཞན་གྱིས་མི་བསྲུང་ན། རྐང་པའི་སྡུག་བསྔལ་ལག་པའི་མ་ཡིན་པས་ཇི་ལྟར་
ལག་པས་རྐང་པ་དེ་བསྲུང་བར་བྱེད། གལ་ཏེ་དོན་ལ་རྐང་ལག་གཅིག་ཏུ་རིགས་པ་མ་ཡིན་
ཀྱང༌། བདག་ཏུ་འཛིན་པས་བདག་གཅིག་ཏུ་བཟུང་ནས་བསྲུང་བ་ཡིན་ནོ་ཞེ་ན། འོ་ན་དོན་ལ་
བདག་གཞན་གཅིག་པར་རིགས་པ་མ་ཡིན་ཀྱང་། ཐབས་མཁས་པས་སྔར་བཤད་པ་ལྟར་
གཞན་ལ་བདག་ཏུ་བཟུང་ནས་ཅི་ནུས་པར་གཞན་གྱི་སྡུག་བསྔལ་སྤང་བར་བྱའོ། །རྒྱུད་
ཚོགས་གཅིག་མི་གཅིག་གི་ཁྱད་པར་སྤང་བ་ནི། གལ་ཏེ་རང་གི་སྐྱེ་བ་སྔ་ཕྱི་རྒྱུད་གཅིག་ཡིན་པ་
དང༌། རྐང་ལག་རྣམས་ཚོགས་པ་གཅིག་ཡིན་པས་གཞན་དང་མི་མཚུངས་སོ་ཞེ་ན། རྒྱུད་ནི་
སྐད་ཅིག་ལས་ལོགས་ན་མེད་དེ། བྱ་བ་རེ་རེ་ལས་ལོགས་པའི་བྱ་བའི་ཕྲེང་བ་བཞིན་རྫུན་ཡིན་
ན༑ ཚོགས་པ་ནི། ཚོགས་པ་ཅན་རེ་རེ་ལས་ལོགས་ན་མེད་དེ། དམག་མི་རེ་རེ་ལས་ལོགས་ན་
དམག་དཔུང་གཞན་རྫུན་ཡིན་པས་རང་གི་སྐད་ཅིག་སྔ་ཕྱི་དང༌། ལག་སོགས་རྣམས་གཅིག་
ཡིན་པར་མི་རིགས་ཏེ། མ་འོངས་མི་བསྲུང་བ་ལ་སོགས་པའི་སྐྱོན་གཉིས་པོ་གནས་སོ། །དེས་
4 2 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
ནི་ཐ་སྙད་མི་རིགས་པས། ཆོས་ལ་དམིགས་པའི་སྙིང་རྗེ་སྐྱེད་པར་བྱ་བ་ཡིན་ནོ། །དོན་དམ་
པའི་རིགས་པས་བདག་གཞན་མཉམ་ཉིད་སྒོམ་པ་ནི། སྡུག་བསྔལ་ཅན་འདི་རྣམས་དོན་དམ་
པར་བདག་མེད་དེ། བདག་ཕུང་པོ་ཡིན་ན། སྐྱེ་འཇིག་ཅན་དུ་འགྱུར་ལ། ཕུང་པོ་ལས་གཞན་
ན་གྲགས་རིགས་ཀྱིས་དམིགས་སུ་རུང་བ་ལས། གང་གིས་ཀྱང་མ་དམིགས་པའི་ཕྱིར་རོ།།
དེས་ན་བདག་གི་སྡུག་བསྔལ་བསྲུང་ཞེས་སྡུག་བསྔལ་འདི་དག་སུ་ཞིག་དབང་བར་འགྱུར། དེ་
བཞིན་དུ་ཡན་ལག་ཅན་གྱི་བདག་བསལ་ན། ཤིང་རྟ་ཚིག་པའི་ཡན་ལག་ལྟར། སྡུག་བསྔལ་
གྱི་ཆོས་ཅན་གང་ཡིན་པ་དེ་ཡང་མེད་པ་དེས་ན་སྡུག་བསྔལ་འདི་དག་སུ་ཞིག་དབང་བར་
འགྱུར་ཏེ། དབང་བྱ་མ་གྲུབ་པའི་ཕྱིར་རོ། །དེའི་ཕྱིར་དཔྱད་ན་སྡུག་བསྔལ་ཐམས་ཅད་བདག་
གམ། རང་བཞིན་མེད་པར་མཉམ་ཞིང་བྱེ་བྲག་མེད་པ་ཡིན་ལ། དེ་ལྟ་ན་ཡང་སྣང་ལ་རང་
བཞིན་མེད་པའི་འགྲོ་བ་ཀུན་ལ་དམིགས་པ་མེད་པའི་སྙིང་རྗེ་སྐྱེད་ནས། གཞན་གྱི་སྡུག་
བསྔལ་དུ་སྣང་བ་ཡང་དགོས་མེད་ཀྱི་སྡུག་བསྔལ་ཡིན་པའི་ཕྱིར་རང་གིས་བསལ་བྱ་ཡིན་པས།
རང་གཞན་གྱི་སྡུག་བསྔལ་སེལ་མི་སེལ་གྱི་ངེས་པས་འདིར་ཅི་ཞིག་བྱ་སྟེ། ཁྱད་པར་མེད་པའི་
འབྱེད་ འདོད་ ཙམ་ དུ་ ཟད་ དོ། །དགོས་ པ་ ཅིའི་ ཕྱིར་ གཞན་ ཀུན་ གྱི་ སྡུག་ བསྔལ་ ཟློག་
པར་བྱ་ཞེས་དགོས་མེད་ཀྱི་བརྩད་པ་ཡང་མེད་དེ། བཟོད་དཀའ་བས་གཞན་ཐམས་ཅད་
ཀྱི་སྡུག་བསྔལ་ཟློག་བྱ་ཡིན་ནོ། །ཕན་ཡོན་ཆེ་བའི་གཞན་གྱི་སྡུག་བསྔལ་ཟློག་པ་དེ་བྱ་བ་མིན་
ན༑ ཕན་ཡོན་ཆུང་བའི་རང་ཙམ་གྱི་སྡུག་བསྔལ་ཟློག་ཀྱང་དོན་ཅི་ཡོད་དེ། སེམས་ཅན་གྱི་
སྡུག་བསྔལ་མི་ཟློག་པ་བཞིན་ནོ། །འདིར་ཁ་ཅིག་གཞན་ཀུན་གྱི་སྡུག་བསྔལ་སྟོང་པ་ཡིན་པས་
ཟློག་པར་བྱར་མེད་ཅེས་པའི་རྩོད་པ་འགོད་པ་ནི། དགོས་གནས་མེད་པའི་དགོས་འགོད་ཡིན་
པས་གྱི་ན་ཙམ་མོ། །སྤྱིའི་རྩོད་པ་སྤང་བ་ནི། ཀུན་སྡུག་བསྔལ་བ་ཡང་མི་བཟོད་པའི་སྙིང་རྗེ་ནི་
རང་ཉིད་སྡུག་བསྔལ་མང་བ་ཙམ་དུ་འགྱུར་བས་ཅིའི་ཕྱིར་ནན་ཏན་གྱིས་སྐྱེད་པར་བྱ་ཞེ་ན། །
L
，
4 25



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲོ་བའི་སྡུག་བསྔལ་མཐའ་ཡས་པ་བསམས་ནས། དེ་ལ་ལྟོས་ནས་སྙིང་རྗེ་ནི་སྡུག་བསྔལ་
མང་པོ་མ་ཡིན་ཏེ། སྡུག་བསྔལ་མཐའ་ཡས་པ་ལ་བཟོད་དཀའ་བའི་སྙིང་རྗེའི་སྡུག་བསྔལ་རེ་
རེ་བཞིན་སྐྱེ་བའི་ཕྱིར་ཏེ། རྒྱུད་གཅིག་ལ་སྙིང་རྗེ་རྫས་ཐ་དད་དུ་མ་མི་སྐྱེ་བའི་ཕྱིར་རོ། །དེས་ན་
རྩོད་ལྡན་རྣམས་ཀྱིས་དགོས་པ་ཆེན་པོ་ཅན་གྱི་སྡུག་བསྔལ་རེ་རེ་བ་དེ་ནི་རང་གཞན་གཉིས་ཀ་
ལ་ནན་ཏན་གྱིས་བསྐྱེད་པར་བྱ་སྟེ། སྙིང་རྗེ་ཅན་གྱི་སྡུག་བསྔལ་གཅིག་གིས་འགྲོ་བའི་སྡུག་
བསྔལ་མང་པོ་མཐའ་ཡས་པ་མེད་པར་འགྱུར་བའི་ཕྱིར་རོ། །དེས་ན་བྱང་ཆུབ་སེམས་དཔའ་
མེ་ཏོག་ཟླ་མཛེས་ཀྱིས། ཀུན་ཏུ་བཟང་པོའི་ནགས་ཁྲོད་ན་གནས་པའི་ཚེ། རྒྱལ་པོའི་ཕོ་བྲང་
རིན་ཆེན་ལྡན་དུ་སོང་ནས་མདོ་ཏིང་ངེ་འཛིན་རྒྱལ་པོ་བཤད་ན་སེམས་ཅན་མང་པོ་བྱང་ཆུབ་ལ་
འགོད་པར་ཡང་ཤེས། རྒྱལ་པོ་དཔལ་བྱིན་གྱིས་བདག་ཅག་གསོད་པའི་གནོད་པ་ཤེས་ཀྱང་།
བདག་གི་སྡུག་བསྔལ་མ་བསལ་ཞིང་དང་དུ་བླངས་ཏེ། སེམས་ཅན་མང་པོའི་སྡུག་བསྔལ་ཟད་
པར་འགྱུར་བའི་ཕྱིར་དེར་བྱོན་ནས་ཆོས་བསྟན་པས་སེམས་ཅན་མང་པོ་བྱང་ཆུབ་ལ་བཀོད་པ་
དང༌། རྒྱལ་པོས་གཤེན་པ་དགའ་བྱེད་བཀོས་ཏེ། ལུས་དུམ་བུ་བརྒྱར་སྣུབས་པ་ན། ཆོ་འཕྲུལ་
ཡ་མཚན་མང་པོ་འབྱུང་བས་རྒྱལ་པོ་འགྱོད་པ་སྐྱེས་ཏེ། སྡིག་པ་བཤགས་ནས་དུར་སྦྱངས་ཏེ།
མཆོད་རྟེན་བྱས་སོ་ཞེས་ཏིང་ངེ་འཛིན་རྒྱལ་པོར་གསུངས་སོ། །ཕན་ཡོན་ཐམས་ཅད་ཀྱི་དོན་
བསྡུ་བ་ལ། གོམས་ན་ཕན་ཡོན་ཚད་མེད་འབྱུང་བས་མཉམ་ཉིད་ཀྱི་སྙིང་རྗེ་སྒོམ་པ་ནི། དེ་
ལྟར་རྒྱུད་ནི་གོམས་གྱུར་ནས། །གཞན་གྱི་སྡུག་བསྔལ་ཞི་དགའ་བས། །པདྨའི་མཚོ་ལ་ངང་པ་
ལྟར། །མནར་མེད་པར་ཡང་འཇུག་པར་འགྱུར། །སེམས་ཅན་རྣམས་ནི་གྲོལ་བ་ན། །དགའ་
བའི་རྒྱ་མཚོ་གང་ཡིན་པ། །དེ་ཉིད་ཀྱིས་ནི་ཆོག་མིན་ནམ། །ཐར་པ་འདོད་པས་ཅི་ཞིག་བྱ། །དེ་
ལྟས་གཞན་གྱི་དོན་བྱས་ཀྱང༌། །རློམ་སེམས་དང་ནི་ངོ་མཚར་མེད། །གཅིག་ཏུ་གཞན་དོན་ལ་
དགའ་བས། །རྣམ་སྨིན་འབྲས་བུའི་རེ་བ་མེད། །དེ་བས་ཇི་ལྟར་ཆུང་ངུ་ན། །མི་སྙན་ལས་ཀྱང་
4 2 6



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བདག་བསྲུང་བ། །དེ་བཞིན་གཞན་ལའང་བསྲུང་སེམས་དང་། །སྙིང་རྗེའི་སེམས་ནི་དེ་ལྟར་
བྱ༑ ༑ཞེས་སོ། །དཔེས་གོམས་ནུས་བསྟན་ཏེ། ཕན་ཡོན་གཞན་ཡང་བཤད་པ་ནི། སྒོམས་
པས་ཕ་མའི་ཁུ་ཁྲག་གི་ཐིགས་པ་ཕལ་པ་ལ་བདག་གི་དངོས་པོ་མེད་ཀྱང་བདག་གོ་ཞེས་ཤེས་
པ་ལྟར། བདག་གི་ལུས་ལའང་བདག་ཅེས་ཅིའི་ཕྱིར་མི་བཟུང་སྟེ། གོམས་ནུས་ལྟར་ན་བདག་
གི་ལུས་གཞན་དག་ཏུ་བཞག་ཅིང་སྒོམ་པའི་སྒོ་ནས་བདག་གཞན་བརྗེ་བ་འཆད་འགྱུར་དེ་ལྟར་
ལ་ཡང་དཀའ་བ་མེད་པར་འབྱུང་སྟེ། བྱང་ཆུབ་ཀྱི་སེམས་གཉིས་ཀྱི་བྲེལ་ལོ། ། །
དེ་ནས་བདག་གཞན་བརྗེ་བ་སྒོམ་པ་དང་། བསྟན་བཤད་བསྡུ་བ་གསུམ་ལས།
མདོར་བསྟན་པ་ནི། བདག་ཉིད་གཅེས་འཛིན་ཉོན་མོངས་དང་བཅས་པ་སྐྱོན་ཀྱི་རྒྱ་མཚོ་དང་
བཅས་པ་དང༌། གཅེས་འཛིན་ལམ་དང་བཅས་པ་ཡོན་ཏན་རྒྱ་མཚོར་ཤེས་པར་བྱས་ནས་
བདག་འཛིན་ཡོངས་སུ་འདོར་བ་དང་། གཞན་སེམས་ཅན་ཀུན་གཅེས་པར་བླང་བ་སྒོམ་པར་
བྱའོ། །དེ་ནས་རྒྱས་པར་བཤད་པ་ལ། གཞན་ལ་བདག་ཏུ་བཟུང་བ་སྒོམ་པ་ནི། ཇི་ལྟར་ལག་
པ་ལ་སོགས་པ་རྣམས་ང་ཞེས་བདག་ཏུ་བཟུང་བའི་ལུས་ཀྱི་ཡིན་པར་འདོད་པ་དེ་ལྟར་འགྲོ་བ་
འདི་དག་བདག་གོ་ཞེས་བཟུང་བའི་སྤྱིའི་ཡན་ལག་ཏུ་ལུས་ཐམས་ཅད་ཅིའི་ཕྱིར་མི་འདོད། ཇི་
ལྟར་བདག་མེད་ལུས་འདི་ལ། །གོམས་པས་བདག་གི་བློ་འབྱུང་བ། །དེ་བཞིན་སེམས་ཅན་
གཞན་ལ་ཡང་། །གོམས་པས་བདག་བློ་ཅི་མི་སྐྱེ། །དེ་ལྟ་ན་ནི་གཞན་གྱི་དོན། །བྱས་ཀྱང་ངོ་
མཚར་རློམ་མི་འབྱུང་། །བདག་ཉིད་ཀྱིས་ནི་ཟན་ཟོས་ན། །ལན་ལ་རེ་བ་མི་འབྱུང་བཞིན། །དེ་
བས་ཇི་ལྟར་ཆུང་ངུ་ན། །མི་སྙན་ལས་ཀྱང་བདག་བསྲུང་བ། །དེ་བཞིན་འགྲོ་ལའང་བསྲུང་
སེམས་དང༌། །སྙིང་རྗེའི་སེམས་ནི་གོམས་པར་བྱ། །དེ་བས་མགོན་པོ་སྤྱན་རས་གཟིགས།།
ཐུགས་རྗེ་ཆེན་པོས་འགྲོ་བ་ཡི། །འཁོར་ཐམས་ཅད་ཀྱི་འཇིགས་པ་བསལ་བའི་ཕྱིར་དུ། རང་
གི་མཚན་ཙམ་གྱིས་ཀྱང་སེམས་ཅན་གང་འཛིན་པ་ཐམས་ཅད་སྡུག་བསྔལ་བར་མི་འགྱུར་
I-
4 2 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་བྱིན་གྱིས་རླབས་སོ། །གལ་ཏེ་གཞན་ཀུན་ལ་བདག་ཏུ་འཛིན་པ་ནི་དཀའོ་ཞེ་ན། དཀའ་
ཡང་ལས་དེ་ ཕྱིར་ཟློག་པར་མི་བྱ་སྟེ། གཅན་གཟན་ལ་སོགས་པ་སྔར་གྱི་མིང་ཐོས་པས་
འཇིགས་པ་ཡང་ཕྱིས་འདྲིས་པ་གོམས་པའི་མཐུས་དེ་ཉིད་མེད་ན་མི་དགའ་བར་འགྱུར་བ་
ལྟར། སེམས་ཅན་ ཐམས་ཅད་ ཀྱི་ སྡིག་ སྡུག་བདག་ལ་སྨིན་པར་གྱུར་ཅིག །ཅེས་པ་དང་
པོར་ཐོས་པས་སྐྲག་ཀྱང་། ཕྱིས་དགེ་སྦྱོར་འདི་ཅུང་ཟད་མེད་ན་མི་དགའ་བར་འགྱུར་རོ། །དེས་
ན༑ གང་ཞིག་བདག་དང་གཞན་རྣམས་ནི། །མྱུར་དུ་སྐྱབ་པར་འདོད་པ་དེས། །བདག་དང་
གཞན་དུ་བརྗེ་བྱ་བ། །མིང་ཐོས་ན་ཡང་སྐྲག་པས་ཉན་ཐོས་སོགས་ལ་གསང་བའི་དམ་པ་འདི་
ལེགས་པར་སྤྱད་པར་བྱའོ། །དེ་ནས་བདག་ལ་གཞན་དུ་འཛིན་པ་སྒོམ་པ་ནི། ལུས་ལ་དགྲར་
ལྟ་བས་སུན་མ་ཕྱུང་བར་ལུས་ལ་ཆགས་པ་སྤོང་མི་ནུས་པས་བདག་ལུས་གང་ལ་ཆགས་པ་
ཡིས། འཇིགས་གནས་ཆུང་ལ་འཇིགས་སྐྱེ་བ། །འཇིགས་པ་སྐྱེ་བའི་ལུས་དེ་ལ། །སུ་ཞིག་དགྲ་
བཞིན་ལྟར་མི་བྱེད། །ལུས་གང་བཀྲེས་དང་སྐོམ་སོགས་ནད། །གསོ་བའི་ཆོ་ག་བྱེད་འདོད་
པས། །བྱ་དང་ཉ་དང་རི་དྭགས་དག །གསོད་པར་བྱེད་ཅིང་ལམ་སྒུགས་བྱེད། ཁ་ཅིག་ཁེ་དང་
རིམ་གྲོའི་ཕྱིར། །ཕ་དང་མ་ཡང་གསོད་བྱེད་ཅིང༌
། །དཀོན་མཆོག་གསུམ་གྱི་དཀོར་བརྐུས་
ནས། །དེ་ནས་མནར་མེད་བསྲེག་འགྱུར་ན། །མཁས་པ་སུ་ཞིག་ལུས་དེ་ལ། །འདོད་དང་
བསྲུང་དང་མཆོད་བྱེད་ཀྱི། །འདི་ལ་སུ་ཞིག་དགྲ་བཞིན་དུ། །ལྟ་བར་མི་བྱེད་བརྙས་མི་བྱེད།།
གཞན་དུ་འཛིན་པའི་ནང་ནས་ཀྱང་དགྲ་བཞིན་དུ་ལྟས་ནས་ཅི་བྱུང་ཡང་དོར་ནས་བརྙས་པར་
བྱའོ། །དེ་ནས་གཉིས་ཀ་ཐུན་མོང་དུ་སྒོམ་པ་ལ། བདག་གཞན་བརྗེ་དགོས་པའི་རྒྱུ་མཚན་ནི།
ཡོ་བྱད་ལྟ་བུ་གཞན་ལ་སྦྱིན་ན། བདག་ཅི་སྤྱོད་ཞེས་བདག་དོན་སེམས་པ་འདྲེའི་ཚུལ་ཡིན་ལ།
རང་གིས་སྤྱད་ན་གཞན་ལ་ཅི་སྦྱིན་ཞེས་གཞན་དོན་སེམས་པ་ལྷའི་ཚུལ་ཡིན་ནོ། །དེའི་རྒྱུ་
མཚན་བདག་གི་ཕྱིར་གཞན་ལ་གནོད་པ་བྱས་ན་དམྱལ་བ་ལ་སོགས་པར་ལྟུང་བར་འགྱུར་ལ།
-
，
，
4 2 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
གཞན་གྱི་ཕྱིར་བདག་ལ་གནོད་པ་བྱས་ན། ཕུན་སུམ་ཚོགས་པ་ཐམས་ཅད་ཐོབ་ཅིང་། བདག་
ཉིད་ཕ་རོལ་མཐོ་བར་འདོད་པ་དེས། ངན་འགྲོ་ངན་དང་གླེན་པར་འགྱུར་ལ། དེ་ཉིད་གཞན་
ལ་ སྤོ་བར་བྱས་ན་བདེ་འགྲོར་རིམ་འགྲོ་ཐོབ་པར་བྱེད་དོ། །ཡང་བདག་གི་དོན་དུ་གཞན་
བཀོལ་ན། བྲན་ལ་སོགས་པ་མྱོང་བར་འགྱུར་ལ། གཞན་གྱི་དོན་དུ་བདག་ཉིད་བཀོལ་ན། རྗེ་
དཔོན་ཉིད་ལ་སོགས་པ་ཐོབ་པར་འགྱུར་རོ། །གཞན་ཡང་། འཇིག་རྟེན་བདེ་བ་ཇི་རྙེད་པ།།
དེ་ཀུན་གཞན་བདེ་འདོད་ལས་བྱུང༌། །འཇིག་རྟེན་སྡུག་བསྔལ་ཇི་རྙེད་པ། །དེ་ཀུན་རང་བདེ་
འདོད་ལས་བྱུང་། །མང་དུ་བཤད་ལྟ་ཅི་ཞིག་དགོས། །བྱིས་པ་རང་དོན་བྱེད་པ་དང་། །ཐུབ་པ་
གཞན་གྱི་དོན་མཛད་པ། །དེ་གཉིས་ཀྱི་ནི་ཁྱད་པར་ལྟོས། །ཞེས་སོ། །བདག་གཞན་མ་བརྗེས་
པའི་ཉེས་དམིགས་ནི། བདག་བདེ་གཞན་གྱི་སྡུག་བསྔལ་དག །ཡང་དག་བརྗེ་བར་མ་བྱས་
པར། །སངས་རྒྱས་ཉིད་དུ་མི་འགྲུབ་ཅིང༌། །འཁོར་བ་ན་ཡང་བདེ་བ་མེད། །འཇིག་རྟེན་ཕ་
རོལ་ལྟ་ཞོག་གི །བྲན་གཡོག་ལས་མི་བྱེད་པ་དང་། །རྗེ་དཔོན་རྔན་པ་མི་སྟེར་བ། །ཚེ་འདིའི་
དོན་ཡང་འགྲུབ་མི་འགྱུར། །མཐོང་དང་མ་མཐོང་བདེ་འགྲུབ་པའི། །ཕུན་སུམ་བདེ་སྐྱིད་
ཡོངས་བོར་ཞིང་། །གཞན་ལ་གནོད་པ་བྱས་པའི་རྒྱུས། །རྨོངས་རྣམས་སྡུག་བསྔལ་མི་ཟད་
ལེན། །འཇིག་རྟེན་དག་ན་འཚེ་བ་གང་ཡོད་དང༌། །འཇིགས་དང་སྡུག་བསྔལ་ཇི་སྙེད་ཡོད་
གྱུར་པ། །དེ་ཀུན་བདག་ཏུ་འཛིན་པ་ལས་གྱུར་ན། །འདྲེ་ཆེན་དེས་ཀོ་བདག་ལ་ཅི་ཞིག་བྱ།།
བདག་ཉིད་གཞན་ལ་ཡོངས་སུ་མ་བཏང་ན་སྡུག་བསྔལ་སྤང་བར་མི་ནུས་ཏེ། ལག་མཐིལ་དུ་
བཅངས་པའི་མེ་གཞན་དུ་མ་བཏང་ན་ལག་པ་སྲེག་པ་སྤོང་བར་མི་ནུས་པ་བཞིན་ནོ། །དེས་ན་
ཇི་ལྟར་བརྗེ་བའི་ཚུལ་ལ། དེ་ལྟར་བདག་ལ་གནོད་པ་ཞི་བ་དང་། གཞན་གྱི་སྡུག་བསྔལ་ཞི་
བར་བྱ་བའི་ཕྱིར། རིམ་པ་ལྟར་བདག་ཉིད་གཞན་ལ་བཏང་བར་བྱ་བ་དང་། གཞན་རྣམས་
བདག་བཞིན་གཅེས་པར་བཟུང་བར་བྱའོ། །དེ་ཅིའི་ཕྱིར། བདག་ནི་གཞན་གྱི་དབང་གྱུར་
，
，
A
，
4 29



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས། །ཡིད་ཁྱོད་ངེས་པར་ཤེས་ཀྱིས་ལ། །སེམས་ཅན་ཀུན་དོན་མ་གཏོགས་པར། །ད་ནི་ཁྱོད་
ཀྱིས་གཞན་མི་བསམ། །དེས་ན་གཞན་སེམས་ཅན་རྣམས་དབང་བའི་རང་གི་མིག་ལ་སོགས་
པས་རང་དོན་སྒྲུབ་པར་རིགས་པ་མ་ཡིན་གྱི་གཞན་གྱི་དོན་བྱེད་དགོས་ནུས་པའི་མིག་ལ་
སོགས་པ་འདིས། གཞན་དེ་ལ་ལོག་པར་བྱ་མི་རིགས་སོ། །དེས་ན་སེམས་ཅན་གཙོ་བོར་བྱས་
ཏེ༑ བདག་གི་ལུས་ལ་ཅི་སྣང་བ། །དེ་དང་དེ་ནི་ཕྲོགས་བྱས་ནས། ཁྱོད་ཀྱིས་གཞན་ལ་ཕན་
པ་བྱེད། །ཞེས་སོ། ། །
བརྗེས་ནས་ཇི་ལྟར་སྒྲུབ་ཚུལ་ལ། ཐ་སྙད་ཀྱང་རྗེས་པས་སྒྲུབ་ཚུལ་མདོར་བསྟན་པ་ནི།
རང་ལ་དམའ་བ་དང༌། མཉམ་པ་དང་། ལྷག་པའི་སེམས་ཅན་དེ་རྣམས་བདག་ཏུ་བྱས་ཤིང་།
བདག་ཉིད་གཞན་དུ་བཟུང་བར་བྱས་ནས། དེ་ལ་ལེགས་པ་དང་ཐེ་ཚོམ་ལ་སོགས་པའི་རྣམ་
རྟོག་མེད་པའི་སེམས་ཀྱིས་གང་དུ་ཡང་བདེན་པར་རྣམ་རྟོག་མེད་པའི་སེམས་ཀྱིས་ཐ་སྙད་དུ་
བདག་གིས་མཐོ་བ་ལ་ཕྲག་དོག་དང་། མཉམ་པ་ལ་འགྲན་སེམས་དང་། དམའ་བ་ལ་ང་རྒྱལ་
བསྒོམ་པར་བྱ་སྟེ། འདི་གསུམ་སྒོམ་པའི་བདག་ཉིད་ལ་གཞན་ནམ། ཁྱད་པར་དགྲ་དང་། དེ་
ལ་གཅེས་འཛིན་སོགས་ཉོན་མོངས་རྣམས་དགྲ་དཔུང་ཞེས་བཟུང་ཞིང་མིང་ཡང་གདགས་སོ།།
དེའི་ཕྱིར་བདག་གིས་གཞན་དོན་བྱེད་པའི་ལམ་ལ་ནི་གཞན་ཞེས་མི་བྱ་བར་བདག་གི་དཔུང་
ཞེས་བྱ་ཞིང་། གཞན་གྱི་ཉོན་མོངས་སོགས་ལ་ནི་བདག་ཅེས་མི་བྱ་བར། བདག་གི་དགྲ་ཞེས་
བྱའོ། །དེས་ན་འདི་ནས་བཟུང་སྟེ་འཁོར་བར་བདག་ལ་གནོད་པ་བྱས་ཞེས་བྱ་བའི་བར་དུ།
དགྲའམ་གཞན་འདི་ནི་ཞེས་པ་ཐམས་ཅད་བདག་གི་ཡིན་ལ། བདག་ཅེས་པ་ཐམས་ཅད་
སེམས་ཅན་གཞན་ཡིན་ནོ། །དེ་ནས་རྒྱས་པར་བཤད་པ་ལ། ཕྲག་དོག་སྒོམ་པ་ནི། དགྲ་བོ་
འདི་ནི་འཇིག་རྟེན་གྱིས་བཀུར་བར་བྱས། བདག་སེམས་ཅན་རྣམས་ལ་བཀུར་བ་མ་ཡིན་ནོ།།
དེ་བཞིན་དགྲ་འདི་བཞིན་བདག་གིས་མ་རྙེད་ཅིང་། འདི་ནི་བསྟོད་བྱས་བདག་ལ་སྨད་དོ།།
4 3 (）



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
འདི་བདེ་བདག་ནི་སྡུག་བསྔལ་ལ། །བདག་ནི་ལས་རྣམས་བྱེད་པ་དང་། །འདི་ནི་བདེ་བ་ཉིད་
དུ་གནས། །འདི་ནི་འཇིག་རྟེན་ལ་ཆེ་དང་། །བདག་དམན་ཡོན་ཏན་མེད་པར་གྲགས། །ཡོན་
ཏན་མེད་པས་ཅི་ཞིག་བྱ། །ཡོན་ཏན་མེད་པར་གྲགས་ཀྱང་བདག་སེམས་ཅན་ཀུན་གྱི་ཐ་ན་
བདེ་བར་གཤེགས་པའི་སྙིང་པོ་ཅན་ཡིན་པས་ཡོན་ཏན་རང་བཞིན་གྱིས་ལྡན་པ་ཡིན་ལ། དེར་
མ་ཟད་གང་བས་ཞེས་པ་ལྟོས་པའི་དབང་གིས་བདག་སེམས་དཔའ་ཆེན་པོ་ལས། དགྲ་འདི་
སེམས་ཁྱད་པར་ཅན་མེད་པས་དམན་ཅིང༌། དགྲ་འདི་བས་བདག་སེམས་དཔའ་ཆེན་པོ་
འགའ་ཞིག་སེམས་ཁྱད་པར་ཅན་གྱིས་མཆོག་ཏུ་གྱུར་པ་དེ་ཡང་ཡོད་པའམ། དགྲ་འདི་ལ་
གཅེས་པར་བཟུང་ནས། ངན་འགྲོར་ལྟུང་བས་བདག་ལས་དམན་ཅིང་དགྲ་འདི་བས་བདག་
ལ་གཅེས་པར་བཟུང་ན། བྱང་ཆུབ་སྟེར་བས་མཆོག་ཡིན་པའི་ཁྱད་པར་ལྷག་པོ་ངེས་པར་ཡོད་
པས་བདག་ཡོན་ཏན་ལྷག་ལ། བདག་ཚུལ་ཁྲིམས་དང་། ལྟ་བ་རྒུད་པ་དང༌། ཉེས་པ་འཕེལ་
བ་ནི། གཞན་གྱི་ཉོན་མོངས་ཀྱི་སྟོབས་ཀྱིས་བྱུང་བ་ཡིན་གྱི་བདག་གི་དབང་གིས་བྱུང་བ་མ་
ཡིན་ནོ། །དེ་ལ་མ་ཡིན་པར་གཞན་བྱང་ཆུབ་སེམས་དཔའ་ཁྱོད་བདག་སེམས་ཅན་ལས་ཡོན་
ཏན་ལྷག་པ་ཡིན་ན། ཁྱོད་ཀྱི་ཅི་ནུས་ཀྱིས་བདག་ནི་གསོ་སྐྱང་དགོས་ཏེ། གསོ་ན་ཁྱོད་ཀྱིས་
འཕྲལ་དུ་གནོད་པའང་བདག་གིས་དང་དུ་བླང་ངོ༌། །འོན་ཏེ་བདག་ཁྱོད་ཀྱི་གསོ་བྱ་མ་ཡིན་
ཞིང་ཕན་པ་མེད་ན། མི་ཕན་གྱི་སྟེང་དུ་ཅིའི་ཕྱིར་བདག་ལ་བརྙས་པར་བྱེད་དེ། བདག་སེམས་
ཅན་ལ་ཁྱོད་ཀྱི་ཡོན་ཏན་གྱིས་ཅི་བྱ། འདི་ཁོ་རང་ཡོན་ཏན་ཅན་ཡིན་དུ་ཟད་ཀྱང་། ངན་འགྲོ་
གདུག་པའི་ཁར་གནས་པའི་འགྲོ་ལ་སྙིང་རྗེ་མེད་པར་འདིར་བསླབ་ལ་ཡོན་ཏན་གྱིས་རློམ་
པས་བདག་མཁས་པ་དག་ལ་བསྔོ་ཞིང་འགྲན་པར་བྱེད་པས་སོ། །ཞེས་ཏེ་འགྲན་པ་འཆད་
པའི་འབྲེལ་ལོ། །འགྲན་པ་སྒོམ་པ་ནི། དེ་ནས་བདག་སེམས་ཅན་དང་ཡོན་ཏན་མཉམ་པའི་
དགྲ་ལ་ལྟས་ནས་དགྲ་གང་གིས་རང་གི་ཡོན་ཏན་ཕུན་ཚོགས་ལྷག་པར་བྱ་བའི་ཕྱིར་བདག་གི་
43 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྙེད་པ་དང་བཀུར་སྟི་ཐོབ་པ་ནི་དགྲ་ལ་ཕྲག་དོག་ནས་རྩོད་པ་ཡིས་ཀྱང་ངེས་པར་འགྲུབ་པར་
བྱའོ། །གཞན་ཡང༌། ཅི་ནས་བདག་གི་ཡོན་ཏན་ནི། །འཇིག་རྟེན་ཀུན་ལ་གསལ་བ་ལ། །
གཞན་ཡང་འདི་ཡི་ཡོན་ཏན་གང་། །སུས་ཀྱང་ཐོབ་པར་མི་འགྱུར་བྱ། །བདག་གི་སྐྱོན་ཡང་སྦ་
བྱ་ཞིང༌། །བདག་ནི་མཆོད་འགྱུར་འདི་ལ་མིན། །བདག་དེང་རྙེད་པ་ལེགས་རྙེད་ཅིང་། །
བདག་ནི་བཀུར་བར་བྱ་ཞིང་འདི་ལ་བཀུར་བར་འགྱུར་བ་མིན་པར་བྱའོ། །འདི་ནི་བདག་
གིས་མ་རུང་བར་རླག་པར་བྱས་པ་ལ་ཡུན་རིང་བར་བདག་ནི་དགའ་བས་ལྟ་བར་བྱའོ། །འོ་ན་
བྱང་ཆུབ་སེམས་དཔའ་ཉིད་རླག་པར་བྱ་བ་ཡིན་ན། སྡིག་པ་བྱས་པས་བརླག་པར་འགྱུར་རོ་ཞེ་
ན༑ སྐྱོན་མེད་དེ། བྱང་ཆུབ་སེམས་དཔའ་ཉིད་ཀྱི་དོན་དུ་སྡིག་པ་སྤྱད་པས་བརླག་པར་མི་བྱ་
ཡང་། སེམས་ཅན་གྱི་དོན་དུ་སེམས་ཅན་གྱི་སྡུག་བསྔལ་བྱས་པ་དང་དུ་བླངས་ནས་སེམས་
ཅན་དགའ་བར་བྱ་བ་ཡིན་པའི་ཕྱིར་རོ། །འོ་ན་རང་གི་ཡོན་ཏན་གསལ་བ་དང་། གཞན་གྱིས་
ཐོས་པར་མི་འགྱུར་བར་བྱ་བ་ལ་སོགས་པ་འདི་རྣམས་ཕྲག་དོག་བསྒོམས་པ་དང་ཁྱད་པར་ཅི་
ཡོད་ན། ཕྲག་དོག་ནི་རང་སྡུག་ཅིང་གཞན་བདེ་བ་ལ་མི་བཟོད་པ་ཡིན་ལ། འདིར་ནི་རང་བདེ་
བ་འདོད་ཅིང་གཞན་མི་བདེ་བ་འདོད་པ་ཡིན་པས་སོ། །དེར་མ་ཟད་དགྲ་བོ་འདིའི་སྤྱོད་པ་
ཉེས་པ་ལ་འགྲོ་བ་ཀུན་གྱིས་བཞད་གད་དང་ཕན་ཚུན་ཐམས་ཅད་ནས་སྨོད་པས་དམའ་བར་
བྱས་ཏེ། ང་རྒྱལ་གྱིས་འབྲེལ་ལོ། །འདིར་ཁ་ཅིག་ན་རེ། བསམ་པས་འདི་ལྟར་བློ་སྦྱང་བ་ཡིན་
གྱི་སྦྱོར་བ་བྱང་ཆུབ་སེམས་དཔའ་ལ་བཞད་གད་ཡོངས་སུ་འགྱུར་བ་བྱས་ན། སེམས་ཅན་མ་
དད་པར་འགྱུར་བས་སྤོང་ཞེས་ཟེར་རོ། །དེ་ནི་མ་ཡིན་ཏེ། བྱང་སེམས་ཀྱང་ཉེས་པ་བྱས་ན་
དམའ་ཕབ་ཅིང་འཐོལ་དགོས་པས། བྱང་སེམས་ཀྱི་སྤྱོད་པ་ཉེས་པ་ལ་འགྲོ་བས་བཞད་གད་
ལ་སོགས་པར་འགྱུར་བར་བྱེད་པའི་ཕྱིར་རོ། །དེའི་ཕྱིར་མན་ངག་མི་ཤེས་པར་ལག་ལེན་
འགོག་པར་མི་བྱའོ། །དེ་ནས་ང་རྒྱལ་སྒོམ་པ་ནི། དགྲ་བོ་ཉོན་མོངས་ཅན་བདག་སེམས་ཅན་
4 3 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། (༧
ལས་དམན་པ་འདི་ཡང་བདག་དང་ལྷན་ཅིག་འགྲན་ཞེས་གྲགས་ཏེ། འདི་བདག་དང་། ཐོས་
པ་དང༌། ཤེས་ རབ་བམ། གཟུགས་ རིགས་ནོར་གྱིས་མཉམ་མམ་ཅི་སྟེ་ཐོས་སོགས་ ཀྱིས་
དམན་པ་ལས་རང་ཉིད་ལྷག་པའི་ང་རྒྱལ་གྱིས་སྒོམ་པའི་སྐབས་ཡིན་པས་དེ་ལྟར་དགྲ་དང་
བདག་མི་མཉམ་པར་ཀུན་ལ་གྲགས་པའི་བདག་གི་ཡོན་ཏན་ཐོས་ནས་ནི་སྤུ་ལྡང་བ་ཡི་དགའ་
བ་སྐྱེས་པར་གྱུར་པའི་བདེ་བ་ལ་ནི་ཡོངས་སུ་སྤྱོད་ཅིང་། དེས་ན་དམན་པ་འདིས་རྙེད་པ་སྤྱོད་
པའི་གནས་མ་ཡིན་པས་ཅི་སྟེ་འདི་ལ་རྙེད་པ་ཡོད་ཀྱང་གལ་ཏེ་ང་ཡི་ལས་བྱེད་ན། འདི་ལ་འཚོ་
བ་ཙམ་བྱིན་ནས་རྙེད་པ་ལྷག་མ་རྣམས་བདག་གི་སྟོབས་ཀྱིས་དེ་ལས་བླང་བར་བྱས་ནས།
དམན་པ་འདི་ནི་ད་ལྟའི་བདེ་བ་ལས་ཉམས་པར་བྱ་ཞིང༌། བདག་གིས་བདག་གི་དོན་དུ་འདི་
ཉིད་དཔུང་དང་བཅས་པ་འཇོམས་པས་གནོད་པ་ལ་རྟག་ཏུ་སྦྱར་བར་བྱ་སྟེ། འདི་ཉིད་དཔུང་
དང་བཅས་པ་བསྐལ་པ་བརྒྱ་ཕྲག་ཐམས་ཅད་དུ་འཁོར་བར་བདག་ཅག་སེམས་ཅན་ལ་གནོད་
པ་བྱས་པའི་ཕྱིར་རོ། །འདིར་དགྲ་བོ་སྡུག་བསྔལ་གནོད་པ་ལ་རྟག་ཏུ་སྦྱར་བར་བྱ་ཞེས་པ་ནི་
གྱི་ན་སྟེ། སྡུག་བསྔལ་ལ་རྟག་ཏུ་སྦྱར་བྱ་ཡིན་ན། ཆོས་མ་སྒྲུབ་པས་ཆོག་པའི་ཕྱིར་རོ། །
དེས་ན་རང་གཞན་གྱི་དོན་བརྗེ་བ་སྒྲུབ་ཚུལ་རྒྱས་པར་བཤད་པ་ལ། བདག་
གཞན་བརྗེ་དགོས་པའི་རྒྱུ་མཚན་ནི། ཡིད་ཁྱོད་རང་དོན་བྱེད་འདོད་པས། །བསྐལ་པ་གྲངས་
མེད་འདས་གྱུར་ཀྱང་། །ངལ་བ་ཆེན་པོ་འདི་ལྟ་བུས། ཁྱོད་ཀྱིས་སྡུག་བསྔལ་འབའ་ཞིག་གྲུབ།།
དེ་ལྟར་ངེས་པར་གཞན་དག་གི །དོན་དུ་རབ་ཏུ་འཇུག་གྱིས་དང་། །ཐུབ་པའི་བཀའ་ནི་མི་སླུ་
བས། །དེ་ཡི་ཡོན་ཏན་ཕྱིས་མཐོང་འགྱུར། །གལ་ཏེ་ཁྱོད་ཀྱིས་སྔ་དུས་སུ་གཞན་གྱི་ལས་གཙོ་
བོར་བྱས་ན། སངས་རྒྱས་ཀྱི་ཕུན་སུམ་ཚོགས་པའི་བདེ་བ་ཁོ་ན་ཐོབ་ཀྱི། དེ་མ་ཡིན་པ་འཁོར་
བའི་སྡུག་བསྔལ་འདི་འདྲ་བའི་གནས་སྐབས་སུ་འགྱུར་བ་མི་སྲིད་དེ། ལུང་རིགས་ཀྱིས་དེ་
ལྟར་ངེས་པའི་ཕྱིར་རོ། །བདག་གཞན་བརྗེ་བའི་ཚུལ་ལ། བདག་གཞན་གཅེས་འཛིན་གྱི་རྒྱུ་
4 3 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྗེ་བ་ནི། དེ་བས་འདི་ལྟར་གཞན་དག་གི །ཁུ་བ་ཁྲག་གི་ཐིགས་པ་ལ། ཁྱོད་ཀྱིས་ངར་
འཛིན་བྱས་པ་ལྟར། །དེ་བཞིན་སེམས་ཅན་གཞན་ཀུན་ལའང་། །བདག་འཛིན་གོམས་པར་
བྱས་པས་གཅེས་འཛིན་སྐྱེས་ནས་ དེའི་ དོན་འགྲུབ་པར་འགྱུར་རོ། །བདག་གཞན་གཅེས་
འཛིན་གྱི་བྱེད་ལས་བརྗེ་བ་ལ། བདག་ལ་ཕྲག་དོག་གི་སྒོ་ནས་བརྗེ་བ་ནི། ཁྱོད་ཀྱིས་རང་
གཞན་གྱིས་སྐོས་པའི་རྟོག་ཆེན་ཏེ། རྒྱུས་མཁན་ནམ། ནང་ཡན་པ་བྱས་ནས། བདག་གི་ལུས་
ལ་ཅི་སྣང་བའི་ཕུན་ཚོགས་བདེ་དགེ་དེ་དང་དེ་ཉིད་ཕྲོགས་ནས། ཁྱོད་ཀྱིས་གཞན་ལ་ཕན་
པར་སྤྱོད་དེ། དེ་ལ་བདེ་བ་འཕྲོག་པ་ནི། རང་གི་བདེ་བ་གཞན་དོན་དུ་བསྔོ་བ་ལ་སོགས་པའོ།།
དེར་མ་ཟད། བདག་སྐྱིད་གཞན་གྱི་སྐྱིད་མིན་ལ། །བདག་མཐོ་གཞན་ནི་དམའ་བ་དང༌
། །
བདག་ནི་ཕན་བྱེད་གཞན་མིན་ཞེས། །བདག་ནི་ཕུན་ཚོགས་ལ་མི་དགའ་བའི་ཕྲག་དོག་ཅེས་
མི་བྱེད་དེ། བདག་གི་ཕུན་ཚོགས་ལ་དགའ་ཞིང་ཆགས་པས་རང་གཞན་གཉིས་ཀ་ཕུང་བར་
བྱས་པའི་ཕྱིར་རོ། །བདག་ལས་འགྲན་སེམས་བྱེད་ལས་བརྗེ་བ་ནི། བདག་ནི་རང་དོན་གྱི
བདེ་བ་དང་བྲལ་བར་གྱིས་ཏེ་གཞན་གྱི་སྡུག་བསྔལ་བདག་ལ་སྦྱོར། རེས་འགའ་འདི་ནི་མ་
བྱེད་ཅེས། །བདག་གི་སྐྱོན་ལ་རྟོག་པར་གྱིས། །གཞན་གྱིས་ཉེས་པ་བྱས་པ་ན་ཡང་། ཐབས་
མཁས་ཀྱིས་རང་གི་སྐྱོན་དུ་འགྱུར་བར་བྱོས་ལ། བདག་གིས་ཉེས་པ་ཆུང་བྱས་ཀྱང་། སྐྱེ་བོ་
མང་པོ་ལ་རབ་ཏུ་འགྱོད་པ་དང་བཅས་པས་ཤོགས་ཤིག་ཅེས་སོ། །བདག་ལ་ང་རྒྱལ་གྱི་བྱེད་
ལས་བརྗེ་བ་ནི། གཞན་གྱི་གྲགས་པ་ལྷག་བརྗོད་པས། །རང་གི་གྲགས་པ་ཟིལ་གྱིས་ནོན། །
བདག་ནི་བྲན་གྱི་ཐ་མ་ལྟར། །ལས་རྣམས་ཀུན་ལ་བཀོལ་བར་གྱིས། །བདག་དགྲ་དང་འདྲ་བ་
འདི་ནི་ཐོག་མེད་ནས་སྐྱོན་ལ་གོམས་པས་སྐྱོན་ཅན་ཡིན་ཏེ། ཚུལ་ཁྲིམས་སོགས་ཡོན་ཏན་གློ་
བུར་བའི་ཡོན་ཆས་མི་བསྟོད་ཅིང་། བདག་དགྲ་བོ་འདྲ་བ་འདིའི་ཡོན་ཅི་ནས་ཀྱང་སེམས་ཅན་
འགའ་ཡིས་ཀྱང་མི་ཤེས་པ་དེ་ལྟར་བྱ་ཞིང་། མདོར་ན་བདག་གི་དོན་གྱི་ཕྱིར་ཁྱོད་ཀྱིས་གཞན་
4 3 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ལ་གནོད་པ་བྱས་པ་གང་ཡིན་པའི་གནོད་པ་དེ་བདག་ཉིད་ལ་ནི་འབབ་པར་གྱིས་དང༌།
བདག་དགྲ་བོ་འདྲ་བ་འདི་ནི་གཉའ་དྲག་འགྱུར་ཚུལ་དུ་ཤེད་སྐྱེད་པར་ནི་མི་བྱ་སྟེ། བག་མ་
གསར་བའི་ཚུལ་བཞིན་དུ། །ངོ་ཚ་བ་དང་འཇིགས་པས་སྤྱོད་ལམ་ཐམས་ཅད་བསྡམས་ཏེ་
བཞག་ཅེས་སོ། །དོན་བསྡུ་བ་ནི། གཞན་དོན་དེ་དེ་ལྟར་རྒྱུན་དུ་གནས་པར་བྱ་ཞིང་། རང་དོན་
ཁྱོད་ཀྱིས་མི་བྱ་བ་དེ་ལྟར་བདག་འདི་ནི་དུལ་བའི་སྒོ་ནས་དབང་དུ་བྱ་སྟེ། དེ་ལས་འདས་ན།
བདག་ཚར་བཅད་པར་བྱའོ། །དཔེར་ན་གླང་ཆེན་མ་དུལ་བ་བཞིན་ནོ། །མདོར་ན་བདག་གི་
བདེ་དགེ་ཐམས་ཅད་གཞན་ལ་སྦྱིན་པར་གྱུར་ཅིག །གཞན་གྱི་སྡུག་བསྔལ་ཐམས་ཅད་བདག་
ལ་སྨིན་པར་གྱུར་ཅིག །ཅེས་དང་པོར་བློ་སྦྱངས་ནས་ཕྱིས་སྦྱོར་བ་ལག་ལེན་ལ་གནས་པར་བྱ་
སྟེ༑ མི་གནས་ན་རྣམ་པར་སུན་འབྱིན་པ་སྡོམ་པའི་གཉེན་པོའི་དཔུང་གིས་ཚར་བཅད་པར་
བྱའོ། །
བདག་གཞན་མི་བརྗེ་བའི་བསམ་ པ་ སྤང་བ་ལ་དྲུག་ལས་བདག་གཞན་གྱི་
བསམ་པ་བརྗེ་དགོས་པའི་རྒྱུ་མཚན་ནི། འོན་ཏེ་དེ་ལྟར་གདམས་ཀྱང་ནི། །སེམས་ཁྱོད་དེ་
ལྟར་མི་བྱེད་ན། ཁྱོད་ལ་ཉེས་པ་ཀུན་བསྟེན་པས་ན། ཁྱོད་ཉིད་ཚར་བཅད་བྱ་བར་ཟད། ཁྱོད་
ཀྱི་ཁོ་བོ་གར་རླག་པའི། །སྔོན་གྱི་དུས་དེ་གཞན་ཡིན་ཏེ། །ངས་མཐོང་ཁྱོད་ད་གང་དུ་འགྲོ།
ཁྱོད་ཀྱི་དྲེགས་པ་ཀུན་གཞོམ་བྱ། །ད་དུང་བདག་ལ་རང་དོན་ནི། །ཡོད་སྙམ་སེམས་པ་དེར་
དོར་ཞིག །བདག་གིས་གཞན་ལ་ཁྱོད་བཙོང་ཀྱིས། །སྐྱོ་བར་མ་སེམས་ཞོ་ཤ་ཕུལ། །ཞེས་སོ།།
གཞན་དོན་མེད་ན་རང་དོན་གྱི་བསམ་པ་གཞོམ་པ་ནི། གལ་ཏེ་བག་མེད་གྱུར་ན་ཁྱོད། །
སེམས་ཅན་རྣམས་ལ་མ་སྦྱིན་ན། ཁྱོད་ཀྱིས་ཁོ་བོ་དམྱལ་བ་ཡི། །སྲུང་མ་རྣམས་ལ་བྱིན་དུ་
ངེས། །དེ་ལྟར་ཁྱོད་ཀྱིས་དེ་ལྟ་ཞིག །ཁོ་བོ་བྱིན་པས་ཡུན་རིང་སྡུག །ད་ནི་འཁོན་རྣམས་དྲན་
བྱས་ཏེ། ཁྱོད་ཀྱི་རང་དོན་བསམ་པ་གཞོམ། །རང་དོན་འདོད་པས་གཞན་དོན་སྒྲུབ་པར་བྱ་བ་
4 3 5



་བ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ནི༑ དེས་ཏེ་བདག་བདེ་ཐོས་པར་འདོད་ན། རང་ལ་བདག་གིས་དགའ་ཞིང་ཆགས་པར་མི་བྱ་
སྟེ༑ སྡུག་བསྔལ་ཁོ་ནར་འགྱུར་བའི་ཕྱིར་རོ། །དེས་ན། དེ་སྟེ་བདག་ནི་བསྲུང་འདོད་ན། །
གཞན་དག་རྟག་ཏུ་བསྲུང་བར་བྱ་ཞེས་སོ། །རང་དོན་འདོད་པའི་ཉེས་དམིགས་ནི། ཇི་ལྟར་ཇི་
ལྟར་ལུས་འདི་ནི། །ཡོངས་སུ་སྐྱོང་བར་བྱེད་འགྱུར་བ། །དེ་ལྟ་དེ་ལྟར་ཤིན་ཏུ་ནི། །གཟེ་རེ་ཅན་
འགྱུར་ཉིད་དུ་ལྟུང༌། །དེ་ལྟར་ལྟུང་བ་དེ་ཡི་ཡང་། །འདོད་པ་ས་འདི་ཐམས་ཅད་ཀྱིས། །
བསྐྱངས་ཀྱང་རྫོགས་པའི་ནུས་པ་མེད་པ་ཡིན་ན། དེའི་འདོད་པ་སུ་ཡིས་རྫོགས་པར་བྱེད་
ནུས། ནུས་མེད་འདོད་ལ་ཉོན་མོངས་དང་བསམ་པ་ཉམས་པའང་སྐྱེ་བར་འགྱུར་རོ། །རང་
དོན་མི་འདོད་པའི་ཕན་ཡོན་ནི། སྐྱེ་བོ་གང་ཞིག་རང་དོན་དུ་འདོད་པའི་ཡོན་ཏན་ཀུན་ལ་ལྟོས་
པ་མེད་པ་དེའི་ཕུན་ཚོགས་ནི་ཡང་ཚད་མི་ཤེས་སོ། །དེ་བས་ན་ལུས་ཀྱི་འདོད་ཞེན་འཕེལ་བར་
བྱ་བའི་ཕྱིར། སྐབས་དབྱེ་བར་མི་བྱ་སྟེ། སྐྱེས་བུ་ལུས་ཡིད་དུ་འོང་བར་མི་འཛིན་པ་དེའི་ལུས་
ཀྱི་ངོ་བོ་ནི་བཟང་པོ་ཡིན་ཏེ། དེ་ལ་ཆགས་པ་མེད་པ་ཡང་སྡུག་བསྔལ་བར་མི་འགྱུར་བའི་ཕྱིར་
རོ༑ །དེས་ན་བདག་ལུས་ལ་ཆགས་པ་ཁྱད་པར་དུ་དགག་པ་ནི། ཐ་མར་ཤི་བ་ན་ཐལ་བའི་
མཐར་ཐུག་ཤིང་མི་གཡོ་བའི་རོ་གང་གཞན་གྱིས་ཁུར་ནས་སྐྱོད་པར་བྱ་བ་མི་གཙང་གཟུགས་
ནི་མི་ཟད་པ། འདི་ལ་ཅི་ཕྱིར་བདག་ཏུ་འཛིན། གསོན་ནམ་ཡང་ན་ཤི་ཡང་བླའི་བདག་ལ་
འཕྲུལ་འཁོར་འདིས་ཅི་བྱ། བོང་སོགས་འདི་ཁྱད་ཅི་ཡོད་ན། །ཀྱི་ཧུད་ང་རྒྱལ་སེལ་མི་བྱེད།།
ལུས་ཀྱི་ཁ་ཏ་བྱས་པ་ཡིས། །དོན་མེད་སྡུག་བསྔལ་ཉེར་བསགས་ནས། །རྗེས་སུ་ཆགས་དང་
ཁོང་ཁྲོ་བས། །ཤིང་མཚུངས་འདི་ལ་ཅི་ཞིག་བྱ། །བདག་གིས་འདི་ལྟར་བསྐྱངས་པ་ལ་ཡང་
དགའ་བས་ཆགས་པ་མེད། བྱ་རྒོད་སོགས་ཀྱིས་ཟོས་ཀྱང་ཞེ་སྡང་མེད་པའི་ལུས་དེ་ལ་ཅི་སྟེ་
ཆགས་པར་བྱེད། གང་ཞིག་སྨོད་པས་ཁྲོ་བ་དང་། །གང་ཞིག་བསྟོད་པས་མགུ་འགྱུར་བ། །
གལ་ཏེ་དེ་ཉིད་ཤེས་མེད་ན། །བདག་གིས་ལུས་གང་གི་དོན་དུ་ངལ་བ་བྱས་པ་དགོས་པ་མེད་
，
，
4
3 6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
དེ༑ གང་ཞིག་ལུས་འདི་འདོད་པར་འགྱུར་བའི་སེམས་དང་བདག་ཐོག་མེད་ནས་བཤེས་པ་
ཡིན་ཞེ་ན། ཐམས་ཅད་རང་གི་ལུས་འདོད་པས་དེ་ལའང་བདག་གི་ཅིས་མི་དགའ་སྟེ། བཤེས་
པར་རིགས་སོ། །དེ་བས་བདག་གིས་ཆགས་མེད་པར། འགྲོ་ལ་ཕན་ཕྱིར་ལུས་བཏང་བྱ། །འོ་
ན་བསྟན་པ་སྲུང་བར་མི་བྱ་བའམ་ཞེ་ན། དེས་ན་འདི་ལ་རང་དོན་དུ་བསྲུངས་ན་ཉེས་པ་མང་
ཡང༌། གཞན་དོན་དུ་མཚོ་ལས་སྒྲོལ་བའི་གྲུ་ལྟ་བུ་ལས་བྱེད་དགོས་པའི་སྣོད་སྤྱད་བཞིན།
བཟུང་ཞིང་སྲུང་བར་བྱའོ། །ཐུན་མོང་གི་བྱ་བའི་དོན་བསྡུ་བ་ནི། དེས་ན་བྱིས་པའི་རང་དོན་གྱི་
སྤྱོད་པ་སྔར་ཐོག་མེད་ནས་བྱས་པས་དེས་ཆོག་གི །ད་ཕྱིན་ཆད་ནི་བདག་གིས་མཁས་པའི་
རྗེས་སུ་སྙེགས་ཏེ། བག་ཡོད་གཏམ་ནི་དྲན་བྱས་ནས། གཞན་ཕན་གྱི་རྩ་བ་བློ་སྦྱོང་བྱང་ཆུབ་
ཀྱི་སེམས་སྒོམ་པའི་ཚེ། གཉིད་རྨུག་ཟློག་པར་བྱ་ཞིང་། བྱང་སེམས་ཀྱིས་གཞན་ཕན་བྱེད་པའི་
ཚེ༑ རྒྱལ་སྲས་ཐུགས་རྗེ་ཆེ་རྣམས་ལྟར། །གཞན་དོན་དུ་སྡུག་བསྔལ་མྱོང་ཡང་བྱ་བར་རིགས་
པའི་དྲན་ཤེས་བཞིན་ཅན་གྱི་སྙིང་རྗེའི་སྲན་གཟུགས་ཏེ། ཉིན་མཚན་ཁྱད་པ་འཁོར་མོར་མ་
འབད་ན། སེམས་ཅན་བདག་གི་སྡུག་བསྔལ་ནམ་མཐར་ཕྱིན། ཞེས་པ་སྡུག་བསྔལ་མཐར་
ཕྱིན་པར་བྱེད་པའི་དོན་དམ་བྱང་སེམས་ཀྱི་འབྲེལ་ལོ། །དེ་ནས་དོན་དམ་བྱང་སེམས་སྒོམ་པ་
ནི༑ དེ་ནས་སྒྲིབ་པ་ཐམས་ཅད་བསལ་བའི་ཕྱིར། ལོག་པའི་སྤྲོས་པ་མུ་བཞི་ལས་སེམས་སླན་
ཏེ་ཡང་དག་དམིགས་ལ་བརྟག་པར་ཡང་། བདག་གིས་མཉམ་པར་བཞག་པར་བྱ། ཞེས་ཤེས་
རབ་ལེའུ་སྟོན་པའི་འབྲེལ་ལོ། །བསམ་གཏན་གྱི་ལེའུ་ཞེས་བྱ་བ། ལེའུ་བརྒྱད་པའི་རྣམ་པར་
བཤད་པ་རྫོགས་སོ།། །།
༈ དེ་ལྟར་བསམ་གཏན་བཤད་ནས། ཤེས་རབ་ལ་བསླབ་པ་ལ་གཉིས་ཏེ། སྤྱིའི་
དོན་དང༌། ཡན་ལག་གི་དོན་ནོ། །སྤྱིའི་དོན་ལ་གསུམ་སྟེ། ལྟ་བས་མཐའ་དཔྱད་པ་དང༌།
བསྒོམ་པས་ཉམས་སུ་བླང་བ་དང༌། དེ་ལྟར་བླངས་པའི་འབྲས་བུའོ། །དང་པོ་ལྟ་བས་མཐའ་
1
སམཐའ་
4 3 7



ར
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔྱད་པ་གསུམ་སྟེ། དགག་པ་དང་བཞག་པ་དང་། རྩོད་པ་སྤང་བའོ། དགག་པ་ལ་གཉིས་ཏེ།
དབུ་མ་པ་ལ་ཀུན་རྫོབ་ཀྱི་ཁས་ལེན་མེད་པར་འདོད་པ་དགག་པ་དང༌། དོན་དམ་གྱི་ཁས་
ལེན་ཡོད་པར་འདོད་པ་དགག་པའོ། །དང་པོ་ལ་འདོད་པ་བརྗོད་པ་ནི་གཞན་དག་ན་རེ། དབུ་
མ་པ་ལ་ཐ་སྙད་དུ་ཡང་རང་ལུགས་ཀྱི་དམ་བཅའ་ཅི་ཡང་མེད་ལ། དེ་སྒྲུབ་པར་བྱེད་པའི་ཚད་
མ་ཡང་མེད་ཅིང་། གཞན་གྱི་ཕྱོགས་ཀྱང་གཞན་གྲགས་ཀྱི་ཚད་མ་ཡང་། ཁས་བླངས་འགལ་
བ་ཙམ་གྱི་འགོག་ལ། གང་དུ་ཀུན་རྫོབ་ཁས་ལེན་པ་དེ་ཡང་འཇིག་རྟེན་བཞུག་པའི་ཐབས་
སུ་འཇིག་རྟེན་གྱི་ངོར་ ཁས་ བླངས་ པར་ ཟད་དོ་ཞེས་ཟེར་ རོ། །འདི་དགག་པ་ ལ་ གཉིས།
སྤྱིར་དགག་པ་དང༌། བྱེ་བྲག་ཏུ་དགག་པ་གཉིས། དང་པོ་ནི་རྟེན་ཅིང་འབྲེལ་བར་འབྱུང་བ་ཐ་
སྙད་དུ་ཡང་མཐའ་བཞི་ལས་སྐྱེ་བ་མེད་པ་ལ་སོགས་པའི་རྣམ་པར་བཞག་པ་ནི་གང་གི་ཡང་
ལུགས་མ་ཡིན་པར་འགྱུར་ཏེ། གྲུབ་པའི་མཐའ་ལ་ཞུགས་པ་དང་། མ་ཞུགས་པ་སུ་ཡང་མི་
འདོད་པའི་ཕྱིར་རོ། །དེ་ལ་རེ་ཞིག་གྲུབ་པའི་མཐའ་ལ་ཞུགས་པའི་ལུགས་ནི་མ་ཡིན་ཏེ། རྟོག་
གེ་སྤྱོད་པ་མན་ཆད་ནི་མི་འདོད་ལ། ཡན་ཆད་ལ་ནི་ལུགས་མེད་ཅིང་། རྣམ་པ་གཞན་ཡང་
མེད་པའི་ཕྱིར་རོ། །གྲུབ་མཐའ་ལ་མ་ཞུགས་པའི་འཇིག་རྟེན་གྱི་ལུགས་ཀྱང་མ་ཡིན་ཏེ། དེ་ནི་
མཐའ་བཞིའི་དཔྱད་པ་མི་འཇུག་ཀྱང་། རྟེན་འབྲེལ་རང་བཞིན་དང་བཅས་པར་སྒྲོ་འདོགས་
པའི་ཕྱིར་རོ། །དེ་ཡང་ཇི་སྐད་དུ། ཚིག་གསལ་ལས། མ་རིག་པའི་ཕྱིན་ཅི་ལོག་གི་རྗེས་སུ་སོང་
བ་འཇིག་རྟེན་པས་ནི། དངོས་པོའི་རྣམ་པ་རང་བཞིན་མེད་པ་ཉིད་ལ་རང་བཞིན་དང་བཅས་
པ་ཉིད་དུ་སྒྲོ་འདོགས་པ་ཡིན་ནོ། །ཞེས་འབྱུང་ངོ༌། །གཉིས་པ་བྱེ་བྲག་ཏུ་དགག་པ་ལ་བཞི་སྟེ།
དམ་བཅའ་མེད་ པར་འདོད་པ་དགག་པ་དང༌། དམ་བཅའ་སྒྲུབ་བྱེད་ཀྱི་ཚད་མ་མེད་པར་
འདོད་པ་དགག་པ་དང་། རང་ཕྱོགས་མེད་ན་གཞན་ཕྱོགས་འགོག་པ་འགལ་བ་དང་། ཀུན་
རྫོབ་འཇིག་རྟེན་གྱི་ངོར་ཁས་ལེན་པའི་ཚུལ་དཔྱད་པའོ། །དང་པོ་ནི། དམ་བཅའ་མེད་པ་མི་
，
4 3 8



ས
|
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། 《ལ་
འཐད་དེ། རྩོད་ཟློག་ལས། ཐ་སྙད་ཁས་ནི་མ་བླངས་པར། །ངེད་ཅག་འཆད་པར་མི་བྱེད་དོ།།
ཞེས་པ་ལ་སོགས་པ་དང་། འཇུག་པར། ཇི་ལྟར་ཚུལ་འདི་གཞན་དག་ལ། །མེད་པ་དེ་བཞིན་
ལུགས་འདི་ཡང་། །གཞན་ལ་ཡོད་པ་མ་ཡིན་ཞེས། །མཁས་པ་རྣམས་ཀྱིས་ཤེས་པར་གྱིས།།
ཞེས་པ་ལ་སོགས་པ་དང་། གཞི་འགྲེལ་ལས། གལ་ཏེ་དེ་ལ་རང་བཞིན་མེད་ན་ཅི་ཞིག་ཡོད་ཅེ་
ན༑ གང་ཀུན་ནས་ཉོན་མོངས་པ་དང༌། རྣམ་པར་བྱང་བའི་རྒྱུ་བྱས་པའི་ངོ་བོ་རྟེན་ཅིང་འབྲེལ་
བར་འབྱུང་བ་འདི་ཁོ་ན་ཡོད་ལ། ཞེས་བྱ་བ་དང་། ཚིག་གསལ་བར་ཡང་། རྐྱེན་ཉིད་འདི་པ་
ཙམ་གྱིས་ཀུན་རྫོབ་འགྲུབ་པར་ཁས་ལེན་གྱི། ཕྱོགས་བཞི་ཁས་བླངས་པའི་སྒོ་ནས་ནི་མ་ཡིན་
ཏེ༑ དངོས་པོ་རང་བཞིན་དང་བཅས་པར་སྨྲ་བར་འགྱུར་བའི་ཕྱིར་དང༌། དེ་ཡང་རིགས་པ་
མིན་པར་འགྱུར་བའི་ཕྱིར་རོ། །རྐྱེན་ཉིད་འདི་པ་ཙམ་ཞིག་ཁས་བླངས་ན་ནི། རྒྱུ་དང་འབྲས་བུ་
ཕུན་ཚོགས་ལྟོས་པའི་ཕྱིར་ངོ་བོ་ཉིད་ཀྱིས་གྲུབ་པ་ཡོད་པ་མ་ཡིན་པས་དངོས་པོ་རང་བཞིན་
དང་བཅས་པར་སྨྲ་བར་འགྱུར་བར་མ་ཡིན་ནོ། །དེ་ཉིད་ཀྱི་ཕྱིར་སྡུག་བསྔལ་རང་གིས་བྱས་པ་
དང༌། །གཞན་གྱིས་བྱས་དང་གཉིས་ཀས་བྱས། །རྒྱུ་མེད་རྟོག་གེ་པ་ཡིས་འདོད། ཁྱོད་ཀྱིས་
རྟེན་ནས་འབྱུང་བར་གསུངས། །ཞེས་འབྱུང་བ་ཡིན་ནོ། །གཉིས་པ་དམ་བཅའ་སྒྲུབ་བྱེད་ཀྱི་
ཚད་མ་མེད་པར་འདོད་པའང་རིགས་པ་མ་ཡིན་ཏེ། འཇུག་པར་ཇི་ལྟར་དེ་ཡིས་ཆོས་ཟབ་ཆོས་
རྟོགས་པ། །ལུང་དང་གཞན་ཡང་རིགས་པས་ཡིན་པས་ན། །ཞེས་དང༌། མངོན་སུམ་ལས་
སྟོབས་ཆེ་བའི་ཚད་མ་ནི་མེད་དོ། །ཞེས་བྱ་བ་དང༌། ཚིག་གསལ་ལས། ལྐོག་ཏུ་གྱུར་པའི་ཡུལ་
ཅན་རྟགས་བསྒྲུབ་བྱ་ལ་མི་འཕུལ་བ་ལས་སྐྱེས་པའི་ཤེས་པ་ནི་རྗེས་སུ་དཔག་པའོ། །ཞེས་བྱ་
བ་དང༌། རིན་ཆེན་ཕྲེང་བར། དོན་འདི་ལ་ནི་རྒྱལ་བ་ལས། །ལྷག་པའི་ཚད་གཞན་སུ་ཡང་
མེད། །ཞེས་བྱ་བ་ལ་སོགས་པ་འབྱུང་ཞིང་། བཞེད་པའི་ཕྱིར་རོ། །དེ་ལྟར་མངོན་སུམ་དང་།
རྗེས་དཔག་དང༌། ལུང་གི་ ཚད་མ་བཞེད་པ་ཡིན་ནོ། །རང་ཕྱོགས་མེད་ན། གཞན་ཕྱོགས་
4 39



，
，
1，
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགོག་པ་འགལ་བ་ནི། རང་གི་ཕྱོགས་མེད་ན། གཞན་གྱི་ཕྱོགས་འགོག་པ་ཡང་མི་རིགས་ཏེ།
རང་གཞན་ནི་ཕན་ཚུན་ལྟོས་ནས་རྣམ་པར་བཞག་པའི་ཕྱིར་རོ། །དེ་ལྟར་ཡང་དྲུག་ཅུ་པར།
གང་ལ་རང་ཕྱོགས་ཡོད་མིན་པ། །དེ་ལ་གཞན་ཕྱོགས་ག་ལ་ཡོད། །ཅེས་གསུངས་པ་དེ་ཡིན་
ནོ༑ ༑ཀུན་རྫོབ་འཇིག་རྟེན་གྱི་ངོར་ཁས་ལེན་པའི་ཚུལ་སྤྱད་པ་ནི། ཀུན་རྫོབ་འཇིག་རྟེན་གྱི་
ངོར་ཁས་བླངས་སོ། །ཞེས་བྱ་བའི་ཚུལ་ཡང་མི་འཐད་དེ། དེའི་འཇིག་རྟེན་དེ་གང་ཡིན་གྲང༌།
རེ་ཤིག་གྲུབ་མཐའ་ལ་མ་ཞུགས་པ་རྣམས་ཡིན་ན། དེ་ལ་ནི་རང་བཞིན་མེད་པའི་རྟེན་ཅིང་
འབྲེལ་བར་འབྱུང་བ་གཞི་དང་། ལམ་དང་འབྲས་བུར་གྱུར་པ་རྣམས་མ་གྲགས་སོ། །གལ་ཏེ་
འཇིག་རྟེན་པ་ནི་ཆོས་མཆོག་མན་ཆད་ཀྱི་བྱིས་པ་རྣམས་སོ་ཞེ་ན། དེ་དག་གིས་ཀྱང་ཇི་ལྟ་བ་
བཞིན་ཤེས་པའམ་ཁོང་དུ་ཆུད་ནུས་པ་མ་ཡིན་ཏེ། འཇིགས་བྲལ་ཟླ་བ་གྲགས་པས་ཀྱང་།
རྟེན་ཅིང་འབྲེལ་བར་འབྱུང་བ་རང་བཞིན་མེད་པ་བཅོས་མའི་ཚུལ་གྱིས། སློབ་དཔོན་ཀླུ་སྒྲུབ་
ཀྱི་མན་ངག་ཁོ་ན་ལ་བརྟེན་ནས་རྟོགས་པར་བཤད་དོ། །ཅི་སྟེ་ས་བཅུ་པ་མན་ཆད་ཀྱི་གཉིས་
སུ་སྣང་བའི་བློའོ་ཞེ་ན། དེ་ལྟ་ན་དབུ་མ་པ་ལ་ཁས་ལེན་ཡོད་པའང་མི་འགལ་ཏེ། དག་པ་
འཇིག་རྟེན་པའི་དབུ་མ་པས། རྟེན་ཅིང་འབྲེལ་བར་འབྱུང་བའི་ཚུལ། གཞི་དང་། ལམ་དང་།
འབྲས་བུ་ལ་སོགས་པ་རྒྱ་ཆེར་ཁས་ལེན་པའི་ཕྱིར་རོ། །དེའི་ཕྱིར་དབུ་མ་པ་ལ་ཕྱོགས་གང་
ཡང་མེད་དོ་ཞེས་སྨྲ་བ་འདི་ནི་ཆེས་ཤིན་ཏུ་མི་རིགས་ཤིང་ཁས་བླངས་པ་དང་འགལ་ཏེ། ཇི་
ལྟར་ཁོ་བོ་ཅག་གིས་གཞི་དང༌། ལམ་དང་། འབྲས་བུ་ཐ་སྙད་པ་འདི་ཁོ་ན་ཉིད་སློབ་དཔོན་གྱི་
དགོངས་པ་ཡིན་གྱི། གཞན་ནི་སློབ་དཔོན་གྱི་ལུགས་ལས་ཕྱི་རོལ་དུ་གྱུར་པ་ཉིད་དོ། །ཞེས་
སྨྲས་པའི་ཕྱིར་རོ། །གཞན་ཡང་ཀུན་རྫོབ་ཀྱང་འཇིག་རྟེན་གཞུག་པའི་ཐབས་སུ་འཇིག་རྟེན་གྱི་
ངོར་ཁས་བླངས་པ་ཡིན་ནོ། །ཞེས་བྱ་བ་འདི་སུའི་ལུགས་ཡིན། དབུ་མ་པའི་ལུགས་ནི་མིན་ཏེ།
ལུགས་ཅི་ཡང་མེད་པའི་ཕྱིར་རོ། །འཇིག་རྟེན་གྱི་ལུགས་ནི་མ་ཡིན་ཏེ། དབུ་མ་པ་ལ་ཁས་ལེན་
，
--
r
.
4
4
0



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
མེད་པར་འཇིག་རྟེན་གྱིས་རྟོགས་ན་དབུ་མ་པའི་ཕྱོགས་སྟོང་པ་ཉིད་དུ་བསམས་ནས། དེ་ལ་
ཕྱིར་རྒོལ་བར་མི་འགྱུར་བའི་ཕྱིར་རོ། །འདི་ནི་རྒྱས་པར་གཞན་གྱིས་བཀག་ཟིན་པས་མི་སྤྲོའོ།།
དོན་དམ་པར་ཡོད་པར་འདོད་པ་དགག་པ་ནི། སུའི་ལུགས་ལ་ཡང་དོན་དམ་པར་
ཡོད་པར་འདོད་པ་མི་འཐད་དེ། དོན་དམ་པར་ཡོད་ན་དཔྱད་བཟོད་འདོད་དགོས་པས་དེ་མི་
འཐད་པའི་ཕྱིར་ཏེ། དཔྱད་ན་དངོས་པོ་སྐྱེས་པ་དང༌། མ་སྐྱེས་པ་དང༌། གཉིས་ཀ་དང༌།
གཉིས་ཀ་མ་ཡིན་པར་འདོད་པ་ནི་ཁས་བླངས་ནས་འགལ་བས་མི་རིགས་པའི་ཕྱིར་རོ། །གལ་
ཏེ་དཔྱད་ན་དངོས་པོ་རྣམས་སྐྱེས་ན། རྒྱུ་ཞིག་པ་ལས་སྐྱེས་སམ། མ་ཞིག་པ་ལས་སྐྱེས། རྒྱུ་
ཞིག་པ་ལས་སྐྱེས་པ་ནི་མི་རིགས་ཏེ། ཞིག་པ་ཡིན་ན་དངོས་མེད་ཡིན་པས་ཁྱབ་པའི་ཕྱིར་དང་།
དངོས་མེད་ནི་རྒྱུར་མི་འདོད་པའི་ཕྱིར་རོ། །རྒྱུ་མ་ཞིག་པ་ལས་སྐྱེས་པར་འདོད་པ་ཡང་མི་
མཐད་དེ། རྒྱུ་དུས་སུ་ཡང་རྒྱུ་མ་ཞིག་པ་ལས་འབྲས་བུ་སྐྱེས་པ་མིན། འབྲས་དུས་སུ་ཡང་རྒྱུ་མ་
ཞིག་པ་ལས་འབྲས་བུ་སྐྱེས་པ་མ་ཡིན་པའི་ཕྱིར་རོ། །རྒྱུ་དུས་སུ་རྒྱུ་མ་ཞིག་པ་ལས་འབྲས་བུ་
སྐྱེས་ན། རྒྱུ་དུས་སུ་རྒྱུ་མ་ཞིག་ཅིང་། འབྲས་བུ་ཡང་སྐྱེས་པས། རྒྱུ་འབྲས་དུས་མཉམ་དུ་
འགྱུར་བའི་ཕྱིར་རོ། །འབྲས་དུས་སུ་རྒྱུ་མ་ཞིག་པ་ལས་འབྲས་བུ་སྐྱེས་པ་ཡང་མ་ཡིན་པར་
འགྱུར་ཏེ། འབྲས་དུས་སུ་རྒྱུ་མ་ཞིག་ན་ཡང་རྒྱུ་འབྲས་དུས་མཉམ་དུ་འགྱུར་བའི་ཕྱིར་དང་།
ཁྱོད་རང་འབྲས་བུའི་དུས་ན་རྒྱུ་མེད་པར་འདོད་པའི་ཕྱིར་རོ། །དེའི་ཕྱིར་དབུ་མ་རྩ་བ་ལས།
ས་བོན་ཞིག་དང་མ་ཞིག་ལས། །མྱུ་གུ་འབྱུང་བ་མ་ཡིན་ཏེ། ཁྱོད་ཀྱིས་སྐྱེ་བ་ཐམས་ཅད་ནི།།
སྒྱུ་མ་འབྱུང་བ་བཞིན་དུ་གསུངས། །ཞེས་པ་ལ་སོགས་པ་གསུངས་སོ། །གཞན་ཡང་དངོས་པོ་
རྣམས་རྒྱུ་དུས་སུ་ཡོད་པས་སྐྱེས་སམ། རྒྱུ་དུས་སུ་མེད་པས་སྐྱེས། རྒྱུ་དུས་སུ་ཡོད་པ་ནི་སྐྱེས་
པར་མི་འཐད་དེ། རྒྱུ་དུས་སུ་ཡོད་པའི་ཕྱིར་དཔེར་ན་རྒྱུ་བཞིན་ནོ། །རྒྱུ་དུས་སུ་མེད་པ་ནི་སྐྱེས་
པར་མི་རིགས་ཏེ། དེ་དུས་སུ་མེད་པའི་ཕྱིར་རི་བོང་གི་རྭ་བཞིན་ནོ། །གལ་ཏེ་རྒྱུ་དུས་སུ་མེད་པ་
4 4 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲས་དུས་སུ་སྐྱེས་པ་ཡིན་ནོ་ཞེ་ན། འབྲས་དུས་སུ་རྒྱུ་ལས་སྐྱེས་པ་མི་འཐད་དེ། འབྲས་དུས་
སུ་རྒྱུ་མེད་པའི་ཕྱིར་ཏེ། རི་བོང་གི་རྭ་ལས་མ་སྐྱེས་པ་བཞིན་ནོ། །དེ་ལྟར་ཡང་། འདི་ཉིད་ལས་
ཀྱང་དངོས་པོ་ཡོད་པར་གྱུར་པ་ལ། །རྒྱུ་ཡིས་དགོས་པ་ཅི་ཞིག་ཡོད། །འོན་ཏེ་དེ་ནི་མེད་ན་ཡང་
རྒྱུ་ཡིས་དགོས་པ་ཅི་ཞིག་ཡོད། །ཅེས་པ་ལ་སོགས་པ་གསུངས་སོ། །གལ་ཏེ་རྒྱུ་ད་ལྟར་བས་
འབྲས་བུ་མ་འོངས་པ་སྐྱེད་པ་ཡིན་ནོ་ཞེ་ན། འབྲས་བུ་མ་འོངས་པ་ནི་རྒྱུས་བྱར་མི་ནུས་པར་
ཐལ། དངོས་མེད་ཡིན་པའི་ཕྱིར། དངོས་པོ་སྐྱེས་པར་མ་གྱུར་པ་ཡིན་པས། དངོས་མེད་ཀྱི་
མཚན་ཉིད་འཛིན་པར་ཁྱེད་རང་ཡང་འདོད་པའི་ཕྱིར་རོ། །དེ་ལྟར་ཡང༌། བྱེ་བ་ཕྲག་བརྒྱའི་རྒྱུ་
ཡིས་ཀྱང༌། །དངོས་པོ་མེད་པ་སྒྱུར་དུ་མེད། །དངོས་པོ་སྐྱེས་པར་མ་གྱུར་པར། །དངོས་མེད་
དང་ནི་འབྲལ་མི་འགྱུར། །ཞེས་སོགས་གསུངས་སོ། །དེ་ལྟར་ན་དངོས་པོ་རྣམས་དཔྱད་ན་
རྒྱུད་ལས་འགྲུབ་པར་འདོད་པ་མི་རིགས་སོ། །ཡུལ་ཅན་ལས་ཀྱང་འགྲུབ་པར་མི་རིགས་ཏེ།
དངོས་པོ་རྣམས་རང་འཇལ་བྱེད་ཀྱི་ཚད་མས་གྲུབ་ན། ཚད་མ་ཉིད་གང་ལས་གྲུབ། ཚད་མ་
རང་གིས་རང་འགྲུབ་པ་ནི་མ་ཡིན་ཏེ། རང་ཉིད་རང་ལ་བྱེད་པ་འགལ་བར་ཁྱེད་རང་འདོད་
པའི་ཕྱིར་ཏེ། རལ་གྲིས་རལ་གྲི་རང་མི་གཅོད་པ་བཞིན་ནོ། །གལ་ཏེ་རང་ལ་བྱ་བྱེད་འཇུག་
པ་ཡོད་དེ། མར་མེས་མར་མེ་རང་གསལ་བ་བཞིན་ནོ། །ཞེ་ན། མར་མེ་ནི་མར་མེས་གསལ་བྱ་
མ་ཡིན་པར་ཐལ། མུན་པས་སྒྲིབ་པ་མེད་པའི་ཕྱིར་ཏེ། གསལ་བྱེད་ཀྱི་མར་མེ་བཞིན་ནོ། །
གཞན་ཡང་མར་མེ་རང་གསལ་བར་ག་ལས་ཤེས། དེ་འཇལ་བྱེད་ཀྱི་ཤེས་པས་ཤེས་སོ། །ཞེ་
ན༑ འོ་ན་ཤེས་པ་རང་གསལ་བར་གང་ལས་ཤེས། མར་མེས་ཤེས་ན་རྟོགས་པ་ཕན་ཚུན་
བརྟེན་པར་འགྱུར་ཏེ། དེ་ལྟར་ཡང་འདི་ཉིད་ལས། རལ་གྲིའི་སོ་ནི་རང་ལ་རང༌། །ཇི་ལྟར་
མི་གཅོད་དེ་བཞིན་ཡིད། །ཇི་ལྟར་མར་མེ་རང་གི་དངོས། །ཡང་དག་གསལ་བར་བྱེད་བཞིན་
ན༑ ༑མར་མེ་གསལ་བྱ་མ་ཡིན་ཏེ། །གང་ཕྱིར་མུན་གྱིས་སྒྲིབ་པ་མེད། །མར་མེ་གསལ་བ་
4 4 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ཉིད་དོ་ཞེས། །ཤེས་པས་ཤེས་ཏེ་རྗོད་བྱེད་ན། །བློ་ནི་གསལ་བ་ཉིད་ཡིན་ཞེས། །གང་གིས་
ཤེས་ནས་བརྗོད་པར་བྱེད། །ཅེས་པ་ལ་སོགས་པ་གསུངས་སོ། །དེའི་ཕྱིར་དངོས་པོ་དོན་དམ་
ཡིན་པར་མི་རིགས་སོ། །གལ་ཏེ་དངོས་པོ་རྣམས་དཔྱད་ན་མ་སྐྱེས་པ་ཡིན་ལ། མ་སྐྱེས་པ་དེ་
ཉིད་དོན་དམ་བདེན་པ་ཡིན་ནོ་ཞེ་ན། དངོས་པོ་རྣམས་དཔྱད་ན་མ་སྐྱེས་པ་ཡིན་པར་འདོད་པ་
ཡང་མི་རིགས་ཏེ། འགའ་ཞིག་ལ་དཔྱད་ན་མ་སྐྱེས་པའི་ཞེས་པའི་ཐ་སྙད་དོན་མཐུན་མི་འཐད་
ན༑ དེ་ལ་ལྟོས་ནས་འགའ་ཞིག་ལ་མ་སྐྱེས་པ་ཞེས་པའི་ཐ་སྙད་དོན་མཐུན་འཐད་པར་འགྱུར་
བ་ལས། དཔྱད་ན་གང་ལས་སྐྱེས་པ་ཞེས་པའི་ཐ་སྙད་དོན་མཐུན་མི་འཐད་པས། དེ་ལ་ལྟོས་
ནས་འགའ་ཞིག་ལ་མ་སྐྱེས་པ་ཞེས་པའི་ཐ་སྙད་དོན་མཐུན་ཡང་མི་འཐད་པའི་ཕྱིར་ཏེ། རིང་
ཐུང་ངམ། བདེན་རྫུན་བཞིན་ནོ། །དེ་ལྟར་ཡང་དབུ་མ་རྩ་བ་ལས། གལ་ཏེ་མི་སྟོང་ཅུང་ཟད་
ཡོད། །སྟོང་པའང་ཅུང་ཟད་ཡོད་པར་འགྱུར། །མི་སྟོང་ཅུང་ཟད་ཡོད་མིན་ན། །སྟོང་པའང་
ཡོད་པར་ག་ལ་འགྱུར། །ཞེས་སོ། །དེའི་ཕྱིར་དཔྱད་ན་སྟོང་པ་ལ་དོན་དམ་དང༌། སྣང་བ་ལ་
རྫུན་པར་འདོད་པ་མི་འཐད་པས་བདེན་རྫུན་མཉམ་ཉིད་དུ་འདོད་ལ་རག་སྟེ། འདི་ཉིད་ལས།
རྟག་པའི་དངོས་ལ་མ་རེག་པར། །དེ་ཡི་དངོས་མེད་འཛིན་མ་ཡིན། །དེ་ཕྱིར་རྫུན་པའི་དངོས་
གང་ཡིན། །དེ་ཡི་དངོས་པོ་མེད་གསལ་རྫུན། །དེས་ན་རྨི་ལམ་བུ་ཤི་ལ། །དེ་མེད་སྙམ་པའི་
རྣམ་རྟོག་ནི། །དེ་ཡོད་སྙམ་པར་རྟོག་པ་ཡི། །གེགས་ཡིན་དེ་ཡང་རྫུན་པ་ཡིན། །ཞེས་པ་ལ་
སོགས་པ་གསུངས་སོ། །དེས་ན་དཔྱད་ན་ཡོད་པར་འཛིན་པ་དང་། དཔྱད་ན་མེད་པར་འཛིན་
པའི་རྣམ་རྟོག་གཉིས་ཀ་ཡང་རྒྱབ་རྟེན་གྱི་ཚད་མ་མེད་པའི་ཡུལ་འཛིན་པ་རིགས་གཅིག་ཡིན་
པས། ཕན་ཚུན་དགག་བྱེད་ཡིན་གྱི་གནོད་བྱེད་རྟགས་པ་མ་ཡིན་ཏེ། ཁས་བླངས་འགལ་བས་
གནོད་པ་ཙམ་དུ་ཟད་པའི་ཕྱིར་རོ། །དེའི་ཕྱིར་མདོ་ལས། མྱ་ངན་ལས་འདས་པ་ཡང་རྨི་ལམ་
ལྟ་བུ་སྒྱུ་མ་ལྟ་བུའོ། །མྱ་ངན་ལས་འདས་པ་ལས་ཆེས་ལྷག་པའི་ཆོས་གཅིག་ཡོད་ན། དེ་ཡང་
4 4 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྨི་ལམ་ལྟ་བུ་སྒྱུ་མ་ལྟ་བུའོ། །ཞེས་གསུངས་སོ། །གང་ཡང་འདི་ན་དབུ་མ་པའི་མིང་གིས་
མངོན་པར་མགུ་བ་དག་ན་རེ། གནས་ལུགས་ནི་ཡོད་པ་ཁོ་ན་ཡིན་ཏེ། ཆོས་ཉིད་མེད་ན་ཆོས་
ཅན་ཡང་མེད་པར་འགྱུར་བ་དང༌། དོན་དམ་པ་མེད་ན་ཚངས་པར་སྤྱོད་པ་དོན་མེད་པར་
འགྱུར་རོ། །ཞེས་བྱ་བ་དང༌། རང་བཞིན་འདི་ནི་གཉིས་ཀ་མ་གྲུབ་པ་ཉིད་དུ་རྣམ་པར་བཞག་
གོ ༑ཞེས་བྱ་བ་ལ་སོགས་པ་འབྱུང་བའི་ཕྱིར་དང༌། དེ་ཡང་ཇི་ལྟ་བུར་ཡོད་ན། མེད་དགག་གི་
ངོ་བོར་དངོས་མེད་དམ། སྐྱེ་མེད་དམ། འདུས་མ་བྱས་སུ་ཡོད་དོ་ཞེས་ཟེར་རོ། །དེ་ནི་མ་ཡིན་
ཏེ༑ གྲགས་རིགས་ཀྱིས་མི་འཐད་པ་དང་། ཁས་བླངས་འགལ་བ་དང་། ལུང་དོར་བའི་སྐྱོན་
གསུམ་གནས་པའི་ཕྱིར་རོ། །གྲགས་རེགས་ཀྱིས་མི་འཐད་དེ་གནས་ལུགས་གང་དུ་བཟུང་
ཡང་གྲགས་རིགས་ཀྱིས་མི་འཐད་པའི་ཚུལ་བཤད་ཅིང་འཆད་པར་འགྱུར་བ་ལྟར་ཡིན་པའི་
ཕྱིར་རོ། །གཞན་ཡང་དཔྱད་ངོར་དངོས་པོ་མ་སྐྱེས་པ་ཡིན་པ་ལ་སྒྲུབ་བྱེད་ཡོད་དམ་མེད།
སྒྲུབ་བྱེད་མེད་ན་ནི་དངོས་པོ་སྐྱེས་པ་ཡིན་ནོ། །ཞེས་ཀྱང་འདོད་པར་བྱོས་ཤིག །དཔྱད་ངོར་
སྒྲུབ་བྱེད་ཡོད་ན་ནི། དཔྱད་ངོར་ཡུལ་ཅན་གྱི་སྒྲུབ་བྱེད་དེ་དག་ཡོད་དགོས་པས་དཔྱད་ངོར་
དངོས་པོ་ཡོད་པར་འགྱུར་རོ། །གཞན་ཡང་དཔྱད་ན་ཆོས་ཉིད་སྐྱེ་མེད་ཡོད་ན། དཔྱད་ན་ཆོས་
ཅན་དང་གཅིག་ཡིན་ནམ། ཐ་དད་ཡིན། གཅིག་ཡིན་པ་ནི་མི་འཐད་དེ། འདུས་བྱས་སུ་འགྱུར་
བ་ལ་སོགས་པ་ཧ་ཅང་ཐལ་བའི་ཕྱིར་རོ། །ཐ་དད་ཡིན་པ་ཡང་མི་འཐད་དེ། དཔྱད་ན་ཐ་དད་
ཡིན་ན་ཆོས་ཅན་གྱི་ཆོས་ཉིད་མ་ཡིན་པར་འགྱུར་བ་ལ་སོགས་པའི་ཕྱིར། གང་དུ་ཡང་བརྗོད་
དུ་མེད་པར་ཡོད་པ་ཡང་མི་རིགས་ཏེ། དཔྱད་ན་གྲུབ་ན་གཅིག་དང་ཐ་དད་ལས་མི་འདའ་བའི་
ཕྱིར་ཏེ། གཅིག་དང་གཞན་ཉིད་སྤང་ནས་ནི། །ཇི་ལྟ་བུར་ཡང་གནས་མ་མཆིས། །ཞེས་གསུང་
པ་ལྟར་རོ། །གཞན་ཡང་དཔྱད་ན། ཆོས་ཅན་མེད་པར་ཆོས་ཉིད་མེད་པའི་ཡོད་པ་ག་ལ་
རིགས་ཏེ། ཆོས་ཉིད་ནི་ཆོས་ཅན་གྱི་གཤིས་ཡིན་པར་ཁྱེད་རང་འདོད་པའི་ཕྱིར་རོ། །དེའི་ཕྱིར་
，
4 4
4



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼
ཁྱད་གཞི་མེད་པའི་ཁྱད་ཆོས་འདོད་པ་ནི་བཞད་གད་ཙམ་དུ་ཟད་དོ། །གཞན་ཡང་ངོ་བོས་རྟག་
ཏུ་ཡོད་པ་ཡིན་ན་ནི། མི་རྟག་པར་འགལ་ལ། དངོས་པོ་དེ་དངོས་པོ་མེད་པར་འགྱུར་བ་ནི་མི་
འཐད་དེ། དངོས་པོ་མེད་པ་ལ་འགྱུར་བ་བྱེད་པ་ཡོད་པར་ཐལ་བའི་ཕྱིར་དང་། དངོས་མེད་པ་
ལ་ཡང་དངོས་པོར་འགྱུར་བ་ཡོད་པར་ཐལ་ལ། དེ་ལྟར་ན་དངོས་མེད་མི་རྟག་པར་འགྱུར་བའི་
སྐྱོན་ཡོད་པའི་ཕྱིར་རོ། །དེས་ན་དངོས་པོ་དངོས་མེད་དུ་སོང་བ་ཡང་མི་འཐད་ལ། དངོས་མེད་
རང་དབང་དུ་གྲུབ་པ་ཡང་མི་འཐད་པས། དཔྱད་ན་དངོས་མེད་གྲུབ་བོ་ཞེས་འདོད་པ་མི་
རིགས་སོ། །འདིར་ཁ་ཅིག །དབུ་མ་པ་ལྟར་ན་དངོས་པོ་ཐམས་ཅད་ཀྱང་སྐྱེ་མེད་ཡིན་ནོ་ཞེས་
འདོད་པ་ནི་བབ་ཅོལ་ཆེན་པོ་ཡིན་ཏེ། དེ་ལྟ་ན་དངོས་པོ་རྒྱུ་མེད་དུ་ཡང་འགྱུར་ལ། དེ་ཡང་
བཀག་པའི་ཕྱིར་རོ། །དེས་ན་དངོས་པོ་སྐྱེ་མེད་དུ་འདོད་པ་ནི། དངོས་པོ་རྟག་པར་འདོད་
པའམ། ཡང་ན་དངོས་པོ་ཡོད་པ་མིན་པར་འདོད་པ་ཡིན་པས་གྱི་ན་ཙམ་སྟེ། དངོས་པོ་ཡོད་པ་
མ་ཡིན་པར་སྒྲུབ་བྱེད་ཡོད་ན་ཡུལ་ཅན་གྱི་སྒྲུབ་བྱེད་ཡོད་དགོས་པས་དངོས་པོ་ཐམས་ཅད་
ཡོད་པ་མ་ཡིན་པ་འགལ་ལ། སྒྲུབ་བྱེད་མེད་བཞིན་དུ་དེ་ལྟར་སྨྲ་བ་ཡིན་ན། དངོས་པོ་ཡོད་དོ་
ཞེས་ཀྱང་ཁྱོད་རང་འདོད་པར་བྱོས་ཤིག །གལ་ཏེ་ཆོས་ཉིད་སྐྱེ་མེད་ཀྱང་དཔྱད་ན་མ་གྲུབ་བོ་
ཞེ་ན། དེ་ཡང་མི་འཐད་དེ། མ་སྒྲུབ་པ་ལ་སྒྲུབ་བྱེད་ཡོད་མེད་ཀྱིས་སྔར་དུ་བརྟགས་ཟིན་ཐག་
པའི་ཕྱིར་དང་། ཆོས་ཉིད་ཀྱང་མ་བརྟགས་ན་ཉམས་དགའ་བའི་རྫུན་པ་ཡིན་ན་ཀུན་རྫོབ་ཡིན་
པར་འགྱུར་བའི་ཕྱིར་རོ། །གཞན་ཡང་དོན་དམ་ཡོད་ན། ཀུན་རྫོབ་ཡིན་པར་ཡོད་དམ། དོན་
དམ་ཡིན་པར་ཡོད། དང་པོ་ལྟར་ན། ཀུན་རྫོབ་ཏུ་ཐལ་ཏེ། ཀུན་རྫོབ་ཡིན་པར་འདོད་པའི་
ཕྱིར་རོ། །གཉིས་པ་ལྟར་ན། དོན་དམ་ཡོད་པར་ཐལ་ཏེ། དོན་དམ་ཡོད་པར་མིན་པའི་ཕྱིར་
རོ༑ ༑གལ་ཏེ་དེ་ལྟར་སྤྱོད་པ་ནི། མཐར་ཐུག་གི་དབང་དུ་བྱས་སོ་ཞེ་ན། དོན་དམ་བདེན་པ་
རང་ལུགས་ལ་འདོད་ན་ནི། མཐར་ཐུག་གི་རིགས་ངོར་གྲུབ་དགོས་ཏེ། རྣམ་གྲངས་པའི་དོན་
4 4 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམ་ནི་ཁྱོད་རང་ཡང་དོན་དམ་མཚན་ཉིད་པར་མི་འདོད་པས་མཐར་ཐུག་མི་སླུ་བའི་དོན་དམ་
བདེན་པ་མཚན་ཉིད་པར་ཁས་བླངས་དགོས་པའི་ཕྱིར་རོ། །དེའི་ཕྱིར་མཐར་ཐུག་དཔྱད་ན་
གྲུབ་པ་ཡོད་པར་འདོད་པ་ནི། དངོས་སྨྲ་བ་ཕལ་ཆེར་དང་ཁྱད་ཡོད་པ་མ་ཡིན་ནོ། །མཐར་
ཐུག་དཔྱད་ན་གྲུབ་པ་ལས་ཁྱད་པར་བའི་བདེན་པའི་དོན་དམ་དངོས་སྨྲ་བ་ཕལ་ཆེར་གྱིས་ཀྱང་
ཁས་མ་བླངས་པའི་ཕྱིར་རོ། །དེས་ན་མཐར་ཐུག་གི་རིགས་ངོར་གང་གྲུབ་ཀྱང་བདེན་པར་
གྲུབ་པ་ཡིན་པས་མཐར་ཐུག་གི་རིགས་ངོར་སྟོང་པའམ་སྤྲོས་བྲལ་གྲུབ་ཀྱི། སྟོང་པ་བདེན་པ་
སོགས་མུ་བཞི་མ་གྲུབ་བོ་ཞེས་ཟེར་བ་ནི། ཚིག་ཙམ་གྱིས་རང་སྐྱོན་སྦེད་པའི་བཤད་ཐབས་སུ་
ཟད་དེ། མཐར་ཐུག་དཔྱད་པའི་རིགས་ངོར་གྲུབ་པ་ཡོད་ན་བདེན་གྲུབ་ཡོད་དགོས་པའི་ཕྱིར་
རོ༑ །དེ་ལྟར་ན་མ་སྐྱེས་པ་དོན་དམ་བདེན་པར་འདོད་པ་ཡང་མི་རིགས་པས་སོ། །དཔྱད་ན་
སྐྱེས་མ་སྐྱེས་གཉིས་ཀ་ཡིན་པར་འདོད་པ་ཡང་མི་རིགས་ཏེ། སྔར་བཤད་པའི་སྐྱོན་གཉིས་ཀ་
འབྱུང་བའི་ཕྱིར་རོ། །གལ་ཏེ་སྐྱེས་པ་ཡང་མ་ཡིན། མ་སྐྱེས་པ་ཡང་མ་ཡིན་པས་དཔྱད་ན་
གཉིས་ཀ་མ་ཡིན་པའི་ཕྱིར། སྣང་སྟོང་གི་ཆོས་ཆོས་ཉིད་ཐམས་ཅད་སྐྱེས་མ་སྐྱེས་སམ། བདེན་
རྫུན་གྱི་མཐའ་བྲལ་མཉམ་ཉིད་ཡིན་ནོ་ཞེ་ན། དེ་ལྟར་འདོད་པ་ཡང་མི་རིགས་ཏེ། འགའ་ཞིག་
ལ་མཐའ་དང་མ་བྲལ་བའི་ཐ་སྙད་འཐད་ན་དེ་ལ་ལྟོས་ནས་འགའ་ཞིག་ལ་མཐའ་དང་བྲལ་
བའི་ཐ་སྙད་འཐད་པ་ལས། འགའ་ལ་ཡང་མཐའ་དང་མ་བྲལ་བའི་ཐ་སྙད་མི་འཐད་པའི་ཕྱིར་
རོ༑ །དེའི་ཕྱིར་མདོ་ལས། མཁས་པས་དབུས་ལ་ཡང་ནི་གནས་མི་བྱ། །ཞེས་པ་དང་། འདི་
ཉིད་ ལས། དོན་ དམ་ བློ་ ཡི་ སྤྱོད་ཡུལ་མིན། །བློ་ནི་ཀུན་རྫོབ་ ཡིན་ པར་ བརྗོད། །ཅེས་ པ་
སོགས་གསུངས་སོ། །དེ་ལྟར་ན། སློབ་དཔོན་འདི་ནི་ཐལ་འགྱུར་བ་ཡིན་ལ། །
དབུ་མ་ཐལ་རང་གི་ཁྱད་པར་ཡང་། དངོས་པོའི་གནས་ལུགས་སམ། དོན་དམ་གང་
ཡིན་ཞེས་འདྲི་བ་ན། ཐར་འགྱུར་བ་ནི། རང་ལུགས་ཀྱི་སྒྲུབ་བྱེད་འདི་ཡིན་ཞེས་འགོད་པར་མི་
4
4
6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བྱེད་དེ། བཀོད་ན་སྔར་བཤད་པའི་སྐྱོན་མཐོང་ནས། འགོད་མི་ཤེས་པའི་ཕྱིར་རོ། །འོན་ཀྱང་
ཕ་རོལ་པོ་གནས་ལུགས་མུ་བཞིར་རྟོགས་པ་ལས་ཁས་བླངས་ནང་འགལ་གྱི་ཐལ་འགྱུར་གྱིས་
འགོག་གི །རང་ལུགས་ཀྱིས་རང་རྒྱུད་འགོད་པར་མི་བྱེད་པས་ཐལ་འགྱུར་བ་ཞེས་བྱ་ལ། དེའི་
ཚེ་རྟགས་གཞན་ལ་གྲགས་ཀྱི་རྗེས་དཔག་འགོད་པར་བྱེད་ཀྱང་། སྦྱོར་བ་རང་རྒྱུད་འགོད་པར་
མི་འགྱུར་རོ། །རང་རྒྱུད་པ་ནི། དེའི་ཚེ་ཡང་རང་རྒྱུད་ཀྱི་རྟགས་འགོད་པར་བྱེད་པས་རང་རྒྱུད་
པ་ཞེས་བྱའོ། །དེའི་ཕྱིར་ཁ་ཅིག་གིས་དངོས་པོ་རྣམས་རང་དབང་སྡོད་ཚུགས་མི་ཐུབ་པར་
བཏགས་པར་ཡོད་པ་ནི་ཐལ་འགྱུར་བ་དང༌། རང་དབང་དུ་གྲུབ་པ་འདོད་པ་ནི། རང་རྒྱུད་
པའི་དོན་དམ་ཡིན་ནོ་ཞེས་པ་ནི་རྣམ་པར་མ་བརྟགས་པ་ཡིན་ཏེ། དེ་ལྟར་ན་རང་རྟགས་ཞེས་
པར་འགྱུར་ གྱི། ཐལ་ རང་ཞེས་ པའི་ཐལ་འགྱུར་བའི་དོན་མེད་པའི་ཕྱིར་རོ། །འཐད་པའི་
ཕྱོགས་བཞག་པ་ལ་གཉིས་ཏེ། སྒྲུབ་བྱེད་གྲགས་རིགས་ཀྱི་རྣམ་གཞག་དང་། བསྒྲུབ་བྱ་རྫུན་
དོན་གྱི་རྣམ་གཞག་གོ །གྲགས་རིགས་ ཀྱི་རྣམ་གཞག་ནི། གཟུགས་སོགས་ཀུན་རྫོབ་སྒྲུབ་
བྱེད་ནི། འཇིག་རྟེན་གྱི་གྲགས་རིགས་ཙམ་ཡིན་གྱི་ཚད་མ་མིན་ཏེ། ལུང་ཚད་མ་སོགས་བཤད་
པ་ནི་ཞིབ་མོར་མ་དཔྱད་པའི་གྲགས་པས་ཐོབ་པའི་རིགས་པ་ཉིད་ལ་མིང་ཚད་མ་ཞེས་
བཏགས་པའི་ཕྱིར་དང༌། ཞིབ་མོར་དཔྱད་པས་གྲུབ་པ་ལ་རླུང་བའི་བདེན་པ་ནི་དངོས་སྨྲ་བ་
ཡང་མི་འདོད་པས་དེ་ལྟ་བུའི་ཚད་མས་གྲུབ་པ་འདོད་ན་བདེན་སྨྲ་བར་འགྱུར་བའི་ཕྱིར་རོ། །
རྣམ་གྲངས་པའི་དོན་དམ་སྒྲུབ་བྱེད་ནི། གྲགས་པས་ཐོབ་པའི་ཁས་བླངས་ཀྱི་རིགས་པ་ཉིད་
ཡིན་པའི་ཕྱིར་རོ། །ཚིག་གསལ་ལས། སྐྱེ་མེད་ལ་སོགས་པ་ངེས་པར་འགྱུར་བའི་ངག་འདི་ཕ་
རོལ་པོ་རང་ལ་གྲུབ་པའི་འཐད་པའི་སྒོ་ནས་ཕ་རོལ་པོ་ཁོ་ན་ལ་ཡོད་ཀྱི། དབུ་མ་པ་ལ་ནི་མ་
ཡིན་ཏེ། ཞེས་གསུངས་པ་ལྟར་རོ། །དེའི་ཕྱིར་སྔར་བཤད་པ་ལྟར། ཕ་རོལ་པོའི་ཁས་བླངས་
ཀྱི་སྟོབས་ཀྱིས་རིགས་ཀྱི། དབུ་མ་པའི་རང་ལུགས་ལ་སྐྱེ་མེད་སྒྲུབ་པ་ལ་སོགས་པ་ནི་མིན་ཏེ།
-
--
1
.
4 4 7



，
，
1-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐྱེ་མེད་དུ་འདོད་པ་ལ་སོགས་པ་ཡང་བཀག་པའི་ཕྱིར་རོ། །མཐར་ཐུག་གི་དོན་དམ་འདི་ཡིན་
ནོ༑ ༑ཞེས་པའི་སྒྲུབ་བྱེད་ནི། དབུ་མ་པས་མི་འགོད་དེ། ཕ་རོལ་པོ་མུ་བཞིར་འདོད་པ་ཐམས་
ཅད་བཀག་པས་སྒྲུབ་བྱེད་འགོད་མི་ནུས་པའི་ཕྱིར་དང་། ཤེས་རབ་ཀྱིས་བརྟགས་ན་མུ་བཞི་
གང་ རུང་དུ་ བཟུང་ན། དྲུག་ ཅུ་ པར། གང་ ཡང་ རུང་ བའི་ གནས་ རྙེད་ནས། །ཉོན་མོངས་
སྤྲུལ་བདུག་གཡོ་ཅན་གྱིས། །ཟིན་པར་འགྱུར་ རོ་གང་གི་སེམས། །ཞེས་གསུངས་པ་ལྟར།
ཉེས་དམིགས་ཆེན་པོ་ཡོད་པའི་ཕྱིར་དང་། བརྟགས་ནས་གང་རུང་དུ་བཟུང་ན་འཕགས་པའི་
མི་རྟོག་པའི་བློ་མི་སྐྱེ་བའི་སྐྱོན་ཆེན་པོ་ཡོད་པའི་ཕྱིར་དང་། འཇུག་པར་རྟོག་རྣམས་ལོག་པར་
འགྱུར་བ་གང་ཡིན་པ། །རྣམ་པར་དཔྱོད་པའི་འབྲས་བུར་ཐུབ་པས་གསུངས། །ཞེས་པ་དང་།
རྟོག་པས་མཐོང་བ་འཆིང་བ་སྟེ། །དེ་ནི་འདི་རུ་དགག་པར་བྱ། །ཞེས་པས། རྣམ་པར་དཔྱད་
ནས་གང་རུང་དུ་བརྟགས་ན་རྣམ་དཔྱད་འབྲས་བུ་ཡོད་པར་འགྱུར་བའི་ཕྱིར་དང་། མུ་བཞིར་
འཛིན་པ་རང་བཞིན་གྱི་ཁས་བླངས་ཀྱིས་བཀག་ནས་གང་དུ་ཡང་སྒྲུབ་བྱེད་མི་འགོད་ཅིང་།
ངོས་འཛིན་མི་བྱེད་པར་རྣམ་པར་མི་རྟོག་པ་ལ་བཞག་ན། གོམས་པ་ལས་འཕགས་པའི་
རྣམ་པར་མི་རྟོག་པའི་བློ་སྐྱེ་བའི་ཕྱིར་རོ། ། །
བསྒྲུབ་བྱ་རྫུན་དོན་གྱི་རྣམ་གཞག་ལ། གཞན་བཟུང་བའི་བདེན་གཉིས་ཀྱི་རྣམ་
གཞག་དང༌། དེ་རང་ཉིད་ཇི་ལྟར་འདོད་པ་དཔྱད་པའོ། །གཞན་རྗེས་སུ་བཟུང་པའི་བདེན་
གཉིས་ཀྱི་རྣམ་གཞག་ལ་མཚན་ཉིད་ནི། ཀུན་རྫོབ་བདེན་པའི་མཚན་ཉིད། རྫུན་པའི་མཐོང་
བའི་ཡུལ་དུ་མི་སླུ་བ་ཞེས་པ་དང༌། དོན་དམ་བདེན་པའི་མཚན་ཉིད། ཡང་དག་པའི་མཐོང་
བའི་ཡུལ་དུ་མི་སླུ་བ་ཞེས་བྱ་སྟེ་དེ་ལྟར་ཡང་། འཇུག་པ་ལས། དངོས་ཀུན་ཡང་དག་འཁྲུལ་
པའི་མཐོང་བ་ཡིས། །དངོས་རྙེད་ངོ་བོ་ཉིད་ནི་འཛིན་པར་འགྱུར། །ཡང་དག་མཐོང་ཡུལ་གང་
ཡིན་དོན་དམ་སྟེ། །མཐོང་བ་འཁྲུལ་པ་ཀུན་རྫོབ་བདེན་ཞེས་གསུངས། །ཞེས་གསུངས་པ་ལ་
4 48



-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
དེའི་དོན་ཡང་ཅིའི་ཕྱིར་རྫུན་པའི་མཐོང་བ་ཞེས་བྱ་ཞེ་ན། འདིས་ནི་བྱིས་པ་རྣམས་བསླུ་བར་
བྱེད་པའི་ཕྱིར་རོ། །ཅིའི་ཕྱིར་ཡང་དག་པའི་མཐོང་བ་ཞེས་བྱ་ཞེ་ན། དེ་ནི་རེ་ཞིག་བྱིས་པ་
རྣམས་མི་བསླུ་བར་བྱེད་པའི་ཕྱིར་རོ། །དེས་ན་འདི་ཡང་སྤྲོས་པ་ཕྱོགས་རེ་བཀག་པས་རྣམ་
གྲངས་པའི་དོན་དམ་ཞེས་དང་། རྣམ་པར་མི་རྟོག་པ་སྐྱེ་བ་དང་མཐུན་པས། མཐུན་པའི་དོན་
དམ་ཞེས་བྱའོ། །དབྱེ་བ་ནི། ཀུན་རྫོབ་ལ་དབྱེ་ན་གཉིས་ཏེ། བྱིས་པའི་ཀུན་རྫོབ་དང༌། རྣལ་
འབྱོར་པའི་ཀུན་རྫོབ་བོ། །དང་པོ་ལ་ཡང་བཞི་ཡིན་ཏེ། ཡུལ་ཅན་གྱི་ཡན་ལག་དང་། ལོག་པ་
དང༌། ཡུལ་གྱི་ཡང་དག་པ་དང༌། ལོག་པའོ། །དང་པོ་ནི། ཕྱི་དང་ནང་གི་འཁྲུལ་པའི་རྒྱུས་
གནོད་པ་མེད་པའི་དབང་པོའི་ཤེས་པ་དྲུག་རྣམས་སོ། །གཉིས་པ་ནི་གནོད་པ་ཅན་གྱི་དབང་
པོའི་ཤེས་པ་རྣམས་སོ། །འདིར་འགའ་ཞིག་ཤེས་པ་རྣམས་ཡང་དག་པ་ཁོ་ནར་འཆད་པ་དེ་ནི།
ཤེས་པ་དང་ཤེས་བྱ་ལ་སྒྲོ་སྐུར་དུ་ཞུགས་པ། དེ་ནི་བྱིས་པ་དང་། རྣལ་འབྱོར་པ་གཉིས་པ་དང་
མི་མཐུན་པས་རྒྱང་རིང་དུ་དོར་བར་བྱ་སྟེ། རབ་རིབ་ཅན་གྱི་བློ་ངོ་ན་ཡུལ་སེམས་གཉིས་ཅར་
བདེན་པའི་ཕྱིར་དང་། རབ་རིབ་མེད་པའི་ངོ་ན་གཉིས་ཅར་རྫུན་པའི་ཕྱིར་དང་། རྣལ་འབྱོར་
པས་སྣང་བ་ཙམ་དང་། རང་བཞིན་མེད་པ་གཉིས་ཀ་མཚུངས་པས་བདེན་རྫུན་གྱི་ཁྱད་པར་མི་
རིགས་སོ། །གསུམ་པ་ནི་གནོད་མེད་ཀྱི་ཤེས་པའི་བཟུང་བ་རྣམས་སོ། །བཞི་པ་ནི། གནོད་
བཅས་ཀྱི་ཤེས་པའི་བཟུང་བ་རྣམས་སོ། །ཅིའི་ཕྱིར་འདི་དག་ལ་ཡང་དག་པ་དང༌། ལོག་པ་
ཞེས་བྱ་ཞེ་ན། བྱིས་པ་ཕལ་མོ་ཆེས་བདེན་པར་ཞེན་པ་དང་། བཅོས་མར་མཐོང་བའི་ཕྱིར་རོ།།
གཉིས་པ་རྣལ་འབྱོར་པའི་ཀུན་རྫོབ་ནི། བྱིས་པ་རྣམས་ཀྱིས་བདེན་པར་ཞེན་པའི་སྣང་བ་འདི་
ཉིད་སྣང་བ་དང་བཅས་པའི་སྤྱོད་ཡུལ་ཅན་གྱི་འཕགས་པ་རྣམས་ལ་ཀུན་རྫོབ་ཙམ་པོ་ཞེས་
བྱའོ། །དེ་ལ་བདེན་པ་ཞེས་མི་བྱ་སྟེ། བདེན་པར་ཞེན་པ་མེད་པའི་ཕྱིར་རོ། །དེས་ན་ཀུན་རྫོབ་
ཀྱི་བདེན་པ་དང༌། ཀུན་རྫོབ་ཙམ་གཉིས་གསུངས་པ་ཡིན་ནོ། །དེ་ལ་ཀུན་རྫོབ་བདེན་པ་ནི།
4 49



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་ངོ་གཉིས་ལ་ལྟོས་ནས་བཞག་སྟེ། འཕགས་པ་ལ་ལྟོས་ནས་སྣང་བ་བཅོས་མ་ཡིན་པས་
ཀུན་རྫོབ་དང༌། བྱིས་པ་ལ་བདེན་པར་སྣང་བས་བདེན་པ་ཞེས་བྱ་ལ། ཀུན་རྫོབ་ཙམ་པོ་ནི་
སྣང་ཡང་དེ་ལ་བདེན་པར་མི་སྣང་བ་ཙམ་པོ་ཞེས་བྱའོ། །དོན་དམ་ལ་དབྱེ་ན། གང་ཟག་གི་
བདག་མེད་དང༌། ཆོས་ཀྱི་བདག་མེད་དང་གཉིས་སམ། སྟོང་པ་ཉིད་དང༌། མཚན་མ་མེད་པ་
དང༌། སྨོན་པ་མེད་པ་དང་། མངོན་པར་འདུ་བྱེད་པ་མེད་པ་སྟེ་བཞི་དང༌། ནང་སྟོང་པ་ཉིད་ལ་
སོགས་པ་བཅུ་དྲུག་ཡིན་ཏེ། རྒྱས་པར་དབུ་མ་འཇུག་པ་བཞིན་ནོ། །ངེས་ཚིག་ནི། ཅིའི་ཕྱིར་
ཀུན་རྫོབ་བདེན་པ་ཞེས་བྱ་ཞེ་ན། གཏི་མུག་གིས་གནས་ཀྱི་རང་བཞིན་སྒྲིབ་པར་བྱེད་པའི་
ཕྱིར་ཀུན་རྫོབ་ཞེས་བྱ་ལ། ཀུན་རྫོབ་དོན་དེས་རྟེན་ཅིང་འབྲེལ་བར་འབྱུང་བ་བཅོས་མའི་ངོ་བོ་
གང་ཡིན་པར་བདེན་པར་ཞེན་པ་དེ་ནི་འཇིག་རྟེན་གྱི་ཀུན་རྫོབ་བདེན་པ་ཞེས་བྱའོ། །ཡང་ན་
བཅོས་མ་ཡིན་པས་ཀུན་རྫོབ་ཞེས་བྱ་ལ། བདེན་པར་ཞེན་པས་བདེན་པ་ཞེས་བྱའོ། །ཅི་འདི་
དོན་དམ་པའི་བདེན་པ་ཞེས་བྱ་ཞེ་ན། རང་བཞིན་ཡིན་པས་བསླུ་བ་མེད་པའམ། མཆོག་ཡིན་
པའི་ཕྱིར། ཡེ་ཤེས་དམ་པའི་ཡུལ་ཡིན་པའི་ཕྱིར་དང་། འདི་ལ་ཡང་འདིས་མི་སླུ་བར་བྱེད་པ་
ཡེ་ཤེས་དམ་པ་དང་། འདི་མི་སླུ་བར་བྱེད་པར་གྲུབ་པ་ཆོས་ཀྱི་དབྱིངས་གཉིས་ཡིན་ནོ། །དེ་
དག་ཀྱང་ཐ་སྙད་ཀྱིས་བཞག་པའི་ཀུན་རྫོབ་ཡིན་ལ། རང་གི་ངོ་བོ་ནི་བརྗོད་བྲལ་དོན་དམ་
ཡིན་ནོ། །ཞེས་བྱ་བ་སྟེ། རྣམ་གྲངས་པའི་སྐབས་སོ། །དེ་རང་ལུགས་ལ་ཇི་ལྟར་འདོད་པའི་
རྣམ་གཞག་ནི། དེ་ལྟ་བུའི་ཀུན་རྫོབ་བདེན་པ་ནི། དབུ་མ་པ་རང་ལུགས་ལ་མི་འདོད་དེ། དེས་
ཐ་སྙད་དུ་ཡང་བདེན་པར་ཞེན་པ་མེད་པའི་ཕྱིར་དང༌། གཞན་དུ་ན། གཟུགས་ལ་སོགས་པ་ནི་
རྫུན་པ་བདེན་པ་ཡིན་པར་འགྱུར་ཏེ། ཀུན་རྫོབ་བདེན་པ་ཡིན་པའི་ཕྱིར་ཏེ། ཀུན་རྫོབ་ཀྱི་དོན་
གོ་ནི། རྫུན་པའི་བཅོས་མ་ཞེས་པ་ཡིན་པའི་ཕྱིར་རོ། །འོ་ན་བྲམ་ཟེ་སེང་གེ་ཡིན་མི་སྲིད་པར་
འགྱུར་རོ་ཞེ་ན། བྱིས་པ་ལ་སོགས་པ་ཙམ་དུ་ཟད་ཀྱི། དེ་ལྟར་མི་སྲིད་པ་ཡིན་ཏེ། བྲམ་ཟེ་དུད་
4 5 0



རྒྱུ
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། དོ༧
འགྲོ་ཡིན་མི་སྲིད་པའི་ཕྱིར་རོ། །དོན་དམ་བདེན་པ་ཡང་ཡོད་པར་མི་འདོད་དེ། དོན་དམ་
བདེན་པ་མུ་བཞིར་འདོད་པ་བཀག་ཟིན་པའི་ཕྱིར་རོ། །གཞན་དུ་ན་དབུ་མ་པ་རང་ལུགས་ལ་
བདེན་པ་ཡོད་པར་ཐལ་ཏེ། དོན་དམ་བདེན་པ་ཡིན་པ་ཡོད་པའི་ཕྱིར་དང་། དོན་དམ་བདེན་
པ་ཡོད་པས་བདེན་པ་ཡོད་པར་མི་འགྲུབ་ན། དངོས་སྨྲ་བའི་ལུགས་ལ་བདེན་པ་ཡོད་པར་
འདོད་པ་གང་ལས་འགྲུབ་སྟེ། དོན་དམ་པའི་བདེན་པ་ལས་བརླིང་བའི་བདེན་པ་སུ་ཡང་མི་
འདོད་པའི་ཕྱིར་རོ། །གཞན་ཡང་དོན་དམ་བདེན་པ་དེ་ཉིད་མ་བརྟགས་ན་ཉམས་དགའ་བ་
ཙམ་ ཡིན་ ནམ། མ་ ཡིན། ཡིན་ན་ དོན་ དམ་ བདེན་ པ་ དེ་ཀུན་ རྫོབ་ ཡིན་ པར་ ཐལ། མ་
བརྟགས་ན་ཉམས་དགའ་བ་ཙམ་ཡིན་པའི་ཕྱིར་རོ། །རྫུན་པའི་མཐོང་བ་དང་། ཡང་དག་པའི་
མཐོང་བ་ཡང་མི་འགལ་བར་ཐལ་ཏེ། ཡང་དག་པ་དང་རྫུན་པ་མི་འགལ་བའི་ཕྱིར་རོ། །
བདག་ནི་བདག་མེད་ཡིན་པ་ལྟར་འདོད་པར་བྱ་བ་ཡང་མི་རིགས་པའི་ཕྱིར་རོ། །དེ་ལྟར་ན་
དོན་དམ་བདེན་པ་མ་གྲུབ་པར་ཐལ་བར་འགྱུར་བའི་ཕྱིར་རོ། །གལ་ཏེ་ཞིབ་མོར་བརྟག་
དཔྱད་བཟོད་པ་ཡིན་ན། མདོ་ལས། མྱ་ངན་ལས་འདས་པ་ཡང་སྒྱུ་མ་ལྟ་བུ། རྨི་ལམ་ལྟ་བུའོ།།
འགོག་པའི་བདེན་པ་རྨི་ལམ་ལྟ་བུ་དང༌། དོན་དམ་བདེན་པ་རྨི་ལམ་ལྟ་བུར་འཇུག །ཅེས་པ་
དང༌། བཞི་འགྲེལ་ལས། དེ་ལྟར་སོ་སོར་ཡོངས་ སུ་དཔྱད་པས་ཐམས་ཅད་དུ་སྒྱུ་མ་ལྟ་བུ་
ཉིད་ལྷག་ མ་ ལུས་ པར་ འགྱུར་ རོ། །ཞེས་ པ་ ལ་ སོགས་ པ་དང་ ཇི་ ལྟར་ མི་ འགལ། དོན་
དམ་བདེན་པ་དེ་བདེན་པར་ཡོད་པར་ཐལ་ཏེ། ཞིབ་མོར་བརྟགས་པས་དཔྱད་བཟོད་ཡིན་
པའི་ཕྱིར་དང༌། དེ་ལས་བརླིང་བའི་བདེན་པ་སུས་ཀྱང་མ་སྨྲས་པའི་ཕྱིར་རོ། །དེ་བས་ན། ཁོ་
བོ་ནི་རྣམ་པར་དཔྱད་ན་གང་དུ་ཡང་མི་ལྟར་ཞིང་། ཐ་སྙད་ཀྱི་བློ་སྔོན་དུ་བྱས་པ་ན། རྒྱུ་རྐྱེན་
ནམ། ཐ་སྙད་ཀྱི་རྟེན་ཅིང་འབྲེལ་བར་འབྱུང་བ་བཅོས་མ་ཙམ་རང་གཞན་གྱི་བསོད་ནམས་ལ་
སོགས་པའི་དོན་དུ་འདོད་པ་བཞིན་ནོ། ། །
4 5 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྩོད་པ་སྤང་བ་ལ་གཉིས་ཏེ། དགག་པ་ལ་རྩོད་པ་སྤང་བ་དང་། བཞག་པ་ལ་རྩོད་
པ་སྤང་བའོ། །དགག་པ་ལ་རྩོད་པ་སྤང་བ་ནི། དབུ་མ་པ་ལ་དམ་བཅའ་ཡོད་ན། རྩོད་ཟློག་
ལས། ང་ལ་དམ་བཅའ་མེད་པས་ན། །ང་ནི་སྐྱོན་མེད་ཁོ་ན་ཡིན། །ཞེས་པ་ལ་སོགས་པ་ཇི་
ལྟར་ཞེ་ན། རང་གི་ལུགས་ཀྱི་དམ་བཅའ་དོན་དམ་པར་ཡོད་པ་འདོད་པ་ལ་འགོག་པ་མ་ཡིན་
ཏེ༑ རྩོད་ཟློག་ལས། འདིར་ནི་ཡོད་ཉིད་འགོག་ཡིན་གྱི། །མེད་ཉིད་སྒྲུབ་པ་མ་ཡིན་ནོ་ཞེས་པ་
དང༌། རྟོག་པས་མཐོང་བ་འཆིང་བ་སྟེ། །དེ་ནི་འདི་རུ་དགག་པར་བྱ། །ཞེས་གསུངས་པ་ལྟར་
རོ༑ ༑བཞག་པ་ལ་རྩོད་པ་སྤང་བ་ནི། དབུ་མ་པ་ལ་རང་ལུགས་གྱི་ཚད་མ་མེད་ན། སྟོན་པ་
བཅོམ་ལྡན་འདས་དང་། དེའི་ལུང་ལ་སོགས་པ་ཚད་མར་བཤད་པ་དང་འགལ་ལོ་ཞེ་ན། འོ་ན་
དབུ་མ་པ་རང་ལུགས་ལ་བདེན་པ་ཡང་ཡོད་པར་འགྱུར་ཏེ། བདེན་པ་གཉིས་དང་། བདེན་པ་
བཞི་ལ་སོགས་པ་ཡོད་པའི་ཕྱིར་དང༌། བདེན་པ་མངོན་སུམ་དུ་རྟོགས་པ་ཡོད་པའི་ཕྱིར་རོ། །
གལ་ཏེ་དེ་དག་ནི་འཇིག་རྟེན་ན་མི་སླུ་བ་ལས་བདེན་པར་བཞག་པ་ཡིན་ནོ་ཞེ་ན། འོ་ན་སངས་
རྒྱས་ལ་སོགས་པ་ཡང་འཇིག་རྟེན་ན་མི་སླུ་བ་ལ་ཚད་མར་བཞག་པ་ཡིན་ནོ། །གལ་ཏེ་འཇིག་
རྟེན་ན་མི་སླུ་བ་ཉིད་ཚད་མར་གྲུབ་པ་ཡིན་ནོ་ཞེ་ན། འོ་ན་འཇིག་རྟེན་མི་སླུ་བ་ཉིད་བདེན་པར་
གྲུབ་པ་ཡིན་ནོ་ཞེས་མཚུངས་སོ། །དེ་བཞིན་སངས་རྒྱས་ལ་སོགས་པ་ནི། ཐ་སྙད་དུ་ཚད་མ་
ཡིན་ཀྱང་། རང་ལུགས་ལ་དོན་དམ་གྱི་ཚད་མ་མ་ཡིན་ཏེ། སྡུག་བསྔལ་ལ་སོགས་པ་ཐ་སྙད་དུ་
བདེན་པ་ཡིན་ཀྱང་། རང་ལུགས་ལ་བདེན་པ་མ་ཡིན་པ་ལྟར་རོ། །འོ་ན་གཟུགས་ལ་སོགས་
པ་ཐ་སྙད་དུ་ཡོད་ཀྱང་ཡོད་པ་མ་ཡིན་པར་མཚུངས་སོ། །ཞེ་ན། མི་མཚུངས་ཏེ། ཐ་སྙད་དུ་
ཡོད་ཀྱང་ཡོད་པ་མི་འགལ་ལ། ཐ་སྙད་དུ་བདེན་པ་ཡིན་པ་འགལ་བའི་ཕྱིར་རོ། །གལ་ཏེ་ཚད་
མ་མི་འདོད་ན། གཟུགས་ལ་སོགས་པ་མངོན་སུམ་དུ་ཡོད་པ་ལ་སྒྲུབ་བྱེད་མེད་པར་འགྱུར་རོ་
ཞེ་ན། གཟུགས་ལ་སོགས་པ་མངོན་སུམ་དུ་གྲུབ་པ་ཡང་གྲགས་པས་གྲུབ་པ་ཙམ་ཡིན་གྱི།
4
5 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། (༧
ཚད་མས་གྲུབ་པ་ནི་མ་ཡིན་ཏེ། དེ་ལྟར་ཡང་འདི་ཉིད་ལས། གཟུགས་སོགས་མངོན་སུམ་ཉིད་
ཀྱང་ནི། །གྲགས་པས་ཡིན་གྱི་ཚད་མས་མིན། །ཞེས་པ་ལ་སོགས་པ་གསུངས་པ་ཡིན་ནོ། །
དེས་ན་གྲགས་པའི་ཚད་མ་ཞེས་འབྱུང་བ་རྣམས་ནི། ཀུན་རྫོབ་ཀྱི་བདེན་པ་ཞེས་འབྱུང་བ་
ལྟར། འཇིག་རྟེན་གྱིས་རེ་ཞིག་མི་སླུ་བ་ལ་ཚད་མར་ཞེན་པས་ཚད་མས་ཞེས་པའམ། ཚད་
མར་ཁས་བླངས་པས་ཚད་མ་ཞེས་ཐ་སྙད་བྱས་སོ། །གལ་ཏེ་བདེན་པ་གཉིས་རང་ལུགས་ལ་
མི་འདོད་ན། བདེན་གཉིས་ཉམས་པས་ཐར་པ་ག་ལ་ཡོད། །ཅེས་དང༌། དེ་ལྟར་ལུང་དང་
རིགས་པས་གྲུབ་པའི་བདེན་པ་གཉིས་ཀྱི་རིམ་པ་འདི་དག་བཤིག་ནས། ཞེས་བྱ་བ་ལ་སོགས་
པ་རྣམ་ གྲངས་ཡངས་ པོར་ དེ་ དག་བསྟན་ པ་ ཇི་ ལྟར་ཞེ་ན། བདེན་པ་དང་པོ་ནི། འཇིག་
རྟེན་གྱིས་ཇི་ལྟར་བདེན་པར་ཞེན་པ་ཉིད་ཡིན་ཏེ་གཞན་དུ་གྲགས་པའི་ཐ་སྙད་ནུབ་པས་འཇིག་
རྟེན་བཤིག་པའི་ཕྱིར། ཀུན་རྫོབ་བདེན་པ་ལས་ཉམས་པར་འགྱུར་རོ། །བདེན་པ་གཉིས་པ་
ནི༑ བརྗོད་བྲལ་ཉིད་ཡིན་ཏེ། གཞན་དུ་ན་རྟོག་པ་མི་ལྡོག་པས་ཡང་དག་པའི་ཡེ་ཤེས་བཤིག་
པའི་ཕྱིར་དོན་དམ་ལས་ཉམས་པར་འགྱུར་རོ། །ཞེས་བྱ་བའི་དོན་དུ་ལྟའོ། །དོན་དམ་པའི་
བདེན་པའི་དོན་ནི། འཇིག་རྟེན་སྐྲག་པ་སྤང་བའི་ཕྱིར་དང་། ད་དུང་དེའི་ཐ་སྙད་ཙམ་ཡིན་
པར་འཇིགས་བྲལ་གྱི་སློབ་དཔོན་ཟླ་བས། དེའི་རང་བཞིན་དེ་ཡོད་དམ་ཞེ་ན། དེ་ནི་རང་གི་ངོ་
བོ་ཡོད་པའམ། མེད་པ་གང་ཡང་མ་ཡིན་ནོ། །འོན་ཀྱང་སྐྲག་པ་སྤང་བའི་ཕྱིར་སྒྲོ་བཏགས་
ནས་ཡོད་དོ་ཞེས་བྱ་བ་དང༌། དེ་དག་ནི་འཕགས་པ་ཉིད་ཀྱི་མིན་གྱི། ཐ་སྙད་དེ་དག་ཟག་པ་
དང་བཅས་པ་འཇིག་རྟེན་གྱི་ཡིན་ནོ། །ཅི་མྱ་ངན་ལས་འདས་པ་ཡང་ཀུན་རྫོབ་ཀྱི་བདེན་པ་
ཡིན་ནམ་ཞེ་ན། དེ་དེ་བཞིན་ཏེ། མྱ་ངན་ལས་འདས་པ་ཡང་རྨི་ལམ་ལྟ་བུ་སྒྱུ་མ་ལྟ་བུའོ། །ཞེས་
འབྱུང་ལ། གལ་ཏེ་འཁོར་བར་འཁོར་བ་རྟོག་པ་ལ་མི་ལྟོས་ན། དེ་སྒྱུ་མ་ལྟ་བུར་མི་འགྱུར་རོ། །
འོ་ན་མྱ་ངན་ལས་འདས་པ་དོན་དམ་པའི་བདེན་པར་བཤད་པ་ཇི་ལྟར་ཞེ་ན། དེའི་བདག་ཉིད་
4
5 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དུ་འཇིག་རྟེན་ལ་མི་སླུ་བའི་ཕྱིར། འཇིག་རྟེན་ཀྱི་ཐ་སྙད་ཀྱིས་དེ་དོན་དམ་པའི་བདེན་པའོ་ཞེས་
བཤད་དོ། །ཞེས་གསུངས་ཏེ། སྐྱེ་མེད་ལ་སོགས་པ་དེ་རྣམས་བརྟག་དཔྱད་མི་བཟོད་ན། རེ་
ཞིག་མི་སླུ་བ་ཙམ་གྱིས་ཀུན་རྫོབ་བདེན་པ་ཡིན་ནོ་ཞེས་བཞེད་པ་ཡིན་ནོ། །འོ་ན་དོན་དམ་པ་
མེད་ན། དེ་ཉིད་དང་ནི་དོན་དམ་དང༌། །དེ་བཞིན་ཉིད་དང་རྫས་སུ་བཞེད། །དེ་ནི་ཡང་དག་མི་
སླུ་བ། །དེ་རྟོགས་པས་ན་སངས་རྒྱད་བརྗོད། །ངོ་བོ་ཉིད་དང་རབ་ཞི་བ། །ཡང་དག་རྫས
དངོས་ཡོད་པ་ལ། །ཞེས་འབྱུང་བ་དང་ཚངས་སྤྱོད་དོན་དམ་མེད་པ་དང་། རང་བཞིན་འདི་ནི་
གཉིས་ཀ་ལ་གྲུབ་པ་ཉིད་དུ་རྣམ་པར་བཞག་གོ །ཞེས་བྱ་བ་ལ་སོགས་པ་ཇི་ལྟར་དྲངས་ཞེ་ན།
མེད་དོ་ཞེས་སུས་སྨྲས། གལ་ཏེ་རྗེས་ཐོབ་ཟག་བཅས་འཇིག་རྟེན་པའི་དབང་དུ་བྱས་ཏེ།
འདིར་བརྗོད་པ་ཉེ་བར་ཞི་བ་ཞེས་བྱ་བ། ཐ་སྙད་ཀྱིས་སྒྲོ་བཏགས་ཏེ་མ་བསྟན་ན། རྟོག་པ་མི་
ལྡོག་པས། མྱ་ངན་ལས་འདས་པ་མི་ཐོབ་པར་འགྱུར་རོ། །ཞེས་པ་དང༌། ཐ་སྙད་དུ་བརྗོད་
བྲལ་འདི་ནི་གཉིས་ཀ་ལས་གྲུབ་བོ་ཞེས་བྱ་སྟེ། ཚིག་གི་ཡུལ་ཙམ་དུ། ཞེས་བྱ་བའི་ཐ་ཚིག་གོ།
དེ་བས་ན་དོན་དམ་པའི་བདེན་པ་ནི། འདིའོ་ཞེས་བརྗོད་དུ་མེད་པར་རང་དབང་དུ་མེད་པར་
རྟོགས་པར་བྱའོ། །གལ་ཏེ་དོན་དམ་པ་ནི། ཞེས་པས་དོན་དམ་བརྗོད་བྱར་བྱས་ལ། སླར་ཡང་
བརྗོད་དུ་མེད་དོ། །ཞེས་པ་ནི། རང་ཚིག་འགལ་བ་ཡིན་ནོ་ཞེ་ན། དེ་ལ་དོན་དམ་ཞེས་པའི་
སྒྲའི་དོན་དམ་དངོས་མ་ཡིན་པའི་ཕྱིར་ཏེ། རྣམ་པར་རྟོག་པའི་ཡུལ་ཡིན་པའི་ཕྱིར་རོ། །གལ་ཏེ་
དོན་དམ་ཞེས་པའི་སྒྲའི་ཡུལ་དོན་དམ་དངོས་མ་ཡིན་གྱི། རྟོག་པའི་སྣང་བ་ཡིན་ན་བརྗོད་དུ་
མེད་དོ་ཞེས་པ་འགལ་ཞེ་ན། དེ་ལ་རེ་ཤིག་ཞེན་ནས་བཞུག་པའི་ཐབས་སུ་དེ་སྐད་སྨྲས་པར་
ཟད་ཀྱི། གཞན་དུ་ན་སྨྲ་མི་ཤེས་པས་ཁྱོད་ཀྱང་དཔྱད་པ་ན་གང་དུ་ཡང་མི་ལྟ་བའི་གནས་ཟབ་
མོ་ལ་གུས་པར་ གྱིས་ཤིག །དེའི་ ཕྱིར་མདོ་ལས། དོན་དམ་པའི་བདེན་པ་རྣམ་པ་ཐམས་
ཅད་མཁྱེན་པའི་ཡེ་ཤེས་ཀྱི་བར་ལས་འདས་པར་བསྟན་པ་ཡིན་ནོ། །གཞན་དུ་ན་རྒྱལ་བའི་
4 5 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། (༧
སྲས་པོ་མི་གསུང་བར་ཇི་ལྟར་བཞུགས། གལ་ཏེ་ཀུན་རྫོ་བ་ཙམ་རང་ལུགས་ལ་ཁས་ལེན་ན།།
འཇིག་རྟེན་པའི་དངོས་པོ་རྣམས་ནི་སྒྱུ་མ་ལྟ་བུ་དང་རྨི་ལམ་ལ་སོགས་པ་ལྟར་འཐད་པ་དང་
བྲལ་བར་གྱུར་ཅིག །མ་རིག་པའི་རབ་རིབ་ཀྱིས་བློ་གྲོས་ཀྱི་མིག་ལོང་བར་གྱུར་པའི་སེམས་
ཅན་འཇིག་རྟེན་མ་གྲུབ་པར་གྱུར་པས་ཕན་ཚུན་ལྟོས་པ་ཉིད་ཙམ་གྱིས་གྲུབ་པར་འགྱུར་བ་
འབའ་ཞིག་བྱིས་པ་རྣམས་ཀྱིས་ཁས་ལེན་པ་ཡིན་ནོ། །ཞེས་འབྱུང་བ་ཇི་ལྟར་དྲངས་ཤེ་ན།
འཇིག་རྟེན་པའི་དངོས་པོ་ནི་འདིར་ཀུན་རྫོབ་བདེན་པ་ཡིན་ལ། དེ་ནི་བྱིས་པ་ཁོ་ནས་ཁས་
ལེན་ནོ། །ཞེས་བཤད་ཟིན་ཏོ། །དེ་ལྟ་མིན་ན་འཕགས་པ་རྣམས་ལ་ནི། སྒྱུ་མ་ལ་སོགས་པ་
ལྟར་རྟེན་ཅིང་འབྲེལ་བར་འབྱུང་བ་ཉིད་ཀྱིས་ཀུན་རྫོབ་ཙམ་དུ་འགྱུར་རོ། །ཞེས་བྱ་བ་ལ་
སོགས་པ་གཞུང་གི་ཆ་དུ་མ་རྣམས་ཀྱང་རིང་དུ་དོར་བར་འགྱུར་བ་དང༌། རྒྱང་འཕེན་ལས་ཀྱང་
ཆེས་དམན་པར་འགྱུར་རོ་ཞེས་སྨྲའོ། །དེས་ན་རྣལ་འབྱོར་པའི་ཀུན་རྫོབ་ནི་སྒྱུ་མ་ཙམ་ཡིན་ལ།
མྱ་ངན་ལས་འདས་པ་ཡང་སྒྱུ་མ་ལྟ་བུར་ཟད་པས་ཀུན་རྫོབ་ཏུ་ལྟའོ། །དོན་དམ་པ་ཞེས་ཚིག་ཏུ་
བརྗོད་པ་ཐམས་ཅད་ཀྱང་དཔྱད་མི་བཟོད་པས་ན་སྒྱུ་མ་ལྟ་བུའོ། །དོན་དམ་པ་དངོས་ནི་བདེན་
པའམ་རྫུན་པ་གང་དུ་ཡང་བརྗོད་མི་ཤེས་ཏེ། རྣམ་གྲངས་པའི་དོན་དམ་གྱི་དབང་དུ་བྱས་ནས།
འཇལ་དཔལ་ལ་སོགས་པས་འདིའོ་ཞེས་ལན་བཏབ་པ་དང་། མཐར་ཐུག་གི་དོན་དམ་འདིའོ་
ཞེས་སྨྲ་མི་ཤེས་པས། ལི་ཙ་བྱི་དྲི་མ་མེད་པར་གྲགས་པ་ཅང་མི་གསུངས་ཏེ་ལན་མ་བཏབ་པ་
ཡིན་ནོ། །ལྟ་བས་མཐའ་དཔྱད་པ་བཤད་ཟིན་ཏོ། །
ད་ནི་སྒོམ་པས་ཉམས་སུ་བླང་བ་བཤད་པར་བྱ་སྟེ། དེ་ལའང་མི་འཐད་པ་དགག་པ་
དང་། འཐད་པ་བཞག་པ་དང༌། རྩོད་པ་སྤང་བའོ། །དང་པོ་ནི། ལམ་དབུ་མ་ལ་སྐུར་འདེབས་
དགག་པ་ནི། ཞིབ་མོ་རྣམ་པར་དཔྱོད་པ་དང་བྲལ་བས་དམ་པའི་ཆོས་བརྩད་ནས་འཇིག་པའི་
ལས་ལ་རབ་ཏུ་དགའ་བའི་ནང་པའི་མུ་སྟེགས་བྱེད་རབ་ཏུ་མང་པོ་དག །ཡུལ་ཐམས་ཅད་མ་
4 5 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིག་པའི་སྣང་བ་ཡིན་པས་འཁྲུལ་པ་དང་། བློ་ཐམས་ཅད་ཡུལ་སྣང་བ་ཡིན་པས་འཁྲུལ་པའི་
ཡུལ་ཅན་ཁོ་ན་ཡིན་ཏེ། དེ་ལྟ་བས་ན་མཉམ་པར་བཞག་པའི་གནས་སྐབས་ཐམས་ཅད་ན།
བློ་དང་ཡུལ་མཐའ་དག་ནམ་མཁའ་ལ་སྤྲིན་དེངས་པ་བཞིན་རང་གི་ངང་གིས་ནུབ་སྟེ་ཆོས་
ཉིད་སྐྱེ་བ་མེད་པའི་རང་བཞིན་དུ་འགྱུར་རོ། །དེ་ཡང་ཇི་ལྟར་དུ། ཤེས་བྱའི་སྒྲིབ་པའི་མཚན་
ཉིད་མ་རིག་པ་ཙམ་ཀུན་ཏུ་སྤྱོད་པའི་ཕྱིར་སྣང་བ་དང་བཅས་པའི་འཕགས་པ་རྣམས་ལ་སྣང་གི།
སྣང་བ་མེད་པའི་སྤྱོད་ཡུལ་མངའ་བ་རྣམས་ལ་ནི་མ་ཡིན་ནོ། །ཞེས་སོགས་འབྱུང་བའི་ཕྱིར་རོ།།
དེས་ན་ཆོས་ཉིད་སྟོང་པ་ཉིད་རྣམ་པར་གོམས་པར་བྱས་པས་ཤིང་གཉིས་དྲུད་པ་ལས་མེ་འབྱུང་
སྟེ༑ ཤིང་བསྲེག་ནས་སླར་མེ་དེ་ཉིད་ཀྱང་ཤི་བ་ལྟར་ཆོས་མཆོག་གི་བློ་དེ་ཉིད་ཀྱང་ཞི་ནས་
ཆོས་ཉིད་དུ་འགྱུར་རོ། །ཞེས་ཟེར་རོ། །དེ་ནི་ཤིན་ཏུ་མི་ཟད་པའི་ལྷའི་བུའི་བདུད་ཀྱིས་སྙིང་
སྟོང་པར་བྱས་པའི་མཚན་ཉིད་ཡིན་ཏེ། མཉམ་གཞག་ནི་གོམས་པ་ལས་ཁྱད་པར་དུ་མི་འགྱུར་
བར་ཐལ། བློ་མེད་པའི་ཕྱིར། དཔེར་ན་ནམ་མཁའ་ལ་སོགས་པ་བཞིན་ནོ། །ཡང་ན་ནི་རྟག་ཏུ་
གོམས་པ་ཉིད་དུ་འགྱུར་ཏེ། རྐྱེན་གྱིས་བྱེད་པ་མི་འཇུག་པ་དག་ཀྱང་གོམས་པར་མཐོང་བའི་
ཕྱིར་རོ། །གཞན་ཡང་མཐོང་ལམ་སྐད་ཅིག་མ་གཅིག་ཡིན་པར་ཡང་མི་འབྱུང་བར་འགྱུར་ཏེ།
བློ་དང་ཡུལ་གཏན་མེད་ཡིན་པའི་ཕྱིར་རོ། །འདུས་བྱས་མིན་པ་ནི། སྐད་ཅིག་མར་མི་རུང་སྟེ།
གང་སྐད་ཅིག་མ་ཡིན་པ་དེ་ནི། མི་རྟག་པ་ཉིད་ཀྱི་དོན་ལས་མི་འདའ་བའི་ཕྱིར་རོ། །ཆོས་དང་
མ་འབྲེལ་བའི་ཆོས་ཉིད་ཀྱང་ཡོད་པར་འགྱུར་ཏེ། བློ་དང་ཡུལ་གང་དང་ཡང་བྲལ་བའི་ཆོས་
ཉིད་ཡོད་པའི་ཕྱིར་རོ། །གཞན་ཡང་མཐོང་ལམ་ལྟ་བུ་ནི་སྔ་ཕྱི་ཐམས་ཅད་ན་ཡོད་པར་འགྱུར་
ཏེ༑ སྦྱོར་ལམ་གྱི་རྗེས་ཐོགས་སུ་འབྱུང་བ་ལྟར། ཆོས་ཉིད་ལ་ཆ་ཤས་མེད་པར་ཁས་བླངས་
པས་ཐམས་ཅད་དུ་ཐོབ་པའི་ཕྱིར་རོ། །གཞན་ཡང་ཆོས་ཐམས་ཅད་མཉམ་གཞག་ཏུ་འགྱུར་ཏེ།
མཉམ་གཞག་ནི་ཆོས་ཉིད་ཡིན་ལ། གཅིག་གི་ཆོས་ཉིད་གང་ཡིན་པ་ནི། ཀུན་གྱི་ཆོས་ཉིད་
，
4 5 6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ཡིན་པ་དང༌། ཐམས་ཅད་ཀྱང་སྟོང་ཉིད་དུ་འདོད་པའི་ཕྱིར་རོ། །རྒྱུན་མཐའི་མཉམ་གཞག་
དང༌། སངས་རྒྱས་ཀྱི་ཡེ་ཤེས་ལ་བྱེ་བྲག་མེད་པར་འགྱུར་ཏེ། ཆོས་གཞན་གྱིས་བར་མ་ཆོད་
པའི་མཉམ་གཞག་དང་གཅིག་ཡིན་པའི་ཕྱིར་རོ། །ཡང་ན་ནི་སངས་རྒྱས་ཀྱི་ཡེ་ཤེས་འཁྲུལ་
པའི་ལམ་གྱིས་ཐོབ་པར་འགྱུར་ཏེ། རྗེས་ཐོབ་ལ་གནས་ནས་ཐོབ་པ་ཡིན་པའི་ཕྱིར་རོ། །
སངས་རྒྱས་ཀྱི་ཡེ་ཤེས་ཀྱང་དང་པོ་ལམ་གྱི་དུས་ནའང་ཐོབ་པར་འགྱུར་ཏེ། ཆོས་ཉིད་ལ་དབྱེ་
བ་ཅུང་ཟད་ཀྱང་མེད་པའི་ཕྱིར་རོ། །འགོག་པ་དང་ལམ་གྱི་བྱེ་བྲག་ཀྱང་མེད་པར་འགྱུར་ཏེ།
གཉིས་ཀ་ཆོས་ཉིད་ཆ་མེད་དེ་ལ་འཇོག་པ་ཡིན་པའི་ཕྱིར་རོ། །མཉམ་གཞག་ལ་ཡུན་རིང་དུ་
བཞག་པའི་ལུས་རྣམས་འཁྲུལ་བར་ཡང་འགྱུར་ཏེ། བློ་མེད་པའི་ལུས་ཙམ་དུ་ཟད་པའི་ཕྱིར་རོ།།
ལུས་དེ་དག་ཤིང་སྐུ་ལ་སོགས་པ་ཇི་བཞིན་དུ་འགྱུར་ཏེ། བློ་མེད་པའི་གཟུགས་ཙམ་དུ་ཟད་
པའི་ཕྱིར་རོ། །དེས་ན་ལུས་དེ་དག་ལ་བློ་ཡོད་དེ། གསོན་པོའི་ལུས་ཡིན་པའི་ཕྱིར། ལམ་དབུ་
མ་ལ་སྒྲོ་འདོགས་པ་དགག་པ་ནི། ས་ཐམས་ཅད་དུ་སྣང་ལ་རང་བཞིན་མེད་པའི་རྟེན་འབྲེལ་
སྒྱུ་ལྟ་བུའམ་སྟོང་པ་ཉིད་སྒོམ་པ་ཡིན་པས་སྒྱུ་མ་ལྟ་བུའི་ཏིང་ངེ་འཛིན་སྟོང་པ་ཉིད་ཀྱི་ལྟ་བ་ལས་
ལྷག་པའི་ལམ་མེད་པའི་ཕྱིར། འཕགས་པའི་མཉམ་གཞག་ཟག་མེད་ཀྱི་ངོ་ན་ཡང་། འཁྲུལ་
པའི་མཚན་མ་ཐམས་ཅད་བྲལ་བའི་རྟེན་ཅིང་འབྲེལ་བར་འབྱུང་བ་སྣ་ཚོགས་པ་རྣམས་དངོས་
སུ་དམིགས་ཤིང་གཟིགས་ཏེ་དེ་ལྟར་ལུང་དང་རིགས་པ་ལས་ཤེས་པའི་ཕྱིར། ལུང་ལས་ཤེས་
ཏེ༑ མདོ་ལས། སུས་རྟེན་ཅིང་འབྲེལ་བར་འབྱུང་བ་མཐོང་བ་དེས་ཆོས་མཐོང་ངོ་ཞེས་པ་དང་།
དྲུག་ཅུ་པ་ལས། གང་གིས་དེ་ཤེས་འགྱུར་སྙམ་ན། །རྟེན་ནས་འབྱུང་བ་མཐོང་བ་སྟེ། །དངོས་
པོ་སྟོང་པར་ངེས་རྟོགས་ནས། །ཡང་དག་མཐོང་ཕྱིར་རྨོངས་མི་འགྱུར། །ཞེས་དང༌། ཚིག་
གསལ་ལས། རྟེན་ཅིང་འབྲེལ་བར་འབྱུང་བ་ཇི་ལྟར་གནས་པ་བཞིན་འཕགས་པ་རྣམས་ཀྱིས་
གཟིགས་ནས། ཞེས་པ་ལ་སོགས་པ་རྒྱ་ཆེར་འབྱུང་བའི་ཕྱིར་རོ། །རིགས་པ་ལས་ཤེས་ཏེ།
4
5 ？



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟེན་འབྲེལ་མ་ཤེས་ན་བྱང་སེམས་རང་ཉིད་ཀྱི་བློ་ཡང་མ་ཤེས་པར་འགྱུར་ལ། དེ་ལྟར་ན་གང་
ཡང་མ་ཤེས་པར་མཚུངས་པས་ཡེ་ཤེས་མ་ཡིན་པར་འགྱུར་བ་དང་། ཅི་ཡང་མི་ཤེས་ཀྱང་ཡེ་
ཤེས་ཡིན་ན། ཤིང་ཡང་ཡེ་ཤེས་སུ་འགྱུར་བ་དང༌། ཡུལ་སྣང་བ་མེད་ན་ཡུལ་ཅན་ཡང་མེད་
པར་འགྱུར་བས། མཉམ་གཞག་གི་བློ་ཡང་མེད་པར་འགྱུར་བའི་ཕྱིར་རོ། །དེ་ལྟར་ཡང་འདི་
ཉིད་ལས། གལ་ཏེ་ཡེ་ཤེས་མི་ཤེས་ན། །ཤིང་ཡང་ཤེས་པར་ཐལ་བར་འགྱུར། །ཞེས་དང་།
འཇུག་པ་ལས། ཤེས་བྱ་མེད་ན་ཤེས་པ་དགག་སྒྲུབ་པས། །དང་པོར་ཤེས་བྱ་དགག་པར་
མཛད་པ་ཡིན། །ཞེས་བཤད་པ་ལྟར་རོ། །དེས་ན་ཡེ་ཤེས་རྣམས་ལ་ཐ་ནའང་རང་ཉིད་ཙམ་
ཞིག་སྣང་དགོས་པའི་ཕྱིར་རོ། །མཉམ་གཞག་ན་རྟེན་འབྲེལ་མི་སྣང་ཞེས་བྱ་བའི་ཚུལ་འདི་ནི་
སྙིང་པོ་མེད་པ་ཁོ་ནའོ་ཞེས་ཟེར་རོ། །དེས་ནི་དངོས་པོར་འཛིན་པའི་སྙིང་སྲན་ལྷག་པར་རྒྱས་
པས་འཕགས་པའི་ཡེ་ཤེས་ཀྱི་བདུད་རྩི་དམ་པའི་ཁར་མི་འོང་བའི་བབ་ཅོལ་ཙམ་དུ་ཟད་པ་
ཡིན་ནོ། །དེ་ཅིའི་ཕྱིར་ཞེ་ན། སྒྲུབ་བྱེད་མེད་པ་དང༌། གདོན་བྱེད་ཡོད་པའི་ཕྱིར་རོ། །དེ་ལ་རེ་
ཤིག་ལུང་གི་སྒྲུབ་བྱེད་མེད་དེ། མདོའི་དོན་ནི་རིགས་པའི་ཤེས་པས་རྟེན་ཅིང་འབྲེལ་བར་
འབྱུང་བ་སྒྱུ་མ་ལྟ་བུར་མཐོང་བ་དེས། དེའི་སྟོབས་ཀྱིས་ངེས་པར་ཆོས་ཉིད་ཟབ་མོ་མཐོང་བ་
ཡིན་ནོ་ཞེས་བྱ་བ་ཡིན་ཏེ། དྲུག་ཅུ་པ་ལས། སྐྱེ་བ་ཤེས་པས་འཇིག་པ་ཤེས། །འཇིག་པ་ཤེས་
པས་མི་རྟག་ཤེས། །མི་རྟག་ཉིད་ལ་འཇུག་ཤེས་པས། །དམ་པའི་ཆོས་ཀྱང་རྟོགས་པར་འགྱུར།།
ཞེས་པ་དང༌། ཚིག་གསལ་ལས། འཇིག་རྟེན་པའི་ཀུན་རྫོབ་ལ་ཇི་ལྟ་བ་བཞིན་ཞུགས་པས་ནི་
སྒྱུ་མ་ལྟ་བུ་ཉིད་དུ་བཟུང་བར་ནུས་ཤིང་། སྒྱུ་མ་ལྟ་བུ་ལ་ཞུགས་པས་ཀྱང་ཤིན་ཏུ་དོན་དམ་པའི་
རང་བཞིན་བརྗོད་དུ་མེད་པ་བཟུང་བར་ནུས་སོ། །ཞེས་པ་ལྟར་ཏེ། ཟབ་མོ་མཐོང་ངོ་ཞེས་པའི་
དོན་ཡང་འོག་ནས་འཆད་དོ། །དེ་ལྟ་མ་ཡིན་པར་སྒྲ་ཇི་བཞིན་དུ་རྟོག་ན་བྱིས་པ་རྣམས་ཀྱིས་
རྟེན་འབྲེལ་མཐོང་བས་ཆོས་མཐོང་བར་ཐལ་བ་དང༌། ཆོས་མཐོང་བས་ན་སངས་རྒྱས་མཐོང་
-
，
4 5 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། དོལ་
བར་ཧ་ཅང་ཐལ་བའི་ཕྱིར་དང་། སངས་རྒྱས་ཞེས་པ་ཡང་གཟུགས་སྐུ་ཙམ་ལ་འདིར་འཇོག་པ་
མ་ཡིན་གྱི། ཆོས་སྐུ་ལ་ཟེར་བས་ན་དོན་དམ་མཐོང་ན་ཡང་སངས་རྒྱས་ཀྱི་ཆོས་སྐུ་མངོན་སུམ་
དུ་མཐོང་བར་ཐལ་བའི་ཕྱིར་རོ། །བསྟན་བཅོས་ཀྱི་དོན་ཡང་དེ་ལྟར་མ་ཡིན་ཏེ། རྟེན་ཅིང་
འབྲེལ་བར་འབྱུང་བ་ཀུན་རྫོབ་ཇི་ལྟར་གནས་པར་སྒྱུ་མ་བཞིན་འཕགས་པ་སྣང་བཅས་པ་
རྣམས་ཀྱིས་གཟིགས་ནས། ཞེས་པ་དང༌། དོན་དམ་ཇི་ལྟར་གནས་པ་བཞིན་འཕགས་པ་སྣང་
མེད་པ་རྣམས་ ཀྱིས་ གཟིགས་པ། ཞེས་པ་དང༌། སྟོང་པ་ཉིད་གཟིགས་ཚུལ་ཡང་། འོག་ན་
འཆད་པར་འགྱུར་རོ། །རིགས་པའི་སྒྲུབ་བྱེད་མེད་དེ། སེམས་ཙམ་པ་དག་དོན་དམ་པར་ཕྱི་
དམིགས་བྱ་དམིགས་ བྱེད་ལས་ གྲོལ་ཡང་། དོན་དམ་པར་བློ་འདོད་པ་ལྟར། འདིར་ཡང་
འདུས་བྱས་ཀྱི་རྣམ་པ་སྣ་ཚོགས་པས་དཀྲུགས་པའི་དམིགས་བྱ་དམིགས་བྱེད་ལས་གྲོལ་བ་
ཡིན་ཀྱང་། གང་དུ་ཡང་མི་ལྟ་བའི་བློ་སྐྱེས་པ་ལ་དེ་བཞིན་ཉིད་ཐུགས་སུ་ཆུད་པའི་ཡེ་ཤེས་
ཞེས་གཉིས་སྣང་ཅན་གྱི་བྱིས་པ་རྣམས་སྐྲག་པར་བྱ་བའི་ཐ་སྙད་ངེས་པར་མཛད་པ་ཡིན་པས་
ཤེས་བྱ་ཤེས་བྱེད་ཀྱི་སྤྲོས་པ་ལས་གྲོལ་ཡང་ཡེ་ཤེས་གྱི་མིང་ཅན་གཉིས་སུ་མེད་པའི་བློ་མི་
འཐད་པའི་སྐྱོན་ག་ལ་ཡོད། གནོད་ བྱེད་ ཡོད་དེ། ལུང་དང་འགལ་བ་དང་རིགས་པ་དང་
འགལ་བ་དང༌། ཁས་བླངས་དང་ཡང་འགལ་བའི་ཕྱིར་རོ། །དེ་ལ་རེ་ཞིག་མདོ་དང་འགལ་ཏེ།
ཤེས་རབ་རྣམ་པར་བཤིག་ནས་རྡུལ་ཙམ་མི་དམིགས་ཚེ། །འཇིག་རྟེན་དག་ན་ཤེས་རབ་ཕ་
རོལ་ ཕྱིན་ གྲངས་འགྲོ། །ཞེས་པ་དང༌། གཟུགས་རྣམས་མི་མཐོང་ཚོར་བ་དེ་དག་ཀྱང་མི་
མཐོང་། །འདུ་ཤེས་མཐོང་བ་མེད་ལ་སེམས་དཔའ་མི་མཐོང་ཞིང་། །གང་ལ་རྣམ་པར་ཤེས་
དང་སེམས་ཡིད་མཐོང་མེད་པ། །འདི་ནི་ཆོས་མཐོང་ཡིན་ཞེས་དེ་བཞིན་གཤེགས་པས་བསྟན།།
ཞེས་པ་དང༌། རྣམ་པར་མི་རྟོག་པའི་ཡེ་ཤེས་ཀྱིས་ནི་ཆོས་ཐམས་ཅད་ནམ་མཁའི་དཀྱིལ་
དང་མཚུངས་པར་མཐོང་ངོ་། །དེའི་རྗེས་ལས་ཐོབ་པས་ནི། སྤྲུལ་པ་དང་སྒྱུ་མ་ལྟ་བུར་མཐོང་
4 5 9



1
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ངོ་༑ ༑ཞེས་པ་ལ་སོགས་པ་དང་། འདི་ཉིད་ལས། གང་ཚེ་དངོས་དང་དངོས་མེད་དག །བློ་ཡི་
མདུན་ན་མི་གནས་པ། །དེ་ཚེ་རྣམ་པ་གཞན་མེད་པས། །དམིགས་པ་མེད་པར་རབ་ཏུ་ཞི། །
ཞེས་པ་ལ་སོགས་པ་དང་། འཇུག་པར། རབ་རིབ་མཐུ་ཡིས་སྐྲ་ཤད་ལ་སོགས་པའི། །ངོ་བོ་
ལོག་པ་གང་ཞིག་རྣམ་བརྟགས་པ། །དེ་ཉིད་བདག་ཉིད་གང་དུ་མིག་དག་པས། །མཐོང་བ་དེ་
ཉིད་དེ་བཞིན་འདིར་ཤེས་ཀྱིས། །འཇིག་རྟེན་པ་ཡི་དེ་ཉིད་ལ་གནས་ན། །ཕུང་པོ་འཇིག་རྟེན་
གྲགས་ཏེ་ལྔ་ཆར་ཡོད། །དེ་ཉིད་ཡེ་ཤེས་འཆར་བར་འདོད་པ་ན། །རྣམ་འབྱོར་པ་ལ་དེ་ལྔ་
འབྱུང་མི་འགྱུར། །དེ་བཞིན་གཏི་མུག་སྐྱོན་གྱི་དབང་གིས་མི་མཁས་པས། །བློ་ཡི་འདུས་བྱས་
སྣ་ཚོགས་ཉིད་ནི་དམིགས་པར་འགྱུར། །བློ་བཟང་ཉི་མས་མུན་པ་སྟུག་པོ་རྣམས་བསལ་ནས།།
མཁས་པ་དག་ནི་སྟོང་ཉིད་རྟོགས་ནས་གྲོལ་བར་འགྱུར། །ཞེས་པ་ལ་སོགས་པ་དང༌། ཚིག་
གསལ་ལས། དེ་ལ་རྟེན་ཅིང་འབྲེལ་བར་འབྱུང་བའི་སྐྱེ་བ་ལ་སོགས་པ་བསྟན་པ་གང་ཡིན་པ་
དེ་དག་ནི་མ་རིག་པའི་རབ་རིབ་དང་བྲལ་བའི་ཡེ་ཤེས་ཟག་པ་མེད་པའི་ཡུལ་ཅན་གྱི་རང་
བཞིན་ལ་ལྟོས་ནས་ནི་མ་ཡིན་ནོ། །འོ་ན་ཅི་ཞེ་ན། མ་རིག་པའི་རབ་རིབ་ཀྱིས་བློ་གྲོས་ཀྱི་མིག་
ཉམས་པར་བྱས་པ་དག་ནི་ཤེས་པའི་ཡུལ་ལ་ལྟོས་ནས་ཡིན་ཞེས་སྐྱེ་བ་ལ་སོགས་པ་ཡོད་པར་
བསྟན་པ་འདི་དག །མཉམ་གཞག་མ་འཁྲུལ་པའི་ཡུལ་ལ་ལྟོས་ནས་བཞག་པ་མ་ཡིན་གྱི།
རྗེས་ཐོབ་འཁྲུལ་པའི་ཡུལ་དུ་བཞག་པར་མཛད་པའི་ཕྱིར་དང་། འཇུག་འགྲེལ་ལས། དེ་ཡང་
ཤེས་བྱའི་སྒྲིབ་པའི་མཚན་ཉིད་ཅན་གྱི་མ་རིག་པ་ཙམ་ཀུན་ཏུ་སྤྱོད་པའི་ཕྱིར་སྣང་བ་དང་
བཅས་པའི་སྤྱོད་ཡུལ་ཅན་གྱི་འཕགས་པ་རྣམས་ལ་སྣང་གི །སྣང་བ་མེད་པའི་སྤྱོད་ཡུལ་སྣང་
བ་རྣམས་ལ་ནི་མ་ཡིན་ནོ། །ཞེས་བྱ་བ་ལ་སོགས་པ་འབྱུང་བའི་ཕྱིར་རོ། །དེ་ལ་གཞུང་འདི་ནི་
འདི་ལྟར་ཡིན་ཏེ། རྟེན་འབྲེལ་འདི་རྣམས་བྱིས་པ་རྣམས་ཀྱིས་བདེན་པར་ཞེན་ནས་དེའི་ངོར་
ཀུན་རྫོབ་བདེན་པ་ཞེས་བྱ་བའོ། །འཕགས་པ་ནི་གཉིས་ཏེ། ཤེས་བྱའི་སྒྲིབ་པའི་མ་རིག་པ་
4 ($ ()



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ཙམ་ཀུན་ནས་སྤྱོད་པ་རྗེས་ཐོབ་སྣང་བཅས་དང་
། དེ་ལྟ་བུའི་མ་རིག་པ་རེ་ཤིག་གམ། གཏན་
དུ་མི་སྤྱོད་པ་མཉམ་གཞག་སྣང་མེད་པ་གཉིས་སོ། །དང་པོ་ལ་ནི་རྟེན་འབྲེལ་འདི་དག་ཀུན་
རྫོབ་ཙམ་པོ་ཞེས་བྱ་སྟེ། དེའི་ངོར་རྟེན་འབྲེལ་དུ་སྣང་ལ་བཅོས་མའི་ངོ་བོ་ཉིད་ཀྱིས་བདེན་པར་
ཞེན་པ་མེད་པའི་ཕྱིར་རོ། །དེའི་ངོ་ན་སྣང་བ་ཡང་ཡིན་ཏེ། གཟུང་འཛིན་གཉིས་སུ་སྣང་བའི་རྒྱུ་
མ་རིག་པ་དེ་ལྟ་བུ་ཀུན་ཏུ་སྤྱད་པས་དེའི་དབང་གིས་སྣང་བའི་ཕྱིར་རོ། །སྣང་བ་མེད་པའི་ཡུལ་
མངའ་བ་མཉམ་གཞག་པ་རྣམས་ལ་ནི། དེར་གཉིས་སུ་སྣང་བའི་རྒྱུ་མེད་པའི་ཕྱིར་དེ་ལྟ་བུ་
སྣང་བ་ཙམ་ཡང་མེད་པས་ཀུན་རྫོབ་ཙམ་པོ་ཡང་མ་ཡིན་ཏེ། དེ་ལྟར་ན་གཞུང་འདི་ཉིད་ཀྱི་
ཕྱིར། འཕགས་པས་རྟེན་འབྲེལ་གཟིགས་སོ་ཞེས་བྱ་བ་ཐམས་ཅད་ནི་འཕགས་པ་རྗེས་ཐོབ་
པའི་དབང་དུ་བྱས་པའམ། ཡང་ན་དེའི་རང་བཞིན་གཟིགས་པ་ལ་དེ་གཟིགས་པ་ཞེས་བྱ་
བ་ལེགས་པར་གྲུབ་པ་ཡིན་ནོ། །གལ་ཏེ་འཕགས་པ་སྣང་བ་དང་བཅས་པ་དང་། སྣང་བ་མེད་
པའི་དོན་ནི། འཁྲུལ་སྣང་ཡོད་མེད་ཀྱི་དོན་ཡིན་ལ། དེ་ལ་རྗེས་ཐོབ་ནི་འཁྲུལ་སྣང་ཡོད་མེད་
ཅི་རིགས་པ་ཡིན་ཞིང་། འཕགས་པའི་མཉམ་གཞག་ཟག་མེད་རྣམས་འཁྲུལ་སྣང་མེད་པ་ཁོ་ན་
ཡིན་ནོ། །དེ་ལྟར་ན། ས་བརྒྱད་པ་ཡན་ཆད་ནི། རྟོག་པ་མེད་པས་སྣང་བ་མེད་པའི་སྤྱོད་ཡུལ་
ཤེས་དགོས། དེ་ལྟ་ན་ཡང་། རྗེས་ཐོབ་མེད་པ་ཡིན་ཏེ། ལྡང་བར་བཞེད་པ་ཙམ་གྱིས་མཉམ་
གཞག་དང༌། རྗེས་ཐོབ་ཀྱི་ཁྱད་པར་འབྱེད་པའི་ཕྱིར་ཞེས་ཟེར་རོ། །དེ་ཡང་བབ་བཅོལ་ཙམ་
སྟེ༑ འཁྲུལ་སྣང་ཅུང་ཟད་ཀྱང་ཡོད་པའི་བློ་ཡིན་ན་ཡང་དག་པ་མཐོང་བ་ཡུལ་ཅན་ཁོ་ནའི་
བློར་མཚུངས་པས་རྗེས་ཐོབ་འགའ་ཞིག་ནི་མཉམ་གཞག་ཏུ་ཐལ་བར་འགྱུར་བའི་ཕྱིར་དང་།
གཞན་དུ་ན་ཡུལ་ཀུན་རྫོབ་དང༌། དོན་དམ་གཉིས་ སུ་མ་ངེས་པར་འགྱུར་བ་དང༌། ས་
བརྒྱད་པ་ལ་སོགས་པར་ཕྱིར་མི་ལྡོག་པའི་རྗེས་ཐོབ་དང༌། གཞུང་གཞན་ནས་བཤད་པའི་
ཟག་བཅས་སྒོམ་ལམ་ལ་སོགས་པ་མེད་པར་འགྱུར་བ་དང་། འཁྲུང་སྣང་མེད་ན་ལྡང་འདོད་ཀྱི་
4 6 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོག་པ་ཡང་མེད་པར་འགྱུར་བས་དེ་ཡན་ཆད་ན་རྗེས་ཐོབ་མེད་པར་འགྱུར་བའི་ཕྱིར་རོ། །སྟོང་
པ་ཉིད་ཀྱི་ལྟ་བ་ལས་ལྷག་པའི་ལམ་མེད་པའང་མ་སྒྲུབ་སྟེ། རྩ་ཤེར་ལས། རྒྱལ་བ་རྣམས་ཀྱི་
སྟོང་པ་ཉིད། །ལྟ་ཀུན་ངེས་པར་འབྱིན་པར་གསུངས། །གང་དག་སྟོང་པ་ཉིད་ལྟ་བ། །དེ་ཡང་
སྒྲུབ་ཏུ་མེད་པར་བཤད། །ཞེས་པ་དང་། འདི་ཉིད་ལས་ཀྱང་། སྟོང་ཉིད་བག་ཆགས་གོམས་
པས་ནི། །དངོས་པོའི་བག་ཆགས་སྤོང་འགྱུར་ཞིང་། །ཅི་ཡང་མེད་ཅེས་གོམས་པས་ནི། །ཕྱིས་
ནི་དེ་ཡང་སྤོང་བར་འགྱུར། །ཞེས་བཞེད་པའི་ཕྱིར་རོ། །དེ་དག་གི་དོན་ནི་སྟོང་ཉིད་བདེན་གྲུབ་
ཏུ་མེད་པའི་དོན་ཡིན་ནོ་ཞེ་ན། དེ་ཡང་མ་ཡིན་ཏེ། སྟོང་པ་བདེན་འཛིན་གྱིས་ལྟ་ཀུན་ངེས་པར་
འབྱུང་བའི་སྒྲུབ་བྱེད་མེད་པའི་ཕྱིར་དང་། ལྟ་ཀུན་ངེས་པར་འབྱིན་པའི་སྟོང་ཉིད་ཀྱི་ལྟ་བ་དེ་
ཡང་མཐར་སྒྲུབ་ཏུ་མེད་ཞེས་པ་ཡི་གེའི་དོན་ཡིན་པར་རིགས་པ་དང་། དཔྱད་ན་སྟོང་ཉིད་སྤོང་
བར་འཛིན་པ་འཐད་ན། སྟོང་པ་བདེན་འཛིན་ཀྱང་སྤང་མི་དགོས་པར་འགྱུར་བའི་ཕྱིར་རོ། །
རིགས་པ་དང་ཡང་འགལ་ཏེ། སྣང་བ་རྟེན་འབྲེལ་ནི་དོན་དམ་དུ་འགྱུར་ཏེ། ཡང་དག་པའི་
དངོས་ཀྱི་མཐོང་ཡུལ་ཡིན་པའི་ཕྱིར་རོ། །དེ་ལྟར་ཡང་འཇུག་པ་ལས། ཡང་དག་མཐོང་ཡུལ་
གང་ཡིན་དོན་དམ་སྟེ། །མཐོང་བ་འཁྲུལ་པ་ཀུན་རྫོབ་བདེན་ཞེས་གསུངས་པ་ཡིན་ནོ། །དེ་
བས་ན་རྟེན་འབྲེལ་ནི། བདེན་པའི་དངོས་པོར་ཐལ་བར་འགྱུར་ཏེ། ཡང་དག་པའི་མཐོང་ཡུལ་
ཞེས་པ་འཕགས་བློ་མ་འཁྲུལ་པའི་ཡུལ་དུ་མངོན་སུམ་དུ་གྲུབ་པའི་དངོས་པོ་ཡིན་པའི་ཕྱིར་ཏེ།
བློ་མ་འཁྲུལ་བའི་དངོས་ཡུལ་དུ་གྲུབ་པའི་དངོས་པོ་ལས་ལྷག་པའི་བདེན་པའི་དངོས་པོ་ནི་བྱེ་
བྲག་སྨྲ་བ་ཡན་ཆད་ཀྱི་དངོས་པོ་སྨྲ་བ་སུས་ཀྱང་མ་སྨྲས་པའི་ཕྱིར་ཏེ། བདེན་དངོས་ཀྱི་དོན་
རྟག་དངོས་ལ་བྱེད་པ་ནི། གྲངས་ཅན་པ་ལ་སོགས་པ་ཕྱི་རོལ་པ་འགའ་ཞིག་ཁོ་ནའི་ལུགས་
ཡིན་པའི་ཕྱིར་རོ། །དེས་ན་བླུན་པོ་དག་བདེན་པའི་དོན་རྟག་རྟག་པོ་ཞེས་སྨྲ་བའི་དེ་དག་ནི་གྱི་
ན་ཙམ་དུ་ཟད་དེ། སངས་རྒྱས་པའི་གྲུབ་མཐའ་སྨྲ་བ་ཕལ་མོ་ཆེ་བདེན་མེད་རྟོགས་པར་འགྱུར་
4 6 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། དོལ་
བའི་ཕྱིར་རོ། ཁས་བླངས་པ་དང་འགལ་བ་ཡིན་ཏེ། མཐར་ཐུག་གི་རིགས་ངོ་ན་སྒྱུ་མ་ཙམ་
ཡང་སྒྱུ་མ་ཙམ་གྲུབ་པར་ཁས་བླངས་པ་དང༌། དེ་གཉིས་ནི་འཛིན་སྟངས་ཀྱི་རྣམ་པ་མཚུངས་
པར་ ཡང་ ཁས་ བླངས་ པའི་ ཕྱིར་ རོ། །དེའི་ ཕྱིར་དོན་དམ་པའམ། རང་བཞིན་སེམས་ པའི་
སྐབས་སུ། རང་ལུགས་ཀྱི་སྦྱོར་བ་འདོད་ཅིང་། འཕགས་པའི་མཉམ་གཞག་མ་འཁྲུལ་པའི་
ཡུལ་དུ་དངོས་པོ་དང་རྫས་གྲུབ་པར་འདོད་པ་ཁྱེད་ནི་དབུ་མའི་དྲི་བྲོ་བ་ཙམ་ཡང་མེད་དེ།
དངོས་འཛིན་གྱི་རིམས་ནད་ཀྱིས་ལེགས་པར་ཟིན་པའི་ཕྱིར་དང་། དམ་ཆོས་ཟབ་མོའི་བདུད་
རྩི་ཐམས་ཅད་དུག་ཏུ་བསྒྱུར་བར་བྱེད་པའི་ཕྱིར་དང༌། ཆོས་ཀྱི་བདག་ཏུ་འཛིན་པའི་དོན་ཆེན་
ལས་མ་གྲོལ་བ་ཉིད་ཀྱི་ཕྱིར་དང་། རྫུན་པ་དང༌། སྟོང་པ་ལ་སོགས་པ་ལོགས་པའི་དོན་གཞན་
དུ་བཏགས་ནས་སྒྲ་ཙམ་གྱིས་ཡིད་མགུ་བར་ཟད་པའི་ཕྱིར་རོ། ། །
འདི་ལྟར་རྫུན་པ་དང༌། སྟོང་པ་དང༌། མཐའ་བྲལ་ལ་སོགས་པའི་ཆོས་ནི་མུ་
སྟེགས་པ་རྣམས་ཀྱིས་སྨྲ་ཞིང་། དེ་དག་གི་དོན་རྟོགས་པར་འདོད་དེ། ཇི་སྐད་དུ། གྲངས་ཅན་
པའི་སྟོན་པ་དྲང་སྲོང་ཆེན་པོ་སེར་སྐྱས་སྨྲས་པ། ཡོན་ཏན་རྣམས་ ཀྱི་རང་བཞིན་མཆོག །
མཐོང་བའི་ལམ་དུ་འགྲོ་མ་ཡིན། །མཐོང་བའི་ལམ་དུ་གང་གྱུར་པ། །འདི་ཀུན་སྒྱུ་མ་བཞིན་དུ་
བསོག །ཅེས་སྣང་བ་རྣམས་སྒྱུ་མ་ལྟ་བུར་བཤད་དོ། །བྱེ་བྲག་པ་རྣམས་ཀྱིས་གཞུང་དབང་
ཕྱུག་གི་རྒྱུད་ལས། ལྷ་མོ་རིན་ཆེན་གནས་འདི་ནི། །མཚོན་བྱ་མཚོན་བྱེད་ལས་ངེས་གྲོལ། །
ཚིག་ཏུ་བརྗོད་པ་སྤངས་པ་སྟེ། །ཡང་དག་ཏུ་ན་དངོས་པོ་མེད། །ནུས་ཅན་ཡང་ནི་སྟོང་ཉིད་ལྟ། །
སྒྲོ་འདོགས་ཐམས་ཅད་འཇོམས་པའོ། །མཆོག་ཏུ་བདེ་བ་གཉིས་མེད་ཆོས། །རིན་ཆེན་ནང་དུ་
གནས་པ་ལ། །དབང་ཕྱུག་མེད་ཅིང་ནུས་ཅན་མེད། །ཅེས་བདེ་བ་སྤྲོས་བྲལ་དང་སྟོང་པ་ཉིད་
ལ་སོགས་པ་བསྟན་ནོ། །རིག་བྱེད་པའི་གཞུང་ལས། མིང་ཙམ་ལས་ནི་རབ་འདས་ཤིང་། །
དངོས་དང་དངོས་མེད་རྣམ་པར་སྤངས། །འབྱུང་དང་བསྡུ་ལས་ངེས་གྲོལ་བ། །དེ་ནི་ནོར་ལྷའི་
4_6 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུ་ ཞེས་བྱ། །དངོས་ལ་དངོས་ མེད་ཡོད་མ་ཡིན། །དངོས་མེད་ལ་ཡང་དངོས་ཉིད་མེད། །
དངོས་དང་དངོས་མེད་ལས་གྲོལ་བ། །གང་གིས་ཤེས་ཏེ་རིག་བྱེད་རིག །ཅེས་མཐའ་ཐམས་
ཅད་དང་བྲལ་བར་བསྟན་ནོ། །ཚངས་པའི་གཞུང་ལས། རྣམ་རིག་ཙམ་ནི་རྟག་ཏུ་རྣམ་པར་
དག །འདི་ལྟར་རྟག་ཏུ་སངས་རྒྱས་གྲོལ་བ་ཡིན། །བླང་དང་དོར་བ་མེད་ཅེས་རབ་བརྟགས་
ལ༑ ༑ཚངས་པས་མྱ་ངན་མེད་པར་རྟག་ནས་བྱོས། །ཞེས་རང་བཞིན་གྱིས་རྣམ་པར་དག་པ་
དང༌། བླང་དོར་དང་བྲལ་བའི་ཚུལ་བསྟན་ནོ། །དེ་བཞིན་དུ་འདི་ན་སྒོམ་པ་བླུན་པོ་རྣམས་ཀྱང་།
རྫུན་པ་དང༌ ། སྐྱེ་མེད་དང༌། སྟོང་པ་ཉིད་དང༌། སྤྲོས་བྲལ་ ལ་སོགས་པའི་ཚིག་སྨྲ་བར་
མཐོང་མོད། དེ་དག་ཀྱང་མིང་ཙམ་གྱིས་མགུ་བར་གྱུར་པ་ཡིན་ཏེ། སོ་སོར་རྟོག་པའི་ཤེས་རབ་
ཀྱིས་བདེན་འཛིན་གྱི་མཚང་འཁྲུལ་ཅུང་ཟད་ཀྱང་མི་ཐོབ་པར་མཐོང་བའི་ཕྱིར་རོ། །ཡང་རབ་
ཏུ་རྨོངས་པ་ཁ་ཅིག་ན་རེ། སྟོང་ཉིད་དང་དེ་བཞིན་ཉིད་ལ་སོགས་པ་ནི། འཕགས་པའི་མཉམ་
གཞག་གིས་མངོན་སུམ་དུ་གཟིགས་ཏེ། སྔར་བཤད་པའི་ལུང་དེ་རྣམས་ཀྱི་ཕྱིར་དང་། ཆོས་ཀྱི་
སྤྲིན་གྱི་ཡེ་ཤེས་ཀྱིས། །ཆོས་ཉིད་སྟོང་པ་མཐོང་གྱུར་ནས། །གང་ཚེ་སེམས་ནི་རབ་བཀྲུས་ལ།།
ཞེས་པ་དང༌། རྐྱེན་ཉིད་འདི་པའི་དེ་ཉིད་མཐོང་བ་དང༌། །ཞེས་བྱ་བ་ལ་སོགས་པ་རྒྱ་ཆེར་
གསུངས་པའི་ཕྱིར་དང༌། གཞན་དུ་ན་མཉམ་གཞག་དེ་ལ་ཡུལ་མེད་པར་འགྱུར་བས་བློ་མ་
ཡིན་པར་ཐལ་བའི་ ཕྱིར་རོ། །ཞེས་ཟེར་རོ། །དེ་ནི་སྙིང་པོ་མེད་དེ། སྒྲུབ་བྱེད་མེད་པ་དང་
གནོད་བྱེད་ཡོད་པའི་ཕྱིར་རོ། །སྒྲུབ་བྱེད་མེད་དེ། སྐྱེ་མེད་དང༌། སྟོང་ཉིད་སོགས་མཐོང་བར་
གསུངས་པ་ནི། ཡང་དག་པའི་མཐོང་ཡུལ་དུ་སྐྱེ་བ་གྲུབ་པར་སྒྲོ་འདོགས་པ་ཟློག་པའི་ཕྱིར་དང་།
སྐྱེ་བ་བདེན་འཛིན་གྱི་ས་བོན་ལོག་པ་ཙམ་ལ་སྐྱེ་མེད་མཐོང་བར་ཐ་སྙད་བྱས་པའི་ཕྱིར་དང་།
སྟོང་ཉིད་དང་སྐྱེ་མེད་ལ་སོགས་པ་ལ་བདེན་པའི་སྒྲོ་བཏགས་ནས་བྱིས་པ་སྐྲག་པ་སྤང་པའི་
ཕྱིར་དུ་རེ་ཞིག་དེ་དག་མཐོང་བར་བརྗོད་པ་ཙམ་དུ་ཟད་པའི་ཕྱིར་རོ། །དེ་ལྟར་ཡང་མདོ་ལས།
4 6
1



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ནམ་མཁའ་མཐོང་ཞེས་སེམས་ཅན་ཚིག་ཏུ་རབ་བརྗོད་དེ། །ནམ་མཁའ་ཇི་ལྟར་མཐོང་ཞེས་
དོན་འདི་བརྟག་པར་གྱིས། །དེ་ལྟར་ཆོས་མཐོང་བ་ཡང་དེ་བཞིན་ གཤེགས་པས་བསྟན། །
ཞེས་གསུངས་པའི་ཕྱིར་དང༌། དེ་ལྟར་སྙད་པའི་དོན་ཡང་། སྟོང་ཉིད་མཐོང་ཞེས་སེམས་ཅན་
ཚིག་ཏུ་རབ་བརྗོད་དེ། །སྟོང་ཉིད་ཇི་ལྟར་མཐོང་ཞེས་དོན་འདི་བརྟག་པར་གྱིས། །ཞེས་པ་
ལྟར། ཆོས་ཅི་ཡང་མཐོང་བ་མ་ཡིན་པ་དེ་ནི་དེ་ཁོ་ན་ཉིད་མཐོང་བའོ། །ཞེས་དང་། བསྟན་
བཅོས་ལས་ཀྱང་། བདེན་པར་འཛིན་པ་ལོག་པ་ནི། །དངོས་པོ་མ་སྐྱེས་སྟོན་པ་ཡིན། །ཞེས་པ་
ལྟར། རྟོག་གེ་ཐོ་བ་ལས། ལོག་རྟོག་ལོག་པ་ཙམ་ཉིད་ལ། །དེ་ཉིད་ངེས་ཞེས་ཐ་སྙད་བྱས། །
ཞེས་བཤད་པ་ཡང་ལེགས་པར་བཤད་པ་ཡིན་པའི་ཕྱིར་དང་། སྔར་རང་བཞིན་ནམ་དོན་དམ་
འདི་ཡིན་ཞེས་བརྗོད་མི་ཤེས་པ་ལྟར་མཉམ་གཞག་གི་ཡུལ་གང་ཡིན་ཡང་བརྗོད་མི་ཤེས་པའི་
ཕྱིར་དང་། རང་བཞིན་གང་ཡིན་བརྗོད་ཤེས་པ་ནི་སྔར་རྒྱ་ཆེར་བཀག་པའི་ཕྱིར་དང༌། མཉམ་
གཞག་གི་ཡུལ་ལམ་རང་བཞིན་ཞེས་བགྱིས་པ་བཀག་པ་སྤངས་པའི་ཕྱིར་ཐ་སྙད་བྱས་པར་
སྒྲུབ་ཟིན་པའི་ཕྱིར་དང༌། མཉམ་བཞག་གང་ཞིག་སྐྱེས་པའི་སྟོབས་ཀྱིས་སྤྲོས་པ་ཐམས་ཅད་
བཅད་པའམ། གཅོད་པའི་བློ་ཡིན་པའི་ཕྱིར་རོ། །དེ་ལྟ་བུའི་མཉམ་གཞག་དེ་བློ་མ་ཡིན་པར་
ཡང་མི་འགྱུར་ཏེ། སྒྲོ་འདོགས་ཐམས་ཅད་གཅོད་པར་བྱེད་པའི་སོ་སོར་རྟོག་པའི་ཤེས་རབ་ཀྱི་
སྟོབས་ལས་སྐྱེས་པའི་རྣམ་པར་མི་རྟོག་པའི་བློ་ཡིན་པའི་ཕྱིར་དང་། སློབ་པའི་སྐབས་ཕལ་མོ་
ཆེར་དེའི་སྟོབས་ཀྱིས་སླར་ཡང་སོ་སོར་རྟོག་པའི་ཤེས་རབ་སྐྱེས་ནས་སྒྲོ་འདོགས་དང་འཛིན་
སྟངས་མི་འགལ་བའི་བློ་སྒྲུབ་པར་བྱེད་པའི་ཕྱིར་རོ། །གནོད་བྱེད་ཡོད་དེ། སྟོང་ཉིད་ཡང་དག་
པའི་མཐོང་ཡུལ་དུ་གྲུབ་ན། སྟོང་ཉིད་ཡང་དག་པའི་གྲུབ་པར་འགྱུར་ལ། དེ་ལྟར་འདོད་པ་
ཡང་བཀག་ཟིན་པའི་ཕྱིར་རོ། །དེས་ན་དེའི་ཡུལ་ཡོད་པར་འདོད་པ་ལ་སོགས་པ་ཡང་མི་
འཐད་དེ། མཐར་ཐུག་དཔྱོད་པ་དང་མཉམ་གཞག་གི་ངོར་ཡོད་པར་ལྟ་ན་རྟག་ལ་སོགས་པ་
4 6 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཡིན་ པར་ སྔར་དུ་ བསྒྲུབས་ཟིན་པའི་ ཕྱིར་རོ། །དེ་ ཉིད་ཀྱི་ཕྱིར། འོད་སྲུང་བདག་ཏུ་ལྟ་བ་
རི་རབ་ཙམ་ནི་སླའི། མངོན་པའི་ང་རྒྱལ་ཅན་སྟོང་པ་ཉིད་དུ་ལྟ་བ་ནི་དེ་ལྟ་མ་ཡིན་ནོ། །ཞེས་བྱ་
བ་ལ་སོགས་པ་རྒྱ་ཆེར་གསུངས་པ་ཡིན་ནོ། །
ད་ནི་འཐད་པའི་ལམ་བཞག་པར་བྱ་སྟེ། དེ་ལ་སྦྱོར་བ་དང༌། དངོས་གཞི་དང༌།
མཐར་ཕྱིན་ནོ། །སྦྱོར་བ་ལ་གསུམ་སྟེ། གནས་པ་དང་། སྤྱོད་ལམ་དང་། སེམས་ཀྱི་སྦྱོར་བའོ།།
གནས་ནི་རེ་ཞིག་གནས་ཁང་ཡིད་དུ་འོང་ཞིང་དབེན་པར་འཚོ་བ་ལ་སོགས་པའི་མཐུན་རྐྱེན་
ཐམས་ཅད་ལེགས་པར་བསགས་ཏེ། ཐོས་པ་ཆུང་ན་དགེ་བའི་བཤེས་གཉེན་དང་བཅས་
པའམ། ཆེ་ན་མེད་ཀྱང་རུང་སྟེ། མཚམས་དམ་པར་བཅད་པར་བྱའོ། །སྤྱོད་ལམ་གྱི་སྦྱོར་བ་ནི།
དེ་ནས་ཞག་མང་པོ་གཅིག་གི་བར་དུ། ལུས་ཟས་བཟང་པོ་ཁམས་ལ་ལེགས་པར་འཕྲོད་པས་
བསྐྱང་ཞིང་། དལ་བར་སྡོད་པ་དང༌། ངག་སྨྲ་བརྗོད་དུ་མ་སྤངས་ཏེ། རླུང་རང་གི་ངང་གིས་
གནས་པར་བྱེད་པ་དང་། སེམས་སྡུག་བསྔལ་དང་རྣམ་རྟོག་མང་པོ་སྤངས་ཏེ། ཅི་བདེ་བར་
གློད་ནས་ལུས་སེམས་ལ་ལས་ཅི་ཡང་མི་འཆོལ་བར། སྐབས་སུ་སྐུ་མཉེ་དང་། ཡིད་བདེ་བའི་
ཐབས་ལ་སོགས་པ་སྟོན་ཅིང་ཁོང་དལ་ཏེ་འདུག་པར་བྱའོ། །སེམས་ཀྱི་སྦྱོར་བ་ནི། དེ་ནས་
སྔོན་དུ་ལོའི་བར་དུ་བསྒོམས་པའི་དལ་འབྱོར་རྙེད་དཀའ་ནས། སེམས་བསྐྱེད་ཀྱི་བར་བསྒོམ་
པར་བྱའོ། །དངོས་གཞི་ལ་གཉིས་ཏེ། ཞི་གནས་སྐྱེད་པའི་ཐབས་དང༌། ལྷག་མཐོང་སྐྱེད་པའི་
ཐབས་སོ། །དང་པོ་ནི། ལས་དང་པོ་པ་ལ་ལུས་གནས་བཅའ་བ་ཤིན་ཏུ་གལ་ཆེ་སྟེ། འདི་ལྟར་
ཏིང་ངེ་འཛིན་སེམས་ཀྱིས་བསྒོམ་ཞིང༌། སེམས་རླུང་ལ་བརྟེན་ལ། རླུང་ལུས་ལ་བརྟེན་པས་
ལུས་མི་གནས་ན་སེམས་མི་གནས་པར་འགྱུར་བའི་ཕྱིར་རོ། །དེས་ན་རྐང་པ་དཀྱིལ་དཀྲུངས་
བཅའ། ལག་པ་མཉམ་གཞག་ཏུ་བྱ། སྒལ་ཚིགས་དྲང་པོར་བསྲང་། མགྲིན་པ་ཨོལ་འདུད་
ནོན་ཙམ་དུ་ཅུང་ཟད་གུག །ལྕེ་ཐ་མལ་པར་བཞག །མིག་སྣ་རྩེར་བཏད་པར་བྱ་སྟེ། སངས་
4 6 6.



ད
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། །
རྒྱས་དང་བྱང་སེས་ཀྱི་བཞུགས་སྟངས་ཡིན་པས་བྱིན་རླབས་འཇུག་པ་དང་། གཞན་དང་མ་
འདྲེས་པ་དང༌། རླུང་སེམས་ལས་སུ་རུང་བས་ཏིང་ངེ་འཛིན་ངང་གིས་སྐྱེ་ཞིང་བགེགས་ཆུང་
བའི་ཕྱིར་རོ། །དེནས་གདམས་ངག་གནས་བཅའ་སྟེ། རླུང་མི་བདེ་བ་དང་རྒོད་བག་ཅན་
སྤངས་ནས། དངཔོར་ལྷུན་གྲུབ་ཏུ་འཇུག་པ་ལ་རེ་ཤིག་གཡོ་བ་མེད་པར་བཞག་པར་བྱ་སྟེ།
རླུང་གནས་པ་ནི་ལུས་སེམས་ལས་སུ་རུང་བའི་རྩ་བ་ཡིན་པའི་ཕྱིར་རོ། །དེ་ནས་སེམས་གནས་
བཅའ་བ་ལ། སྒོས་པའི་རིམ་པ་གསུམ་སྟེ། སེམས་མཉམ་པ་ཉིད་དང་། རྣལ་དུ་འདུག་པ་ཉིད་
དང༌། ལྷུན་གྱིས་གྲུབ་པར་འཇུག་པའོ། །སེམས་མཉམ་པ་ཉིད་ནི། དང་པོར་ཉིན་པར་ད་ལྟར་
གྱི་སྣང་བ་འདི་ཉིད་ཀྱི་སྟེང་དུ། སེམས་མཉམ་པར་བྱ་སྟེ། གཞན་དུ་མི་ཡེངས་པར་བྱའོ། །དེ་
ནི་དང་པོར་སེམས་མཉམ་པར་བཞག་ཙམ་གྱི་དུས་ཡིན་ནོ། །མཚན་མོ་རང་གི་སེམས་ཀྱི་སྟེང་
དུ་སེམས་མཉམ་པར་བྱ་ཞིང་། ཅུང་ཟད་གོམས་ནས་གཙོ་བོར་སེམས་ཉིད་ཀྱི་སྟེང་དུ་མཉམ་
པར་བཞག་པར་བྱ་སྟེ། མདོ་སྡེ་རྒྱན་ལས། སེམས་ལ་སེམས་ནི་འཇོག་ཕྱིར་དང་། །ཞེས་པ་
དང༌། འདི་ ཉིད་ལས། བདག་ལ་ མཉམ་པར་བཞག་ཕྱིར་དང༌། །ཞེས་ པ་ ལ་སོགས་ པ་
གསུངས་པ་ཡིན་ནོ། །སེམས་རྣལ་དུ་འདུག་པ་ནི། དེ་ནས་བྱིང་རྒོད་མི་འབྱུང་བར་བྱ་བའི་
ཕྱིར། དྲན་པ་དང་ཤེས་བཞིན་གྱི་བྱ་ར་བ་ལྟ་བུ་བཞག་པར་བྱ་སྟེ། དེའི་ཚེ་བྱིང་རྒོད་བྱུང་
བར་དོགས་པའི་ཕྱིར་རོ། །འདི་ལ་བཞི་སྟེ། བྱིང་བ་དང༌། བྱིང་བ་སེལ་ཐབས་དང༌། རྒོད་པ་
དང༌། རྒོད་པ་སེལ་ཐབས་སོ། །དང་པོ་ནི། རྒྱུད་ཀྱི་བྱིང་བ་སྟེ། གནས་དང་། སྤྱོད་ལམ་དང་།
ལྟ་སྟངས་དང༌། ཟས་དང་། གོས་དང༌། ནད་དང་། གདོན་དང༌། ཤུགས་ཀྱིས་བྱིང་བ་དེ་སེལ་
བའི་ཐབས་ནི། གང་གིས་བྱིང་ཞེས་ཚུལ་བཞིན་དུ་ལྟས་པས། གལ་ཏེ་གནས་མུན་ཁུང་དང་།
ཚད་ཁུང་དང༌། དམའ་བ་ལ་སོགས་པས་བྱིང་བ་ཡིན་ན། དེའི་ཚེ། གནས་དཀར་བ་དང༌།
བསིལ་བ་དང༌། མཐོ་བ་རྣམས་སུ་སོང་སྟེ་བསྒོམ་པར་བྱའོ། །གལ་ཏེ་སྤྱོད་ལམ་བསྙེས་པ་ལ་
4 6 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པས་བྱིང་བ་ཡིན་ན། ལུས་གནད་དམ་དུ་བཅུན་ཏེ་བསྒོམ་པར་བྱའོ །དེའི་ཚེ་ལུས་ཀྱི་
སྡུག་བསྔལ་ཆུང་ངུ་ལ་སོགས་པ་བཟོད་པར་བྱ་སྟེ། དམྱལ་བ་ལ་སོགསཔའི་སྡུག་བསྔལ་
ཐམས་ཅད་ཟློག་པའི་ཆེད་དུ། སྡུག་བསྔལ་ཆུང་ངུ་འདི་ཙམ་ནི་བཟོད་དེ་སྙན་དུ་སྲན་ཚུགས་སུ་
བསྒོམ་པར་བྱའོ། །གལ་ཏེ་ལྟ་སྟངས་དམའ་བ་ལ་སོགས་པ་ཡིན་ན། ལྟ་སྟངས་ཐད་ཀ་ཙམ་དུ་
བཏོད་ཏེ་བསྒོམ་པར་བྱའོ། །གལ་ཏེ་ཁ་ཟས་དྲོད་ཆེ་བ་དང་། སྣུམ་བག་ཅན་དང་། མང་བ་ལ་
སོགས་པས་བྱིང་བ་ཡིན་ན། བསིལ་བ་དང་། ཉུང་བ་ལ་སོགས་པ་བསྟེན་ཏེ་བསྒོམ་པར་བྱའོ།།
གལ་ཏེ་གོས་དྲོ་བ་དང༌། ལྕི་བ་ལ་སོགས་པས་བྱིང་བ་ཡིན་ན། བསླབ་པདང༌། ཡང་བ་ལ་
སོགས་ པ་བསྟེན་ཏེ་བསྒོམ་ པར་ བྱའོ། །གལ་ཏེ་ནད་ གཞི་ཁྲག་མཁྲིས དང༌། བད་ཀན་
ལ་སོགས་པས་བྱིང་བ་ཡིན་ན། སྨན་བསྟེན་པ་དང་། ནད་སྟོང་པར་ལྟ་བ་སོགས་ཀྱིས་བསལ་
ཏེ་བསྒོམ་པར་བྱའོ། །གལ་ཏེ་གདོན་ལ་སོགས་པས་བྱིང་བ་ཡིན་ན། བྱམས་པ་དང༌། སྙིང་རྗེ་
བསྒོམ་པ་ལ་སོགས་པ་དང་། གདོན་སྟོང་པར་ལྟ་བ་ལ་སོགས་པས་བསལ་ཏེ་བསྒོམ་པར་བྱའོ།།
དེའི་མཚན་མ་ནི། རྨི་ལམ་འཁྲུག་པ་དང༌། རང་བཞིན་གྱིས་སྙིང་མི་དགའ་བ་ལ་སོགས་པ་
ཡིན་ནོ། །གལ་ཏེ་སྐྱོན་དེ་དག་གང་ཡང་མེད་པར་གཉེན་པོ་བསྟེན་ཀྱང་གས་ཀྱིས་བྱིང་ན།
འདི་བསལ་བ་ལ་གཉིས་ཏེ། ཐབས་ཀྱིས་བསལ་བ་དང་། ཤེས་རབ་ཀྱིས་བསལ་བའོ། །དང་
པོ་ནི། གལ་ཏེ་བདག་གིས་དལ་འབྱོར་རིན་ཆེན་བརྙེད་པའི་དུས་འདིར། བྱིང་བ་ལ་སོགས་
པའི་དགྲ་སེལ་བར་མི་ནུས་ན། ནམ་གྱི་ཚེ་སེལ་བར་འགྱུར་སྙམ་པ་དང༌། བདག་དེ་རིང་ལ་
འཆི་སྲིད་པས། ཉོན་མོངས་ཀྱི་དགྲ་དང་བཅས་བཞིན་དུ་ཤི་ན་ཇི་ལྟར་བྱ་སྙམ་པ་དང་། བདག་
ཉོན་མོངས་ཀྱི་དབང་གིས་ངན་འགྲོར་ལྟུང་ན་དེ་ནས་ལམ་སྒྲུབ་པའི་སྐལ་བ་མེད་སྙམ་པ་དང་།
བྱིང་བ་སེལ་བའི་དཀའ་སྤྱད་འདི་ཙམ་མི་བཟོད་ན་ངན་འགྲོའི་སྡུག་བསྔལ་ཇི་ལྟར་བཟོད་སྙམ་
པ་དང༌། སེམས་ཅན་ཐམས་ཅད་ཀྱི་བྱིང་བ་ཇི་སྙེད་པ་བདག་ལ་སྨིན་པར་གྱུར་ཅིག་སྙམ་པའི་
4 6 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བྱམས་པ་དང་སྙིང་རྗེ་བསྒོམ་པ་དང༌། དུས་གསུམ་གྱི་དཀོན་མཆོག་རིན་པོ་ཆེ་ཐམས་ཅད་
ཀྱིས་བདག་གི་ང་བ་སེལ་བར་མཛད་དུ་གསོལ། ཞེས་བྱ་བ་དཀོན་མཆོག་ལ་དད་པ་ལ་
སོགས་པས་ཀྱང་བྱིང་བ་བསལ་བར་བྱའོ། །དེས་ཀྱང་སེལ་བར་མ་ནུས་ན། ཞག་དུ་མའི་བར་
དུ་སྟོབས་བཞིའི་སྒོ་ནས་སྡིག་པ་བཤགས་པ་དང་། དགེ་བ་མཐའ་དག་ལ་རྗེས་སུ་ཡི་རང་བའི་
ཚུལ་གྱིས་སྤྱི་དངབྱེ་བྲག་དུ་མའི་སྒོ་ནས་གཙོ་བོར་བྱེད་པའི་མཚན་ཉིད་ཅན་གྱི་ཡན་ལག་
བདུན་པ་ཡང་ཉིཊ་མཚན་ཁྱད་པར་སྒྲུབ་པར་བྱའོ། །ཤེས་རབ་ཀྱིས་བསལ་བ་ནི། ཐབས་དེ་
དག་གིས་སེལ་བར་མ་ནུས་ན། འདི་ལྟར་དཔྱད་པར་བྱ་སྟེ། ནམ་ཡང་བདག་བྱིང་བ་ནི་ཡོད་པ་
མ་ཡིན་ཏེ། སྔར་བཤད་པའི་རིགས་པས་བདག་ཅེས་བྱ་བ་ཡོངས་སུ་མ་གྲུབ་པའི་ཕྱིར་ཏེ།
བྱིང་བར་བྱ་བའི་ཡུལ་ཡང་ཡོད་པ་མ་ཡིན་ཏེ། སྔར་བཤད་པའི་རིགས་པས། ཡུལ་ཡང་དག་
པར་མ་གྲུབ་པའི་ཕྱིར་རོ། །བྱིང་བར་བྱེད་པའི་སེམས་ཀྱང་ཡོད་པ་མ་ཡིན་ཏེ། སྔར་བཤད་
པའི་རིགས་པས་སེམས་ཡང་དག་པར་མ་གྲུབ་པའི་ཕྱིར་རོ། །དེས་ན་བྱིང་བའི་སྐྱོན་ཡང་ཡོད་
པ་མ་ཡིན་ཏེ། བྱིང་བ་ཞེས་བྱ་བའི་ཆོས་གང་ཡང་དཔྱད་ན་མ་གྲུབ་པའི་ཕྱིར་རོ། །དེ་ལྟར་ན།
བྱིང་བ་ལ་བསལ་བཞག་དང་བྲལ་བའི་ཚུལ་དུ་ལྟ་བར་བྱ་སྟེ། བྱིང་བ་ལ་སྐྱོན་དུ་མི་ལྟ། མ་བྱིང་
བ་ལ་ཡོན་ཏན་དུ་མི་ལྟ་བར། བྱིང་བ་བརྗོད་མེད་དུ་ཉམས་སུ་བླང་བར་བྱའོ། །རྒོད་པ་དང་།
རྒོད་པ་སེལ་ཐབས་ཀྱང༌། ཚུལ་དེ་བཞིན་དུ་ཤེས་པར་བྱའོ། །དེ་ལྟར་བྱས་ཀྱང་བྱིང་རྒོད་ལ་
སོགས་པའི་སྐྱོན་མི་སེལ་ན། བརྩོན་འགྲུས་ཧ་ཅང་མྱུར་བར་ཁམས་ཀྱི་ནུས་པ་ཟད་པ་ཉིད་
ཡིན་པས། སྒོ་གསུམ་ཅི་བདེ་བའི་ཐབས་ལ་འབད་པར་བྱ་ཞིང་། ཇི་སྲིད་ཁམས་སྙོམ་པར་མ་
གྱུར་པ་དེ་སྲིད་ཀྱི་བར་དུ་རྩོལ་བ་བོར་ཏེ་བསྡད་པར་བྱའོ། །དེ་ནས་ཡང་སྔར་བཞིན་དུ་བསྒོམ་
པས་སེམས་བྱིང་རྒོད་མེད་པར་གྱུར་པ་ན་ཤེས་བཞིན་གྱིས་རྟོག་པ་མེད་པར་ཆུ་མ་སྒུལ་ན་
དྭངས་པའི་ཚུལ་གྱིས་མ་བཅོས་པར་བཞག་པར་བྱའོ། །སེམས་ལྷུན་གྱིས་གྲུབ་པར་འཇུག་པ་
4 69



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི༑ དེ་ལྟར་གུས་པ་དང་། རྒྱུན་གྱི་རྣལ་འབྱོར་གྱིས་བསྐྱངས་པས་ཇི་ཞིག་འར་ལ་དྲན་པ་དང་
ཤེས་བཞིན་ལ་ལྟོས་པ་མེད་པར་སེམས་ཀྱི་རྒྱུན་གཡེང་བ་མེད་པར་གནས་པ་ལྷུན་གྲུབ་ཏུ་
འབྱུང་བ་གང་ཡིན་པའོ། །དེ་ལྟར་ན་ཞི་གནས་ཡོངས་སུ་རྫོགས་པ་ཡིནཔས། ཇི་སྲིད་ཞི་
གནས་ཀྱི་ཚད་དང་རྟགས་མ་བྱུང་པ་དེ་སྲིད་ཀྱི་བར་བསྒོམ་པར་བྱའོ། །དེ་འ་ཚད་ནི། གང་ལ་
བཏད་པའི་དམིགས་པ་དེ་ཡིད་ཡུལ་དུ་འབྱུང་གི །གཞན་མི་འབྱུང་བ་དང་། སྐབས་ནམ་འདོད་
པའི་ཚེ་འབྱུང་བ་དང་། དུས་ཇི་སྲིད་འདོད་པའི་བར་འབྱུང་བ་སྟེ། ཚེའི་དུ་བྱེད་མ་ཞིག་གི་
བར་བྱས་པའོ། །རྟགས་ལ་གཉིས་ལས། ནང་རྟགས་ངེས་པ་ནི། སེམས་ལྷུན་གྲུབ་ཏུ་འབྱུང་བ་
དེ་ཉིད་ཡིན་ལ། ཕྱི་རྟགས་ནི་ལུས་གཡོ་མགུལ་མེད་པ་དང༌། ཤིན་ཏུ་ཡང་བ་དང་། བདེ་བ་ལ་
སོགས་པ་དུ་མ་འབྱུང་ངོ༌། །དེ་ནས་བརྗོད་བྱ་དང་། རྗོད་བྱེད་ལ་སོགས་པའི་ཆོས་ཐམས་ཅད་
ལ་དམིགས་ཏེ་ཞི་གནས་བསྒོམ་པར་བྱའོ། ། །
ལྷག་མཐོང་བསྐྱེད་པའི་ཐབས་ལ་གཉིས་ཏེ། སོ་སོར་རྟོག་པའི་རྣལ་འབྱོར་དང་།
རྣམ་པར་མི་རྟོག་པའི་རྣལ་འབྱོར་རོ། །སོ་སོར་རྟོག་པའི་རྣལ་འབྱོར་ནི། མཚོན་པ་སྟེ། སོ་སོར་
དཔྱོད་པའི་རྣལ་འབྱོར་ཞེས་ཀྱང་བྱའོ། །དེ་ལ་གསུམ་སྟེ། སྣང་བ་དཔྱོད་པའི་རྣལ་འབྱོར་དང༌།
སྟོང་པ་དཔྱོད་པའི་རྣལ་འབྱོར་དང་། སྣང་སྟོང་གཉིས་སུ་མེད་པའི་རྣལ་འབྱོར་རོ། །དེ་ལ་སྣང་
བ་དཔྱོད་པའི་རྣལ་འབྱོར་ནི། སྣང་བ་ལ་ཤེས་རབ་ཀྱིས་བརྟག་དཔྱད་བྱས་ནས་སྟོང་པར་
བསྒོམ་པ་སྟེ། སྡུད་པར། ཤེས་རབ་རྣམ་པར་དཔྱད་ན་རྡུལ་ཙམ་མི་དམིགས་ཚེ། །འཇིག་རྟེན་
དག་ན་ཤེས་རབ་ཕ་རོལ་ཕྱིན་གྲངས་འགྲོ། །ཞེས་པ་ལྟར་རོ། །དེ་ཡང་མཉམ་གཞག་ནི་སྔར་
བཤད་པ་ལྟར་སྣང་བའི་དངོས་པོ་ཐམས་ཅད་རྒྱུ་ཞིག་པ་ལས་ཀྱང་མ་སྐྱེས། མ་ཞིག་པ་ལས་
ཀྱང་མ་སྐྱེས་པས་ན། མ་སྐྱེས་པའི་སྟོང་ཉིད་ཡིན་སྙམ་དུ་ཡིད་ལ་བྱེད་པས་རྩེ་གཅིག་ཏུ་
བསྒོམས་ནས་སྔར་གྱི་མན་ངག་གི་རྒྱུན་དེ་ལས་མི་གཡེང་བར་བྱས་ཏེ། དེ་ཡང་དང་པོར་ཐུན་
4 7 0



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
ཆུང་ཞིང་གྲངས་མང་བ་ལ་སོགས་པས་ལེགས་པར་གོམས་པར་བྱས་པས། མཐར་རྗེས་ཐོབ་
ཏུ་ཡང་དངོས་འན་གྱི་སྒྲོ་འདོགས་མངོན་གྱུར་མི་སྐྱེ་བར་འགྱུར་གྱི་བར་བསྒོམ་པར་བྱའོ། །
རྗེས་ཐོབ་ལ་ལྟ་ངགསལ་འདེབས་ནི། ལུས་ངག་གི་སྤྱོད་པ་ཅི་བྱེད་ཀྱང་། དངོས་པོ་འདི་ཀུན་
སྟོང་ཉིད་ཡིན་ཏེ། སྟོང་ཉིད་ཡིན་ཞེས་ཡིད་ལ་ཡང་ཡང་རྩེ་གཅིག་ཏུ་སེམས་ཤིང་། ངག་ཏུ་ཡང་
རྒྱུན་ཆགས་སུ་བརྗོད་པར་བྱ་སྟེ། ལུས་ངག་འགྲོ་འོང་ལ་སོགས་པའི་སྤྱོད་ལམ་གང་གིས་ཀྱང་
དེ་ཉིད་ལ་གཡེང་བར་མི་འགྱུར་བར་བྱའོ། །འདི་ནི་རྗེས་ཐོབ་དེ་བཞིན་ཉིད་དུ་སྣང་བ་ཞེས་
བཤད་པ་དང་མཐུན་ནོ། །རྗེས་ཐོབ་སྤྱོད་པ་རྒྱ་ཆེན་ནི། ཆོས་ཐམས་ཅད་སྟོང་པ་ཉིད་ཡིན་
ཀྱང་དེ་ལྟར་མ་ཤེས་པའི་སེམས་ཅན་གྱི་དོན་བྱའོ། །ཞེས་མཉམ་གཞག་ལས་གསལ་བར་
ལངས་ནས། འགྲོབ་རང་གཞན་ཐམས་ཅད་རྨི་ལམ་དང་སྒྱུ་མ་ལྟ་བུར་ཤེས་པའི་སྒོ་ནས་དེ་མ་
རྟོགས་པ་རྣམས་ལ་སྙིང་རྗེ་ཆེན་པོ་བསྐྱེད་དེ། དཀོན་མཆོག་ལ་མི་ཕྱེད་པའི་དད་པ་ཆེན་པོ་
བསྐྱེད་པ་ལ་སོགས་པའི་སྒོ་ནས། ཡན་ལག་བདུན་པ་ལ་སོགས་པ་སྒྲུབ་པ་དང་། སྦྱིན་པ་དང་
བཟོད་པ་ལ་སོགས་པའི་སྤྱོད་པ་རླབས་པོ་ཆེ་ཐམས་ཅད་རིམ་པ་ལྟར་དཔྱད་པར་བྱ་སྟེ། གཞི་
ཚུལ་ཁྲིམས་རིན་པོ་ཆེ་འཇུག་པའི་བདག་ཉིད་དུ་སེམས་བསྐྱེད་པ་དང་མི་འགལ་བར་བྱའོ། །
དེ་ལྟར་ན་མཉམ་རྗེས་བསྒོམ་པའི་ཕན་ཡོན་ལ། སྟོང་པ་ཉིད་ཀྱི་མཉམ་གཞག་བསྒོམ་པ་ནི་
ཕན་ཡོན་ཤིན་ཏུ་ཆེ་སྟེ། ཉེས་པ་ཕལ་ཆེར་དངོས་འཛིན་ལས་བྱུང་པ་ལ། དངོས་འཛིན་གྱི་བག་
ཆགས་སྤོང་བའི་ཕྱིར་རོ། །དེ་ལྟར་ཡང་འདི་ཉིད་ལས། སྟོང་ཉིད་བག་ཆགས་གོམས་པས་ནི།།
དངོས་པོའི་བག་ཆགས་སྤོང་འགྱུར་ཞིང༌། །ཞེས་གསུངས་ལ། དེའི་ཉེས་པ་ཕལ་ཆེར་སྤོང་
བས་མདོ་དང་བསྟན་བཅོས་རྣམས་ལས་ཤིན་ཏུ་བསྔགས་པར་གསུངས་པ་ཡིན་ནོ། །དེས་ན་
མྱུར་དུ་ཡེ་ཤེས་ཀྱི་ཚོགས་རྫོགས་པར་འགྱུར་རོ། །རྗེས་ཐོབ་སྤྱོད་པ་རྒྱ་ཆེན་སྤྱོད་པའི་ཕན་ཡོན་
ནི༑ མྱུར་དུ་བསོད་ནམས་ཀྱི་ཚོགས་རྫོགས་པར་འགྱུར་ཏེ་མཉམ་རྗེས་ཀྱི་ཕན་ཡོན་འདིས་འོག་
4 7 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་རྣམས་ཀྱང་དོན་གྱིས་རྟོགས་པར་བྱའོ། །སྟོང་པ་སྤྱོད་པའི་རྣལ་འབྱོར་། སྔར་བཤད་པ་
ལྟར་དཔྱད་ན་མི་སྟོང་པ་ཡོད་ན་དེ་ལྟོས་ནས་སྟོང་པའི་ཐ་སྙད་འཐད་པར་གྱུར་བ་ལས། མི་
སྟོང་པ་ཡོད་པ་མ་ཡིན་པས་དེ་ལྟོས་སྟོང་པ་ཡང་མ་གྲུབ་བོ་སྙམ་དུ་ཡིད་ལབྱས་ནས་རྒྱུན་དེ་
ལས་མི་གཡེང་བར་བྱས་ཏེ། སྔར་སྟོང་ཉིད་གོམས་པ་ཡིན་ན། ཏིང་ངེ་འཛིན་ཐོབ་ཟིན་པས་
གཡེང་བ་མྱུར་དུ་སྤོང་བར་འགྱུར་ཏེ། དེ་ལྟར་ཡང་འདི་ཉིད་ལས། ཅི་ཡང་མེད་ཅེས་གོམས་
པས་ནི། །ཕྱི་ནས་དེ་ཡང་སྤོང་བར་འགྱུར། །ཞེས་པ་ལྟར་རོ། །སྣང་སྟོང་བཉིས་མེད་ཀྱི་རྣལ་
འབྱོར་ནི། འོ་ན་སྟོང་པ་ཡང་མ་ཡིན་མི་སྟོང་པ་ཡང་མ་ཡིན་ན། གང་ཡིན་སྙམ་ན། དེ་ལྟར་སྟོང་
པ་ལ་བདེན་པའི་ཐ་སྙད་མི་འཐད་ན། སྣང་བ་ལ་རྫུན་པའི་ཐ་སྙད་ཀྱང་མིའཐད་པས། ཆོས་
ཐམས་ཅད་སྣང་སྟོང་དབྱེར་མེད་མཐའ་བྲལ་ཡིན་ནོ། །ཞེས་ཡིད་ལ་བྱས་ནས་རྒྱུན་དེ་ལས་མི་
གཡེང་བར་བྱ་བ་སྟེ་ཚེགས་མེད་དོ། །རྣམ་པར་མི་རྟོག་པའི་རྣལ་འབྱོར་ནི། མཐའ་དང་བྲལ་མ་
བྲལ་གྱི་ཐ་སྙད་ལྟོས་གྲུབ་ཡིན་པས་མཐའ་དང་བྲལ་བའི་རྒྱུ་མཚན་ཡང་བསྟན་མི་ཤེས་སོ། །
ཞེས་རྣམ་པར་དཔྱད་དེ། དེའི་རྗེས་སུ་བཟུང་མི་ཤེས་པས། ཅི་ཡང་མི་ལྟ། ཅིར་ཡང་མི་རྟོག །
ཅིར་ཡང་མི་བསྒོམ་པ། མ་གཡེངས་ཙམ་ལ་བཞག་གོ །དེ་ལྟར་ཡང་མདོ་ལས། ཡུམ་སྒོམ་པ་
ན་ཅི་ཞིག་བསྒོམ། བཅོམ་ལྡན་འདས་ཅི་ཡང་མི་བསྒོམ་ལགས་སོ། །ཅི་ཡང་མི་བསྒོམ་ན་ཡུམ་
བསྒོམ་པ་ཇི་ལྟར་འགྱུར། བཅོམ་ལྡན་འདས་ཅི་ཡང་མི་བསྒོམ་པ་ཉིད་ཡུམ་བསྒོམ་པ་ལགས་
སོ༑ ༑ཞེས་བྱ་བ་ལ་སོགས་པ་རྒྱ་ཆེར་བཀའ་བསྩལ་ཏོ། །འོ་ན་མ་བསྒོམ་པས་རྣམ་མཁྱེན་ཐོབ་
བམ། བཀའ་སྩལ་པ། དེ་ལྟ་མ་ཡིན་ནོ། །ཞེས་པ་ཇི་ལྟར་ཞེ་ན། དེ་ནི་སོ་སོར་རྟོག་པས་མུ་
བཞིའི་སྒྲོ་སྐུར་མ་ཟློག་པར་ཅི་ཡང་མ་བསྒོམ་པ་ཙམ་གྱིས་རྣམ་མཁྱེན་ཐོབ་པ་མ་ཡིན་ནོ། །
ཞེས་པ་དང་། རྣམ་མཁྱེན་ལ་ཐོབ་བྱར་འཛིན་པ་ཟློག་པའོ། །དེ་ལྟར་འདི་ཉིད་ལས། ཕྱི་ནས་
དེ་ཡང་སྤོང་བར་འགྱུར། །ཞེས་པའི་འང་གི་སྒྲས་མཉམ་པ་ཉིད་ཀྱང་མ་ཡིན་ཞེས་པ་མཉམ་པ་
4 7 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
ཉིད་ཀྱི་འཛིན་པདེ་ཡང་སྤངས་ནས་གང་དུ་ཡང་མི་རྟོག་པར་འགྱུར་རོ། །ཞེས་ཏེ། མདོ་ལས།
མཁས་པས་དབུས་ལ་ཡང་གནས་མི་བྱེད། །ཅེས་གསུངས་པ་ལྟར་རོ། །དངོས་གཞི་བཤད་
ཟིན་ཏོ། །
མཐར་ཕྱིན་བྱེད་ལ་གཉིས་ཏེ། གགས་བསལ་བ་དང༌། བོགས་འབྱིན་པའོ། །
གགས་བསལ་ངལ་གཉིས་ཏེ། རྒྱུ་བརྩོན་འགྲུས་ཀྱི་གགས་བསལ་བ་དང་། ངོ་བོ་ཞི་ལྷག་གི་
གགས་བསལ་བའོ། །དང་པོ་ལ་རྒྱུ་བརྩོན་འགྲུས་ཀྱི་གེགས་ལ་གསུམ་སྟེ། བྱ་བ་ངན་ཞེན་དང་།
སྐྱིད་ ལུག་ པ་དང༌། བདག་ཉིད་ལ་བརྙས་པའོ། །བྱ་བ་ངན་ཞེན་ནི། ལུས་ཉལ་བ་དང༌།
བསྙེས་པ་ལ་སོགས་པ་དང༌། ངག་བྲེ་མོ་དང༌། གླུ་ལེན་པ་ལ་སོགས་པ་དང་། སེམས་འདོད་
ཡོན་ལ་སྲེད་པ་འ་སོགས་པ་ལ་ཞེན་ནས་སྒྲུབ་པ་ཁྱད་པར་དུ་མི་འགྱུར་བའོ། །དེའི་བསལ་
ཐབས་ནི་གཉིས་ཏེ། ཐབས་དང༌། ཤེས་རབ་ཀྱིས་བསལ་བའོ། །ཐབས་ཀྱིས་བསལ་བ་ནི།
བྱིང་རྒོད་བསལ་བའི་སྐབས་སུ་བཤད་པ་ལྟར་ཡིན་ལ། ཁྱད་པར་ནི། འདོད་པའི་ཡོན་ཏན་མྱ་
ངན་གནོད་པ་མང་། །འཇིགས་བཅས་རྟག་ཏུ་དགྲར་བཅས་ཉོན་མོངས་བཅས། །རལ་གྲིའི་སོ་
འདྲ་དུག་སྡོང་ལོམ་མཚུངས། །ངན་སྐྱུགས་སྣོད་ལྟར་འཕགས་པའི་སྐྱེ་བོས་སྤངས། །ཞེས་བྱ་
བ་ལ་སོགས་པ་ཚུལ་བཞིན་དུ་སྤང་བར་བྱའོ། །ཤེས་རབ་ཀྱིས་བསལ་བ་ནི། ཞེན་བྱའི་ཡུལ་
མ་གྲུབ། ཞེན་མཁན་གྱི་བདག་མ་གྲུབ། ཞེན་པའི་ངོ་བོ་རྩ་བྲལ་ནམ་མཁའ་ལྟར་སྒོམ་པ་ལ་
སོགས་པ་སྔར་ལྟར་བྱས་ཏེ། ཞེན་པ་ལ་སྐྱོན་དུ་མི་ལྟ། མ་ཞེན་པ་ལ་ཡོན་ཏན་དུ་མི་ལྟ་བར་
ཞེན་མ་ཞེན་མཉམ་ཉིད་དུ་བསྒོམ་པ་ལ་སོགས་པས་བསལ་བར་བྱའོ། །སྒྱིད་ལུག་པ་ནི། དུས་
ཡུན་རིང་པོར་སྒྲུབ་པ་ལ་བརྩོན་པར་བྱས་ཀྱང་། འདོད་པའི་དོན་མ་གྲུབ་པ་ན། ད་བདག་གིས་
ནམ་ཡང་མི་འགྲུབ་སྙམ་དུ་སྒྲུབ་པ་ལ་ཡོངས་སུ་སྐྱོ་ནས། སྒྲུབ་པ་བསྒོམ་པ་ལས་ལྡོག་པར་
འགྱུར་བ་ཡིན་ནོ། །དེ་སེལ་བ་ལ། ཐབས་ཤེས་གཉིས་ཀྱིས་བསལ་བ་ནི། སྔར་བཤད་པའི་
4 7 3



，
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་པ་ལས་ཤེས་ལ། ཁྱད་པར་ནི། ཐབས་ཀྱི་སྐབས་སུ། སྙིང་སྟོབས་ཅན་པའི་སྐྱེས་བུ་
ཡིས། །སྒྲུབ་ན་མི་འགྲུབ་ཅི་ཡང་མེད། །དཀའ་ཡང་རྣག་པ་མ་དོར་ན། །རི་བོ་རྣམས་ཀྱང་
ཐལ་བར་རློག །ཅེས་བྱ་བ་ལ་སོགས་པའི་ཚུལ་གྱིས་བསལ་བར་བྱའོ། །བདག་ཉིད་ལ་བརྙས་
པ་ནི། ཐེག་ཆེན་སྒྲུབ་པ་ལ་ཤེས་བྱ་ཀུན་ལ་མཁས་པར་བྱ་དགོས་ལ། དེ་ཡང་། མངོན་པར་
སངས་རྒྱས་པ་ལ་སོགས་པ་འཕགས་པ་ཆེན་པོ་རྣམས་ལས་གཞན་མེད་པས་དེ་དག་གི་དྲུང་དུ།
ལུང་ནོད་པར་བྱ་དགོས་ན། དེ་ལྟ་བུ་བདག་གིས་མི་ནུས་སྙམ་དུ་བདག་ཉིད་ལ་བརྙས་ནས་
ཐེག་པ་དམན་པའི་ལམ་ལ་འཇུག་པ་ཡིན་ནོ། །དེ་བསལ་བ་ལ། ཐབས་ཀྱིས་བསལ་བ་ནི།
གལ་ཏེ་བདག་གིས་དལ་འབྱོར་རིན་པོ་ཆེ་རྙེད་པའི་དུས་འདིར་དོན་ཆེན་པོ་སྒྲུབ་པར་མི་ནུས་
ན༑ ནམ་གྱི་ཚེ་ན་སྒྲུབ་པར་ནུས་སྙམ་པ་དང་། བདག་དེ་རིང་ཉིད་ལ་འཆི་སྲིད་པས། དོན་མ་
གྲུབ་བཞིན་དུ་ཤི་ན་ཇི་ལྟར་བྱ་སྙམ་པ་དང་། བདག་དོན་ཆེན་པོ་མ་སྒྲུབ་པའི་དབང་གིས་ངན་
འགྲོ་ལོག་པར་ལྟུང་ན་དོན་ཆེན་པོ་སྒྲུབ་པའི་སྐལ་བ་མེད་སྙམ་པ་དང་། བདག་དོན་ཆེན་པོ་
སྒྲུབ་པའི་དཀའ་སྤྱད་མི་བཟོད་ན། སེམས་ཅན་དོར་བ་ལ་སོགས་པའི་སྡིག་པས་ངན་འགྲོའི་
སྡུག་བསྔལ་མྱོང་བར་འགྱུར་བ་ཇི་ལྟར་བཟོད་པར་འགྱུར་སྙམ་པ་དང་། བདག་གིས་དོན་ཆེན་
པོ་བསྒྲུབས་པས། སེམས་ཅན་ཐམས་ཅད་ཀྱི་དོན་ཆེན་པོ་འགྲུབ་པར་གྱུར་ཅིག །ཅེས་བྱ་བ་
སེམས་ཅན་ལ་བྱམས་པ་བསྒོམ་པ་དང༌། དུས་གསུམ་གྱི་དཀོན་མཆོག་རིན་པོ་ཆེ་གསུམ་གྱི་
བདག་གི་དོན་མེད་འགྲུབ་པར་མཛད་དུ་གསོལ། ཞེས་བྱ་བས་དཀོན་མཆོག་ལ་གསོལ་བ་
བཏབ་པར་བྱའོ། །ཤེས་རབ་ཀྱིས་བསལ་བ་ནི། མཐོང་བྱའི་སངས་རྒྱས་མ་གྲུབ། ཅེས་བྱ་བ་
ལ་སོགས་པ་དང༌། བརྩོན་བྱའི་ཐེག་ཆེན་མ་གྲུབ་ཅེས་བྱ་བ་ལ་སོགས་པ་དང་། འདོད་བྱའི་
ཐེག་ཆེན་མ་གྲུབ་ཅེས་བྱ་བ་ལ་སོགས་པ་ཐམས་ཅད་སྔ་མ་ལྟར་ཤེས་པར་བྱ་སྟེ། བསལ་བས་
སངས་རྒྱས་ལ་སོགས་པ་ཐམས་ཅད་མངོན་སུམ་དུ་བྱེད་པར་གདོན་མི་ཟ་བ་ཡིན་ནོ། །
4 7 4



5
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ངོ་བོ་ཉིད་ཞི་ལྷག་གི་གགས་བསལ་བ་ལ་བཞི་སྟེ། བདེ་བ་དང་། གསལ་བ་དང༌།
མི་རྟོག་པ་དང༌། སྟོང་པའི་གོལ་སའོ། དེ་བསལ་བ་ནི། འཇིག་རྟེན་པའི་བདེ་བ་དང༌། གསལ་
བ་དང༌། མི་རྟོག་པ་དང་། སྟོང་པའི་གོལ་ས་ཐམས་ཅད་བཅད་ནས། འཇིག་རྟེན་ལས་འདས་
པའི་བདེ་བ་གསལ་མི་རྟོག་པ་སྟོང་པ་རྣམས་ཐོས་དགོས་པ་ཡིན་ལ། དེ་ཡང་འཇིག་རྟེན་པའི་
བསམ་གཏན་ནི་བདེ་གསལ་ཞི་གནས་ཀྱི་གོལ་ས་ཡིན་ལ། གཟུགས་མེད་དང་པོ་གསུམ་ནི།
སྟོང་ཉིད་ལྷག་མཐོང་གི་གོལ་ས་ཡིན་ཅིང་། སྲིད་རྩེ་ནི་མི་རྟོག་དང་ས་གཉིས་ཀའི་གོལ་ས་ཡིན་
ནོ༑ ༑འཇིག་རྟེན་དང་འཇིག་རྟེན་ལས་འདས་པའི་ཁྱད་པར་ཡང་། གནས་ལུགས་རྟོགས་མ་
རྟོགས་ཀྱི་ཁྱད་པར་ཡིན་ཏེ། དེ་ལྟར་ཡང་འཇུག་པར། སྦྱིན་པ་སྦྱིན་བྱ་ལེན་པོ་སྟོང་པོས་སྟོང་།།
འཇིག་རྟེན་འདས་པའི་ཕ་རོལ་ཕྱིན་ཅེས་བྱ། །གསུམ་པོ་གང་ལ་ཆགས་སྐྱེས་གྱུར་པ་དེ། །
འཇིག་རྟེན་པ་ཡི་ཕ་རོལ་ཕྱིན་ཅེས་བསྟན། །ཞེས་པ་ལ་སོགས་པ་གསུངས་པ་ལྟར་རོ། །དེ་ལ་
བསམ་གཏན་གསུམ་པའི་བདེ་བ་འདི་ནི་བདེ་བའི་གོལ་ས། བསམ་གཏན་བཞི་པའི་ཏིང་ངེ་
འཛིན་ནི་གསལ་བའི་གོལ་ས། གཟུགས་མེད་དང་པོ་གསུམ་ནི་སྟོང་པའི་གོལ་ས། ཡོད་མིན་
མེད་མིན་གྱི་ཏིང་ངེ་འཛིན་ནི་མི་རྟོག་པའི་གོལ་ས་ཡིན་ནོ། །དེ་བས་ན་བདེ་བ་ལ་ཞེན་པ་མེད་
པས་བདེ་བའི་གོལ་ས་ཆོད་པ་ཡང་མིན་ཏེ། དཔེར་ན་བསམ་གཏན་བཞི་པ་བཞིན་ནོ། །སྟོང་
པ་ཉིད་ཙམ་ཡང་མེད་དོ་ཞེས་སྒོམ་པ་ཙམ་གྱིས་ཀྱང་། གསལ་བའི་གོལ་ས་ཆོད་པ་ཡང་མ་ཡིན་
ཏེ༑ དཔེར་ན་ཅི་ཡང་མེད་པའི་ཏིང་ངེ་འཛིན་བཞིན་ནོ། །གལ་ཏེ་དེས་མི་ཆོད་ཀྱང་སྣང་བ་ལ་
སྟོང་པར་བསྒོམས་པས་སྟོང་པ་མངོན་དུ་གྱུར་པ་ན་གོལ་ས་ཆོད་པ་ཡིན་ནོ་སྙམ་ན། དེས་ཀྱང་
ག་ལ་ཆོད་དེ། སྟོང་པ་དང་ནི་ཅི་ཡང་མ་གྲུབ་པའི་དོན་ཡིན་ལ། དེ་ལ་ནམ་མཁའ་མཐའ་ཡས་
པས་གཟུགས་ཅི་ཡང་མ་གྲུབ་པར་སྒོམས་ཤིང་དེའི་སྟོབས་ཀྱིས་མོས་ཡུལ་ཙམ་མ་ཡིན་པར་
གཟུགས་ཀྱི་སྣང་བ་ཐམས་ཅད་འགགས་ཏེ། ཅི་ཡང་མེད་པའི་ཏིང་ངེ་འཛིན་གྱིས་ཅི་ཡང་མ་
4 75



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲུབ་པ་མངོན་སུམ་དུ་གྱུར་ཀྱང་། འཁོར་བའི་ཆོས་ལས་མ་འདས་པ་བཞིན་ནོ། །དེས་ན་བློས་
བསྒོམས་པས། བསྒོམས་པ་བཞིན་མངོན་དུ་གྱུར་ཀྱང་། དེ་ཡིན་ལུགས་ཡིན་པའི་ངེས་པ་མེད་
དེ༑ ལུས་ཀེང་རུས་སུ་བསྒོམས་པས་མངོན་དུ་གྱུར་པ་ན། ཀེང་རུས་སུ་འཆར་བ་ཆུར་བསྒོམས་
པས། མངོན་དུ་གྱུར་ནས་ཆུར་འཆར་སྣང་བ་ནམ་མཁར་བསྒོམས་ན་ནམ་མཁར་འཆར་བ་
ཡིན་ཏེ། སེམས་ནི་གང་དང་གང་བསྒོམས་པ། །དེ་དང་དེ་ཡི་རྣམ་པར་འགྱུར། །ཞེས་གསུངས་
པ་ལྟར་ཡིན་ནོ། །ཡང་དེ་ལྟ་བུའི་བདེ་བའམ། གཟུགས་ལ་སོགས་པ་ལ་ཡོད་མེད་གང་དུའང་
མ་བཟུང་ཡང་སྟོང་ཉིད་ཀྱི་གོལ་ས་མི་ཆོད་དེ། དཔེར་ན་ཡོད་མིན་མེད་མིན་གྱི་ཏིང་ངེ་འཛིན་
བཞིན་ནོ། །དེས་ན་གནད་མ་གོ་བའི་སྟོང་པ་ཡིན། སྐྱེ་མེད་ཡིན། མཐའ་བྲལ་ཡིན། ཞེས་པ་
དང༌། སྒོམ་པ་ན་མེད་པར་འཆར་བས། སྟོང་པ་ཡིན་ཞེས་བྱ་བ་ལ་སོགས་པ་ནི་ཏིང་ངེ་འཛིན་
ཅི་ཙམ་བཟང་ཡང་། འཁོར་བ་ལས་མ་འདས་ལ། མུ་སྟེགས་པ་རྣམས་ཀྱང་དེ་ལྟ་བུའི་སྟོང་ཉིད་
སྨྲ་ཞིང༌། བློས་རྟོགས་ཚུལ་ཡང་དོན་གཅིག་པར་མཐོང་སྟེ། རིག་བྱེད་མཐའ་ཡས་པས། རྨི་
ལམ་སྒྱུ་མ་ཇི་བཞིན་དུ། །དྲི་ཟའི་གྲོང་ཁྱེར་ཇི་འདྲ་མཐོང་། །དེ་ལྟར་འཇིག་རྟེན་དེ་དག་མཐོང༌།།
འགག་པ་མེད་ཅིང་སྐྱེ་བ་མེད། །བཅིངས་པ་ཡོད་ཅིང་སྒྲུབ་པ་མེད། །ཐར་འདོད་མེད་ཅིང་ཐར་
པ་མེད། །དེ་ནི་དོན་དམ་མཆོག་ཡིན་ཏེ། །ཆགས་དང་འཇིགས་དང་ཁྲོ་བྲལ་བ། །རིག་བྱེད་
མཐར་ཕྱིན་ཐུབ་རྣམས་ཀྱིས། །སྤྲོས་པ་ཉེར་ཞི་གཉིས་མེད་པའི། །རྣམ་པར་མི་རྟོག་འདི་མཐོང་
ངོ་། །ཞེས་པ་ལ་སོགས་པ་བཤད་དོ། །དེ་བཞིན་དུ། ཞང་ཞུང་ནས་བྱུང་བའི་བོན་པོ་དག་ཀྱང་།
ཕྱི་སྟོང་པ་དང་། ནང་སྟོང་པ་ལ་སོགས་པ་འདོད་ཅིང་། སྣང་ལ་རང་བཞིན་མེད་པ། གསལ་ལ་
འཛིན་པ་མེད་པ། བཤེས་ཅིར་ཡང་མ་གྲུབ་པ། གདངས་འགག་མེད་དུ་སྣང་བ་ཞེས་བྱ་བ་ལ་
སོགས་པའི་ཆོས་སྐད་དུ་མ་སྨྲ་ཞིང་། བློའི་ལྟ་ཚུལ་ཡང་གནད་གཅིག་པར་མཐོང་བས་བོན་
ཆོས་ལ་ལྟ་བ་མཐོ་དམན་གྱི་ཁྱད་པར་ཅུང་ཟད་ཀྱང་མི་རྙེད་ལ། དེ་ལ་རྙེད་ན་ལམ་ཐམས་ཅད་
，
་
，
4 7 6



ཀ
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། (༧
ཀྱི་དངོས་གཞི། ལྟ་བ་རྣམ་དག་ཡིན་པས། དེ་དག་ཀྱང་ཐར་པའི་ལམ་ཁྱད་པར་ཅན་ལ་གནས་
པར་འགྱུར་ཏེ། སློབ་དཔོན་ཀླུ་སྒྲུབ་ཀྱི་ཞལ་སྔ་ནས། ཚུལ་ཁྲིམས་ལས་ནི་ཉམས་སླ་ཡིས། །ལྟ་
ལ་ཅིས་ཀྱང་མ་ཡིན་ནོ། །ཚུལ་ཁྲིམས་ཀྱིས་ནི་བདེ་འགྲོ་ཉིད། །ལྟ་བས་གོ་འཕངས་མཆོག་ཏུ་
འགྱུར། །ཞེས་པ་ལ་སོགས་པ་རྒྱུ་མཚན་དུ་མ་གསུངས་པ་ཡིན་ནོ། །ཡང་འདི་ན་ཁ་ཅིག་ཤེས་
པ་གང་ཡང་ཡིད་ལ་མི་བྱེད་པར་བཟོ་མེད་དུ་འཇོག་པ་ལ། སོ་མ་དང་། མ་བཅོས་པ་དང་།
ལྷུག་པ་ཞེས་བཏགས་ཏེ། དེ་ཉིད་ལ་རྣམ་པར་མི་རྟོག་པའི་ཡེ་ཤེས་དང་། ཕྱག་རྒྱ་ཆེན་པོ་དང་།
ཟབ་ལམ་གྱི་རྣལ་འབྱོར་དུ་བྱེད་པས་དཔེ་ཐམས་ཅད་བཀག་ནས་གདམས་ངག་ཟབ་དགུར་
བྱས་ཏེ། སྔ་ཕྱིའི་ཁྲིད་ཆོས་པ་ཐམས་ཅད་གཙིགས་སུ་བྱེད་པར་མཐོང་ཡང་། དེ་འདྲ་ཀུན་ནི་
ཡོད་མིན་མེད་མིན་གྱི་ཏིང་ངེ་འཛིན་དང་ཁྱད་པར་མི་ཕྱེད་དེ། ཤིན་ཏུ་བཟང་པོའི་མཐར་ཐུག་
པ་གཅིག་སྐྱེས་ན་ཡང་བསྐལ་ཆེན་བརྒྱད་ཁྲིར་མི་འཆི་བའི་ལྷར་སྐྱེ་བ་ཙམ་ཡིན་ནོ། །དེས་ན་
གནས་ལུགས་ཀྱི་དོན་ལ་ཤེས་རབ་ཁྱད་པར་ཅན་གྱིས་སྒྲོ་འདོགས་མ་ཆོད་པར་སེམས་མི་རྟོག་
པ་ལ་བཞག་ཀྱང་། ཡོད་མིན་མེད་མིན་གྱི་ཏིང་ངེ་འཛིན་དང་འདྲ་བས། གངས་ཅན་གྱི་མཁས་
པ་དང་། སྒོམ་པར་བྱེད་པ་ཀུན་ལ་འཇིག་རྟེན་པའི་བསམ་གཏན་དང་། སྙོམས་འཇུག་དེ་དག་
ལས་ལྷག་པའི་བདེ་བ་དང་། གསལ་བ་དང་། མི་རྟོག་པ་དང་ཁྱབ་གདལ་ཆེན་པོའི་མན་ངག་
གི་གནད་ཅུང་ཟད་ཀྱང་མེད་དོ། །དེས་ན་བསམ་པ་སེམས་བསྐྱེད་བྱེད་པ་ལ་སོགས་པ་མཚན་
བཅས་ཀྱི་བྱ་བ་འགའ་ཞིག་གིས་ལྷག་པ་ཙམ་དུ་མཐོང་བས། ལྟ་བའི་གཏིང་དང་། སྤྱོད་པའི་
མཚོ་མ་ལོངས་པའི་མན་ངག་རིན་པོ་ཆེ་འདི་ལ། སངས་རྒྱས་སྟོང་བྱོན་ཀྱང་ལྟ་བ་སྒྱུར་དུ་མི་
རྙེད། མུ་སྟེགས་སྟོང་གིས་རྒལ་ཀྱང་ཀླན་ཀ་མི་ཚུགས། དངོས་པོའི་སྒྲོག་ཁྲོལ། འཁྲུལ་པའི་
འཚང་ཆོར། རྟོག་དཔྱོད་ཀྱི་སྒྱུ་འཕྲུལ་ཞིག་སྟེ། རྩོལ་མེད་དང༌། མི་རྟོག་པའི་ངང་ལ་འགྲོ་ན།
སྔར་གྱི་གོལ་ས་ཐམས་ཅད་ཆོད་པ་ཡིན་ནོ། །འོན་ཀྱང་འདིའི་གནད་ཤིན་ཏུ་རྟོགས་པར་དཀའ་
I.
4 7 7



་
ན
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བས། སུ་ལ་བསྟན་ཀྱང་གོ་བར་མི་ནུས་པས། །བདག་ནི་མི་སྨྲ་ནགས་སུ་འདུག་པར་བྱ། །
ཞེས་པ་ལ་སོགས་པ་གསུངས་པ་ཡིན་ནོ། །གགས་བསལ་བ་བཤད་ཟིན་ཏོ། །
བོགས་འབྱིན་པ་ལ་གཉིས་ཏེ། སྤྱིའི་བོགས་འབྱིན་པ་དང༌། བྱེ་བྲག་གི་བོགས་
འབྱིན་པའོ། །སྤྱིའི་བོགས་འབྱིན་པ་ལ། ཉིན་མོའི་རྣལ་འབྱོར་དང༌། མཚན་མོའི་རྣལ་འབྱོར་
དང༌། རྒྱུན་གྱི་རྣལ་འབྱོར་རོ། །ཉིན་མོའི་རྣལ་འབྱོར་ནི། རེས་འགའ་མུན་ཁུང་དུ་སོང་ནས་
ནམ་མཁའི་རྣལ་འབྱོར་བསྒོམ་པ་དང༌། རེས་འགའ་སྣང་བ་གསལ་བར་སོང་སྟེ། རྨི་ལམ་གྱི་
རྣལ་འབྱོར་བསྒོམ་པ་ ལ་སོགས་པའོ། །མཚན་མོའི་རྣལ་འབྱོར་ནི། གཉིད་ལོག་ཁར་ནམ་
མཁའི་རྣལ་འབྱོར་བསྒོམ་པ་དང༌། རྨི་ལམ་ཤར་བ་ན་རྨི་ལམ་གྱི་རྣལ་འབྱོར་བསྒོམ་པའོ། །
སོགས་པའི་མཚན་མོའི་རྣལ་འབྱོར་ནི། འོ་ན་རྨི་ལམ་གྱི་དུས་སུ། རང་དབང་མེད་པས་ཇི་ལྟར་
བསྒོམ་ཞེ་ན། ཉིན་བར་མཐོང་སྣང་འདི་ཐམས་ཅད་རྨི་ལམ་གྱི་རྣམ་པ་ཡིན་ནོ་སྙམ་དུ་རྒྱུན་མི་
ཆད་པར་སྒོམ་པ་དང༌། ཉལ་ཁར་རྨི་ལམ་ལ་རྨི་ལམ་དུ་ངོ་ཤེས་པར་བྱའོ། །ངོ་ཤེས་ནས་རྨི་
ལམ་གྱི་རྣལ་འབྱོར་བསྒོམ་པར་བྱའོ། །ཞེས་འཕེན་པ་དྲག་པོ་བྱས་པས། ཇི་ཞིག་ལྟར་ལ་དེ་
ལྟར་འགྱུར་བ་ཡིན་ཏེ། རྒྱུན་གྱི་རྣལ་འབྱོར་ནི། ཧ་ཅང་བརྩོན་འགྲུས་ཆེ་བ་ཡང་མ་ཡིན། ཧ་
ཅང་བརྩོན་འགྲུས་ཆུང་བ་ཡང་མ་ཡིན་པར། ཁམས་ཀྱི་ནུས་པ་དང་སྦྱར་ཏེ། ཆུ་བོའི་རྒྱུན་གྱི་
རྣལ་འབྱོར་ཞེས་བྱ་བ། ཉིན་མཚན་ཀུན་ཏུ་སྒྲུབ་པ་ལ་བརྩོན་པ་ཡིན་ནོ། །བྱེ་བྲག་གི་བོགས་
འབྱིན་པ་ལ་གཉིས་ཏེ་ཞི་གནས་ཀྱིས་བོགས་གཙོ་བོར་འབྱིན་པ་དང་། ལྷག་མཐོང་གི་བོགས་
གཙོ་བོར་འབྱིན་པའོ། །ཞི་གནས་ཀྱི་བོགས་འབྱིན་པ་ནི། མངོན་ཤེས་དང༌། རྣམ་ཐར་དང་།
ཟིལ་ནོན་དང་། ཟད་པར་ལ་སོགས་པ་ཡིན་ལ། དེ་ལ་མངོན་ཤེས་སྒྲུབ་པའི་ཐབས་ལ་གསུམ་
སྟེ༑ རྣལ་འབྱོར་གྱི་ཡན་ལག་དང༌། རྣལ་འབྱོར་དངོས་དང་། རྣལ་འབྱོར་མཐར་ཕྱིན་བྱེད་དོ།།
རྣལ་འབྱོར་གྱི་ཡན་ལག་ལ་གཉིས་ཏེ། སྤྱིའི་ཡན་ལག་དང་། སོ་སོའི་ཡན་ལག་གོ །སྤྱིའི་ཡན་
4 7 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
ལག་ལ་སྦྱོར་བའི་ཡན་ལག་ནི། ཞི་གནས་ཀྱི་སྐབས་སུ་བཤད་པ་བཞིན་ནོ། །གཞིའི་ཡན་
ལག་ནི། བྱང་ཆུབ་སེམས་དཔའི་ཚུལ་ཁྲིམས་བསྲུང་བའོ། །གནས་སྐབས་ཀྱི་ཡན་ལག་ནི།
བྱང་ཆུབ་སེམས་དཔའི་བཟོད་པ་བསྒོམ་པའོ། །སོ་སོའི་ཡན་ལག་ནི། རྫུ་འཕྲུལ་གྱི་མངོན་
ཤེས་སྐྱེད་པར་བྱ་བའི་ཕྱིར་གཞན་གྱི་འགྱོད་པ་བསལ་བར་བྱའོ། །ལྷའི་རྣམ་པའི་མངོན་ཤེས་
སྐྱེད་པ་བྱ་བའི་ཕྱིར་སིལ་སྙན་དང༌། གླུ་དབྱངས་ལ་སོགས་པ་རྒྱུན་མི་ཆད་པར་དབུལ་ཞིང་
སྦྱིན་པར་བྱའོ། །ལྷའི་མིག་སྐྱེད་པར་བྱ་བའི་ཕྱིར། མར་མེའི་ཕྲེང་བ་སྔར་བཞིན་དབུལ་ཞིང་
སྦྱིན་པར་བྱའོ། །གཞན་སེམས་ཤེས་པའི་མངོན་ཤེས་སྐྱེད་པར་བྱ་བའི་ཕྱིར། གཞན་གྱི་ཀུན་
ནས་ཉོན་མོངས་པ་མང་པོ་བསལ་བར་བྱའོ། །སྔོན་གྱི་གནས་རྗེས་སུ་དྲན་པ་སྐྱེད་པའི་ཕྱིར་
གཞན་དགེ་བའི་ཆོས་དྲན་པར་བྱེད་ཅིང་བསྐུལ་བར་བྱའོ། །ཟག་ཟད་ཀྱི་མངོན་ཤེས་སྐྱེད་པའི་
ཕྱིར། གཞན་ལ་ཆོས་ཀྱི་སྦྱིན་པ་དྲི་མ་མེད་པ་སྦྱིན་པར་བྱའོ། ། །
རྣལ་འབྱོར་དངོས་ལ་གཉིས་ཏེ། སྤྱིའི་རྣལ་འབྱོར་དང་། སོ་སོའི་རྣལ་འབྱོར་རོ། །
སྤྱིའི་རྣལ་འབྱོར་ནི། བདག་རྐྱེན་བསམ་གཏན་བཞི་པའི་དངོས་གཞི་ཤིན་ཏུ་དག་པ་སྒྲུབ་ལ།
དག་བྱེད་རྣམ་པར་མི་རྟོག་པའི་ཡེ་ཤེས་བསྒོམ་པར་བྱའོ། །དེ་གཉིས་ཀ་སྒོམ་པའི་ཚུལ་ནི་རྒྱས་
པར་བསྟན་ཟིན་ཏོ། །སོ་སོའི་རྣལ་འབྱོར་ནི། རྣམ་གནས་ཡིད་ལ་བྱེད་པ་སྟེ། རིམ་པ་ལྟར་ས་
གཡོ་བ་ལ་སོགས་པར་མོས་པ་ལྟར་དང་། གཞན་གྱི་སྒྲ་ཐག་རིང་པོ་དུ་མ་ལ་སེམས་བཏོད་པ་
དང་། གཞན་གྱི་སེམས་རྣམ་འགྱུར་དུ་མ་ལ་ཅི་འདྲ་ཞེས་སེམས་བཏོད་པ་དང་། རང་གཞན་གྱི་
སྔོན་གྱི་གནས་སྐབས་དུ་མ་ལ་སེམས་བཏོད་པ་དང༌། རྒྱང་རིང་པོའི་གཟུགས་སམ། རང་
གཞན་གྱི་ཕྱི་མའི་གནས་སྐབས་ལ་སེམས་བཏོད་པ་དང༌། ཆོས་ཐམས་ཅད་ཀྱི་གནས་ལུགས་
ཟབ་མོ་ལ་གཙོ་བོར་སེམས་བཏོད་པའོ། །མཐར་ཕྱིན་བྱེད་ནི། བྱང་ཆུབ་སེམས་དཔའི་བརྩོན་
འགྲུས་ཀྱི་ཕ་རོལ་ཏུ་ཕྱིན་པའོ། །རྣམ་ཐར་བསྒོམ་ཚུལ་ནི། ལྷག་མཐོང་དང་ལྡན་པའི་བསམ་
4 79



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཏན་དང༌། གཟུགས་མེད་པའི་སེམས་ཐོབ་པ་ན། རང་ལ་གཟུགས་ཀྱི་འདུ་ཤེས་རྣམ་པར་མ་
བཤིག་པ་དང་བཤིག་པའི་སྒོ་ནས་ཕྱིའི་གཟུགས་རྣམས་གང་སྤྲུལ་བར་འདོད་པའི་བཟང་བ་
དང་། ངན་པ་སོགས་སུ་ལྟ་བས། དེ་མངོན་སུམ་དུ་འགྱུར་བ་ན། གཟུགས་ཅན་གཟུགས་ལ་ལྟ་
བ་དང་། གཟུགས་མེད་གཟུགས་ལ་ལྟ་བ་འགྲུབ་པ་ཡིན་ནོ། །དེ་ནས་རང་གིས་སྤྲུལ་པའི་སྡུག་
མི་སྡུག་གི་གཟུགས་རྣམས་ལ་དམིགས་ནས་ཕན་ཚུན་ལྟོས་པའི་འདུ་ཤེས་དང་། ཕན་ཚུན་
རྗེས་སུ་འབྲེལ་བའི་དཔེ་དང་། གཟུགས་ཐམས་ཅད་བསྲེས་ཏེ། སྡུག་བསྔལ་འབའ་ཞིག་ཏུ་ལྟ་
བས་མངོན་དུ་གྱུར་པ་ན། སྡུག་པའི་རྣམ་པར་ཐར་པ་འགྲུབ་པ་ཡིན་ནོ། །གཟུགས་མེད་པའི་
རྣམ་ པར་ཐར་པ་ནི། ལྷག་མཐོང་དང་ལྡན་པའི་གཟུགས་མེད་ ཀྱི་སེམས་བསྒྲུབས་ནས།
འགྲུབ་པ་ན་ཞི་བར་གནས་པའི་རང་བཞིན་དུ་བྱེད་པའོ། །འགོག་པའི་རྣམ་པར་ཐར་པ་ནི།
འཕགས་པའི་ཞི་གནས་དང་། ལྷག་མཐོང་ཁྱད་པར་ཅན་གྲུབ་པ་ན། སེམས་དང་སེམས་ལས་
བྱུང་བའི་རྒྱུ་བ་རྣམ་པར་མི་རྟོག་པའི་ཡེ་ཤེས་ཀྱི་སྟོབས་ཀྱིས་བཀག་སྟེ། ཆོས་ཉིད་ལ་འཇུག་པ་
ཡིན་ལ། དེའི་མན་ངག་ནི་ལྷག་མཐོང་བསྐྱེད་པའི་ཚུལ་དེ་ཉིད་དོ། །ཟིལ་ནོན་ནི། རྣམ་ཐར་
ཐོབ་ནས་དམིགས་པ་སྣ་ཚོགས་ལ་དབང་སྒྱུར་བར་ནུས་པ་ཉིད་ཐོབ་པ་ཡིན་ནོ། །ཟད་པར་ལ་
བསྒོམ་ཚུལ་ནི། ཟིལ་ནོན་ཐོབ་པའི་འོག་ཏུ། བསམ་གཏན་གྱི་དངོས་གཞི་ལ་བཞག་སྟེ། ས་
ཞེས་པའི་མིང་དང༌། སྣོད་ཆུ་གཙང་མས་བཀང་བ་དང༌། ཐབ་ཏུ་མེ་སྤར་བ་དང་། རླུང་ལུས་ལ་
ཕོག་པ་དང་། ཚོན་གཞན་གྱིས་བཅད་པའི་སྔོན་པོ་སོགས་ཀྱི་ཟླུམ་བསྐོར་དང་། མཐོ་གང་ངམ།
སོར་བཞི་པའི་བུ་ཁ་ནམ་མཁའ་དང་། བུམ་ནང་གི་མར་མེའི་འོད་བུ་ཁ་ནས་རྩིག་པ་ལ་ཕོག་པ་
རྣམས་དམིགས་ཡུལ་དུ་བྱས་ཏེ། སྦྱོར་བའི་དུས་སུ། ས་ཆུ་ལ་སོགས་པས་ཕྱོགས་ཐམས་ཅད་
ཁྱབ་པར་མོས་པ་བྱེད་ཅིང་། དངོས་གཞིའི་དུས་སུ་ས་ཞེས་པ་དང་། ཆུ་ཞེས་པ་ལ་སོགས་པའི་
མིང་ལ་དམིགས་ནས་བསྒོམས་པས་མངོན་སུམ་དུ་གྱུར་པ་ན། ས་ཆུར་སྤྲུལ་ནས་བྱིའུ་འཛུལ་
48 0



-
TT]
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བྱེད་པ་དང་། ཆུ་སར་སྤྲུལ་ནས་གོམ་པ་འདོར་བ་ལ་སོགས་པ་དང་། མེ་ལས་མེ་མདག་གི་ཆར་
འབེབ་པ་ལ་སོགས་པ་དང༌། རླུང་ལས་རླུང་ལྟར་འགྱོགས་པར་འགྲོ་བ་ལ་སོགས་པས།
གཟུགས་སྔོན་པོར་སྤྲུལ་ཞིང་། མུན་པར་བྱེད་པ་ལ་སོགས་པ་དང་། སེར་པོར་སྒྱུར་ཞིང་སེར་
པོར་གསེར་དུ་སྒྱུར་བ་ལ་སོགས་པ་དང་། དམར་པོར་སྤྲུལ་ཞིང་པདྨ་ར་གཱར་བྱེད་པ་ལ་སོགས་
པ་དང་། དཀར་པོར་སྤྲུལ་ཞིང་གཉིད་རྨུགས་སྤོང་བ་ལ་སོགས་པ་དང་། ནམ་མཁར་སྤྲུལ་ཞིང་
རྩིག་པ་ལ་ཐོགས་མེད་དུ་འགྲོ་བ་ལ་སོགས་པ་དང་། མུན་པ་གསལ་ཞིང་དྭངས་པར་བྱེད་པ་ལ་
སོགས་པའོ། །
ལྷག་མཐོང་གི་བོགས་འབྱིན་པ་ནི་སྤྱན་ལྔ་ལ་སོགས་པ་སྐྱེད་པའོ། །དེ་བསྒྲུབ་པ་
ལ་གསུམ་སྟེ། རྣལ་འབྱོར་གྱི་ཡན་ལག་ནི། མངོན་ཤེས་དང་འདྲའོ། །རྣལ་འབྱོར་དངོས་ལ།
ཤའི་སྤྱན་དང༌། ལྷའི་སྤྱན་དང༌། ཤེས་རབ་ཀྱི་སྤྱན་སོགས་སྒྲུབ་པའོ། །ཤའི་སྤྱན་ནི་སྔར་
བཤད་པའི་ཚུལ་གྱིས། ཞི་གནས་དང༌། ལྷག་མཐོང་ཁྱད་པར་ཅན་བསྒྲུབས་ནས། འགྲུབ་
པར་གྱུར་པ་ན། སྟོང་གསུམ་གྱི་བར་དུ་ཡང་དག་ལྟ་བའི་མདུན་པ་མངོན་དུ་བྱས་ཏེ་མཉམ་པར་
བཞག་པས་དེའི་སྣང་བ་ནུབ་པ་འབྱུང་བར་འགྱུར་རོ། །ལྷའི་སྤྱན་བསྒྲུབ་པ་ནི་བདག་རྐྱེན་
བསམ་གཏན་གྲུབ་ཀྱང་། རྒྱུ་རྐྱེན་དཀོན་མཆོག་གི་དྲུང་དང་། མུན་པ་ལ་སོགས་པར་མར་མེའི་
ཕྲེང་བ་སྤོར་བ་ལ་སོགས་པའི་དགེ་བའི་རྩ་བ་སྐྱེས་པས། དག་བྱེད་རྣམ་པར་མི་རྟོག་པའི་ཡེ་
ཤེས་བསྒོམས་ཏེ། གཟུགས་ཕྲ་རགས་སམ། སེམས་ཅན་གྱི་འཆི་འཕོ་བ་ལ་སོགས་པ་ལྟ་བའི་
འདུན་པ་མངོན་དུ་བྱེད་པ་ལ་སོགས་པའོ། །ཤེས་རབ་ཀྱི་སྤྱན་སོགས་སྒྲུབ་པ་ནི། འཕགས་
ལམ་གྱི་མཚན་ཉིད་ཅན་ཡིན་ལ། དེ་ཡང་རྣམ་པར་མི་རྟོག་པའི་ཏིང་ངེ་འཛིན་དེ་ལྟར་འཇིག་
རྟེན་པའི་ཆོས་མཆོག་གི་བར་དུ་བསྒོམས་པས་གཉིས་སྣང་ཕྲ་མོ་སྤྱོད་པ་ཅན་གྱི་བློ་རྣམས་
འགགས་ནས་ཡོད་མེད་སོགས་གང་དུའང་མི་རྟོག་ཅིང་གཉིས་སུ་སྣང་བའི་འཁྲུལ་པ་དྭངས་
འབགས་ན
4 8 1



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པའི་མཐོང་ལམ་སྐད་ཅིག་མ་གཅིག་སྐྱེ་ལ། དེ་ལ་སྒྲོ་འདོགས་མི་འདྲ་བ་བཅུ་དྲུག་བཅད་
པའམ། རྗེས་ཐོབ་ཏུ་ངེས་པའི་ཤེས་པ་བཅུ་དྲུག་སྐྱེད་པའི་ལྡོག་པ་ནས་བཅུ་དྲུག་ཏུ་བཞག་པ་
ཡིན་ནོ། །དེ་ལྟར་ཡང་དྲུག་ཅུ་བར་ཆོས་ཤེས་པས་སྐད་ཅིག་མ་གཅིག་ལ་རྟེན་ཅིང་འབྲེལ་བར་
འབྱུང་བའི་རང་བཞིན་མཐོང་བ་ན། སྔོན་མ་མཐོང་བའི་བལྟ་བ་བྱ་བ་གཞན་མི་སྲིད་དོ། །ཞེས་
འབྱུང་བ་ཡིན་ནོ། །མཐོང་བ་དེ་ཉིད་ཀྱི་རྒྱུན་གོམས་པར་བྱས་པས་ས་བཅུ་པོ་ཐམས་ཅད་
རྫོགས་ཏེ། དེའི་རང་བཞིན་མཚུངས་པའི་ཡེ་ཤེས་མཉམ་པར་བཞག་པ་ཙམ་གྱིས་དབྱེ་བ་མེད་
ན་ཡང་རྗེས་ཐོབ་ལ་ཐོབ་པའི་ཡོན་ཏན་གྱི་རྣམ་པས་ས་བཅུར་འགྱུར་བ་ཡིན་ནོ། །དེ་ལྟ་བས་ན་
འདོད་པའི་རྟེན་ཅན་གྱི་མཐོང་ལམ་མཉམ་གཞག་པ་ལྟ་བུ་ལ་རང་ངོ་ནས་བློ་ཡོད་མེད་ལ་
སོགས་པ་ཁོ་བོས་བརྗོད་མི་ཤེས་ཏེ། དེའི་སྤྲོས་པ་ཐམས་ཅད་བཀག་ཟིན་པའི་ཕྱིར་རོ། །རྩོད་
པ་སྤང་བ་ནི། འོ་ན་བློ་དེ་ལ་ཡུལ་མེད་ན་བློ་མ་ཡིན་པར་འགྱུར་རོ་ཞེ་ན་མེད་དོ་ཞེས་སུས་སྨྲས་
ཏེ༑ ཤེས་བྱའི་རང་བཞིན་ནམ། གནས་ལུགས་མེད་པར་འདོད་པ་ནི། བཀག་ཟིན་པའི་ཕྱིར་
རོ༑ །དེས་ན་འཁྲུལ་སྣང་མེད་དོ་ཞེས་སྨྲས་པ་དེ་དག་ཀྱང་ཡོད་པར་འཛིན་པའི་ལོག་རྟོག་
བསལ་བ་ཙམ་གྱི་དོན་ཡིན་གྱི་མཉམ་གཞག་གི་ཡུལ་སྣང་མེད་དོ་ཞེས་རང་ལུགས་སུ་འདོད་པ་
མ་ཡིན་ཏེ། རྩོད་ཟློག་ལས། འདིར་ནི་ཡོད་ཉིད་འགོག་ཡིན་གྱི། །མེད་ཉིད་སྒྲུབ་པ་མ་ཡིན་ནོ།།
ཞེས་རྒྱ་ཆེར་བཤད་ཟིན་པའི་ཕྱིར་རོ། །འོ་ན་ཡུལ་ཡོད་ན་བདེན་པ་གྲུབ་པར་འགྱུར་རོ་ཞེ་ན།
ཡོད་དོ་ཞེས་སུས་སྨྲས་ཏེ། རང་བཞིན་ནམ་གནས་ལུགས་ཡོད་པར་འདོད་པ་ནི་བཀག་ཟིན་
པའི་ཕྱིར་རོ། །གཉིས་ཀ་མ་ཡིན་ན། དགག་པ་གཉིས་ཀྱིས་རྣལ་མ་མི་གོ་བར་འགྱུར་རོ་ཞེ་ན།
གཉིས་ཀ་མ་ཡིན་ཞེས་སུས་སྨྲས་ཏེ། རང་བཞིན་ནམ། གནས་ལུགས་གཉིས་ཀ་མ་ཡིན་པར་
འདོད་པ་ནི་བཀག་ཟིན་པའི་ཕྱིར་རོ། །འོ་ན་བློ་མ་ཡིན་པར་འགྱུར་རོ་ཞེ་ན། སྐྱོན་མེད་དེ།
བེམས་པོ་ལས་ཟློག་པར་སྐྱེས་པའི་རྒྱུད་ཡིན་པའི་ཕྱིར་དང་ཁྱོད་རང་གིས་ཀྱང་། བེམས་མིན་
，
-
-
4 8 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
རང་བཞིན་གང་ཡིན་ཡང་། །དེ་འདིར་བདག་ཉིད་རེག་པར་འདོད། །ཅེས་པ་ལྟ་བུ་ཡིན་པའི་
ཕྱིར་དང་། སྒྲོ་འདོགས་ཀྱི་ས་བོན་གཅོད་པའམ་གཅོད་བྱེད་ཀྱི་བློ་ཡིན་པར་བསྒྲུབས་ཟིན་པའི་
ཕྱིར་རོ། །རང་ཉིད་ཀྱི་དངོས་ཡུལ་དུ་མི་བྱེད་ཀྱང༌། དེའི་སྟོབས་ཀྱིས་སྒྲོ་འདོགས་གཅོད་པ་ནི་
ཁྱེད་རང་ཡང་འདོད་པ་ཡིན་ཏེ། དེས་ན་ཁོ་བོ་ཅག་ལ་ཉེས་པ་ཅི་ཞིག་ཡོད། དེའི་སྒྲོ་འདོགས་
བཅད་པ་མ་རྟོགས་པར་ཁྱེད་རང་གིས་སྨྲས་ཏེ། བདེན་པར་འཛིན་པ་ལ་སོགས་པ་ནི། དངོས་
པོ་མ་སྐྱེས་སྟོན་པ་ཡིན། ཞེས་སྨྲས་པའི་ཕྱིར་རོ། །གལ་ཏེ་ཡུལ་བརྗོད་མི་ཤེས་པ་ལྟར། བློ་
ཡང་བརྗོད་མི་ཤེས་པར་མཚུངས་སོ་ཞེ་ན། མ་ཡིན་ཏེ། བློ་ལ་ནི། རྟེན་འབྲེལ་ཀུན་རྫོབ་ཙམ་
པོ་ཞེས་ཐ་སྙད་བྱས་ལ། ཡུལ་ལ་ནི། རང་བཞིན་ནམ་དོན་དམ་ཞེས་ཐ་སྙད་བྱས་པ་ཁོ་ནའི་
ཕྱིར་དང༌། བདེན་པ་གཉིས་ཀྱི་ཐ་སྙད་ཀྱང་། དེ་ལྟ་བུ་ལས་མི་འདའ་བའི་ཕྱིར་རོ། །དེ་ལྟར་
ཡང་། མདོ་ལས། དོན་དམ་པའི་བདེན་པ་ནི། རྣམ་པ་ཐམས་ཅད་ཀྱི་མཆོག་དང་ལྡན་པ་
ཐམས་ཅད་མཁྱེན་པ་ཉིད་ཀྱི་ཡེ་ཤེས་ཀྱི་ཡུལ་ལས་འདས་པ་ཡིན་ཏེ། ཇི་ལྟར་དོན་དམ་པའི་
ཞེས་བརྗོད་པ་ལྟར་ནི་མ་ཡིན་ཏེ། ཞེས་པ་ལ་སོགས་པ་དང༌། འཇུག་འགྲེལ་ལས། ལམ་གྱི་
བདེན་པ་ནི་ཀུན་རྫོབ་གྱི་བདེན་པའི་ཁོངས་སུ་གཏོགས་པའོ། །འགོག་པའི་བདེན་པ་ནི། དོན་
དམ་པའི་བདེན་པའི་རང་གི་ངོ་བོ། དེ་ནི་བརྗོད་དུ་མེད་པའི་ཕྱིར་དང་། ཤེས་པའི་ཡུལ་མ་ཡིན་
པའི་ཕྱིར་དངོས་སུ་བསྟན་པར་མི་ནུས་སོ། །ཞེས་བྱ་བ་ལྟར་རོ། །འོ་ན་མཉམ་གཞག་ན་སྣང་བ་
ཡོད་པར་འདོད་པ་མི་འཐད་ན། ས་ལྔ་པ་ལ། འདི་ནི་སྡུག་བསྔལ་འཕགས་པའི་བདེན་པའོ།།
ཞེས་ཡང་དག་པ་ཇི་ལྟ་བ་བཞིན་རབ་ཏུ་ཤེས་ཞེས་བྱ་བ་ལ་སོགས་པ་ཇི་ལྟར་ཞེ་ན། དེ་ནི་འདི་
ནི་དེའོ་ཞེས་ཤེས་པའི་རྗེས་ཐོབ་ཀྱི་དབང་དུ་བྱས་པ་ཡིན་ནོ། །དེ་བས་ན་ཆོས་ཞེས་པའི་ཚུལ་
ལ་འགའ་ཞིག་གིས་ནི། རྗེས་ཐོབ་ཀྱི་དབང་དུ་བྱས་ཤིང་། འགའ་ཞིག་ནི་དེ་ཁོ་ན་ཤེས་པ་ལ་
སོགས་པའི་ཕྱིར་སྐྱོན་མེད་དོ་ཞེས་བྱ་བ་ལ་སོགས་བརྗོད་ཟིན་ཏོ། །འོ་ན་ས་བཅུ་པ་ལ་ཡང་
4 8 3



L，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་སྣང་ཡོད་ན། རྟོག་པ་ཀུན་ནས་རྒྱུ་བ་མེད་པར་དེ་ལྟར་སྟོན་ནོ། །ཞེས་པ་ཇི་ལྟར་ཡིན་ཞེ་
ན༑ དེའི་རྟོག་པ་ནི་ཞེན་པ་ཡིན་ཏེ། གཞན་དུ་ན་བཀག་ཟིན་པའི་ཕྱིར་རོ། །འོ་ན་རྟེན་འབྲེལ་
སྣང་བ་རྣམས་གཉིས་སྣང་གི་བློ་དེ་ཉིད་ལ་སྣང་བ་ཡིན་ན། ས་དང་ལམ་བགྲོད་པ་བཞིན་
འཁྲུལ་པའི་སྣང་བ་འཕེལ་བར་འགྱུར་ཏེ། ས་དང་པོ་ནས་རིམ་པ་བཞིན། སངས་རྒྱས་བརྒྱ་
མཐོང་བ་ནས་ས་བཅུ་པ་ལ་གྲངས་མེད་མཐོང་བའི་ཕྱིར། འདོད་པར་ནུས་པ་ཡང་མ་ཡིན་ཏེ།
འཁྲུལ་པའི་སྣང་བ་འཕེལ་ན་མ་རིག་པ་འཕེལ་བར་འགྱུར་བ་ལ་གཉེན་པོ་གོམས་པས་མ་རིག་
པ་འཕེལ་ན། ཧ་ཅང་ཐལ་བའི་ཕྱིར་རོ་ཞེ་ན། འཁྲུལ་པའི་སྣང་བ་འཕེལ་བ་ཞེས་བྱ་བ་འདི་ཅི།
འཁྲུལ་པ་ཡང་ཡིན་པའི་རྟེན་འབྲེལ་འཕེལ་བ་ལ་བརྗོད་ན་ནི་མ་ཁྱབ་པ་ཡིན་ཏེ་དེ་ལ་སྣང་བའི་
རྟེན་འབྲེལ་ནི་ཡུལ་ཡིན་ཀྱང་། འཁྲུལ་པ་ཡིན་པར་མ་ངེས་པའི་ཕྱིར་ཏེ། སངས་རྒྱས་ཀྱི་ཡེ་
ཤེས་ལ་སོགས་པ་མ་འཁྲུལ་པའི་རྟེན་འབྲེལ་དུ་ཡོད་པའི་ཕྱིར་རོ། །བློ་འཁྲུལ་པ་ལ་ཡུལ་སྣང་
བ་འཕེལ་བར་འགྱུར་བ་ནི་འདོད་པ་ཡིན་ཏེ། ཁྱོད་རང་ལྟར་ན་ཡང་ས་དེ་དང་དེའི་གཉིས་སྣང་
གི་བློ་རྣམས་ལ་སངས་རྒྱས་མཐོང་བ་ལ་སོགས་པ་ཤིན་ཏུ་འཕེལ་བར་འདོད་པའི་ཕྱིར་རོ། །
འཁྲུལ་པའི་བློ་ཁོ་ན་ལ་སྣང་བས་སྣང་བ་དེ་འཁྲུལ་པ་ཁོ་ནར་འགྱུར་བ་ཡང་མ་ཡིན་ཏེ། བདེན་
པར་སྣང་བས་ཁྱད་པར་དུ་བྱས་པའི་སངས་རྒྱས་ཀྱི་སྐུ་དང་། ཡེ་ཤེས་ནི་འཁྲུལ་སྣང་བན་བུན་
ལ་སྣང་ཡང་། འཁྲུལ་པ་མ་ཡིན་པའི་ཕྱིར་ཏེ། གཞན་དུ་ན། ཁྱེད་རང་ལྟར་ན་ཡང་སྐྲ་ཤད་
འཛག་པ་དང་བཅས་པའི་བསེ་རུ་དེ་འཁྲུལ་སྣང་སྐྲ་ཤད་དང་འདྲ་བ་ཁོ་ནར་འགྱུར་ཏེ། མིག་
འཁྲུལ་པ་ཅན་འགའ་ཞིག་ལ་སྣང་གི །གཞན་ལ་མི་སྣང་བའི་ཕྱིར་རོ། །གལ་ཏེ་སངས་རྒྱས་
ཀྱང་རྫུན་པ་མ་ཡིན་པའི་ཕྱིར་འཁྲུལ་པ་ཡིན་པར་རིགས་སོ་ཞེ་ན། དེ་ནི་གྱི་ན་སྟེ། འདིར་
འཁྲུལ་པ་ནི་མ་རིག་པ་ཅན་དང་། དེའི་དབང་ཙམ་ལས་བྱུང་བ་ཁོ་ནའི་དབང་དུ་བྱས་པ་ཡིན་
པའི་ཕྱིར་ཏེ། རབ་རིབ་ཅན་གྱི་བློ་དང་། གང་ཟག་དང་། སྐྲ་ཤད་ལ་སོགས་པ་བཞིན་ནོ། །
4 8 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
གལ་ཏེ་རྟེན་འབྲེལ་ལ་གྲུབ་པ་ཡོད་ན། དེ་མཐོང་བའི་འཁྲུལ་པའི་བློ་ཇི་ལྟར་མེད་དེ། མིག་
དག་པས་བསེ་རུ་མཐོང་བ་བཞིན་ནོ་ཞེ་ན། དེ་ནི་སྙིང་པོ་མེད་དེ། སངས་རྒྱས་ཀྱི་ཡེ་ཤེས་ལ་
སོགས་པའི་རྟེན་འབྲེལ་དེ་དག་ཀྱང་རྫུན་པ་དང༌། བཅོས་མ་དང་། སླུ་བའི་ཆོས་ཅན་ཡིན་གྱི།
ཡང་དག་པ་མ་ཡིན་པས་དེ་མཐོང་བའི་བློ་ནི། ཡང་དག་པ་མཐོང་བའི་མ་འཁྲུལ་པའི་ཕྱིར་
ཟག་མེད་ཅེས་མི་བྱའོ། །འོ་ན་ཡུལ་རྫུན་པ་སྣང་བའི་བློ་འཁྲུལ་པ་ཁོ་ནར་བྱེད་ན། ཡུལ་དེ་
རྣམས་ཀྱང་འཁྲུལ་པ་ཁོ་ནར་ཅིའི་ཕྱིར་མི་བྱེད་དེ། སྐྲ་ཤད་བཞིན་ནོ་ཞེ་ན། སྐྱོན་མེད་དེ། ཡུལ་
དེ་རྣམས་ཀྱང་རྫུན་པ་ལ་འཁྲུལ་པར་ཐ་སྙད་བྱས་པའི་འཁྲུལ་པ་ཡིན་པའི་ཕྱིར་དང་། ཁྱོད་ནི་
མ་རིག་པའམ། དེ་ཙམ་ལས་བྱུང་བའི་འཁྲུལ་པ་དེའི་དབང་དུ་བྱས་ནས། འཁྲུལ་པ་འཕེལ་
བའི་ཐལ་འགྱུར་འགོད་པར་བྱེད་པའི་ཕྱིར་རོ། །དེ་བས་ན་རྟེན་འབྲེལ་མ་འཁྲུལ་བ་ཡོད་ཅེས་
བྱ་བ་འདི་ཡང་དག་པའི་རྟེན་འབྲེལ་མ་འཁྲུལ་བ་ཡོད་ཅེས་བྱ་བ་མ་ཡིན་གྱི། མ་རིག་པ་མེད་
པའི་རྟེན་འབྲེལ་ཡོད་དོ་ཞེས་བྱ་བའི་དོན་ཡིན་པས་ཀླན་ཀ་ཐམས་ཅད་ལས་གྲོལ་བ་ཡིན་ནོ། །
དེ་ཉིད་ཀྱི་ཕྱིར་ཡང་དག་པ་མཐོང་བའི་བློ་ལ་མ་འཁྲུལ་བ་དང༌། རྫུན་པ་མཐོང་བའི་བློ་ལ་
འཁྲུལ་པར་བྱེད་པའི་ཕྱིར་དང་། རྟེན་འབྲེལ་ཡིན་པ་ལ་འཁྲུལ་པ་ཡིན་པས་མ་ཁྱབ་ཅིང་། རྟེན་
འབྲེལ་སྣང་བའི་བློ་ལ་འཁྲུལ་པས་ཁྱབ་པ་ཡིན་ནོ་ཞེས་བྱ་བ་འདི་གྲུབ་པ་ཡིན་ནོ། །དེ་ལྟ་བས་
ན་སྣང་བ་ཡང་དག་པའི་མཐོང་ཡུལ་ཡིན་པ་རྒྱ་ཆེར་བཀག་པས་མཐོང་བ་འཁྲུལ་པའི་ཡུལ་དུ་
འགྲུབ་ལ། དེ་ཡང་མ་རིག་པ་མེད་པར་འབྱུང་བས་ཉོན་མོངས་པ་ཅན་མ་ཡིན་པའི་རིག་པ་ཙམ་
ཀུན་ཏུ་སྤྱོད་པའི་ཕྱིར་རོ། །སྣང་བ་དང་བཅས་པའི་འཕགས་པ་རྣམས་ལ་སྣང་བ་ཡིན་ནོ། །
ཞེས་བྱ་བ་འདི་ནི། འཇིགས་བྲལ་གྱི་སློབ་དཔོན་ཟླ་བ་གྲགས་པའི་མན་ངག་ཕྱིན་ཅི་མ་ལོག་པ་
ཡིན་ནོ། །དེའི་ཕྱིར་སྣང་བ་བདེན་དངོས་སུ་མི་འདོད་པ་ཡིན་ན་ནི། འཕགས་པའི་གནས་
སྐབས་སུ་རྗེས་ཐོབ་ཁོ་ནར་འདོད་པར་བྱ་བ་ཡིན་པས་དེའི་ཀླན་ཀ་དེ་དག་སྤོང་བའི་ཐབས་
48 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱང་ཁོ་བོས་ཇི་སྐད་བཤད་པ་ཁོ་ན་མཁས་པའི་སློབ་དཔོན་ཐམས་ཅད་ཀྱིས་ཁས་བླངས་པར་
བྱའོ། །འོ་ན་མཉམ་གཞག་ན་སྣང་བ་ཡོད་ན་འདོད་པ་མི་འཐད་ཅིང་། རྗེས་ཐོབ་སྣང་བ་དང་
བཅས་པ་ཡིན་ན། མཉམ་རྗེས་ཟུང་དུ་འཇུག་པར་བཤད་པ་རྣམས་མི་འཐད་པར་འགྱུར་རོ་ཞེ་
ན་སྐྱོན་མེད་དེ། རྗེས་ཐོབ་གཉིས་སྣང་མེད་ན་མཉམ་གཞག་དང་རྗེས་ཐོབ་ཀྱི་རྣམ་དབྱེ་མེད་
པར་འགྱུར་བའི་རིགས་པ་བརྗོད་པའི་ཕྱིར་དང་། གཉིས་སྣང་དང༌། གཉིས་སྣང་མ་ཡིན་པའི་
བློ་དེ་ལྟ་བུ་རྒྱུད་གཅིག་གཅིག་ཅར་རྫས་ཐ་དད་ཡོད་པ་ནི་ཁྱེད་རང་ཡང་མི་འདོད་པས་མཉམ་
རྗེས་ཟུང་དུ་འཇུག་པ་མི་རུང་བའི་སྐྱོན་ཁྱོད་ཉིད་ལ་ཡོད་པའི་ཕྱིར་དང་། ཁོ་བོ་ཅག་ལྟར་ན།
རྗེས་ཐོབ་ཀྱིས་འཁོར་བའི་དོན་གཙོ་བོར་སྒྲུབ་པ་ཡིན་ལ། མཉམ་གཞག་གིས་མྱང་འདས་ཀྱི་
དོན་གཙོ་བོར་སྒྲུབ་པ་ཡིན་པས། དེ་དག་ཆ་མི་མཉམ་པ་བཀག་ནས། ས་བརྒྱད་པ་ཡན་ཆད་
དུ་མཉམ་ཉིད་དུ་སྒྲུབ་པ་ནི་ཟུང་འཇུག་གི་དོན་ཡིན་པའི་ཕྱིར་དང་། དེ་བཞིན་དུ་ཞེན་པ་མེད་པ་
ནི་མཉམ་གཞག་གི་གཙོ་བོའི་བྱ་བ་ཡིན་ལ། སྣ་ཚོགས་ཤེས་པ་ནི་རྗོད་བྱེད་ཀྱི་གཙོ་བོའི་བྱ་བ་
ཡིན་པས་ས་བརྒྱད་པ་ཡན་ཆད་དུ་སྣང་ལ་ཞེན་པ་མེད་པ་ཁོ་ན་སྤྱོད་པས་ཟུང་དུ་འཇུག་པ་ཞེས་
བྱའོ། །དེས་ན་མཉམ་རྗེས་ཆ་མཉམ་བསྒྲུབ་པའམ། རྗེས་ཐོབ་ཏུ་ཞེན་མེད་འབའ་ཞིག་ཏུ་གྱུར་
པ་ལས་མཉམ་གཞག་གིས་ཟིན་པ་ཞེས་པ་དང་མཉམ་གཞག་གིས་སྟོབས་ཀྱིས་སྙིང་རྗེ་སྐྱེད་པ་
ལ་སྙིང་རྗེས་ཟིན་པའི་མཉམ་གཞག་ཞེས་བརྗོད་པ་ཡིན་གྱི། ལག་པས་ཟིན་པ་ལྟ་བུ་ནི་མ་ཡིན་
པས་སྐྱོད་མེད་པ་ཁོ་ནའོ། །ཞེན་པ་མེད་པའི་གཉིས་སྣང་ཙམ་བརྗོད་ཀྱང་། རྒྱུ་དུས་སུའང་བྱ་
བ་མ་ཡིན་ཏེ། སྣང་ལ་ཞེན་པ་མེད་པས་ཉེས་པ་མི་སྐྱེད་པའི་ཕྱིར་སྤང་མི་དགོས་པ་དང་།
དགོས་སུ་ཟིན་ཀྱང་མ་རིག་པའི་བག་ཆགས་ཀུན་མ་སྤངས་པར་སྤོང་མི་ནུས་པའི་ཕྱིར་དང་།
ནུས་སུ་ཟིན་ཀྱང་སྤངས་པ་ལ་འབྲས་བུ་མེད་དེ། སྣང་བཅས་ཀྱི་བསོད་ནམས་ཀྱི་ཚོགས་
བསགས་ཏེ། གཟུགས་ཀྱི་སྐུ་སྒྲུབ་པར་བྱེད་པའི་ཡན་ལག་ཏུ་དགོས་པའི་ཕྱིར་རོ། །དེས་ན་སོ་
་
4 8 6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
སོར་རྟོག་པའི་ཤེས་རབ་ནི་ཟག་བཅས་ཡིན་ཀྱང་། མཉམ་གཞག་ཟག་མེད་ཙམ་གྱིས་འདྲེན་
པའི་ཐབས་དེ་འབའ་ཞིག་ལས་མེད་པས་ཡོན་ཏན་ཆེན་པོ་དང་ལྡན་པ་དེ་བཞིན་དུ་རྗེས་ཐོབ་
ཀྱི་སྣང་ལ་ཞེན་པ་མེད་པའི་གཉིས་སྣང་གི་དགེ་བ་ཐམས་ཅད་ཀྱང་བྱ་ངང་པའི་རྒྱལ་པོའི་
འདབ་གཤོག་རྒྱས་པའི་ཚུལ་ཡིན་པས་མཆོག་ཏུ་བསྔགས་པར་འོས་པ་ཡིན་ཏེ། ཇི་ལྟར་ལས་
དང་པོ་པའི་གནས་སྐབས་སུ་སེམས་ཅན་མ་ལུས་པ་སྒྲོལ་འདོད་ཀྱི་སྙིང་རྗེ་ཆེན་པོ་ཡོད་ན་
སེམས་ཅན་དུ་ལྟ་བ་དང་འབྲེལ་ཡང་མཆོག་ཏུ་བསྔགས་པར་འོས་པ་བཞིན་དུ། འཕགས་པའི་
རྗེས་ཐོབ་རྣམས་གཉིས་སྣང་དང་བཅས་པ་ཡིན་ཡང་། མཉམ་གཞག་དང་འདྲ་བར་ཤིན་ཏུ་
བསྔགས་པར་འོས་པ་ཡིན་ནོ། །བསྒོམ་པས་ཉམས་སུ་བླང་བ་བཤད་ཟིན་ཏོ། །
བླངས་པའི་འབྲས་བུ་ལ་ཡང་། མི་འཐད་པ་དགག་པ་དང་། འཐད་པ་བཞག་པ་
དང༌། རྩོད་པ་སྤང་བའོ། །མི་འཐད་པ་དགག་པ་ནི། ཁ་ཅིག །སངས་རྒྱས་ལ་བློ་མེད་པར་
འདོད་པ་ནི། ཆེས་མི་རིགས་ཏེ། སྔར་མཉམ་གཞག་བློ་མེད་དུ་འདོད་པ་བཀག་པས་ཁེགས་
པའི་ ཕྱིར་དང༌། ལོངས་སྐུ་ལ་སོགས་པ་ནི། ཤིང་སྐུའམ། འདམ་པ་ལ་སོགས་པའི་སྐུ་ལྟར་
བེམས་པོ་ཙམ་དུ་འདོད་དགོས་པའི་ཕྱིར་རོ། །དེ་བས་ན་ལུགས་འདི་ནི། མུ་སྟེགས་དཔྱོད་པ་
བ་རྣམས་སྐྱེས་བུ་ཕ་རོལ་པོ་འདི་ནི་ཉེས་ཟད་མ་ཡིན་ཏེ། བློ་དང་ལྡན་པའི་ཕྱིར་དང་། དབང་པོ་
དང་ལྡན་པའི་ཕྱིར་དང༌། ངག་སྨྲ་བའི་ཕྱིར་ཞེས་པ་ལ་སོགས་པ་ཁོ་ནའི་གཞུང་ལ་བསྟེན་པ་
ཡིན་པའི་ཕྱིར། རང་གཞན་བདེ་ལེགས་སུ་འདོད་པ་རྣམས་ཀྱིས། དེ་ལྟ་བུའི་སྟོན་པ་དང༌།
འཁོར་དང་། གཞུང་ཐམས་ཅད་མེ་ཆུ་ལ་སོགས་པར་དོར་ཏེ། མིང་ཙམ་ཡང་མེད་པར་བྱ་བ་ཁོ་
ན་ཡིན་ཏེ། བསྟན་པ་ལ་གནས་པའི་ཟོལ་གྱིས་མུ་སྟེགས་ངན་པའི་རྣམ་ཐར་བཟུང་ནས་དམ་
པའི་ཆོས་ཐམས་ཅད་རྩད་ནས་བཤིག་པར་བྱེད་པ་ཁོ་ན་ཡིན་པའི་ཕྱིར་རོ། །གཞན་དག་ཡུལ་
ཡུལ་ཅན་གཉིས་ཀྱི་སྣང་བ་ཡོད་པར་འདོད་པ་ཡང་། སྔར་མཉམ་གཞག་གི་དེ་ན་དེ་ལྟ་བུ་ཡོད་
4
8 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་འདོད་པ་བཀག་པས་ཁེགས་སོ། །
ད་ནི་འཐད་པའི་ཕྱོགས་བཞག་པར་བྱས་ཏེ། འདི་ལ་ལྔ་སྟེ། གནས་གང་དུ་སངས་
རྒྱས་པ། དུས་ནམ་གྱི་ཚེ་སངས་རྒྱས་པ། ཚུལ་ཇི་ལྟར་སངས་རྒྱས་པ། དེ་ལྟར་སངས་རྒྱས་
པའི་ངོ་བོ། སངས་རྒྱས་ནས་མཛད་པ་མཛད་པའི་ཚུལ་ལོ། །གནས་གང་དུ་སངས་རྒྱས་པ་ནི།
བྱང་ཆུབ་སེམས་དཔའ་ས་བཅུ་པ་སྐྱེ་བ་གཅིག་གིས་ཐོགས་པ། དབང་ཕྱུག་ཆེན་པོའི་གནས་ན་
འདུག་པ། དེས་ཞིང་ཡོངས་སུ་སྦྱངས་པ་ལ་སོགས་པའི་མཐུས། དེ་ནས་ཚེ་འཕོས་མ་ཐག་ཏུ་
བསམ་གཏན་བཞི་པར་ལྷ་དང་གཞལ་ཡས་ཁང་ལྷན་ཅིག་འབྱུང་བ་ལྟར་རང་གི་ཞིང་འོག་མིན་
སྟུག་པོ་བཀོད་པའི་ཞིང་ཁམས་ཞེས་བྱ་བ། བཻཌཱུརྱ་དང་། པད་མ་ར་གྲྭ་དང༌། ཤེལ་ལ་སོགས་
པའི་རང་བཞིན་ཅན་ལག་མཐིལ་ལྟར་མཉམ་པ་ཤིན་ཏུ་ཡངས་པ། རེག་ན་འཇམ་པ། དྲི་མ་
མེད་ཅིང་འོད་གསལ་བ། རིན་པོ་ཆེའི་ཤིང་ལྗོན་པའི་ཕྲེང་བ་མཐའ་ཡས་པས་མཛེས་པ། ཙན་
དན་སྤྲུལ་གྱི་སྙིང་པོ་ལ་སོགས་པའི་དྲི་བསུང་ངད་ཞིམ་པས་ཁྱབ་པ། ལྷའི་མེ་ཏོག་སྣ་ཚོགས་
གཡུར་ཟ་ཞིང་ལྡེམ་པ། མཚོ་དང་། རྫིང་བུ་དང༌། ལྟེང་ཀ་ལ་སོགས་པ་ཡིད་འཕྲོག་པ་དུ་མས་
མཛེས་པ། སྨོན་ལམ་ཙམ་ལས་སྒྲུབ་པའི་ཆུ་བྱ་སྣ་ཚོགས་སྐད་སྙན་པར་སྒྲོགས་པ། རིན་པོ་ཆེ་
སྣ་ཚོགས་པའི་མདོག་ཅན་གྱི་བྱེའུ་དང༌། བུང་བ་དང༌། རི་དྭགས་ལ་སོགས་པ་སེམས་ཅན་དུ་
སྣང་བའི་ཁྱད་པར་གྱིས་ཉེ་བར་མཛེས་པ། རིན་པོ་ཆེའི་མིག་མངས་རིས་དང་། གསེར་གྱི་བྱེ་
མ་གདལ་བ་དང་། ལྷའི་མེ་ཏོག་སྣ་ཚོགས་ཀྱིས་བཅལ་དུ་བཀྲམ་པ། མིག་འཁྲུལ་གྱི་རྣམ་པ་ལྟ་
བུ་ཁྱད་པར་མཐའ་ཡས་པ་གྲུབ་པར་གྱུར་ཏེ། དེར་སངས་རྒྱ་བ་ཡིན་ནོ། །དེ་ལྟར་ཡང་མདོ་
སྡེ་རྒྱན་ལས། གཙང་མའི་གནས་དག་སྤངས་པ་ཡི། །འོག་མིན་གནས་ནི་ཉམས་དགའ་བར།།
ཡང་དག་སངས་རྒྱས་དེར་འཚང་རྒྱ། །སྤྲུལ་པ་པོ་གཅིག་འདིར་འཚང་རྒྱ། །ཞེས་གསུངས་པ་
ལྟ་བུའོ། །བྱེ་བྲག་ཏུ་སྟོན་པ་སངས་རྒྱས་པའི་གནས་ནི། སངས་རྒྱས་ཕལ་པོ་ཆེ་ལས་འབྱུང་སྟེ།
4 8 8



，
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
དེ་ཡང་འཇིག་རྟེན་གྱི་ཁམས་མི་མཇེད་ལ་སོགས་པ་བསམ་གྱིས་མི་ཁྱབ་པ་ནང་དུ་ཆུད་པ་ནི་
གཞི་དང་མེ་ཏོག་གིས་བརྒྱན་པ་ཞེས་བྱའོ། །དེ་ལྟ་བུ་བསམ་གྱིས་མི་ཁྱབ་པ་ནང་དུ་ཆུད་པ་ནི།
འཇིག་རྟེན་གྱི་ཁམས་རྒྱ་མཚོ་ཞེས་བྱ་བ་ཡིན་ནོ། །འཇིག་རྟེན་གྱི་ཁམས་རྒྱ་མཚོར་ནི་བཅོམ་
ལྡན་འདས་རྣམ་པར་སྣང་མཛད་ཡེ་ཤེས་གངས་ཅན་མཚོའི་ཕྱག་གི་མཐིལ་ན་གནས་སོ། །
བཅོམ་ལྡན་འདས་དེ། བྱང་ཆུབ་སེམས་དཔའ་ཆེན་པོ་རྣམས་ཀྱི་འཁོར་དང་བཅས་པ་གང་ན་
བཞུགས་པའི་གནས་དེ་ནི། སྟུག་པོ་བཀོད་པའི་ཞིང་ཁམས་ཞེས་བྱ་བ་ཡིན་ནོ། །དུས་ནམ་གྱི་
ཚེ་སངས་རྒྱས་པ་ལ་གཉིས་ཏེ། ཆོས་སྐུ་དང་། གཟུགས་སྐུ་བྱང་ཆུབ་པའི་དུས་སོ། །ཆོས་སྐུ་ལ་
ཡང་གཉིས་ཏེ། རང་བཞིན་དང་། རྟོགས་པས་བྱང་ཆུབ་པའི་དུས་སོ། །རང་བཞིན་ངོ་བོ་ཉིད་
ཀྱི་སྐུ་ནི། གདོད་མ་ནས་བརྗོད་མི་ཤེས་པ་ཡིན་ཏེ། སེམས་ཀྱི་རང་བཞིན་གདོད་མ་ནས་
བརྗོད་མི་ཤེས་པའི་ཕྱིར་རོ། །དེས་ན་འཇིག་རྟེན་གྱི་ཁམས་རྡུལ་ཕྲ་རབ་མ་ལུས་པའི་གྲངས་
བརྗོད་མི་ཤེས་པ་ལྟར། འདིའི་མངོན་པར་བྱང་ཆུབ་པའི་དུས་ཀྱང་བརྗོད་མི་ཤེས་པ་ཡིན་ནོ། །
འོན་ཀྱང་བྱིས་པ་སྐྱག་པ་སྤང་བའི་ཕྱིར། སེམས་ཀྱི་རང་བཞིན་གདོད་མ་ནས་སྤྲོས་པའི་མཐའ་
ཐམས་ཅད་དང་བྲལ་ཞིང་། ཉོན་མོངས་པ་དང་། ཤེས་བྱའི་སྒྲིབ་པ་ངོ་བོ་ཉིད་མེད་པ་འོད་
གསལ་བའི་སངས་རྒྱས་ཞེས་བརྗོད་ལ། དེ་ལྟར་ན་མངོན་པར་བྱང་ཆུབ་པའི་དུས་ནི་སངས་
རྒྱས་ཀྱི་སྤྱོད་ཡུལ་དུ་གྱུར་པའི་ཕྱོགས་བཅུའི་ཞིང་ཁམས་མ་ལུས་པ་ན་ཡོད་པའི་རྡུལ་ཕྲ་རབ་ཀྱི་
གྲངས་ཇི་སྙེད་པ་ཡོད་པ་དེ་རྙེད་ཀྱི་བསྐལ་པའི་གྲངས་ཏེ། དེ་ལྟར་ན་དཔག་ཏུ་མེད་ཅིང་བརྗོད་
དུ་མེད་པ་ཡིན་ཏེ། སེམས་འདི་ཉིད་ལ་ཐོག་མ་མེད་པའི་ཕྱིར་དང་། སེམས་རང་བཞིན་གྱིས་
མངོན་པར་བྱང་ཆུབ་པའི་ཚུལ་ཇི་སྐད་བཤད་པ་ཉིད་ཡིན་པའི་ཕྱིར་རོ། །འདི་ཉིད་ཀྱི་དབང་དུ་
མཛད་ནས་ཀྱང་། མདོ་ལས། འཇམ་དཔལ་སྐྱེ་བ་མེད་ཅིང་འགག་པ་མེད་པ་འདི་ནི། དེ་
བཞིན་གཤེགས་པའི་ཚིག་བླ་དྭགས་སོ། །ཞེས་པ་དང་། སེམས་འདི་ནི་རང་བཞིན་གྱིས་མངོན་
-
-
-
--
4 8 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་རྫོགས་པར་སངས་རྒྱས་པ་ཉིད་དོ། །ཞེས་བྱ་བ་ལ་སོགས་པ་གསུང་པ་ཡིན་ནོ། །རྒྱས་པ་
གཞན་དུ་ཕྱེ་ཟིན་ཏོ། །དེ་ལྟར་འཇུག་པ་ལས། སངས་རྒྱས་སྤྱོད་ཡུལ་ཕྱོགས་བཅུའི་ཞིང་རྣམས་
མ་ལུས་ན། །རྡུལ་ཕྲན་ཇི་རྙེད་ཡོད་པ་དེ་རྙེད་བདེ་གཤེགས་ནི། །བྱང་ཆུབ་མཆོག་ཏུ་གཤེགས་
པའི་བསྐལ་པ་དེ་སྙེད་དེ། ཁྱེད་ཀྱི་གསང་འདི་བསྙད་པར་བགྱི་བ་མ་ལགས་སོ། །དེས་ན་བྱིས་
པ་སྐྲག་པ་སྤང་བའི་ཕྱིར་དྲི་བཅས་དྲི་མེད་ཀྱི་རང་བཞིན་ཆོས་ཉིད་ཀྱི་རྣམ་པར་དབྱེ་བར་བྱ་སྟེ།
འགའ་ཞིག་ལྟར། ངོ་བོ་ཉིད་ཀྱི་སྐུ་ཞེས་བྱ་བ་སངས་རྒྱས་ཁོ་ན་ལ་ཡོད་ཀྱི། སེམས་ཅན་ལ་མེད་
པ་ལ་སོགས་པ་རང་ལུགས་སུ་སྨྲ་བ་ནི་མི་འཐད་དེ། ངོ་བོ་ཉིད་ཀྱི་སྐུ་ནི། ཆོས་གང་ལ་ཡང་
ཡོད་པ་དང་། མེད་པ་དང་། གཉིས་ཀ་དང་གཉིས་ཀ་མ་ཡིན་པར་བརྗོད་མི་ཤེས་པའི་ཕྱིར་ཏེ།
ཆོས་ཐམས་ཅད་ཀྱི་རང་བཞིན་དེ་ལྟར་བརྗོད་དུ་ཡོད་པར་འདོད་པ་ནི་བཀག་ཟིན་པའི་ཕྱིར་རོ།།
འདིར་སངས་རྒྱས་ཐམས་ཅད་ ཀྱི་ཆོས་ཀྱི་སྐུ་གཅིག་ཡིན་པས་དེ་སྐད་བརྗོད་པ་ཡིན་གྱི།
གཞན་དུ་ན་སངས་རྒྱས་གཞན་འབྱུང་བར་མི་འགྱུར་རོ། །ཞེས་འཆད་པ་དེ་ཡང་ཆོས་སྐུ་ཐ་དད་
པའི་རྣམ་པར་རྟོག་པ་ཙམ་བསལ་པའི་ཆེད་ཡིན་ན་ཉེས་པ་མེད་དོ། །དེའི་ཕྱིར་ན་སློབ་དཔོན་
ནི༑ ངོ་བོ་ཉིད་ཀྱི་སྐུ་ནི་འདིའོ། །ཞེས་རང་རྒྱུད་དུ་རྟོག་པ་འགེགས་པར་མཛད་པ་ཡིན་ནོ། །
རྟོགས་པས་བྱང་ཆུབ་པའི་དུས་ནི། ས་བཅུ་ རྒྱུན་མཐའི་རྗེས་ཐོགས་དེ་མ་ཐག་པ་ནའོ། །
གཟུགས་སྐུ་ལ་གཉིས་ལས་ལོངས་སྐུ་ནི་དེ་དང་འདྲ་ཞིང་། སྤྲུལ་སྐུ་ནི་གསར་དུ་སངས་རྒྱས་
པའི་ཚུལ་སྟོན་པས་ལོགས་པ་མེད་དོ། །ཚུལ་ཇི་ལྟར་སངས་རྒྱས་པ་ནི། རང་གི་ཞིང་སྦྱངས་པ་
ལས་གྲུབ་པའི་འོག་མིན་གྱི་ཞིང་ཁམས་དེར། སྨོན་ལམ་ལེགས་པར་སྦྱངས་པའི་བྱང་ཆུབ་
སེམས་དཔའི་འཁོར་ཚད་མེད་པས་བསྐོར་ནས་སངས་རྒྱས་ཏེ། དེ་བཞིན་གཤེགས་པ་ཐམས་
ཅད་ཀྱི་འོད་ཟེར་ཆེན་པོའི་དབང་བསྐུར་བ་ལེགས་པར་ཐོབ་པའི་བྱང་ཆུབ་སེམས་དཔའ་དེས།
དཔའ་བར་འགྲོ་བའམ། རྡོ་རྗེ་ལྟ་བུའི་ཏིང་ངེ་འཛིན་མངོན་དུ་མཛད་པ་རྟེན་ཅིང་འབྲེལ་བར་
4
9 0



-
-
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
འབྱུང་བ་སྒྱུ་མ་ལྟ་བུའི་ཚོགས་ཐམས་ཅད་ལ། དེ་ཁོ་ན་ཉིད་དུ་ཡོད་པ་དང་། མེད་པ་དང་།
གཉིས་ཀ་མ་ཡིན་པར་སྤྲོས་པའི་བག་ཆགས་ཕྲ་མོ་གང་བུད་ཤིང་རླན་མེད་པ་ལྟར་ཞེན་པའི་
བཤེར་དང་ཡུན་རིང་མོ་ནས་བྲལ་བ་གཉེན་པོ་ཡེ་ཤེས་ཀྱི་མེ་ལྕེ་གྲངས་མེད་པ་འབར་བས་ཤིན་
ཏུ་ཕྲ་བར་བྱས་པ་དེ་དག་གཉིས་སུ་མེད་པའི་ཡེ་ཤེས་སྐད་ཅིག་མ་གཅིག་གིས་ལེགས་པར་
བཅོམ་སྟེ། དེ་ཁོ་ན་ཉིད་མ་རིག་པ་ཐམས་ཅད་རྣམ་པར་བཅད་པ་ལ་དེ་ཁོ་ན་ཉིད་རིག་པར་
གདགས་པའི་གཉིས་སུ་མེད་པའི་བློ་མངོན་པར་བྱང་ཆུབ་པ་ཉིད་རྙེད་པ་ཡིན་ནོ། །དེ་དང་དུས་
མཉམ་པ་ཁོ་ནར། སྔར་གྱི་བྱང་ཆུབ་སེམས་དཔའི་གནས་སྐབས་ཀྱི་ལུས་དེ་ཉིད་མཚན་དང་
དཔེ་བྱད་ལ་སོགས་པས་སྔར་ལས་མཆོག་ཏུ་གྱུར་ཏོ། །ནང་གི་རྟེན་འབྲེལ་གྱིས་ཕྱིའི་རྟེན་
འབྲེལ་ཁྱད་པར་དུ་འགྱུར་བའི་ཕྱིར་རོ། །དེ་ཉིད་ལ་ལོངས་སྤྱོད་རྫོགས་པའི་སྐུ་ཞེས་བྱ་ལ། ཉི་
མ་དང་དེའི་འོད་ཟེར་བཞིན་དུ་སྤྲུལ་པའི་སྐུ་ཡང་དེ་དང་མཉམ་པ་ཁོ་ནར་རང་ཆས་སུ་འཆར་བ་
ཡིན་ནོ། །
དེ་ལྟར་སངས་རྒྱས་པའི་ངོ་བོ་ལ་བཞི་སྟེ། སྐུ་དང༌། གསུང་དང༌། ཐུགས་དང༌།
ཡོན་ཏན་ནོ། །དེ་ལྟར་སྐུ་ལོགས་སུ་ཕྱེ་བས་ན་སྐུ་རྣམ་པ་གསུམ་སྟེ། ངོ་བོ་ཉིད་ཀྱི་སྐུ་དང་།
ལོངས་སྤྱོད་རྫོགས་པའི་སྐུ་དང་། སྤྲུལ་པའི་སྐུའོ། །དེ་ལ་ངོ་བོ་ཉིད་ཀྱི་སྐུ་ནི་བརྗོད་མི་ཤེས་སོ།།
འོན་ཀྱང་བྱིས་པ་སྐྲག་པ་སྤང་བའི་ཕྱིར། དེ་ལ་ཞི་བའམ། འགོག་བདེན་ཞེས་པའི་མིང་གིས་
བཏགས་ནས་དེ་མངོན་དུ་མཛད་ཅེས་ཐ་སྙད་བྱས་སོ། །གང་ལས་མངོན་དུ་མཛད་ན་ཤེས་བྱའི་
སྒྲིབ་པའི་བུད་ཤིང་སྐམ་པོ་མ་ལུས་པ་རྣམ་པར་མི་རྟོག་པའི་བློ་ཡིས་བསྲེགས་ནས་ཞི་བའི་ཕྱིར་
བློ་དེ་ལས་མངོན་དུ་མཛད་དོ། །གང་ལ་མངོན་དུ་མཛད་ན། དེ་ལྟར་ཞི་བའི་འགོག་པ་དེ་ནི་
རྒྱལ་བ་རྣམས་ཀྱི་ཆོས་ཉིད་ཀྱི་སྐུ་སྟེ། མདོ་ལས། སངས་རྒྱས་རྣམས་ནི་ཆོས་ཉིད་ལྟ། །འདྲེན་
པ་རྣམས་ནི་ཆོས་ཀྱི་སྐུ། །ཞེས་པ་ལྟར་རོ། །དེ་ལྟ་བུའི་ཆོས་ཀྱི་སྐུ་དེ་ལ་སྐྱེ་འགག་མེད་དེ། དེ་
4 9 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
་
ཉིད་ཀྱི་དབང་དུ་མཛད་ནས། མདོ་ལས། འཇམ་དཔལ་སྐྱེ་བ་མེད་ཅིང་འགག་པ་མེད་པ་འདི་
ནི་དེ་བཞིན་གཤེགས་པའི་ཚིག་བླ་དྭགས་སོ། །ཞེས་སོ། །དེ་ཡང་སྐྱེ་འགག་ཏུ་རྣམ་རྟོག་ཟློག་
པའི་ཕྱིར་དང་། རྣམ་གྲངས་པའི་སྐབས་ཀྱི་བྱིས་པ་དག་བཟུང་བའི་ཕྱིར་སྐྱེ་མེད་ཅེས་བསྟན་པ་
ཡིན་ནོ། །དེ་ལྟར་ན་སྐྱེ་འགག་མེད་པའི་ཆོས་ཀྱི་སྐུ་དེ་མངོན་སུམ་དུ་མཛད་དོ། །གང་གིས་
མངོན་དུ་མཛད་ན། སྐུ་ཁོ་ནས་མངོན་སུམ་དུ་མཛད་ཅེས་བརྗོད་དེ། དེ་ཁོ་ན་ཉིད་ལ་རྣམ་པ་
ཐམས་ཅད་དུ་དེའི་ཡུལ་ཅན་སེམས་དང་སེམས་ལས་བྱུང་བ་མི་འཇུག་པས་ཡེ་ཤེས་ཀྱིས་
མངོན་སུམ་དུ་མཛད་ཅེས་བརྗོད་ན་ཡེ་ཤེས་དང་། དངོས་སུ་ཡུལ་དང་ཡུལ་ཅན་དུ་དོགས་པའི་
ཕྱིར་རོ། །དེས་ན་ཆོས་ཉིད་ལ་རང་བཞིན་ནི་ཡེ་ཤེས་ཀྱི་ཡུལ་ཡིན་ཞེས་པ་ནི། སྔར་བཤད་པ་
ལྟར་བྱིས་པ་སྐྲག་པ་སྤང་པའི་ཕྱིར། ཀུན་རྫོབ་ཏུ་སྒྲོ་བཏགས་པ་ཙམ་ཡིན་པའི་ཕྱིར། འཇུག་
པར་སེམས་འགགས་པ་དེ་སྐུ་ཁོ་ནས་མངོན་སུམ་དུ་མཛད་དོ། །ཞེས་པའི་སེམས་འགགས་པ་
དང༌། ལོངས་སྐུ་ཁོ་ནས་མཛད། ཅེས་པའི་ཁོ་ནའི་དོན་དེ་ལྟར་ཡིན་པའི་ཕྱིར། སྐུ་གང་གིས་
ཆོས་ཀྱི་དེ་ཁོ་ན་ཉིད་མངོན་སུམ་དུ་མཛད་པ་དེ་ནི་ཞི་བའི་རང་བཞིན་ཅན་དུ་འདི་ཉིད་སེམས་
ལས་བྱུང་བ་དང་བྲལ་བའི་ཕྱིར་རོ། །ཞེས་པ་དང་། དེའི་ཕྱིར་རྟག་པ་ལས་དེ་ཁོ་ན་ཉིད་རྟོགས་
སོ་ཞེས་རྣམ་པར་བཞག་གི །དངོས་སུ་འགའ་ཞིག་གིས་ཤེས་པ་ནི་མ་ཡིན་ནོ། །ཞེས་པ་དང་
ཆོས་ཉིད་ཤེས་བྱ་མ་ཡིན་ཏེ། །དེ་ནི་ཤེས་པར་ནུས་མ་ཡིན། །ཞེས་པ་དང་། དོན་དམ་བློ་ཡི་
སྤྱོད་ཡུལ་མིན། །ཞེས་པ་ལ་སོགས་པའི་དོན་བརྗོད་ཟིན་པའི་ཕྱིར་རོ། །ལོངས་སྤྱོད་རྫོགས་
པའི་སྐུ་ནི་སེམས་རབ་ཏུ་ཞི་བ། མི་རྟོག་པར་གཞན་དོན་མཛད་པ། དུས་རྟག་ཏུ་བཞུགས་པ།
ཞེན་པ་དང་ཀུན་ནས་བྲལ་བའི་ས་བཅུ་པ་ཁོ་ན་ལ་སོགས་པའོ། །སྤྲུལ་སྐུ་ནི། ཆོས་སྐུ་དང་།
ལོངས་སྐུ་ལ་བརྟེན་ནས་བྱུང་བའི་གཟུགས་སྐུ་གང་ཞིག་སེམས་ཅན་སྣ་ཚོགས་པའི་དོན་དངོས་
སུ་མཛད་ཅིང་། དེ་དག་ལ་དངོས་སུ་སྣང་ནས་གཟུགས་སྐུ་གཅིག་ལས་ཀྱང་རང་གི་སྔར་གྱི་སྐྱེ་
4 ） 2



I
，
，
，
，
་
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
གནས་ཀྱི་བྱུང་ཚུལ་ལ་སོགས་པ་གསལ་བ་དང་། མ་འཆོལ་བ་གཅིག་ཅར་སྟོན་པར་བྱེད་པ་ལ་
སོགས་པ་རྣམ་འཕྲུལ་བསམ་གྱིས་མི་ཁྱབ་པའི་སྐུའོ། །དེ་ལྟ་བུའི་རང་དོན་གཞན་དོན་གྱི་སྐུ་དེ་
དག་གིས་ནམ་མཁའ་ཇི་སྲིད་པར་ཁྱབ་པ་ཡིན་ལ། དེར་མ་ཟད་ལྷ་དང་མི་ལ་སོགས་པ་གང་ལ་
གང་འཚམ་བའི་ལུས་ནམ་མཁའ་དང་མཉམ་པ་བཟུང་ནས་ཀྱང་དོན་མཛད་དེ། དེ་དག་ནི་
སྤྲུལ་སྐུ་ཕལ་པ་ཞེས་འབྱུང་བ་ཡིན་ནོ། །གསུང་ནི། བརྗོད་བྱ་དོན་ལྡན་གྱི་ཆོས་དང་འབྲེལ་བ་
ལ་སོགས་པ་ཁྱད་པར་གསུམ་དང༌། གསུང་རབ་ཡན་ལག་བཅུ་གཉིས་དང་། གསུང་དབྱངས་
ཡན་ལག་དྲུག་ཅུ་དང་། སེམས་ཅན་ཇི་སྙེད་པའི་སྐད་ཀྱི་རྣམ་པ་ཅན་གྱིསརྣམ་རྟོག་དང་འབད་
རྩོལ་མེད་པར། གང་ལ་གང་འཚམ་པ་དུས་ལས་མི་འདའ་བར་སྐད་ཅིག་མ་གཅིག་ལ་ཡང་
ནམ་མཁའ་ཁྱབ་པར་སྟོན་པའོ། །ཐུགས་ནི་ཇི་ལྟ་བ་དང་ཇི་སྙེད་པ་མི་ཤེས་པའི་སྒྲིབ་པ་ཐམས་
ཅད་སྤངས་ཤིང༌། སྨོན་ལམ་དང༌། སྙིང་རྗེ་ལ་སོགས་པ་ཡོངས་སུ་བསྒོམ་པའི་ནུས་པ་ཚད་
མེད་པ་དང་ལྡན་པའི་རྣམ་པར་མི་རྟོག་པའི་བློའོ། །ཡོན་ཏན་ནི། ཐུགས་ཆོས་སྐུ་དང༌། གསུང་
ལོངས་སྐུའི་ནང་དུ་བསྡུས་ཏེ། སྐུ་ལ་བསྟེན་པའི་ཡོན་ཏན་དཔྱད་ན། ཆོས་སྐུ་ནི། སྟོབས་བཅུ་
དང༌། མི་འཇིགས་པ་བཞི་ལ་སོགས་པའི་ཡོན་ཏན་ཚད་མེད་པ་དང་ལྡན་པ་ལ། གཟུགས་སྐུ་
ནི༑ མཚན་བཟང་པོ་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་ཅུ་ལ་སོགས་པའི་ཡོན་
ཏན་ཚད་མེད་པ་དང་ལྡན་པ་ཡིན་ནོ། །མཛད་པ་ནི། དགའ་ལྡན་གནས་ན་བཞུགས་པ་ལ་
སོགས་པའི་མཛད་པ་ཚད་མེད་པ་སྟེ། དེ་ལ་སྐུའི་མཛད་པ་ཚད་མེད་པ་སྟེ། སེམས་ཅན་གྱི་དོན་
དུ་གཤེགས་པ་དང་། བཞུགས་པ་ལ་སོགས་པ་ནམ་མཁའ་ཁྱབ་པར་མཛད་པ་དང༌། སྐུའི་
མཚན་དཔེ་ལྟ་བས་ཆོག་མི་ཤེས་པ་བསྟན་པས་གདུལ་བྱ་ཐམས་ཅད་ཀྱི་ཡིད་འཕྲོག་པར་
མཛད་པ་དང༌། འཕྲོགས་ནས་དད་པར་མཛད་པ་དང་། དད་ནས་དེ་ལ་མདུན་པར་མཛད་པ་
དང༌། མདུན་དང་ཡོན་ཏན་གྱི་སྒོ་བསམ་གྱིས་མི་ཁྱབ་པ་ལ་སྦྱོར་བ་དང༌། བ་སྤུ་གཅིག་གི་
，
-
ར་
4
9 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཁུང་བུར་ཡང་དུས་གསུམ་གྱི་རྒྱལ་བ་སྲས་བཅས་དང་ཉན་རང་དང་བཅས་པ་ཐམས་ཅད་ཀྱི་
སྐྱེ་བའི་གནས་ཇི་སྙེད་དང༌། མཛད་སྤྱོད་ཇི་སྙེད་པ་དང་། རྣམ་པར་ཐར་པ་ཇི་སྙེད་པ་ཐམས་
ཅད་སྐད་ཅིག་མ་ལ་གསལ་བར་སྟོན་ལ། དེར་མ་ཟད་ནམ་མཁའི་མཐའ་དང་མཉམ་པའི་
འཇིག་རྟེན་རྡུལ་ཕྲན་གཅིག་གི་ཡུལ་དུ་སྟོན་པར་བྱེད་ཀྱང་། རྡུལ་རགས་པར་མི་འགྱུར་བ་དང་།
འཇིག་རྟེན་ཕྲ་བར་མི་འགྱུར་བ་ལ་སོགས་པ་གདུལ་བྱ་མཐའ་ཡས་པ་ངོ་མཚར་བར་བྱེད་པ་
དང་། སྤྲོ་བར་བྱེད་པ་དང་། ཐེ་ཚོམ་གཅོད་པར་བྱེད་པ་དང༌། ལྟ་ངན་ཞི་བར་བྱེད་པ་དང༌། མི་
ཤེས་པ་སེལ་བར་བྱེད་པ་དང༌། མངོན་མཐོ་དང་། ངེས་ལེགས་ཐམས་ཅད་ལ་སྦྱོར་བར་མཛད་
པ་ཡིན་ནོ། །དེའི་ཕྱིར་སྐུའི་མཛད་པ་གསང་བ་བསམ་གྱིས་མི་ཁྱབ་པ་ཡིན་ནོ། །གསུང་གི་
མཛད་པ་ནི། ཐུགས་ཀྱི་རྟེན་མཛད་པས་དང༌། སེམས་ཅན་གྱི་དོན་དུ་འགྲོ་བ་དང་འོང་བ་ལ་
སོགས་པས་ནམ་མཁའ་ཁྱབ་པར་མཛད་པ་དང་། དབྱངས་ཀྱི་ཡན་ལག་དྲུག་ཅུ་གསུངས་པས་
གདུལ་བྱ་ཐམས་ཅད་ཡིད་འཕྲོག་པ་ལ་སོགས་པ་མཛད་པ་དང༌། གསུང་གཅིག་གིས་ཀྱང་
དུས་གསུམ་གྱི་རྒྱལ་བ་སྲས་བཅས་ཐམས་ཅད་ཀྱི་སྐྱེ་གནས་ཇི་སྙེད་པ་དང་། མཛད་སྤྱོད་ཇི་
སྙེད་པ་དང༌། རྣམ་ཐར་ཇི་སྙེད་པ་དང་། འཁོར་འདས་ཀྱི་ཆོས་ཇི་སྙེད་པ་སྐད་ཅིག་གིས་
གསལ་བར་བརྗོད་ལ། གསུང་གཅིག་ ཀྱང་འགྲོ་བ་ ཀུན་ གྱི་ སྐད་ དུ་རང་ རང་ལ་ ཇི་ལྟར་
འཚམས་པར་ཆོས་སྟོན་པར་མཛད་པས་གདུལ་བྱ་མཐའ་ཡས་པ་ངོ་མཚར་བ་ནས། མངོན་
མཐོ་དང་ངེས་ལེགས་ཐམས་ཅད་ལ་སྦྱོར་བའི་བར་དུ་མཛད་པ་ཡིན་ནོ། །དེའི་ཕྱིར་གསུང་གི་
གསང་བ་བསམ་གྱིས་མི་ཁྱབ་པ་ཡིན་ནོ། །ཐུགས་ཀྱི་མཛད་པ་ནི། སྐུ་དང་། གསུང་ཐམས་
ཅད་ཀྱི་རྟེན་མཛད་པ་དང་སེམས་ཅན་ཐམས་ཅད་ཀྱི་དོན་དུ། དེའི་ངོར་ཇི་ལྟ་བ་དང་ཇི་སྙེད་པ་
མཁྱེན་པ་ནམ་མཁའ་ཐམས་ཅད་ཁྱབ་པར་མཛད་པ་དང་། སྟོབས་བཅུ་དང་། མི་འཇིགས་པ་
བཞི་དང༌། མ་འདྲེས་པ་བཅོ་བརྒྱད་ལ་སོགས་པའི་སྒོ་ནས་གདུལ་བྱ་ཐམས་ཅད་ཡིད་འཕྲོག་
，
，
4
9 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
པ་ལ་སོགས་པ་མཛད་པ་དང་། ཐུགས་སྐད་ཅིག་མ་གཅིག་གིས་ཀྱང་འཁོར་བ་དང་མྱ་ངན་
ལས་འདས་པའི་ཆོས་ཐམས་ཅད་ཇི་ལྟ་བར་ཐུགས་སུ་ཆུད་ནས་ཆགས་ཐོགས་མེད་པ་དང་།
ཐུགས་གཅིག་ཉིད་ཀྱིས་འགྲོ་བ་ཀུན་གྱི་ཁམས་དང་། བསམ་པ་དང༌། བག་ལ་ཉལ་ཐམས་
ཅད་ཇི་ལྟ་བ་བཞིན་གཟིགས་ནས་དེ་དང་འཚམ་པའི་ཆོས་སྟོན་པ་ལ་སོགས་པའི་དོན་གྱི་བྱ་བ་
མཛད་དེ། གདུལ་བྱ་མཐའ་ཡས་པ་ངོ་མཚར་བ་ནས། མངོན་མཐོ། ངེས་ལེགས་ལ་སྦྱོར་བའི་
བར་དུ་མཛད་པ་ཡིན་ནོ། །དེའི་ཕྱིར་ཐུགས་ཀྱི་གསང་བ་བསམ་གྱིས་མི་ཁྱབ་པ་ཡིན་ནོ། །དེ་
ལྟ་བས་ན་སངས་རྒྱས་བཅོམ་ལྡན་འདས་ཀྱི་གཟུགས་ཀྱི་སྐུའི་བ་སྤུའི་བུ་ག་རེ་རེ་དང་། སྐྱེས་བུ་
ཆེན་པོའི་མཚན་དང༌། དཔེ་བྱད་དང་། མི་འཇིགས་པ་དང་། མ་འདྲེས་པ་ལ་སོགས་པའི་ཡོན་
ཏན་དང་མཛད་པའི་ཁྱད་པར་ཡོངས་སུ་སྤྱོད་པ་ནི། སངས་རྒྱས་ཁོ་ནས་སྤྱོད་ལ། གལ་ཏེ་
གསུང་ན་ནི། རང་ཉིད་ཀྱི་ཡེ་ཤེས་ཀྱི་ཡུལ་དུ་གྱུར་པ་བསྐལ་པ་གྲངས་མེད་པ་བསམ་གྱིས་མི་
ཁྱབ་པར་སྐུ་ཚེའི་ཚད་བྱིན་གྱིས་བརླབས་ཤིང་། ཕྲིན་ལས་གཞན་མི་མངའ་བར་སྐྱེན་པ་སྐྱེན་
པར་གསུངས་ཏེ། དེ་ལྟ་ན་ཡང་ཡོངས་སུ་རྫོགས་པར་མི་འགྱུར་ན། བྱང་ཆུབ་སེམས་དཔས་ལྟ་
ཅི་ སྨོས་ཏེ། དེ་བས་ན་ སངས་ རྒྱས་ ཁོ་ནའི་ཡུལ་དུ་ཟད་དོ། །དེ་དག་ཀྱང་། མདོ་དང༌།
འཕགས་པ་ཀླུ་སྒྲུབ་ལ་སོགས་པའི་མན་ངག་ལས་འབྱུང་གི །རང་དགར་ནི་མ་ཡིན་ནོ། །
ཀླན་ཀ་སྤང་བ་ནི། གལ་ཏེ་ཤེས་བྱའི་རིགས་ཙམ་མཁྱེན་པ་རྣམ་མཁྱེན་དུ་འགྱུར་
ན༑ ཐུག་པ་མེད་ལ་གསལ་བ་སོ་སོ་བ་ཐམས་ཅད་མ་ལུས་པར་མཁྱེན་ན། འདི་ཙམ་ཞེས་
གཅོད་པའི་ཕྱིར། ཤེས་བྱ་ལ་མཐའ་ཡོད་པར་འགྱུར་རོ་ཞེ་ན། དེ་ལ་རང་རྒྱུད་སྨྲ་བ་རྣམས་ཀྱི་
ལན་སྣ་ཚོགས་བརྗོད་ཀྱང༌། ཁོ་བོ་ཅག་ནི་དེ་ལྟར་མ་ཡིན་ཏེ། སངས་རྒྱས་ཀྱི་ངོ་ན་ཡོད་དོ་
ཞེའམ། མེད་དོ་ཞེའམ། གཉིས་ཀ་མ་ཡིན་ནོ། །ཞེས་འདོད་པ་ཐམས་ཅད་བཀག་ཟིན་པའི་
ཕྱིར་དང་། གཟུགས་སྒྲ་ལ་སོགས་པ་ཐམས་ཅད་མཚན་ཉིད་ཇི་ལྟ་བ་བཞིན་དུ། སངས་རྒྱས་
4 9 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་མངོན་སུམ་ལ་སྣང་ན། ཡེ་ཤེས་ཀྱིས་ཐོས་པ་དང་། རྣམ་པ་དང༌། མྱོང་བ་དང་། རེག་པ་
ཚོར་བ་ལ་སོགས་པར་འགྱུར་ལ། དེ་ལྟར་ན་ངུ་སྒྲ་ལ་སོགས་པའི་སྒྲ་ངན་ཐམས་ཅད་ཐོས་པ་
དང་། རྣག་དྲི་ལ་སོགས་པའི་དྲི་ངན་ཐམས་ཅད་སྣོམ་པ་དང་། མྱོས་བྱེད་ལ་སོགས་པའི་རོ་ངན་
ཐམས་ཅད་མྱོང་བ་དང༌། བུད་མེད་ཀྱི་མཚན་མ་ལ་སོགས་པའི་རེག་བྱ་ངན་པ་ཐམས་ཅད་ཚོར་
ཞིང་ལོངས་སྤྱོད་པ་ལ་སོགས་པར་འགྱུར་བ་དང༌། དེ་ལྟ་ན་འཇིག་རྟེན་གྱིས་ཀྱང་སྨད་པར་
འགྱུར་བ་དང་། སངས་རྒྱས་ལ་རོ་ཐམས་ཅད་ཡིད་དུ་འོང་བར་སྣང་བར་གསུངས་པ་དང་ཡང་
འགལ་བ་དང་། རོ་ངན་པ་ལ་བཟང་པོར་སྣང་ན། སངས་རྒྱས་ལོག་པའི་ཡུལ་ཅན་དུ་འགྱུར་བ་
དང༌། སངས་རྒྱས་ལ་རང་གི་ངོ་ནས་འདི་ཐམས་ཅད་སྣང་ན། ཡི་དྭགས་ལ་རྣག་དང་། མི་ལ་
ཆུ་དང༌། ལྷ་ལ་བདུད་རྩི་སྣང་བའི་དངོས་པོ་གཅིག་ཉིད་སངས་རྒྱས་ལ་དེ་གསུམ་ག་སྣང་བ་
ཡིན་པ་ནི་མི་སྲིད་ཅིང་། གང་རུང་རེ་རེ་ཁོ་ན་སྣང་ན་ཐམས་ཅད་མཁྱེན་པ་རྣམས་ལ་ཆུ་ལྟ་བུ་
གཅིག་ཁོ་ན་སྣང་བའི་ཤེས་བྱེད་ཀྱང་མེད་ལ། དེ་དང་ཚུལ་མཚུངས་པའི་དངོས་པོ་དུ་མ་གཅིག་
ཡོད་པའི་ཕྱིར་དང་། སྐྲ་ཤད་ལ་སོགས་པ་ཡང་འདིར་རྟེན་འབྲེལ་དུ་བཞེད་པས། མིག་དག་པ་
ལ་ཡང་སྐྲ་ཤད་སྣང་བ་ལ་སོགས་པར་འགྱུར་བ་དང༌། དེ་ལྟ་ན་སྣང་བ་མེད་པའི་སྤྱོད་ཡུལ་
མངའ་བ་རྣམས་ལ་མ་ཡིན་ཏེ། ཞེས་བྱ་བ་ལ་སོགས་པ་དང་ཡང་འགལ་བ་དང༌། ལུང་ཙམ་ལ་
ཡང་ཚད་མར་མི་བྱེད་ཅིང་། བྱེད་ནའང་ཇི་སྐད་བཤད་པའི་རིགས་པའི་སྟོབས་ཅུང་ཟད་ཀྱང་
བཟློག་མི་ནུས་པའི་ཕྱིར་རོ། །གལ་ཏེ་སྔར་ཐམས་ཅད་མཁྱེན་པ་ཡོད་པར་བཀག་ན། ཕྲིན་
ལས་ཀྱི་སྐབས་འདིར། ཐམས་ཅད་མཁྱེན་པ་ཡོད་པར་བཤད་པ་འགལ་ཞེ་ན། མི་འགལ་ཏེ།
སྔར་ནི་དོན་དམ་རང་ངོར་ཐམས་ཅད་མཁྱེན་པ་ཡོད་པར་འདོད་པ་བཀག་པ་ཡིན་ལ་འདི་ནི་
ཀུན་རྫོབ་གཞན་ངོར་ཐམས་ཅད་མཁྱེན་པ་ཡོད་པར་བཤད་པ་ཡིན་པའི་ཕྱིར་དང་། འདིར་
སངས་རྒྱས་ནི་ཡེ་ཤེས་དམ་པ་ལ་གཞན་ཏེ། དོན་གྱི་དམ་པ་ཞེས་བསྙད་པའི་ཕྱིར་རོ། །འོ་ན་
4 5 6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། (༧
ཀུན་རྫོབ་གཞན་ངོར་ཤེས་བྱ་ཐམས་ཅད་མཁྱེན་ན། ཤེས་བྱ་ལ་མཐའ་ཡོད་པ་ལ་སོགས་པའི་
ཉེས་པ་དེ་ཉིད་ཀྱང་འབྱུང་ངོ་ཞེ་ན། མི་འབྱུང་སྟེ། གཞན་ངོར་ཆོས་འདི་ཐུབ་པས་མི་མཁྱེན་
ཞེས་པའི་དམིགས་བསལ་མི་ནུས་པ་ལ་སོགས་པའི་ཕྱིར་དང་། ཤེས་བྱ་མི་ཤེས་པའི་སྒྲིབ་པ་
ཐམས་ཅད་ཟད་པར་སྤངས་ཤིང་། དེའི་དབང་གིས་ཆོས་ཐམས་ཅད་ཇི་ལྟ་བ་བཞིན་སྨོན་ལམ་
ཡོངས་སུ་རྫོགས་པའི་རྣམ་པར་མི་རྟོག་པའི་བློའི་མཐུས་ གདུལ་བྱའི་སེམས་ཅན་ཐམས་
ཅད་ཆོས་ཐམས་ཅད་ཇི་ལྟ་བར་སྟོན་པར་མཛད་པ་ལས་གཞན་ངོར་ཡེ་ཤེས་པ་གཅིག་ཉིད་ཀྱི་
ཤེས་བྱ་མཐའ་མེད་ལ་ཁྱབ་པར་སྣང་བ་མི་འགལ་བའི་ཕྱིར་དང༌། བློ་གང་གི་མཐུས་དོན་ཇི་ལྟ་
བ་བཞིན་སྟོན་པ་དེ་ཉིད་ལ་དེས་ནི་ཁོང་དུ་ཆུད་པར་འཇིག་རྟེན་རྣམ་པར་བཞག་པའི་ཕྱིར་རོ། །
དེས་ན་དྲི་རོ་དང་། འདས་མ་འོངས་ལ་སོགས་པ་ཡང་རྣམ་པར་མི་རྟོག་པའི་མཐུས་གདུལ་བྱ་
ལ་མི་སླུ་བ་དང༌། མ་འདྲེས་པ་དང་། ཁོང་དུ་ཆུད་པར་སྟོན་པར་བྱེད་པས། གདུལ་བྱའི་ངོར་
སངས་རྒྱས་ཀྱིས་མངོན་སུམ་དུ་ཁོང་དུ་ཆུད་པར་སྣང་བ་ཡིན་པའི་ཕྱིར་དང་། དེ་བློ་ཡིན་ཞིང་།
དེའི་མཐུས་དོན་འདི་ཡིན་ནོ་ཞེས་སྟོན་པར་བྱེད་པ་ལ་བློ་དེས་དེ་ཤེས་པ་ཡིན་པ་འདི་ལྟ་བུ་ཡང་།
འཇིག་རྟེན་ན་རེ་ཞིག་སླུ་བ་མེད་པའི་ཕྱིར། དེས་ན་རྣམ་པར་མི་རྟོག་པའི་བློའི་མཐུས་ཆོས་སྟོན་
པ་དང་། ཐེ་ཚོམ་སེལ་བ་ལ་སོགས་པ་བསམ་གྱིས་མི་ཁྱབ་པའི་བྱ་བ་མཛད་པའི་ཐུགས་ཀྱི་ཆ་
ལ༑ སྟོབས་བཅུ་ལ་སོགས་པར་འཇོག་པ་ཡིན་ཏེ། གལ་ཏེ་སངས་རྒྱས་ཀྱིས་མཉམ་གཞག་ཡེ་
ཤེས་ཀྱི་ཆོས་ཐམས་ཅད་གཟིགས་པར་འདོད་པ་མི་འཐད་ཀྱང་། རྗེས་ཐོབ་དག་པ་འཇིག་རྟེན་
པའི་ཡེ་ཤེས་ཀྱིས་ཆོས་ཐམས་ཅད་གཟིགས་པ་ཡིན་ལ། དེ་ལ་གཉིས་སྣང་གི་མ་རིག་པ་ཕྲ་མོ་
ཡོད་ཀྱང་། ཉེས་པ་མི་སྐྱེད་པས་སྤང་མི་དགོས་པ་དང༌། སེམས་ཅན་གྱི་དོན་དུ་ཤེས་བྱ་སྣང་
དགོས་པས་སྤང་མི་ནུས་པ་དང༌། ཡེ་ཤེས་ཀྱིས་སྤོང་ནུས་སུ་ཟིན་ཀྱང༌། སྙིང་རྗེ་ཆེན་པོའི་
དབང་གིས་མི་སྤོང་བ་ཡིན་ཏེ། བསྟོད་པ་ལས། ཉོན་མོངས་རྩྭ་རྩེ་བཞིན། སྤངས་པ་ཉིད་དུ་
49 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཛད་པ་ཡིན། །ཞེས་གསུངས་པ་བཞིན་ནོ། །དེ་ལྟ་བས་ན་ཤེས་རབ་ཀྱི་ཞེན་པ་ཡང་མི་མཛད་
ན༑ སྙིང་རྗེས་འཁོར་བ་སྤོང་བ་ཡང་མ་ཡིན་ཏེ། དེའི་ཕྱིར་སྒྲིབ་གཉིས་བག་ཆགས་དང་བཅས་
པ་སྤངས་པ་ཞེས་འབྱུང་བ་ནི། ཞེན་པ་དེ་དང་། དེས་སྐྱེད་པའི་བག་ཆགས་སྤངས་སོ་ཞེས་བྱ་བ་
ཡིན་ལ། འོན་ཏེ་འཁོར་བ་སྟོངས་པར་གྱུར་ན་ནི། དེའི་ཚེ་ཡེ་ཤེས་ཀྱི་གཉིས་སུ་སྣང་བ་ཕྲ་མོ་དེ་
ཡང་སྤངས་ནས། ཆོས་སྐུ་མྱ་ངན་ལས་འདས་པ་ཆེན་པོ་ལ་བཞུགས་པ་ཡིན་ནོ་ཞེ་ན། དེ་ནི་
གཉིས་སྣང་ཅན་དང་བསྟུན་ན་ལེགས་པར་སྣང་ཡང༌། དོན་ལ་གྱི་ན་ཆེན་པོ་ཡིན་ཏེ། བསྟོད་
པའི་དེ་ནི་སྔོན་སློབ་པ་ལམ་གྱི་དབང་དུ་བྱས་པ་ཡིན་པའི་ཕྱིར་དང༌། གཞན་དུ་ན་དག་ས་ལ་
གནས་པའི་བྱང་ཆུབ་སེམས་དཔའ་དང་ཁྱད་མེད་པར་འགྱུར་བའི་ཕྱིར་དང༌། དེས་ན་མ་རིག་
པ་ཕྲ་མོ་སྤངས་པས། ཤེས་བྱ་ཐོགས་མེད་དུ་སྟོན་མི་ནུས་པར་ཐལ་བ་དང༌། དེས་ན་སངས་
རྒྱས་ལ་སྐུར་བ་བཏབ་པའི་སྡིག་ཤིན་ཏུ་ལྕི་བས་གོས་པར་ཟད་པའི་ཕྱིར་དང་། གལ་ཏེ་སངས་
རྒྱས་ལ་ཇི་སྙེད་པ་མཁྱེན་པའི་ཡེ་ཤེས་རང་སྣང་ན་ཡོད་པ་མི་འཐད་ཀྱང་། ཇི་ལྟ་བ་མཁྱེན་པའི་
ཡེ་ཤེས་ནི་ཡོད་དེ། དེ་ནི་ཡང་དག་པ་དོན་དམ་གྱི་ཡུལ་ཅན་ཡིན་པའི་ཕྱིར་རོ་ཞེ་ན། འདི་ལ་ཁ་
ཅིག་ན་རེ། སངས་རྒྱས་ལ་ཡེ་ཤེས་ཡོད་ན་སངས་རྒྱས་ལ་སྣང་དགོས་པ་ལས་མི་སྣང་བའི་
ཕྱིར་དང་། སྣང་ན་ཡང་བློ་འཁྲུལ་པར་འགྱུར་བའི་ཕྱིར་ཡེ་ཤེས་མེད་པ་ཁོ་ན་ཡིན་ནོ་ཞེས་ཟེར་
རོ༑ ༑དེ་ནི་གྱི་ན་ཡིན་ཏེ། དེ་ལྟ་ན་ཁྱོད་ཆད་ལྟ་བ་ཡིན་པས། རང་གཞན་ཐམས་ཅད་འདི་ཕྱི་
ཀུན་ཏུ་ཕུང་བར་འདོད་པ་ཡིན་པའི་ཕྱིར་རོ། །གལ་ཏེ་ཡེ་ཤེས་མེད་ན་ཆད་པར་འགྱུར་ན།
བཅོམ་ལྡན་འདས་ཆད་པར་འགྱུར་ཏེ། ཡེ་ཤེས་ཆད་པར་འགྱུར། དང་པོ་མི་འཐད་དེ། བཅོམ་
ལྡན་འདས་རྣམས་ནི་རང་བཞིན་ཡིན་པའི་ཕྱིར་རོ། །གཉིས་པ་མི་འཐད་དེ། ཡེ་ཤེས་ཆད་ཀྱང་
བཅོམ་ལྡན་འདས་རྣམས་ནི་ཆོས་ཀྱི་སྐུའི་རང་བཞིན་ཅན་ཡིན་པས་ཆད་པ་མེད་པའི་ཕྱིར་ཞེ་ན།
ཡུལ་ཅན་ཡེ་ཤེས་མེད་ ན་ ཡུལ་ ཆོས་ཉིད་ ཀྱང་ མེད་ པ་ ཡིན་ ཞེས་ མཚུངས་ལ། དེ་ལྟ་ན་
49 8



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
བཅོམ་ལྡན་འདས་ཆོས་ཀྱི་སྐུའི་རང་བཞིན་ཅན་ཡིན་པ་ཡང་མི་འགྲུབ་པའི་ཕྱིར་རོ། །དེ་བས་
ན་ཡེ་ཤེས་མེད་པའི་ཕྱོགས་འདི་ནི། ཆད་ལྟ་བ་ཡིན་པས་དེ་ལ་རྣ་བ་ཙམ་ཡང་བཏད་པར་མི་
བྱའོ། །འོ་ན་ཇི་ལྟར་ཞེ་ན། ཡེ་ཤེས་ནི་ཡོད་པ་ཡིན་ནོ་ཞེས་པའམ། མེད་པ་ཡིན་ནོ་ཞེས་པ་ལ་
སོགས་པ་ཅི་ཡང་མི་སྨྲ་སྟེ། ཡུལ་ཆོས་ཉིད་ཀྱི་རང་བཞིན་ཁོ་བོས་བརྗོད་མ་ཤེས་པ་ལྟར་ཡུལ་
ཅན་ཡེ་ཤེས་ཀྱང་ཁོ་བོས་བརྗོད་མི་ཤེས་ཏེ། རང་བཞིན་ནི་མཐའ་བཞིར་འདོད་པ་ཐམས་ཅད་
བཀག་ཟིན་པའི་ཕྱིར་རོ། །འོ་ན་ཁྱོད་ཀྱིས་ཆོས་ཐམས་ཅད་ཀྱང་བརྗོད་མི་ཤེས་པར་མཚུངས་
སོ་ཞེ་ན། སྐྱོན་མེད་དེ། ཡེ་ཤེས་ཡོད་ན་རྣམ་པར་མི་རྟོག་པའི་བློས་གནས་ལུགས་སམ། རང་
བཞིན་ཤེས་པར་འདོད་དགོས་པ་ཡིན་ལ། དེ་ཡང་བཀག་ཟིན་པའི་ཕྱིར་དང༌། བྱིས་པ་ལ་
སེམས་ཡོད་པ་ལ་སོགས་པ་ཁས་བླངས་ཀྱང་དེ་ལྟ་བུ་འདོད་མི་དགོས་ཤིང་། ཁས་ལེན་ནས་
པར་བསྒྲུབས་ཟིན་པའི་ཕྱིར་རོ། །ཡེ་ཤེས་ཡོད་པར་འདོད་པ་མི་འཐད་ན། རྣམ་པར་མི་རྟོག་
པའི་བློ་ཡང་ཡོད་པར་ཁས་བླངས་པ་འགལ་ལོ་ཞེ་ན། སྐྱོན་མེད་དེ། སངས་རྒྱས་ལ་བློ་མེད་
པར་འདོད་པ་བཀག་ཅིང་། རང་བློ་ཡོད་པར་བསྒྲུབས་ཟིན་པའི་ཕྱིར་དང༌། ཆོས་སྟོན་པ་ལ་
སོགས་པའི་དོན་གྱིས་བྱ་བ་མཛད་ནུས་པའི་བློ་མེད་ན། སུ་ཡང་འཁོར་བ་ལས་ཐར་བ་མེད་པ་
ལ་སོགས་པ་མི་སྲིད་པར་འགྱུར་བ་ལ་སོགས་པ་ཧ་ཅང་ཐལ་བའི་ཕྱིར་དང་། ཡེ་ཤེས་ཡོད་པར་
འདོད་ན་དེའི་ཆོས་ཉིད་དམ། རང་བཞིན་གྲུབ་པར་འགྱུར་བའི་ཉེས་པ་ཡོད་ལ། སངས་རྒྱས་
ཀྱི་སར་བློ་ཙམ་འདོད་པ་ལ་དེའི་ཉེས་པ་མེད་པའི་ཕྱིར་དང་། རྗེ་བཙུན་གྱིས་ངེས་ཚིག་དང་
བྲལ། ཞེས་པའི་དོན་ཡང་དེ་ཉིད་ཡིན་པའི་ཕྱིར་རོ། །དེས་ན་བྱིས་པ་སྐྲག་པ་སྤང་བའི་ཕྱིར། །
བློ་དེ་ཉིད་ཡེ་ཤེས་ཡིན། ཅེས་པ་དང༌། ཆོས་ཉིད་ནི་དེའི་ཡུལ་དུ་གྲུབ་པ་ཡིན་ལ་ཞེས་ཐ་སྙད་
བྱས། དབུ་མ་པ་ལྟར་ན་ནི་བློ་དེ་ཉིད་ཡེ་ཤེས་ཡིན་མིན་དང་། ཡེ་ཤེས་ཡོད་མེད་སོགས་ཅི་ཡང་
མི་སྨྲའོ། །དེ་ལྟར་རྣམ་པར་མི་རྟོག་པའི་བློ་དེ་ཉིད་ཀྱི་མཐུས་གདུལ་བྱའི་ངོར་ཇི་སྙེད་པའི་ཆོས་
499



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོན་པར་མཛད་པའི་ཐུགས་ཀྱི་ཆ་ལ་མེ་ལོང་ཡེ་ཤེས་དང༌། འདི་ཇི་ལྟ་བའི་ཆོས་སྟོན་པར་
མཛད་པའི་ཐུགས་ཀྱི་ཆ་ལ་མཉམ་ཉིད་ཡེ་ཤེས་དང་། ཆོས་ཐམས་ཅད་མ་འདྲེས་པར་སྟོན་པར་
མཛད་པའི་ཐུགས་ཀྱི་ཆ་ལ་སོ་སོར་རྟོག་པའི་ཡེ་ཤེས་དང་། སྤྲུལ་སྒྱུར་སོགས་མཐའ་ཡས་པ་
སྟོན་པར་མཛད་པའི་ཐུགས་ཀྱི་ཆ་ལ་བྱ་བ་གྲུབ་པའི་ཡེ་ཤེས་ཞེས་བཏགས་ལ། དེ་ལྟར་ན་
གདུལ་བྱའི་དབང་གིས་ཡེ་ཤེས་ལྔ་པོ་འདི་དག་རྣམ་པར་བཞག་གི །ཁོ་བོ་ནི་འདི་དག་ཡོད་
མེད་ལ་སོགས་ཅི་ཡང་མི་སྨྲའོ། །དེ་ཕྱིར་གཞན་པས་ཕྱོགས་འདི་ཡི། །གཏིང་རྟོགས་དཀའ་
བར་མཁྱེན་གྱུར་ནས། །ཐུབ་པའི་ཐུགས་ནི་ཆོས་བསྟན་ལས། །རབ་ཏུ་ལོག་པར་གྱུར་པ་ཡིན།
ཞེས་འཕགས་པ་ཀླུ་སྒྲུབ་ཀྱི་ཞལ་སྔ་ནས་གསུངས་པ་ཡིན་ཏེ། དེ་ཉིད་ཀྱི་ཕྱིར་འདི་ལྟ་བུའི་རྣམ་
དག་འདི་ནི་བདག་ཉིད་ཀྱི་མོས་དགེ་ཕུན་ཚོགས་ཀྱི་སྐལ་བ་དང༌། སངས་རྒྱས་ཀྱི་བྱིན་རླབས་
དང༌། འཇིགས་བྲལ་གྱི་སློབ་དཔོན་ཆེན་པོ་ཟླ་བ་གྲགས་པའི་ཞལ་སྔ་ནས་ཀྱི་མན་ངག་ལ་
བསྟེན་ནས། དེང་སང་གངས་རིའི་ཁྲོད་འདིར་ཁོ་བོ་ཁོ་ནས་གསལ་བར་བྱས་པ་ཡིན་ཏེ། ཉི་མ་
འབུམ་ཕྲག་གྲངས་མེད་པ་ཤར་བའི་སྣང་བ་ལས་ལྷག་པར་གཟི་བརྗིད་ཕུན་སུམ་ཚོགས་པའི་
འོད་ཟེར་གྱི་དྲ་བ་འབར་བ་ཡིན་པས་སྐལ་བ་མེད་པ་རྣམས་ཀྱི་འུག་པའི་ཕྲུ་གུ་དག་མིག་གིས་
བཟོད་པར་ནུས་པ་མ་ཡིན་ནོ། །གལ་ཏེ་སངས་རྒྱས་ལ་རྣམ་པར་མི་རྟོག་པའི་བློ་ཡོད་ན་སེམས་
དང་སེམས་ལས་བྱུང་བའི་རྒྱུ་བ་གཏན་ལོག་པར་བཤད་པ་དང་འགལ་ཞེ་ན། སྐྱོན་མེད་དེ།
སེམས་ནི་དོན་གྱི་ངོ་བོ་དང༌། སེམས་བྱུང་ནི་དོན་ གྱི་ཁྱད་པར་རིག་པར་བྱེད་པ་ཡིན་ལ།
མཉམ་གཞག་གི་དོན་གྱི་ངོ་བོ་དང་ཁྱད་པར་རིག་པ་བཀག་ཟིན་པའི་ཕྱིར་རོ། །དེས་ན་དེ་ཡོད་
པར་འདོད་པ་འགོག་པ་ཡིན་གྱི་མེད་པར་སྒྲུབ་པ་ནི་མིན་ནོ། །ཞེས་བཤད་ཟིན་ཏོ། །དེས་ན།
འདི་ནི་མྱ་ངན་ལས་འདས་པ་ཉིད་དང་། དྲི་མ་མེད་པར་སེམས་གྱུར་པའོ། །ཞེས་པ་དང་། གང་
གིས་མཐོང་བར་འགྱུར་ཞེ་ན། །ཐ་སྙད་དུ་ནི་སེམས་ལ་བརྗོད། །ཅེས་པ་ནི། ཐ་སྙད་དུ་བྱིས་
5 0 0



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
པའི་ངོར་ཆོས་ཉིད་དམ་རང་བཞིན་ལ་ཡུལ་དང་། མི་རྟོག་པའི་བློ་ལ་དེ་འཇལ་བའི་ཡེ་ཤེས་སུ་
སྒྲོ་བཏགས་ནས། སེམས་ཅན་ཞེས་གསུངས་པ་ཡིན་པས་འགལ་བ་མེད་པར་ཁོང་དུ་ཆུད་པར་
བྱའོ། །འོ་ན་སྟོབས་བཅུ་ལ་སོགས་པའི་ཡེ་ཤེས་དེ་དག་ཀྱང་རྟེན་འབྲེལ་ཡིན་ནམ་མ་ཡིན།
རྟེན་འབྲེལ་ཡིན་ན་ཡོད་པར་འགྱུར་ལ། མིན་ན་ཧ་ཅང་ཐལ་ལོ་ཞེ་ན། ཀུན་རྫོབ་གཞན་ངོར་ནི་
རྟེན་འབྲེལ་ཡང་ཡིན་ལ། ཡེ་ཤེས་ཀྱང་ཡིན་ཞིང་། དབུ་མ་པ་ལྟར་ན་ཅི་ཡང་མི་སྨྲ་སྟེ། རྒྱུ་
མཚན་བརྗོད་ཟིན་པའི་ཕྱིར་རོ། །འོན་ཀྱང་རྣམ་པར་མི་རྟོག་པའི་བློའི་མཐུས་ཆོས་སྟོན་པ་ལ་
སོགས་པའི་བྱ་བ་མཛད་པའི་ཐུགས་ཀྱི་ཆ་ལ་སྟོབས་བཅུ་ལ་སོགས་པར་འཇོག་པ་ཡིན་ལ། དེ་
ཡང་འཇིག་རྟེན་ན་རྗེས་སུ་མི་སླུ་བ་དང༌། འཇིག་རྟེན་བཟུང་བའི་དོན་ཅན་ཡིན་པས་དབུ་མ་
པས་ཀྱང་རྣམ་པར་བཞག་བྱ་ཡིན་ནོ། །གལ་ཏེ་དེ་ལྟར་སངས་རྒྱས་ལ་སེམས་ཡོད་པར་མི་
འཐད་ན། མཁྱེན་པ་པོ་མེད་པར་གདུལ་བྱ་རྣམས་ལ་ཆོས་ཀྱི་ཕུང་པོ་དེ་ཙམ་ཇི་ལྟར་སྟོན་ཅེ་ན།
དེ་ཡང་རིགས་པ་མ་ཡིན་ཏེ། མཁྱེན་པ་པོ་མེད་པར་མ་སྨྲས་པའི་ཕྱིར་དང༌། ཤེས་བྱ་མི་ཤེས་
པའི་སྒྲིབ་པ་ཐམས་ཅད་ཟད་པར་སྤངས་ཤིང་དེའི་དབང་གིས་གདུལ་བྱ་དང་འཚམས་པར་
ཆོས་སྟོན་པའི་སྨོན་ལམ་ཡང་ཡོངས་སུ་རྫོགས་པའི་རྣམ་པར་མི་རྟོག་པའི་ཆོས་ཀྱི་སྐུའི་མཐུས་
ཐུགས་ཀྱིས་ཟིན་པའི་གཟུགས་སྐུ་རྣམ་པ་གཉིས་དང་། མ་ཟིན་པའི་ནམ་མཁའ་དང་། རྩྭ་ཤིང་
དང༌། བྲག་ལ་སོགས་པ་ལས་ཀྱང་གདུལ་བྱ་ལས་དང་སྨོན་ལམ་རྣམ་པར་དག་པ་རྣམས་ཀྱི་
ངོར་ཆོས་སྟོན་པའི་སྣང་བ་འབྱུང་ལ། དེ་ལས་ཀྱང་འཇིག་རྟེན་དེ་རྣམས་ཀྱིས་ཆོས་རྣམས་ཁོང་
དུ་ཆུད་པར་འགྱུར་རོ། །དེ་ནས་དེའི་མཐུས་གཟུགས་སྐུས་ཆོས་སྟོན་པར་བྱེད་པས་སངས་རྒྱས་
ཀྱིས་ཆོས་སྟོན་པ་ལ་ལེགས་པར་གནས་ པ་ཡིན་ནོ། །གལ་ཏེ་གཟུགས་སྐུ་ནི་སངས་རྒྱས་
མཚན་ ཉིད་ པ་ མ་ ཡིན་ ཏེ། མདོ་ སྡེ་ དག་ ལས། ཆོས་ ཀྱི་སྐུ་ ནི་ ཡང་ དག་ པ་ སྟེ། གཞན་
དག་བཏགས་པའོ། །ཞེས་བྱ་བ་ལ་སོགས་པ་གསུངས་པའི་ཕྱིར་རོ་ཞེ་ན། དེ་ནི་སྙིང་པོ་མེད་དེ།
5 0 1



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་སྐུ་ནི་ཡང་དག་པ་དམ་པའི་དོན་ལ་བཤད་པས། དེས་ཟླ་དྲངས་པའི་བཏགས་པ་བ་
ནི་ཀུན་རྫོབ་སྐྱེ་འཇིག་ཅན་ལ་དེ་ཉིད་དུ་གསུངས་པའི་ཕྱིར་དང་། གཞན་དུ་ན་སངས་རྒྱས་
ཀྱིས་ཆོས་གསུངས་པ་དང༌། དེ་ལ་ངན་སེམས་ཀྱི་ཁྲག་ཕྱུང་བ་ལ་སོགས་པ་མི་སྲིད་པར་འགྱུར་
བའི་ཕྱིར་རོ། །དེས་ན་གཞན་དོན་མཐར་ཐུག་གི་སྐུ་སངས་རྒྱས་མ་ཡིན་པར་སྨྲ་བ་ལ་ནི།
སངས་རྒྱས་པ་རྣམས་ལ་རྣ་བ་ཙམ་ཡང་བཏད་པར་མི་བྱའོ། །འོ་ན་བརྒྱ་བྱིན་གྱི་གཟུགས་ཅན་
དེ་བརྒྱ་བྱིན་མིན་པར་འགྱུར་ཏེ། གཟུགས་སྐུ་སངས་རྒྱས་ཡིན་པའི་ཕྱིར་རོ་ཞེ་ན། དེ་ནི་མ་ཡིན་
ཏེ༑ གཟུགས་སྐུ་ནི་སངས་རྒྱས་ཀྱི་གཟུགས་བརྙན་དུ་བརྗོད་པ་མ་ཡིན་གྱི། ཆོས་ཀྱི་སྐུས་
གདུལ་བྱའི་སེམས་ཅན་ལ་དེའི་རྣམ་པ་བཏད་པས་དེའི་གཟུགས་ཅན་ལྟར་གསུངས་པ་ཙམ་
ཡིན་པའི་ཕྱིར་རོ། །གལ་ཏེ་སངས་རྒྱས་ཐམས་ཅད་སངས་རྒྱས་པའི་གནས་དེ་རྣམ་པར་སྣང་
མཛད་གངས་ཆེན་མཚོའི་གནས་དེ་ཁོ་ན་མ་ཡིན་ནམ་ཞེ་ན། དེ་ནི་མ་ཡིན་ཏེ། དེ་ལྟར་ན་སངས་
རྒྱས་གཞན་གྱིས་སྣོད་ཀྱི་ཞིང་སྦྱང་མི་དགོས་པར་འགྱུར་བ་དང་། ལོངས་སྐུ་ཐམས་ཅད་ཀྱང་
མུ་སྟེགས་པའི་བདག་ཐིམ་པ་བཞིན་དུ། རྣམ་སྣང་དེ་ཉིད་ལ་ཐིམ་པ་ཙམ་དུ་འགྱུར་བས།
བསྐལ་པ་གྲངས་མེད་པར་མཚན་དཔེའི་རྒྱུ་མཐའ་ཡས་པ་ལ་འབད་མི་དགོས་པར་མཚུངས་
པའི་ཕྱིར་རོ། །གལ་ཏེ་འཇུག་པ་ལས་བཤད་པའི་བྱང་ཆུབ་ཏུ་གཤེགས་པའི་དུས་དེ་ནི་ཚོགས་
སོགས་པའི་དུས་མ་ཡིན་ནམ་ཞེ་ན། དེ་ནི་མ་ཡིན་ཏེ། ཚོགས་སོགས་པ་ལ་ཕྱོགས་བཅུའི་
འཇིག་རྟེན་ཐམས་ཅད་ཀྱི་རྡུལ་ཕྲན་དང་མཉམ་པའི་བསྐལ་པ་དགོས་ན་གང་ཟག་གཅིག་ཀྱང་
སངས་རྒྱས་པ་མི་སྲིད་པར་འགྱུར་བའི་ཕྱིར་རོ། །གལ་ཏེ་དེ་བཅོམ་ལྡན་འདས་ཤཱཀྱ་ཐུབ་པ་
འདི་ཉིད་སྔོན་དུ་སངས་རྒྱས་པའི་བསྐལ་པའི་ཚད་འཛིན་པ་མ་ཡིན་ནམ་ཞེ་ན། དེ་ཡང་མ་ཡིན་
ཏེ༑ དེ་ལྟ་ན་བཅོམ་ལྡན་འདས་ཤཱཀྱ་ཐུབ་པ་སངས་རྒྱས་པ་མི་སྲིད་པར་འགྱུར་བའི་ཕྱིར་རོ། །
དེས་ན་དེ་དག་ནི། སངས་རྒྱས་སྤྱིར་བཟུང་བའི་རྣམ་གཞག་འཆད་པར་བྱེད་པ་ཡིན་པ་དང་།
5 0 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། །༧
ཁོ་བོས་སྔར་ཇི་སྐད་བཤད་པ་ཉིད་གཞུང་གི་དགོངས་པ་ཡིན་ནོ། །འོན་ཀྱང་བཅོམ་ལྡན་
འདས་ཤཱཀྱ་ཐུབ་པ་བསྐལ་པ་དཔག་ཏུ་མེད་པའམ། གྲངས་མེད་པའི་སྔོན་དུ་སངས་རྒྱས་པར་
ནི་བཤད་དེ། དེ་དག་གི་དགོངས་པ་ནི་གཞན་དུ་ཕྱེ་ཟིན་ཏོ། །གལ་ཏེ་སངས་རྒྱས་ལ་སེམས་
འགགས་པར་འདོད་ན། ཇི་ལྟར་གཞན་དོན་མཛད་པར་འགྱུར་ཞེ་ན། ཀུན་རྫོབ་ཏུ་རྣམ་པར་
མི་རྟོག་པའི་ཐུགས་ཆོས་ཀྱི་སྐུ་ཡོད་ལ། དེའི་མཐུས་སྐུ་སྟོན་པ་ལྷ་དབང་གི་གཟུགས་བརྙན་
དང་འདྲ་བ་དང་། གསུང་འདོམས་པ་ལྷའི་རྔ་སྒྲ་དང་འདྲ་བ་དང་། ཐུགས་ཁྱབ་པ་སྤྲིན་ཚོགས་
དང་འདྲ་བའི་ཕྱིར་ཏེ། ས་གཞི་དག་པར་བརྒྱ་བྱིན་གྱི་གཟུགས་བརྙན་ཤར་བ་ན། དེ་ཡང་དག་
པའི་བརྒྱ་བྱིན་དུ་བཟུང་ནས། སྣང་བ་དེས་རྣམ་རྟོག་མེད་ཀྱང་སེམས་ཅན་མང་པོའི་དོན་བྱེད་
པ་ལྟར། འགྲོ་སེམས་ཀྱི་ས་གཞི་དག་པར་ཆོས་སྐུའི་མཐུས་སྤྲུལ་པའི་གཟུགས་སྐུའི་སྣང་བ་
ཤར་བ་ན། སྣང་བ་དེ་ཉིད་རང་སེམས་ཙམ་གྱི་སྣང་བར་མི་ཤེས་པར་ཡང་དག་པའི་སངས་
རྒྱས་སུ་བཟུང་ནས་སྣང་བ་དེས་སེམས་མེད་ཀྱང་། སེམས་ཅན་མང་པོའི་དོན་བྱེད་པ་ལ་
སོགས་པའི་ཕྱིར་རོ། །འདི་དག་ནི་རྒྱས་པར་རྒྱུད་བླ་མ་ལས་ཁོང་དུ་ཆུད་པར་བྱའོ། །གལ་ཏེ་
བེམས་པོ་རྣམས་ཀྱིས་སེམས་ཅན་གྱི་དོན་བྱེད་པ་ནི་མི་འཐད་དེ། སེམས་མེད་པ་ཁོ་ན་ཡིན་
པའི་ཕྱིར་རོ་ཞེ་ན། དེ་ནི་གྱི་ན་ཡིན་ཏེ། རྔ་སྒྲ་དང་། ཉི་ཟླ་ལ་སོགས་པའི་དོན་ཐམས་ཅད་
སེམས་ཅན་གྱི་ལས་ཀྱི་དབང་གིས་བྱུང་སྟེ་བྱེད་པ་ཡིན་ལ། ལས་དེ་དག་གིས་སྔོན་འཕངས་པ་
ན༑ ད་ལྟ་དེ་ལྟར་བྱེད་པའི་སེམས་མེད་ཀྱང་། དེའི་དབང་གིས་ལས་དེ་དག་བྱེད་པས་དཔེར་
ཤིན་ཏུ་མི་རུང་བའི་ཕྱིར་ཏེ། འཇིག་རྟེན་པའི་ལས་ངན་པ་དག་ལ་ཡང་ནུས་པ་འདི་ཙམ་མཐོང་
ན༑ སངས་རྒྱས་རྣམས་ཀྱི་ཚོགས་གཉིས་དང་། སྨོན་ལམ་ལ་སོགས་པའི་ནུས་པ་བསམ་གྱིས་
ག་ལ་ཁྱབ་སྟེ། དེའི་ཕྱིར་རྟོག་གེ་པ་རྣམས་ཀྱིས་དེ་ལྟར་རྒལ་བར་བྱ་བ་མ་ཡིན་ནོ། །སྐྱེས་བུའི་
བྱ་བ་འབད་རྩོལ་མེད་པར་འགྲུབ་པའི་དཔེ་ཡང་ཡོད་དེ། འཇུག་ པར། ཇི་ལྟར་རྫ་མཁན་
5 0 3



༢ཕངས་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྟོབས་དང་ལྡན་པ་ཡིས། །ཡུན་རིང་འབད་པ་ཆེས་བསྐོར་འཁོར་ལོ་ནི། །དེ་རྩོལ་ད་ལྟ་སྐྱེ་མེད་
བཞིན་དུ་ནི། །འཁོར་ཞིང་བུམ་པ་ལ་སོགས་བསྒྱུར་མཐོང་ལྟར། །ཆོས་ཀྱི་བདག་ཅན་སྐུ་ཉིད་
ལ་བཞུགས་དེའི། །འཇུག་པ་གདུལ་བྱའི་དགེ་དང་སྨོན་ལམ་གྱི། ཁྱད་པར་གྱིས་འཕངས་
ལས་ཆེས་བསམ་མི་ཁྱབ། །ཅེས་པ་དང་། འདི་ཉིད་ལས། དཔེར་ན་ནམ་མཁའ་ལྡིང་གི་ནི། །
མཆོད་སྡོང་བསྒྲུབས་ནས་འདས་གྱུར་པ། །དེ་ འདས་ཡུན་རིང་ལོན་ ཡང་དེས། །དུག་ ལ་
སོགས་ པ་ ཞི་ བྱེད་ བཞིན། །བྱང་ ཆུབ་ སྤྱོད་ དང་རྗེས་ མཐུན་ པར། །རྒྱལ་ བའི་ མཆོད་ སྡོང་
བསྒྲུབས་པ་ཡང་། བྱང་ཆུབ་སེམས་དཔའ་མྱ་ངན་ལས། །འདས་ཀྱང་དོན་རྣམས་ཐམས་ཅད་
མཛད། །ཅེས་གསུངས་པ་ལྟ་བུའོ། །དེའི་ཕྱིར་སངས་རྒྱས་ཀྱི་མཛད་པ་ཕྲིན་ལས་ལ་ལྷག་པར་
མོས་ པ་འཕེལ་བར་བྱའོ། །འོ་ན་སེམས་འགགས་པ་ལ་མཆོད་ན། བསོད་ནམས་ཇི་ལྟར་
འབྱུང་ཞེ་ན། སྐྱོན་མེད་དེ། ཆོས་ཀྱི་སྐུའི་མཐུ་ལས་སངས་རྒྱས་འཇིག་རྟེན་དུ་བཞུགས་པའམ།
མྱ་ངན་ལས་འདས་པ་གཉིས་མཆོད་པའི་བསོད་ནམས་མཚུངས་པར་བཤད་ཅིང་། ཀུན་རྫོབ་
ཏུ་དེ་ལྟར་འཐད་པའི་ཕྱིར་རོ། །དེ་ལྟར་ཡང་འདི་ཉིད་ལས། སེམས་མེད་པ་ལ་མཆོད་བྱས་
པས། །ཇི་ལྟར་འབྲས་བུར་ལྡན་པར་འགྱུར། །ཀུན་རྫོབ་དང་ནི་དེ་ཉིད་དུའང༌། །རུང་སྟེ་དེ་
འབྲས་ལུང་ལས་ཡིན། །དཔེར་ན་བདེན་པའི་སངས་རྒྱས་ལ། །ཇི་ལྟར་འབྲས་བུར་བཅས་པ་
བཞིན། །ཞེས་གསུངས་སོ། །སྤྱིའི་དོན་བཤད་ཟིན་ཏོ།། །།
༈ ཡན་ལག་གི་དོན་བཤད་པར་བྱ་སྟེ། དེ་ལ་མདོར་བསྟན་པ་ནི། དེ་ལྟར་བསམ་
གཏན་ཐོབ་ནས་ཤེས་རབ་བསྐྱེད་པར་བྱ་སྟེ། སྦྱིན་པ་ལ་སོགས་པའི་ཡན་ལག་འདི་དག་
ཐམས་ཅད་ནི། ཐུབ་པས་ཤེས་རབ་ཀྱི་དོན་དུ་གསུངས་པ་དེའི་ཕྱིར་ན་སྡུག་བསྔལ་དག་ཞི་
བར་འདོད་པས་ཤེས་རབ་བསྐྱེད་པ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་མེད་པར་ཉོན་མོངས་
པ་རྩད་ནས་སྤོང་མི་ནུས་པས། སྡུག་བསྔལ་རྩད་ནས་ཞི་བར་བྱེད་མི་ནུས་པའི་ཕྱིར་རོ། །རྒྱས་
I
5 (0 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
པར་བཤད་པ་ལ་བཞི་སྟེ། གཞི་དབུ་མ་དང༌། ལམ་དབུ་མ་དང༌། འབྲས་བུ་དབུ་མ་དང༌།
ཤེས་རབ་དབུ་མ་ཁྱད་པར་དུ་བཤད་པའོ། །གཞི་དབུ་མ་ནི། ཀུན་རྫོབ་དང་ནི་དོན་དམ་སྟེ།
འཇིག་རྟེན་གྱི་ངོར་འདི་ནི་བདེན་པ་གཉིས་སུ་འདོད། དོན་དམ་བློ་ཡི་སྤྱོད་ཡུལ་མིན། །བློ་ནི་
ཀུན་རྫོབ་ཡིན་པར་འདོད། །དེ་ལ་འཇིག་རྟེན་རྣམ་གཉིས་མཐོང་། །རྣལ་འབྱོར་པ་དང་ཕལ་
པའོ། །དེ་ལྟར་ན་དོན་དམ་ནི་བློའི་སྤྱོད་ཡུལ་ཡིན་པར་འདོད་པ་འགོག་ལ། ཀུན་རྫོབ་ལ་རྣལ་
འབྱོར་པའི་ཀུན་རྫོབ་དང་། ཕལ་བའི་ཀུན་རྫོབ་གཉིས་སུ་འགྱུར། ཞེས་པའོ། །ལམ་དབུ་མ་
ལ་གཉིས་ཏེ། ལྟ་བས་ཐག་བཅད་པ་དང༌། སྒོམ་པས་ཉམས་སུ་བླང་བའོ། །ལྟ་བས་ཐག་
བཅད་པ་ལ། ཡུལ་ཅན་རིག་ཤེས་ཀྱི་སྤང་གཉེན། བློའི་ཡུལ་ཀུན་རྫོ་བ་ཏུ་སྒྲུབ་པ། དོན་དམ་
བློའི་སྤྱོད་ཡུལ་ཡིན་པ་དགག་པ། བློ་ཡུལ་ལ་བདེན་རྟོག་སྤང་བར་བྱ་བའོ། །དང་པོ་ནི། དེ་ལ་
འཇིག་རྟེན་ཕལ་པ་བདག་ཏུ་འཛིན་པ་ལ་བདག་མེད་རྟོགས་པའི་རྣལ་འབྱོར་པའི་གྲགས་པས་
གནོད་ཀྱི། ཚད་མས་གནོད་པ་ནི་མ་ཡིན་ཏེ། ཚད་མ་ཡིན་ན་གནོད་པ་ཉུང་བ་ལས། རྣལ་
འབྱོར་པའི་བློ་སྔ་མ་སྔ་མ་རྣམས་ལ་བློ་ཁྱད་ཀྱིས་གོང་མ་གོང་མ་རྣམས་ཀྱིས་གནོད་པ་དང་།
དཔྱོད་པ་ཕྱི་མ་ཉིད་ལ་ཡང་འཐད་པའི་རྟེན་ནམ། རྒྱུ་མཚན་མི་རྙེད་པའི་ཕྱིར་རོ། །དེ་ལྟར་ཡང་།
དཔྱད་ཅིང་ཡོངས་སུ་དཔྱད་པ་ན། །རྣམ་པར་སྤྱོད་པ་རྟེན་ཡོད་མིན། །ཞེས་འཆད་པར་འགྱུར་
རོ༑ ༑དེ་ལ་གནོད་པའི་ཚུལ་ནི་འཇིག་རྟེན་གྱིའམ། རང་བཞིན་ཁས་བླངས་ཀྱིས་གནོད་པ་
ཡིན་ཏེ། འདི་ལྟར་དཔྱད་ན་བདག་ཡོད་ན་ཕུང་པོ་དང་གཅིག་ཏུ་ཡོད་དམ་གཞན་དུ་ཡོད།
གཅིག་ཏུ་ཡོད་ན་བདག་སྐྱེ་འཇིག་ཅན་དུ་འགྱུར་བ་ལས། སྐྱེ་འཇིག་ཅན་མ་ཡིན་པར་ཁས་
བླངས་པས་གནོད་དེ། གཞན་དུ་ཡོད་ན་བདག་སྡུག་བསྔལ་མྱོང་བ་པོ་མ་ཡིན་པར་འགྱུར་བ་
ལས། མྱོང་བར་ཁས་བླངས་པས་འཇིག་རྟེན་ཕལ་པ་ལ་བདག་མེད་ཕུང་པོ་ཙམ་དུ་སྨྲ་བའི་བྱེ་
བྲག་ཏུ་སྨྲ་བས་གནོད་དོ། །དེ་ལ་ཡང་དཔྱད་ན་བདག་མེད་ཡོད་པར་འདོད་པ་ལ་སྔར་བཤད་
50 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ལྟར་སྟོང་ཉིད་ཡོད་པར་འདོད་པ་འགོག་བྱེད་ཀྱི་གྲགས་རིགས་ཀྱིས་གནོད་ཅིང་ཕུང་པོ་
གཟུང་འཛིན་ནི་དུས་མཉམ་པ་ལ། གཟུགས་ལས་ཡིད་ཤེས་འབྱུང་བར་ཁས་བླངས་པ་དང་
འགལ་བས་ཤེས་པ་ཡུལ་གྱི་རྣམ་ལྡན་དུ་སྐྱེད་པའི་མདོ་སྡེ་པའི་གྲགས་རིགས་ཀྱིས་གནོད་ལ།
དེ་ལ་ཡང་དཔྱད་ནས་གཟུང་འཛིན་འདོད་པ་ལ་གཟུགས་རྩོམ་པའི་ཚེ། དྲུག་གིས་གཅིག་ཅར་
སྦྱར་བ་ན། །ཕྲ་རབ་རྡུལ་ཆ་དྲུག་ཏུ་འགྱུར། །དྲུག་པོ་རྣམས་ཀྱང་གོ་གཅིག་ན། །གོང་བུའང་
རྡུལ་ཕྲན་ཙམ་དུ་འགྱུར་བ་ལས། དེ་ལྟར་མ་ཡིན་པར་ཁས་བླངས་པས་གཟུང་བ་ཡོད་པར་
འདོད་པ་མི་འཐད་ལ། དེ་མི་འཐད་པས་དེས་འཛིན་པ་ཡོད་པར་འདོད་པ་ཡང་མི་འཐད་དོ་
ཞེས་སེམས་ཙམ་པའི་གྲགས་རིགས་ཀྱིས་གནོད་ཅིང་། སེམས་ཙམ་རྣམ་བདེན་པ་ལ་ཡང་
འཆད་འགྱུར་གྱི་རྟགས་གཞན་ལ་གྲགས་པའམ། ཁས་བླངས་པའི་ཐལ་འགྱུར་གྱིས་གནོད་
པས་དབུ་མ་ཐལ་འགྱུར་བས་དེ་ལ་ཁས་བླངས་ཀྱི་གནོད་པ་བརྗོད་པ་ཡིན་ནོ། །དེས་ན་བློའི་
ཡུལ་ཀུན་རྫོབ་ཡིན་པར་བསྟན་པ་ནི། དེ་ན་སྔ་མ་སྔ་མ་རྣམས་ཕྱི་མ་ཕྱི་མར་ལྟོས་ནས་འཇིག་
རྟེན་ཕལ་པ་ཡིན་པས། དབུ་མ་པ་ནི། དེ་ཀུན་ལ་ལྟོས་ནས་རྣལ་འབྱོར་པ་ཞེས་བྱའོ། །དེ་ལ་
སེམས་ཙམ་པའི་བར་འཇིག་རྟེན་པ་རྣམས་འདི་སྙམ་དུ་སེམས་ཙམ་ཡང་རྫུན་པ་ཡིན་ན་རྒོལ་
ཕྱིར་རྒོལ་གཉིས་ཀའི་འདོད་པའི་དཔེས། སྒྱུ་མའི་རྟ་གླང་ལ་སོགས་པ་ལྟར་དོན་བྱེད་མི་ནུས་
པར་འགྱུར་བས་ཚངས་པར་སྤྱོད་པ་དོན་མེད་པར་འགྱུར་ཞེས་ཚངས་སྤྱོད་ཀྱི་འབྲས་བུ་བྱང་
ཆུབ་ཁས་བླངས་པའི་དོན་དུ་ཞིབ་མོར་མ་དཔྱད་པ་སྟེ། ཞིབ་མོར་དཔྱད་པ་དང་བྲལ་བའི་ཕྱིར་
འཇིག་རྟེན་པ་རྣམས་ཀྱིས་ཅི་རིགས་གཟུགས་སོགས་ཀྱི་དངོས་པོ་མཐོང་ཞིང་། དེ་ཡང་དག་
ཉིད་དུ་རྟོག་པར་བྱེད་ཀྱི་སྒྱུ་མ་ལྟ་བུར་ཤེས་པ་མ་ཡིན་པས་རྣལ་འབྱོར་པ་སྟེ། དབུ་མ་པ་དང་
འཇིག་རྟེན་པ་རྣམས་རྩོད་པ་ཡིན་ལ། དེ་ལ་འཇིག་རྟེན་ནི་དབུ་མ་པ་དང་རྩོད་ཀྱི། དབུ་མ་པ་
རྣམས་ནི་འཇིག་རྟེན་བཟུང་བའི་དོན་དུ་འཇིག་རྟེན་ན་ཁས་ལེན་པ་ཐམས་ཅད་ཀྱང་ལེན་ནོ། །
，
） 0
6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
གལ་ཏེ་གཟུགས་སོགས་ནི་མངོན་སུམ་ཡིན་པས་རྫུན་པ་མ་ཡིན་ནོ་ཞེ་ན། དེ་དག་ཀྱང་གྲགས་
པས་གྲུབ་པ་ཡིན་གྱི་ཚད་མས་གྲུབ་པ་ནི་མ་ཡིན་ཏེ། ཚད་མས་གྲུབ་ན་དེ་ལ་བློ་གཞན་གིས་
བསལ་མི་ནུས་པར་འགྱུར་བ་ལས་ནུས་པའི་ཕྱིར། དེས་ན་གཟུགས་སོགས་ནི་མི་གཙང་
སོགས་བཞི་ལ་གཙང་སོགས་བཞིར་གྲགས་པ་བཞིན་དུ་རྫུན་པ་ཡིན་ནོ། །འོ་ན་གཟུགས་
སོགས་ ནི་ མི་ རྟག་ པ་ ཉིད་ ཀྱང་ རྫུན་ པར་ འགྱུར་ ན། དེ་ ཡང་ མ་ ཡིན་ ཏེ། མི་ རྟག་
མཐོང་ན་བདེན་པ་མཐོང་བ་མ་ཡིན་ནམ་ཞེ་ན། བདེན་པ་མཐོང་བར་བསྟན་པ་དེ་ནི། འཇིག་
རྟེན་བཞུག་པའི་དོན་དུ་མགོན་པོས་དངོས་སུ་སྒྲ་ཟིན་ལ་བསྟན་པ་ཡིན་གྱི། དེ་ཉིད་དུ་དཔྱད་ན་
གཟུགས་སོགས་དེ་དག་སྐད་ཅིག་མ་ཉིད་དུ་འདོད་པར་བྱ་བ་མ་ཡིན་ཏེ། གཟུགས་སོགས་
སྐྱེས་པར་འདོད་པ་བཀག་པས་སྐད་ཅིག་མ་ཡང་བཀག་པའི་ཕྱིར་རོ། །མི་རྟག་པ་མཐོང་ན་
བདེན་པ་མཐོང་བར་གསུངས་པས། མི་རྟག་པ་དོན་དམ་མ་ཡིན་ན་ཀུན་རྫོབ་ཏུ་འགྱུར་དགོས་
པ་ལས། ཀུན་རྫོ་བ་ཏུ་ཡང་འགལ་ལོ་ཞེ་ན། ཉེས་པ་མེད་དེ། མི་རྟག་པ་ཆོས་ཅན། ཁྱོད་ཀུན་
རྫོབ་ཡིན་ཡང་། ཁྱོད་མཐོང་བས་བདེན་པ་མཐོང་བར་ཐ་སྙད་བྱས་པ་མི་འགལ་བར་ཐལ།
ཁྱོད་རྣལ་འབྱོར་སྤྱོད་པའི་ཀུན་རྫོབ་རྗེས་ཐོབ་དག་པས་མཐོང་བ་ཡིན་ལ། མཐོང་བ་དེ་ཉིད་
འཇིག་རྟེན་ཕལ་པ་ལ་ལྟོས་ནས་དེ་ཉིད་མཐོང་བ་ཡིན་པའི་ཕྱིར་རོ། །གལ་ཏེ་ཀུན་རྫོབ་ལ་
འཇིག་རྟེན་ཕལ་པ་ཉིད་ཚད་མར་བྱའོ་ཞེ་ན། འཇིག་རྟེན་ཕལ་པ་ཆོས་ཅན། ཁྱོད་ཀུན་རྫོབ་
མཐའ་དག་ལ་ཚད་མ་མ་ཡིན་པར་ཐལ། གཞན་དུ་ཡིན་ན་བུད་མེད་མི་གཙང་བར་རྟོག་པའི་
བསྒོམ་ལ། འཇིག་རྟེན་ཕལ་པའི་གཙང་འཛིན་གྱིས་གནོད་པར་འགྱུར་བའི་ཕྱིར་རོ། །འོ་ན་སྒྱུ་
མའི་སྐྱེས་བུ་འདྲ་བའི་རྒྱལ་བ་ལ་མཆོད་པས་བསོད་ནམས་ཇི་ལྟར་འབྱུང་ཞེ་ན་འབྱུང་སྟེ། ཁྱོད་
རྒྱལ་བ་བདེན་དངོས་སུ་ཡོད་པ་ཞིག་ལ་མཆོད་པ་བཞིན་ནོ། །འོ་ན་སེམས་ཅན་སྒྱུ་མ་དང་འདྲ་
ན༑ སྒྱུ་མའི་མི་ལ་སྐྱེ་ཤི་མེད་པ་བཞིན། སེམས་ཅན་ཤི་ནས་ཇི་ལྟར་སྐྱེ་ཞེ་ན། ཤེས་བྱ་ཆོས་
5 (0 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཅན། སེམས་ཅན་སྒྱུ་མ་དང་འདྲ་ན། ཤི་ནས་སྐྱེ་བ་མི་འགལ་བར་ཐལ། སྒྱུ་མའི་རྒྱུ་རྐྱེན་
ཚོགས་པ་ན་སྒྱུ་མའང་འབྱུང་བ་ལྟར། ཕྱི་མར་སྐྱེ་བའི་རྒྱུ་རྐྱེན་ཚོགས་ན་སེམས་ཅན་འབྱུང་ཞིང་།
རྒྱུན་རིང་བ་ཙམ་གྱིས་སེམས་ཅན་བདེན་པར་ཡོད་པ་མི་འགྲུབ་པའི་ཕྱིར་རོ། །ཡང་སེམས་
ཅན་སྒྱུ་མ་དང་འདྲ་ན། སེམས་ཅན་བསད་པ་ན་སྡིག་པ་སོགས་འབྱུང་བ་མེད་པར་འགྱུར་རོ་ཞེ་
ན༑ སེམས་ཅན་ཆོས་ཅན། ཁྱོད་སྒྱུ་མ་དང་འདྲ་ན་ཁྱོད་གསོད་པ་སོགས་ལ་སྡིག་སོགས་མེད་
པར་ མི་མཚུངས་པར་ཐལ། སྒྱུ་མའི་སྐྱེས་བུ་ལ་སེམས་མེད་པས། དེ་བསད་སོགས་སྣང་
ཡང་སྡིག་སོགས་དངོས་གཞི་མེད་ལ། སྒྱུ་མ་ལྟ་བུའི་སེམས་དང་ལྡན་པ་ལ་མཆོད་པས་བསོད་
ནམས་དང་། བསད་པས་སྡིག་པའི་དངོས་གཞི་འབྱུང་བའི་ཕྱིར་རོ། །འོ་ན་སེམས་ཅན་སྒྱུ་མ་ལྟ་
བུ་ཡིན་ན། སྒྱུ་མ་དང་སེམས་ཡོད་མེད་ཀྱི་ཁྱད་པར་ཇི་ལྟར་ཞེ་ན། སེམས་ཅན་ཆོས་ཅན། ཁྱོད་
སྒྱུ་མ་ལྟ་བུ་ཡིན་ཀྱང་། སྒྱུ་མ་དང་སེམས་ཡོད་མེད་ཀྱི་ཁྱད་པར་ཡོད་པར་ཐལ། སྒྱུ་མའི་སྔགས་
སོགས་ལ་སེམས་བསྐྱེད་པའི་ནུས་པ་མེད་པ། སྒྱུ་མའི་སེམས་འབྱུང་བ་མེད་ལ། ཁྱོད་ལ་
སེམས་འབྱུང་བའི་ནུས་པ་ཡོད་པའི་ ཕྱིར། ཁྱབ་པ་ཁས་བླངས་ཏེ། རྒྱུ་རྐྱེན་སྣ་ཚོགས་ལས་
བྱུང་བའི་སྒྱུ་མ་དེ་ཡང་ཁྱད་པར་སྣ་ཚོགས་པ་ཉིད་ཡིན་པས། རྒྱུ་གཅིག་གིས་འབྲས་བུ་ཀུན་
ནུས་པ་གང་ན་ཡང་ཡོད་པ་མ་ཡིན་པའི་ཕྱིར་རོ། ། །
དོན་དམ་བློ་ཡུལ་དུ་འདོད་པ་དགག་པ་ལ། བསྒྲུབ་བྱ་ལ་བརྟག་ནས་དགག་པ་ནི།
གལ་ཏེ་དོན་དམ་ནི་མྱ་ངན་ལས་འདས་པ་ཡིན་ལ། ཀུན་རྫོབ་ནི་འཁོར་བ་ཡིན་པས། དོན་
དམ་བློ་ཡི་སྤྱོད་ཡུལ་མིན། །ཞེས་པ་མི་འཐད་དོ་ཞེ་ན། འོ་ན་བྱང་ཆུབ་སྤྱོད་པས་དོན་མེད་པར་
ཐལ། སངས་རྒྱས་ཀྱང་ཀུན་རྫོབ་རྫུན་པ་ཡིན་པས་འཁོར་བར་འགྱུར་བའི་ཕྱིར་རོ། །སངས་
རྒྱས་ཀྱང་ཀུན་རྫོབ་ཏུ་འཁོར་བ་ཉིད་ཡིན་ནོ་ཞེ་ན། སངས་རྒྱས་ཆོས་ཅན། ཁྱོད་ཀུན་རྫོབ་ཏུ་
འཁོར་བར་མི་འགྱུར་བར་ཐལ། ཁྱོད་འཁོར་བར་སྐྱེ་བའི་རྒྱུ་རྐྱེན་ཐམས་ཅད་ཟད་པ་ཡིན་པའི་
t-
སཏད་
5 0 8



(
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ཕྱིར། དཔེར་ན་སྒྱུ་མའི་རྐྱེན་རྣམས་རྒྱུན་མ་ཆད་ན། སྒྱུ་མའང་ ལྡོག་པར་མི་འགྱུར་བས།
འཁོར་བ་ལྟར་འགྱུར་བ། རྐྱེན་ཆད་ན་ཀུན་རྫོ་བ་ཏུ་ཡང་མི་འབྱུང་བ་བཞིན་ནོ། །དེ་ཡང་འཁོར་
བའི་རྒྱུན་ཆད་པ་དེ་ལ། མྱ་ངན་ལས་འདས་པ་ཞེས་བྱ་ལ། དེ་ཡང་རྫུན་པ་ཡིན་ནོ། །མདོ་ལས།
མྱ་ངན་ལས་འདས་པ་ཡང་སྒྱུ་མ་ལྟ་བུ་རྨི་ལམ་ལྟ་བུའོ། །ཞེས་གསུངས་པའི་དགོངས་པའོ། །
སྒྲུབ་བྱེད་ལ་བརྟག་ནས་དགག་པ་ནི། གང་ཚེ་འཁྲུལ་པའང་ཡོད་མིན་ན། །ཞེས་སོགས་ལ་
འདིར་ཁ་ཅིག་སེམས་ཙམ་པ་ན་རེ། དབུ་མ་པ་ཁྱེད་ཀྱི་ལུགས་ལ་འཁྲུལ་བའང་ཡོད་པ་མ་ཡིན་
ན༑ ཞེས་ཕྱོགས་སྔ་མར་འདོད་པ་ནི་མི་འཐད་དེ། དེ་ལྟར་ན་སེམས་ཙམ་པའི་ལུགས་ལ།
འཁྲུལ་པ་དོན་དམ་པར་ཡོད་པར་འདོད་དགོས་པས། དེའི་ཤེས་བྱེད་ཡོད་པའི་ཕྱིར་རོ། །འོ་ན་
ཇི་ལྟར་ཡིན་ཅེ་ན། སེམས་ཙམ་རྣམ་རྫུན་པ་ཁྱེད་ཀྱི་ལུགས་ལ་གཟུང་འཛིན་གྱི་རྣམ་པ་ནི་མེད་
བཞིན་དུ་སྣང་བ་ཡིན་པས་འཁྲུལ་བྱ་འཁྲུལ་བྱེད་གཉིས་ཀའང་དོན་ལ་ཡོད་པ་མ་ཡིན་ན། མྱ་
ངན་ལས་འདས་པ་ཡང་རྨི་ལམ་ལྟ་བུ་སྒྱུ་མ་ལྟ་བུའོ། །ཞེས་སོགས་ཀྱི་ཐ་སྙད་བཞག་པའི་གཞི་
རྣམ་པ་སྒྱུ་མ་ལྟ་བུ་འདི་གང་གིས་དམིགས། གལ་ཏེ་དེ་ནི་ཀུན་རྫོབ་ཀྱི་བློས་དམིགས་པ་ཡིན་
གྱི༑ དོན་དམ་པར་ཁྱོད་ལ་རྣམ་པ་སྒྱུ་མ་ལྟ་བུ་ཉིད་མེད་ན། འོ་ན་ཡོད་པ་ཅི་ཞིག་དམིགས།
ཡོད་པ་ཙམ་ཡང་མ་གྲུབ་ན་ནི། མྱོང་བ་གཉིས་མེད་ཀྱི་ཤེས་པ་དོམ་དམ་པར་ཉམས་སོ། །གལ་
ཏེ་རྣམ་བདེན་པ་རྣམས་ན་རེ། སྒྱུ་མའི་རྟ་གླང་མེད་ཀྱང་། རྟ་གླང་གི་རྣམ་པ་ཡོད་པ་ལྟར། དེ་ཁོ་
ན་ཉིད་དུ་ཕྱི་རོལ་མེད་ཀྱང་ཕྱི་རོལ་གྱི་རྣམ་པ་ཡོད་ལ། རྣམ་པ་དེ་ནི་སེམས་ཡིན་པས། སེམས་
ཉིད་སྒྱུ་མ་ལྟ་བུར་འཁྲུལ་བར་སྣང་བ་ཡིན་ནོ་ཞེ་ན། ཤེས་བྱ་ཆོས་ཅན། སེམས་གང་ཞིག་གི་
སེམས་དེ་ཉིད་ཇི་ལྟར་མཐོང་སྟེ་མི་མཐོང་བར་ཐལ། འཇིག་རྟེན་གྱི་མགོན་པོ་སངས་རྒྱས་ཀྱིས་
ཀྱང་སེམས་ཀྱིས་སེམས་མི་མཐོང་ཞེས་གསུངས་ལ། དོན་ལ་ཡང་རལ་གྲི་སོས་རང་ལ་རང་མི་
གཅོད་པ་བཞིན་ཡིན་ཀྱང་། རང་གིས་རང་རིག་པར་འདོད་པ་མི་འཐད་པའི་ཕྱིར་རོ། །གལ་ཏེ་
09



14
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མར་མེས་རང་གསལ་བར་བྱེད་པ་བཞིན་རང་རིག་ཡོད་དོ་ཞེ་ན། མར་མེ་ཆོས་ཅན། མར་མེ་
རང་གིས་རང་གསལ་བར་བྱ་བ་མ་ཡིན་པར་ཐལ། ཁྱོད་སྔ་ཕྱི་མུན་པས་སྒྲིབ་པ་མེད་པའི་ཕྱིར་
རོ༑ ༑གལ་ཏེ་ཤེལ་དཀར་པོ་སྔོན་པོར་འགྱུར་བ་བཞིན་གཞན་ལ་ལྟོས་པ་དང༌། གཡུ་སྔོན་
རང་ཉིད་ལས་སྔོ་བས་གཞན་ལ་ལྟོས་པ་ཡོད་པ་མ་ཡིན་པ་བཞིན། དོན་གསལ་བ་གཞན་བློ་
ལ་ལྟོས་ལ། བློ་གསལ་བ་བློ་ལས་གཞན་ལ་ལྟོས་པ་མེད་དོ། །ཞེ་ན། གཡུ་ཆོས་ཅན། ཁྱོད་
སྔར་སྔོན་པོ་མ་ཡིན་པ་ལ་སྔོན་པོར་བདག་གིས་བདག་ཉིད་བྱས་པ་མ་ཡིན་པར་ཐལ། ཁྱོད་
རང་རྒྱུ་ལས་སྔོན་པོར་སྐྱེས་པ་ཙམ་ཡིན་ལ། རྒྱུ་དེ་ཁྱོད་རང་མ་ཡིན་པའི་ཕྱིར་རོ། །གཞན་ཡང་
མར་མེ་གསལ་ལོ་ཞེས་ཤེས་པས་ཤེས་ནས་བརྗོད་དུ་ཟད་མོད། བློ་རང་གསལ་ལོ། །ཞེས་
གང་གིས་ཤེས་ནས་བརྗོད་དོ། །ཤེས་བྱ་ཆོས་ཅན། ཤེས་ པ་ རང་གིས་རང་གསལ་བ་ནི།
དཔྱད་ན་མོ་གཤམ་གྱི་བུའི་འགྱིང་བག་བཞིན། ཚིག་གིས་བརྗོད་ཀྱང་དོན་ལ་མེད་པར་ཐལ།
ལུང་རིགས་ལས་བྱུང་པའི་བློ་འགས་ཀྱང་རང་རིག་མཐོང་བ་མིན་པའི་ཕྱིར་རོ། །རང་རིག་ཡོད་
པ་མ་ཡིན་ན། རྣམ་ཤེས་ཇི་ལྟར་དྲན་པར་འགྱུར་ཞེ་ན། སྐྱོན་མེད་དེ། ཁྱོད་རང་ལྟར་ན་རང་
རིག་མེད་ཀྱང་ཤེས་པ་སྔ་མ་དང་འདྲ་བའི་ཡུལ་རིགས་མཚུངས་གཞན་མྱོང་བ་དམིགས་
རྣམ་འབྲེལ་ཞིང་མཚུངས་པའི་རྐྱེན་ལས་བདག་གིས་སྔར་དུ་འདི་རྣམ་པར་ཤེས་སོ། །ཞེས་
ཤེས་པ་དྲན་པར་འགྱུར་ཏེ། བྱི་བའི་དུག་གིས་ཕོག་མ་ཐག་དུག་གིས་ཟིན་པ་མ་ཤེས་ཀྱང་དུས་
ཚོད་མཚུངས་པའི་འབྲུག་སྒྲས་དུག་ལངས་ནས་དུག་གིས་ཟིན་པར་ཤེས་པ་བཞིན་ནོ། །གལ་
ཏེ་ཏིང་ངེ་འཛིན་ལ་སོགས་པའི་རྐྱེན་གཞན་དང་ལྡན་པས་ས་འོག་གི་གཏེར་ལ་སོགས་པ་ཡང་
མཐོང་བས་རང་གི་སེམས་ཉིད་སེམས་དེ་ཉིད་ལ་རབ་ཏུ་གསལ་ལོ་ཞེ་ན། སྐྱོན་མེད་དེ།
རིགས་སྔགས་སྒྲུབ་པའི་མིག་སྨན་གྱི་སྦྱོར་བས་ས་འོག་གི་གཏེར་གྱི་བུམ་པ་མཐོང་ཡང་། མིག་
སྨན་རང་ཉིད་མཐོང་བར་འགྱུར་བ་མ་ཡིན་པ་བཞིན་ནོ། །བདེན་རྟོག་སྤང་བར་བྱ་བ་ལ་སྤང་
-
，
L，
5 1_0



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བྱར་བསྟན་པ་ནི། འོ་ན་གཟུགས་སོགས་མངོན་སུམ་ཉིད་ཀྱང་ནི། །གྲགས་པས་ཡིན་གྱི་ཚད་
མས་མིན། །ཞེས་འབྱུང་བས་འཇིག་རྟེན་གྱི་མཐོང་ཐོས་སོགས་ཀྱང་འགོག་གམ་ཞེ་ན། སྣང་
ལ་བདེན་པར་ཞེན་པ་མེད་པའི་མཐོང་ཐོས་ཤེས་པ་ཙམ་འདིར་དགག་བྱ་མ་ཡིན་གྱི། འདིར་ནི་
ཆོས་རྣམས་བདེན་པར་རྟོག་པ་བཟློག་པར་བྱ་སྟེ། བདེན་རྟོག་ནི་སྡུག་བསྔལ་གྱི་རྒྱུར་གྱུར་པ་
ཡིན་པའི་ཕྱིར་རོ། །སྤོང་ནུས་པ་ནི། བདེན་པར་རྟོག་པ་ནི། ཁས་བླངས་འགལ་བར་ཤེས་པས་
སྤོང་ནུས་ཏེ། སེམས་ཙམ་རྣམ་བརྫུན་པ་ལྟར་ན། དོན་དམ་པའི་སེམས་ལས་རྣམ་པ་སྒྱུ་མ་ལྟ་
བུ་གཞན་ཡིན་ཏེ། གཞན་མ་ཡིན། དེ་གཉིས་གང་ཡང་མ་ཡིན་པར་མི་རྟག་ན། སེམས་ཆོས་
ཅན། རྣམ་པ་ལས་ཇི་ལྟར་གཞན་མིན་ཏེ། གཞན་དུ་ཐལ། བདེན་དངོས་གང་ཞིག་རྣམ་པ་དང་
གཅིག་མ་ ཡིན་ པའི་ ཕྱིར་རོ། །མ་ཁྱབ་སྟེ། གཅིག་ ཡང་མ་ཡིན་གཞན་ ཡང་མིན་ནོ་ཞེ་ན།
སེམས་ཆོས་ཅན། བདེན་པའི་དངོས་པོར་མེད་པར་ཐལ། རྣམ་པ་དང་གཅིག་དང་ཐ་དད་གང་
དུ་ཡང་མ་གྲུབ་པའི་ཕྱིར་རོ། །སེམས་བདེན་པ་མེད་ན་བལྟ་བྱ་ལྟ་བྱེད་མེད་པར་འགྱུར་རོ་ཞེ་ན།
སྐྱོན་མེད་དེ། ཁྱེད་རང་གཟུང་འཛིན་གྱི་རྣམ་པ་སྒྱུ་མ་ལྟ་བུ་བདེན་པ་མ་ཡིན་ཀྱང་། ཐ་སྙད་དུ་
དེ་དག་ལ་བལྟ་བྱ་ལྟ་བྱེད་ཀྱི་ཡིད་ཡོད་པ་བཞིན་ནོ། །གལ་ཏེ་དཔྱད་ན་ཡང་འཁོར་བ་ནི་
སེམས་དངོས་པོའི་རྟེན་ཅན་ཡིན་ཏེ། གཞན་དུ་ན་འཁྲུལ་བ་གཞི་མེད་དུ་འགྱུར་བས་ནམ་
མཁའ་དང་འདྲ་བར་དངོས་པོར་མི་སྣང་བར་འགྱུར་རོ་ཞེ་ན། སྐྱོན་མེད་དེ། འཁོར་བ་འཁྲུལ་
པ་ཆོས་ཅན། སེམས་དངོས་པོ་ལ་བརྟེན་ནས་བྱ་བྱེད་དང་ལྡན་པར་མི་འགྱུར་བར་ཐལ། ཁྱོད་
དངོས་མེད་ཡིན་པའི་ཕྱིར་རོ། །དེས་ན་སེམས་ཆོས་ཅན། གྲོགས་མེད་གཅིག་པུར་ཐལ། ཁྱོད་
ཀྱང་གཉིས་མེད་ཙམ་དུ་བདེན་པའི་ཕྱིར་རོ། །དེ་ལྟ་བས་ན་སེམས་ཐམས་ཅད་ཆོས་ཅན། དེར་
ཐལ། གཟུང་བ་ཡུལ་དང་བྲལ་བའི་སེམས་ཡིན་པའི་ཕྱིར་ཏེ། འདོད་ན་སེམས་ཅན་རྣམས་
ཐར་པའི་དོན་དུ་ལྟ་བ་སེམས་ཙམ་དུ་བརྟགས་པ་ལ་ཡང་ཡོན་ཏན་ཅི་ཞིག་ཡོད།
5 1 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ལམ་དབུ་མ་ནི། གཞི་དེ་ལྟར་ལྟ་བས་སྒྱུ་མ་ལྟར་ཤེས་ན་ཡང་། མ་བསྒོམ་ན་ཉོན་
མོངས་ཇི་ལྟ་བ་ལྡོག་པར་འགྱུར་ཏེ། སྒྱུ་མའི་བུད་མེད་མཛེས་པར་སྣང་བ་ལ། སྒྱུ་མ་བྱེད་པ་
ཉིད་ཀྱང་ཆགས་པར་འགྱུར་བས་སོ་དེའི་རྒྱུ་མཚན་ཡང་། སྒྱུ་མ་དེ་བྱེད་པའི་མཁན་པོ་དེ་ནི་
ཤེས་བྱ་ལ་སྟོང་པ་ཉིད་སྒོམ་པའི་བག་ཆགས་ཉམས་ཆུང་བ་ཉིད་དུ་གནས་པའི་ཕྱིར་རོ། །དེས་
ན་གཙོ་བོར་དངོས་པོར་འཛིན་པ་ཐམས་ཅད་སྤངས་པའི་སྟོང་པ་ཉིད་ཀྱི་བག་ཆགས་གོམས་
པར་བྱ་སྟེ། ཤིང་འཁྱོག་པོ་སྲོང་བ་ལ་དེ་བས་ལོག་པར་བཀུག་དགོས་པ་ལྟར། དངོས་པོ་སྟོང་
པར་ལྟ་བ་གོམས་པས་དངོས་པོར་འཛིན་པའི་བག་ཆགས་སྤོང་ནུས་པའི་ཕྱིར་རོ། །འོ་ན་སྟོང་
པར་འཛིན་པ་སྤང་མི་དགོས་སམ་ཞེ་ན། སྔར་བཤད་པ་ལྟར་དཔྱད་ན་སྟོང་པ་ཡང་མེད་དོ་ཞེས་
གོམས་པས་སྟོང་འཛིན་དེ་ཡང་ཕྱི་ནས་སྤོང་བར་འགྱུར་ལ། ཡང་གིས་བཤད་པ་བསྡུ་བ་ནི། ཅི་
ཡང་། ཞེས་པའི་སྟོབས་ཀྱིས་སྟོང་པ་ཉིད་མེད་པ་ཡང་མ་ཡིན་ཏེ། སྟོང་མི་སྟོང་གཉིས་ཀ་མ་
ཡིན་པ་ཡང་མ་ཡིན་ནོ་ཞེས་གོམས་པས་འཛིན་པ་མུ་བཞི་པོ་དེ་ཡང་སྤངས་ཏེ། མཐོང་སྒོམ་གྱི་
སྤང་བྱ་ཐམས་ཅད་སྤོང་བའི་རྣམ་པར་མི་རྟོག་པ་མཉམ་རྗེས་རྣམས་རིམ་པར་འབྱུང་ངོ༌། །
འབྲས་བུ་དབུ་མ་ཆོས་སྐུ་མངོན་དུ་བྱས་ཚུལ་ནི། དང་པོར་གང་ཞིག་མེད་དོ་ཞེས་
བརྟག་པར་བྱ་བའི་དངོས་པོ་མི་དམིགས་པ་དེའི་ཚེ་བློའི་མདུན་དུ་དམིགས་པར་དངོས་མེད་ཇི་
ལྟར་གནས་ཏེ། རིང་ཐུང་ལྟར་དངོས་མེད་དུ་འཇོག་པའི་བརྟེན་པ་དངོས་པོ་དང་བྲལ་བའི་ཕྱིར་
རོ༑ །གང་གི་ཚེ་དངོས་པོ་དང་དངོས་མེད་དག་བློའི་མདུན་ན་མི་གནས་པ་དེའི་ཚེ། གཉིས་
ཀའང་གཉིས་མིན་དུ་འཛིན་པའི་རྣམ་གཞག་ཡང་སྐྱེ་བ་མེད་པས་དམིགས་པ་མུ་བཞི་རྙེད་པ་
མེད་པས་སྤྲོས་པའི་རྣམ་པ་ཐམས་ཅད་རབ་ཏུ་ཞི་བས་ཡིད་ལ་བྱེད་པའི་སེམས་འགགས་པ་
ཆོས་ ཀྱི་སྐུ་དེ། ལོངས་སྤྱོད་རྫོགས་པའི་སྐུ་ཁོ་ནས་མངོན་དུ་མཛད་དོ། །འདིར་སྐུ་ཁོ་ནས་
མངོན་དུ་མཛད་པ་ནི། ཡེ་ཤེས་ཀྱིས་མངོན་དུ་མཛད་པ་འགོག་པ་སྟེ། དམིགས་བྱ་དམིགས་
，
，
5 1 2



，
1
，
་
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བྱེད་དུ་དོགས་པར་འགྱུར་བའི་ཕྱིར་རོ། །གཟུགས་སྐུ་སྣང་བའི་ཚུལ་ནི། ཡིད་བཞིན་གྱི་ནོར་བུ་
དང༌། དཔག་བསམ་གྱི་ཤིང་འཛིན་པ་ཞིང་ཡང་སེམས་ཅན་གྱི་རེ་བ་སྐོང་བ་བཞིན། ཆོས་སྐུའི་
མཐུ་དང་། གདུལ་བྱའི་སྨོན་ལམ་གྱི་དབང་གིས་གདུལ་བྱའི་ངོར་རྒྱལ་བའི་གཟུགས་སྐུར་སྣང་
ངོ་༑ །འདིར་གདུལ་བྱའི་སྨོན་ལམ་ཞེས་སྨོས་པ་ནི། གདུལ་བྱ་ལ་སྐུར་སྣང་བའི་རྒྱུའི་གཙོ་བོ་
གདུལ་བྱ་རང་རང་གི་སྨོན་ལམ་དག་པ་ཡིན་པར་བསྟན་པའི་ཕྱིར་ཏེ། སངས་རྒྱས་པ་གདུལ་
བྱ་ཐམས་ཅད་ལ་ཉེ་རིང་མི་མངའ་བའི་ཕྱིར་རོ། །དེའི་ཕྱིར་འདིར་སངས་རྒྱས་ཀྱི་སྨོན་ལམ་
ཞེས་སྨྲ་བ་ནི་གྱི་ནའོ། །འོ་ན་ཡིད་བཞིན་གྱི་ནོར་བུ་ནི། སྐྱེས་ལ་རྒྱུ་མ་འགགས་པས་རེ་བ་
བསྐོང་བ་ཡིན་ལ་བྱང་ཆུབ་སེམས་དཔའ་ནི་ས་བཅུ་རྒྱུན་མཐའི་རྗེས་སུ་སེམས་འགགས་པ་ན།
སེམས་ལྡན་གྱི་ཕུང་པོ་ཐམས་ཅད་འགགས་པས་མྱ་ངན་ལས་འདས་པ་དང་ཇི་ལྟར་སེམས་
ཅན་གྱི་དོན་རྒྱུན་མི་ཆད་པར་མཛད་ཅེ་ན། སྐྱོན་མེད་དེ། དཔེར་ན་བྲམ་ཟེ་ཤང་ཀུ་ལྟ་བུ་སྔར་
ནུས་ཅན་གྱིས་རྡོ་ལ་སོགས་པ་ལ་དུག་ཞི་བར་བྱེད་པའི་མཁའ་ལྡིང་གི་གཟུགས་ལ་མཆོད་པའི་
བྱེ་བྲག་གི་ཡལ་འདབ་བཀོད་པའི་སྡོང་པོ་བསྒྲུབས་ནས། དེ་ཤི་སྟེ་འདས་ནས་ཡུན་རིང་དུ་
ལོན་ཡང་དེ་མཆོད་པས་དུག་ལ་སོགས་པ་ཞི་བར་བྱེད་པ་བཞིན། བྱང་ཆུབ་སེམས་དཔས་བྱང་
ཆུབ་ཀྱི་སྤྱོད་པ་བྱང་ཆུབ་སྒྲུབ་པ་དང་རྗེས་སུ་མཐུན་པའི་ཐབས་མཐར་ཕྱིན་པས་རྒྱལ་བའི་
མཆོད་སྡོང་བསྒྲུབས་པ་ཡང་དེ་ལྟར་མྱ་ངན་ལས་འདས་ཀྱང་། སེམས་ཅན་གྱི་དོན་ཐམས་ཅད་
འཁོར་བ་ཇི་སྲིད་བར་མཛད་དོ། །འོ་ན་སེམས་མེད་པ་ལ་མཆོད་པ་བྱས་པས་ཇི་ལྟར་འབྲས་བུ་
ལྡན་པར་འགྱུར་ཞེ་ན། གང་ཕྱིར་བཞུགས་དང་མྱ་ངན་འདས། །མཚུངས་པ་ཉིད་དུ་བཤད་ཕྱིར་
རོ། །ཀུན་རྫོབ་བམ་ནི་དེ་ཉིད་དུའང་། །རུང་སྟེ་དེ་འབྲས་ལུང་ལས་ཡིན། །དཔེར་ན་བདེན་པའི་
སངས་རྒྱས་ལ། །ཇི་ལྟར་འབྲས་བུར་བཅས་པ་བཞིན། །ཞེས་ཏེ་དོན་བཤད་ཟིན་ཏོ། །
ལམ་དབུ་མ་ཁྱད་པར་དུ་བཤད་པ་ལ་གཉིས་ཏེ། སྒྲོ་འདོགས་སྤོང་བའི་ཤེས་རབ་
5 1 3



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒོམ་པ་དང༌། སྐུར་འདེབས་སྤོང་བའི་ཐབས་སྒོམ་པའོ། །ཤེས་རབ་སྒོམ་པ་ལ་བཞི་སྟེ། སྟོང་
པ་སྒོམ་པ་སྤོང་བ་དགག་པ་དང༌། སྟོང་ཉིད་སྒོམ་དགོས་པའི་རྒྱུ་མཚན་དང༌། སྐྲག་པ་སྤངས་
པས་དང་པོར་གང་ཟག་གི་བདག་མེད་སྒོམ་པ་དང་། དེ་ནས་ཆོས་ཀྱི་བདག་མེད་དྲན་པ་ཉེར་
བར་བཞག་པ་བསྒོམ་པའོ། །དང་པོ་ལ་བཞི་ལས། དགོས་པ་མེད་པ་དགག་པ་ནི། བདེན་པ་
མཐོང་བས་གྲོལ་གྱུར་གྱི། །སྟོང་ཉིད་མཐོང་བས་ཅི་ཞིག་བྱ། །ཞེ་ན། རིན་ཆེན་ཕྲེང་བ་ལས།
ཇི་སྲིད་ཕུང་པོར་འཛིན་ཡོད་པ། །དེ་སྲིད་དེ་ལ་ངར་འཛིན་ཡོད། །ཅེས་པའི་ཚུལ་གྱིས། ལུང་
ལས་སྟོང་ཉིད་རྟོགས་པའི་ལམ་མེད་པར་བྱང་ཆུབ་གང་ཡང་མེད་པར་དོན་མཐུན་དུ་གསུངས་
པའི་ཕྱིར་དགོས་པ་ཡོད་དོ། །སྒྲུབ་བྱེད་མེད་པ་དགག་པ་ལ། རྒྱུ་མཚན་མཚུངས་པས་དགག་
པ་ནི། གལ་ཏེ་དེ་ལྟར་སྟོན་པའི་ཐེག་ཆེན་གི་ལུང་ནི་བཀའ་ཡིན་པ་མ་གྲུབ་བོ་ཞེ་ན། ཁྱོད་ཀྱི་
ལུང་བཀའ་ཡིན་པར་ཇི་ལྟར་གྲུབ། ཡུ་བུ་ཅག་གཉིས་ཀ་ལ་གྲུབ་བོ་ཞེ་ན། དང་པོར་ཐ་སྙད་མི་
ཤེས་པའི་ཚེ་ཁྱེད་ལ་ཉན་ཐོས་ཀྱི་ལུང་འདི་མ་གྲུབ་པས་ཕྱིས་སློབ་དཔོན་ལ་སོགས་པའི་རྐྱེན་
གང་གིས་དཀར་ཡིད་ཆེས་པ་དེ་ནི་ཁོ་བོས་བསྟན་པས་ཐེག་ཆེན་ལ་ཡང་མཚུངས་སོ། །འཇིག་
རྟེན་གཞན་དག་ཉན་ཐོས་ཀྱི་ལུང་རྣམས་ཁ་མཐུན་དུ་འདོད་པས། བདེན་ན་ནི་མུ་སྟེགས་ཀྱི་
རིག་བྱེད་སོགས་ཀྱང་ཚད་མར་བདེན་པར་འགྱུར་རོ། །ཐེག་ཆེན་ལ་ངེད་ཀྱི་རྩོད་པ་དང་བཅས་
པའི་ཕྱིར་དོར་བྱ་ཡིན་ན། ཉན་ཐོས་ཀྱི་ལུང་ཡང་ཆོས་ཅན། ཁྱོད་དོར་བྱར་ཐལ། ཁྱོད་སྤྱི་ལ་
མུ་སྟེགས་ཅན་རྣམས་ཀྱིས་རྩོད་པ་དང་བཅས་པའི་ཕྱིར། མ་གྲུབ་ན། ཁྱོད་སྤྱི་ལ་མུ་སྟེགས
རྣམས་དང་རྩོད། ཁྱད་ པར་གཞན་དག་ལ་སྡེ་པ་བཅོ་བརྒྱད་པོ་རང་གཞན་ཕན་ཚུན་རྩོད་
བཅས་ཡིན་པའི་ཕྱིར་རོ། །གལ་ཏེ་ཐེག་ཆེན་གྱི་མདོ་ལ་འཇུག་པའི་ངག་གང་ཡིན་པ་དེ་སངས་
རྒྱས་ ཀྱིས་གསུངས་པར་འདོད་ན། ཐེག་ཆེན་གྱི་མདོ་ཕལ་ཆེ་ལས་བསྟན་པས། དེ་དག་ཁྱོད་
ཅག་གི་མདོ་དང་མཚུངས་པར་འདོད་པ་མ་ཡིན་ནམ་ཅི། གལ་ཏེ་ཁྱོད་ཀྱིས་སྟོང་ཉིད་མ་རྟོགས་
5 1 4



|
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
པ་གཅིག་པུས་ཐེག་ཆེན་གྱི་བཀའ་ཐམས་ཅད་སྐྱོན་དང་བཅས་པ་ཡིན་ན། མདོ་མཚུངས་
གཅིག་གིས་ཐེག་ཆེན་ཐམས་ཅད་ནི་རྒྱལ་བས་གསུངས་པའི་བཀའ་ཅིས་མ་ཡིན་ཏེ་ཡིན་ནོ། །
ངག་གང་འོད་སྲུང་ཆེན་པོ་ལ་སོགས་པས་གཏིང་དཔོག་མ་གྱུར་པ་དེ་ནི་ཁྱོད་ཀྱིས་མ་རྟོགས་
པས། གཟུང་བྱ་མིན་པར་སུ་ཞིག་བྱེད། ཅེས་སོ། །བསྟན་རྩ་བཀག་པར་འགྱུར་བས་དགག་པ་
ནི༑ ཁྱེད་རང་གི་ལྟར་ན་ཡང་། བསྟན་པའི་རྩ་བ་སོ་སོ་ཐར་པའི་དགེ་སློང་ཉིད་ཡིན་ན། སྟོང་
ཉིད་རྟོགས་པ་མི་འདོད་པའི་ཚེ་ཐར་པའི་དོན་ཅན་གྱི་དགེ་སློང་ཉིད་ཀྱང་དཀའ་བར་གནས་ཏེ།
སེམས་དམིགས་པ་དང་བཅས་པས་ཉན་རང་ལྷག་མེད་དུ་མྱ་ངན་ལས་འདས་པ་ཡང་དཀའ་
བར་གནས་པའི་ཕྱིར་དང༌། ཁྱེད་རང་འདོད་པ་ལྟར་ཉོན་མོངས་སྤངས་པ་ཙམ་གྱིས་སྡུག་
བསྔལ་ལས་ གྲོལ་ན། དེ་མ་ཐག་ཏུ་གྲོལ་བར་འགྱུར་བ་ལས། ཉོན་མོངས་མེད་ཀྱང་དགྲ་
བཅོམ་དེ་དག་ལ་ལས་ཀྱི་ནུས་པས་སྡུག་བསྔལ་བར་མཐོང་བ་ཡིན་པའི་ཕྱིར་རོ། །ཤེས་རབ་
ཀྱིས་མྱང་འདས་ཐོབ་པར་འདོད་པས་སྟོང་ཉིད་བསྒོམ་བྱ་ཡིན་པ་ནི་འགལ་ཏེ་ཉེར་ལེན་སྲེད་པ་
མེད་པས་ཚེ་ཟད་པ་ན་སྡུག་བསྔལ་ལས་འདའོ་ཞེ་ན། དེའི་ཚེ། ཉོན་མོངས་ཅན་གྱི་སྲེད་པ་མེད་
ཀྱང༌། ཉོན་མོངས་པ་ཅན་མ་ཡིན་པའི་སྲེད་པ་ཡོད་དེ། ཉོན་མོངས་ཅན་མ་ཡིན་པའི་རྨོངས་པ་
ཡོད་པ་བཞིན་ནོ། །དེས་ན་སྲིད་པ་ཡོད་དེ། ཚོར་བའི་རྐྱེན་གྱིས་སྲེད་པ་ཡིན་ལ། ཚོར་བ་དེ་
དག་གི་རྒྱུད་ལ་ཡང་ཡོད་པའི་ཕྱིར་རོ། །དེས་ན་ཤེས་རབ་ཀྱིས་མ་རིག་པ་དང་ཚོར་བ་ལ་
སོགས་པ་མ་བཀག་པར་ཡང་སྲིད་མི་འགག་སྟེ། སྟོང་པ་ཉིད་རྟོགས་པ་དང་བྲལ་བའི་སེམས་
རྣམས་ནི། མངོན་འགྱུར་འགགས་པ་སླར་ཡང་སྐྱེ་བར་འགྱུར་བའི་ཕྱིར་ཏེ། དཔེར་ན་འདུ་
ཤེས་མེད་པའི་སྙོམས་འཇུག་བཞིན། སླར་ཡང་དམིགས་པ་དང་བཅས་པའི་སེམས་ཡུལ་
འགའ་ཞིག་ལ་གནས་ཤིང་འཛིན་པར་འགྱུར་བའི་ཕྱིར་རོ། །དེས་ན་སྡུག་བསྔལ་ཞི་བར་འདོད་
པས་སྟོང་ཉིད་བསྒོམ་པར་བྱའོ། །སྙིང་རྗེས་གཞན་དོན་འདོད་པས་སྟོང་ཉིད་སྒོམ་པར་བྱ་བ་ནི།
4
5 1
5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆོས་ཐམས་ཅད་སྟོང་ཉིད་དུ་སྒོམ་དགོས་ཏེ། དེ་སྒོམ་པས་དེ་མ་རྟོགས་པ་རྣམས་ལ་སྙིང་རྗེ་
ལྷག་པར་སྐྱེ་བས་འཁོར་བ་ལ་ཆགས་པ་དང་། འཁོར་བ་ལ་འཇིགས་པའི་མཐའ་ལས་གྲོལ་
བས། སེམས་ནི་རྨོངས་པས་སྡུག་བསྔལ་བ་ཅན་གྱི་དོན་དུ་འཁོར་བར་གནས་པར་འགྱུར་བ་
ཡང་ཆོས་ཐམས་ཅད་སྟོང་པ་ཉིད་དུ་བསྒོམས་པའི་འབྲས་བུ་ཡིན་ནོ། །དེས་ན་ཉན་ཐོས་རེ་
ཞིག་ཉེར་ལེན་ཕུང་པོ་སྟོང་ཉིད་དུ་སྒོམ་ཀྱང་། ཆོས་ཐམས་ཅད་སྟོང་ཉིད་དུ་མ་བསྒོམས་པས་
སྙིང་རྗེ་དེ་ཙམ་མི་སྐྱེ་བ་ཡིན་ནོ། །དེས་ན་སྟོང་ཉིད་ཀྱི་ཕྱོགས་ལ་མི་ཤེས་པས་སུན་འབྱིན་པ་ནི་
འཐད་པ་མ་ཡིན་ནོ། །དེས་ན་སྟོང་ཉིད་བསྒོམ་དགོས་པའི་རྒྱུ་མཚན་ནི། དེ་བས་ཐེ་ཚོམ་མེད་
པར་ནི། །སྟོང་པ་ཉིད་ནི་བསྒོམ་པར་བྱ། །ཉོན་མོངས་ཤེས་བྱའི་སྒྲིབ་པ་ཡི། །མུན་པའི་གཉེན་
པོ་སྟོང་པ་ཉིད། །མྱུར་དུ་ཐམས་ཅད་མཁྱེན་འདོད་ན། །སྟོང་ཉིད་ཅི་སྟེ་བསྒོམ་མི་བྱེད། །དངོས་
གང་སྡུག་བསྔལ་རྒྱུར་གྱུར་པ། །དེ་ལའང་སྐྱག་པ་སྐྱེ་འགྱུར་ན། །སྟོང་ཉིད་སྡུག་བསྔལ་ཞི་བྱེད་
པ༑ ༑དེ་ལ་འཇིགས་པ་ཇི་ལྟར་སྐྱེ། །ཞེས་སོ། །
སྐྲག་པ་སྤངས་པས་དང་པོར་གང་ཟག་གི་བདག་མེད་སྒོམ་པ་ལ་གཉིས་ལས།
ལྷན་སྐྱེས་བདག་མེད་སྒོམ་པ་ནི། བདག་ནི་སྟོང་ཉིད་ལ་སྐྲག་པས་མི་བསྒོམ་མོ་སྙམ་ན། གལ་
ཏེ་བདག་འགའ་ཡོད་ན་ཡང་། །ཅི་ཡང་རུང་ལ་འཇིགས་འགྱུར་ལ། །བདག་ཉིད་འགའ་ཡང་
ཡོད་མིན་པས། །འཇིགས་པར་འགྱུར་བ་སུ་ཞིག་ཡིན། །དེའི་རྒྱུ་མཚན་བདག་ཡོད་ན་བདག་
གང་ཡིན། སོ་དང་སྐྲ་སེན་བདག་མ་ཡིན། །བདག་ནི་རུས་པ་ཁྲག་མ་ཡིན། །སྣབས་མིན་བད་
ཀན་མ་ཡིན་ཏེ། །ཆུ་སེར་དང་ནི་རྣག་ཀྱང་མིན། །བདག་ནི་ཞག་དང་རྔུལ་མིན་ཏེ། །གློ་མཆིན་
དག་ཀྱང་བདག་མ་ཡིན། །ནང་ཁྲོལ་གཞན་ཡང་བདག་མིན་ཏེ། །བདག་ནི་ཕྱི་ས་གཅིན་མ་
ཡིན། །ཤ་ དང་ པགས་ པའང་ བདག་ མ་ ཡིན། །དྲོད་དང་རླུང་ཡང་བདག་མ་ ཡིན། །བུ་ ག་
བདག་མིན་རྣམ་ཀུན་ཏུ། །རྣམ་ཤེས་དྲུག་ནི་བདག་མ་ཡིན་ཏེ། ཡིན་ན་ཤིང་རྟ་གཅིག་གི་ཡན་
5 16



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
ལག་ཐམས་ཅད་ཀྱང་ཤིང་རྟར་འགྱུར་བའི་ཕྱིར་རོ། །འདིར་བདག་རྟག་པར་འདོད་པས་སོ་
ཞེས་ཟེར་ན། མ་ངེས་ཏེ། དེའི་རྒྱུ་མཚན་བདག་ནི་འཆིའོ་ཞེས་རེས་འགའ་མི་རྟག་པར་ཡང་
འདོད་པའི་ཕྱིར་རོ། །དེ་ལྟར་ཡང་འཇུག་པར་གང་དག་དུད་འགྲོར་བསྐལ་མང་རྐྱལ་གྱུར་པ། །
དེ་ཀྱང་མ་སྐྱེས་བདག་ནི་མ་མཐོང་ལ། །ངར་འཛིན་དེ་དག་ལ་མང་འཇུག་མཐོང་སྟེ། །ཞེས་
གསུངས་སོ། །
ཀུན་བཏགས་ཀྱི་བདག་དགག་པ་ལ། བདག་ཤེས་རིག་དགག་པ་ནི། ཤེས་རིག་
ཆོས་ཅན། ཁྱོད་རྟག་ཏུ་སྒྲ་འཛིན་པར་ཐལ། སྒྲ་འཛིན་གང་ཞིག་རྟག་པ་ཡིན་པའི་ཕྱིར་རོ། །སྒྲ་
འཛིན་ཡིན་ཏེ། རིག་ བྱེད་ཀྱི་སྒྲ་འཛིན་པས་སོ། །གལ་ཏེ་ཤེས་བྱ་ཡེ་མེད་པར་འདོད་ན། ཅི་
རིག་ནས་ཤེས་པ་ཞེས་བརྗོད། ཡུལ་ཤེས་པ་མེད་ཀྱང་ཤེས་པ་ཡིན་ན། ཤིང་ཡང་ཤེས་པ་ཡིན་
པར་ཐལ་ལོ། །དེས་ན་ཤེས་བྱ་ཉེ་བར་གནས་པ་མེད་ན། ཤེས་པ་མེད་ཅེས་ངེས་པས་ཐམས་
ཅད་དུ་སྒྲ་འཛིན་པར་མི་འཐད་དོ། །གལ་ཏེ་གཟུགས་ཉེ་བ་ན་དེ་ཉིད་ཀྱིས་གཟུགས་ཤེས་སོ་ཞེ་
ན༑ དེའི་སྒྲ་ཐོས་པ་ཅི་སྟེ་མིན། གལ་ཏེ་སྒྲ་ལ་ཉེ་བའི་ཕྱིར་རོ་ཞེ་ན། དེས་ན་སྒྲ་འཛིན་གྱི་ཤེས་
པའང་མེད་པས་སྒྲ་འཛིན་རྟག་པར་མི་འཐད་དོ། །གལ་ཏེ་སྒྲ་འཛིན་གྱི་རང་བཞིན་གང་ཡིན་
དེས་གཟུགས་འཛིན་ནོ་ཞེ་ན། དེ་ལྟར་ཇི་ལྟར་འགྱུར་ཏེ། རྒྱུ་མཚན་མེད་དོ། །གལ་ཏེ་ལྟོས་ས་
ཐ་དད་ལས་གཅིག་ཉིད་ཕ་ཡང་ཡིན་ལ་བུ་ཡང་ཡིན་པ་བཞིན་ནོ་ཞེ་ན། དེ་ཡང་བཏགས་པ་
ཙམ་ཡིན་གྱི། ཡང་དག་པ་མ་ཡིན་ཏེ། ཁྱོད་ལྟར་ན་འདིར་རང་བཞིན་ནི་སྙིང་སྟོབས་ཏེ་བདེ་བ་
དང༌། རྡུལ་ཏེ་སྡུག་བསྔལ་དང༌། མུན་པ་སྟེ་བཏང་སྙོམས་རྣམས་ཆ་མཉམ་པ་ཡིན་པར་འདོད་
ལ༑ དེ་ཡང་ཕ་དང་བུ་ལྟ་བུ་མ་ཡིན་ཏེ། ཕ་དང་དེ་ལས་བྱུང་བའི་བུ་མི་གཅིག་དགོས་པ་ལས་
རྣམ་འགྱུར་སྔ་ཕྱི་ཐམས་ཅད་རང་བཞིན་གཅིག་ཡིན་པར་འདོད་པའི་ཕྱིར་རོ། །དེ་ལ་གཟུགས་
འཛིན་པའི་རང་བཞིན་དེ་ནི་སྒྲ་འཛིན་པའི་རང་བཞིན་དུ་མི་རིགས་ཏེ། རིགས་ན་ཚད་མས་
5 17



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་དགོས་པ་ལས་མཐོང་བ་མ་ཡིན་པའི་ཕྱིར་རོ། །གལ་ཏེ་སྒྲ་འཛིན་དེ་ཉིད་ཚུལ་གཞན་དུ་
འགྱུར་ནས་གཟུགས་དེ་ཉིད་མཐོང་བ་ཡིན་ཏེ། གར་མཁན་གཅིག་ཉིད་རྣམ་འགྱུར་སྣ་ཚོགས་
སུ་འགྱུར་བ་བཞིན་ནོ། །ཞེ་ན། འོ་ན་སྒྲ་འཛིན་ཆོས་ཅན། རྟག་པ་ཡང་མ་ཡིན། གཟུགས་
འཛིན་དང་གཅིག་པུ་ཡང་མ་ཡིན་པར་ཐལ། ཁྱོད་དང་དེ་གཉིས་རྣམ་པར་འགྱུར་བས་ཚུལ་
གཞན་ཡིན་པའི་ཕྱིར་རོ། །གལ་ཏེ་ཚུལ་གཞན་དེ་བདེན་པ་མ་ཡིན་ན། བདེན་པའི་རང་བཞིན་
གང་ཡིན། ཤེས་པ་ཙམ་ཉིད་ཀྱིས་གཅིག་ཏུ་བདེན་ཞེ་ན། སྐྱེས་བུ་ཀུན་ཆོས་ཅན། གཅིག་ཏུ་
ཐལ། ཤེས་པ་གཅིག་ཉིད་དུ་བདེན་པའི་ཕྱིར་རོ། །དེ་བཞིན་དུ་སེམས་པ་དང་སེམས་མེད་
ཐམས་ཅད་ཆོས་ཅན། གཅིག་ཏུ་ཐལ། ཡོད་པར་མཚུངས་པའི་ཕྱིར། ཁྱབ་ན་ཤེས་པ་ཙམ་དུ་
མཚུངས་པས་གཅིག་ཏུ་བདེན་པ་ཉམས་སོ། །གཞན་ཡང་བྱེ་བྲག་རྣམ་འགྱུར་ཐམས་ཅད་ཕྱིན་
ཅི་ལོག་མེད་བཞིན་སྣང་བ་ཡིན་ན། ཤེས་པ་ཙམ་དུ་འདྲ་བའི་རྟེན་གང་ཡིན་ཏེ། གཅིག་ཉིད་ལ་
ནི་འདྲ་བ་མི་སྲིད་པའི་ཕྱིར་རོ། །
བདག་བེམས་པོ་ཡིན་པ་དགག་པ་ནི། བདག་ཏུ་འདོད་པའི་སེམས་མེད་བེམས་
པོ་ཆོས་ཅན། བདག་མ་ཡིན་པར་ཐལ། སེམས་མེད་ཡིན་པའི་ཕྱིར་བུམ་པ་སོགས་བཞིན་ནོ། །
གལ་ཏེ་བུམ་སོགས་དང་མི་མཚུངས་ཏེ། སེམས་དང་ལྡན་པའི་ཕྱིར་ཡུལ་ཤེས་པ་ཡིན་ནོ་ཞེ་ན།
དེ་ཆོས་ཅན། ཁྱོད་མི་ཤེས་པས་བེམས་པོ་ཡིན་པར་འཇིག་པར་ཐལ། ཁྱོད་ཡུལ་ཤེས་པ་ཡིན་
པའི་ཕྱིར་རོ། །གཞན་ཡང་བདག་ཆོས་ཅན། སེམས་ཀྱིས་ཁྱོད་ཡུལ་ཤེས་པར་ཅི་ཞིག་བྱས་ཏེ་
མ་བྱས་པར་ཐལ། ཁྱོད་འགྱུར་མེད་ཡིན་པའི་ཕྱིར་རོ། །དེས་ན་ནམ་མཁའ་ཡང་བདག་ཡིན་
པར་ཐལ། ཤེས་པ་མེད་པར་བྱ་བ་དང་བྲལ་བ་ཡང་བདག་ཡིན་པའི་ཕྱིར་རོ། །དེ་ལ་རྩོད་པ་
སྤང་བ་ནི། གལ་ཏེ་བདག་མེད་ན་ལས་འབྲས་འབྲེལ་བར་མི་རིགས་ཏེ། ལས་བྱས་ནས་ཞིག་
ཟིན་པས། བདག་མེད་ན་རྣམ་སྨིན་མྱོང་བྱེད་ཀྱི་ལས་དེ་སུ་ཡི་ལས་སུ་འགྱུར་ཞེ་ན། མུ་སྟེགས་
-
།
5 1
8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
ཆོས་ཅན། ཁྱོད་ཀྱིས་འདིར་སངས་རྒྱས་པ་ལ་བརྩད་པ་དོན་མེད་པར་ཐལ། བྱེ་བྲག་པ་ལྟར་ན་
བྱ་བ་ལས་ཀྱི་གཞི། ཚེ་འདི་དང་རྣམ་སྨིན་འབྲས་བུའི་གཞི། ཚེ་ཕྱི་མ་ཐ་དད་པ་ཡིན་པ་དང་།
གྲངས་ཅན་ལྟར་ན། བདག་ལས་བྱེད་པ་མེད་པར་འདོད་པ་ལ་སངས་རྒྱས་པ་ཡང་དེ་ལྟར་
འདོད་པས། རྒོལ་ཕྱི་རྒོལ་གཉིས་ཀ་ལ་མཐུན་སྣང་དུ་གྲུབ་པའི་ཕྱིར་རོ། །དེས་ན་སེམས་ཀྱི་
རྒྱུན་གཅིག་ལ་བརྟེན་ནས་ལས་བྱེད་པ་དེ་ཉིད། རྣམ་སྨིན་གྱི་ལོངས་སྤྱོད་བྱེད་དོ། །ཞེས་སྒོ་
བཏགས་པ་ཙམ་ཡིན་པར་ཐལ། དེ་ལྟར་ན་ཐ་སྙད་ཡོད་ཅིང་བརྟེན་རྒྱུན་གཅིག་ལ་རྒྱུ་དང་
འབྲས་བུ་གཉིས་ཀ་ལྡན་པ། འཇིག་རྟེན་གྱི་གནོད་མེད་ཀྱི་དབང་པོས་ཀྱང་མཐོང་བ་སྲིད་
པ་ཡིན་པའི་ཕྱིར་རོ། །སེམས་རྒྱུན་གཅིག་པོ་ཉིད་བདག་ཡིན་ནོ་ཞེ་ན། འདིས་མ་འོངས་ཀྱི་
སེམས་ཆོས་ ཅན། ད་ ལྟར་ བདག་ མ་ ཡིན་ པར་ ཐལ། ད་ ལྟ་ མེད་ པའི་ ཕྱིར། སྐྱེས་ལ་ མ་
འགགས་པའི་སེམས་འདི་ཉིད་ཙམ་ཞིག་བདག་ཡིན་ནོ་ཞེ་ན། སེམས་ད་ལྟར་བ་ཆོས་ཅན།
ཁྱོད་ཁོ་ན་བདག་མ་ཡིན་པར་ཐལ། ཁྱོད་ཁོ་ན་བདག་ཡིན་ན། ཁྱོད་ཞིག་ན་བདག་མེད་པར་
འགྱུར་བའི་ཕྱིར་རོ། །དཔེར་ན་ཆུ་ཤིང་སྙིང་པོ་དག །ཆ་ཤས་ཕྱེ་ན་འགའ་མེད་པ། །དེ་བཞིན་
རྣམ་པར་དཔྱད་པ་ཡིས། །བཙལ་ན་བདག་ཀྱང་ཡང་དག་མིན། །ཞེས་སོ། ། །
སེམས་ཅན་མེད་ན། སྙིང་རྗེ་བསྒོམ་པ་མི་འཐད་པ་དགག་པ་ནི། གལ་ཏེ་བདག་
གམ་སེམས་ཅན་ཡོད་པ་མ་ཡིན་ན། སུ་ལ་སྙིང་རྗེ་བྱ་ཞེ་ན། སེམས་ཅན་ལ་དམིགས་པའི་སྙིང་
རྗེ་ནི། བསོད་ནམས་ཀྱི་འབྲས་བུའི་དོན་དུ་མ་བརྟགས་ན་ཉམས་དགའ་བར་ཁས་བླངས་པའི་
རྨོངས་པས་བཏགས་པའི་སེམས་ཅན་ལ་བསྒོམ་མོ། །རྨོངས་པས་བརྟགས་ཀྱང་སེམས་ཅན་དེ་
མེད་ན་སྙིང་རྗེ་བསྒོམ་པའི་འབྲས་བུ་དེ་སུའི་ཡིན། དོན་ལ་མེད་པ་བདེན་ཏེ། འོན་ཀྱང་རྨོངས་
པའི་འཁྲུལ་ངོར་ཡོད་པར་འདོད་དོ། །འོ་ན་རྨོངས་པ་ཀུན་བཟློག་བྱ་མ་ཡིན་ནམ་ཞེ་ན། སྡུག་
བསྔལ་ཉེ་བར་ཞི་བའི་དོན་དུ་འབྲས་བུ་འབྱུང་བའི་རྨོངས་པ་ཆེད་དུ་བཟློག་པར་མི་བྱའི། སྡུག་
1 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྔལ་གྱི་རྒྱུར་གྱུར་པའི་བདག་ཏུ་ང་རྒྱལ་ལམ་རྨོངས་པ་ནི་ཆེད་དུ་བཏད་ནས་ཟློག་པར་བྱ་སྟེ།
མ་ཟློག་ན་སྡུག་བསྔལ་འཕེལ་བར་འགྱུར་བའི་ཕྱིར་རོ། །འོ་ན་སངས་རྒྱས་ཀྱིས་ཀྱང་རྨོངས་པ་
མ་ཟློག་གམ་ཞེ་ན། ཆེད་དུ་བཏད་ནས་མ་ཟློག་ཀྱང་། ཞར་ལ་འགགས་པ་ ཡིན་ནོ། །སྡུག་
བསྔལ་གྱི་རྒྱུ་རྨོངས་པ་དེ་ལས་ཀྱང་ཟློག་ནུས་པ་མེད་དོ་ཞེ་ན། ཡོད་དེ། དེ་ལ་བདག་མེད་
བསྒོམ་པ་མཆོག་ཏུ་བསྔགས་པ་ཡིན་ནོ། །
ཆོས་ཀྱི་བདག་མེད་དྲན་པ་ཉེར་བཞག་བསྒོམ་པ་ལ་བཞི་སྟེ། ལུས་དང༌། ཚོར་བ་
དང༌། སེམས་དང༌། ཆོས་དྲན་པ་ཉེ་བར་བཞག་པ་བསྒོམ་པའོ། །ལུས་དྲན་པ་ཉེ་བར་བཞག་
པ་ལ་གཉིས་ཏེ། ལུས་ཡན་ལག་ཅན་སྟོང་པར་བསྒོམ་པ་དང༌། ཡན་ལག་སོ་སོས་སྟོང་པར་
བསྒོམ་པའོ། །དང་པོ་ལ་དོན་དམ་པ་སྟོང་པར་བསྒོམ་པ་ནི། ལུས་ནི་རྐང་པ་བྱིན་པ་མིན། །
བརླ་དང་རྐེད་པའང་ལུས་མ་ཡིན། །ལྟོ་དང་རྒྱབ་ཀྱང་ལུས་མིན་ཏེ། །བྲང་དང་དཔུང་པའང་
ལུས་མ་ཡིན། །རྩིབ་ལོང་ལག་པའང་ལུས་མིན་ཏེ། །མཆན་ཁུང་ཕྲག་པའང་ལུས་མ་ཡིན། །
ནང་ཁྲོལ་རྣམས་ཀྱང་དེ་མིན་ལ། །མགོ་དང་མགྲིན་པའང་ལུས་མིན་ན། །འདི་ལ་ལུས་ནི་གང་
གི་ཡིན། །ལུས་འདི་རང་གི་ཡན་ལག་ཐམས་ཅད་ལག་པ་ལ་སོགས་པ་ཕྱོགས་རེའི་སྒོ་ནས་ཆ་
ལ་ཆ་གནས་པར་འགྱུར་དུ་བཅུག་མོད། ཡན་ལག་གི་བདག་ཉིད་ཚོགས་པ་ཀུན་གྱི་ལུས་རིལ་
པོ་འདི་གང་ལ་གནས། ལག་སོགས་རྣམས་ལ་ལུས་རིལ་པོ་གནས་ན་ལུས་གཅིག་ལ་ཡང་
ལག་སོགས་དང་གྲངས་མཉམ་པ་དེ་ཉིད་ཀྱི་ལུས་མང་པོར་འགྱུར་རོ། །གལ་ཏེ་ལག་སོགས་
ལས་གཞན་ན་མེད་ན། ལག་སོགས་ཀྱི་ཕྱི་ན་གཞན་གྱི་ལུས་ཡོད་དམ་རང་གི་ལུས་ཡོད།
གཞན་གྱི་ལུས་ཀྱང་རང་གི་ལུས་འགོག་པའི་རིགས་པས་ཁེགས་སོ། །དེས་ན་ཕྱིའི་ལུས་ལ་
དྲན་པ་ཉེར་བཞག་བསྒོམ་མོ། །ཕྱི་ན་རང་གི་ལུས་ཀྱང་མེད་དེ། ཡོད་ན་གནོད་མེད་ཀྱིས་
དམིགས་སུ་རུང་བ་ལས་མ་དམིགས་པའི་ཕྱིར། ནང་དབང་པོའི་སེམས་ལ་ཡང་ལུས་ཡོད་པ་
5 2_()



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
མ་ཡིན་ཏེ། དེ་དག་རེ་རེ་ལའང་མེད། དེ་ལས་གཞན་ན་ཡང་མེད་པའི་ཕྱིར་རོ། །ཕྱི་ནང་གཉིས་
ཀ་ན་ཡང་ཡོད་པ་མ་ཡིན་ཏེ། སྐྱོན་དེ་གཉིས་ཀར་འགྱུར་བའི་ཕྱིར་རོ། །དེས་ན་ཕྱི་ནང་གཉིས་
ཀའི་ལུས་དྲན་པ་ཉེ་བར་བཞག་པ་བསྒོམ་མོ། །དེས་ན། ལག་སོགས་ལ་ཡང་ལུས་མེད། ལག་
སོགས་ལས་གཞན་ན་ཡང་ལུས་ཡོད་པ་མ་ཡིན་ཏེ། འདི་ཐམས་ཅད་རྣམ་གྲངས་པའི་དོན་དམ་
བསྒོམ་པའི་སྐབས་ཡིན་པས། དབུ་མ་པས་གཞན་གྲགས་ཀྱི་རྗེས་དཔག་བཀོད་པ་ལ་བསྟེན་
ནས་བསྒོམ་པ་ཡིན་ནོ། །ཀུན་རྫོབ་ཏུ་མིག་ཡོར་ལྟ་བུར་བསྒོམ་པ་ནི། དེས་ན་ལུས་མེད་ལག་
སོགས་ལ། །རྨོངས་པ་ཡིས་ནི་ལུས་བློ་འབྱུང་། །དབྱིབས་སུ་བཀོད་པའི་ཁྱད་པར་གྱིས། །ཐོ་
ཡོར་ལ་ནི་མི་བློ་བཞིན། །ཇི་སྲིད་རྐྱེན་ཚོགས་དེ་སྲིད་དུ། །ཐོ་ཡོར་སྐྱེས་བུ་ལྟར་སྣང་བ། །དེ་
བཞིན་ཇི་སྲིད་ལག་སོགས་པ། །དེ་ཡོད་དེ་སྲིད་དེ་ལུས་སྣང་། །ཞེས་སོ། །ལུས་ཡན་ལག་སོ་
སོར་སྟོང་པར་བསྒོམ་པ་ལ། དོན་དམ་པ་སྟོང་པ་མཁའ་ལྟར་བསྒོམ་པ་ནི། དེ་བཞིན་དུ་སོར་མོ་
རེ་རེ་ལག་པ་མ་ཡིན་ཏེ། དེ་ལས་ལོགས་ན་ཡང་ལག་པ་མེད། དེ་བཞིན་དུ་ཚིགས་དང་། དེའི་
ཡང་ཆ་ཤས་དང་། ཆ་ཡང་རྡུལ་ཕྲན་དུ་ཕྱེ་ནས་དབུས་རྡུལ་གཅིག་ཏུ་རློམ་པ་དེ་ལ་ཡང་ཕྱོགས་
དྲུག་གི་རྡུལ་གྱིས་གཅིག་ཅར་སྦྱར་ན་ཆ་དྲུག་ཏུ་འགྱུར་ལ། ཆ་གཅིག་ནས་སྦྱར་ནས་རགས་པ་
རྩོམ་པ་མི་སྲིད་པར་འགྱུར་བ་ཆ་ཤས་དང་བྲལ་པའི་ཕྱིར་ནམ་མཁའ་བཞིན། རྡུལ་ཡང་སོ་
སོར་གྲུབ་པ་མེད་དོ་ཞེས་བསྒོམ་པར་བྱའོ། །ཀུན་རྫོབ་ཏུ་རྨི་ལམ་ལྟ་བུར་བསྒོམ་པ་ནི། དེ་ལྟར་
རྨི་ལམ་ལྟ་བུ་ཡི། །གཟུགས་ལ་དཔྱོད་ལྡན་སུ་ཞིག་ཆགས། །གང་ཚེ་དེ་ལྟར་ལུས་མེད་པ། །དེ་
ཚེ་སྐྱེས་གང་བུད་མེད་གང་། །ཞེས་པའོ། །
ཚོར་བ་དྲན་པ་ཉེ་བར་བཞག་པ་བསྒོམ་པ་ལ། ངོ་བོ་སྟོང་པར་བསྒོམ་པ་ནི། ཚོར་
བ་དོན་དམ་དུ་ཡོད་ན། སྡུག་བསྔལ་ཆོས་ཅན། ཁྱོད་ཀྱི་རྗེས་སུ་རབ་ཏུ་དགའ་བ་མི་སྲིད་པར་
ཐལ། ཁྱོད་དེ་ཁོ་ན་ཉིད་དུ་འགྱུར་མེད་ཡིན་པའི་ཕྱིར། བདེ་བ་ཆོས་ཅན། ཁྱོད་ཀྱི་རྗེས་སུ་མྱ་
：) 2 ]



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངན་གདུང་སོགས་ཀྱི་སྐབས་ལ་ཟས་ཞིམ་སོགས་ཀྱི་དགའ་བ་མི་བྱེད་པར་ཐལ། ཁྱོད་དོན་
དམ་འགྱུར་མེད་ཡིན་པའི་ཕྱིར། སྐྱོན་སྔ་མ་མེད་དེ། བདེ་བ་སྟོབས་དང་ལྡན་པས་ཟིལ་གྱིས་
གནན་པའི་ཕྱིར། སྡུག་བསྔལ་ཡོད་ཀྱང་མྱོང་བ་མ་ཡིན་ནོ་ཞེ་ན། སྡུག་བསྔལ་དེ་ནི་ཆོས་ཅན།
ཚོར་བ་མ་ཡིན་པར་ཐལ། ཉམས་མྱོང་མ་ཡིན་པའི་ཕྱིར། གལ་ཏེ་སྡུག་བསྔལ་ཕྲ་མོ་མྱོང་བ་
ཡོད་པའི་ཕྱིར། དེའི་ཚེ་སྡུག་བསྔལ་རགས་པ་བསལ་བ་ཡིན་པས། སྡུག་བསྔལ་ཕྲ་མོ་ནི་སྡུག་
བསྔལ་རགས་པ་དེ་ལས་གཞན་པ་སྟེ། དེ་ཉིད་ནུས་པའི་འགལ་བ་ཙམ་ཡིན་ནོ་ཞེ་ན། སྡུག་
བསྔལ་ཕྲ་མོ་དེ་ཡང་ཆོས་ཅན། སྡུག་བསྔལ་ཕྲ་མོ་མ་ཡིན་པར་ཐལ། འགལ་ཙམ་མིན་པའི་
ཕྱིར། གལ་ཏེ་འགལ་རྐྱེན་བདེ་བ་སྐྱེས་པས། སྡུག་བསྔལ་སྐྱེས་པ་མ་ཡིན་ན། སྡུག་བསྔལ་
སོགས་ཚོར་བ་ནི་འགྱུར་བའི་ཆོས་ཅན་བཅོས་མ་ཡིན་པས། དེར་རྟོག་པ་ནི་མངོན་ཞེན་ཙམ་
ཡིན་པར་གྲུབ་པ་ཡིན་ནོ། །དེའི་ཕྱིར་བདེན་པར་རྟོག་པ་དགག་པའི་ཕྱིར་འདིའི་གཉེན་པོ་ཚོར་
བ་རྣམ་དཔྱོད་ཀྱི་ཤེས་རབ་འདི་བསྒོམ་པར་བྱ་སྟེ། དེ་ལྟར་རྣམ་པར་བརྟགས་པའི་ཞིང་ལས་
བྱུང་བའི་བསམ་གཏན་གྱི་ལོ་ཏོག་ནི་བར་ཆད་སད་སེར་གྱི་དབང་དུ་མི་འགྱུར་བར་རྣལ་
འབྱོར་ལུས་སེམས་ཤིན་ཏུ་སྦྱངས་པའི་བདེ་བ་རྒྱས་པར་བྱེད་པའི་ཟས་ལྟ་བུ་ཡིན་པའི་ཕྱིར་རོ།།
རྒྱུས་སྟོང་པར་བསྒོམ་པ་ནི། ཚོར་བའི་རྒྱུ་ནི་རེག་པར་རྟོག་ལ། དེ་ཡང་སྣ་ལྕེ་ལུས་གསུམ་
དབང་དོན་ཕྲད་ནས་རེག་པར་འདོད་པས། དབང་དོན་ཆོས་ཅན། མ་ ཕྲད་པར་ཐལ། ཁྱོད་
བར་དང་བཅས་པའི་ཕྱིར། གལ་ཏེ་བར་མེད་ན། དེ་ཆོས་ཅན། མ་ཕྲད་པར་ཐལ། བར་མེད་
གཅིག་ཡིན་པའི་ཕྱིར། གལ་ཏེ་རགས་པ་ལ་ཕྲད་པ་མེད་ཀྱང་། རྡུལ་ཕྲན་ཆ་མེད་རྣམས་ཕྲད་
པ་ཡོད་དོ་ཞེ་ན། རྡུལ་ཕྲན་ཆ་མེད་རྣམས་ཆོས་ཅན། ཁྱོད་ཕྲད་པ་མི་འཐད་པར་ཐལ། ཁྱོད་
བར་བཅས་ལ་ཕྲད་པ་མི་འཐད་པའི་ཕྱིར་ཏེ། ཁྱེད་ཕན་ཚུན་གཞན་འཇུག་པའི་སྐབས་མེད་
ཡིན་པས་གཞན་འཇུག་པ་མེད་ལ། མ་ཞུགས་པ་ལ་གཞན་དང་འདྲེ་བ་མེད་ཅིང་། མ་འདྲེས་པ་
5 2 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
ལ་བར་མེད་ཀྱི་ཕྲད་པ་མེད་པའི་ཕྱིར་རོ། །དེས་ན་ཕན་ཚུན་ཕྲད་པ་དང་ཆ་མེད་ཡིན་པ་འགལ་
བས་འགལ་བ་གཞི་མཐུན་མཐོང་ན། བསྟན་པར་གྱིས་ཤིག །མིག་སྣའི་དབང་དོན་འབྲེལ་བ་
ཡང་མི་འཐད་དེ། བདག་གཅིག་འབྲེལ་ལ་སོགས་པ་གང་ཡང་མི་འཐད་པ་དང༌། གཞན་དུ་
ཆོས་ཐམས་ཅད་ཕན་ཚུན་འབྲེལ་བར་འགྱུར་རོ། །རྣམ་ཤེས་ཀྱང་ཆོས་ཅན། དབང་དོན་དང་
ཕྲད་པ་མི་འཐད་པར་ཐལ། གཟུགས་མེད་ཡིན་པའི་ཕྱིར་རོ། །རྐྱེན་གསུམ་ཚོགས་པའི་ཕྲད་པ་
མ་ཡིན་ཏེ། རེ་རེ་ཕྲད་པ་མེད་ཅིང་། རེ་རེ་ལས་ལོགས་ན་ཡང་ཕྲད་པ་མེད་པར་སྔར་དཔྱད་པ་
བཞིན་དངོས་པོར་མེད་པའི་ཕྱིར་རོ། །དེས་ན་ཚོར་བ་བདེ་བ་ཐོབ་པའི་དོན་དུ་ངལ་བ་བྱེད་པ་
དང༌། སྡུག་བསྔལ་གང་གིས་གང་ཟག་གང་ལ་གནོད་ནས་དེ་སྤོང་བར་མི་འཐད་པར་ཐལ། རྒྱུ་
རེག་པ་མེད་པས་ཚོར་བ་མེད་པའི་ཕྱིར་རོ། །འབྲས་བུ་སྟོང་པ་བསྒོམ་པ་ནི། ཚོར་བ་སྟོང་པར་
མཐོང་བ་ཆོས་ཅན། ཁྱོད་གང་ལ་སྲེད་པར་མི་འགྱུར་བར་ཐལ། ཁྱོད་ཀྱི་ངོར་ཚོར་བྱ་ཚོར་བྱེད་
མེད་པའི་ཕྱིར་རོ། །ཤེས་བྱེད་ཀྱི་བློ་སྟོང་པར་བསྒོམ་པ་ནི། ཡུལ་མཐོང་རེག་རྨི་ལམ་སྒྱུ་མ་ལྟ་
བུའི་བདག་ཉིད་ཀྱི་སེམས་ཆོས་ཅན། ཁྱོད་ཀྱིས་ཚོར་བ་མཐོང་བ་མ་ཡིན་པར་ཐལ། ཁྱོད་དང་
ཚོར་བ་ལྷན་ཅིག་སྐྱེས་པའི་ཕྱིར་དང་། ཚོར་བ་སྔར་སྐྱེས་པ་ཁྱོད་ཕྱིས་སྐྱེས་པས་ཀྱང་ཚོར་བ་
དྲན་པར་ཟད་ཀྱི། མྱོང་བ་མ་ཡིན་པའི་ཕྱིར་རོ། །དེས་ན་ཚོར་བ་མྱོང་བ་པོ་འགའ་ཡང་ཡོད་པ་
མ་ཡིན་པའི་ཕྱིར་རོ། །ཚོར་བ་རང་ཉིད་རང་ལ་བྱེད་པ་འགལ་བས་རང་གིས་རང་མྱོང་བ་མ་
ཡིན་ལ། གཞན་གྱི་ཚོར་བ་གཞན་གྱིས་མྱོང་ན་ཐུག་མེད་དུ་འགྱུར་བའི་ཕྱིར་རོ། །དེས་ན་ཕུང་
པོ་བདག་མེད་པའི་ཚོགས་པ་འདི་ཆོས་ཅན། དེ་ཁོ་ན་ཉིད་དུ་ཚོར་བ་སྡུག་བསྔལ་གྱིས་གནོད་
པ་བྱས་པ་མེད་པར་ཐལ། དེ་ཉིད་དུ་ཚོར་བ་མ་གྲུབ་པའི་ཕྱིར་རོ། །
སེམས་དྲན་པ་ཉེ་བར་བཞག་པ་བསྒོམ་པ་ལ། སེམས་ཉིད་སྟོང་པར་བསྒོམ་པ་ནི།
ཡིད་ནི་ཆོས་ཅན། ཁྱོད་དཔྱད་ན་མེད་པར་ཐལ། ཁྱོད་བདག་རྐྱེན་དབང་པོ་གཟུགས་ཅན་
5 23



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་ལ་ཡང་མི་གནས། དམིགས་རྐྱེན་གཟུགས་སོགས་ལ་ཡང་མི་གནས། དེ་གཉིས་ཀྱི་
བར་ན་ཡང་མི་གནས་པའི་ཕྱིར་ཏེ། དབང་ཤེས་མ་ཡིན་པའི་ཕྱིར་དང༌། དེ་ཁོ་ནར་དབང་པོ་
ཡང་སེམས་མ་ཡིན། ཕྱི་ཡུལ་ཡང་སེམས་མ་ཡིན། དེ་གཉིས་ལས་གཞན་ན་ཡང་སེམས་མི་
རྙེད་པའི་ཕྱིར་རོ། །དེའི་རྒྱུ་མཚན་ཡང༌། སྤྱིར་སེམས་དེ་ནི་ལུས་ཀྱང་མ་ཡིན། ལུས་ལས་
གཞན་ན་ཡང་མ་ཡིན། ལུས་དང་འདྲེས་པ་ཡང་མ་ཡིན། ལུས་ལས་ལོགས་སུ་ཡང་འགར་
ཡང་མེད་པས་སོ། །དེའི་ཕྱིར་སེམས་ཆོས་ཅན། ཁྱོད་རང་གིས་རང་རིག་པ་མིན་ཏེ། རང་གིས་
རང་རིག་ན་བྱ་བྱེད་འགལ་བ་དང༌། གཞན་གྱིས་རིག་ན་ཐུག་མེད་དུ་འགྱུར་བས་རང་རིག་ནི་
ཅུང་ཟད་ཀྱང་ཡོད་པ་མ་ཡིན་པའི་སྟོང་ཉིད་ཡིན་པའི་ཕྱིར་རོ། །དཔེས་སྟོང་པར་བསྒོམ་པ་ནི།
དབང་ཤེས་ཆོས་ཅན། ཁྱོད་མེད་པར་ཐལ། ཁྱོད་ཡོད་ན་དམིགས་རྐྱེན་ལས་སྐྱེ་དགོས་པ་གང་
ཞིག །ཁྱོད་དམིགས་རྐྱེན་ལས་སྔར་སྐྱེ་ན། ཁྱོད་འགགས་པས་དམིགས་རྐྱེན་ལས་མ་སྐྱེས་
པར་འགྱུར་བ་དང་། ཁྱོད་དམིགས་རྐྱེན་དང་ལྷན་ཅིག་སྐྱེས་ན་ཡང་དུས་མཉམ་པས་དམིགས་
རྐྱེན་ལས་མ་སྐྱེས་པར་འགྱུར་བ་དང་། ཁྱོད་དམིགས་རྐྱེན་ལས་ཕྱིས་སྐྱེ་ན་དམིགས་རྐྱེན་ཀྱི་ཚེ་
ཁྱོད་མ་གྲུབ་པས། ཁྱོད་དམིགས་རྐྱེན་ལས་མ་སྐྱེས་པར་འགྱུར་བའི་ཕྱིར་རོ། །ཆོས་དྲན་པ་ཉེ་
བར་བཞག་པ་སྟོང་པ་རྣམ་དཔྱོད་ཀྱི་ཚུལ་ནི། འདུས་བྱས་ཀྱི་ཆོས་ཐམས་ཅད་ཆོས་ཅན། ཁྱོད་
སྐྱེ་བ་མ་ཡིན་པར་ཐལ། ཁྱོད་རྒྱུའི་དུས་སྐྱེ་བ་མ་ཡིན་པ་དེ་ལྟར་གྱི་ཕྱིར་རྒྱུའི་མ་འོངས་པའི་དུས་
སུ་ཡང་མི་སྐྱེས་ཏེ། དེའི་ཚེ་རྒྱུ་མེད་པའི་ཕྱིར། གལ་ཏེ་དེ་ལྟར་དངོས་པོ་ཐམས་ཅད་མེད་ན་
ཀུན་རྫོབ་མེད་པར་འགྱུར་བས་བདེན་པ་གཉིས་ག་ལ་ཡོད། བདེན་པ་གཉིས་པོ་དེ་ཀུན་རྫོབ་
པའི་བློ་གཞན་གྱིས་འཇོག་ན་རང་ལ་མི་སྣང་ཡང་། གཞན་ གྱིས་ཀུན་རྫོབ་ཏུ་འགྱུར་བས་
སེམས་ཅན་གང་ཡང་མྱ་ངན་ལས་འདའ་བར་མི་འགྱུར་རོ་ཞེ་ན། སྐྱོན་མེད་དེ། ཀུན་རྫོབ་པའི་
བློ་གཞན་འདི་ནི། རང་གི་མཉམ་གཞག་ལས་གཞན་པའི་སེམས་གང་བདེན་གཉིས་རྣམ་
5 2 4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
པར་འཇོག་པའི་རྗེས་ཐོབ་ཀྱི་རྣམ་རྟོག་སྟེ། དེ་ནི་སྟོང་པ་ཉིད་ཀྱི་རྣམ་རྟོག་རང་གི་ངོ་ན་སྣང་བའི་
ཀུན་རྫོབ་ཡིན་ནོ། །དེའི་རྒྱུ་མཚན་ནི། མཉམ་གཞག་ལས་ཕྱིས་རྗེས་ཐོབ་ཀྱི་མཉམ་གཞག་དེ་
ན་སྣང་བ་ཡོད་པར་ངེས་ན་དེ་ཡོད་པར་འགྱུར་བ་ལས། ངེས་པ་ཡང་མ་ཡིན་པས་མཉམ་
གཞག་གི་ཀུན་རྫོབ་སྣ་ཚོགས་མེད་པ་ཉིད་དོ། །འོ་ན་རྣམ་པར་དཔྱད་ན་ཆོས་ཅན། ཀུན་རྫོབ་
པ་མེད་ན་ཆོས་ཉིད་སྟོང་པ་ཉིད་ཀྱང་མེད་པར་འགྱུར་རོ་ཞེ་ན། སྟོང་ཉིད་རྟོགས་བྱེད་དང་
རྟོགས་བྱ་སྟོང་ཉིད་དེ་དག་ཕན་ཚུན་བརྟེན་པ་ཡིན་པས་རྒོལ་བ་རང་གི་ཁས་བླངས་ཀྱི་གྲགས་
པ་ཙམ་ལ་བརྟེན་ནས་རྣམ་དཔྱོད་ཐམས་ཅད་བརྗོད་པ་ཡིན་གྱི། ཚད་མས་སྟོང་ཉིད་གྲུབ་པ་མ་
ཡིན་ཏེ། དེའི་ཕྱིར་ཆོས་ཆོས་ཉིད་སྟོང་པར་ཁས་བླངས་པའི་གྲགས་པ་དང་འགལ་བས། རྣམ་
པར་དཔྱད་ན་སྟོང་ཉིད་ཀྱང་ཡོད་པ་མི་འདོད་དོ། །དེ་ལྟ་མ་ཡིན་པར་གང་གི་ཚེ་ཚད་མས་རྣམ་
པར་དཔྱད་པའི་དོན་རྣམ་དཔྱོད་ཀྱི་ཚད་མ་གཞན་གྱིས་དཔྱོད་ཅིང་སེལ་བར་བྱེད་ན་ཚད་མ་སྔ་
མ་གནོད་བཅས་དང༌། ཕྱི་མ་ཐུག་མེད་དུ་འགྱུར་ཏེ། ཚད་མ་གྲུབ་པ་ཡང་ཚད་མ་གཞན་གྱིས་
དཔྱོད་ཅིང་སེལ་བའི་ཕྱིར་རོ། །གྲགས་པ་ལ་བརྟེན་ནས་རྣམ་དཔྱོད་བྱེད་པའི་ཚེ། དཔྱད་བྱ་
ཐམས་ཅད་རྣམ་པར་དཔྱད་པ་བྱས་ན་མུ་བཞིར་འདུ་བས། ཁས་བླངས་འགལ་བ་མུ་བཞི་ལས་
མི་འདའ་བས་མུ་བཞིའི་འཛིན་པ་རྣམས་རང་གིས་ཁས་བླངས་པ་སྔ་མ་སྔ་མ་ཕྱི་མ་ཕྱི་མས་
འགོག་ལ། དེ་ཕན་ཆད་ཀྱི་རྣམ་དཔྱད་ལ་འཛིན་པ་འཇུག་པའི་རྟེན་མེད་པས་འཛིན་པའི་རྣམ་
རྟོག་མི་སྐྱེ་སྟེ། རྣམ་རྟོག་གཏན་མི་སྐྱེ་བ་དེ་ཡང་། མྱ་ངན་ལས་འདས་པར་བརྗོད་དོ། །དེའི་
ཕྱིར་ཚད་མ་སྔ་མ་གནོད་བཅས་ཕྱི་མ་ཐུག་མེད་ཀྱི་སྐྱོན་དུ་མི་འགྱུར་རོ། །ཡང་གི་སྒྲས་སྔར་གྱི་
མྱང་འདས་བརྗོད་པར་མ་ཟད། གློ་བུར་གྱི་དྲི་མའི་མྱ་ངན་ལས་འདས་པ་ཡང་ཐ་སྙད་དུ་བརྗོད་
པའོ། །སྟོང་པ་རྣམ་དཔྱད་རྒྱས་པར་བསྒོམ་པ་ནི། བདེན་པར་འཛིན་པ་གང་གི་ལྟར་ན། ཤེས་
བྱ་ཤེས་བྱེད་འདི་གཉིས་ཚད་མས་གྲུབ་ཅིང་བདེན་པ་ཡིན་ན། དེ་ནི་ཤིན་ཏུ་དཀའ་སྟེ། ཤེས་
5 2 5



།
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་དབང་གིས་དོན་གྲུབ་ན། ཤེས་པ་ཉིད་ཡོད་པ་ལ་རྒྱུ་མཚན་གྱི་རྟེན་ཅི་ཡོད། ཤེས་བྱ་ཡོད་
པ་ལས་ཤེས་པ་འགྲུབ་ན། ཤེས་བྱ་ཡོད་པ་ལ་ཡང་རྒྱུ་མཚན་ཅི་ཡོད་དེ། རྟ་འདི་སུའི་ཡིན།
དྲེའུ་བདག་གི་ཡིན། དྲེའུ་འདི་སུའི་ཡིན། རྟ་བདག་གི་ཡིན། ཞེས་སྨྲ་བ་ལྟར། རྟོགས་པ་ཕན་
ཚུན་བརྟེན་པར་འགྱུར་བས། གཉིས་ཀའང་ཡང་དག་པར་རྟོགས་པ་མེད་པར་འགྱུར་རོ། །
དཔེར་ན་བུ་མེད་པར་ཕར་འཇོག་པ་མ་ཡིན་པས། ཕར་འཇོག་པ་བུ་ལ་ལྟོས་ནས་ཡང་བུ་ཉིད་
དུ་འཇོག་པ་གང་ལས་བྱུང་། ཕ་ལས་སོ་ཞེ་ན་བུ་མེད་པར་ཕ་མེད་པས་ཕ་རང་ཡང་གྲུབ་པ་མེད་
དོ༑ ༑དེ་བཞིན་དུ་ཤེས་བྱ་ཤེས་བྱེད་དཔྱད་ན་མེད་པ་ཉིད་དོ། །གལ་ཏེ་མྱུ་གུ་ས་བོན་ལས་སྐྱེ་
ཞིང༌། ས་བོན་དེ་ཉིད་ཀྱིས་རྟོགས་པ་བཞིན་ཤེས་བྱ་ལས་སྐྱེས་པའི་ཤེས་པ་ཡིས། ཤེས་པ་དེ་
ཡོད་པར་ཅིས་མི་རྟོགས་ཏེ་རྟོགས་སོ་ཞེ་ན། འདི་ཉིད་མི་མཚུངས་ཏེ། མྱུ་གུ་ལས་གཞན་པའི་
ཤེས་པ་ཡིས་ས་བོན་ཡོད་ཅེས་རྟོགས་པར་འགྱུར་ན་གང་ཕྱིར་ཤེས་བྱ་དེ་རྟོགས་པའི་ཤེས་པ་
ཡོད་པ་ཉིད་དུ་གང་ལས་རྟོགས། ཤེས་པ་རང་གིས་མི་རྟོགས་ཏེ། རང་ཉིད་རང་ལ་བྱེད་པ་
འགལ་ཞིང་། གཞན་གྱིས་རྟོགས་ན་ཐུག་མེད་དུ་འགྲོ་བའི་ཕྱིར་རོ། ། །
མཐའ་བཞི་ལས་མ་སྐྱེས་པའི་སྟོང་ཉིད་བསྒོམ་པ་ལ། རྒྱུ་མེད་ལས་སྐྱེས་པ་
དགག་པ་ནི། རྒྱང་འཕེན་པ་རྣམས་རྨ་བྱའི་མདོངས་སོགས་ཆོས་རྣམས་ཀུན། །སུས་ཀྱང་མ་
བྱས་ངོ་བོ་ཉིད་ཀྱིས་བྱུང་། །ཞེས་ཟེར་བ་ནི་མི་འཐད་དེ། རེ་ཞིག་ཐ་སྙད་དུ་འཇིག་རྟེན་པའི་
གནོད་མེད་ཀྱི་མངོན་སུམ་གྱིས་རྒྱུ་རྣམས། ཐམས་ཅད་ཅི་རིགས་པར་མཐོང་བའི་ཕྱིར་རོ། །
པདྨའི་སྡོང་པོའི་རྣམ་འགྱུར་སྣ་ཚོགས་དང་། རྨ་བྱའི་མདོངས་ལ་སོགས་པ་ཡང་རྒྱུ་ཇི་ལྟར་ཡོད་
ན༑ དེ་ལ་རྒྱུའི་ནུས་པ་དང་། རྣམ་འགྱུར་སྣ་ཚོགས་པ་དབྱེ་བས་སྐྱེད་པ་ཡིན་ལ། རྒྱུའི་དབྱེ་བ་
སྣ་ཚོགས་པ་འདི་ཡང་། ཐོག་མེད་ནས་བརྒྱུད་པའི་སྔར་གྱི་རྒྱུའི་དབྱེ་བ་སྣ་ཚོགས་ལས་སྐྱེས་པ་
ཡིན་ནོ། །རྒྱུ་མེད་ལས་འབྱུང་ན་ཐམས་ཅད་ལས་ཐམས་ཅད་ཁྱད་མེད་དུ་འབྱུང་བར་འགྱུར་རོ།།
ས་བར
5 2 6



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
འོ་ན་ཅིའི་ཕྱིར། རྒྱུར་འདྲ་བ་ལ་རྒྱུར་ངེས་པ་ཡིས་འབྲས་བུ་དེ་ངེས་པ་འགའ་ཞིག་སྐྱེ་ནུས་ཤེ་ན།
རྒྱུ་གཅིག་གིས་འབྲས་བུ་ཐམས་ཅད་ནུས་ན་རྒྱུ་གཞན་ཐམས་ཅད་དོན་མེད་དུ་འགྱུར་ལ། སྔར་
ཐོག་མེད་ནས་བརྒྱུད་པའི་རྒྱུ་གང་ལས་འབྲས་བུ་དེ་འབྱུང་བའི་ནུས་མཐུ་ཡོད་པ་དེ་ཁོ་ན་ལས་
འབྲས་བུ་དེ་འབྱུང་ངོ༌། །དེས་ན་མ་བརྟགས་ན་ཉམས་དགའ་བའི་ཀུན་རྫོབ་ཏུ་དངོས་པོ་ཐམས་
ཅད་རྒྱུ་ལས་འབྱུང་བ་ཡིན་པས། སྟོང་པ་ཙམ་གྱིས་མི་ཆོག་པར་སྟོང་པ་གོམས་པར་བྱ་དགོས་
སོ༑ ༑མི་མཐུན་པའི་རྒྱུ་ལས་འབྱུང་བ་དགག་པ་ལ། དབང་ཕྱུག་རང་བྱུང་རྒྱུ་ཡིན་པ་དགག་པ་
ནི༑ དབང་ཕྱུག་པ་རྣམས་དབང་ཕྱུག་རང་བྱུང་ཀུན་གྱི་རྒྱུ་ཡིན་པར་འདོད་ན། རེ་ཞིག་དབང་
ཕྱུག་གི་ངོ་བོ་གང་ཡིན། འབྱུང་བ་རྣམས་སོ་ཞེ་ན། དེ་ལྟར་མོད་ཀྱི། མིང་ཙམ་འདོགས་ན། ཅི་
ཞིག་ངལ། འོན་ཀྱང་ས་སོགས་ཆོས་ཅན། ཁྱོད་དབང་ཕྱུག་མ་ཡིན་པར་ཐལ། ཁྱོད་ནི་དུ་མ་
ཡིན་པ་དང༌། མི་རྟག་པ་དང༌། ལྷ་མ་ཡིན་དང༌། འགོམ་བྱ་ཡིན་པ་དང༌། མི་གཙང་བ་ཅན་
ཡིན་ལ། དབང་ཕྱུག་ཡིན་ན་དེ་ལས་བཟློག་པ་ཡིན་པར་ཁྱེད་རང་འདོད་པའི་ཕྱིར་རོ། །ཡང་ན་
ནམ་མཁའ་ཆོས་ཅན། དབང་ཕྱུག་མ་ཡིན་པར་ཐལ། སེམས་མེད་པ་ཡིན་པའི་ཕྱིར་རོ། །
བདག་ནི་དབང་ཕྱུག་མ་ཡིན་པར་ཐལ། བཀག་ཟིན་པའི་ཕྱིར་རོ། །དབང་ཕྱུག་ནི་བསམ་གྱིས་
མི་ཁྱབ་པ་ཡིན་ནོ་ཞེ་ན། དབང་ཕྱུག་ཆོས་ཅན། ཁྱོད་ཀུན་གྱི་རྒྱུར་བརྗོད་པ་མི་འཐད་པར་
ཐལ། ཁྱོད་བསམ་གྱིས་མི་ཁྱབ་པའི་ཕྱིར་རོ། །གཞན་ཡང་དབང་ཕྱུག་དེས་བསྐྱེད་པར་འདོད་
པའི་འབྲས་བུ་ཡང་གང་ཡིན། བདག་ལ་སོགས་པའོ་ཞེ་ན། དབང་ཕྱུག་ཆོས་ཅན། ཁྱོད་ཀྱིས་
བདག་སོགས་བསྐྱེད་པ་མ་ཡིན་པར་ཐལ། བདག་དང་ས་སོགས་དང་། དབང་ཕྱུག་ཁྱོད་རང་
ཡང་རྟག་པ་ཡིན་པའི་ཕྱིར་དང༌། དབང་ཤེས་སོགས་ཤེས་བྱ་གཟུང་དོན་སོགས་ལས་སྐྱེས་
ཤིང་ཐོག་མེད་ཀྱི་བདེ་སྡུག་ལས་སྔ་མ་ལས་བྱུང་པ་ཡིན་པའི་ཕྱིར་རོ། །གལ་ཏེ་འབྲས་བུ་
རྣམས་དང་པོ་དབང་ཕྱུག་ལས་སྐྱེས་ཤིང༌། ཕྱིས་གཞན་ལས་སྐྱེས་སོ་ཞེ་ན། དེ་ཡང་མ་ཡིན་
5 27



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་ཐལ། རྒྱུ་ལ་ཐོག་མ་ཡོད་མིན་ཞིང་དེས་ན་འབྲས་བུ་ལ་ཡང་ཐོག་མ་ཡོད་པ་མ་ཡིན་པའི་
ཕྱིར་ཏེ། རྒྱུ་ལ་ཐོག་མ་ཡོད་ན་རྒྱུ་དང་པོ་དེ་རྒྱུ་མེད་དུ་འགྱུར་རོ། །གཞན་ཡང་དབང་ཕྱུག་ཆོས་
ཅན། ཁྱོད་རྟག་ཏུ་འབྲས་བུ་སྐྱེད་བྱེད་དུ་ཐལ། ཁྱོད་རྐྱེན་གཞན་ལ་ལྟོས་པ་མ་ཡིན་པར་འབྲས་
བུ་སྐྱེད་བྱེད་ཡིན་པའི་ཕྱིར་ཏེ། ཁྱོད་ཀྱིས་བྱས་པ་མ་ཡིན་པ་ཅུང་ཟད་ཀྱང་ཡོད་པ་མ་ཡིན་པས།
ཁྱོད་གང་ལ་ཡང་ལྟོས་པར་མི་འགྱུར་བའི་ཕྱིར་རོ། །གལ་ཏེ་རྐྱེན་ལ་ལྟོས་ན། འབྲས་བུའི་རྒྱུ་
ཚོགས་ཆོས་ཅན། ཁྱོད་རྒྱུར་འགྱུར་གྱི། དབང་ཕྱུག་རང་བྱུང་མ་ཡིན་པར་ཐལ། ཁྱོད་ཡོད་ན་
ནམ་ཡང་འབྲས་བུ་མི་སྐྱེ་བ་དབང་མེད་ཅིང་། ཁྱོད་མེད་ན་འབྲས་བུ་ལ་ཡང་སྐྱེ་དབང་མེད་པའི་
ཕྱིར་རོ། །དབང་ཕྱུག་ཆོས་ཅན། ཁྱོད་གཞན་དབང་དུ་ཐལ། སྡུག་བསྔལ་སོགས་ཁྱོད་མི་
འདོད་བཞིན་རྐྱེན་གྱིས་བྱེད་པའི་ཕྱིར་རོ། །གལ་ཏེ་འདོད་བཞིན་དུ་བྱེད་དོ་ཞེ་ན། དེ་ཆོས་ཅན།
ཁྱོད་དབང་ཕྱུག་མ་ཡིན་པར་ཐལ། ཁྱོད་འདོད་པ་ལ་རག་ལས་པས་འབྲས་བུ་བྱེད་པས་ལྟོས་
བཅས་སམ། མི་རྟག་པ་ཡིན་པའི་ཕྱིར་རོ། ། །
རྡུལ་ཕྲན་རྟག་པ་རྒྱུར་འདོད་པ་དགག་པ་ནི། བྱེ་བྲག་པ་གང་དག་རྡུལ་ཕྲན་རྟག་
པར་སྨྲ་བ་དེ་དག་ཀྱང་སྔར་བཟློག་ཟིན་ཏོ། །རྡུལ་ཕྲན་བདེན་པ་སྔར་དུ་བཀག་ཟིན་ཏོ། །གཙོ་
བོ་རྟག་པ་རྒྱུར་འདོད་པ་དགག་པ་ནི། གཙོ་བོ་རྟག་པ་འགྲོ་བའི་རྒྱུ་ཡིན་པར་གྲངས་ཅན་པ་
རྣམས་འདོད་ལ། དེ་ཡང་སྔར་བཤད་པའི་སྙིང་སྟོབས་རྡུལ་དང་མུན་པ་ཞེས་བྱ་བའི་ཡོན་ཏན་
རྣམས་ཆ་མཉམ་པའི་རང་བཞིན་ནི། གཙོ་བོ་ཞེས་བརྗོད་དེ། དེ་གསུམ་ཆ་མི་མཉམ་པ་ནི་འགྲོ་
བ་ཡིན་པར་བརྗོད་ལ། དེས་ན་རང་བཞིན་གཅིག་ཁོ་ན་དང་། རྣམ་འགྱུར་རམ། འགྲོ་བ་ནི་སྣ་
ཚོགས་ཉིད་དོ་ཞེས་ཟེར་རོ། །དེ་དགག་པ་ལ། རང་བཞིན་དགག་པ་ནི། དེ་ལ་རང་བཞིན་ཆོས་
ཅན། ཁྱོད་སྙིང་སྟོབས་ལ་སོགས་པའི་རང་བཞིན་གསུམ་ཉིད་དུ་མི་རིགས་པར་ཐལ། ཁྱོད་
གཅིག་ཉིད་ཡིན་པའི་ཕྱིར་རོ། །དེས་ན་རང་བཞིན་ནི་གཅིག་ཉིད་དུ་ཡོད་པ་མ་ཡིན་ནོ། །དེ་
5 2 8



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
བཞིན་དུ་ཡོན་ཏན་ཆོས་ཅན། གསུམ་དུ་བདེན་པ་ཡོད་པ་མ་ཡིན་པར་ཐལ། སོ་སོར་གསུམ་
གསུམ་སྟེ་དགུ་ཡིན་པའི་ཕྱིར་རོ། །དེ་ལྟར་སྙིང་སྟོབས་ལ་སོགས་པའི་ཡོན་ཏན་གསུམ་པོ་རེ་རེ་
ལ། རང་བཞིན་གྱི་གསུམ་ག་ཚང་ཞེས་ཁས་བླངས་སོ། །རྣམ་འགྱུར་དགག་པ་ནི། དེས་ན་སྒྲ་
ལ་སོགས་པ་ཆོས་ཅན། ཁྱོད་ཀྱང་ཡོད་པ་མ་ཡིན་པར་ཐལ། ཁྱོད་བདེ་སོགས་ཀྱི་བཀོད་པ་
ཡིན་ལ། ཡོན་ཏན་བདེ་སོགས་མེད་པའི་ཕྱིར་རོ། །གཞན་ཡང་ཕྱི་རོལ་གོས་ལ་སོགས་པ་ཆོས་
ཅན། ཁྱོད་བདེ་སོགས་ཀྱི་རང་བཞིན་དུ་ཡོད་པ་མ་ཡིན་པར་ཐལ། ཁྱོད་སེམས་མེད་བེམས་པོ་
ཡིན་པའི་ཕྱིར་རོ། །དེ་ལྟ་མ་ཡིན་པར་དངོས་པོ་ཐམས་ཅད་རང་རྒྱུའམ་གཙོ་བོའི་རང་བཞིན་
ཡིན་ན། དངོས་པོ་བདེན་པ་ཡང་རྩད་ནས་བཀག་ཟིན་པ་མ་ཡིན་ནམ། གཞན་ཡང་ རང་
བཞིན་ཆོས་ཅན། ཁྱོད་ཀྱི་རྒྱུ་ཡང་བདེ་སོགས་ཡིན་པར་ཐལ། ཁྱོད་སྣམ་སོགས་ཀྱི་རང་བཞིན་
ཡིན་པའི་ཕྱིར། འདོད་པར་མི་ནུས་ཏེ། དེ་ལྟར་ཁྱོད་རང་མི་འདོད་ཅིང་བདེ་སོགས་ལས་སྣམ་
སོགས་འབྱུང་བར་མེད་པར་མཐོང་ལ། སྣམ་སོགས་དང་བདེ་སོགས་འབྱུང་བར་མཐོང་བས་
སྣམ་སོགས་མེད་པར་བདེ་སོགས་མེད་པའི་ཕྱིར་རོ། །བདེ་སོགས་རྟག་པ་དགག་པ་ནི། བདེ་
སོགས་ཆོས་ཅན། ཁྱོད་རྟག་པ་མ་ཡིན་པར་ཐལ། ཁྱོད་རྟག་ཏུ་མ་དམིགས་པར་རེས་འགའ་ཁོ་
ནར་དམིགས་པའི་ཕྱིར་ཏེ། སྡུག་བསྔལ་སྐྱེས་པའི་ཚེ་བདེ་བ་གསལ་བར་འདོད་ན་མྱོང་དགོས་
པ་ལས་མི་འཛིན་པའི་ཕྱིར་དང་། བདེ་བ་དེ་ཉིད་ཕྲ་མོར་འགྱུར་ན་རྟག་པ་ཉམས་ལ། རགས་
ཕྲ་ཡང་ཇི་ལྟར་ཡིན་ཏེ། རགས་པ་དོར་ནས་ཕྲ་བར་འགྱུར་ན་ཕྲ་རགས་དེ་དག་མི་རྟག་པ་ཉིད་
དུ་འགྱུར་བའི་ཕྱིར་རོ། །དེ་བཞིན་དུ་དངོས་པོ་ཐམས་ཅད་མི་རྟག་པར་ཅིས་མི་འདོད། གལ་ཏེ་
གནས་སྐབས་མི་རྟག་པ་ཙམ་ཡིན་ནོ་ཞེ་ན། བདེ་བ་ཆོས་ཅན། རང་བཞིན་གསལ་བར་མི་རྟག་
པར་ཐལ། ཁྱོད་ལས་བདེ་བ་རགས་པ་གཞན་མ་ཡིན་པར་རྫས་གཅིག་ཡིན་པའི་ཕྱིར་རོ། །
བདག་ལས་སྐྱེ་བ་དགག་པ་ནི། གྲངས་ཅན་ན་རེ། རྒྱུ་ལ་མེད་པ་འགའ་ཡང་རྒྱུ་ལས་སྐྱེས་པ་མ་
5 29



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
-
ཡིན་ཏེ། རྒྱུ་ལ་མེད་པའི་རི་བོང་གི་རྭ་བཞིན་ནོ། །ཞེས་འདོད་ན་གྲངས་ཅན་ཆོས་ཅན། ཁྱོད་མི་
འདོད་ཀྱང་མངོན་པར་གསལ་བའི་སྐྱེ་བ་ཡང་སྔར་མེད་གསར་སྐྱེས་གནས་པར་ཐལ། ཁྱོད་
ལྟར་རྒྱུ་ལ་འབྲས་བུ་གནས་ན་ཟས་ཟ་བ་མི་གཙང་བ་ཟ་བར་འགྱུར་བ་དང་། རས་ཀྱི་རིན་
གྱིས་རས་བལ་གྱི་ས་བོན་ཉོས་ནས་ས་བོན་དེ་ཉིད་ལུས་ལ་གྱོན་པར་འགྱུར་བའི་ཕྱིར་རོ། །
གལ་ཏེ་འཇིག་རྟེན་རྨོངས་པས་དངོས་པོ་རྣམས་རང་བཞིན་གཅིག་པར་མ་མཐོང་ཙམ་དུ་ཟད་
དོ་ཞེ་ན། འཇིག་རྟེན་རྨོངས་པ་ཆོས་ཅན། ཁྱོད་ཀྱིས་དེ་ཉིད་མཐོང་བར་ཐལ། དེ་ཉིད་ཤེས་
པར་རྣམ་པར་དག་པའི་འཕགས་པའི་དེ་ཉིད་ཤེས་པ་དེ་ཁྱོད་ཀྱི་རྒྱུད་ལ་ཡོད་པའི་ཕྱིར་ཏེ། རྒྱུ་
ལ་འབྲས་བུ་གནས་པའི་ཕྱིར་རོ། །འཇིག་རྟེན་གྱི་རྒྱུད་ལ་ཡོད་ཀྱང་མི་གསལ་བས་ཚད་མ་མ་
ཡིན་ན། དེ་ཉིད་གསལ་བར་མཐོང་བ་ཡང་བདེན་ པ་ མ་ཡིན་པར་མཚུངས་སོ། །གལ་ཏེ་
འཕགས་པའི་གཟིགས་པ་ཚད་མ་མ་ཡིན་ན། དེས་གཞལ་བ་རྫུན་པར་འགྱུར་རོ་ཞེ་ན། སྟོང་
ཉིད་ཆོས་ཅན། དེ་ཁོ་ན་ཉིད་དུ་ཁྱོད་བསྒོམ་པ་མི་འཐད་པར་ཐལ། ཁྱོད་སོགས་བློའི་ཡུལ་དུ་
ཤར་བ་ཐམས་ཅད་རྫུན་པ་ཡིན་པའི་ཕྱིར་ཏེ། བརྟགས་པའི་དངོས་པོ་སྣང་བ་ལ་མ་ལྟོས་པར་
དེའི་དངོས་པོ་མེད་པ་འཛིན་པ་མི་འཐད་པས། དངོས་པོ་རྫུན་པ་ལྟར། དེ་ལས་ཐ་སྙད་ལྟོས་
པའི་དངོས་པོ་མེད་ཀྱང་རྫུན་པ་ཡིན་ཏེ། དཔེར་ན་རྨི་ལམ་དུ་བུ་ཤི་བ་ལ་དེ་མེད་སྙམ་པའི་རྣམ་
རྟོག་ནི། དེ་ཡོད་སྙམ་པའི་རྣམ་རྟོག་གི་གེགས་བྱེད་ཙམ་ཡིན་གྱི། གང་རུང་ལ་རྒྱབ་རྟེན་གྱི་ཚད་
མ་ཡོད་པ་ནི་མ་ཡིན་ཏེ། རྨི་ལམ་གྱི་བུ་རྫུན་པ་ལྟར། བུ་ཤི་བ་ཡང་རྫུན་ཡིན་པས་སོ། །དེས་ན་
སྟོང་ཉིད་ཀྱང་དངོས་འཛིན་ཟློག་པའི་ཕྱིར་བསྒོམ་པ་ཡིན་གྱི། དེ་ཉིད་དུ་ཡོད་པ་བསྒོམ་པ་མ་
ཡིན་ནོ། །དེའི་ཕྱིར་བཙལ་དོན་གྲུབ་པ་རྣམ་དཔྱོད་ཀྱི་འབྲས་བུ་མ་ཡིན་གྱི། རྣམ་རྟོག་རྣམས་
ཕན་ཚུན་གགས་བྱས་ནས་མི་སྐྱེ་བས་རྣམ་རྟོག་ལོག་པ་ཉིད་རྣམ་དཔྱོད་ཀྱི་འབྲས་བུར་བཞེད་
པས། འདིས་ཀྱང་གཞུང་འདི་ཉིད་ཐལ་འགྱུར་བའི་ལུགས་སུ་གྲུབ་པ་ཡིན་ནོ། །དེ་བས་ན་དེ་
5 3 (0



L
.
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
ལྟར་དཔྱད་པས་དབང་ཕྱུག་རྟག་པ་ནས། དངོས་པོ་རང་ཉིད་ཀྱི་བར་ནི། དངོས་པོའི་རྒྱུར་མི་
འཐད་པས་དེ་དག་ནི་དངོས་པོ་རྣམས་རྒྱུ་མ་ཡིན་པ་ལས་སྐྱེ་བར་འདོད་པས། དོན་གྱིས་རྒྱུ་
མེད་དུ་སྨྲ་བར་འགྱུར་ལ། དངོས་པོ་རྒྱུ་མེད་ལས་སྐྱེ་བ་ཡང་ཡོད་པ་མ་ཡིན་ནོ། །དེ་ལྟར་ན་
དངོས་པོ་རྒྱུ་མེད་དང་། རྒྱུ་ཡོད་ཀྱི་སྒྲོ་སྐུར་གཉིས་སུ་བསྡུས་ནས་ཟློག་པར་བྱ་བའི་ཕྱིར། སྔར་
བཤད་པ་དེ་རྣམས་དོན་གྱིས་རྒྱུ་མེད་ཟློག་པའི་ཕྱིར་བཤད་པ་ཡིན་ནོ། །
གཞན་ལས་སྐྱེ་བ་དགག་པ་ལ། ལུང་གིས་དགག་པ་ནི། ཐ་སྙད་དུ་རང་མིན་པ་
ལ་གཞན་ཞེས་ཐ་སྙད་བྱས་ནས་སྟོན་པས། གཞན་དག་བཀོལ་བའི་ཕྱིར་དེ་ཙམ་མི་འགོག་
མོད། འོན་ཀྱང་རྒྱུ་རྫས་གཞན་ལས་འབྲས་བུ་རྫས་གཞན་སྐྱེ་བར་འདོད་ན། དཔྱད་པའི་སྐྱེ་བ་
འདོད་པ་ཡིན་པས། རྐྱེན་རྣམས་ལ་ནི་ཆོས་ཅན། དཔྱད་ན་ཁྱོད་ལས་འབྲས་བུ་མ་སྐྱེས་པར་
ཐལ། ཁྱོད་སོ་སོའམ་འདུས་པ་ལས་ཀྱང་འབྲས་བུ་མི་གནས། འབྲས་བུ་དེ་གཞན་ནས་འོངས་
པ་ཡང་མ་ཡིན། འོངས་ནས་གནས་པ་ཡང་མ་ཡིན། གནས་ནས་འགྲོ་བ་ཡང་མ་ཡིན་པའི་ཕྱིར་
རོ༑ ༑དཔེར་ན་བྱིས་པ་རྨོངས་པས་བདེན་པར་བྱས་པའི་དངོས་པོ་རྣམས། སྒྱུ་མ་ལས་བདེན་
པའི་ཁྱད་པར་མེད་དེ་རྫས་སྔགས་ཀྱི་སྒྱུ་མས་སྤྲུལ་པ་གང་ཡིན་དང་། ལས་སམ། ཚོགས་ཀྱི་སྒྱུ་
མ་རྣམས་ཀྱིས་གང་སྤྲུལ་པ་དེ་ནི་གང་ནས་འོངས་ཤིང་གང་དུ་འགྲོ་བ་བརྟག་པར་གྱིས་ཤིག་སྟེ།
སྒྱུ་མ་གཉིས་རྫུན་པར་ཁྱད་མེད་དོ། །དེས་ན་དངོས་པོར་སྣང་བ་ཆོས་ཅན། ཁྱོད་ཐམས་ཅད་
བདེན་པར་མེད་པ་མ་ཡིན་པར་ཐལ། མ་བརྟགས་ན་ཉམས་དགའ་བའི་ངོར་རྒྱུ་རྐྱེན་ཉེ་ན་
མཐོང་ཞིང་། རྒྱུ་རྐྱེན་ཉེ་བ་མེད་ན་མཐོང་བ་མ་ ཡིན་པའི་ཕྱིར་ཏེ། བཅོས་བུ་མེ་ལོང་གི་
གཟུགས་བརྙན་བཞིན་ནོ། །དེ་ཐམས་ཅད་ནི་མདོ་ལས་གསུངས་སོ། །གྲགས་རྟགས་ཀྱིས་
དགག་པ་ནི། དཔྱད་ན་རྒྱུ་ལས་འབྲས་བུ་ཡོད་པ་སྐྱེའམ་མེད་པ་སྐྱེ། ཡོད་པ་སྐྱེ་ན། འབྲས་བུ་
ཆོས་ཅན། ཁྱོད་རྒྱུས་སྐྱེད་ཅི་དགོས་ཏེ། མི་དགོས་པར་ཐལ། ཁྱོད་རྒྱུ་ལ་གྲུབ་ཟིན་པའི་ཕྱིར་རྒྱུ་
ར
5 3 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་ནོ། །མེད་པ་སྐྱེ་ན། དེ་ཆོས་ཅན། ཁྱོད་སྐྱེས་པ་ལ་རྒྱུ་དགོས་པ་མེད་པར་ཐལ། ཁྱོད་
མེད་པའི་ཕྱིར། རི་བོང་གི་རྭ་བཞིན་ནོ། །ཕྱི་མ་ཁྱབ་པ་ཁས་བླངས་ཏེ། བྱེ་བ་ཕྲག་བརྒྱའི་རྒྱུ་
ཡིས་ཀྱང་། །དངོས་པོ་མེད་པ་ལ་སྒྱུར་དུ་མེད་པའི་ཕྱིར། སྒྱུར་དུ་ཡོད་ན་དངོས་པོར་འགྱུར་བ་
ལས། འབྲས་བུ་མ་སྐྱེས་པའི་གནས་སྐབས་དེ། དངོས་པོ་མ་ཡིན་པས་སོ། །གལ་ཏེ་འབྲས་བུ་
གཅིག་ལྟ་བུར་དངོས་པོར་མེད་ཀྱང་། དངོས་པོར་འགྱུར་བས་སྐྱོན་མེད་དོ་ཞེ་ན། ཤེས་བྱ་ཆོས་
ཅན། དངོས་པོར་འགྱུར་བ་མི་སྲིད་པར་ཐལ། དངོས་མེད་ཡིན་པའི་ཚེ་ན་ཡང་དངོས་ཡོད་དུ་
འགྱུར་བ་མི་སྲིད། དངོས་མེད་མ་ཡིན་པའི་ཚེ་ན་ཡང་དངོས་མེད་དངོས་པོར་མི་འགྱུར་བའི་
ཕྱིར་ཏེ། འབྲས་བུ་དེ་དངོས་པོར་སྐྱེས་པ་མ་གྱུར་པར་ནི་དངོས་མེད་ཀྱི་མཚན་ཉིད་དང་བྲལ་
བར་མི་འགྱུར་ལ། དངོས་མེད་ ཀྱི་མཚན་ཉིད་དང་མ་བྲལ་བར་ནི། དངོས་པོར་ཡོད་པའི་
སྐབས་མི་སྲིད་པའི་ཕྱིར་རོ། །གལ་ཏེ་དངོས་མེད་དངོས་པོར་འགྱུར་བ་ཡོད་དེ། དངོས་པོ་
དངོས་མེད་དུ་འགྱུར་བ་ཡོད་པའི་ཕྱིར་ཏེ། མར་མེ་ཤི་བར་གྱུར་པ་བཞིན་ནོ་ཞེ་ན། དངོས་པོ་
ཉིད་དོན་བྱེད་པའི་རང་བཞིན་དུ་འགྱུར། དོན་མི་བྱེད་པའི་རང་བཞིན་དུའང་འགྱུར་བར་ཐལ།
དངོས་པོ་དེ་ཉིད་དངོས་མེད་དུ་འགྱུར་བའི་ཕྱིར་རོ། །འདི་ལྟར་མར་མེ་ཤི་བ་དེ་ཉིད་རྒྱུ་མེད་དུ་
ཤི་བ་ཡིན་ནམ། རྒྱུ་དང་བཅས་པས་ཤི་བ་ཡིན། རྒྱུ་མེད་དུ་ཤི་བ་ཡིན་ན། མར་མེའི་དུས་སུ་
ཡང་ཤི་བར་ཅིའི་ཕྱིར་མི་འགྱུར། རྒྱུ་དང་བཅས་པས་ཤི་བ་ཡིན་ན། ཤི་བ་ནི་དངོས་མེད་དུ་མི་
འགྱུར་ཏེ། རྒྱུ་ དང་ བཅས་ པའི་ ཕྱིར་ རོ། །དེ་ལྟར་ན་མར་མེ་སོགས་ཆོས་ཅན། དཔྱད་ན་
འགགས་པ་མ་ཡིན་པར་ཐལ། དཔྱད་ན་སྐྱེས་པ་མ་ཡིན་པའི་ཕྱིར་རོ། །དེའི་ཕྱིར་དཔྱད་ན་
དངོས་པོ་མ་ཡིན་པས། དོན་དམ་པར་འགྲོ་བ་ཐམས་ཅད་མ་སྐྱེས་པ་དང༌། མ་འགགས་པ་
ཡིན་ནོ། །དཔྱད་པའི་ཚེ་མེད་ན་སྣང་བ་ཇི་ལྟར་ཞེ་ན། འགྲོ་བ་ཐམས་ཅད་མ་བརྟགས་ན་
ཉམས་དགའ་བ་རྨི་ལམ་ལྟ་བུ་དཔྱད་ན་སྙིང་པོ་མེད་པ་ཆུ་ཤིང་འདྲ་སྟེ། ཆུ་ཤིང་ཤུན་པ་རིམ་
，
53 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
པར་ཕྱེ་ན་སྙིང་པོ་གཏན་ཡོད་པ་མ་ཡིན་ནོ། །
སྟོང་ཉིད་བསྒོམ་པའི་བྱེད་ལས་ནི། དེ་ལྟར་དཔྱད་ན་སྟོང་མི་སྟོང་མཉམ་པ་ཉིད་
ཡིན་པས། མྱ་ངན་ལས་འདས་མ་འདས་ལ་ཡང་དེ་ཁོ་ནར་ཁྱད་པར་མེད་པར་རྟོགས་ནས་
མཉམ་ཉིད་ལ་འཇུག་ལ། མཉམ་ཉིད་ལ་ཞུགས་པས་དགག་སྒྲུབ་སྤང་བླང་ཐམས་ཅད་ལས་
གྲོལ་ཏེ། ཁྱད་པར་དེ་ལྟར་སྟོང་པའི་དངོས་པོ་རྣམས་ལ། ཐོབ་པ་ཅི་ཡོད་ཤོར་ཅི་ཡོད། །གང་
གིས་རིམ་གྲོ་བྱས་པའམ། །ཡོངས་སུ་བརྙས་པའང་ཅི་ཞིག་ཡོད། །བདེ་བའམ་སྡུག་བསྔལ་
གང་ལས་ཡིན། །མི་དགར་ཅི་ཡོད་དགར་ཅི་ཡོད། །དེ་ཉིད་དུ་ནི་བཙལ་བྱས་ན། །གང་ཞིག་
སྲེད་ཅིང་གང་ལ་སྲེད། །དཔྱད་ན་གསོན་པའི་འཇིག་རྟེན་འདི། །གང་ཞིག་འདི་ན་འཆི་འགྱུར་
ཏེ༑ ༑འབྱུང་འགྱུར་གང་ཡིན་བྱུང་པ་གང༌། །གཉེན་དང་བཤེས་ཀྱང་གང་ཞིག་ཡིན། །ཐམས་
ཅད་ནམ་མཁའ་འདྲ་བར་ནི། །བདག་འདྲས་ཡོངས་སུ་བཟུང་བར་གྱིས། །ཆོས་བརྒྱད་སོགས་
མགོ་སྙོམས་ནས། སྡུག་བསྔལ་ཀུན་ལས་གྲོལ་བར་འགྱུར་རོ། །དེ་ལྟར་དྲན་པ་ཉེར་བཞག་ལ་
བརྟན་པ་ཐོབ་ན། ཡང་དག་སྤོང་སོགས་འབད་མེད་དུ་འབྱུང་བས། དེ་ཉིད་གཙོ་བོར་བསྟན་པ་
ཡིན་ནོ། །དེས་ན་སྟོང་ཉིད་ཀྱི་སྒྲུབ་པ་ནི། བསྟན་པའི་སྙིང་པོའི་དེ་ཉིད་ཡིན་པས་སྒྲུབ་པ་སྙིང་
པོར་བྱའོ། །སྐུར་འདེབས་ཀྱི་གཉེན་པོ་ཐབས་བསྒོམ་པ་ལ། སྒྲུབ་པའི་དེ་ཉིད་མེད་པར་འཁོར་
བ་སྡུག་བསྔལ་ གྱི་དབང་དུ་འགྱུར་ཚུལ་ནི། དེ་ཉིད་མ་རྟོགས་པར། བདག་ཉིད་བདེ་བར་
འདོད་རྣམས་ནི། །འཐབ་དང་སྤྲོ་བའི་རྒྱུ་དག་གིས། །རབ་ཏུ་འཁྲུག་དང་དགའ་བར་བྱེད། །མྱ་
ངན་འབད་རྩོལ་རྩོད་པ་དང་། །ཕན་ཚུན་གཅོད་དང་འབིགས་པ་དང་། །སྡིག་པ་དག་གིས་
ཚེགས་ཆེན་འཚོ། །བདེ་འགྲོར་ཡང་དང་ཡང་འོངས་ཏེ། །བདེ་བ་མང་པོ་སྤྱད་སྤྱད་ནས། །ཤི་
ནས་ངན་སོང་སྡུག་བསྔལ་ནི། །ཡུན་རིང་མི་ཟད་རྣམས་སུ་ལྷུང་། །སྲིད་པ་དག་ན་གཡང་ས་
མང་
། །དེར་ནི་སྒྲུབ་པའི་རྟེན་དེ་ཉིད། །མིན་པ་འདི་འདྲ་ལ་དུས་འདས་ནས་འཁོར་བ་དང་མྱ་
5 33



1
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ངན་ལས་འདས་པའི་ལམ་གཉིས་ཕན་ཚུན་འགལ་བས་ན་སྲིད་པ་ན་དགའ་བ་སྔར་བཤད་
པའི་སྒྲུབ་པའི་དེ་ཉིད་འདི་འདྲ་མེད་དོ། །སྒྲུབ་པའི་དེ་ཉིད་ཤིན་ཏུ་རྙེད་པར་དཀའ་ཚུལ་ནི།
དེར་ཡང་དཔེ་མེད་མི་ཟད་པའི། །སྡུག་བསྔལ་རྒྱ་མཚོ་མཐའ་ཡས་ལས། །དེར་ནི་དེ་ལྟར་
སྟོབས་ཆུང་ཞིང༌། །དེར་ནི་ཚེ་ཡང་ཐུང་བ་ཡིན། །དེར་ནི་གསོད་དང་ནད་མེད་ཀྱི། །བྱེད་དང་
བཀྲེས་པའི་ངལ་བ་དང༌། །གཉིད་དང་འཚེ་བ་དེ་བཞིན་དུ། །བྱིས་དང་འགྲོགས་པ་དོན་
མེད་ཀྱིས། །ཚེ་ནི་དོན་མེད་འདའ་བར་འགྱུར། །རྣམ་དཔྱོད་ཤིན་ཏུ་རྙེད་པར་དཀའ། །དེར་
ཡང་རྣམ་གཡེང་གོམས་པ་ནི། །ཟློག་པའི་ཐབས་ནི་གང་ལ་ཡོད། །དེར་ཡང་ངན་སོང་ཆེན་
པོར་ནི། །ལྟུང་ཕྱིར་བདུད་ནི་བརྩོན་པར་བྱེད། །དེར་ནི་ལོག་པའི་ལམ་མང་ཞིང་། །ཐེ་ཚོམ་
ལས་ཀྱང་རྒལ་དཀའ་སྟེ། །སླར་ཡང་དལ་བ་རྙེད་དཀའ་ཞིང་། །སངས་རྒྱས་འབྱུང་རྙེད་ཤིན་
ཏུ་དཀའ། །ཉོན་མོངས་ཆུ་བོ་སྤོང་དཀའ་སྟེ། །ཨེ་མ་སྡུག་བསྔལ་རྒྱུད་མར་གྱུར། །ཞེས་པའོ། །
དེ་མ་རྟོགས་པ་ལ་སྙིང་རྗེ་བསྒོམ་པ་ནི། དེ་ལྟར་ཤིན་ཏུ་སྡུག་བསྔལ་ཡང་། །རང་སྡུག་མི་མཐོང་
གང་ཡིན་པ། །སྡུག་བསྔལ་ཆུ་བོར་གནས་འདི་དག །ཀྱི་ཧུད་མྱ་ངན་བྱ་བར་འོས། །དཔེར་ན་
འགའ་ཞིག་ཡང་ཡང་ཁྲུས། །བྱས་ཏེ་ཡང་ཡང་མེར་འཇུག་པ། །དེ་ལྟར་ཤིན་ཏུ་སྡུག་བསྔལ་
བར། །གནས་ཀྱང་བདག་ཉིད་བདེར་རློམ་བཞིན། །དེ་ལྟར་དགའ་དང་འཆི་མེད་པ། །བཞིན་
དུ་སྤྱོད་པས་གནས་རྣམས་ལ། །ངན་སོང་དུ་འགྲོ་བའི་དང་པོར་གློ་བུར་དུ་འཆི་བདག་གིས་
བསད་ནས། ངན་སོང་གི་སྡུག་བསྔལ་རྒྱུན་མི་ཟད་པ་བཟོད་དཀའ་བ་འོང་ན་དེ་ལ་བདག་གིས་
ཅི་ཞིག་བྱ་ཞེས་པའོ། །
གནས་སྐབས་སྡུག་བསྔལ་ཅན་རྣམས་བདེ་བར་སྨོན་པ་ནི། དེ་ལྟར་སྡུག་བསྔལ་
མེས་གདུངས་ལ། །བསོད་ནམས་སྤྲིན་ལས་ལེགས་བྱུང་པའི། །རང་གི་བདེ་བའི་ཚོགས་ཆར་
གྱིས། །ཞི་བྱེད་པར་བདག་ནམ་ཞིག་འགྱུར། །མཐར་ཐུག་དེ་ཉིད་མ་རྟོགས་པ་རྟོགས་པར་
5
3
4



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
སྨོན་པ་ནི། ནམ་ཞིག་བདེན་པར་དམིགས་པ་མེད་པའི་ཚུལ་དང༌། སྒྱུ་མ་ལྟ་བུའི་ཐབས་ལ་
གུས་པས་བསོད་ནམས་ཀྱི་ཚོགས་བསགས་ཏེ། ཤེས་རབ་ཀྱི་སྒོ་ནས་དམིགས་འཛིན་གྱིས་
ཕུང་པར་གྱུར་པ་རྣམས་ལ། ཟབ་མོ་སྟོང་པ་ཉིད་སྟོན་པར་གྱུར་ཅིག །ཅེས་པ་སྟེ། བསྔོ་བའི་
ལེའུའི་འབྲེལ་ལོ། །ཤེས་རབ་ཀྱི་ལེའུ་སྟེ་ལེའུ་དགུ་པའི་རྣམ་བཤད་རྫོགས་སོ།། །།
༈ བསྔོ་བ་ལ་གསུམ་སྟེ། གཞན་དོན་དང་། རང་དོན་དང་། དེ་ཡང་གཞན་དོན་དུ་
བསྔོ་ བའོ། །གཞན་དོན་དུ་ བསྔོ་ བ་ལ་མདོར་བསྟན་པ་ནི། ལམ་ ལ་ སྨོན་ པ་ ལ། བདག་
གིས་བྱང་ཆུབ་སྤྱོད་པ་ལ། །འཇུག་པར་རྣམ་པར་བརྩམས་པ་ཡི། །དགེ་བ་གང་དེས་འགྲོ་བ་
ཀུན། །བྱང་ ཆུབ་ སྤྱོད་ལ་འཇུག་པར་ཤོག །ཅེས་པའོ། །འབྲས་བུ་ལ་སྨོན་ པ་ ལ། གནས་
སྐབས་ཀྱི་འབྲས་བུ་ལ་སྨོན་པ་ནི། ཕྱོགས་རྣམས་ཀུན་ན་ལུས་དང་སེམས། །སྡུག་བསྔལ་ནད་
པ་ཇི་སྙེད་པ། །དེ་དག་བདག་གི་བསོད་ནམས་ཀྱིས། །བདེ་དགའ་རྒྱ་མཚོ་ཐོབ་པར་ཤོག །དེ་
དག་སངས་རྒྱས་བདེ་ཐོབ་ཀྱི། །རབ་ཏུ་བདེ་བ་ཉམས་མ་གྱུར། །མཐར་ཐུག་གི་འབྲས་བུ་ལ་
སྨོན་པ་ནི། འགྲོ་བས་བླ་ན་མེད་པ་ཡི། །བདེ་བ་རྒྱུན་མི་ཆད་ཐོབ་ཤོག །ཅེས་པའོ། །རྒྱས་པར་
བཤད་པ་ལ། འགྲོ་བ་རྣམས་འདོད་རྒུར་སྨོན་པ་ནི། འཇིག་རྟེན་ཁམས་ན་དམྱལ་བ་དག །
གང་དག་ཇི་སྙེད་ཡོད་པ་རྣམས། །དེ་དག་ཏུ་ནི་ལུས་ཅན་རྣམས། །བདེ་ཅན་བདེ་བས་དགའ་
བར་ཤོག །གྲང་བ་རྣམས་ནི་དྲོ་ཐོབ་ཤོག །བྱང་ཆུབ་སེམས་དཔའི་སྤྲིན་ཆེན་ལས། །བྱུང་བའི་
ཆུ་བོ་མཐའ་ཡས་ཀྱིས། །ཚ་བས་ཉམ་ཐག་བསིལ་བར་ཤོག །རལ་གྲི་ལོ་མའི་ནགས་ཚལ་
ཡང༌། །དེ་ལ་དགའ་ཚལ་སྡུག་གུར་ཤོག །ཤལ་མ་ལི་ཡི་སྡོང་སོགས་ཀྱང༌། །དཔག་བསམ་
ཤིང་དུ་འཁྲུངས་པར་ཤོག །མཐིང་རིལ་ངུར་པ་དག་དང་ངང་པ་དང༌། །བཞད་སོགས་སྐད་
སྙན་འབྱིན་པས་མཛེས་གྱུར་ཅིག །པདྨའི་དྲི་བསུང་ཆེ་ལྡན་མཚོ་དག་གི །དམྱལ་བའི་ས་
ཕྱོགས་དག་ནི་ཉམས་དགར་ཤོག །སོལ་ཕུང་དེ་དག་རིན་ཆེན་ཕུང་པོར་ཤོག །ས་བསྲེགས་
，
535



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེལ་གྱི་ས་གཞི་བསྟར་བར་ཤོག །བསྡུས་འཇོམས་རི་བོ་དག་ཀྱང་མཆོད་པ་ཡི། །གཞལ་མེད་
ཁང་གྱུར་བདེ་གཤེགས་གང་བར་ཤོག །མདག་མ་རྡོ་སྲེག་མཚོན་གྱི་ཆར་པ་དག །དེང་ནས་
བཟུང་སྟེ་མེ་ཏོག་ཆར་པར་གྱུར། །ཕན་ཚུན་མཚོན་གྱིས་འདེབས་པ་དེ་ཡང་ནི། །དེང་ནས་བརྩེ་
ཕྱིར་མེ་ཏོག་འཕེན་པར་ཤོག །ཆུ་བོ་རབ་མེད་མེ་དང་འདྲ་ནང་བྱིང་བ་དག །ཤ་ཀུན་ཞིག་གྱུར་
རུས་གོང་མེ་ཏོག་ཀུན་དའི་མདོག །བདག་གི་དགེ་བའི་སྟོབས་ཀྱིས་ལྷ་ཡི་ལུས་ཐོབ་ནས། །ལྷ་
མོ་རྣམས་དང་ལྷན་ཅིག་དལ་གྱིས་འབབ་གནས་ཤོག །དམྱལ་བ་རྣམས་ཀྱི་བསམ་པ་ལ། ཅི་
ཕྱིར་འདིར་ན་གཤིན་རྗེའི་མི་དང་ཁྭ་དང་བྱ་རྒོད་མི་ཟད་རྣམས་སྐྲག་བྱེད། །ཀུན་ནས་མུན་
གསལ་བདེ་དགའ་བསྐྱེད་པའི་མཐུ་བཟང་འདི་ཀོ་སུ་ཡི་མཐུ་སྙམ་སྟེ། །དམྱལ་བ་རྣམས་ཀྱིས།
གྱེན་དུ་བལྟས་པས་ནམ་མཁའི་དཀྱིལ་ན་ཕྱག་ན་རྡོ་རྗེ་འབར་བ་བཞུགས་མཐོང་ནས། །རབ་
ཏུ་དགའ་བའི་ཤུགས་ཀྱིས་སྡིག་དང་བྲལ་ནས་བདེ་དང་ལྷན་ཅིག་འགྲོ་བར་ཤོག །དམྱལ་བ་
རྣམས་ཀྱིས། མེ་ཏོག་ཆར་པ་སྤོས་ཆུ་དང་འདྲེས་འབབ་པ་ཡི། །དམྱལ་བའི་མེ་མདག་ཆིལ་
ཆིལ་གསོད་པ་མཐོང་གྱུར་ནས། །གློ་བུར་བདེ་བས་ཚིམ་པ་འདི་ཅི་བསམ་པ་དང་། །སེམས་
དམྱལ་རྣམས་ཀྱིས་ཕྱག་ན་པད་མོ་མཐོང་བར་ཤོག །དམྱལ་བ་རྣམས་ཕན་ཚུན་འདི་སྐད་ཅེས།
གྲོགས་དག་མྱུར་དུ་ཚུར་ཤོག་ཚུར་ཤོག་བདག་ཅག་གསོན་གྱུར་འཇིགས་པ་སྤོངས། གང་གི་
མཐུ་ཡིས་སྡུག་བསྔལ་ཐམས་ཅད་དང་བྲལ་ནས་དགའ་བའི་ཤུགས་ཕྱིན་ལ། །འགྲོ་བ་ཀུན་
སྐྱོབ་བྱང་ཆུབ་སེམས་དཔའ་བརྩེ་བའི་མ་ནི་སྐྱེས་གྱུར་འདི་གཞོན་ནུ་ཟུར་ཕུད་ཅན་འབར་
འཇིགས་པ་མེད་པར་བྱེད་པ་སུ་ཞིག་ཕྱིན། ཁྱོད་ཀྱི་ལྷ་བརྒྱའི་ཅོད་པན་དག་གིས་ཞབས་ཀྱི་
པདྨ་ལ་མཆོད་ཅིང་། །ཐུགས་རྗེའི་བརླན་ཅན་དབུ་ལ་མེ་ཏོག་དུ་མའི་ཚོགས་ཀྱིས་ཆར་འབབ་
པ༑ །བསྟོད་སྒྲོགས་གླུ་ལེན་ལྷ་མོ་སྟོང་ལྡན་ཡིད་འོང་ཁང་རྩེགས་བཅས་པ་འདི། །ལྟོས་ཞེས་
དེ་ལྟར་འཇམ་དབྱངས་མཐོང་ནས་སེམས་དམྱལ་ཅ་ཅོ་བྱེད་པར་ཤོག །དེ་ལྟར་བདག་གི་དགེ་
，
，
5 3 6



i
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། །༧
རྩས་ཀུན་ཏུ་བཟང་ལ་སོགས། །བྱང་ཆུབ་སེམས་དཔའ་སྒྲིབ་པ་མེད་སྤྲིན་བདེ་བ་དང༌། །
བསིལ་ཞིང་དྲི་ཞིམ་ངད་ལྡན་ཆར་པ་འབེབ་མཐོང་ནས། །སེམས་ཅན་དམྱལ་བ་དེ་དག་མངོན་
པར་དགའ་གྱུར་ཅིག ། །
དུད་འགྲོ་རྣམས་ནི་གཅིག་ལ་གཅིག །ཟ་བའི་འཇིགས་དང་བྲལ་བར་ཤོག །སྒྲ་མི་
སྙན་པའི་མི་བཞིན་དུ། །ཡི་དྭགས་རྣམས་ནི་བདེ་བར་གྱུར། །འཕགས་པ་སྤྱན་རས་གཟིགས་
དབང་གི །ཕྱག་ནས་འབབ་པའི་འོ་རྒྱུན་གྱིས། །ཡི་དྭགས་རྣམས་ནི་ཚིམ་བྱས་ནས། ཁྲུས་བྱས་
རྟག་ཏུ་བསིལ་བར་ཤོག །ཕལ་ཆེར་བདེ་འགྲོ་འདོད་རྒུར་སྨོན་པ་ནི། ལོང་བ་རྣམས་ཀྱིས་
གཟུགས་མཐོང་ཞིང་། །འོན་པས་རྟག་ཏུ་སྒྲ་ཐོས་ཤོག །ལྷ་མོ་སྒྱུ་འཕྲུལ་བཞིན་དུ་ནི། །སྦྲུམ་
མའང་གནོད་མེད་བཙའ་བར་ཤོག །གཅེར་བུ་རྣམས་ཀྱིས་གོས་དག་དང་། །བཀྲེས་པ་རྣམས་
ཀྱིས་ཟས་དང་ནི། །སྐོམ་པ་རྣམས་ཀྱིས་ཆུ་དག་དང་། །བཏུང་བ་ཞིམ་པོའང་ཐོབ་པར་ཤོག །
བཀྲེན་པ་རྣམས་ཀྱིས་ནོར་ཐོབ་ཤོག །མྱ་ངན་ཉམ་ཐག་དགའ་ཐོབ་ཤོག །ཡི་ཆད་རྣམས་ཀྱང་
ཡིད་སོས་ཤོག །བསྟན་པ་ཕུན་སུམ་ཚོགས་པར་ཤོག །སེམས་ཅན་ནད་པ་ཇི་སྙེད་པ། །མྱུར་
དུ་ནད་ལས་ཐར་པར་ཤོག །འགྲོ་བའི་ནད་ནི་མ་ལུས་པ། །རྟག་ཏུ་འབྱུང་བ་མེད་པར་ཤོག །
སྐྲག་པ་རྣམས་ནི་འཇིགས་མེད་ཤོག །བཅིངས་པ་རྣམས་ནི་གྲོལ་གྱུར་ཅིག །མཐུ་མེད་རྣམས་
ནི་མཐུ་ལྡན་ཞིང་། །ཕན་ཚུན་སེམས་ནི་གཉེན་གྱུར་ཅིག །མགྲོན་པོ་རྣམས་ནི་ཐམས་ཅད་ལ།།
ཕྱོགས་རྣམས་ཐམས་ཅད་བདེ་བར་ཤོག །གང་གི་དོན་དུ་འགྲོ་བྱེད་པ། །དེ་འབད་མི་དགོས་
འགྲུབ་གྱུར་ཅིག །གྲུ་དང་གྲུ་ཆེན་ཞུགས་པ་རྣམས། །ཡིད་ལ་བསམ་པ་འགྲུབ་གྱུར་ཏེ། །ཆུ་ཡི་
ངོགས་སུ་བདེར་ཕྱིན་ནས། །གཉེན་དང་ ལྷན་ཅིག་དགའ་བར་ཤོག །མྱ་ངན་ལམ་གོལ་
འཁྱམས་པ་རྣམས། །མགྲོན་པོ་དག་ཀྱང་ཕྲད་གྱུར་ནས། །ཆོམ་རྐུན་སྟག་སོགས་འཇིགས་
མེད་པར། །མི་ངལ་བདེ་བླག་འདོང་བར་ཤོག །འགྲོ་ཀུན་འདོད་རྒུར་སྨོན་པ་ནི། མི་དལ་ཀུན་
A-
537



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་ཐར་བ་དང་། །དད་དང་ཤེས་རབ་བརྩེར་ལྡན་ཞིང་། །ཟས་དང་སྤྱོད་པ་ཕུན་ཚོགས་ནས།།
རྟག་ཏུ་ཚེ་རབས་དྲན་གྱུར་ཅིག །ཐམས་ཅད་ནམ་མཁའི་མཛོད་བཞིན་དུ། །ལོངས་སྤྱོད་ཆད་
པ་མེད་པར་ཤོག །རྩོད་པ་མེད་ཅིང་འཚེ་མེད་པ། །རང་དབང་དུ་ནི་སྤྱོད་པར་ཤོག །སེམས་
ཅན་གཟི་བརྗིད་ ཆུང་ངུ་དག །དེ་དག་ གཟི་བརྗིད་ཆེན་པོར་ཤོག །དཀའ་ཐུབ་ཅན་གང་
གཟུགས་ངན་པ། །གཟུགས་བཟང་ཕུན་སུམ་ཚོགས་པར་ཤོག །འཇིག་རྟེན་བུད་མེད་ཇི་སྙེད་
པ༑ ༑དེ་དག་སྐྱེས་པ་ཉིད་གྱུར་ཅིག །མ་རབས་རྣམས་ནི་མཐོ་ཐོབ་ཅིང་། །ང་རྒྱལ་དག་ཀྱང་
བཅོམ་པར་ཤོག །བདག་གི་བསོད་ནམས་འདི་ཡིས་ནི། །སེམས་ཅན་ཐམས་ཅད་མ་ལུས་པ།།
སྡིག་པ་ཐམས་ཅད་སྤངས་ནས་ནི། །རྟག་ཏུ་དགེ་བ་བྱེད་པར་ཤོག །བྱང་ཆུབ་སེམས་དང་མི་
འབྲལ་ཞིང་། །བྱང་ཆུབ་སྤྱོད་ལ་གཞོལ་བ་དང་། །སངས་རྒྱས་རྣམས་ཀྱིས་ཡོངས་བཟུང་ཞིང༌།།
བདུད་ཀྱི་ལས་ཀྱང་སྤང་བར་ཤོག །སེམས་ཅན་དེ་དག་ཐམས་ཅད་ནི། །ཚེ་ཡང་དཔག་མེད་
རིང་བར་ཤོག །རྟག་ཏུ་བདེ་བར་འཚོ་འགྱུར་ཞིང་། །འཆི་བའི་སྒྲ་ཡང་གྲག་མ་གྱུར། །དཔག་
བསམ་ཤིང་གི་སྐྱེད་མོས་ཚལ། །སངས་རྒྱས་དང་ནི་སངས་རྒྱས་སྲས། །ཆོས་སྙན་སྒྲོགས་པས་
གང་བ་ཡིས། །ཕྱོགས་རྣམས་ཐམས་ཅད་གང་བར་ཤོག །ཐམས་ཅད་དུ་ནི་ས་གཞི་དག །
གསེག་མ་ལ་སོགས་མེད་པ་དང༌། །ལག་མཐིལ་ལྟར་མཉམ་བཻཌཱུརྱའི། །རང་བཞིན་འཇམ་
པོར་གནས་གྱུར་ཅིག །འཁོར་གྱི་དཀྱིལ་འཁོར་ཡོད་རྒུ་ཡང་། །བྱང་ཆུབ་སེམས་དཔའ་མང་པོ་
དག །རང་གི་ལེགས་པས་ས་སྟེང་དག །བརྒྱན་པས་མཛད་པ་བཞུགས་གྱུར་ཅིག །ལུས་ཅན་
ཀུན་གྱི་བྱ་དང་ནི། །ཤིང་དང་འོད་ཟེར་ཆེན་པོ་དང་། །ནམ་མཁའ་ལས་ཀྱང་ཆོས་ཀྱི་སྒྲ། །རྒྱུན་
མི་ཆད་པར་ཐོས་པར་ཤོག །དེ་དག་རྟག་ཏུ་སངས་རྒྱས་དང༌། །སངས་རྒྱས་སྲས་དང་ཕྲད་
གྱུར་ཅིག །མཆོད་པའི་སྤྲིན་ནི་མཐའ་ཡས་པས། །འགྲོ་བའི་བླ་མ་མཆོད་པར་ཤོག །ལྷ་ཡང་
དུས་སུ་ཆར་འབེབས་ཤིང་། །ལོ་ཏོག་ཕུན་སུམ་ཚོགས་པར་ཤོག །རྒྱལ་པོ་ཆོས་བཞིན་བྱེད་
5 3 8



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༼༧
གྱུར་ཅིག །འཇིག་རྟེན་དག་ཀྱང་དར་བར་ཤོག །སྨན་རྣམས་མཐུ་དང་ལྡན་པ་དང་། །གསང་
སྔགས་བཟླས་བརྗོད་འགྲུབ་པར་ཤོག །མཁའ་འགྲོ་སྲིན་པོ་ལ་སོགས་པ། །སྙིང་རྗེའི་སེམས་
དང་ལྡན་གྱུར་ཅིག །སེམས་ཅན་འགའ་ཡང་སྡུག་མ་གྱུར། །དེ་དག་སྡིག་པར་མ་གྱུར་ཅིག །
འཇིགས་དང་བརྙས་པར་མི་འགྱུར་ཞིང༌། །འགའ་ཡང་ཡིད་མི་བདེ་མ་གྱུར། །གཙུག་ལག་
ཁང་རྣམས་ཀློག་པ་དང་། ཁ་དོན་གྱིས་རྒྱས་ལེགས་གནས་ཤོག །རྟག་ཏུ་དགེ་འདུན་མཐུན་པ་
དང༌། །དགེ་འདུན་དོན་ཡང་འགྲུབ་པར་ཤོག །བསླབ་པ་ནོད་པའི་དགེ་སློང་རྣམས། །དབེན་
པ་དག་ཀྱང་ཐོབ་པར་ཤོག །གཡེང་བ་ཐམས་ཅད་སྤངས་ནས་ནི། །སེམས་ནི་ལས་རུང་
གོམས་གྱུར་ཅིག །དགེ་སློང་མ་རྣམས་རྙེད་ལྡན་ཞིང་། །འཐབ་དང་གནོད་པ་སྤངས་པར་ཤོག།
དེ་བཞིན་རབ་ཏུ་བྱུང་བ་ཀུན། །ཚུལ་ཁྲིམས་ཉམས་པ་མེད་གྱུར་ཅིག །ཚུལ་ཁྲིམས་འཆལ་
བས་ཡིད་བྱུང་ནས། །རྟག་ཏུ་སྡིག་པ་ཟད་བྱེད་ཤོག །བདེ་འགྲོ་དག་ཀྱང་ཐོབ་གྱུར་ནས། །
དེར་ཡང་བརྟུལ་ཞུགས་མི་ཉམས་ཤོག །མཁས་པ་རྣམས་ནི་བཀུར་བ་དང་། །བསོད་སྙོམས་
དག་ཀྱང་རྙེད་པར་ཤོག །རྒྱུད་ནི་ཡོངས་སུ་དག་པ་དང༌། །ཕྱོགས་རྣམས་ཀུན་ཏུ་གྲགས་པར་
ཤོག །ངན་སོང་སྡུག་བསྔལ་མི་མྱོང་ཞིང་། །དཀའ་བ་སྤྱད་པ་མེད་པར་ཡང་། །ལྷ་བས་ལྷག་
པའི་ལུས་ཐོབ་ནས། །དེ་དག་སངས་རྒྱས་མྱུར་ཐོབ་ཤོག །སེམས་ཅན་ཀུན་གྱིས་ལན་མང་དུ།།
སངས་རྒྱས་ཐམས་ཅད་མཆོད་བྱེད་ཅིང་། །སངས་རྒྱས་བདེ་བ་བསམ་ཡས་ཀྱིས། །རྟག་ཏུ་
བདེ་དང་ལྡན་གྱུར་ཅིག ། །
ལམ་ཞུགས་ཀྱི་ཁྱད་པར་དུ་སྨོན་པ་ནི། བྱང་ཆུབ་སེམས་དཔའ་རྣམས་ཀྱིས་ནི། །
འགྲོ་དོན་ཐུགས་ལ་དགོངས་འགྲུབ་ཤོག །མགོན་པོ་ཡིས་ནི་གང་དགོངས་པ། །སེམས་ཅན་
རྣམས་ལ་བདེ་འབྱོར་ཤོག །དེ་བཞིན་རང་སངས་རྒྱས་རྣམས་དང༌། །ཉན་ཐོས་རྣམས་ཀྱང་
བདེ་གྱུར་ཅིག །རང་དོན་དུ་སྨོན་པ་ནི། བདག་ཀྱང་འཇམ་དབྱངས་བཀའ་དྲིན་གྱིས། །ས་
5 3 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རབ་དགའ་བ་ཐོབ་བར་དུ། །རྟག་ཏུ་ཚེ་རབས་དྲན་པ་དང་། །རབ་ཏུ་བྱུང་བ་ཐོབ་པར་ཤོག །
བདག་ནི་ཁ་ཟས་གྱི་ནས་ཀྱང་། །ཉམས་དང་ལྡན་ཞིང་འཚོ་བར་ཤོག །ཚེ་རབས་ཀུན་ཏུ་
དབེན་གནས་པ། །ཕུན་སུམ་ལྡན་པ་ཐོབ་པར་ཤོག །གང་ཚེ་བལྟ་བར་འདོད་པའམ། །ཅུང་
ཟད་འདྲི་བར་འདོད་ན་ཡང་། །མགོན་པོ་འཇམ་དབྱངས་དེ་ཉིད་ནི། །གེགས་མེད་པར་ཡང་
མཐོང་ བར་ ཤོག །ཕྱོགས་བཅུ་ནམ་མཁའི་མཐས་ གཏུགས་པའི། །སེམས་ཅན་ཀུན་དོན་
སྒྲུབ་པའི་ཕྱིར། །ཇི་ལྟར་འཇམ་དབྱངས་སྤྱོད་མཛད་པ། །བདག་གི་སྤྱོད་པ་དང་དེ་འདྲར་ཤོག།
རང་དོན་ཡང་གཞན་དོན་དུ་སྨོན་པ་དངོས་ནི། ཇི་སྲིད་འཁོར་བ་གནས་པ་དང༌། །འགྲོ་བ་ཇི་
སྲིད་གནས་གྱུར་པ། །དེ་སྲིད་བདག་ནི་གནས་གྱུར་ཏེ། །འགྲོ་བའི་སྡུག་བསྔལ་སེལ་བར་ཤོག།
འགྲོ་བའི་སྡུག་བསྔལ་གང་ཅིའང་རུང་། །དེ་ཀུན་བདག་ལ་སྨིན་གྱུར་ཅིག །བྱང་ཆུབ་སེམས་
དཔའི་དགེ་འདུན་གྱིས། །འགྲོ་བ་བདེ་ལ་སྤྱོད་པར་ཤོག །འགྲོ་བའི་སྡུག་བསྔལ་སྨན་གཅིག་
པུ༑ ༑བདེ་བ་ཐམས་ཅད་འབྱུང་བའི་གནས། །བསྟན་པ་རྙེད་དང་བཀུར་སྟི་དང༌། །བཅས་ཏེ་
ཡུན་རིང་གནས་གྱུར་ཅིག །བསྔོ་བ་མཐར་ཕྱིན་པའི་ཡན་ལག་ཏུ་ཕྱག་འཚལ་བ་ནི། གང་གི་
དྲིན་གྱིས་དགེ་བློ་འབྱུང་། །འཇམ་པའི་དབྱངས་ལ་ཕྱག་འཚལ་ལོ། །གང་གི་དྲིན་གྱིས་བདག་
དར་བ། །དགེ་བའི་བཤེས་ལ་བདག་ཕྱག་འཚལ། །བསྔོ་བའི་ལེའུ་སྟེ། ལེའུ་བཅུ་པའི་རྣམ་
བཤད་རྫོགས་སོ།། །།
རྒྱལ་བའི་གསུང་རབ་ཀུན་གྱི་སྙིང་པོའི་དོན། །རྒྱལ་སྲས་ཞི་བ་ལྷ་ཡི་དགོངས་པ་
བཞིན། །རྒྱལ་པོའི་བླ་མ་དྷརྨ་ཤྲཱི་བྷ་དྲས། །ཕྱོགས་ལས་རྣམ་པར་རྒྱལ་བ་ཁོ་བོ་བསྐུལ། །མ་
བཤད་ལོག་བཤད་ཐེ་ཚོམ་དུ་བཤད་པའི། །རྣམ་བཤད་གཞན་གྱིས་བཤད་པ་དོར་བྱས་ཏེ། །
ལམ་ངན་སྤོང་བར་འདོད་པ་ལམ་ངན་དུ། །འཇུག་པ་མཁས་པའི་འཇུག་ངོགས་ག་ལ་ཡིན། །
བདག་དང་འགྲོ་ཀུན་བྱང་ཆུབ་འགྲོ་འདོད་ན། །གཞུང་གཞན་རྩ་བཞིན་གཞན་དུ་དོར་བྱས་
，
5 4 )



གྲགས་ཆེན་བཅོ་བརྒྱད་ཀྱི་སྤྱོད་འཇུག་བོ་དོང་དཀའ་འགྲེལ་བཞུགས། ༧
ཀྱང༌། །ལེགས་བཤད་གྲུ་ཆེན་ལེགས་པར་བཅས་པ་འདི། །ཐོབ་ན་རྣམ་གྲོལ་གླིང་དེ་མྱུར་ཐོབ་
འགྱུར། །འདི་ཡི་དགེ་བ་ཉིན་མོའི་དཔལ་འདི་ཡིས། །འགྲོ་བ་ཀུན་གྱི་མ་རིག་ཀུན་བསལ་
ནས། །ལམ་དང་ལམ་མིན་བླང་དོར་ལེགས་བྱས་ཏེ། །པད་ཚལ་ལྟར་རྒྱས་སངས་རྒྱས་ཐོབ་
པར་ཤོག །བྱང་ཆུབ་སེམས་དཔའི་སྤྱོད་པ་ལ་འཇུག་པའི་འགྲེལ་པ། སྤྱོད་པ་རབ་ཏུ་གསལ་བ་ཞེས་བྱ་
བ་འདི་ནི། རིགས་རུས་ཆོ་འབྲང་དུ་མའི་དཔལ་དང་ལྡན་ཞིང་། གཞོན་ནུ་ཉིད་ནས་ཐེག་ཆེན་གྱི་
རིགས་སད་དེ། བྱང་ཆུབ་སེམས་དཔའི་སྤྱོད་པའི་ཁུར་ཆེན་པོ་ཁྱེར་བའི་ཐེག་པ་མཆོག་གི་རྣལ་འབྱོར་
པ། ཆོས་དཔལ་བཟང་པོས། རིན་པོ་ཆེའི་མཎྜལ་ཚོགས་མཆོད་དང་བཅས་ཏེ་ཡི་གེའི་བདག་རྐྱེན་ཡང་
སྦྱར་ནས། ཡང་ཡང་བསྐུལ་བའི་ངོར། མདོ་དང་སྔགས་ཀྱི་གཞུང་མཐའ་ཡས་པ་རྒྱལ་བའི་དགོངས་པ་
བཞིན་འཆད་པ་ལ་སྙེངས་པ་མི་མངའ་ཞིང་། དེ་དག་གི་དོན་ཇི་ལྟ་བ་བཞིན་བརྙེས་པས་རྒྱལ་བའི་
བསྟན་པ་ཆེས་ཆེར་གསལ་བར་མཛད་པ། ཐམས་ཅད་མཁྱེན་པ་ཕྱོགས་ལས་རྣམ་པར་རྒྱལ་བའི་ཞལ་
སྔ་ནས། གུང་ཐང་ཆོས་སྡེའི་གཙུག་ལག་ཁང་དུ། ཆོ་འཕྲུལ་ཆེན་པོའི་ཟླ་བ་ལ་གྲུབ་པར་སྦྱར་བའི་ཡི་གེ་
པ་ནི། ཝ་གི་ཤྭ་ར་དྷཱ་ཚའོ། །འདིས་ཀྱང་བསྟན་པ་དང་སེམས་ཅན་ལ་ཕན་པ་རྒྱ་ཆེན་པོ་འབྱུང་བར་གྱུར་
ཅིག །མངྒ་ལཾ་ཤུདྡྷཾ།། །།
5 4 1



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་།
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
དེབ་ཚད།
787mmX 1092mm 1/16
2316.25
པར་ཤོག
ཡིག་གྲངས།
ཁྲི་ 1284
པར་གཞི།
2015ལོའི་ཟླ་11པར་པར་གཞི་དང་པོ་བསྒྲིགས།
པར་ཐེངས།
2015ལོའི་ཟླ་11པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0
རིན་གོང་།
སྒོར་ 3840.00 ༼ཁྱོན་པོད་དོན་དགུ་ཡོད།༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག



图书在版编目(CIP)数据
六大集成之般若集:藏文/美桑古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
TF
| I.O六… I. 0美…. 0藏语一研究
IV.OH214
中国版本图书馆 CIP 数据核字(2015)第210402号
六大集成之般若集
作者
责任编辑
封面设计
出版
社址
邮政编码
印刷
开本
邮经印开印字版印标 定
邦译师罗追丹巴等
乌金群培 嘎瓦西热桑布 土旦美朗
土日美朗 萨迦格列
西藏藏文古籍出版社
拉萨市色拉路22号
850010
全国新华书店
成都一千印务有限公司
787mm×1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
3840.00元(全七十九册)
码 销刷 本张数次次
版次
标准书号
定价
版权所有
翻印必究
