༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup: 113CN4464
ISBN:
n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
n/a
bod jongs bod yig dpe raying dpe skrun khang /
Date:
n/a
Volume:
IN
80
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
སྤྱོད་འཇུག་པོད་བརྒྱད་པ།
༡ - ༡༣
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
༦༽



། དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤར་མ་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང་། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང་། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས། །
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
། བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང༌། ལྷག་པར་ལུགས་འདིའི་བརྗོད་བྱ་གཙོབོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང༌། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་ རྗེ་རྒྱལ་མཚན་གྱིས་འདུལ་བའི་བཤད་གྲྭ་དང༌། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང༌། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྨྲི་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང་། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང་། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང་། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང༌། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང་། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
ཚོགས་ལྔ་དང་། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང༌། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང་།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤི་ལའི་ལུགས་ཀྱི་རང་རྒྱུད་པའི་གཞུང་དག་དང་། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ། །དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང་། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང་། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲྭ་བསྐོར་ཕེབས་པའི་
3



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང༌། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།
，



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང༌། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་སྤྱི་ལོ་༡༢༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་(སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་
5



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལྟར
ལས་རིམ་གླེང་སློང་གཏམ། །
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་(ཚན་པ་ཆུང་ངུ་ཞིག་ཁ་བསྐང་ཡོད།དེ་དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང༌། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་ བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང་། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། དོ༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། ༼༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ང་
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། དོ༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། (སྤྱི་ལོ་༢༠༠༡)ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་(སྤྱི་ལོ་༢༠o༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་(སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང༌།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆོས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང༌། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་(སྤྱི་ལོ་༢༠༡༥ བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་



ལས་རིམ་གླེང་སློང་གཏམ།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །།
དོགཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།༽
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤྱད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
༼སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།༽
_1_0



དཀར་ཆག
................
•(9)
དཀར་ཆག
། ཐེག་པ་ཆེན་པོའི་བསྟན་བཅོས་རྒྱུད་བླ་མའི་འགྲེལ་པ། .....………………………. བོ་དོང་པཎ་ཆེན།
གཞུང་གླེང་སློང་བ། ….…...…..
•........ •(1)
ཡན་ལག་རྒྱས་པར་བཤད་པ། .
མཐར་ཐུག་གི་སྐྱབས་ནི། ….......
…….…….. •(19)
ཁམས་བཤད་པ། ……………………....
......•(27)
བདེ་གཤེགས་སྙིང་པོ་བསྟན་པ། ...
...... (37)
འབྲས་བུ་དང་ལས་ཀྱི་དོན། ….….....
......• •(43)
གནས་སྐབས་གསུམ་བསྟན་པ། …..
...... •(54）
དཔེ་དོན་ཆོས་མཐུན་བསྟན་པ། .…..
...... •(72)
ཁམས་ཀྱི་མཚན་ཉིད་ནི། ..…..….
• • • • • • •(77)
དྲི་མ་མེད་པའི་བྱང་ཆུབ་བསྟན་པ། ...…….
• • • • • • • •(82)
ལྡན་པའི་དོན་བསྟན་པ། .....
བ.... • • •(87）
བསམ་མི་ཁྱབ་ཀྱི་དོན། ..…......
བྱང་ཆུབ་ཀྱི་ཡོན་ཏན། ……….…….…....... …..…...(97)
རྣམ་སྨིན་གྱི་ཡོན་ཏན། ..……….
...... •(102)
ཡོན་ཏན་གྱི་ཕྲིན་ལས་ནི། ...............
.....•(106)
དཔེ་ལས་ལྷག་ཚུལ་ནི། 。。。。。。。。。。
... • •(120)
བྱེད་པ་ཅན་གྱི་དཔེ་དོན་བཤད་པ། ….…….
...... •(125)
དེ་ལ་མོས་པའི་ཕན་ཡོན་ནི། ...
.....•(126)
•(96)



དཀར་ཆག
，，，.......
…..…......…...••• •(༢
༈ རྒྱུད་བླ་མའི་འགྲེལ་པ་མདོ་དང་སྒྱུར་བ་ངེས་པའི་དོན་གྱི་སྣང་བ། ••... • རིན་ཆེན་ཡེ་ཤེས།
ལེའུ་དང་པོའི་འགྲེལ་པ། .....
• • • • •(135)
ལེའུ་གཉིས་པའི་འགྲེལ་པ། ..…….
... (304）
ལེའུ་གསུམ་པའི་འགྲེལ་པ། ........
•...• •(330)
ལེའུ་བཞི་པའི་འགྲེལ་པ། 。。。。。。。。
•...• •(350)
ལེའུ་ལྔ་པའི་འགྲེལ་པ། .........……….. •....• •(396)
བསྟན་བཅོས་ཡོངས་སུ་རྫོགས་པའི་བྱ་བ། .......…...…....….....…. བ(407)
། རྒྱུད་བླའི་རྣམ་བཤད་སྔོན་མེད་ཉི་མ། ....................... པཎ་ཆེན་ཤཱཀ་མཆོག （411)
། སངས་རྒྱས་ཀྱི་སྙིང་པོའི་རྣམ་བཤད། ....………………………………… པཎ་ཆེན་ཤཱཀ་མཆོག (420)
། བདེན་གཉིས་གཞག་ཚུལ་རྣམ་ངེས། ...…………..………………. པཎ་ཆེན་ཤཱཀ་མཆོག (431)
། ཆོས་ཀྱི་དབྱིངས་རྣམ་པར་ངེས་པའི་གཏེར། ................. པཎ་ཆེན་ཤཱཀ་མཆོག (436)
- 2 -



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། （༥
༄༅། །ཐེག་པ་ཆེན་པོའི་བསྟན་བཅོས་རྒྱུད་བླ་མའི་
འགྲེལ་པ་བཞུགས་སོ། །
བོ་དོང་པཎ་ཆེན་གྱིས་མཛད།
༈ ད་ནི་ཐུན་མོང་མ་ཡིན་པའི་མདོ་སྡེའི་དབང་དུ་བྱས་ནས། མདོ་སྔགས་རྗེས་སུ་
འབྲེལ་བར་བྱེད་པའི་ཐེག་པ་ཆེན་པོའི་བསྟན་བཅོས་རྒྱུད་བླ་མ་བཤད་པར་བྱ་སྟེ། འདི་ཇི་ལྟར་
མདོ་སྔགས་འབྲེལ་བར་བྱེད་པ་ཡིན་ཞེ་ན། འདིར་མིང་གི་སྐབས་སུ་བརྗོད་བྱ་སྒྲའི་རྒྱུད་བསྟན་
པས། དེས་བརྗོད་བྱ་དོན་གྱི་རྒྱུད་ཀྱང་བསྟན་པ་ཡིན་ཏེ། དེ་ཡངའདི་འབྱུང་བ་གང་གིས་ཀྱང་
གཞོམ་མི་ནུས་པར་རྒྱུན་ཆགས་སུ་འབྱུང་བས་ནི་རྒྱུད་དེ། བདེ་བར་གཤེགས་པའི་སྙིང་པོ་
ཁམས་ཟག་མེད་ཉིད་སྙིང་པོའི་སྐབས་སུ་གཞིའམ་རྒྱུ་རྒྱུད་དང་། དེ་མངོན་དུ་བྱེད་པའི་ཐབས་
མོས་པ་ལ་སོགས་པ་ཉིད་ལམ་གྱི་རྒྱུད་དང་། དེ་མངོན་དུ་གྱུར་པའི་བྱང་ཆུབ་ཉིད་འབྲས་བུའི་
རྒྱུད་ཡིན་ཅིང་། དོན་གྱི་སྐབས་སུ་བརྗོད་བྱ་རྡོ་རྗེའི་གནས་བདུན་བསྟན་པས་དེ་བརྗོད་པར་
བྱེད་པའི་རྒྱུད་ཀྱང་རྡོ་རྗེ་ཐེག་པ་སྟོན་པ་ཡིན་ནོ། །དོན་དེ་དག་གསལ་བར་བྱས་པས་འདི་མདོ་
རྒྱུད་ཐུན་མོང་བའི་བསྟན་བཅོས་ཡིན་པར་བཞེད་པའི་ཕྱིར་རོ། །འོན་ཀྱང་ཐབས་རྒྱུད་སོགས་
ཐུན་མོང་མ་ཡིན་པ་གསལ་བར་མ་བྱས་ཕྱིར། གསང་སྔགས་ཀྱི་ཐེག་པ་ཞེས་ནི་མི་བྱའོ། །དེ་
ལྟར་མདོ་སྔགས་འབྲེལ་བར་བྱེད་པའི་བསྟན་བཅོས་འདི་ལ་གཉིས་ཏེ། བསྟན་བཅོས་ཀྱི་མིང་
དང་བསྟན་བཅོས་དངོས་ཀྱི་དོན་ནོ་མིང་ལ། རྒྱུད་ཅེས་པ་ནི། བཤད་ཟིན་ཅིང་། ངེས་དོན་གྱི་
མདོའི་དོན་རྟོགས་པར་དཀའ་བ་རྡོ་རྗེའི་གནས་བདུན་ནི་འཇིག་རྟེན་ལས་ཕུལ་དུ་བྱུང་པས་བླ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཡིན་ལ། དེ་འདིས་སྟོན་པའི་ཕྱིར་བརྗོད་བྱེད་ལ་བླ་མ་ཞེས་བཏགས་སོ། །
བསྟན་བཅོས་ཀྱི་དོན་ལ་གསུམ་སྟེ། ལུས་རྣམ་པར་བཞག་པ་དང་། ཡན་ལག་རྒྱས་
པར་བཤས་པ་དང་། རྩོམ་པ་མཐར་ཕྱིན་པའི་དོན་ནོ། །དང་པོ་ལ་གཉིསཏེ། བསྟན་བཅོས་ཀྱི་
ལུས་རྡོ་རྗེགནས་བདུན་དུ་བསྡུས་པ་དང་། མདོ་སྡེ་དང་སྦྱར་བ། དེརྣམས་ཀྱི་འབྲེལ་བ་བསྟན་
པའོ། །དང་པོ་ནི། སངས་རྒྱས་དང༌། ཆོས་དང༌། ཚོགས་ཏེ་དགེ་འདུན་དང་། ཁམས་དང་།
བྱང་ཆུབ་དང་། ཡོན་ཏན་དང་། སངས་རྒྱས་ཀྱི་ཕྲིན་ལས་ནི་བདུན་གྱི་གྲངས་ཐ་མ་སྟེ། བདུན་
དུ་ངེས་ཞེས་པའོ། །བསྟན་བཅོས་འདིའི་དབུ་ཞབས་ཀུན་གྱི་ལུས་ནི། ཕྱེ་ན་དུ་མ་ཡོད་ཀྱང།
མདོར་བསྡུ་ན་བརྗོད་བྱ་རྟོགས་པའི་དོན་བདུན་རྡོ་རྗེ་ལྟ་བུ་དང་། རྗོད་བྱེད་གཞུང་རྣམས་དེའི་
གནས་ཡིན་པས། རྡོ་རྗེའི་གནས་བདུན་པོ་འདི་དག་སྟེ། སྒྲ་རྟོག་གི་དངོས་ཡུལ་ལས་འདས་
པས། རྟོག་པའི་དོན་བདུན་ནི་རྡོ་རྗེ་ལྟ་བུ་སྟེ་རྫས་ཀྱི་རྡོ་རྗེ་དེ་བཞིན་གཞན་གྱིས་འཕིགས་པར་
དཀའ་བ་བཞིན་དུ་ཐོས་བསམ་གྱིས་འཕིགས་པར་དཀའ་བའི་ཕྱིར་རོ། །བདུན་པོ་འདི་དག་
སྟེ༑ གཙོ་བོར་ཁམས་ཆོས་ཉིད་ནི། འདིའོ་ཞེས། བརྗོད་དུ་མེད་པ་ཐ་སྙད་དུ་མཉམགཞག་སོ་
སོ་རང་གིས་རིག་བྱ་ཡིན་པས་ཐོས་བསམ་གྱི་ཤེས་པས་འཕགས་པར་འདི་དཀའ་བའམ། འདི་
ཉིད་གང་གིས་ཀྱང་གཞོམ་པར་མི་ནུས་པ་དང༌། མངོན་དུ་གྱུར་པ་ན་ཡང་སངས་རྒྱས་སོགས་
དྲུག་ནི་འདིས་མི་མཐུན་ཕྱོགས་མཐའ་དག་འཇོམས་ལ་བཅོམ་པས་རྡོ་རྗེ་ལྟ་བུ་ཡིན་ལ། དོན་
དེ་རྣམས། བརྗོད་པའི་ཡི་གེ་ནི་གནས་ཞེས་བརྗོད་དེ། དེ་ཐོབ་པ་དང་རྗེས་སུ་མཐུན་པའི་ལམ་
སྟོན་པས་འདི་རྟེན་དུ་གྱུར་པའི་ཕྱིར་རོ། །དོན་བདུན་པོ་རྟོགས་པར་དཀའ་བས་རྡོ་རྗེའི་གནས་
བདུན་དུ་བསྟན་པ་ནི། རྒྱས་པར་མདོ་ཇི་ལྟ་བ་བཞིན་རྟོགས་པར་བྱ་སྟེ། ཀུན་དགའ་བོ་དེ་
བཞིན་གཤེགས་པ་ནི་བསྟན་དུ་མེད་པ་སྟེ། དེ་ནི་མིག་གིས་བལྟ་བར་མི་ནུས་སོ། །ཆོས་ནི་
བརྗོད་དུ་མེད་པ་སྟེ། དེ་ནི་རྣ་བས་ཉན་པར་མི་ནུས་སོ། །དགེ་འདུན་ནི་འདུས་མ་བྱས་པ་སྟེ།



-
1
གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། /༥
དེ་ནི་ལུས་དང་སེམས་ཀྱིས་བསྙེན་བཀུར་བྱ་བར་མི་ནུས་སོ་ཞེས་དང་པོ་གསུམནི་ལྷག་བསམ་
བསྟན་པའི་མདོའི་རྗེས་སུ་འབྲངས་ཏེ་ཤེས་པར་བྱའོ། །དེ་ལ་དོན་དམ་པའི་དཀོན་མཆོག་
གསུམ་ག་རིག་གྲོལ་གྱིས་ཕྱེ་བས་མིག་རྣའི་ཡུལ་མིན་ཞིང་ལས་ཉོན་གྱིས་འདུས་མ་བྱས་པས་
སོ༑ ༑དེ་ཡང་འཇིག་རྟེན་པས་སངས་རྒྱས་ལ་བལྟ་བྱ་དང༌། ཆོས་ལ་མཉན་བྱ་དང་། དགེ་
འདུན་ལ་བསྙེན་བཀུར་གྱི་གནས་སུ་རྟོག་པའི་གཉེན་པོ་སོ་སོར་བརྗོད་ཀྱི། དོན་ལ་གསུམ་
གའང་གསུམ་གའོ། །ཤཱ་རིའི་བུ། དོན་འདི་ནི་དེ་བཞིན་གཤེགས་པའི་ཡུལ་ཏེ། དེ་བཞིན་
གཤེགས་པའི་སྤྱོད་ཡུལ་ལོ། །ཤཱ་རིའི་བུ་དོན་འདི་ནི་རེ་ཤིག་ཉན་ཐོས་དང་རང་སངས་རྒྱས་
ཐམས་ཅད་ཀྱིས་ཀྱང་རང་གི་ཤེས་རབ་ཀྱིས་ཡང་དག་པར་ཤེས་པའམ། ལྟབའམ། རྟག་པར་
མི་ནུསན། བྱིས་པ་སོ་སོའི་སྐྱེ་བོ་རྣམས་ཀྱིས་ལྟ་ཅི་སྨོས་ཏེ། དེ་བཞིན་གཤེགས་པ་ལ་དད་པས་
རྟོགས་པ་ནི་མ་གཏོགས་སོ། །ཞེས་འཕེལ་འགྲིབ་མེད་པ་ལས་ཏེ། འདིས་བདེ་གཤེགས་སྙིང་
པོ་སོ་སྐྱེས་མཐོང་བའི་ལོག་རྟོག་བཀག་གོ །བཅོམ་ལྡན་འདས་བླ་ན་མེད་པའི་བྱང་ཆུབ་ཅེས་
བགྱི་བ་ནི། མྱ་ངན་ལས་འདས་པའི་དབྱིངས་ཀྱི་ཚིག་བླ་དྭགས་སོ། །མྱང་འདས་ཀྱི་དབྱིངས་
ནི༑ དེ་བཞིན་གཤེགས་པའི་ཚིག་བླ་དྭགས་སོ། །ཞེས་རྡོ་རྗེའི་གནས་ལྔ་པ་དཔལ་ཕྲེང་གི་
མདོའི་རྗེས་སུ་འབྲངས་ཏེ་ཤེས་པར་བྱའོ། །གཞུང་འདི་ལྟར་ན། དེ་བཞིན་གཤེགས་པའི་ཆོས་
སྐུ་ནི་མ་དག་སོགས་གནས་སྐབས་གསུམ་ཆར་ན་ཡོད་ཅེ་ན། བླ་ན་མེད་པའི་དེ་བཞིན་
གཤེགས་པའི་ཆོས་སྐུ་ནི་ཤིན་ཏུ་རྣམ་དག་ཁོ་ནའོ། །ཤཱ་རིའི་བུ། དེ་བཞིན་གཤེགས་པས་
བསྟན་པའི་ས་ཆོས་ཀྱི་སྐུ་གང་ཡིན་པའི་དེ་ནི་འདི་ལྟ་སྟེ། གང་གའི་ཀླུངགི་བྱེ་མ་ལས་འདས་
པའི་དེ་བཞིན་གཤེགས་པའི་ཆོས་དག་དང་རྣམ་པར་དབྱེར་མེད་པའི་ཆོས་དང་ལྡན་པར་མ་
འབྲེལ་བའི་ཡེ་ཤེས་ཀྱི་ཡོན་ཏན་ཅན་ནོ་ཞེས་རྡོ་རྗེའི་གནས་དྲུག་པ་འདི་ནི། འགྲིབ་པ་
མེད་ཅིང་འཕེལ་བ་མེད་ཅེས་བཅས་པ་ཉིད་བསྟན་པའི་མདོའི་རྗེས་སུ་འབྲངས་ཏེརྟོགས་པར་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱའོ། །འཇམ་དཔལ་དེ་བཞིན་གཤེགས་པ་ནི་རྟོགས་པར་མི་མཛད། རྣམ་པར་རྟོགས་པར་
མི་མཛད་མོད་ཀྱི། དེ་ལྟར་ན་ཡང་། དེའི་འདི་ལྟ་བུའི་རང་བཞིན་མཛད་པའི་མི་རྟོག །རྣམ་
པར་མི་རྟོག་བཞིན་དུ་ལྷུན་གྱིས་གྲུབ་པར་འཇུག་གོ །ཞེས་རྡོ་རྗེའི་གནས་བདུན་པ་འདི་ནི་དེ་
བཞིནགཤེགས་པའི་ཡོན་ཏན་དང་ཡེ་ཤེས་བསམ་གྱིས་མི་ཁྱབ་པའི་ཡུལ་ལ་འཇུག་པ་བསྟན་
པའི་རྗེས་སུ་འབྲངས་ནས་ཤེས་པར་བྱའོ། །གལ་ཏེ་འོག་ཏུ་གཟུངས་ཀྱི་དབང་ཕྱུག་རྒྱལ་པོའི་
མདོའི་རྗེས་སུ་འབྲངས་ནས་བཅོམ་ལྡན་འདས་ཆོས་ཐམས་ཅད་མཉམ་པ་ཉིད་དུ་མངོན་པར་
རྫོགས་པར་སངས་རྒྱས་ལ། ཆོས་ཀྱི་འཁོར་ལོ་ལེགས་པར་བསྐོར་བ། སློབ་མའི་ཆོག་དུལ་བ་
མཐའ་ཡས་པ་མངའབ་དེ་ཡང་དགེ་སློང་གི་དགེ་འདུན་ཆེན་པོ་དང་ཐབས་ཅིག་སྟེ། ཞེས་
སངས་རྒྱས་འཁོར་དང་ལྷན་ཅིག་བཞུགས་པས་ལྟ་ནུས་པ་དང་། ཆོས་ཀྱི་འཁོར་ལོ་བསྐོར་
བས་ཆོས་སྤྱོད་ནུས་པ་དང་། དགེ་སློང་གི་དགེ་འདུན་སོགས་ཀྱི་སངས་རྒྱས་ལ་བསྐོར་བས་
འདུས་བྱས་སུ་དོན་གྱིས་གསུངས་པ་དང་འགལ་ལོ་ཞེ་ན། སྐྱོན་མེད་དེ། རྟོགས་པར་དཀའ་
བས་རྡོ་རྗེ་ལྟ་བུར་བསྟན་པ་ནི་དཀོན་མཆོག་གསུམ་ལ་དོན་དམ་པའི་དཀོན་མཆོག་གསུམ་གྱི་
དབང་དུ་བྱས་ལ། འོག་མ་ནི་མི་མཐུན་ཕྱོགས་ཀྱིས་གཞོམ་མི་ནུས་པའམ། མི་མཐུན་ཕྱོགས་
འཇོམས་པར་བྱེད་པས་རྡོ་རྗེ་ལྟ་བུ་སྤྱིའི་དབང་དུ་བྱས་པའི་ཕྱིར། དེ་མདོ་དང་སྦྱར་བའི་འབྲེལ་
བསྟན་པའི་ནི་རྡོ་རྗེ་གནས་བདུན་པོ་དེ་རྣམས་རང་གི་མཚན་ཉིད་དོན་གྱི་རིམ་པའི་རྗེས་སུ་
འབྲེལ་བའང་འདིར་བསྟན་པའི་གོ་རིམ་ཇི་ལྟ་བ་བཞིན་དུ་ལགས་པ་གཟུངས་ཀྱི་དབང་ཕྱུག་
རྒྱལ་པོས་ཞུས་པ་དེ་བཞིན་གཤེགས་པའི་སྙིང་རྗེ་ཆེན་པོ་བསྟན་པ་ཞེས་པའི་མདོར་རིག་པར་
བྱ་སྟེ། འདི་ནི་མདོ་སོ་སོ་ནས་གནས་རེ་རེ་ཙམ་བསྟན་པར་མ་ཟད་ཚང་བའི་འབྲེལ་བའང་
བསྟན་ཅེས་པའོ། །ཇི་ལྟར་ཞེ་ན། མདོ་སྡེའི་གླེང་གཞི་ལས། རྡོ་རྗེའི་གནས་གསུམ་རིག་པར་
བྱ་སྟེ། ཇི་སྐད་དུ་བཅོམ་ལྡན་འདས་ཆོས་ཐམས་ཅད་མཉམ་པ་ཉིད་དུ་མངོན་པར་རྫོགས་པར་



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། (༥
སངས་རྒྱས་པ། ཆོས་ཀྱི་འཁོར་ལོ་ལེགས་པར་བསྐོར་བ། སློབ་མའི་ཚོགས་ཤིན་ཏུ་དུལ་བ་
མཐའ་ཡས་པ་མངའ་ཞེས་གསུངས་སོ། །དེ་ཡང་གང་གི་ཕྱིར་བྱང་ཆུབ་སེམས་དཔའི་ས་བརྒྱད་
པ་ན་གནས་པ་ལ་ཆོས་ཐམས་ཅད་ལ་དབང་ཐོབ་པར་འགྱུར་བ་དེའི་ཕྱིར་རྒྱུ་བྱང་ཆུབ་ཀྱི་སྙིང་
པོ་མཆོག་ཏུ་གཤེགས་པ་དེ་ཆོས་ཐམས་ཅད་མཉམ་པ་ཉིད་དུ་མངོན་པར་རྫོགས་པར་སངས་
རྒྱས་པ་ཞེས་བྱའོ། །གང་གི་ཕྱིར་འབྲས་བུ་རྒྱུ་བྱང་ཆུབ་སེམས་དཔའི་ས་དགུ་པ་འགནསན།
སེམས་ཅན་ཐམས་ཅད་ཀྱི་བསམ་པའི་ཚུལ་ལེགས་པར་ཤེས་པ་དང་། དབང་པོ་མཆོག་གི་ཕ་
རོལ་ཏུ་ཕྱིན་པ་དང་། སེམས་ཅན་ཐམས་ཅད་ཀྱི་ཉོན་མོངས་པའི་བག་ཆགས་ཀྱི་མཚམས་སྦྱོར་
བ་འཇོམས་པ་ལ་མཁས་པར་གྱུར་པ་དེའི་ཕྱིར་འབྲས་བུ་མངོན་པར་སངས་རྒྱས་པ་དེ་ཆོས་ཀྱི་
འཁོར་ལོ་ལེགས་པར་བསྐོར་བ་ཞེས་བྱའོ། །གང་གི་ཕྱིར་རྒྱུ་ས་བཅུ་པ་ལ་གནས་པ་ན་དེ་
བཞིན་གཤེགས་པའི་བླ་ན་མེད་པའི་ཆོས་ཀྱི་རྒྱལ་ཚབ་ཏུ་དབང་བསྐུར་བ་ཐོབ་མ་ཐག་ཏུ་
སངས་རྒྱས་ཀྱི་མཛད་པ་ལྷུན་གྱིས་གྲུབ་པའི་རྒྱུན་མི་ཆད་པར་འགྱུར་བ་དེའི་ཕྱིར། འབྲས་བུ་
ཆོས་ཀྱི་འཁོར་ལོ་ལེགས་པར་བསྐོར་བདེ་སློབ་མའི་ཚོགས་ཤིན་ཏུ་དུལ་བ་མཐའ་ཡས་མངའ་
བ་ཞེས་བྱའོ། །སློབ་མའི་ཚོགས་ཤིན་ཏུ་དུལ་བ་མཐའ་ཡས་པ་དེ་ཡང་དེ་མ་ཐག་ཏུ་དགེ་སློང་
གི་དགེ་འདུན་ཆེན་པོ་དང་ཐབས་ཅིག་སྟེ། ཞེས་བྱ་བ་ནས་བྱང་ཆུབ་སེམས་དཔའི་ཚོགས་
དཔག་ཏུ་མེད་པ་དང་ཐབས་ཅིག་གོ་ཞེས་བྱ་བའི་བར་གྱི་གཞུང་འདིས་སྟོན་ཏེ། གོ་རིམཇི་ལྟ་
བར་ཉན་ཐོས་ཀྱི་བྱང་ཆུབ་དང་། སངས་རྒྱས་ཀྱི་བྱང་ཆུབ་ལ་ཤིན་ཏུ་དུལ་བའི་ཕྱིར་ན་དེ་ལྟ་
བུའི་ཡོན་ཏན་དང་ལྡན་པ་དག་དང་ངོ༌། །དེའི་ལྷག་མ་གནས་བཞི་ནི་བློ་ལྡན་བྱང་སེམས་དང་།
རྒྱལ་བ་སངས་རྒྱས་ཀྱི་ཆོས་དབྱེ་བ་བསྟན་པ་ལས་རིག་པར་བྱ་སྟེ། འདི་ལྟར་གླེང་གཞི་རྗེས་
ཐོག་ཏུ་དག་པར་བྱེད་པའི་ཡོན་ཏན་རྣམ་པ་དྲུག་ཅུའི་ཡོངས་སུ་སྦྱོང་བ་བསྟན་པས། སངས་
རྒྱས་ཀྱི་ཁམས་གསལ་བར་མཛད་དེ། ཡོངས་སུ་དག་པར་བྱ་བའི་དོན་ཡོན་ཏན་དང་ལྡན་ན།



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ཡོངས་སུ་དག་པའི་ཡོངས་སུ་སྦྱོང་བ་འཐད་པའི་ཕྱིར་རོ། །དོན་གྱི་དབང་ཉེ་བར་གཟུང་ནས་
བྱང་ཆུབ་སེམས་དཔའི་ས་བཅུ་པོ་དག་ལ་ཡང་ས་ལེ་སྦྲམ་གྱིས་ཡོངས་སུ་སྦྱོང་བ་དཔེར་བརྗོད་
པ་དང་། མདོ་དེ་ཉིད་དུ་དེ་བཞིན་གཤེགས་པའི་ཕྲིན་ལས་བསྟན་པའི་རྗེས་ཐོགས་ཉིད་དུ་མ་
དག་པའི་བཻ་ཌཱུརྱ་དཔེར་བརྗོད་དེ། རིགས་ཀྱི་བུ་དཔེར་ན་འདི་ལྟ་སྟེ། ནོར་བུ་མཁན་མཁས་པ་
ནོར་བུ་སྦྱོང་བའི་ཚུལ་ལེགས་པར་ཤེས་པ་དེ་ནོར་བུ་རིན་པོ་ཆེའི་གླིང་ནས་ཡོངས་སུ་མ་དག་
པའི་ནོར་བུ་རིན་པོ་ཆེ་བླངས་ཏེ། ལན་ཚྭའི་ཆུ་རྣོན་པོས་སྦྱངས་ནས་སྐུའི་རེ་བས་ཡོངས་སུ་སྦྱོང་
བས་ཡོངས་སུ་སྦྱོང་བར་བྱེད་དོ། །དེ་ཙམ་གྱིས་བརྩོན་པ་འདོར་བ་ཡང་མ་ཡིནཏེ། དེའི་འོག་
ཏུ་ཟས་ཀྱི་ཁུ་བ་རྣོན་པོས་སྦངས་ནས་བལ་གྱི་རྭ་བས་ཡོངས་སུ་སྦྱོང་བར་བྱེད་དོ། །དེ་ཙམ་
གྱིས་བརྩོན་པ་འདོར་བ་ཡང་མ་ཡིན་ཏེ། དེའི་འོག་ཏུ་སྨན་ཆེན་པོའི་ཁུ་བས་སྦྱངས་ནས་རས་
ཕྲ་མོས་ཡོངས་སུ་སྦྱོང་བས་ཡོངས་སུ་སྦྱོང་བར་བྱེད་དོ། །ཡོངས་སུ་བྱང་སྟེ་དྲི་མདང་བྲལ་བནི་
བེ་ཌཱུརྱའི་རིགས་ཆེན་པོ་ཞེས་བརྗོད་དོ། །རིགས་ཀྱི་བུ་དེ་བཞིན་གཤེགས་པ་ཡོངས་སུ་མ་དག་
པའི་སེམས་ཅན་གྱི་ཁམས་ལ་མཁྱེན་ནས་མི་རྟག་པ་དང་། སྡུག་བསྔལ་བ་དང་། བདག་མེད་
པ་དང་། མི་གཙང་བ་ཡིད་འབྱུང་བའི་གཏམ་གྱིས་འཁོར་བ་ལ་དགའ་བའི་སེམས་ཅན་རྣམས་
སྐྱོ་བ་སྐྱེད་པར་མཛད་དེ། འཕགས་པའི་ཆོས་འདུལ་བ་ལ་འཛུད་པར་མཛད་དོ། །དེ་ཙམགྱིས་
དེ་བཞིནགཤེགས་པ་བརྩོན་པ་འདོར་བ་ཡང་མ་ཡིན་ཏེ། དེའི་འོག་ཏུ་སྟོང་པ་ཉིད་དང་།
མཚན་མ་མེད་པ་དང་། སྨོན་པ་མེད་པའི་གཏམ་གྱིས་དེ་བཞིན་གཤེགས་པའི་ཚུལ་རྟོགས་པར་
མཛད་དོ། །དེ་ཙམ་གྱིས་དེ་བཞིན་གཤེགས་པ་བརྩོན་པ་འདོར་བ་ཡང་མ་ཡིན་ཏེ། དེའི་འོག་ཏུ་
ཕྱིར་མི་ལྡོག་པའི་ཆོས་ཀྱི་འཁོར་ལོའི་གཏམ། འཁོར་གསུམ་ཡོངས་སུ་དག་པའི་གཏམ་གྱི་
རང་བཞིན་སྣ་ཚོགས་ཀྱི་རྒྱུ་ཅན་གྱི་སེམས་ཅན་དེ་དག་དེ་བཞིན་གཤེགས་པའི་ཡུལ་དུ་འཛུད་
པར་མཛད་དོ། །ཞུགས་པར་གྱུར་ཅིང་དེ་བཞིན་གཤེགས་པའི་ཆོས་ཉིད་རྟོགས་ན་ནི། བླ་ན་



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥
མེད་པའི་ཡོན་ཏན་གནས་ཞེས་བརྗོད་དོ། །ཞེས་སོ། །དེ་ལ་ཕྱིར་མི་ལྡོག་པའི་ཆོས་ཀྱི་འཁོར་
ལོའི་གཏམ་ནི། རྒྱ་ཆེ་བ་སེམས་ཅན་ཐམས་ཅད་ལ་ཁམས་བདེ་བར་གཤེགས་པའི་སྙིང་པོ་
ཡོད་པར་བསྟན་ནས་དེའི་རང་དང་སྤྱིའི་མཚན་ཉིད་ཀྱི་ཆོས་ཀྱི་འཁོར་ལོ་ལུང་དང་རྟོགས་པའི་
བདག་ཉིད་བསྐོར་བས་སྒྲིབ་པ་སྣ་ཚོགས་བཅད་དེ། བླ་ན་མེད་པའི་བྱང་ཆུབ་ལས་ཕྱིར་མི་
ལྡོག་པའོ། །འཁོར་གསུམ་ཡོངས་སུ་དག་པ་ནི། བྱ་བ་དང༌། བྱེད་པོ་དང༌། བྱེད་པའི་འཁོར
གསུམ་གྱི་རྣམ་རྟོག་ཐམས་ཅད་དང་བྲལ་བ་སྟེ། དེའི་གཏམ་ནི། རྟོགས་པར་དཀའ་བས་ཟབ་
མོའི་གཏམ་མོ། །རང་བཞིན་སྣ་ཚོགས་ཀྱི་རྒྱུ་ཅན་ནི། ཡོན་ཏན་མཐའ་ཡས་པའི་ཆོས་དབྱིངས་
ཀྱི་རྒྱུ་ཅན་ནོ་དེ་བཞིན་པའི་ཡུལ་ནི་ཆོས་དབྱིངས་ཀྱི་རྣམ་པར་རོལ་པའོ། །ཡོངས་སུ་དག་པའི་
རིགས་དེ་བཞིན་གཤེགས་པའི་ཁམས་འདི་ཉིད་ལ་དགོངས་ནས། ཇི་ལྟར་རྡོའི་ཕྱེ་མ་ལ། །ས་
ལེ་སྦྲམ་ནི་མི་མཐོང་བ། །ཡོངས་སུ་སྦྱངས་པས་དེ་མཐོང་བཞིན། །འཇིག་རྟེན་འནི་དེ་བཞིན་
གཤེགས། །ཞེས་གསུངས་སོ། །དེ་ལ་སངས་རྒྱས་ཀྱི་ཁམས་ཡོངས་སུ་དག་པའི་ཡོན་ཏན་
ཡོངས་སུ་སྦྱོང་བ་རྣམ་པ་དྲུག་ཅུ་པོ་དེ་དག་གང་ཞེ་ན། འདི་ལྟ་སྟེ། བྱང་ཆུབ་སེམསདཔའི་རྒྱན་
རྣམ་པ་བཞི་དང་། བྱང་ཆུབ་སེམས་དཔའི་སྣང་བརྣམ་པ་བརྒྱད་དང་། བྱང་ཆུབ་སེམས་དཔའི་
སྙིང་རྗེ་ཆེན་པོ་རྣམ་པ་བཅུ་དྲུག་དང་། བྱང་ཆུབ་སེམས་དཔའི་ལས་རྣམ་པ་སུམ་ཅུ་རྩ་གཉིས་
སོ༑ ༑དེ་བསྟན་པའི་རྗེས་ཐོགས་སུ་བྱང་ཆུབ་ཆེན་པོའི་སྙིང་རྗེ་རྣམ་པ་བཅུ་དྲུག་བསྟན་པས་
སངས་རྒྱས་ཀྱི་བྱང་ཆུབ་གསལ་བར་མཛད་དོ། །དེ་བསྟན་པའི་རྗེས་ཐོགས་སུ་སྟོབས་བཅུ་
དང༌། མི་འཇིགས་པ་བཞི་དང༌། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་བསྟན་པས་
སངས་རྒྱས་ཀྱི་ཡོན་ཏན་གསལ་བར་མཛད་དོ། །དེ་བསྟན་པའི་རྗེས་ལ་དེ་བཞིན་གཤེགས་
པའི་ཕྲིན་ལས་བླ་ན་མེད་པ་བསྟན་པས་སངས་རྒྱས་ཀྱི་ཕྲིན་ལས་རྣམ་པར་སུམ་ཅུ་རྩ་གཉིས་
གསལ་བར་མཛད་དོ། །དེ་ལྟར་ན་དོན་བདུན་པོ་རྣམས་ཀྱི་འབྲེལ་ནི་མངོན་པར་རྫོགས་པར་
，
，-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སངས་རྒྱས་ནས་རྟོགས་པའི་ཆོས་ཐུགས་སུ་ཆུད་པ་ལས་ལུང་གི་ཆོས་སྟོན་པ་འབྱུང་ལ། དེ་
ལས་ཆོས་ཉན་པའི་དགེ་འདུན་འབྱུང་བའམ། ཆོས་ཉམས་སུ་བླངས་པ་ལས་བྱང་སེམས་
འཕགས་པའི་དགེ་འདུན་གྱི་ཚོགས་འབྱུང་ལ། ཚོགས་ལས་རང་བྱུང་གི་བདེ་བར་གཤེགས་
པའི་སྙིང་པོ་སྔར་དྲི་མ་མ་དག་པ་ཉིད་སྔར་ལྟར་སྦྱངས་པས་ཐེག་མཆོག་མོས་པ་ལ་སོགས་པའི་
དག་རྒྱུས་དྲི་མ་ཅི་རིགས་པས་དག་པ་ཐོབ་ཅིང་། དེའི་མཐར་དེ་ལས་དྲི་མ་ཐམས་ཅད་ཀྱིས་
དག་པའི་ཡེ་ཤེས་གསར་དུ་ཐོབ་སྟེ། བྱང་ཆུབ་མཆོག་བརྙེས་ནས་དེ་ལས་སྟོབས་སོགས་ཡོན་
ཏན་གྱི་རྒྱུན་རྣམས་འབྱུང་ཞིང་། དེ་ལས་སེམས་ཅན་ཀུན་གྱི་དོན་བྱེད་པའི་ཆོས་མཛད་པ་ཕྲིན་
ལས་རྣམས་འབྱུང་སྟེ། ཕལ་ཆེར་རྒྱུ་འབྲས་དོན་གྱི་རིམ་པའོ། །དེས་ན་དང་པོ་སངས་རྒྱས་
དཀོན་མཆོག་དང་། དེ་ནས་ཆོས་ལ་སོགས་པ་མཐར་ཕྲིན་ལས་བཤད་པར་བྱའོ། །ཡང་ན་
སྔར་བཤད་པའི་འང་གི་སྒྲས་འབྲས་བུ་ལ་བྲོད་པ་བསྐྱེད་ནས་རྒྱུ་ལ་འཇུག་པའི་བཤད་པའི་གོ་
རིམ་ཀྱང་། བསྟན་པར་བྱ་སྟེ། དཀོན་མཆོག་གསུམ་ནི་འབྲས་བུ་དང་། ཁམསནི་དེའི་རྒྱུ་དང་།
བྱང་ཆུབ་སོགས་ནི་དེའི་རྐྱེན་ཡིན་པའི་ཕྱིར་རོ། །དེ་ལྟར་ཡང་འོག་ནས། གང་ལ་དཀོན་མཆོག་
དགྱེས་པ་གསུམ་འབྱུང་བ། །ཞེས་པ་དང༌། གོ་རིམ་ཇི་བཞིན་གནས་གཅིག་སྟེ། །དག་རྒྱུ་
གསུམ་ནི་རྐྱེན་ཡིན་ནོ། །ཞེས་པ་དང༌། འདི་སྐབས་ཀྱི་འགྲེལ་པར་ཡང་རྩ་བའི་ཆོས་འདི་
གསུམ་གྱི་གོ་རིམ་ཇི་ལྟ་བ་བཞིན་དུ་དཀོན་མཆོག་གསུམ་རིམ་ཀྱིས་སྐྱེ་བ་འགྲུབ་པ་རྣམ་
པར་བཞག་པར་རིག་པར་བྱའོ། །ལྷག་མ་བཞི་ནི་དཀོན་མཆོག་གསུམ་འབྱུང་བའི་རྒྱུ་དང་ཡང་
དག་པར་འགྲུབ་པའི་བསྟན་པར་རིག་པར་བྱའོ། །ཞེས་པ་ལ་སོགས་པ་གསུངས་སོ། །དེའི་
ཕྱིར་དཀོན་མཆོག་གསུམ་ལས་ཀྱང་ཁམས་ཐོབ་པ་སོགས་འབྱུང་ཞིང་། ཁམས་སོགས་ལས་
ཀྱང་དཀོན་མཆོག་གསུམ་འབྱུང་སྟེ། བྱ་དང་སྒོང་ང་ལྟར་འཁོར་བའི་འབྲེལ་ཤེས་པར་བྱའོ། །
དེ་ནས་གང་དག་ཚུལ་འདི་དག་གཙོ་བོར་བཤད་པའི་གོ་རིམ་ནི་མི་འཐད་དེ། ཚོགས་ལས་



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥
ཁམས་ཐོབ་ཞེས་པའི་འབྱུང་ཁུངས་ཀྱི་ཚིག་གི་དོན་མ་ཤེས་ཤིང་འགྲེལ་པར་དེ་བསྟན་པའི་
རྗེས་ལ་ཞེས་སོགས་རིམ་གྱིས་པ་ཡིན་པའི་དོན་མ་ཤེས་པར་ཟད་པའི་ཕྱིར་རོ། །
ཡན་ལག་རྒྱས་པར་བཤད་པ་ལ་གཉིས་ཏེ། འབྲས་བུ་དཀོན་མཆོག་གསུམདང།
རྒྱུ་ཁམས་སོགས་བཞི་བཤད་པའོ། །དང་པོ་ལ་བཞི་སྟེ། སྐྱབས་གསུམ་སོ་སོའི་ངོ་བོ་དང་།
གནས་སྐབས་ཀྱི་སྐབས་གསུམ་དུ་དབྱེ་བ་དང་། མཐར་ཐུག་གི་སྐྱབས་གཅིག་ཏུ་སྒྲུབ་པ་དང་། །
དཀོན་མཆོག་གི་སྒྲ་དོན་ནོ། །དང་པོ་ལ་སངས་རྒྱས་དང༌། ཆོས་དང༌། དགེ་འདུན་དཀོན་
མཆོག་གི་ངོ་གསུམ་ལས། དང་པོ་ལ་བསྟན་པ་དང༌། བཤད་པ་དང་། བསྟན་བཤད་སྦྱར་བ་
གསུམ་གྱི། དང་པོ་ནི། སངས་རྒྱས་གང་དེ་ལ་འདུད། །ཅེས་སྦྲེལ་ལོ། །ཅི་འདྲ་བའི་སངས་
རྒྱས་ལ་ཞེ་ན། ཡོན་ཏན་བརྒྱད་ལྡན་ཏེ། མ་ཧཱ་ལྟར་ན་རྒྱུ་རྐྱེན་ལས་གསར་དུ་འབྱུང་བའི་ཐོག་
མ་སྐྱེ་བ་མེད་པ་དང༌། སྐྱེ་འཇིག་གི་དབུས་སུ་གནས་པ་མེད་པ་དང༌། འབྱུང་གནས་འགག་
པའི་མཐའ་འཇིག་པ་མེད་པ་སྟེ། གསུམ་ནི་རང་བཞིན་རྣམ་དག་གི་ཡོན་ཏནཏེ། དེ་ལྡན་པའི་
སངས་རྒྱས་ཞེས་བྱའི། སངས་རྒྱས་འདུས་མ་བྱས་ཀྱང་ཡིན་ལ་འདུས་བྱས་ཡང་ཡིན་ཞེས་
རིགས་པས་དཔྱོད་པ་དང་བྲལ་བའི་སྙིང་པོ་རྣམས་ལ་སུ་ཞིག་ཟེར་ཏེ། དེ་ལྟར་ན་ཆོས་ཀྱང་
འགོག་པའང་ཡིན་ལམ་ཡང་ཡིན་ཞེས་པ་དང་། དགེ་འདུན་ཡང་རིག་པ་ཡང་ཡིན་གྲོལབཡང་
ཡིན་ཞེས་སོགས་སུ་མཚུངས་ན། ཆོས་གཅིག་འདུས་བྱས་དང་། འདུས་མ་བྱས་འགལ་བ་
གཉིས་ཡིན་པར་རྟོག་དཔྱོད་དང་ལྡན་པ་སུ་ཞིག་སྨྲ་བར་བྱེད། སྤྲོས་པ་དང་རྣམ་རྟོག་ཐམས་
ཅད་ཞི་བ་ནི། གློ་བུར་དྲི་བྲལ་ཏེ། དེ་གཉིས་སྤངས་པའི་དབྱིངས་སོ། །སློབ་དཔོན་མེད་པར་
སངས་རྒྱས་ཉིད་ཀྱི་རང་བྱུང་ཡེ་ཤེས་ཀྱིས་རྣམ་པར་སངས་རྒྱས་པ་ནི་རྟོགས་པའི་ཡེ་ཤེས་ཏེ།
རང་དོན་གྱི་ཡོན་ཏན་ནོ། །སངས་རྒྱས་ནས་ནི་མཁྱེན་པའོ། །ལམ་སྟོན་པ་ནི་བརྩེ་བ་སྟེ། ཅི་
འདྲ་བའི་ལམ་སྟོན་ཞེ་ན། འཇིག་རྟེན་ལས་འདས་པས་འཇིགས་པ་ལྔ་མེད་ལ། ཕྱིར་མི་ལྡོག་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་བསྟན་པའང་ཡིན་པའི་ལམ་མོ། །དགོས་པ་ཅིའི་དོན་དུ་སྟོན་ཞེ་ན། ཡོན་ཏན་དང་པོ་
གསུམ་པོ་དེ་མ་རྟོགས་པས་དམུས་ལོང་དུ་གྱུར་པ་གཞན་གྱིས་རྟོགས་པར་བྱ་བའི་ཕྱིར་དུའོ། །
ནུས་པ་ནི། མཁྱེན་བརྩེའི་རལ་གྲི་མཆོག་བསྣམས་ནས་སྡུག་བསྔལ་གྱི་རྩ་བ་མིང་གགས་ཀྱི་
མྱུ་གུ་གཅོད་པར་མཛད་པ་གཅིག་པུ་ཟླ་མེད་པའོ། །མཁྱེན་བརྩེའི་རྡོ་རྗེ་བསྣམས་ནས་འཇིག་
ལྟ་སྔོན་དུ་འགྲོ་བའི་ལྟ་བ་སྣ་ཚོགས་ཀྱི་ནགས་ཐིབས་པོས་བསྐོར་བའི་ལས་འབྲས་དང་བདེན་
པ་ལ་ཡིད་གཉིས་ཟ་བའི་ཐེ་ཚོམ་གྱི་རྩིག་པ་བརྟན་པོ་འཇིག་རྟེན་པའི་ཤེས་པས་རྟོགས་ཤིང་
ཕིགས་པར་དཀའབརྣམས་འཇིགས་པར་མཛད་པའོ། །
གཉིས་པ་ནི་ཚིགས་བཅད་འདིས་ཅི་བསྟན་ཞེ་ན། འདུས་མ་བྱས་ཤིང་ལྷུན་གྱིས་
གྲུབ། །གཞན་ གྱི་ རྐྱེན་གྱིས་རྟོགས་མིན་པ། །མཁྱེན་དང་བརྩེ་དང་ནུས་པར་ལྡན། །དོན་
གཉིས་ལྡན་པའི་སངས་རྒྱས་ལ་ཡོན་ཏན་བརྒྱད་ལྡན་ཉིད་བརྗོད་དོ། །གསུམ་པནི། བསྟན་
པའི་ཐོག་མ་དབུས་མཐའ་མེད། །ཅེས་པ་དང༌། བཤད་པའི་འདུས་མ་བྱས་ཞེས་སྦྱར་བ་ནི།
ཐོག་མ་སྐྱེ་བ་དང་། དབུས་གནས་པ་དང༌། མཐའ་འགག་པ་མེད་པའི་རང་བཞིན་པའི་ཕྱིརན་
འདུས་མ་བྱས་པའི་ཡོན་ཏན་མངའོ། །ཡེ་ཤེས་སྣང་བ་རྒྱན་གྱི་མདོར། འཇམ་དཔལ་སྐྱེ་བ་
མེད་ཅིང་འགག་པ་མེད་ཅེས་བྱ་བ་ནི། དེས་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་ཀྱི་ཚིག་བླ་དྭགས་ཏེ། ཞེས་ཏེ་གནས་པ་མེད་པའང་མཚོན་ནོ། །འདུས་བྱས་མ་བྱས་ལ་
ཆོས་སྤྱི་སྐད་ཀྱི་རྒྱུ་རྐྱེན་གྱི་སྐྱེ་འགག་ཡོད་མེད་དང་། ལས་ཉོན་གྱི་སྐྱེ་འགག་ཡོད་མེད་ཀྱི་འདུས་
བྱས་མ་བྱས་གཉིས་དང་། གཞུང་འདི་ལྟར་ན་ཡིད་ཀྱི་ལུས་ཀྱི་སྐྱེ་བ་དང་བསམ་གྱིས་མི་ཁྱབ་
པའི་འཆི་བའི་འགག་པ་ཡོད་མེད་ཀྱི་དང༌། གདུལ་བྱ་ལ་སྐྱེ་འགག་ཏུ་སྣང་བ་ཡོད་མེད་ཀྱི་
འདུས་བྱས་མ་བྱས་གཉིས་ཏེ། ཚུལ་བཞི་ལས། གཞུང་འདི་ལྟར་ན་ཐེག་པ་ཆེན་པོའི་འཕགས་
པ་ཀུན་ལས་ཉོན་གྱིས་འདུས་མ་བྱས་ནའང་བྱང་སེམས་འཕགས་པ་ཀུན་ནི་ཡིད་ལུས་ཀྱི་སྐྱེ་
།
()



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥
བ་སོགས་ཀྱི་འདུས་བྱས་སོ། །རྫོགས་པའི་སངས་རྒྱས་ཀུན་ཡིད་ལུས་ཀྱི་སྐྱེ་བ་སོགས་འདུས་
མ་བྱས་ནའང་། གཟུགས་སྐུ་གདུལ་བྱ་ལ་སྐྱེ་འགག་ཏུ་སྣང་བ་ཡོད་པས་འདུས་བྱས་སོ། །
རྫོགས་པའི་སངས་རྒྱས་ཀྱི་ཆོས་སྐུ་ཀུན་གདུལ་བྱ་ལ་སྐྱེ་འགག་ཏུ་སྣང་བ་མེད་པའི་འདུས་མ་
བྱས་ཡིན་ནའང་རྒྱུ་རྐྱེན་གྱིས་འདུས་བྱས་མ་བྱས་ཅི་ རིགས་སུ་ལྟ་སྟེ། དབྱིག་གཉེན་གྱིས་
འདུས་བྱས་མ་བྱས་ཀྱི་ཆ་གཉིས་བཤད་པ་ལྟར་རྒྱུ་རྐྱེན་གྱིས་དབྱིངས་འདུས་མ་བྱས་ཤིང་ཡེ་
ཤེས་འདུས་བྱས་སོ། །སྔགས་མཚན་ཉིད་ཀྱི་གཞུང་དུ་མར། རྣམ་རྟོག་གིས་འདུས་མ་བྱས་ཀྱི་
ཚུལ་ཡང་གསུངས་པས་གཞུང་གང་གི་སྐབས་གང་དུ་ཚུལ་གང་གི་དབང་དུ་བྱས་པའི་འདུས་
བྱས་མ་བྱས་དེ་བཟུང་གི །ཕྱོགས་རེར་ཞེན་པས་གསུང་རབ་ཀྱི་དགོངས་པ་བཀྲུག་པརམི་
བྱའོ། །སྐབས་འདིའི་འདུས་མ་བྱས་ནི། མདོ་དང་རྩ་འགྲེལ་ལྟར་ན། ཚུལ་བཞི་པ་སྟེ། མདོ་
བཞིན་དུ་རྩ་བར་བརྒྱ་བྱིན་བཞིན་དུ་ཐུབ་པ་ནི། །ཆོས་ཀྱི་སྐུ་ཡི་སྐྱེ་འཇིག་མེད། །ཅེས་དང་།
འགྲེལ་པར་སྔར་བཤད་པའི་ཚུལ་གྱིས་སྐྱེ་བ་མེད་པ་དང་། འགག་པ་མེད་པས་རབ་ཏུ་ཕྱེ་བའི་
ཐུབ་པ་རྣམ་པར་བྱང་བའི་བདེན་གཉིས་ཀྱི་མཚན་ཉིད་འདོད་ཆགས་དང་བྲལ་བའི་ཆོས་ཀྱི་སྐུ་
ཅན་ཡིན་པའི་ཕྱིར་རོ། །ཞེས་པ་དང་། དེ་ལྟར་ན་འདུས་མ་བྱས་པས་འདི་རྟག་པའི་ཁྱདཔར་
དང༌། ཡིད་ཀྱི་རང་བཞིན་ཕུང་པོ་དང༌། དེ་རྒྱུ་ལོག་ཕྱིར་བདེ་བ་ཉིད་དོ། །ཞེས་པ་ལྟར། སྒྲིབ་
པ་ཞི་བས་ཡོན་ཏན་གཉིས་པ་བདེ་བའི་ཁྱད་པར་དང་། སྒྲ་རྟོག་གི་ཡུལ་མིན་པས་ཡོན་ཏན་
གསུམ་པ་ཟབ་པའི་ཁྱད་པར་རོ། །བསྟན་པའི་ཞི་བ་དང་བཤད་པའི་ལྷུན་གྲུབ་སྦྱར་བཞི་བནི།
ཉན་རང་གི་ལྷག་མེད་ལྟ་བུ་མིན་གྱི། ཟག་མེད་ཀྱི་ཡེ་ཤེས་དང་བཅས་པའི་ཆོས་ཀྱི་སྐུ་ཅནཡིན་
པའི་ཕྱིར། ལྷུན་གྱིས་གྲུབ་པ་ ཞེས་བརྗོད་དོ། །དེ་བཞིན་དུ་བ སྟན་པ་བཤད་སྦྱར་ཏེ། རང་
བྱུངགི་ཡེ་ཤེས་ཀྱི་སོ་སོ་རང་གིས་རྟོགས་བྱ་ཡིན་པའི་ཕྱིར་གཞན་གྱིས་སྒྲ་དང་རྟགས་སོགས་
ཀྱི་རྐྱེན་རྟོགས་བྱ་མིན་པའོ། །དེ་ལྟར་རང་དོན་རྣམ་པ་གསུམ་པོ་གཞན་ལས་མ་ཐོས་པར་རང་
-
1
1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཀྱིས་བརྗོད་དུ་མེད་པའི་རང་བཞིན་དུ་རྟོགས་པའི་ཕྱིར་མཁྱེན་པ་དང་ལྡན་པའོ། །དེ་མ་
རྟོགས་པ་རྣམས་ལ་དེ་རྟོགས་པའི་ལམ་སྟོན་པའི་ཕྱིར་ཐུགས་བརྩེ་བའོ། །བཤད་པའི་ནུས་པ་
ཞེས་པ་ནི་བསྟན་པའི་ཡེ་ཤེས་དང་ཐུགས་རྗེ་ཡི་གཞན་གྱི་སྡུག་བསྔལ་དང་། ཉོན་མོངས་སྤོང་
བའོ། །ཡང་ན་སྤོང་བའི་ཕྱིར་ནུས་པའི་དང་ལྡན་ཞེས་སྦྱར་ཏེ། དོན་འདྲའོ། །དེ་ལྟར་ན་ཇི་སྐད་
བསྟན་པའི་དེ་བཞིན་གཤེགས་པའི་ཡོན་ཏན་དྲུག་པོ་འདི་རྣམས་གོ་རིམ་འདི་ཉིད་ཀྱི་རྒྱས་དབྱེ་
བ་བསྟན་པ་ནི། སངས་རྒྱས་ཐམས་ཅད་ཀྱི་ཡུལ་ལ་འཇུག་པའི་ཡེ་ཤེས་སྣང་བའི་རྒྱན་གྱི་
མདོའི་རྗེས་སུ་འབྲངས་ནས་རྟོགས་པར་བྱའོ། །དེ་ལས་ཇི་སྐད་དུ། འཇམ་དཔལ་སྐྱེ་བ་མེད་
ཅིང་འགག་པ་མེད་པ་ཞེས་བྱ་བ་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་ཀྱི་ཚིག་བླ་དྭགས་ཏེ་ཞེས་གསུངས་པ་སྟེ། འདིས་ནི་རེ་ཤིག་དེ་བཞིན་
གཤེགས་པ་ནི། འདུས་མ་བྱས་པའི་མཚན་ཉིད་དོ་ཞེས་བསྟན་ཏོ། །གང་ཡང་དེའི་རྗེས་ཐོག་
ཉིད་ལབེ་ཌཱུརྱའི་ས་གཞི་དྲི་མ་མེད་པའི་བརྒྱ་བྱིན་གྱི་གཟུགས་བརྙན་གྱི་དཔེ་ཐོག་མར་བྱས་ཏེ།
ཇི་སྲིད་དཔེ་དགུས་དོན་འདི་ཉིད་ཀྱི་དབང་དུ་བྱས་ནས་གསུངས་པ། འཇམ་དཔལ་དེ་བཞིན་
དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱང་གཡོ་བར་
མི་མཛད། སེམས་པར་མི་མཛད། སྤྲོ་བར་མི་མཛད། རྟོགས་པར་མི་མཛད། རྣམ་པར་རྟོག་
པར་མི་མཛད་ཅིང་། རྟོག་པ་མེད་པ། རྣམ་པར་རྟོག་པ་མེད་པ། སེམས་པ་མེད་པ། ཡིད་ལ་
བྱེད་པ་མེད་པ། བསིལ་བར་གྱུར་པ། སྐྱེ་བ་མེད་པ། འགག་པ་མེད་པ། ལྟར་མེད་པ། ཉན་དུ་
མེད་པ། སྣམ་དུ་མེད་པ། མྱང་དུ་མེད་པ། རེག་ཏུ་མེད་པ། རྒྱུ་མཚན་མེད་པ། རྣམ་པརརིག་
པ་མེད་པ། རྣམ་པར་རིག་པར་བྱ་བ་མ་ཡིན་པ། ཞེས་བྱ་བ་གསུངས་པ་སྟེ། དེ་ལ་ཚིག་དེ་དག་
གིས་ནི། ཉེ་བར་ཞི་བའི་ཚིག་གི་རབ་ཏུ་དབྱེ་བ་བསྟན་པའོ། །འདིས་ནི་རང་གི་མཛད་པ་དག་
ལ་རྣམ་པར་རྟོག་པ་དང་། སྤྲོས་པ་ཐམས་ཅད་ཞི་བའི་ཕྱིར། དེ་བཞིན་གཤེགས་པ་ལྷུན་གྱིས་
1
2



-
--
-
.
གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥།
གྲུབ་པ་ཉིད་བསྟན་ཏོ། །དེའི་འོག་ཏུ་དཔེ་བསྟན་པ་ལས་གཞན་པའི་གཞུང་ལྷག་མས་ནི་
ཐམས་ཅད་ཀྱི་དེ་བཞིན་ཉིད་མངོན་པར་རྫོགས་པར་བྱང་ཆུབ་པའི་སྒོ་ལ། གཞན་གྱི་རྐྱེན་གྱིས་
མངོན་པར་རྟོགས་པ་མ་ཡིན་པ་ཉིད་བསྟན་ཏོ། །གང་ཡང་དེའི་རྗེས་ལ་དེ་བཞིན་གཤེགས་
པའི་བྱང་ཆུབ་རྣམ་པ་བཅུ་དྲུག་བསྟན་ནས། མཐར་འདི་སྐད་དུ། འཇམ་དཔལ་ཆོས་ཐམས་
ཅད་དེ་ལྟ་བུའི་རང་བཞིན་དུ་དེ་མངོན་པར་རྫོགས་པར་བྱང་ཆུབ་ནས། སེམས་ཅན་རྣམས་
ཡང་དག་པའི་དྲི་མ་དང་བྲལ་བའི་སྐྱོན་དང་བཅས་པའི་ཆོས་དབྱིངས་གཟིགས་ནས། སེམས་
ཅན་རྣམས་ལ་རྣམ་པར་བརྩེ་བ་ཞེས་བྱ་བའི་དེ་བཞིན་གཤེགས་པའི་ཐུགས་རྗེ་ཆེན་པོ་འཇུག་
གོ །ཞེས་གསུངས་ཏེ། འདིས་ནི་དེ་བཞིན་གཤེགས་པ་ཡེ་ཤེས་དང༌། གས་རྗེ་དང་ལྡན་པ་
ཉིད་བརྗོད་དོ། །དེ་ལ་ཆོས་ཐམས་ཅད་དེ་ལྟ་བུའི་རང་བཞིན་དུ་ཞེས་བྱ་བ་ནི་གོ་རིམ་ཇི་ལྟ་བ་
བཞིན་དུ་བསྟན་པ་དངོས་པོ་མེད་པའི་ངོ་བོ་ཉིད་དུའོ། །མངོན་པར་རྫོགས་པར་བྱང་ཆུབ་ནས་
ཞེས་བྱ་བ་ནི། ཡང་དག་པར་ཇི་ལྟ་བ་བཞིན་དུ་རྣམ་པར་མི་རྟོག་པའི་ཆོས་སངས་རྒྱས་ཀྱི་ཡེ་
ཤེས་ཀྱིས་མཁྱེན་ནས་སོ། །སེམས་ཅན་རྣམས་ལ་ཞེས་བྱ་བ་ནི། ངེས་པ་དང་། མ་ངེས་པ་དང།
ལོག་པ་ཉིད་ངེས་པའི་ཕུང་པོར་གནས་པ་རྣམས་ལའོ། །ཆོས་ཀྱི་དབྱིངས་ཞེས་བྱ་བནི། རང་
ཆོས་ཉིད་ཀྱི་རང་བཞིན་དང་ཁྱད་པར་མེད་པའི་དེ་བཞིན་གཤེགས་པའི་སྙིང་པོའོ། །གཟིགས་
ནས་ཞེས་བྱ་བ་ནི། རྣམ་པ་ཐམས་ཅད་སངས་རྒྱས་ཀྱི་སྤྱན་སྒྲིབ་པ་མེད་པས་གཟིགསནས་སོ།།
བྱིས་པ་སོ་སོའི་སྐྱེ་བོ་རྣམས་ཀྱི་ནི། ཉོན་མོངས་པའི་སྒྲིབ་པས་མ་དག་པའོ། །ཉན་ཐོས་དང་
རང་སངས་རྒྱས་རྣམས་ཀྱི་ནི་ཤེས་བྱའི་སྒྲིབ་པའི་དྲི་མ་དང་མ་བྲལ་བའོ། །བྱང་ཆུབ་སེམས་
དཔའ་རྣམས་ཀྱི་ནི་དེ་གཉིས་ཀ་གང་ཡང་རུང་བའི་ལྷག་མས་སྐྱོན་དང་བཅས་པའོ། །རྣམ་པར་
རྩེན་པའི་ནི་གདུལ་བྱའི་ཐབས་ཀྱི་སྒོ་སྣ་ཚོགས་པ་སྒྲིབ་པ་ལ་ཞུགས་པའི་ཕྱིར་རོ། །སེམས་
ཅན་རྣམས་ཐུགས་རྗེ་ཆེན་པོ་རབ་ཏུ་འཇུག་པ་ནི། མཉམ་པ་ཉིད་དུ་སེམས་ཅན་ཐམས་ཅད་ཀྱི་
] 3



----
-བ
ཀརnt
==ནད་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱུ་མཚན་དུ་མངོན་པར་རྫོགས་བྱང་ཆུབ་པས་ན་རང་གི་ཆོས་ཉིད་རྟོགས་པ་ཐོབ་པར་དགོངས་
པའི་ཕྱིར་རོ། །དེའི་འོག་ཏུ་བླ་ན་མེད་པའི་ཡེ་ཤེས་དང༌། ཐུགས་རྗེ་རབ་ཏུ་ཞུགས་པ་ལས་
མཚུངས་པ་མེད་པའི་ཆོས་ཀྱི་འཁོར་ལོ་རབ་ཏུ་འཇུག་པ་མངོན་པར་སྒྲུབ་
ཆད་པ་གང་ཡིན་པ་འདི་ནི་དེ་ཉིད་ཀྱི་གཞན་གྱི་དོན་བྱེད་པར་ནུས་པར་རིག་པར་བྱའོ། །དེ་ལ་
དེ་བཞིན་གཤེགས་པའི་ཡོནཏན་སྟུག་པོ་དེ་དག་ཉིད་ལས་གོ་རིམ་ཇི་ལྟ་བར་འདུས་མ་བྱས་ལ་
སོགས་པ་དང་པོ་གསུམ་དང་ལྡན་པ་ནི་རང་གི་དོན་ཕུན་སུམ་ཚོགས་པ་ཡིན་ལ། ཡེ་ཤེས་ལ་
སོགས་པ་ལྷག་མ་གསུམ་དང་ལྡན་པ་ནི་གཞན་གྱི་དོན་ཕུན་སུམ་ཚོགས་པའོ། །ཡང་ན་ཡེ་
ཤེས་ཀྱིས་ནི་མཆོག་ཏུ་རྟག་པ་དང་། ཉེ་བར་ཞི་བའི་གནས་རང་ཉིད་མངོན་པར་བྱང་ཆུབ་པའི་
ཡོན་ཏན་གྱིས་ནི་རང་གི་དོན་ཕུན་སུམ་ཚོགས་པ་བསྟན་ལ། ཐུགས་རྗེ་དང་ནུས་པ་དག་གིས་
བླན་མེད་པའི་ཆོས་ཀྱི་འཁོར་ལོ་ཆེན་པོ་རབ་ཏུ་འཇུག་པའི་ཡོན་ཏན་གྱིས་ན། གཞན་གྱི་དོན་
ཕུན་སུམ་ཚོགས་པ་བསྟནཏོ། །
དེནས་ཆོས་དཀོན་མཆོག་ལ་གསུམ་ལས་བསྟན་པ་ནི། ཆོས་ལ་འགོག་ལམགཉིས་
ལས་འགོག་བདེན་ནི་དེ་ཁོ་ནར་མེད་པ་དང་ཡོད་པ་དང་། ཡོད་མེད་གཉིསཀ་དང་། ཡོད་མེད་
གཉིས་ཀ་ལས་གཞན་པ་སྟེ། མུ་བཞི་གང་དུ་ཡང་རྟོག་གེའི་བློས་བརྟག་པར་མི་ནུས་པས་སྒྲ་
བཤད་པ་དང་འཇུག་པའི་རྒྱུ་མཚན་གྱི་ངེས་ཚིག་དང་བྲལ་བ་ཐ་སྙད་ཐེག་ཆེན་འཕགས་པའི་
ཡེ་ཤེས་ཀྱི་སོ་སོ་རང་གིས་རིག་པར་བྱ་སྟེ། གསུམ་པོ་ནི་རང་བཞིན་རྣམ་དག་ཡིན་ལ། སྒྲིབ་པ་
གཉིས་ཞི་བ་ནི་གློ་བུར་རྣམ་དག་གོ །ལམ་བདེན་ནི་ངོ་བོ་དྲི་མ་མེད་པ་དང་། ཡེ་ཤེས་ཀྱི་འོད་
ཟེར་གྱིས་ཤེས་བྱ་ཐམས་ཅད་སྣང་བར་བྱེད་པ་དང་ལྡན་པ་དང་དམིས་པ་གཟུགས་སོགས་
ཡིད་དུ་འོང་མི་འོང་བར་མཀུན་ལ་རིམ་པ་བཞིན། ཆགས་པ་དང་། སྡང་བ་དང་། གཏི་མུག་གི་
རབ་རིབ་རྣམ་པར་འཇོམས་པར་མཛད་པའི་དམ་པའི་ཆོས་ཉི་མར་འདུད་དོ། །བཤད་པནི་
1 4



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥
ཚིགས་བཅད་འདིས་ཅི་བསྟན་ཞེ་ན། བསམ་མེད་གཉིས་མེད་རྟོག་མེད་པ། །དག་གསལ་
གཉེན་པོའི་ཕྱོགས་ཉིད་ཀྱིས། །ངོ་བོ་གང་ཞིག་ཆགས་པ་དང་བྲལ་བ་དང་ཐབས་གངགིས་
ཆགས་པ་དང་བྲལ་བར་བྱེད་པའིརྣམ་བྱང་གི་བདེན་པ་གཉིས་ཀྱི་མཚན་ཉིད་ཅན་དེ་ཆོས་ཡིན་
ལ༑ ཆགས་བྲལ་ཉིད་ནི་ཆགས་བྲལ་གང་ཡིན་པ་ངོ་བོ་འགོག་བདེན་དང་གང་གིས་ཆགས་པ་
དང་བྲལ་བྱེད་ཐབས་ལམ་བདེན་གྱིས་བསྡུས་ཤིང་། གོ་རིམ་ཇི་བཞིན་དུ་འགོག་ལམ་དེ་དག་
ཀྱང་བསམ་མེད་སོགས་ཡོན་ཏན་གསུམ་དང༌། དག་པ་སོགས་གསུམ་གྱིས་རིག་པར་བྱའོ། །
བསྟན་བཤད་སྦྱརབནི། ཡོད་མེད་སོགས་བཞིར་རྟོག་གེའི་བློས་བརྟག་བྱ་མིན་པའི་ཕྱིར་དང་།
སྒྲས་བརྗོད་བྱ་མིན་པའི་ཕྱིར་དང་། འཕགས་པའི་ཡེ་ཤེས་ཀྱིས་མཁྱེན་བྱ་ཡིན་པའི་ཕྱིར་ན་
བསྟན་པའི་དེ་གསུམ་ནི་བཤད་པའི་བསམ་དུ་མེད་པ་ཉིད་དོ། །བརྟན་པའི་སྒྲིབ་གཉིས་ཞི་
བའི་བཤད་པ་ནི། ལས་ཉོན་གཉིས་མེད་པ་ཉོན་སྒྲིབ་སྤངས་པ་དང་། དེའི་རྒྱུ་ཚུལ་མིན་ཡིད་
བྱེད་ཀྱི་རྟོག་པ་མེད་པས་ཤེས་སྒྲིབ་སྤངས་པ་སྟེ་གཉིས་པའོ། །དེ་ཡང་སྒྲིབ་པ་བདེན་པ་
འགགས་པའི་དངོས་སྨྲ་བའི་འགོག་བདེན་བཀག་ནས་ཡེ་ཤེས་སྣང་བ་རྒྱན་དང་དཔལ་ཕྲེང་གི་
མདོས་སྒྲིབ་པ་གདོད་ནས་དག་པ་འགག་པ་མངོན་དུ་གྱུར་པའི་འགོག་བདེན་བསྒྲུབས་པས་
དབུ་མའི་གཞུང་དུགསལབར་མཛད་དོ། །
བཤད་པའི་དགེ་སོགས་གསུམ་ནི། བསྟན་པའི་ཉི་མ་བཞིན་ཏེ། ཉི་མ་དེ་དག་
དཀྱིལ་འཁོར་རྣམ་པར་དག་ཅིང་། གཟུགས་གསལ་བར་བྱེད་པ་མུན་པའི་གཉེན་པོར་གྱུར་པ་
བཞིན་དུ། ཐེག་ཆེན་མཐོང་སྒོམ་གྱི་ལམ་ཡང་ངོ་བོ་དྲི་མས་དག་ཅིང་། ཤེས་བྱ་ཐམས་ཅད་
གསལ་བར་བྱེད་ལ། དེ་ ཁོ་ན་མཐོང་བའི་གེགས་ སྒྲིབ་པའི་གཉེན་པོར་གྱུར་པའོ། །ལམ་
མཐོང་སྒོམ་འདི་ཡུལ་གྱི་མདོ་དང་སྦྱར་བས་གཞུང་འདི་བཀའ་ཕྱི་མ་ཉིད་ཀྱི་དགོངས་འགྲེལ་དུ་
འདོད་པ་བཀག་སྟེ། སྐབས་གཞན་དུའང་དེ་བཞིན་དུ་ཅི་རིགས་པར་ཤེས་པར་བྱའོ། །
1 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ནས་དགེ་འདུན་དཀོན་མཆོག་ལ་བསྟན་པ་ནི་ཇི་ལྟ་བ་རིག་པ་དང༌། ཇི་སྙེད་པ་
རིག་པ་དང༌། ནང་རིག་པ་དང༌། ཆགས་པའི་སྒྲིབ་པ་དང༌། གས་པའི་སྒྲིབ་པ་དང་། དམན་
པའི་སྒྲིབ་པ་ལས་གྲོལ་བ་དང༌། རིག་པ་དང་། གྲོལ་བ་གཉིས་སོ་སོར་བགྲངས་པས་ཡོན་ཏན་
བརྒྱད་ལྡན་ནོ། །དེ་ལ་ཇི་ལྟ་བ་རིག་པ་ནི། ཡང་དག་རྟོགས་ནས་ཞེས་སྦྱར་རོ། །གང་ཟག་
སུས་ཞེ་ན། བྱང་སེམས་འཕགས་པ་གང་དག་གིས་སོ། །ཡུལ་ཅི་ཞེ་ན། ཆོས་དང་གང་ཟག་
ཅེས་པའི་འགྲོ་བ་ཀུན་གྱི་བདག་མེད་གཉིས་ཏེ། དེའི་ཁྱད་པར་ནི། ཆོས་ཐམས་ཅད་དེའི་
མཐར་ཐུག་པས་མཐའ་དང༌། སྤྲོས་པ་ཐམས་ཅད་ཞི་བའོ། །རྒྱུ་མཚན་གངགིས་རྟོགས་ཞེ་ན།
སེམས་དེ་རང་བཞིན་གྱིས་འོད་གསལ་བ་སྟོང་པ་ཉིད་ཡིན་པས་ན། དེའི་ཉོན་མོངས་རྣམས་
གདོད་ནས་བདེན་པའི་ངོ་བོ་མེད་པར་གཟིགས་པས་སོ། །ཇི་སྙེད་པ་རིག་པ་ནི། སེམས་ཅན་
ཐམས་ཅད་ལ་རྫོགས་པའི་སངས་རྒྱས་ཀྱི་སྙིང་པོ་རྗེས་སུ་ཞུགས་ཏེ། དེ་ཡོད་པར་གཟིགས་པ་
སྟེ་༑ དེ་གཉིས་ཀྱིས་ནང་རིག་པ་ཤུགས་ལ་བསྟན་ཏོ། །གྲོལ་བའི་ཡོན་ཏནནི། གས་པ་དང་
ཐོགས་པའི་སྒྲིབ་པ་མེད་པའི་བློ་མངའ་བ་སྟེ། དམན་པའི་སྒྲིབ་པ་ལས་གྲོལ་བའང་མཚོན་ནོ།།
དེ་ལ་སེམས་ཅན་རྣམ་དག་ཡུལ་ཅན་ཞེས་པ་ཇི་ལྟ་བ་དང་། སེམས་ཅན་མཐའ་ཡསཡུལ་ཅན་
ཞེས་པས་ཇི་སྙེད་པ་རིག་པ་བསྡུས་ཤིང་། ཤུགས་ལ་གྲོལ་བ་གཉིས་ཀྱང་བསྡུས་སོ། །དེ་ལྟ་
བུའི་ཡེ་ཤེས་གཟིགས་པ་མངའ་བའི་བྱང་སེམས་འཕགས་པ་དེ་ལ་འདུད་དོ། །བཤད་པའི་
ཚིགས་བཅད་འདིས་ཅི་བསྟན་ཞེ་ན། ཇི་ལྟ་བ་བཞིན་གཟིགས་པ་དང་། ཇི་སྙེད་པ་གཟིགས་པ་
དང༌། ནང་གི་ཡེ་ཤེས་གཟིགས་པ་དང༌། ཆགས་དང་ཐོགས་པའི་སྒྲིབ་པ་གཉིས་དག་པའི་ཕྱིར་
ན་བློ་ལྡན་བྱང་སེམས་འཕགས་པ་ཕྱིར་མི་ལྡོག་པའི་ཚོགས་ཏེ། དགེ་འདུན་རྣམས་ནི་བླ་ན་
མེད་པའི་ཡོན་ཏན་དང་ལྡན་པ་ཉིད་དེ། དེས་དམན་པའི་སྒྲིབ་པ་ལས་གྲོལ་བ་བསྟན་ཏོ། །ནང་
ངམ་སོ་སོ་རང་གི་རིག་པ་དང་ཆགས་ཐོགས་ལས་གྲོལ་བ་གཉིས་ཏེ་གསུམ་ནི། ཇི་ལྟ་ཇི་སྙེད་
1
(6



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥།
རིག་པའི་རྒྱུ་མཚན་ཡིན་ཞིང་དམན་པའི་སྒྲིབ་པ་ལས་གྲོལ་བ་ནི། རིག་གྲོལ་གཞན་ལྡན་ལྔ་
ཆར་གྱི་རྒྱུ་མཚན་ཅན་ཡིན་པས་རྒྱུ་མཚན་རྟོགས་ན་རྒྱུ་མཚན་ཅན་ཡང་རྟོགས་སླ་བར་དགོངས་
ནས་བསྟན་པར་རང་རིག་པ་དང་གྲོལ་བ་གསུམ་ཆར་དང་། བཤད་པར་གྲོལ་བ་གསུམ་པོ་
རང་མིང་གིས་དངོས་སུགསལ་པོར་མ་བཤད་པའོ། །
བསྟན་བཤད་སྦྱར་བ་ལ་ཇི་ལྟ་ཇི་སྙེད་རིག་པའི་བསྟན་བཤད་སྦྱར་བ་ནི། སྐད་ཅིག་
གིས་འགྲོ་ཞིང་བཅུད་སྐྱེ་གནས་གཅིག་ནས་གཅིག་ཏུ་འགྲོ་བས་ན་ཆོས་དང་གང་ཟག་གི་འགྲོ་
བ་ཐམས་ཅད་བདག་གཉིས་ཉེ་བར་ཞི་བའི་ཆོས་ཉིད་རྟོགས་པའི་ཕྱིར་རོ། །ཇི་ལྟ་བ་ཉིད་
རྟོགས་པ་ཡིན་ལ། འགྲོ་བ་ཐམས་ཅད་བདག་མེད་པར་རྟོགས་པ་དེའང་རྒྱུ་མཚན་གཉིས་ལས་
ཏེ༑ སེམས་རང་བཞིན་གྱིས་ཡོངས་སུ་དག་པ་འོད་གསལ་བར་མཐོང་བའི་ཕྱིར་དང་། དེའི་
ཉོན་མོངས་པ་རྣམས་གདོད་མ་ནས་ཟད་ཅིང་འགགས་པར་འཐོང་བའི་ཕྱིར་རོ། །ཤེས་བྱའི་
རིགས་མཐའ་དག་ཆོས་དབྱིངས་ཀྱི་མཐར་ཐུག་པར་རྟོགས་པའི་བློས་ཐམས་ཅད་མཁྱེན་པའི་
ཆོས་ཉིད་སྟོང་པ་ཉིད་ནི་སེམས་ཅན་ཐམས་ཅད་ལ་ཡོད་པར་མཐོང་བའི་ཕྱིར། ཇི་སྙེད་པ་ཡོད་
པར་གཟིགས་པ་ཉིད་དོ། །དེ་ཡང་ས་དང་པོར་སྐྱེས་ཏེ། ཆོས་དབྱིངས་ཀུན་ཏུ་འགྲོ་བའི་དོན་དུ་
རྟོགས་པས་སོ། །དེས་མཉམ་གཞག་ཏུ་ཇི་ལྟ་བ་དང་། རྗེས་ཐོབ་ཏུ་ཇི་སྙེད་པ་རིག་པར་མངོན་
ནོ༑ ནང་རིག་པ་དང་ཆགས་སོགས་ཀྱི་སྒྲིབ་པ་ལས་གྲོལ་བ་བཤད་པ་ནི་དེ་ལྟར་བྱང་སེམས་
འཕགས་པ་ཇི་ལྟ་བ་དང་། ཇི་སྙེད་པ་རྟོགས་པ་དེ་ནིགཞན་དང་ཐུན་མོང་མིན་པ་འཕགས་པའི་
སོ་སོ་རང་གིས་རིག་པའི་ཡེ་ཤེས་ཀྱིས་མཐོང་བ་ཉིད་ཡིན་ནོ། །དེ་ཡང་ཇི་ལྟ་བ་རིག་པས་དྲི་མ་
མེད་པའི་དབྱིངས་སེམས་ཅན་གྱི་ཁམས་རང་བཞིན་གྱིས་རྣམ་དག་རྟོགས་པས་ཆགས་པ་མེད་
པ་དང༌། ཇི་སྙེད་པ་རིག་པས་ཤེས་བྱ་མཐའ་ཡས་པ་རྟོགས་པས་ཐོགས་པ་མེད་པའི་ཕྱིར།
ཉན་རང་གི་ཡེ་ཤེས་ཀྱི་མཐོང་བ་ལ་ལྟོས་ནས་དག་པ་ཡིན་ནོ། །འདིས་ནི་ནང་རིག་པ་དང་
A



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆགས་ཐོགས་ཀྱི་སྒྲིབ་པ་ལས་གྲོལ་བ་བཤད་དོ། །དམན་པའི་སྒྲིབ་པ་ལས་གྲོལ་བར་བཤད་
པ་ནི། ཇི་ལྟ་ཇི་སྙེད་ནང་གི་ཡེ་ཤེས་ཀྱི་གཟིགས་པ་ཆགས་ཐོགས་ཀྱི་སྒྲིབ་པས་དག་པསན་
སངས་རྒྱས་ཀྱི་ཡེ་ཤེས་བླ་ན་མེད་པ་དང་ཉེ་བའི་ཕྱིར་རམ། རིག་གྲོལ་གང་དང་ལྡན་པས་
སེམས་ཅན་ཐམས་ཅད་ཀྱི་སྐྱབས་སུ་གྱུར་པ་དེ་ལས་གཞན་ཚུལ་ཁྲིམས་ལ་སོགས་བྱང་སེམས་
ཀྱི་ཡོན་ཏན་རྣམས་ལས་ཁྱད་པར་དུ་འཕགས་པས་བླ་ན་མེད་པ་སྟེ། དེའི་ཕྱིར་བྱང་སེམས་
འཕགས་པའི་ཕྱིར་མི་ལྡོག་རྣམས་ནི་ལུས་ཅན་ཀུན་གྱི་སྐྱབས་ཡིན་ནོ། །འདིས་ནི་རིག་གྲོལ་
གཞན་ལྔ་ཆར་གྱི་རྒྱུ་མཚན་གྱི་དམན་པའི་སྒྲིབ་པ་ལས་གྲོལ་བ་བཤད་དོ། །དཀོན་མཆོག་
གསུམ་ཆར་རིག་གྲོལ་ལ་བརྗོད་ན་ཁྱད་པར་ཅི་ཡོད་ཅེ་ན། ཐེག་ཆེན་མི་སློབ་པའི་རིག་གྲོལ་
སངས་རྒྱས་དང༌། སློབ་པའི་རིག་གྲོལ་དགེ་འདུན་དང༌། དེ་གཉིས་ཀའི་ཕྱིར་མི་ལྡོག་ཆོས་
དཀོན་མཆོག་གོང་གཉིས་པ་གནས་སྐབས་ཀྱི་སྐྱབས་གསུམ་དབྱེ་བ་ནི། དོན་གང་གིས་གང་
ཟག་གང་གི་དབང་དུ་བྱས་ནས་བཅོམ་ལྡན་འདས་ཀྱིས་མདོ་སྡེར་ཐུན་མོང་དུ་སྐྱབས་གསུམ་
རྣམས་པར་བཞག་པ་མཛད་ཅེ་ན། འདིར་ལུང་དང་ཐེག་དམན་སྐྱབས་སུ་མ་བཤད་པ་འདྲིས་
པའོ། །སྟོན་པ་སངས་རྒྱས་ཀྱི་ཡོན་ཏན་བསྟན་པའི་དོན་གྱིས་སངས་རྒྱས་དོན་དུ་གཉེར་བས་
ཞུགས་པ་ཐེག་ཆེན་གྱི་ཐེག་པའི་གང་ཟག་དང་། སངས་རྒྱས་ལ་མཆོག་ཏུ་བྱ་བ་བྱེད་པར་མོས་
པའི་དབང་དུ་བྱས་ནས་སངས་རྒྱས་ནི་སྐྱབས་ཡིན་ཏེ། རྐང་གཉིས་རྣམས་ཀྱི་མཆོག་ཡིན་པའི་
ཕྱིར་ཞེས་བསྟན་ཏོ། །བསྟན་པ་ཆོས་ཀྱིས་ཡོན་ཏན་དོན་དུ་གཉེར་བས་རང་གི་རྟེན་འབྲེལ་གྱི་
ཆོས་ཟབ་མོ་རྟོགས་པའི་ཕྱིར། ཞུགས་པ་རང་སངས་རྒྱས་ཀྱི་ཐེག་པའི་གང་ཟག་དང་། ཆོས་
ལ་མཆོག་ཏུ་བྱ་བ་བྱེད་པར་མོས་པའི་དབང་དུ་བྱས་ནས་ཆོས་ནི་སྐྱབས་ཡིན་ཏེ། འདོད་ཆགས་
དང་བྲལ་བ་རྣམས་ཀྱི་མཆོག་ཡིན་པའི་ཕྱིར་ཞེས་སྟོན་ཏོ། །སློབ་མ་དོན་དུ་གཉེར་བས་གཞན་
ལས་ཐོབ་པའི་རྗེས་སུ་རྟོགས་པའི་ཕྱིར་ཞུགས་པ་ཉན་ཐོས་ཀྱི་ཐེག་པའི་གང་ཟག་དང་། དགེ་
1 8



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥་
འདུན་ལ་མཆོག་ཏུ་བྱ་བ་བྱེད་པར་མོས་པརྣམས་ཀྱི་དབང་དུ་བྱས་ནས་དགེ་འདུན་སྐྱབས་ཡིན་
ཏེ༑ ཚོགས་རྣམས་ཀྱི་མཆོག་ཡིན་པའི་ཕྱིར་ཞེས་སྟོན་ཏོ། ཁྱད་པར་ཁ་ཅིག་དག་ཐེག་གསུམ་
པ་ནི་རང་གིས་ཐོབ་འགྱུར་འབྲས་བུའི་དཀོན་མཆོག་གསུམ་ལ་སྐྱབས་སུ་འགྲོ་བ་དང་། བྱེད་
གསུམ་པནི་གཞན་གྱིས་ཐོབཟིན་རྒྱུའི་དཀོན་མཆོག་གསུམ་ལ་སྐྱབས་སུ་འགྲོ་བ་སྟེ་ལྡོག་པས་
དྲུག་ཏུ་ཕྱེའི་རྫས་གསུམ་དུ་འདོད་པ་ནི་མི་འཐད་དེ། མ་འོངས་པས་ད་ལྟ་སྐྱབས་མི་ནུས་པས་
སོ༑ ༑དེས་ན་ལམ་ཞུགས་དེས་ལེགས་དོན་དུ་གཉེར་བ་དང༌། ལམ་དུ་མ་ཞུགས་ཀྱང་ཐེག་པ་
གསུམ་གྱི་རིགས་ཅན་ཡིན་པས་དཀོན་མཆོག་གསུམ་ལ་བྱ་བ་བྱེད་པར་མོས་ལ་མངོན་མཐོ་
དོན་དུ་གཉེར་ཏེ། རྫས་དྲུག་ཡིན་ནོ། །དེ་ལྟར་འདིས་དོན་གསུམ་གྱིས་གང་ཟག་དྲུག་གི་དབང་
དུ་བྱས་ནས་བཅོམ་ལྡན་འདས་ཀྱིས་མདོ་སྡེ་ཐུན་མོང་དུ་སྐྱབས་གསུམརྣམ་པར་བཞག་པ་འདི་
ནི༑ ཀུན་རྫོབ་ཀྱི་བདེན་པ་ལ་གནས་པ་སེམས་ཅན་རྣམས་ཐེག་པ་ལ་རིམ་གྱིས་བཞུག་པའི་
དོན་དུའོ། །འདིར་འགྲེལ་པར་བསྟན་པའི་ཡོན་ཏན་བསྟན་པའི་དོན་གྱིས་ཞེས་པ་ལ་སོགས་
པའི་འགྱུར་གྱིས་འཁྲུལ་ནས་ཕྱི་རབས་པ་རྣམས་དེ་ཁོ་ན་ལྟར་བྱེད་པ་མི་འཐད་དེ། དེ་ལྟར་
སྟོན་པ་བསྟན་པ་སློབ་དོན་དུ། །ཞེས་ངེས་པར་གསུངས་དགོས་པའི་ཕྱིར་གོ །དེ་ལྟར་འགྲེལ་
པའི་དགོངས་པ་ནི། དཀོན་མཆོག་གསུམ་གྱི་ཡོན་ཏན་བསྟན་པས་དེ་གསུམ་དོན་དུགཉེར་
ནས་ཞུགས་པས་ཞེས་སྦྱར་ཏེ། སྟོན་པའི་དོན་གྱིས་བསྟན་པའི་དོན་གྱིས་སློབ་པའི་དོན་གྱིས་
ཞེས་བཤད་པར་བྱའོ། ། །
མཐར་ཐུག་གི་སྐྱབས་གཅིག་ཏུ་སྒྲུབ་པ་ནི། ཐུན་མོང་དུ་སྐྱབས་གསུམ་བཞག་པ་
དེ་ལས་ཆོས་དང་དགེ་འདུན་ནི་མཐར་ཐུག་གི་དུས་ན་སྐྱབས་མིན་ཏེ། ཆོས་ལ་གཉིས་ལས་
མདོ་སྡེ་ལ་སོགས་པ་ནི་ལམ་རྟོགས་པ་ན་ཆུ་བརྒལ་ཟིན་པའིགྲུགཟིངས་ལྟར་སྤང་བྱ་ཡིན་པའི་
ཕྱིར་དང༌། རྟོགས་པའི་ཆོས་ལའང་གཉིས་ལས། གང་གིས་རྟོགས་པར་བྱེད་པ་གནས་སྐབས་
19



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་ལམ་ནི་འབད་རྩོལ་གྱིས་འདུས་བྱས་པའི་མི་རྟག་པ་ཡིན་པས་སླུ་བའི་ཆོས་ཅན་ཡིན་པའི་
ཕྱིར་དང་། ལམ་དེས་རྟོགས་པའི་མཐར་ཐུག་གི་འགོག་པ་ལ་ཉན་རང་གི་འགོག་པ་ནི་མར་མེ་
ཤི་བ་ལྟར་སྡུག་ཀུན་མེད་པ་ཙམ་གྱིས་ཕྱེ་བས་མཐར་ཐུག་མེད་པསན་སྐྱབས་མཡིན་པའི་ཕྱིར་
རོ༑ །དེས་ན་ཆོས་རྣམ་གཉིས་པོ་མཐར་ཐུག་གི་སྐྱབས་མ་ཡིན་ནོ། །དགེ་འདུན་འཕགས་པ་
འོག་མ་གསུམ་ཀྱང་ཉན་རང་ནི་སྲིད་པ་དང་། བྱང་འཕགས་ནི་ཞི་བའི་མཐས་འཇིགས་པའི་
ཕྱིར་གཏན་གྱི་སྐྱབས་གནས་མིན་ནོ། །དེས་ན་དམ་པ་སྟེ་མཐར་ཐུག་པའི་དོན་དུ་འགྲོ་བའི་
སྐྱབས་ནི་སངས་རྒྱས་ཉག་གཅིག་ཡིན་ཏེ། སྐྱེ་འགག་མེད་པས་ཕྱེ་བའི་ཐུབ་པ་སངས་རྒྱས་
ཉིད་མཐར་ཕྱིན་པའི་ལམ་དང་། འགོག་པས་བསྡུས་པའི་ཆོས་ཀྱི་སྐུ་ཅན་ཡིན་པའི་ཕྱིར་དང༌།
ཐེག་པ་གསུམ་གྱི་ཚོགས་པ་དགེ་འདུན་ཀྱང་སངས་རྒྱས་ཀྱི་སྐུ་དེའི་མཐར་ཐུག་པ་སྟེ། དེ་ཐོབ་
པ་ན་མཐར་ཕྱིན་པས་སོ། །འདིས་ཁ་ཅིག་ལམ་ཐམས་ཅད་བསྡུས་པར་འདོད་པ་ཡང་བཀག་
སྟེ༑ འགྲེལ་པར་ཐུབ་པ་རྣམ་པར་བྱང་བའི་བདེན་པ་གཉིས་ཀྱི་མཚན་ཉིད་ཀྱི་ཆོས་ཀྱི་སྐུ་ཅན་
ཡིན་པའི་ཞེས་བཞེས་པས་སོ། །
བཞི་པ་དཀོན་མཆོག་གི་སྒྲ་དོན་ནི། ཅིའི་ཕྱིར་སྐྱབས་གསུམ་པོ་དེ་ལ་དཀོན་མཆོག་
ཅེས་བརྗོད་ཅེ་ན། ཆོས་མཐུན་པ་དྲུག་གིས་ནོར་བུ་རིན་པོ་ཆེ་འདྲ་བར་བརྗོད་དེ། ཇི་ལྟར་ནོར་
བུ་རྙེད་པར་དཀའ་བ་དང་། དྲི་མ་མེད་པ་དང་། དགོས་འདོད་འབྱུང་བའི་མཐུ་དང་ལྡན་པ་དང་།
མཛེས་པས་རྒྱན་དུ་གྱུར་པ་དང༌། རིན་པོ་ཆེ་བཅོས་མ་ལས་མཆོག་ཏུ་གྱུར་པ་དང༌། བསྟོད་
སྨད་སོགས་ཀྱིས་མི་འགྱུར་བ་དེ་ལྟར་སྐྱབས་གསུམ་པོ་འདི་ཡང་དགེ་རྩ་མ་བསྐྲུན་པ་རྣམས་
དང་སྐལ་བ་མཉམ་པོར་ཡང་མི་ཕྲད་པས་འབྱུང་བ་དཀོན་པའི་ཕྱིར་དང་། སྒྲིབ་གཉིས་ཀྱི་དྲི་མ་
མེད་པའི་ཕྱིར་དང༌། མངོན་ཤེས་སོགས་ཡོན་ཏན་གྱི་མཐུ་བསམ་གྱིས་མི་ཁྱབ་པ་དང་ལྡན་
པའི་ཕྱིར་དང་། འཇིག་རྟེན་པ་ཡི་བསམ་པ་དགེ་བ་ཐམས་ཅད་ཀྱི་རྒྱུ་ཡིན་པས་རྒྱན་དུ་གྱུར
པ
2 (0



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥
པའི་ཕྱིར་དང་། འཇིག་རྟེན་ལས་འདས་པའི་འཇིག་རྟེན་ལས་མཆོག་ཉིད་ཀྱི་ཕྱིར་དང། ལས་
ཉོན་སོགས་ཀྱིས་འདུས་མ་བྱས་པ་འགྱུར་བ་མེད་པའི་ཕྱིར་དཀོན་མཆོག་ཉིད་དོ། །འདིས་
སྐྱབས་སུ་འགྲོ་བ་དགོས་པར་ཡང་སྟོན་པས། ཐེག་ཆེན་གྱི་སྐྱབས་འགྲོ་ནི། རྒྱུ་སྙིང་རྗེ་ཆེན་
པོས་ཆེད་དུ་བྱས་གཞན་གྱི་དོན་དུ་བྱང་ཆུབ་སྙིང་པོའི་བར་དུ་ཡུལ་ཐེག་ཆེན་གྱི་དཀོན་མཆོག་
གསུམ་ལ། ངོ་བོ་རེ་གནས་གཞན་མེད་པར་སྐྱབས་སུ་གསོལ་ཞིང་། ཁས་ལེན་པ་སྟེ། དེས་
ལས་གནོད་པ་ཐམས་ཅད་ཟློག་པ་དང༌། ཕུན་སུམ་ཚོགས་པ་ཐམས་ཅད་ཀྱིས་འབྱོར་པ་
འགྱུར་རོ། །
གཉིས་པ་ཁམས་སོགས་བཞི་བསྟན་པ་ལགསུམ་སྟེ། ཐུན་མོང་དུ་བསྟན་པ་དང་།
སོ་སོའི་རང་བཞིན་རྒྱས་པར་བཤད་པ་དང་། དེ་བཞི་ལ་མོས་པའི་ཕན་ཡོན་ནོ། །དང་པོ་ལ་
བསྟན་བཤད་གཉིས་ཀྱི། བསྟན་པ་ནི། དེ་ལ་དྲི་བཅས་དེ་བཞིན་ཉིད་ནི། ཉོན་མོངས་པའི་
སྦུབས་ལས་གྲོལ་བའི་ཁམས་ལ་དེ་བཞིན་གཤེགས་པའི་སྙིང་པོ་ཞེས་བརྗོད་པ་སྟེ། དྲི་བཅས་
ཀྱི་སེམས་ཀྱི་སྟོང་ཉིད་དོ། །དྲི་མེད་དེ་བཞིན་ཉིད་ནི། དེ་ཉིད་དྲི་མ་ཐམས་ཅད་ཀྱིས་དག་པ་
སངས་རྒྱས་ཀྱི་སར་གནས་ཡོངས་སུ་གྱུར་པའི་མཚན་ཉིད་དེ་བཞིན་གཤེགས་པའི་ཆོས་སྐུ་
ཞེས་བརྗོད་པའོ། །དྲི་མ་མེད་པའི་སངས་རྒྱས་ཀྱི་ཡོན་ཏན་ནི། གནས་གྱུར་པའི་མཚན་ཉིད།
དེ་བཞིན་གཤེགས་པའི་ཆོས་སྐུ་ཉིད་ལ་ཡོད་པས་འཇིག་རྟེན་ལས་འདས་པ་སྟབས་བཅུ་
སོགས་པ་སངས་རྒྱས་ཀྱི་ཆོས་གང་དག་ཡིན་པའོ། །རྒྱལ་བའི་མཛད་པ་ནི་སྟོབས་བཅུ་སོགས་
སངས་རྒྱས་ཀྱི་ཆོས་དེ་དག་ཉིད་ཀྱི་སོ་སོ་རང་གི་བླ་ན་མེད་པའི་ཕྲིན་ལས་སོ། །རྒྱུ་རྐྱེན་གནས་
བཞི་པོ་གང་ལས་འབྲས་བུ་དཀོན་མཆོག་དགེ་བ་གསུམ་འབྱུང་བའི་རྒྱུ་རྐྱེན་གནས་བཞི་པོ་
འདི་ནི་དོན་དམ་གཟིགས་པ་སངས་རྒྱས་རྣམས་ཀྱི་ཡུལ་ཉིད་ཡིན་གྱི་ཉན་རང་སོགས་ཀྱིས་
བསམ་གྱིས་མི་ཁྱབ་པས་སོ། །
21



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་པར་བཤད་པ་ལ་བསམ་གྱིས་མི་ཁྱབ་པར་སྒྲུབ་པ་ནི། འབྲས་བུ་དཀོན་
མཆོག་གསུམ་པོ་འདིའི་རིགས་ཏེ། རྒྱུ་རྐྱེན་ནི་ཐམས་ཅད་གཟིགས་ནས་སངས་རྒྱསརྣམས་ཀྱི་
ཡུལ་ཡིན་ལ། རིགས་དེ་ཡང་ཁམས་སོགས་རྣམ་པ་བཞི་སྟེ། གོ་རིམ་བཞིན་དུ་རྒྱུ་མཚན་བཞི་
ཡིས་བསམ་གྱིས་མི་ཁྱབབོ། །བཞི་པོ་གང་གིས་ཞེ་ན། དྲི་བཅས་དེ་བཞིན་ཉིདནི་ཉན་རང་
སོགས་ཀྱིས་བསམ་གྱིས་མི་ཁྱབ་སྟེ། གཅིག་ཅར་དུ་རྣམ་པར་དག་པའང་ཡིན་ལ་ཉོན་མོངས་
དང་ལྡན་པ་ཡིན་པས་འགལ་བ་ལྟར་སྣང་བའི་ཕྱིར་རོ། །དོན་ལ་མི་འགལ་ཏེ། དག་པ་ནི་
ཁམས་དོན་དམ་པར་དྲི་མ་བྲལ་བ་རང་བཞིན་རྣམ་དག་ཡིན་ལ། མ་དག་པ་ནི་ཀུན་རྫོབ་ཏུ་གློ་
བུར་དྲི་བཅས་ཀྱི་སེམས་ཆོས་ཅན་དུ་ལྡན་པའོ། །དྲི་མེད་དེ་བཞིན་ཉིད་ནི་དེ་སྟེ། སྔར་ནས་
དག་བྱ་ཀུན་ནས་ཉོན་མོངས་པ་མེད་པ་ཕྱིས་དྲི་མས་དག་པས་འགལ་བ་ལྟར་སྣང་བའི་ཕྱིར་རོ།།
དོན་ལ་མི་འགལ་ཏེ། སྔར་མེད་པ་ནི་རང་བཞིན་རྣམ་དག་གི་དབང་དུ་བྱས་ལ། ཕྱིས་དག་པ་
ནི་གློ་བུར་དྲི་བྲལ་གྱི་དབང་དུ་བྱས་པས་སོ། །དྲི་མ་མེད་པའི་སངས་རྒྱས་ཀྱི་ཡོན་ཏནནི། དེ་སྟེ་
སངས་རྒྱས་ཉིད་ལ་ཡོད་ཀྱི། སོ་སྐྱེ་ལ་མེད་ནའང་ཁྱད་པར་རྣམ་པར་དབྱེ་བ་མེད་པའི་ཆོས་
ཉིད་གང་མཐའ་གཅིག་ཏུ་ཀུན་ནས་ཉོན་མོངས་པ་སོ་སོ་སྐྱེ་བོའི་ལའང་སྔ་ཕྱི་ཁྱད་པར་མེད་
པར་ཡོད་པའི་ཕྱིར་རོ། ཁྱད་མེད་དུ་ཡོད་པའི་རྒྱུ་མཚན་ཡང་གང་གི་ཕྱིར་གང་ལ་དེ་བཞིན་
གཤེགས་པའི་ཆོས་ཀྱི་དབྱིངས་ཀྱི་ཡེ་ཤེས་མཐའ་དག་རྗེས་སུ་མ་ཞུགས་པའི་སེམས་ཅན་དེ་ནི་
སེམས་ཅན་གྱི་རིགས་འགའ་ཡང་མེད་དོ། །འོན་ཀྱང་། འདུས་བྱས་ཀྱི་འཛིན་པས་དེ་བཞིན་
གཤེགས་པའི་ཡེ་ཤེས་མི་མངོན་ནོ། །འདུ་ཤེས་ཀྱི་འཛིན་པ་དང་བྲལ་བ་ལས་ནི་ཐམས་ཅད་
མཁྱེན་པའི་ཡེ་ཤེས་རང་བྱུང་གི་ཡེ་ཤེས་ཐོགས་པ་མེད་པར་རབ་ཏུ་འབྱུང་ངོ༌། །ཀྱེ་རྒྱལ་བའི་
སྲས་འདི་ལྟ་སྟེ། དཔེར་ན་སྟོང་གསུམ་གྱི་སྟོང་ཆེན་པོའི་ནི་འཇིག་རྟེན་གྱི་ཁམས་ཀྱི་ཚད་དང་
མཉམ་པའི་རས་ཡུག་ཆེན་པོའི་གཅིག་ཡོད་པར་གྱུར་པ་ལ། དར་ཡུག་ཆེན་པོ་དེ་ལ་ཡང་སྟོང་
2 2



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥
གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་རྫོགས་པར་གྱུར་ཏེ། འདི་ལྟ་སྟེ།
ཁོར་ཡུག་ཆེན་པོའི་ཚད་དུ་ནི་ཁོར་ཡུག་ཆེན་པོ་བྲིས་ས་ཆེན་པོའི་ཚད་དུ་ནི་ས་ཆེན་པོ། སྟོང་
གཉིས་པའི་འཇིག་རྟེན་གྱི་ཁམས་ཀྱི་ཚད་དུ་ནི་སྟོང་གཉིས་པའི་འཇིག་རྟེན་གྱི་ཁམས། སྟོང་གི་
འཇིག་རྟེན་གྱི་ཁམས་ཀྱི་ཚད་དུ་ནི་སྟོང་གི་འཇིག་རྟེན་གྱི་ཁམས། གླིང་བཞི་པའི་འཇིག་རྟེན་གྱི་
ཁམས་ཀྱི་ཚད་དུ་ནི་གླིང་བཞི་པའི་འཇིག་རྟེན་གྱི་ཁམས། རྒྱ་མཚོ་ཆེན་པོའི་ཚད་དུ་ནི་རྒྱ་མཚོ་
ཆེན་པོ། འཛམ་བུའི་གླིང་གི་ཚད་དུ་ནི་འཛམ་བུའི་གླིང་། ཤར་གྱི་ལུས་འཕགས་གླིངགི་ཚད་དུ་
ནི་ཤར་གྱི་ལུས་འཕགས་གླིང༌། ནུབ་ཀྱི་བ་གླང་སྤྱོད་ཀྱི་ཚད་དུ་ནི་ནུབ་ཀྱི་བ་གླང་སྤྱོད། བྱང་གི་
སྒྲ་མི་སྙན་གྱི་གླིང་གི་ཚད་དུ་ནི་བྱང་གི་སྒྲ་མི་སྙན། རི་རབ་ཀྱི་ཚད་དུ་ནི་རི་རབ། ས་ལ་སྤྱོད་
པའི་ལྷའི་ཞལ་ཡས་ཁང་གི་ཚད་དུ་ནི་ས་ལ་སྤྱོད་པའི་ལྷའི་གཞལ་ཡས་ཁང་། འདོད་པན་སྤྱོད་
པའི་ལྷའི་གཞལ་ཡས་ཁང་གི་ཚད་དུ་ནི་འདོད་པ་ན་སྤྱོད་པའི་ལྷའི་གཞལ་ཡས་ཁང་།
གཟུགས་ན་སྤྱོད་པའི་ལྷའི་གཞལ་ཡས་ཁང་གི་ཚད་དུ་ནི་གཟུགས་ན་སྤྱོད་པའི་ལྷའི་གཞལ་
ཡས་ཁང་བྲིས་པའོ། །དར་ཡུག་ཆེན་པོ་དེ་ཡང་ཆུང་ཞིང་སྟོང་གསུམ་གྱི་སྟོང་ཆེན་པོའི་འཇིག་
རྟེན་གྱི་ཁམས་ཀྱི་ཚད་དུ་གྱུར་ལ། དར་ཡུག་ཆེན་པོ་དེ་ཡང་རྡུལ་ཕྲ་རབ་ཀྱི་རྡུལ་གཅིག་ཏུ་
བཅུག་པར་གྱུར་ཏོ། །ཇི་ལྟར་རྡུལ་ཕྲ་རབ་ཀྱི་རྡུལ་གཅིག་ཏུ་དར་ཡུག་ཆེན་པོ་དེ་བཅུག་པ་དེ་
བཞིན་དུ་རྡུལ་ཕྲ་རབ་ཀྱི་རྡུལ་མ་ལུས་པ་རྣམས་སུ་དེའི་ཚད་ཀྱི་དར་ཡུག་ཆེན་པོ་ནང་དུ་བཅུག་
པར་གྱུར་ཏོ། །དེ་ ནས་མཁས་པ། མཛངས་པ། གསལ་བ། ཡིད་གཞུངས་པ། དེར་ཉེ་བར་
བཞུགས་པའི་སྤྱོད་པ་དང་ལྡན་པའི་སྐྱེས་བུ་འགའ་ཞིག་སྐྱེས་ཏེ། དེའི་མིག་ལྷ་ཡི་མིག་ཏུ་གྱུར་
ཅིང་། ཀུན་ཏུ་ཡོངས་སུ་དག་པ་འོད་གསལ་བར་གྱུར་པ་ཞིག་ལ་དེས་ལྷའི་མིག་གིས་རྣམ་པར་
ལྟ་སྟེ། འདི་ལྟ་བུར་གྱུར་པའི་དར་ཡུག་ཆེན་པོའི་རྡུལ་ཕྲ་རབ་ཀྱི་རྡུལ་ཆུང་ངུ་ཉིད་འགནས་ཏེ།
སེམས་ཅན་འགའ་ལ་ཡང་འཁོར་བར་གྱུར་ཏོ། །དེ་འདི་སྙམ་དུ་སེམས་ཏེ། ཀྱེ་མ་བདག་གི་
23



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྩོན་པ་ཆེན་པོའི་སྟོབས་དང༌། མཐུས་རྡུལ་ཕྲ་རབ་ཀྱི་རྡུལ་འདི་ཕྱེ་སྟེ། དར་ཡུག་ཆེན་པོ་
འདིས་འགྲོ་བ་ཐམས་ཅད་ཉེ་བར་འཚོ་བར་བྱའོ། །སྙམ་པས་དེའི་བརྩོན་པ་ཆེན་པོའི་སྟོབས་
ཀྱིས་མཐུ་སྐྱེདདེ། རྡོ་རྗེ་ཕྲ་མོས་རྡུལ་ཕྲ་རབ་ཀྱི་རྡུལ་ཕྱི་ནས་བསལ་བ་ཇི་ལྟ་བ་བཞིན་དུ། དར་
ཡུག་ཆེན་པོ་དེ་འགྲོ་བ་མཐའ་དག་ལ་ཉེ་བར་འཁོ་བར་བྱེད་ཅིང་། གཅིག་ལས་ཇི་ལྟ་བ་བཞིན་
དུ༑ རྡུལ་ཕྲ་རབ་ལུས་པ་མེད་པ་མཐའ་དག་ལས་དེ་ཁོ་ན་བཞིན་དུ་བྱེད་དོ། །ཀྱེ་རྒྱལ་བའི་
སྲས་དེ་བཞིན་དུ་དེ་བཞིན་གཤེགས་པའི་ཡེ་ཤེས་ཚངས་པའི་ཡེ་ཤེས་སེམས་ཅན་ཐམས་ཅད་
ཉེ་བར་འཚོ་བའི་ཡེ་ཤེས་ཀྱང་སེམས་ཅན་ཐམས་ཅད་ཀྱི་རྒྱུད་ལ་ཚང་བ་མེད་པར་རྗེས་སུ་
ཞུགས་ཏེ། སེམས་ཅན་ཐམས་ཅད་ཀྱི་སེམས་ཀྱི་རྒྱུན་དེ་དག་ཀྱང་དེ་བཞིན་གཤེགས་པའི་ཡེ་
ཤེས་དང་འདྲ་བ་ཚད་མེད་དོ། །དེ་ལྟ་མོས་ཀྱི་འདུ་ཤེས་ཀྱི་འཛིན་པས་བཅིངས་པའི་བྱིས་པ་
རྣམས་ཀྱིས་དེ་བཞིན་གཤེགས་པའི་ཡེ་ཤེས་མི་ཤེས་རབ་ཏུ་མི་ཤེས་ཤིང༌། ཉམས་སུ་མི་
མྱོང་མངོན་དུ་མི་བྱེད་དོ། །དེས་ན་དེ་བཞིན་གཤེགས་པ་ཆགས་མེད་པའི་དེ་བཞིན་གཤེགས་
པའི་ཡེ་ཤེས་ཀྱིས་ཆོས་ཀྱི་དབྱིངས་སེམས་ཅན་ཐམས་ཅད་ལ་རྣམ་པར་གཟིགས་ནས་སློབ་
དཔོན་གྱི་འདུ་ཤེས་འགྱུར་ཏེ། ཀྱེ་མ་མ་ལ་སེམས་ཅན་འདི་དག་ནི་དེ་བཞིན་གཤེགས་པའི་ཡེ་
ཤེས་ཡང་དག་པ་ཇི་ལྟ་བ་བཞིན་མི་ཤེས་པ་དང༌། དེ་བཞིན་གཤེགས་པའི་ཡེ་ཤེས་རྗེས་སུ་
ཞུགས་པ་དག་སྟེ། གང་ཡང་སེམས་ཅན་འདི་དག་ལ་འཕགས་པའི་ལམ་ཉེ་བར་བསྟན་པས་
འདུ་ཤེས་ཀྱི་བྱས་པའི་འཆིང་བ་མཐའ་དག་བཙལ་བར་བྱ་སྟེ། ཇི་ལྟར་རང་ཉིད་འཕགས་པའི་
ཡེ་ཤེས་ཀྱིས་སྟོབས་བསྐྱེད་པས་འདུ་ཤེས་ཀྱི་ འདུས་པ་ཆེན་པོ་བཙལ་ནས། དེ་བཞིན་
གཤེགས་པའི་ཡེ་ཤེས་སོ་སོར་མངོན་པར་ཤེས་ཤིང་། དེ་བཞིན་གཤེགས་པ་དང་མཉམ་པ་
ཉིད་རྗེས་སུ་ཐོབ་པ་བཞིན་དུ། དེ་དག་ལ་དེ་བཞིན་གཤེགས་པའི་ལམ་བསྟན་པས་འདུ་ཤེས་
ཀྱིས་བྱས་པའི་འཆིང་བ་ཐམས་ཅད་ཟློག་པར་བྱེད་དོ། །འདུ་ཤེས་ཀྱིས་བྱས་པའི་འཆིང་བ་
2 4



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥
ཐམས་ཅད་འོག་པ་དག་ལ་ནི། དེ་བཞིན་གཤེགས་པའི་ཡེ་ཤེས་ཚད་མེད་པ་དེ་འགྲོ་བ་མཐའ་
དག་གི་ཉེ་བར་འཚོ་བར་འགྱུར་རོ། །ཞེས་གསུངས་སོ། །དེ་ཡང་དོན་ལ་མི་འགལ་ཏེ། ཆོས་
ཅན་སངས་རྒྱས་ཀྱི་ཡོན་ཏན་གྱིས་ཁྱད་པར་དུ་བྱས་པའི་ཆོས་ཉིད་དྲི་མེད་དེ་བཞིན་ཉིད་ཡིན་
ཞིང་ཆོས་ཅན་སོ་སྐྱེས་ཁྱད་པར་དུ་བྱས་པའི་ཆོས་ཉིད་ནི་དྲི་བཅས་དེ་བཞིན་ཉིད་ཡིན་པས། སོ་
སྐྱེ་ལ་ཆོས་ཅན་སངས་རྒྱས་ཀྱི་ཡོན་ཏན་མེད་པ་ན་དེས་ཁྱད་པར་དུ་བྱས་པའི་དྲི་མེད་དེ་བཞིན་
ཉིད་ཀྱང་མེད་ལ། སྔ་ཕྱི་ཁྱད་མེད་དུ་ཡོད་པར་བཤད་པ་ནི། དེ་གཉིས་ཀའི་ཆོས་ཉིད་རང་
བཞིན་རྣམ་དག་ལ་དབྱེ་བ་མེད་པའི་དབང་དུ་མཛད་པས་སོ། །དེས་ན་གཞུང་འདི་སོགས་དུ་
མར་ཆོས་དབྱིངས་ཀུན་ཏུ་འགྲོ་བ་དང་། ཀུན་ལ་ཁྱབ་པ་དང་། ཆོས་ཀུན་གྱི་ཆོས་ཉིད་ཡིན་པ་
དང་། ཆོས་ཉིད་ལ་ཆ་ཤས་མེད་པར་བཤད་པ་ནི་དགོངས་གཞི་ཆོས་ཉིད་རང་བཞིན་རྣམ་དག་
ལདབྱེ་བ་མེད་པ་ལ་དགོངས་ནས་དགོས་པ་ཆོས་གཅིག་སྟོང་པར་རྟོགས་པ་ན་ཆོས་ཀུནསྟོད་
པར་རྟོགས་པའི་ཕྱིར་དུ་གསུངས་པ་ཅུང་ཟད་དཔྱད་པ་དུས་རེ་ཤིག་པའི་རྣམ་གཞག་ཡིན་གྱི་
ཐམས་ཅད་པའི་དབང་དུ་བྱས་པ་ནི་མིན་ཏེ། དྲི་བཅས་དང་དྲི་མེད་སོགས་ཆོས་ཅན་སོ་སོས་
ཁྱད་པར་དུ་བྱས་པའི་སྒོ་ནས་ཆོས་ཅན་དེ་ཉིད་ལ་ཐུན་མོང་མ་ཡིན་པར་ཡོད་ཀྱི། ཆོས་ཅན་
གཞན་ལ་མེད་པའི་ཆོས་ཉིད་རང་མཚན་པ་དང་། ཆོས་ཅན་གཞན་ལའང་ཐུན་མོང་བར་ཡོད་
པས་སྤྱི་མཚན་པ་གཉིས་གཞུང་འདིར་བཤད་པའི་ཕྱིར་དང་། མངོན་རྟོགས་རྒྱན་དུ་བརྟེན་པའི་
ཆོས་ཀྱི་བྱེ་བྲག་གིས། །དེའི་དབྱེ་བ་ཡོངས་སུ་བརྗོད། །ཅེས་པ་ལྟར་བརྟེན་པའི་ཆོས་ཀྱིས་ཕྱེ་
བའི་ཆོས་ཉིདརྣམས་ཆ་མེད་གཅིག་ཡིན་ན་ཧ་ཅང་ཐལ་བའི་རིགས་དུ་མ་བཞིན་དུ་བརྗོད་ཟིན་
པའི་ཕྱིར་རོ། །དེས་ན་ཆོས་ཅན་གྱི་ཕྱེ་བའི་ཆོས་ཉིད་རང་མཚན་པ་རྣམས་གཅིག་མིན་པར་
མངོན་པ་མ་ཟད་དོན་དུ་ན་ཆོས་ཅན་སོ་སོའི་ཆོས་ཉིད་རང་བཞིན་རྣམ་དག་རྣམས་ཀྱངདེ་ཉིད་
དང་གཞན་དུ་དབྱེར་མེད་ཅིང་། གཅིག་དང་ཐ་དད་གང་དུའང་རྗོད་དུ་མེད་པ་ཙམ་ཡིན་གྱི།
2 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཅིག་ཉིད་ནི་མ་ཡིན་ནོ། །འདི་ལྟ་བུའི་རྣམ་གཞག་མ་ཤེས་པས་ཕྱི་རབས་རྣམས་ཆོས་ཀུན་
ཉིད་ཆ་མེད་གཅིག་ཡིན་ཞིང་། ཆོས་ཉིད་ཀུན་གྱིས་ཆོས་ཅན་ཀུན་ལ་ཁྱབ་པར་འཁྲུལནས།
ལྟ་ངན་མི་ཟད་པའི་གདོན་གྱིས་བཟུང་ངོ༌། །དེས་ན་མདོ་དེས་སེམས་ཅན་ལ་སངས་རྒྱས་ཀྱི་ཡེ་
ཤེས་མཐའ་དག་ཞུགས་པར་གསུངས་པའང་ཆོས་དབྱིངས་ཡེ་ཤེས་ཀྱི་དབང་དུ་མཛད་པ་སྟེ།
དེ་ཉིད་ལས་དེས་ན་ཆོས་ཀྱི་དབྱིངས་སེམས་ཅན་གྱི་གནས་ཐམས་ཅད་ལ་གཟིགས་ནས་ཞེས་
པས་སོ། །དྲི་མ་མེད་པའི་སངས་རྒྱས་ཀྱི་སྟོབས་སོགས་ཡོན་ཏན་འདི་རྣམས། དངོས་སུ་ཡོད་
པར་དགོངས་པ་ནི་མིན་ཏེ། ཡོན་ཏན་འདི་རང་གི་ངང་གིས་ཕྲིན་ལས་མཛད་པར་གཞུང་འདིའི་
དབུ་ཞབས་སུ་ཡང་ཡང་གསུངས་ལ། མདོ་དེ་ཉིད་དུ། སེམས་ཅན་འགའ་ལའང་ཉེ་བར་འཁོ་
བར་གྱུར་ཏོ་ཞེས་དཔེས་མཚོན་ནས་སེམས་ཅན་གྱི་དོན་མི་བྱེད་པར་བཤད་པས་སོ། །རྒྱལ་
བའི་མཛད་པ་ནི། དེ་སྟེ། འབད་པ་ལ་མི་ལྟོས་པས་ལྷུན་གྱིས་གྲུབ་ཅིང་འདི་ལྟར་བྱའོ་ཞེས་མི་
རྟོག་བཞིན་དུ་གཅིག་ཅར་སེམས་ཅན་ཐམས་ཅད་དུས་ཐམས་ཅད་དུ་མཛད་པའི་ཕྱིརརོ། །
གྲངས་ངེས་ཀྱི་སྒོ་ནས་རྒྱུ་རྐྱེན་དུ་འགྱུར་ཚུལ་ནི། དོན་གྱི་གནས་བཞི་པོ་འདིས་དཀོན་མཆོག་
གསུམ་སྐྱེད་པའི་ཤེས་བྱ་ཐམས་ཅད་བསྡུས་པའི་ཕྱིར་བཞིར་ངེས་ཏེ། འདི་ལྟར་ཁམས་ནི་
རྟོགས་བྱའི་གནསཏེ། ཁམས་རྟོགས་ན་གྲོལ་བར་འགྱུར་ཞིང་། མ་རྟོགས་ན་མི་གྲོལ་བས་སོ།།
བྱང་ཆུབ་ནི་རྟོགས་པའི་གནས་ཏེ། ཁམས་དྲི་མ་ཀུན་གྱིས་དག་པ་རྟོགས་པའི་ངོ་བོ་ཡིན་པས་
སོ༑ །ཡོན་ཏན་ནི་བྱང་ཆུབ་དེའི་ཡན་ལག་གི་གནས་ཏེ། བྱང་ཆུབ་ལ་བརྟེན་པའི་ཡོན་ཏན་
ཡིན་པས་སོ། །ཕྲིན་ལས་ནི། རྟོགས་པར་བྱེད་པའི་གནས་ཡིན་ཏེ། ཡོན་ཏན་དེ་རྣམས་ཉིད་
ཀྱིས་ཕྲིན་ལས་ཀྱི་སྒོ་ནས་གཞན་ལ་རྟོགས་པ་སྒྲུབ་པར་བྱེད་པའོ། །དེ་བཞི་ལའང་གོ་རིམ་
བཞིན་དུ་གནས་གཅིག་ཁམས་དེ་ནི་འཇིག་རྟེན་ལས་འདས་པའི་ཆོས་ཀྱི་ས་བོན་ཡིན་པས་སོ་
སོ་རང་གི་ཚུལ་བཞིན་ཡིད་ལ་བྱེད་པའི་གནས་ཀྱིས་དེ་རྣམ་པར་དག་པ་ལ་བརྟེན་ནས་དཀོན་
2 6



རྒྱུ
གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥
མཆོག་གསུམ་འབྱུང་བས་རྒྱུའོ། །བྱང་ཆུབ་སོགས་གསུམ་ནི་མངོན་པར་བྱང་ཆུབ་ནས་སྟོབས་
སོགས་ཡོན་ཏན་གྱིས་ཆོས་སྟོན་པའི་ཕྲིན་ལས་མཛད་པས་ན། གཞན་གྱི་སྒྲ་ལ་བརྟེན་ནས་དེ་
རྣམ་པར་དག་པ་དཀོན་མཆོག་གསུམ་འབྱུང་བས་རྐྱེན་ཏེ། གཞན་གྱི་སྒྲ་དང་། ནང་གི་ཚུལ་
བཞིན་ཡིད་ལ་བྱེད་པའི་རྣམ་པར་དག་པའི་རྒྱུ་རྐྱེན་ཚང་ལ་མནོར་བ་ཡིན་པའི་ཕྱིར་རོ། །
གཉིས་པ་སོ་སོའི་རང་བཞིན་རྒྱས་པར་བཤད་པ་ལ་བཞི་སྟེ། ཁམས་དང་། བྱང་
ཆུབ་དང་། ཡོན་ཏན་དང༌། ཕྲིན་ལས་རྒྱས་པར་བཤད་པའོ། །དང་པོ་ལ་དྲུག་སྟེ། དོན་གསུམ་
གྱིས་སེམས་ཅན་ཀུན་སངས་རྒྱས་ཀྱི་སྙིང་པོ་ཅན་དུ་གསུངས་པར་བསྟན་པ་དང་། དོན་གསུམ་
པོ་རྣམ་གཞག་བཅུ་ཡིས་གཏན་ལ་དབབ་པ་དང་། དེ་ཡོད་ཀྱང་སེམས་ཅན་གྱིས་དངོས་སུ་མི་
རྟོགས་པར་དཔེ་དགུས་སྒྲུབ་པ་དང་། དེས་ན་སེམས་ཅན་གྱི་དད་པས་རྟོགས་བྱར་བསྟན་པ་
དང་། དད་པས་རྟོགས་བྱའི་ཁམས་ཀྱི་མཚན་ཉིད་སྒྲོ་སྐུར་དང་བྲལ་བ་བསྟན་པ་དང་། དངོས་
སུ་མི་རྟོགས་ཀྱང་ཁམས་སེམས་ཅན་ལ་བརྟེན་པའི་དགོས་པ་བསྟན་པའོ། །དང་པོ་འགཉིས་
ཏེ༑ སྤྱིའི་དོན་དང་། ཡན་ལག་གི་དོན་ནོ། །སྤྱིའི་དོན་ལ་ངོ་བོ་ལ་སོགས་པ་བཅུ་ལས། ངོ་བོ་
ལ་དགག་གཞག་སྤང་གསུམ་གྱི། དགག་པ་ ལ་ སྒྲོ་འདོགས་དགག་པ་ནི། ཁ་ཅིག་ན་རེ།
འདུས་མ་བྱས་པའི་མཚན་དཔེ་དང༌། སྟོབས་བཅུ་ལ་སོགས་པ་ལ་སངས་རྒྱས་ཀྱི་ཡོན་ཏན་
ཚང་བའི་བདེ་གཤེགས་སྙིང་པོ་རྫོགས་པའི་སངས་རྒྱས་སུ་གྱུར་པ་རྟག་བརྟན་གཡུང་དྲུང་ནི་
སེམས་ཅན་ཐམས་ཅད་ཀྱི་རྒྱུད་ལ་རང་ཆས་སུ་ཡོད་དེ། དེ་ལྟར་ལུང་དང་རིགས་པས་ཤེས་
པའི་ཕྱིར་རོ། །ལུང་ལ་ཡང་མདོ་ལས་ཤེས་ཏེ། སྔར་བཤད་པ་ལྟར། དེ་བཞིན་གཤེགས་པའི་
ཡེ་ཤེས་ཚད་མེད་པའི་ཡེ་ཤེས་སེམས་ཅན་ཐམས་ཅད་ཉེ་བར་འཚོ་བའི་ཡེ་ཤེས་ཀྱང་སེམས་
ཅན་གྱི་རྒྱུད་ལ་མ་ཚང་བ་མེད་པར་རྗེས་སུ་ཞུགས་ཏེ། ཞེས་པ་དང༌། བཅོམ་ལྡན་འདས་དེ་
བཞིན་གཤེགས་པའི་སྙིང་པོ་ནི་རྣམ་པར་དབྱེ་བ་མེད་པ། འབྲལ་མི་ཤེས་པ་བསམ་གྱིས་མི་
27



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱབ་པའི་སངས་རྒྱས་ཀྱི་ཆོས་གངྒའི་བྱེ་མ་ལས་འདས་པས་མི་རྟོག་པའི་ཞེས་པ་དང་། བཅོམ་
ལྡན་འདས་དེ་བཞིན་གཤེགས་པའི་སྙིང་པོ་སྐྱེ་བའམ། རྒ་བའམ། འཆི་བའམ། འཆི་འཕོ་
བའམ། སྐྱེ་བ་མ་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས་དེ་བཞིན་གཤེགས་
པའི་སྙིང་པོ་ནི་འདུས་བྱས་ཀྱི་མཚན་ཉིད་ཀྱི་ཡུལ་ལས་འདས་པ་སྟེ། རྟག་པ་བརྟན་པ་ཞི་བ་
གཡུང་དྲུང་ངོ༌། །ཞེས་པ་ལ་སོགས་པ་གསུངས་སོ། །བསྟན་བཅོས་ལས་ཤེས་ཏེ། རྒྱུད་བླ་མ་
འདིར་ཡང་ཐམས་ཅད་ལ་རྫོགས་པའི་སངས་རྒྱས་རྗེས་ཞུགས། ཞེས་པ་དང་། ཉོན་མོངས་མི་
གཙང་ཕུང་པོར་ལྷུང་གྱུར་རྫོགས་པའི་སངས་རྒྱས་རིན་པོ་ཆེ། སེམས་ཅན་རྣམས་ལགཟིགས་
ནས། ཞེས་པ་ལ་སོགས་པ་གསུངས་པའོ། །རིགས་པ་ལས་ཤེས་ཏེ། རྫོགས་པའི་སངས་རྒྱས་
ཀྱི་ངོ་བོ་ཉིད་ཀྱི་སྐུ་དེ་ཉིད་སྔར་མེད་ཕྱིས་ཡོང་བ་ཡིན་ན་མི་རྟག་པར་འགྱུར་བས་སེམས་ཅན་གྱི་
དུས་ནའང་རྟག་པར་ཡོང་དགོས་པའི་ཕྱིར། ཞེས་ཟེར་རོ། །དེ་ནི་མ་ཡིན་ཏེ། སྒྲུབ་བྱེད་མེད་པ་
དང་གནོད་བྱེད་ཡོད་པའི་ཕྱིར་རོ། །དང་པོ་ལ་མདོའི་སྒྲུབ་བྱེད་མེད་དེ། སེམས་ཅན་གྱི་ཆོས་
དབྱིངས་ནི་རང་བཞིན་གྱིས་དྲི་མ་མཐའ་དག་མེད་པ་ཡིན་ལ། དེའི་དྲི་མ་མཐའ་དག་མེད་པའི་
བློ་མངའ་བ་ལ་ཡེ་ཤེས་མཐའ་དག་ཞེས། དགོས་པའི་དབང་གིས་ཐ་སྙད་བྱས་པ་ཡིན་པའི་
ཕྱིར་དང་། དེའི་རྒྱུ་མཚན་ཡང་མདོ་དེ་ཉིད་ལས། དེས་ན་ཆོས་ཀྱི་དབྱིངས་སེམས་ཅན་ཐམས་
ཅད་ལ་གཟིགས་ནས་ཞེས་ཆོས་དབྱིངས་རང་བཞིན་རྣམ་དག་གི་དབྱིངས་སུ་བརྗོད་པའི་ཕྱིར་
དང་། ཡང་མདོ་དེ་ཉིད་ལས། སེམས་ཅན་གྱི་སེམས་ཀྱི་རྒྱུན་ཀྱང་དེ་བཞིན་གཤེགས་པའི་ཡེ་
ཤེས་དང་འདྲ་བར་ཚད་མེད་ཞེས་གསུངས་ལ། དེའི་དོན་ནི། དག་བྱའི་དྲི་མ་ཚད་མེད་པས་དེ་
དག་པའི་སེམས་ཅན་གྱི་རྒྱུན་འདི་གསལ་བ་ཡང་དེ་བཞིན་གཤེགས་པའི་ཡེ་ཤེས་འདྲ་བ་དག་
པ་ཚད་མེད་ཞེས་བྱ་བ་ཡིན་པའི་ཕྱིར་དང་། གཞན་དུ་རྫོགས་པའི་སངས་རྒྱས་ཀྱི་ཡེ་ཤེས་
མཚན་ཉིད་པ་རང་ཆས་སུ་ཡོད་ན། དེའི་ཤེས་བྱེད་དུ་སེམས་ཅན་གྱི་སེམས་ཀྱི་རྒྱུན་དེ་དག་
28



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥
ཀྱང་དེ་བཞིན་གཤེགས་པའི་ཡེ་ཤེས་དང་འདྲ་བར་ཚད་མེད་ཞེས་པ་དང༌། དེས་ན་ཆོས་ཀྱི་
དབྱིངས་སེམས་ཅན་ལ་ཡོད་པར་གཟིགས་ནས་ཞེས་འཆད་པའི་འབྲེལ་མེད་པ་དང་། དེ་
རྫོགས་པའི་སངས་རྒྱས་ཀྱི་དབྱིངས་དང་ཡེ་ཤེས་མཚན་ཉིད་པ་ཡིན་ན། དེས་རང་གི་ངང་གིས་
ཕྲིན་ལས་མཛད་པར་འགྱུར་བ་ལས་མདོ་དེ་ཉིད་དུ་སེམས་ཅན་འགའ་ལ་ཡང་ཉེ་བར་མཁོ་
བར་མ་གྱུར་ཏོ། །ཞེས་དཔེས་མཚོན་ནས་སེམས་ཅན་གྱི་དོན་མི་བྱེད་པར་བཞེད་པའི་ཕྱིར་དང་།
མདོ་གཉིས་པའི་དོན་ཡང་རང་བཞིན་རྣམ་དག་ལས་ཀྱང་སངས་རྒྱས་ཀྱི་ཆོས་རྣམས་ལོགས་སུ་
དབྱེར་མེད་པ་དང་། འབྲལ་མི་ཤེས་པ་དང་། སྔར་ལྟར་དག་བྱ་ད་མེད་པས་སོ། །སྒོ་གསུམ་
དག་པ་ཡང་ཚད་མེད་པ་ཡོད་པ་དང་། སྐྱེ་འཆི་ལ་སོགས་པ་དང་བྲལ་བའི་ཁམས་ཀྱིདབང་དུ་
མཛད་ནས་རྟག་བརྟན་སོགས་གསུང་བའི་ཕྱིར་རོ། །དེས་ན་བསྟན་འཆོས་ཀྱི་དགོངས་པ་ཡང་
མདོ་ལྟར་ཡིན་ནོ། །རིགས་པའི་གནོད་བྱེད་ཡོད་དེ། ཕྱི་དང༌། ནང་དང་། གཉིས་ཀའི་རིགས་
པ་ དང་ འགལ་བའི་ ཕྱིར་ རོ། །ཕྱི་ འགལ་ཏེ། མར་མེ་ཤི་བ་ནི། མི་རྟག་པར་ཐལ། སྔར་
མེད་ཕྱིས་ཡོད་ཡིན་པའི་ཕྱིར་རོ། །འདོད་མི་ནུས་ཏེ། ཤི་བ་འཇིག་ན། ཤི་བ་ལོག་པའི་ཆོསན་
མ་ཤི་བ་ཡིན་པས་མར་མེ་ཤི་བའི་སྐད་ཅིག་གཉིས་པ་ལ་ངེས་པར་མར་མེ་ཚད་མས་མཐོང་
བར་འགྱུར་བའི་ཕྱིར་རོ། །རྟགས་གྲུབ་སྟེ། མར་མེ་ཤི་བ་མར་མེའི་དུས་ན་ཡོད་ན་མར་མེའི་
དུས་ན་མར་མེ་མེད་པའམ། མར་མེ་ཤི་བའི་དུས་ན་ཡང་མར་མེ་ཉིད་ཡོད་པར་མཚུངས་པའི་
ཕྱིར་རོ། །ནང་དང་འགལ་ཏེ་ལམ་ལྔ་རྫོགས་པར་བསྒོམས་པའི་སྟོབས་ཀྱིས་རང་གི་དྲི་མ་
མཐའ་དག་འགགས་པ་དེ་མི་རྟག་པ་ཡིན་ན། སྔར་ལྟར་རང་གིས་སྐད་ཅིག་དེ་མ་ཐག་རང་
རྒྱུད་ལ་དྲི་མ་སྐྱེ་བར་འགྱུར་ལ། འགགས་པ་དེ་ཉིད་མ་འགགས་པའི་དུས་ན་ཡོད་ན་ཡང་སྔར་
ལྟར་ཧ་ཅང་ཐལ་བའི་ཕྱིར་རོ། །གཉིས་ཀ་དང་འགལ་ཏེ། སྐྱེས་བུ་ཤི་བ་རྣམས་ནི་མི་རྟག་ན་
སྐད་ཅིག་གཉིས་པ་ལ་སྐྱེས་བུ་དེ་རྣམས་མཐོང་བར་འགྱུར་བ་དང༌། སྐྱེས་བུ་ཤི་བ་དེ་ཉིད་སྐྱེས་
29



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བུ་མ་ཤི་བའི་དུས་སུ་ཡོད་ན་ཧ་ཅང་ཐལ་བའི་ཕྱིར་རོ། །དེ་བཞིན་དུ་ནམ་མཁའ་ལ་སོགས་པ་
ཐོགས་མེད་ཀྱི་སར་ཡང་ཐོགས་པ་འབྱུང་བ། ཐོགས་བཅས་ཀྱི་སར་ཡང་ཐོགས་མེད་ཡོད་པར་
འགྱུར་བ་ལ་སོགས་པ་ཡོད་པའི་ཕྱིར་རོ། །སྔར་མེད་ཕྱིས་ཡོད་ལ་མི་རྟག་པ་ཡིན་པས་ཁྱབ་པ་
མ་ཡིན་ནོ། །དེ་ལྟར་ན་སྒྲུབ་བྱེད་མེད་པ་ཡིན་ནོ། །གནོད་བྱེད་ཡོད་དེ། སེམས་ཅན་གྱི་རྒྱུད་ཀྱི་
ཁམསཟག་མེད་རང་བཞིནརྣམདག་ལ་རྫོགས་པའི་སངས་རྒྱས་ཞེས་འདོགས་པའི་རྒྱུ་མཚན་
དང༌། བཏགས་པའི་དགོས་པ་དངོས་ལ་གནོད་བྱེད་གསུམ་ཡོད་པས་སོ། །འདོགས་པའི་རྒྱུ་
མཚན་ཡོད་དེ། རྫོགས་པའི་སངས་རྒྱས་དང་རང་བཞིན་གྱིས་དྲི་མ་རྣམ་པར་དག་པ་འདྲ་བས་
སོ༑ །དེ་ལྟར་ཡང་། མདོ་ལས་སེམས་ཅན་གྱི་སེམས་ཀྱི་རྒྱུན་ཀྱང་དེ་བཞིན་གཤེགས་པའི་ཡེ་
ཤེས་དང་འདྲ་བར་རྣམ་དག་ཚད་མེད་དོ། །ཞེས་གསུངས་སོ། །བཏགས་པའི་དགོས་པ་ཡོད་
དེ༑ སེམས་ཞུམ་པ་ལ་སོགས་པ་སྤོང་བའི་ཕྱིར་རོ། །དེ་ལྟར་ཡང་འོག་ནས་སེམས་ཞུམ་སེམས་
ཅན་དམན་ལ་བརྙས་པ་དང་། །ཞེས་པ་ལ་སོགས་པ་གསུངས་སོ། །དངོས་ལ་གནོད་བྱེད་ཡོད་
དེ༑ འདུས་མ་བྱས་ཀྱི་སེན་མོ་དམར་སོ་སོགས་པ་ཡོད་ན། འདུས་བྱས་ཀྱི་རྒྱུ་རྐྱེན་ལས་མ་
སྐྱེས་པ་ཡང་ཡོད་པར་མཚུངས་པ་དང་། འདུས་བྱས་ཀྱི་མཚན་དཔེ་དེ་དག་སེམས་ཅན་བཞིན་
གཡོ་ན་མི་རྟག་པར་འགྱུར་བའི་ཕྱིར་དང་། མི་གཡོ་ན་སེམས་ཅན་གཡོ་བའི་ཚེ་དེ་ལས་གཞན་
དུ་གནས་པར་འགྱུར་བའི་ཕྱིར་དང་སེམས་ཅན་གྱི་རྒྱུད་ཀྱི་སྟོབས་ལ་སོགས་པ་དེ་དག་སེམས་
ཅན་དེའི་མ་རིག་པ་བཅོམ་པའི་རྡོ་རྗེ་ལྟ་བུ་དང་། འཁོར་གྱི་ནང་དུ་སེང་གེ་ལྟ་བུར་གྱུར་པ་ལ་
སོགས་པ་དང་། དེ་དག་རྫོགས་པའི་སངས་རྒྱས་ཀྱི་སྟོབས་ཡིན་ཀྱང་། མ་རིག་པ་བཅོམ་པ་མ་
ཡིན་ན་དྲི་མའི་སྤུབས་ལས་གྲོལ་བའི་སྟོབས་ཀྱང་མ་རིག་པ་མ་བཅོམ་པར་མཚུངས་པ་དང༌།
དེས་ན་དྲི་མརྣམས་ཀྱིས་མ་རིག་པ་བཅོམ་པ་ཡིནན་དྲི་མའི་སྤུབས་ལས་གྲོལ་བའི་མི་འཇིགས་
པ་རྣམས་ཝ་སྐྱེས་ལྟ་བུར་མཚུངས་པ་ལ་སོགས་པའི་ཕྱིར་རོ། །གཞན་ཡང་འདི་ལྟར་སེམས་
30



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། （༥
ཅན་གྱི་རྒྱུད་ཀྱི་བདེ་བར་བཤེགས་པའི་དབྱིངས་དེ་ནི་མཉམ་རྗེས་ཀྱི་གཉེན་པོ་སྐྱེས་པའི་
སྟོབས་ཀྱིས་རང་གི་སྤང་བྱའི་དྲི་མ་མཐའ་དག་དང་བྲལ་བ་ཡིན་པར་འགྱུར་ཏེ། འགོག་བདེན་
གང་ཞིག་རྫོགས་པའི་སངས་རྒྱས་ཡིན་པའི་ཕྱིར་རོ། །དེ་ལྟར་ཡང་། སྒྲིབ་པ་གཉིས་དང་བྲལ་
བ་ཡི། །རྒྱུ་ནི་ཡེ་ཤེས་གཉིས་ཡིན་ཏེ། །མི་རྟོག་པ་དང་དེ་ཡི་ནི། །རྗེས་ཐོག་དེ་ནི་ཡེ་ཤེས་
འདོད། །ཞེས་གསུངས་པ་ཡིན་ནོ། །གལ་ཏེ། རང་བཞིན་གྱིས་གློ་བུར་གྱི་དྲི་མ་མཐའ་དག་
དང་བྲལ་བ་ཡིན་པས་དེ་ལྟར་འདོད་པ་ཡིན་ཞེ་ན། འདོད་མི་ནུས་ཏེ། རང་བཞིན་གྱིསདྲི་མ་མ་
སྐྱེས་པ་བཞིན་བརྟེན་པ་ཡང་མ་སྐྱེས་པའི་ཕྱིར་དང་། ལམ་མ་ཞུགས་ཀྱི་རྒྱུད་ལ་ཐ་སྙད་དུ་ཡང་
གཉེན་པོ་སྐྱེས་ལ་མ་ཡིན་པའི་ཕྱིར་དང་། དྲི་མའི་སྦུབས་ལས་མ་གྲོལ་བ་ཡིན་པའི་ཕྱིར་དང་
རང་རྒྱུད་ཀྱི་དྲི་མ་དང་བཅས་པའི་ཕྱིར་རོ། །དེ་བཞིན་དུ་སེམས་ཅན་གྱི་དེ་བཞིན་གཤེགས་པ་
སྟོང་པའི་ཡེ་ཤེས་རྣམས་ནི་ཀུན་ལ་ཁྱད་པར་མེད་པར་འགྱུར་ཏེ། རྫོགས་པའི་སངས་རྒྱས་སུ་
གྱུར་པའི་ཡེ་ཤེས་ཡིན་པའི་ཕྱིར་རོ། །འདོད་མི་ནུས་ཏེ། མ་སྦྱངས་པའི་ཀུན་མཁྱེན་ཡོད་ན་
སྦྱངས་པའི་ཀུན་མཁྱེན་མེད་པར་མཚུངས་པས་སྦྱངས་པ་དོན་མེད་པར་འགྱུར་བའི་ཕྱིར།
གཞན་ཡང་སེམས་ཅན་གྱི་བདེ་བར་གཤེགས་པའི་སྙིང་པོར་གྱུར་པའི་ཆོས་སྐུ་དེ་ནི་འདུས་
བྱས་ཀྱི་མཚན་ཉིད་ཅན་གྱི་རྫོགས་པའི་སངས་རྒྱས་ཀྱི་གཟུགས་སྐུ་དང་ཡང་ཟུང་འཇུག་ཏུ་
འགྱུར་ཏེ། རྫོགས་པའི་སངས་རྒྱས་ཀྱི་ཡེ་ཤེས་ཀྱི་སྐུ་ཡིན་པའི་ཕྱིར་རོ། །འདོད་པར་མི་ནུསཏེ།
འདུས་མ་བྱས་ཀྱི་མཚན་དཔེ་དང་ལྡན་པར་འདོད་ཀྱི་འདུས་བྱས་ཀྱི་མཚན་དཔེ་དང་ལྡན་པར་
མི་འདོད་པའི་ཕྱིར་རོ། །གཞན་ཡང་ཐར་ལམ་དུ་མ་ཞུགས་པའི་བདེ་གཤེགས་སྙིང་པོའི་སྐུ་
གཉིས་ནི་འབད་མེད་ལྷུན་གྲུབ་བམ། སེམས་ཅན་ཚད་མེད་པའི་ཕྲིན་ལས་མཛད་པར་གྱུརཏེ།
རྫོགས་པའི་སངས་རྒྱས་ཀྱི་ཡེ་ཤེས་དང་གཟུགས་ཀྱི་སྐུ་ཡིན་པའི་ཕྱིར་རོ། །འདོད་པར་མི་ནུས་
ཏེ༑ རང་རྒྱུད་ཀྱི་དྲི་མ་ལས་ཀྱང་གྲོལ་མ་ནུས་པ་དང༌། དཔེ་ལས་བརྩམས་ཏེ། སེམས་ཅན་
3 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགའ་ལ་ཡང་ཉེ་བར་མཁོ་བར་མ་གྱུར། ཞེས་པ་དང་། དོན་ལས་བརྩམས་ཏེ། ཉོན་མོངས་པ་
དང་འབྲེལ་བའི་རྒྱལ་བ་ཡང་། རྒྱལ་བའི་མཛད་པ་ཉིད་དངོས་སུ་མི་བྱེད་པར་བཞེད་པའི་ཕྱིར་
དང༌། ཉོན་མོངས་པ་མ་ལུས་པའི་སྦུབས་ལས་མ་གྲོལ་བའི་སེམས་ཅན་གྱི་སྙིང་པོས་སེམས་
ཅན་ཚད་མེད་པའི་དོན་མཛད་ན། དེ་ལས་གྲོལ་བའི་རྫོགས་པའི་སངས་རྒྱས་རྣམས་ཀྱིས་
སེམས་ཅན་གྱི་དོན་ཅུང་ཟད་ཀྱང་མི་བྱེད་པར་མཚུངས་པའི་ཕྱིར་རོ། །དེ་ལ་རྒྱུའི་ཚོགས་གཉིས་
མ་རྫོགས་ལས་ཀྱི་སྒྲིབ་པ་གཉིས་མ་སྦྱངས་པའི་རྫོགས་པའི་སངས་རྒྱས་འདོད་པ་ནི། རྒྱུ་མེད་
པའི་འབྲས་བུ་འདོད་པ་ཡིན་ནོ། །འགའ་ཞིག་ན་རེ། འདིར་རིགས་ཀྱི་དོན་རྒྱུའི་དོན་ཡིན་པ་
དང༌། ཆོས་ཉིད་འདུས་མ་བྱས་ལ་གནས་འགྱུར་མི་འཐད་པས་རང་བཞིན་གནས་རིགསན་
སེམས་རང་གི་རང་གསལ་ཉིད་ཡིན་ལ། དེས་ན་བསྟན་བཅོས་འདི་ནི་སེམས་ཙམ་ལུགས་
ཡིན་ཏེ། རིག་པ་མར་མེ་ཤི་བ་ལྟར་རྒྱུན་ཆད་ནས་མེད་པ་ཐེག་དམན་གྱི་ལྷག་མེད་འགོག་པར་
བྱེད་པ་དང༌། འདིར་ཡང་སེམས་རང་གསལ་ལ་སེམས་སུ་འདོད་དང་ཁམས་གློ་བུར་གྱི་དྲི་
མས་སྟོང་གི་བླ་ན་མེད་པའི་སེམས་ཀྱིས་མི་སྟོང་པར་ཁྱེད་རང་གིས་བཤད་པ་ལ་སོགས་པའི་
ཕྱིར་རོ། །ཞེས་ཟེར་རོ། །དེ་ཡང་མི་འཐད་དེ། འདིར་རིགས་ཀྱང་ངོ་བོ་ཉིད་སྐུར་གནས་འགྱུར་
དུ་རུང་བར་བཞེད་ལ་ངོ་བོ་ཉིད་སྐུ་འདུས་བྱས་མ་ཡིན་པར་འདོད་པས་འདུས་མ་བྱས་གནས་
འགྱུར་བ་ཡང་མི་རུང་བའི་ཕྱིར། རིགས་ཐམས་ཅད་ཀྱི་དོན་རྒྱུའི་དོན་མ་ཡིན་པའི་ཕྱིར་དང་།
འདུས་མ་བྱས་ ལ་གནས་འགྱུར་མི་འཐད་ན། དབུས་མཐར། ཆུ་ཁམས་གསེར་དང་ནམ་
མཁའ་བཞིན། །དག་པ་བཞིན་དུ་དག་པར་འདོད། །ཞེས་པའི་སྐབས་སུ་ནམ་མཁའ་རྫས་ལ་
ལྟོས་པའི་དཔེ་ཡིན་པར་བཞེད་པ་དང་འགལ་བ་དང་། སེམས་ཙམ་པ་ལྟརན། གས་ཆད་ཀྱི་
གང་ཟག་མི་སྲིད་པར་འགྱུར་བ་དང་། འདུས་མ་བྱས་ཀྱི་ནམ་མཁའ་སྤྲིན་དང་བཅས་པ་དང་།
སྤྲིན་དང་བྲལ་བ་མི་སྲིད་པར་འགྱུར་བའི་ཕྱིར་དང་། རང་ལུགས་ལ་ཉན་རང་གི་མཐར་ཐུག་
32



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥
གི་འགོག་པ་མེད་པ་ཡིན་གྱི་རིག་པ་མར་མེ་ལྟར་རྒྱུན་ཆད་པར་འདོད་པ་མ་ཡིན་པར་ཚད་མས་
བསྒྲུབས་ཟིན་པའི་ཕྱིར་དང༌། ཁམས་ཟག་མེད་དྲི་མ་ཡིན་པས་སྟོང་ལ། རང་བཞིན་རྣམ་དག་
ཡིན་པས་མི་སྟོང་པ་ནི། དབུ་མ་པ་ཡང་བཞེད་པའི་ཕྱིར་དང་། བསྟན་འཆོས་འདིར་རྒྱུ་རང་
བཞིན་གནས་རིགས་ཀྱིས་སེམས་ཅན་ ཐམས་ཅད་ལ་ཁྱབ་པས་རིགས་ཆད་མེད་པ་དང་།
ལམ་རྣམ་པར་དག་པའི་དམིགས་པ་ཆོས་ཐམས་ཅད་རང་བཞིན་གྱིསསྟོང་པར་བཞེས་པ་དང་།
དབུས་མཐར་ཐུག་ཐེག་པ་གཅིག་ཁོ་ནར་གསལ་བར་བསྒྲུབས་པས་སེམས་ཙམ་གྱིས་བསྟན་
འཆོས་ཡིན་པའི་རྒྱུ་མཚན་མེད་པས་ཆོས་ཟབ་མོ་སྤོང་བ་ཙམ་དུ་ཟད་པའི་ཕྱིར་རོ། །
སྐུར་འདེབས་དགག་པ་ནི། གཞན་དག་ན་རེ། འདིར་དེ་བཞིན་ཉིད་དང་། རང་
བཞིན་གནས་རིགས་སུ་གྱུར་པའི་བདེ་བར་བཤེགས་པའི་སྙིང་པོའི་དྲི་བཅས་ཀྱིས་ཆོས་ཉིད་
དངོས་པོ་མེད་པ་ཡིན་ཏེ། མདོ་ལས། རང་བཞིན་གང་ཡིན་པ། དེ་ནི་རྒྱུ་མེད་པ། རྐྱེན་མེད་པ།
ཚོགས་པ་མེད་པ། སྐྱེ་བ་མེད་པ། འགག་པ་མེད་པའོ། །ཞེས་པ་དང༌། བསྟན་འཆོས་འདི་
ལས་ཀྱང་སེམས་ཀྱི་རང་བཞིན་ནམ་མཁའ་ཡི། ཁམས་ལྟར་རྒྱུ་དང་རྐྱེན་མེད་དེ། །ཚོགས་པ་
མེད་ཅིང་སྐྱེ་བ་དང་། །འཇིག་དང་གནས་པ་ཡོད་མ་ཡིན། །ཞེས་དང་རྩ་ཤེར་ལས། ང་
བཞིན་དག་ནི་བཅོས་མིན་དང༌། །གཞན་ལ་ལྟོས་པ་མེད་པ་ཡིན། །ཞེས་སོགས་ཤེས་བྱེད་དུ་
མཛད་ནས། ཉི་ཁྲི་སྣང་བ་ལས། ཆོས་ཀྱི་དབྱིངས་ཀྱི་རང་བཞིན་གྱི་རིགས་འདུས་མ་བྱས་སུ་
བཞེད་པའི་ཕྱིར་རོ། །ཞེས་ཟེར་རོ། །དེ་ཡང་མི་རིགས་ཏེ། མདོ་དང་བསྟན་འཆོས་ལས་དེ་
ལྟར་བཤད་པ་ནི། དེ་བཞིན་ཉིད་དབྱེར་མེད་ཕྱིར་དང་། །ཞེས་དེ་བཞིན་ཉིད་འདུས་མ་བྱས་
ཀྱང་སེམས་ཅན་གྱི་རྒྱུད་ལ་ཡོད་པའི་ཁྱད་པར་གྱིས་བདེ་བཤེགས་སྙིང་པོ་ཡིན་པའི་དབང་དུ་
མཛད་ནས་དེ་ལྟར་གསུངས་པ་ཡིན་པའི་ཕྱིར་དང་། མདོ་ལས་རང་བཞིན་གནས་རིགས་ཀྱི་
དབང་དུ་མཛད་ནས་ཐོག་མ་མེད་པ་ནས་བརྒྱུད་དེ་འོངས་པ་ཆོས་ཉིད་ཀྱིས་ཐོབ་པ་ཞེས་རྒྱུན་
33



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆགས་པར་བཞེད་པ་དང་། རིགས་ཡོད་ལས་ཡིན་ཞེས་རང་བཞིན་གནས་རིགས་ཀུན་བྱང་གི་
རྒྱུ་ཡིན་པར་བཤད་པ་དང་། འདིར་ཉོན་མོངས་སྤུན་ལས་མ་གྲོལ་རྣམ་གྲོལ་ལུས་ཞེས་པ་དང་།
དེ་བཞིན་ཆོས་གཏེར་ཡིད་ཀྱི་ཁྱིམ་གནས་པ། །ཞེས་པ་དང་། ལུས་ཅན་ལ་ཡོད་ཟག་པ་མེད་
པའི་ཤེས་པ་སྦྲང་མའི་རྩི་དང་འདྲ། །ཞེས་པ་སེམས་ཅན་གྱི་གཉུག་མའི་སྒོ་གསུམ་ཟག་མེད་
རང་བཞིན་གནས་རིགས་ཀྱི་བདེ་བཤེགས་སྙིང་པོར་བཞེད་པའི་ཕྱིར་དང་། འདིར་རིགས་ཀྱི་
དོན་རྒྱུའི་དོན་ཡིན་པས་ཆོས་ཉིད་འདུས་མ་བྱས་ནི། རིགས་བཏགས་པ་བ་ཁོ་ན་ཡིན་པའི་ཕྱིར་
དང༌། དེ་ལ་དམིགས་ནས་གཞན་ཁོ་ན་ལས་སྐྱེ་བ་ལ་དེ་ཉིད་རྒྱུར་འཇོག་པའི་རྒྱུ་མཚན་མེད་
པའི་ཕྱིར་དང༌། གང་ལ་སྟོང་པ་ཉིད་རུང་བ། །དེ་ལ་ཐམས་ཅད་རུང་བར་འགྱུར། །ཞེས་པས་
ཆོས་ཉིད་འདུས་མ་བྱས་རིགས་སུ་འཇོག་ན། དེའི་ཚེ། སྟོང་ཉིད་ཀྱི་དོན་ནི་དངོས་པོ་མེད་པའི་
དོན་མ་ཡིན་གྱི་རྟེན་ཅིང་འབྲེལ་བར་འབྱུང་བའི་དོན་ཡིན་པར་བཞེད་པའི་ཕྱིར་དང་། ཆོས་ཉིད་
མེད་དགག་རྒྱུད་ལ་ཡོད་པས་སེམས་ཞུམ་པ་སེལ་བ་ལ་སོགས་པ་དང་། བདག་རང་ནང་ན་
མགོན་ཡོད་སོགས་ཡིན་པའི་རྒྱུ་མཚན་མེད་པའི་ཕྱིར་དང་། མེད་དགག་དེ་སྤང་བྱ་སྤང་རུང་དུ་
འགྱུར་བས། བདག་རང་མགོན་ཡོད་ཡིན་ན། དྲི་མ་སྐྱེ་རུང་དུ་འགྱུར་བས། བདག་རངནངན་
དགྲ་བཅས་སུ་མཚུངས་པའི་ཕྱིར། རང་བཞིན་གྱིས་སྟོང་པའི་རྟེན་འབྲེལ་ཉིད་ལས་སྤང་བྱ་
སྤང་རུང་ཡིན་གྱི། མེད་དགག་ཉིད་ལས་སྤང་བྱ་སྤང་རུང་དང་། གཉེན་པོ་སྐྱེད་རུང་བཞེད་པ་
མ་ཡིན་པའི་ཕྱིར་རོ། །དེས་ན། ཆོས་ཉིད་མེད་དགག་ཙམ་རང་བཞིན་གནས་རིགས་ཀྱི་བདེ་
བཤེགས་སྙིང་པོར་འདོད་པ་ནི་བདེ་བར་གཤེགས་པའི་སྙིང་པོའི་མདོ་ལ་སོགས་བདེ་སྙིང་སྟོན་
པའི་མདོ་དང་བསྟན་འཆོས་ལ་སོགས་པའི་དངོས་ཤུགས་ཀྱི་གདུལ་བྱ་གང་ཡང་མ་ཡིན་པས་
ལུགས་སྔ་མ་བས་ཀྱང་ཆེས་ཤིན་ཏུ་མི་འཐད་པར་མཐོང་ངོ༌། །མཐད་པའི་ཕྱོགསནི། རྫོགས་
སངས་སྐུ་ནི་འཕྲོ་ཕྱིར་དང༌། །ཞེས་པ་ལ་སོགས་པ་སྙིང་པོ་གསུམ་པོ་འདི། འགྲེལ་པར་བདེ་
3
4



E
གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥
བཤེགས་སྙིང་པོའི་མདོའི་རྗེས་སུ་འབྲངས་ཏེ་འོག་ནས་སྟོན་པར་འགྱུར་རོ། །ཞེས་བཤད་པས་
འོག་ནས། འདིའི་རང་བཞིན་ཆོས་སྐུ་དང་། །དེ་བཞིན་ཉིད་དང་རིགས་ཀྱང་སྟེ། །འདི་ནི་དཔེ་
གསུམ་གཅིག་དང་ནི། །ལྔ་རྣམས་ཀྱིས་ནི་ཤེས་པར་བྱ། །ཞེས་སྙིང་པོའི་དཔེ་དགུ་དང་སྦྱར་ཏེ།
འགྲེལ་པར་རྒྱས་པར་བཤད་པ་ལྟར་ན། རྫོགས་པའི་སངས་རྒྱས་ཀྱི་སྐུ་འཕྲོ་བ་ལ་ཆོས་
དབྱིངས་ཤིན་ཏུ་དྲི་མེད་འཕྲོ་བ་ནི། རྫོགས་པའི་སངས་རྒྱས་ཀྱི་གཉུག་མ་མི་ཞུགས་པ་ཁྱད་
པར་གསུམ་ལྡན་གྱི་འོད་ཟེར་རྣམས་སེམས་ཅན་དེའི་རྒྱུད་ལ་འཕྲོས་ནས་དེའི་གཉུག་མ་ཟག་
མེད་ཀྱི་ཁམས་ལ་ཞུགས་ནས་སྙིགས་མ་ཅུང་ཟད་བཅས་ཏེ། ནུས་པ་ཁྱད་པར་ཅན་དུ་བྱེད་པ་
ཡིན་ལ་དེ་ཡང་ཟག་མེད་ཀྱི་ཁམས་ལ་མོས་པ་དང་གུས་པ་མེད་ན་དེའི་བྱིན་བརླབས་བཞུག་
པར་དཀའ་བས། དང་པོར་ཟབ་པའམ། རྒྱ་ཆེ་བ། འདོད་ཚུལ་སྣོད་བཞིན་བསྟན་པས་ཁམས་
ཟག་མེད་ལ་མོས་པར་འགྱུར་ལ། ཆོས་དབྱིངས་ཤིན་ཏུ་དྲི་མེད་ཀྱི་བྱིན་བརླབས་ཞུགས་ནས།
སྔར་གྱི་ཐོག་མ་མེད་པའི་རང་བཞིན་གནས་རིགས་དེ་ཉིད་ནུས་པ་ཁྱད་པར་ཅན་དུ་གྱུར་ཏེ། དྲི
མ་སྤོང་བ་ལ་སོགས་པའི་ལམ་གྱི་རྟེན་དུ་འགྱུར་རོ། །དེ་ཡང་འགྲེལ་པར་སངས་རྒྱས་ཀྱི་
གཟུགས་དང་། སྦྲང་རྩི་དང༌། སྙིང་པོའི་དཔེ་འདི་གསུམ་གྱིས་ནི་ཆོས་སྐུ་ལུས་པ་མེད་པས་
སེམས་ཅན་གྱི་ཁམས་ཁྱབ་པའི་དོན་གྱི་དབང་དུ་བྱས་ནས་སེམས་ཅན་འདི་དག་དེ་བཞིན་
གཤེགས་པའི་སྙིང་པོ་ཅན་ཡིན་ནོ། །ཞེས་བསྟན་ཏོ། །དེར་ཁྱབ་པའི་དོན་ཡང་དེ་ལྟར་ཆོས་
དབྱིངས་དང་བསྟན་པའི་ཆོས་སྐུ་འཕྲོ་བའི་དོན་ཡིན་གྱིས་རང་བཞིན་གྱིས་ཁྱབ་པའི་དོན་ནི་མ་
ཡིན་ཏེ། དེ་ལྟར་ན་དེ་བཞིན་ཉིད་དབྱེར་མེད་པ་ལ་སོགས་པ་འོག་མ་གཉིས་དང་ཁྱད་པར་མེད་
པར་འགྱུར་བའི་ཕྱིར་རོ། །དེ་ལྟར་ན་འདིར་ཇི་ལྟར་ནམ་མཁའ་རྟག་ཏུ་ཀུན་སོང་འདོད། དེ་
བཞིན་འདི་ནི་རྟག་ཏུ་ཀུན་སོང་འདོད། །ཇི་ལྟར་ནམ་མཁའ་གཟུགས་རྣམས་ཀུན་ཏུ་སོང་། །དེ་
བཞིན་འདི་ཡང་སེམས་ཅན་ཚོགས་ཀུན་སོང་། །ཞེས་མདོ་སྡེ་རྒྱན་ཤེས་བྱེད་དུ་དྲངས་པའི།
.
.
35



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེར་གནས་འགྱུར་གྱི་ཚིགས་བཅད་དྲུག་ཡོད་པའི་བཞི་པ་སངས་རྒྱས་ཀྱི་ཕྲིན་ལས་ཀུན་ཏུ་
འགྲོ་བའི་དཔེ་དོན་ཏེ། མངོན་རྟོགས་རྒྱན་དུ། དེ་ལྟར་མཛད་པ་རྒྱ་ཆེའི་ཕྱིར། །སངས་རྒྱས་
ཁྱབ་པ་ངེས་པར་རྗོད་ཅེས་པ་དང་མཐུན་ནོ། །སངས་རྒྱས་ཀྱི་དེ་བཞིན་ཉིད། རང་བཞིན་རྣམ་
དག་སེམས་ཅན་ཀུན་ལ་དབྱེར་མེད་པར་ཡོད་པ་ནི་སེམས་ཅན་ཐམས་ཅད་ལ་དེ་བཞིན་
གཤེགས་པའི་དེ་བཞིན་ཉིད་དབྱེར་མེད་པའི་དོན་ཏེ། འགྲེལ་པར་གསེར་གྱི་དཔེ་གཅིག་གིས་
ནི་དེ་བཞིན་ཉིད་ལ་དབྱེར་མེད་པའི་དོན་གྱི་དབང་དུ་བྱས་ནས་དེ་བཞིན་གཤེགས་པའི་དེ་
བཞིན་ཉིད་སེམས་ཅན་འདི་དག་གི་སྙིང་པོ་ཡིན་ནོ། །ཞེས་དང༌། ཤེས་བྱེད་དྲངས་པ་ནི། དེ་
བཞིན་ཉིད་ནི་ཐམས་ཅད་ལ། ཁྱད་པར་མེད་ཀྱང་དག་གྱུར་པས། །དེ་བཞིན་གཤེགས་ཉིད་
དེའི་ཕྱིར། །འགྲོ་བ་ཀུན་དེའི་སྙིང་པོ་ཅན། །ཞེས་ཏེ། ཆོས་ཉིད་ རང་བཞིན་རྣམ་དག་ལ་
དབྱིངས་མེད་པས་སོ། །སངས་རྒྱས་ཀྱི་སྐུ་རྣམ་པ་གསུམ་སྐྱེད་པའི་རིགས་སེམས་ཅན་ལ་ཡོད་
པའི་ནི་སེམས་ཅན་ཐམས་ཅད་ལ་དེ་བཞིན་གཤེགས་པའི་རིགས་ཡོད་པའི་དོན་ཏེ། འགྲེལ་
པར། གཏེར་དང༌། ལྗོན་ཤིང་དང་། རིན་པོ་ཆེའི་སྐུ་དང་། འཁོར་ལོ་སྒྱུར་བ་དང་། གསེར་གྱི་
གཟུགས་ཏེ། དཔེ་ལྷག་མ་ལྔ་པོ་འདི་དག་གིས་ནི་སངས་རྒྱས་ཀྱི་སྐུ་རྣམ་གསུམ་སྐྱེད་པའི་
རིགས་ཡོད་པའི་དབང་དུ་བྱས་ནས་དེ་བཞིན་གཤེགས་པའི་ཁམས་སེམས་ཅན་འདི་དག་
ཐམས་ཅད་ཀྱི་སྙིང་པོ་ཡིན་པར་བསྟན་པ་ཡིན་ནོ་ཞེས་དང་། ཤེས་བྱེད་དུ། ཆོས་མངོན་པའི་
མདོར། ཐོག་མ་མེད་པའི་དུས་ཅན་ཁམས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་
པས་ན་འགྲོ་ཀུན་དང་། །མྱ་ངན་འདས་པ་ཐོབ་པར་འགྱུར། །དེ་ལ་སྙིང་པོ་ཕྱི་མགསུམ་ཀྱང་
རིགས་གཉིས་པོ་ལས་ཁྱད་པར་ཅུང་ཟད་ཀྱང་མེད་ན། ལོགས་སུ་སྨོས་པར་མི་རིགས་པས།
གཉུག་མའི་ཁམས་དངོས་ཡོད་དང་། དངོས་པོ་མེད་པ་རྣམས་ལས་དྲི་མ་མེད་པའི་སྐུ་གཙོ་བོར་
གྱུར་པས་འབྲས་བུའི་ངོ་བོ་ཉིད་མྱུར་དུ་ཐོབ་པར་འགྱུར་བ་དང་། སྡུག་བསྔལ་མེད་པའི་བདེ་སྐུ་
3 6



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། །༥
རྟག་ཏུ་སྐྱེ་འཆི་མེད་པ་གཙོ་བོར་གྱུར་པས་འབྲས་བུ་ལོངས་སྐུ་མྱུར་དུ་ཐོབ་པར་འགྱུར་བ་དང་།
གཉུག་མ་ཉིད་སེམས་སྐྱེ་འཆིའི་དུས་སུ་ཐིམ་ཤར་སྣ་ཚོགས་སྤྲུལ་པའི་སྐུ། སྤྲུལ་སྒྱུར་གཙོ་
བོ་གྱུར་པས་འབྲས་བུའི་སྐྱགྱུར་དུ་ཐོབ་པར་འགྱུར་བའོ། །
དེ་ལྟར་ན་བདེ་བར་གཤེགས་པའི་སྙིང་པོ་ནི་བསྡུ་ན་གཉིས་ཏེ། དངོས་པོ་དང་།
དངོས་པོ་མེད་པའོ། །དེ་ལ་དང་པོ་ཡངགཉིས་ཏེ། གཉིས་སྣངགི་རྟོག་པ་དང་། གཉིསསྣང་གི་
རྟོག་མེད་དོ། །གཉིས་སྣང་གི་རྟོག་པ་ནི། ཟབ་པ་དང་སྣ་ཚོགས་པའི་ཆོས་བསྟན་པས་མོས་པ་
དང༌། གུས་པ་དང་འབྱེད་པ་ལ་སོགས་པ་དང་། རྐྱེན་གྱིས་ཡང་དག་པར་བླངས་པའི་རིགས་
རྣམས་ཏེ། དེ་ལ་སྙིང་པོ་ལ་ཟག་མེད་ཀྱིས་མི་ཁྱབ་པ་ཡིན་ནོ། །གཉིས་སྣང་གི་རྟོག་མེད་ལ་
གཉིས་ཏེ། གཞན་ལས་ཐོབ་པའི་ནུས་པ་དང་། རང་གི་ཐོག་མེད་ཙམ་གྱི་ནུས་པའོ། །དང་པོ་
ནི་རྫོགས་པའི་སངས་རྒྱས་ཀྱི་ཆོས་དབྱིངས་ཤིན་ཏུདྲི་མེད་སེམས་ལ་འཕྲོས་པའི་བྱིན་བརླབས་
ཀྱི་ནུས་པ་ཡིན་ལ། གཉིས་པ་ནི་ཐོག་མེད་ནས་རང་བཞིན་གྱིས་གནས་པའི་རིགས་ཙམ་ཡིན་
ཞིང་། དེ་ཡང་གཉུག་མའི་འོད་གསལ་ཞེས་བྱ་བ་རང་བཞིན་ཟག་མེད་ལྷན་ཅིག་སྐྱེས་པ་ལ་
གཉུག་མའི་ལུས་དང་། ངག་དང་། ཡིད་ཟག་མེད་གསུམ་ཡིན་ཏེ། དྭངས་ཤིང་ཐོགས་པ་མེད་
པའི་འོད་གསལ་བ་ཡིན་པས་འོད་གསལ་ཞེས་བྱའོ། །དེ་ན་རང་བཞིན་ལ་རང་བཞིན་སྐྱེ་མེད།
རང་བཞིན་འོད་གསལ་གཉིས་ལས། འདི་རྣམས་རང་བཞིན་འོད་གསལ་ཞེས་བྱའོ། །དེ་
ལྟར་ལུས་ངག་ཡིད་གསུམ་སྙིང་པོར་བསྟན་པའི་ཚུལ་ནི་སྔར་དུ་བཤད་ཟིན་ཏོ། །དེ་ཡང་ཟག་
མེད་བསྟན་པས་སྣོད་བྱས་ནས་ཆོས་དབྱིངས་ཤིན་ཏུ་དྲི་མེད་ཀྱི་ནུས་པ་ཡིད་ཟག་མེད་ལ་
ཞུགས་ཏེ། བྱིན་གྱིས་བརླབས་པར་འགྱུར་བ་དང༌། རྒྱ་ཆེན་བསྟན་པས་ལུས་ཟག་མེད་ལ་
བཞུགས་ཏེ། བྱིན་གྱིས་བརླབས་པས་གུས་པར་གསུངས་སོ། །དངོས་པོ་མེད་པའི་རྣམ་གྲངས་
པའི་ཆོས་ཉིད་འདུས་མ་བྱས་ཏེ། དེ་བཞིན་ཉིད་ཅེས་བཤད་པའོ། །འདི་ནི་གནས་སྐབས་པའི་
3 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་པའི་དབང་དུ་བྱས་ནས་བྱིས་པ་སྐྲག་པ་སྤང་བའི་ཕྱིར་བཏགས་པ་ཙམ་ཡིན་པའི་ཕྱིར།
འདིར་གསུངས་པའི་ཁམས་ཀྱི་དོན་མེད་དེ། རྒྱུ་མ་ཡིན་པའི་ཕྱིར་རོ། །སྙིང་པོ་དེ་ཐམས་ཅད་
ཀྱང་བསྡུ་ན་གཉིས་སུ་འདུས་ཏེ། དེ་ལ་གཉིས་སྣང་གི་བློ་ཀུན་རྫོབ་ཀྱི་རྣམ་པ་ཅན་རྣམསནི་
རྒྱས་པའི་རིགས་ཡིན་ལ། དེ་ལ་ལྷག་མ་རྣམས་ནི་རང་བཞིན་གནས་རིགས་སུ་བསྡུས་ཏེ། རྒྱ་
ཆེར་འཆད་པར་འགྱུར་རོ། །འོ་ན་སྙིང་པོ་རྣམས་རིགས་གཉིས་སུ་འདུ་ན། འདི་ཡི་རང་བཞིན་
ཆོས་སྐུ་དང་། །དེ་བཞིན་ཉིད་དང་རིགས་ཀྱང་སྟེ། །ཞེས་ཆོས་སྐུ་ཞེས་པ་འབྲས་བུའི་སྙིང་པོ་
དང་། དེ་བཞིན་ཉིད་ཅེས་བྱ་བ་རང་བཞིན་སྙིང་པོ་ལོགས་སུ་གསུངས་པ་ཇི་ལྟར་ཞེ་ན། སྐྱོན་
མེད་དེ། སྙིང་པོ་དགུ་དྲི་མའི་སྤུབས་ན་གནས་པར་གསུངས་པའི་ཆ་ནས་ཐམས་ཅད་ཀྱང་
རིགས་གཉིས་སུ་བསྡུས་པ་ཡིན་པའི་ཕྱིར་རོ། །དེས་ན། འདི་ཡི་རང་བཞིན་ཆོས་སྐུ་ཞེས་པ་
འབྲས་བུ་ཁོ་ནར་ཡང་མ་ངེས་ཏེ། དེ་ཉིད་སེམས་ཅན་ལ་འཕྲོས་པ་དྲི་མའི་སྦུབས་ན་གནས་པ་
ཉིད་སྙིང་པོ་ཡིན་པའི་ཕྱིར་རོ། །སྙིང་པོ་ཡིན་ན་དྲི་བཅས་ཡིན་པས་ཁྱབ་བམ་ཞེ་ན། ཁ་ཅིག་
ན་རེ། ཁྱབ་སྟེ། མདོ་ལས། བཅོམ་ལྡན་འདས་དེ་བཞིན་གཤེགས་པའི་ཆོས་ཀྱི་སྐུ་འདི་ཉིད་
ཉོན་མོངས་པའི་སྦུབས་ལས་མ་གྲོལ་བ་ནི་དེ་བཞིན་གཤེགས་པའི་སྙིང་པོ་ཞེས་བྱའོ། །ཞེས་པ་
ལ་སོགས་པ་གསུངས་པའི་ཕྱིར་རོ། །ཞེས་ཟེར་རོ། །དེ་ཡང་རིགས་པ་མ་ཡིནཏེ། འདིར་བདེ་
བར་གཤེགས་པའི་སྙིང་པོ་ལ་གནས་སྐབས་གསུམ་དུ་ཕྱེ་ནས། སྙིང་པོ་ཤིན་ཏུ་རྣམ་དག་ལ་
ཡང་དག་པར་རྫོགས་པའི་སངས་རྒྱས་སུ་རྫོགས་ཕྱིར་རོ། །འགའ་ཞིག་ན་རེ། སྙིང་པོ་ཡིན་ན་
དྲི་བཅས་ཡིན་པ་འགལ་ཏེ། མདོ་དང་འགྲེལ་པར། དེ་བཞིན་གཤེགས་པའི་སྙིང་པོའི་རྣམ་
པར་དབྱེ་བ་ཡོད་པ་བྲལ་བ་ཤེས་པ་ཉོན་མོངས་པའི་སྦུབས་ཐམས་ཅད་ཀྱིསནི་སྟོང་པ་ཡིན་ལ།
རྣམ་པར་དབྱེ་བ་མེད་པ། འབྲལ་མི་ཤེས་པ། བསམ་གྱིས་མི་ཁྱབ་པའི་སངས་རྒྱས་ཀྱི་ཆོས་
གངྒཱའི་ཀླུང་གི་བྱེ་མ་ལས་འདས་པས་མི་སྟོང་ཞེས་གསུངས་སོ། །སྙིང་པོ་ནི་ཉོན་མོངས་པའི་
38



བླ
གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥
སྦུབས་ཐམས་ཅད་ཀྱིས་སྟོང་པ་ཡིན་པས་དྲི་མ་དང་བྲལ་བ་ཁོ་ན་ཡིན་པའི་ཕྱིར་ཞེས་ཟེར་རོ། །
དེ་ཡང་རིགས་པ་མ་ཡིན་ཏེ། དེས་སྟོང་པ་ནི་གཏན་མེད་པ་མ་ཡིན་གྱི་རང་བཞིན་གྱིས་སྟོང་
པའི་དོན་ཡིན་པའི་ཕྱིར་དང་། གཞན་དུ་ན་མདོ་ལས་སེམས་ཅན་ཐམས་ཅད་ལ་ཡང་མ་དག་
པའི་དྲི་མ་དང་། མ་བྲལ་བའི་སྐྱོན་དང་བཅས་པའི་ཆོས་ཀྱི་དབྱིངས་གཟིགས་ནས་ཞེས་བཞེད་
པ་དང་འགལ་ཞིང་། འདིར་སྙིང་པོ་རྣམས་ཉོན་མོངས་པའི་སྦུབས་ན་གནས་པས་མ་གྲོལ་བར་
དཔེ་དགུས་བསྒྲུབས་པ་དང་འགལ་བའི་ཕྱིར་དང༌། སྙིང་པོ་རྣམས་ཐ་སྙད་དུ་ཡང་དྲི་མའི་
སྦུབས་ཀྱིས་སྟོང་ན་སྦུབས་ལས་གྲོལ་བར་འཚུངས་པས་སེམས་ཅན་ཐམས་ཅད་ཐ་སྙད་དུ་ཡང་
འཁོར་བ་ལས་གྲོལ་བའི་རྫོགས་པའི་སངས་རྒྱས་སུ་འགྱུར་བའི་ཕྱིར་རོ། །དེས་ན་སྙིང་པོ་
སྦུབས་ན་གནས་པ་རྣམས་དྲི་བཅས་ཡིན་ཀྱང་སྒྲུབས་ལས་གྲོལ་བ་ཡང་སྔར་བཤད་པ་ལྟར་
ཡོད་པའི་སྙིང་པོ་ལ་དྲི་བཅས་ཀྱིས་མ་ཁྱབ་པ་ཡིན་ནོ། །འོ་ན་སྙིང་པོར་གྱུར་པའི་རྣམརྟོག་ཀྱང་
ཡོད་ན། རང་བཞིན་ནམ་མཁའ་ཆུ་དག་བཞིན། །རྟག་ཏུ་རང་བཞིན་ཉོན་མོངས་མེད། །ཞེས་
སྙིང་པོ་རྣམས་དྲི་མེད་དུ་བཞེད་པ་མ་ཡིན་ནམ་ཞེ་ན། སྨོན་མེད་དེ། རྟོག་པ་རྣམས་ཀྱང་རང་
བཞིན་གྱིས་ཉོན་མོངས་པ་མེད་པ་ཡིན་པའི་ཕྱིར་རོ། །འོན་རང་བཞིན་གྱི་རིགས་པ་འདུས་
བྱས་ཀྱང་ཡོད་ན། སྙིང་པོ་རྣམས་རྟག་ཏུ་མི་འགྱུར་བ་ལ་སོགས་པ་དང་འགལ་ལོ་ཞེ་ན། སྐྱོན་
མེད་དེ། ཁམས་ཟག་མེད་སྐྱེ་རྒ་ན་འཆིས་མི་འགྱུར་བ་ལ་སོགས་པ་མི་འགྱུར་བའི་ཚུལ་དུ་མ་
ཞིག་ཡོད་པའི་ཕྱིར་རོ། །འགྲེལ་པར་དེ་བཞིན་གཤེགས་པའི་ཁམས་མ་དག་པའི་གནས་
སྐབས་ན་ཡང་འཆི་བ་དང་། ན་བ་དང་། རྒས་པའི་མེ་གསུམ་པོ་འདི་དག་གིས་མི་འགྱུར་བ་
ཉིད་ལས་བརྩམས་ཏེ། འདི་སྐད་ཅེས་བཅོམ་ལྡན་འདས་འཆི་བ་དང༌། སྐྱེ་བ་ཞེས་བགྱི་བ་འདི་
ནི་འཇིག་རྟེན་གྱི་ཐ་སྙད་དོ། །བཅོམ་ལྡན་འདས་འཆི་བ་ཞེས་བགྱི་བ་འདི་ནི། དབང་པོ་
འགགས་པའོ། །བཅོམ་ལྡན་འདས་སྐྱེ་བ་འདི་ནི་དབང་པོ་གསར་པ་རྣམས་ཐོབ་པའོ། །བཅོམ་
དརང་
39



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྡན་འདས་དེ་བཞིན་གཤེགས་པའི་སྙིང་པོ་ནི། སྐྱེ་བའམ། རྒས་པའམ། འཆི་བའམ། འཆི་
འཕོ་བའམ། སྐྱེ་བ་མ་ལགས་སོ། །ཞེས་པ་ལ་སོགས་པ་བཞེད་པའི་ཕྱིར་རོ། །རྒྱུནི་འདུས་མ་
བྱས་མ་རྟོགས་པའི་སྙིང་པོརྣམས་ཀྱི་རྒྱུ་ནི། རང་རང་གི་ཉེར་ལེན་ལ་སོགས་པ་ཡིན་ཞིང་།
གཙོ་བོར་ཁམས་རྣམ་པར་དག་པར་བྱེད་པའི་རྒྱུ་ནི། སྙིང་པོ་ལ་མོས་པ་ལ་སོགས་པ་ཡིན་ནོ། །
འབྲས་བུ་ནི་རང་རངགི་རིགས་འདྲ་ཕྱི་མ་དང་། སྙིང་པོ་རྣམ་པར་དག་པའི་འབྲས་བུ་གཙོ་བོར་
ཆོས་སྐུ་ཕྱིན་ཅི་ལོག་བཞི་ལོག་པ་དང་། ཁྱད་པར་རང་བཞིན་གནས་རིགས་ཀྱི་འབྲས་བུ་ངོ་བོ་
ཉིད་སྐུ་དང་རྒྱས་འགྱུར་གྱི་འབྲས་བུ་གཟུགས་སྐུ་གཉིས་ཡིན་ལ། སྤྱིའི་འབྲས་བུ་ནི་དཀོན་
མག་གསུམ་ཉིད་ཡིན་ནོ། །བྱེད་ལས་ནི་རིགས་ཀྱི་དབང་གིས་སྲིད་པའི་སྐྱོན་མཐོང་ནས་
སྤོང་བ་དང༌། མྱང་འདས་ཀྱི་ཡོན་ཏན་མཐོང་ནས་ལེན་པ་དང་། ཁྱད་པར་རང་བཞིན་གནས་
རིགས་ལས་ཡེ་ཤེས་ཀྱི་ཚོགས་གསོག་ཅིང་། རྒྱས་འགྱུར་ལས་བསོད་ནམས་ཀྱི་ཚོགས་གསོག་
པར་བྱེད་དོ། །ལྡན་པ་ནི་གནས་སྐབས་གསུམ་དུ་ཅི་རིགས་པར་དག་པར་བྱེད་པའི་རྒྱུདང་།
དག་པའི་འབྲས་བུའི་ཡོན་ཏན་ཀུན་དང་ལྡན་ནོ། །འཇུག་པ་ནི། སྙིང་པོ་ལ་སོ་སོ་སྐྱེ་བོརྣམས་
ཕྱིན་ཅི་ལོག་པ་དང་། འཕགས་པ་རྣམས་ཕྱིན་ཅི་མ་ལོག་པ་དང་ཕྱིན་ཅི་ལོག་མ་ལོག་ཅི་རིགས་
པ་དང༌། རྫོགས་པའི་སངས་རྒྱས་རྣམས་ཡང་དག་པ་ཕྱིན་ཅི་མ་ལོག་པའི་སྤྲོས་མེད་ཁོ་ན་
འཇུག་གོ །གནས་སྐབས་ནི་སྙིང་པོ་མ་དག་པ་དང༌། ཅི་རིགས་པ་དང་། ཤིན་ཏུ་རྣམ་དག་གི་
སྐབས་གསུམ་ལ་སེམས་ཅན་དང་། བྱང་ཆུབ་སེམས་དཔའ་དང༌། རྫོགས་པའི་སངས་རྒྱས་
ཞེས་བྱའོ། །ཀུན་འགྲོ་ནི་སྤྱིའི་མཚན་ཉིད་ཐམས་ཅད་ལ་ཁྱབ་ཅིང་། རང་གི་མཚན་ཉིད་ནི་དྲི་
བཅས་རྣམས་མ་དག་པ་དང་། དྲི་མེད་རྣམས་དག་པའི་ཆོས་རྣམས་ལ་ཅི་རིགས་པར་འགྲེའོ། །
མི་འགྱུར་བ་ནི་སྤྱིར་སྔ་ཕྱི་ཐམས་ཅད་ཉེས་པ་གློ་བུར་བ་ལས་མི་འགྱུར། ཡོན་ཏན་རང་བཞིན་
གྱིས་ལྡན་པ་ལས་མི་འགྱུར་ལ། དངོས་པོ་རྣམས་གསེར་བཟང་པོ་ལྟར་རྣམ་དག་ལས་མི་
4 ()



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥
འགྱུར་བ་དང་། ཁྱད་པར་སྐྱེ་རྒ་ན་འཆིས་མི་འགྱུར་བ་ལ་སོགས་པ་དང་། དངོས་མེདརྣམས་
ནི་གཏན་མི་འགྱུར་བའོ། །དབྱེར་མེད་པ་ནི་སྤྱིར་ཡོན་ཏན་རྣམས་རང་བཞིན་ལས་འོགས་སུ་
དབྱེར་མེད་པ་དང་། ཁྱད་པར་ཤིན་ཏུ་རྣམ་དག་དབྱིངས་ལ་ཡོན་ཏན་རྣམས་དབྱེར་མེད་པ་དང་།
སྐུ་གསུམ་པོ་རྣམས་ཀྱང་ཕན་ཚུན་འབྲལ་བ་མེད་པའོ། །གཉིས་པ་ཡན་ལག་གི་དོན་ནི་རང་
ལུགས་ཀྱི་སྐབས་སུ་བཤད་ཟིན་ཅིང་འཆད་པ་འགྱུར་རོ། །
གཉིས་པ་དོན་གསུམ་པོ་རྣམ་གཞག་བཅུས་གཏན་ལ་དབབ་པ་ལ་གསུམ་གྱི་བསྟན་
པ་ནི་ངོ་བོ་ཞེས་སོགས་ཏེ་གོ་སླའོ། །གཉིས་པ་རྒྱས་བཤད་ལ་བརྒྱད་དེ། ངོ་བོ་དང་རྒྱུའི་དོན།
འབྲས་བུ་དང་ལས་ཀྱི་དོན། ལྡན་པའི་དོན། གནས་སྐབས་ཀྱི་དོན། ཀུན་ཏུ་འགྲོ་བའི་དོན།
མི་འགྱུར་བའི་དོན། དབྱེ་བ་མེད་པའི་དོན་ནོ། །དང་པོ་ལ་གཉིས་ཏེ། ཐུན་མོང་དུ་སྟོན་པ་དང་།
སོ་སོར་བཤད་པའོ། །དང་པོ་ནི། དོན་གསུམ་གྱི་ངོ་བོ་ལ་རང་སྤྱི་གཉིས་ལས་ཆོས་སྐུ་དང་། དེ་
བཞིན་ཉིད་དང་རིགས་ཀྱི་རང་མཚན་ནི་རིན་ཆེན་དང༌། ནམ་མཁའ། ཆུ་བཞིན་དང༌། སྤྱི་
མཚན་དཔེ་གསུམ་ག་རང་བཞིན་གྱིས་དག་པ་བཞིན་དུ་རྟག་ཏུ་རང་བཞིན་གྱིས་ཉོན་མོངས་པ་
མེད་པའོ། །རྒྱུ་ནི་ཐེག་ཆེན་གྱི་ཆོས་ལ་མོས་པ་དང༌། ལྷག་པའི་ཤེས་རབ་དང་། ཏིང་ངེ་འཛིན་
དང༌། སྙིང་རྗེ་ཆེན་པོ་ལས་བྱུང་པ་སྟེ། དེ་ཡང་དོན་གསུམ་གྱི་རྒྱུ་ཇི་ལྟར་ཡིན་ཞིང་། ཡོན་ཏན་
བཞི་ལྡན་གྱི་ཆོས་སྐུའི་དང་། དེ་བཞིན་ཉིད་ཀྱི་དྲི་མ་སྦྱོང་བའི་དང་། མངོན་དུ་བྱེད་པའི་རིགས་
ཀྱི་དྲི་མ་སྦྱོང་བ་དང་
། ནུས་པ་འཕེལ་བའི་རྒྱུ་ཡིན་པས་སོ། །སོ་སོར་བཤད་པ་ལངོ་བོ་དང་རྒྱུ་
གཉིས་ཀྱི་ངོ་བོ་ནི་དོན་གྱི་རང་མཚན་ལས་བརྩམས་ནས་དེ་བཞིན་གཤེགས་པའི་ཆོས་སྐུ་ནི།
བསམ་པའི་དོན་གྲུབ་པ་སོགས་མཐུ་དང་ལྡན་པས་ཡིད་བཞིན་གྱི་ནོར་བུ་དང་། དེ་བཞིན་ཉིད་
ནི་གཞན་དུ་མི་འགྱུར་བས་ནམ་མཁའ་དང་། རིགས་ནི་སེམས་ཅན་ལ་སྙིང་བརྩེ་བས་བརླན་
པའི་ངོ་བོའི་རང་བཞིན་ཡིན་པས་ཆུའི་ཡོན་ཏན་དང་ཆོས་མཐུན་པ་ཉིད་ཡིན་ལ། སྤྱི་མཚན་
4
1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་བརྩམས་ནས་དོན་གསུམ་པོ་འདི་དག་ཐམས་ཅད་ཀྱང་རང་བཞིན་གྱིས་དག་པས་དཔེ་
གསུམ་ཆར་དང་ཆོས་མཐུན་ཏེ། རྩ་བར་བསྟན་པས་སྤྱིའི་དང༌། བཤད་པས་སོ་སོའི་ཆོས་
མཐུན་བསྟན་ནས་ཕན་ཚུན་ཁ་སྐང་བར་མངོན་ནོ། །རྒྱུ་ལ་མ་དག་པའི་རྒྱུ་ནི། སྤྱིར་སེམས་
ཅན་གྱི་རིགས་གསུམ་ཏེ། སྲིད་པ་འདོད་པ་དང༌། སྲིད་བྲལ་འདོད་པ་དང། དེ་གཉིས་ཀ་མི་
འདོད་པའོ། །དང་པོ་ལ་གཉིས། སྤང་བྱའི་དང༌ ། གཉིས་པ་གཉེན་པོའི་རྟེན་ནོ། །དེ་ལ་ཐེག་
ཆེན་གྱི་ཆོས་ལ་ཁོང་ཁྲོ་བ་ནི་སྲིད་པ་ཉིད་འདོད་པའི་འདོད་ཆེན་པའི་དང༌། ཆོས་རྣམས་ལ་
བདག་ཏུ་ལྟ་བ་ནི་སྲིད་བྲལ་འདོད་ཀྱང་ཐབས་མིན་པ་ལ་ཞུགས་པ་མུ་སྟེགས་བྱེད་རྣམས་ཀྱི་
དང་། རང་ཉིད་འཁོར་བའི་སྡུག་བསྔལ་གྱིས་འཇིགས་པ་དང་། སེམས་ཅན་གྱི་དོན་ལ་ལྟོས་པ་
མེད་པའི་ནི་རིམ་པ་ལྟར་སྲིད་བྲལ་འདོད་པ་ཐབས་མ་ཞུགས་པ། ཉན་ཐོས་དང་རང་བྱུང་རང་
སངས་རྒྱས་རྣམས་ཀྱི་སྒྲིབ་པ་སྟེ་རྣམ་པ་བཞིའོ། །དག་པའི་རྒྱུན་ཡོན་ཏན་བཞི་ལྡན་གྱི་ཆོས་སྐུ་
རྣམ་པར་དག་པ་ཐོབ་པའི་རྒྱུ་ནི། འཁོར་འདས་གཉིས་ཀ་མི་འདོད་པ་བྱང་སེམས་ཀྱི་རྒྱུད་ཀྱི་
ཐེག་ཆེན་ལ་ལྷག་པར་མོས་པ་དང་། སོགས་པས་བདག་མེད་རྟོགས་པའི་ཤེར་ཕྱིན་དང་།
ནམ་མཁའ་མཛོད་ལ་སོགས་ཀྱི་ཏིངངེ་འཛིན་དང༌། སྙིང་རྗེ་ཆེན་པོ་བསྒོམ་པའོ། །དེ་ལ་བྱང་
སེམས་ཀྱི་རྒྱུད་ཀྱི་མོས་པ་ལ་སོགས་གཉེན་པོ་བཞིས་འདོད་ཆེན་པོ་སོགས་བཞི་ལ་ཡོད་པ་དང་།
ཆ་འདྲ་བའི་རང་རྒྱུད་ཀྱིསྒྲིབ་པ་བཞི་སྤོང་གི་འདོད་ཆེན་པ་སོགས་བཞིའི་རྒྱུད་ཀྱི་སྒྲིབ་པ་དངོས་
སུ་མི་སྤོང་ཡང་སྒྲིབ་པ་དེ་བཞིན་འདོད་ཆེན་ལ་སོགས་པ་ཤས་ཆེ་བས་དེ་སྐད་བཤད་དོ། །
གནས་སྐབས་ཀྱི་འབྲས་བུ་ནི། ཇི་ལྟར་ཡབ་རྒྱལ་པོའི་ས་བོན་དང༌། དེའི་བཙུན་མོ་དམ་པ་
དང༌། དེའི་མངལ་གནས་མ་ཉམས་པ་དང༌། སྐྱེས་གནས་སྐྱེད་སྲིད་པའི་མ་མ་ཁྱད་པར་ཅན་ཏེ་
རྒྱུ་བཞི་ལས་རྒྱལ་པོའི་གདུང་འཚོབ་ནུས་པའི་སྲས་འབྱུང་བ་ལྟར། ཐེག་པ་མཆོག་ལ་མོས་
པའི་སངས་རྒྱས་ཀྱི་ས་བོན་དང་། བདག་མེད་རྟོགས་པའི་ཤེས་རབ་ནི་སངས་རྒྱས་ཀྱི་ཆོས་སྐྱེ་
A 2



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥
བའི་མ་དང༌། ནམ་མཁའ་མཛོད་སོགས་ཀྱི་བསམ་གཏན་གྱི་བདེ་བའི་མངལ་གནས་དང་།
རྟོགས་པ་འཕེལ་བའི་རྒྱུ་སྙིང་རྗེའི་མ་མ་ཅན་གང་ཡིན་པ་དེ་ནི་ཐུབ་པའི་རྗེས་སུ་སྐྱེས་པའི་སྲས་
ཏེ༑ དེའི་གདུང་འཚོབ་ནུས་པར་འགྱུར་རོ། །
གཉིས་པ་འབྲས་བུ་དང་ལས་ཀྱི་དོན་ལ་གཉིས་ལས། ཐུན་མོང་དུ་བསྟན་པ་ལ་
འབྲས་བུ་ནི། དེའི་སྐུ་གཙང་བ་དང་། བདག་དང་བདེ་དང་རྟག་པ་ཉིད་ཀྱི་ཡོན་ཏན་བཞིའི་ཕ་
རོལ་ཏེ། མཐར་ཕྱིན་པ་ནི་ཆོས་མོས་སོགས་བཞིའི་འབྲས་བུའོ། །དེ་བཞི་དོན་གསུམ་གྱི་
འབྲས་བུ་ཇི་ལྟར་ཡིན་ཞེ་ན། སངས་རྒྱས་སྔ་མའི་ཆོས་སྐུ་ལས་ཆོས་བསྟན་པ་དང་། དེ་ལས་
ཆོས་ལ་མོས་པ་དང༌། དེ་ལས་གཙང་བ་བྱུང་པས་གཙང་བ་ཆོས་སྐུའི་རྒྱུ་འབྲས་དང་། དེ་
བཞིན་ཉིད་ཀྱི་ཡུལ་ཅན་ཤེས་རབ་ལས་བདག་དམ་པ་འབྱུང་བས་དེ་ཡུལ་དེ་བཞིན་ཉིད་ཀྱི་
འབྲས་བུ་བཞག་པ་དང་། རིགས་ཀྱི་འབྲས་བུ་ཏིང་ངེ་འཛིན་དང༌། སྙིང་རྗེ་ལག་བདེ་གཉིས་
འབྱུང་བས་རིགས་ཀྱིའང་འབྲས་བུའོ། །ལས་ནི་འཁོར་བའི་སྡུག་བསྔལ་ལ་ཡིད་འབྱུང་བ་དང་།
སྡུག་བསྔལ་ཞི་བ་མྱང་འདས་ཐོབ་པར་མངོན་པར་འདོད་པའི་འདུན་པ་དང༌། སྨོན་པའི་ལས་
ཅན་ཏེ། དངོས་སུ་རིགས་སད་པའི་ལས་ཡིན་ཞིང་སད་པའང་ཆོས་སྐུའི་བདག་རྐྱེན་དང་རང་
བཞིན་རྣམ་དག་གི་ཁམས་ཡོད་པའི་སྟོབས་ཀྱིས་ཡིན་པས་དེ་དག་གི་འདིའང་ལས་སུ་བཞག་
གོ་
གཉིས་པ་ནི། སོ་སོར་བཤད་པ་ལ་གཉིས་ཏེ། འབྲས་བུ་དང་ལས་བཤད་པའོ། །དང་
པོ་ལ་ཕྱིན་ཅི་ལོག་བཞི་ལས་ཟློག་པའི་གཉེན་པོ་ཆོས་སྐུ་ཡོན་ཏན་བཞི་ལྡན་བསྟན་པ་དང་།
ཡོན་ཏན་བཞི་སོ་སོར་བཤད་པའོ། །དང་པོ་ནི་མོས་པ་སོགས་ཁམས་དག་པར་བྱེད་པའི་རྒྱུ་
བཞི་པོ་འདི་དག་གི་འབྲས་བུ་མདོར་བསྡུ་ན། ཆོས་ཀྱི་སྐུ་ལས་བཞིར་ཕྱེ་བ་ཉིད་དོ། །ཇི་ལྟར་ཕྱེ་
ཞེན། བྱིས་པ་ཕུང་པོ་གཙང་བདག་བདེ་རྟག་ཏུ་འདུ་ཤེས་པའི་ཕྱིན་ཅི་ལོག་བཞི་དང་། དེ་ལས་
4 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཟློག་པ་ཕྱིན་ཅི་མ་ལོག་པ་ནི་ཉན་རང་གི་ཕུང་པོ་མི་གཙང་བ་སོགས་བཞིར་མཐོང་བ་དང་།
དེའི་གཉེན་པོ་ཆོས་སྐུ་གཙང་བ་སོགས་བཞི་ལྡན་ནོ། །སངས་རྒྱས་ཉིད་ལ་མངའི་གཞན་ལ་
མེད་དེ། འདི་ལྟར་དགྲ་བཅོམ་པ་དང་། རང་སངས་རྒྱས་དང༌། དབང་ཐོབ་པའི་བྱང་སེམས་
ལའང་དེ་བཞིན་གཤེགས་པའི་ཆོས་སྐུ་ཡོན་ཏན་བཞི་ལྡན་ཐོབ་པའི་གེགས་སུ་གྱུར་པ་རྐྱེན་
དང་རྒྱུ་དང་འབྱུང་བ་དང་འཇིག་པའི་མཚན་ཉིད་བཞིའོ། །དེ་ལ་རྐྱེན་ནི་མ་རིག་བག་ཆགས་ཀྱི་
ས་སྟེ། མ་རིག་པ་བཞིན་ནོ། །རྒྱུ་ནི་རྐྱེན་དེས་སླང་བའི་ཟག་མེད་ཀྱི་ལསཏེ། འདུ་བྱེད་བཞིན་
ནོ༑ འབྱུང་ནི་དེ་གཉིས་ཀྱི་རྒྱུ་རྐྱེན་གྱི་ཡིད་ཀྱི་རང་བཞིན་གྱི་ལུས་གསུམ་གྲུབ་པ་སྟེ། ལེན་
པའི་རྐྱེན་ཅན་སྲིད་པ་གསུམ་གྲུབ་པ་བཞིན་ནོ། །འཇིག་པ་ནི་ལུས་དེའི་རྐྱེན་ཅན་བསམ་གྱིས་
མི་ཁྱབ་པར་ཡོངས་སུ་རྒྱུར་པའི་འཆི་འཕོ་སྟེ། སྐྱེ་བ་རྐྱེན་ཅན་རྒ་ཤི་བཞིན་ནོ། །དགྲ་བཅོམ་
སོགས་གསུམ་གྱིས་མ་རིག་པའི་བག་ཆགས་ཀྱིས་མ་སྤངས་པས་གཙང་མ་མི་ཐོབ་བོ། །ས་
དེའི་རྐྱེན་ཅན་མཚན་མའི་སྤྲོས་པ་ཀུན་ཏུ་སྤྱོད་པ་ཕྲ་མོ་དང་ལྡན་པས་བདག་དམ་པ་དང༌།
མཚན་མ་ཕྲ་མོ་དེས་སླང་བའི་ཟག་མེད་ཀྱི་ལས་ལ་བརྟེན་ནས་ཡིད་ཀྱི་རང་བཞིན་གྱི་ཕུང་པོ་
འབྱུང་བས་དེ་འགགས་པའི་བདེ་བ་དང༌། དེ་མ་འགགས་པའི་བར་དུ་བསམ་གྱིས་མི་ཁྱབ་
པར་སྒྱུར་བའི་འཆི་འཕོ་དང་མི་འབྲལ་བས་རྟག་པ་མི་ཐོབ་པས་སོ། །དཔལ་ཕྲེང་དུ། བཅོམ་
ལྡན་འདས་དཔེར་ན་ལེན་པའི་རྐྱེན་གྱིས་ཟག་པ་དང་བཅས་པའི་ལས་ཀྱི་རྒྱུ་ལས་འབྱུང་བ་
སྲིད་པ་གསུམ་འབྱུང་བ་དེ་བཞིན་དུ། བཅོམ་ལྡན་འདས་མ་རིག་པའི་བག་ཆགས་ཀྱི་སའི་རྐྱེན་
གྱིས་ཟག་པ་མེད་པའི་ལས་ཀྱི་རྒྱུ་ལས་བྱུང་པ་དགྲ་བཅོམ་པ་དང་རང་སངས་རྒྱས་དང༌།
དབང་ཐོབ་པའི་བྱང་ཆུབ་སེམས་དཔའརྣམས་ཀྱི་ཡིད་ཀྱི་རང་བཞིན་གྱི་ལུས་གསུམ་འབྱུང་སྟེ།
ཞེས་སོགས་རྒྱས་པར་འབྱུང་ངོ༌། །དེ་ལ་མ་རིག་པའི་བག་ཆགས་ཀྱི་ས་ནི། སྙིང་པོ་མཆོག་དང་
དགོངས་རྒྱན་སོགས་སུ་ཤེས་བྱ་ཡོངས་སུ་གཅོད་པའི་གེགས་སུ་བཤད་དེ། ཆོས་ཀྱི་དག་ཏུ་
4 4



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥་
རྨོངས་པའི་མ་རིག་པའི་བག་ལ་ཉལ་ལམ། སྤང་ན་བག་ཆགས་ཀྱི་ས་སྟེ། རྟེན་དུ་གྱུར་པ་ཀུན་
གཞིའི་རྣམ་ཤེས་སོ། །མཚན་མའི་སྤྲོས་པ་ནི། ཟག་མེད་ཀྱི་ལས་བརྟས་བྱེད་ཀྱི་ཆོས་སུ་འཛིན་
པ་ཕྲ་མོ་སྟེ། འདུ་བྱེད་བརྟས་བྱེད་ཀྱི་ལེན་པ་བཞིན་ཏེ། བློ་གྲོས་རྒྱ་མཚོའི་མདོར་གསུངས་པའི་
ཐབས་མཁས་ཀྱི་དགེ་རྩ་ལ་ཉོན་མོངས་སུ་བཏགས་པ་རྣམས་ལ་ཆོས་སུ་ཞེན་པ་ཕྲ་མོ་ཡོད་
པས་དེ་རྣམས་སུ་མངོན་ནོ། །ཟག་མེད་ཀྱི་ལས་ནི། དགོངས་རྒྱན་དུ། མདོ་དེའི་དགེ་རྩ་དེ་
རྣམས་ལ་བཤད་ཀྱང་མདོ་དེ་ཉིད་དུ། ཉོན་མོངས་གསུངས་པ་དང་མི་འགྲིགས་ཅིང་། འབུམ་
ཊིཀ་ཏུ། དེ་རྣམས་ཟག་མེད་ཀྱི་ལས་ཀྱི་ལྷན་ཅིག་བྱེད་རྐྱེན་དུ་བཤད་མ་ཐག་པ་དང་འགལ་
བས་བཤད་མ་ཐག་པ་ལྟར་དེ་རྣམས་ནི་ལེན་པ་ལྟ་བུའི་ཉོན་མོངས་སོ། །དེས་ན་བྱང་སེམས་
འཕགས་པའི་ཟག་མེད་ཀྱི་སེམས་པ་མ་རིག་བག་ཆགས་ཀྱི་རྐྱེན་ཙམ་མཚན་མའི་སྤྲོས་པས་
སླང་བ་ནི་ཟག་མེད་ཀྱི་ལས་སོ། །ཡིད་ཀྱི་རང་བཞིན་གྱི་ལུས་ནི། རྒྱུ་རྐྱེན་དེ་དག་གིས་སྐྱེད་
པའི་འབྲས་བུ་ཀུན་གཞིའི་རྣམ་ཤེས་ཉིད་ལུས་སུ་སྣང་བའམ་ཡིད་ཤེས་ཀྱི་ངོ་ན་ལུས་སུ་སྣང་
ཞིང་། དབང་ཤེས་ཀྱི་ངོ་ན་ཐོགས་བཅས་ཀྱི་ལུས་སུ་མི་སྣང་བས་ཡིད་ཀྱིས་སྤྲུལ་པ་ལྟ་བུའི་
ལུས་སོ། །བསམ་གྱིས་མི་ཁྱབ་པའི་འཆི་འཕོ་ནི་བསམས་བཞིན་དུ་དེ་ལུས་གཞན་དངགཞན་
འདོར་ཞིང་ལེན་པའོ། ། །
གཉིས་པ་ཡོན་ཏན་བཞི་སོ་སོར་བཤད་པ་ནི། དེ་བཞིན་གཤེགས་པའི་ཆོས་སྐུ་དེ་
ནི༑ སྤྱིའི་མཚན་ཉིད་རང་བཞིན་གྱིས་དག་པའི་ཕྱིར་དང་། ཁྱད་པར་གྱི་མཚན་ཉིད་གློ་བུར་གྱི་
དྲི་མ་བག་ཆགས་དང་བཅས་པ་སྤངས་པའི་ཕྱིར་གཙང་བའི་ཕ་རོལ་ཏུ་ཕྱིན་པས་ཏེ། སྤྱིའི་
མཚན་ཉིད་ནི་དོན་དམ་པའི་སྒྲིབ་པས་སྟོང་པ་སྟེ་ཆོས་ཅན་ཐམས་ཅད་ཀྱི་ཐུན་མོང་བ་ཡིན་ལ།
ཁྱད་པར་གྱི་མཚན་ཉིད་ནི། ཀུན་རྫོབ་གློ་བུར་པའི་དྲི་མ་སྤངས་པ་སྟེ། ཆོས་ཅན་འདི་ཁོ་ནའི་
ཐུན་མོང་མིན་པའི་ཁྱད་ཆོས་སོ། །མུ་སྟེགས་ཀྱི་གང་ཟག་གི་བདག་དང༌། ཉན་ཐོས་ཀྱི་བདག་
1
）



-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་ཕུང་པོ་སོགས་ཆོས་ཀྱི་སྤྲོས་པ་མཐའ་དག་ཉེ་བར་ཞི་བའི་ཕྱིར། བདག་དམ་པའི་ཕ་རོལ་
ཏུ་ ཕྱིན་པ་སྟེ། དེ་ཡང་བདག་མེད་པ་ཉིད་བདག་ཏུ་བྱས་པ་སྟེ། མི་གནས་པའི་ཚུལ་གྱིས་
གནས་པ་ཞེས་པ་ལྟར་རོ། །ཡིད་ཀྱི་རང་བཞིན་གྱི་ཕུང་པོ་དང་། དེའི་རྒྱུ་མ་རིག་བག་ཆགས་ཀྱི་
ས་དང་། ཟག་མེད་ཀྱི་ལས་ལོག་པ་སྟེ། སྤངས་པའི་ཕྱིར་བདེ་བའི་ཕ་རོལ་ཏུ་ཕྱིན་པ་ཉིད་དོ། །
འཁོར་བ་དང་མྱ་ངན་ལས་འདས་པ་འབྲི་བསྣན་དང་། བླང་དོར་མེད་པའི་མཉམ་པར་རྟོགས་
པའི་ཕྱིར་རྟག་པའི་ཕ་རོལ་ཏུ་ཕྱིན་པ་སྟེ། དེ་ལྟར་འཁོར་འདས་མཉམ་ཉིད་དུ་རྟོགས་པའི་རྒྱུ་
ཐབས་ཤེས་གཉིས་པོ་བྱང་ཆུབ་ཀྱི་རྩ་བར་བསྟན་པ་ནི། བདག་ལ་སྲེད་པ་མ་ལུས་པ་བདག་
མེད་རྟོགས་པའི་ཤེས་རབ་ཀྱིས་བཅད་དེ་བློ་ཤེས་རབ་བླ་མེད་བྱང་ཆུབ་ཀྱི་ཐབས་སུགྱུར་པ་དེ་
བསྟེན་ནས། བྱང་སེམས་འཕགས་པ་དེ་འཁོར་བ་ལ་གནས་པར་མི་འགྱུར་ལ། སེམས་ཅན་ལ་
སྲེད་པ་སྟེ་མི་སྟོང་བའི་ཕྱིར། བརྩེ་ལྡན་དེ་གཞན་དོན་ཆད་པའི་ཞི་བ་མྱང་འདས་ཐོབ་པར་བྱེད་
པ་མིན་ཏེ། དེ་ལྟར་བརྩེ་བ་བླ་མེད་བྱང་ཆུབ་ཀྱི་ཐབས་སུ་གྱུར་པ་དེ་བསྟེན་ནས་བྱང་སེམས་
འཕགས་པ་དེ་མྱང་འདས་ལ་གནས་པར་མི་འགྱུར་རོ། ། །
གཉིས་པ། ལས་ཀྱི་དོན་ལ་གཉིས་ཏེ། རིགས་ཀྱི་ལས་ལྡོག་པས་སྒྲུབ་པ་དང་།
རྗེས་སུ་འགྲོ་ལྡོག་གཉིས་ཀས་སྒྲུབ་པའོ། །དང་པོ་ནི། གལ་ཏེ་བརྟག་པ་མཐའ་བཟུང་སྟེ་
སེམས་ཅན་ལ་སངས་རྒྱས་ཀྱི་ཁམས་མེད་ན། དེ་སད་པ་མི་སྲིད་པས་སུ་ཡང་འཁོར་བའི་སྡུག་
བསྔལ་ལ་སྐྱོ་བར་མི་འགྱུར་ཞིང་། མྱ་ངན་ལས་འདས་པ་ལ་ཐོབ་པར་བློ་ཕྱོགས་པའི་འདོད་པ་
དང༌། ཐོབ་པའི་ཐབས་ཚོལ་བའི་དོན་གཉེར་དང༌། ཐོབ་པར་གྱུར་ཅིག་སྙམ་པའི་སྨོན་པ་མེད་
པར་འགྱུར་རོ། །འདི་འབྲས་བུའི་ཆ་འཁོར་བའི་སྡུག་བསྔལ་ལ་སྐྱོ་བ་དང༌། མྱང་འདས་ལ་
འདོད་པ་སྟེ། ཕྱི་མ་མི་སྐྱོ་བའི་རྒྱུ་འཁོར་བ་ལ་སྡུག་བསྔལ་གྱི་སྐྱོན་མཐོང་བ་དང་། འདོད་པའི་
རྒྱུ་མྱང་འདས་ལ་བདེ་བའི་ཕན་ཡོན་མཐོང་བ་ཡིན་པ་ནི། གློ་ཀ་སྔ་ཕྱིའི་ལས་ཀྱི་ཁྱད་པར་འོ ། །
，
4 6



-
གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥
འདི་དག་ཀྱང་། དངོས་སུ་ནི་སྒྲུབ་པའི་རིགས་ཀྱི་ལས་ཏེ། དེ་ཡང་རང་བཞིན་དུ་གནས་པའི་
རིགས་རྐྱེན་གྱིས་གསོས་གཏབ་པས་དེ་ལའང་མི་འཁྲུལ་ལོ། །དེས་ན་འགྲེལ་པར་སངས་རྒྱས་
ཀྱི་ཁམས་རྣམ་པར་དག་པའི་རིགས་ནི། ལོགས་པ་ཉིདཏུ་ངེས་པའི་སེམས་ཅན་རྣམས་ལཡང་
ལས་རྣམ་པ་གཉིས་ཉེ་བར་གནས་པར་བྱེད་ཅེས་སོ། །གཉིས་པ་ནི། སྐྱེས་བུ་དམ་པ་ལ་བརྟེན་
པ་དང་། མཐུན་པའི་ཡུལ་ན་གནས་པ་དང་། སྔོན་དགེ་བ་བྱས་པ་དང་། ཡང་དག་པའི་སྨོན་
ལམ་བཏབ་པ་སྟེ། འཁོར་ལོ་བཞི་དང་ལྡན་པའི་གང་ཟག་གི་སྲིད་པ་ལ་དེའི་སྡུག་བསྔལ་གྱི་
སྐྱོན་དང་། མྱ་ངན་ལས་འདས་པ་ལ་དེའི་བདེ་བའི་ཕན་ཡོན་མཐོང་ན་འདི་ནི། རིགས་ཡོད་པ་
སད་པ་ལས་གྱུར་པ་ཡིན་གྱི། སད་པའི་རྒྱུ་དང་རྐྱེན་མེད་པར་མ་ཡིན་ཏེ། གང་གི་ཕྱིར་ན་
ཁྱོད་རིགས་སད་པའི་རྒྱུ་རྐྱེན་མེད་པར་ཡང་ཡོད་ན། འོག་སྲེད་ཅན་ངན་ལས་མི་འདའ་བའི་
རིགས་ཅན་ལའང་རིགས་མ་སད་པའི་གོང་དུ་ཡོད་པར་འགྱུར་བ་ལས་མེད་པའི་ཕྱིར་རོ། །
ལོག་སྲེད་ཅན་ཡང་འཁོར་ལོ་བཞི་འབྱོར་བའི་ཚུལ་གྱིས་ཐེག་པ་གསུམ་གང་རུང་གི་ཆོས་ལ་
མོས་པ་སྐྱེས་ནས་རིགས་སད་པའི་ཚེ་ལས་དེ་དག་འབྱུང་སྟེ། ཡེ་ཤེས་སྣང་བ་རྒྱན་གྱི་མདོར།
དེའི་འོག་ཏུ་ནི་ཐ་ན་ལོག་པ་ཉིད་དུ་ངེས་པའི་རྒྱུད་དུ་གྱུར་པའི་སེམས་ཅན་རྣམས་ཀྱི་ལུས་ལ་
ཡང་དེ་བཞིན་གཤེགས་པའི་ཉི་མའི་དཀྱིལ་འཁོར་གྱི་ཡེ་ཤེས་ཀྱི་འོད་ཟེར་ཕོག་པས་དེ་དག་ལ་
ཕན་ཐོགས་པར་གྱུར་ཅིང་། མ་འོངས་པའི་རྒྱུ་ཡང་དག་པར་སྐྱེས་པ་ན་དགེ་བའི་ཆོས་རྣམས་
ཀྱི་རྣམ་པར་འཕེལ་བར་འགྱུར་རོ། །ཞེས་གསུངས་སོ། །དེའི་འོག་ཏུ་ཞེས་པ་མོད་དེར། ཉི་མ་
དང་པོར་རི་མཐོ་བ་སོགས་རིགས་ཀྱིས་སྣང་བར་བྱས་ན། དེའི་འོག་ཏུ་འཛམ་བུའི་གླིང་འདིའི་
ས་ཕྱོགས་དམ་པ་དག་ཀྱང་སྣང་བར་བྱེད་པར་ལྟར་དང་པོ་ཐེག་པ་གསུམ་དུ་ངེས་པའི་དང་།
མ་ངེས་པའི་དོན་བྱས་ནས་དེའི་འོག་ཏུའོ། །འོན་མྱང་འདས་ཆེན་པོ་ནས་ལོག་སྲེད་ཅན་གཏན་
ཡོངས་སུ་མྱ་ངན་ལས་མི་འདའ་བའི་ཆོས་ཅན་ཞེས་གསུངས་པའི་དོན་ཅི་ཡིན་ཞེ་ན། དེན་དྲང་
，
4 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་དགོངས་པ་ཅན་ཏེ། དགོས་པ་ཐེག་ཆེན་ལ་སྡང་བ་གཏན་མི་ཐར་ཞེས་པས་ཤིན་ཏུ་སྐྲག་
ནས་དེ་ཟློག་པའི་དོན་དུ། དགོངས་གཞི་དུས་རིང་དུ་མི་ཐར་བས་དུས་གཞན་ལ་དགོངས་ནས་
གསུངས་ པ་སྟེ། དངོས་ ལ་ གནོད་ བྱེད་ནི། རང་བཞིན་གྱིས་རྣམ་པར་དག་པའི་གས་
ཡོད་པའི་ཕྱིར། ལོག་སྲེད་ཅན་སོགས་འགའ་ཡང་གཏན་རྣམ་པར་དག་པར་མི་འགྱུར་བར་
འོས་པ་ནི་མ་ཡིན་ཏེ། གང་གི་ཕྱིར་བཅོམ་ལྡན་འདས་ཀྱིས་ཁྱད་པར་མེད་པར་སེམས་ཅན་
ཐམས་ཅད་ལ་རྣམ་པར་དག་པར་རུང་བ་ཉིད་ཡོད་པ་ལ་དགོངས་ནས། ཐོག་མེད་གྱུར་ཀྱང་ཐ་
མ་དང་ལྡན་པ། །རང་བཞིན་གྱིས་དག་རྟག་པའི་ཆོས་ཅན་ནི། །ཐོག་མེད་སྦུབས་ཀྱི་ཕྱི་སྒྲིབ་མ་
འཐོང་སྟེ། །ཇི་ལྟར་གསེར་གྱི་གཟུགས་ནི་སྒྲིབ་པ་བཞིན། །ཞེས་སོགས་སྤྲོས་པས་ཆོག་གོ །
གསུམ་པའི་དོན་ལ་བསྟན་བཤད་གཉིས་ཀྱི། དང་པོ་ལ་རྒྱུའི་ཡོན་ཏན་དང་ལྡན་པ་
ནི༑ རྒྱ་མཚོ་ཆེན་པོ་སྣང་ཡངས་ཤིང་རྒྱ་ཆེ་བར་རིན་པོ་ཆེ་དང་ཆུ་དཔག་ཏུ་མེད་པར་འདུ་བ་
བཞིན་དུ། དེ་བཞིན་གཤེགས་པའི་ཁམས་ཀྱང་མོས་པའི་སྣོད་དུ་ཤེས་རབ་དང་ཏིང་ངེ་འཛིན་
གྱི་ཡོན་ཏན་རིན་ཆེན་དཔག་ཏུ་མེད་པ་དང་། སྙིང་རྗེའི་ཆུ་མི་ཟད་པའི་གནས་སོ། །འབྲས་བུའི་
ཡོན་ཏན་དང་ལྡན་པ་ནི། མངོན་ཤེས་དང་པོ་ལྔ་དང་། ཟག་མེད་ཀྱི་ཡེ་ཤེས་དང་། སྤངས་པ་
རྣམས་དབྱེར་མེད་པའི་ཡོན་ཏན་དང་ལྡན་པའི་ཕྱིར་མར་མེ་ལ་ཆོས་གསུམ་དབྱེར་མེད་པ་
བཞིན་ནོ། །དེ་ལ་རྒྱུའི་ལྡན་པ་རིགས་དང༌། འབྲས་བུའི་ལྡན་པ་ཆོས་སྐུའི་སྟེ། དེ་བཞིན་ཉིད་
ཀྱི་ལྡན་པ་གཉིས་ཀའོ། །གཉིས་པ་བཤད་པ་ལ་རྒྱུའི་ལྡན་པ་ནི། དེ་བཞིན་གཤེགས་པའི་ཆོས་
སྐུ་ཐོབ་པའི་རྒྱུ་རྐྱེན་གྱིས་ཆོས་ལ་མོས་པ་སྒོམ་པ་ནི། སྣོད་དང་ཆོས་མཐུན་ཏེ། ཤེས་རབ་དང་
ཏིང་ངེ་འཛིན་གྱི་རིན་པོ་ཆེ་དང་རྙིང་རྗེའི་ཆུ་རྣམས་འདིར་འདུ་བས་སོ། །རྒྱལ་བའི་ཡེ་ཤེས་ཀྱི་
རྒྱུ་ཤེས་རབ་དང་ཏིང་ངེ་འཛིན་སྒོམ་པ་ནི། རིན་པོ་ཆེ་དང་ཆོས་མཐུན་ཏེ་རིན་པོ་ཆེ་ལ་རྟོག་པ་
མེད་ཅིང་དུ་མའི་མཐུ་མངའ་བ་ལྟར། ཤེས་རབ་བདག་གཉིས་སུ་རྟོག་པ་མེད་ཅིང་། ཏིང་ངེ་
4
8



|
གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥
འཛིན་མངོན་ཤེས་སོགས་ཀྱིས་མཐུ་བསམ་གྱིས་མི་ཁྱབ་པས་སོ། །ཐུགས་རྗེ་ཆེན་པོའི་ཁམས་
ཏེ་རྒྱུ་སྙིང་རྗེ་ཆེན་པོ་སྒོམ་པ་ནི་ཆུ་དང་ཆོས་མཐུན་ཏེ། འགྲོ་བ་ཐམས་ཅད་ལ་མཆོག་ཏུ་བརླན་
པའི་རང་བཞིན་རོ་གཅིག་པས་སོ། །དེ་ལྟར་གནས་གསུམ་པོ་འདི་རྒྱ་མཚོ་དང་མཚུངས་པར་
བསྟན་ཏོ། །འབྲས་བུའི་ལྡན་པ་ལ། སོ་སོའི་ཆོས་མཐུན་ནི། སྒྲིབ་གཉིས་ཀྱི་དྲི་མ་མེད་པའི་
གནས་ཏེ་དབྱིངས་ལ་མངོན་ཤེས་ལྔ་ནི་མར་མེའི་སྣང་བ་དང་ཆོས་མཐུན་ཏེ། རང་རང་གི་དོན་
མྱོང་བའི་མཐུན་ཕྱོགས་ཀྱི་མུན་པ་འཇོམས་པའོ། །ཟག་ཟད་ཀྱི་ཡེ་ཤེས་ནི་དྲོ་བ་དང་ཆོས་
མཚུངས་ཏེ། ལས་ཉོན་གྱི་བུད་ཤིང་མ་ལུས་པ་བསྲེག་པས་སོ། །གནས་གྱུར་པ་དྲི་མ་མེད་པ་ནི་
མདོག་དང་ཆོས་མཚུངས་ཏེ། ཉོན་སྒྲིབ་སྤངས་པས་དྲི་མ་མེད་ཅིང་། ཤེས་སྒྲིབ་སྤངས་པས་
དག་པ་དེ་གློ་བུར་བ་ཉིད་ཀྱིས་དག་པས་རང་བཞིན་གྱིས་འོད་གསལ་བས་སོ། །སྤྱིའི་ཆོས་
མཐུན་ནི། མར་མེའི་སྣང་བ་སོགས་དབྱེར་མེད་པ་བཞིན་མི་སློབ་པའི་རྒྱུད་ཀྱི་ཆོས་བདུན་པོ་
འདིརྣམས་དྲི་མེད་ཀྱི་དབྱིངས་དེ་ཉིདརྣམ་པར་དབྱེར་མེད་དུ་ལྡན་པའི་ཕྱིར་རོ། །
བཞི་པ་འཇུག་པའི་དོན་ལ་བསྟན་པ་ནི། སེམས་ཅན་ལ་རྒྱལ་བའི་སྙིང་པོ་འདི་
ཡོད་པར་བསྟན་ཏོ། །གང་གིས་ན་དེ་ཉིད་གཟིགས་པ་སངས་རྒྱས་ཀྱིས་སོ། །ཇི་ལྟར་ན་ཆོས་
ཅན་སོ་སོའི་སྐྱེ་བོ་དང་། འཕགས་པ་སློབ་པ་དང༌། རྫོགས་པའི་སངས་རྒྱས་དེ་བཞིན་ཉིད་ཀྱི་
དབྱེ་བའི་འཇུག་པ་ལས་སོ། །གང་ལས་ན། ཤེར་ཕྱིན་ལས་སོ། །གང་གི་དོན་དུ་ན། རྣམ་པར་
མི་རྟོག་པའི་ཡེ་ཤེས་སྐྱེད་པའི་དོན་དུའོ། །སུ་ལ་ནི། བྱང་སེམས་རྣམས་ལ་བསྟན་ཏེ། ཕྱི་མ་
གསུམ་འགྲེལ་པ་ལས་བླངས་པའོ། །གཉིས་པ་བཤད་པ་ནི་འཇུག་པ་གསུམ་པོ་གང་ཞེ་ན། སོ་
སོའི་སྐྱེ་བོ་འདུ་ཤེས་དང་སེམས་ལྟ་བ་ཕྱིན་ཅི་ལོག་དང་། བདེན་པ་མཐོང་བ་འཕགས་པ་སློབ་
པ་དེ་གསུམ་སྤངས་པས་ཟློག །ཕྱིན་ཅི་མ་ལོག་པ་དང་། དེ་བཞིན་གཤེགས་པ་སྒྲིབགཉིས་
བག་ཆགས་དང་བཅས་པ་སྤངས་པས་ཡང་དག་པ་ཇི་ལྟ་བ་བཞིན་དུ་ཕྱིན་ཅི་མ་ལོག་ཅིང་།
4 g



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སྤྲོས་པ་མེད་པས་འཇུག་པ་ཉིད་དོ། །ཆོས་སྐུ་ལ་འཇུག་པ་སྔ་མ་གཉིས་དང་། རིགས་ལ་ཕྱི་མ་
མེད་པས་རང་བཞིན་ཉིད་ཀྱིས་འཇུག་པ་སྟེ་འགྲེལ་པར་ཆོས་ཐམས་ཅད་ཀྱི་དེ་བཞིན་ཉིད་རྣམ་
པར་དག་པ་སྤྱིའི་མཚན་ཉིད་བསྟན་པ་གང་ཡིན་པ་དེ་ལ་ཞེས་པས་སོ། །
ལྔ་པ་གནས་སྐབས་ཀྱི་དོན་ལ་བསྟན་པ་ནི། དེ་བཞིན་ཉིད་གསུམ་དུ་དབྱེར་མེད་
ན༑ དེ་བཞིན་ཉིད་དུ་མར་ཐལ་ལོ་ཞེ་ན། ཆོས་ཅན་གནས་སྐབས་གསུམ་གྱིས་གསུམ་དུ་ཕྱིའི་
ཆོས་ཉིད་རྣམ་དག་གི་སྒོ་ནས་ཕྱེ་བ་མིན་པས་ཅི་འགལ་ཞེས་སྟོན་པ་སྟེ། ཁམས་བདེ་དྲི་མ་
མ་དག་པའི་གནས་སྐབས་སུ་སེམས་ཅན་གྱི་ཁམས་ཞེས་དང་། སྒོམ་སྤང་ཀུན་གྱིས་མ་དག་
ཅིང་། མཐོང་སྒོམ་གྱིས་སྤངས་བྱ་ཅི་རིགས་པས་དག་པའི་གནས་སྐབས་སུ་བྱང་ཆུབ་སེམས་
དཔའ་ཞེས་དང་། སྒྲིབ་གཉིས་བག་ཆགས་དང་བཅས་པས་ཤིན་ཏུ་དག་པའི་གནས་སྐབས་སུ་
དེ་བཞིན་གཤེགས་པ་ཞེས་བརྗོད་དོ། །བཤད་པ་ནི། བཅོམ་ལྡན་འདས་ཀྱིས་ཆོས་ཀྱི་རྣམ་
གྲངས་ཀྱི་སྒོ་དུ་མར་རྒྱས་པར་བསྟན་པའི་ངོ་བོ་ཉིད་ལ་སོགས་པའི་དོན་འདི་དྲུག་གིས་བསྡུས་
པའི་དབྱེ་གཞི་ཁམས་ནི་འབྱེད་པའི་རྒྱུ་མཚན་གནས་སྐབས་གསུམ་རྣམས་སུ་དབྱེ་བའི་དོན་
ཆོས་ཅན་གསུམ་གྱིས་ཁྱད་པར་དུ་བྱས་པའི་མིང་གསུམ་གྱིས་ནི་བསྟན་པ་ཡིན་ནོ། །འདིའི་
མདོར་ཆོས་ཀྱི་སྐུ་དེ་ཉིད་སེམས་ཅན་གྱི་ཁམས་ཞེས་བརྗོད་དོ། །བྱང་སེམས་ཞེས་དང་།
རྫོགས་པའི་སངས་རྒྱས་ཞེས་བརྗོད་ཅེས་དང་། ཀུན་འགྲོའི་འགྲེལ་པར་སེམས་ཅན་གྱི་ཁམས་
ཀྱང་གཞན་ལ། ཆོས་ཀྱི་སྐུ་ཡང་གཞན་པ་ནི་མ་ཡིན་ཞེས་དང༌། རྡོ་རྗེ་གནས་སུ་སྦྱོར་བའི་
མདོར་ཡང་སེམས་ཅན་གྱི་ཁམས་ཞེས་བྱ་བ་ནི། དེ་བཞིན་གཤེགས་པའི་སྙིང་པོའི་ཚིག་བླ་
དྭགས་སོ། །དེ་སའི་སྙིང་པོའི་ཞེས་བྱ་བ་ནི། ཆོས་སྐུའི་ཚིག་བླ་དྭགས་སོ། །ཞེས་སོགས་ཀྱིས་
ཆོས་སྐུ་ཞེས་པ་ཙམ་གནས་སྐབས་ཀུན་ན་ཡོད་པར་བསྟན་ཅིང་། མ་ཧཱས་རིགས་སེམས་ཅན་
གྱི་སྙིང་པོ་ཞེས་པ་ལ་ཁ་ཅིག་རང་བློའི་ཞེས་སྨྲ་བ་བཀག་སྟེ། རང་བཟོ་ཡིན་ན། སེམས་ཅན་
5()



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། དོལ་
ཁམས་ཞེས་ཡང་ཡང་དུ་གསུངས་པ་རྣམས་རང་བཟོར་འགྱུར་བས་སོ། །དྲུག་པ་ཀུན་འགྲོའི་
དོན་ལ་བསྟན་པ་ནི། གནས་སྐབས་ཐ་དད་ཙམ་ཡིན་གྱི་རང་བཞིན་ཐ་དད་མིན་པ་ཞེན། སྤྱིའི་
མཚན་ཉིད། རང་བཞིན་རྣམ་དག་གིས་གནས་སྐབས་གསུམ་ལ་ཁྱབ་པའི་ཕྱིར་ཞེས་སྟོན་པ།
ཇི་ལྟར་རྟོག་པ་མེད་པའི་བདག་ཉིད་ཅན་ནམ་མཁའ་ས་དང་། ཟངས་དང༌། གསེར་གྱི་སྣོད་
ཀུན་ཏུ་རྗེས་སུ་སོང་བ་ལྟར་སེམས་ཀྱི་རང་བཞིནགདོད་ནས་དྲི་མ་མེད་པའི་དབྱིངས་རྣམ་དག་
ཀྱང་ནམ་མཁའ་དེ་བཞིན་དུ། གནས་སྐབས་གསུམ་པོ་ཀུན་ཏུ་འགྲོ་བ་ཉིད་དོ། །བཤད་པནི།
དབྱིངས་རང་བཞིན་རྣམ་དག་རྣམ་པར་མི་རྟོག་པ་དེ་ནི། གནས་སྐབས་གསུམ་ཆར་གྱི་སྤྱིའི་
མཚན་ཉིད་ཡིན་པས། ཉེས་ཅན་སོ་སྐྱེ་དང་། ཡོན་ཏན་ཅན་བྱང་སེམས་དང་། ཡོན་ཏན་དག་
པ་མཐར་ཐུག་པ་ཅན་སངས་རྒྱས་ཀྱི་གནས་སྐབས་ཐམས་ཅད་ན་ཁྱབ་སྟེ། དཔེར་ན་གཟུགས་
ཀྱི་རྣམ་པ་དམན་པ་ས་དང། བར་མ་ཟངས་དང་། མཆོག་གསེར་གྱི་སྣོད་གསུམ་ཆར་ལ་ནམ་
མཁས་ཁྱབ་པར་ཡོད་པ་བཞིན་ནོ། །ཡང་སྣོད་གསུམ་ཆར་གྱི་ནམ་མཁའ་ནི་རྫས་ཀྱི་དབྱེ་བ་
མེད་པ་ཙམ་གྱི་དབང་དུ་ཟད་ཀྱི། གཅིག་ཉིདནི་མིནཏེ། ཡིན་ན་སྣོད་གསུམ་གྱི་སྒོ་ནསདབྱེར་
མི་ནུས་པར་འགྱུར་ཏེ། སའི་སྣོད་ཀྱི་ནམ་མཁའ་ཉིད་གསེར་གྱི་སྣོད་ཀྱི་ནམ་མཁའ་ཡིན་ལ་
གསེར་གྱིའང་དེ་ལྟར་ཡིན་པས་སོ། །དེ་བཞིན་དུ་ཆོས་ཅན་སོ་སོའི་ཆོས་ཉིད་ཀྱང་གཅིག་པ་
ཉིད་མིན་ཏེ། སྣོད་ཐ་དད་ཀྱི་ནམ་མཁའམ་རྒྱ་ཤུག་བཞིན་ནོ། །དེས་ན་སྤྱི་རྟག་པ་ཆ་མེད་
གཅིག་གིས་གསལ་བ་ཀུན་ལ་ཁྱབ་པ་མི་སྲིད་པ་ལྟར་ཆོས་ཉིད་རྟག་པ་ཆ་མེད་གཅིག་གིས་
ཆོས་ཅན་ལ་ཁྱབ་མི་སྲིད་པས་སྤྱི་འགོག་པའི་རིགས་པ་ཀུན་འདི་ལའང་བསྒྲེའོ། །དེས་ན་གློ་
བུར་དྲི་བྲལ་གྱི་སྤངས་པའི་འགོག་བདེན་ནིདྲི་མ་ཅུང་ཟད་ཀྱང་མ་སྤངས་པའི་ཆོས་ཅན་རྣམས་
ལ་ཡོད་མི་སྲིད་ཀྱང་དབུ་མའི་གཞུང་ཆེན་པོརྣམས་སུ་འགོག་བདེན་དོན་དམ་པར་བཤད་པས་
ན༑ དོན་དམ་བདེན་པ་ལའང་སྤྱིའི་མཚན་ཉིད་དོན་དམ་པར་ཆོས་ཐམས་ཅད་སྤྲོས་པ་དང་
5 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བྲལ་བ་དང༌། རང་གི་མཚན་ཉིད་ཆོས་ཅན་ཀུན་རྫོབ་པས་ཁྱད་པར་དུ་བྱས་པས་དྲི་བཅས་དེ་
བཞིན་ཉིད་དང་དྲི་མེད་དེ་བཞིན་ཉིད་སོགས་དོན་དམ་གཉིས་སུ་ཤེས་པར་བྱ་སྟེ། དེ་ལྟར་ན་
གསུང་རབ་རྣམས་ཀྱིས་ཆོས་ཉིད་མ་འཁྲུལ་བར་ཤེས་པར་ནུས་སོ། །དེས་ན་འདིར་ནི་རང་གི་
མཚན་ཉིད་ཀྱི་དབང་དུ་བྱས་ནས་ནམ་མཁའ་ཁྱད་པར་དུ་བཤད་པ་ཡིན་ཏེ། རྩ་འགྲེལ་གཉིས་
ཅར་དུ་སྤྱིའི་མཚན་ཉིད་ཅེས་བཞེད་པས་སོ། །དེས་ན་འདིར་སྙིང་པོ་ཐམས་ཅད་ཀུན་འགྲོར་མི་
སྟོན་གྱིས་སྤྱིའི་མཚན་ཉིད་རང་བཞིན་རྣམ་དག་ཀུན་འགྲོར་བསྟན་ཏོ། །འོ་ན་རང་བཞིན་རྣམ་
དག་འདི་ལུས་ངག་གི་རང་བཞིན་ཀྱང་མ་ཡིན་ནམ། ཅིའི་ཕྱིར་སེམས་ཀྱི་རང་བཞིན་ཞེས་ཁྱད་
པར་དུ་སྨོས་ཞེ་ན། སྐྱོན་མེད་དེ། སེམས་གཙོ་ཆེ་བའམ་ཡང་ན་བསགས་པ་ན་སེམས་ཞེས་
པས་ལུས་ངག་ཀྱང་ཁམས་བསགས་པ་ཡིན་པའམ་ལུས་ངག་ཡིད་ཀྱི་གཉུག་མ་གསུམ་འབྲལ་
མི་ཤེས་པས་སེམས་ཀྱི་རང་བཞིན་ཞེས་པས་གཞན་གཉིས་ཀྱང་མཚོན་པའི་ཕྱིར་རོ། །
བདུན་པ་མི་འགྱུར་བའི་དོན་ལ་མདོར་བསྟན་པ་ནི། ཆོས་དབྱིངས་རང་བཞིན་རྣམ་
དག་གནས་སྐབས་གསུམ་ཆར་ལ་ཁྱབ་ན་གནས་སྐབས་དང་པོ་གཉིས་ཆོས་ཅན། ཉེས་པ་
འགྱུར་ན་དེའང་འགྱུར་བ་དང་། གནས་སྐབས་གསུམ་པར་ཆོས་ཅན་ཡོན་ཏན་གསར་དུ་ལྡན་
པ་ན། དེའང་འགྱུར་བར་ཐལ་ལོ་ཞེ་ན། ཁ་ཅིག་ན་རེ། ཆོས་ཅན་འགྱུརཡངས་ཉིད་འདུས་
མ་བྱས་ལ་འགྱུར་བ་མེད་དོ། །ཞེས་བསྟན་པའི་ཕྱིར། ཉེས་པ་ཕྱིས་འཛད་རྣམས་གནས་
སྐབས་དང་པོ་གཉིས་སུ་གློ་བུར་འབྲལ་རུང་དུ་ལྡན་པ་དང་། ཡོན་ཏན་གསར་ལྡནརྣམས་
ཀྱིས་ཤིན་ཏུ་རྣམ་དག་གི་སྐབས་སུ་དབྱེར་མེད་འབྲལ་མི་ཤེས་སུ་ལྡན་པས། རྟག་ཏུ་མི་འགྱུར་
བ་ཡིན་ཞེས་ཟེར་རོ། །དེ་ནི་མ་ཡིན་ཏེ། སེམས་རང་རིག་འོད་གསལ་ཡང་སྔར་ཉེས་པ་གློ་བུར་
ལྡན་པ་དང༌། ཕྱིས་ཡོན་ཏན་དབྱེར་མེད་དུ་ལྡན་པས་འགྱུར་མེད་འདུས་མ་བྱས་སུ་ཐལ་བས་
དངོས་མེད་ཀྱི་རྟག་པ་ཉིད་ཡིན་ན། དངོས་པོར་མེད་པས་འགྱུར་མེད་ཉིད། །ཞེསཔ་ལྟ་བུར་
5 2



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥་
གསུང་གི་ཉེས་པ་བོར་ཞེས་སོགས་གསུངས་པའི་རྒྱུ་མཚན་མེད་པའི་ཕྱིར་རོ། །གཞན་དག་ན་
རེ༑ ཁམས་ཟག་མེད་ལ་ཉེས་པ་ཕྱིས་མི་ལྡན་ཡང་གློ་བུར་དུ་ལྡན་པ་ཕྱིས་མེད་པར་གྱུརཔདང་།
ཡོན་ཏན་ཕྱིས་ལྡན་པ་ཡང་གསར་དུ་ལྡན་པ་མིན་གྱི། རང་བཞིན་གྱིས་ཏེ། དང་པོ་ཉིད་ནས་
ལྡན་པས་ཁམས་ནི་སྔར་མ་དག་པའི་ཚེ་བཞིན་དུ་ཕྱིས་ཤིན་ཏུ་དག་པའི་ཚེའང་། དེ་བཞིན་དུ་
གནས་པར་འགྱུར་བ་མེད་དོ། །དེ་ལྟ་མིན་པར་ཡོན་ཏན་གསར་དུ་ལྡན་ན།ཁམས་ནི་འགྱུར་བ་
དང་བཅས་པར་ཐལ་ཏེ། ཡོན་ཏན་སྔར་མེད་གསར་དུ་ལྡན་པའི་ཕྱིར། ཞེས་འཆད་དོ། །དེ་
ཡང་མི་རིགས་ཏེ། སེམས་ཅན་ལ་རྫོགས་པའི་སངས་རྒྱས་ཀྱི་ཡོན་ཏན་ཐམས་ཅད་རང་ཆས་
སུ་ལྡན་པ་བཀག་ཟིན་ཅིང་། སྔར་མེད་ཕྱིས་ཡོད་ཀུན་མི་རྟག་པ་ཡིན་པ་ཡང་བཀག་ཟིན་པའི་
ཕྱིར་དང་། སྔར་ཡོད་ཕྱིས་མེད་ཀྱང་མི་རྟག་པར་འགྱུར་བས། ཁམས་དེ་ཉིད་ཉེས་པ་གློ་བུར་བ་
སྔར་ཡོད་ཕྱིས་མེད་ཡིན་ནའང་མི་རྟག་པར་འགྱུར་བའི་ཕྱིར་དང་། གནས་སྐབས་གསུམ་ཆར་
འདིར་སྐབས་ཀྱི་ཡོན་ཏན་རང་བཞིན་གྱིས་ལྡན་པ་ཡིན་ན། འདིའི་འགྲེལ་པར་ཤིན་ཏུནམ་
དག་ཁོ་ན་ལ་སྦྱར་བ་མི་འཐད་པར་འགྱུར་བའི་ཕྱིར་རོ། །འོ་ན་ཇི་ལྟར་ཞེ་ན། ཇི་ལྟར་སྔར་ཏེ་
གནས་སྐབས་དང་པོ་གཉིས་སུ་ཆོས་ཅན་ཉེས་པ་འགྱུར་ཡང་ཆོས་ཉིད་རང་བཞིན་རྣམ་དག་གི་
ཆ་ལས་འགྱུར་བ་མེད་དེ། ཉེས་པ་སྔར་གློ་བུར་དུ་ལྡན་གྱིས་རང་བཞིན་གྱི་དང་པོ་ནས་ཀྱང་མི་
ལྡན་པའི་ཕྱིར་རོ། །ཇི་ལྟར་ཕྱིས་ཤིན་ཏུ་རྣམ་དག་གི་སྐབས་སུ་ཆོས་ཅན། ཡོན་ཏན་སྟོབས་
བཅུ་སོགས་གསར་དུ་ལྡན་ཡང་ཆོསདབྱིངས་རང་བཞིན་རྣམ་དགགི་ཆ་ལས་འགྱུར་བ་མེདདེ།
དེ་ལྟར་ལྡན་ཡང་ཡོན་ཏན་རང་བཞིན་རྣམ་དག་གི་ཚེ་དང་པོ་ནས་ཀྱང་ལྡན་པའི་ཕྱིར་གོ །དེས་
ན་འདིརནི་ཆོས་དབྱིངས་དེ་ཉིད་རང་བཞིནརྣམདག་གི་ཆ་ནས་མི་འགྱུར་བར་སྟོན་པ་ཡིན་ལ།
དེ་ལ་ཡང་སྐྱེ་རྒ་ན་འཆིས་མི་འགྱུར་བ་སོགས་དང་། རྒྱུ་རྐྱེན་གྱིས་ཅུང་ཟད་ཀྱང་མི་འགྱུར་བའི་
ཚུལ་གཉིས་འོག་ནས་གསུངས་སོ། །འོ་ན་འདིར་འགྱུར་མེད་སྟོན་པའི་ཚིགས་བཅད་བཅུ་
53



པ
།
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ཡོད་པ་མིན་ནམ། འགྲེལ་པར་བཅུ་བཞི་ཞེས་འབྱུང་བ་ཇི་ལྟར་ཞེ་ན། འགྲེལཔར་ནི་
གནས་སྐབས་གང་དུ་ཤིན་ཏུ་གསལ་བར་བྱས་ནས་ཉེས་པ་གློ་བུར་ལྡན་པ་སོགས་བསྟན་པའི་
ཕྱིར། ངོ་བོ་ཉིད་ལ་སོགས་པའི་དོན་ཞེས་སོགས་ཚིགས་སུ་བཅད་པ་བཅུ་དྲུག་གིས་འགྱུར་མེད་
སྟོན་ལ། དེ་ཡང་ཚིགས་བཅད་དང་པོ་བཅུ་གཉིས་དང་། ཉེས་པ་གློ་བུར་དང་ལྡན་དང་། །ཞེས་
པས་གནས་དང་པོ་གཉིས་ཉེས་པ་གློ་བུར་ལྡན་པས་དང༌། ཚིགས་བཅད་བཅུབཞི་པ། ཡོན་
ཏན་རང་བཞིན་ཉིད་ལྡན་ཕྱིར། །ཞེས་པས་ཤིན་ཏུ་རྣམ་དག་གི་སྐབས་ན། ཡོན་ཏན་རང་
བཞིན་ཉིད་ལྡན་ཞེས་བསྟན་ནས་ཇི་ལྟར་ཞེས་སོགས་གཉིས་ཀྱིས་དེ་བཞིན་གཤེགས་པའི་
ཁམས་ནམ་མཁའ་བཞིན་རྣམ་དག་གི་ཆ་ནས་ཕྱིར་གཏན་མི་འགྱུར་བར་སྟོན་ཏེ། ནམ་མཁའ་
ལ་ཡོན་ཏན་གློ་བུར་ལྡན་པ་དང་། སྤྲིན་མེད་ཀྱི་དག་པ་ཡང་ཕྱིས་ལྡན་པ་ཐོག་མེད་ཀྱི་ཆ་ནས་
མི་འགྱུར་བ་ལྟར་རོ། །འདིརནམ་མཁའ་དང་དཔེ་དོན་དུ་སྦྱར་བས་དངོས་མེད་དུ་འགྱུར་བཞི་
མ་ཡིན་ཏེ། འོག་ནས་དེ་བཞིན་ཉིད་གསེར་དང་དཔེ་དོན་དུ་སྦྱར་བས་དངོས་པོར་མི་འགྱུར་བ་
ལྟར་རོ། །
རྒྱས་པར་བཤད་པ་ལ་གསུམ་སྟེ། མ་དག་པའི་གནས་སྐབས་སུ་དང་། མ་དག་པ་
དང་དག་པའི་གནས་སྐབས་སུ་མི་འགྱུར་བ་དང༌། ཤིན་ཏུ་རྣམ་དག་གི་གནས་སྐབས་སུམ་
འགྱུར་བས་སོ། །དང་པོ་ལ་སྤྱིར་བསྟན་པ་ནི། ཇི་ལྟར་ནམ་མཁའ་གཟུགས་ཅན་ཀུན་ཏུསོང་
ཡང་། ལུས་ཅན་མིན་པས་ཕྲ་བའི་ཕྱིར་གཟུགས་ཀྱིས་ཉེ་བར་གོས་པ་མེད་པ་བཞིན་དུ་གནས་
ཁམས་འདི་སེམས་ཅན་ཐམས་ཅད་ལ་ཁྱབ་ཀྱང་དེའི་ཉོན་མོངས་ཀྱིས་གོས་པ་མེདཏེ། རང་
བཞིན་རྣམ་དག་ཡིན་པས་སོ། །ཇི་ལྟར་སྣོད་ཀྱི་འཇིག་རྟེན་ཐམས་ཅད་དུ། ནམ་མཁའ་ལསྐྱེ་
ཞིང་འཇིག་ཀྱང་ནམ་མཁར་སྐྱེ་འཇིག་གིས་མ་གོས་པ་དེ་བཞིན་དུ། འདུས་མ་བྱས་ཀྱི་ཆོས་
དབྱིངས་ལ་སེམས་ཅན་གྱི་དབང་པོས་མཚོན་པ་ཕུང་ཁམས་སྐྱེ་མཆེད་རྣམས་སྐྱེ་ཞིང་། འཇིག་
5 4



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥།
ཀྱང་། དབྱིངས་སྐྱེ་འཇིག་གིས་མ་གོས་སོ། །འབྱུང་བ་བཞི་དང་ནམ་མཁའ་སྟེ་ལྔ་དཔེ་དང་
ཚུལ་མིན་ཡིད་བྱེད་དང༌། ལས་ཉོན་དང༌། ཕུང་ཁམས་སྐྱེ་མཆེད་དང་འཆི་ན་རྒས་པ་དང་
དབྱིངས་ཏེ་ ལྔའོ། །འདི་མི་འཇིག་པ་དང༌ ། ས། ཆུ། རླུང་། སྐྱེ་བའི་དང་། ནམ་མཁའ་སྐྱེ་
འཇིག་གཉིས་ཀ་མེད་པའི་དཔེའོ། །དེ་ལ་ཉེས་པས་མ་གོས་པའི་རྒྱས་བཤད་ན། སྐྱེ་འཇིག་
གིས་མ་གོས་པའི་བཤད་པའི་ཤུགས་ལགྲུབ་པས་དེ་ཉིད་འཆད་པ་ལ་ཡང་འཇིག་པས་མགོས་
པ་བརྗོད་བྱ་ཉུང་བས་དང་པོར་བཤད་པར་བྱ་བ་ལ་གཉིས་ཏེ། འཇིག་པས་དང་། སྐྱེ་བས་མ་
གོས་པ་བཤད་པའོ། །ཇི་ལྟར་ནམ་མཁའ་དུས་མཐའི་མེ་སོགས་གསུམ་གྱིས་སྔོན་ཆད་ནམ་
ཡང་འ ཆིབ་མེད་པ་དེ་བཞིན་དུ། ཁམས་རང་བཞིན་འོད་གསལ་འདི་ནི་འཆི་བ་དང་། ན་བ་
དང༌། རྒས་པའི་མིས་མི་འཚིག་གོ །དེའི་རྒྱུ་མཚན་ཡང་སའི་དཀྱིལ་འཁོརནི་ཆུའི་དཀྱིལ་
འཁོར་ལ་བརྟེན་ལ། ཆུ་དེ་ཡིས་རླུང་གི་དཀྱིལ་འཁོར་ལ་བརྟེན་ཅིང་། རླུང་དེ་ནི་ནམ་མཁའ་ལ་
རབ་ཏུ་གནས་ཏེ་བརྟེན་ལ། ནམ་མཁའ་ནི་རླུང་དང་། ཆུ་དག་དང་སའི་ཁམས་གནས་པ་
མིན་ནོ། །དེ་བཞིན་དུ་ཕུང་པོ་ལྔ་དང་། ཁམས་བཅོ་བརྒྱད་དང༌། དབང་པོའི་སྐྱེ་མཆེད་དྲུག་
ཡུལ་དང་བཅས་པ་ཟག་བཅས་ཀྱིས་བསྡུས་པརྣམས་ལས་དང་ཉོན་མོངས་དག་ལ་གནས་སོ།།
ལས་དང་ཉོན་མོངས་པ་ནི་ཚུལ་བཞིན་མིན་པ་ཡིད་ལ་བྱེད་པ་ལ་རྟག་ཏུ་གནས་སོ། །ཚུལ་
བཞིན་མིན་པ་ཡིད་ལ་བྱེད་པ་ནི། སེམས་ཀྱི་རང་བཞིན་དག་ལ་གནས་སོ། །སེམས་ཀྱི་རང་
བཞིན་དག་པའི་ཆོས་རྣམས་ནི་ཚུལ་བཞིན་མ་ཡིན་པ་ཡིད་ལ་བྱེད་པ་སོགས་པ་ཐམས་ཅད་ལ་
ཡང་བརྟེན་པའི་ཚུལ་གྱིས་གནས་པ་མེད་དེ། དེ་ཐམས་ཅད་ནི་གློ་བུར་རམ། དེ་ལས་འབྱུང་
བས་སོ། །དེ་ལ་ས་དང་འདྲ་བར་ཕུང་པོ་དང་། སྐྱེ་མཆེད་དང་ཁམསརྣམས་ཤེས་པར་བྱའོ། །
ཆུའི་ཁམས་དང་འདྲ་བར་ལུས་ཅན་གྱི་ལས་ཉོན་མོངས་པ་ཤེས་པར་བྱ་སྟེ། ཚུལ་བཞིན་མ་
ཡིན་པ་ཡིད་ལ་བྱེད་པ་ནི་རླུང་གི་ཁམས་དང་འདྲ་བར་ལྟའོ། །སེམས་ཀྱི་རང་བཞིན་ནི་ནམ་
5 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཁའི་ཁམས་བཞིན་དུ་དེ་ཚུལ་མིན་ཡིད་བྱེད་སོགས་ཀྱི་གཞི་ཅན་མིན་པས་ཚུལ་མིན་སོགས་
གནས་པ་མེད་དོ། །དེ་ལྟར་ཆོས་མཐུན་པའི་རྒྱུ་མཚན་ཡང་རླུང་ནམ་མཁའ་ལ་གནས་པ་ལྟར་
ཚུལ་བཞིན་མིན་པ་ཡིད་ལ་བྱེད་པ་རྟག་བདེ་སོགས་སུ་འཛིན་པ་ནི་སེམས་ཀྱི་རང་བཞིན་ལ་
རབ་ཏུ་གནས་སོ། །རླུང་ཆུའི་རྟེན་ཡིན་པ་ལྟར། ཚུལ་བཞིན་མིན་པ་ཡིད་བྱེད་ཀྱིས། ལས་དང་
ཉོན་མོངས་རབ་ཏུ་ཕྱེའོ། །ཆུའི་དཀྱིལ་འཁོར་བསྲུབས་པས་ས་གཞི་འབྱུང་བ་ལྟར་ལས་ཟག་
བཅས་དང༌། ཉོན་མོངས་ཆུ་ལྟ་བུ་ལས་ཕུང་པོ་སྐྱེ་མཆེད་དང་། ཁམས་རྣམས་བྱུང་ངོ༌། །ས་
གཞི་སོགས་སྣོད་དེའི་འཇིག་པ་དང་ཆགས་པ་ལྟར། མ་དག་པའི་ཕུང་པོ་སོགས་སྐྱེ་བ་འཇིག་
པར་འགྱུར་བ་ཡིནནོ། །
སོ་སོར་བཤད་པ་ལ་རང་བཞིན་སྐྱེ་མེད་ཀྱི་འགྱུར་མེད་ནི། སེམས་ཀྱི་རང་བཞིན་
སྟོང་པ་ཉིད་ནམ་མཁའ་ལྟར་ཉེ་བར་ལེན་པའི་རྒྱུ་མེད་ཅིང་། ལྷན་ཅིག་བྱེད་པའི་རྐྱེན་མེད་དེ།
དེ་གཉིས་ཚོགས་པའང་མེད་ཅིང་དེས་ན་དང་པོ་སྐྱེ་བ་དང་། མཐར་འཇིག་པ་དང་། བར་དུ་
གནས་པའང་ཡོད་པ་མ་ཡིན་ནོ། །རང་བཞིན་འོད་གསལ་གྱི་འགྱུར་མེད་ནི། སེམས་ཀྱི་རང་
བཞིན་འོད་གསལ་ཐོག་མེདནས་བརྒྱུད་དེ་འོངས་པ་འདིནི། ནམ་མཁའ་བཞིན་དུ་རང་བཞིན་
རྣམ་དག་ལས་འགྱུར་བ་མེད་དེ། ཡང་དག་པ་མིན་པའི་རྟོག་པ་ལས་བྱུང་པའི་ཆགས་སོགས་
གློ་བུར་གྱི་དྲི་མས་རང་བཞིན་དེ་ཉོན་མོངས་པར་མི་འགྱུར་རོ། །ལས་དང་ཉོན་མོངས་པའི་ཆུ་
བོའི་ཚོགས་ཚུལ་མིན་ཡིད་བྱེད་རླུང་སོགས་ཀྱིས་སེམས་ཀྱི་རང་བཞིན་འདིན་མངོན་པར་གྲུབ་
པ་སྟེ་སྐྱེ་བ་མིནཏེ། འཆི་བ་དང་། ན་བ་དང་། རྒ་བའི་མེ་མི་ཟད་པ་དྲག་པོས་ཀྱང་འཚིག་པ་སྟེ།
འཇིག་པར་མི་འགྱུར་རོ། །དེས་ན་འོད་གསལ་བ་འདི་ནི་ལས་ཉོན་གྱིས་འདུས་མ་བྱས་ཤིང་སྐྱེ་
རྒ་ན་འཆིས་མི་འགྱུར་བས་འགྱུར་བ་མེད་ཞེས་བྱའི་དངོས་མེད་ཡིན་པས་འགྱུར་མེད་ཞེས་བྱ་
བ་མ་ཡིན་ནོ། །འོ་ན་འཆི་བ་སོགས་ལ་ཇི་ལྟར་མེ་ཞེས་བྱ་ཞེ་ན། དུས་མཐའ་སྟེ། བསྐལ་པ་
5 (6



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥
འཇིག་པའི་མེས་སྣོད་ཀྱི་འཇིག་རྟེན་མེད་པར་བྱེད་པ་དང་། དམྱལ་བའི་མེས་སྡུག་བསྔལ་སྐྱེད་
པ་དང༌། ཐ་མལ་གྱི་མེས་འདུ་བྱེད་སྨིན་པར་བྱེད་པ་ལྟར་འཆི་བས་ཚེ་འདི་ཡི་ཕུང་པོ་མེད་
པའམ། འཇིག་པར་བྱེད་པ་དང་། ན་བས་སྡུག་བསྔལ་སྐྱེད་པ་དང་། རྒ་བས་ཕུང་པོ་སྨིན་པར་
བྱེད་པ་དཔེ་གསུམ་པོ་དེ་དང་འདྲ་བར་ཤེས་པར་བྱའོ། །
གཉིས་པ་དག་མ་དག་གི་གནས་སྐབས་ཀྱི་འགྱུར་བ་མེད་པ་སྤྱིར་བསྟན་པ་ནི། བྱང་
སེམས་འཕགས་པས་སྐྱེ་འཆི་ན་དང་རྒ་བ་ལས་གྲོལ་བའི་ཁམས་འདིའི་རང་བཞིན་ཇི་བཞིན་
དུ་རྟོགསཏེ། དེའི་རྒྱུ་མཚན་གྱིས་འཁོར་བའི་སྐྱེ་སོགས་ཀྱི་ཕོངས་པ་དང་བྲལ་ཡང་ཁམས་རྟོག་
པ་དང་འཁོར་བའི་སྐྱེ་སོགས་མཐོང་བ་དེའི་རྒྱུས་བློ་ལྡན་དེ་འགྲོ་བ་ལ་སྙིང་རྗེ་སྐྱེ་བའི་ཕྱིར་
འཁོར་བར་སྐྱེ་སོགས་ཀྱི་ཚུལ་སྟོན་ཏོ། །འཕགས་པས་ལས་ཉོན་གྱིས་དབང་མེད་དུ་འབྱུང་
བའི་འཆི་བ་དང་། ན་བ་དང་། རྒ་བའི་སྡུག་བསྔལ་རྩད་ནས་སྤངས་ཏེ། ཚུལམིན་ཡིད་བྱེད་
དང་། ལས་དང་ཉོན་མོངས་པའི་དབང་གིས་དབང་མེད་དུ་སྐྱེ་བ་བུད་ཤིང་ལྟ་བུ་ཡོད་ན། འཆི་
བ་སོགས་གསུམ་པོ་མེ་ལྟ་བུ་འབྱུང་བ་ལས་འཕགས་པ་དེ་ལ་ལས་ཉོན་གྱིས་དབང་མེད་དུ་སྐྱེ་
བ་བུད་ཤིང་ལྟ་བུ་དེ་མེད་པའི་ཕྱིར་འཆི་བ་སོགས་གསུམ་པོ་མེ་ལྟ་བུ་མེད་དོ། །ཤེས་རབ་ཀྱིས་
ཁམས་ཇི་བཞིན་དུ་ཡང་དག་པར་མངོན་སུམ་དུ་མཐོང་བའི་ཕྱིར་ཟག་བཅས་ཀྱི་སྐྱེ་སོགས་
རྣམས་ལས་འདས་པར་གྱུར་ཀྱང་སྙིང་རྗེའི་བདག་ཉིད་དུ་གྱུར་པས་བསམས་བཞིན་དུ་སྐྱེ་བ་
དང༌། འཆི་བ་དང་། རྒ་བ་དང༌། ན་བ་ཀུན་ཏུ་སྟོན་ཏོ། །དེའི་རྒྱུ་མཚན་བྱང་སེམས་འཕགས་
པས་སྟོན་ལ། འོན་ཀྱང་རང་གི་ཁམས་ནི་རྣམ་པ་ཐམས་ཅད་དུ་སྐྱེ་བ་སོགས་ཀྱིས་འགྱུར་བ་
མེད་དོ། །
སོ་སོར་བཤད་པ་ལ་བཞིའི་འཇིག་རྟེན་ལས་འདས་པའི་སེམས་བསྐྱེད་པའི་ཡོན་
ཏན་ལ་གཉིས་ལས་འཕགས་པའི་སྤྱོད་ཡུལ་རྨད་དུ་བྱུང་པ་ནི། ས་དང་པོའི་རྒྱལ་སྲས་ཀྱིས་
57



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་བ་མེད་པའི་ཆོས་ཉིད་འདི་རྟོགས་ནས་འཁོར་བའི་སྐྱེ་སོགས་ལས་གྲོལ་ཡང་གདུལ་བྱ་
མ་རིག་པས་ཤེས་རབ་ཀྱི་མིག་ལྡོངས་པ་རྣམས་ཀྱིས་སྐྱེ་འཆི་སོགས་སུ་མཐོང་བ་གང་ཡིན་པ་
དེ་ནི་རྨད་དུ་བྱུང་ངོ༌། །གཉིས་པ་དེ་ཉིད་ཀྱིས་འགྲོ་བའི་གཉེན་དུ་གྲུབ་པ་ནི། འཕགས་པའི་
སྤྱོད་ཡུལ་འཁོར་བའི་སྐྱེ་སོགས་དང་བྲལ་བ་ཐོབ་ཀྱང་སྙིང་རྗེའི་དབང་གིས་བྱིས་པའི་སྤྱོད་
ཡུལ་སྐྱེ་སོགས་ཅན་དུ་སྟོན་ཏོ། །དེ་ཉིད་ཀྱི་ཕྱིར་ན་སེམས་པ་དེ་འགྲོ་བའི་གཉེན་དུ་འགྱུར་བ་
གཞན་དོན་གྱི་ཐབས་དང་། དེའི་ཀུན་སློང་སྙིང་རྗེ་མཆོག་དང་ལྡན་ནོ། །གཉིས་པ་མགོས་པའི་
སྤྱོད་པ་ལ་ཞུགས་པ་ནི། ས་གཉིས་པ་ནས་བདུན་པའི་བར་གྱི་བྱང་སེམས་དེནི། ཤེས་རབ་
ཀྱིས་འཇིག་རྟེན་ལས་འདས་ཀྱང༌། སྙིང་ རྗེས་འཇིག་རྟེན་ལས་མ་གཡོས་ཏེ། ཞི་བར་མ་
ཞུགས་པར་འཇིག་རྟེན་གྱི་དོན་དུ་འཇིག་རྟེན་ན་གནས་ཀྱང་འཇིག་རྟེན་གྱི་ཆོས་བརྒྱད་སོགས་
དྲི་མས་མ་གོས་པར་བྱང་སེམས་ཀྱི་སྤྱད་པ་སྤྱོད་དོ། །དེའི་དཔེ་དོན་སྦྱར་བ་ནི། ཇི་ལྟར་པད་མོ་
ཆུ་ནང་དུ་སྐྱེས་ཀྱང་ཆུ་ཡིས་གོས་པ་མེད་པ་བཞིན་དུ། སྤྱོད་པ་ལ་ཞུགས་པའི་བྱང་སེམས་འདི་
ནི༑ གཞན་དོན་དུ་ འཇིག་ རྟེན་ དུ་སྐྱེས་ཀྱང་འཇིག་རྟེན་ གྱི་ ཆོས་ ཀྱིས་ མ་ གོས་ སོགས་
གསུམརྣམ་པ་ཐམས་ཅད་དུ་ཕྱིར་མི་ལྡོག་པ་ནི། ས་བརྒྱད་པ་དང་དགུ་པའི་བྱང་སེམས་གཞན་
དོན་གྱི་བྱ་བ་བསྡུ་དངོས་བཞི་སྒྲུབ་པ་ལ་དུས་རྟག་ཏུ་བློ་འབད་མེད་ལྷུན་གྲུབ་ཏུ་འཇུག་པ་ནི།
བུད་ཤིང་སྐམ་པོ་མར་གྱིས་བྲན་པ་ལ་མེ་ངང་གིས་འབར་བ་བཞིན་དུ། འབད་རྩོལ་དང་སྤོས་
པ་ཀུན་ཞི་བའི་བསམ་གཏན་དང་སྙོམས་འཇུག་ཏུ་སྙོམས་པར་ཞུགས་པ་ཡིན་ཏེ། རྣམ་པརམི་
རྟོག་པ་ལ་དབང་ཐོབ་པས་སོ། །སྐྱེ་བ་གཅིག་གིས་ཐོགས་པའི་ཡོནཏན་ལ་གཉིས་ལས་གཞན་
དོན་ལ་འབད་མེད་དུ་འཇུག་པ་ནི། བྱང་སེམས་ས་བཅུ་པ་དེ་སྔོན་གཞན་དོན་འབད་མེད་དུ་
བྱེད་པར་སྨོན་ལམ་བཏབ་པའི་འཕེན་པ་མཐར་ཕྱིན་པའི་དབང་དང་། ད་ལྟ་ཡིད་ཤེས་རྟོགས་
པ་གནས་འགྱུར་བས་རྣམ་རྟོག་ཐམས་ཅད་བྲལ་བའི་ཕྱིར་དང་། བྱང་སེམས་དེ་ནི་ལུས་ཅན་
58



1
གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥
སྨིན་པའི་དོན་དུ་བྱ་བ་བྱེད་པར་འབད་པ་བྱེད་པ་ལ་ལྟོས་པ་མ་ཡིནནོ། །
གཉིས་པ་སྦྱོར་བ་ཐབས་མཁས་སོགས་ལ་འཇུག་པ་ནི། གསུང་བརྗོད་པ་མོས་པ་
བཞིན་ཆོས་བསྟན་པ་དང༌། སྐུ་སྟོན་པ་མོས་པ་བཞིན། གཟུགས་སྐུ་སྣ་ཚོགས་སྟོན་པ་དང་།
ཆགས་ཅན་ལ་གས་ཅན་བཞིན་དུ་སྟོན་པ་སོགས་ཀྱི་སྤྱོད་པ་དང་། འགྲོ་འཆག་སོགས་སྤྱོད་
ལམ་གྱིས་ཀྱང་རུང་སྟེ། གདུལ་བྱ་གང་ཞིག་རྣམ་པ་ཇི་ལྟར་ཐབས་གང་གིས་འདུལ་བ་རྣམས་
བྱང་སེམས་དེས་ཐབས་དེ་རྣམ་པ་དེ་ལྟར་ཉིད་དུ་ཤེས་སོ་དེ་ལྟར་ཡུལ་ནམ་མཁའི་མཐའ་ཀླས་
ཀྱི་འགྲོ་བ་དུས་རྟག་ཏུ་རྣམ་པ་ལྷུན་གྱིས་གྲུབ་པར་ཆགས་ཐོགས་མེད་པས་བྱེད་པ་པོ་བློ་ལྡན་
དེའི་བྱ་བ་སེམས་ཅན་གྱི་དོན་གྱིས་ཕྲིན་ལས་ཡང་དག་པར་འཇུག་གོ །དེས་ན་བྱང་ཆུབ་
སེམས་དཔའ་ས་བཅུ་པའི་རྗེས་ཐོབ་ཏུ་སེམས་ཅན་སྡུག་བསྔལ་ལས་སྒྲོལ་བའི་ཚུལ་འདི་ནི།
དེ་བཞིན་གཤེགས་པའི་རྣམ་པ་དང་འཇིག་རྟེན་ན་མཉམ་པ་ཉིད་དོ། །དེ་ཡང་གཞན་དོན་ལྷུན་
གྲུབ་རྒྱུན་མི་ཆད་པར་མཉམ་པ་དེ་ལྟར་མོད་ཀྱི་ཐམས་ཅད་ནས་མཉམ་པ་ནི་མ་ཡིན་ཏེ།
དཔེར་ན། ས་ཆེན་པོ་དང་། རྡུལ་ཕྲན་དང་། རྒྱ་མཚོ་ཆེན་པོ་དང་། བ་གླང་གི་རྨིག་རྗེས་ཀྱི་ཆུ་
ཡི་ཁྱད་པར་གང་ཡིན་པ་ཇི་ཙམ་པ་ལྟར་སངས་རྒྱས་དང་བྱང་ཆུབ་སེམས་དཔའ་ས་བཅུ་པའི་
ཡོན་ཏན་གྱི་ཁྱད་པར་དེ་ཙམ་ཉིད་དོ། །
གསུམ་པ་ཤིན་ཏུ་རྣམ་དག་ཀྱི་སྐབས་སུ་མི་འགྱུར་བ་ལ་རྟག་སོགས་ཀྱི་དོན་དགོས་
པས་བསྟན་པ་ནི། ཤིན་ཏུ་རྣམ་པར་དག་པ་ཆོས་སྐུ་ནི་སྔ་མ་དོར་ནས་གཞན་ཕྱི་མར་འགྱུར་བ་
མིན་པའི་བདག་ཉིད་ཡིན་ཏེ། ཕུང་པོ་ལྷག་མེད་དུའང་མི་ཟད་པའི་ཡོན་ཏན་གྱི་ཆོས་དང་ལྡན་
པའི་ཕྱིར་རོ། །བརྟན་པའི་དོན་ནོ། །དེ་ནི་འགྲོ་བའི་གཏན་གྱི་སྐྱབས་ཡིན་ཏེ། ཕྱི་མའི་མཐའ་
མེད་པའི་མུར་ཐུག་པ་སྟེ། འཁོར་བ་མ་སྟོངས་བར་དུ་གནས་པས་གཏན་མི་བསླུ་བའི་ཕྱིར་རོ།
ཞི་བའི་དོན་ནི། དེ་ནི་དུས་རྟག་ཏུ་ལས་ཉོན་གཉིས་མེད་དེ། དེའི་རྒྱུ་ཚུལ་བཞིན་མིན་པའིརྣམ་
，
，
59



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོག་མེད་པའི་ཕྱིར་རོ། །གཡུང་དྲུང་གི་དོན་ནི་དེ་ནི་ལས་ཟག་མེད་ཀྱིས་འདུས་བྱས་པའི་སྒོ་
ནས་རྒྱུན་གཞན་དུ་འགྱུར་བའི་འཇིགས་པ་མེད་དེ་ཟག་མེད་ཀྱི་ལས་ཀྱིས་འདུས་མ་བྱས་པའི་
རང་བཞིན་ཡིན་པའི་ཕྱིར་རོ། ། །
རྟག་སོགས་ཀྱིས་སྐྱེ་མེད་སོགས་སྒྲུབ་པའི་བཤད་པ་ནི། ཤིན་ཏུ་རྣམ་དག་གི་ཆོས་
སྐུ་དེ་ནི་ཞེས་པ་ཆོས་ཅན་ནོ། །སྐྱེ་བ་མེད་ཅིང་འཇིགས་པ་མེད། །གནོད་མེད་རྒ་བ་མེད་པ་སྟེ།
ཞེས་པ་བསྒྲུབ་བྱའི་ཆོས་སོ། །རྟག་པ་དང་ནི་བརྟན་ཕྱིར་དང་། །ཞི་བའི་ཕྱིད་དང་གཡུང་དྲུང་
ཕྱིར། །ཞེས་པ་རྟགས་སོ། །རྟགས་ཆོས་སྦྱོར་ཚུལ་ཡང་ཤིན་ཏུ་རྣམ་དག་གི་ཆོས་སྐུ་དེ་ནི་ཡིད་
ཀྱི་རང་བཞིན་གྱི་ལུས་ཀྱིས་སྐྱེ་བ་མེད་དེ། རྟག་པའི་ཕྱིར་རོ། །དེ་ནི་བསམ་གྱིས་མི་ཁྱབ་པར་
གྱུར་པའི་འཆི་འཕོས་མི་འཆི་སྟེ། བརྟན་པའི་ཕྱིར་རོ། །འདི་ནི་མ་རིག་པའི་བག་ཆགས་ཕྲ་
མོའི་ནད་རྣམས་ཀྱིས་ཀྱང་གནོད་པ་མེད་དེ་ཞི་བ་ཉིད་ཀྱི་ཕྱིར་རོ། །དེ་ནི་ཟག་མེད་མངོན་པར་
འདུ་བྱེད་ཀྱི་འབྲས་བུ་སྨིན་པའི་དགའ་བ་མེད་དེ་གཡུང་དྲུང་ཡིན་པའི་ཕྱིར་རོ། །རྟག་པའི་དོན་
དང་སྦྱར་ཏེ་བཤད་པ་ནི། སྔར་རྟག་སོགས་ཀྱི་དོན་དགོས་པ་བསྟན་པ་དེ་ལ། གཞན་འགྱུར་
མིན་བདག་ཅེས་དམ་བཅའ་བསྟན་པའི་ཚིག་དང་། མི་ཟད་ཆོས་ལྡན་ཞེས་སྒྲུབ་བྱེད་བཤད་
པའི་ཚིག་སྟེ། གཉིས་ཀྱིས་འདུས་མ་བྱས་པའི་དབྱིངས་ལ་རྟག་པའི་དོན་མདོ་བཞིན་ཤེས་པར་
བྱའོ། །དེ་བཞིན་དུ་སྦྱར་ཏེ། འགྲོ་བ་སྐྱབས་དང༌། ཕྱི་མའི་མུར་ཐུག་གཉིས་དང་། གཉིས་མེད་
དང་མི་རྟོག་པ་གཉིས་དང་། འཇིག་མེད་དང་མ་བྱས་པ་གཉིས་ཀྱིས་གོ་རིམ་བཞིན་དུ་བསྟན་
པ་དང༌། ཞི་བ་དང་། གཡུང་དྲུང་གི་དོན་ཤེས་པར་བྱའོ། །འགྲེལ་པར་བསྟན་པ་དང་། བཤད་
པ་ཅེས་རྐང་པ་རེ་རེས་བསྟན་པ་དང་། རྐང་པ་གཉིས་གཉིས་ཀྱིས་བཤད་པ་ཞེས་པར་འཆད་
པནི། མདོ་ཇི་ལྟ་བ་བཞིན་ཤེས་པར་བྱའོ། །ཞེས་གསུངས་ནས་མདོ་ཚིགས་བཅད་དུ་མཛད་དེ་
བཤད་པ་དང་འགལ་ཞིང་དེ་ལྟ་ན་ཚིག་གསུམ་སོགས་སུ་འགྱུར་བས། ཚིག་གཉིས་པ་དང་
6 ()



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥
ཡང་མི་འགྲོག་གོ །ཕུང་པོ་ལྷག་མེད་དུའང་མི་ཟད་པའི་ཡོན་ཏན་དང་ལྡན་པའི་ཕྱིར་གཞན་དུ་
འགྱུར་བ་མིན་པའི་བདག་ཉིད་ནི། ཆོས་སྐུ་རྟག་པའི་དོན་ཏོ། །ཕྱི་མའི་མཐའི་མུ་དང་མཚུངས་
པར་གནས་པའི་ཕྱིར་སྐབས་ཀྱི་བདག་ཉིད་ནི། དེ་བརྟན་པའི་དོན་ཏོ། །ཚུལ་མིན་དུརྣམ་པར་
མི་རྟོག་པའི་རང་བཞིན་ཡིན་པའི་ཕྱིར་ལས་ཉོན་གཉིས་མེད་པའི་ཆོས་ཉིད་ཀྱི་སྐུ་ནི། ཞི་བའི་
དོན་ཏོ། །ལས་ཀྱིས་མ་བཅོས་པའི་ཡོན་ཏན་ཉིད་ཀྱི་ཕྱིར་ན་རྒྱུན་འཇིག་པའམ་མེད་པནི། དེ་
གཡུང་དྲུང་གི་དོན་ཏོ། །བརྒྱད་པ་དབྱེར་མེད་པའི་དོན་ལ་བསྟན་པ་ནི། ཤིན་ཏུརྣམ་དག་གི་
སྐབས་ན་བྱང་ཆུབ་གསུམ་ག་ལ་མྱང་འདས་མཚན་ཉིད་པ་ཡོད་དམ་ཞེ་ན། ཤེས་སྒྲིབ་སྤངས་
པའི་ཤིན་ཏུ་རྣམ་དག་གི་མྱང་འདས་ནི་དེ་བཞིན་གཤེགས་པའི་ཆོས་སྐུ་སོགས་དང་རྣམ་གྲངས་
ཡིན་པའི་ཕྱིར་རྣམ་པ་ཐམས་ཅད་པ་སོགས་ཀྱིས་ཡོན་ཏན་མེད་པས་ཉན་རང་ལ་མེད་ཅེས་
སྟོན་པ། ཡེ་ཤེས་ཀྱི་རང་བཞིན་ཅན་རྫོགས་པའི་སངས་རྒྱས་ཉིད་ཐོབ་པ་ལས་མ་གཏོགས་
པའི་སྤངས་པའི་རང་བཞིན་ཅན་མྱང་འདས་མཐར་ཐུག་པ་ཐོབ་པ་མེད་དེ། ཉི་མའི་དཀྱིལ་
འཁོར་དེའི་འོད་ཟེར་དབྱེར་མེད་པ་བཞིན་དུ་སྤངས་པའི་རང་བཞིན་ཅན་ཐར་པ་མཐར་ཐུག་
དང༌། ཡོན་ཏན་དབྱེར་མེད་པའོ། །དེ་ཡང་གང་གི་ཕྱིར་ན་ཤིན་ཏུ་དག་པ་མཐརཕྱིར་པའི་
ཁམས་དེ་ནི་ཆོས་སྐུ་དང༌། དེ་ནི་དེ་བཞིན་གཤེགས་པ་དང་། དེ་ནི་འཕགས་པའི་འགོག་པའི་
བདེན་པ་དོན་དམ་དང༌། དེ་ནི་མྱ་ངན་ལས་འདས་པ་སྟེ་དོན་གཅིག་ལ་འདུ་བའི་ཕྱིར་རོ། །
བཤད་པ་ལ་ཆོས་སྐུའི་རྣམ་གྲངས་ནི། མདོར་བསྡུ་ན། སྒྲིབ་གཉིས་ཀྱི་ཟག་པ་མེད་པའི་
དབྱིངས་ལ་ནི་སྒྲ་བཤད་འཇུག་གི་དོན་གྱི་རབ་ཏུ་དབྱེ་བ་བཞི་དེ་བཞིན་གཤེགས་པའི་ཆོས་སྐུ་
ཞེས་པ་ལ་སོགས་པའི་མིང་གི་རྣམ་གྲངས་བཞིར་ནི་རིག་པར་བྱའོ། །དོན་བཞི་པོ་གང་ཞེན།
སྟོབས་སོགས་སངས་རྒྱས་ཀྱི་ཆོས་ཐམས་ཅད་དབྱེར་མེད་པར་གནས་པའི་ཕྱིར། དེ་བཞིན་
གཤེགས་པའི་ཆོས་སྐུ་ཞེས་དང་། དེ་བཞིན་གཤེགས་པའི་རིགས་སྐྱེ་མཆེད་དྲུག་གི་དེ་བཞིན་
61



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་དེ་བཞིན་དུ་རྟོགས་པའི་ཕྱིར། དེ་བཞིན་གཤེགས་པ་སྟེ། ཐོབ་པའི་སྐད་དོད། ག་མ་ཞེས་
པ་རྟོགས་པ་ལ་འཇུག་པས་དེ་བཞིན་ཉིད་རྟོགས་པས་དེ་བཞིན་གཤེགས་པར་བཤད་པ་ལྟར་
རོ༑ ༑རྫུན་པ་མེད་ཅིང་སླུ་བ་མེད་པའི་ཆོས་ཉིད་མཐར་ཐུག་པ་ཡིན་ཕྱིར་འགོག་པ་མཐར་ཐུག་
པ་སྟེ། ཀུན་རྫོབ་ནི་རྫུན་པ་སླུ་བ་ཡིན་པས་སོ། །སྒྲིབ་པ་གཉིས་གདོད་ནས་རང་བཞིན་གྱིས་
དང་གློ་བུར་བ་ཞི་བའི་ཕྱིར་མྱང་འདས་སོ། །དབྱེར་མེད་ཀྱི་དོན་ནི། དེ་བཞིན་གཤེགས་པའི་
ཆོས་སྐུ་སོགས་བཞི་དོན་ལ་འདུ་བའི་ཕྱིར། ཇི་ལྟར་བདང་ཇི་སྙེད་པའི་རྣམ་པ་ཀུན་མངོན་པར་
རྫོགས་པར་བྱང་ཆུབ་པའི་སངས་རྒྱས་དང་སྒྲིབ་གཉིས་ཀྱི་དྲི་མ་བག་ཆགས་དང་བཅས་པ་
སྤངས་པའི་མྱང་འདས་ནི། དམ་པའི་དོན་དུ་གཉིས་སུ་མེད་པ་ཉིད་ཡིན་པས་སངས་རྒྱས་མ་
ཐོབ་པར་མྱང་འདས་མི་ཐོབ་པ་ཡིན་ནོ། །དེའི་རྒྱུ་མཚན་དེ་བཞིན་གཤེགས་པའི་ཆོས་སྐུ་ཡོན་
ཏན་གྱི་རིགས་མ་ཚང་བ་མེད་པས་རྣམ་པ་ཐམས་ཅད་པ་དང་། གསལ་བའི་དབྱེ་བ་མཐའ་
ཡས་པས་གྲངས་མེད་པའམ། གཞལ་དུ་མེད་པ་དང༌། གྲངས་དང་མཐུ་དཔག་མེད་མིནུས་
པའི་ཕྱིར་བསམ་དུ་མེད་པ་སྟེ། ཟབ་པ་དང༌། སྒྲིབ་གཉིས་བག་ཆགས་དང་བཅས་པ་སྤངས་
པས་དྲི་མ་མེད་པར་རྣམ་པར་དག་པའི་ཡོན་ཏནཏེ། བཞི་དང་དབྱེར་མེད་པའི་མཚན་ཉིད་ཅན་
གྱི་ཆོས་སྐུ་ནི་ཐར་པ་མྱང་འདས་མཐར་ཐུག་པ་སྟེ། དེ་འདྲའི་ཐར་པ་གང་ཡིན་པ་དེ་དེ་བཞིན་
གཤེགས་པ་ཡིན་པས་སངས་རྒྱས་མ་ཐོབ་པར་མི་ཐོབ་བོ། །དེས་ན་ཉན་རང་གི་མྱང་འདས་ཀྱི་
དབང་དུ་མཛད་ནས་དཔལ་ཕྲེང་དུ། བཅོམ་ལྡན་འདས་མྱ་ངན་ལས་འདའ་བ་ཞེས་བགྱིབ་
འདི་ནི་དེ་བཞིན་གཤེགས་པ་རྣམས་ཀྱི་ཐབས་ལགས་སོ། །ཞེས་གསུངས་ཏེ། འདིས་ལམ་
རིང་པོས་དུབ་པའི་མགྲོན་པོ་རྣམས་འབྲོག་དགོན་པའི་དབུས་སུ་གྲོང་ཁྱེར་སྤྲུལ་པ་བཞིན་དུ།
འདི་ནི་ཆོས་ཀྱི་དབང་ཕྱུག་དམ་པ་རྫོགས་པའི་སངས་རྒྱས་རྣམས་ཀྱི་ཐེག་དམན་དུ་མི་ལྡོག་
པའི་ཐབས་ཡིན་ནོ་ཞེས་བསྟན་ཏོ། །འོག་ཏུ་ཡང་། མི་རྟག་སྡུག་བསྔལ་བདག་མེད་དང་། །ཞི་
6 2



，
གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥
བའི་སྒྲའི་ཡི་ཐབས་མཁྱེན་པ། །སེམས་ཅན་སྲིད་གསུམ་སྐྱོ་སྐྱེད་ནས། །མྱ་ངན་འདས་པ་རབ་
འཇུག་མཛད། །ཞི་བའི་ལམ་ལ་རབ་ཞུགས་པས། །མྱང་ངན་འདས་ཐོབ་འདུ་ཤེས་ཅན། །
དམ་ཆོས་པད་མ་དཀར་ལ་སོགས། །ཆོས་ཀྱི་དེ་ཉིད་བསྟན་པ་ཡིས། །དེ་དག་ངར་འཛིན་ལས་
ཟློག་སྟེ། །ཐབས་དང་ཤེས་རབ་ཡོངས་བཟུང་བས། །ཐེག་པ་མཆོག་ལསྨིན་མཛད་དེ། །བྱང་
ཆུབ་མཆོག་ཏུ་ལུང་བསྟནཏོ། །ཞེས་མཐར་ཐུག་ཐེག་པ་གཅིག་ཏུ་བཤད་པའི་ཕྱིར་སེམས་ཙམ་
པའི་གཞུང་ལུགས་ཡིན་པ་བཀག་གོ །ཅི་སྟེ་འདི་དག་ནི་མ་ངེས་པའི་རིགས་ཅན་ཐེག་ཆེན་དུ་
དྲང་བ་དང་བཟུང་བའི་དབང་དུ་བྱས་པ་སྟེ། གཟུངས་ཀྱི་དབང་ཕྱུག་རྒྱལ་པོའི་མདོར། རང་
བཞིན་སྣ་ཚོགས་ཀྱི་རྒྱུ་ཅན་གྱི་སེམས་ཅན་དེ་དག་དེ་བཞིན་གཤེགས་པའི་ཡུལ་ལ་འཇུག་པར་
མཛད་དོ། །ཞེས་གསུངས་པའི་ཕྱིར་རོ། །དེས་ན་སེམས་ཙམ་པའི་གཞུང་དུ་གྲུབ་བོ་སྙམན།
མི་འགྲུབ་སྟེ། དབུ་མ་པ་ཡང་སྔར་བཤད་པ་ལྟར་གནས་སྐབས་སུ་རིགས་ཅན་ལྔ་ཡིན་པ་
བཤད་མཛད་པས་ཉན་རང་མ་ངེས་པ་ཐེག་ཆེན་དུ་འདྲེན་པ་དང༌། བྱང་སེམས་མ་ངེས་པ་ཐེག་
ཆེན་དུ་བཟུང་བ་སོགས་མ་ངེས་པའི་རིགས་ཅན་ཐེག་ཆེན་ལ་འཇུག་པར་དབུ་མ་པ་ཡང་བཞེད་
པས། དེ་ནི་གྱི་ནའོ། །འོ་ན་ཡོན་ཏན་དེ་བཞི་གང་གིས་འགྲུབ་ཅེ་ན། དེའི་རྒྱུན་ཐབས་ཀྱིརྣམ་
པ་ཀུན་དང་ལྡན་པའི་སྟོང་པ་ཉིད་རྟོགས་པའི་ཤེས་རབ་ཀྱིས་ཡིན་ལ། དེ་རི་མོ་མཁན་གྱི་
དཔེས་སྟོན་པ་ཇི་ལྟར་རི་མོ་འབྲི་བར་བྱེད་པའི་མཁན་པོ་མང་པོ་ཞིག་སོ་སོར་མགོ་སོགས་
གཞན་དངགཞན་ལ་ཁྱད་པར་དུ་མཁས་པ་དག་གི་རི་མོ་མཁན་འགའ་ཞིག་མགོ་སོགས་ཡན་
ལག་གང་ཤེས་པ་དེས་ཡན་ལག་གཞན་དེས་ཟིན་མེད་པ་སྟེ། མི་ཤེས་པར་འགྱུར་ལ། དེ་ནས་
སའི་མངའ་བདག་རྒྱལ་པོས་རི་མོ་མཁན་དེ་དག་ལ་རི་མོའི་གཞི་རས་བྱིན་ནས་འདི་སྐད་ཅེས།
རས་འདི་ལ་རི་མོ་མཁན་ཁྱེད་ཀུན་གྱིས་རྒྱལ་པོ་དེའི་གཟུགས་རྫོགས་པ་གཅིག་གྱིས་ཤིག་
ཅེས་བསྒོ་བ་དང༌། དེ་ནས་རི་མོ་མཁན་དེ་དག་གིས་རྒྱལ་པོའི་བཀའ་དེ་ཐོས་ཏེ། རང་རང་
6 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གིས་གང་ཤེས་པའི་རི་མོ་དེ་འབྲི་བའི་ལས་ལ་རབ་ཏུ་སྦྱར་རོ། །རི་མོ་དེ་འབྲི་བ་ལ་མངོན་པར་
སྦྱོར་བ་རྣམས་ལས་མགོ་ཤེས་པ་ལྟ་བུ་ཡུལ་གཞན་གཅིག་ཏུ་སོང་བས་མགོ་འབྲི་མཁན་དེ་མ་
ཚང་བའི་ཕྱིར། རྒྱལ་པོའི་གཟུགས་ཀྱི་རི་མོ་དེ་ཡན་ལག་ཐམས་ཅད་ཡོངས་སུ་རྫོགས་པར་མི་
འགྱུར་བ་བཞིན། ཞེས་དཔེར་བྱས་སོ། །ཡན་ལག་དེ་རྣམས་འབྲི་བྱེད་རི་མོ་མཁན་གྱིས་
མཚོན་པའི་དོན་གང་དག་ཡིན་ན། སྦྱིན་པ་དང༌། ཚུལ་ཁྲིམས་དང་། བཟོད་བརྩོན་སོགས་
སངས་རྒྱས་སྒྲུབ་པའི་ཐབས་ཀུན་ནོ། །དེ་ལྟར་སྦྱིན་སོགས་ཐབས་རྣམས་ཀུན་གྱི་མཆོག་དང་
ལྡན་པའི་སྟོང་པ་ཉིད་རྟོགས་པའི་ཤེས་རབ་ལས་ནི་སྟོབས་སོགས་ཡོནཏན་གྱི་རྣམ་པ་ཀུན་གྱི་
མཆོག་དང་ལྡན་པའི་སངས་རྒྱས་ཀྱི་ཡོན་ཏན་གྱི་གཟུགས་རྫོགས་པ་རྣམ་པ་ཐམས་ཅད་པའི་
ཡོན་ཏན་འགྲུབ་བོ། །སངས་རྒྱས་ཀྱི་སའི་སྦྱིན་སོགས་རེ་རེའི་རབ་ཏུ་མཐའ་ཡས་པའི་ཕྱིར་
ཚད་མེད་པ་དང་། གྲངས་དང་མུ་དག་གིས་དཔག་པར་མི་ནུས་པའི་ཕྱིར་བསམ་གྱིས་མི་ཁྱབ་
པ་དང་། སེར་སྣ་སོགས་ཀྱིས་མི་མཐུན་ཕྱོགས་ཀྱིས་བག་ཆགས་བསལ་བའི་ཕྱིར་རྣམ་པར་
དག་པའི་མཆོག་ཉིད་དོ། །འོ་ན་དེ་དག་ཉི་མ་ཟེར་དང་མཐུན་པ་ཇི་ལྟར་ཞེ་ན། ཡོན་ཏན་བཞི་
འགྲུབ་པ་དང་། དབྱེར་མེད་པའི་མྱང་འདས་མཚོན་པའི་མཉམ་གཞག་ཇི་ལྟ་བ་མཁྱེན་པའི་
ཤེས་རབ་ནི་དེ་ཁོ་ན་ལ་སྒྲིབ་པའི་མུན་པ་སེལ་བས་ཇི་ལྟ་བའི་གནས་ལུགས་གསལ་བའི་ཕྱིར་
ཉི་མའི་འོད་གསལ་བ་དང་ཆོས་མཚུངས་སོ། །རྗེས་ཐོབ་ཇི་སྙེད་པ་མཁྱེན་པའི་ཡེ་ཤེས་ནི་
ཤེས་བྱ་མ་ལུས་པའི་རྣམ་པ་ཐམས་ཅད་ལ་འཇུག་པ་ཇི་སྙེད་པ་ལ་འཕྲོ་བའི་ཉི་མའི་ཟེར་གྱི་དྲ་
བ་འཕྲོ་བ་དང་ཆོས་མཚུངས་སོ། །དེ་གཉིས་ཀའི་རྟེན་སེམས་ཀྱི་རང་བཞིན་སྤང་བྱ་ལསརྣམ་
པར་གྲོལ་བ་མྱང་འདས་ནི་ཤིན་ཏུ་དྲི་མ་མེད་ཅིང་འོད་གསལ་བས་དག་པའི་ཕྱིར་ཉི་
མའི་དཀྱིལ་འཁོར་རྣམ་པར་དག་པ་དང་ཆོས་མཚུངས་སོ། །ཡོན་ཏན་དང་རྣམ་གྲོལ་དབྱེར་
མེད་པ་དེས་ན་སངས་རྒྱས་ཏེ། ཆགས་ཐོགས་མེད་པའི་ཡེ་ཤེས་ཀྱི་རྟོགས་པ་མ་ཐོབ་པའི་མྱང་
6 4



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥་
འདས་ཏེ་སྒྲིབ་པ་ཐམས་ཅད་ལས་གྲོལ་བའི་སྤངས་པ་མི་ཐོབ་སྟེ་འོད་དང་འོད་ཟེར་སྤངས་
ནས་ཉི་མའི་དཀྱིལ་འཁོར་ལྟ་བར་མི་ནུས་པ་བཞིན་ནོ། །དེས་ན་ཉན་རང་ལ་མཐར་ཐུག་གི་
མྱང་འདས་མེད་པར་སྟོན་པ་ཡིན་གྱི། ཉན་རང་ལ་མྱང་འདས་གཏན་མེད་པར་སྟོན་པ་མ་ཡིན་
L
སྤྱིའི་གསུམ་པ་མཇུག་བསྡུ་བ་ནི། དེ་ལྟར་ཞེས་པ་བཤད་ཟིན་གྱི་དོན་མཐའ་དག་
བསྡུས་པའི་ཚིག་ཕྲད་དེ། རྒྱལ་བའི་སྙིང་པོ་རྣམ་གཞག་རྣམ་པ་བཅུ་ཞེས་བརྗོད་དོ། །གསུམ་
པ་སྙིང་པོ་དཔེ་དགུས་སྒྲུབ་པ་ལ། དཔེ་དོན་གྱི་ཆོས་མཐུན་གཉིས་ལས་དཔེ་དོན་སྦྱར་བ་ལ་
གསུམ་ལས་དང་པོ་མདོར་བསྟན་པ་ནི། ཉོན་མོངས་པའི་སྦུབས་ན་གནས་པའི་སྙིང་པོ་དེན།
དཔེ་དགུ་པོ་འདི་དག་གིས་དེ་བཞིན་གཤེགས་པའི་སྙིང་པོའི་མདོ་ཇི་ལྟ་བ་བཞིན་ཤེས་པར་
བྱའོ། །དཔེ་དགུ་གང་ཞེ་ན། སངས་རྒྱས་ཀྱི་སྐུ་པད་མ་ངན་པའི་ནང་ན་ཡོད་པ་དང་། སྦྲངརྩི་
སྦྲང་མའི་དབུས་ཀྱི་སྦྲང་ཚང་ལ་ཡོད་པ་དང་། འབྲུའི་སྤུན་པ་ལ་སྙིང་པོ་དང་། མིགཙང་བའི་
ནང་ན་གསེར་དང་། དབུལ་པོའི་ཁྱིམ་གྱི་ས་ལ་རིན་པོ་ཆེའི་གཏེར་དང༌། ལྗོན་ཤིང་གི་མྱུ་གུ་
སོགས་དེ་དག་གི་རྒྱུ་ཤིང་གི་འབྲས་བུ་ཆུང་ངུ་ལ་ཡོད་པ་དང་། གོས་རུལ་གྱི་ནང་ན་རྒྱལ་བའི་
སྐུ་གཟུགས་དང་། བུད་མེད་མདོག་ངན་མའི་ལྟོ་ན་མི་བདག་འཁོར་ལོ་སྒྱུར་བ་དང་། ས་འདམ་
གྱི་ཁོང་ན་རིན་པོ་ཆེ་ལས་བྱས་པའི་གཟུགས་ཡོད་པ་ཇི་ལྟ་བ་དེ་བཞིན་དུ་གློ་བུར་གྱི་ཉོན་
མོངས་པའི་དྲི་མས་བསྒྲིབས་པའི་སེམས་ཅན་རྣམས་ལ་ཡང་ཁམས་རང་བཞིན་རྣམ་དག་འདི་
གནས་སོ། །དྲི་མ་འདི་དཔེ། པད་མ་སྲོག་ཆགས་སྤྱན་པ་མི་གཙང་ས་འབྲས་གོས་རུལ་དང་། །
སྡུག་བསྔལ་འབར་བས་མངོན་པར་གདུངས་པའི་བུད་མེད་སའི་ཁམས་དང་མཚུངས། །སྙིང་
པོའི་དཔེ་སངས་རྒྱས་སྦྲང་རྩི་སྙིང་པོ་གསེར་དང་གཏེར་དང་ནྱ་གྲོ་རིན་ཆེན་སྐུ། །གླིང་བདག་
མཆོག་དང་རིན་ཆེན་གཟུགས་ཏེ་དཔེ་དགུ་དང༌། རང་བཞིན་གྱིས་དྲི་མ་མེད་པའི་ཁམས་
6 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཆོག་མཚུངས་པ་ཉིད་དོ། ། །
གཉིས་པ་རྒྱས་པར་བཤད་པ་ལ་དཔེ་དོན་སྦྱར་བ་དགུ་ལས་དང་པོ་ལ་བསྟནཔནི། ཇི་
ལྟར་མདོག་ངན་ཞིང་དྲི་ང་བའི་པད་མ་ཟུམ་པའི་ཁོང་ནགནས་པའི་མཚན་བཟང་པོ་སྟོང་གིས་
འབར་བའི་དེ་བཞིན་གཤེགས་པ་དཀྱིལ་དཀྲུངས་བཅོས་པ་ནི་དྲི་མ་མེད་པའི་ལྷའི་མིག་ལྡན་
མིས་མཐོང་ནས་ཆུ་སྐྱེས་དེའི་འདབ་མའི་སྦུབས་ནས་དེ་བཞིནགཤེགས་པ་དེ་འབྱིན་པར་བྱེད་
པ་དེ་བཞིན་དུ་བདེ་བར་གཤེགས་པའི་སངས་རྒྱས་ཀྱི་སྤྱན་གྱིས་ཐ་ན་མནར་མེད་ན་གནས་
པའི་སེམས་ཅན་རྣམས་ལ་ཡང་། རང་གི་ཆོས་ཉིད་དེ་བཞིན་གཤེགས་པའི་སྙིང་པོ་ཡོད་པར་
གཟིགས་ཏེ། སྒྲིབ་གཉིས་མེད་ཅིང་དུས་ཕྱི་མཐའི་མུར་ཐུག་པར་གནས་ནས་གཞན་དོན་
མཛད་པར་བཞེད་པ་སྙིང་རྗེའི་བདག་ཉིད་ཅན་སངས་རྒྱས་དེས་སྙིང་པོ་དེ་སྒྲིབ་པ་ལས་གྲོལ་
བར་མཛད་དོ། །བཤད་པ་ནི། ཇི་ལྟར་ལྟ་བར་མི་སྡུག་པའི་པད་མ་ཟུམ་པ་ལ་བདེ་བར་
གཤེགས་པའི་དེ་ཁོ་ན་གནས་པར་འགའ་ཞིག་གིས་མཐོང་ནས་དེ་དབྱུང་བའི་དོན་དུ། པད་
མའི་འདབ་མ་གཅོད་ཅིང་འབྱེད་པ་ལྟར། དེ་བཞིན་དུ་སངས་རྒྱས་ཀྱི་སྤྱན་གྱིས་ཆགས་སོགས་
དྲི་མའི་སྦུབས་ཀྱིས་བསྒྲིབས་པའི་རྫོགས་པའི་སངས་རྒྱས་ཀྱི་སྙིང་པོ་འགྲོ་བ་ཐམས་ཅད་ལ་
ཡོད་པར་གཟིགས་ཏེ་ཐུགས་རྗེས་ཐུབ་པ་ཡང་པད་འདབ་ལྟ་བུའི་སྒྲིབ་པ་འཇོམས་པར་མཛད་
དོ༑ ༑
གཉིས་པ་ལ་བསྟན་པ་ནི། ཇི་ལྟར་སྲོག་ཆགས་བུང་བའི་ཚོགས་ཀྱིས་བསྐོར་བའི་
སྦྲང་རྩི་ ནི། སྐྱེས་བུ་སྦྲང་རྩི་དོན་དུ་གཉེར་བས་མཐོང་ནས་སྦྲང་རྩི་དེ་སྲོག་ཆགས་སྦྲང་མའི་
ཚོགས་དེ་ཐབས་མཁས་ཀྱིས་ཀུན་ནས་འབྲལ་བར་བྱེད་པ་བཞིན་དུ། དྲང་སྲོང་ཆེན་པོ་སངས་
རྒྱས་ཀྱི་ཀུན་མཁྱེན་གྱི་སྤྱན་གྱིས་རིགས་ཁམས་སྦྲང་རྩི་དང་འདྲ་བ་དེ་གཟིགས་ནས་ཁམས་
དེའི་སྒྲིབ་པ་སྦྲང་མ་དང་འདྲ་བ་དེ་གཏན་ནས་སྤོང་བར་མཛད་དོ། །བཤད་པ་ནི། ཇི་ལྟར་ཤིང་
6 (5



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥
གི་ཡལ་ག་ལ་འཕྱང་བའི་སྦྲང་ཚང་ཟླུམ་པོ་སྦྲང་རྩིས་གང་བ་སྲོག་ཆགས་བུང་བ་བྱེ་བ་ཕྲག་
ཁྲིག་སྟོང་གིས་བསྒྲིབས་པ་ཞིག །སྦྲང་རྩི་དོན་དུ་གཉེར་བའི་མིས་མཐོང་ནས། སྦྲང་མ་དེ་དག་
བསལ་ཏེ། ཇི་ལྟར་འདོད་པ་བཞིན་དུ། སྦྲང་རྩིའི་བྱ་བ་བྱེད་པ་དེ་བཞིན་དུ་ལུས་ཅན་ལ་ཡོད་
པའི་ཟག་པ་རང་བཞིན་གྱིས་མེད་པའི་ཤེས་པ་སྦྲང་མའི་རྩི་དང་འདྲ་བ་ཉོན་མོངས་པ་ནི་དེ་
བསྒྲིབས་པས་སྦྲང་མ་དང་འདྲ་ཞིང་། དེ་འཇོམས་པ་ལ་མཁས་པའི་རྒྱལ་བ་ནི། སྦྲང་མསེལ་
བ་ལ་མཁས་པའི་སྐྱེས་བུ་བཞིན་དུ་སྒྲིབ་པ་སེལ་ལོ། །
གསུམ་པ་ལ་བསྟན་པ་ནི། ཇི་ལྟར་སྤུན་པ་དང་ལྡན་པའི་ནས་ཀྱི་འབྲུའི་སྙིང་པོའི་
མི་རྣམས་ཕྲལ་དུ་ལོངས་སྤྱོད་པའི་བཟའ་བར་མི་འགྱུར་བ་དེས་ན་ཟས་དང་བཏུང་བ་སོགས་
དོན་དུ་གཉེར་བའི་མི་དེ་དག་གིས་སྤྱན་པའི་ཁོངས་ནས། འབྲས་བུ་དེ་འབྱིན་པ་ལྟར། དེ་
བཞིན་དུ་སེམས་ཅན་ལ་ཡོད་པའི་ཉོན་མོངས་ཀྱི་དྲི་མ་འདྲེས་ཏེ། སྒྲིབ་པའི་རྒྱལ་བའི་སྙིང་
པོའང་ཇི་སྲིད་དུ་ཉོན་མོངས་པའི་དྲི་མ་དང་འདྲེས་པ་ལས་མ་གྲོལ་བ་དེ་སྲིད་དུ། རྒྱལ་བའི་
མཛད་པ་སྲིད་པ་གསུམ་དུ་མི་བྱེད་དོ། །བཤད་པ་ནི། ཇི་ལྟར་འབྲས་ས་ལུ་དང་། བྲ་བོ་དང་།
ནས་ཀྱི་འབྲུའི་སྙིང་པོ་སྤུན་པ་ལས་མ་བྱུང་ཞིང་གྲ་མ་ཅན་སྤུན་པ་བསལ་བ་ལ་སོགས་ལེགས་
པར་མ་སྒྲུབས་པ་དེ་མི་རྣམས་ཀྱིས་ལོངས་སྤྱོད་བྱའི་ཟས་ཞིམ་པོར་མི་འགྱུར་བ་ལྟར། དེ་
བཞིན་དུ་སེམས་ཅན་ལ་ཡོད་ཆོས་ཀྱི་དབང་ཕྱུག་དེ་བཞིན་གཤེགས་པའི་སྙིང་པོ་ཉོན་མོངས་
པའི་སྤྱན་པ་ལས་མ་གྲོལ་བའི་གཉུག་མའི་ལུས་དེ་ཡང་ཉོན་མོངས་པའི་བྲོ་ཚ་བས་ཏེ། བཀྲེས་
པས་ཉེན་པའི་འགྲོ་བ་རྣམས་ལ་ཆོས་ཀྱི་དགའ་བའི་རོ་ཞིམ་པོ་སྟེར་བར་འགྱུར་བ་ཡིན་ནོ། །
བཞི་པ་ལ་བསྟན་པ་ནི། ཇི་ལྟར་མི་ཞིག་བསེབ་ལམ་ནས་རབཏུ་རྒྱུབའི་ཚེ། མི་དེསགསེར་གྱི་
གའུ་ཟླུམ་པོ་གཅིག་བཤང་གཅི་སོགས་ལྗན་ལྗིན་རུལ་བའི་གནས་སུ་ལྷུང་བར་གྱུར་ལ།
ཤིན་ཏུ་སྲ་བས་མི་འཇིགས་པའི་ཆོས་ཅན་གསེར་དེ་ནི་ལྗན་ལྗིན་གྱི་ནང་དེར་དེ་བཞིན་དུ་ཆུད་
($ 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་ཟོས་པར་ལོ་བརྒྱ་མང་པོ་དག་ཏུ་གནས་པ་དེ་ལྷའི་མིག་རྣམ་པར་དག་པ་དང་ལྡན་པའི་ལྷ་
ཡིས་ལྡན་ལྗིན་གྱི་ནང་དེར་མཐོང་ནས་མི་ཞིག་ལ་ཀྱེ་མ་ཁྱོད་སོང་ལ་མི་གཙང་བའི་ནང་གི་
གསེར་རིན་ཆེན་མཆོག་འདི་མི་གཙང་བ་རྣམས་སྦྱངས་ཏེ། རིན་ཆེན་གྱིས་བསྒྲུབ་པར་བྱ་བའི་
རྣ་བའི་རྒྱན་སོགས་གྱིས་ཤིག་ཅེས་སྨྲ་བ་ལྟར། དེ་བཞིན་དུ་ཐུབ་པས་མི་གཙང་བ་དང་འདྲ་
བའི་ཉོན་མོངས་པའི་འདམ་རྫབཏུ་བྱིང་བའི་སེམས་ཅན་གྱི་ཡོན་ཏན་རྒྱལ་བའི་སྙིང་པོ་འགྲོ་བ་
ཐམས་ཅད་ལ་ཡོད་པར་གཟིགས་ནས་ཉོན་མོངས་པའི་འདམ་རྫབ་དེ་དག་པར་བྱ་བའི་ཕྱིར་
དུ༑ སྐྱེ་རྒུརྣམས་ལ་དམ་པའི་ཆོས་ཀྱི་ཆུའི་ཆར་འབེབས་སོ། །བཤད་པནི། ཇི་ལྟར་ལྡན་ལྗིན་
རུལ་བའི་ནང་དུ་ལྷུང་བའི་གསེར་ནི་ལྷ་ཡིས་མཐོང་བར་གྱུར་ནས། དེའི་དྲི་མ་ཀུན་ཏུ་དག་པར
བྱ་བའི་ཕྱིར། མཆོག་ཏུ་མཛེས་པའི་གསེར་དེ་མི་འགའ་ལ་ནན་གྱིས་སྟོན་པར་ལྟར། དེ་བཞིན་
དུ་ཉོན་མོངས་པའི་མི་གཙང་བ་ཆེན་པོར་ལྷུང་བ་གྱུར་པའི་རྫོགས་པའི་སངས་རྒྱས་ཀྱི་སྙིང་པོ་
རིན་ཆེན་སེམས་ཅནརྣམ་ལ་ཡོད་པ་རྒྱལ་བས་གཟིགས་ནས་སྙིང་པོ་དེ་དག་པར་བྱ་བའི་ཕྱིར།
ལུས་ཅན་རྣམས་ལཆོས་སྟོན་ཏོ། །
ལྔ་པ་ལ་བསྟན་པ་ནི། ཇི་ལྟར་མི་དབུལ་པོ་ཞིག་གི་ཁྱིམ་ནང་གི་སའི་འོག་གི་བདུན་
སྲིད་ཙམ་ན། ལོངས་སྤྱོད་པས་མི་ཟད་པའི་གཏེར་ཆེན་པོ་ཡོད་པར་འགྱུར་ལ། མི་དེས་གཏེར་
དེ་ཡོད་པ་མི་ཤེས་ཤིང་། རིན་པོ་ཆེའི་གཏེར་དེ་ཡང་མི་དེ་ལ་ང་འདིར་གནས་ཤིང་ཡོད་དོ་ཞེས་
མི་སྨྲ་བ་ལྟར། དེ་བཞིན་དུ་སེམས་ཅན་གྱི་ཡིད་ཀྱི་ནང་དུ་ཆུད་པའི་རྒྱལ་བའི་སྙིང་པོའི་རིན་
ཆེན་གཏེར་རང་བཞིན་གྱིས་དྲི་མ་མེད་ཅིང་བདག་མེད་བཞག་པ་དང་བསལ་དུ་མེད་པའི་ཆོས་
ཉིད་ཀྱང་ཡོད་པ་བཞིན་དུ། དེ་མ་རྟོགས་པས་ན། ཡོན་ཏན་གྱི་འབྱོར་པས་དབུལབའི་འཁོར་
བའི་སྡུག་བསྔལ་རྣམ་པ་མང་པོ་དུས་རྒྱུན་དུ་སྐྱེ་དགུ་འདིས་མྱོང་ངོ་། །བཤད་པནི། ཇི་ལྟར་
དབུལ་པོའི་ཁྱིམ་ནང་གི་ས་འོག་ཏུ་རིན་ཆེན་གྱི་གཏེར་ཆུད་པར་གྱུར་པ་ནི། མི་དེ་ལ་ནི་རིན་
6 8



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། (༥
ཆེན་གྱི་གཏེར་དེས་བདག་འདི་ན་ཡོད་ཅེས་བརྗོད་པར་མི་བྱེད་ཅིང་། གཏེར་དེ་ནི་དེན་ཡོད་
པར་མི་དབུལ་པོ་དེ་ཡིས་ཤེས་པ་མིན་པ་ལྟར། དེ་བཞིན་དུ་ཆོས་གཏེར་རང་གི་ཡིད་ཀྱི་ཁྱིམན་
གནས་ཀྱང་མ་རྟོགས་པའི་སེམས་ཅན་དེ་དག་ནི། དབུལ་ལོ་ལྟ་བུ་སྟེ་སེམས་ཅན་དེ་དག་
རྣམས་ཀྱིས་ཆོས་སྐུ་དེ་ཐོབ་པར་བྱ་བའི་ཕྱིར། འཇིག་རྟེན་དུ་སྒོ་གསུམ་དྲང་པོར་སྲོང་བའི་དྲང་
སྲོང་སངས་རྒྱས་རྣམས་ནས་ཆོས་སྟོན་ཏོ། །དྲུག་པ་ལ་བསྟན་པ་ནི། ཇི་ལྟར་ཨ་མ་དང་ན་གྲོཏ་
སོགས་ཤིང་གི་འབྲས་བུ་ལ་ཡོད་པའི་ས་བོན་ཤིང་གི་མྱུ་གུ་སོགས་སྐྱེད་པའི་ནུས་པ་འཇིག་པ་
མེད་པའི་ཆོས་ཏེ་འགལ་རྐྱེན་དང་མ་ཕྲད་ཀྱི་དུས་ཀུན་ན་ཡོད་པ་དེ། རྐྱེན་རྨོས་པ་དང་། ཆུ་
ལུད་སོགས་ས་དང་ལྡན་པ་ལས་རིམ་གྱིས་ལྗོན་ཤིང་གི་རྒྱལ་པོའི་དངོས་པོར་འགྲུབ་པ་ལྟར།
དེ་བཞིན་དུ་སེམས་ཅན་རྣམས་ཀྱི་མ་རིག་པ་སོགས་ཤིང་གི་འབྲས་བུ་ལྟ་བུའི་ཉོན་མོངས་ཀྱི་
པགས་སྲུབས་ཀྱི་ནང་དུ་ཆུད་པའི་སངས་རྒྱས་ཀྱི་ཆོས་སྐུ་སྐྱེད་པའི་ཁམས་དགེ་བ་ཡང་། སྦྱིན་
སོགས་དགེ་བའི་རྐྱེན་དེ་དང་དེ་ལ་བརྟེན་ནས་རིམ་གྱི་ཐུབ་པའི་དབང་པོའི་རྒྱལ་པོའི་དངོས་
པོར་འགྱུར་རོ། །བཤད་པ་ནི། རླན་བྱེད་ཆུ་དང༌། སྨིན་བྱེད་ཉི་མའི་འོད་དང༌། མི་འདུལ་
བའམ་འཕེལ་བྱེད་རླུང་དང་རྟེན་བྱེད་ས་དང༌། དེ་དག་གི་ནུས་པ་ཐོན་པའི་དུས་དང་གོ་འབྱེད་
བྱེད་ནམ་མཁའི་རྐྱེན་རྣམས་ཀྱིསཏ་ལ་དང་ཨ་མ་སོགས་ཀྱི་འབྲས་བུའི་སྐབས་ཀྱི་བསེབ་ནས་
ས་བོན་གྱི་ནུས་པ་དེ་ལ་ཤིང་སྐྱེ་བ་ཇི་ལྟ་བ་དེ་བཞིན་དུ་སེམས་ཅན་གྱི་ཉོན་མོངས་པའི་འབྲས་
བུའི་པགས་པའི་ནང་དུ་ཆུད་པའི་རྫོགས་པའི་སངས་རྒྱས་ཀྱི་གཟུགས་སྐུའི་མྱུ་གུ་ཡང་ཐར་པའི་
རྒྱུའི་དགེ་བའི་རྐྱེན་དེ་དང་དེཡིས་མཐོང་ལམ་དུ་ཆོས་དེ་ཐོན་ནས་སྒོམ་ལམ་དུ་འཕེལ་བདང་།
མི་སློབ་ལམ་དུ་རྫོགས་པར་འགྱུར་བ་ཡིན་ནོ། །བདུན་པ་ལ་བསྟན་པ་ནི། ཇི་ལྟར་རིན་ཆེན་
བདུན་ལས་བྱས་པའི་རྒྱལ་བའི་སྐུ་གཟུགས་གོས་རུལ་བ་དྲི་ངན་པ་ཅན་གྱིས་བཏུམས་པར་
གྱུར་པ་འབྲོག་དགོན་པའི་ལམ་ན་གནས་པ་མི་རྣམས་ཀྱིས་འགོམས་ཏེ་འགྲོ་བ་ཞིག་ཡོད་པ་དེ་
G
)



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
འབྲོག་དགོན་པ་དེ་ན་ཡོད་པའི་ལྷ་ཡིས་མཐོང་ནས་སྐུ་དེ་གོས་དེ་ལས་གྲོལ་བར་བྱ་བའི་ཕྱིར།
ལམ་ན་གནས་པའི་སྐུ་གཟུགས་དེ་ཡི་དོན་དེ་ལ་འགོམས་ནས་འགྲོ་བའི་མི་དེ་ལ་སྨྲ་བ་ལྟར།
དེ་བཞིན་དུ་ཐོག་མ་མེད་པ་ནས་རྣམ་པསྣ་ཚོགས་ཀྱི་ཉོན་མོངས་པའི་གོས་རུལ་གྱིས་བཏུམས་
པའི་བདེ་གཤེགས་སྙིང་པོའི་དངོས་པོ་ཉིད་དུ་འགྲོ་བ་ལ་ཡང་གཟིགས་ནས་སྐུ་གཟུགས་གོས་
རུལ་ལས་ཐར་བར་བྱེད་པ་དེ་བཞིན་དུ་སྙིང་པོ་དེ་སྒྲིབ་པ་ལས་ཐར་བར་བྱ་བའི་ཕྱིར་དུ། དེའི་
ཐབས་སྟོན་པར་མཛད་དོ། །བཤད་པ་ནི། ཇི་ལྟར་རིན་ཆེན་བདུན་གྱི་རང་བཞིན་ལསགྲུབ་
པའི་དེབཞིན་གཤེགས་པའི་སྐུ་ལག་མཐིལ་ཙམ་པ་དྲི་ངན་པ་ཅན་གྱི་གོས་ཀྱིས་བཏུམས་པ་ལ་
ནི་གནས་པ་དེ་འབྲོག་དགོན་པའི་ལྷ་ཞིག་གིས་ལྷ་ཡི་མིག་གིས་མཐོང་ནས། གོས་རུལདེ་ལས་
ཐར་བར་བྱ་བའི་ཕྱིར་དུ། མི་ལ་འདི་ལ་སྐུ་གཟུགས་ཡོད་དོ་ཞེས་སྟོན་པ་ལྟར། དེ་བཞིན་དུ་
ཉོན་མོངས་པའི་གོས་རུལ་གྱིས་བཏུམས་པའི་འཁོར་བའི་ལམ་ན་གནས་པའི་སངས་རྒྱས་ཀྱི་
ཁམས་དུད་འགྲོ་ལ་ཡང་ཡོད་པར་གཟིགས་ནས། དེ་སྒྲིབ་པ་ལས་ཐར་བར་བྱ་བའི་ཕྱིར།
རྒྱལཁརྣམས་ཆོས་སྟོན་ཏོ། །
བརྒྱད་པ་ལ་བསྟན་པ་ནི། ཇི་ལྟར་མི་མོ་གཟུགས་ངན་ཞིང་དབུལ་བ་མགོན་མེད་པ་
ཞིག་མགོན་མེད་པའི་ཁྱིམ་གྱི་འདུག་གནས་སུ་འདུག་པར་གྱུར་ལ། དེའི་མངལ་གནས་ཀྱིས་
འཁོར་ལོ་སྒྱུར་བའི་རྒྱལ་པོའི་དཔལ་འཛིན་པར་བྱེད་པ་ན། བུད་མེད་དེས་རང་གི་ལྟོ་ན་ཡོད་
པའི་མི་བདག་དེ་དེར་མི་ཤེས་པ་ལྟར། སྲིད་པར་སྐྱེ་བའི་ཁྱིམ་ནི་མགོན་མེད་པའི་ཁྱིམ་བཞིན་
ཏེ༑ དྲི་མས་མ་དག་པའི་སེམས་ཅན་ནི་རྒྱལ་པོའི་མངལ་ལྡན་པའི་བུད་མེད་བཞིན་དུ་མགོན་
ཡོད་ཀྱང་མ་རྟོགས་པས་སྡུག་བསྔལ་ལོ། །སེམས་ཅན་དེ་ལས་ཡོད་པས་གང་ཞིག་མགོན་དང་
བཅས་པའི་དྲི་མ་མེད་པའི་ཁམས་ནི་བུད་མེད་དེའི་མངལ་ན་གནས་པའི་རྒྱལ་པོ་བཞིན་ནོ། །
བཤད་པ་ནི། ཇི་ལྟར་བུད་མེད་ལུས་ལ་དྲི་མ་དང་བཅས་པའི་གོས་གྱོན་ཞིང་
། མི་སྡུག་པའི་
-
，
འི་
I
7 ()



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། (༥
གཟུགས་དང་ལྡན་པ་ཞིག་ས་བདག་འཁོར་ལོ་སྒྱུར་རྒྱལ་རང་གི་མངལ་ན་གནས་ཀྱང་དེ་མ་
ཤེས་པས་མགོན་མེད་པའི་ཁང་པར་འདུག་ནས་དབུལ་བ་དང་། ཞུམ་པ་སོགས་སྡུག་བསྔལ་
མཆོག་མྱོང་བ་ལྟར། དེ་བཞིན་དུ་བདག་རང་གི་སེམས་ཀྱི་ནང་ན་གནས་པའི་མགོན་རྒྱལ་བའི་
སྙིང་པོ་ཡོད་པར་གྱུར་ཀྱང་དེ་མ་ཤེས་པས་མེད་དོ་སྙམ་པའི་བློ་དང་ལྡན་པའི་འགྲོ་བ་ཉོན་
མོངས་པའི་དབང་གིས་ཡིད་མ་ཞི་བ་རྣམས་སྡུག་བསྔལ་གྱི་འཁོར་བ་ལ་གནས་སོ། །དགུ་པ་
ལ་བསྟན་པ་ནི། ཇི་ལྟར་སའི་ནང་གི་གསེར་ཞུན་བླུགས་པའི་གསེར་གྱི་གཟུགས་ཡན་ལག་
ཚང་བས་རྒྱས་པ། ལས་སུ་རུང་བས་ཞི་བ་ནི་ཕྱི་རོལ་ནུས་པའི་རང་བཞིན་འཇིམ་པས་
གཡོགས་པ་ཅན་དེ་མཐོང་ནས་གསེར་གྱི་གཟུགས་དེ་ཡོད་པར་ཤེས་པའི་ལྷ་བཟོ་བདག་གིས་
གསེར་གྱི་གཟུགས་དེ་དག་པར་སྦྱང་བའི་ཕྱིར། ཕྱི་རོལ་གྱི་སྒྲིབ་གཡོགས་དེ་སེལ་བར་བྱེད་པ་
ལྟར་སེམས་ཀྱི་རང་བཞིན་འོད་གསལ་བ་དང་དེའི་དྲི་མ་རྣམས་ཀྱང་གློ་བུར་བར་ནི་གཟིགས་
ནས་རིན་ཆེན་འབྱུང་གནས་ལྟ་བུའི་འགྲོ་བ་རྣམས་འཇིམ་པ་ལྟ་བུའི་སྒྲིབ་པ་ལས་གྲོལ་བར་
མཛད་པ་ནི་བྱང་ཆུབ་མཆོག་སངས་རྒྱས་ཡིན་ནོ། །བཤད་པ་ནི། ཇི་ལྟར་དྲི་མེད་གསེར་འབར་
ལས་བྱས་པའི་ནང་དུ་ཆུད་པར་གྱུར་པའི་གཟུགས་བརྙནདྲི་མ་མེད་པ་ཞིབདེའི་རང་བཞིན་ལྷ་
བཟོ་བ་མཁས་པས་རིག་ནས་ས་དེ་དག་སེལ་བར་བྱེད་པ་ལྟར་དེ་བཞིན་དུ་ཀུན་མཁྱེན་གྱིས་
དག་པའི་གསེར་འདྲ་ཞིབའི་ཡིད་ནི་མཁྱེན་ནས་སྒྲིབ་པ་དེ་བསལ་བའི་ཐབས་ཆོས་འཆད་པའི་
ཚུལ་འཇིམ་པ་བསལ་བའི་བརྡེག་སྤྱད་དང་འདྲ་བ་སྒྲུབ་པས་སྙིང་པོ་རྟོགས་པའི་གེགས་ཀྱི་
སྒྲིབ་པ་སེལ་བར་མཛད་དོ། །འདི་སྤྲུལ་སྐུའི་སྙིང་པོ་ཡིན་ཀྱང་། ཞི་བའི་ཡིད་ཅེས་བཞེད་པས་
སྤྲུལ་སྐུའི་སྙིང་པོ་རྒྱས་འགྱུར་གྱི་རིགས་ཡིན་པས་མ་ཁྱབ་པས་སོ། །
གསུམ་པ་དོན་བསྡུ་བ་ལ་དྲི་མའི་དཔེ་པད་མ་སྲོག་ཆགས་བུང་བ་དང༌། །སྤུན་པ་
དང་ནི་མི་གཙང་ས། །འབྲས་ཤུན་གོས་ཧྲུལ་བུད་མེད་ཀྱི། །མངལ་དངསའི་སྦུབས་ན་ཡང་། །
7
1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྙིང་པོའི་དཔེ། སངས་རྒྱས་སྦྲང་རྩིའི་སྙིང་པོ་བཞིན། །གསེར་བཞིན་གཏེར་བཞིན་ལྗོན་པ་
བཞིན། །རིན་ཆེན་སྐུ་དང་འཁོར་ལོ་ཡི། །སྒྱུར་བ་བཞིན་དང་གསེར་གགས་བཞིན། །ཞེས་
པའོ། །དོན་དྲི་མ་ནི་སེམས་ཅན་གྱི་ཁམས་ཀྱི་ཉོན་མོངས་སྦུབས་སེམས་ཀྱི་རང་བཞིན་ལམ་
འབྲེལ་བར་ཐོག་མ་མེད་པ་ནས་ཡོད་དོ། །དོན་སྙིང་པོ་ནི། སེམས་ཀྱི་རང་བཞིན་དྲི་མེད་ནི། །
ཐོག་མམེད་པ་ཡིན་པར་བརྗོད། །ཞེས་སོ། །
གཉིས་པ། དཔེ་དོན་གྱི་ཆོས་མཐུན་སྦྱར་བ་ལ་གཉིས་ཏེ། དྲི་མའི་དབྱེ་བའི་དཔེ་
དོན་གྱི་ཆོས་མཐུན་སྦྱར་བ་དང་། སྙིང་པོའི་དབྱེ་བའི་དཔེ་དོན་གྱི་ཆོས་མཐུན་སྦྱར་བའོ། །དྲི་
མའི་དབྱེ་བའི་དཔེ་དོན་གྱི་ཆོས་མཐུན་སྦྱར་བ་ལ་གཉིས་ཀྱི། དང་པོ་དྲི་མའི་དབྱེ་བ་ནི་པད་མ་
སོགས་དཔེ་དགུས་བསྟན་པའི་དྲི་མ་གང་ཞེ་ན། ཁམས་གོང་མའི་བྱིས་པའི་རྒྱུད་ཀྱི་མི་གཡོ་
བའི་ལས་ཀུན་ནས་སླངས་ཏེ། གོང་མ་གཉིས་སུ་འཕེན་བྱེད་འཕགས་ལམ་གྱི་གཞོམ་བྱ་འདོད་
ཆགས་དང་། ཞེ་སྡང་དང་། དེ་ཁོ་ནའི་དོན་ལ་རྨོངས་པ་གཏི་མུག་གི་བག་ལ་ཉལབ་གསུམ་
དང༌། འདོད་པའི་བྱིས་པའི་རྒྱུད་ཀྱི་བསོད་ནམས་དང་བསོད་ནམས་མ་ཡིན་པའི་ལས་ཀུན་
ནས་སླངས་ཏེ། འདོད་པའི་བདེ་འགྲོའམ་ངན་འགྲོར་འཕེན་བྱེད་མི་སྡུག་པ་སོགས་བསྒོམས་
པས་གཞོམ་བྱ་དུག་གསུམ་པོ་དེའི་ཀུན་ལྡང་མངོན་གྱུར་དྲག་པོ་དང་། ཉན་རང་དགྲ་བཅོམ་གྱི་
རྒྱུད་ཀྱི་ཟག་མེད་ཀྱི་ལས་ཀུན་ནས་སླངས་ཏེ། ཡིད་ཀྱི་རང་བཞིན་གྱི་ལུས་འཕེན་བྱེད་སངས་
རྒྱས་ཀྱི་ཡེ་ཤེས་ཀྱིས་གཞོམ་བྱ་མ་རིག་པའི་བག་ཆགས་ཀྱི་ས་དང་སོ་སྐྱེ་སློབ་པའི་རྒྱུད་ཀྱི་
མཐོང་ལམ་གྱི་སྤང་བྱ་དང་། འཕགས་པ་སློབ་པའི་རྒྱུད་ཀྱི་སྒོམ་ལམ་གྱི་སྤང་བྱ་དང་། མ་དག་
ས་འདུན་པའི་རྒྱུད་ལ་བརྟེན་པ་དག་པ་ས་གསུམ་གྱིས་གཞོམ་པ་དང་། དག་པའི་ས་ལ་བརྟེན་
པ་རྡོ་རྗེ་ལྟ་བུའི་ཏིང་ངེ་འཛིན་གྱི་གཞོམ་བྱ་སྟེ། དྲི་མའི་དབྱེ་བ་རྣམ་པ་དགུ་པོ་མདོར་བསྡུས་
ནས་པད་མའི་སྦུབས་སོགས་དཔེ་དགུས་རབ་ཏུ་བསྟན་ཏེ། རྒྱས་པར་ཕྱེ་ན། ཉེ་བའི་ཉོན་
72



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། (༥
མོངས་ཀྱི་སྦུབས་ཀྱི་བསལ་བའི་དབྱེ་བས་ཕྱེ་བ་མཐའ་ལས་འདས་ཏེ། གྲངས་མེད་དོ། །
ཆགས་སོགས་ཞེས་སོགས་ཤོ་ལོ་ཀ་ནི་རྐང་པ་གསུམ་པའི་འགྲེལ་པའི་ཚིགས་བཅད་དུ་གཞུང་
དུ་ཤོར་བའོ། །བཅོམ་ལྡན་འདས་ཀྱིས་སེམས་ཅན་ཐམས་ཅད་ནི། དེ་བཞིན་གཤེགས་པའི་
སྙིང་པོ་ཅན་ནོ། །ཞེས་བཀའ་སྩལ་པའི་དྲི་བཅས་ཀྱི་སེམས་ཅན་ནི། བསྡུ་ན་བཞི་སྟེ། སོ་སྐྱེ་
དང༌། དགྲ་བཅོམ་པ་དང་། སློབ་པ་དང་། བྱང་སེམས་སོ། །དེ་ལ་དྲི་མ་དགུ་པོ་འདི་དག་གིས་
གོ་རིམ་བཞིན་དུ་བྱིས་པ་རྣམས་བཞི་དང་། དགྲ་བཅོམ་པ་རྣམས་གཅིག་དང་། སློབ་པ་རྣམས་
གཉིས་དང༌། སློབ་ལྡན་རྣམས་གཉིས་ཀྱིས་མ་དག་པ་ཉིད་དོ། །དེ་ལ་བྱིས་པ་ནི་ལམ་
མ་ཞུགས་པ་དང༌། སློབ་པ་ནི་ཐེག་ཆེན་ལམ་ཞུགས་སོ། །དེ་ལྟར་དོན་དྲི་མ་དགུར་ངེས་པས་
དཔེ་པད་མ་སོགས་དགུར་ངེས་སོ། །
གཉིས་པ་དཔེ་དོན་གྱི་ཆོས་མཐུན་སྦྱར་བ་ནི། ཇི་ལྟར་ཆགས་སོགས་སྐྱེ་འཆི་མེད་
པ་དགུ་པོ་འདི་རྣམས་པད་མའི་སྦུབས་སོགས་དང་འདྲ་བར་རིག་པར་བྱ་ཞེ་ན། ཇི་ལྟར་པད་མ་
ནི་རྒྱུ་ངན་པ་འདམ་རྫབ་ལས་སྐྱེས་ཏེ་དང་པོ་མདུན་དུ་གྱུར་པ་ན་ཁ་དོག་གསལ་བ་ལ་སོགས་
པས་ཡིད་དགའ་བར་བྱེད་པ་དང་། ཕྱི་ནས་རྙིངས་ཏེ་དགའ་བ་དེ་མེད་པར་འགྱུར་བདེ་བཞིན་
དུ༔ འདོད་ཆགས་ཀྱི་བག་ལ་ཉལ་གྱི་དགའ་བ་དེའང་རྒྱུ་ཚུལ་མིན་ཡིད་བྱེད་ལས་བྱུང་ཞིང་།
མངོན་དུ་གྱུར་པ་ན་དགའ་བ་དང་། ཟག་བཅས་ཀྱི་དཔལ་གཡོ་བས་ཕྱིས་དགའ་བདེ་མེད་པར་
འགྱུར་བས་པད་མ་དང་ཆོས་མཚུངས་སོ། །ཇི་ལྟར་སྲོག་ཆགས་སྦྲང་མ་ནི། ཤིན་ཏུ་འཁྲུགས་
ཏེ་མདུང་རྡེག་པ་ལྟར། དེ་བཞིན་དུ་ཞེ་སྡང་སྐྱེས་པ་ན་རང་གི་སྙིང་ལ་སྡུག་བསྔལ་སྐྱེད་པར་
བྱེད་པས་སྦྲང་མ་དང་ཆོས་མཚུངས་སོ། །ཇི་ལྟར་འབྲས་སོགས་ཀྱི་སྙིང་པོ་ནི་ཕྱི་རོལ་གྱི་སྤྱན་
པས་བསྒྲིབས་པ་ལྟར། སྙིང་པོའི་དོན་ཆོས་ཉིད་མཐོང་བ་ནི་མ་རིག་པའི་སྒོང་ངའི་སྦུབས་ཀྱིས་
བསྒྲིབས་པས་སྤྱན་པ་དང་ཆོས་མཚུངས་སོ། །ཇི་ལྟར་མི་གཙང་བ་དེས་འབྲས་བུ་དྲི་ང་བ་སྐྱེད་
，
7 3



བ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་བློ་དང་མི་མཐུན་པ་དེ་བཞིན་དུ་འབྲས་བུ་ངན་པ་སྐྱེས་བུ་ཆགས་བཅས་རྣམས་ཀྱི་འདོད་
པ་སྟོན་པ་སྟེ། ཉེས་སྤྱོད་འདྲེན་པའི་རྒྱུ་ཡིན་པའི་ཕྱིར། ཀུན་ནས་ལྡང་བ་དྲག་པོ་ནི་མི་གཙང་བ་
དང་འདྲ་ཞིང་ཆོས་མཚུངས་སོ། །ཇི་ལྟར་ནོར་གྱི་གཏེར་ནི་སས་བསྒྲིབས་པས་ན་དེ་ཡོད་པར་
མི་ཤེས་པས་གཏེར་དེ་མི་མཐོང་བ་ལྟར། དེ་བཞིན་དུ་སྐྱེ་བོ་རྣམས་ལ་རང་བྱུང་རྒྱལ་བའི་སྙིང་
པོ་ཉིད་ཡོད་པ་མ་རིག་པའི་བག་ཆགས་ཀྱི་ས་ཡིས་བསྒྲིབས་པས་ས་གཞི་དང་ཆོས་མཚུངས་སོ།།
ཇི་ལྟར་མྱུ་གུ་སོགས་རིམ་གྱིས་སྐྱེས་པས་ས་བོན་གྱི་ཤུན་པ་གཅོད་པར་ལྟར། དེ་བཞིན་ཉིད་དུ་
དེ་ཁོ་ན་ཉིད་མངོན་སུམ་དུ་མཐོང་བ་ཡིས་མཐོང་སྤང་རྣམས་ཟློག་པས་ས་བོན་གྱི་ཤུན་པ་དང་
འདྲའོ། །འཕགས་པའི་ལམ་དང་འབྲེལ་བ་ལས་འཇིག་ཚོགས་ལ་ལྟ་བ་སྙིང་པོ་སྟེ། རགས་པ་
བཅོམ་པ་རྣམས་སྒོམ་སྤང་སྒོམ་ལམ་གྱི་ཡེ་ཤེས་ཀྱི་སྤང་བྱར་གྱུར་པ་རྣམས་གོས་རུལ་བ་དང་
འདྲ་སྟེ། རགས་པ་ཟད་པའི་ལྷག་མ་ཡིན་པས་སོ། །དེས་ན་གོས་རུལ་དང་ཆོས་མཚུངས་སོ། །
མ་དག་ས་བདུན་ལ་བརྟེན་པའི་དྲི་མ་རྣམས་ནི་མི་རྟོག་པའི་ཡེ་ཤེས་ལྷུན་གྲུབ་ལ་བསྒྲིབས་པས་
མངལ་སྦུབས་ཀྱི་དྲི་མ་དང་ཆོས་མཚུངས་སོ། །ཡང་ན་མངལ་སྦུབས་ཀྱིས་རང་ལ་ཡོད་པའི་
མངལ་ལ་བསྒྲིབས་པ་ལྟར། དེ་དག་གིས་རང་ལ་ཡོད་པའི་སྙིང་པོ་ལ་བསྒྲིབས་པས་སོ། །
མངལ་སྦུབས་དང་བྲལ་བ་འདྲ་བའི་ས་བརྒྱད་པའི་མི་རྟོག་པའི་ཡེ་ཤེས་ནི་འབད་རྩོལ་ལ་མི་
ལྟོས་པསརྣམ་པར་མི་རྟོག་པ་བཞིནནམ། རྣམ་པར་སྨིན་པའི་འབྲས་བུ་རྒྱལ་པོའི་ལུས་བཙས་
པ་བཞིན་ནོ། །དག་པ་ས་གསུམ་དང་རྗེས་སུ་འབྲེལ་བའི་དྲི་མ་རྣམས་སྒྲིབ་པ་ཆུང་ངུ་ཡིན་པས་
སམ། མྱུར་དུ་སྤང་ནུས་པས་གསེར་གྱི་གཟུགས་ལ་ས་འདམ་གྱིས་གོས་པ་བཞིན་དུ་ཤེས་པར་
བྱ་སྟེ། དེ་ནི་བདག་ཉིད་ཆེན་པོ་ས་བཅུ་རྒྱུ་མཐའ་བའི་རྡོ་རྗེ་ལྟ་བུའི་ཏིང་ངེ་འཛིན་གྱི་བཞོམ་བྱ་
ཡིན་ནོ། །དེ་ལྟར་ཆགས་སོགས་དྲི་མ་དགུ་པད་མ་སོགས་དགུ་དང་མཚུངས་སོ། །དེ་ལྟར་དཔེ་
དོན་གྱི་ཆོས་མཚུངས་ཡོད་པས་དཔེ་དོན་དུ་སྦྱར་གྱི་དྲི་མ་དེ་དང་དེས་སྙིང་པོ་དེ་དང་དེ་ཁོ་ན་ལ་
7 4



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། (༥
སྒྲིབ་ཀྱི་གཞན་ལམི་སྒྲིབ་པའི་ངེས་པནི་མེད་དོ། །
གཉིས་པ་སྙིང་པོའི་དབྱེ་བའི་དཔེ་དོན་གྱི་ཆོས་མཐུན་སྦྱར་བ་ལ་གཉིས། དང་པོ་
ཆོས་མཐུན་དབྱེ་བ་ནི། རང་བཞིན་གསུམ་གྱིས་བསྡུས་པའི་ཕྱིར། སྙིང་པོ་ཁམས་ནི་སངས་
རྒྱས་སོགས་དགུ་དང་ཆོས་མཚུངས་སོ། །རང་བཞིན་གསུམ་པོ་གང་ཡིན་ཞེ་ན། ཁམས་འདིའི་
རང་བཞིན་ཆོས་སྐུ་དང་། དེ་བཞིན་ཉིད་དང་རིགས་ཀྱང་སྟེ་གསུམ་པོ་དེ་ནི་རིམ་པ་བཞིན།
དཔེ་གསུམ་དང་། གཅིག་དང་ལྔ་རྣམས་ཀྱིས་ཤེས་པར་བྱའོ། །ཆོས་སྐུ་གང་ཞེ་ན། སངས་
རྒྱས་ཀྱི་ཆོས་སྐུ་ནི་རྣམ་པ་གཉིས་སུ་ཤེས་པར་བྱ་སྟེ། ཆོས་དབྱིངས་རང་བཞིན་གྱིས་དག་པ་
ཤིན་ཏུ་གློ་བུར་གྱི་དྲི་མ་མེད་པ་སངས་རྒྱས་རྣམས་ཀྱིས་སོ་སོ་རང་གིས་རིག་བྱ་རྟོགས་པ་ཆོས་
སྐུདང་། དེ་ཐོབ་པའི་རྒྱུ་ཤིན་ཏུ་དག་པའི་ཆོས་དབྱིངས་དེའི་རྒྱུ་མཐུན་པ་བསྟན་པ་ཆོས་སྐུའོ། །
བསྟན་པ་ཆོས་སྐུ་གཉིས་ཏེ། ཟབ་མོ་སྟོང་པ་ཉིད་སྟོན་པ་བྱང་སེམས་ཀྱི་སྡེ་སྣོད་དང་། ཀུན་
རྫོབ་སྣ་ཚོགས་པའི་ཚུལ་སྟོན་པ་མདོ་དང་དབྱངས་སྙད་ལ་སོགས་པའི་སྡེ་སྣོད་དོ། གཉིས་པ་
དཔེ་དོན་གྱི་ཆོས་མཐུན་སྦྱར་བ་ནི། དེ་ལ་རྟོགས་བྱ་ཆོས་སྐུ་ནི་འཇིག་རྟེན་ཐམས་ཅད་ལས་
འདས་པའི་ཕྱིར། འཇིགས་རྟེན་ན་ཁམས་འདི་ལ་འདྲ་བའི་དཔེ་དམིགས་པས་དེ་བཞིན་
གཤེགས་པའི་གཟུགས་དང༌། ཁམས་དེ་རྟོགས་པ་ཆོས་སྐུ་འདྲ་བ་ཉིད་དུ་བསྟན་ཏོ། །གས་
པར་དཀའ་བས་ཟབ་མོའི་ཚུལ་དོན་དམ་བསྟན་པའི་ཆོས་སྐུ་ནི་བརྗོད་བྱ་སྟོང་པ་ཉིད་དུ་རོ་
གཅིག་པས་སྦྲང་རྩི་མངར་བར་རོ་གཅིག་པ་བཞིན་ཏེ། རྣམ་པ་སྣ་ཚོགས་པའི་ཚུལ་རྒྱ་ཆེན་པོ་
བསྟན་པའི་ཆོས་སྐུ་ནི་བརྗོད་བྱ་སྣ་ཚོགས་སྟོན་པའི་སྤུན་ནང་ན་འབྲས་བུའི་སྙིང་པོ་སྣ་ཚོགས་
ཡོད་པ་བཞིན་ཤེས་པར་བྱའོ། །རང་བཞིན་གཞན་དུ་འགྱུར་བ་མེད་པ་དང་། དེ་ལདམིགས་
ནས་ཡོན་ཏན་སྐྱེ་བས་དགེ་བ་དང་། རང་བཞིན་གྱིས་རྣམ་པར་དག་པའི་ཕྱིར། དེ་བཞིན་ཉིད་
འདི་ནི་གསེར་གྱི་གཟུགས་མི་འགྱུར་བ་དང༌། ལས་སུ་རུང་བས་རྒྱན་དུ་བཏུབ་པ་དང་རང་
༢ 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་དག་པ་དང་མཚུངས་པར་བརྗོད་དོ། །རིགས་དེ་ནི་རང་བཞིན་དུ་གནས་པ་དང༌། སྒྲུབ་
པའི་རིགས་རྣམ་པ་གཉིས་སུ་ཤེས་པར་བྱ་སྟེ། དང་པོ་ནི། གཏེར་འབད་པས་མ་བསྒྲུབས་པར་
ཡེ་ནས་གནས་པ་བཞིན་དུ་ཐོག་མེད་ནས་རྐྱེན་གྱིས་མ་བསྒྲུབས་པར་རང་བཞིན་གྱིས་གནས་
པས་གཏེར་དང་ཆོས་མཚུངས་སོ། །འབྲས་བུའི་ཤིང་རྐྱེན་གྱིས་གསོས་པས་འཕེལ་བབཞིན་དུ་
སྙིང་རྗེ་སོགས་རྐྱེན་གྱིས་ཡང་དག་པར་བླངས་པའི་མཆོག་ཉིད་དོ། །རིགས་འདི་གཉིས་ལས་
སངས་རྒྱས་ཀྱི་སྐུ་གསུམ་ཐོབ་པར་འདོད་དོ། །དང་པོ་རང་བཞིན་གྱི་རིགས་ཀྱིས་སྐུ་དང་པོ་
ཆོས་སྐུ་ཐོབ་སྟེ། དེ་ལ་དམིགས་ནས་ཡེ་ཤེས་ཀྱི་ཚོགས་བསགས་པས་དེ་དྲི་མ་དག་པ་ཉིད་
ཆོས་སྐུ་ཡིན་པས་སོ། །གཉིས་པ་སྒྲུབ་པའི་རིགས་ཀྱིས་ནི་སྐུ་ཕྱི་མ་གཟུགས་སྐུ་གཉིས་ཐོབ་སྟེ།
དེ་ཐབས་བསོད་ནམས་ཀྱིས་འཕེལ་བ་ལས་གཟུགས་སྐུ་གཉིས་འབྱུང་བས་སོ། །དེ་ལ་རིགས་
དང་པོ་ཉིད་ནུས་པ་མཐར་ཐུག་པ་ས་བཅུ་པའི་སྙིང་པོ་ངོ་བོ་ཉིད་ཀྱི་སྐུ་རང་བཞིན་གྱིས་མཛེས་
པ་ནི་རིན་པོ་ཆེའི་སྐུ་དང་འདྲ་བར་ཤེས་པར་བྱ་སྟེ། དེ་རང་བྱུང་ཡིན་པ་དང་། འདོད་པ་སྐོང་བ་
ལྟར། དབྱིངས་རང་བཞིན་གྱིས་གནས་ཀྱིགསར་དུ་རྐྱེན་གྱིས་བྱས་པ་མིནཏེ། ཡེ་ཤེས་སྟོབས་
སོགས་ཡོན་ཏན་རིན་པོ་ཆེའི་གཏེར་ཡིན་པའི་ཕྱིར་རོ། །རིགས་གཉིས་པ་མཚོན་པའི་ལོངས་
སྐུ་རིགས་གཉིས་པའི་སྐྱེ་འཆི་མེད་པ་ཉིད་ནུས་པ་མཐར་ཐུག་ས་བཅུ་པའི་སྙིང་པོ་ལོངས་སྤྱོད་
རྫོགས་པའི་སྐུ་ནི་ཐེག་ཆེན་གྱི་ཆོས་ཆེན་པོའི་རྒྱལ་སྲིད་ཆེན་པོ་དང་ལྡན་པའི་འཁོར་ལོ་སྒྱུར་བ་
ལྟ་བུའོ། །འདིས་ནི་ཁ་ཅིག་འདི་སྐབས་ཀྱི་སྐུ་གསུམ་ནི་རིགས་དེ་དག་གི་ནུས་པ་མཚོན་བྱེད་
མཐར་ཐུག་པའི་འབྲས་བུའི་སྐུ་ཡིན་པར་འདོད་པ་ཡང་བསལ་བ་སྟེ། འདིའི་སྐུ་གསུམ་པོ་ནི་དྲི་
མའི་སྦུབས་ན་གནས་པར་བཞེད་པའི་ཕྱིར་རོ། །དེས་མངོན་རྟོགས་རྒྱན་པས། ས་བཅུ་པ་
སངས་རྒྱས་ཀྱི་སར་བཞེད་པས་དེར་སྐུ་གསུམ་ཆར་བཞེད་ལ། དེ་ཡང་དྲི་མ་དང་བཅས་པ་
ཡིན་པས་སོ། །ས་བཅུ་པ་ཡང་གསུམ་ལས་འདིར་སྲིད་པ་ཐ་མ་པ་ཡིན་ཏེ། དེའིརྣམསྨིན་གྱི་
7
5



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥
གཟུགས་སྐུ་དེ་ཉིད་སྐྱེ་མཆེའི་འཆར་ནུབ་ཀྱི་ཚུལ་ཀྱང་མ་ཡིན་པར་རྒྱུན་མི་ཆད་པའི་གཟུགས་
སྐུ་ཡིན་པས་ལོངས་སྤྱོད་རྫོགས་པའི་སྐུ་ཡིན་ལ་གཞན་གཉིས་ཀྱང་དེ་དང་ལྷན་ཅིག་པ་སྟེ། དེ་
ཆོས་སྐུ་ལ་བརྟེན་ཅིང་སྤྲུལ་སྐུ་འཕྲོ་བས་སོ། །འོན་ཀྱང་མདོ་སྡེ་རྒྱན་ལས་སྐུ་ཐོབ་དང་ཞེས་
གསུངས་པའི་ཆོས་སྐུ་ལམ་གྱིས་ཐོབ་པ་ནས་བརྩམས་ཏེ། གཉུག་མའི་གཟུགས་སྐུ་རྒྱུན་མི་
ཆད་པ་ལོངས་སྐུ་དང་དེའི་སྤྲུལ་སྐུ་འཆར་ནུབ་ཅན་ལས་བརྩམས་ཏེ། ས་བཅུ་རྒྱུན་མཐའི་བར་
དུ་བཞག་ཀྱང་འགལ་བ་མེད་དོ། ། །
བཞི་པ་དེས་ན་སེམས་ཅན་གྱི་དད་པས་རྟོགས་བྱར་བསྟན་པ་ནི་གཞན་གྱི་སྒྲ་ལ་
མ་བརྟེན་པར་རང་ཉིད་ཀྱི་བྱང་ཆུབ་རྟོགས་པར་རང་བྱུང་སྟེ། སངས་རྒྱས་རྣམས་ཀྱི་སྙིངཔོ་
དོན་དམ་པ་དེ་སེམས་ཅན་ཐམས་ཅད་ལ་ཡོད་པར་དེ་བཞིན་གཤེགས་པའི་སྙིང་པོའི་མདོར།
རིགས་ཀྱི་བུ་འདི་ནི་ཆོས་ཉིད་དེ། དེ་བཞིན་གཤེགས་པ་རྣམས་བྱུང་ཡང་རུང་མ་བྱུང་ཡང་རུང་
སྟེ༑ སེམས་ཅན་འདི་དག་ནི་རྟག་ཏུ་དེ་བཞིན་གཤེགས་པའི་སྙིང་པོ་ཅན་ཡིན་ནོ། །ཞེས་
སོགས་གསུང་རབ་ལ་ཡིད་ཆེས་པའི་དད་པ་ཉིད་ཀྱིས་རྟོགས་བྱ་ཡིན་གྱི། སོ་སྐྱེ་དང་ཉན་རང་
དང་བྱང་སེམས་ལས་དང་པོ་པས་མངོན་སུམ་དུ་མི་མཐོང་སྟེ། ཉི་མའི་དཀྱིལ་འཁོར་འོད་
འབར་བ་ཡིན་ཡང་རང་ལ་མིག་མེད་པས་མཐོང་བ་མེད་པ་བཞིན་ནོ། །དེས་ན་ས་བཅུའི་
སེམས་བཅུས་ཕྱོགས་རེ་དང༌། སངས་རྒྱས་ཀྱིས་རྫོགས་པར་མཐོང་སྟེ། འོག་ཏུ་སྤྲིན་མཐོང་
མཁའ་ལ་ཉི་བཞིན་འདིར་ཁྱོད་ཕྱོགས་གཅིག་བློ་གྲོས་ཅན་ཞེས་སོགས་གསུངས་སོ། །དེ་ཡང་
དྲི་བྲལ་གྱིས་ཕྱེ་བའི་ཆོས་ཉིད་རང་མཚན་པ་ཆོས་སྐུའི་དབང་དུ་བྱས་ཀྱི། རང་བཞིནརྣམ་དག་
ལ་ནི་ཆ་ཤས་མེད་པས་ཕྱོགས་གཅིག་མཐོང་བ་མི་རུང་ལ། འདིར་ནི་སེམས་པས་ཕྱོགས་རེ་
དང་། སངས་རྒྱས་ཀྱི་རྫོགས་པར་མཐོང་བར་བཤད་དོ། །
སྤྱིའི་ལྔ་པ་དད་པས་རྟོགས་བྱ་སྒྲོ་སྐུར་དང་བྲལ་བའི་ཁམས་ཀྱི་མཚན་ཉིད་ནི། དེ་
7？



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་རྟོགས་དཀའ་བའི་ཁམས་དེའི་མཚན་ཉིད་གང་ཞེ་ན། ཁམས་འདི་ལ་དྲི་མའི་དམིགས་པ་
བདག་གཉིས་སྔར་ཡོད་བསལ་བར་བྱ་བ་ཅི་ཡང་མེད་དེ། རྣམ་པར་དབྱེར་བསཏེ། འོགས་
སུ་འབྲལ་རུང་བའི་མཚན་ཉིད་ཅན་གློ་བུར་གྱི་དྲི་མས་ཁམས་རང་བཞིན་གྱིས་སྟོང་པས་སོ། །
དེ་ནི་སྒྲོ་འདོགས་དང་བྲལ་ལོ། ཁམས་འདི་ལ་རྣམ་བྱང་གི་དམིགས་པ་བདག་མེད་གཉིས་
གསར་དུ་བཞག་པར་བྱ་བ་ཅུང་ཟད་ཀྱང་མེད་དེ། རྣམ་དབྱེར་མེད་པ་སྟེ་འབྲལ་དུ་མི་རུང་བའི་
མཚན་ཉིད་ཅན་བླ་ན་མེད་པའི་ཆོས་དྲི་མེད་འོད་གསལ་རྣམས་ཀྱིས་མི་སྟོང་བས་སོ། །དེའི་
སྐུར་འདེབས་དང་བྲལ་ཏེ། དེ་ལྟ་སྒྲོ་སྐུར་དང་བྲལ་བའི་ཁམས་ཀྱི་མཚན་ཉིད་བརྗོད་ནས་དེ་
བཞིན་གཤེགས་པའི་ཡུལ་ཅན་ཡང་དག་པའི་ལྟ་བདེའི་བྱེད་པ་ནི་འོན་ཀྱང་ཡང་དག་པ་བདེན་
གཉིས་ལ་ཡང་དག་པར་ལྟར་བར་བྱའོ། །དེ་ལྟར་བལྟས་པས་གང་ཟག་ལ་བདག་མེད་པའི་
ཡང་དག་པ་མཐོང་ན་ཉོན་སྒྲིབ་ལས་དང་། ཆོས་ལ་བདག་མེད་པའི་ཡང་དག་པ་མཐོངན་ཉོན་
སྒྲིབ་ལས་རྣམ་པར་གྲོལ་བར་འགྱུར་རོ། །འདི་ལྟར་ཡང་འགྲེལ་པར་ཉོན་མོངས་པའི་རྒྱུ་
མཚན་ཞེས་དང་། རྣམ་པར་བྱང་བའི་རྒྱུ་མཚན་ཞེས་དང༌། བཤད་པའི་རྒྱུ་མཚན་ནི་དམིགས་
པ་ལ་འཇུག་པ་སྟེ། ཆོས་དཀོན་མཆོག་གི་འབྲེལ་བར། དེ་ཡང་ཇི་ལྟར་ཡོངས་སུ་བཙལ་བན།
དེའི་རྒྱུ་མཚན་མ་དམིགས་པ་འགའ་ཡང་མ་མཐོང་བ་དེ་ལྟར་ལྟ་བར་བྱའོ། །གང་གི་ཚེརྒྱུ་
མཚན་མ་དམིགས་པ་མཐོང་བ་དེའི་ཚེ་ཡང་དག་པ་མཐོང་བ་ཡིན་ནོ། །ཞེས་གང་ཟག་གི་དེ་
ལྟར་མེད་པའི་རྒྱུ་མཚན་གྱིས་དམིགས་པ་མ་མཐོང་བའི་ཕྱིར་དང། ཡོད་པ་ཡང་དག་པ་ཇི་ལྟར་
བ་བཞིན་དུ་གྱུར་པ་ཡང་དག་པའི་བདེན་པ་མཐོང་བའི་ཕྱིར། དེ་གཉིས་ཀ་བསལ་བ་མེད་པ་
དང་བཞག་པ་མེད་པར་མཉམ་པ་ཉིད་ཀྱི་ཡེ་ཤེས་ཀྱི་ཆོས་ཐམས་ཅད་མཉམ་པ་ཉིད་དུ་མངོན་
པར་བྱང་ཆུབ་ཅེས་བཞེད་པས་སོ། །འདིར་གློ་བུར་དྲི་མས་སྟོང་ཞེས་པ་དྲི་མའི་དམིགས་པས་
སྟོང་པ་དང་། བླ་མེད་ཆོས་ཀྱིས་མི་སྟོང་ཞེས་པ་ཆོས་ཀྱི་དམིགས་པས་མི་སྟོང་བར་འཆད་པའི་
78



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥་
མི་རིགས་ཏེ། འདི་སྐབས་ཀྱི་མདོ་དང་། བསྟན་འཆོས་འདི་གཉིས་ཀ་ན་དྲི་མས་སྟོང་པ་དང་།
བླ་མེད་ཀྱི་ཆོས་ཀྱིས་མི་སྟོང་བར་བཤད་པའི་ཡི་གེའི་དོན་ལ་མ་ཞུགས་པའི་ཕྱིར་ཏེ། བདག་
གིས་སྟོང་སྟེ། དམིགས་པ་བདག་གིས་སྟོང་པའི་ཕྱིར་ཞེས་པ་སོགས་བསྒྲུབ་བྱ་སྒྲུབ་བྱེད་དུ་
ཡང་མི་རུང་བའི་ཕྱིར་རོ། །འདིར་བླ་མེད་ཀྱི་ཆོས་ཞེས་པས་སྟོབས་བཅུ་སོགས་ཁོ་ན་འཛིན་པ་
ཡང་མི་རིགས་ཏེ། འདིར་འགྲེལ་པར་རྣམ་པར་དབྱེ་བ་མེད་པའི་ཆོས་དག་པའི་ཆོས་ཉིདནི་
རང་བཞིན་ཡིན་པའི་ཕྱིར་ཞེས་བཞེད་པའི་ཕྱིར་རོ། །འདིས་དག་པའི་ཆོས་ཉིད་ཅེས་མེད་
དགག་གི་དངོས་མེད་ཡིན་པར་མི་བཟུང་སྟེ། འདིར་རྣམ་པར་དག་པ་ནི་ཡོན་ཏན་དུ་བཞེད་ལ།
དྲི་མ་དོན་དམ་པར་མེད་པ་ཡོན་ཏན་ཡིན་ན། ཡོན་ཏན་དོན་དམ་པར་མེད་པ་སྐྱོན་ཡིན་པར་
མཚུངས་པས་སྐྱོན་ཀྱང་རང་བཞིན་གྱིས་ལྡན་པར་འགྱུར་བའི་ཕྱིར་རོ། །དེས་ན་འདིར་དག་
པའི་ཆོས་ཞེས་པ་ནི་ལུས་ཟག་མེད་ལ་སོགས་པ་གཉུག་མའི་འོད་གསལ་ཡིན་ནོ། །དེའི་ཕྱིར་
དབྱིངས་ཀྱི་དོན་ཡིན་ནོ་ཞེས་པ་ལ་རྒྱུ་ཡི་དོན་མཡིན་ཞེས་འཆད་པ་ཡང་རང་དགའིཟོ་ལུམ་ཁོ་
ན་ཡིནནོ། །
དྲུག་པ་ཁམས་སེམས་ཅན་ལ་བསྟན་པའི་དགོས་པ་མདོར་བསྟན་པ་ནི། ཁམས་
བདེ་བར་གཤེགས་པ་དེ་ལྟར་འཕགས་པའི་མཆོག་གིས་ཀྱང་རྟོགས་པར་དཀར་ན། བྱིས་པ་
ལས་བརྩམསཏེ་བསྟན་པ་ལ་དགོས་པ་ཅི་བཞེད་ཞེས་འདྲི་བ་ནི་ཤེས་ཕྱིན་སོགས་མདོ་དེ་དང་
དེར་ཀུན་རྫོབ་སོགས་ཉོན་མོངས་སྤྲིན་དང་ལས་རྣམས་རྨི་ལམ་དང་སྐྱེ་བ་སྒྱུ་མ་བཞིན་དང་།
དོན་དམ་པར་ཤེས་བྱ་ཐམས་ཅད་རྣམ་པར་ཀུན་ཏུ་སྟོང་པ་ཡིན་ནོ། །ཞེསགསུངས་ནས། ཡང་
དེ་བཞིན་གཤེགས་པའི་སྙིང་པོའི་མདོ་འདིར་རྒྱལ་བ་རྣམས་སེམས་ཅན་ཐམས་ཅད་ལ་སངས་
རྒྱས་ཀྱི་སྙིང་པོ་ཟག་མེད་དོན་དམ་པའི་བདེན་པ་ཡོད་ཅེས་ཅི་སྟེ་གསུངསཏེ། སྙིང་པོ་ཟག་མེད་
དོན་དམ་པའི་བདེན་པ་ཡིན་ལ། ཆོས་ཐམས་ཅདནི་སྤྲིན་ལ་སོགས་པ་ལྟར་བདེན་པས་སྟོང་པ་
79



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན་པས་སོ་ཞེ་ན། དེ་ལྟར་གསུངས་པ་ལ་དགོས་པ་ཡོད་དེ། རང་ལ་བྱང་ཆུབ་ཀྱི་སེམས་
བསྐྱེད་པའི་གེགས་སེམས་ཞུན་པ་དང༌། བྱང་སེམས་ཀྱི་སྤྱོད་པ་རྗེས་སུ་སྒྲུབ་པའི་གེགས་
སེམས་ཅན་དམན་པ་ལ་བརྙས་པ་དང་། གནས་ལུགས་རྟོགས་པའི་ཤེས་རབ་ཀྱི་གེགས་ཡང་
དག་ཏུ་ཡོད་པ་མིན་པའི་སྐྱོན་དོན་ལ་ཡོད་པར་འཛིན་པས་སྒྲོ་འདོགས་པ་དང་། ཡང་དག་པའི་
ཆོས་གཉུག་མའི་འོད་གསལ་དོན་ལ་ཡོད་པ་ལ་སྐུར་འདེབས་པ་དང་། བདག་གཞན་མཉམ་
ཉིད་དུ་རྟོགས་ལྷག་བསམ་གྱི་གེགས་བདག་ཉིད་ལ་ལྷག་པར་ཆགས་པ་སྟེ། སྐྱོན་ལྔ་པོ་དེ་
རྣམས་གང་ཟག་གང་དག་ལ་ཡོད་པ་དེ་དག་གི་སྐྱོན་དེ་སྤང་བའི་དོན་དུ་སེམས་ཅན་རྣམས་ལ་
སྙིང་པོ་ཡོད་ཅེས་གསུངས་སོ། །
རྒྱས་པར་བཤད་པ་ནི། རྒྱལ་བའི་ཡུམ་ལ་སོགས་པར་དོན་དམ་དུ་ཡང་དག་པའི་
མཐའ་ནི་འདུས་བྱས་ཀྱི་མཚན་ཉིད་ཀྱི་རྣམ་པ་སྐྱེ་འགག་སོགས་ཐམས་ཅད་དུ་དབེན་པ་སྟེ་
ཀུན་རྫོབ་ཏུ་ཉོན་མོངས་པའི་ཀུན་ནས་ཉོན་མོངས་པ་དང་། དེས་སླངས་པའི་ལས་ཀྱི་ཀུན་ནས་
ཉོན་མོངས་དང་། དེ་དག་གི་རྣམ་སྨིན་གྱི་འབྲས་བུའི་དོན་སྐྱེ་བའི་ཀུན་ནས་ཉོན་མོངས་པ་ནི་
སྤྲིན་ལ་སོགས་པ་བཞིན་བརྗོད་དོ། །ཇི་ལྟར་ཞེ་ན། ཉོན་མོངས་ནི་སེམས་ཀྱི་རང་བཞིན་མ་
ཡིན་པ་དང་། སེམས་ལ་ཁྱབ་པ་དང་གློ་བུར་བ་ཡིན་པས་སྤྲིན་དང་འདྲ་ཞིང་བྱ་བའི་ལསནི་
ཕྱིན་ཅི་ལོག་གིས་བསྐྱེད་དང་། དེའི་དམིགས་པ་ཡིན་པས་རྨི་ལམ་གྱི་ལོངས་སྤྱོད་བཞིན་ནོ། །
ཉོན་མོངས་དང་ལས་ཀྱིརྣམ་པར་སྨིན་པའི་འབྲས་བུའི་ཕུང་པོའི་རྐྱེན་ལ་ལྟོས་པ་དང་བདེན་པ་
མེད་པས་སྒྱུ་མས་སྤྲུལ་པ་བཞིན་ཏེ། མདོར་ན། དྲི་མ་གློ་བུར་བ་ཡིན་པས། ཁམས་ཀྱི་རང་
བཞིན་ལ་ཞུགས་པ་མ་ཡིན་ནོ། །ཞེས་དེ་ལྟར་རྣམ་པར་བཞག་ནས་སླར་ཡང་རྒྱུད་བླ་མའི་
བརྗོད་བྱ་སྟོན་པ་དེ་བཞིན་གཤེགས་པའི་སྙིང་པོའི་མདོ་འདིར་ནི་ཉེས་པ་ལྔ་སྤང་བའི་ཕྱིར།
ཁམས་ཡོད་ཅེས་བསྟན་པ་ཡིན་ནོ། །དེ་ཡང་འདི་ལྟར་སེམས་ཅན་ཐམས་ཅད་བདེ་གཤེགས་
8 0



བླ
བa
གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥་
སྙིང་པོ་ཅན་དུ་མཐོང་བས་བདག་ནི་ཉེས་པའི་རང་བཞིན་ཅན་འབའ་ཞིག་ཡིན་ནོ། །ཞེས་
བརྙས་པའི་ཉེས་པས་སེམས་ཞུམ་པ་འགའ་ཞིག་ལ་བྱང་ཆུབ་ཀྱི་སེམས་སྐྱེ་བར་མི་འགྱུར་རོ། །
ལས་དང་པོ་པ་གང་ལ་བྱང་ཆུབ་ཀྱི་སེམས་བསྐྱེད་པས་བདག་ནི་མཆོག་ཅེས་རློམ་པ་ནི་བྱང་
ཆུབ་ཏུ་སེམས་མ་བསྐྱེད་པ་གཞན་ལ་དམན་པའི་འདུ་ཤེས་འཇུག་པས་དེ་དག་བྱང་ཆུབ་ལ་
འགོད་པའི་སྤྱོད་པ་རྗེས་སུ་མི་སྒྲུབ་བོ། །དེ་ལྟར་རང་གཞན་ལ་གང་ལ་དམིགས་ནས་སྐྱོན་སྤོང་
ཞིང་ཡོན་ཏན་ཐོབ་རྒྱུ་བདེ་གཤེགས་སྙིང་པོ་དོན་དམ་པར་མེད་པར་སེམས་པ་དེ་ལ་ཡང་དག་
པགཉུག་མ་མངོན་དུ་གྱུར་པའི་ཡེ་ཤེས་མི་སྐྱེ་བདེས་ན་ཡང་དག་པ་མ་ཡིན་པའི་ཉེས་པ་དེ་ལ་
ཡོད་པར་འཛིན་ཅིང་། དོན་ལ་ཡོད་པའི་དོན་རིག་པར་མི་འགྱུར་ལ། བཅོས་མ་གློ་བུར་བཡིན་
པས་སེམས་ཅན་གྱི་སྐྱོན་དེ་ཡང་དག་པར་ཡོད་པ་མིན་ཅིང་། ཉེས་པའི་བདག་ཉིད་མེད་པའི་
ཡོན་ཏན་རང་བཞིན་དག་པ་འོད་གསལ་བ་དེ་ཡང་དག་ཡིན་བཞིན་དུ་དེ་ལྟར་མ་ཤེས་པར་
ཡང་དག་པ་མ་ཡིན་པའི་ཉེས་པ་དོན་ལ་འཛིན་ཅིང་། ཡང་དག་པའི་ཡོན་ཏན་ཟག་མེད་འོད་
གསལ་ལ་སྐུར་པར་འདེབས་པས་བློ་ལྡན་བྱང་སེམས་ལ་བདག་དང་སེམས་ཅན་གཞན་
སངས་རྒྱས་ཀྱི་སྙིང་པོ་ཅན་དུ་མཚུངས་པར་མཐོང་བའི་སྒོ་ནས་ཕན་བདེ་དང་། ཕྲད་འདོད་ཀྱི་
བྱམས་པ་ཐོབ་པ་མི་འགྱུར་ལ། འདི་ལྟར་སེམས་ཅན་ཐམས་ཅད་ལ་བདེ་གཤེགས་སྙིང་པོ་
ཡོད་པར་ཐོས་ཞིང་རྟོགས་པ་ལས་རང་ལ་བྱང་ཆུབ་ཡོད་པར་ཤེས་ཏེ། བླ་མེད་བྱང་ཆུབ་ཐོབ་
པར་སྤྲོ་བ་དང་། གཞན་ལ་དེ་ལྟར་ཤེས་པས་སྟོན་པ་སངས་རྒྱས་བཞིན་མཐོང་སྟེ་གུས་པ་དང་།
བསལ་བཞག་དང་བྲལ་བ་ཤེས་པའི་ཤེས་རབ་དང་། དེ་ཀུན་ཏུ་འགྲོ་བར་རྟོགས་པའི་ཡེ་ཤེས་
དང༌། དེས་ན་བདག་གཞན་མཉམ་པར་ཤེས་པས་བྱམས་པ་ཆེན་པོ་སྐྱེའོ། །དེ་ལྟར་ཆོས་ལྔ་པོ་
སྐྱེས་པའི་ཕྱིར་དུ་དེ་ལས་ནི་རང་ལ་ཁམས་པའི་ཁ་ན་མ་ཐོ་བ་མེད་པ་དང་། གཞན་ལ་མི་བརྙས་
པར་སྟོན་པ་དང་མཚུངས་པར་ལྟ་བ་དང༌། སྐྱོན་ཡང་དག་པར་མེད་པ། ཡོན་ཏན་ཡང་དག་
8 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་ལྡན་པ་དང་། བདག་དང་སེམས་ཅན་མཉམ་པ་ཉིད་དུ་མཚུངས་པར་རྟོགས་པར་བྱ་སྟེ་
མཐར་སངས་རྒྱས་ཉིད་ནི་མྱུར་དུ་ཐོབ་བོ། །དྲི་མ་དང་བཅས་པའི་དེ་བཞིན་ཉིད་བཤད་ཟིན་ཏོ། ། །
དྲི་མ་མེད་པའི་བྱང་ཆུབ་ལ་བསྟན་པ་ནི། འདིར་དག་པ་གཉིས་ལྡན་ནི་བྱང་ཆུབ་ཀྱི་
ངོ་བོ་མཉམ་རྗེས་ཀྱི་ཡེ་ཤེས་ནི་ཐོབ་པར་བྱེད་པའི་རྒྱུའོ། །སྒྲིབ་པ་གཉིས་དང་བྲལ་བའི་ཚན་
འབྲས་བུའོ། །རང་གཞན་གྱི་དོན་སྒྲུབ་པ་ནི་ལས་དེའི་རྟེན་ཡོན་ཏན་དང་ལྡན་པ་ནི་ལྡན་པའོ།།
ཟབ་མོ་ཆོས་སྐུ་དང༌། རྒྱ་ཆེན་པོ་ལོངས་སྐུ་དང་། བདག་ཉིད་ཆེན་པོ་སྤྲུལ་སྐུ་དང་གསུམན་
དབྱེ་བའི་འཇུག་པའོ། །སྐུ་གསུམ་དང་ལྡན་པའི་བྱང་ཆུབ་དེའང་འཁོར་བ་ཇི་སྲིད་པའི་དུས་སུ་
གནས་པ་ནི་རྟག་པའོ། །ཆོས་ཉིད་ཇི་ལྟ་བའི་རང་བཞིན་ཉིད་ཡིན་པས་སངས་རྒྱས་ལས་
གཞན་གྱིས་བསམ་གྱིས་མི་ཁྱབ་པའི་དོན་བརྒྱད་པོ་འདིའི་སྒོ་ནས། སངས་རྒྱས་ཀྱིརྣམ་པར་
གནས་སོ། །རྒྱས་པར་བཤད་པ་ལ་བདུན་ལས། ངོ་བོ་དང་རྒྱུའི་དོན་ལ་མདོར་བསྟན་པ།
ངོ་བོ་ལ་ཡེ་ཤེས་དང༌། སྤངས་པ་དང་ཡོན་ཏན་དང༌། སྒྲིབ་པ་བཞི་རིམ་པ་ལྟར་ཡུལ་རང་
བཞིན་འོད་གསལ་ཞེས་བརྗོད་པ་གང་ཡིན་དེ་ལ་ཡུལ་ཅན་ཡེ་ཤེས་ཉི་བཞིན་གྱུར་པ་སངས་
རྒྱས་ཉིད་དང༌། རང་བཞིན་དག་པ་འོད་གསལ་ཞེས་བརྗོད་གང་ཡིན་དེ་ལ་གློ་བུར་དག་པས་
མཁའ་བཞིན་དུ་གྱུར་པ་སངས་རྒྱས་ཉིད་དང་། རྟེན་རང་བཞིན་འོད་གསལ་ཞེས་བརྗོད་དེ་ལ་
བརྟེན་པའི་དྲི་མེད་སངས་རྒྱས་ཡོན་ཏན་ཀུན་ལྡན་རྟག་བརྟན་གཡུང་དྲུང་སངས་རྒྱས་ཉིད།
རང་བཞིན་འོད་གསལ་གློ་བུར་ཉོན་མོངས་ཤེས་བྱའི་སྤྲིན་ཚོགས་སྟུག་པོས་སྒྲིབ་པརགྱུར་པའི་
དྲི་མ་མེད་དོ། །རྒྱུ་ནི་བྱང་ཆུབ་དེ་ནི་བྱང་སེམས་ཀྱི་མཉམ་གཞག་ཆོས་ལ་མི་རྟོག་པའི་ཡེ་ཤེས་
དང་རྗེས་ཐོབ་ཤེས་བྱ་རྣམ་པར་འབྱེད་པའི་ཡེ་ཤེས་ལ་བརྟེན་ནས་ཐོབ་བོ། །བཤད་པ་ལངོ་བོ་
བཞི་པོ་རིམ་པ་ལྟར་ཏེ། སངས་རྒྱས་ཉིད་ནི་ཡོན་ཏན་དང་དབྱེར་མེད་པས་བབ་ཏུ་ཕྱེ་བའི་ཉི་
མ་བཞིན་ཏེ། ཡེ་ཤེས་ཀྱི་མཚན་ཉིད་དོ། །སངས་རྒྱས་ཉིད་གློ་བུར་གྱི་དྲི་མས་དག་པའི་ཆོས་
8 2



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥་
ཀྱིས་རབ་ཏུ་ཕྱེ་བ་ནི་མཁའ་བཞིན་ཏེ། སྤངས་པའི་མཚན་ཉིད་དོ། །གདོད་མ་ནས་དག་པའི་
འོད་གསལ་ཞིང་རྒྱུ་རྐྱེན་གྱིས་བྱས་པ་མིན་པའི་ཆོས་ཉིད་དག་པ་གཉིས་ལྡན་དང་དབྱེར་མེད་
པར་འཇུག་པ་ཅན་གངྒཱའི་ཀླུང་གི་རྡུལ་ལས་འདས་པའི་སངས་རྒྱས་ཀྱི་ཆོས་རྣམས་ཀུན་ནས་
ལྡན་པ་ཉིད་དོ། །སེམས་ཅན་གྱི་ཆོས་ཉིད་ལ་རང་བཞིན་གྱིས་མ་གྲུབ་པ་དང་། སེམས་རྒྱུད་ལ་
ཁྱབ་པ་དང་། རྐྱེན་ལས་གློ་བུར་དུ་བྱུང་གི་གཏན་དུ་མི་གནས་པ་ཉིད་ཀྱིས་ཉོན་མོངས་པ་དང་།
ཤེས་བྱའི་སྒྲིབ་པ་ནི་སྤྲིན་ནམ་མཁའི་རང་བཞིན་མིན་པ་དང་། ནམ་མཁའ་ལ་ཁྱབ་པ་དང་།
གློ་བུར་དུ་བྱུང་བ་དང་འདྲ་བར་བརྗོད་དོ། །རྒྱུ་ནི་སྒྲིབ་པ་གཉིས་པོ་དེ་དང་བྲལ་བའི་རྒྱུནི་ཡེ་
ཤེས་གཉིས་ཡིན་ཏེ། གཉིས་པོ་གང་ཞེ་ན། མཉམ་གཞག་མི་རྟོག་པ་དང་། དེའི་རྗེས་ཐོབཇི་
སྙེད་པའི་ཡུལ་ཅན་དེ་གཉིས་ཡེ་ཤེས་གཉིས་སུ་འདོད། འབྲས་བུའི་དོན་ལ་སྒྲིབ་གཉིས་དང་
བྲལ་བའི་འབྲས་བུ་མདོར་བསྟན་པ་ནི། དྲི་མ་མེད་པའི་ཆུ་དང་ལྡན་ཞིང་ཁ་རིམ་གྱིས་རྒྱས་
པའི་པད་མས་ཁེབས་པའི་མཚོ་བཞིན་དུ་འདོད་ཆགས་ཀྱིདྲི་མ་མེད་པའི་བསམགཏན་གྱིཡོན་
ཏན་དང་ལྡན་པ་དང་། སྒྲ་གཅན་གྱི་ཁ་ནས་ཐར་བའི་ཟླ་བ་ཉ་བ་ལྟ་བུར་ཞེ་སྡང་གི་དྲི་མ་མེད་
པའི་བྱམས་པ་བརྩེ་བའི་འོད་ཟེར་དང་ལྡན་པ་དང་། སྤྲིན་གྱི་ཚོགས་ལས་གྲོལ་བའི་ཉི་མ་ལྟ་
བུར་ཉོན་མོངས་པ་གཏི་མུག་གི་དྲི་མ་མེད་པའི་ཡེ་ཤེས་ཀྱིསྣང་བ་དང་ལྡན་པནི་སངས་རྒྱས་དེ་
ཉིད་དོ། །ཐུབ་པ་ཁྱུ་མཆོག་སངས་རྒྱས་དང་། འབྲས་བུའི་སྙིང་པོ་དང་། རིན་ཆེན་གསེར་དང་
གཏེར་དང་། ལྗོན་པའི་ཤིང་བཞིན་དང༌། དྲི་མ་མེད་པའི་རིན་ཆེན་ལས་བྱས་པའི་སྐུ་མངའ་
བའི་བདག་པོ། གསེར་གྱི་གཟུགས་རྣམས་སྒྲིབ་བྱེད་ལས་གྲོལ་བ་འདྲ་བ་ནི། རྒྱལ་བའི་
སྤངས་པ་སོགས་དགུའོ། །ཆུ་དང་ལྡན་པའི་ མཚོ་སོགས་གསུམ་བཞིན་དུ། འདོད་གས་
སོགས་གློ་བུར་གྱི་ཉོན་མོངས་གསུམ་དག་ནས། བསམ་གཏན་སོགས་གཉེན་པོ་གསུམ་ཐོབ་
པ་ནི། མདོར་ན་མཉམ་གཞག་མི་རྟོག་པའི་ཡེ་ཤེས་ཀྱིས་བྲལ་བའི་འབྲས་བུ་ཡིན་པར་བརྗོད་
8
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོ༑ ༑ཤེས་སྒྲིབ་སྤངས་ནས་ཡོན་ཏན་གྱི་རྣམ་པ་རྐྱེན་གྱི་མཆོག་དང་ལྡན་པའི་སངས་རྒྱས་ཀྱི་
སྐུ་ངེས་པར་ཐོབ་པ་དེནི། རྗེས་ལ་ཐོབ་པའི་ཡེ་ཤེས་ཀྱི་འབྲས་བུ་ཡིན་པར་བསྟན་ཏོ། །
དཔེ་དོན་གྱི་ཆོས་མཐུན་རྒྱས་པར་བཤད་པ་ལ། རྣམ་གྲོལ་ཆོས་མཐུནནི། ཆུདྲི་མ་
མེད་པ་ལྟར། འདོད་ཆགས་ཀྱི་རྡུལ་ནི་སྤངས་པའི་ཕྱིར་དང་། ཆུས་པད་མ་ལཕན་པ་ལྟར།
གདུལ་བྱའི་པད་མ་ལ་བསམ་གཏན་ལ་བརྟེན་པའི་རྫུ་འཕྲུལ་གྱི་ཆུ་འབབ་པ་སྟེ། ཕན་པའི་
ཕྱིར་སངས་རྒྱས་དེ་པད་མས་ཁེབས་པའི་ཆུ་དག་པའི་རྫི་ང་དང་མཚུངས་སོ། །ཞེ་སྡང་གི་སྒྲ་
གཅན་ལས་གྲོལ་བས་སྙིང་རྗེ་དང་། བྱམས་པ་ཆེན་པོའི་འོད་ཟེར་གྱིས་འགྲོ་བ་ཐམས་ཅད་ལ་
ཁྱབ་པའི་ཕྱིར་སངས་རྒྱས་དེ་དྲི་མ་མེད་པའི་ཟླ་བ་ཉ་བགཟའ་ལས་ཐར་ནས་བསིལ་ཟེར་གྱིས་
ཡུལ་ཁྱབ་པ་བཞིན་ནོ། །གཏི་མུག་སྤྲིན་ལས་གྲོལ་བས་འགྲོ་བར་ཡེ་ཤེས་ཀྱི་འོད་ཟེར་གྱིས་
མུན་པ་སེལ་བའི་ཕྱིར། སངས་རྒྱས་ཉིད་དེ་ནི་དྲི་མ་མེད་པའི་ཉི་མ་སྤྲིན་ལས་གྲོལ་བས་སྣང་
བས་མུན་པ་སེལ་བ་བཞིན་ནོ། །དྲི་མེད་ཆོས་སྐུ་ནི་གཞན་དང་མི་མཉམ་པ་སངས་རྒྱས་ཉིད་
དང་མཉམ་པའི་ཆོས་ཡིན་པའི་ཕྱིར་དང་། ཟབ་མོ་སྟོན་པ་ནི་གཞན་ལ་དམ་པའི་ཆོས་ཟབ་མོའི་
རོ་སྦྱིན་པར་མཛད་པའི་ཕྱིར་དང་། རྒྱ་ཆེན་པོ་སྟོན་པ་ནི་ཐོགས་པའི་སྒྲིབ་པའི་ཤུན་པ་དང་བྲལ་
བའི་ཕྱིར། རིམ་པ་ལྟར་བདེ་བཤེགས་དང་། སྦྲང་རྩི་དང་སྙིང་པོ་བཞིན་ནོ། །དག་པ་གཉིས་
ལྡན་དེ་བཞིན་ཉིད་ནི། དྲི་མ་རང་བཞིན་དང་གློ་བུར་གཉིས་དག་པའི་ཕྱིར་དང། རང་བཞིན་
གྱི་རིགས་ལས་ཐོབ་པའི་ཆོས་སྐུ་ནི་ཡོན་ཏན་གྱི་རྫས་ཀྱིས་གཞན་གྱི་དབུལ་བ་སེལ་བར་བྱེད་
པའི་ཕྱིར་དང་། སྒྲུབ་པའི་རིགས་ལས་ཐོབ་པའི་གཟུགས་སྐུ་ནི་རྣམ་གྲོལ་གྱི་འབྲས་བུ་སྦྱིན་
པར་བྱེད་པའི་ཕྱིར་རིམ་པ་ལྟར་གསེར་གཡའ་དག་པ་དང་། གཏེར་གྱིས་ནོར་སྟེར་བ་དང་།
ལྗོན་པས་འབྲས་བུ་སྟེར་བ་བཞིན་ནོ། །སྐུ་གསུམ་གྱི་སྙིང་པོ་མངོན་དུ་གྱུར་པའི་ཆོས་སྐུ་ནི།
རྟོགས་པའི་ཆོས་རིན་པོ་ཆེའི་སྐུ་ཡིན་པའི་ཕྱིར་དང་། ལོངས་སྐུ་ནི་རྐང་གཉིས་རྣམས་ཀྱི་བདག་
8 4



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥་
པོ་མཆོག་ཡིན་པའི་ཕྱིར་དང༌། སྤྲུལ་སྐུ་ནི་ཡོན་ཏན་རིན་པོ་ཆེ་ལས་གྲུབ་ཅིང་། ལོངས་སྐུའི་
གཟུགས་ཀྱི་རྣམ་པ་སྟེ། གཟུགས་ཅན་ཡིན་པའི་ཕྱིར། རིམ་པ་ལྟར་རིནཔོ་ཆེའི་སྐུ་དང༌། རྒྱལ་
པོདང་། གསེར་གྱི་གཟུགས་བཞིནནོ། །
ལས་ཀྱི་དོན་ལ་མདོར་བསྟན་པ་དང་། རྣམ་གྲོལ་གྱི་སྐུ་ནི་ཟག་པ་མེད་པ་སྟེ་སྤངས་
པའོ། །ཆོས་སྐུ་ནི་ཁྱབ་པ་སྟེ་ཡེ་ཤེས་སོ། །དེ་གཉིས་ཀའི་ཡོན་ཏན་ནི་འཇིག་མེད་ཆོས་ཅན་ཏེ།
དེ་གང་ཞེ་ན། བརྟན་ཞིང་རྟག་པ་འཕོ་བ་མེད་པའོ། །གཞན་དོན་ནི་སྐུ་དེ་གཞན་རྒྱུད་ཀྱི་ཡོན་
ཏན་གྱི་གནས་ཡིན་ནོ་ཞེས་པ་སྟེ། ཇི་ལྟར་ཞེ་ན། དེ་བཞིན་གཤེགས་པ་ནི་ནམ་མཁའ་དོན་
བྱེད་པས་སྟོང་ཡང་། ཐ་སྙད་དུ་གཟུགས་ཀྱི་མཐོང་བ་ལ་སོགས་ཀྱི་གོ་འབྱེད་པ་བཞིན་དུ།
ཀུན་རྫོབ་ཏུ་དམ་པ་བྱང་སེམས་ཀྱི་དབང་པོ་དྲུག་གི་དོན་ཏེ། ཡུལ་ཉམས་སུ་མྱོང་བའི་རྒྱུ་ཡིན་
ནོ༑ །དེ་ཡང་འབྱུང་མེད་ཀྱི་སྒྲའི་བྷུ་ཏི་རྣལ་འབྱོར་ལ་འཇུག་པས་རྣལ་འབྱོར་ཏེ་དབང་འབྱོར་
པའི་གཟུགས་ཀྱི་དོན་ལྟ་བ་དང་། ཐེག་ཆེན་གྱི་ཆོས་ཀྱི་གཏམ་བཟང་པོ་གཅིག་མཉན་པ་དང་།
བདེ་བར་གཤེགས་པའི་ཚུལ་ཁྲིམས་ཀྱི་དྲི། ཉེས་པས་མ་གོས་པ་གཙང་མ་སྣོམ་པ་དང་།
འཕགས་པ་ཆེན་པོའི་ལོངས་སྤྱོད་བྱ་དམ་པའི་ཆོས་ཀྱི་བདུད་རྩིའི་རོ་མྱང་བ་དང་། ཏིང་ངེ་
འཛིན་གྱིས་ལུས་ཤིན་ཏུ་སྦྱངས་པ་ལས་བྱུང་པའི་རེག་བྱ་ལ་བརྟེན་པའི་བདེ་བ་ཉམས་སུ་མྱོང་
བ་དང་། རང་གི་ངོ་བོ་ཉིད་ཀྱིས་ཟབ་པའི་ཆོས་ཀྱི་ཚུལ་རྟོགས་པ་རྒྱུར་གྱུར་པ་དེ་ལྟར་ནའང་
དོན་དམ་ཆོས་ཉིད་སྤྱོད་བྱེད་ཀྱི་བློས་ཞིབ་མོར་བསམས་ན་དོན་དམ་པའི་བདེན་པ་སྦྱིན་པར་
མཛད་པའི་དེ་བཞིན་གཤེགས་པ་ནི་ནམ་མཁའ་བྱེད་པ་དང་བྲལ་བ་ལྟར། འབྲས་བུ་སྐྱེད་པའི་
རྒྱུ་མཚནརྣམས་དང་བྲལ་ལོ། །
རྒྱས་པར་བཤད་པ་ལ་ལས་དང་ལས་ཅན་སྦྱར་བ་ནི། མདོར་ན་སྐུ་གཉིས་ཀྱིས་
དོན་གཉིས་བྱེད་པ་འདི་ནི་མཉམ་རྗེས་ཀྱི་ཡེ་ཤེས་གཉིས་པོའི་ལས་སུ་ཤེས་པར་བྱ་སྟེ། སྐུ་
8 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ནི་མཉམ་གཞག་གིས་ཉོན་སྒྲིབ་སྤངས་པས་གྲོལ་བའི་སྐུ་རྫོགས་པ་དང་། རྗེས་ཐོབ་
ཀྱིས་ཤེས་སྒྲིབ་སྤངས་པས་ཆོས་སྐུ་སྦྱོང་བའོ། །རྣམ་གྲོལ་དང་ཆོས་ཀྱི་སྐུ་དགནི། རང་གི་དོན་
ལས་སོ་སོར་རྣམ་གཉིས་དང་། ཐུན་མོང་དུ་རྣམ་པ་གཅིག་ཏུ་ཤེས་པར་བྱ་སྟེ། སོ་སོ་གཉིས་པོ་
གང་ཞེ་ན། རྣམ་གྲོལ་གྱི་སྐུ་ཟག་པ་མེད་པའི་ཕྱིར་དང་། ཆོས་ཀྱི་སྐུ་ཁྱབ་པའི་ཕྱིར་རོ །ཐུན་
མོང་གི་ཆོས་གང་ཞེ་ན། འདུས་མ་བྱས་སོ། །སྐུ་དེ་གཉིས་ཀྱི་གཞན་དོན་གྱི་ལས་ནི་གཞན་གྱི་
ལས་ཀྱི་ཡོན་ཏན་གྱི་གནས་ཉིད་ཀྱི་ཕྱིར་རོ། །ལས་གཉིས་སོ་སོར་བཤད་པ་ལ་རང་དོན་གྱི་
ལས་ནི་ཟག་མེད་གང་ཞེ་ན། ཉོན་མོངས་པ་རྣམས་ནི་བག་ཆགས་དང་བཅས་པ་འགགས་པའི་
ཕྱིར། ཟག་པ་མེད་པ་སྟེ། ཁྱབ་པ་གང་ཞེ་ན། ཇི་ལྟ་བ་མཁྱེན་པས་གས་པ་མེད་ཅིང་། ཇི་
སྙེད་པ་མཁྱེན་པས་ཐོགས་པ་མེད་པའི་ཕྱིར། ཡེ་ཤེས་ཤེས་བྱ་ཇི་བ་དང་ཇི་སྙེད་པ་ཀུན་ལ་ཁྱབ་
པ་ཉིད་དུ་འདོད་དོ། །འདུས་མ་བྱས་གང་ཞེ་ན། གཏན་ཏུ་འཇིག་པ་མེད་པའི་རང་བཞིན་ཡིན་
པའི་ཕྱིར་འདུས་མ་བྱས་སོ། །མདོར་བསྟན་གྱི་འཇིགས་མེད་ཆོས་ཅན་གྱི་དོན་ནི་བསྟན་པ་སྟེ།
མདོར་བསྟན་གྱི་བརྟན་ཞི་སོགས་རྣམས་ཀྱིས་འཇིག་མེད་བཤད་དོ། །དེ་ལ་འཇིག་མེད་ཀྱི་
ལྡོག་ཕྱོགས་འཇིག་པ་རྣམ་བཞིར་ཤེས་པར་བྱ་སྟེ། རིམ་པ་ལྟར་བརྟན་སོགས་བཞི་ལས་ཟློག་
པའི་ཕྱིར་རོ། །བཞི་པོ་གང་ཞེ་ན། ལས་ཉོན་གྱི་སྐྱེ་རྒ་ན་འཆི་སྔར་དུ་སྤངས་ཟིན་པས་ན་འདིར
ཟག་མེད་ཀྱི་ལས་སྨིན་པའི་རྒ་བ་ནི་མྱགས་པ་དང་། མ་རིག་པའི་བག་ཆགས་ཀྱིས་སའིརྣམ་
པར་འགྱུར་བ་ནི་ན་བ་དང༌། ཡིད་ཀྱི་རང་བཞིན་གྱི་ལུས་སྔ་ཕྱིའི་རྒྱུན་ཆད་ནས་གཞན་དང་
གཞན་དུ་སྐྱེ་བ་དང་། བསམ་གྱིས་མི་ཁྱབ་པར་སྒྱུར་བའི་འཕོ་བ་སྟེ། དེ་བཞི་མེད་པའི་ཕྱིརན་
རིམ་པ་ལྟར་བརྟན་པ་དང་། ཞི་བ་དང་། རྟག་པ་དང་འཕོ་བ་མེད་པར་ཤེས་པར་བྱའོ། །གཞན་
དོན་གྱི་ལསརྣམ་གྲོལ་གྱི་སྐུ་དང་ཡེ་ཤེས་ཆོས་ཀྱི་སྐུ་དེ་བཞིན་རྒྱུད་ཀྱི་དཀར་པོའི་ཆོས་ཀྱི་རྟེན་
ཡིན་པའི་ཕྱིར་ན་སྔར་གནས་ཞེས་སྨོས་སོ། །བཤད་པ་ནི། ཇི་ལྟར་བྱེད་པས་སྟོངཔས་རྒྱུ་མིན་
86



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། (༥
པའི་ནམ་མཁའ་ནི་གཟུགས་མཐོང་བ་དང་། སྒྲ་དང་། དྲི་དང་། རོ་དང་། ཆོས་རྣམས་ཀྱི་ཐོས་
པ་ལ་སོགས་པ་རྒྱུ་ཡིན་པ་ལྟར། དེ་བཞིན་དུ་རྣམ་གྲོལ་དང་ཆོས་ཀྱི་སྐུ་གཉིས་འབད་རྩོལ་
གྱི་སྒྲིབ་པ་མེད་པའི་སྦྱོར་བ་བརྟེན་པ་བྱང་སེམས་ཀྱི་དབང་པོ་དྲུག་པོ་དང་། དེའི་དོན་དྲུག་ལ་
གནས་གྱུར་པའི་ཟག་པ་མེད་པའི་ཡོན་ཏན་དག་སྐྱེ་བའི་རྒྱུ་ཡིན་ནོ། །འདིར་རྣམ་གྲོལ་རང་
དོན་དང༌། ཆོས་སྐུ་གཞན་དོན་དང་། འདིའི་སྐུ་གཉིས་ཞེས་པ་གཟུགས་སྐུགཉིས་ལ་འདཔ་
ནི༑ གཞུང་དོན་མིན་པས་ལྡན་པར་འཆད་པ་ལྟར་རྣམ་གྲོལ་དང་ཆོས་སྐུ་ཉིད་ཀྱིས་རང་བཞིན་
གྱི་དོན་བསྟན་པར་ཤེས་པར་བྱ་སྟེ། མདོ་དགོངས་འགྲེལ་སོགས་སུ། རྣམ་པརགྲོལ་བའི་
ལུས་ཀྱིས་ནི་དེ་བཞིན་གཤེགས་པ་རྣམས་དང་། ཉན་ཐོས་དང་རང་སངས་རྒྱས་མཚུངས་ཤིང་
མཉམ་མོ། །ཆོས་ཀྱི་སྐུ་ནི་ཁྱད་པར་དུ་འཕགས་ཏེ། ཞེས་གསུངས་པ་ལྟར་ཉོན་སྒྲིབ་སྤངས་པ་
རྣམ་གྲོལ་གྱི་སྐུ་དང་། ཤེས་སྒྲིབ་སྤངས་པ་ཆོས་ཀྱི་སྐུ་ཡིན་པས་སོ། །
ལྡན་པའི་དོན་ལ་བསྟན་པ་ནི། རྣམ་པར་སྨིན་པའི་ཡོན་ཏན་མཚན་སོ་གཉིས་
སོགས་ནི་འཁོར་ལོ་སྒྱུར་བ་སོགས་དང༌། ཐུན་མོང་མིན་པའི་ལྡན་པ་སྟོན་པ་ནི། བསམ་དུ་
མེད་པ། རྟག་པ། བརྟན་པ། ཞི་བ། གཡུང་ དྲུང་ཉིད་དང་། རབ་ཏུ་ཞིབ། ཁྱབ་པ། ག་པ་
དང་བྲལ་བ། ནམ་མཁའ་བཞིན་དུ་ཆགས་པ་མེད་པ། ཀུན་ཏུ་ཐོགས་པ་མེད་པ། རྩུབ་རེག་
སྤངས་པ། ལྟར་མེད་པ། གཟུང་དུ་མེད་པ། དགེ་བ་སྟེ། ཡོན་ཏན་བཅོ་ལྔ་པོ་སངས་རྒྱས་ལ་
ལྡན་ནོ། །རྒྱས་པར་བཤད་པ་ནི་སྔར་བཤད་པའི་རྣམ་གྲོལ་གྱི་སྐུ་དང་། ཆོས་ཀྱི་སྐུ་དག་གིས་
རང་དང་གཞན་གྱི་དོན་གཉིས་ཀ་བྱེད་པར་བསྟན་ཏེ། རང་དང་གཞན་གྱི་དོན་རྟེན་སྐུ་གཉིས་
པོ་དེ་ལ་ནི་བསམ་མི་ཁྱབ་སོགས་ཡོན་ཏན་བཅོ་ལྔ་ལྡན་ནོ། །དེ་ལ་ཐམས་ཅད་མཁྱེན་པའིཡེ་
ཤེས་ཀྱི་ཡུལ་སངས་རྒྱས་ཀྱི་ཆོས་སྐུ་ཡེ་ཤེས་ཀྱི་ཡུལ་ཅན་འཕགས་པས་ཀྱང་བསམ་གྱིས་མི་
ཁྱབ་པར་རྟོགས་པར་བྱ་སྟེ། ཐོས་པ་སོགས་ཤེས་རབ་གསུམ་གྱི་དངོས་ཡུལ་མིན་པའི་ཕྱིར་རོ།
8 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་ན་སངས་རྒྱས་ཀྱི་ཡེ་ཤེས་ནི་ལུས་ཅན་རྣམས་ཀྱིས་ཞེས་སྦྱར་རོ། །འདི་ལྟར་སྒྲའིརྣམ་ཅན་
ཐོས་བྱུང་གི་ཤེས་རབ་ཀྱི་ཡུལ་མིན་ཏེ། ཤིན་ཏུ་ཕྲ་བས་བརྗོད་པའི་ཡུལ་ལས་འདས་པའི་ཕྱིར་
རོ༑ །དོན་སྤྱིའི་རྣམ་པ་ཅན་བསམ་བྱུང་གི་ཤེས་རབ་ཀྱི་ཡུལ་མིན་ཏེ། དོན་དམ་ཡིན་པས་རྟོག་
དཔྱོད་ཀྱི་ཡུལ་ལས་འདས་པའི་ཕྱིར་རོ། །འཇིག་རྟེན་པའི་སྒོམ་བྱུང་མཚན་མ་དང་བཅས་པའི་
ཡུལ་མིན་ཏེ། ཆོས་ཉིད་ཟབ་པས་མཚན་མ་དང་བྲལ་བའི་ཕྱིར་རོ། །དམུས་ལོང་གི་གགས་
གཏན་ནས་མི་མཐོང་བ་བཞིན་དུ་བྱིས་པ་སོ་སྐྱེས་ཆོས་སྐུ་འདི་སྔོན་མཐོང་མ་མྱོང་ངོ༌། །གང་གི་
ཕྱིར་ན་གསུམ་པོ་དེའི་ཕྱིར་རོ། །བཙས་པའི་ཁྱིམ་ན་གནས་པའི་བུ་ཆུང་གིས་ཉི་མའི་འོད་
སོགས་མཐོང་ཡང་ཉི་མའི་གཟུགས་དངོས་མ་མཐོང་བ་བཞིན་དུ། ཐེག་དམན་འཕགས་པས་
ཀྱང་གང་ཟག་བདག་མེད་སོགས་མཐོང་ཡང་དྲི་མ་ཐམས་ཅད་དང་བྲལ་བའི་ཆོས་ཀྱི་སྐུ་དེ་
མཐོང་བ་མེད་དོ། །དཔལ་ཕྲེང་དུ། བཅོམ་ལྡན་འདས་དཔེར་ན་དམུས་ལོང་གིས་གཟུགས་
བལྟ་བར་མི་ནུས་པ་དང་། བུ་བཙའ་བའི་གནས་ན་མཆིས་པའི་བྱིས་པ་དགུང་བདུན་འོན་པས་
ཉི་མའི་དཀྱིལ་འཁོར་བལྟ་བར་མི་ནུས་པ་བཞིན་དུ་བཅོམ་ལྡན་འདས་འགོག་པའི་བདེན་པ་
ཡང་བྱིས་པ་སོ་སོའི་སྐྱེ་བོ་ཐམས་ཅད་ཀྱིས་རྣམ་པར་ཤེས་པའི་ཡུལ་ཡང་མ་ལགས། ཉན་ཐོས་
དང་རང་སངས་རྒྱས་ཀྱི་རྣམ་པར་ཤེས་པའི་ཡུལ་ཡང་མ་ལགས་སོ་ཞེས་ཏེ། སྡུག་བསྔལ་
འགོག་པའི་བདེན་པ་ལ་ཡང་དེ་བཞིན་གཤེགས་པའི་ཆོས་སྐུ་དང་དོན་གཅིག་ཏུ་འབྲེལ་བར་
མང་དུ་བཤད་དོ། །
གཉིས་པ་སོ་སོ་ནི་དང་པོའི་ཆོས་སྐུ་དེ་སྐྱེ་བ་དང་བྲལ་བའི་ཕྱིར་རྟག་པ་སྟེ་འཆི་བའི་
འགག་པ་མེད་པའི་ ཕྱིར་བརྟན་པ་ཡིན་ ལ། སྐྱེ་འགག་གཉིས་དང་འབྲལ་བའི་ནད་མེད་
པའི་ཕྱིར་ཞི་བ་སྟེ། གཡུ་དྲུང་ཡིནཏེ། ཆོས་ཉིད་མི་འགྱུར་བར་གནས་པས་རྒ་བ་མེད་པའི་ཕྱིར་
རོ༑ ༑སྡུག་བསྔལ་རབ་ཏུ་ཞི་བ་ཡིན་ཏེ། སྡུག་བསྔལ་རྒྱུ་བཅས་འགགས་པ་ཡིས་འགོག་པའི་
88



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥།
བདེན་པ་ཡིན་པའི་ཕྱིར་རོ། །ཤེས་བྱ་ཇི་སྙེད་པ་ཐམས་ཅད་རྟོགས་པའི་ཕྱིར་ཇི་སྙེད་པ་ལས་
ཁྱབ་པ་ཡིན་ལ། ཇི་ལྟ་བ་མཁྱེན་པས་སྤྲོས་པའི་མཚན་མ་གང་ལ་གནས་པ་མེད་པའི་ཕྱིར་རྟོག་
པ་མེད་པ་ཉིད་དོ། །ཐར་པ་ལ་སྒྲིབ་བྱེད་ཉོན་མོངས་པའི་སྒྲིབ་པ་སྤངས་པའི་ཕྱིར། ཤེས་བྱ་ལ་
ཆགས་པ་མེད་པའི་རྣམ་མཁྱེན་ལ་སྒྲིབ་བྱེད་ཤེས་བྱའི་སྒྲིབ་པ་ཀུན་དག་པའི་ཕྱིར། ཐམས་ཅད་
དུ་ཐོགས་པ་མེད་ཅིང་སྙོམས་འཇུག་གི་སྒྲིབ་པ་བྱིང་རྒོད་གཉིས་མེད་པས་ཏིང་ངེ་འཛིན་ལས་
སུ་རུང་བའི་ཕྱིར། རྩུབ་པའི་རེག་པ་དང་བྲལ་བ་ཡིན་ནོ། །ཆོས་སྐུ་དེ་གགས་མེད་པའི་ཕྱིར་
མིག་གིས་ལྟར་མེད་དོ། །སྤྲོས་པའི་མཚན་མ་མེད་པའི་ཕྱིར། བློས་གང་དུ་ཡང་བཟུང་དུ་མེད་
དོ༑ །དོན་དམ་པའི་དགེ་བ་ཡིན་ཏེ་རང་བཞིན་གྱིས་དག་པའི་ཕྱིར་རོ། །དྲི་མ་མེད་པ་ཡིན་ཏེ་
གློ་བུར་གྱི་དྲི་མ་སྤངས་པའི་ཕྱིར་རོ། ། །
འཇུག་པའི་དོན་ལ་གསུམ་ལས་མདོར་བསྟན་པ་ནི། ཆོས་སྐུའི་མཚན་ཉིད་ལ་ལྔ་སྟེ།
འདུས་མ་བྱས་པ་ནི། ཐོག་མ་སྐྱེ་བ་དང༌། དབུས་གནས་པ་དང༌། མཐའ་འགག་པ་མེད་པའོ།།
ཐདད་པ་མེད་པ་ནི་སངས་རྒྱས་ཐམས་ཅད་ཀྱི་དབྱིངསགཅིག་དང་ཐ་དད་དུ་དབྱེར་མེད་པ་སྟེ།
དེ་དག་ཀྱང་དབྱིངས་ཀྱི་ཆའོ། །ཕྱིན་ཅི་མ་ལོག་པ་ནི་བདག་དང་བདག་མེད་ཀྱི་སྤྲོས་པའི་
མཐའ་གཉིས་སུ་འཛིན་པ་མེད་པ་སྟེ་ཡེ་ཤེས་ཀྱི་ཆའོ། །རྣམ་པར་དག་པ་ནི་སྒྲིབ་པ་གསུམ་དང་
བྲལ་བའོ། །འོད་གསལ་བ་ནི་དྲི་མ་མེད་ཅིང་རྣམ་པར་རྟོག་པ་མེད་ལ་ཆོས་ཀྱི་དབྱིངས་ཀྱི་རང་
བཞིན་གང་ཡིན་པའི་ཆོས་སྐུ་དེ་རྟོགས་པ་ནི་ཆོས་ཉིད་ལ་མཉམ་པར་བཞག་པའི་རྣལ་འབྱོར་
པ་ཡིས་མཐོང་ངོ༌། །ཡོན་ཏན་ནི་ལྔ་སྟེ། དེའི་དྲི་མ་མེད་པའི་དབྱིངས་དེ་ནི་རྒྱ་ཆེ་བ། ཚད་
གཞལ་དུ་མེད་པ་དང༌། གྲངས་མང་བ་གངྒའི་བྱེ་མའི་གྲངས་ལས་འདས་པ་དང་། ཟབ་པ་
བསམ་དུ་མེད་པ་དང་། ཐུན་མོང་མ་ཡིན་པ་གཞན་དང་མཉམ་པ་མེད་པ་དང་། རྣམ་པར་དག་
པ་བག་ཆགས་དང་བཅས་པའི་ཉེས་པ་རྣམས་སྤངས་པའི་ཡོན་ཏན་ལྔ་པོ་རྣམས་དང་ལྡན་ནོ། །
8 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལོངས་སྐུ་ཁྱད་པར་ལྔ་སྟེ། གསུང་སྣ་ཚོགས་པ་དམ་པའི་ཆོས་དང༌། མཚན་དཔེའི་འོད་ཟེར་
མངའ་བའི་སྐུ་ཞེས་བརྗོད་སྟོན་གཉིས་རྟེན་དང་བརྟེན་ཅན་སྦྱར་ནས་སྟོན་པའོ། །ཐུབ་པའི་
མཛད་པ་ནི། འགྲོ་བའི་རྣམ་པར་གྲོལ་བའི་དོན་སྒྲུབ་པ་ལ་བརྩོན་པའོ། །དེ་གསུམ་ལརྟོག་པ་
མེད་པ་ནི་མཛད་པ་ཡིད་བཞིན་གྱི་ནོར་བུའི་རྒྱལ་པོ་བཞིན་དུ་འབད་མེད་དུ་མཛད་དེ་ཞེས་སོ།།
སྣ་ཚོགས་སུ་སྣང་ཡང་དེའི་ངོ་བོ་མིན་པ་ནི། གདུལ་བྱའི་དབང་གིས་སྣ་ཚོགས་ཀྱི་དངོས་པོར་
སྣང་བ་དོན་ལ་སྣ་ཚོགས་དེའི་རང་བཞིན་མིན་ནོ། །སྤྲུལ་སྐུ་ཁྱད་པར་གསུམ་སྟེ། གསུམནི།
འཇིག་རྟེན་རྣམས་དང་པོར་ཞི་བ་མྱང་འདས་ཀྱི་ལམ་ལ་འཇུག་པར་བྱེད་པ་དང་། བར་དུ་ཐེག་
ཆེན་ལ་རབ་ཏུ་སྨིན་པར་བྱེད་པ་དང༌། མཐར་བྱང་ཆུབ་ཏུ་ལུང་སྟོན་པས་གྲོལ་བར་བྱེད་པའི་
རྒྱུའི་གཟུགས་སྤྲུལ་སྐུ་གང་ཡིན་པ་དེ་ཡང་འཇིག་རྟེན་ཆོས་དབྱིངས་འདིར་རྟག་ཏུ་གནས་ཏེ།
ནམ་མཁའི་ཁམས་སུགཟུགས་ཀྱི་ཁམས་རྒྱུན་མི་ཆད་པ་བཞིན་ནོ། ། །
གཉིས་པ་རྒྱས་པར་བཤད་པ་ལ་སྤྱིར་བསྟན་པ་ནི། རང་བྱུང་དང་། ཐམས་ཅད་
མཁྱེན་པ་དང་། སངས་རྒྱས་ཉིད་དང༌། མཆོག་ཏུ་སྟེ་མཐར་ཐུག་པར་མྱ་ངན་ལས་འདས་པ་
དང༌། གཞན་གྱི་བློས་བསམ་དུ་མེད་པ་དང་། སྒྲིབ་གཉིས་ཀྱི་དགྲ་བཅོམ་པ་དང་། སོ་སོ་རང་
གི་རིག་པའི་བདག་ཉིད་དུ་གྱུར་པ་རྣམས་རྣམ་གྲངས་སུ་གྱུར་པའི་བྱང་ཆུབ་ནི་དབྱེ་ན་བཞིའོ། །
དེ་ལ་དབྱེ་ན་ཟབ་པ་དང༌། རྒྱ་ཆེ་བ་དང༌། བདག་ཉིད་ཆེན་པོའི་ཡོན་ཏན་གྱི་ཆོས་གསུམ་དུ་
རབ་ཏུ་དབྱེ་བའི་རྒྱུ་མཚན་གྱིས་དབྱེ་དོན་རང་བཞིན་ལ་སོགས་པའི་སྐུ་གསུམ་དག་གིས་ཐ་
དད་དུ་འཇུག་གོ །སོ་སོར་བཤད་པ་ལ་ཆོས་སྐུ་གསུམ་པོ་དེ་ལ། སངས་རྒྱས་རྣམས་ཀྱིན་ངོ་བོ་
ཉིད་ཀྱི་སྐུ་མདོར་ན་མཚན་ཉིད་ལྔ་དང་། ཡོན་ཏན་ལྔ་ལྡན་པ་ཉིད་དུ་རིག་པར་བྱའོ། །དེ་ལ་
མཚན་ཉིད་ལྔ་ནི། སྐྱེས་སོགས་མེད་པས་འདུས་མ་བྱས་པ་དང་། གཅིག་དང་ཐ་དད་དུ་དབྱེར་
མེད་པས། བདག་དང་བདག་མེད་ཀྱི་སྤྲོས་པའི་མཐའ་གཉིས་སུ་འཛིན་པ་སྤངས་པས་ཕྱིན་ཅི་
9_0



，
གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥
མ་ལོག་པ་དང་། ཆགས་སོགས་ཉོན་མོངས་དང་ཉོན་མོངས་པ་ཅན་མ་ཡིན་པའི་མི་ཤེས་པ་
ཤེས་བྱའི་དང་། སྙོམས་འཇུག་ལ་འཇུག་མི་ཤེས་པ་སྙོམས་འཇུག་གི་སྒྲིབ་པ་གསུམ་ལསངེས་
པར་གྲོལ་བས་རྣམ་པར་རྟོག་པ་དང་ཉོན་མོངས་ཀྱི་དྲི་མ་མེད་པ་དང་། གཟུང་འཛིན་གྱི་རྣམ་
པར་རྟོག་པ་མེད་དང༌། ཆོས་ཉིད་ལས་མཉམ་པར་བཞག་པའི་རྣལ་འབྱོར་པ་རྣམས་ཀྱི་ཡུལ་
ཡིན་པ་དང་། ཆོས་ཀྱི་དབྱིངས་ངོ་བོ་ཉིད་ཀྱིས་དག་པ་སྟེ། ལྔ་པོ་དེའི་ཕྱིར་ན་འོད་གསལ་བའོ།
ཡོན་ཏན་ལྔ་ནི། གཞལ་མེད་གྲངས་མེད་བསམ་མེད་པ། །མཉམ་མེད་དག་པའི་མཐར་ཐུག་
པ༑ ༑ཡོན་ཏན་རྣམས་དང་ཡང་དག་པར། །ངོ་བོ་ཉིད་ཀྱི་སྐུ་ལྡན་ཏེ། །རྒྱུ་མཚན་གང་གིས་ཞེ་
ན༑ ཡོན་ཏན་རྒྱ་ཆེ་བའི་ཕྱིར་དང་། གྲངས་མེད་པའི་ཕྱིར་དང༌། རྟོག་གེའི་སྤྱོད་ཡུལ་མིན་པའི་
ཕྱིར་དང༌། སངས་རྒྱས་འབའ་ཞིག་ལ་ཡོད་པའི་ཕྱིར་དང༌། སྒྲིབ་པ་གཉིས་བག་ཆགས་པ་
བཅས་པ་སྤངས་པའི་ཕྱིར་ན་གཞལ་མེད་སོགས་ལྔ་པོ་གོ་རིམ་བཞིན་ནོ། །ལོངས་སྐུནི་གསུང་
སྣ་ཚོགས་པའི་ཐེག་ཆེན་གྱི་ཆོས་ལ་རྫོགས་པར་ལོངས་སྤྱོད་པ་དང་། སྐུ་སྤྲུལ་པ་མིན་གྱི་རང་
བཞིན་དུ་གྲུབ་པའི་མཚན་དཔེ་སོགས་ཆོས་སྣང་བའི་ཕྱིར་ཏེ། འདིར་ཡང་བརྗོད་སྟོན་གཉིས་
ཕྱོགས་གཅིག་ཏུ་བྱས་པའོ། །ཐུགས་རྗེ་ཆེན་པོ་དག་པའི་རྒྱུ་མཐུན་པས་འགྲོ་བའི་དོན་རྒྱུན་མི་
ཆད་པའི་ཕྱིར་དང་། ཕྱིས་དེ་གསུམ་ལ་རྣམ་པར་རྟོག་པ་མེད་པར་ལྷུན་གྱིས་གྲུབ་པར་གདུལ་
བྱའི་འདོད་པ་ཐམས་ཅད་ཇི་ལྟ་བ་བཞིན་ཡོངས་སུ་སྐོང་བའི་ཕྱིར་དང༌། ཡོན་ཏན་ཡིད་བཞིན་
གྱི་ནོར་བུ་སྣ་ཚོགས་མིན་ཡང་སྣ་ཚོགས་སུསྣང་བའི་མཐུ་དང་ལྡན་པ་ལྟརསྣ་ཚོགས་མིན་ཡང་
གདུལ་བྱའི་དབང་གིས་སྣ་ཚོགས་སུ་སྣང་བའི་རྫུ་འཕྲུལ་སྟོན་པའི་མཐུ་ཡོད་པ་སྟེ། ཆོས་ལྔ་པོ་
དེས་ཐེག་ཆེན་གྱི་ཆོས་ལ་རྫོགས་པར་ལོངས་སྤྱོད་པའི་སྐུ་དེ་རྣམ་པར་གནས་སོ། །དེའི་དོན་
བསྡུ་ན་གསུང་བརྗོད་པ་དང༌། སྐུ་སྟོན་པ་དང༌། ཐུགས་མཛད་པ་རྒྱུན་མིཆད་པ་དང་། ཕྲིན་
ལས་མངོན་པར་འདུ་བྱེད་པ་མེད་པ་དང་། སངས་རྒྱས་རང་སྣང་སྣ་ཚོགས་དེའི་ངོ་བོ་མི་སྟོན་
9 ]



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ༑ གདུལ་བྱ་གཞན་སྣང་འདིར་ནི་སྣ་ཚོགས་སུ་སྣང་སྟེ། རྣམ་པར་ལྔར་བརྗོད་དོ། །དེ་ཡང་
ཇི་ལྟར་ཚོན་ཁ་དོག་སྣ་ཚོགས་པའི་རྐྱེན་གྱིས་ནོར་བུ་ཁ་དོག་སྣ་ཚོགས་མིན་པ་དེའི་དངོས་པོ་མི་
སྣང་བར་ཁ་དོག་སྣ་ཚོགས་སུ་སྣང་བདེ་བཞིན་དུ་འགྲོ་བའི་མོས་པ་ཐ་དད་པའི་རྐྱེན་སྣ་ཚོགས་
དེའི་དངོས་པོ་མིན་པ་དེ་སྣ་ཚོགས་སུ་སྣང་ངོ༌། ཁྱབ་བདག་ཅེས་པ་ནི། དབྱིངས་དང་ཡེ་ཤེས་
དང་། ཕྲིན་ལས་ཀྱིས་ཁྱབ་པའི་སྒོ་ནས་ཏེ། དབྱིངས་ཀྱིས་ཁྱབ་པ་ནི་སྔར་ཀུན་འགྲོའི་དོན་དུ་
བཤད་པ་ལྟར་རང་བཞིན་རྣམ་དག་ལ་དབྱེར་མེད་པའི་སྒོ་ནས་ཁྱབ་ཀྱི། དག་པ་གཉིས་ལྡན་
གྱི་ངོ་བོ་ཉིད་ཀྱི་སྐུས་ཐམས་ཅད་ལ་ཁྱབ་པ་ནི་མིན་ནོ། །ཡེ་ཤེས་ཀྱིས་ཁྱབ་པནི། གས་མེད་
ཐོགས་པ་མེད་པའི་ཕྱིར། །ཡེ་ཤེས་ཁྱབ་པ་ཉིད་དུ་འདོད། །ཅེས་བཤད་པ་ལྟར་ཡིན་གྱི།
སངས་རྒྱས་ཀྱི་དོན་དམ་པའི་ཡེ་ཤེས་སྒྲིབ་པའི་དབུས་ན་ཡོད་པའི་ཚུལ་ལྟར་ནི་མིན་ཏེ། ཉི་
མའི་དཀྱིལ་འཁོར་འབར་བ་མུན་པས་བཏུམས་པ་ལྟར་དེ་འདྲ་མི་སྲིད་པས་སོ། །ཕྲིན་ལས་
ཀྱིས་ཁྱབ་པ་ནི། སྔར་བསྟན་པ་ཆོས་ཀྱི་སྐུས་ཁྱབ་པར་བཤད་པ་ལྟར། དེ་ལྟརམཛད་པ་རྒྱ་
ཆེ་བའི་ཕྱིར། སངས་རྒྱས་ཁྱབ་པ་ངེས་པར་བརྗོད། །ཅེས་ཡུམ་གྱི་རྒྱན་དུ་བཤད་པ་བཞིན་ནོ།།
སྤྲུལ་སྐུ་ནི་ཐུགས་རྗེ་ཆེན་པོས་ཀུན་ནས་སླངས་ཏེ། མཛད་པ་པོ་འཇིག་རྟེན་མཁྱེན་
པ་པོ་འཇིག་རྟེན་མཁྱེན་པ་སངས་རྒྱས་ཀྱིས་གདུལ་བྱ་འཇིག་རྟེན་ཀུན་ལ་གཟིགས་ནས་
བདག་རྐྱེན་ཆོས་སྐུ་ལས་མ་གཡོས་པར་ལས་སུ་བྱ་བ་སྤྲུལ་པའི་རང་བཞིན་སྣ་ཚོགས་ཀྱིས་
སྟོན་པ་འདིའི་དབང་དུ་བྱས་ནས་དགའ་ལྡན་དུ་དམ་པ་ཏོག་དཀར་པོར་སྐྱེ་བ་མངོན་པར་སྐྱེ་བ་
དང༌། དེ་ནས་མཛད་པ་བཅུ་གཉིས་ཀྱི་དང་པོ་དགའ་ལྡན་གྱི་གནས་ནས་འཛམ་བུ་གླིང་དུ་འཕོ་
བ་དང་། གླང་པོ་ཆེ་དཀར་པོར་སྤྲུལ་ནས་ཡུམ་ལྷ་མོ་སྒྱུ་འཕྲུལ་གྱི་ལྷུམས་སུ་འཇུག་པ་དང་།
ལུམ་པའི་ཚལ་དུ་ཡུམ་གྱི་གློ་གཡས་ནས་རྡོལ་ནས་བལྟམས་པ་དང་། ཡི་གེ་སོགས་བཟོའི་
གནས་མཐའ་དག་ལ་མཁས་པར་བསླབས་པ་དང་། ས་མཚོ་མ་སོགས་བཙུན་མོ་དྲུག་ཁྲིའི་
g 2



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། (༥
འཁོར་གྱིས་དགྱེས་པར་རོལ་བ་དང་། གནས་གཙང་མའི་ལྷས་སྐུལ་ཏེ་ཁབ་ནས་ངེས་པར་
འབྱུང་བ་དང་། ཆུ་བོ་ནེ་ར་ཛ་ཎའི་འགྲམ་དུ་ལོ་དྲུག་ཏུ་དཀའ་བ་སྤྱད་པ་དང་། བྱང་ཆུབ་ཀྱི་སྙིང་
པོ་རྡོ་རྗེ་གདན་དུ་གཤེགས་པ་དང་། བྱང་ཆུབ་ཀྱི་ཤིང་དྲུག་ཏུ་སྲོད་ལ་བདུད་ཀྱི་སྡེ་ཐམས་ཅད་
བཅོམ་པ་དང་། ཐོ་རངས་མངོན་པར་རྫོགས་པར་བྱང་ཆུབ་པ་དང་། ཆོས་བདེན་བཞི་འཁོར་
ལོ་རིམ་པ་གསུམ་དུ་བསྐོར་བ་དང་། རྩྭ་མཆོག་གི་གྲོང་གི་ཤིང་ས་ལ་ཟུང་གི་གྲོང་དུ་མྱ་ངན་
ལས་འདས་པར་གཤེགས་པར་མཛད་པའི་ཚུལ་རྣམས་ནི་གནས་ཡོངས་སུ་མ་དག་པའི་ཞིང་
རྣམས་སུ་དུས་སྲིད་པ་ཇི་སྲིད་གནས་ཀྱི་བར་དུ་བསྟན་པས་ཅི་མཛད་ན། མྱ་ངན་ལས་འདས་
པ་ལ་རབ་ཏུ་འཇུག་པར་མཛད་དོ། །ཆོས་གང་བསྟན་པས་ཞེ་ན། འདུས་བྱས་མི་རྟག་པ་དང་།
ཟག་བཅས་སྡུག་བསྔལ་བ་དང་། ཆོས་བདག་མེད་པ་དང་། མྱང་འདས་ཞི་བར་སྟོན་པའི་ཆོས་
ཀྱི་སྒྲ་ཡིས་སོ། །མཛད་པ་པོ་སུས་ན། སེམས་ཅན་འདུལ་བའི་ཐབས་མཁྱེན་པ་སངས་རྒྱས་
ཀྱིས་སོ། །ཡུལ་གང་ན། སེམས་ཅན་ནོ། །ཚུལ་ནི། སྲིད་པ་གསུམ་ལ་སྐྱོ་བ་བསྐྱེད་ནས་སོ། །
རབ་ཏུ་སྨིན་པ་ནི། ཐེག་པ་མཆོག་ལ་སེམས་ཅན་སྨིན་པར་མཛད་དོ། །ཡུལ་གང་ན། ང་
གཅིག་པུ་སྡུག་བསྔལ་ཞི་བའི་ལམ་ལ་རབ་ཏུ་ཞུགས་པ་མྱང་འདས་མཐར་ཐུག་མ་ཐོབ་པ་ལ་
ཐོབ་པའི་འདུ་ཤེས་ཅན་ཉན་རང་རྣམས་སོ། །ཆོས་གང་བསྟན་པས་ན། དམ་ཆོས་པད་དཀར་
སོགས་ཆོས་ཀྱི་དེ་ཁོ་ན་ཉིད་ཐེག་པ་གཅིག་དང་ངོ་བོ་ཉིད་མེད་པར་བསྟན་པ་ཡིས་སོ། །ཚུལ་
ནི༑ ཉན་རང་དེ་དག་མྱ་ངན་ལས་འདས་པ་མཐར་ཐུག་ཐོབ་པར་འཛིན་པ་ལས་ཟློག་སྟེ།
ཐབས་སྙིང་རྗེ་ཆེན་པོ་དང༌། ཤེས་རབ་བདག་མེད་རྟོགས་པ་ཡོངས་སུ་བཟུང་བས་སོ། །ལུང་
སྟོན་པ་ནི་ས་བརྒྱད་པར་བྱང་ཆུབ་མཆོག་ཏུ་དངོས་སུ་ལུང་སྟོནཏེ། གྲོལ་བར་མཛད་དོ། །ཚུལ་
འདི་ནི་ཉན་རང་གི་རིགས་ཅན་རྣམས་ཀྱང་གནས་སྐབས་ཉན་རང་གི་མྱང་འདས་ལ་བཀོད་
ནས། མཐར་ཐུག་ཐེག་ཆེན་ལ་སྨིན་པར་མཛད་ན་བྱང་སེམས་ཀྱི་རིགས་ཅན་དང་པོ་ཉིད་ནས་
9 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐེག་ཆེན་ལ་འགོད་པ་ལྟ་ཅི་སྨོས། མཐར་ཐུག་ཐེག་པ་གཅིག་ཏུ་བསྟན་པའི་དོན་དུ་སྟེ། གཞན་
དུ་མ་ངེས་པའི་རིགས་ཅན་ཐེག་ཆེན་ལ་སྨིན་པར་མཛད་པའི་ཚུལ་ཉིད་སྨོས་པ་ཡིན་ན་དེ་ཉིད་
འབའ་ཞིག་སྨོས་ཀྱི། ངེས་པའི་རིགས་ཅན་གྱི་དོན་མཛད་ཚུལ་མི་སྨོས་པའི་རྒྱུ་མཚན་མེད་པས་
བརྟག་མི་བཟོད་པའི་ཕྱིར། མི་འཐད་དོ། །
གསུམ་པ་བསྡུ་བ་ནི། ཆོས་སྐུ་གཏིང་དཔག་དཀའ་བས་ཟབ་པ་དང་། ལོངས་སྐུ་
གདུལ་བྱ་གདུལ་བའི་མཐུ་སྣ་ཚོགས་དང་ལྡན་པས་རྒྱ་ཆེ་བ་དང༌། སྤྲུལ་སྐུ་བྱིས་པའི་བསམ་
པའི་དོན་དང་མཐུན་པར་འདྲེན་པའི་ཕྱིར། བདག་ཉིད་ཆེན་པོ་ཞེས་བྱའོ། །འདིར་དང་པོར་
ཆོས་སྐུ་སྟེ། ཕྱི་མ་དག་ནི་གཟུགས་ཀྱི་སྐུ་ཡིན་ལ། ནམ་མཁའ་ལ་ནི་གཟུགས་གནས་པ་བཞིན་
དུ་དང་པོ་ཆོས་སྐུ་ལ་ཐ་མ་གཟུགས་སྐུ་གཉིས་གནས་སོ། །རྟག་པའི་དོན་ལ་མདོར་བསྟན་པ་
ནི༑ རྟག་ཏུ་གནས་པའི་རྒྱུ་མཐའ་ཡས་ཚང་བ་དང་སེམས་ཅན་ཟད་པ་མེད་པའི་དོན་བྱ་དགོས་
པ་དང༌། འཁོར་བ་ཇི་སྲིད་པར་གཞན་དོན་མཛད་པར་བཞེད་པའི་བརྩེ་བ་དང་། དེ་སྲིད་དུ་
ཞུགས་པར་ནུས་པའི་རྫུ་འཕྲུལ་དང༌། འཇིག་རྟེན་མི་འདོར་བའི་རྒྱུ་གསུམནི། སྲིད་ཞི་མཉམ་
པར་མཁྱེན་པས་བླང་དོར་གྱི་ཡུལ་མ་དམིགས་པ་དང་། འཁོར་བར་ཞུགས་ཀྱང་བསམགཏན་
གྱི་བདེ་བ་ཕུན་སུམ་ཚོགས་པ་དང་ལྡན་པ་དང་། ཉེས་པས་མ་གོས་པའི་ཆོས་ཀྱི་དབང་ཕྱུག་གོ།
ཆོས་སྐུ་རྟག་པའི་རྒྱུ་ཡེ་ཤེས་ནི། འཆི་བདག་གི་བདུད་བཅོམ་པ་དང༌། དབྱིངས་ནི་ངོ་བོ་མེད་
པས་སྐྱེ་འགག་གིས་སྟོང་པའི་ཕྱིར་དང༌། དེ་གཉིས་ཀ་གང་གིས་ཐོབ་ནས་སླར་ཉམསམི་སྲིད་
པས་འཇིག་རྟེན་གྱི་མགོན་སྐྱབས་ཡིན་པས་རྟག་གོ །རྒྱས་པར་བཤད་པ་ནི། གཟུགསཞིག་
པར་བརྗོད་དེ། སྔོན་གྲངས་མེད་གསུམ་དུ་ལུས་ཀྱི་ཡན་ལག་དང༌། སྲོག་དང་འོངས་སྤྱོད་
རྣམས་གཞན་ལ་བཏང་ནས་དམ་པའི་ཆོས་འཛིན་པས་རྟག་ཏུ་གནས་པའི་རྒྱུ་ཚང་བའི་ཕྱིར་
དང༌། རྒྱུ་ཚང་ཡང་དགོས་པ་མེད་ནས་འཇིག་རྟེན་དུ་མི་གནས་པ་ལ་སེམས་ཅན་ཀུན་ལ་ཕན་
9 4



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥
པའི་ཕྱིར་དུ་དང་པོ་སེམས་བསྐྱེད་པ་ནས་སྡུག་བསྔལ་ལས་སྒྲོལ་བར་མ་ཆད་པ་དེ་མཐར་ཕྱིན་
པར་མཛད་པས་སེམས་ཅན་གྱི་དོན་ཟད་མི་ཤེས་པར་བྱ་དགོས་པའི་ཕྱིར་དང༌། གཞན་དོན་
དགོས་ཀྱང་དེའི་བཞེད་པ་མེད་ན་མི་གནས་པ་ལ་སངས་རྒྱས་ཉིད་ལ་ཉོན་སྒྲིབ་སྤངས་པས་
གཙང་བ་དང་། ཤེས་སྒྲིབ་སྤངས་པས་དག་པའི་ཐུགས་རྗེ་ཡོད་པས་དེའི་བཞེད་པ་རབ་ཏུ་
འཇུག་པའི་ཕྱིར་དང༌། གཞན་དོན་བཞེད་ཀྱང་ཚེའི་འཕེན་པ་ཟད་པས་ནུས་པ་མེད་ན་མི་
གནས་པ་ལ་རྫུ་འཕྲུལ་གྱི་རྐང་པརྫོགས་པར་བསྟེན་པའི་སངས་རྒྱས་ནི། རྫུ་འཕྲུལདེ་ཡིས་ཚེ་
ལ་མངའ་བརྙེས་པས་འཁོར་བ་ཇི་སྲིད་བར་གནས་པར་སྤྱོད་ནས་གནས་པའི་ཕྱིར་དང་། ནུས་
ཀྱང་བླང་དོར་ཡོད་ན་འཁོར་བའི་སྐྱོན་རིགས་པས་དེ་དོར་ནས་མྱང་འདས་སུ་འཇུག་པ་ལ།
ཆོས་ཀུན་བདེན་མེད་དུ་མཁྱེན་པས་འཁོར་བ་ལ་དོར་བྱ་དང་མྱང་འདས་ལ་བླང་བྱ་གཉིས་སུ་
འཛིན་པ་ལས་གྲོལ་བའི་ཕྱིར་དང༌། འཁོར་བའི་སྡུག་བསྔལ་གྱིས་གནོད་ན་དོར་བྱའི་འཛིན་
སྲིད་ཀྱང་རྟག་ཏུ་བསམ་ཡས་ཏེ། བསམ་གྱིས་མི་ཁྱབ་པའི་ཏིང་ངེ་འཛིན་གྱི་བདེ་བ་ཕུན་སུམ་
ཚོགས་པ་དང་ལྡན་པའི་ཕྱིར་དང་། འཇིག་རྟེན་དུ་གནས་པའི་ཚེ་ཉེས་པས་གོས་ན་སྡུག་བསྔལ་
གྱིས་གནོད་སྲིད་ཀྱང་། འཇིག་རྟེན་ན་གཞན་དོན་ལ་སྤྱོད་པ་ན། འཇིག་རྟེན་གྱི་ཆོས་ཀྱི་ཉེས་
པས་གོས་པ་མེད་པའི་ཕྱིར་དང༌། ཆོས་སྐུ་ནི་རྟག་སྟེ། རྣམ་པར་ཆད་པ་དང་བསམ་གྱིས་མི་
ཁྱབ་པར་སྒྱུར་བའི་འཆི་བ་གཉིས་ཀའང་མེད་པའི་ཞི་བའི་གནས་ཡེ་ཤེས་ཐོབ་པས་འཆི་
བདག་གི་བདུད་རྒྱུ་བ་མེད་པའི་ཕྱིར། རྒྱུ་རྐྱེན་གྱིས་འདུས་མ་བྱས་པའི་རང་བཞིན་གྱི་ཐུབ་པ་
དབྱིངས་མཐར་ཐུག་གི་གདོད་མ་ནས་སྐྱེ་འཆི་སོགས་རབ་ཏུ་ཞི་བའི་ཕྱིར་དང༌། གཏན་མི་སླུ་
བའི་རྟག་པ་ཞིག་སྐྱབས་སུ་འཐད་པ་ལ་དབྱིངས་རིག་དབྱེར་མེད་པའི་ཆོས་སྐུ་ནི། དེ་ཐོབ་ནས་
ནམ་ཡང་མི་སླུ་བས་སྐྱབས་མེད་པ་རྣམས་ཀྱི་སྐྱབས་མགོན་ཡིན་པའི་ཕྱིར་རོ། །རྒྱུ་མཚན་དང་
པོ་བདུན་གྱིས་གཟུགས་སྐུ་རྟག་པ་ཉིད་དོ། །རྒྱུ་མཚན་ཕྱི་མ་གསུམ་གྱིས་སྟོན་པའི་ཆོས་ཀྱི་སྐུ་
9 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟག་པ་ཉིད་དེ། མདོ་སྡེ་རྒྱན་དུ། རང་བཞིན་དང་ནི་རྒྱུན་མི་ཆད། །རྒྱུན་གྱིས་དེ་རྣམས་རྟག་པ་
ཉིད། །ཅེས་སོ། །ཆོས་སྐུའི་དབྱིངས་ནི་སྐྱེ་འཇིག་མེད་པས་དང་། ལོངས་སྐུ་སྐད་ཅིག་བར་མ་
ཆོད་པར་འཇུག་པས་དང༌། སྤྲུལ་སྐུ་ལ་ལར་མི་སྣང་ཡང་ལ་ལར་སྣང་བས་སོ། །ཕྱི་མགཉིས་
ལ་ཐེག་བསྡུས་སུ། རྟག་ཏུ་དེར་སྤྱོད་དོ། །རྟག་ཏུ་ཟས་སྦྱིན་ནོ། །ཞེས་དཔེར་བརྗོད་དོ། །
བསམ་གྱིས་མི་ཁྱབ་པའི་དོན་ལ་མདོར་བསྟན་པ་ནི་རྒྱལ་བའི་ཡུལ་སྐུ་གསུམ་ནི་ས་
བཅུ་པའི་འཕགས་པ་རྣམས་ཀྱིས་ཀྱང་བསམ་གྱིས་མི་ཁྱབ་སྟེ། ཆོས་སྐུའི་དབྱིངས་ནི་སྐྱེ་འཇིག་
མེད་པ་དང་། །ངག་ཡུལ་མིན་ཕྱིར་དོན་དམ་གྱིས་བསྡུས་ཕྱིར། །རྟག་གནས་མིན་ཕྱིརདཔེ་
ལས་འདས་པའི་ཕྱིར། །བླ་ན་མེད་ཕྱིར་སྲིད་ཞིས་མ་བསྡུས་ཕྱིར། །ཞེས་སོ། །རྒྱས་པར་བཤད་
པ་ནི། སངས་རྒྱས་ཀྱི་སྐུ་ནི་ས་བཅུ་པ་བས་ཀྱང་ཐམས་ཅད་བསམ་དུ་མེད་དེ། ག་གིས་
བརྗོད་དུ་མེད་པའི་ཕྱིར་ཏེ། ག་གི་ཡུལ་ལ་ཀུན་རྫོབ་ཀྱི་ཁྱབ་པ་ལ་དོན་དམ་ཡིན་པའི་ཕྱིརཏེ།
ཀུན་རྫོབ་ལ་རྟོག་པའི་ཡུལ་གྱིས་ཁྱབ་པ་ལ་རྟོག་པས་བརྟག་བྱ་མིན་པའི་ཕྱིར་ཏེ། རྟོག་པའི་
ཡུལ་ལ་དཔེ་ལས་དཔག་ཏུ་རུང་བས་ཁྱབ་པ་ལ་རྟགས་དཔེས་རྗེས་སུ་དཔག་བྱ་མིན་པའི་ཕྱིར་
ཏེ༑ དཔེ་ལས་དཔག་ཏུ་རུང་བ་ལ་དཔེ་དང་ཆོས་མཐུན་ཡོད་པས་ཁྱབ་པ་ལ་བླ་ན་མེད་པ་སྟེ།
དེ་དང་མཚུངས་པ་མེད་པའི་ཕྱིར་ཏེ། བླ་ན་ཡོད་པ་ལ་སྲིད་ཞིས་བསྡུས་པས་ཁྱབ་པ་ལ་སྲིད་
ཞིས་མ་བསྡུས་པའི་ཕྱིར་རོ། །མ་བསྡུས་ཏེ་སྲིད་ཞིའི་མཐའ་གང་ལ་ཡང་མི་གནས་པའི་ཕྱིར་ཏེ།
ཞི་བ་ལ་ཡོན་ཏན་དང་སྲིད་པ་ལ་སྐྱོན་དུ་རྟོག་པ་མེད་པའི་ཕྱིར་རོ། །དེ་ལ་རྒྱུ་མཚན་དང་པོ་ལྔ་
པོ་དག་གིས་ཕྲ་ཞིང་ཟབ་པའི་ཕྱིར། ཆོས་སྐུ་བསམ་གྱིས་མི་ཁྱབ་པ་སྟེ། རྒྱུ་དྲུག་པས་སྐྱེ་འགག་
ཏུ་སྣང་བས་སྲིད་པར་སྣང་ཡང་སྐྱེ་འཆི་ལས་གྲོལ་བས་སྲིད་པ་དེའི་དངོས་པོ་མིན་པའི་ཕྱིར་
གཟུགས་སྐུ་བསམ་གྱིས་མི་ཁྱབ་བོ། །བསྡུ་བ་ནི། བླ་ན་མེད་པའི་ཡེ་ཤེས་ཀྱི་གས་རྗེ་ཆེན་པོ་
སོགས་ཡོན་ཏན་གྱི་ཕ་རོལ་ཏུ་ཕྱིན་པས་རིམ་པ་ལྟར་འཁོར་འདས་ལ་མི་གནས་པའི་རྒྱལ་བ་
g 6



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། (༥
ཆོས་སྐུ་དང་གཟུགས་སྐུ་བསམ་གྱིས་མི་ཁྱབ་པ་དེས་ན་རང་རྒྱུ་རྒྱལ་བ་རྣམས་ཀྱི་ཐ་མ་སྟེ།
མཐར་ཐུག་པའམ་དོན་བརྒྱད་ཀྱི་ཐ་མའི་ཚུལ་འདི་ནི་རང་དྲང་པོའི་ལམ་ནས་ཞུགས་ནས་
གཞན་ཡང་དྲང་པོའི་ལམ་ལ་འགོད་པ་དྲང་སྲོང་མ་ཆེན་པོ་དབང་བསྐུར་ཐོབ་པ་ས་བཅུ་པ་
རྣམས་ཀྱིས་ཀྱང་རིག་པ་མིན་ནོ། །རྐང་པ་དང་པོ་དབང་བསྐུར་དུ་ཡོད་པས་དབང་བསྐུར་ཐོབ་
པས་བརྒྱད་པ་ཞེས་པའི་མིནནོ། །བྱང་ཆུབ་ཀྱི་སྐབས་བཤད་ཟིན་ཏོ།། །།
༈ བྱང་ཆུབ་ཀྱི་ཡོན་ཏན་ལ་བཞི་སྟེ། རྟེན་གྱི་སྒོ་ནས་མདོར་བསྟན་པ་དང༌།
དཔེའི་སྒོ་ནས་རྒྱས་པར་བཤད་པ་དང་། ལུངགི་སྒོ་ནས་སྒྲུབ་པ་དང་། དཔེ་དོན་གྱི་ཆོས་མཐུན་
གཏན་ལ་དབབ་པའོ། །དང་པོ་ནི། འདི་ལྟར་ཡོན་ཏན་གྱི་རྟེན་སྐུ་ནི་གཉིས་ཏེ། རང་དོན་
དོན་དམ་པ་ཆོས་ཀྱི་སྐུ་དང༌། དེ་ལ་བརྟེན་པའི་གཞན་དོན་ཀུན་རྫོབ་ཀྱི་སྐུ་ཉིད་དོ། །ཡོན་ཏན་
ཡང་བྲལ་འབྲས་དང་རྣམ་པར་སྨིན་པའི་འབྲས་བུ་གཉིས་ཏེ། རེ་རེ་ལ་སོ་གཉིས་རེ་ཡོད་པས་
ཡོན་ཏན་གྱི་ཕྱེ་བ་དྲུག་ཅུ་རྩ་བཞི་པོ་འདི་དག་གོ །བདག་ཉིད་ཀྱི་འབྱོར་པའི་གནས་དམ་པའི་
དོན་ཆོས་ཀྱི་སྐུ་ཡིན་ཏེ། དྲང་སྲོང་རྣམས་ཀྱིས་གདུལ་བྱ་ལ་བརྡ་ཙམ་དུ་བསྟན་པའི་གགས་
ཀྱི་སྐུ་ནི་ཕ་རོལ་གདུལ་བྱ་རྣམས་ཀྱི་ཕུན་སུམ་ཚོགས་པའི་གནས་ཡིན་ནོ། །དེ་དག་ཀྱངདང་
པོའི་སྐུ་ནི་སྟོབས་ལ་སོགསདྲི་མ་བྲལ་བས་ཐོབ་པའི་ཡོན་ཏན་རྣམས་དང་ལྡན་ལ། གཉིས་པ་
སྐྱེས་བུ་ཆེན་པོར་མཚོན་པའི་མཚན་བསོད་ནམས་ཀྱི་རྣམ་སྨིན་གྱི་ཡོན་ཏན་དག་དང་ལྡན་ནོ། །
དཔེའི་སྒོ་ནས་བཤད་པ་ལ། བྲལ་བའི་ཡོན་ཏན་དང༌། རྣམ་སྨིན་གྱི་ཡོན་ཏན་གཉིས་ལས།
དང་པོ་ནི། སྟོབས་བཅུ་ཉིད་ནི་མ་རིག་པས་བསྒྲིབས་པ་སེལ་ཞིང་འཇོམས་པ་ལ་རྡོ་རྗེ་བཞིན་
ནོ༑ ༑མི་འཇིགས་པ་བཞི་ནི། འཁོར་གྱི་ནང་དུ་བག་ཚ་བ་མེད་པས་སེང་གེ་བཞིན་ནོ། །དེ་
བཞིན་གཤེགས་པའི་མ་འདྲེས་པ་བཅོ་བརྒྱད་ནི། གཞན་དང་ཐུན་མོང་མིན་པས་ནམ་མཁའ་
བཞིན་ནོ། །གཞན་སྣང་དུ་བསྟན་པའི་ཐུབ་པའི་གཟུགས་སྐུ་རྣམ་པ་གཉིས་ནི། ཆུ་ཡི་ཟླ་བ་
，
-
-
9 7



རྩེ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་ནོ། །དེ་ལ་སྟོབས་བཅུ་ནི་ཇི་ལྟར་རྡོ་རྗེ་འདྲ་ན། སྔོན་བྱང་སེམས་དང་སྡོམ་པའི་དམ་
བཅས་བརྟན་པ་ལས་གནས་དང་གནས་མིན་པ་མཁྱེན་པ་གྲུབ་པའོ། །དེ་བཞིན་དུ་སྦྱར་ཏེ་
ལས་འབྲས་ལ་བསྟན་པས་ལས་རྣམས་ཀྱི་རྣམ་སྨིན་མཁྱེན་པ་དང་། དབང་པོ་དང་མན་པར་
ཆོས་བསྟན་པས་དབང་པོ་མཆོག་དམན་མཁྱེན་པ་དང་། ཁམས་དང་མཐུན་པར་ཞུགས་པས་
ཁམས་སྣ་ཚོགས་མཁྱེན་པ་དང༌། མོས་པ་དང་མཐུན་པར་ཞུགས་པས་མོས་པ་སྣ་ཚོགས་
མཁྱེན་པ་དང་། ཐེག་པ་ཐམས་ཅད་ལ་གོམས་པ་ལས་འཁོར་འདས་ཀུན་ཏུ་འགྲོ་བའི་ལམ་
མཁྱེན་པ་དང་། ཏིང་ངེ་འཛིན་བླངས་པས་བསམ་གཏན་སོགས་ཉོན་མོངས་པ་དང་དྲི་མ་མེད་
པ་མཁྱེན་པ་དང་། དགེ་བ་ཆུད་མ་གསན་པས་སྔོན་གྱི་གནས་རྗེས་སུ་དྲན་པ་དང་། སེམས་སྔ་
མ་སྐོང་བ་ལ་སོགས་པས་ལྷའི་མིག་གིས་འཆི་འཕོདང༌། སྐྱེ་བ་མཁྱེན་པ་དང་། ཟག་པ་ཟད་
པའི་དོན་དུ་ཆོས་བསྟན་པས་ཞི་བ་ཟག་ཟད་མཁྱེན་པའི་སྟོབས་འགྲུབ་སྟེ། དེ་ལྟར་སྟོབསརྣམ་
པ་བཅུའོ། །
གཉིས་པ་ནི་དགེ་བས་འདོད་པ་ཐོབ་པ་གནས་དང༌། མི་འདོད་པ་ཐོབ་པ་གནས་
མིན་པ་སོགས་གནས་རྒྱུའམ་སྲིད་པ་དང་གནས་མིན་པའི་རྒྱུ་མིན་པའམ་མི་སྲིད་པ་དང་ལས་
ཀྱིརྣམ་སྨིན་དང་ཁམས་ཏེ། ཁམས་སེམས་ཅན་གྱི་བློ་རིགས་སྣ་ཚོགས་དང་། འགྲོ་བ་མོས་པ་
ཐ་དད་པ་དང་ཀུན་འགྲོའི་ལམ་སྣ་ཚོགས་པ་བསམ་གཏན་སོགས་ཀྱི་ཉོན་མོངས་དང་རྣམ་བྱང་
མཁྱེན་པ་སྟེ་དྲུག་གིས་མི་ཤེས་པ་སྟེ། ཤེས་སྒྲིབ་གྱི་གོ་ཆ་འབིགས་པ་དང་། དད་སོགས་དབང་
པོ་ཚོགས་ཀྱི་ཁྱད་པར་དང་རང་བཞིན་གྱིས་སྔོན་གནས་རྗེས་སུ་དྲན་པ་དང་། ལྷ་ཡི་མིགགིས་
འཆི་འཕོ་དང༌། སྐྱེ་བ་མཁྱེན་པ་སྟེ་གསུམ་གྱིས་སྙོམས་འཇུག་གི་སྒྲིབ་པ་རྩིག་པ་བརྟན་པོ་
འཇིག་པ་དང་། ཟག་པ་ཟད་པའི་ཚུལ་མཁྱེན་པའི་སྟོབས་ཀྱིས་ཉོན་སྒྲིབ་ཀྱི་ཤིང་རྣམ་པར་
གཅོད་པར་བྱེད་པའི་ཕྱིར་སྟོབས་བཅུ་པོ་རྡོ་རྗེ་བཞིན་ནོ། །མི་འཇིགས་པ་བཞི་ཇི་ལྟར་སེང་གེ་
9
8



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥
འདྲ་ན། དང་པོ་མངོན་པར་བྱང་ཆུབ་པ་ལ་མི་འཇིགས་པ་ནི་རང་དོན་རྟོགས་པ་ལས་བརྩམས་
ཏེ༑ ཆོས་ཀུན་རྫོགས་པར་བྱང་ཆུབ་པ། །ཞེས་ཞལ་གྱིས་བཞེས་པ་ལས་ཆོས་མཐུན་གྱི་རྒོལ་
བ་པོ་མེད་པ་དང༌། བར་ཆད་ཀྱི་ཆོས་སྟོན་པ་ལ་མི་འཇིགས་པ་ནི། གཞན་དོན་སྤངབྱ་སྤོང་བ་
ལས་བརྩམས་ཏེ། འདོད་ཆགས་སོགས་ཐར་པ་ལ་དགེགས་བྱེད་པས་འགོག་པར་བྱའོ། །
ཞེས་ཞལ་གྱིས་བཞེས་པ་དང་། ངེས་པར་འབྱུང་བའི་ལམ་ སྟོན་པ་ ལ་ མི་འཇིགས་པ་ནི།
གཞན་དོན་གཉེན་པོ་བསྟེན་པ་ལས་བརྩམས་ཏེ། བྱང་ཕྱོགས་སོ་བདུན་འཁོར་བ་ལས་ངེས་
པར་འབྱིན་པའི་ལམ་ཡིན་ནོ་ཞེས་སྟོན་པ་དང་། བརྟེན་ནས་རང་གིས་བདེན་པའི་དོན་མངོན་
དུ་བྱས་ནས་གཞན་ལ་བདེན་བཞི་གསུང་བའི་ཕྱིར། དྲང་སྲོང་སངས་རྒྱས་གང་དུའང་ཐོགས་
པ་མེད་དེ། བག་ཚ་བ་མེད་དོ། །ཡང་ཇི་ལྟར་རི་དྭགས་ཀྱི་དབང་པོ་སེང་གེ་དེ་ཞགས་ཀྱི་མཐར་
རྟག་ཏུ་འཇིགས་པ་མེད་ཅིང་། རི་དྭགས་གཞན་རྣམས་ལ་སྐྲག་པ་མེད་པར་རྒྱུ་བ་ལྟར། དེ་
བཞིན་དུ་འཁོར་གྱི་ཚོགས་ཀྱི་ནང་ན་ཐུབ་པའི་དབང་པོ་མིའི་སེང་གེའང་འཇིགས་པ་མེད་པར་
ལེགས་པར་གནས་ཤིང༌། སེམས་ཅན་གཞན་དང་། རང་ཉིད་མི་མཉམ་པར་གཟིགས་པས་
གཞན་ལ་ལྟོས་པ་མེད་པ་དང་། ཏིང་ངེ་འཛིན་བརྟན་པ་དང་། མ་རིག་བག་གས་ཀྱི་ས་ལས་
རྒལ་བས་རྩལ་དང་ལྡན་པར་གནས་སོ། །མ་འདྲེས་པ་བཅོ་བརྒྱད་ཇི་ལྟར་ནམ་མཁའ་འདྲ་ན།།
རྟོགས་པ་མ་འདྲེས་པ་དྲུག་ནི་ལམ་འཆོས་པ་སོགས་ལས་སྟོན་པ་ལ་འཁྲུལ་པ་མེད་པ་འགྲུབ་
བོ༑ ༑རྩོད་པ་མེད་པ་ལྟར་བུར་བླངས་ནས་གསུང་ལ་ཅ་ཅོ་མི་མངའ་བ་དང་། རང་གཞན་རྗེས་
དྲན་དྲུག་ལ་སྦྱར་བས་དྲན་པ་ཉམས་པ་མི་མངའ་བ་དང་། ཕ་རོལ་གྱི་སེམས་ཤེས་པས་མཉམ་
པར་མ་བཞག་པའི་ཟག་པ་ཟད་པ་ལ་མི་འཇིགས་པ་ནི། རང་དོན་སྤངས་པ་ལས་བརྩམས་ཏེ།
དེས་ཟག་པ་དང་བཅས་པ་འགགས་པའི་འགོག་པ་ཐོབ་བོ་ཞེས་སྟོན་ཏེ། ཞལ་གྱིསབཞེས་པ་
ལ་ཆོས་མཐུན་གྱི་རྒོལ་བ་པོ་མེད་པ་སྟེ། མི་འཇིགས་པ་རྣམ་པ་བཞིའོ། །མི་འཇིགས་པའི་རྒྱུ་
39



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཚན་སྔོན་དཔེ་མཁྱུད་མ་བྱས་པའི་སྒོ་ནས་བདག་གཞན་གྱིས་ཤེས་བྱའི་དངོས་པོར་སྡུག་
བསྔལརྣམ་པ་ཀུན་ཏུ་རང་གི་ཤེས་པ་དང་། གཞན་གྱིས་ཤེས་པར་མཛད་པའི་ཕྱིར་དང་། བར་
ཆད་ཀྱི་ཆོས་རང་གིས་མ་བསྟེན་ཅིང་གཞན་ལ་མ་སྟོན་པའི་སྒོ་ནས་རང་གཞན་གྱི་སྤང་བྱའི་
དངོས་པོ་རང་གིས་སྤངས་པ་དང་། གཞན་སྤོང་བར་མཛད་པའི་ཕྱིར་དང༌། རྣམ་བྱང་གི་ལམ་
ལ་གནོད་པའི་ཚོགས་བདག་ཀྱང་བསྟེན་པ་དང་། གཞན་ལའང་སྟོན་པ་སོགས་ཀྱི་སྒོ་ནས་
བསྟེན་བྱའི་ལམ་རང་གིས་བསྟེན་པ་དང་། གཞན་བསྟེན་དུ་འཇུག་པར་མཛད་པའིཕྱིར་དང་།
ང་རྒྱལ་སྤངས་པའི་སྒོ་ནས་ཐོབ་བྱ་བླ་མེད་འགོག་བདེན་ཤིན་ཏུ་དྲི་མ་མེད་པ་རང་གིས་ཐོབ་པ་
དང༌། གཞན་གྱིས་ཐོབ་པར་མཛད་པའི་ཕྱིར། རྒྱུ་དེ་ལ་ཐུགས་མི་མངའབ་དང་། ཕྱིན་ཅི་ལོག་
གི་འདུ་ཤེས་སྤངས་པས་འདུ་ཤེས་སྣ་ཚོགས་མི་མངའ་བ་དང་། བཏང་སྙོམས་བསྒོམས་པས་
སོ་སོར་མ་བརྟགས་པའི་བཏང་སྙོམས་མི་མངའོ། །
རྟོགས་པའམ་ཐོབ་པས་བསྡུས་པ་དྲུག་ནི། སྔོན་འདུན་སོགས་དྲུག་ཉིད་གོམས་
པ་ལས་འདུན་པ་ཉམས་པ་མི་མངའ་བ་དང་། བརྩོན་འགྲུས་པ་དང་། དྲན་པ་དང་། ཤེས་རབ་
དང་། རྣམ་པར་གྲོལ་བ་དང་། རྣམ་གྲོལ་གྱི་ཡེ་ཤེས་གཟིགས་པ་ཉམས་པ་མི་མངའ་བ་ཐོབ་
སྟེ༑ འདིར་ཏིང་ངེ་འཛིན་མི་བརྩིས་པ་ནི་མཉམ་པར་མ་བཞག་པའི་ཐུགས་མི་མངའ་བར་
འདུས་པ་དགོངས་པའོ། །མདོ་ལ་ལར་དེ་བགྲངས་ཏེ། འདུན་བརྩོན་གཅིག་ཏུ་རྩིའོ། ཁ་ཅིག་
ཏུ་དེ་གཉིས་སོ་སོར་བགྲངས་ཏེ། དྲན་པ་མ་བརྩིས་པ་ནི་སྙེལ་བ་མི་མངའ་བར་རྩིས་པར་
དགོངས་པའོ། །མདོ་སྡེ་རྒྱན་དུ་རྣམ་གྲོལ་གྱི་ཡེ་ཤེས་མ་བརྩིས་པ་ནི་རྣམ་གྲོལ་དུ་འདུས་པར་
དགོངས་པའོ། །ཕྲིན་ལས་ཀྱིས་བསྡུས་པ་ནི། ལས་གསུམ་དོན་མེད་པ་སྤངས་པས་སྐུ་གསུང་
ཐུགས་ཀྱི་ཕྲིན་ལས་གསུམ་ཡེ་ཤེས་སྔོན་དུ་འགྲོ་ཞིང་། ཡེ་ཤེས་ཀྱི་རྗེས་སུ་འཇུག་པ་ཐོབ་པའོ།།
མ་འདྲེས་པ་གསུམ་ནི། དུས་གསུམ་གྱི་ཤེས་བྱ་ཐམས་ཅད་ལ་བློ་སྦྱངས་པ་ལས་དུས་གསུམ་
འ་བར་
1 () (0



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥
ལ་མ་ཆགས་མ་ཐོགས་པའི་ཡེ་ཤེས་ཀྱང་གཟིགས་པ་སྒྲིབ་པ་མེད་པ་ཐོབ་སྟེ། དེ་ལྟར་མ་
འདྲེས་པ་བཅོ་བརྒྱད་པོ་འདི་དང་། འདི་དག་ལ་གཞན། མདོར་སྐུ་ཚད་མེད་པ་སོགས་དུ་མ་
གསུངས་པ་རྣམས་ཀྱང་མ་འདྲེས་པ་སྟོན་པའི་ཡོན་ཏན་ཡིན་ཏེ། མདོར་སོ་དྲུག་ཙམ་གསུངས་
སོ༑ ༑དེ་ཡང་དྲང་སྲོང་ལ་སྐུ་ལ་འཁྲུལ་པ་དང༌། གསུང་ལ་ཅ་ཅོ་དང༌། གས་ལབཞི་སྟེ།
སྙེལ་བ་དང༌། གཡོ་བ་སྟེ་མཉམ་པར་མ་བཞག་པ་དང་། འཁོར་འདས་ལ་ཐ་དད་ཀྱི་འདུ་ཤེས་
དང༌། བརྟགས་པའི་བཏང་སྙོམས་མངའི་ངང་གིས་ཏེ། མ་བརྟགས་པའི་བཏང་སྙོམས་མེད་དོ།།
འདུན་པ་དང་། བརྩོན་འགྲུས་དང་། དྲན་པ་དང༌། རྣམ་དག་དྲི་མེད་ཤེས་རབ་དང་ཤེས་བྱའི་
དོན་ཀུན་གཟིགས་པ་གྲོལ་བའི་ཡེ་ཤེས་རྣམས་ལས་ནི་ཉམས་མི་མངའོ། །སངས་རྒྱས་གང་གི་
སྐུ་དང་། གསུང་དང་། ཐུགས་ཀྱི་ཕྲིན་ལས་གསུམ་ཐམས་ཅད་རྒྱུའི་ཀུན་སློངཡེ་ཤེས་སྔོན་དུ་
འགྲོ་ཞིང་། དུས་ཀྱི་ཀུན་སློང་ཡེ་ཤེས་ཀྱི་རྗེས་སུ་འཇུག་པ་དང་། འདས་པ་དང་། མ་འོངས་པ་
དང༌། ད་ལྟར་བྱུང་བའི་དུས་གསུམ་ཐམས་ཅད་རྟག་ཏུ་ཐོགས་མེད་མཁྱེན་པ་རྒྱ་ཆེན་འཇུག་པ་
སྟེ༑ བཅོ་བརྒྱད་པོ་གང་རྟོགས་པ་སྟེ། ཐོབ་པས་འགྲོ་བར་འཇིགས་པ་མེད་པར་དམ་པའི་ཆོས་
ཀྱི་འཁོར་ལོ་ཆེན་པོ་རབ་ཏུ་བསྐོར་བ་ནི་སངས་རྒྱས་ཁོ་ནས་བརྙེས་སོ། །སངས་རྒྱས་ཅི་འདྲ་ཞེ་
ན༑ གཞན་དོན་ཐུགས་རྗེ་ཆེན་པོ་དང་ལྡན་པ་དང་། རང་དོན་སྤངས་པའི་དགྲ་ལས་རྒྱལ་བ་
ཉིད་དོ། །དེ་དག་ནམ་མཁའ་ལྟར་མ་འདྲེས་པའི་ཚུལ་ཡང་ས་ལ་སོགས་པ་ལ་ཡོད་པའི་ཆོས་
ཉིད་སྲ་བཤེར་དྲོ་ཉིད་གཡོ་བ་དེ་ནི་ནམ་མཁའ་ལ་ཡོད་པ་མིན་ལ། ནམ་མཁའ་མཚན་ཉིད་
གཟུགས་མེད་པས་གཞན་གྱི་གོ་སྒྲིབ་པ་མེད་པ་སོགས་དེ་ནི་ས་སོགས་གཟུགས་ཅན་ལ་མེད་
པ་ལྟར། མ་འདྲེས་པའང་འཇིག་རྟེན་དང་ཐུན་མོང་མིན་པས་ནམ་མཁའ་དང་འདྲ་བར་བསྟན་
ནས། འོན་ཀྱང་ས་ཆུ་མེ་རླུང་ནམ་མཁའ་ལྔ་ཆར་འཇིག་རྟེན་གྱི་ཡུལ་དུ་ཐུན་མོང་བ་སྟེ། སངས་
རྒྱས་ཀྱི་ཆོས་མ་འདྲེས་པ་ཉིད་ནི་རྡུལ་ཕྲན་ཙམ་ཡང་འཇིག་རྟེན་གཞན་ན་ཐུན་མོང་མིན་པས་
I (0 1



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔེ་ལས་ཀྱང་ཁྱད་པར་དུ་འཕགས་སོ། །
གཉིས་པ་རྣམ་སྨིན་གྱི་ཡོན་ཏན་ལ་ངོ་བོ་ནི། སྔོན་དམ་བཅས་པ་བརྟན་པ་ལས་
ཞབས་ཀྱི་མཐིལ་མི་མཉམ་པ་མེད་པས་ལེགས་པར་མཉམ་པར་གནས་པ་དང༌། སྦྱིན་པསྣ་
ཚོགས་བཏང་བས་ཞབས་ཀྱི་མཐིལ་འཁོར་ལོས་མཚན་པ་སྟེ། ཡུམ་དུ་ཕྱག་ཡང་མཚན་པར་
གསུངས་སོ། །གཞན་ཁྱད་དུ་མ་གསད་པ་ལས་ཞབས་ཀྱི་ལོང་བུ་མི་མངོན་པ་སྟེ། ཡུམ་དུ་
གཉིས་སུ་བཤད་དོ། །སེམས་ཅན་སྐྱབས་པས་སོར་མོ་རིང་བ་དང་། གཞན་གྱི་འཁོར་མ་ཕྱེ་
བས་ཕྱག་དང་ཞབས་ཀྱི་སོར་མོ་དྲ་བས་འབྲེལ་བ་དང་། གོས་སྣ་ཚོགས་བྱིན་པས་ཕྱག་ཞབས་
ཀྱི་པགས་པ་འཇམ་ཞིང་གཞོན་ཤ་ཅན་ལ་སོགས་པ་ཉིད་དང་། བཟའ་བཏུང་རྒྱ་ཆེན་པོ་སྦྱིན་
པས་ཕྱག་ཞབས་ཀྱི་རྒྱབ་བཞི་དང་ཐལ་གོང་གཉིས་དང་ལྟག་པའི་ཕྱོགསཏེ་སྐུའི་གནས་བདུན་
པོ་དེ་དག་མཐོ་བ་དང་། སངས་རྒྱས་ཀྱི་ཆོས་བཟུང་བས་བྱིན་པ་རི་དྭགས་ཨེ་ན་ཡའི་བྱིན་པ་
དང་འདྲ་བ་ཤ་རྒྱས་ཤིང་རིམ་གྱིས་ཕྲ་བ་དང་། གསང་ཚིག་བསྲུངས་ཤིང་འཁྲིག་པ་སྤངས་
པས་གསང་བའི་གནས་གླང་པོ་ཆེའི་བཞིན་དུ་སྦུབས་སུ་ནུབ་པ་དང་། དགེ་བ་རྒྱ་ཆེན་པོ་རིམ་
གྱིས་སྦྱངས་པས་རོ་སྟོད་འཕེལ་ཁ་ཆེ་བས་སེང་གེའི་འདྲ་བ་དང༌། དགེ་བ་ཡང་དག་པ་སྦྱངས་
པས་ཐལ་གོང་བར་མ་ཁེངས་པ་མེད་པར་རྒྱས་པ་དང་། གཞན་ལ་མི་འཇིགས་པ་བྱིན་པས་
དཔུང་མགོ་ལེགས་པར་ཟླུམ་པ་དང་། གཞན་གྱི་བྱ་བ་ཐམས་ཅད་བྱེད་པ་ལ་སྤྲོ་བས་ཕྱག་རེག་
ན་འཇམ་ཞིང་དབྱིབས་ཟླུམ་ཞིང་མཐོ་དམའ་མེད་ལ་མ་བཏུད་པརཔུས་མོར་སླེབས་པས་ཕྱག་
རིང་བ་དང་། དགེ་བཅུམི་ངོམས་པར་སྤྱད་པས་སྐུ་དྲི་མས་ཡོངས་སུ་དག་ཅིང་འོད་ཀྱིདཀྱིལ་
འཁོར་དང་ལྡན་པ་དང་། ནད་པ་ལ་སྨན་སོགས་བྱིན་པས་མགྲིན་པ་ཁ་དོག་དྲི་མ་མེད་ཅིང་
དབྱིབས་དུང་འདྲ་བ་དང༌། དགེ་བ་སྦྱོར་བ་ཡོངས་སུ་རྫོགས་པར་བྱས་པས་འགྲམ་པ་རི་
དྭགས་ཀྱི་རྒྱལ་པོ་འདྲ་བ་དང་། སེམས་ཅན་ལ་བསམ་པ་མཉམ་པར་བྱས་པས་ཚེམསངཞི་
A
1 () 2



-
，
གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༥
བཅུ་པོ་སྟེང་འོག་ཉིད་དུ་ཉི་ཤུ་རེ་རེ་གྲངས་མཉམ་པ་དང༌། མི་མཐུན་པ་བསྡུམས་པས་ཚེམས་
ཐགས་བཟང་བ་དང༌། ཡིད་དུ་འོང་བའི་ནོར་བུ་བྱིན་པས་ཚེམས་དྲི་མས་རྣམ་པར་དག་ཅིང་།
ཕྲ་སྦོམ་མཐོ་དམའ་མཉམ་པ་ཉིད་དང་། སྒོ་གསུམ་གྱི་ལས་བསྲུངས་པས་མཆེ་བ་རབ་མག་
དཀར་བ་ཉིད་དང་། བདེན་ཚིག་བསྲུངས་པས་ལྗགས་རིང་ཞིང་མཐའ་མེད་བསམ་དུ་མེད་པ་
དང༌། རོ་བྲོ་བ་སྦྱིན་པས་རོ་བྲོ་བའི་མཆོག་ཉིད་དང་། འཇམ་ཞིང་དགའ་བའི་ཚིག་སྨྲས་པས་
རང་བྱུང་གི་གསུང་ཀ་ལ་པིང་ཀའི་སྒྲ་དང་
། ཚངས་པའི་དབྱངས་ལྟར་སྙན་ཅིང་སྒྲགས་པ་དང་།
བྱམས་པ་དང་ལྡན་ཞིང་ཐམས་ཅད་བསྲུངས་པས་སྤྱན་བཟང་པོ་ཨུཏྤལ་སྔོན་པོའི་མདོག་འདྲ་
བ་དང་། བསམ་པ་གཡོ་སྒྱུ་མེད་པས་རྫི་མ་ཁྱུ་མཆོག་གི་འདྲ་བར་སྣུམ་ཞིང་མ་འཛིངས་པ་དང་།
བསྔགས་པར་འོས་པ་བསྔགས་པས་ཞལ་མཛེས་པའི་སྨིན་མཚམས་ན་དྲི་མ་མེད་པའི་མཛོད་
སྤུ་དཀར་པོ་དང་ལྡན་པ་དང་། བླ་མ་ལ་གུས་པས་དབུའི་གཙུག་ཏོར་ལྟར་མི་མངོན་པ་དང་།
ཚོལ་བ་ལ་སེམས་ལས་སུ་རུང་བས་པགས་པ་དག་ཅིང་སྲབ་པ་དང་། ཡིད་དུ་འོང་བའི་གོས་
སྟན་བྱིན་པས་པགས་པ་གསེར་གྱི་མདོག་འདྲ་བ་ནི་སྐུ་མདོག་སྔོན་པོ་སོགས་ལས་ཁ་དོག་ཤིན་
ཏུ་དྭངས་པའོ། །འདུ་འཛི་སྤངས་པས་བ་སྤུ་ལེགས་པར་ཕྲ་བ་འཇམ་ཞིང་། ཁུང་བུ་རེ་རེ་ནས་
སྤུ་རེ་རེ་སྐྱེས་པ་དང་། གདམས་ངག་ལ་མཐུན་པར་འཛིན་པས་སྤུའི་རྩེ་མོ་སྐུ་ཡི་གྱེན་དུ་གཡས་
ཕྱོགས་སུ་འཁྱིལ་བ་དང་། ཀུན་ལ་བརྩེ་ཞིང་མཚོན་ཆ་སྤངས་པས་དབུ་སྐུ་དྲི་མ་མེད་ཅིང་རིན་
ཆེན་མཐོན་མཐིང་མདོག་འདྲ་བ་དང༌། བདག་གཞན་ཏིང་ངེ་འཛིན་ལ་སྦྱར་བས་ནྱ་གྲོ་ཏ་
རྫོགས་པའི་ལྗོན་ཤིང་གི་དཀྱིལ་འཁོར་དང་འདྲ་བར་ཆུ་ཞིང་གབ་པ་དང་། སངས་རྒྱས་ཀྱི་སྐུ་
བྱེད་པ་དང་། མཆོད་རྟེན་བསོས་པ་སོགས་ཀྱིས་ཀུན་ཏུ་བཟང་པོའི་དཔེ་མེད་པ་དྲང་སྲོང་ཆེན་
པོ་དེ་སྲེད་མེད་ཀྱི་བུའི་སྟོབས་མངའ་ཞིང་འཁྲིགས་པའི་སྐུའོ། །དེ་ལྟར་བསམ་གྱིས་མི་ཁྱབ་
པར་སུམ་ཅུ་རྩ་གཉིས་པོ་འདི་དག་སྟོན་པས་མི་དབང་མཚན་དུ་བུ་མོ་རིན་ཆེན་གྱི་མདོར་
10 3



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུངས་སོ། །
གསུམ་པ་ནི་ཇི་ལྟར་སྤྲིན་མེད་པའི་ནམ་མཁར་ཟླ་བའི་གཟུགས་ནི་སྟོན་ཀའི་ཆུ་
དྭངས་པ་སྔོན་པོའི་མཚོར་ནི་མཐོང་བ་ལྟར་དེ་བཞིན་དུ་རྒྱས་སྲས་བྱང་སེམས་ཀྱི་ཚོགས་
ཀྱིས་ཁྱབ་བདག་བྱང་སེམས་ཀྱི་སྐུ་དེ་རྫོགས་སངས་རྒྱས་ཀྱི་འཁོར་གྱི་དཀྱིལ་འཁོར་གྱི་ནང་དུ་
མཐོང་བར་འགྱུར་རོ། །དཔེ་ཆོས་མཐུན་ནི་ཡོན་ཏན་དྲུག་ཅུ་རྩ་བཞི་པོ་འདི་དག་སོ་སོའིངོ་བོ་
དང༌། རྒྱུ་དང་བཅས་ཏེ། སྔར་བཤད་པའི་གོ་རིམ་ཇི་ལྟ་བ་བཞིན་དུ་བུ་མོ་རིན་ཆེན་གྱིས་ཞུས་
པའི་ཐེག་པ་ཆེན་པོའི་མན་ངག་ཅེས་བྱ་བའི་མདོའི་རྗེས་སུ་འབྲངས་ནས་ཤེས་པར་བྱ་སྟེ། དེ་
ཡང་མདོའི་དོན་བསྡུསཏེ་སྔར་བཤད་པ་བཞིན་ནོ། ། །
བཞི་པ་ཆོས་མཐུན་བསྟན་པ་ལ་མདོར་བསྟན་པ་ནི་སྟོབས་ཉིད་སྒྲིབ་པས་མི་ཕྱེད་
པའི་ཕྱིར་རྡོ་རྗེ་དང༌། མི་འཇིགས་པ་ནི་སྤོབས་པ་མི་ཞན་པའི་ཕྱིར་སེང་གེ་དང་། མ་འདྲེས་པ་
ནི་གཞན་དང་མཚུངས་པ་མེད་པའི་ཕྱིར་ནམ་མཁའ་དང༌། མཚན་བཟང་པོ་ནི་རྟོག་གེས་གཡོ་
བ་མེད་པའི་ཕྱིར་ཆུའི་ཟླ་བའི་དཔེ་སྟེ་བཞི་བསྟན་ཏོ། །རྒྱས་པར་བཤད་པ་ལ་བྲལ་བའི་ཆོས་
མཐུན་དང༌། རྣམ་སྨིན་གྱི་ཆོས་མཐུན་གཉིས་ལས། དང་པོ་ལ་གཉིས་ལས་དང་པོ་སོ་སོར་
ཆོས་མཐུན་ལ་སྟོབས་ཀྱི་ཆོས་མཐུན་སྟོབས་བཅུ་པོ་རྣམས་ལས་རིམ་བཞིན་དུ། སྟོབས་དང་པོ་
དྲུག་གིས་ཤེས་བྱའི་སྒྲིབ་པ་གོ་ཆ་ལྟ་བུ་ཕུག་པའི་ཕྱིར་དང༌། ཉོན་མོངས་ཀྱི་དྲི་མ་མེད་པ་
སོགས་དེགནསགསུམ་གྱིས་སྙོམས་པར་འཇུག་པའི་སྒྲིབ་པ་རྩིག་པ་ལྟར་ཤིག་དཀའབ་ཤིག་
པའི་ཕྱིར་རོ། །ཐ་མ་གཅིག་གིས་བག་ཆགས་དང་བཅས་པའི་ཉོན་མོངས་པའི་སྒྲིབ་པ་སྡུག་
བསྔལ་གྱི་ཡལ་ག་སྐྱེད་པས་ཤིང་ལྟ་བུ་དེ་བཅད་པའི་ཕྱིར་དང་། སྒྲིབ་པ་ཀུན་བསལ་བས་རླུང་
བ་ལ་སོགས་པའི་དྲང་སྲོང་སངས་རྒྱས་ཀྱི་སྟོབས་བཅུ་ནི་རྡོ་རྗེ་དང་འདྲའོ། །ཅིའི་ཕྱིར་གླིང་བ་
སོགས་སུ་བརྗོད་ཅེ་ན། གང་ཕྱིར་རླུང་བ་སྙིང་པོའི་ཕྱིར། །གང་ཕྱིར་སྙིང་པོ་བརྟན་པའི་ཕྱིར། །
r
L
,
1 0 4



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། (༥
གང་ཕྱིར་བརྟན་པ་མི་ཕྱེད་ཕྱིར། །མི་ཕྱེད་ཕྱིར་ན་རྡོ་རྗེ་བཞིན། །ཞེས་ཏེ་སྔ་མ་སྔ་མ་ཕྱི་མ་
ཕྱི་མས་བཤད་དོ། །མི་འཇིགས་པའི་ཆོས་མཐུན་ནི། སུ་ལ་ཡང་འཇིགས་པ་མེད་པའི་ཕྱིར་
དང༌། གཞན་ལ་ལྟོས་པ་མེད་པའི་ཕྱིར་དང༌། བློ་བརྟན་པའི་ཕྱིར་དང་། ཡོན་ཏན་གྱི་རྩལ་ཕུན་
སུམ་ཚོགས་པ་དང་ལྡན་པས་ཐུབ་པ་མིའི་སེང་གེ་རི་དྭགས་ཀྱི་རྒྱལ་པོ་སེང་གེ་ཡོན་ཏན་བཞི་
དང་ལྡན་པ་རི་དྭགས་ཀྱི་ནང་དུ་མི་འཇིགས་པ་བཞིན་དུ། འཁོར་ཚོགས་ཀྱི་ནང་དུ་འཇིགས་པ་
མི་མངའོ། །ཤེས་བྱ་ཀུན་མངོན་སུམ་དུ་མཁྱེན་པས། གང་དྲིས་ཀྱང་ལུང་བརྟན་ནུས་པས་རྒོལ་
བ་གང་ལས་ཀྱང་འཇིགས་པ་མེད་པར་རྣམ་པར་གནས་སོ། །སྒྲིབ་གཉིས་ཕལ་ཆེར་དག་པའི་
སེམས་ཅན་ས་བཅུ་པ་རྣམས་དང་ཡང་བདག་ཉིད་མི་མཉམ་པར་གཟིགས་པའི་ཕྱིར། གཞན་
སུ་ལའང་ལྟོས་པ་མེད་དོ། །ཐུགས་ནི་ཆོས་རྣམས་ཐམས་ཅད་ལ་རྩེ་གཅིག་ཏུ་གནས་པའི་ཕྱིར་
བརྟན་པ་ཉིདདོ། །མ་རིག་པའི་བག་ཆགས་ཀྱི་ས་ལས་མཆོག་ཏུ་རྒལ་བའི་ཕྱིར། ཤེས་རབ་ཀྱི་
རྩལ་དང་ལྡན་པའོ། །མ་འདྲེས་པའི་ཆོས་མཐུན་ནི། འཇིག་རྟེན་པ་དང་། ཉན་ཐོས་དང་། རང་
དོན་མཐའ་གཅིག་ཏུ་སྤྱོད་པ་རང་རྒྱལ་དང༌། བློ་ལྡན་བྱང་སེམས་དང་། རང་བྱུང་སངས་རྒྱས་
གོང་ནས་གོང་དུ་ཕྲ་བ་སྟེ་རྟོགས་དཀའ་བའི་ཕྱིར། དཔེ་ས་སོགསརྣམ་པར་ལྔ་ཕྱི་མ་ཕྱི་མ་ཕྲ་བ་
དང་འདྲ་ལ། མ་འདྲེས་པ་རྣམས་འཇིག་རྟེན་ཀུན་གྱི་ཉེར་འཚོའི་གཞི་ཡིན་པའི་ཕྱིར། ས་ཆུ་མེ་
རླུང་རྣམས་སེམས་ཅན་གྱི་ཉེར་འཚོར་གྱུར་པ་དང་མཚུངས་སོ། །འཇིག་རྟེན་བྱིས་པ་དང་། དེ་
ལས་འདས་པ་ཉན་རང་བྱང་སེམས་ཀྱི་མཚན་ཉིད་ལས་འདས་པས་གཞན་དང་ཐུན་མོང་མིན་
པ་སྟེ། ནམ་མཁའ་འབྱུང་བཞིའི་མཚན་ཉིད་ལས་འདས་པས་ཐུན་མོང་མིན་པ་བཞིན་ནོ། །
གཉིས་པ་སྤྱིའི་ཆོས་མཐུན་ནོ། །ཡོན་ཏན་སུམ་ཅུ་རྩ་གཉིས་པོ་འདི་དག་ཆོས་སྐུས་
རབ་ཏུ་ཕྱེ་སྟེ། དཔེར་ན་ནོར་བུ་རིན་ཆེན་གྱི་འོད་འབྱིན་པ་དང༌། མདོག་གསལ་བ་དང།
དབྱིབས་མཛེས་པ་རྣམས་ནོར་བུ་ལ་དབྱེར་མེད་དུ་ལྡན་པ་བཞིན་དུ། དེ་རྣམས་ཀྱང་ཆོས་སྐུ་ལ་
1 0 5



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབྱེར་མེད་པར་ལྡན་པའི་ཕྱིར་རོ། །རྣམ་སྨིན་གྱི་ཡོན་ཏན་ལ་ཆོས་མཐུན་ནི། མཐོང་ན་ཡིད་
ཚིམ་པར་བྱེད་པའི་རྣམ་སྨིན་གྱི་ཡོན་ཏན་མཚན་སུམ་ཅུ་རྩ་གཉིས་ཞེས་བྱ་བ་རྣམས་ནི་སྤྲུལ་
པའི་སྐུ་དང་ཐེག་ཆེན་གྱི་ཆོས་ལ་རྫོགས་པར་ལོངས་སྤྱོད་རྫོགས་པའི་སྐུ་སྟེ། གཟུགས་སྐུ་
གཉིས་ལ་བརྟེན་ཏོ། །རྒྱུད་དག་པའི་ཁྱད་པར་སངས་རྒྱས་ལ་རིང་བ་སོ་སྐྱེ་དང་། ཉན་རང་
འཇིག་རྟེན་གྱི་ཁམས་སྣ་ཚོགས་སུ་མཚན་དཔེ་ལྡན་པའི་སྤྲུལ་སྐུ་སྣང་བ་ནི། ཆུ་ནང་གི་ཟླ་བའི་
གཟུགས་བརྙན་སྣང་བ་བཞིན་དུ་ལོངས་སྐུའི་གཟུགས་བརྙན་སྣང་བའོ། །སངས་རྒྱས་ལ་ཉེ་བ་
བྱང་སེམས་འཕགས་པ་རྣམས་ལ་རྒྱལ་བ་ལོངས་སྐུའི་འཁོར་གྱི་དཀྱིལ་འཁོར་དུ་མཚན་དཔེ་
དང་ལྡན་པའི་སྐུ་སྣང་བ་ནི་ནམ་མཁའི་དཀྱིལ་གྱི་ཟླ་བའི་གཟུགས་སྣང་བ་བཞིན་དུ་ལོངས་སྐུ་
དངོས་སྣང་བ་ཡིན་ཏེ། དེ་ལྟར་གཟུགས་དེ་མཐོང་བའི་ཚུལ་ནི། རྣམ་པ་གཉིསཏེ། འདིསན་
གདུལ་བྱའི་དབང་གིས་གཟུགས་སྐུ་གཉིས་སུ་ངེས་པར་བསྟན་ཏོ། །ཡོན་ཏན་གྱི་སྐབས་
བཤད་ཟིན་ཏོ།། །།
༈ ཡོན་ཏན་གྱི་ཕྲིན་ལས་ལ་གཉིས་ཏེ། ལྷུན་གྲུབ་རྒྱུན་མི་ཆད་དུ་བསྟན་པ་དང་།
དཔེའི་སྒོ་ནས་ཕྲིན་ལས་ལ་མོས་པ་བསྐྱེད་པའོ། །དང་པོ་ལ་མདོར་བསྟན་པནི། གདུལ་བྱའི་
ཁམས་དང༌། བསམ་པ་དང་། བག་ལ་ཉལ་དང༌། དེ་དང་མཐུན་པའི་གདུལ་བའི་ཐབས་དང་།
གདུལ་བྱའི་ཁམས་ཀྱི་རྒྱུད་ལ་སྒྲུབ་པར་བྱ་ལ། མངོན་མཐོ་ངེས་ལེགས་ལ་འགོད་པ་དང་།
གདུལ་བྱ་དེ་གང་ན་ཡོད་པའི་ཡུལ་དང༌། གང་གི་ཚེ་གདུལ་བའི་དུས་སུ་གཤེགས་པ་ལ་ཁྱབ་
བདག་སངས་རྒྱས་རྟག་ཏུ་འབད་མེད་ལྷུན་གྱིས་གྲུབ་པར་འཇུག་གོ །རྒྱུ་ཏིང་ངེ་འཛིན་སོགས་
པ་ཡོན་ཏན་རིན་ཆེན་མཆོག་ཚོགས་དང་ལྡན་པའི་ཡེ་ཤེས་ཀྱི་ཆུ་དང་བཅས་པའི་ས་བཅུའི་རྒྱ་
མཚོ་དང་། བསོད་ནམས་དང་ཡེ་ཤེས་ཀྱི་ཉི་འོད་ཅན་གྱི་རྒྱུའི་ཐེག་པ་མ་ལུས་པས་ངེས་པར་
བསྒྲུབས་ཏེ། དེ་ལས་འབྲས་བུ་བྱང་ཆུབ་ཆེན་པོ་དབྱིངས་མཐའ་དང་དབུས་མེད་པས་ཟབ་
I
-
1 (） ($



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥
ཅིང་ ཡེ་ ཤེས་ རྒྱ་ ཆེ་ བ་ ནམ་ མཁའ་ ལྟར་ ཤེས་ བྱ་ ལ་ ཁྱབ་ པ་ ཞིག་ འབྱུང་ ངོ༌ ། །དེ་ཡི་
གནས་གང་ཡིན་ཞེ་ན། སངས་རྒྱས་ཉིད་ཀྱི་ཁམས་ཡོན་ཏན་དྲི་མ་མེད་པའི་འབྱུང་གནས་ཡིན་
པས་གཏེར་ཏེ། དེ་སེམས་ཅན་ཀུན་ལ་རང་གི་ཆོས་ཉིད་དང་ཁྱད་པར་མེད་པར་གཟིགས་ནས།
དེ་ལ་སྒྲིབ་བྱེད་ཉོན་མོངས་པ་དང༌། ཤེས་བྱའི་སྒྲིབ་པའི་སྤྲིན་གྱི་དྲ་བ་ནི་སངས་རྒྱསརྣམས་ཀྱི་
ཐུགས་རྗེའི་རླུང་གིས་གཏོར་ཞིང་། མཐོར་བར་མཛད་དོ། །མདོར་ན་ཕྲིན་ལསརྣམས་འབད་
མེད་དུ་འཇུག་པ་ལྷུན་གྲུབ་དང་། དུས་འཁོར་བ་ཇི་སྲིད་པར་འཇུག་པ་རྒྱུན་མི་ཆད་པ་ཡིན་
པར་ཤེས་པར་བྱའོ། ། །
རྒྱས་པར་བཤད་པ་ལ། ལྷུན་གྱིས་གྲུབ་པ་བཤད་པ་ནི། གང་ཞིག་གངགིས་འདུལ་
བ་ཡི། །བྱ་གང་གང་དུ་གང་གི་ཚེ། །དེའི་རྣམ་རྟོག་སྐྱེ་མིན་ཕྱིར། །ཐུབ་པ་རྟག་ཏུ་ལྷུན་གྱིས་
གྲུབ། །ཅེས་པས་བསྟན་ཏེ། རྐང་པ་སྔ་མ་གཉིས་བཤད་པ་ནི། གང་ཞིག་ཅེས་པ་གདུལ་བྱའི་
ཁམས་ནི་གང་ཞིག་གོ །གང་གིས་ཞེས་པ་འདུལ་བའི་ཐབས་མདོ་གང་དག་གིས། བྱ་གང་
ཞེས་པ་གདུལ་བྱའི་བྱ་གང་མངོན་མཐོ་ངེས་ལེགས་ལ་འགོད་དུ་ཞེས་པ་གང་དུ་ནི་ཡུལ་དེ་དག་
གོ །གང་ཚེ་ཞེས་པ་གང་གི་ཚེ། དུས་དེ་དག་ལྷུན་གྱིས་གྲུབ་པ་ཡིན་ནོ། །རྒྱུན་མི་ཆད་པ་
བཤད་པ་ལ། དོན་ནི་ཕྲིན་ལས་མཛད་པ་པོས་སངས་རྒྱས་ཀྱིས་སྔོན་བསྟེན་པའི་ལམ་ངེས་
འབྱིན་དང་དེའི་རྟོན་པ་གཉིས་དང་། དེས་ད་ལྟར་ཐོབ་པའི་ཕྲིན་ལས་ཀྱི་རྟེན་དེ་འབྲས་བུ་བྱང་
ཆུབ་དང་། བྱང་ཆུབ་དེའི་ཡོངས་སུ་འཛིན་པ་ནི་ཕྲིན་ལས་འཇུག་པའི་ཡུལ་སེམས་ཅན་དང་།
གདུལ་བྱའི་བྱང་ཆུབ་ལ་སྒྲིབ་པའི་ཕྲིན་ལས་ཀྱི་བསམ་བྱ་དེའི་སྒྲིབ་པ་དང་སྒྲིབ་པ་དེ་འཇོམས་
པའི་ཕྲིན་ལས་ཀྱི་ཀུན་སློང་ཕྲིན་ལས་མཛད་པ་པོ་ཐུགས་རྗེ་ནི། དེ་གཅོད་བྱེད་རྐྱེན་ཏེ། དེ་
རྣམས་ལ་རྣམ་པར་རྟོག་པ་མེད་པའི་ཕྱིར་རོ། །དེ་ལ་འཁོར་བ་ལས་འབྲས་བུའི་སར། ངེས་
པར་འབྱིན་བྱེད་ས་བཅུ་སྟེ། ཐབས་ཚོགས་གཉིས་དག་ནི། དེ་དུས་ཀྱི་དགེ་བ་དེའི་ཉེ་བར་སྟོན་
10 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པའི་རྒྱུའོ། །རྒྱུ་ས་དང་ལམ་དེ་དག་གི་འབྲས་བུ་བྱང་ཆུབ་མཆོག་ཡིན་ཏེ། བྱང་ཆུབ་དེ་སེམས་
ཅན་གྱིས་ཐོབ་ཏུ་རུང་བའི་ཚུལ་གྱིས་ཡོངས་སུ་འཛིན་ཏོ། །སེམས་ཅན་གྱིས་བྱང་ཆུབདེ་ཐོབ་
པའི་སྒྲིབ་བྱེད་ནི། མཐའ་ཡས་པའི་ཉོན་མོངས་དང་ཉེ་བའི་ཉོན་མོངས་ཀྱི་བག་གས་སོ། །
དུས་ཀུན་ཏུ་སྒྲིབ་པ་དེ་འཇོམས་པའི་རྐྱེན་ནི་སངས་རྒྱས་ཀྱི་ཐུགས་རྗེ་ཆེན་པོའོ། །དེསན་ཕྲིན་
ལས་རྒྱུ་གང་ལས་རྒྱུན་མི་ཆད་ནས་དང་ཚོགས་སྔོན་དུ་སོང་བ་ལས་སོ། །འབྲས་བུ་གང་ཐོབ་
པས་རྒྱུན་མི་ཆད་ན། བྱང་ཆུབ་ཐོབ་པས་སོ། །ཡུལ་གང་ཡོད་པས་རྒྱུན་མི་ཆད་ན། སེམས་
ཅན་ཀུན་ལ་བྱང་ཆུབ་སྙིང་པོའི་ཚུལ་དུ་ཡོད་པས་དེའི་སྒྲིབ་པ་ཐུགས་རྗེས་སེལ་བས་སོ། །དཔེ་
ནི༑ གནས་དྲུག་པོ་ནི་འདི་དག་རྣམས། །གོ་རིམ་ཇི་བཞིན་རྒྱ་མཚོ་དང༌། །ཉི་མདང་ནི་ནམ་
མཁའ་གཏེར། །སྤྲིན་དང་རླུང་བཞིན་ཤེས་པར་བྱ། །ཞེས་སོ། །ཆོས་མཐུན་ནི་ས་བཅུའི་ཡེ་
ཤེས་ཀྱི་ཆུ་དང་། གཟུངས་སོགས་ཡོན་ཏན་རིན་ཆེན་རྣམས་དང་ལྡན་པའི་ཕྱིར་ས་བཅུ་པོ་
རྣམས་ནི་རྒྱ་མཚོ་ཆེན་པོ་བཞིན་ནོ། །སེམས་ཅན་ཐམས་ཅད་ཀྱི་ཕན་བདེའི་ལོ་ཐོག་གི་ཉེར་
འཚོ་ཡིན་པའི་ཕྱིར། ཚོགས་གཉིས་དག་ནི་ཉི་མ་བཞིན་ནོ། །ཡེ་ཤེས་རྒྱ་ཆེ་ཞིང་། དབྱིངས་སྐྱེ་
འགག་གི་མཐའ་དབུས་མེད་པས་ཟབ་པའི་ཕྱིར། བྱང་ཆུབ་ནམ་མཁའི་ཁམས་རྒྱ་ཆེ་ཞིང་།
འདུས་མ་བྱས་པ་བཞིན་ནོ། །ཡང་དག་པར་རྫོགས་པའི་སངས་རྒྱས་ཀྱི་ཆོས་ཉིད་ཡིན་པས་
བྱང་ཆུབ་ཀྱི་འབྱུང་ཁུངས་ཡིན་པའི་ཕྱིར། སེམས་ཅན་གྱི་ཁམས་ནི་གཏེར་ནོར་གྱི་འབྱུང་
ཁུངས་ཡིན་པ་དང་འདྲའོ། །སྤང་དུ་རུང་བ་གློ་བུར་བ་དང་། ཁྱབ་པར་སྒྲིབ་པ་དང་། ཆོས་ཉིད་
ཀྱི་རང་བཞིན་དུ་མ་གྲུབ་པའི་ཕྱིར། ཁམས་དེ་ཡི་སྒྲིབ་བྱེད་ཉོན་མོངས་དང་ཤེས་སྒྲིབ་ནི་སྤྲིན་
ཚོགས་བཞིན་ནོ། །སྒྲིབ་གཉིས་ཀྱི་སྤྲིན་དེ་མཐོར་བ་ཉེ་བར་གནས་པའི་ཕྱིར། གས་རྗེ་ནི་མི་
ཟད་པའི་རླུང་དྲག་པོ་དང་འདྲའོ། །དེ་ནི་སྔོན་ས་དང་ཚོགས་ཀྱི་ལམ་ཀྱི་ཚེ སེམས་ཅན་གཞན་
ཁོ་ནའི་དབང་གིས་ངེས་པར་འབྱུང་བའི་ཕྱིར་དང་། དེ་ལྟ་བྱང་ཆུབ་ཐོབ་པ་ན་དག་དང་སེམས་
1 ] 8



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥
ཅན་སངས་རྒྱས་ཀྱི་སྙིང་པོ་ཅན་དུ་མཚུངས་པར་གཟིགས་པའི་ཕྱིར་དང་། སྙིང་པོ་ཅན་གྱི་
སེམས་ཅན་རྣམས་རང་གིས་བརྙེས་པའི་གོ་འཕངས་ལ་མ་བཀོད་ཀྱི་བར་མཛད་པ་ཡོངས་སུ་
མརྫོགས་པའི་ཕྱིར། ཐུགས་རྗེའི་འཁོར་བ་ཇི་སྲིད་དུ་སངས་རྒྱས་ཀྱི་མཛད་པ་རྒྱུན་མི་ཆད་དོ། །
གཉིས་པ་དཔེའི་སྒོ་ནས་ཕྲིན་ལས་མོས་པ་བསྐྱེད་པ་ལ་མདོར་བསྟན་པ་ནི། འདིར་
སྐབས་ཀྱི་འདུས་མ་བྱས་ཡིན་པས་སྐྱེ་འགག་མེད་ཀྱང་སྐྱེ་འགག་ཏུ་སྣང་བ་དང་། རྟོག་པ་མེད་
ཀྱང་ལྷུན་གྲུབ་རྒྱུན་མི་ཆད་དུ་འཇུག་པ་མི་འགལ་བར་སྟོན་པ་སྟེ། སྐུ་སྟོན་པ་བརྒྱ་བྱིན་གྱི་
གཟུགས་དང་། གསུང་ལེགས་པར་འདོམས་པ་རྔ་སྒྲ་དང༌། མཁྱེན་བརྩེས་ཁྱབ་པ་སྤྲིན་དང་།
སྤྲུལ་པ་སྟོན་པ་ཚངས་པ་དང་། ཡེ་ཤེས་སྤྲོ་བ་ཉི་མ་དང་། ཐུགས་ཀྱི་གསང་བནོར་བུ་རིན་ཆེན་
དང༌། དེ་བཞིན་གཤེགས་པའི་གསུང་གི་གསང་བ་སྒྲ་སྙན་བཞིན་དང༌། སྐུའི་གསང་བ་ནམ་
མཁའ་དང༌། ཐུགས་རྗེས་ཆོས་དཀར་སྐྱེད་པ་ས་གཞི་བཞིན་ནོ། །རྒྱས་པར་བཤད་པ་ལ་
མདོར་བསྟན་དགུ་ལས། སྐུ་ལེགས་པར་སྟོན་པ་བརྒྱ་བྱིན་དང་འདྲ་བ་ལ། རྣམརྟོག་མེད་པའི་
དཔེ་ནི། ཇི་ལྟར་ས་གཞི་ཆེན་པོའི་སྟེང་འདི། བེ་ཌཱུརྱ་དག་པའི་རང་བཞིན་དུ་གྱུར་ཏེ། དག་
ཅིང་དྭངས་པའི་ཕྱིར། ས་དེ་ལྷ་དབང་དངོས་འཁོར་ལྷདང་ལྷའི་བུ་མོའི་ཚོགས་དང་བཅས་ཤིང་
གནས་རྣམ་པར་རྒྱལ་བའི་ཁང་བཟང་དང༌། ལྷ་གནས་དེ་ལས་གཞན་པའི་ལྷའི་དགའ་ཚལ་
སོགས་དང༌། ལྷའི་གཞལ་ཡས་ཁང་སྣ་ཚོགས་དང་ལོངས་སྤྱོད་བྱ་ལྷ་རྫས་རྣམ་པ་མང་པོ་དེ་
འཛམ་བུ་གླིང་པ་རྣམས་ཀྱིས་མཐོང་ངོ༌། །མཐོང་བ་དེས་འཛམ་བུ་གླིང་གི་སྐྱེས་པ་དང་། བུད་
མེད་དང༌། ཁྱིའུ་དང་། བུ་མོའི་ཚོགས་སའི་སྟེང་ན་གནས་པ་རྣམས་ཀྱིས་གགས་བརྙན་སྣང་
བ་དེ་ནི་མཐོང་བར་གྱུར་པས་རྐྱེན་བྱས་ཏེ། བསམ་པས་ངེད་ཀྱང་རིང་པོར་མི་ཐོགས་པར་ལྷ་
དབང་འདི་ལྟར་གྱུར་ཅིག་ཅེས་པའི་སྨོན་ལམ་འདེབས་ཅིང་། ལྷ་དབང་དེ་ཐོབ་པའི་དོན་དུ་
སྦྱིན་ཁྲིམས་སོགས་དགེ་བ་ཡང་དག་པར་བླངས་ཏེ། གནས་པར་གྱུར་ནས་སེམས་ཅན་དེ་དག་
༈ (
09



བརྩེ་ཆེན་འོད་སྣང་ལ ས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གིས་འདི་ནི་བརྒྱ་བྱིན་གྱིས་གཟུགས་བརྙན་སྣང་བ་ཙམ་ཡིན་གྱི། ལྷར་བདེན་པ་མེད་དོ། །
ཞེས་དེ་ལྟར་ཤེས་པ་མེད་ཀྱང་སེམས་ཅན་དེ་དག་གི་ལས་དེས་ནི་ས་སྟེང་ནས་འཆི་འཕོས་ཏེ།
ལྷར་སྐྱེ་བར་འགྱུར་རོ། །དེ་ལྟ་བུའི་གཟུགས་བརྙན་སྣང་བ་དེ་ནི་རྟོག་པ་མེད་ཅིང་། བློ་སྔོན་
དུ་བཏང་བའི་གཡོ་བ་མེད་པ་དེ་ལྟ་མོད་ཀྱི་སའི་སྟེང་ན་སེམས་ཅན་ལྷར་སྐྱེ་བའི་དོན་ཆེན་པོ་
ཉིད་ཀྱིས་ཉེ་བར་གནས་སོ། །དེའི་དོན་ནི་དེ་བཞིན་དུ་དད་སོགས་ཡོན་ཏན་ཤིན་ཏུ་གོམས་
པའི་སྟོབས་དང་དད་སོགསདྲི་མ་མེད་པ་ཅན་གྱི་རང་གི་སེམས་ལ་སྣང་བའི་རྫོགས་པའི་
སངས་རྒྱས་ཀྱི་སྐུ་མཚན་དང་དཔེ་བྱད་དང་ལྡན་པ། འཆགས་པ་དང་ནི་བཞེངས་པ་དང་། །
ཞུགས་པ་དང་ནི་གཟིམས་པ་དང༌། །གྲོང་ཁྱེར་དུ་གཤེགས་པ་སོགས་སྤྱོད་ལམ་སྣ་ཚོགས་
མཛད་པ་ཅན། ཞི་བའི་ཆོས་ནི་གསུང་བ་དང་། མི་གསུང་བར་མཉམ་པར་བཞག་གྱུར་པ། ཆོ་
འཕྲུལ་རྣམ་པ་སྣ་ཚོགས་དག་སྟོན་པར་མཛད་པའི་གཟི་མདངས་ཆེན་པོ་ཅན། རྒྱུད་དག་པའི་
སེམས་ཅན་རྣམས་ཀྱིས་མཐོང་བར་འགྱུར་རོ། །སངས་རྒྱས་ཀྱི་གཟུགས་དེ་མཐོང་ནས་ཀྱང་
སངས་རྒྱས་ཐོབ་པར་འདོད་པ་ལྡན་པའི་བསམ་པས་སངས་རྒྱས་ཉིད་ཐོབ་པའི་ཕྱིར་དུ་ཕྱིན་
དྲུག་སོགས་རབ་ཏུ་སྦྱོར་ཏེ། སངས་རྒྱས་དེའི་རྒྱུ་བསམ་སྦྱོར་གཉིས་པོ་ཡང་དག་པར་བླངས་
ནས་མངོན་པར་འདོད་པའི་གོ་འཕང་དེ་ཐོབ་པར་བྱེད་དོ། །དེས་ན་རང་སེམས་དག་པ་ལ་སྣང་
བའི་སངས་རྒྱས་ཀྱི་གཟུགས་དེ་ནི་རྟོག་པ་མེད་ཅིང་། སྣང་བ་དང་དོན་བྱའོ་སྙམ་པའི་གཡོ་བ་
མེད་པ་ཉིད་ཡིན་པས་ན་འཇིག་རྟེན་ནའང་སེམས་ཅན་འཚང་རྒྱ་བའི་དོན་ཆེན་པོས་ཉེ་བར་
གནས་སོ། །དེའི་རྒྱུ་མཚན་སངས་རྒྱས་ཀྱི་གཟུགས་འདི་རང་གི་སེམས་དག་པས་སྣང་བའོ། །
ཞེས་སོ་སོ་སྐྱེ་བོས་མི་ཤེས་མོད་ཀྱི་དེ་ལྟ་ནའང་སངས་རྒྱས་གཟུགས་མཐོང་བ་དེ། མཐོང་བ་པོ་
དེ་དག་ཉིད་ལ་དོན་ཡོད་པར་འགྱུར་ཏེ། འདི་ལྟར་དེ་མཐོང་བ་ལ་བརྟེན་ནས་རིམ་གྱིས་ཚོགས་
བསགས་ཏེ། ལམ་ཐེག་པ་ཆེན་པོ་འདི་ལ་གནས་པ་རྣམས་ནང་གི་དམ་པའི་ཆོས་སྐུ་ནི། ཡེ་
】 །()



，
!
གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༣༥
ཤེས་ཀྱི་མིག་གིས་མཐོང་བར་འགྱུར་རོ། །སྐྱེ་འགག་སྣང་བའི་དཔེ་ནི་ཇི་ལྟར་ས་ཆེན་པོ་ཀུན་
ཉམ་ངའི་གནས་གཞན་གཅོང་རོང་སོགས། བྲལ་བ་དྲི་མ་མེད་པའི་བེ་ཌཱུརྱ་འོད་གསལ་ཞིང་
མཛེས་པའི་སྟེང་ནི། ལག་མཐིལ་ལྟར་མཉམ་པར་གྱུར་ཏེ། དེའི་རྒྱན་བཀོད་པའི་ནོར་བུའི་
ཡོན་ཏན་ཐམས་ཅད་ལྡན་པ་ལ་རྡུལ་སོགས་དྲི་མ་དང་བྲལ་བའི་དཔལ་དང་ལྡན་པའོ། །ལྷའི་
གཟུགས་བརྙན་སྐྱེ་བའི་ཚུལ་ནི། ས་དེ་དག་པའི་ཕྱིར། དེར་ནི་ལྷ་དག་གི་གནས་ཚོགསརྣམ་
རྒྱལ་སོགས་དང༌། ལྷ་དབང་གི་དང དེའི་འཁོར་ལྷའི་ཚོགས་ཀྱི་གཟུགས་བརྙན་ཤར་ཏེ།
འགག་པའི་ཚུལ་ནི་ཡང་རིམ་གྱིས་ས་དེའི་ཡོན་ཏན་དང་བྲལ་བའི་ཕྱིར་གཟུགས་བརྙན་དེ་ནི་
སླར་ཡང་མི་སྣང་བར་འགྱུར་རོ། །བསམ་པ་བརྒྱ་བྱིན་དེའི་དངོས་པོ་ཐོབ་པའི་ཕྱིར། སྦྱོར་བ་
བསྙེན་གནས་དང་། བདེན་པར་སྨྲ་བ་སོགས་བརྟུལ་ཞུགས་དང༌། ལོངས་སྤྱོད་ངེས་པར་སྦྱིན་
པ་དང༌། སོགས་པས་བསྒོམ་པ་སྟེ། སྦྱིན་ཁྲིམས་སྒོམ་གསུམ་ལ་ཕྱོགས་པའི་བུད་མེད་དང་
སྐྱེས་པའི་ཚོགས་ལྷར་སྐྱེ་བར་སྨོན་པའི་སེམས་ཀྱིས་གཟུགས་བརྙན་དེ་ལ་མེ་ཏོག་སོགས་
མཐོར་ཞིང་ཐལ་མོ་སྦྱར་ཏེ་སྨོན་ལམ་འདེབས་པ་ལྟར་ཞེས་སོ། །དེའི་དོན་ནི་གཟུགས་བརྙན་
འཆར་བའི་གེགས་ཀྱི་དྲི་མས་དག་པའི་བེ་ཌཱུརྱའི་ས་གཞི་དང་འདྲ་བར་གཟུགས་སྐུ་སྣང་
བའི་གེགས་ཀྱི་དྲི་མས་དག་པའི་རང་གི་སེམས་ལ་སྣང་བའི་ཐུབ་དབང་ཐོབ་པར་བྱ་བའི་ཕྱིར་
དུ་སངས་རྒྱས་ལ་རབ་ཏུ་དགའ་བའི་སེམས་དང་ལྡན་པའི་རྒྱལ་བའི་སྲས་རྣམས་ཀྱང་མི་
རྣམས་ལྷ་ཐོབ་པར་སྨོན་པ་དེ་བཞིན་དུ། རྫོགས་པའི་བྱང་ཆུབ་ཏུ་སེམས་རབ་ཏུ་སྐྱེད་པར་བྱེད་
དོ༑ ༑དེའི་དབང་གིས་ཇི་ལྟར་བེ་ཌཱུརྱའི་ས་གཞི་གཙང་མ་ལ། ལྷའི་དབང་པོའི་གགས་
བརྙན་སྣང་བར་ལྟར། དེ་བཞིན་དུ་འགྲོ་བའི་སེམས་ཀྱི་ས་གཞི་གཙང་མ་ལ། ཐུབ་པའི་དབང་
པོའི་ལོངས་སྐུའི་གཟུགས་བརྙན་འཆར་རོ། །འགྲོ་བར་སངས་རྒྱས་ཀྱི་གཟུགས་བརྙན་འཆར་
ཏེ༑ སྐྱེ་བ་ནི་དྲི་མ་རྙོག་པ་མེད་པའི་རང་གི་སེམས་ཀྱི་དབང་དང་། ནུབ་པ་སྟེ་འགག་པན། མ་
] 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དྭངས་སོགས་རྙོག་པ་དང་བཅས་པའི་རང་གི་སེམས་རབ་ཏུ་འཇུག་པའི་ས་དབང་གིས་འཇུག་
པ་སྟེ་བྱུང་བའོ། །ཇི་ལྟར་འཇིག་རྟེན་དག་ན་བརྒྱ་བྱིན་གྱི་གཟུགས་བརྙན་སྐྱེ་འགག་ཏུ་སྣང་བ་
དེ་བརྒྱ་བྱིན་སྐྱེས་པ་དང་ཞིག་པ་མིན་པ་ལྟར་གདུལ་བྱའི་སེམས་ལ་གཟུགས་སྐུ་སྐྱེ་འགག་ཏུ་
སྣང་བ་ལྟར་ཡོད་པ་སྟེ། སྐྱེས་པ་དང་། ཞིག་པ་ཡིན་ཞེས་དེ་ལྟར་མི་ལྟའོ། ། །
གསུང་ལེགས་པར་འདོམས་པའི་ལྷའི་རྔ་སྒྲ་དང་འདྲ་བ་ལ་གསུམ་སྟེ། ཆོས་ཀྱི་རྔ་
དང་མཚུངས་པ། ལྷ་རྫས་ཀྱི་སིལ་སྙན་དང་མི་མཚུངས་པ་རྒྱུད་དག་པ་ལ་ལྟོས་པའོ། །དང་པོ་
ལ་བག་མེད་ལས་སྐྱོབ་པ་དང༌། འཇིགས་པ་ལས་སྐྱོབ་པའོ། །དང་པོ་བག་མེད་པ་ལས་སྐྱོབ་
པའི་དཔེ་དོན་ནི་ཇི་ལྟར་ལྷའི་ནང་ན་ལྷ་རྣམས་ཀྱི་སྔོན་གྱི་དགེ་བ་དཀར་པོ་དགེ་བའི་མཐུ་
ཡིས་གྲུབ་པའི་ལྷའི་རྔ་བོ་ཆེ་ཆོས་ཀྱི་སྒྲ་ཞེས་བྱ་བ་ཁང་བཟང་རྣམ་པར་རྒྱལ་བྱེད་ཀྱི་བར་སྣང་
ལ་འདུག་སྟེ། རྔ་དེ་བརྡུང་བ་སོགས་འབད་རྩོལ་དང༌། སྒྲ་འབྱུང་བའི་གནས་རྐན་ལྕེ་སོགས་
དང༌། ངའོ་སྙམ་པའི་ཡིད་དང༌། རྟེན་གཟུགས་དང་། སྒྲ་སྒྲགས་པར་བྱའོ་སྙམ་པའི་རྣམ་པར་
རྟོག་པ་མེད་བཞིན་དུ་འདུས་བྱས་མི་རྟག་པ་དང༌། ཟག་བཅས་སྡུག་བསྔལ་བ་དང་། ཆོས་
བདག་མེད་པ་དང༌། མྱང་འདས་ཞི་བའི་སྒྲ་ཡིས་འདོད་ཡོན་ལ་བག་མེད་པའི་ལྷ་རྣམས་ཐམས་
ཅད་ཡང་ནས་ཡང་དུ་ཆོས་ཀྱི་རྔ་དེས་སྐུལ་བར་བྱེད་པ་ལྟར། དེ་བཞིན་ཁྱབ་བདག་ཀྱང་འབད་
རྩོལ་ལ་སོགས་ལྔ་དང་བྲལ་ཡང་སྐལ་ལྡན་གྱི་འགྲོ་བ་མ་ལུས་པ་སངས་རྒྱས་ཀྱི་གསུང་གིས་
ཁྱབ་པར་མཛད་ཅིང་། སྐལ་ལྡན་རྣམས་ལ་སྐལ་བཞིན་ཆོས་སྟོན་ཅིང་། ཇི་ལྟར་ལྷའི་གྲོངན
ལྷ་རྣམས་ཀྱི་རྔ་བོ་ཆེའི་སྒྲ་དེ་ལྷའི་དགེ་བའི་ལས་ལས་བྱུང་བ་དེ་བཞིན་དུ་འཇིག་རྟེན་དུ་ཐུབ་
པའི་ཆོས་གསུངས་པའང་སྔོན་གྱི་སྨོན་ལམ་གདུལ་བྱ་རང་གི་དགེ་བའི་ལས་ལས་འབྱུང་ལ་
སྐྱེས་བུའི་འབད་པ་དང་འབྱུང་བའི་གནས་དང་། རྟེན་ལུས་དང་ཀུན་སློང་གི་སེམས་དང་བྲལ་
བའི་རྔ་སྒྲ་དེ་ཇི་ལྟར་བག་མེད་པ་ཞི་བ་སྒྲུབ་པ་ལྟར་དེ་བཞིན་དུ་འབད་པ་ལ་སོགས་དེ་བཞི་དང་
1 ]
2



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥
བྲལབའི་ཐུབ་པའི་ཆོས་འདིས་ཞི་བ་མྱང་འདས་སྒྲུབ་པར་བྱེད་དོ། །
གཉིས་པ་འཇིགས་པ་ལས་སྐྱོབ་པའི་དཔེ་དོན་ནི། ཇི་ལྟར་ལྷའི་གྲོང་ན་ཆོས་ཀྱི་རྔ་
སྒྲའི་རྒྱུ་ལས་བྱུང་བའི་ལྷ་ལ་མི་འཇིགས་པ་སྦྱིན་པ་ནི་ལྷ་མིན་དཔུང་ལས་རྒྱལ་བའི་ཉེ་ཚེ་དང་།
ལྷ་རྣམས་འདོད་ཡོན་ལ་བག་མེད་པའི་རྩེད་མོ་སེལ་ལོ། །ནམ་སེལ་ཞེ་ན། ལྷ་རྣམས་ཀྱིས་
རྩུབ་འགྱུར་གྱི་ཚལ་དུ་ཉོན་མོངས་སྐྱེད་ནས་གཡུལ་དུ་འཇུག་པའི་ཚེའམ། ཉོན་མོངས་ཕྲག་
དོག་ཆེན་པོ་ཅན་ལྷ་མིན་གྱི་གཡུལ་དུ་འཇུག་པའི་ཚེ་ནའོ། །དེ་བཞིན་དུ་འཇིག་རྟེན་དག་ན་
བསམ་གཏན་གཟུགས་མེད་སོགས་ཞི་རགས་སྟོན་པ་དང་། ཞི་བ་བླ་ན་མེད་པའི་ལམ་གྱི་ཚུལ་
བདག་མེད་བརྗོད་པའི་གསུང་གིས་སེམས་ཅན་རྣམས་ཀྱི་རྒྱུ་ཉོན་མོངས་དང་། འབྲས་བུ་སྡུག་
བསྔལ་མགོ་མནོན་པ་དང༌། དྲུང་འབྱིན་པའི་སྒོ་ནས་རབ་ཏུ་འཇོམས་སོ། །གཉིས་པ་སིལ་
སྙན་དང་མི་མཚུངས་པ་བསྟན་པ་ནི། ཆོས་ཀྱི་རྔ་ཉིད་དཔེར་མཛད་ཀྱི། སིལ་སྙན་གཞན་
དཔེར་མི་མཛད་པ་ཅི་ཞེ་ན། ཆོས་ཀྱི་རྔ་ནི། བག་མེད་པ་སྐུལ་ཞིང་དུས་ལ་མི་འདའ་བས་ཉེཚེ་
བ་མིན་པ་དང་། འཚེ་བ་ལས་སྐྱོབ་ཅིང་བག་ཡོད་ལ་སྦྱོར་བས་ཕན་པ་དང་། འདོད་པའི་བདེ་
བ་ལ་ཆགས་པ་སྤོང་ཞིང་། ཆོས་ཀྱི་དགའ་བདེ་སྒྲུབ་པས་བདེ་བ་དང་། སྡོམ་བཞི་སྒྲོགས་ཞིང་།
ཕོངས་པ་ཞི་བར་བྱེད་པས་ངེས་འབྱིན་ཡིན་པའི་ཕྱིར་དཔེ་མཛད་ལ། སིལ་སྙན་གཞན་དཔེར་
མི་རུང་སྟེ། རྒྱུ་མཚན་གང་གིས་ཕྱིར་ན། སངས་རྒྱས་ཀྱི་གསུང་ནི་སྐྱེ་བོ་ཀུན་ལ་ཁྱབ་པ་ཉིད་
དང་། མ་འོངས་པ་ན་ཕན་པ་དང་ཚེ་འདིར་བདེ་བ་དང་ངེས་འབྱིན་ཆོ་འཕྲུལ་གསུམ་དང་ལྡན་
ལ༑ སིལ་སྙན་གཞན་དེ་ལྟ་བུ་མིན་པ་དེའི་ཕྱིར་ཐུབ་པའི་དབྱངས་ནི་ལྷ་རྫས་ཀྱི་སིལ་སྙན་
རྣམས་ལས་ཁྱད་པར་དུ་འཕགས་སོ། །བཤད་པ་ནི། ལྷར་ནི་ཆོས་ཀྱི་རྔའི་སྒྲ་ཆེན་པོའང་ལྷས་
ཐོས་ཀྱི་སར་གནས་མི་སོགས་ཀྱི་རྣ་བར་མི་འགྲོ་ལ། སངས་རྒྱས་ཀྱི་གསུང་གི་རྔ་སྒྲ་ནི་ས་འོག་
ས་སྟེང་ས་བླའི་འཇིགས་རྟེན་ཐམས་ཅད་དུ་འགྲོ་བས་ཆོས་ཀྱི་སྒྲ་ལས་ཀྱང་ལྷག་ན་སིལ་སྙན་
-
，
|
1 1
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞན་ལས་ལྟ་ཅི་སྨོས། ཞེས་པ་སྟེ། སྔར་རྔ་སྒྲ་ནི་སིལ་སྙན་ལ་ལྟོས་ནས་ཉི་ཚེ་བ་མིན་པ་ལྟར
བསྟན་ལ། འདིར་སངས་རྒྱས་ཀྱི་གསུང་ལ་ལྟས་ན་ཉི་ཚེ་བ་ཡིན་པས་དཔེའི་ལས་ལྷག་པར་
བསྟན་པ་ཡིན་པས་མི་འགལ་ལོ། །ལྷར་ནི་ལྷའི་སིལ་སྙན་བྱེད་པ་མང་པོ་རྣམས་འདོད་གས་
ཀྱི་མེ་མངོན་པར་འཕེལ་བའི་དོན་དུ་སྒྲོགས་ལ། དེས་ཀྱང་ཕྱིས་སྡུག་བསྔལ་སྐྱེད་པས་ཕན་པ་
མིན་ལ། ཐུགས་རྗེའི་བདག་ཉིད་སངས་རྒྱས་ཀྱིགསུང་དབྱངས་གཅིག་ཀྱང་སྡུག་བསྔལ་གྱི་མེ་
རབ་ཏུ་འབར་བ་ཞི་བའི་དོན་དུ་འཇུག་པས་ཕན་པའོ། །ལྷར་ནི་མཛེས་ཤིང་ཡིད་དུ་འོང་བའི་
སིལ་སྙན་གྱི་སྒྲ་རྣམས་ལྷ་དེ་རྣམས་ཀྱི་སེམས་ཀྱི་རྒོད་པ་དང་། གཡེང་བ་ཕལ་ཆེར་འཕེལ་བར་
འགྱུར་བའི་རྒྱུ་ཡིན་པས་དེ་བ་མིན་ལ་ཐུགས་རྗེའི་བདག་ཉིད་དེ་བཞིན་གཤེགས་པའི་གསུང་
ནི༑ ཏིང་ངེ་འཛིན་ལ་སེམས་གཏོད་པ་ལ་ བསམ་པ་སྐུལ་བྱེད་ཉིད་ཡིན་པས་བདེ་བའོ། །
མདོར་ན་མ་ལུས་པའི་འཇིག་རྟེན་གྱི་ཁམས་རྣམས་སུའང་ལྷ་དང༌། ས་སྟེང་དང་ས་འོག་གི་
གདུལ་བྱའི་བདེ་བའི་རྒྱུ་གང་ཡིན་པ་ཉིད་ཆོ་འཕྲུལ་གསུམ་སྟེ་ལུས་ཀྱི་རྫུ་འཕྲུལ་གྱིས་མ་ལུས་
པའི་འཇིག་རྟེན་གྱི་ཁམས་ཁྱབ་པར་བྱེད་པ་རྫུ་འཕྲུལ་གྱི་ཆོ་འཕྲུལ་དང་། སེམས་ཅན་ཐམས་
ཅད་ཀྱི་སེམས་ཀྱི་སྤྱོད་པ་རྟོགས་པ་སྣང་བ་ནི། ཀུན་རྫོབ་པའི་ཆོ་འཕྲུལ་དང་ངག་གི་དབྱངས་
ཀྱིས་ལམ་གྱི་གདམས་ངག་དང༌། རྗེས་བསྟན་སྟོན་པ་ནི་རྗེས་སུ་བསྟན་པའི་ཆོ་འཕྲུལཏེ།
དང་པོས་དད་པར་བྱེད་ཅིང་། གཉིས་པས་སྣོད་ཤེས་པར་བྱས་ནས། གསུམ་པས་སྣོད་དང་
འཚམ་པའི་ཆོས་སྟོན་ཏོ། །དེ་ལྟར་ཆོ་འཕྲུལ་གསུམ་དང་ལྡན་པའི་སངས་རྒྱས་ཀྱི་གསུང་ཉིད་
ལ་རབ་ཏུ་བརྟེན་པར་བརྗོད་དོ། །ཞེས་པས་ངེས་འབྱིན་ཁྱད་པར་དུ་འཕགས་པ་བསྟན་ཏོ། །
གསུམ་པ་རྒྱུད་གཅིག་པ་ལ་ལྟོས་པ་ནི། སངས་རྒྱས་ཀྱི་གསུང་གིས་ཐམས་ཅད་དུ་
ཁྱབ་ན་འགའ་ཞིག་གིས་མི་ཐོས་པ་ཅི་ཞེ་ན། ཇི་ལྟར་རྣ་བའི་དབང་པོ་དང་བྲལ་བའི་སྒྲ་ཕྲ་མོ་
ཡོད་ཀྱང་གཏན་མི་མྱོང་སྟེ། མི་ཐོས་ཤིང་། སྒྲ་ཐམས་ཅད་ལྷའི་རྣ་བ་དང་ལྡན་པརྣམས་ཀྱི་ཡང་
-
-
， ] 4



-
..
གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། (༥
རྣ་ལམ་དུ་མི་འགྲོ་ཡང་རྣ་བ་མེད་པ་དང་སྟོབས་ཞན་པས་ཉན་ཤེས་ཀྱི་སྐྱོན་ཡིན་གྱི་སྒྲ་ཡི་སྐྱོན་
མིན་པ་བཞིན་དུ། དེ་བཞིན་དུ་བརྗོད་བྱ་ཆོས་ཟབ་མོ་སྟོན་པས་ཕྲ་ཞིང་། ཡུལ་ཟབ་མོ་ལམི་
སྐྲག་པ་མཆོག་ཏུ་ཤེས་རབ་ཞིབ་མོའི་ཡེ་ཤེས་ཀྱི་སྤྱོད་ཡུལ་ཐེག་ཆེན་གྱི་སྡེ་སྣོད་ཀྱང་ཉོན་
མོངས་པ་མེད་པའི་ཡིད་ཅན་བྱང་སེམས་འགའ་ཞིག་གི་རྣ་བའི་དབང་པོའི་ལམ་དུ་འགྱུར་གྱི་
ལོག་སྲེད་ཅན་གྱིས་གསུང་གཏན་མི་ཐོས་ཞིང་། ཉན་རང་གིས་འགའ་ཞིག་ཐོས་ཀུན་མ་ཐོས་
ཀྱང་གསུང་གི་ཉེས་པ་མིན་ནོ། །མཁྱེན་བརྩེས་ཁྱབ་པ་སྤྲིན་དང་འདྲ་བ་ལ་གདུལ་བྱ་སྨིན་པར་
བྱེད་པ་ནི། ཇི་ལྟར་དབྱར་གྱི་དུས་ན་སྤྲིན་གྱིས་ལོ་ཐོག་ཕུན་སུམ་ཚོགས་པའི་རྒྱུ་ཆར་ཆུའི་
ཕུང་པོ་འབད་པ་མེད་པར་ས་ལ་རྒྱུན་དུ་འབེབས་པ་ལྟར། དེ་བཞིན་དུ་ཐུགས་རྗེ་ཆེན་པོའི་ཕྲིན་
ལས་རྒྱལ་བའི་དམ་པའི་ཆོས་ཀྱི་ཆུ་ཡི་ཆར་འགྲོ་བའི་དགེ་བའི་ལོ་ཐོག་རྒྱུ་རྣམ་པར་རྟོག་པ་
མེད་པར་འབད་མེད་དུ་འབེབས་སོ། །ཇི་ལྟར་འཇིག་རྟེན་རྣམས་དགེ་བ་བཅུའི་ལས་ཀྱི་ལམ་
ལ་འཇུག་པ་ན་རླུང་གིས་སྐུལ་བ་ལས་སྐྱེས་པའི་ཆུའི་ཆར་སྤྲིན་ལས་འབེབས་པ་ལྟར་དེ་བཞིན་
དུ་འགྲོ་བའི་དགེ་བའི་ལོ་ཐོག་མངོན་པར་སྤེལ་བར་བྱ་བའི་ཕྱིར་དུ་བརྩེ་བའི་རླུངགིས་བསྐུལ་
བའི་སངས་རྒྱས་ཀྱི་སྤྲིན་ལས་དམ་པའི་ཆོས་ཀྱི་ཆར་འབེབས་སོ། །དེའི་དོན་བཤད་པ་ནི།
སྲིད་ལ་སྟེ་འགྲོ་བའི་དགེ་བའི་ལོ་ཐོག་གི་རྒྱུ་ཡིནནོ། །གང་ཞེ་ན། ཐུབ་དབང་སྤྲིན་ནོ། །ཅི་འདྲ་
བའི་སྤྲིན་ཞེ་ན། ཏིང་ངེ་འཛིན་དང་གཟུངས་ཆུའི་དྲི་མ་མེད་པའི་སྙིང་པོ་ཅན་སྤྲིན་དེ་གངན་
ཡོད་ཅེ་ན། ནམ་མཁའི་དཀྱིལ་ན་གནས་སོ། །ཅི་འདྲ་བའི་ནམ་མཁའ་ཞེན། མཁྱེན་པ་དང་།
བརྩེ་ཆེན་གྱི་ནམ་མཁའ་སྟེ། འགྱུར་ན་འཁོར་བ་དང་། མི་འགྱུར་བ་མྱང་འདས་ཀྱི་མཐའི་སྐྱོན་
གྱིས་མ་གོས་པའི་མཁྱེན་བརྩེའི་ནམ་མཁའི་དཀྱིལ་ནའོ། །དེ་ཡང་ཇི་ལྟར་སིལ་བ་དང་། ཞིམ་
པ་དང༌། འཇམ་པ་དང་། ཡང་བའི་ཆུ་ནི་སྤྲིན་དེ་ལས་མཐོན་ནས་བབས་པའི་ས་ལ་བ་ཚྭ་
སོགས་ཡོད་པའི་གནས་ཐ་དད་དང་འབྲེལ་བས་ཤིན་ཏུ་མང་པོའི་རོར་ནི་འགྱུར་བ་བཞིན། དེ་
] 1 5



OD
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བཞིན་དུ་འཕགས་ལམ་ཡན་ལག་བརྒྱད་དང་ལྡན་པའི་དམ་པའི་ཆོས་ཀྱི་ཆུའི་ཆར་སྟོང་ཉིད་དུ་
རོ་གཅིག་པ་རབ་ཡངས་བརྩེ་བའི་སྤྲིན་གྱི་སྙིང་པོ་ལས་འཐོན་པ་འགྲོ་བའི་རྒྱུད་ཀྱི་མོས་པ་ཐ་
དད་ཀྱི་དབྱེ་བ་ལས་ཉན་རང་གི་ཐེག་པ་ལ་སོགས་པ་རྣམ་པ་མང་པོའི་རོ་དང་ལྡན་པར་འགྱུར་
རོ༑ ༑ཕན་གནོད་ལ་མི་རྟོག་པ་ནི་ཐེག་ཆེན་ལ་དང་བདང་དེ་ལ་འདོད་སྡང་གཉིས་ཀ་མེད་པའི་
བར་མ་དང་། དེ་ལ་སྡང་བའི་སེམས་ཅན་གྱི་ཕུང་པོ་གསུམ་ནི་རིམ་པ་ལྟར་མི་དང་། ཆར་སྡོད་
བྱེའུ་དང༌། ཡི་དྭགས་དང་འདྲའོ། །ཇི་ལྟར་འདྲ་ན། དབྱིངས་མཐའ་སྟེ། དབྱར་སྤྲིན་མེད་ན་མི་
རྣམས་མི་དགའ་ཞིང་། མཁའ་ལས་གཞན་དུ་རྒྱུ་བའི་བྱ་ཆར་སྡོད་བྱིའུ་བཏང་སྙོམས་སུ་སྡོད་
ལ༑ ཡི་དྭགས་དགའ་བ་དང་། དབྱར་ཚེ་ས་ལ་ཆར་བབ་པ་ན་མི་རྣམས་དགའ་ཞིང་། ཆར་
སྡོད་བྱེའུ་བཏང་སྙོམས་དང་། ཡི་དྭགས་ལ་མེ་ཚན་གྱི་ཆར་དུ་འགྱུར་བས་སྡུག་བསྔལབ་ལྟར་
ཏེ༑ ཙ་ཏ་ཀ་ཞེས་པ་ཆར་སྡོད་བྱེའུ་སྟེ། རྨ་བྱ་དང་གོང་མོར་སྒྱུར་ནས་འཆད་པ་སྐང་དོད་དང་མི་
འགྲིག་ཅིང་དཔེ་དོན་མི་མཐུན་ལ་མདོ་དང་འགལ་ལོ། །དོན་ནི་སྙིང་རྗེའི་སྤྲིན་ཚོགས་དག་
གིས་ཐེག་ཆེན་གྱི་ཆོས་ཀྱི་ཆུ་འཇིག་རྟེན་དུ་བྱུང་པ་ན་ཐེག་ཆེན་གྱི་ཆོས་འདོད་པ་རྣམས་དགའ་
ཞིང་བར་མ་རྣམས་བཏང་སྙོམས་དང་ཐེག་ཆེན་ལ་སྡང་བ་རྣམས་མི་དགའ་ལ་དེ་ལས་ཟློག་སྟེ་
ཆོས་མཐུན་དུ་ཉུང་ན། ཐེག་ཆེན་གྱི་ཆོས་ལ་སྡང་བ་དགའ་ཞིང་བར་མ་བཏང་སྙོམས་ལ་ཆོས་
འདོད་མི་དགའ་སྔར་གྱི་དཔེ་དེ་ཉིད་བཞིན་ནོ། །ཇི་ལྟར་ཐིགས་པ་རབ་འབེབསནི་སྤྲིནཏེ། དེ་
ནི་རྡོ་ཚན་སེར་བ་དང་། རྡོ་རྗེའི་མེ་ཐོག་འབེབ་པ་ན་སྲོག་ཆགས་ཕྲ་མོ་མང་པོ་ལ་གནོད་ཅིང་རི་
སུལ་སོང་བ་འགའ་ཞིག་ལ་ཕན་ཀྱང་དེ་དག་ལ་ལྟོས་པ་མེད་པར་འཇུག་པ་ལྟར། ཕྲབ་སྟོང་
ཉིད་དང་། རྒྱ་ཆེ་བ་སྦྱིན་སོགས་ཐིགས་པ་ཐབས་ཚུལ་གྱིས་འབབ་པའི་མཁྱེན་པ་དང་བརྩེ་
བའི་སྤྲིན་ནི་ཐེག་ཆེན་ལ་མོས་པ་རྣམས་ཀྱིས་ཉོན་མོངས་པ་དག་པར་འགྱུར་བ་དང་། སྡང་བ་
རྣམས་ཀྱི་ངག་ལྷའི་བག་ལ་ཉམ་འཕེལ་བར་འགྱུར་ཡང་དེ་ལ་ལྟོས་པ་མེད་པར་ཆོས་ཀྱི་ཆར་
，
1 ， 6



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། (༥
འབབ་བོ། །སྡུག་བསྔལ་ཞི་བར་བྱེད་པ་ནི་སྡུག་བསྔལ་གྱི་རྟེན་འཁོར་བ་སྐྱེ་འཆི་ཐོག་མ་མེད་
པ་དེར་ངན་སོང་གསུམ་དང་མི་དང་ལྷ་སྟེ་འགྲོ་བའི་ལམ་རྣམ་པ་ལྔའོ། །དེའི་སྡུག་བསྔལ་གྱི་
རང་བཞིན་ནི་མི་གཙང་བ་ལ་དྲི་ཞིམ་པ་མེད་པ་བཞིན་དུ་འགྲོ་བ་ལྔ་པོ་དེ་དག་ལ་བདེ་བ་མེད་
དོ༑ ༑དེས་གནོད་པའི་སྡུག་བསྔལ་གསུམ་ལས་དེ་རྣམས་ཀྱི་སྡུག་བསྔལ་གྱི་སྡུག་བསྔལན་
དཔེར་ན་མེ་དང༌། མཚོན་ཆ་དང་། ཁ་བ་དང་། རྨ་ལ་རྒྱ་ཚྭ་རེག་པ་སོགས་ལས་སྐྱེས་པའི་ཚོར་
བ་བཞིན་དུ་བཟོད་པར་དཀར་ཞིང་། འགྱུར་བ་དང་། འདུ་བྱེད་ཀྱི་སྡུགབསྔལཡང་དེའི་རྒྱུའོ།།
སྡུག་བསྔལ་དེ་རབ་ཏུ་ཞི་བར་བྱེད་པའི་དོན་དུ། དེ་ལ་དམིགས་པའི་ཐུགས་རྗེའི་སྤྲིན་ལས་དེ་
བཞིན་སྟོན་པའི་དམ་པའི་ཆོས་ཀྱི་ཆར་ཆེན་པོ་འབེབས་ལ། དེ་ལྟར་ཕབ་པས་ངན་འགྲོ་ལྟ་ཞོག།
དེ་འགྲོ་ལྷ་ལ་འཆི་འཕོའི་སྡུག་བསྔལ་དང༌། མི་ལ་ལོངས་སྤྱོད་ཚོལ་བ་དང་། བསྲུང་བསོགས་
ཀྱི་སྡུག་བསྔལ་ཡོད་པར་རྟོགས་པའི་ཤེས་རབ་དང་ལྡན་པ་རྣམས་ལྷ་མིའི་དབང་ཕྱུག་མཆོག་
ལའང་མངོན་པར་འདོད་པ་མེད་དེ། རང་གི་ཤེས་རབ་དང་། དེ་བཞིན་གཤེགས་པའི་གསུང་
རབ་ལ་དད་པའི་རྗེས་སུ་འབྲངས་ནས་འཁོར་བ་འདི་ནི་སྡུག་བསྔལ་དང་ལས་ཉོན་འདི་ནི་དེའི་
རྒྱུ་ཀུན་འབྱུང་དང་སྡུག་བསྔལ་རྒྱུ་བཅས་འགགས་པ་འདི་ནི་ལམ་མོ། །ཞེས་ཤེས་པས་མཐོང་
བའི་ཕྱིར་རོ། །ཇི་ལྟར་ན་ནད་ནི་ཤེས་བྱ་དང་། ནད་ཀྱི་རྒྱུ་ནི་སྤང་བྱ་དང་། ནད་མེད་པའི་བདེ་
བ་ཐོབ་བྱ་དང༌། ནད་ཀྱི་རྒྱུའི་གཉེན་པོ་སྨན་ནི་བསྟེན་པར་བྱ་བ་ཡིན་པས་བླང་དོར་བྱེད་པ་དེ་
ལྟར་སྡུག་བསྔལ་འཁོར་བ་ནི་ཤེས་བྱ་དང་། དེའི་རྒྱུ་ཀུན་འབྱུང་ནི་སྤང་བྱ་དང་། དེ་འགགས་
པའི་འགོག་པ་ནི་རེག་པར་སྟེ་ཐོབ་པར་བྱ་བ་དང་། དེ་བཞིན་དུ་འགོག་པ་མངོན་དུ་བྱེད་པའི་
ཐབས་ལམ་ནི་རྒྱུད་ལ་བསྟེན་པར་བྱེད་དོ། །མ་སྤྲུལ་པའི་སྟོན་པ་ཚངས་པ་དང་འདྲ་བ་ལསྐལ་
ལྡན་ལ་སྣང་བའི་ཚུལ་ནི། ཇི་ལྟར་སྟོང་གསུམ་འབུམ་ཕྲག་བཅུ་ལ་དབང་བསྒྱུར་བའི་ཚངས་པ་
ཆེན་པོ་ནི། རང་ཉིད་ཚངས་པའི་གནས་ནས་འཕོས་པ་མེད་བཞིན་དུ་འདོད་ཁམས་ཀྱི་ལྷ་མིའི་
ས
] 1
7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་ཐམས་ཅད་དུ་རང་དང་འདྲ་བའི་སྤྲུལ་པ་ཞིག་གིས་སྣང་བ་འབད་མེད་སྟོན་པར་ལྟར་དེ་
བཞིན་དུ་ཐུབ་པ་ཡང་ཆོས་ཀྱི་སྐུ་ལས་སྐྱོད་པ་མེད་པས་འཇིག་རྟེན་གྱི་ཁམས་ཀུན་ཏུ་གདུལ་བྱ་
སྐལ་ལྡན་རྣམས་ལ་འབད་པ་མེད་པར་སངས་རྒྱས་ཀྱི་སྤྲུལཔའི་སྐུ་སྟོན་པར་མཛད་དེ། ཇི་
ལྟར་ཚངས་པ་དུས་རྟག་ཏུ་རང་གི་གཞལ་ཡས་ཁང་ན་མི་གཡོ་བཞིན་དུ་དེའི་སྤྲུལ་པ་ཞིག་
འདོད་ཁམས་ཀྱི་ལྷའི་ནང་དུ་ཞུགས་པ་དེ་འདོད་པའི་ལྷ་རྣམས་ཀྱིས་མཐོང་ཞིང་། ཚངས་པ་དེ་
མཐོང་བའི་འདོད་ལྷ་དེ་ཡང་རང་གི་ཡུལ་འདོད་ཡོན་ལ་དགའ་བ་ཡོད་ཅིང་གུས་པས་ཐལ་མོ་
སྦྱར་ཏེ། ཚངས་པ་དེ་ལ་མིག་མི་ཚུམ་པར་བལྟ་ལ། དེའི་གནས་སུ་སྐྱེ་བར་འདོད་པས་དགེ་རྩ་
དེར་བ སྔོ་བ་ལྟར་དེ་བཞིན་དུ་བདེ་བར་གཤེགས་པ་དེ་ཆོས་ཀྱི་སྐུ་ལས་མི་བསྐྱོད་བཞིན་དུ་
འཇིག་རྟེན་གྱི་ཁམས་ཀུན་ཏུ་དེའི་གཟུགས་སྐུ་སྐལ་ལྡན་གྱིས་མཐོང་ཞིང་། སྐུ་དེ་མཐོང་བ་དེ་
ཡང་རྟག་ཏུ་གདུལ་བྱའི་སྒྲིབ་པའི་དྲི་མ་ཀུན་སེལ་བར་བྱེད་དོ། །ཇི་ལྟར་ཚངས་པ་རང་གི་སྔོན་
གྱི་སྨོམ་ལམ་དང་འདོད་ལྷ་རྣམས་ཀྱི་དགེ་བའི་མཐུས་ཚངས་པ་འདོད་ལྷརྣམས་ལ་འབད་མེད་
དུ་སྣང་བཞིན་དུ་རང་འབྱུང་སངས་རྒྱས་ཀྱི་སྤྲུལ་སྐུ་ཡང་སངས་རྒྱས་ཀྱི་སྔོན་གྱི་སྨོན་ལམ་དང་
གདུལ་བྱའི་དགེ་བའི་མཐུས་སྐལ་ལྡན་རྣམས་ལ་འབད་མེད་དུ་སྣང་ངོ༌། །སྐལ་མེད་ལ་མི་སྣང་
བའི་ཚུལ་ནི། དགའ་ལྡན་ནས་འཕོ་བ་དང༌། ཡུམ་གྱི་ལྷུམས་སུ་འཇུག་པ་དང། ལུམྦིའི་ཚལ
དུ་བལྟམས་པ་དང༌། སེར་སྐྱའི་གནས་ཀྱི་ཡབ་ཀྱི་ཁབ་ཏུ་གཤེགས་པ་དང་། བཙུན་མོའི
ཁོར་གྱིས་དགྱེས་པར་རོལ་བ་དང་རབཏུ་བྱུང་ནས་གནས་དབེན་པར་དཀའ་བ་སྤྱོད་པ་དང་།
བྱང་ཆུབ་ཀྱི་སྙིང་པོར་གཤེགས་ནས་བདུད་ཀྱི་སྡེ་བཅོམ་པ་དང༌། བྱང་ཆུབ་ཆེན་པོ་བརྙེས་པ་
དང༌། ཞི་བ་མྱང་འདས་ཀྱི་གྲོང་ཁྱེར་དུ་འགྲོ་བའི་ལམ་སྟོན་པའི་ཆོས་འཁོར་བསྐོར་བའི་ཚུལ་
བསྟན་ནས། མྱ་ངན་ལས་འདས་པའི་ཚུལ་བསྟན་ཏེ། ཐུབ་པ་དེ་སྐལ་མེད་རྣམས་ཀྱི་མིག་གི་
ལམ་དུ་སྣང་བར་མི་འགྱུར་རོ། །
E
1 ]
8



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། (༥
ཡེ་ཤེས་སྤྲོ་བ་ཉི་མ་དང་འདྲ་བ་ལ་དཔེ་དོན་གྱི་ཆོས་མཐུན་ནི། ཇི་ལྟར་ཉི་མའི་འོད་
ཀྱིས་གདུང་པས་དུས་གཅིག་གི་ཚེ་ཉིད་ལས་པད་མོ་སོགས་རྒྱས་པ་དང་། ཀུ་མུ་ཏ་རབ་ཏུཟུམ་
པར་གྱུར་པ་ཆུ་སྐྱེད་དེ་དག་བྱེ་བ་ཡོན་ཏན་དང༌། ཟུམ་པའི་སྐྱོན་དག་ལ་ཉི་མར་དེ་ལྟར་བྱའོ་
སྙམ་དུ་རྟོག་པ་མེད་པ་བཞིན་དུ་ཕྲིན་ལས་ཀྱི་སྐབས་འདིར་ནི་འཕགས་པའི་ཉི་མའང་གདུལ་
བྱ་དང་ཕན་གནོད་ལ་མི་རྟོག་གོ །ཇི་ལྟར་ཉི་མ་འདི་ལྟར་བྱའོ་སྙམ་པའི་རྟོག་པ་མེད་པར་རང་
གི་འོད་གཅིག་ཅར་སྤྲོས་པ་ཡིས་པད་མ་རྒྱས་པར་བྱེད་པ་དང་། གཞན་ལོ་ཐོག་སོགས་སྨིན་པ་
དང༌། ཀུ་མུ་ཏ་ཟུམ་པར་བྱེད་པ་ལྟར། དེ་བཞིན་དུ་དེ་བཞིན་གཤེགས་པའི་ཉི་མ་ཡང་དམ་པའི་
ཆོས་ཀྱི་འོད་དཔག་གིས་གདུལ་བྱའི་སྐྱེ་བོའི་པད་མ་ཁ་འབྱེད་དང་། ཕན་བདེའི་ལོ་ཐོག་སྨིན་
པས་དང་། གདུལ་བྱ་སྨིན་པའི་ཀུ་མུ་ཏ་ཟུམ་པར་བྱེད་པ་འདི་ལྟར་བྱའོ་སྙམ་པའི་རྣམ་པར་
རྟོག་པ་མེད་པར་འཇུག་ལ་ཆོས་སྐུ་དང་། གཟུགས་སྐུ་དག་གིས་བྱང་ཆུབ་ཀྱི་སྙིང་པོ་ཆོས་
དབྱིངས་ཀྱི་མཁར་ཤར་བའི་ཀུན་མཁྱེན་ཉི་མ་དེ་ནི་འགྲོ་བར་ཡེ་ཤེས་འོད་ཟེར་སྤྲོ་བར་མཛད་
གཉིས་པ་སྣོད་མཐུན་པར་འཇུག་པ་ནི་གང་གི་ཕྱིར་གདུལ་བྱ་རྒྱུད་དག་པའི་ཆུའི་
སྣོད་ཐམས་ཅད་ལ་བདེ་གཤེགས་ཉི་མའི་གཟུགས་བརྙན་སྤྲུལ་སྐུ་ནི་གྲངས་དཔག་ཏུ་མེད་པ་
གཅིག་ཅར་དུ་འཆར་ཞིང་ཆུ་རྙོག་པ་ཅན་ནམ་སྣོད་ཆག་པ་ལྟ་བུ་གདུལ་བྱ་མིན་པར་མི་འཆར་
རོ༑ ༑དུས་རྟག་ཏུ་ཡུལ་གདུལ་བྱ་ཐམས་ཅད་ལ་ཁྱབ་པའི་སངས་རྒྱས་ཀྱི་ཉི་མ་ནི་ས་
དབྱིངས་ཀྱི་ནམ་མཁའི་དཀྱིལ་དུ་ཤར་ནས་གདུལ་བྱའི་རི་ལ་ཇི་ལྟར་འོས་པར་འབབ་པ་དེ་
ཡང་ཇི་ལྟར་རྒྱང་རིང་པོ་སྣང་བར་བྱེད་པས་རྒྱ་ཆེན་པོའི་འོད་ཟེར་སྟོང་དང་ལྡན་པའི་ཉི་མ་ཤར་
བའི་སྐབས་འདིར་དེའི་འོད་ཟེར་གྱིས་གླིང་བཞི་པའི་འཇིག་རྟེན་ཀུན་ཏུ་སྣང་བར་བྱས་ནས་
འབབ་བོ། །ཇི་ལྟར་ཞེ་ན། རིམ་གྱིས་དང་པོར་རི་མཐོན་པོ་མཆོག་རྣམས་དང་
། དེ་ནས་བར་
1 19



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་དང༌། དེ་ནས་དམན་པ་སྟེ། དམའ་བའི་རིརྣམས་དང་། དེ་ནས་ས་ཕྱོགས་མཐོན་པོ་དང་།
མཐར་ཕྱོགས་དམའ་བ་དག་ལའང་འབབ་པ་དེ་བཞིན་དུ། རྒྱལ་བའི་ཉི་མའི་འོད་ཟེར་ཡང་
སེམས་ཅན་གྱི་ཚོགས་ལ་འབབ་བོ། །ཇི་ལྟར་ཞེ་ན། རིམ་གྱིས་དང་པོར་བྱང་སེམས་དང་། དེ་
ནས་རང་རྒྱལ་གྱི་ཐེག་པ་དང་། དེ་ནས་ཉན་ཐོས་ཀྱི་ཐེག་པ་དང༌། དེ་ནས་མ་ངེས་པ་དང་།
མཐར་ལོག་པར་ངེས་པ་ལའང་འབབ་བོ། །
གསུམ་པ་དཔེ་ལས་ལྷག་པ་ནི། དེ་ལྟ་ནའང་རྣམ་པ་ཐམས་ཅད་དུ་ཉི་མ་དང་མི་
མཚུངས་ཏེ། ཕྱོགས་བཅུའི་ཞིང་ཀུན་གྱི་ནམ་མཁའི་མཐིལ་ཁྱབ་པར་འོད་ཟེར་སྤྲོ་བའི་ནུས་པ་
ཉི་མ་ལ་མེད་ལ། དེར་མ་ཟད། མི་ཤེས་པའི་མུན་པས་བློ་ཡི་མིག་བཀབ་པའི་འགྲོ་བརྣམས་
ལ་དེ་བསལ་ནས་ཤེས་བྱའི་དོན་གསལ་བར་སྟོན་པ་ཡང་ཡོད་པ་མིན་པ་ཐུགས་རྗེའི་བདག་
ཉིད་ཆོས་སྣ་ཚོགས་སྟོན་པའི་འོད་བཀྱེ་བའི་འོད་ཀྱི་ཚོགས་ཀྱིས་ཕྱོགས་བཅུ་ཞིང་ཀུན་གསལ་
བ་རྣམས་ནི་མི་ཤེས་པའི་མུན་པས་བཀབ་པའི་འགྲོ་བ་རྣམས་ལ་ཤེས་བྱའི་དོན་གསལ་བར་
སྟོན་པར་མཛད་དོ། །ཇི་ལྟར་མཛད་ཅེ་ན། སངས་རྒྱས་གྲོང་དུ་གཤེགས་པའི་ཚེ མིག་དང་མི་
ལྡན་པའི་སྐྱེ་བོ་ལོང་བ་རྣམས་ཀྱིས་གཟུགས་མཐོང་ཞིང་། འོན་པས་སྒྲ་ཐོས་པ་ལྟར་སྨྱོན་པས་
དྲན་པ་རྙེད་པ་སོགས་མཐོ་རིས་ཀྱི་ཉེ་ཚེ་སེལ་བ་དང་། མངོན་མཐོ་ངེས་ལེགས་ཀྱི་དོན་སྒྲུབ་
པའི་སྐབས་མེད་ངན་སོང་གི་ཚོགས་བྲལ་བར་མཛད་པ་དང་། དེའི་དོན་མཐོང་བ་སྟེ་སྒྲུབ་ཞུས་
པའི་རྟེན་དེ་འགྲོ་ལ་བཀོད་པ་ལས་དགེ་བ་ཉམས་སུ་མྱོང་བ་དང་། རྒྱུ་གཏི་མུག་གིས་ལྡོངས་
ཤིང་འབྲས་བུ་སྲིད་པའི་རྒྱ་མཚོར་ལྷུང་བ་ལྟ་བ་ངན་པའི་མུན་པས་བསྒྲིབས་པ་རྣམས་སངས་
རྒྱས་ཉི་མའི་འོད་ཀྱིས་ལྡོངས་པའི་བློ་གྲོས་ཀྱི་མིག་ལམ་ནས། སྣང་བར་བྱས་ཤིང་། ལྷུང་བ་
དྲངས་ཏེ། སྒྲིབ་པའི་མུན་པ་བསལ་ནས་སྔར་མ་མཐོང་བའི་བདེ་བའི་འབྱུང་གནས་ཐར་པ་
མཐོང་བར་འགྱུར་རོ། །
1
2 {）



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥
ཐུགས་ཀྱི་གསང་བ་ཡིད་བཞིན་གྱི་ནོར་བུ་དང་འདྲ་བ་ལ་གཉིས་ལས། སྐལ་ལྡན་
ལ་འབད་མེད་དུ་དགོས་འདོད་སྩོལ་བ་ནི། ཇི་ལྟར་ཡིད་བཞིན་གྱི་ནོར་བུ་ནི་དོན་བྱའོ་སྙམཔའི་
རྟོག་པ་མེད་ཀྱང་དུས་གཅིག་ཅར་དུ་སྤྱོད་ཡུལ་ཏེ། ཉེ་འཁོར་གནས་པ་རྣམས་ཀྱི་ཡིད་ལ་རེ་
བའི་བསམ་པ་ཀུན་སོ་སོར་རྫོགས་པར་བྱེད་པ་ལྟར། དེ་བཞིན་དུ་སངས་རྒྱས་ཡིད་བཞིན་གྱི་
ནོར་བུ་ལ་བརྟེན་ནས་གདུལ་བྱ་བསམ་པ་ཐ་དད་པ་དུ་མརྣམས་ཀྱི་བསམ་པ་དང་མཐུན་པའི་
ཆོས་སྣ་ཚོགས་ཐོས་པར་འགྱུར་ཡང་སངས་རྒྱས་དེ་ནི་གདུལ་བྱ་དང་། ཆོས་དེ་རྣམས་ལ་རྣམ་
པར་མི་རྟོག་གོ །ཇི་ལྟར་ནོར་བུ་རིན་ཆེན་འདི་སྦྱིན་ནོ་སྙམ་པའི་རྟོག་པ་མེད་ཀྱང་ཇི་ལྟར་འདོད་
པའི་ནོར་འབད་པ་མེད་པར་གནས་པ་གང་ལ་རབ་ཏུ་སྟེར་བ་ལྟར། དེ་བཞིན་དུ་ཐུབ་པ་འབད་
མེད་དུ་ཇི་ལྟར་འོས་པར་དོན་མཛད་པའི་སྒོ་ནས་གཞན་གྱི་དོན་དུ་སྲིད་པར་རྟག་ཏུ་ཞུགས་སོ།།
སྐལ་མེད་ཀྱིས་རྙེད་པར་དཀའ་བ་ནི། ཇི་ལྟར་ནོར་བུ་དེ་ལ་འདོད་ཅིང་། དོན་དུགཉེར་བས་
ཀྱང་ནོར་བུ་བཟང་པོ་དགོས་འདོད་འབྱུང་བ་དེ་འགྲོ་བ་འདིས་རྙེད་པར་དཀའོ། །དེའི་རྒྱུ་
མཚན་གང་གི་ཕྱིར་ན། རྒྱ་མཚོའི་ནང་ས་འོག་ན་གནས་པའི་ཕྱིར་རོ། །དེ་བཞིན་དུ་འགྲོ་བ་
ཤིན་ཏུ་སྐལ་བ་ངན་པ་རྣམས་ཀྱིས་རང་གི་ཡིད་འདིར་བདེ་བར་གཤེགས་པ་མཐོང་བ་རྙེད་པར་
དཀའོ། །དེའི་རྒྱུ་མཚན་ནི་ཉོན་མོངས་པས་ཟིན་ཏེ། བསྒྲིབས་པའི་ཕྱིར་རོ། །གསུང་གི་གསང་
བ་སྒྲ་སྙན་དང་འདྲ་བནི། ཇི་ལྟར་སྒྲ་སྙན་གྱི་སྒྲ་བྲག་ཆ་སྐྱེས་བུ་གཞན་གྱི་ངག་གི་རྣམ་པར་རིག་
བྱེད་ཀྱི་རྐྱེན་ལས་བྱུང་ཞིང་སྣང་བ་ནི་ཀུན་སློང་གི་རྣམ་རྟོག་མེད་ལ་རྐན་ལྕེ་སོགས་ཕྲད་ནས་
བརྗོད་པར་བཟོས་པའི་འབད་རྩོལ་མེད་ཅིང་། རང་གི་ངོབོ་ཕྱི་ཡི་དོན་དང་ནང་གི་ཤེས་པ་གང་
དུའང་མི་གནས་པ་ལྟར་དེ་བཞིན་གཤེགས་པའི་གསུང་ཉན་པ་སོགས་གཞན་གྱི་རྣམ་རིག་
ལས་བྱུང་གི་སྣང་བ་ཡང་ཀུན་སློང་གི་རྟོག་པ་མེད་ལ་གནས་ཕྲད་ནས་བཟོ་བའི་འབད་རྩོལ་
མེད་ཅིང་རང་གི་ངོ་བོ་ཕྱིའི་དོན་དང་། ནང་ཤེས་པའི་བདག་ཉིད་གང་དུའང་གནས་པ་མ་ཡིན་
] ? 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནོ༑ ༑སྐུ་ཡི་གསང་བ་ནམ་མཁའ་དང་འདྲ་བ་ནི། ཇི་ལྟར་དངོས་པོ་ཅུང་ཟད་མེད་ཅིང་མངོན་
སུམ་ལ་སྣང་བ་མེད་ལ། རྟོག་པས་ལོངས་སྤྱོད་དུ་དམིགས་སུ་མེད་ཅིང་རྟེན་གང་ཡང་མེད་པ་
མིག་གི་ལམ་སྟེ། ཡུམ་ལས་རབ་ཏུ་འདས་པ་དང་གཟུགས་མེད་ཅིང་བསྟན་དུ་མེད་པའི་ནམ་
མཁའ་ལ་མཐོ་བ་དང་དམའ་བར་མཐོང་ཡང་ནམ་མཁའ་དེ་ནི། མཐོ་དམའ་ཅན་དེ་ལྟ་བུར་
ཡོད་པ་མིན་པ་དེ་བཞིན་དུ་སེམས་ཅན་གྱི་དབང་པོའི་བྱེ་བྲག་གིས་སངས་རྒྱས་ལ་དམན་པ་
དང་འབྲིང་དང་མཆོག་ཐམས་ཅད་དུ་མཐོང་ཡང་སངས་རྒྱས་དེ་ནི་དམན་པ་དང་། འབྲིང་དང་།
མཆོག་དེ་ལྟ་བུར་ཡོད་པ་མིན་ནོ། །ཐུགས་རྗེས་ཆོས་དཀར་སྐྱེད་པ་ས་དང་འདྲ་བ་ནི། ཇི་ལྟར་
ས་ལ་སྐྱེ་བའི་རྩེ་ཤིང་སོགས་རྒྱུན་འདི་དག་སྐྱེད་དོ་སྙམ་པའི་རྟོག་པ་མེད་པའི་ས་ལ་བརྟེན་ནས་
གོང་ནས་གོང་དུ་འཕེལ་བ་དང་། རྒྱུན་མི་ཉམས་པར་བརྟན་པ་དང་ཡངས་ཏེ་ཡལ་འདབ་
སོགས་མཐར་ཕྱིན་པར་འགྱུར་བ་ལྟར་དེ་བཞིན་དུ་རྫོགས་པའི་སངས་རྒྱས་ཀྱི་རྣམ་པར་རྟོག་
པ་མེད་པ་ལ་བརྟེན་ནས། རིགས་ཅན་གསུམ་དང་། མུ་སྟེགས་ཅན་དང་། ཐན་འོག་པར་ངེས་
པའི་འགྲོ་བའི་དགེ་བའི་རྩ་བ་མ་ལུས་པ་འཕེལ་ཞིང་རྒྱས་པ་དང༌། ཡངས་པར་འགྱུར་འོ །
དཔེ་དགུས་བསྟན་པའི་དགོས་པ་ནི། འཇིག་རྟེན་ན་རྟོག་དཔྱོད་སོགས་ཀྱི་འབད་རྩོལམེད་
པར་བྱ་བ་འགའ་ཡང་བྱེད་པ་མཐོང་བ་མེད་པདེ་བས་ན་སངས་རྒྱས་ལའང་འབད་མེད་དུ་ཕྲིན་
ལས་མཛད་པ་ཇི་ལྟར་རུང་སྙམ་པའི་གདུལ་བྱའི་ཐེ་ཚོམ་གཅོད་པའི་ཕྱིར་དང་། དཔེ་རྣམ་པ་
དགུ་པོ་འདི་ནི་མདོ་ལས་བསྟན་པ་ཡིན་ནོ། །དེ་བཞིན་དུ་སྐྱེ་འགག་མེད་ན་སྐྱེ་འགག་ཏུ་སྣང་བ་
ཇི་ལྟར་རུང་སྙམ་པའི་ཐེ་ཚོམ་གཅད་པའི་ཕྱིར་དུ་ཡང་ངོ༌། །མདོ་གང་དུ་དཔེ་དགུ་པོ་འདི་དག་
རྒྱས་པར་རབ་ཏུ་བསྟན་པར་འགྱུར་བའི་མདོ་སྡེའི་མིང་སངས་རྒྱས་ཐམས་ཅད་ཀྱི་ཡུལ་ལ་
འཇུག་པའི་ཡེ་ཤེས་སྣང་བ་རྒྱན་ཞེས་པ་དེ་ཉིད་ཀྱིས་མདོ་སྡེ་དེའི་དགོངས་པ་བསྟན་པ་ཉིད་དེ།
འདི་ལྟར་མདོ་སྡེ་དེ་ཐོས་པ་ལས་བྱུང་པའི་ཤེས་རབ་ཀྱི་སྣང་བ་རྒྱ་ཆེན་པོ་འདིས་བློ་གྲོས་བརྒྱན་
1 2 2



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། [༥།
པའི་བློ་ལྡན་བྱང་སེམས་རྣམས་མྱུར་དུ་སངས་རྒྱས་ཀྱི་སྤྱོད་ཡུལ་ཟབ་ཅིང་རྒྱ་ཆེ་བ་ཀུན་ལ་
འཇུག་པར་འགྱུར་བའི་ཕྱིར་རོ། །
དཔེ་དོན་དགུ་པོའི་བསྡུས་དོན་ནི། དགོས་པ་དེ་དག་གི་དོན་དུ་བེ་ཌཱུརྱའི་ས་གཞི་ལ་
བརྒྱ་བྱིན་གྱི་གཟུགས་བརྙན་ཤར་བ་ལ་སོགས་དཔེ་རྣམ་པ་དགུ་བརྗོད་པ་ལ་ནི་དཔེ་དགུས་
དེའི་བསྡུསདོན་ངེས་པར་བཟུང་ངོ༌། །བརྒྱ་བྱིན་སོགས་དཔེ་དགུས་བསྡུསཔའི་དོནགང་ཞེ་ན།
སྐུ་སྟོན་པ་དང་། གསུང་འདོམས་པ་དང་། ཐུགས་མཁྱེན་བརྩེས་ཁྱབ་པ་དང་། སྤྲུལ་པ་སྟོན་པ་
དང༌། ཡེ་ཤེས་སྤྲོ་བ་དང་། ཐུགས་ཀྱི་གསང་བ་དང་། གསུང་གི་གསང་བ་དང་། སྐུའི་གསང་
བ་དང༌། ཆོས་དཀར་སྐྱེད་པའི་ཐུགས་རྗེའི་བདག་ཉིད་ཐོབ་པའོ། །འོན་དཔེ་དགུ་ཆར་གྱི་
སྐབས་སུ་བབ་པའི་དོན་གང་ཞེ་ན། འབད་རྩོལ་རྒྱུན་ཀུན་རབ་ཞི་བ། །རྣམ་པར་རྟོག་པ་མེད་
པའི་ཐུགས། །དྲི་མེད་བེ་ཌཱུརྱ་བརྒྱ་བྱིན་གྱི། །གཟུགས་བརྙན་ལ་སོགས་ཤར་བ་བཞིན། །སྐུ་
སྟོན་པ་སོགས་དོན་དགུ་ནི་ཆོས་ཅན་ནོ། །འབད་རྩོལ་ཞི་བ་དམ་བཅའ་སྟེ། རྟོག་མེད་གས་
ནི་གཏན་ཚིགས་སོ། །རྟོག་མེད་ལ་འབད་རྩོལ་མེད་པས་ཁྱབ་པའི་རང་བཞིན་གྱི་རྟགས་དེའི་
ཆོས་མཐུན་གྱི་དོན་སྒྲུབ་པའིདོན་དུ་མཐུན་དཔེ་ནི་བརྒྱ་བྱིན་གྱི་གཟུགས་བརྙན་ཤར་བ་སོགས་
དགུ་ཡིན་ནོ། །དོན་རྟོག་པ་མེད་པར་དོན་བྱེད་པ་ལ་འབད་རྩོལ་མེད་པར་དོན་བྱེད་པས་ཁྱབ།
དཔེར་ན་བཻ་ཌཱུརྱའི་ས་གཞི་ལ་བརྒྱ་བྱིན་གྱི་གཟུགས་བརྙན་ཤར་བ་བཞིན་ནོ། །སངས་རྒྱས་ཀྱི་
སྐུ་སྟོན་པ་སོགས་ཀྱིས་ཀྱང་། རྟོག་པ་མེད་པར་དོན་བྱེད་དོ་ཞེས་པ་རང་བཞིན་གྱི་རྟགས་སོ། །
རང་བཞིན་གྱི་རྟགས་དེ་དག་ལ་དཔེ་དགུས་ཕྲིན་ལས་མཚོན་པའི་སྐབས་འདིར་ནི་དཔེ་དགུ་
ཆར་གྱི་སྐབས་སུ་བབ་པའི་དོན་བསྡུ་ན་འདི་ལྟར་ཡིན་ཏེ། སྐུ་སྟོན་པ་དང་། གསུང་འདོམས་པ་
སོགས་དོན་རྣམ་པ་དགུ་ཆར་གྱིས་སྟོན་པ་སངས་རྒྱས་སྐྱེ་འཆི་དང་བྲལ་བས་འབད་པ་མེད་
པར་གཞན་དོན་ལ་རབ་ཏུ་འཇུག་གོ་ཞེས་པའོ། །དཔེ་དོན་གྱི་ཚིག་དོན་གཏན་ལ་དབབ་པ་ལ་
1
2
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སྔར་གྱི་ཆོས་མཐུན་མདོར་བཤད་པ་བཞིན། སངས་རྒྱས་གང་ཞིག་བརྒྱ་བྱིན་རྔ་དང་སྤྲིན་
བཞིན་དང༌། །ཚངས་ཉིད་རིན་ཆེན་ཡིད་བཞིན་ནོར་རྒྱལ་བཞིན། །སྒྲ་སྙན་ནམ་མཁའ་ས་
བཞིན་དུ། དུས་སྲིད་པའི་བར་དུ་ཚུལ་འབད་མེད་དུ་གཞན་དོན་བྱེད་པ་དེ་དཔེ་དེ་རྣམས་ལ་
བརྟེན་ནས་རྣལ་འབྱོར་པ་རྣམས་ཀྱིས་རིག་པར་འགྱུར་རོ། །སྐུ་སྟོན་པ་ནི་རིན་པོ་ཆེའི་ས་གཞི་
ལ་ལྷའི་དབང་པོའི་གཟུགས་བརྙན་ཤར་བ་བཞིན་ནོ། །གསུང་ལེགས་པར་འདོམས་པར་
མཛད་པ་ནི། ལྷའི་ཆོས་ཀྱི་རྔ་དང་འདྲའོ། ཁྱབ་བདག་གི་མཁྱེན་པ་དང་བརྩེ་བ་ཆེན་པོའི་
ཐུགས་ཀྱིས་མཐའ་ཡས་པའི་འགྲོ་བ་ལ་ཐ་ན་གཟུགས་མེད་ཅིང་། སེམས་ཕྲ་བ་སྲིད་རྩེའི་བར་
དུ་ཁྱབ་པ་ནི། ནམ་མཁའ་ལ་ཁྱབ་པའི་སྤྲིན་གྱི་ཚོགས་དང་འདྲའོ། །ཟག་མེད་ཀྱིགནས་ཆོས་
སྐུ་ལས་མ་སྐྱོད་པར་སྤྲུལ་པ་རྣམ་པ་དུ་མ་རབ་ཏུ་སྟོན་པའི་ཚངས་པ་རང་གི་གནས་ལས་མ་
སྐྱོད་པར་སྤྲུལ་པ་སྟོན་པ་བཞིན་ནོ། །ཡེ་ཤེས་ཀྱི་སྣང་བ་དང་རབ་ཏུ་སྤྲོ་བ་ནི་ཉི་མའི་འོད་ཟེར་
སྤྲོ་བ་བཞིན་ནོ། །ཐུགས་ཀྱི་གསང་བ་རྟོག་པ་མེད་ཀྱང་གཞན་དོན་བྱེད་པ་ནི་རྣམ་དག་རིན་
ཆེན་ཡིད་བཞིན་གྱི་ནོར་བུ་དང་འདྲའོ། །གསུང་གི་གསང་བ་ཡི་གེ་མེད་ཀྱང་སྣ་ཚོགས་སུ་སྣང་
བ་ནི་བྲག་ཆ་བཞིན་ནོ། །སྐུའི་གསང་བ་རྡོས་བཅས་གཟུགས་མེད་ལ་གདུལ་བྱ་ཐམས་ཅད་ལ་
ཁྱབ་པའི་རྟག་པ་ཉིད་ནི་ནམ་མཁའ་བཞིན་ནོ། །འགྲོ་བདཀར་པོ་དགེ་བའི་ཆོས་ཀྱི་སྨན་
རྣམས་མ་ལུས་པའི་རྣམ་པ་ཀུན་གྱི་གཞིར་གྱུར་པའི་སངས་རྒྱས་ཀྱི་ཐུགས་རྗེ་སའི་སྨན་ལ་
སོགས་པའི་རྟེན་བྱེད་པ་ས་གཞི་བཞིན་ནོ། །དེ་ལྟར་དཔེ་དོན་གྱི་ཆོས་མཐུན་བརྗོད་པ་འདིས་
ཇི་ལྟར་ན་སངས་རྒྱས་ལ་སྐྱེ་འགག་མེད་ཀྱང་སྐྱེ་འགག་ཏུ་མཐོང་བ་དང་། འབད་པ་མེད་ཀྱང་
ཕྲིན་ལས་ལྷུན་གྱིས་སྒྲུབ་རྒྱུན་མི་ཆད་དུ་མཛད་པའི་དཔེ་དོན་གྱི་ཆོས་མཐུན་བསྟན་པ་ཡིན་ཞེ་
ན༑ བེ་ཌཱུརྱ་དག་པ་དང་འདྲ་བའི་དགེ་བའི་སེམས་ལ་སངས་རྒྱས་མཐོང་བའི་རྒྱུ་སེམས་དེ་
དག་པ་ནི་འགལ་རྐྱེན་གྱིས་མི་ཟློག་པའི་ངང་པའི་དབང་པོ་ལྟར་དཔེ་སྟོན་པ་སྟེ། རྒྱས་པ་ཉིད་
1 24



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། དོ༥
ཡིན་པ་ལ་དད་སོགས་དགེ་བ་སྐྱེ་བ་ན་སངས་རྒྱས་ཀྱི་གཟུགས་སྐུ་སྐྱེ་བར་སྣང་བ་དང་། འཇིག་
པསྟེ་མེད་པ་ནགཟུགས་སྐུ་ཡང་འཇིག་པར་སྣང་ཡང་ཐུབ་པ་ནི་ཆོས་ཀྱི་སྐུ་ཡིས་སྐྱེ་འཇིག་མེད་
དེ༑ གཞི་དག་མ་དག་གིས་བརྒྱ་བྱིན་གྱི་གཟུགས་བརྙན་སྐྱེ་འཇིག་ཏུ་སྣང་ཡང་བརྒྱ་བྱིན་སྐྱེ་
འཇིག་མེད་པ་བཞིན་ནོ། །བརྒྱ་བྱིན་གྱི་གཟུགས་བརྙན་འབད་པ་མེད་ཀྱང་དོན་བྱེད་པ་བཞིན་
དུ༑ ཐུབ་པ་ནི་འབད་པ་མེད་པར་སྐྱེ་འགག་མེད་པའི་ཕྱིར་ཆོས་སྐུ་ལས་མ་གཡོས་པ་དེ་བཞིན་
དུ་དུས་སྲིད་པ་ཇི་སྲིད་གནས་ཀྱི་བར་དུ་སྐུ་སྟོན་པ་དང་། གསུང་འདོམས་པ་སོགས་དགུ་ཡི་
མཛད་པ་ལྷུན་གྲུབཏུ་འཇུག་གོ ། །
བྱེད་པ་ཅན་གྱི་དཔེདོན་ཁྱད་པར་དུ་བཤད་པནི། དཔེ་འདི་རྣམས་ཀྱིས་བསྡུས་པའི་
དོན་བཤད་ཟིན་པ་འདི་ཡིན་ཞེས་སྔ་མའི་དོན་བསྡུས་ནས་སྔ་ཕྱིའི་རིམ་པ་ཡང་འོག་ནས་བརྗོད་
པར་འགྱུར་བ་འདི་ཡིན་ཏེ། ཇི་ལྟར་ཞེ་ན། ཐད་ཀར་འདྲ་ཆོས་རེ་ཡོད་པས་དཔེར་བཀོད་པ་ལ་
དཔེ་སྔ་མ་ཆ་འགའ་ཞིག་གིས་སངས་རྒྱས་དང༌། ཆོས་མི་མཐུན་པར་རྩོད་པ་དཔེ་ཕྱི་མས་
སྤངས་པའི་ སྒོ་ནས་སོ། །སངས་རྒྱས་ ཀྱི་ སྐུ་སྟོན་པ་ནི། བརྒྱ་བྱིན་གྱི་གཟུགས་ལྟ་བུའོ། །
གཟུགས་བརྙན་ནི་ཆོས་སྟོན་པའི་དབྱངས་དང་མི་ལྡན་པས་དེ་དང་འདྲ་བ་མིན་ནོ་ཞེན། ཆོས་
དུས་སུ་འདོམས་པའི་དབྱངས་དང་ལྡན་པ་ནི་ལྷའི་ཆོས་ཀྱི་རྔ་བཞིན་ནོ། །དེ་ཡང་ས་སྟེང་
སོགས་ཐམས་ཅད་དུ་དོན་བྱེད་པ་མིན་པས་དེ་དང་འདྲ་བ་མིན་ནོ་ཞེན། མཁྱེན་བརྩེས་ས་
སྟེང་སོགས་ཐམས་ཅད་ཁྱབ་ནས་དོན་བྱེད་པ་ན་སྤྲིན་ཆེན་པོ་དང་མཚུངས་སོ། །དེ་ཡང་ལོ་
ཐོག་སྨིན་པ་སོགས་ཀྱིས་ཚེ་འདིར་ཕན་ཡང་ཚེ་རབསགཞན་དུ་ཕན་པའི་དོན་མེད་པའི་ས་བོན་
འདོད་ཡོན་ལ་ཆགས་པ་སྤོང་བ་མིན་ཕྱིར་དེ་དང་འདྲ་བ་མིན་ནོ་ཞེ་ན། སངས་རྒྱས་ནི་འདོད་
ཆགས་སྤོང་བར་བྱེད་པས་ཚངས་པ་ཆེན་པོ་བཞིན་ནོ། །དེ་ཡང་ལན་ཅིག་འདོད་ཆགས་སོགས་
སྤངས་པ་ཙམ་གྱིས་གཏན་ཏུ་སླར་མི་ལྡོག་པར་རྒྱུད་སྨིན་པར་བྱེད་པ་མིན་པས་དེ་དང་འདྲ་བ་
-
] 2 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མིན་ནོ་ཞེ་ན། འབྲས་བུ་སོགས་སླར་མི་ལྡོག་པར་གཏན་ཏུ་སྨིན་པར་བྱེད་པས་ཉི་མའི་
གཟུགས་བཞིན་ནོ། །དེ་ཡང་ཉི་མོ་ཙམ་སྣང་བར་བྱེད་ཀྱི། གཏན་དུ་མུན་པ་འཇོམས་པ་མིན་
པས་དེ་དང་འདྲ་བ་མིན་ནོ་ཞེ་ན། གཏན་དུ་མུན་པ་མཇོམས་པས་ཡིད་བཞིན་གྱི་ནོར་བུ་དང་
འདྲ་སྟེ། མཚན་མོའང་སྣང་བར་བྱེད་པས་སོ། །དེ་ནི་ཀླུ་ལ་སོགས་པས་ཀྱང་ཐོབ་པས་འབྱུང་
བ་རྙེད་པར་མི་དཀའ་བས་དེ་དང་འདྲ་བ་མིན་ནོ་ཞེ་ན། སངས་རྒྱས་ནི་སུས་ཀྱང་ཐོབ་པར་
དཀར་བས་སྒྲ་བརྙན་བཞིན་ནོ། །དེ་ནི་རྐྱེན་ལས་འབྱུང་བས་སངས་རྒྱས་དབྱིངས་འདུས་མ་
བྱས་པའི་ཆོས་དང་ལྡན་པ་ནི། དེ་དང་འདྲ་བ་མིན་ནོ་ཞེ་ན། ཐོབ་དཀའ་བའི་དཔེར་བྱས་ཀྱི་
རྐྱེན་གྱིས་མ་བྱས་པའི་དཔེ་ནི་ནམ་མཁའ་དང་འདྲའོ། །དེ་ཡང་དགེ་བའི་གཞི་མིན་པས་སངས་
རྒྱས་དེ་ནི་ནམ་མཁའ་དེ་དང་འདྲ་བ་མིན་ནོ་ཞེ་ན། འདུས་མ་བྱས་ཀྱི་དཔེར་བྱས་ཀྱི་གཞི་ཡིན་
པའི་དཔེ་ནི། འཇིག་རྟེན་དང་འཇིག་རྟེན་ལས་འདས་པའི་འགྲོ་བ་ཕུན་སུམ་ཚོགས་པ་མ་ལུས་
པ་དེ་གནས་པའི་ཕྱིར་སའི་དཀྱིལ་འཁོར་དང་འདྲའོ། །ཇི་ལྟར་འཇིག་རྟེན་ལས་འདས་པའི་
ཕུན་ཚོགས་ཀྱི་རྟེན་ཡིན་ཞེ་ན། སངས་རྒྱས་ཀྱི་བྱང་ཆུབ་ལ་བརྟེན་ནས་འཇིག་རྟེན་ལས་
འདས་པ་བྱང་ཆུབ་ཀྱི་ལམ་འབྱུང་བའི་ཕྱིར་རོ། །ཇི་ལྟར་འཇིག་རྟེན་པའི་ཕུན་ཚོགས་ཀྱི་རྟེན་
ཡིན་ཅེ་ན། དེ་ལ་བརྟེན་ནས་འདོད་པའི་ཕུན་ཚོགས་ཀྱི་རྒྱུ་དགེ་བའི་ལས་ཀྱི་ས་བཅུ་དང་།
གཟུགས་ཀྱི་ཕུན་ཚོགས་ཀྱི་རྒྱུ་བསམ་གཏན་བཞི་དང་། ཚད་མེད་བཞི་དང་། གགས་མེད་ཀྱི་
ཕུན་ཚོགས་ཀྱི་རྒྱུ་ཟག་མེད་ཀྱི་སྙོམས་འཇུག་བཞི་འབྱུང་བའི་ཕྱིར་རོ།། །། །
༈ གསུམ་པ་དེ་ལ་མོས་པའི་ ཕན་ཡོན་ལ་མདོར་བསྟན་པ་ནི། སངས་རྒྱས་ཀྱི་
ཁམས་དེའི་སྙིང་པོ་དང་། དེ་སྒྲིབ་གཉིས་དང་བྲལ་བ་སངས་རྒྱས་ཀྱི་བྱང་ཆུབ་དང་། སངས་
རྒྱས་ཀྱི་ཆོས་ཡོན་ཏན་དང༌། སངས་རྒྱས་ཀྱི་ཕྲིན་ལས་ཏེ། གནས་བཞི་པོ་འདིན་དག་པའི་
སེམས་ཅན་ས་བཅུའི་བྱང་སེམས་ཀྱིས་བསམ་བྱ་མིན་ན། གཞན་གྱིས་ལྟ་ཞོག །དེས་ན་
-
，
] 2 6



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥
གནས་བཞི་པོ་འདི་ནི་འཇིག་རྟེན་གྱི་འདྲེན་པ་སངས་རྒྱས་རྣམས་ཉིད་ཀྱི་སྤྱོད་ཡུལ་ཡིན་ནོ། །
དེ་ལྟར་རྟོགས་པར་དཀའ་ནའང་གང་ཟག་བློ་ལྡན་ཡུལ་རྒྱལ་བའི་ཡུལ་གནས་བཞི་པོ་འདི་ལ་
མོས་ཤིང་། གཞན་གྱིས་བསམ་དུ་མེད་པའི་ཡོནཏན་གྱི་ཚོགས་ལ་མངོན་པར་དགའ་བས་དད་
པ་ནི། སངས་རྒྱས་ཀྱི་ཡོན་ཏན་གྱི་ཚོགས་ཀྱི་སྣོད་དུ་གྱུར་ཏེ། མོས་པ་དང་མི་ལྡན་པའི་སེམས་
ཅན་ཀུན་གྱི་བསོད་ནམས་ཐམས་ཅད་ཟིལ་གྱིས་གནོན་ནོ། །དེ་ཡང་འདི་ལྟར་གང་ཟག་གང་
ཞིག་གིས་བསམ་པ་བྱང་ཆུབ་དོན་དུ་གཉེར་བས་དངོས་པོ་སྣོད་གསེར་ལས་གྲུབ་པའི་ཞིང་
ཁམས་རྫས་ནོར་བུས་བཀང་བས་སྤྲས་པ་གྲངས་སངས་རྒྱས་ཀྱི་ཞིང་རྡུལ་དང་མཉམ་པ། དུས་
ཉིན་རེ་བཞིན་རྟག་ཏུ་རྒྱུན་མི་ཆད་པར་ཡུལ་ཆོས་ཀྱི་རྒྱལ་པོ་རྣམས་ལ་འབུལ་བ་ལས། གང་
ཟག་གཞན་གང་གིས་གནས་བཞི་སྟོན་པའི་མདོ་དང་བསྟན་འཆོས་འདི་ལས་དོན་མ་རྟོགས་
ཀྱང་། ཚིག་འགའ་ཙམ་ཐོས་ཤིང་། ཐོས་ནས་ཀྱང་མོས་ཤིང་ཡིད་ཆེས་ན་དེ་ལྟར་མོས་པའི་
དགེ་བ་འདི་སྦྱིན་པ་ལས་བྱུང་པའི་དགེ་བ་དེ་ལས་བསོད་ནམས་ཆེས་མང་བ་ཐོབ་པར་འགྱུར་
རོ༑ །གང་ཟག་བློ་ལྡན་གང་ཞིག་གིས་བསམ་པ་བླ་མེད་བྱང་ཆུབ་ཐོབ་པར་འདོད་པས་དུས་
བསྐལ་པ་དུ་མར་ཡང་རྟེན་ལུས་ངག་ཡིད་ཀྱི་སྒོ་ནས་ངོ་བོ་འབད་པ་མེད་པར་རང་གིས་འབྱུང་
བའི་ཚུལ་ཁྲིམས་འཆལ་ཚུལ་གྱི་དྲི་མ་མེད་པ་བསྲུང་བར་བྱེད་ལ་གཞན་ཞེས་སོགས་སྔར་
བཞིན་སྒྲེའོ། །གང་ཟག་གང་ཞིག་ནས་འཇིག་རྟེན་འདི་ན་བྱེད་ལས་སྲིད་པ་གསུམ་གྱི་ཉོན་
མོངས་པའི་མི་འཇིལ་བ་སྟེ་ཞི་བར་བྱེད་པའི་ངོ་བོ་བསམ་གཏན་གྱི་ཁྱད་པར་ལྟ་བའི་གནས་པ་
བསམ་གཏན་བཞི་དང་། ཚངས་པའི་གནས་པ་ཚད་མེད་བཞི་པོ་མཐར་སོན་པ་སྟེ་ཕུལཏུ་བྱུང་
པབསམ་པ་རྫོགས་པའི་བྱང་ཆུབ་འཕོ་འགྱུར་མེད་པའི་ཐབས་སུ་བསྒོམ་ལ་གནས་སོགས་སོ།།
དེ་རྣམས་ཡེ་ཤེས་སྣང་བ་རྒྱན་གྱི་མདོ་ཚིགས་བཅད་དུ་བྱས་པའོ། །དེའི་རྒྱུ་མཚན་གང་གི་ཕྱིར་
ན༑ ཤེར་ཕྱིན་གྱིས་མ་ཟིན་པའི་སྦྱིན་པས་ལོངས་སྤྱོད་སྒྲུབ་པ་ཙམ་བྱེད་ཅིང་། ཚུལ་ཁྲིམས་
1 2 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཀྱིས་མཐོ་རིས་ཐོབ་པ་ཙམ་དང་། སྒོམ་པས་ཉོན་མོངས་པའི་ས་བོན་མགོ་ནོན་པའི་ཚུལ་གྱིས་
སྤོང་བ་ཙམ་བྱེད་ལ། ཟབ་མོ་གནས་བཞི་རྟོགས་པའི་ཤེར་ཕྱིན་གྱིས་ནི་ཉོན་མོངས་པ་དང་
ཤེས་བྱའི་སྒྲིབ་པ་ཀུན་སྤོང་བ་དེའི་ཕྱིར་སྦྱིན་པ་ལ་སོགས་ལས་ཟབ་མོ་རྟོགས་པའི་ཤེས་རབ་
འདི་མཆོག་ཉིད་ཡིན་ཏེ། ཤེས་རབ་དེའི་རྒྱུ་ནི་གནས་བཞི་སྟོན་པའི་མདོ་དང་བསྟན་འཆོས་
འདི་ཐོས་ནས་མོས་པ་ཡིན་ནོ། །
རྒྱས་པར་བཤད་པ་ནི། ཡེནས་གནས་པའི་ཁམས་དང༌། དེ་གནས་གྱུར་པའི་
བྱང་ཆུབ་དང་། བྱང་ཆུབ་དེའི་ཡོན་ཏན་དང་། ཡོན་ཏན་དེས་གཞན་དོན་སྒྲུབ་པ་སྟེ། རྒྱལ་བ་
ཉིད་ཀྱི་མཁྱེན་པའི་ཡུལ་རྣམ་པ་བཞི་པོ་སྔར་ཇི་སྐད་བརྗོད་པ་འདི་ལའོ། །གང་ཟག་བློ་ལྡན་
གྱིས་ཡིད་ཆེས་པའི་དད་པས་ཁམས་སེམས་ཅན་ལ་ཡོད་པ་དང་། འདོད་པའི་དད་པས་བྱང་
ཆུབ་ཐོབ་པར་ནུས་པ་ཉིད་དང༌། དང་བའི་དད་པས་ཐོབ་པ་དེ་ཡོན་ཏན་གཉིས་དང་ལྡན་པར་
མོས་པ་ལས། མྱུར་དུ་དེ་བཞིན་གཤེགས་པའི་གོ་འཕངས་ཐོབ་པའི་སྐལ་བ་དང་ལྡན་པར་
འགྱུར་ཏེ། བསམ་གྱིས་མི་ཁྱབ་པའི་ཡུལ་བཞི་ལས་ཁམས་འདི་ནི། བདག་ལ་ཡོད་པ་དང་།
བྱང་ཆུབ་བདག་འདྲས་ཐོབ་པར་ནུས་པ་དང་། ཐོབ་པ་དེ་ཡོན་ཏན་ཕྲིན་ལས་འདྲ་བའི་ཡོན་
ཏན་དང་ལྡན་ཞེས་པ་རིམ་པ་ལྟར་ཡིད་ཆེས་པ་དང་། འདོད་པ་དང༌། དང་བའི་དད་པས་མོས་
པའི་ཕྱིར། བྱང་ཆུབ་ཐོབ་པར་འདོད་པའི་འདུན་པ་དང་། བྱང་ཆུབ་ལ་སྤྲོ་བའི་བརྩོན་འགྲུས་
དང༌། དེ་སྒྲུབ་པའི་ཐབས་མ་བརྗེད་པའི་དྲན་པ་དང༌། རྩེ་གཅིག་པའི་བསམ་གཏན་དང་།
རབ་ཏུ་འབྱེད་པའི་ཤེས་རབ་སོགས་ཡོན་ཏན་དུ་མའི་སྣོད་དུ་གྱུར་པའི་བྱང་ཆུབ་ཀྱི་སེམས་གང་
ཟག་དེ་དག་ལ་དུས་རྟག་ཏུ་ཉེ་བར་གནས་པར་འགྱུར་ལ། བྱང་ཆུབ་ཀྱི་སེམས་དེ་ནི་རྟག་ཏུ་ཉེ་
བརགནས་པས་རྒྱལ་བའི་སྲས་པོ་དེ་རྫོགས་པའི་བྱང་ཆུབ་ལས་ཕྱིར་མི་ལྡོག་ལ་གནས་སྐབས་
སུ་ཡང་གནས་བཞི་ཐོས་ཤིང་མོས་པ་དེ་ལ་བསོད་ནམས་ཀྱི་ཕར་ཕྱིན་རྫོགས་པ་དང་། དག་
1 2 8



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། (༥
པར་གྱུར་པས་བསོད་ནམས་གཞན་ཟིལ་གྱིས་མནོན་ཅིང་། ཆེས་མང་པོ་ཐོབ་པར་འགྱུར་རོ། །
བསོད་ནམས་རྫོགས་ཤིང་དག་ཅེས་པའི་བསོད་ནམས་ནི། ཕར་ཕྱིན་དང་པོ་ལྔའོ། །ལྔ་པོ་དེ་
ལ་སྦྱིན་བྱ་སྦྱིན་བྱེད་སོགས་ལས་བྱེད་པ་པོ་བྱ་བ་རྣམ་པ་གསུམ་དུ་རྟོག་པ་མེད་པས་བསོད་
ནམས་དེ་རྫོགས་ལ། བསོད་ནམས་དེ་ཡོངས་སུ་དག་པ་ན་སྦྱིན་སོགས་ལྔ་པོ་འདིའི་མི་མཐུན་
ཕྱོགས་སེར་སྣ་སོགས་ལྔ་སྤངས་པའི་ཕྱིར་རོ། །འོ་ན་སྔར་བསོད་ནམས་སྦྱིན་ཁྲིམས་སྒོམ་
གསུམ་དུ་བཤད་པ་མིན་ནམ་ཞེ་ན། སྦྱིན་སོགས་བསོད་ནམས་ལྔར་གསུམ་པོ་འདུས་པས་མི་
འགལ་ཏེ། འདི་ལྟར་སྦྱིན་པ་ལས་བྱུང་པའི་བསོད་ནམས་ནི་སྦྱིན་པའི་ཕར་ཕྱིར་ཏེ། ཚུལ་
ཁྲིམས་ལས་བྱུང་པའི་བསོད་ནམས་ཀྱང་ཚུལ་ཁྲིམས་ཀྱི་ཕར་ཕྱིན་ནོ། །བཟོད་པ་དང་བསམ་
གཏན་གྱི་ཕར་ཕྱིན་གཉིས་དག་པ་ནི་སྒོམ་པ་ལས་བྱུང་པའི་བསོད་ནམས་ཏེ། འཁྲུག་པ་ཞི་
ནས་སྒོམ་པས་བཟོད་པའང་དེར་བརྗོད་དོ། །བརྩོན་འགྲུས་ནི་ཐམས་ཅད་ཀྱི་གྲོགས་ཡིན་པས་
བསོད་ནམས་གསུམ་པོ་ཀུན་ཏུ་འགྲེའོ། །ཤེས་རབ་ཉོན་མོངས་ཤེས་བྱ་ཀུན་སྤོང་ཞེས་བརྗོད་
པ་ལས་བསོད་ནམས་ལྔ་པོ་རྫོགས་པའི་གེགས་འཁོར་གསུམ་དུ་རྣམ་པར་རྟོག་པ་ནི་ཤེས་སྒྲིབ་
དུ་འདོད་ཅིང་། ཡོངས་སུ་དག་པའི་གེགས་སེར་སྣ་དང་། འཆལ་ཚུལ་སོགས་ལྔའིརྣམ་པར་
རྟོག་པ་ནི་ཉོན་སྒྲིབ་ཏུ་འདོད་ལ། བདག་མེད་རྟོགས་པའི་ཤེས་རབ་ལས་གཞན་སྒྲིབ་པ་འདི་
དག་གི་ས་བོན་རྩ་བ་ནས་སྤོང་བའི་རྒྱུ་གཞན་མེད་པས་ཤེས་ཕྱིན་གྱི་བསོད་ནམས་ལྔའམ་
གསུམ་པོ་རྫོགས་ཤིང་། དག་པར་འགྱུར་གྱི་གཞན་གཉིས་མིན་པ་དེའི་ཕྱིར་ཤེས་རབ་མཆོག་
ཡིན་ཞིང་ཤེས་རབ་དེའི་གཞི་ནི། གནས་བཞི་སྟོན་པའི་མདོ་དང༌། བསྟན་འཆོས་ཐོས་པ་ཡིན་
ལ༑ དེའི་ཕྱིར་རྒྱ་བླ་མ་འདི་ཐོས་པནི་བསོད་ནམས་གཞན་པས་མཆོགགོ །
མཐར་ཕྱིན་པའི་དོན་ལ་གཉིས་ཏེ། དངོས་དང༌། དོན་བསྡུ་བའོ། །དང་པོ་ལ་
གསུམ་སྟེ། གསུང་རབ་ཇི་ལྟར་བཤད་པའི་ཚུལ་དང་། ཆོས་སྤོང་གི་ལས་སྤོང་བདང་། གསུང་
-
-
1 29



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རབ་བཤད་པའི་བསོད་ནམས་བསྔོ་བའོ། །དང་པོ་ལ་གསུམ་སྟེ། རྒྱུ་གང་ལས་དགོས་པ་གང་
གི་ཕྱིར་བཤད་པ་དང་། ཚུལ་ཇི་ལྟར་བཤད་པ་དང་། བཤད་བྱ་འཆད་བྱེད་བསྟན་འཆོས་ཀྱིང་
བོའོ། །དང་པོནི། བཤད་པའི་ཚུལ་དེ་ལྟར་སྙིང་རྗེ་ཆེན་པོ་བསྟན་པ་དང་། ལྷག་བསམ་བསྟན་
པདང་། འཕེལ་འགྲིབ་མེད་པ་དང་། ཡེ་ཤེས་སྣང་བ་རྒྱན་དང་། དཔལ་ཕྲེང་དང་། ཕལ་པོ་ཆེ་
དང་། དེའི་ལེའུ་ལྷག་མ་བཅུ་དང༌། ཤེར་ཕྱིན་དང༌། ནམ་མཁའ་མཛོད་དང་། བློ་གྲོས་རྒྱ་
མཚོས་ཞུས་པ་དང་། ཀླུ་རྒྱལ་རྒྱ་མཚོས་ཞུས་པ་དང་། དམ་ཆོས་པད་དཀར་དང་། ཆོས་མངོན་
པ་དང་། དེ་བཞིན་གཤེགས་པའི་སྙིང་པོ་དང་། གཙུག་ན་རིན་ཆེན་དང་། མྱང་འདས་ཆེན་པོ་
དང༌། ཐེག་པ་ཆེན་པོའི་མན་ངག་སོགས་ཡིད་ཆེས་པའི་ལུང་དང༌། རྣལ་འབྱོར་མངོན་སུམ་
དང་། སྤྲོས་པ་གཅོད་པའི་རྗེས་དཔག་ཕྲ་མོའི་རིགས་པ་ལ་བརྟེན་ནས་རང་དོན་གྱི་དགོས་པ་
རྗེ་བཙུན་དག་ཉིད་འབའ་ཞིག་སྒྲིབ་པ་ཕྲ་མོས་ཀྱང་དག་པར་བྱ་བའི་ཕྱིར་དང་། གཞནདོན་གྱི་
དགོས་པ་གདུལ་བྱ་གང་དག་མོས་དགེ་ཕུན་སུམ་ཚོགས་པ་དང་ལྡན་པའི་བློ་ཅན་ཐེག་ཆེན་གྱི་
རིགས་ཅན་རྗེས་སུ་བཟུང་བའི་ཕྱིར་དུ་བསྟན་འཆོས་འདི་བཤད་དོ། །གཉིས་པ་ནི། ཇི་ལྟར་ཕྱི་
ཡི་རྐྱེན་སྒྲོན་མེ་དང་། གློག་དང་
། ནོར་བུ་དང་། ཉི་མ་དང་། ཟླ་བའི་འོད་ལ་བརྟེན་ནས་ནང་གི་
རྐྱེན་མིག་དང་ལྡན་པའི་གང་ཟག་གཟུགས་ལ་ལྟ་བ་བཞིན་དུ་ནང་གི་རྐྱེན་ཤེས་རབ་ཀྱི་མིག་
དང་། ཕྱི་ཡི་རྐྱེན་ཐུབ་པའི་གསུང་རབ་ཀྱི་འོད་ལ་བརྟེན་ནས་བསྟན་འཆོས་འདི་རབ་ཏུགསལ་
བར་བཤད་དོ། །ཅི་འདྲའི་ཐུབ་པ་ཅེ་ན། ཆོས་རྣམས་ཀྱི་རང་སྤྱིའི་མཚན་ཉིད་དོན་རྒྱ་ཆེན་པོ་
ཐོག་མེད་དུ་མཁྱེན་པ་དོན་སོ་སོ་རིག་པ། མིང་གི་རྣམ་གྲངས་ཐམས་ཅད་མཁྱེན་པ་ཆོས་སོ་སོ་
རིག་པ་དང་། སེམས་ཅན་ཐམས་ཅད་ཀྱི་སྐད་མཁྱེན་པ་ངེས་པའི་ཚིག་སོ་སོ་རིག་པ་དང་།
ཆོས་རྣམས་ཀྱི་རྣམ་པའི་དབྱེ་བ་ཐོགས་མེད་དུ་མཁྱེན་པ་སྤོབས་པ་སོ་སོ་རིག་པའི་འོད་ཀྱིས་
ཤེས་བྱ་ཀུན་གསལ་བར་མཛད་དོ། །གསུམ་པ་ནི། གསུང་རབ་འགའ་ཞིག་བརྗོད་བྱ་རྒྱ་ཆེན་
1
3 ()



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། དོ༥
པོ་དང་ལྡན་ལ། རྗོད་བྱེད་ངག་ཚིག་དྲི་མ་མེད་པའི་ཆོས་དང་འབྲེལ་ཏེ་ལྡན་ཞིང་། འབྲས་བུ་
ཁམས་གསུམ་གྱི་ཀུན་ནས་ཉོན་མོངས་པ་ཐམས་ཅད་སྤོང་བར་བྱེད་པའི་ལམ་དང་། ཞི་བ་མྱང་
འདས་ཀྱི་ཕན་ཡོན་སྟོན་པའི་སྒོ་ནས་དེ་དག་ལ་སྦྱོར་བར་མཛད་པའིགསུངགང་ཡིན་པ་དེ་ནི།
དྲང་སྲོང་སངས་རྒྱས་ཀྱི་གསུང་རབ་ཡིན་ལ་དེ་ལས་ཟློག་པ་ནི་གཞན་ཏེ་གསུང་རབ་མིནནོ། །
བསྟན་འཆོས་གང་ཞིག་རྒྱལ་བའི་བསྟན་པ་འབའ་ཞིག་གི་དབང་དུ་བྱས་པ་སྟེ། སྟོན་པའི་ལུང་
གི་རྗེས་སུ་འབྲངས་ཏེ། རྩོམ་པ་པོ་ཕྱིན་ཅི་ལོག་ཏུ་འཆད་པ་སོགས་ཀྱི་རྣམ་གཡེང་མེད་པའི་
ཡིད་ཅན་གྱིས་བཤད་ལ། འབྲས་བུ་ཐར་པ་ཐོབ་པའི་ལམ་དང་རྗེས་མཐུན་པ་སྟེ། ཁྱད་པར་དེ་
ལྟ་བུ་དང་ལྡན་པའི་བསྟན་འཆོས་དེ་ཡང་དྲང་སྲོང་སངས་རྒྱས་ཀྱི་བཀའབཞིན་དུ་གུས་པས་སྤྱི་
བོས་བླང་བར་བྱའོ། །
གཉིས་པ་ལ་གསུམ་སྟེ། དག་པའི་ ཐབས། ཉམས་པའི་རྒྱུ། ཉམས་པའི་འབྲས་
བུའོ། །དང་པོ་ལ་གཉིས་ཏེ། ཆོས་སྤོང་གི་ལས་མི་བྱ་བར་གདམས་པ་དང་། དེའི་རྒྱུ་སྤངས་
པར་གདམས་པའོ། །དང་པོ་ནི། རྒྱལ་བའི་གསུང་གཞན་དུ་བཅོས་མི་རུང་བའི་རྒྱུ་མཚན་གང་
གི་ཕྱིར་ན་རྒྱལ་བ་ལས་ཆེས་མཁས་པའི་གང་ཟག་འགའ་ཡང་འཇིག་རྟེན་འདི་ན་ཡོད་པ་མིན་
ཏེ༑ མ་ལུས་ཏེ་ཇི་སྙེད་པ་དང་དེ་ཁོ་ན་ཉིད་མཆོག་ཇི་ལྟ་བ་ཐམས་ཅད་ཚུལ་བཞིནཏེ། ཕྱིན་ཅི་
མ་ལོག་པར་ཀུན་མཁྱེན་ཉིད་ཀྱིས་མཁྱེན་ཀྱིསགཞན་གྱིས་ཤེས་པ་མིན་པ་དེའི་ཕྱིར། དྲང་
སྲོང་སངས་རྒྱས་ཉིད་ཀྱིས་བཞག་པའི་མདོའི་དགོངས་པགང་ཡིན་པ་དེ་རྟོག་གེ་ལྟརསྣངགིས་
མི་བཀྲུག་སྟེ་མི་མཁྱེན་གྱིས་བཅོས་སོ། །བཅོས་ན་ཉེས་པ་ཅི་ཡོད་ཅེ་ན། དེ་ལྟར་ཐུབ་པའི་དམ་
པའི་ཆོས་ཀྱི་ཚུལ་བཤིག་པར་བྱས་པའི་ཕྱིར། དེ་ཡང་དམ་པའི་ཆོས་ལ་གནོད་པ་བྱེད་པར་
འགྱུར་རོ། །གཉིས་པ་ནི། ཉོན་མོངས་པ་མ་རིག་པས་རྨོངས་པའི་དག་ཉིད་རྣམས་ཀྱིས་ཆོས་
དང་ལྡན་པའི་འཕགས་པ་རྣམས་ལ་སྐུར་བ་འདེབས་པ་དང་། དེས་གསུངས་པའི་ས་ལ་
，
1 3 ]



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྙས་པ་གང་ཡིན་པ་དེ་ཀུན་རང་གི་ལྟ་བ་ངན་པ་ལ་མཐའ་གཅིག་ཏུ་ཞེན་པས་བྱས་པའོ། །
དེས་ན་རང་གི་གྲུབ་མཐའ་ངན་པ་ལ་ཞེན་པའི་ལྟ་བས་དྲི་མ་ཅན་དུ་གྱུར་པ་དེ་ལ་བློ་མི་སྦྱར་རོ།།
སྦྱར་ན་ཡང་དག་པའི་ལྟ་བ་ལ་བློ་འགྱུར་དུ་མི་རུང་བའི་ཉེས་པ་ཡོད་དེ། དཔེར་ན་གོས་གཙང་
ཚོན་གྱིས་རྣམ་པར་སྒྱུར་དུ་རུང་གི་སྣུམ་གྱིས་གོས་པ་ནི་དེ་ལྟ་མིན་པ་བཞིན་ནོ། །གཉིས་པ་ནི།
བློ་དམན་ཏེ་རང་བཞིན་གྱིས་ཤེས་རབ་ཉམ་ཆུང་བའི་ཕྱིར་དང་། དཀར་པོའི་ཆོས་ལ་མོས་པའི་
དད་པ་གསུམ་དང་བྲལ་བའི་ཕྱིར་དང་། མཁས་པ་ལས་དོན་མི་འཚོལ་བར་ལོག་པའིང་རྒྱལ་
ལ་བརྟེན་པའི་ཕྱིར་དང་། དམ་པའི་ཆོས་ཀྱིས་ཕོངས་པའི་སྒྲིབ་པས་བསྒྲིབས་པའི་བདག་ཉིད་
ཅན་ཡིན་པའི་ཕྱིར་དང་། དྲང་དོན་ལ་དེ་ཁོ་ན་ཉིད་ཀྱི་དོན་དུ་འཛིན་པའི་ཕྱིར་དང་། ད་པ་ལ་
བརྐམ་པའི་ཕྱིར་དང༌། ལྟ་བ་ངན་པའི་དབང་དུ་སོང་བའི་ཕྱིར་དང༌། དམ་པའི་ཆོས་སུན་
འབྱིན་པའི་སྡིག་པའི་གྲོགས་པོ་བསྟེན་པའི་ཕྱིར་དང་། ཆོས་འཛིན་པའི་དགེ་བའི་བཤེས་
གཉེན་རིང་དུ་སྲིངས་པའི་ཕྱིར་དང་། མོས་པ་དམན་པ་སྟེ། རང་བཞིན་གྱིས་དམན་པ་ལ་མོས་
པའི་ཕྱིར་ཏེ། རྒྱུ་བཅས་ཐེག་ཆེན་དགྲ་བཅོམ་པརྣམས་ཀྱི་ཆོས་སྤོང་བར་བྱེད་དོ། །
གསུམ་པ་ལ་གཉིས་ཏེ། ངན་འགྲོར་ལྟུང་བ་དང་། ཐར་པ་མི་ཐོབ་པའོ། །དང་པོན།
བླང་དོར་ལ་མཁས་པ་རྣམས་ཀྱིས་ཇི་ལྟར་ཟབ་མོའི་ཆོས་ལས་ཉམས་པ་ལ་འཇིགས་པ་དེ་
བཞིན་དུ་སྲེག་པའི་མེ་དང་མི་ཟད་པའི་སྦྲུལ་བདུག་པ་དང་། བསོད་པའི་གཤེད་མདང་། ཐོག་
ལ་ཤིནཏུ་འཇིགས་མི་བྱའོ། །དེ་ཅིའི་ཕྱིར་ཞེ་ན། མེ་དང་སྤྲུལ་དང་། དགྲ་དང་། གཤེད་མ་དང་
རྡོ་རྗེའི་མེ་ཐོག་གིས་ནི་ཚེ་འདིའི་སྲོག་དང་བྲལ་བ་ཙམ་བྱེད་སྲིད་ཀྱི། དེ་རྣམས་ལས་ཚེ་ཕྱི་མར་
མནར་མེད་དུ་འགྲོ་བར་མི་འགྱུར་ལ། ཆོས་སྤངས་ན་མནར་མེད་དུ་འགྱུར་བས་སོ། གཉིས་
པ་ནི། གང་ཟག་གང་ཞིག་རྐྱེན་ཡང་ཡང་སྡིག་གྲོགས་བསྟེན་པས་སངས་རྒྱས་བགྲོད་འདོད་ཀྱི་
ངན་སེམས་དང་ལྡན་པས་སྐུ་ལ་ཁྲག་འབྱིན་པ་དང༌། རངགི་ཕ་དང་། མདང་། དགྲ་བཅོམ་པ་
1 32



གྲགས་ཆེན་བཅོ་བརྒྱད་ཀྱི་རྒྱུད་བླའི་བོ་དོང་འགྲེལ་པ་བཞུགས། ༼༥
གསོད་པར་བྱེད་པས་བྱ་བར་འོས་པ་མིན་པ་བྱེད་པ་དང་། མཆོག་གི་ཚོགས་དགེ་འདུན་འབྱེད་
པའི་མི་དེ་ཡང་ཆོས་ཉིད་ངེས་པར་བསམས་ན་མ་སྐྱེས་དགྲ་ལྟར་མྱུར་དུ་མཚམས་མེད་ཀྱི་སྒྲིབ་
པ་དེ་ལས་ཐལ་བར་འགྱུར་གྱི། གང་ཟག་གང་གི་ཡིད་ཐེག་ཆེན་གྱི་ཆོས་ལ་སྡང་བ་དེ་ལ་ཐར་
པ་ག་ ལ་ ཡོད་དེ་མེད་དོ། །གསུམ་པ་ནི། དཀོན་མཆོག་གསུམ་དང་ རང་བཞིན་གྱིས་རྣམ་
པར་སྦྱང་བའི་ཁམས་དང་། དེ་གློ་བུར་གྱི་དྲི་མ་མེད་པར་གྱུར་པ་བྱང་ཆུབ་དང་། ཡོནཏན་དང་
ཕྲིན་ལས་ཏེ། རྡོ་རྗེ་ལྟ་བུའི་དོན་གྱི་གནས་རྣམ་པ་བདུན་པོ་ཚུལ་བཞིན་བཤད་པ་ལས་བྱམས་
པ་དག་གིས་དགེ་བ་གང་ཐོབ་པ་དེས་ནི། ཆེད་དུ་བྱ་བ་འགྲོ་བ་འདི་ཀུན་གྱིས་གནས་སྐབས་སུ་
མཐའ་ཡས་པའི་འོད་མངའ་བའི་དྲང་སྲོང་ཆེན་པོ་ཚེ་དཔག་ཏུ་མེད་པའི་འཁོར་གྱི་དཀྱིལ་
འཁོར་དུ་སྐྱེས་ནས་དེའི་སྐུ་མཐོང་ཞིང་། མཐོང་ནས་དེ་ལ་ཆོས་ཐོས་པས་ཀྱང་ཆོས་ཀྱི་མིག་དྲི་
མ་མེད་པ་མཐོང་ལམ་སྐྱེསཏེ། མཐར་བྱང་ཆུབ་ཐོབ་པར་ཤོག །ཅེས་པའོ། །གཉིས་པ་ནི། རྒྱུ་
གང་ལས་རྒྱུ་མཚན་ནམ་དགོས་ཆེད་གང་གི་ཕྱིར་བཤད་པ་ནི། དེ་ལྟར་ཡིད་ཆེས་ཞེས་པའི་
ཚིགས་བཅདགཅིག་དང་། ཇི་ལྟ་བུར་བཤད་པནི། སྒྲོནགློག་ཅེས་པདང་། གངབརྗོད་པནི།
གང་ཞིག་དོན་ལྡན་ཞེས་དང༌། དེའི་རྒྱུ་མཐུན་པ་ནི། གང་ཞིག་རྒྱལ་ཞེས་ཏེ། ཚིགས་བཅད་
བཞིས་རིམ་པ་ལྟར་བསྟན་ཏོ། །དེ་ནས་ཚིགས་བཅད་གཉིས་ཀྱིས་དག་པའི་ཐབས་དང་། བློ་
དམན་ཞེས་པ་གཅིག་གིས་ཉམས་པའི་རྒྱུ་དང༌། དེ་ནས་ཇི་ལྟར་ཟབ་མོ་ཞེས་སོགས་ཚིགས་
བཅད་གཉིས་ཀྱིས་ཉམས་པའི་འབྲས་བུ་བསྟན་ཏོ། །གནས་སྐབས་སུ་འཁོར་གྱི་དཀྱིལ་
འཁོར་དུ་སྐྱེ་བ་དང་ཆོས་ལ་བཟོད་པ་ཐོབ་པ་དང་། མཐར་བྱང་ཆུབ་མཆོག་ཐོབ་པསྟེ། མདོར
ན་ཆོས་གསུང་རབ་ཀྱི་དགོངས་པ་རྫོགས་པ་འབྲས་བུ་གཉིས་སོ། །དཀོན་མཆོག་ཅེས་པའི་
ཚིགས་བཅད་ཐ་མ་ཡིས་བསྟན་པ་ཡིན་ནོ། །བཅོམ་ལྡན་འདས་མི་ཕམ་མགོན་པོས་མཛད་
པའི་མདོ་སྔགས་རྗེས་སུ་འབྲེལ་བར་བྱེད་པའི་བསྟན་འས་ཆེན་པོ་རྒྱུད་བླ་མ་ཞེས་བྱ་བའི་
1
3：}



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲེལ་པ་རྫོགས་སོ། །འདིས་ཀྱང་བསྟན་པ་དང་སེམས་ཅན་མང་པོ་ལ་ཕན་པ་རྒྱ་ཆེན་པོ་
འབྱུང་བར་གྱུར་ཅིག། །། །
1 3 4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
༄༅། །རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་
སྣང་བ་ཞེས་བྱ་བ་བཞུགས་སོ། །
རིན་ཆེན་ཡེ་ཤེས་ཀྱིས་མཛད།
༈ རྒྱུད་བླ་མའི་འགྲེལ་པ་མདོ་དང་སྦྱར་བ་ངེས་པའི་དོན་གྱི་སྣང་བ་ཞེས་བྱ་བ། ཕྱོགས་
བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །འཕགས་པ་
སྤྱན་རས་གཟིགས་དབང་ཕྱུག་ཐུགས་རྗེ་ཆེན་པོ་དང་ལྡན་པ་ལ་ཕྱག་འཚལ་ལོ། །རང་བཞིན་
རྣམ་དག་གློ་བུར་དྲི་མའི་ཉེས་ཚོགས་མཐའ་དག་སྤངས། །རང་བཞིན་ཉིད་ལྡན་སྟོབས་སོགས་
ཡོན་ཏན་མཐའ་དག་ཡོངས་སུ་རྫོགས། །འགྲོ་ལ་ལྷུན་གྲུབ་རྒྱུན་མི་ཆད་པའི་ཕྲིན་ལས་ཕུན་
ཚོགས་འཇུག །མཁྱེན་བརྩེའི་བདག་ཉིད་དོན་གཉིས་ཕུན་ཚོགས་ རྫོགས་སངས་རྒྱས་ལ་
འདུད། །བསམ་དང་བརྗོད་པའི་ཡུལ་ལས་འདས་ཤིང་སོ་སོ་རང་རིག་ཉིད། །ལས་དང་ཉོན་
མོངས་གཉིས་ཟད་ཚུལ་བཞིན་མིན་པའི་རྟོག་དང་བྲལ། །དྲི་མས་རྣམ་དག་ཤེས་བྱ་ཀུན་
གསལ་ཆགས་སྡང་རབ་རིབ་འཇོམས། །བདེན་གཉིས་རང་བཞིན་ཆགས་བྲལ་དམ་ཆོས་ཉི་མ་
དེ་ལ་འདུད། །འགྲོ་ཀུན་ཆོས་དང་གང་ཟག་བདག་གིས་སྟོང་པ་དང་། །སེམས་ཅན་ཀུན་ལ་
སངས་རྒྱས་སྙིང་པོ་རྗེས་ཞུགས་པར། །ཤེས་རབ་མཆོག་གིས་རྟོགས་པས་ཇི་ལྟ་ཇི་སྙེད་དོན། །
ལེགས་གཟིགས་ཕྱིར་མི་ལྡོག་པའི་བློ་ལྡན་དེ་ལ་འདུད། །བདེ་གཤེགས་གསུང་རབ་རང་
བཞིན་བཟང་པོའི་གསེར། །མི་ཕམ་མགོན་གྱིས་རྒྱན་དུ་ལེགས་བརྡུངས་པས། །རིགས་ལྔ་
མཁའ་འགྲོས་ལུས་བརྒྱན་དགའ་བསྐྱེད་འདི། །བདག་གཞན་བློ་ཡི་སྤྱི་གཙུག་རྒྱན་དུ་བགྱི། །
1 3 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདི་དོན་རྒྱལ་དང་དེ་སྲས་མཆོག་གི་ཡུལ། །ཆ་ཤས་ཙམ་ཡང་བདག་གི་ཡུལ་མིན་མོད། །དེ་
ལྟ་ན་ཡང་མོས་པ་ཁོ་ནའི་བློས། །མདོ་དང་སྦྱར་བའི་འགྲེལ་པ་བགྱིད་པར་སྤྲོ། །
དེ་ལ་བདེ་བར་གཤེགས་པའི་གསུང་རབ་ཐམས་ཅད་ཀྱི་སྙིང་པོར་གྱུར་པ་ཐེག་པ་ཆེན་
པོ༑ དེའི་ནང་ནས་ཀྱང་ངེས་དོན་གཙོ་བོར་སྟོན་པ་དོན་དམ་རྣམ་པར་ངེས་པའི་མདོ་དེ་བཞིན་
གཤེགས་པའི་སྙིང་རྗེ་ཆེན་པོ་བསྟན་པ་དང་། ལྷག་པའི་བསམ་པ་བསྟན་པའི་ལེའུའི་ནང་ཚན།
དཔལ་འཕྲེང་སེང་གེ་སྒྲ་དང༌། དེ་བཞིན་གཤེགས་པའི་སྙིང་པོའི་མདོ་དང་། སངས་རྒྱས་ཕལ་
པོ་ཆེ་དང་། ཐེག་པ་ཆེན་པོའི་མན་ངག་དང་། འགྲིབ་པ་མེད་པ་དང་འཕེལ་བ་མེད་པ་ཉིད་
བསྟན་པ་དང༌། དེ་བཞིན་གཤེགས་པའི་ཡོན་ཏན་དང་ཡེ་ཤེས་བསམ་གྱིས་མི་ཁྱབ་པའི་ཡུལ་
ལ་འཇུག་པ་དང༌། སངས་རྒྱས་ཐམས་ཅད་ཀྱི་ཡུལ་ལ་འཇུག་པ་ཡེ་ཤེས་སྣང་བ་རྒྱན་དང་།
ནམ་མཁའ་མཛོད་ཀྱིས་ཞུས་པ་དང༌། བློ་གྲོས་རྒྱ་མཚོས་ཞུས་པ་དང་། གཙུག་ན་རིན་པོ་ཆེས་
ཞུས་པ་དང་། སོར་མོའི་ཕྲེང་བ་ལ་ཕན་པ་དང་། དམ་པའི་ཆོས་པད་མ་དཀར་པོ་དང་། མྱ་ངན་
ལས་འདས་པ་ཆེན་པོའི་མདོ་དང་། ཆོས་མངོན་པ་ཐེག་པ་ཆེན་པོའི་མདོ་ལ་སོགས་པ་མདོ་དུ་
མའི་དོན་མཆོག་ཏུ་ཟབ་ཅིང་རྟོགས་པར་དཀའ་བ་རྣམས་གདུལ་བྱ་དབང་པོ་མཆོག་ཏུ་རྣོ་བ།
མོས་དགེ་ཕུན་སུམ་ཚོགས་པའི་བློ་ཅན་རྣམས་ཀྱིས་རྟོགས་པར་བྱ་བའི་ཆེད་དུ། རྒྱལ་བའི་
སྲས་ཀྱི་ཐུ་བོ་བྱམས་པ་མཆོག་གི་ཐུགས་རྗེས་ཐེག་པ་ཆེན་པོ་རྒྱུད་བླ་མའི་བསྟན་བཅོས་འདི་
མཛད་དེ། འདི་ནི་གང་བཤད་པར་བྱ་བའི་ཆོས་ཡིན་ནོ། །འདིའི་འགྲེལ་པ་ནི་དེ་ཉིད་ཀྱིས་རྗེས་
སུ་བཟུང་པས་ས་གསུམ་པ་འོད་བྱེད་པ་བརྙེས་པ་འཕགས་པ་ཐོགས་མེད་ཞབས་ཀྱིས་མདོ་
སྦྱོར་ཅུང་ཟད་དང་བཅས་པ་མཛད་ལ། འདིའི་འགྲེལ་བཤད་རྒྱ་གར་ལས་འགྱུར་བ་ནི་སྔོན་
ཆད་བདག་གིས་མ་མཐོང་ཞིང་། བོད་ཀྱི་མཁས་པ་རྣམས་ཀྱིས་དམ་པ་ཁོང་གི་བཤད་པ་དང་།
འགྲེལ་པ་དང་བཅས་པའི་རྣམ་བཤད་མཛད་པ་ཅི་རིགས་པ་མཐོང་མོད། གང་གི་ཕྱིར་མཁས་
1
3 6



་-
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། (༥
པར་གྲགས་པའི་སྐྱེ་བོ་དག་གིས་རྒྱ་མདོ་མ་གཟིགས་པར་རྣམ་བཤད་མཛད་པས་ཚིག་དང་
དོན་ཅུང་ཟད་ལོག་པ་མཐོང་བས་ན། དེའི་ཕྱིར་ཇི་ལྟར་རྙེད་པའི་མདོ་དང་སྦྱར་བའི་འགྲེལ་པ་
བྲི་བར་བྱའོ། །དེ་ལ་བསྟན་བཅོས་འདིའི་ཡུལ་རྣམ་པར་བཞག་པ་ལ་ཚིགས་སུ་བཅད་པ་
གསུམ་ལས་ཚིགས་སུ་བཅད་པ་དང་པོས་བསྟན་བཅོས་ཀྱི་ལུས་རྡོ་རྗེའི་གནས་བདུན་དུ་བསྡུ་
བ་གསུངས་པ། སངས་རྒྱས་ཆོས་ཚོགས་ཁམས་དང་བྱང་ཆུབ་དང་། །ཡོན་ཏན་སངས་རྒྱས་
ཕྲིན་ལས་ཐ་མ་སྟེ། །བསྟན་བཅོས་ཀུན་གྱི་ལུས་ནི་མདོར་བསྡུས་ན། །རྡོ་རྗེ་ཡི་ནི་གནས་
བདུན་འདི་དག་གོ །ཞེས་པས་བསྟན་ཏེ། ལུས་རྣམ་གཞག་གི་དགོས་པ་ནི། བསྟན་བཅོས་
འདི་ཡི་བརྗོད་བྱ་ཐམས་ཅད་གྲངས་འདི་སྙེད་དང་རིམ་པ་འདི་ལྟ་བུའི་སྒོ་ནས་འཆད་དོ། །ཞེས་
བསྟན་པས་ཡན་ལག་རྒྱས་བཤད་ཀྱི་དོན་ལྷག་ཆད་མེད་ཅིང་མ་འཁྲུགས་པའི་སྒོ་ནས་འཆད་
པ་པོས་འཆད་བདེ་ཞིང་། ཉན་པ་པོས་རྟོགས་སླ་བར་འགྱུར་བ་སྟེ། མངོན་རྟོགས་རྒྱན་གྱི་
འགྲེལ་ཆུང་ལས། གདུལ་བྱ་རྣམས་ཀྱིས་བདེ་བླག་ཏུ་རྟོགས་པར་བྱ་བའི་ཕྱིར་དང༌། བསྟན་
བཅོས་ཀྱི་དོན་རྣམ་པར་དབྱེ་བ་བྱས་པ་ཡང་མ་འཛིངས་པ་ཉིད་ཀྱིས་བཤད་པ་བྱ་སླ་བར་
གཟིགས་ནས་ཞེས་དང་། དབུས་མཐའི་ཊིཀྐར་སློབ་མས་དོན་ཁོང་དུ་ཆུད་ན་རྒྱས་བཤད་ཀྱང་
བདེ་བླག་ཏུ་ཁོང་དུ་ཆུད་པར་འགྱུར་ཏེ། དཀྱུས་ཀྱིས་བསྟན་པའི་རྟ་ཐག་ཐོགས་མེད་པར་རྒྱུག་
པ་བཞིན་ཏེ་ཞེས་བཤད་པ་ལྟ་བུའོ། །དེ་ལ་རྟོགས་པའི་དོན་བདུན་པོ་རྡོ་རྗེ་ལྟ་བུའི་གནས་ཏེ་
གཞི་ཡིན་པའི་ཕྱིར་རྡོ་རྗེའི་གནས་སོ། །དེའང་ཐོས་པ་དང་བསམ་པ་ལས་བྱུང་བའི་ཤེས་པས་
ཕིགས་པར་དཀའ་བའམ་རྟོགས་པར་དཀའ་བའི་ཕྱིར་ན་བརྗོད་དུ་མེད་པའི་རང་བཞིན་སོ་སོ་
རང་གིས་རིག་པར་བྱ་བའི་དོན་རྡོ་རྗེ་ལྟ་བུར་རིག་པར་བྱའོ། །དེ་ཐོབ་པ་དང་རྗེས་སུ་མཐུན་
པའི་ལམ་སྟོན་པར་བྱེད་པས་ན་དོན་དེ་བརྗོད་པའི་ཡི་གེ་གང་ཡིན་པ་ནི་གནས་ཞེས་བརྗོད་དེ་
དེའི་རྟེན་དུ་གྱུར་པའི་ཕྱིར་རོ། །དེ་ལྟར་ཕིགས་པར་དཀའ་བའི་དོན་དང་། རྟེན་གྱི་དོན་གྱིས་
] 3 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་དང་ཡི་གེ་དག་རྡོ་རྗེ་དང་གནས་ཉིད་དུ་རྟོགས་པར་བྱའོ། །དེ་ལ་དོན་ནི་གང་། ཡི་གེ་ནི་
གང་ཞེ་ན། རྟོགས་པའི་དོན་རྣམ་པ་བདུན་པོ་ནི་དོན་ཞེས་བརྗོད་དེ། འདི་ལྟ་སྟེ། སངས་རྒྱས་
ཀྱི་དོན་དང༌། ཆོས་ཀྱི་དོན་དང༌། དགེ་འདུན་གྱི་དོན་དང་། ཁམས་ཀྱི་དོན་དང་། བྱང་ཆུབ་ཀྱི་
དོན་དང༌། ཡོན་ཏན་གྱི་དོན་དང༌། ཕྲིན་ལས་ཀྱི་དོན་ཏེ་འདི་ནི་དོན་ཞེས་བྱའོ། །ཡི་གེ་གང་
གིས་རྟོགས་པའི་དོན་རྣམ་པ་བདུན་པོ་འདི་དག་སྟོན་པར་བྱེད་གསལ་བར་བྱེད་པ་དེ་ནི་ཡི་གེ་
ཞེས་བྱའོ། །དེས་ན་བརྗོད་པར་བྱ་བའི་དོན་ནི་རྡོ་རྗེ་ལྟ་བུ་ཡིན་ལ། རྗོད་བྱེད་ཀྱི་ཚིག་རྣམས་ནི་
དེ་རྣམས་གོ་བར་བྱེད་པའི་གཞི་དང༌། རྟེན་དུ་གྱུར་པས་ན་གནས་ཞེས་བརྗོད་དོ། །རྡོ་རྗེའི་
གནས་བདུན་བསྟན་པ་དེ་ཡང་རྒྱས་པར་མདོ་ཇི་ལྟ་བ་བཞིན་དུ་རྟོགས་པར་བྱ་སྟེ། ལྷག་པའི་
བསམ་པ་བསྟན་པའི་ལེའུ་ཞེས་བྱ་བ་ཐེག་པ་ཆེན་པོའི་མདོ་ལས། ཀུན་དགའ་བོ་གཞན་ཡང་
ཁྱོད་ཀྱིས་རྣལ་འབྱོར་སྤྱོད་པའི་དགེ་སློང་དགྲ་བཅོམ་པ་ཉིད་མངོན་སུམ་དུ་བྱ་བར་འདོད་པ་
རྣམས་ལ་འདོད་ཆགས་དང་ཞེ་སྡང་དང་གཏི་མུག་སྤང་དུ་མེད་པར་ཆོས་སྟོན་ཅིག །དེ་བཞིན་
གཤེགས་པ་བལྟར་མེད་པ་དང་ཆོས་མཉན་དུ་མེད་པ་དང་དགེ་འདུན་ལ་བསྙེན་བཀུར་བྱར་
མེད་པར་ཆོས་སྟོན་ཅིག །ཀུན་དགའ་བོ་འདོད་ཆགས་དང་ཞེ་སྡང་དང་གཏི་མུག་རྣམས་ནི་སྤང་
དུ་མེད་པ་ཁོ་ན་སྟེ། འདོད་ཆགས་དང་ཞེ་སྡང་དང་གཏི་མུག་རྣམས་ཡ་མ་བླ་ཡིན་པའི་ཕྱིར་རོ།།
ཀུན་དགའ་བོ་སྐད་ཅིག་པ་རྣམས་ནི་སྤང་བར་བྱ་བ་མ་ཡིན་ཏེ་མེད་པའི་ཕྱིར་རོ། །དེ་ནས་
བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བོས་འདི་སྐད་ཅེས་གསོལ་ཏོ། །བཅོམ་ལྡན་
འདས་ཇི་ལྟར་ན་དེ་བཞིན་གཤེགས་པ་བལྟར་མ་མཆིས་པ་ལགས། ཇི་ལྟར་ན་ཆོས་མཉན་དུ་
མ་མཆིས་པ་ལགས། ཇི་ལྟར་ན་དགེ་འདུན་ལ་བསྙེན་བཀུར་བགྱིར་མ་མཆིས་པ་ལགས།
བཅོམ་ལྡན་འདས་ཀྱིས་བཀའ་སྩལ་པ། ཀུན་དགའ་བོ་དེ་བཞིན་གཤེགས་པ་ནི་བསྟན་དུ་མེད་
པ་སྟེ། དེ་ནི་མིག་གིས་བལྟ་བར་མི་ནུས་སོ། །ཀུན་དགའ་བོ་ཆོས་ནི་བརྗོད་དུ་མེད་པ་སྟེ། དེ་ནི་
1 38



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
རྣ་བས་མཉན་པར་མི་ནུས་སོ། །ཀུན་དགའ་བོ་དགེ་འདུན་ནི་འདུས་མ་བྱས་པ་སྟེ། དེ་ནི་ལུས་
སམ། ངག་གམ། སེམས་ཀྱིས་བསྙེན་བཀུར་བྱ་བར་མི་ནུས་སོ། །ཞེས་གསུངས་པ་དང༌།
དཀོན་མཆོག་བརྩེགས་པ་འོད་བསྲུངས་ཀྱིས་ཞུས་པའི་མདོ་ལས། དེ་བཞིན་གཤེགས་པ་ལ་
ཆོས་ཉིད་དུ་ཡང་མི་ལྟ་ན་གཟུགས་ཀྱི་སྐུར་ལྟ་ཅི་སྨོས། ཆོས་ལ་འདོད་ཆགས་དང་བྲལ་བར་
ཡང་མི་ལྟ་ན། སྨྲ་བའི་ཚིག་གི་ལམ་ལས་བརྗོད་པར་ལྟ་ཅི་སྨོས། འཕགས་པ་འདུས་མ་བྱས་
པའི་དགེ་འདུན་ལ་ཡང་རྣམ་པར་མི་རྟོག་ན་མང་པོ་འདུས་པར་ལྟ་ཅི་སྨོས། ཞེས་གསུངས་པ་
དང༌། ཚངས་པ་ཁྱད་པར་སེམས་ཀྱིས་ཞུས་པའི་མདོ་ལས། འཇིག་རྟེན་ནི་སངས་རྒྱས་འབྱུང་
བ་ལ་མངོན་པར་ཆགས་ན། འདི་ལ་ནི་སངས་རྒྱས་འབྱུང་བ་ཡང་མ་མཆིས། མྱ་ངན་ལས་
འདས་པ་ཡང་མ་མཆིས་སོ། །ཆོས་བསྟན་ཀྱང་བརྗོད་དུ་མ་མཆིས་པའོ། །དགེ་འདུན་བསྟན་
ཀྱང་དེ་འདུས་མ་བགྱིས་པའོ། །ཞེས་གསུངས་སོ། །དེས་ན་རྡོ་རྗེའི་གནས་དང་པོ་གསུམ་པོ་
འདི་ནི་ལྷག་པའི་བསམ་པ་བརྟན་པའི་ལེའུའི་མདོ་ལ་སོགས་པའི་རྗེས་སུ་འབྲངས་ཏེ་རིག་
པར་བྱའོ། །ཤཱ་རིའི་བུ་དོན་འདི་ནི་དེ་བཞིན་གཤེགས་པའི་ཡུལ་ཏེ་དེ་བཞིན་གཤེགས་པའི་
སྤྱོད་ཡུལ་ལོ། །ཤཱ་རིའི་བུ་དོན་འདི་ནི་རེ་ཞིག་ཉན་ཐོས་དང་རང་སངས་རྒྱས་ཐམས་ཅད་ཀྱིས་
ཀྱང་རང་གི་ཤེས་རབ་ཀྱིས་ཡང་དག་པར་ཤེས་པའམ་བལྟ་བའམ་བརྟག་པར་མི་ནུས་ན་བྱིས་
པ་སོ་སོའི་སྐྱེ་བོ་དག་གིས་ལྟ་ཅི་སྨོས་ཏེ། དེ་བཞིན་གཤེགས་པ་ལ་དད་པས་རྟོགས་པ་ནི་མ་
གཏོགས་སོ། །ཤཱ་རིའི་བུ་དོན་དམ་པ་ནི་དད་པས་རྟོགས་པར་བྱ་བ་ཡིན་ནོ། །ཤཱ་རིའི་བུ་དོན་
དམ་པ་ཞེས་བྱ་བ་འདི་ནི་སེམས་ཅན་གྱི་ཁམས་ཀྱི་ཚིག་བླ་དྭགས་སོ། །ཤཱ་རིའི་བུ་སེམས་ཅན་
གྱི་ཁམས་ཞེས་བྱ་བ་འདི་ནི་དེ་བཞིན་གཤེགས་པའི་སྙིང་པོའི་ཚིག་བླ་དྭགས་སོ། །ཤཱ་རིའི་བུ་དེ་
བཞིན་གཤེགས་པའི་སྙིང་པོ་ཞེས་བྱ་བ་འདི་ནི་ཆོས་ཀྱི་སྐུའི་བླ་དྭགས་སོ། །ཞེས་རྡོ་རྗེའི་གནས་
བཞི་པ་འདི་ནི་འགྲིབ་པ་མེད་པ་དང་འཕེལ་བ་མེད་པ་ཉིད་བསྟན་པའི་མདོའི་རྗེས་སུ་འབྲངས་
1
3 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏེ་རྟོགས་པར་བྱའོ། །བཅོམ་ལྡན་འདས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཅེས་
བགྱི་བ་འདི་ནི་མྱ་ངན་ལས་འདས་པའི་དབྱིངས་ཀྱི་ཚིག་བླ་དྭགས་ལགས་སོ། །བཅོམ་ལྡན་
འདས་མྱ་ངན་ལས་འདས་པའི་དབྱིངས་ཞེས་བགྱི་བ་འདི་ནི་དེ་བཞིན་གཤེགས་པའི་ཆོས་ཀྱི་
སྐུའི་ཚིག་བླ་དྭགས་ལགས་སོ། །ཞེས་རྡོ་རྗེའི་གནས་ལྔ་པ་འདི་ནི་འཕགས་པ་དཔལ་ཕྲེང་གི་
མདོའི་རྗེས་སུ་འབྲངས་ཏེ་རྟོགས་པར་བྱའོ། །ཤཱ་རིའི་བུ་དེ་བཞིན་གཤེགས་པས་བསྟན་པའི་
ཆོས་ཀྱི་སྐུ་གང་ཡིན་པ་དེ་ནི་འདི་ལྟ་སྟེ། གངྒཱའི་ཀླུང་གི་བྱེ་མ་ལས་འདས་པའི་དེ་བཞིན་
གཤེགས་པའི་ཆོས་དག་དང་རྣམ་པར་དབྱེར་མེད་པའི་ཆོས་དང་ལྡན་པ། མ་བྲལ་བའི་ཡེ་ཤེས་
ཀྱི་ཡོན་ཏན་ཅན་ནོ། །ཞེས་རྡོ་རྗེའི་གནས་དྲུག་པ་འདི་ནི་འགྲིབ་པ་མེད་ཅིང་འཕེལ་བ་མེད་པ་
ཉིད་ བསྟན་ པའི་མདོའི་ རྗེས་ སུ་ འབྲངས་ཏེ་ རྟོགས་ པར་ བྱའོ། །འཇམ་དཔལ་དེ་བཞིན་
གཤེགས་པ་ནི་རྟོག་པར་མི་མཛད། རྣམ་པར་རྟོག་པར་མི་མཛད་མོད་ཀྱི། དེ་ལྟ་ན་ཡང་འདི་ལྟ་
བུའི་རང་བཞིན་གྱི་བསྟན་པ་འདི་ནི་མི་རྟོག་རྣམ་པར་མི་རྟོག་བཞིན་དུ་ལྷུན་གྱིས་གྲུབ་པར་
འཇུག་གོ །ཞེས་རྡོ་རྗེའི་གནས་བདུན་པ་འདི་ནི་དེ་བཞིན་གཤེགས་པའི་ཡོན་ཏན་དང་ཡེ་ཤེས་
བསམ་གྱིས་མི་ཁྱབ་པའི་ཡུལ་ལ་འཇུག་པའི་མདོའི་རྗེས་སུ་འབྲངས་ནས་རྟོགས་པར་བྱའོ། །
དེ་ལྟར་མདོར་བསྡུས་ནས་རྡོ་རྗེའི་གནས་བདུན་པོ་འདི་ནི་བསྟན་པའི་སྒོ་བསྡུས་པའི་དོན་གྱིས་
ན་བསྟན་བཅོས་འདི་མཐའ་དག་གི་ལུས་སུ་རིག་པར་བྱའོ། །དེ་ལྟར་རེ་ཞིག་མདོ་ཐ་དད་པ་
གཞན་དང་གཞན་ལས་ནི་དེ་ལྟ་བུར་གསུངས་པ་ཡིན་ནོ། །ཚིགས་སུ་བཅད་པ་གཉིས་པས་དེ་
རྣམས་ཕྱོགས་གཅིག་ཏུ་ཚང་བར་བསྟན་པའི་མདོ་དང་སྦྱར་བ་གསུངས་པ། འདི་དག་རང་
མཚན་ཉིད་ཀྱིས་རྗེས་འབྲེལ་བ། གོ་རིམ་ཇི་བཞིན་གཟུངས་ཀྱི་རྒྱལ་བོའི་མདོར། །གླེང་གཞི་
ལས་ནི་གནས་གསུམ་རིག་བྱ་སྟེ། །བཞི་ནི་བློ་ལྡན་རྒྱལ་ཆོས་དབྱེ་བ་ལས། །ཞེས་བྱ་བ་ལ་རྡོ་
རྗེའི་གནས་བདུན་པོ་འདི་དག་མདོ་གཞན་དང་གཞན་ལས་སྟོན་པ་ཉིད་དུ་མ་ཟད་འདི་དག་
1
4 (0



I
.
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། །
ལས་རང་གི་མཚན་ཉིད་དེ་སོ་སོའི་ངོ་བོ་བསྟན་པ་དང་། རྗེས་སུ་འབྲེལ་བས་དེ་རྒྱུན་ཆགས་སུ་
འདིར་བསྟན་པའི་གོ་རིམ་ཇི་ལྟ་བར་འཕགས་པ་གཟུངས་ཀྱི་དབང་ཕྱུག་རྒྱལ་པོས་ཞུས་པ་དེ་
བཞིན་གཤེགས་པའི་སྙིང་རྗེ་ཆེན་པོ་བསྟན་པ་ཞེས་བྱ་བའི་མདོར་གསུངས་པར་ཤེས་པར་བྱ་
སྟེ་ དེའི་གླེང་གཞིའི་ལེའུ་ལས་རྡོ་རྗེའི་གནས་དང་པོ་གསུམ་རིག་པར་བྱ་ལ། དེའི་འོག་ཏུ་རྡོ་
རྗེའི་གནས་ལྷག་མ་བཞི་ནི་བྱང་སེམས་དང་དེ་བཞིན་གཤེགས་པའི་ཆོས་ཀྱི་དབྱེ་བ་བསྟན་པ་
ལས་ཏེ། དེའང་བཞི་པ་ནི་བྱང་སེམས་དང་། ལྔ་པ་ལ་སོགས་པ་གསུམ་ནི་དེ་བཞིན་གཤེགས་
པའི་ཆོས་ཀྱི་དབྱེ་བ་ལས་སོ། །དེ་ལ་མདོའི་གླེང་གཞིའི་ལེའུར་ཇི་སྐད་དུ། བཅོམ་ལྡན་འདས་
ཆོས་ཐམས་ཅད་མཉམ་པ་ཉིད་དུ་མངོན་པར་རྫོགས་པར་སངས་རྒྱས་པ། ཆོས་ཀྱི་འཁོར་ལོ་
ལེགས་ པར་ བསྐོར་ བ། སློབ་མའི་ཚོགས་ཤིན་ཏུ་དུལ་ བ་ མཐའ་ ཡས་ པ་མངའ་བ་ཞེས་
གསུངས་པ་སྟེ། རྩ་བའི་ཚིག་འདི་གསུམ་གྱིས་ནི་གོ་རིམ་ཇི་ལྟ་བ་བཞིན་དུ་དཀོན་མཆོག་
གསུམ་རིམ་གྱིས་སྐྱེ་བ་འགྲུབ་པ་རྣམ་པར་བཞག་པར་བྱ་ལ། ལྷག་མ་གནས་བཞི་ནི་གླེང་
གཞིའི་ལེའུའི་རྗེས་ཐོགས་སུ་གླེང་བ་དངོས་ནས་དཀོན་མཆོག་གསུམ་འབྱུང་བ་དང་རྗེས་སུ་
མཐུན་པའི་རྒྱུ་འགྲུབ་པར་བསྟན་པར་རིག་པར་བྱའོ། །དཀོན་མཆོག་གསུམ་གྱི་ཉེ་བའི་རྒྱུ་ནི་
དག་པའི་ས་གསུམ་སྟེ། དེ་ལ་གང་གི་ཕྱིར་བྱང་སེམས་ས་བརྒྱད་པ་ལ་གནས་པ་ན་ཉོན་མོངས་
པ་ཅན་གྱི་ཡིད་གནས་གྱུར་ཏེ་ཆོས་ཐམས་ཅད་ལ་དབང་ཐོབ་པར་གྱུར་པ་དེའི་ཕྱིར། དེ་མཐར་
ཕྱིར་པ་ན་བྱང་ཆུབ་སྙིང་པོ་མཆོག་ཏུ་གཤེགས་པ་དེ་ཆོས་ཐམས་ཅད་མཉམ་ཉིད་དུ་མངོན་པར་
རྫོགས་པར་སངས་རྒྱས་པ་ཞེས་བྱའོ། །གང་གི་ཕྱིར་བྱང་ཆུབ་སེམས་དཔའ་ས་དགུ་པ་ལ་
གནས་པ་ན། སོ་སོ་ཡང་དག་པར་རིག་པ་བཞི་ལ་དབང་ཐོབ་པས་བླ་ན་མེད་པའི་ཆོས་སྨྲ་བ་
ཉིད་དང་ལྡན་པ་དང་། སེམས་ཅན་ཐམས་ཅད་ཀྱི་བསམ་པའི་ཚུལ་ལེགས་པར་ཤེས་པ་དང་།
དབང་པོ་མཆོག་གི་ཕ་རོལ་ཏུ་ཕྱིན་པ་དང་། སེམས་ཅན་ཐམས་ཅད་ཀྱི་ཉོན་མོངས་པའི་བག་
1 ཤུ །



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆགས་ཀྱི་མཚམས་སྦྱོར་བ་འཇོམས་པ་ལ་མཁས་པ་ཐོབ་པར་གྱུར་པ་དེའི་ཕྱིར་དེ་མཐར་ཕྱིན་
པ་ན། མངོན་པར་རྫོགས་པར་སངས་རྒྱས་པ་དེ་ཆོས་ཀྱི་འཁོར་ལོ་ལེགས་པར་བསྐོར་བ་ཞེས་
བྱའོ། །གང་གི་ཕྱིར་ས་བཅུ་པ་ལ་མངོན་པར་ཤེས་པ་ཆེན་པོའི་ལས་ལ་དབང་ཐོབ་པས་དེ་
བཞིན་གཤེགས་པའི་བླ་ན་མེད་པའི་ཆོས་ཀྱི་རྒྱལ་ཚབ་ཏུ་དབང་བསྐུར་བ་ཐོབ་མ་ཐག་ཏུ་
སངས་རྒྱས་ཀྱི་མཛད་པ་ལྷུན་གྱིས་གྲུབ་ཅིང་རྒྱུན་མི་ཆད་པར་གྱུར་པ་དེའི་ཕྱིར་དེ་མཐར་ཕྱིན་
པ་ན་ཆོས་ཀྱི་འཁོར་ལོ་ལེགས་པར་བསྐོར་བ་དེ་སློབ་མའི་ཚོགས་ཤིན་ཏུ་དུལ་བ་མཐའ་ཡས་
པ་མངའ་བ་ཞེས་བྱའོ། །སློབ་མའི་ཚོགས་ཤིན་ཏུ་དུལ་བ་མཐའ་ཡས་པ་དེ་ཡང་དེ་མ་ཐག་ཏུ་
དགེ་སློང་སྟོང་ཕྲག་དྲུག་ཅུའི་དགེ་སློང་གི་དགེ་འདུན་ཆེན་པོ་དང་ཐབས་ཅིག་ཏུ་བཞུགས་ཏེ།།
ཐམས་ཅད་ཀྱང་ཅང་ཤེས་པ། གླང་པོ་ཆེན་པོ། བྱ་བ་བྱས་པ། ཞེས་པ་ལ་སོགས་པ་ཡོན་ཏན་
བཅོ་ལྔ་སྨོས་ནས་ཉན་ཐོས་ཀྱི་དགེ་འདུན་བསྟན་ཏོ། །དེའི་རྗེས་ཐོགས་སུ་བྱང་ཆུབ་སེམས་
དཔའི་དགེ་འདུན་དཔག་ཏུ་མེད་པ་དང་ཡང་ཐབས་ཅིག་སྟེ། བྱང་ཆུབ་སེམས་དཔའ་སེམས་
དཔའ་ཆེན་པོ་ཐམས་ཅད་མཁྱེན་པ་ཉིད་ཆགས་པ་མེད་པའི་སྤྱོད་ཡུལ་གྱིས་ངེས་པར་བྱུང་བ།
བྱམས་པ་ཆེན་པོ་དང་སྙིང་རྗེ་ཆེན་པོའི་ཆོས་ཀྱི་སྤྲིན་ལས་ལྷག་མཐོང་དང་རིག་པ་དང་རྣམ་པར་
གྲོལ་བའི་གློག་ཕྱུང་ཞིང་བདུད་རྩིའི་རྒྱུན་གྱི་ཆར་འབེབ་པས་འགྲོ་བ་ཐམས་ཅད་ཚིམ་པར་བྱེད་
པ་ཞེས་པ་ནས། ཐ་མ་བསྐལ་པ་བརྒྱ་སྟོང་ཕྲག་དཔག་ཏུ་མེད་ཅིང་མཐའ་ཡས་ཐུག་པ་མེད་
པར་བྱང་ཆུབ་སེམས་པའི་སྤྱོད་པ་རྒྱུན་མ་ཆད་པས་ཡོན་ཏན་ཐམས་ཅད་དང་ལྡན་པ་ཤ་སྟག་
དང་ཐབས་ཅིག་པ་ལ་ཞེས་ཡོན་ཏན་བཅུ་བཞི་བཤད་ནས། དེའི་རྗེས་ལ་འདི་ལྟ་སྟེ། བྱང་ཆུབ་
སེམས་དཔའ་སེམས་དཔའ་ཆེན་པོ་ཀུན་ནས་སྣང་ཞིང་སྒྲིབ་པ་མེད་པར་ལྟ་བ་ཞེས་བྱ་བ་དང་།
ཞེས་པ་ལ་སོགས་པ་བྱང་སེམས་བརྒྱད་ཀྱི་མཚན་བགྲངས་ནས་དེ་ལ་སོགས་པ་བྱང་ཆུབ་
སེམས་དཔའ་སེམས་དཔའ་ཆེན་པོ་གྲངས་མེད་དཔག་ཏུ་མེད་པ་དག་དང་ཐམས་ཅིག་གོ །
1
4
2



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥་
ཞེས་པའི་བར་དུ་གསུངས་པའི་གཞུང་འདིས་སྟོན་ཏེ། དེ་ལྟ་བུའི་ཡོན་ཏན་གོ་རིམ་ཇི་ལྟ་བར་
བསྟན་པས་ནི་གོ་རིམ་ཇི་ལྟ་བར་ཉན་ཐོས་ཀྱི་བྱང་ཆུབ་དང་སངས་རྒྱས་ཀྱི་བྱང་ཆུབ་ཐོབ་པར་
བྱེད་པའི་ལམ་ལ་བག་ཡོད་པར་གནས་པས་ཤིན་ཏུ་དུལ་བ་སྟེ། དེའི་ཕྱིར་དེ་ལྟ་བུའི་ཡོན་ཏན་
དང་ལྡན་པ་ཡིན་ནོ། །དེ་ལྟར་ཉན་ཐོས་དང་བྱང་ཆུབ་སེམས་དཔའི་ཡོན་ཏན་བསྔགས་པ་
བསྟན་པའི་རྗེས་ཐོགས་དེ་ཉིད་ལ། དེ་ནས་བཅོམ་ལྡན་འདས་བྱང་ཆུབ་སེམས་དཔའི་སྤྱོད་པ་
ལ་འཇུག་པས་ངེས་པར་འབྱུང་བ། སྒྲིབ་པ་མེད་པའི་སྒོ་ཞེས་བྱ་བའི་ཆོས་ཀྱི་རྣམ་གྲངས་ཡང་
དག་པར་རབ་ཏུ་སྟོན་ཏོ་ཞེས་གསུངས་སོ། །བསམ་གྱིས་མི་ཁྱབ་པའི་སངས་རྒྱས་ཀྱི་ཏིང་ངེ་
འཛིན་ཁྱུ་མཆོག་ལ་བརྟེན་ནས། ཞེས་བྱ་བའི་དོན་ནི་མདོ་ལས། དེ་ནས་བཅོམ་ལྡན་འདས་
སངས་རྒྱས་ནས་ལོ་བཅུ་དྲུག་བཞེས་ཏེ་ཚངས་པར་སྤྱོད་པ་རྒྱས་པར་གྱུར་པ་མཁྱེན། བྱང་
སེམས་འདུས་པ་ཆེན་པོ་དེ་ཡང་གཟིགས་ཤིང་མཁྱེན་ཏེ། ཀྱེ་མ་བྱང་སེམས་འདུས་པ་འདི་དག་
ནི་དེ་བཞིན་གཤེགས་པའི་ཆོས་ཀྱི་མཛོད་འཛིན་པར་མཁྱེན་ནས་འདི་སྙམ་དུ། གང་གི་ཕྱིར་
ངས་བྱང་སེམས་རྒྱ་ཆེར་ཡོངས་སུ་བཟུང་བ་དང་། བྱང་ཆུབ་སེམས་དཔའ་སེམས་དཔའ་ཆེན་
པོ་རྣམས་དེ་བཞིན་གཤེགས་པའི་ཡུལ་ལ་གཟུད་པའི་ཕྱིར། དེ་བཞིན་གཤེགས་པའི་རྣམ་པར་
འཕྲུལ་པ་ཆེན་པོ་དང་དེ་བཞིན་གཤེགས་པའི་ཆོ་འཕྲུལ་ཆེན་པོས་བྱང་ཆུབ་སེམས་དཔའི་སྤྱོད་
པ་ལ་འཇུག་པས་ངེས་པར་འབྱུང་བ་སྒྲིབ་པ་མེད་པའི་སྒོ་ཞེས་བྱ་བའི་ཆོས་ཀྱི་རྣམ་གྲངས་ཡང་
དག་པར་བསྟན་པར་བྱའོ་སྙམ་དུ་དགོངས་སོ། །དེ་ནས་དེའི་ཚེ་བཅོམ་ལྡན་འདས་དེ་བཞིན་
གཤེགས་པའི་ཏིང་ངེ་འཛིན་སངས་རྒྱས་ཀྱི་ཡུལ་རྣམ་པར་འཕྲུལ་པ་ཇི་ལྟ་བ་བཞིན་དུ་ཡང་
དག་པར་སྟོན་པ་ཞེས་བྱ་བ་ལ་སྙོམས་པར་ཞུགས་སོ། །ཞེས་བཤད་དོ། །རིན་པོ་ཆེ་བཀོད་
པའི་དཀྱིལ་འཁོར་གྱི་ཁྱམས་རྒྱ་ཆེན་པོ་གྲུབ་པ་དང༌། ཞེས་བྱ་བའི་དོན་ནི་མདོ་ལས། བཅོམ་
ལྡན་འདས་དེ་བཞིན་གཤེགས་པའི་ཏིང་ངེ་འཛིན་སངས་རྒྱས་ཀྱི་ཡུལ་རྣམ་པར་འཕྲུལ་པ་ཇི་ལྟ་
1 4
3



གེ
སྟེ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་བཞིན་དུ་ཡང་དག་པར་སྟོན་པ་ཞེས་བྱ་བ་དེ་ལ་སྙོམས་པར་ཞུགས་མ་ཐག་ཏུ་དེ་ནས་དེའི་ཚེ་
སངས་རྒྱས་ཀྱི་མཐུས་སྟེང་གི་བར་སྣང་ལ་འདོད་པའི་ཁམས་དང་། གཟུགས་ཀྱི་ཁམས་ཀྱི་
བར་དུ་འཁོར་གྱི་ཁྱམས་སངས་རྒྱས་ཀྱི་གནས་དེ་བཞིན་གཤེགས་པའི་དགེ་བའི་རྩ་བས་
མངོན་པར་གྲུབ་པ། བྱང་ཆུབ་སེམས་དཔའི་བསམ་པ་ཡོངས་སུ་སྦྱོང་བ་ཕྱོགས་བཅུའི་འཇིག་
རྟེན་གྱི་ཁམས་སྣང་བར་བྱེད་པ། སེམས་ཅན་ཚད་མེད་པའི་བསམ་པ་ཚིམ་པར་བྱེད་པ། ལྷའི་
གཞལ་ཡས་ཁང་ཐམས་ཅད་ཟིལ་གྱིས་གནོན་པ། ཕྱོགས་བཅུའི་བྱང་སེམས་ཡང་དག་པར་
བསྐུལ་བ། ཞེས་པ་ལ་སོགས་པ་གསུངས་ཏེ། མདོར་ན་ཁམས་གཉིས་པོ་དེའི་བར་དུ་རིན་པོ་
ཆེ་སྣ་ཚོགས་ལས་གྲུབ་པའི་ཁྱམས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་ཚད་
ཙམ་ཞིག་བྱུང་སྟེ། དཀྱིལ་འཁོར་གྱི་ཁྱམས་དེ་ཡང་ཙན་དན་སྦྲུལ་གྱི་སྙིང་པོས་བསྐུས་པ་ལ་
སོགས་པའི་ཡོན་ཏན་དུ་མ་དང་ལྡན་པ། དེའི་ནང་དུ་གདན་སེང་གེའི་ཁྲི་བྱེ་བ་ཕྲག་ཁྲིག་བརྒྱ་
སྟོང་ཕྲག་མང་པོ་དཔག་ཏུ་མེད་པ་གྲངས་མེད་པ་སྣ་ཚོགས་པ། ལྟ་ན་སྡུག་པ་མཐོ་བ་རབ་ཏུ་
བཟང་བ་ཡངས་པ་རྒྱ་ཆེ་བ་ཡིད་དུ་འོང་བ་ཡིད་དགའ་བར་བྱེད་པ་དག་འབྱུང་བར་གྱུར་ཏོ། །
ཞེས་སོ། །དེ་ནས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདིའི་གླིང་བཞི་པ་
ཐམས་ཅད་ནས་འཁོར་གྱི་ཁྱམས་ཆེན་པོ་དེའི་བར་དུ་རིན་པོ་ཆེ་སྣ་ཚོགས་ཀྱི་ཐེམ་སྐས་བཞི་
སྟོང་བཞི་སྟོང་བྱུང་བར་གྱུར་ཏོ། །དེ་བཞིན་གཤེགས་པའི་འཁོར་འདུས་པ་དང་ཞེས་བྱ་བ་ནི་
མདོ་ལས། དེ་ནས་བཅོམ་ལྡན་འདས་བྱང་ཆུབ་སེམས་དཔའི་ཚོགས་དང་ཐབས་ཅིག་ཉན་
ཐོས་ཀྱི་ཚོགས་དང་ཐབས་ཅིག་ཏུ་བྱང་ཆུབ་སེམས་དཔའི་ཚོགས་ཀྱིས་ཡོངས་སུ་བསྐོར་ཞིང་
ཉན་ཐོས་ཀྱི་ཚོགས་ཀྱིས་མདུན་དུ་བདར་ཏེ། ལྷ་དང་ཀླུས་མངོན་པར་བསྟོད་ཅིང་མེ་ཏོག་གི་
ཆར་ཆེན་པོ་ནི་འབེབས། ན་བཟའི་ཆར་ཆེན་པོས་ནི་མངོན་པར་ཁེབས། ཕྱེ་མ་དང་སྤོས་དང་
བྱུག་པའི་ཆར་ཆེན་པོ་ནི་འཐོར། སིལ་སྙན་དང་སྒྲ་དབྱངས་ཆེན་པོ་ནི་སྒྲོགས། འཇིག་རྟེན་གྱི་



}
1
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
ཁམས་དཔག་ཏུ་མེད་པ་ནི་རབ་ཏུ་གཡོ་བར་མཛད། འཇིག་རྟེན་གྱི་ཁམས་གྲངས་མེད་པ་ནི་
སྣང་བར་མཛད་ཅིང་། སངས་རྒྱས་ཀྱི་མཐུ་ཆེན་པོ་དང་སངས་རྒྱས་ཀྱི་རྫུ་འཕྲུལ་ཆེན་པོ་དང་
སངས་རྒྱས་ཀྱི་ཆོ་འཕྲུལ་ཆེན་པོ་དང་སངས་རྒྱས་ཀྱི་ཁྱུ་མཆོག་ཏུ་གྱུར་པ་ཆེན་པོ་དང་སངས་
རྒྱས་ཀྱི་བྱིན་གྱིས་བརླབས་ཆེན་པོ་དང་སངས་རྒྱས་ཀྱི་གཟི་བརྗིད་ཆེན་པོ་དང་སངས་རྒྱས་ཀྱི་
བྱིན་ཆེན་པོ་དང་སངས་རྒྱས་ཀྱི་རྣམ་པར་འཕྲུལ་པ་ཆེན་པོས་བྱ་རྒོད་ཀྱི་ཕུང་པོའི་རི་ལས་མི་
སྣང་བར་གྱུར་ཏེ། ལྷ་དང་ཀླུ་དང་གནོད་སྦྱིན་དང་དྲི་ཟ་དང་ལྷ་མ་ཡིན་དང་ནམ་མཁའ་ལྡིང་
དང་མིའམ་ཅི་དང་ལྟོ་འཕྱེ་ཆེན་པོ་བྱེ་བ་ཕྲག་དུ་མ་ཞབས་འབྲིང་དུ་འབྲང་ཞིང་ནོར་བུ་རིན་པོ་ཆེ་
སྣ་ཚོགས་པའི་ཐེམ་སྐས་ཀྱི་དབུས་ནས་འཁོར་གྱི་ཁྱམས་བཀོད་པ་ག་ལ་བ་དེར་གཤེགས་སོ།།
ཞེས་བཤད་དེ་དེ་ནི་ལྷན་ཅིག་ཏུ་འདུས་པའི་འཁོར་རོ། །གློ་བུར་དུ་ལྷགས་པའི་འཁོར་ནི།
རྒྱལ་ཆེན་བཞིའི་རིས་དང༌། སུམ་ཅུ་རྩ་གསུམ་གྱི་རིས་ལ་སོགས་པ་རང་རང་གི་ཐད་ཀར་
སླེབས་པ་དང་རྗེས་སུ་འབྲངས་པ་རྣམས་སོ། །ལྷ་རྫས་ཀྱི་མཆོད་པ་སྣ་ཚོགས་བསྒྲུབས་པ་དང་།
བསྟོད་པའི་སྤྲིན་གྱི་ཆར་ཕབས་པས་ཞེས་བྱ་བ་ནི་མདོ་ལས། དེ་ནས་རྒྱལ་པོ་ཆེན་པོ་བཞི་ལ་
སོགས་པ་རྒྱལ་ཆེན་བཞིའི་ལྷ་རྣམས་ཀྱིས་བཅོམ་ལྡན་འདས་ཐེམ་སྐས་སུ་ཞུགས་པ་རིག་ནས་
བཅོམ་ལྡན་འདས་ལ་མཆོད་པའི་ལས་ཀྱི་ཕྱིར་ལྷའི་མེ་ཏོག་གི་སྤྲིན་གྱི་ཆར་རབ་ཏུ་ཕབ་སྟེ།
ཐལ་མོ་སྦྱར་ནས་བཅོམ་ལྡན་འདས་ལ་མངོན་པར་བསྟོད་པ། ཉི་ཟླ་མེ་དང་ནོར་བུའི་འོད་དང་
ལྷ་ཡུལ་པའི་ལྷ་འོད་ཤིན་ཏུ་དྲི་མེད་པ། །ཐུབ་པའི་འོད་ཀྱིས་ཐམས་ཅད་ཟིལ་གྱིས་མནན་ནས་
ངན་སོང་གསུམ་པོ་དག་ཀྱང་ཞི་བར་མཛད། །རི་བོ་ལྷུན་པོ་དང་ནི་ཁོ་ར་ཁོར་ཡུག་རྩེ་མོ་བསྙིལ་
ཏེ་ཞིང་རྣམས་གསལ་བར་གྱུར་པས་ན། །དགེ་ཞིང་ཡིད་རྣམས་མགུ་ནས་དོན་རྣམས་ཐམས་
ཅད་གྲུབ་པའི་རྒྱལ་བ་ལ་ནི་སྐྱབས་སུ་མཆི། །དེ་ནས་རྒྱལ་པོ་ཆེན་པོ་བཞིའི་རིས་ཀྱི་ལྷ་རྣམས་
ཀྱིས་བཅོམ་ལྡན་འདས་ལ་ཚིགས་སུ་བཅད་པ་འདིས་མངོན་པར་བསྟོད་ནས་བཅོམ་ལྡན་
L，
།
4
5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདས་ཀྱི་ཞབས་འབྲིང་དུ་འབྲང་ངོ༌། །ཞེས་སོ། །དེ་བཞིན་དུ་ལྷ་རིས་ལྷག་མ་ལྔ་ལ་ཡང་མདོ་
ལས་རྒྱས་པར་འབྱུང་སྟེ། བཅོམ་ལྡན་འདས་ལ་མཆོད་པའི་ལས་བྱ་བའི་ཕྱིར། སྐྱེས་བུ་སུམ་ཅུ་
རྩ་གསུམ་གྱི་ལྷས་ལྷ་རྫས་ཀྱི་སྤོས་ཀྱི་སྤྲིན་གྱི་ཆར་ཕབ། འཐབ་བྲལ་གྱི་ལྷས་ལྷ་རྫས་ཀྱི་ནམ་
བཟའི་སྤྲིན་གྱི་ཆར་ཕབ། དགའ་ལྡན་གྱི་ལྷས་ལྷ་རྫས་ཀྱི་རིན་པོ་ཆེའི་སྤྲིན་གྱི་ཆར་ཕབ།
འཕྲུལ་དགའི་ལྷས་ལྷ་རྫས་ཀྱི་རྒྱན་གྱི་སྤྲིན་གྱི་ཆར་ཕབ། གཞན་འཕྲུལ་དབང་བྱེད་ཀྱི་ལྷས་མུ་
ཏིག་གི་དོ་ཤལ་གྱི་སྤྲིན་གྱི་ཆར་ཕབ་པས་རང་རང་གི་ཐད་དུ་མཆོད་ཅིང་བསྟོད་དེ་བཅོམ་ལྡན་
འདས་ཀྱི་རྗེས་སུ་འབྲངས་ནས་རིན་པོ་ཆེའི་ཁྱམས་དེར་གཤེགས་ཏེ། གླིང་བཞི་པ་ཐམས་ཅད་
ནས་དེ་ལྟར་གཤེགས་པར་བསྟན་ཏོ། །དེ་ནས་བཅོམ་ལྡན་འདས་འཁོར་གྱི་ཁྱམས་སྟོང་
གསུམ་གྱིས་ཡོངས་སུ་བཟུང་བ་རིན་པོ་ཆེ་བཀོད་པར་གདན་སེང་གེའི་ཁྲི་བཤམས་པ་ལ་
བཞུགས་སོ། །བྱང་སེམས་དང་ཉན་ཐོས་ཆེན་པོ་དག་ཀྱང་སྟན་ཅི་རིགས་པ་ལ་འཁོད་པར་
གྱུར་ཏོ། །དེ་ནས་བཅོམ་ལྡན་འདས་དེའི་ཚེ་སངས་རྒྱས་ཀྱི་ཏིང་ངེ་འཛིན་རྣམ་པར་ཐར་པ་སྒྲིབ་
པ་མེད་པ་ལ་སངས་རྒྱས་རྣམ་པར་རོལ་པ་ཞེས་བྱ་བ་ལ་སྙོམས་པར་ཞུགས་སོ། །ཏིང་ངེ་འཛིན་
དེ་ལ་སྙོམས་པར་ཞུགས་མ་ཐག་ཏུ་སྐུའི་སྤུའི་ཁུང་བུ་རེ་རེ་ནས་ཀྱང་འོད་ཟེར་གང་གཱའི་ཀླུང་གི་
བྱེ་མ་སྙེད་བྱུང་སྟེ། ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་སྣང་བར་བྱས་ནས། ངན་
སོང་གསུམ་གྱི་སྡུག་བསྔལ་གྱི་ཚོར་བ་རྒྱུན་བཅད་དེ་སེམས་ཅན་ཐམས་ཅད་ཀྱི་ཉོན་མོངས་
པའི་གནོད་པ་ཞི་ནས་ཐམས་ཅད་ཀྱང་དགེ་བའི་སེམས་དང་ལྡན་པར་གྱུར་ཏོ། །བྱང་ཆུབ་
སེམས་དཔའ་ཡང་དག་པར་བསྐུལ་བའི་ཕྱིར་སངས་རྒྱས་ཀྱི་མཐུས་འོད་དེ་ལས་ཚིགས་སུ་
བཅད་པ་འདི་དག་བྱུང་ངོ༌། །གང་གི་བརྩོན་འགྲུས་སྟོབས་ནི་མཐའ་ཡས་སྤངས་པ་བརྟན་པ་
བརྩམས་གྱུར་ཏེ། །གང་གི་བརྩོན་འགྲུས་ཆེན་པོའི་སྟོབས་ཀྱིས་བསྐལ་པ་དག་ལས་ཕྱིར་
ཕྱོགས་སྤངས། །གང་གི་ཡོན་ཏན་དག་ནི་ཕྱོགས་བཅུ་རྣམས་ན་མཐུ་ལྡན་རབ་བརྗོད་པ། །
.4 (6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
ཤཱཀྱ་ཐུབ་པའི་འོད་ཡངས་འགྲོ་བ་ཐམས་ཅད་སྣང་བར་བྱེད་པ་མཛེས། །ཞེས་པ་ནས་རབ་ཏུ་
བསྐོར་བར་མ་གྱུར་མཚུངས་པ་མེད་ཅིང་རྒྱལ་བ་ཀུན་གྱིས་བསྐོར་གྱུར་པ། །འཁོར་ལོ་དམ་པ་
སྟོབས་བཅུ་སེམས་ཅན་ཐུགས་བརྩེ་ཕྱིར་ནི་དེ་རིང་བསྐོར་བར་མཛད། །སྲོག་ཆགས་རྣམས་
ཀྱིས་བསྟེན་པར་རྙེད་དཀའ་ལེགས་པ་རྒྱ་ཆེན་དེ་རིང་འབྱུང་བར་འགྱུར། །གང་དག་དད་པ་
དང་བ་ཆེ་ཡངས་དོན་དུ་གཉེར་བ་དེ་དག་དེ་རིང་ལྟོས། །ཞེས་པའི་བར་དུ་ཚིགས་སུ་བཅད་པ་
བཞི་བྱུང་སྟེ། དེ་ནས་འོད་ཟེར་དེ་དག་གིས་སངས་རྒྱས་ཀྱི་ཞིང་ཐམས་ཅད་ཚིགས་སུ་བཅད་པ་
འདི་དག་གིས་གོ་བར་བྱས། བྱང་སེམས་ཐམས་ཅད་ཡང་དག་པར་བསྐུལ་བ་ལ་སོགས་པ་
བྱས། བདུད་ཀྱི་ཁྱིམ་ཐམས་ཅད་མོག་མོག་པོར་བྱས་ནས་བྱང་ཆུབ་སེམས་དཔའི་འཁོར་
དཔག་ཏུ་མེད་པ་དང་། འཇིག་རྟེན་གྱི་ཁམས་མི་མཇེད་དུ་སླར་འོངས་ཏེ་བཅོམ་ལྡན་འདས་ཀྱི་
དབུའི་གཙུག་ཏུ་མི་སྣང་བར་གྱུར་ཏོ། །དེ་ནས་ཤར་ཕྱོགས་ནས་དེ་བཞིན་གཤེགས་པ་དྲི་མེད་
རྣམ་དག་རིན་ཆེན་འོད་བྱང་ཆུབ་ཀྱི་ཡན་ལག་དང་ལྡན་པའི་ཆོས་རྒྱུན་མི་ཆད་པའི་འོད་ཟེར་
བཀོད་པའི་རྒྱལ་པོའི་སངས་རྒྱས་ཀྱི་ཞིང་འཇིག་རྟེན་གྱི་ཁམས་ཡོན་ཏན་མཐའ་ཡས་རིན་པོ་
ཆེའི་བསོད་རྣམས་ཀྱི་བཀོད་པས་རྒྱ་ཆེ་བ་དང་ལྡན་པ་ན། བྱང་ཆུབ་སེམས་དཔའ་མེ་ཏོག་
དཔལ་གྱི་སྙིང་པོ་ཆོས་ཐམས་ཅད་ལ་དབང་བསྒྱུར་བ་ཞེས་བྱ་བ། འོད་དེས་བསྐུལ་མ་ཐག་ཏུ་
བྱང་ཆུབ་སེམས་དཔའ་གང་གཱའི་ཀླུང་བཅུའི་བྱེ་མ་སྙེད་ཀྱིས་ཡོངས་སུ་བསྐོར་ཅིང་མདུན་དུ་
བདར་ཏེ་ལྷན་ཅིག་ཏུ་སངས་རྒྱས་ཀྱི་ཞིང་དེ་ནས་མི་སྣང་བར་གྱུར་ནས་སྐད་ཅིག་ཐང་ཅིག་ཡུད་
ཙམ་དེ་ལ་འཇིག་རྟེན་གྱི་ཁམས་མི་མཇེད་འདིར་ཕྱིན་ཏེ། འཁོར་གྱི་ཁྱམས་རིན་པོ་ཆེ་བཀོད་
པར་བཅོམ་ལྡན་འདས་ཀྱི་སྤྱན་སྔར་འདུག་ནས། དེས་བཅོམ་ལྡན་འདས་ཀྱི་ཞབས་ལ་མགོ་
བོས་ཕྱག་འཚལ་ཏེ། ལན་སྟོང་ཕྲག་བཅུར་བསྐོར་བ་བྱས་ནས་བཅོམ་ལྡན་འདས་ལ་མཆོད་
པའི་ལས་ཀྱི་ཕྱིར་ལྷའི་ནོར་བུ་བེ་ཌརྒྱའི་དྲ་བའི་ཆར་རབ་ཏུ་ཕབ་སྟེ། བཅོམ་ལྡན་འདས་ལ་
，
1
4 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚིགས་སུ་བཅད་པ་འདི་གཉིས་ཀྱིས་མངོན་པར་བསྟོད་དོ། །བཅོམ་ལྡན་རབ་ཏུ་མཚུངས་མེད་
ཡོན་ཏན་ཕ་རོལ་ཕྱིར། ཁྱོད་ཀྱི་ཡོན་ཏན་བསྔགས་ཕྲེང་ཕྱོགས་བཅུ་ཀུན་ན་བརྗོད། ཁྱོད་ཀྱི་
ཡོན་ཏན་ཚོགས་མཆིས་ཞིང་གང་ཡོན་ཏན་གཏེར། །དེར་ནི་ཆོས་དོན་གཉེར་བ་བདག་ཅག་
རབ་ཏུ་མཆི། །ཆོས་དབྱིངས་མཉམ་ཉིད་རྣམ་རྟོག་མ་མཆིས་ཇི་བཞིན་དུ། །བཅོམ་ལྡན་དྲི་མེད་
འོད་ཀྱིས་མཉམ་པ་ཉིད་མཁྱེན་ཀྱང་། །ཤིན་ཏུ་བསླབས་པའི་སྒྱུ་མ་མཁན་ལྟར་ཆོས་ཀྱི་རྒྱལ།།
སེམས་ཅན་རྣམ་པར་གྲོལ་སླད་ཐ་དད་བསྟན་པ་མཛད། །དེ་ནས་བྱང་ཆུབ་སེམས་དཔའ་དེ་
དག་གིས་བྱང་ཆུབ་སེམས་དཔའི་བསྟོད་པ་ཚད་མེད་པ་དག་གིས་བཅོམ་ལྡན་འདས་ལ་མངོན་
པར་བསྟོད་ནས། ཤར་ཕྱོགས་ལོགས་སུ་གནས་ཏེ་རང་གི་རྫུ་འཕྲུལ་གྱི་རྣམ་པར་འཕྲུལ་པའི་
རང་རང་གི་སྟན་དག་ལ་འཁོད་དོ། །ཞེས་བཤད་དོ། །དེ་བཞིན་དུ་ཕྱོགས་ལྷག་མ་དགུ་པོ་དག་
རེ་རེ་ནས་བྱང་སེམས་ཆེན་པོ་བྱང་སེམས་གང་གཱའི་ཀླུང་བཅུའི་བྱེ་མ་སྙེད་ཀྱིས་བསྐོར་བ་རེ་རེ་
རྣམས་ལྷགས་ཏེ། སོ་སོ་ནས་རང་རང་གི་མཆོད་རྫས་རྣམས་ཀྱིས་མཆོད་ཅིང་། ཚིགས་སུ་
བཅད་པ་གཉིས་གཉིས་ཀྱིས་བསྟོད་ནས་རང་རང་གི་ཕྱོགས་སུ་འཁོད་དོ། །དེ་ནས་བཅོམ་ལྡན་
འདས་མཁྱེན་བཞིན་དུ་ཏིང་ངེ་འཛིན་ལས་བཞེངས་ཏེ་གསུང་གསལ་བའི་སྒྲ་མཛད་ནས། སྒྲ་
དེས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་དབྱངས་ཀྱིས་གོ་བར་གྱུར་ཏེ། འཇིག་
རྟེན་གྱི་ཁམས་འདི་ན་སྣོད་དུ་གྱུར་པའི་འཁོར་རྣམ་པ་བཞི་ལ་སོགས་པ་རྣམས་ཁྱམས་དེར་
ཕྱིན་ཏེ་ཇི་ལྟར་འཚམ་པའི་སྟན་ལ་འཁོད་དོ། །ཚངས་རིས་ནས་འོག་མིན་གྱི་བར་གྱི་ལྷ་རྣམས་
ཀྱང་སྒྲ་དེ་ཉིད་ཀྱིས་བསྐུལ་ནས་སྐད་ཅིག་ཡུད་ཙམ་དེ་ལ་འཁོར་གྱི་ཁྱམས་རིན་པོ་ཆེ་བཀོད་
པར་ཕྱིན་ཏེ་རང་རང་གི་སྟན་ལ་འཁོད་དོ། །ཞེས་བྱ་བ་དག་གིས་སངས་རྒྱས་དཀོན་མཆོག་གི་
ཡོན་ཏན་རྣམ་པར་དབྱེ་བ་རྣམ་པར་བཞག་པར་རིག་པར་བྱའོ། །དེའི་རྗེས་ལ་ཆོས་ཀྱི་གདན་
བཀོད་པ་རྒྱ་ཆེན་པོ་དང་ཞེས་བྱ་བ་ནི་མདོ་ལས། དེ་ནས་བཅོམ་ལྡན་འདས་ཀྱིས་འཁོར་འདུས་
1
4
8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། དོལ་
པ་ཆེན་པོ་དེ་མཁྱེན་ནས་སྨིན་མཚམས་ཀྱི་མཛོད་སྤུ་ནས་བྱང་ཆུབ་སེམས་དཔའི་སྟོབས་ཉེ་བར་
སྟོན་པ་ཞེས་བྱ་བའི་འོད་ཟེར་ཕྱུང་སྟེ། དེས་ཐམས་ཅད་དང་ལྡན་པའི་བྱང་ཆུབ་སེམས་དཔའི་
ཚོགས་ལ་ལན་བདུན་བསྐོར་བ་བྱས་ནས། བྱང་ཆུབ་སེམས་དཔའི་ཚོགས་དེ་ཉིད་སྤྱི་བོར་མི་
སྣང་བར་གྱུར་ཏོ། །དེ་ནས་བྱང་སེམས་མེ་ཏོག་དཔལ་གྱི་སྙིང་པོ་ཆོས་ཐམས་ཅད་ལ་དབང་
བསྒྱུར་བ་འོད་དེས་རེག་མ་ཐག་ཏུ་དེའི་ཚེ་སངས་རྒྱས་ཀྱི་མཐུས་བྱང་ཆུབ་སེམས་དཔའི་ཏིང་ངེ་
འཛིན་གྱི་རྒྱན་ཐམས་ཅད་བཀོད་པ་ཞེས་བྱ་བ་ལ་སྙོམས་པར་ཞུགས་སོ། །ཞེས་གསུངས་ཏེ།
བྱང་སེམས་དེས་ཏིང་ངེ་འཛིན་དེ་ལ་སྙོམས་པར་ཞུགས་མ་ཐག་ཏུ་ཁྱམས་དེའི་དབུས་སུ་གདན་
སེང་གེའི་ཁྲི་འཕང་དུ་ཤིང་ཏ་ལ་བྱེ་བ་ཕྲག་ཁྲིག་བརྒྱ་སྟོང་ཕྲག་བརྒྱད་ཅུ་ཙམ་དུ་མཐོ་བ། རིན་
པོ་ཆེ་ཐམས་ཅད་ཀྱིས་སྤུས་པ། ཁ་ཁྱེར་དང་རྒྱན་ཐམས་ཅད་གསེར་ལས་བྱས་པ། རས་བཀོད་
པ་ཐམས་ཅད་བཏིང་བ། མེ་ཏོག་སིལ་མ་སྣ་ཚོགས་ཐམས་ཅད་བཀྲམ་མ། བླ་རེ་ཡིད་དུ་འོང་
བ་ཐམས་ཅད་བྲེས་པ། བྱང་ཆུབ་སེམས་དཔའི་ལུས་ཐམས་ཅད་ཀྱིས་ཡང་དག་པར་བཟུང་བ།
འཁོར་ཐམས་ཅད་ཀྱི་མིག་གིས་བལྟས་པ། སེམས་ཅན་ཐམས་ཅད་ཀྱི་བསམ་པ་ཇི་ལྟ་བ་
བཞིན་དུ་སྟོན་པ། བསམ་པ་ཚིམ་པར་བྱེད་པ་ཞིག་བྱུང་བར་གྱུར་ཏོ། །དེ་ནས་བྱང་སེམས་དེ་
ཏིང་ངེ་འཛིན་དེ་ལས་ལངས་ཏེ་གུས་པ་དང་བཅས་ཤིང་ཞེ་ས་དང་བཅས་པས་གསོལ་པ། ཉི་
མའི་འོད་ཀྱིས་འགྲོ་བའི་དགོས་པ་རབ་ཏུ་བགྱིད། །ལྷ་དབང་གཟི་བརྗིད་ཡོན་ཏན་སུམ་ཅུ་རྩ་
གསུམ་དགའ། །ཚངས་པའི་དབྱངས་ཀྱིས་ཚངས་པའི་འཇིག་རྟེན་རྣམ་པར་མཛེས། །སངས་
རྒྱས་མཐུ་ཡི་ཡུལ་གྱི་རྣམ་པར་འཕྲུལ་པ་འདི། །ཞེས་པ་ནས། ཁྱོད་ལ་བསྙེན་བཀུར་བགྱི་དང་
ཆོས་ནི་མཉན་སླད་དུ། །རྣམ་དག་སེམས་ཅན་འདི་དག་ཕྱོགས་བཅུ་དག་ནས་ལྷགས། །གང་
གི་དོན་དུ་ལྷགས་པའི་དོན་དེ་སྩལ་དུ་གསོལ། །སེང་གེའི་ཁྲི་ལ་བཞུགས་ཏེ་ཆོས་ཀྱང་བཤད་དུ་
གསོལ། །ཞེས་པའི་བར་དུ་ཚིགས་སུ་བཅད་པ་བརྒྱད་ཀྱིས་ཞུས་སོ། །དེ་ནས་དེའི་ལྷག་པའི་
1
，
9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསམ་པ་མཁྱེན་ནས་གདན་སེང་གེའི་ཁྲི་དེ་ལ་བཞུགས་སོ། །འོད་དང་ཞེས་བྱ་བ་ནི་བྱང་ཆུབ་
སེམས་དཔའི་སྟོབས་ཉེ་བར་སྟོན་པའི་འོད་ཟེར་བཀྱེ་བ་ཉིད་དོ། །ཆོས་ཀྱི་རྣམ་གྲངས་ཀྱི་མིང་
དང་ཡོན་ཏན་ཡོངས་སུ་བསྒྲགས་པས་ཞེས་བྱ་བ་ནི་མདོ་ལས། དེ་ནས་བཅོམ་ལྡན་འདས་དྲི་
མ་མེད་པ་རྣམ་པར་ཐར་པ་བརྙེས་ནས། བྱང་ཆུབ་སེམས་དཔའི་སྤྱོད་པ་ལ་འཇུག་པས་ངེས་
པར་འབྱུང་བ་སྒྲིབ་པ་མེད་པའི་སྒོ་ཞེས་བྱ་བའི་ཆོས་ཀྱི་རྣམ་གྲངས་བྱང་ཆུབ་སེམས་དཔའི་
ལམ་བཀོད་པ་ལ་དམིགས་པ་དང་། ཞེས་པ་ལ་སོགས་པ་མིང་གི་རྣམ་གྲངས་མང་པོ་དང་། དེ་
རྣམས་ཉིད་ཆོས་ཀྱི་ཡོན་ཏན་ཡིན་པས་ཡོན་ཏན་ཡོངས་སུ་བསྒྲགས་པ་སྟེ། དེ་རྣམས་ཀྱིས་ཆོས་
དཀོན་མཆོག་གི་ཡོན་ཏན་རྣམ་པར་དབྱེ་བ་རྣམ་པར་བཞག་པར་རིག་པར་བྱའོ། །དེའི་རྗེས་ལ་
ཕན་ཚུན་བྱང་ཆུབ་སེམས་དཔའི་ཏིང་ངེ་འཛིན་གྱི་མཐུ་བསྟན་པ་དང་། ཞེས་བྱ་བ་ནི་དེ་ནས་
སངས་རྒྱས་འཁོར་དང་བཅས་པ་གདན་ལ་ནི་བཞུགས། ཆོས་ནི་མ་གསུངས་པའི་བར་དེར་
ཏིང་ངེ་འཛིན་གྱི་མཐུ་བསྟན་པ་སྟེ། མདོ་ལས། དེ་ནས་སངས་རྒྱས་ཀྱི་མཐུས་བྱང་སེམས་རིན་
ཆེན་སྲོག་ཤིང་ཞེས་བྱ་བས། སངས་རྒྱས་ཀྱི་རྒྱན་བཀོད་པ་ཞེས་བྱ་བའི་ཏིང་ངེ་འཛིན་ལ་
སྙོམས་པར་ཞུགས་ནས། ཐམས་ཅད་དང་ལྡན་པའི་འཁོར་སངས་རྒྱས་ཀྱི་རྒྱན་གྱིས་བརྒྱན་
པར་བྱིན་གྱིས་བརླབས་སོ། །དེ་ནས་སངས་རྒྱས་ཀྱི་མཐུས་བྱང་སེམས་སྒྲ་བསྒྲགས་སྟོབས་ཀྱི་
རྒྱལ་པོས། པད་མ་བཀོད་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་ཐམས་ཅད་
དང་ལྡན་པའི་འཁོར་གྱི་ལག་པ་རྣམས་སུ་མེ་ཏོག་གི་ལྡ་ལྡི་དང་མེ་ཏོག་གི་སྐོན་བུ་རྣམས་བྱིན་
གྱིས་བརླབས་ཏེ། མེ་ཏོག་གི་ལྡ་ལྡི་དང་མེ་ཏོག་གི་སྐོན་བུ་དེ་དག་གིས་བཅོམ་ལྡན་འདས་དང༌།
བྱང་ཆུབ་སེམས་དཔའི་ཚོགས་ཐམས་ཅད་ལ་མངོན་པར་འཐོར་རོ། །ཞེས་པ་ལ་སོགས་པ་
གསུངས་ཏེ། དེ་བཞིན་དུ་ཕྱོགས་བཅུའི་བྱང་ཆུབ་སེམས་དཔའ་རྣམས་ཀྱིས་སོ་སོ་ནས་ཏིང་ངེ་
འཛིན་གྱི་ཁྱད་པར་རེ་བསྟན་ཞིང་། ཐམས་ཅད་དང་ལྡན་པའི་འཁོར་དེ་རྣམས་ཀྱི་ཡོན་ཏན་གྱི་
1
5 0



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
ཁྱད་པར་རེ་དང་ལྡན་པར་བྱས་ཤིང་། བདུད་ཐམས་ཅད་དད་པར་བྱས་པ་ལ་སོགས་པ་
གསུངས་པས་བསྟན་ནོ། །དེའི་ཡོན་ཏན་གྱི་བསྔགས་པ་སྣ་ཚོགས་བསྟན་པ་ཞེས་བྱ་བ་ནི་མདོ་
ལས། དེ་ནས་བྱང་སེམས་གཟུངས་ཀྱི་དབང་ཕྱུག་རྒྱལ་པོ་ཞེས་བྱ་བ་འཁོར་དེ་ཉིད་དུ་འདུས་
པར་གྱུར་ཏེ་འདུག་པ་དེས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་
སངས་རྒྱས་ཀྱི་ཡུལ་དེ་བཞིན་གཤེགས་པས་བྱིན་གྱིས་བརླབས་པ་དང༌། ཀུན་ཏུ་བསྟན་པ་
འདི་ནི་བསམ་གྱིས་མི་ཁྱབ་བོ། །དེང་ནི་དེ་བཞིན་གཤེགས་པས་བྱང་ཆུབ་སེམས་དཔའི་སྤྱོད་
པ་ལ་འཇུག་པས་ངེས་པར་འབྱུང་བ་སྒྲིབ་པ་མེད་པའི་སྒོ་ཞེས་བགྱི་བ་འདུས་པ་ཆེན་པོའི་
ལེའུའི་ཆོས་ཀྱི་རྣམ་གྲངས་བཤད་པ་བཞེད་པར་ཐེ་ཚོམ་མ་མཆིས་སོ། །དེ་ཅིའི་སླད་དུ་ཞེ་ན།
བཅོམ་ལྡན་འདས་ཨེ་མ་བྱང་ཆུབ་སེམས་དཔའ་རྣམས་ཀྱི་འདུས་པ་འདི་ནི་ཆེ་སྟེ། བཅོམ་ལྡན་
འདས་འདི་ནི་བྱང་ཆུབ་སེམས་དཔའ་བསམ་གྱིས་མི་ཁྱབ་པའི་གོ་ཆ་བགོས་པ་མངོན་པར་
ཤེས་པའི་ཡེ་ཤེས་ཆེན་པོ་རྣམ་པར་རོལ་པ་ཕྱོགས་བཅུར་སྒྲ་བསྒྲགས་པ་ཞེས་པ་ནས། མཐར།
བསོད་ནམས་ཚད་མ་མཆིས་པ་བསགས་པའི་རྣམ་པའི་མཆོག་ཐམས་ཅད་དང་ལྡན་པའི་
ཐམས་ཅད་མཁྱེན་པའི་ཡེ་ཤེས་ལ་ཉེ་བར་གྱུར་པ་ཕྱི་མའི་མཐའ་མའི་མཐའ་བསྐལ་པར་
བསྔགས་པ་མཐའ་མི་ཕྱིན་པ་འདི་ལྟ་བུ་རྣམས་ཀྱི་འདུས་པ་ལགས་སོ། །ཞེས་པ་ལ་སོགས་
པས་བསྟན་ཏེ་དེ་རྣམས་ཀྱིས་དགེ་འདུན་དཀོན་མཆོག་གི་ཡོན་ཏན་རྣམ་པར་དབྱེ་བ་བསྟན་
པར་རིག་པར་བྱའོ། །
ད་ནི་དཀོན་མཆོག་གསུམ་གྱི་བླ་ན་མེད་པའི་ཡོན་ཏན་བཤད་པ་ལ། སངས་རྒྱས་ཀྱི་
ཡོན་ཏན་ནི། དེའི་རྗེས་ལ་སངས་ཀྱི་འོད་ཟེར་གྱིས་དབང་བསྐུར་བས་བླ་ན་མེད་པའི་ཆོས་ཀྱི་
རྒྱལ་པོ་སྲས་ཀྱི་ཐུ་བོ་ལ་མི་འཇིགས་པ་དང༌། སྤོབས་པ་མཆོག་ཉེ་བར་བསྒྲུབ་པ་ལ་བརྟེན་
ནས་དེ་བཞིན་གཤེགས་པའི་ཡང་དག་པའི་ཡོན་ཏན་དོན་དམ་པའི་བསྟོད་པ་བསྟན་པ་དང་
] 5 1



ན
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་བྱ་བ་ནི་མདོ་ལས། དེ་ནས་བཅོམ་ལྡན་འདས་ཀྱིས་བྱང་ཆུབ་སེམས་དཔའི་འདུས་པ་ཆེན་
པོ་དེ་གཟིགས་ནས། ཨེ་མ་བྱང་ཆུབ་སེམས་དཔའ་འདུས་པ་འདི་དག་ནི་ཆོས་དོན་དུ་གཉེར་
བ༑ དེ་བཞིན་གཤེགས་པའི་མཛོད་འཛིན་པར་མཁྱེན་ནས། བྱང་ཆུབ་སེམས་དཔའི་སྤྱོད་པ་
ལ་འཇུག་པས་ངེས་པར་འབྱུང་བ་སྒྲིབ་པ་མེད་པའི་སྒོའི་ལེའུའི་ཆོས་ཀྱི་རྣམ་གྲངས་རབ་ཏུ་
བཤད་པའི་ཕྱིར་མི་འཇིགས་པས་སྤོབས་པ་ཞེས་བྱ་བའི་འོད་ཟེར་སྐྱེས་བུ་ཆེན་པའི་མཚན་སྤྱི་
གཙུག་ནས་ཕྱུང་། བཅོམ་ལྡན་འདས་ཀྱིས་འོད་ཟེར་དེ་ཕྱུང་མ་ཐག་ཏུ། དེ་ནས་ཐམས་ཅད་
དང་ལྡན་པའི་བྱང་ཆུབ་སེམས་དཔའི་ཚོགས་ལ་ལན་བདུན་བསྐོར་བ་བྱས་ཏེ། བྱང་ཆུབ་
སེམས་དཔའ་གཟུངས་ཀྱི་དབང་ཕྱུག་རྒྱལ་པོའི་ལུས་ལ་ལན་བརྒྱར་བསྐོར་བ་བྱས་ནས་བྱང་
ཆུབ་སེམས་དཔའ་གཟུངས་ཀྱི་དབང་ཕྱུག་རྒྱལ་པོའི་སྤྱི་གཙུག་ཏུ་མི་སྣང་བར་གྱུར་ཏོ། །ཞེས་
གསུངས་ཏེ། འོད་དེས་དེ་ལ་རེག་མ་ཐག་ཏུ་བྱང་སེམས་གཞན་ཐམས་ཅད་བརྒྱ་འགྱུར་དུ་ཟིལ་
གྱིས་མནན་ནས། རིན་པོ་ཆེའི་གདུགས་ཆེས་ཁྱད་པར་དུ་འཕགས་པ་དང་། མེ་ཏོག་ལ་སོགས་
པས་བཅོམ་ལྡན་འདས་ལ་མངོན་པར་མཆོད་ནས་ཚིགས་སུ་བཅད་པ་འདི་དག་གིས་མངོན་
པར་བསྟོད་དོ། །ཀུན་ཏུ་སྣང་བ་ཀུན་ནས་འོད་ཟེར་ཅན། །དོན་རྣམས་མ་ལུས་སྟོན་པ་ཀུན་
ནས་སྤྱན། །རང་བྱུང་ཆོས་ཀྱི་ངོ་བོ་ཉིད་ལ་མཁས། །བསམ་གྱིས་མི་ཁྱབ་ཡོན་ཏན་ཀུན་དང་
ལྡན། །ཞེས་པ་ནས་མཐར། ཇི་ལྟར་བཅོམ་ལྡན་ཁྱོད་ཀྱི་མཁྱེན་འཇུག་དང༌། །ཇི་ལྟར་ཡུན་
རིང་ནས་ནི་བསླབས་པ་དང༌། །ཆོས་ཀྱི་དབང་ཕྱུག་རྒྱལ་པོ་རབ་བསླབས་པ། །འདྲེན་པ་
རྣམས་ཀྱི་སྤྱོད་ཡུལ་བཤད་དུ་གསོལ། །ཞེས་པའི་བར་དུ་ཚིགས་སུ་བཅད་པ་བཅུས་བསྟོད་
ཅིང་ཞུས་ཏེ། ཡང་དག་པའི་ཡོན་ཏན་གྱི་བསྟོད་པའི་སྒོ་ནས་སངས་རྒྱས་ཀྱི་བླ་ན་མེད་པའི་
ཡོན་ཏན་བསྟན་ནོ། །ཐེག་པ་ཆེན་པོའི་ཆོས་མཆོག་གི་གཏམ་གྱི་དངོས་པོ་ཉེ་བར་བཀོད་པ་
དང་ཞེས་བྱ་བ་ནི་མདོ་ལས། དེ་ནས་བྱང་སེམས་གཟུངས་ཀྱི་དབང་ཕྱུག་རྒྱལ་པོས་ཚིགས་སུ་
1
5
2



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
བཅད་པ་འདི་དག་གིས་བཅོམ་ལྡན་འདས་ལ་མངོན་པར་བསྟོད་ནས། བཅོམ་ལྡན་འདས་ལ་
འདི་སྐད་ཅེས་གསོལ་ཏོ། །བཅོམ་ལྡན་འདས་དེ་བཞིན་གཤེགས་པའི་ཡུལ་ནི་བསམ་གྱིས་མི་
ཁྱབ་བྱང་ཆུབ་སེམས་དཔའི་སྤྱོད་ཡུལ་ནི་ཚད་མ་མཆིས་ཏེ། བཅོམ་ལྡན་འདས་བདག་གིས་དེ་
བཞིན་ གཤེགས་ པ་ནི་ཡོངས་མི་སྐྱོ་བར་ཆོས་སྟོན་ པ་ ལགས་ པར་ རིག་ཅིང་། དེ་བཞིན་
གཤེགས་པ་ནི་སེམས་ཅན་ཐམས་ཅད་མི་གཏོང་བའི་ཐུགས་རྗེ་ཆེན་པོ་ལ་གནས་པར་མཐོང་
ནས་དོན་འདི་ཞུ་བར་འཚལ་ལོ། །བཅོམ་ལྡན་འདས་བྱང་སེམས་རྣམས་ཀྱི་རྒྱན་ནི་གོང་
ལགས་བཅོམ་ལྡན་འདས་བྱང་སེམས་རྒྱན་གང་གིས་བརྒྱན་ན་བྱང་ཆུབ་སེམས་དཔའི་སྤྱད་པ་
སྤྱོད་པ་ན་མཛེས་པ་ལགས། ཞེས་པ་ལ་སོགས་པ་ཐེག་པ་ཆེན་པོའི་གཏམ་དྲི་བ་ཉེ་བར་བཀོད་
པས་ཆོས་ཀྱི་བླ་ན་མེད་བའི་ཡོན་ཏན་བསྟན་ཏོ། །དེ་རྟོགས་པར་བྱེད་པའི་འབྲས་བུ་ཆོས་ཀྱི་
དབང་ཕྱུག་དམ་པ་ཐོབ་པ་བསྟན་པས་ཞེས་བྱ་བ་ནི་མདོ་ལས། བཅོམ་ལྡན་འདས་ཇི་ལྟར་
ཀྱང་བྱང་སེམས་བདུད་དང་ཕྱིར་རྒོལ་བ་བཅོམ་ཞིང་ཐེ་ཚོམ་དང་བྲལ་ནས་དེ་བཞིན་གཤེགས་
པའི་ཡུལ་ལ་འཇུག་པར་འགྱུར་བ་དང༌། ཞེས་པ་ནས། ལེགས་པར་བཤད་དུ་གསོལ་ཞེས་
པའི་བར་གྱིས་ཆོས་རྟོགས་པའི་འབྲས་བུ་བསྟན་པའི་སྒོ་ནས་དགེ་འདུན་གྱི་བླ་ན་མེད་པའི་
ཡོན་ཏན་བསྟན་ཏོ། །དཀོན་མཆོག་གསུམ་པོ་དེ་རྣམས་ཀྱི་བླ་ན་མེད་པའི་ཡོན་ཏན་གྱི་རྣམ་
པར་དབྱེ་བ་རྣམ་པར་བཞག་པ་འདི་ནི་གླེང་གཞི་ལེའུའི་མཐའ་སྟེ་རྗེས་ཐོགས་ཉིད་དུ་བལྟ་བར་
བྱའོ། །དེ་ནས་གནས་བཞི་པ་དྲི་མ་དང་བཅས་པའི་དེ་བཞིན་ཉིད་ནི་མདོའི་གླེང་གཞིའི་ལེའུའི་
རྗེས་ཐོགས་སུ། ཁམས་དེ་ཡོངས་སུ་དག་པར་བྱེད་པའི་ཡོན་ཏན་གྱི་ཡོངས་སུ་སྦྱོང་བ་དྲུག་
ཅུའི་ཡོངས་སུ་སྤོང་བ་བསྟན་པས་སངས་རྒྱས་ཀྱི་ཁམས་གསལ་བར་མཛད་དེ། ཡོངས་སུ་དག་
པར་བྱ་བའི་ཡོན་ཏན་དང་ལྡན་ན། དེ་ཡོངས་སུ་དག་པར་བྱེད་པའི་ཡོངས་སུ་སྦྱོང་བ་འཐད་
པའི་ཕྱིར་རོ། །གལ་ཏེ་དག་པར་བྱ་བའི་གཞི་ཁམས་དེ་མེད་ན། དག་པར་བྱེད་པའི་ཐབས་
1
）
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཤད་པ་དོན་མེད་པར་འགྱུར་བའི་ཕྱིར་རོ། །དོན་གྱི་དབང་འདི་ཉེ་བར་བཟུང་ནས་བྱང་ཆུབ་
སེམས་དཔའི་ས་བཅུ་པོ་དག་ལ་ཡང་། ས་ལེ་སྦྲམ་ཡོངས་སུ་སྦྱོང་བ་དཔེར་བརྗོད་པ་ས་བཅུ་
པའི་མདོ་ལས་གསུངས་ཏེ། ས་དང་པོ་ལ་གསེར་གྱི་ས་ལེ་སྦྲམ་ཇི་ལྟ་ཇི་ལྟར་མེར་བསྲེགས་པ་
དེ་ལྟ་དེ་ལྟར་ཤིན་ཏུ་བྱང་ཞིང་ཡོངས་སུ་དག་པ་དང་ཅི་དགར་ལས་སུ་རུང་བར་འགྱུར་བ་
དཔེར་བརྗོད་པ་དང༌། ས་གཉིས་པ་ལ་གསེར་གྱི་ས་ལེ་སྦྲམ་དེ་ཉིད་ནག་ཚུར་དུ་བཅུག་ན་དེ་
བས་ཀྱང་དྲི་མ་དང་བྲལ་བར་འགྱུར་རོ། །ཞེས་དཔེར་བརྗོད་པ་ནས་ས་བཅུ་པ་ལ་དཔེར་ན་
ལྷའི་རྒྱན་གྱི་རྣམ་པ་མགར་བས་མ་བརྡུངས་པ་རིན་པོ་ཆེའི་དམ་པས་སྤྲས་པ་ལྷའི་རྒྱལ་པོ་
དབང་སྒྱུར་གྱི་ཡན་ལག་གི་དམ་པ་མགོའམ་མགུལ་དུ་བཏགས་ན་དེ་མ་ཡིན་པའི་ལྷ་དང་མིའི་
རྒྱན་གྱི་རྣམ་པ་གཞན་གྱིས་མི་འཕྲོགས་ཤིང་མི་ཐུབ་པ་ཡིན་ཞེས་པའི་བར་དུ་དཔེར་བརྗོད་པ་
གསུངས་པ་དང༌། དེ་བཞིན་གཤེགས་པའི་ སྙིང་ རྗེ་ ཆེན་པོ་བསྟན་པའི་མདོ་དེ་ཉིད་དུ། དེ་
བཞིན་གཤེགས་པའི་ཕྲིན་ལས་སུམ་ཅུ་རྩ་གཉིས་བསྟན་པའི་རྗེས་ཐོགས་དེ་ཉིད་དུ་མ་དག་
པའི་ནོར་བུ་བཻ་ཌཱུརྱ་དཔེར་མཛད་དེ། རིགས་ཀྱི་བུ་དཔེར་ན་འདི་ལྟ་སྟེ་ནོར་བུ་མཁན་མཁས་པ་
ནོར་བུ་སྦྱོང་བའི་ཚུལ་ལེགས་པར་ཤེས་པ་དེ་ནོར་བུ་རིན་པོ་ཆེའི་རིགས་ལས་ཡོངས་སུ་མ་དག་
པའི་ནོར་བུ་རིན་པོ་ཆེ་བླངས་ཏེ། ལན་ཚྭའི་ཆུ་རྣོན་པོས་སྦངས་ནས་སྐུའི་རེ་བས་ཡོངས་སུ་སྦྱོང་
བས་སྦྱོང་བར་བྱེད་དོ། །དེ་ཙམ་གྱིས་བརྩོན་པ་འདོར་བ་ཡང་མ་ཡིན་ཏེ། དེའི་འོག་ཏུ་ཟས་ཀྱི་
ཁུ་བ་རྣོན་པོས་སྦངས་ནས་བལ་གྱི་རྭ་བས་ཡོངས་སུ་སྦྱོང་བས་སྦྱོང་བར་བྱེད་དོ། །དེ་ཙམ་གྱིས་
བརྩོན་པ་འདོར་བ་ཡང་མ་ཡིན་ཏེ། དེའི་འོག་ཏུ་སྨན་ཆེན་པོའི་ཁུ་བས་སྦྱངས་ནས་རས་སྲབ་
མོའི་སྦྱོང་བས་སྦྱོང་བར་བྱེད་དོ། །ཡོངས་སུ་བྱང་སྟེ་དྲི་མ་དང་བྲལ་བ་ནི་བཻ་ཌཱུརྱའི་རིགས་ཆེན་
པོ་ཞེས་བརྗོད་དོ། །རིགས་ཀྱི་བུ་དེ་བཞིན་དུ། དེ་བཞིན་གཤེགས་པ་ཡང་ཡོངས་སུ་མ་དག་
པའི་སེམས་ཅན་གྱི་ཁམས་མཁྱེན་ནས་མི་རྟག་པ་དང་སྡུག་བསྔལ་བ་དང་བདག་མེད་པ་དང་
} 5 /4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥་
མི་གཙང་བ་ཡིད་འབྱུང་བའི་གཏམ་གྱིས་འཁོར་བ་ལ་དགའ་བའི་སེམས་ཅན་རྣམས་སྐྱོ་བ་
བསྐྱེད་པར་མཛད་དེ་འཕགས་པའི་ཆོས་འདུལ་བ་ལ་འཛུད་པར་མཛད་དོ། །དེ་ཙམ་གྱིས་དེ་
བཞིན་གཤེགས་པ་བརྩོན་པ་འདོར་བ་ཡང་མ་ཡིན་ཏེ། དེའི་འོག་ཏུ་སྟོང་པ་ཉིད་དང་མཚན་མ་
མེད་པ་དང་སྨོན་པ་མེད་པའི་གཏམ་གྱིས་དེ་བཞིན་གཤེགས་པའི་ཚུལ་རྟོགས་པར་མཛད་དོ། །
དེ་ཙམ་གྱིས་དེ་བཞིན་གཤེགས་པ་བརྩོན་པ་འདོར་བ་ཡང་མ་ཡིན་དེ། དེའི་འོག་ཏུ་ཆོས་ཀྱི་
འཁོར་ལོའི་གཏམ་འཁོར་གསུམ་ཡོངས་སུ་དག་པའི་གཏམ་གྱིས་རང་བཞིན་སྣ་ཚོགས་ཀྱི་རྒྱུ་
ཅན་གྱི་སེམས་ཅན་དེ་དག་དེ་བཞིན་གཤེགས་པའི་ཡུལ་ལ་འཛུད་པར་མཛད་དོ། །ཞུགས་
པར་གྱུར་ཅིང་དེ་བཞིན་གཤེགས་པའི་ཆོས་ཉིད་རྟོགས་པར་གྱུར་ན་ནི་བླ་ན་མེད་པའི་ཡོན་
གནས་ཞེས་བརྗོད་དོ། །ཞེས་བཤད་དོ། །ཡོངས་སུ་དག་པའི་རིགས་དེ་བཞིན་གཤེགས་པའི་
ཁམས་དེ་ཉིད་ལ་དགོངས་ནས། ཇི་ལྟར་རྡོ་ཡི་ཕྱེ་མ་ལ། །ས་ལེ་སྦྲམ་ནི་མི་མཐོང་བ། །ཡོངས་
སུ་སྦྱོང་བས་དེ་མཐོང་བཞིན། །འཇིག་རྟེན་ལ་ནི་དེ་བཞིན་གཤེགས། །ཞེས་གསུངས་པ་དང་།
རྒྱན་སྟུག་པོ་ལས། རྡོ་བ་ཕྱེ་མར་བཏགས་པ་ལ། །གསེར་ནི་ཡོད་པར་མི་སྣང་སྟེ། །སྦྱང་བའི་
ལས་ཀྱི་ཁྱད་པར་གྱིས། །གསེར་ནི་སྣང་བར་འགྱུར་བ་ཡིན། །གཟུགས་རྣམས་རྡུལ་དུ་རྣམ་
གཞིགས་ཏེ། །མཁས་པས་ཕུང་པོ་ལྷག་མ་དང་། ཁམས་དང་འདུ་མཆེད་ཚོགས་རྣམས་དང་། །
རྣམ་པར་ཤེས་དང་དབང་པོ་དག །གཅིག་དང་ཐ་དད་དངོས་པོ་ལའང་། །རྡུལ་ཕྲན་རྣམ་པར་
རབ་སྦྱངས་ན། །དངོས་པོར་སངས་རྒྱས་ཡོད་པ་མིན། །སངས་རྒྱས་མེད་པ་མ་ཡིན་ཏེ། །རྣལ་
འབྱོར་ཅན་གྱིས་སངས་རྒྱས་མཐོང་། །མཚན་རབ་སུམ་ཅུ་རྩ་གཉིས་ཅན། །ཞེས་བཤད་དོ། །
དེ་ལ་སངས་རྒྱས་ཀྱི་ཁམས་རང་བཞིན་གྱིས་ཡོངས་སུ་དག་པ་དེ་གློ་བུར་གྱི་དྲི་མས་ཡོངས་སུ་
དག་པར་བྱ་བའི་ཕྱིར་ཡོངས་སུ་སྦྱོང་བའི་ཡོན་ཏན་རྣམ་པ་དྲུག་ཅུ་པོ་དེ་དག་གང་ཞེ་ན་འདི་ལྟ་
སྟེ༑ བྱང་ཆུབ་སེམས་དཔའི་རྒྱན་རྣམ་པ་བཞི་དང༌། བྱང་ཆུབ་སེམས་དཔའི་སྣང་བ་རྣམ་པ་
，
1 55



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྒྱད་དང༌། བྱང་ཆུབ་སེམས་དཔའི་སྙིང་རྗེ་ཆེན་པོ་རྣམ་པ་བཅུ་དྲུག་དང༌། བྱང་ཆུབ་སེམས་
དཔའི་ཕྲིན་ལས་རྣམ་པ་སུམ་ཅུ་རྩ་གཉིས་སོ། །དེ་ལ་རྒྱན་བཞི་ནི་མདོ་ལས། གང་གིས་ཐེག་
མཆོག་དམ་པ་འདི་མཛེས་པ། །བློ་གྲོས་ཆེན་པོ་རྣམས་ཀྱི་རྒྱན་བཞི་སྟེ། །ཚུལ་ཁྲིམས་ཏིང་
འཛིན་དེ་བཞིན་ཤེས་རབ་མཆོག །ཤིན་ཏུ་རྣམ་པར་ངེས་དང་དེ་བཞིན་གཟུངས། །ཞེས་
གསུངས་སོ། །སྣང་བ་རྣམ་པ་བརྒྱད་ནི་མདོ་ལས། དྲན་པའི་སྣང་བ་དང༌། བློ་གྲོས་ཀྱི་སྣང་བ་
དང༌། རྟོགས་པའི་སྣང་བ་དང༌། ཆོས་ཀྱི་སྣང་བ་དང༌། ཤེས་པའི་སྣང་བ་དང་། བདེན་པའི་
སྣང་བ་དང༌། མངོན་པར་ཤེས་པའི་སྣང་བ་དང༌། སྒྲུབ་པའི་སྣང་བ་སྟེ་རིགས་ཀྱི་བུ། བྱང་
སེམས་རྣམས་ཀྱི་སྣང་བ་ནི་བརྒྱད་པོ་འདི་དག་གོ །ཞེས་གསུངས་སོ། །རྒྱན་བཞི་དང་སྣང་བ་
བརྒྱད་པོ་འདི་དག་ནི་བྱང་ཆུབ་སེམས་དཔའི་བསླབ་པའི་གཅེས་པའི་གནས་ཡིན་ཞིང་། མདོ་
ལས་རྒྱ་ཆེར་འབྱུང་བས་མདོ་དེ་ཉིད་ལས་འབད་པས་རྟོགས་པར་བྱའོ། །སྙིང་རྗེ་རྣམ་པ་བཅུ་
དྲུག་ནི་མདོ་ལས། རིགས་ཀྱི་བུ་བྱང་ཆུབ་སེམས་དཔའ་རྣམ་པ་བཅུ་དྲུག་གིས་སེམས་ཅན་
རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེའོ། །བཅུ་དྲུག་གང་ཞེ་ན་རིགས་ཀྱི་བུ། འདི་
ལ་བྱང་ཆུབ་སེམས་དཔའ་འདི་སྙམ་དུ་ཀྱེ་མ་སེམས་ཅན་འདི་དག་ནི་འཇིག་ཚོགས་ལྟ་བས་
བཅིངས་པ། ལྟ་བ་སྣ་ཚོགས་དང་འདྲེས་པ་དག་སྟེ་ལྟ་བ་ཐམས་ཅད་སྤངས་པའི་ཕྱིར་དེ་དག་
ལ་ཆོས་བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་པའི་སྙིང་རྗེ་ཆེན་པོ་སྐྱེ་
བ་དང་། ཀྱེ་མ་སེམས་ཅན་འདི་དག་ནི་ཡོད་པ་མ་ཡིན་པའི་ཕྱིན་ཅི་ལོག་ཏུ་གྱུར་ནས་མི་རྟག་པ་
ལ་རྟག་པར་འདུ་ཤེས། སྡུག་བསྔལ་ལ་བདེ་བར་འདུ་ཤེས། བདག་མེད་པ་ལ་བདག་ཏུ་འདུ་
ཤེས། མི་སྡུག་པ་ལ་སྡུག་པར་འདུ་ཤེས་པ་དག་སྟེ་ཕྱིན་ཅི་ལོག་ཐམས་ཅད་སྤང་བའི་ཕྱིར་དེ་
དག་ལ་ཆོས་བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་པའི་སྙིང་རྗེ་ཆེན་
པོ་སྐྱེ་བ་དང་། ཀྱེ་མ་སེམས་ཅན་འདི་དག་ནི་ངར་འཛིན་པ་དང་ང་ཡིར་འཛིན་པ་ལ་གནས་པ་
1
5 6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
དངོས་པོ་མེད་པ་དང་དངོས་པོར་འདུ་ཤེས་པ་དག་སྟེ། ངར་འཛིན་པ་དང་ང་ཡིར་འཛིན་པ་སྤང་
བའི་ཕྱིར་དེ་དག་ལ་ཆོས་བསྟན་པར་བྱའོ། །སྙམ་དུ། སེམས་ཅན་རྣམས་ལ་བྱང་ཆུབ་སེམས་
དཔའི་སྙིང་རྗེ་ཆེན་པོ་སྐྱེ་བ་དང༌། ཀྱེ་མ་སེམས་ཅན་འདི་དག་ནི་སྒྲིབ་པ་ལྔས་བསྒྲིབས་ཏེ་
འདོད་པའི་ཟུག་རྔུས་ཟུག་པ། ཁོང་ཁྲོ་བ་མང་བ། རྨུགས་པ་དང་གཉིད་ལ་ཆགས་པ། དམ་པ་
མ་ཡིན་པ་ལ་འགྱོད་པ་ཀུན་ནས་ལངས་པ། ཟབ་མོའི་ཆོས་རྣམས་ལ་ངེས་པ་མ་ཐོབ་པ་དག་
སྟེ༑ སྒྲིབ་པ་ཐམས་ཅད་སྤངས་པའི་ཕྱིར་དེ་དག་ལ་ཆོས་བསྟན་པར་བྱའོ་སྙམ་དུ་སེམས་ཅན་
རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང་། ཀྱེ་མ་སེམས་ཅན་འདི་དག་ནི་སྐྱེ་
མཆེད་དྲུག་གིས་ཆགས་ཏེ་མིག་གིས་གཟུགས་རྣམས་མཐོང་ནས་མཚན་མར་འཛིན་ཅིང་
མངོན་རྟགས་སུ་འཛིན་པ་ཡིན། རྣ་བས་སྒྲ་ཐོས། སྣས་དྲི་བསྣམས། ལྕེས་རོ་མྱངས། ལུས་
ཀྱིས་རེག་བྱ་རྣམས་ལ་རེག །ཡིད་ཀྱིས་ཆོས་རྣམས་རྣམ་པར་ཤེས་ནས་མཚན་མར་འཛིན་ཅིང་
མངོན་རྟགས་སུ་འཛིན་པ་དག་ཡིན་ཏེ། སྐྱེ་མཆེད་དྲུག་གི་ཆགས་པ་སྤང་བའི་ཕྱིར་དེ་དག་ལ་
ཆོས་བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་
བ་དང་། ཀྱེ་མ་སེམས་ཅན་འདི་དག་ནི་ང་རྒྱལ་དང་ལྷག་པའི་ང་རྒྱལ་དང་ང་རྒྱལ་ལས་ཀྱང་ང་
རྒྱལ་དང་ངའོ་སྙམ་པའི་ང་རྒྱལ་དང་མངོན་པའི་ང་རྒྱལ་དང་ཅུང་ཟད་སྙམ་པའི་ང་རྒྱལ་དང་
ལོག་པའི་ང་རྒྱལ་གྱིས་བཅོམ་པས་ཆུང་ངུ་དག་པས་བདག་ཅག་ཆེའོ་སྙམ་དུ་རློམ་སེམས་སུ་
བྱེད་པ་མཚུངས་པ་དག་པས་ནི་ཆེ། ཆེ་བ་དག་པས་ཀྱང་བདག་ཆེའོ་སྙམ་དུ་བདག་ལ་རློམ་
སེམས་སུ་བྱེད་པ། གཟུགས་ལ་བདག་ཏུ་ཁས་ལེན་པ་ནས་རྣམ་པར་ཤེས་པའི་བར་ལ་བདག་
ཏུ་ཁས་ལེན་པ། མ་ཐོབ་པར་བདག་ལ་ཐོབ་བོ་སྙམ་དུ་འདུ་ཤེས་བདག་ཅག་ནི་འཕགས་པའོ་
སྙམ་དུ་བདག་ལ་སེམས་པ་ལོག་པར་ལྟ་བ་ཡང་དག་པའི་ལྟ་བར་མོས་པ་དག་སྟེ། ང་རྒྱལ་གྱི་
རྣམ་པ་ཐམས་ཅད་སྤང་པའི་ཕྱིར་དེ་དག་ལ་ཆོས་བསྟན་པར་བྱའོ་སྙམ་དུ་སེམས་ཅན་རྣམས་
]
5 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང་། ཀྱེ་མ་སེམས་ཅན་འདི་དག་ནི་ལམ་ངན་
པར་ཞུགས་པ་འཕགས་པའི་ལམ་དང་བྲལ་བ་དག་སྟེ། ལམ་ངན་པ་སྤོང་ཞིང་འཕགས་པའི་
ལམ་ཐོབ་པར་བྱ་བའི་ཕྱིར་དེ་དག་ལ་ཆོས་བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་
ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང་། ཀྱེ་མ་སེམས་ཅན་འདི་དག་ནི་སྲིད་པའི་ཁོལ་
པོའམ། ཆུང་མ་དང་བུ་ཕོ་དང་བུ་མོ་ལ་ཡོངས་སུ་ཞེན་པས་ཆགས་པ་རང་དབང་མེད་པ་བདག་
ལ་མི་འབོངས་པ་དག་སྟེ། རང་དབང་ཡོད་ཅིང་བདག་ལ་འབོངས་པར་བྱ་བ་དང༌། གར་
དགའ་བར་འགྲོ་བའི་ཕྱིར་དེ་དག་ལ་ཆོས་བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་
ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང་། ཀྱེ་མ་སེམས་ཅན་འདི་དག་ནི་ཕན་ཚུན་མི་འཕྲོད་
པ་ཁྲོ་བ་དང་ཞེ་སྡང་དང་གནོད་སེམས་མང་བ་སྟེ། ཁྲོ་བ་དང་ཞེ་སྡང་དང་གནོད་སེམས་སྤང་
བར་བྱ་བའི་ཕྱིར་དེ་དག་ལ་ཆོས་བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་
སེམས་དཔའི་སྙིང་རྗེ་ཆེན་པོ་སྐྱེ་བ་དང་། ཀྱེ་མ་སེམས་ཅན་འདི་དག་ནི་སྡིག་པའི་གྲོགས་པོས་
ཡོངས་སུ་ཟིན་པ། དགེ་བའི་བཤེས་གཉེན་དང་བྲལ་བ་སྡིག་པའི་ལས་བྱེད་པ་དག་སྟེ། དགེ་
བའི་བཤེས་གཉེན་གྱིས་ཡོངས་སུ་ཟིན་པ་དང༌། སྡིག་པའི་གྲོགས་པོ་ཡོངས་སུ་སྤང་བར་བྱ་
བའི་ཕྱིར་དེ་དག་ལ་ཆོས་བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་དཔའི་
སྙིང་རྗེ་ཆེན་པོ་སྐྱེ་བ་དང༌། ཀྱེ་མ་སེམས་ཅན་འདི་དག་ནི་བརྐམ་པ་དང་ཆགས་པས་ཟིལ་གྱིས་
མནོན་པ། ཆོས་མི་ཤེས་ཤིང་འཕགས་པའི་ཤེས་རབ་ཀྱི་གནས་པ་དང་བྲལ་བ་དག་སྟེ།
ཆགས་པ་སྤང་བ་དང༌། འཕགས་པའི་ཤེས་རབ་བསྐྱེད་པའི་ཕྱིར་དེ་དག་ལ་ཆོས་བསྟན་པར་
བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང་། ཀྱེ་མ་
སེམས་ཅན་འདི་དག་ནི་ལས་ཀྱི་རྣམ་པར་སྨིན་པ་མེད་པར་ལྟ་ཞིང་རྟག་པ་དང་ཆད་པ་ལ་
གནས་པ་དག་སྟེ། རྟེན་ཅིང་འབྲེལ་བར་འབྱུང་བ་ཟབ་མོ་དང་ལས་དང་བྱ་བ་ལ་གཟུད་པའི་
E
，
1
5
8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། དོལ་
ཕྱིར་དེ་དག་ལ་ཆོས་བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་
རྗེ་ཆེན་པོ་སྐྱེ་བ་དང༌། ཀྱེ་མ་སེམས་ཅན་འདི་དག་ནི་མ་རིག་པ་དང་གཏི་མུག་གིས་ལྡོངས་པས།
བདག་དང་སེམས་ཅན་དང་སྲོག་དང་གསོ་བ་དང་སྐྱེས་བུ་དང་གང་ཟག་ལ་མངོན་པར་ཞེན་པ་
དག་སྟེ། འཕགས་པའི་ཤེས་རབ་ཀྱི་མིག་རྣམ་པར་དག་པར་བྱ་བ་དང་ལྟ་བར་གྱུར་པ་ཐམས་
ཅད་སྤང་བར་བྱ་བའི་ཕྱིར་དེ་དག་ལ་ཆོས་བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་
ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང་། ཀྱེ་མ་སེམས་ཅན་འདི་དག་ནི་འཁོར་བ་ལ་
མངོན་པར་དགའ་བ་ཕུང་པོ་ལྔའི་གཤེད་མས་ཡོངས་སུ་ཟིན་པ་དག་སྟེ། ཁམས་གསུམ་ཐམས་
ཅད་ལས་དབྱུང་བའི་ཕྱིར་དེ་དག་ལ་ཆོས་བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་
ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང༌། ཀྱེ་མ་སེམས་ཅན་འདི་དག་ནི་བདུད་ཀྱི་ཞགས་
པས་བཅིངས་པ་གཡོ་དང་རློམ་སེམས་ལ་གནས་པ་དག་སྟེ། བདུད་ཀྱི་ཞགས་པས་བཅིངས་པ་
ཐམས་ཅད་རྣམ་པར་འགྲོལ་བ་དང་། གཡོ་དང་རློམ་སེམས་སྤང་བའི་ཕྱིར་དེ་དག་ལ་ཆོས་
བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་དང་།
ཀྱེ་མ་སེམས་ཅན་འདི་དག་ནི་མྱ་ངན་ལས་འདའ་བའི་སྒོ་བཅད་ཅིང་ངན་འགྲོའི་སྒོ་ཕྱེ་བ་དག་
སྟེ༑ མྱ་ངན་ལས་འདས་པའི་སྒོ་དབྱེ་བ་དང་ངན་འགྲོའི་སྒོ་གཅད་པའི་ཕྱིར་དེ་དག་ལ་ཆོས་
བསྟན་པར་བྱའོ་སྙམ་དུ་སེམས་ཅན་རྣམས་ལ་བྱང་ཆུབ་སེམས་དཔའི་སྙིང་རྗེ་ཆེན་པོ་སྐྱེ་བ་སྟེ།
རིགས་ཀྱི་བུ་རྣམ་པ་བཅུ་དྲུག་པོ་འདི་དག་གིས་སེམས་ཅན་རྣམས་ལ་བྱང་ཆུབ་སེམས་དཔའི་
སྙིང་རྗེ་ཆེན་པོ་སྐྱེའོ། །ཞེས་གསུངས་སོ། །སྙིང་རྗེ་བཅུ་དྲུག་པོ་འདི་དག་ནི་ཡུལ་གྱིས་ཕྱེ་བ་སྟེ།
མདོའི་ངག་བསྡུས་ན། ལྟ་བ་སྣ་ཚོགས་དང་ལྡན་པ་དང་། ཕྱིན་ཅི་ལོག་བཞི་དང་ལྡན་པ་དང་།
ང་དང་ང་ཡིར་འཛིན་པ་དང༌། སྒྲིབ་པ་ལྔ་དང་ལྡན་པ་དང་། སྐྱེ་མཆེད་དྲུག་གི་ཡུལ་ལ་ཆགས་
པ་དང༌། ང་རྒྱལ་བདུན་དང་ལྡན་པ་དང༌། འཕགས་པའི་ལམ་ལས་ཉམས་པ་དང་། རང་
1 5 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབང་མེད་པ་དང་། ཁོང་ཁྲོ་བ་དང་། སྡིག་པའི་གྲོགས་པོས་ཡོངས་སུ་ཟིན་པ་དང་། འཕགས་
པའི་ཤེས་རབ་མེད་པ་དང༌། རྟེན་འབྲེལ་ཟབ་མོ་མ་རྟོགས་པ་དང༌། ལྟ་བའི་བག་ཆགས་མ་
སྤངས་པ་དང་། སྡུག་བསྔལ་གྱི་ཁུར་དང་མ་བྲལ་བ་དང་། གཡོས་རློམ་སེམས་ལ་གནས་པ་
དང༌། མཐོ་རིས་དང་ཐར་པ་ལ་ཉམས་པའི་སེམས་ཅན་ལ་སྙིང་རྗེ་སྐྱེ་བ་སྟེ་བཅུ་དྲུག་གོ །
ཕྲིན་ལས་སུམ་ཅུ་སོ་གཉིས་ནི་མདོ་ལས། རིགས་ཀྱི་བུ་འདི་དག་ནི་བྱང་སེམས་
རྣམས་ཀྱི་ལས་མ་འདྲེས་པ་སུམ་ཅུ་སོ་གཉིས་ཏེ། དེ་དག་ལ་བརྩོན་ན་བྱང་སེམས་རྣམས་
ལེགས་པར་བྱེད་པའི་ལས་བྱེད་པ་རྣམས་ཡིན་ནོ། །སུམ་ཅུ་སོ་གཉིས་གང་ཞེ་ན་འདི་ལྟ་སྟེ།
སེམས་ཅན་དག་གཏི་མུག་གི་གཉིད་ཀྱིས་ལོག་པ་དང༌། བདག་ཤེས་རབ་ཀྱིས་སད་པར་
མཐོང་ནས་ཤེས་རབ་ཀྱིས་སེམས་ཅན་རྣམས་སད་པར་བྱེད་པ་འདི་ནི་བྱང་སེམས་ཀྱི་ལས་མ་
འདྲེས་པ་དང་པོའོ། །སེམས་ཅན་དག་ཆུང་ངུ་ལ་མོས་པ་དང་བདག་རྒྱ་ཆེན་པོ་ལ་མོས་པར་
མཐོང་ནས་སེམས་ཅན་རྣམས་ཐེག་པ་ཆེན་པོ་ལ་ཡང་དག་པར་འཛིན་དུ་འཇུག་པ་དང༌།
སེམས་ཅན་དག་ཆོས་མ་ཡིན་པ་འདོད་པ་དང་། བདག་ཆོས་ལ་གནས་པར་མཐོང་ནས་སེམས་
ཅན་རྣམས་ཆོས་འདོད་པ་ལ་རབ་ཏུ་འགོད་པ་དང་། སེམས་ཅན་དག་འཚོ་བ་ཡོངས་སུ་མ་དག་
པ་དང་། བདག་འཚོ་བ་ཡོངས་སུ་དག་པ་མཐོང་ནས་འཚོ་བ་ཡོངས་སུ་དག་པར་སྦྱོར་བ་དང་།
སེམས་ཅན་དག་ལྟ་བར་གྱུར་པར་བྱིང་བ་དང༌། བདག་ཡང་དག་པའི་ལྟ་བ་ལ་ཞུགས་པར་
མཐོང་ནས་སེམས་ཅན་རྣམས་འཕགས་པའི་ཡང་དག་པའི་ལྟ་བ་ལ་རབ་ཏུ་འགོད་པ་དང་།
སེམས་ཅན་དག་མ་རིག་པར་གྱུར་ཅིང་ཚུལ་བཞིན་མ་ཡིན་པ་ཡིད་ལ་བྱེད་པ་བསྩགས་པར་
མཐོང་ཞིང་། བདག་རིག་པའི་རྗེས་སུ་མཐུན་པའི་ཚུལ་བཞིན་ཡིད་ལ་བྱེད་པ་ལ་གནས་པར་
རིགས་ནས་སེམས་ཅན་རྣམས་རིགས་པའི་རྗེས་སུ་མཐུན་པའི་ཚུལ་བཞིན་ཡིད་ལ་བྱེད་པ་ལ་
རབ་ཏུ་འགོད་པ་དང་། སེམས་ཅན་ལོག་པའི་ཆོས་ལ་གནས་པ་དང་། བདག་ཡང་དག་པའི་
1
6 0



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། (༥
ཆོས་ལ་ཞུགས་པར་མཐོང་ནས་ཡང་དག་པའི་ཆོས་སྒྲུབ་པར་བྱ་བའི་ཕྱིར་སེམས་ཅན་རྣམས་
ལ་ཆོས་སྟོན་པ་དང་། སེམས་ཅན་དེ་དག་སེར་སྣ་ཅན་དུ་གྱུར་ཏེ་ཀུན་ཏུ་འཛིན་པའི་སེམས་དང་
ལྡན་པ་དང༌། བདག་བདོག་པ་ཐམས་ཅད་ཡོངས་སུ་གཏོང་བར་མཐོང་ནས། སེམས་ཅན་
རྣམས་བདོག་པ་ཐམས་ཅད་ཡོངས་སུ་གཏོང་བ་ལ་སྦྱོར་བ་དང་། སེམས་ཅན་དག་ངང་ཚུལ་
ངན་པ་ཅན་དུ་གྱུར་ཏེ་སྡོམ་པ་ལ་མི་གནས་པ་དང༌། བདག་ཚུལ་ཁྲིམས་ཡོངས་སུ་དག་པར་
མཐོང་ནས་སེམས་ཅན་རྣམས་ཚུལ་ཁྲིམས་ཀྱི་སྡོམ་པ་ལ་རབ་ཏུ་འགོད་པ་དང་། སེམས་ཅན་
དག་གནོད་སེམས་མང་ཞིང་ཁྲོ་བ་ཤས་ཆེ་བ་དང་། བདག་བཟོད་པའི་སྟོབས་དང་བྱམས་པ་ལ་
གནས་པར་མཐོང་ནས། སེམས་ཅན་རྣམས་བཟོད་པའི་སྟོབས་དང་བྱམས་པ་ལ་གནས་པ་
ཡང་དག་པར་འཛིན་དུ་འཇུག་པ་དང༌། སེམས་ཅན་དག་ལེ་ལོ་ཅན་དུ་གྱུར་ཏེ་བརྩོན་འགྲུས་
ཆུང་བ་དང༌། བདག་ལེ་ལོ་མེད་ཅིང་བརྩོན་འགྲུས་བརྩམས་པར་མཐོང་ནས་སེམས་ཅན་
རྣམས་བརྩོན་འགྲུས་ལ་སྦྱོར་བ་དང་། སེམས་ཅན་དག་སེམས་གཡེངས་ཤིང་དྲན་པ་ཉམས་པ་
དང༌། བདག་མཉམ་པར་བཞག་སྟེ་བསམ་གཏན་ལ་བསམ་གཏན་བྱེད་པར་མཐོང་ནས།
སེམས་ཅན་རྣམས་སེམས་མི་གཡེང་བ་དང་དྲན་པ་དང་ཤེས་བཞིན་ལ་རབ་ཏུ་འགོད་པ་དང་།
སེམས་ཅན་དག་ཤེས་རབ་འཆལ་བར་གྱུར་ཏེ་དམན་ཞིང་གཏི་མུག་དང་ལྡན་པ་དང་། བདག་
ཤེས་རབ་དང་ལྡན་ཞིང་གཏི་མུག་དང་བྲལ་བར་མཐོང་ནས་སེམས་ཅན་རྣམས་ཤེས་རབ་ཆེན་
པོ་དང་གཏི་མུག་དང་བྲལ་བ་ཡང་དག་པར་འཛིན་དུ་འཇུག་པ་དང་། སེམས་ཅན་དག་རིགས་
པ་མ་ཡིན་པར་ལྷུང་ཞིང་ཡ་ང་བའི་བྱེད་པ་བརྩམས་པ་དང་། བདག་ཐབས་མཁས་པ་དང་ལྡན་
ཞིང་ཡང་དག་པའི་ལས་བརྩམས་པར་མཐོང་ནས། སེམས་ཅན་རྣམས་ཐབས་མཁས་པ་ཡང་
དག་པའི་ལས་རྩོམ་པ་ཡང་དག་པར་འཛིན་དུ་འཇུག་པ་དང༌། སེམས་ཅན་དག་ཉོན་མོངས་
པས་བཅོམ་ཞིང་རྟོག་པ་དང་རྣམ་པར་རྟོག་པ་དང་ཡོངས་སུ་རྟོགས་པའི་སྤྱོད་ཡུལ་པར་གྱུར་པ་
1
6
1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། བདག་ཉོན་མོངས་པ་ཐམས་ཅད་ལས་ལོག་པར་མཐོང་ནས་སེམས་ཅན་རྣམས་ཉོན་
མོངས་པ་ཐམས་ཅད་སྤོང་བ་ལ་རབ་ཏུ་འགོད་པ་དང་། སེམས་ཅན་དག་འཇིག་ཚོགས་ལ་ལྟ་
བའི་བཅིང་བས་བཅིངས་ཤིང་དམིགས་པ་ལ་རབ་ཏུ་གནས་པ་དང་། བདག་འཇིག་ཚོགས་ལ་
ལྟ་བ་ཡོངས་སུ་ཤེས་པ་དང་ལྡན་ཞིང་དམིགས་པས་བཅིངས་པ་ལས་ཡོངས་སུ་གྲོལ་བར་
མཐོང་ནས་སེམས་ཅན་རྣམས་འཇིག་ཚོགས་ལ་ལྟ་བ་ཡོངས་སུ་ཤེས་པ་དང་དམིགས་པ་དང་
བྲལ་བ་ལ་སྦྱོར་བ་དང༌། སེམས་ཅན་དག་མ་དུལ་ཞིང་མ་སྦས་ཏེ་བྱང་བ་མ་ཡིན་པ་དང༌།
བདག་དུལ་ཞིང་སྦས་ཏེ་བྱང་བར་མཐོང་ནས་སེམས་ཅན་རྣམས་དུལ་བ་དང་སྦས་པ་དང་བྱང་
བ་ལ་རབ་ཏུ་འགོད་པ་དང་། སེམས་ཅན་དག་བྱས་པ་མི་གཟོ་ཞིང་བྱས་པ་མི་ཤེས་ཏེ་དགེ་བའི་
རྩ་བ་འཇོམས་པ་དང༌། བདག་བྱས་པ་གཟོ་ཞིང་བྱས་པ་ཤེས་ཏེ་དགེ་བའི་རྩ་བ་བསྲུང་བར་
གནས་པ་མཐོང་ནས། སེམས་ཅན་རྣམས་བྱས་པ་གཟོ་བ་དང་བྱས་པ་ཤེས་པ་དང་དགེ་བའི་
རྩ་བ་ཆུད་མི་གཟོན་པ་ལ་རབ་ཏུ་འགོད་པ་དང་། སེམས་ཅན་དག་ཆུ་བོར་ལྷུང་ཞིང་སྡིག་པ་
འདོད་པའི་དབང་དུ་སོང་བ་དང༌། བདག་ཆུ་བོ་ཐམས་ཅད་ལས་ཡང་དག་པར་འདས་པར་
མཐོང་ནས། སེམས་ཅན་རྣམས་ཆུ་བོ་ཐམས་ཅད་ལས་ཡང་དག་པར་འདའ་བ་ལ་སྦྱོར་བ་དང་།
སེམས་ཅན་དག་བཀའ་བློ་མི་བདེ་ཞིང་མཐུན་པར་འཛིན་པ་མ་ཡིན་པས། བདག་བཀའ་བློ་
བདེ་ཞིང་མཐུན་པར་འཛིན་པར་མཐོང་ནས་སེམས་ཅན་རྣམས་བཀའ་བློ་བདེ་ཞིང་མཐུན་པར་
འཛིན་པ་ཡང་དག་པར་འཛིན་དུ་འཇུག་པ་དང་། སེམས་ཅན་དག་ཕོངས་པ་མང་ཞིང་དམ་པ་
མ་ཡིན་པ་ལ་ཡོངས་སུ་ཞེན་པ་དང༌། བདག་མ་ཕོངས་པ་མང་ཞིང་དགེ་བ་བདུད་རྩི་ལ་གནས་
པར་མཐོང་ནས་སེམས་ཅན་རྣམས་ཡོངས་སུ་ཞེན་པ་དང་བྲལ་ཞིང་དགེ་བའི་རྩ་བ་ལ་གནས་
པར་སྦྱོར་བ་དང་། སེམས་ཅན་དག་དབུལ་ཞིང་འཕགས་པའི་ནོར་དང་བྲལ་བ་དང་། བདག་
འཕགས་པའི་ནོར་དང་མ་བྲལ་ཞིང་ནོར་བདུན་དང་ལྡན་པར་མཐོང་ནས་སེམས་ཅན་རྣམས་
1 62



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
འཕགས་པའི་ནོར་ཐོབ་པར་བྱ་བ་ལ་རབ་ཏུ་འགོད་པ་དང༌། སེམས་ཅན་དག་རྟག་ཏུ་ན་ཞིང་
ཁམས་རྣམ་པ་བཞི་པོའི་སྦྲུལ་གདུག་པས་ཟིན་པ་དང་། བདག་ནད་མེད་ཅིང་བདེ་ལ་འགྱུར་བ་
མེད་པར་མཐོང་ནས་སེམས་ཅན་རྣམས་ནད་ཐམས་ཅད་སྤོང་བ་ཡང་དག་པར་འཛིན་དུ་འཇུག་
པ་དང་། སེམས་ཅན་དག་མི་ཤེས་པའི་མུན་པས་ཀུན་ཏུ་གཏིབས་ཤིང་ཡེ་ཤེས་ཀྱི་སྣང་བ་དང་
བྲལ་བ་དང༌། བདག་ཡེ་ཤེས་ཀྱི་སྣང་བ་ཐོབ་པར་མཐོང་ནས་སེམས་ཅན་རྣམས་ཡེ་ཤེས་ཀྱི་
སྣང་བ་ཆེན་པོ་ལ་རབ་ཏུ་འགོད་པ་དང༌། སེམས་ཅན་དག་ཁམས་གསུམ་ལ་ཆགས་པས་
ཆོགས་ཤིང་རྒྱུད་ལྔའི་འཁོར་བའི་འཁོར་ལོའི་རྗེས་སུ་འཇུག་པར་མཐོང་ཞིང་བདག་ཁམས་
གསུམ་ཡོངས་སུ་ཤེས་པ་ལ་མཁས་པར་ཤེས་ནས་སེམས་ཅན་རྣམས་ཁམས་གསུམ་ཡོངས་སུ་
ཤེས་པ་ལ་མཁས་པ་ཡང་དག་པར་འཛིན་དུ་འཇུག་པ་དང༌། སེམས་ཅན་དག་གཡོན་ཕྱོགས་
ཀྱི་ལམ་དུ་ཞུགས་ཤིང་གཡས་ཕྱོགས་ཀྱི་ལམ་དང་བྲལ་བ་དང༌། བདག་གཡས་ཕྱོགས་ཀྱི་
ལམ་ལ་གནས་པ་མཐོང་ནས་སེམས་ཅན་རྣམས་གཡས་ཕྱོགས་ཀྱི་ལམ་ལ་རབ་ཏུ་འགོད་པ་
དང་། སེམས་ཅན་དག་ལུས་དང་སྲོག་ལ་ཆགས་ཤིང་ཉེས་པ་མ་མཐོང་བ་དང་། བདག་ལུས་
དང་སྲོག་ལ་མི་ལྟ་ཞིང་ཉེས་པ་མཐོང་བ་ཡིན་པར་མཐོང་ནས་སེམས་ཅན་རྣམས་ལུས་དང་
སྲོག་ལ་མི་ལྟ་བ་དང་། ཉེས་པ་མཐོང་བ་ལ་རབ་ཏུ་འགོད་པ་དང་། སེམས་ཅན་དག་སངས་
རྒྱས་དང་ཆོས་དང་དགེ་འདུན་དང་བྲལ་བ་དང༌། བདག་དཀོན་མཆོག་གསུམ་གྱི་རིགས་རྒྱུན་
མི་གཅོད་པར་གནས་པར་མཐོང་ནས་སེམས་ཅན་རྣམས་དཀོན་མཆོག་གསུམ་གྱི་རིགས་རྒྱུན་
མི་གཅོད་པ་ལ་འཛུད་པ་དང༌། སེམས་ཅན་རྣམས་དམ་པའི་ཆོས་ལས་ཉམས་པ་དང་བདག་
དམ་པའི་ཆོས་ཡོངས་སུ་འཛིན་པར་གནས་པར་མཐོང་ནས་སེམས་ཅན་རྣམས་དམ་པའི་ཆོས་
ཡོངས་སུ་འཛིན་པ་ལ་རབ་ཏུ་འགོད་པ་དང༌། སེམས་ཅན་དག་སྟོན་པ་རིན་པོ་ཆེ་དང་རིང་དུ་
གནས་ཤིང་རྗེས་སུ་དྲན་པ་དྲུག་དང་བྲལ་བ་དང་། བདག་རྗེས་སུ་དྲན་པ་དྲུག་མ་བཏང་བར་
1
6
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་ནས་སེམས་ཅན་རྣམས་རྗེས་སུ་དྲན་པ་དྲུག་སྒོམ་པ་ལ་རབ་ཏུ་འགོད་པ་དང་། སེམས་
ཅན་དག་ལས་དང་ཉོན་མོངས་པའི་སྒྲིབ་པས་བསྒྲིབས་པ་དང༌། བདག་ལས་དང་ཉོན་མོངས་
པ་དང་བྲལ་བར་མཐོ་ནས། སེམས་ཅན་རྣམས་ལས་དང་ཉོན་མོངས་པ་དང་བྲལ་བ་ལ་རབ་ཏུ་
འགོད་པ་དང༌། སེམས་ཅན་དག་མི་དགེ་བའི་ཆོས་ཐམས་ཅད་ལྡན་ཞིང་དགེ་བའི་ཆོས་ཐམས་
ཅད་སྤངས་པ་དང་བདག་མི་དགེ་བའི་ཆོས་ཐམས་ཅད་སྤངས་ཤིང་དགེ་བའི་ཆོས་ཐམས་ཅད་
དང་ལྡན་པར་མཐོང་ནས་སེམས་ཅན་རྣམས་མི་དགེ་བའི་ཆོས་ཐམས་ཅད་སྤོང་བ་དང་། དགེ་
བའི་ཆོས་ཐམས་ཅད་ཡོངས་སུ་རྫོགས་པར་བྱེད་པ་ལ་རབ་ཏུ་འགོད་པ་སྟེ། རིགས་ཀྱི་བུ་བྱང་
ཆུབ་སེམས་དཔའི་ལས་སུམ་ཅུ་སོ་གཉིས་པོ་འདི་དག་ནི་བྱང་སེམས་རྣམས་ཀྱི་ཡང་དག་ཡུལ་
ཡིན་ཏེ། དེ་དག་ལ་གནས་ནས་བྱང་སེམས་རྣམས་ལེགས་པར་བྱེད་པའི་ལས་བྱེད་པ་རྣམས་
ཡིན་ནོ། །ཞེས་གསུངས་ཏེ། མདོའི་ངག་བསྡུས་ན། གཏི་མུག་གི་གཉིད་སད་པར་བྱེད་པ་དང༌།
མོས་པ་དམན་པ་རྒྱ་ཆེན་པོ་ལ་སྦྱོར་བ་དང་། ཆོས་མ་ཡིན་པ་འདོད་པ་ཆོས་འདོད་པ་ལ་སྦྱོར་བ་
དང༌། འཚོ་བ་མ་དག་པ་དག་པ་ལ་འགོད་པ་དང་། ལྟ་བ་ངན་པ་ཡང་དག་པའི་ལྟ་བ་ལ་འགོད་
པ་དང་། ཚུལ་བཞིན་མ་ཡིན་པ་ཡིད་ལ་བྱེད་པ་ཚུལ་བཞིན་ཡིད་ལ་བྱེད་པ་ལ་འགོད་པ་དང་།
ལོག་པའི་ཆོས་ལ་གནས་པ་ཡང་དག་པའི་ཆོས་ལ་འགོད་པ་དང་། ཕ་རོལ་ཏུ་ཕྱིན་པ་དྲུག་གི་མི་
མཐུན་པའི་ཕྱོགས་ལ་གནས་པ་དེ་ཕ་རོལ་ཏུ་ཕྱིན་པ་དྲུག་ལ་འགོད་པ་སྟེ། དེ་རྣམས་སོ་སོར་
བགྲངས་པ་དང༌། ཐབས་མི་མཁས་ པ་ཐབས་མཁས་པ་ལ་སྦྱོར་བ་དང་། ཉོན་མོངས་པ་
ཅན་ཉོན་མོངས་པ་མེད་པ་ལ་སྦྱོར་བ་དང༌། དམིགས་པ་ཅན་དམིགས་པ་མེད་པ་ལ་སྦྱོར་བ་
དང༌། མ་དུལ་བ་དུལ་བ་ལ་སྦྱོར་བ་དང༌། བྱས་པ་མི་གཟོ་བ་བྱས་པ་གཟོ་བ་ལ་སྦྱོར་བ་དང་།
ཆུ་བོ་བཞིར་ལྷུང་བ་དེ་དག་དེ་དག་ལས་ཐར་བ་ལ་སྦྱོར་བ་དང༌། བཀའ་བློ་མི་བདེ་བ་དག་
བཀའ་བློ་བདེ་བ་ལ་སྦྱོར་བ་དང༌། ཞེན་པ་མང་བ་དེ་དག་ཞེན་པ་མེད་པ་ལ་སྦྱོར་བ་དང༌།
1
6
4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༡༥
འཕགས་པའི་ནོར་མེད་པ་དེ་དག་འཕགས་པའི་ནོར་ལ་སྦྱོར་བ་དང༌། སེམས་ཅན་རྟག་ཏུ་ན་
ཞིང་ཁམས་རྣམ་པ་བཞི་པོའི་སྦྲུལ་གདུག་པས་ཟིན་པ་དག་ནད་མེད་པ་ལ་སྦྱོར་བ་དང་། ཤེས་
པའི་སྣང་བ་དང་བྲལ་བ་ཡེ་ཤེས་ཀྱི་སྣང་བ་ལ་སྦྱོར་བ་དང་། ཁམས་གསུམ་མི་ཤེས་པ་ཤེས་པ་
ལ་སྦྱོར་བ་དང་། གཡོན་ཕྱོགས་ཀྱི་ལམ་ལ་ཞུགས་པ་གཡས་ཕྱོགས་ལ་སྦྱོར་བ་དང་། ལུས་
དང་སྲོག་ལ་ཆགས་པ་དེ་དག་མ་ཆགས་པ་ལ་སྦྱོར་བ་དང་། དཀོན་མཆོག་དང་བྲལ་བ་དཀོན་
མཆོག་གི་རིགས་མི་གཅོད་པར་དེ་དག་མཆོད་པ་ལ་སྦྱོར་བ་དང་། ཆོས་ལས་ཉམས་པ་ཆོས་
འཛིན་པ་ལ་སྦྱོར་བ་དང༌། རྗེས་སུ་དྲན་པ་དྲུག་དང་བྲལ་བ་དྲུག་ལ་སྦྱོར་བ་དང་། ལས་དང་
ཉོན་མོངས་པས་བསྒྲིབས་པ་ལས་དང་ཉོན་མོངས་པ་མེད་པ་ལ་སྦྱོར་བ་དང་། མི་དགེ་བའི་
ཆོས་དང་ལྡན་པ་དགེ་བའི་ཆོས་ལ་སྦྱོར་བའོ། །དེ་ལྟ་ན་གནས་བཞི་པ་ཁམས་རང་བཞིན་གྱིས་
རྣམ་པར་དག་པ་འདི་ནི་བློ་ལྡན་གྱི་ལམ་གྱི་ཆོས་ཀྱི་དབྱེ་བ་དྲུག་ཅུ་པོ་དག་གིས་རྟོགས་པར་
བྱའོ། །དེ་ནས་གནས་ཕྱི་མ་གསུམ་ནི་རྒྱལ་བའི་ཆོས་ཀྱི་དབྱེ་བ་བརྒྱ་ཅུ་བསྟན་པའི་སྒོ་ནས་
རིག་པར་བྱ་སྟེ། བྱང་ཆུབ་སེམས་དཔའི་ཕྲིན་ལས་རྣམ་པ་སུམ་ཅུ་རྩ་གཉིས་པོ་དེ་བསྟན་པའི་
རྗེས་ཐོགས་སུ་བྱང་ཆུབ་ཆེན་པོའི་སྙིང་རྗེ་རྣམ་པ་བཅུ་དྲུག་བསྟན་པས་སངས་རྒྱས་ཀྱི་བྱང་ཆུབ་
གསལ་བར་མཛད་དོ། །དེ་ཡང་དེ་བཞིན་གཤེགས་པས་བྱང་ཆུབ་ཐོབ་ནས་དེ་མ་ཐོབ་པ་
རྣམས་ཀྱིས་ཐོབ་པར་བྱའོ་ཞེས་ཐུགས་རྗེ་རྣམ་པ་བཅུ་དྲུག་འཇུག་པས་ནི་བྱང་ཆུབ་བསྟན་ཏེ།
མདོ་ལས། རིགས་ཀྱི་བུ་སེམས་ཅན་རྣམས་ལ་སངས་རྒྱས་བཅོམ་ལྡན་འདས་རྣམས་ཀྱི་སྙིང་
རྗེ་ཆེན་པོ་ནི་སྐྱེ་བ་ཡང་མེད་འཇུག་པ་ཡང་མེད་དོ། །ཞེས་བརྗོད་པར་བྱའོ། །དེ་ཅིའི་ཕྱིར་ཞེ་ན་
སངས་རྒྱས་བཅོམ་ལྡན་འདས་རྣམས་ཀྱི་སྙིང་རྗེ་ཆེན་པོ་ནི་རྟག་ཏུ་འཇུག་པའི་ཕྱིར་རོ། །ཞེས་
པ་ལ་སོགས་པ་གསུངས་ཏེ། བདག་ཉིད་ཀྱིས་རྩ་བ་མེད་པ་དང་གནས་མེད་པའི་བྱང་ཆུབ་
ཐོབ་ནས། སེམས་ཅན་འདི་དག་གིས་རྩ་བ་མེད་པ་དང་གནས་མེད་པའི་བྱང་ཆུབ་ཁོང་དུ་ཆུད་
] (j
5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བྱའོ་ཞེས་ཐུགས་རྗེ་ཆེན་པོ་འཇུག་གོ །དེ་བཞིན་དུ་ཞི་བ་དང་ཉེ་བར་ཞི་བ་དང་། རང་
བཞིན་གྱིས་འོད་གསལ་བ་དང༌། བླང་བ་དང་དོར་བ་མེད་པ་དང༌། མཚན་མ་མེད་པ་དང་
དམིགས་པ་མེད་པ་དང༌། དུས་གསུམ་མཉམ་པ་ཉིད་དང༌། ལུས་མེད་ཅིང་འདུས་མ་བྱས་པ་
དང༌། དབྱེར་མེད་པའི་གཞི་དང༌། ལུས་དང་སེམས་ཀྱི་ཡུལ་མ་ཡིན་པ་དང་གཟུང་དུ་མེད་པ་
དང་གཞི་མེད་པ་དང༌། སྟོང་པ་ཉིད་དང་ནམ་མཁའ་དང་མཉམ་པ་དང་། ཇི་ལྟ་བ་བཞིན་གྱི་
གནས་དང་། རྣམ་པ་ལ་འཇུག་པས་རྣམ་པ་མེད་པ་ལ་འཇུག་པ་དང་། ཟག་པ་མེད་པ་དང་ཉེ་
བར་ལེན་པ་མེད་པ་དང་། དག་པ་དང་དྲི་མ་མེད་པ་དང་ཉོན་མོངས་པ་མེད་པ་སྟེ་བཅུ་དྲུག་གོ །
འདི་རྣམས་ཀྱི་དོན་ནི་གཟུངས་ཀྱི་དབང་ཕྱུག་རྒྱལ་པོས་ཞུགས་པའི་མདོ་དང་། ཡེ་ཤེས་སྣང་བ་
རྒྱན་གྱི་མདོ་ལས་ལེགས་པར་བཤད་དོ། །དེ་བསྟན་པའི་རྗེས་ཐོགས་སུ་སྟོབས་བཅུ་དང་། མི་
འཇིགས་པ་བཞི་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་བསྟན་པས་ཡོན་ཏན་དག་
གསལ་བར་མཛད་དེ། འདི་དག་ནི་ཡོན་ཏན་གྱི་ལེའུའི་སྐབས་ནས་རྒྱ་ཆེར་འབྱུང་བའི་ཕྱིར་
འདིར་མ་བཤད་དོ། །
དེ་བསྟན་པའི་རྗེས་ཐོགས་ལ་དེ་བཞིན་གཤེགས་པའི་ཕྲིན་ལས་བླ་ན་མེད་པ་བསྟན་
པས་སངས་རྒྱས་ཀྱི་ཕྲིན་ལས་རྣམ་པ་སུམ་ཅུ་རྩ་གཉིས་གསལ་པར་མཛད་དེ། དེ་ཡང་མདོ་
ལས་ཡོན་ཏན་སྟོན་པའི་སྐབས་ ཉིད་ལས། རིགས་ ཀྱི་བུ་དེ་ལ་དེ་བཞིན་གཤེགས་པའི་
ལས་གང་ཞེ་ན། རིགས་ཀྱི་བུ་དེ་བཞིན་གཤེགས་པའི་ལས་ནི་སུམ་ཅུ་རྩ་གཉིས་པོ་འདི་དག་གོ།
སུམ་ཅུ་རྩ་གཉིས་གང་ཞེ་ན། ཞེས་ལས་དང་ལས་ཅན་གཅིག་ཏུ་གསུངས་ཏེ། སྟོབས་ལ་
སོགས་པའི་ཡོན་ཏན་སུམ་ཅུ་སོ་གཉིས་པོ་དེ་རྣམས་ཉིད་ཀྱིས་ཡོན་ཏན་དང་རྗེས་སུ་མཐུན་
པའི་ཕྲིན་ལས་སུམ་ཅུ་རྩ་གཉིས་བྱེད་པས་དེ་དག་ཉིད་ཕྲིན་ལས་ཡིན་གྱི་ལོགས་སུ་བཤད་པ་
ནི་མེད་དོ། །སྔར་ཁམས་ཀྱི་ཤེས་བྱེད་དུ་དྲངས་པའི་ནོར་བུ་སྦྱོང་བའི་དཔེས་མ་དག་པའི་
1
6
6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
ཁམས་དེ་ཆོས་ཀྱི་འཁོར་ལོ་རིམ་པ་གསུམ་གྱི་སྒོ་ནས་རིམ་གྱིས་སྦྱོང་བར་མཛད་པས་གདུལ་
བྱའི་དོན་ལ་བརྩོན་པ་མི་འདོར་བར་བཤད་པ་རྣམས་ཀྱིས་ཀྱང་ཕྲིན་ལས་བསྟན་པ་ཡིན་ནོ། །
དེ་ལྟར་ན་རྡོ་རྗེའི་གནས་བདུན་པོ་འདི་དག་རང་གི་མཚན་ཉིད་བསྟན་པའི་སྒོ་ནས་རྒྱས་པར་ནི་
དེ་བཞིན་གཤེགས་པའི་སྙིང་རྗེ་ཆེན་པོ་བསྟན་པའི་མདོ་ཇི་ལྟ་བ་བཞིན་དུ་རྟོགས་པར་བྱའོ། །
དེ་ལྟར་གནས་བདུན་པོ་དེར་གྲངས་ངེས་པའི་རྒྱུ་མཚན་ནི། དངོས་པོ་ལ་མེད་ཀྱང་བརྗོད་
འདོད་ཙམ་གྱིས་བཤད་ན་དགོས་པ་ལ་ལྟོས་པ་སྟེ། ཐེག་པ་ཆེན་པོའི་རིགས་ཅན་དོན་གཉིས་
ཕུན་སུམ་ཚོགས་པ་འདོད་པ་རྣམས་ཀྱིས་ཐོབ་བྱའི་འབྲས་བུ་དང་། དེ་འགྲུབ་པའི་རྒྱུའི་དབང་
དུ་བྱས་ནས་བདུན་དུ་ངེས་པ་སྟེ། དེ་ལ་འབྲས་བུ་ནི་མངོན་པར་རྫོགས་པར་སངས་རྒྱས་པ་ན་
ཆོས་ཀྱི་འཁོར་ལོ་ལེགས་པར་བསྒོར་ནས་སློབ་མའི་ཚོགས་དུལ་བ་མཐའ་ཡས་པ་དང་ལྡན་
པའི་དཀོན་མཆོག་གསུམ་དུ་ངེས་ལ། དེ་འགྲུབ་པའི་རྒྱུ་རྐྱེན་ཡང་བཞིར་ངེས་ཏེ་རྒྱུ་རིགས་ཡོད་
པ་དང་། རྐྱེན་སྔར་གཞན་ཞིག་གིས་བྱང་ཆུབ་ཐོབ་སྟེ་སྟོབས་ལ་སོགས་པའི་ཡོན་ཏན་དང་ལྡན་
ལ༑ དེས་ཕྲིན་ལས་ཕུན་སུམ་ཚོགས་པའི་མཐུ་ལ་བརྟེན་ནས། རང་གིས་རང་གི་ཚུལ་བཞིན་
ཡིད་ལ་བྱེད་པ་གོམས་པར་བྱས་པས་དཀོན་མཆོག་གསུམ་ཐོབ་པའི་ཕྱིར་ཏེ། དེ་ལ་རྐྱེན་
དངོས་ཕྲིན་ལས་ཡིན་ཡང་དེ་ཡོན་ཏན་ལ་བརྟེན་ནས་འབྱུང་ལ། ཡོན་ཏན་ཡང་བྱང་ཆུབ་ལ་
བརྟེན་པའི་ཕྱིར་རྐྱེན་གསུམ་དུ་བཤད་དོ། །
ཚིགས་སུ་བཅད་པ་གསུམ་པས་འདི་དག་གི་འབྲེལ་བའམ་གོ་རིམ་ངེས་པ་གསུངས་
པ༑ སངས་རྒྱས་ལས་ཆོས་ཆོས་ལས་འཕགས་པའི་ཚོགས། །ཚོགས་ལས་སྙིང་པོ་ཡེ་ཤེས་
ཁམས་ཐོབ་མཐར། །ཡེ་ཤེས་དེ་ཐོབ་བྱང་ཆུབ་མཆོག་སྟོབས་སོགས། །སེམས་ཅན་ཀུན་དོན་
བྱེད་ཆོས་རྣམས་དང་ལྡན། །ཞེས་ཏེ། ཐོག་མར་མངོན་པར་རྫོགས་པར་སངས་རྒྱས་ནས་
རྟོགས་པའི་ཆོས་ཐུགས་སུ་ཆུད་པ་ལས་བསྟན་པའི་ཆོས་ཀྱི་འཁོར་ལོ་ལེགས་པར་བསྐོར་བ་
།
，
6
7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྱུང་ལ། དེ་ལས་ཆོས་ཉན་པའི་སློབ་མའི་ཚོགས་དུལ་བ་ཤིན་ཏུ་མཐའ་ཡས་པ་འབྱུང་བའམ།
ཆོས་དེ་རྟོགས་པ་ལས་འཕགས་པའི་ཚོགས་བྱང་སེམས་ཀྱི་དགེ་འདུན་འབྱུང་ངོ་། །དགེ་འདུན་
གྱི་ཚོགས་དེ་ལས་དེ་བཞིན་གཤེགས་པའི་སྙིང་པོ་ཁམས་རང་བཞིན་གྱིས་རྣམ་པར་དག་པ་དེ་
གློ་བུར་གྱི་དྲི་མ་ཅི་རིགས་པས་དག་པའི་ཡེ་ཤེས་ཐོབ་པའམ། དེ་བཞིན་གཤེགས་པའི་སྙིང་པོ་
དྲི་མ་འགའ་ཞིག་གིས་དག་པ་ཡོད་དོ། །མཐར་དྲི་མ་མཐའ་དག་གིས་དག་པའི་བདེ་གཤེགས་
སྙིང་པོ་དེ་ཇི་ལྟ་བ་བཞིན་དུ་རྟོགས་པའི་ཡེ་ཤེས་ཐོབ་པ་ནི་བྱང་ཆུབ་མཆོག་ཡིན་ལ། དེ་ཉིད་ལ་
སྟོབས་ལ་སོགས་པའི་སངས་རྒྱས་ཀྱི་ཡོན་ཏན་རྣམས་འབྱུང་ལ། ཡོན་ཏན་དེ་རྣམས་ཉིད་ཀྱིས་
སེམས་ཅན་མ་ལུས་པའི་དོན་ལྷུན་གྱིས་གྲུབ་ཅིང་རྒྱུན་མི་ཆད་པའི་ཕྲིན་ལས་མཛད་པས་ན་གོ་
རིམ་དེ་ལྟར་བསྟན་པ་ཡིན་ནོ། །དེའང་འབྲས་བུ་ཐོག་མར་སྟོན་ཅིང་། རྒྱུ་དང་རྐྱེན་ཕྱི་ནས་སྟོན་
པ་ནི་བཤད་པའི་གོ་རིམ་ཞེས་གྲགས་པ་སྟེ། འབྲས་བུ་དང་པོར་བསྟན་པས་དེ་ལ་ཐོབ་འདོད་
འབྱུང་ཞིང་། དེའི་རྒྱུ་རྐྱེན་གང་ཡིན་སྙམ་དུ་ཚོལ་བ་ལ་རྒྱུ་དང་རྐྱེན་སྟོན་པའི་ཕྱིར་རོ། །ཡང་ན་
དེའི་གོ་རིམ་ནི་མདོ་ལས་དེ་ལྟར་བསྟན་པའི་གོ་རིམ་ཉིད་དོ། །དེ་ལྟར་ཚིགས་སུ་བཅད་པ་
གསུམ་གྱིས་ལུས་རྣམ་པར་བཞག་པ་བསྟན་ཟིན་ཏོ། །
ད་ནི་ཚིགས་སུ་བཅད་པ་གསུམ་པོ་རྣམས་ཀྱི་དོན་རྒྱས་པར་བརྗོད་པར་བྱ་སྟེ།
སེམས་ཅན་གང་དག་དེ་བཞིན་གཤེགས་པས་བཏུལ་བ་དེ་དག་དེ་བཞིན་གཤེགས་པ་ལ་
སྐྱབས་སུ་འགྲོའོ། །ཆོས་ཉིད་ཀྱི་རྒྱུ་མཐུན་པའི་དང་བའི་ཆོས་དང་དགེ་འདུན་ལ་ཡང་སྐྱབས་
སུ་འགྲོའོ། །དཔལ་ ཕྲེང་གི་མདོ་ལས། བཅོམ་ལྡན་འདས་སེམས་ཅན་གང་དག་དེ་བཞིན་
གཤེགས་པས་བཏུལ་བ་དེ་དག་ནི་དེ་བཞིན་གཤེགས་པ་ལ་སྐྱབས་སུ་མཆི་བ་ན། ཆོས་ཉིད་ཀྱི་
རྒྱུ་མཐུན་པ་ལ་མངོན་པར་དད་པས་ཆོས་དང༌། དགེ་སློང་གི་དགེ་འདུན་ལ་ཡང་སྐྱབས་སུ་
མཆིས་ཏེ། བཅོམ་ལྡན་འདས་ཆོས་ཉིད་ཀྱི་རྒྱུ་མཐུན་པ་ལ་མངོན་པར་དད་པས་སྐྱབས་སུ་མཆི་
] 6 8



}
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
ར
བ་གཉིས་ལ་སྐྱབས་སུ་མཆི་བར་བགྱི་བ་ལགས་སོ། །ཞེས་གསུངས་པ་བཞིན་ནོ། །
དེས་ན་སངས་རྒྱས་དཀོན་མཆོག་དེ་དོན་བདུན་གྱི་དང་པོ་ཉིད་ཡིན་པས་ན་སངས་
རྒྱས་དཀོན་མཆོག་གི་དབང་དུ་མཛད་ནས་ཚིགས་སུ་བཅད་པ། གང་ཞིག་ཐོག་མ་དབུས་
མཐའ་མེད་ཞི་སངས་རྒྱས་ཉིད་རང་རྣམ་སངས་རྒྱས། །སངས་རྒྱས་ནས་ནི་མ་རྟོགས་རྟོགས་
ཕྱིར་འཇིགས་མེད་རྟག་པའི་ལམ་སྟོན་པ། །མཁྱེན་བརྩེའི་རལ་གྲི་རྡོ་རྗེ་མཆོག་བསྣམས་སྡུག་
བསྔལ་མྱུ་གུ་གཅོད་མཛད་ཅིང༌། །སྣ་ཚོགས་ལྟ་ཐིབས་ཀྱིས་བསྐོར་ཐེ་ཚོམ་རྩིག་པ་འཇིག་
མཛད་དེ་ལ་འདུད། །ཚིགས་སུ་བཅད་པ་འདིས་ཅི་སྟོན་ཅེ་ན། འདུས་མ་བྱས་ཤིང་ལྷུན་གྱིས་
གྲུབ། །གཞན་ གྱི་ རྐྱེན་ གྱིས་རྟོགས་མིན་པ། །མཁྱེན་དང་བརྩེ་དང་ནུས་པར་ལྡན། །དོན་
གཉིས་ལྡན་པའི་སངས་རྒྱས་ཉིད། །འདིས་ནི་མདོར་བསྡུས་ན་ཡོན་ཏན་བརྒྱད་དང་ལྡན་པའི་
སངས་རྒྱས་ཉིད་བརྗོད་དོ། །ཡོན་ཏན་བརྒྱད་གང་ཞེ་ན། འདུས་མ་བྱས་པ་ཉིད་དང༌། ལྷུན་
གྱིས་གྲུབ་པ་དང་། གཞན་གྱི་རྐྱེན་གྱིས་མངོན་པར་རྟོགས་པ་མ་ཡིན་པ་དང་། ཡེ་ཤེས་དང་།
ཐུགས་རྗེ་དང༌། ནུས་པ་དང་། རང་གི་དོན་ཕུན་སུམ་ཚོགས་པ་དང་། གཞན་གྱི་དོན་ཕུན་སུམ་
ཚོགས་པའོ། །དེ་རྣམས་ཀྱི་དོན་རྒྱས་པར་བཤད་པ་ནི། ཐོག་མ་དབུས་མཐའ་མེད་པ་ཡིས། །
རང་བཞིན་ཡིན་ཕྱིར་འདུས་མ་བྱས། །ཞི་བ་ཆོས་ཀྱི་སྐུ་ཅན་ཕྱིར། །ལྷུན་གྱིས་གྲུབ་ཅེས་བྱ་བར་
བརྗོད། །སོ་སོ་རང་གིས་རྟོགས་བྱའི་ཕྱིར། །གཞན་གྱི་རྐྱེན་གྱིས་རྟོགས་མིན་པའོ། །དེ་ལྟར་
རྣམ་གསུམ་རྟོགས་ཕྱིར་མཁྱེན། །ལམ་སྟོན་ཕྱིར་ན་ཐུགས་བརྩེ་བ། །ནུས་པ་ཡེ་ཤེས་ཐུགས་རྗེ་
ཡིས། །སྡུག་བསྔལ་ཉོན་མོངས་ སྤོངས་ཕྱིར་རོ། །དང་པོ་གསུམ་གྱིས་ རང་དོན་ཏེ། །ཕྱི་མ་
གསུམ་གྱིས་གཞན་དོན་ཡིན། །དེ་ལ་ཡོན་ཏན་བརྒྱད་ཀྱི་དང་པོ་འདུས་མ་བྱས་ནི་འདུས་བྱས་
ལས་བཟློག་པར་ཤེས་པར་བྱའོ། །དེ་ལ་འདུས་བྱས་ནི་གང་ལ་སྐྱེ་བ་ཡང་རབ་ཏུ་ཤེས་ཤིང་
གནས་པ་དང་འཇིག་པ་ཡང་རབ་ཏུ་ཤེས་པ་ཉིད་འདུས་བྱས་ཞེས་བརྗོད་ལ། དེ་མེད་པའི་ཕྱིར་
|
6 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སངས་རྒྱས་ཉིད་ཐོག་མ་དང་དབུས་དང་ཐ་མ་མེད་པ་འདུས་མ་བྱས་པ་ཆོས་ཀྱི་སྐུས་རབ་ཏུ་ཕྱེ་
བར་བལྟ་བར་བྱའོ། །སྤྲོས་པ་དང་རྣམ་པར་རྟོག་པ་ཐམས་ཅད་ཉེ་བར་ཞི་བའི་ཕྱིར་ལྷུན་གྱིས་
གྲུབ་པའོ། །ཆོས་ཀྱི་སྐུ་དེ་ཉིད་སངས་རྒྱས་ཀྱི་རང་བྱུང་གི་ཡེ་ཤེས་ཀྱིས་རྟོགས་པར་བྱ་བ་ཡིན་
པའི་ཕྱིར་གཞན་གྱི་སྒྲས་བསྟན་པར་བྱ་བ་ལ་སོགས་པའི་རྐྱེན་གྱིས་རྟོགས་པར་བྱ་བ་མ་ཡིན་
ནོ༑ ༑ཨོ་ད་ཡའི་སྒྲ་ནི་མངོན་པར་རྟོགས་པ་དང་། སྐྱེ་བའམ་འབྱུང་བ་ལ་འཇུག་པ་ལས་འདིར་
མངོན་པར་རྟོགས་པ་ལ་འདོད་ཀྱི་སྐྱེ་བ་ལ་ནི་མ་ཡིན་ནོ། །དེ་ཉིད་ཀྱི་ཕྱིར་འདུས་མ་བྱས་ཤིང་
འཇུག་པ་མེད་པའི་མཚན་ཉིད་དེ་བཞིན་གཤེགས་པ་ཉིད་ལྷུན་གྱིས་གྲུབ་པར་སངས་རྒྱས་ཀྱི་
མཛད་པ་ཐམས་ཅད་འཁོར་བ་ཇི་སྲིད་ཀྱི་མཐར་ཐུག་པར་ཐོགས་པ་མེད་ཅིང་རྒྱུན་མི་ཆད་པར་
རབ་ཏུ་འཇུག་གོ །དེ་ལྟར་ཤིན་ཏུ་རྨད་དུ་བྱུང་ཞིང་བསམ་དུ་མེད་པའི་ཡུལ་སངས་རྒྱས་ཉིད་དེ།
གཞན་ལས་མ་ཐོས་པ་རང་ཉིད་སློབ་དཔོན་མེད་པར་རང་བྱུང་གི་ཡེ་ཤེས་ཀྱིས་བརྗོད་དུ་མེད་
པའི་རང་བཞིན་དུ་མངོན་པར་རྫོགས་པར་སངས་རྒྱས་ཏེ། དེ་རྗེས་སུ་རྟོགས་པ་ལ་གསུམ་པོ་
དེ་རྟོགས་པ་དང་མི་ལྡན་པ་དམུས་ལོང་དུ་གྱུར་པ་གཞན་དག་ཀྱང་དེ་རྟོགས་ཤིང་ཐོབ་པར་བྱ་
བའི་ཆེད་དུ། དེ་རྗེས་སུ་རྟོགས་པའི་འཇིགས་པ་མེད་པ་དང་རྟག་པའི་ལམ་སྟོན་པར་མཛད་
པའི་ཕྱིར་བླ་ན་མེད་པའི་ཡེ་ཤེས་དང་ཐུགས་རྗེ་དང་ལྡན་པ་ཉིད་དུ་རིག་པར་བྱའོ། །འཇིགས་
པ་མེད་པའི་ལམ་ནི་འཇིག་རྟེན་ལས་འདས་པའི་ཕྱིར་ལ། འཇིག་རྟེན་ལས་འདས་པའང་ཕྱིར་
མི་ལྡོག་པའི་ཕྱིར་རྟག་པའི་ལམ་མོ། །རལ་གྲི་དང་རྡོ་རྗེའི་དཔེས་ནི་གོ་རིམ་ཇི་ལྟ་བར་དེ་
བཞིན་གཤེགས་པའི་ཡེ་ཤེས་དང་ཐུགས་རྗེ་འདི་གཉིས་ཉིད་གཞན་གྱི་སྡུག་བསྔལ་དང་ཉོན་
མོངས་པའི་རྩ་བ་འཇོམས་པར་ནུས་པར་བསྟན་ཏོ། །དེ་ལ་སྡུག་བསྔལ་གྱི་རྩ་བ་ནི་གང་ཅི་ཡང་
རུང་སྲིད་པ་རྣམས་སུ་མིང་དང་གཟུགས་མངོན་པར་འགྲུབ་པའོ། །ཉོན་མོངས་པའི་རྩ་བ་ནི་
གང་ཅི་ཡང་རུང་འཇིག་ཚོགས་ལ་མངོན་པར་ཞེན་པ་སྔོན་དུ་འགྲོ་བ་ཅན་གྱི་ལྟ་བ་དང་ཐེ་ཚོམ་
1
7 ()



༥
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
མོ༑ ༑དེ་ལ་མིང་དང་གཟུགས་ཀྱིས་བསྡུས་པའི་སྡུག་བསྔལ་ནི་འབྲས་བུ་མངོན་པར་འགྲུབ་
པའི་མཚན་ཉིད་ཀྱིས་ན་ལྗོན་ཤིང་གི་མྱུ་གུ་ལྟ་བུར་ཤེས་པར་བྱ་ལ། དེ་གཅོད་པར་བྱེད་པའི་
ཕྱིར་དེ་བཞིན་གཤེགས་པའི་ཡེ་ཤེས་དང་ཐུགས་རྗེ་གཉིས་ཀྱི་ནུས་པ་རལ་གྲིའི་དཔེས་བསྟན་
ཏོ༑ ༑ལྟ་བ་དང་ཐེ་ཚོམ་གྱིས་བསྡུས་པ་མཐོང་བ་སྤང་བར་བྱ་བའི་ཉོན་མོངས་པ་ནི། འཇིག་
རྟེན་པའི་ཤེས་པས་རྟོགས་པར་དཀའ་བ་དང་ཕིགས་པར་དཀའ་བའི་ཕྱིར་ན་ནགས་ཐིབས་
པོས་བསྐོར་བའི་རྩིག་པ་ལྟ་བུ་ཡིན་ལ། དེ་འཇིག་པར་བྱེད་པའི་ཕྱིར་དེ་བཞིན་གཤེགས་པའི་
ཡེ་ཤེས་དང་ཐུགས་རྗེ་དག་རྡོ་རྗེའི་དཔེ་དང་ཆོས་མཐུན་པར་རིག་པར་བྱའོ། །དེ་ལྟར་ན་ཇི་
སྐད་བསྟན་པའི་དེ་བཞིན་གཤེགས་པའི་ཡོན་ཏན་དྲུག་པོ་འདི་རྣམས་ཐོ་བུ་ཐོ་བུར་ནི་མདོ་དུ་མ་
རྣམས་ལས་བསྟན་ལ། གོ་རིམ་འདི་ཉིད་རྒྱས་པར་རྣམ་པར་དབྱེ་བ་བསྟན་པ་ནི། སངས་རྒྱས་
ཐམས་ཅད་ཀྱི་ཡུལ་ལ་འཇུག་པ་ཡེ་ཤེས་སྣང་བ་རྒྱན་གྱི་མདོའི་རྗེས་སུ་འབྲངས་ནས་རྟོགས་
པར་བྱའོ། །མདོ་དེ་ལས་ཇི་སྐད་དུ། བཅོམ་ལྡན་འདས་སྐྱེ་བ་མ་མཆིས་པ་དང་འགག་པ་མ་
མཆིས་པ་ཞེས་བགྱི་ན། བཅོམ་ལྡན་འདས་སྐྱེ་བ་མ་མཆིས་པ་དང་འགག་པ་མ་མཆིས་པ་ཞེས་
བགྱི་བ་དེ་ཆོས་གང་གི་ཚིགས་བླ་དྭགས་ལགས་ཞེས་པ་ལ་སོགས་པ་ཞུས་པའི་ལན་དུ།
འཇམ་དཔལ་སྐྱེ་བ་མེད་ཅིང་འགག་པ་མེད་པ་ཞེས་བྱ་བ་དེ་ནི་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ཚིག་བླ་དྭགས་ཡིན་ཏེ། ཞེས་གསུངས་པ་
སྟེ་༑ འདི་ནི་རེ་ཞིག་དེ་བཞིན་གཤེགས་པའི་འདུས་མ་བྱས་པའི་མཚན་ཉིད་དོ། །ཞེས་བསྟན་
ཏོ༑ ༑དོན་འདི་མདོ་གཞན་ལས་ཀྱང་རྒྱ་ཆེར་འབྱུང་སྟེ། མྱ་ངན་ལས་འདས་པ་ཆེན་པོའི་མདོ་
ལས། དེ་བཞིན་གཤེགས་པ་རྟག་པའི་ཆོས་ཅན་མི་འགྱུར་བའི་ཆོས་ཅན་འདུས་མ་བྱས་པའི་
ཆོས་སུ་རྟོགས་པ་ལེགས་སོ། ཁྱོད་ཀྱིས་དེ་བཞིན་གཤེགས་པ་ལ་འདུས་བྱས་ཀྱི་མཚན་ཉིད་དུ་
མ་བརྗོད་པ་ལེགས་སོ། །ཞེས་པ་དང་། རྟག་པ་ནི་དེ་བཞིན་གཤེགས་པ་སྟེ་དེ་བཞིན་གཤེགས་
]
7 ]



ས
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ནི་འདུས་མ་བྱས་པས་མི་ཟད་པའོ། །ཞེས་གསུངས་པ་དང་། ཀླུའི་རྒྱལ་པོ་རྒྱ་མཚོས་ཞུས་
པའི་མདོ་ལས། སངས་རྒྱས་ཀྱི་ཆོས་རྣམས་ཀྱང་འདུས་མ་བྱས་པའོ། །དེ་བཞིན་གཤེགས་པ་
ཡང་འདུས་མ་བྱས་པའོ། །ཞེས་གསུངས་སོ། །གང་ཡང་ཡེ་ཤེས་སྣང་བ་རྒྱན་གྱི་མདོ་བརྗོད་མ་
ཐག་པ་དེའི་རྗེས་ཐོགས་ཉིད་ལ་བེ་ཌཱུརྱའི་ས་གཞི་དྲི་མ་མེད་པར་བརྒྱ་བྱིན་གྱི་གཟུགས་བརྙན་
ཤར་བའི་དཔེ་ཐོག་མར་བྱས་ཏེ། ཇི་སྲིད་ལྷའི་རྔ་ལ་སོགས་པ་དཔེ་དགུས་དོན་འདི་ཉིད་ཀྱི་
དབང་དུ་བྱས་ནས་ གསུངས་པ། འཇམ་དཔལ་ དེ་བཞིན་དུ། དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་ཀྱང་གཡོ་བར་མི་བྱེད་སེམས་པར་མི་བྱེད།
སྤྲོ་བར་མི་བྱེད། རྟོག་པར་མི་བྱེད། རྣམ་པར་རྟོག་པར་མི་བྱེད་ཅིང་། རྟོག་པ་མེད་པ་རྣམ་པར་
རྟོག་པ་མེད་པ་སེམས་པ་མེད་པ་ཡིད་ལ་བྱེད་པ་མེད་པ་ཞི་བ་བསིལ་བར་གྱུར་པ་སྐྱེ་བ་མེད་པ་
འགག་པ་མེད་པ་མཐོང་བ་མེད་པ་ཐོས་པ་མེད་པ་བསྣམས་པ་མེད་པ་མྱངས་པ་མེད་པ་རེག་པ་
མེད་པ་མཚན་མ་མེད་པ་རྣམ་པར་རིག་པ་མེད་པ་རྣམ་པར་རིག་པར་བྱ་བ་མ་ཡིན་པ་སྟེ།
འཇམ་དཔལ་དེ་བཞིན་གཤེགས་པ་ནི་སྐྱེ་བ་མེད་པའི་གནས་ཡིན་མོད་ཀྱིས། འོན་ཀྱང་འཇིག་
རྟེན་ན་གཟུགས་བརྙན་དུ་སྣང་ཞིང་སེམས་ཅན་རྣམས་ཀྱི་མོས་པ་ཇི་ལྟ་བ་བཞིན་དུ་མཐོང་བའི་
བྱེ་བྲག་གིས་ཚེའི་བྱེ་བྲག་སྟོན་པར་ཡང་བྱེད་ལ། ཡོངས་སུ་སྨིན་པ་དང་མོས་པའི་སྟོབས་
བསྐྱེད་པས་བྱང་ཆུབ་ཀྱི་སྣོད་དུ་གྱུར་པའི་སེམས་ཅན་རྣམས་ལ་གཟུགས་བརྙན་སྣང་བར་ཡང་
འགྱུར་ཏེ། སེམས་ཅན་རྣམས་ཀྱི་བསམ་པ་དང་མོས་པ་ཇི་ལྟ་བ་བཞིན་དུ་ཆོས་ཐོས་པར་ཡང་
འགྱུར། བསམ་པ་ཇི་ལྟ་བ་བཞིན་དུ་ཐེག་པ་གསུམ་དུ་ཤེས་པར་འགྱུར། བསམ་པ་ཇི་ལྟ་བ་
བཞིན་དུ་རྣམ་པར་གྲོལ་བར་ཡང་འགྱུར་རོ། །ཞེས་གསུངས་ཏེ། དེ་ལ་སོགས་པ་དཔེ་དགུས་
ཉེ་བར་མཚོན་པའི་དོན་ཐམས་ཅད་ཀྱིས་ནི་ཉེ་བར་ཞི་བའི་ཚིག་གི་རབ་ཏུ་དབྱེ་བ་བསྟན་པའོ།།
འདིས་ནི་རང་གི་མཛད་པ་དག་ལ་རྣམ་པར་རྟོག་པ་དང་སྤྲོས་པ་ཐམས་ཅད་ཞི་བའི་ཕྱིར་དེ་
1 7 2



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། （༥
བཞིན་གཤེགས་པའི་ལྷུན་གྱིས་གྲུབ་པ་ཉིད་བསྟན་ཏོ། །དེའི་འོག་ཏུ་དཔེ་བསྟན་པ་ལས་
གཞན་པ་གཞུང་ལྷག་མ་རྣམས་ཀྱིས་ནི་ཆོས་ཐམས་ཅད་ཀྱི་དེ་བཞིན་ཉིད་མངོན་པར་རྫོགས་
པར་བྱང་ཆུབ་པའི་སྒོ་ལ་གཞན་གྱི་བརྗོད་པ་ལ་སོགས་པའི་རྐྱེན་གྱིས་མངོན་པར་རྟོགས་པ་མ་
ཡིན་པ་ཉིད་བསྟན་ཏོ། །གང་ཡང་བ་དེའི་རྗེས་ལ་མདོ་དེ་ཉིད་ལས། རྩ་བ་མེད་པ་དང་གནས་
པ་མེད་པ་དང༌། ཞི་བ་དང་ཉེ་བར་ཞི་བ་ནས་བཟུང་སྟེ། དག་པ་དང་དྲི་མ་མེད་པ་དང་ཉོན་
མོངས་པ་མེད་པའི་བར་དུ་དེ་བཞིན་གཤེགས་པའི་བྱང་ཆུབ་རྣམ་པ་བཅུ་དྲུག་བསྟན་ནས།
མཐར་འདི་སྐད་དུ། འཇམ་དཔལ་དེ་ལ་ཆོས་ཐམས་ཅད་དེ་ལྟ་བུའི་རང་བཞིན་དུ་མངོན་པར་
རྫོགས་པར་བྱང་ཆུབ་ནས། སེམས་ཅན་རྣམས་ལ་ཡང་མ་དག་པ་དྲི་མ་དང་མ་བྲལ་བ་སྐྱོན་
དང་བཅས་པའི་ཆོས་ཀྱི་དབྱིངས་གཟིགས་ནས་སེམས་ཅན་རྣམས་ལ་རྣམ་པར་རྩེན་པ་ཞེས་བྱ་
བའི་ཐུགས་རྗེ་ཆེན་པོ་རབ་ཏུ་འཇུག་གོ །ཞེས་གསུངས་ཏེ། འདིས་ནི་དེ་བཞིན་གཤེགས་པའི་
ཡེ་ཤེས་དང་ཐུགས་རྗེ་དང་ལྡན་པ་ཉིད་བསྟན་ཏོ། །དེ་ལ་མདོ་ལས་ཆོས་ཐམས་ཅད་དེ་ལྟ་བུའི་
རང་བཞིན་དུ་ཞེས་གསུངས་པ་ནི། བྱང་ཆུབ་བཅུ་དྲུག་ཇི་ལྟ་བ་བཞིན་དུ་བསྟན་པའི་དངོས་པོ་
མེད་པའི་ངོ་བོ་ཉིད་དུའོ། །མངོན་པར་རྫོགས་པར་བྱང་ཆུབ་སྟེ་ཞེས་བྱ་བ་ནི་ཡང་དག་པ་ཇི་ལྟ་
བ་བཞིན་དུ་རྣམ་པར་མི་རྟོག་པའི་སངས་རྒྱས་ཀྱི་ཡེ་ཤེས་ཀྱིས་མཁྱེན་ནས་སོ། །སེམས་ཅན་
རྣམས་ལ་ཞེས་བྱ་བ་ནི། ངེས་པ་དང་མ་ངེས་པ་དང་ལོག་པ་ཉིད་དུ་ངེས་པའི་ཕུང་པོར་གནས་
པ་རྣམས་ལའོ། །ཆོས་ཀྱི་དབྱིངས་ཞེས་བྱ་བ་ནི་སངས་རྒྱས་རང་གི་ཆོས་ཉིད་ཀྱི་རང་བཞིན་
དང་ཁྱད་པར་མེད་པའི་དེ་བཞིན་གཤེགས་པའི་སྙིང་པོའོ། །གཟིགས་ནས་ཞེས་བྱ་བ་ནི། རྣམ་
པ་ཐམས་ཅད་མཁྱེན་པའི་སངས་རྒྱས་ཀྱི་སྤྱན་སྒྲིབ་པ་མེད་པས་གཟིགས་ནས་སོ། །མ་དག་པ་
ལ་སོགས་པའི་དོན་ནི་བྱིས་པ་སོ་སོའི་སྐྱེ་བོ་རྣམས་ཀྱི་ཆོས་དབྱིངས་ནི་ཉོན་མོངས་པའི་སྒྲིབ་
པས་མ་དག་པའོ། །ཉན་ཐོས་དང་རང་སངས་རྒྱས་རྣམས་ཀྱི་ཆོས་ཀྱི་དབྱིངས་ནི་ཤེས་བྱའི་
7 3



，
•
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒྲིབ་པའི་དྲི་མ་དང་མ་བྲལ་བའོ། །བྱང་ཆུབ་སེམས་དཔའ་རྣམས་ཀྱི་དབྱིངས་ནི་དེ་གཉིས་གང་
ཡང་རུང་བས་ཁ་མའི་སྐྱོན་དང་བཅས་པའོ། །རྣམ་པར་བརྩེན་པ་ནི་གདུལ་བྱའི་ཐབས་ཀྱི་སྒོ་
སྣ་ཚོགས་བསྒྲུབ་པ་ལ་ཞུགས་པའི་ཕྱིར་རོ། །སེམས་ཅན་རྣམས་ལ་ཐུགས་རྗེ་ཆེན་པོ་རབ་ཏུ་
འཇུག་པ་ནི་མཉམ་པ་ཉིད་དུ་སེམས་ཅན་ཐམས་ཅད་གྱི་རྒྱུ་མཚན་ནམ་ཆེད་དུ་མངོན་པར་
རྫོགས་པར་བྱང་ཆུབ་པས་ན་རང་གི་ཆོས་ཉིད་གཞན་གྱིས་ཀྱང་རྟོགས་པ་ཐོབ་པར་དགོངས་
པའི་ཕྱིར་རོ། །དེ་བཞིན་གཤེགས་པའི་སྙིང་རྗེ་ཆེན་པོ་བསྟན་པའི་མདོ་ལས་ཀྱང་། དེ་བཞིན་
གཤེགས་པའི་བྱང་ཆུབ་རྣམ་པ་བཅུ་དྲུག་བསྟན་པའི་མཐར། དེ་ལ་དེ་བཞིན་གཤེགས་པས་དེ་
ལྟ་བུའི་ཚུལ་དང་མཐུན་པར་ཆོས་ཐམས་ཅད་མངོན་པར་རྫོགས་པར་སངས་རྒྱས་ཏེ་མ་དག་པ་
དང་དྲི་མ་མེད་པ་མ་ཡིན་པ་དང༌། ཉོན་མོངས་པ་དང་བཅས་པའི་སེམས་ཅན་གྱི་ཁམས་ལ་
རྣམ་པར་གཟིགས་ནས་སེམས་ཅན་ཐམས་ཅད་ལ་རྣམ་པར་རོལ་པ་ཞེས་བྱ་བའི་ཐུགས་རྗེ་
ཆེན་པོ་འཇུག་གོ །ཞེས་གསུངས་སོ། །མདོ་དེ་ལས། དེའི་འོག་ཏུ་ཆོས་ཀྱི་འཁོར་ལོ་བསྐོར་
བའི་ཚུལ་གསུངས་ཏེ། དེས་ནི་བླ་ན་མེད་པའི་ཡེ་ཤེས་དང་ཐུགས་རྗེ་རབ་ཏུ་ཞུགས་པ་ལས་
མཚུངས་པ་མེད་པའི་ཆོས་ཀྱི་འཁོར་ལོ་རབ་ཏུ་འཇུག་པ་མངོན་པར་སྒྲུབ་པའི་སྦྱོར་བ་རྒྱུན་མི་
ཆད་པ་གང་ཡིན་པ་འདི་ནི་དེ་གཉིས་ཀྱིས་གཞན་དོན་བྱེད་པར་ནུས་པ་བསྟན་པར་རིག་པར་
བྱའོ། །དེ་ལ་དེ་བཞིན་གཤེགས་པའི་ཡོན་ཏན་དྲུག་པོ་དེ་དག་ཉིད་ལས་གོ་རིམ་ཇི་ལྟ་བར་
འདུས་མ་བྱས་པ་ལ་སོགས་པ་དང་པོ་གསུམ་དང་ལྡན་པ་ནི་རང་གི་དོན་ཕུན་སུམ་ཚོགས་པ་
ཡིན་ལ་ཡེ་ཤེས་ལ་སོགས་པ་ལྷག་མ་གསུམ་དང་ལྡན་པ་ནི་གཞན་གྱི་དོན་ཕུན་སུམ་ཚོགས་
པའོ། །ཡང་ན་ཡེ་ཤེས་ཀྱིས་ནི་མཆོག་ཏུ་རྟག་པ་དང་ཉེ་བར་ཞི་བའི་གནས་དང་། རང་ཉིད་
མངོན་པར་བྱང་ཆུབ་པ་ལ་གནས་པའི་ཡོན་ཏན་གྱིས་ན་རང་གི་དོན་ཕུན་སུམ་ཚོགས་པ་བསྟན་
ལ༑ ཐུགས་རྗེ་དང་ནུས་པ་ཕུན་སུམ་ཚོགས་པ་དག་གིས་ནི་བླ་ན་མེད་པའི་ཆོས་ཀྱི་འཁོར་ལོ་
༥
1 7
4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། །
ཆེན་པོ་རབ་ཏུ་འཇུག་པའི་ཡོན་ཏན་གྱིས་གཞན་གྱི་དོན་ཕུན་སུམ་ཚོགས་པ་བསྟན་ཏོ། །
，
ཐོགས་ལ་ཆོས་དཀོན་མཆོག་གི་དབང་དུ་བྱས་ནས་ཚིགས་སུ་བཅད་པ། གང་ཞིག་མེད་མིན་
ཡོད་མིན་ཡོད་མེད་མ་ཡིན་ཡོད་མེད་ལས་གཞན་དུའང༌། །བརྟག་པར་མི་ནུས་ངེས་ཚིག་དང་
བྲལ་སོ་སོ་རང་གིས་རིག་ཞི་བ། །དྲི་མེད་ཡེ་ཤེས་འོད་ཟེར་སྣང་ལྡན་དམིགས་པ་ཀུན་ལ་
ཆགས་པ་དང༌། །སྡང་དང་རབ་རིབ་རྣམ་པར་འཇོམས་མཛད་དམ་ཆོས་ཉི་མ་དེ་ལ་འདུད། །
འདིས་ཅི་བསྟན་ཅེ་ན། བསམ་མེད་གཉིས་མེད་རྟོག་མེད་པ། །དག་གསལ་གཉེན་པོའི་ཕྱོགས་
ཉིད་ཀྱིས། །གང་ཞིག་གང་གིས་ཆགས་བྲལ་བ། །བདེན་གཉིས་མཚན་ཉིད་ཅན་དེ་ཆོས། །
འདིས་ནི་མདོར་བསྡུས་ནས། ཡོན་ཏན་བརྒྱད་ཀྱིས་བསྡུས་པའི་ཆོས་དཀོན་མཆོག་བརྗོད་དོ
ཡོན་ཏན་བརྒྱད་གང་ཞེ་ན། བསམ་དུ་མེད་པ་ཉིད་དང༌། གཉིས་སུ་མེད་པ་ཉིད་དང༌། རྣམ་
པར་རྟོག་པ་མེད་པ་ཉིད་དང༌། དག་པ་དང༌། མངོན་པར་གསལ་བར་བྱེད་པ་དང་། གཉེན་
པོའི་ཕྱོགས་ཉིད་དང་། འདོད་ཆགས་དང་བྲལ་བ་དང༌། འདོད་ཆགས་དང་བྲལ་བའི་རྒྱུའོ། །
ཆགས་བྲལ་ཉིད་ནི་འགོག་པ་དང་། །ལམ་གྱི་བདེན་པ་དག་གིས་བསྡུས། །གོ་རིམ་ཇི་བཞིན་
དེ་དག་ཀྱང༌། །ཡོན་ཏན་གསུམ་གསུམ་གྱིས་རིག་བྱ། །གོ་རིམ་ཇི་ལྟ་བ་བཞིན་དུ་ཡོན་ཏན་
དྲུག་པོ་དེ་རྣམས་ཉིད་ལས་བསམ་དུ་མེད་པ་དང་། གཉིས་སུ་མེད་པ་དང་། རྣམ་པར་རྟོག་པ་
མེད་པ་སྟེ་ཡོན་ཏན་དང་པོ་གསུམ་གྱིས་ནི་འགོག་པའི་བདེན་པ་བསྟན་པའི་ཕྱིར་འདོད་ཆགས་
དང་བྲལ་བ་བསྡུས་པར་རིག་པར་བྱ་ལ། དག་པ་དང་། མངོན་པར་གསལ་བ་དང་། གཉེན་
པོའི་ཕྱོགས་ཉིད་དེ་ཡོན་ཏན་ལྷག་མ་གསུམ་གྱིས་ནི་ལམ་གྱི་བདེན་པ་བསྟན་པའི་ཕྱིར་འདོད་
ཆགས་དང་བྲལ་བའི་རྒྱུས་བསྡུས་པ་ཡིན་ནོ། །འདོད་ཆགས་དང་བྲལ་བ་གང་ཡིན་པ་འགོག་
པའི་བདེན་པ་དང་། གང་གིས་འདོད་ཆགས་དང་བྲལ་བ་ལམ་གྱི་བདེན་པ་དེ་གཉིས་ཀ་ཆོས་
1 75



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཀོན་མཆོག་གིས་མངོན་པར་བསྡུས་ཏེ། རྣམ་པར་བྱང་བའི་བདེན་པ་གཉིས་ཀྱི་མཚན་ཉིད་
ཀྱི་འདོད་ཆགས་དང་བྲལ་བ་ནི་ཆོས་ཡིན་ནོ། །ཞེས་བསྟན་ཏོ། །དེ་རྣམས་ཀྱི་དོན་རྒྱས་པར་
བཤད་པ་ནི། རྟག་མིན་ཕྱིར་དང་བརྗོད་མིན་ཕྱིར། །འཕགས་པས་མཁྱེན་ཕྱིར་བསམ་མེད་
ཉིད། །ཞི་ཉིད་གཉིས་མེད་རྟོག་མེད་དེ། །དག་སོགས་གསུམ་ནི་ཉི་བཞིན་ནོ། །ཆོས་དཀོན་
མཆོག་གི་དོན་མདོར་བསྡུ་ན། འགོག་པའི་བདེན་པ་ནི་རྒྱུ་གསུམ་གྱིས་བསམ་དུ་མེད་པ་ཉིད་
དུ་རིག་པར་བྱའོ། །གསུམ་པོ་གང་དག་གིས་ཤེ་ན། མེད་པ་དང༌། ཡོད་པ་དང༌། ཡོད་མེད་
གཉིས་ཀ་མ་ཡིན་པ་སྟེ་མུ་བཞི་ཀ་ལྟར་ཡང་རྟོག་གེའི་བློ་ཡིས་འདིའོ་ཞེས་བརྟག་པར་མི་ནུས་
པས་ན་དེའི་ཡུལ་མ་ཡིན་པའི་ཕྱིར་དང་། སྒྲའི་བརྗོད་བྱ་མ་ཡིན་པས་སྒྲ་དང་སྐད་དང་བརྗོད་པ་
དང་ངག་གི་ཡུལ་དང་ངེས་པའི་ཚིག་དང་བརྡ་དང་ཐ་སྙད་དང་མངོན་པར་བརྗོད་པ་དག་གིས་
བརྗོད་དུ་མེད་པའི་ཕྱིར་དང་། འཕགས་པ་རྣམས་ཀྱིས་མཉམ་གཞག་སོ་སོ་རང་གིས་རིག་པར་
བྱ་བ་ཡིན་པའི་ཕྱིར་རོ། །དེ་ལ་འགོག་པའི་བདེན་པ་ཇི་ལྟར་ན་གཉིས་སུ་མེད་པ་དང་རྣམ་པར་
རྟོག་པ་མེད་པ་ཉིད་དུ་རིག་པར་བྱ་ཞེ་ན། བཅོམ་ལྡན་འདས་ཀྱིས་ཇི་སྐད་གསུངས་པ་བཞིན་
ཏེ༑ ཤཱ་རིའི་བུ་འགོག་པ་ཞེས་བྱ་བ་འདི་ནི་ཆོས་ཀྱི་སྐུ་སྟེ། གཉིས་སུ་མེད་པའི་ཆོས། རྣམ་པར་
མི་རྟོག་པའི་ཆོས་སོ་ཞེའོ། །དེ་ལ་གཉིས་ནི་ལས་དང་ཉོན་མོངས་པ་ལ་བརྗོད་ལ། རྣམ་པར་
རྟོག་པ་ནི་ལས་དང་ཉོན་མོངས་པ་ཀུན་འབྱུང་བའི་རྒྱུ་ཚུལ་བཞིན་མ་ཡིན་པ་ཡིད་ལ་བྱེད་པ་ལ་
བརྗོད་དོ། །དེ་རང་བཞིན་གྱིས་འགགས་པར་སོ་སོ་རང་རིག་པའི་ཕྱིར་རྣམ་པར་རྟོག་པ་དང་
གཉིས་ཀུན་ཏུ་སྤྱོད་པ་མེད་པའི་ཚུལ་གྱིས་སྡུག་བསྔལ་གཏན་འབྱུང་བ་མེད་པ་འདི་ནི། སྡུག་
བསྔལ་འགོག་པའི་བདེན་པ་ཞེས་བྱའོ། །ཆོས་འགའ་ཞིག་ཞིག་པའི་ཕྱིར་ནི་སྡུག་བསྔལ་
འགོག་པའི་བདེན་པར་མ་བསྟན་ཏེ། ཇི་སྐད་དུ། ཡེ་ཤེས་སྣང་བ་རྒྱན་གྱི་མདོ་ལས། འཇམ་
དཔལ་ཟད་པ་ཞེས་བྱ་བ་གང་ཡིན་པ་དེ་ནི་གཏན་ནས་ཟད་པ་ཁོ་ན་ཡིན་ནོ། །གཏན་ནས་ཟད་
བ
1 7 (6



དོ
14|
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
པ་གང་ཡིན་པ་དེ་ནི་ཟད་པར་བྱ་བ་མ་ཡིན་ནོ། །ཞེས་པ་དང་། ཡང་མདོ་དེ་ཉིད་ལས། འཇམ་
དཔལ་སྐྱེ་བ་མེད་ཅིང་འགག་པ་མེད་པ་ལ་ནི་སེམས་དང་ཡིད་དང་རྣམ་པར་ཤེས་པ་འཇུག་
པར་མི་འགྱུར་ཏེ། འཇམ་དཔལ་གང་ལ་སེམས་དང་ཡིད་དང་རྣམ་པར་ཤེས་པ་མི་འཇུག་པ་དེ་
ལ་ནི་ཡོངས་སུ་རྟོག་པ་དག་གིས་ཚུལ་བཞིན་མ་ཡིན་པ་ཡིད་ལ་བྱེད་པར་འགྱུར་བ་ཡོངས་སུ་
རྟོག་པ་གང་ཡང་མེད་དོ། །ཚུལ་བཞིན་ཡིད་ལ་བྱེད་པ་ལ་རབ་ཏུ་བརྩོན་པ་དེ་ནི་མ་རིག་པ་ཀུན་
ནས་སློང་བར་མི་བྱེད་དོ། །མ་རིག་པ་ཀུན་ནས་ལྡང་བ་མེད་པ་གང་ཡིན་པ་དེ་ནི་སྲིད་པའི་ཡན་
ལག་བཅུ་གཉིས་པོ་དག་གིས་ཀུན་ནས་སློང་བ་མེད་པ་ཡིན་ནོ། །སྲིད་པའི་ཡན་ལག་བཅུ་
གཉིས་པོ་དག་གིས་ཀུན་ནས་ལྡང་བ་མེད་པ་གང་ཡིན་པ་དེ་ནི་སྐྱེ་བ་མེད་པ་ཡིན་ནོ། །སྐྱེ་བ་
མེད་པ་གང་ཡིན་པ་དེ་ནི་སྐྱོན་མེད་པ་ཡིན་ནོ། །སྐྱོན་མེད་པ་གང་ཡིན་པ་དེ་ནི་ངེས་པའི་དོན་
ཡིན་ནོ། །ངེས་པའི་དོན་གང་ཡིན་པ་ནི་དོན་དམ་པ་ཡིན་ནོ། །ཞེས་བྱ་བ་ལ་སོགས་པ་རྒྱས་
པར་གསུངས་པ་ཡིན་ནོ། །དོན་འདི་ཉིད་དེ་བཞིན་གཤེགས་པའི་སྙིང་རྗེ་ཆེན་པོ་བསྟན་པའི་
མདོ་ལས་ཀྱང་འབྱུང་ངོ༌། །ཇི་སྐད་དུ། ལྷ་མོ་དཔལ་ཕྲེང་གིས་ཞུས་པའི་མདོ་ལས། བཅོམ་
ལྡན་འདས་ཡིད་ཀྱི་ཕུང་པོ་ཐམས་ཅད་འགོག་པའི་སྡུག་བསྔལ་ཐམས་ཅད་འགོག་པ་ནི་མངོན་
སུམ་དུ་མཛད་དེ། བཅོམ་ལྡན་འདས་སྡུག་བསྔལ་འགོག་པ་ནི་ཆོས་ཆུད་གཟོན་པ་མ་ལགས་
སོ༑ ༑དེ་ཅིའི་སླད་དུ་ཞེ་ན། བཅོམ་ལྡན་འདས་དེ་བཞིན་གཤེགས་པའི་ཆོས་ཀྱི་སྐུ་ཐོག་མ་མ་
མཆིས་པའི་དུས་ནས་མཆིས་པ། མ་བགྱིས་པ། མ་སྐྱེས་པ། མི་བས་པ། བས་པ་མ་མཆིས་པ།
རྟག་པ། བརྟན་པ། རང་བཞིན་གྱིས་ཡོངས་སུ་དག་པ། ཉོན་མོངས་པ་ཐམས་ཅད་ཀྱི་སྦུབས་
ནས་ངེས་པར་གྲོལ་བ། སངས་རྒྱས་ཀྱི་ཆོས་ཐ་དད་དུ་མི་གནས་པ་གྲོལ་བས་ཤེས་པ་བསམ་
གྱིས་མི་ཁྱབ་པ། གང་གཱའི་ཀླུང་གི་བྱེ་མ་ལས་འདས་པ་སྙེད་དང་ལྡན་པ་ནི་སྡུག་བསྔལ་འགོག་
པའི་མིང་གིས་བསྟན་པའི་སླད་དུ་སྟེ། བཅོམ་ལྡན་འདས་དེ་ཉིད་དེ་བཞིན་གཤེགས་པའི་སྙིང་
1 77



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོ་ཆོས་ཀྱི་སྐུ་ཉོན་མོངས་པའི་སྦུབས་ལས་མ་གྲོལ་བ་ཞེས་བགྱིའོ། །ཞེས་གསུངས་པ་དང༌།
བཅོམ་ལྡན་འདས་འཕགས་པའི་བདེན་པ་བཞི་པོ་འདི་དག་ལ་བདེན་པ་གསུམ་ནི་མི་རྟག་པ་
ལགས་སོ། །བདེན་པ་གཅིག་ནི་རྟག་པ་ལགས་སོ། །ཞེས་པ་དང་། བཅོམ་ལྡན་འདས་འདི་ལ་
བདེན་པ་གཅིག་ནི་འདུས་བྱས་ཀྱི་མཚན་ཉིད་ཀྱི་ཡུལ་ལས་འདས་པ་ལགས་ཏེ། བཅོམ་ལྡན་
འདས་གང་འདུས་བྱས་ཀྱི་མཚན་ཉིད་ཀྱི་ཡུལ་ལས་འདས་པ་ནི་རྟག་པ་ལགས་སོ། །གང་རྟག་
པ་དེ་ནི་མི་སླུ་བའི་ཆོས་ཅན་ལགས་སོ། །བཅོམ་ལྡན་འདས་གང་མི་སླུ་བའི་ཆོས་ཅན་དེ་ནི་
བདེན་པ་དང་རྟག་པ་དང་སྐྱབས་ལགས་སོ། །བཅོམ་ལྡན་འདས་དེ་ལྟ་ལགས་པས་འདི་ལ་
སྡུག་བསྔལ་འགོག་པའི་བདེན་པ་ཉིད་ནི་ཡང་དག་པར་ན་བདེན་པ་དང་རྟག་པ་དང་སྐྱབས་
ལགས་སོ། །བཅོམ་ལྡན་འདས་སེམས་ཅན་ཐམས་ཅད་ཀྱི་རྣམ་པར་ཤེས་པའི་ཡུལ་ལས་
འདས་པ་སྡུག་བསྔལ་འགོག་པའི་བདེན་པ་ནི་བསམ་གྱིས་མི་ཁྱབ་སྟེ། ཉན་ཐོས་དང་རང་
སངས་རྒྱས་ཐམས་ཅད་ཀྱི་ཤེས་པའི་སྤྱོད་ཡུལ་མ་ལགས་སོ། །ཞེས་གསུངས་ཏེ། ཐམས་ཅད་
རྒྱས་པར་ནི་མདོ་ཇི་ལྟ་བ་བཞིན་དུ་འགོག་པའི་བདེན་པ་རྣམ་པར་བཞག་པར་རྟོགས་པར་
བྱའོ། །སྡུག་བསྔལ་འགོག་པའི་མིང་ཅན་དེ་བཞིན་གཤེགས་པའི་ཆོས་ཀྱི་སྐུ་འདི་ཐོབ་པའི་རྒྱུ་
རྣམ་པར་མི་རྟོག་པའི་ཡེ་ཤེས་མཐོང་བ་དང་སྒོམ་པའི་ལམ་ནི་ཆོས་མཐུན་པ་རྣམ་པ་གསུམ་
གྱིས་ཉི་མ་དང་འདྲ་བར་རིག་པར་བྱ་སྟེ། དཀྱིལ་འཁོར་རྣམ་པར་དག་པར་ཆོས་མཐུན་པས་ནི་
ཉེ་བའི་ཉོན་མོངས་པའི་དྲི་མ་ཐམས་ཅད་དང་བྲལ་བའི་ཕྱིར་རོ། །གཟུགས་གསལ་བར་བྱེད་
པ་དང་ཆོས་མཐུན་པས་ནི་ཤེས་བྱ་ཐམས་ཅད་ཀྱི་རྣམ་པ་ཐམས་ཅད་སྣང་བར་བྱེད་པའི་ཕྱིར་
རོ༑ །མུན་པའི་གཉེན་པོར་ཆོས་མཐུན་པས་ནི་དེ་ཁོ་ན་མཐོང་བའི་གེགས་ཀྱི་རྣམ་པ་ཐམས་
ཅད་ཀྱི་གཉེན་པོར་གྱུར་པའི་ཕྱིར་རོ། །གེགས་ཀྱང་ཡང་དག་པ་མ་ཡིན་པའི་དངོས་པོའི་རྒྱུ་
མཚན་གྱི་ཡུལ་ཡིད་ལ་བྱེད་པ་སྔོན་དུ་འགྲོ་བ་ཅན་བག་ལ་ཉལ་དང་ཀུན་ནས་ལྡང་བ་དང་ལྡན་
1
7 8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥་
པ་ལས་འདོད་ཆགས་དང་ཞེ་སྡང་དང་གཏི་མུག་སྐྱེའོ། །བག་ལ་ཉལ་ལ་ནི་ཡང་དག་པ་མ་ཡིན་
པ་དེའི་རང་བཞིན་མ་ཡིན་པའི་དངོས་པོ་བྱིས་པ་རྣམས་ལ་འདོད་ཆགས་བསྐྱེད་པས་ན་སྡུག་
པའི་རྣམ་པར་རམ། ཞེ་སྡང་བསྐྱེད་པས་ཁོང་ཁྲོ་བའི་རྣམ་པར་རམ། གཏི་མུག་བསྐྱེད་པས་མ་
རིག་པའི་རྣམ་པའི་རྒྱུ་མཚན་དུ་འགྱུར་རོ། །འདོད་ཆགས་དང་ཞེ་སྡང་དང་གཏི་མུག་གི་རྒྱུ་
མཚན་ཡང་དག་པ་མ་ཡིན་པ་དེ་དམིགས་པར་བྱེད་པ་ན་ཚུལ་བཞིན་མ་ཡིན་པ་ཡིད་ལ་བྱེད་
པས་སེམས་ལ་ཡོངས་སུ་ལེན་ཏོ། །སེམས་ཚུལ་བཞིན་མ་ཡིན་པར་ཡིད་ལ་བྱེད་པར་གནས་
པ་དེ་དག་ལ་འདོད་ཆགས་དང་ཞེ་སྡང་དང་གཏི་མུག་རྣམས་ལས་གང་ཡང་རུང་བའི་ཉོན་
མོངས་པ་ཀུན་ཏུ་སྤྱོད་པར་འགྱུར་རོ། །དེ་དག་གཞི་དེ་ལས་ལུས་དང་ངག་དང་ཡིད་ཀྱིས་འདོད་
ཆགས་ལས་སྐྱེས་པའི་ལས་ཀྱང་མངོན་པར་འདུ་བྱེད། ཞེ་སྡང་ལས་སྐྱེས་པ་དང་གཏི་མུག་
ལས་སྐྱེས་པའི་ལས་ཀྱང་མངོན་པར་འདུ་བྱེད་དོ། །ལས་ལས་ཀྱང་ཡང་སྐྱེ་བ་འབྲེལ་བ་ཁོ་ནར་
འགྱུར་རོ། །དེ་ལྟར་བྱིས་པ་བག་ལ་ཉལ་དང་ལྡན་པ་མཚན་མར་འཛིན་པ་ཅན་དམིགས་པ་ལ་
སྤྱོད་པ་དེ་དག་ལ་ཚུལ་བཞིན་མ་ཡིན་པ་ཡིད་ལ་བྱེད་པ་ཀུན་ཏུ་འབྱུང་བ་ཉོན་མོངས་པ་ཀུན་
འབྱུང་ངོ༌། །ཉོན་མོངས་པ་ཀུན་འབྱུང་བ་ལས་ནི་ལས་ཀུན་འབྱུང་ངོ༌། །ལས་ཀུན་འབྱུང་བ་
ལས་ནི་སྐྱེ་བ་ཀུན་འབྱུང་བར་འགྱུར་རོ། །བྱིས་པ་རྣམས་ཀྱི་ཉོན་མོངས་པ་དང་ལས་དང་སྐྱེ་
བའི་ཀུན་ནས་ཉོན་མོངས་པའི་རྣམ་པ་འདི་ཐམས་ཅད་ཀྱང་ཁམས་གཅིག་ཡང་དག་པ་ཇི་ལྟ་བ་
བཞིན་མ་ཤེས་པས་རབ་ཏུ་འཇུག་གོ །དེའང་ཇི་ལྟར་ཡོངས་སུ་བཙལ་བ་ན་དེའི་རྒྱུ་མཚན་ནམ་
དམིགས་ པ་ འགའ་ཡང་མི་མཐོང་བ་དེ་ལྟར་བལྟ་བར་ བྱའོ། །གང་གི་ཚེ་རྒྱུ་མཚན་ནམ་
དམིགས་པ་མི་མཐོང་བ་དེའི་ཚེ་ཡང་དག་པ་མཐོང་བ་ཡིན་ནོ། །དེ་ལྟར་ཆོས་དེ་དག་དེ་བཞིན་
གཤེགས་པས་མཉམ་པ་ཉིད་ཀྱིས་མཉམ་པར་མངོན་པར་རྫོགས་པར་སངས་རྒྱས་སོ། །གང་
ཞིག་དེ་ལྟར་མེད་པའི་རྒྱུ་མཚན་གྱི་དམིགས་པ་མ་མཐོང་བའི་ཕྱིར་དང་། ཡོད་པའི་ཡང་དག་པ་
1 7 9



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཇི་ལྟ་བ་བཞིན་དུ་གྱུར་པ་དོན་དམ་པའི་བདེན་པ་མཐོང་བའི་ཕྱིར་དེ་གཉིས་ཀ་བསལ་བ་མེད་
པ་དང་བཞག་པ་མེད་པར་མཉམ་པ་ཉིད་ཀྱི་ཡེ་ཤེས་ཀྱིས་ཆོས་ཐམས་ཅད་མཉམ་པ་ཉིད་དུ་
མངོན་པར་བྱང་ཆུབ་པ་དེ་ནི་གང་ཞིག་སྐྱེས་པས་གཅིག་ཤོས་གཏན་བྲལ་བ་དང་། མེད་པར་
རྟོགས་པར་འགྱུར་བ་དེ་ཁོ་ན་མཐོང་བའི་གེགས་ཀྱི་རྣམ་པ་འདི་མཐའ་དག་གི་གཉེན་པོར་
རིག་པར་བྱའོ། །འགོག་པའི་བདེན་པའི་མིང་ཅན་ཆོས་ཀྱི་སྐུ་ཐོབ་པའི་རྒྱུ་རྣམ་པར་རྟོག་པ་
མེད་པའི་ཡེ་ཤེས་མཐོང་བ་དང་སྒོམ་པའི་ལམ་དེ་ཡང་རྒྱས་པར་ནི་ཤེས་རབ་ཀྱི་ཕ་རོལ་ཏུ་ཕྱིན་
པའི་མདོའི་རྗེས་སུ་བྲངས་ཏེ་རིག་པར་བྱའོ། །
ཐེག་པ་ཆེན་པོའི་ཆོས་དཀོན་མཆོག་དེ་ལས་ཕྱིར་མི་ལྡོག་པའི་བྱང་སེམས་ཀྱི་ཚོགས་
རིན་པོ་ཆེ་འབྱུང་བས། དེའི་ རྗེས་ཐོགས་ སུ་དེའི་དབང་དུ་བྱས་ནས་ཚིགས་སུ་བཅད་པ།
སེམས་དེ་རང་བཞིན་འོད་གསལ་བས་ན་ཉོན་མོངས་ངོ་བོ་མེད་གཟིགས་པས། །གང་དག་
འགྲོ་ཀུན་བདག་མེད་མཐའ་ཞི་ཡང་དག་རྟོགས་ནས་ཐམས་ཅད་ལ། །རྫོགས་པའི་སངས་
རྒྱས་རྗེ་ཞུགས་གཟིགས་པ་སྒྲིབ་པ་མེད་པ་བློ་མངའ་བ། །སེམས་ཅན་རྣམ་དག་མཐའ་ཡས་
ཡུལ་ཅན་ཡེ་ཤེས་གཟིགས་མངའ་དེ་ལ་འདུད། །འདིས་ཅི་བསྟན་ཅེ་ན། ཇི་བཞིན་ཇི་སྙེད་ནང་
གི་ནི། །ཡེ་ཤེས་གཟིགས་པ་དག་པའི་ཕྱིར། །བློ་ལྡན་ཕྱིར་མི་ལྡོག་པའི་ཚོགས། །བླ་མེད་ཡོད་
ཏན་དང་ལྡན་ཉིད། །འདིས་ནི་མདོར་བསྡུ་ན་ཇི་ལྟ་བ་བཞིན་ཡོད་པ་རྟོགས་པ་དང་ཇི་སྙེད་པ་
རྟོགས་པ་སྟེ་རྒྱུ་གཉིས་ཀྱིས་འཇིག་རྟེན་ལས་འདས་པའི་ཡེ་ཤེས་ཀྱིས་གཟིགས་པ་རྣམ་པར་
དག་པ་ཕྱིར་མི་ལྡོག་པའི་བྱང་ཆུབ་སེམས་དཔའི་ཚོགས་དཀོན་མཆོག་བླ་ན་མེད་པའི་ཡོན་ཏན་
དང་ལྡན་པ་ཉིད་བསྟན་ཏོ། །དེ་དག་གི་རྒྱས་པར་བཤད་པ་ནི། འགྲོ་བ་ཞི་བའི་ཆོས་ཉིད་དུ། །
རྟོགས་ཕྱིར་ཇི་ལྟ་ཉིད་དེ་ཡང་། །རང་བཞིན་གྱིས་ནི་ཡོངས་དག་ཕྱིར། །ཉོན་མོངས་གདོད་
ནས་ཟད་ཕྱིར་རོ། །དེ་ལ་ཇི་ལྟ་བ་བཞིན་ཡོད་པ་རྟོགས་པ་ཉིད་ནི་འགྲོ་བ་ཐམས་ཅད་ཀྱི་རྒྱུད་
ར
1
8 0



--
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
ཆོས་དང་གང་ཟག །ཅེས་བྱ་བའི་བདག་མེད་པའི་མཐའ་ཇི་ལྟ་བ་བཞིན་རྟོགས་པ་ལས་རིག་
པར་བྱའོ། །གཏན་དུ་གཟོད་མ་ནས་ཞི་བའི་ངོ་བོ་ཉིད་ཀྱིས་གང་ཟག་དང་ཆོས་ཐོག་མ་ནས་
གཏན་མེད་པའི་རང་བཞིན་དུ་རྟོགས་པས་ཕྱིས་འཇིག་པ་མེད་པའི་ཚུལ་དུ་རྟོགས་པ་དེ་ཡང་
མདོར་བསྡུ་ན་རྒྱུ་གཉིས་ལས་སྐྱེ་སྟེ། སེམས་རང་བཞིན་གྱིས་འོད་གསལ་བར་མཐོང་བའི་ཕྱིར་
དང་། དེ་ཉེ་བའི་ཉོན་མོངས་པ་གདོད་མ་ནས་ཟད་ཅིང་འགགས་པར་མཐོང་བའི་ཕྱིར་རོ། །དེ་
ལ་སེམས་རང་བཞིན་གྱིས་འོད་གསལ་བ་གང་ཡིན་པ་དང༌། དེའི་ཉེ་བའི་ཉོན་མོངས་པ་ཞེས་
བྱ་བ་གང་ཡིན་པ་འདི་གཉིས་ནི་དགེ་བ་དང་མི་དགེ་བའི་སེམས་དག་ལས་གཅིག་རྒྱུ་བས་
སེམས་ གཉིས་ པ་ མཚམས་ སྦྱོར་ བ་ མེད་ པའི་ ཚུལ་ གྱིས་ ཟག་ པ་ མེད་ པའི་དབྱིངས་ལ་
མཆོག་ཏུ་རྟོགས་པར་དཀའ་བ་ཡིན་ནོ། །དཔལ་ཕྲེང་གིས་ཞུས་པའི་མདོ་ལས། བཅོམ་ལྡན་
འདས་དེ་བཞིན་གཤེགས་པའི་སྙིང་པོ་ཡང་བདག་མ་ལགས་སེམས་ཅན་མ་ལགས་སྲོག་མ་
ལགས་གང་ཟག་མ་ལགས་ཏེ་ཞེས་པ་ནས། བཅོམ་ལྡན་འདས་དེ་བཞིན་གཤེགས་པའི་སྙིང་
པོ་འདི་ནི་དམ་པའི་ཆོས་ཀྱི་དབྱིངས་ཀྱི་སྙིང་པོ་ལགས་སོ། །ཆོས་ཀྱི་སྐུའི་སྙིང་པོ་ལགས་སོ། །
འཇིག་རྟེན་ལས་འདས་པའི་ཆོས་ཀྱི་སྙིང་པོ་ལགས་སོ། །རང་བཞིན་གྱིས་ཡོངས་སུ་དག་པའི་
ཆོས་ཀྱི་སྙིང་པོ་ལགས་སོ། །བཅོམ་ལྡན་འདས་དེ་བཞིན་གཤེགས་པའི་སྙིང་པོ་རང་བཞིན་
གྱིས་ཡོངས་སུ་དག་པ་གློ་བུར་གྱི་ཉེ་བའི་ཉོན་མོངས་པས་ཉེ་བར་ཉོན་མོངས་པ་འདི་ནི་དེ་
བཞིན་གཤེགས་པའི་ཡུལ་ཏེ་བསམ་གྱིས་མི་ཁྱབ་བོ་སྙམ་བདག་བགྱིད་དོ། །དེ་ཅིའི་སླད་དུ་ཞེ་
ན༑ བཅོམ་ལྡན་འདས་དགེ་བའི་སེམས་ནི་སྐད་ཅིག་མ་སྟེ། ཉོན་མོངས་པ་རྣམས་ཀྱིས་ཀུན་
ནས་ཉོན་མོངས་པ་མ་ལགས། བཅོམ་ལྡན་འདས་མི་དགེ་བའི་སེམས་ཀྱང་སྐད་ཅིག་མ་སྟེ་
སེམས་དེ་ཡང་ཉོན་མོངས་པ་རྣམས་ཀྱིས་ཀུན་ནས་ཉོན་མོངས་པ་མ་ལགས་པའི་སླད་དུའོ། །
བཅོམ་ལྡན་འདས་ཉོན་མོངས་པ་རྣམས་ནི་སེམས་ལ་མི་རེག །སེམས་ཀྱང་ཉོན་མོངས་པ་
，
1 9 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་ལ་མི་རེག་པ་ལགས་ན། བཅོམ་ལྡན་འདས་འདི་ལ་ཇི་ལྟར་སེམས་མི་རེག་པའི་ཆོས་
ཅན་ཉེ་བར་ཉོན་མོངས་པར་འགྱུར། བཅོམ་ལྡན་འདས་ཉེ་བའི་ཉོན་མོངས་པ་ཡང་མ་མཆིས་
ལ་སེམས་ཉེ་བའི་ཉོན་མོངས་པ་ཡང་མ་མཆིས་པས། བཅོམ་ལྡན་འདས་སེམས་རང་བཞིན་
གྱིས་ཡོངས་སུ་དག་པའི་ཉེ་བའི་ཉོན་མོངས་པའི་དོན་ནི་ཁོང་དུ་ཆུད་པར་དཀའ་བ་ལགས་ཏེ།
ཞེས་པ་ནས་བཟུང་སྟེ། སེམས་རང་བཞིན་གྱིས་ཡོངས་སུ་དག་པའི་ཉེ་བའི་ཉོན་མོངས་པའི་
དོན་ནི་རྟོགས་པར་དཀའོ། །ཞེས་པ་ལ་སོགས་པ་གསུངས་ཏེ། ཇི་ལྟ་བ་བཞིན་དུ་ཡོད་པ་ནས་
བརྩམས་ནས་རྟོགས་པར་དཀའ་བའི་དོན་རྒྱས་པར་བསྟན་པ་ནི་མདོ་ཇི་ལྟ་བ་བཞིན་དུ་རིག་
པར་བྱའོ། །ཤེས་བྱ་མཐར་ཐུག་རྟོགས་པའི་བློས། །ཐམས་ཅད་མཁྱེན་པའི་ཆོས་ཉིད་ནི། །
སེམས་ཅན་ཐམས་ཅད་ལ་ཡོད་པ། །མཐོང་ཕྱིར་ཇི་སྙེད་ཡོད་པ་ཉིད། །དེ་ལ་ཇི་སྙེད་ཡོད་པ་
རྟོགས་པ་ཉིད་ནི་ཤེས་བྱའི་དངོས་པོ་མཐར་ཐུག་པ་རྟོགས་པ་འཇིག་རྟེན་ལས་འདས་པའི་ཤེས་
རབ་ཀྱིས་སེམས་ཅན་ཐམས་ཅད་ལ་ཐ་ན་དུད་འགྲོའི་སྐྱེ་གནས་སུ་གྱུར་པ་རྣམས་ལ་ཡང་དེ་
བཞིན་གཤེགས་པའི་སྙིང་པོ་ཡོད་པ་ཉིད་མཐོང་བ་ལས་རིག་པར་བྱའོ། །བྱང་ཆུབ་སེམས་
དཔའི་ཇི་ལྟ་བ་དང་ཇི་སྙེད་པ་མཐོང་བ་དེ་ཡང་བྱང་ཆུབ་སེམས་དཔའི་ས་དང་པོ་ཉིད་ལ་སྐྱེ་སྟེ།
ཆོས་ཀྱི་དབྱིངས་ཀུན་ཏུ་འགྲོ་བའི་དོན་དུ་རྟོགས་པའི་ཕྱིར་རོ། །ཡེ་ཤེས་དེ་གཉིས་ཀྱི་ཁྱད་པར་
སྒྲིབ་པ་མེད་པའི་བློ་དང་ལྡན་པའི་ཆ་བཤད་པ་ནི། དེ་ལྟར་རྟོགས་པ་གང་ཡིན་དེ། །སོ་སོ་རང་
ཤེས་མཐོ་བ་ཉིད། །དྲི་མེད་དབྱིངས་ལ་ཆགས་མེད་དང་། །ཐོགས་མེད་ཕྱིར་དེ་དག་པ་ཡིན། །
ཞེས་གསུངས་ཏེ། དེ་ལྟར་བྱང་ཆུབ་སེམས་དཔའ་རྣམས་ཀྱིས་ཇི་ལྟ་བ་བཞིན་དུ་ཡོད་པ་ཉིད་
དང༌། ཇི་སྙེད་པ་ཡོད་པ་ཉིད་རྟོགས་པའི་རྣམ་པ་འདིས། ས་དང་པོ་ཡན་ཆད་འཇིག་རྟེན་ལས་
འདས་པའི་ལམ་རྟོགས་པ་གང་ཡིན་པ་དེ་ནི་འཕགས་པ་རྣམས་ཀྱི་གཞན་དང་ཐུན་མོང་མ་ཡིན་
པ་སོ་སོ་རང་གི་མཉམ་གཞག་འཇིག་རྟེན་ལས་འདས་པའི་ཡེ་ཤེས་ཀྱིས་གཟིགས་པར་འདོད་
】
8
2



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
དོ༑ །དེ་ཡང་མདོར་བསྡུ་ན་རྒྱུ་གཉིས་ཀྱིས་གཅིག་ཤོས་ཉི་ཚེ་བའི་ཡེ་ཤེས་ཀྱིས་མཐོང་བ་ལ་
ལྟོས་ནས་ཤིན་ཏུ་རྣམ་པར་དག་པ་ཞེས་བརྗོད་དོ། །གཉིས་པོ་གང་གིས་ཤེ་ན་ཆགས་པ་མེད་
པའི་ཕྱིར་དང་ཐོགས་པ་མེད་པའི་ཕྱིར་རོ། །དེ་ལ་ཇི་ལྟ་བ་བཞིན་ཡོད་པ་ཉིད་ཀྱིས་སེམས་ཅན་
གྱི་ཁམས་རང་བཞིན་གྱིས་རྣམ་པར་དག་པའི་ཡུལ་ཅན་གྱི་ཕྱིར་ན་ཡུལ་ཆགས་པ་མེད་པ་ཡིན་
ལ༑ ཇི་སྙེད་ཡོད་པ་ཉིད་ཀྱིས་ཤེས་བྱའི་དངོས་པོ་མཐའ་མེད་པའི་ཡུལ་ཅན་གྱི་ཕྱིར་ན་ཤེས་བྱ་
རྣམས་ལ་ཐོགས་པ་མེད་པ་ཡིན་ཏེ་དེའི་ཕྱིར་ཡེ་ཤེས་དེ་གཉིས་དག་པ་ཡིན་ནོ། །དེས་ན་སྐྱབས་
གནས་སུ་སྒྲུབ་པའི་སྒོ་ནས་མཇུག་བསྡུ་བ་ནི། ཡེ་ཤེས་གཟིགས་པ་དག་བས་ན། །སངས་རྒྱས་
ཡེ་ཤེས་བླ་མེད་ཕྱིར། །འཕགས་པ་ཕྱིར་མི་ལྡོག་པ་ནི། །ལུས་ཅན་ཀུན་གྱི་སྐྱབས་ཡིན་ནོ། །
ཞེས་གསུངས་ཏེ། དེ་ལྟར་ཕྱིར་མི་ལྡོག་པའི་ས་ལ་གནས་པའི་བྱང་ཆུབ་སེམས་དཔའ་རྣམས་
ཀྱི་ཡེ་ཤེས་ཀྱི་ཇི་ལྟ་བ་དང་ཇི་སྙེད་པ་གཟིགས་པ་དེ་ནི་བླ་ན་མེད་པའི་ཡེ་ཤེས་ཀྱི་གཟིགས་པ་
རྣམ་པར་དག་པ་དང་ཉེ་བར་གནས་པར་གྱུར་པའི་ཕྱིར་རམ། ཡེ་ཤེས་གང་དང་ལྡན་པས་ཕྱིར་
མི་ལྡོག་པའི་བྱང་ཆུབ་སེམས་དཔའ་སེམས་ཅན་ཐམས་ཅད་ཀྱི་སྐྱབས་སུ་གྱུར་པ་ཉིད་དུ་
འགྱུར་བ་གང་ཡིན་པ་དེ་ནི་དེ་ལས་གཞན་ཚུལ་ཁྲིམས་དང་ཏིང་ངེ་འཛིན་ལ་སོགས་པ་བྱང་
ཆུབ་སེམས་དཔའི་ཡོན་ཏན་རྣམས་ལས་ཁྱད་པར་དུ་འཕགས་པས་ན་བླ་ན་མེད་པ་ཉིད་དུ་
རིག་པར་བྱའོ། །བྱང་ཆུབ་སེམས་དཔའི་དགེ་འདུན་གྱི་རྗེས་ཐོགས་སུ་ཉན་ཐོས་ཀྱི་དགེ་འདུན་
དཀོན་མཆོག་ནི་མ་སྨོས་ཏེ། ཐེག་པ་ཆེན་པོ་པ་རྣམས་ཀྱིས་མཆོད་པར་འོས་པ་མ་ཡིན་པའི་
ཕྱིར་རོ། །མཁས་པ་བྱང་ཆུབ་སེམས་དཔའ་དང་ཉན་ཐོས་ཀྱི་ཡོན་ཏན་གྱི་ཁྱད་པར་ཤེས་པ་ནི་
ནམ་ཡང་བྱང་ཆུབ་ཆེན་པོའི་བསོད་ནམས་དང་ཡེ་ཤེས་ཀྱི་ཚོགས་རྒྱ་ཆེན་པོ་རྫོགས་པར་བྱེད་
པ༑ ཤེས་རབ་དང་སྙིང་རྗེའི་དཀྱིལ་འཁོར་ཅན། གཞལ་དུ་མེད་པའི་སེམས་ཅན་གྱི་ཁམས་
སྣང་བར་ཉེ་བར་གནས་པ། བླ་ན་མེད་པ་དེ་བཞིན་གཤེགས་པའི་ཟླ་བ་ཉ་བ་ཐོབ་པ་དང་རྗེས་
1
8
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སུ་མཐུན་པའི་ལམ་དུ་ཞུགས་པ་བྱང་ཆུབ་སེམས་དཔའི་ཟླ་བ་ཚེས་པ་དོར་ནས། ཉི་ཚེ་བའི་ཡེ་
ཤེས་ཀྱི་མཐར་ཐུག་པ་སྐར་མའི་གཟུགས་ལྟར་རང་གི་རྒྱུད་སྣང་བར་ཉེ་བར་གནས་པོའི་ཉན་
ཐོས་ལ་ཕྱག་བྱེད་པ་ནི་མ་ཡིན་ཏེ། གཞན་ལ་ཕན་པའི་བསམ་པ་རྣམ་པར་དག་པའི་ཕྱིར་ལ།
ཡང་དག་པར་བསྟེན་པའི་ཡོན་ཏན་ཉིད་ཀྱིས་སེམས་དང་པོ་བསྐྱེད་པའི་བྱང་ཆུབ་སེམས་
དཔས་ཀྱང་། རྗེས་སུ་བརྩེ་བ་མེད་པ་གཞན་རྒྱས་པར་བྱེད་པ་དང་མི་ལྡན་པ། འཕགས་པ་
ཉན་ཐོས་ཟག་པ་མེད་པའི་ཚུལ་ཁྲིམས་ཀྱི་སྡོམ་པ་རྣམ་པར་དག་པའི་མཐར་ཕྱིན་པར་གྱུར་པ་
ཡང་ཟིལ་གྱིས་གནོན་ན། དེ་ལས་གཞན་པའི་ཡོན་ཏན་དབང་བཅུ་དང་སོ་སོ་ཡང་དག་པར་
རིག་པ་བཞི་ལ་སོགས་པ་དང་ལྡན་པས་ལྟ་ཅི་སྨོས་དེས་ན་ཉན་ཐོས་ཀྱི་དགེ་འདུན་གྱིས་བྱང་
སེམས་ལ་མཆོད་པ་ལ་སོགས་པར་འོས་ཀྱི། བྱང་སེམས་ནི་ཉན་ཐོས་ཀྱི་དགེ་འདུན་ལ་ཕྱག་
དང་མཆོད་པ་དང་སྐྱབས་སུ་འགྲོ་བར་འོས་པ་མ་ཡིན་ནོ། །གང་གི་ཕྱིར་མདོ་དག་ལས། གང་
ཞིག་ཚུལ་ཁྲིམས་བདག་དོན་བྱེད་པས་རྣམ་རྒྱས་ཤིང་། །ཚུལ་ཁྲིམས་འཆལ་བའི་སེམས་ཅན་
རྣམས་ལ་བརྩེ་བྲལ་བ། །བདག་ཉིད་རྒྱས་བྱེད་ཚུལ་ཁྲིམས་ནོར་གྱིས་རབ་དག་པ། །འཕགས་
པ་དེ་ནི་ཚུལ་ཁྲིམས་རྣམ་པར་དག་མི་བརྗོད། །གང་ཞིག་གཞན་ལ་མཆོག་ཏུ་སྙིང་རྗེ་བསྐྱེད་
ནས་ནི། །ཚུལ་ཁྲིམས་ཡང་དག་བླངས་པ་བྱས་ཏེ་མེ་རླུང་དང་། །ཆུ་དང་ས་བཞིན་གཞན་དག་
ཉེ་བར་འཚོ་བྱེད་པ། །དེ་ནི་ཁྲིམས་ལྡན་གཞན་ནི་དེའི་གཟུགས་བརྙན་ཡིན། །ཞེས་བཤད་པ་
དང༌། བློ་གྲོས་རྒྱ་མཚོས་ཞུས་པའི་མདོ་ལས། ཤཱ་ར་དྭ་ཏིའི་བུ་འདི་ལྟ་སྟེ་དཔེར་ན། བ་ལང་གི་
རྗེས་ཀྱི་ཆུ་ལས་རིན་པོ་ཆེ་ཐམས་ཅད་མི་འབྱུང་ངོ༌། །ཤཱ་ར་དྭ་ཏིའི་བུ་དེ་བཞིན་དུ་ཉན་ཐོས་ཀྱི་
ཚུལ་ཁྲིམས་ལས་དཀོན་མཆོག་གསུམ་པོ་དག་མི་འབྱུང་ངོ༌། །ཤཱ་ར་དྭ་ཏིའི་བུ་འདི་ལྟ་སྟེ་དཔེར་
ན༑ རྒྱ་མཚོ་ཆེན་པོ་ལས་རིན་པོ་ཆེ་ཐམས་ཅད་འབྱུང་ངོ་། །ཤཱ་ར་དྭ་ཏིའི་བུ་དེ་བཞིན་དུ་བྱང་
ཆུབ་སེམས་དཔའི་ཚུལ་ཁྲིམས་དང་ཐོས་པའི་རྒྱ་མཚོ་ལས་སངས་རྒྱས་དཀོན་མཆོག་དང་ཆོས་
1
8 4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
དཀོན་མཆོག་དང་དགེ་འདུན་དཀོན་མཆོག་སྟེ་དཀོན་མཆོག་གསུམ་པོ་དེ་དག་འབྱུང་ངོ༌། །
ཞེས་གསུངས་པ་དང་། འོད་སྲུང་གིས་ཞུས་པའི་མདོ་ལས། འོད་སྲུང་འདི་ལྟ་སྟེ་དཔེར་ན་ཟླ་
བའི་དཀྱིལ་འཁོར་བཏང་སྟེ། སུས་ཀྱང་སྐར་མའི་ཚོགས་ལ་ནམ་ཡང་ཕྱག་མ་བྱས་སོ། །འོད་
སྲུང་དེ་བཞིན་དུ་མཁས་པ་རྣམས་ཀྱང་བྱང་སེམས་བདག་ལ་ཕན་པ་དང་གཞན་ལ་ཕན་པའི་
སྙིང་རྗེ་ཆེན་པོ་དང་ལྡན་པ། ངའི་བསླབ་པ་ལ་ཞུགས་པ་བཏང་སྟེ་ཉན་ཐོས་ལ་ནམ་ཡང་ཕྱག་
མི་འཚལ་ལོ། །དེ་ལ་འདི་སྐད་ཅེས་བྱ་སྟེ། སུས་ཀྱང་ཟླ་བ་རྣམ་པར་སྤངས་ནས་སུ། །སྐར་
མའི་ཚོགས་ལ་ནམ་ཡང་ཕྱག་མ་བྱས། །དེ་བཞིན་བསླབ་ལ་ཞུགས་པ་ནམ་དུ་ཡང་། །ང་སྲས་
བཏང་སྟེ་ཉན་ཐོས་ཕྱག་མི་འཚལ། །ཞེས་པ་དང་། མྱ་ངན་མེད་ཀྱིས་བྱིན་པ་ལུང་བསྟན་པའི་
མདོ་ལས། ཡབ་ཅི་རི་དྭགས་ཀྱི་རྒྱལ་པོ་སེང་གེ །ཝ་ལ་ལྡང་བའམ། བསྡུར་མཆི་བ་གསན་
ཏམ་གཟིགས་སམ། རྒྱལ་པོས་སྨྲས་པ། བུ་མོ་དེ་ནི་མ་ཡིན་ནོ། །བུ་མོས་སྨྲས་པ། ཡབ་སུ་
ཞིག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ནས་བྱམས་པ་ཆེན་པོ་
དང་སྙིང་རྗེ་ཆེན་པོའི་སྒྲ་བསྒྲགས་པ། དམན་པ་ལ་མོས་པའི་ཉན་ཐོས་ཝ་ལྟ་བུར་གྱུར་པ།
བྱམས་པ་ཆེན་པོ་དང་སྙིང་རྗེ་ཆེན་པོ་དང་བྲལ་བ་དག་ལ་དགའ་ཞིང་ལྡང་བའམ། བསྡུར་མཆི་
བའམ་ཕྱག་འཚལ་བའམ་བཀུར་སྟི་བགྱིད། ཅེས་པ་ནས་ཡབ། སུ་ཞིག་སངས་རྒྱས་བཅོམ་
ལྡན་འདས་རྣམས་ཀྱི་ཆེ་བ་ཉིད། ཤེས་རབ་དང་བསོད་ནམས་དང་ཡེ་ཤེས་དང་ཡོན་ཏན་ཉི་མ་
དང་ཟླ་བའི་སྣང་བ་དཔག་ཏུ་མེད་པ་ལྟ་བུ་ཐོབ་ནས། སྲིན་བུ་མེ་ཁྱེར་གྱི་འོད་ལྟ་བུ་རང་གི་རྒྱུད་
ལ་སྣང་བ་གནས་པ། གཞན་གྱི་སྒྲའི་རྗེས་སུ་སོང་བའི་ཉན་ཐོས་དག་གི་རྣམ་པར་གྲོལ་བ་ལ་
འདོད་པ་བསྐྱེད་པར་བགྱིད། ཅེས་པ་ལ་སོགས་པ་རྒྱ་ཆེར་གསུངས་སོ། །
དེ་ལ་དོན་གང་ཟག་གང་གི་དབང་དུ་བྱས་ནས་བཅོམ་ལྡན་འདས་ཀྱིས་སྐྱབས་
གསུམ་རྣམ་པར་བཞག་པ་མཛད་ཅེ་ན། གནས་སྐབས་རེ་ཞིག་སྐྱབས་གནས་གསུམ་དུ་རྣམ་
1 8 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པར་བཞག་པ་གསུངས་པ་ནི། སྟོན་པ་བསྟན་པ་སློབ་དོན་གྱིས། །ཐེག་གསུམ་པ་དང་བྱེད་
གསུམ་ལ། །མོས་པ་རྣམས་ཀྱི་དབང་བྱས་ནས། །སྐྱབས་གསུམ་རྣམ་པར་བཞག་པ་ཡིན། །
ཞེས་གསུངས་ཏེ། སྟོན་པ་སངས་རྒྱས་ཀྱི་ཡོན་ཏན་བསྟན་པའི་དོན་དུ། སངས་རྒྱས་ཀྱི་དངོས་
པོ་ཉིད་དོན་དུ་གཉེར་བར་ཞུགས་པའི་བྱང་ཆུབ་སེམས་དཔའི་གང་ཟག་དང༌། ལམ་ལ་མ་
ཞུགས་ཀྱང་དང་པོ་ཉིད་ནས་ཐེག་ཆེན་གྱི་རིགས་ཅན་ཡིན་པ་མངོན་པར་མཐོ་བ་ཐོབ་པར་
འདོད་པས་སངས་རྒྱས་ལ་མཆོད་པ་ལ་སོགས་པ་མཆོག་ཏུ་བྱ་བ་བྱེད་པར་མོས་པ་རྣམས་ཀྱི་
དབང་དུ་བྱས་ནས་སངས་རྒྱས་ནི་སྐྱབས་ཡིན་ཏེ། རྐང་གཉིས་རྣམས་ཀྱི་མཆོག་ཡིན་པའི་ཕྱིར་
རོ། །ཞེས་བསྟན་ཅིང་རྣམ་པར་བཞག་གོ །སྟོན་པའི་བསྟན་པ་ཆོས་ཀྱི་ཡོན་ཏན་བསྟན་པའི་
དོན་དུ། རང་ཉིད་རྟེན་འབྲེལ་གྱི་ཆོས་ཟབ་མོ་རྗེས་སུ་རྟོགས་པར་བྱ་བའི་ཕྱིར་ཞུགས་པ་རང་
སངས་རྒྱས་ཀྱི་ཐེག་པ་པའི་གང་ཟག་དང་། ལམ་ལ་མ་ཞུགས་ཀྱང་གནས་སྐབས་སུ་རང་རྒྱལ་
གྱི་རིགས་ཅན་ཡིན་པའམ། མངོན་པར་མཐོ་བ་ཐོབ་པར་འདོད་པས་ཆོས་ལ་མཆོད་པ་ལ་
སོགས་པ་མཆོག་ཏུ་བྱ་བ་བྱེད་པར་མོས་པ་རྣམས་ཀྱི་དབང་དུ་བྱས་ནས་ཆོས་ནི་སྐྱབས་ཡིན་ཏེ།
འདོད་ཆགས་དང་ བྲལ་བ་རྣམས་ཀྱི་མཆོག་ཡིན་པའི་ཕྱིར་རོ། །ཞེས་བསྟན་ཅིང་རྣམ་པར་
བཞག་གོ །སྟོན་པའི་བསྟན་པ་ལ་ལེགས་པར་ཞུགས་པ་སློབ་མ་དགེ་འདུན་གྱི་ཡོན་ཏན་
བསྟན་པའི་དོན་དུ་ཉན་ཐོས་ཀྱི་བྱང་ཆུབ་ཐོབ་པར་བྱ་བའི་ཕྱིར་གཞན་ལ་ཐོས་པའི་སྒྲའི་རྗེས་
སུ་རྟོགས་པའི་ཕྱིར་ཞུགས་པ་ཉན་ཐོས་ཀྱི་ཐེག་པ་པའི་གང་ཟག་དང་། ཉན་ཐོས་ཀྱི་ཐེག་པ་ལ་
མ་ཞུགས་ཀྱང་གནས་སྐབས་སུ་ཉན་ཐོས་ཀྱི་རིགས་ཅན་ཡིན་པའམ། མངོན་པར་མཐོ་བ་ཐོབ་
པར་འདོད་པས་དགེ་འདུན་ལ་མཆོད་པ་ལ་སོགས་པ་མཆོག་ཏུ་བྱ་བ་བྱེད་པར་མོས་པ་རྣམས་
ཀྱི་དབང་དུ་བྱས་ནས་དགེ་འདུན་ནི་སྐྱབས་ཡིན་ཏེ། ཚོགས་རྣམས་ཀྱི་མཆོག་ཡིན་པའི་ཕྱིར་རོ།།
ཞེས་བསྟན་ཅིང་རྣམ་པར་བཞག་གོ །དེ་ལྟར་ན་འདིས་ནི་མདོར་བསྡུ་ན་དོན་རྣམ་པ་གསུམ་
1
8
6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
གྱིས་ཐེག་པ་གསུམ་ལ་ཞུགས་པའི་གང་ཟག་གསུམ་དང༌། མ་ཞུགས་པའི་གང་ཟག་གསུམ་
མམ་ངེས་པར་ལེགས་པར་འདོད་པ་གསུམ་དང༌། མངོན་པར་མཐོ་བ་འདོད་པ་གསུམ་སྟེ་གང་
ཟག་དྲུག་གི་དབང་དུ་བྱས་ནས་བཅོམ་ལྡན་འདས་ཀྱིས་སྐྱབས་གསུམ་དུ་རབ་ཏུ་དབྱེ་བ་
བསྟན་པ་ཡིན་ནོ། །རྣམ་པར་བཞག་པ་འདི་ནི་ཀུན་རྫོབ་ཀྱི་རྟེན་ལ་གནས་པས་སེམས་ཅན་
རྣམས་ཐེག་པ་ལ་རིམ་གྱིས་གཞུག་པའི་དོན་དུ་ཡིན་ནོ། །དེ་ལ་ཐེག་པ་གསུམ་དང་རང་གི་
འབྲས་བུ་མཐར་ཐུག་པ་དེ་དང་དེ་བདག་རྒྱུད་ལ་ཐོབ་པར་འདོད་ནས། སྔར་གྲུབ་ཟིན་གྱི་
དཀོན་མཆོག་གསུམ་ལ་སྟོན་པ་དང་ལམ་དང་གྲོགས་ཀྱི་དམ་པར་འཛིན་པའི་སྒོ་ནས་སྐྱབས་
སུ་འགྲོ་བར་ཁས་ལེན་པ་ནི་རང་རང་གི་སྐྱབས་སུ་འགྲོ་བ་ཡང་དག་པ་ཡིན་ནོ། ། །
ད་ནི་མཐར་ཐུག་གི་སྐྱབས་གནས་གཅིག་ཉིད་དུ་སྒྲུབ་པ་ནི། གལ་ཏེ་དཀོན་མཆོག་
གསུམ་པོ་ཐམས་ཅད་མཐར་ཐུག་གི་སྐྱབས་གནས་མ་ཡིན་ནམ་ཞེ་ན་མ་ཡིན་ཏེ། སྤང་ཕྱིར་
བསླུ་བའི་ཆོས་ཅན་ཕྱིར། །མེད་ཕྱིར་འཇིགས་དང་བཅས་པའི་ཕྱིར། །ཆོས་རྣམ་གཉིས་དང་
འཕགས་པའི་ཚོགས། །གཏན་གྱི་སྐྱབས་མཆོག་མ་ཡིན་ནོ། །ཞེས་གསུངས་ཏེ་མཐར་ཐུག་གི་
སྐྱབས་ནི་རང་ཉིད་འཇིགས་པ་མེད་པའི་སར་ཕྱིན་པ་དང་། ཆོས་མི་ཟད་པ་དང་། རྟག་པ་དང་།
བརྟན་པའི་མཐར་ཐུག་པ་དང་། གཞན་འཇིག་པ་ལས་སྐྱོབ་པའི་ནུས་པ་དང་ལྡན་པ་ཡིན་ན་
འདིར་ཆོས་ནི་རྣམ་པ་གཉིས་ཏེ་བསྟན་པའི་ཆོས་དང་། རྟོགས་པའི་ཆོས་སོ། །དེ་ལ་བསྟན་པའི་
ཆོས་ནི་མདོའི་སྡེ་དང་། དབྱངས་ཀྱིས་སྙད་པ་ལ་སོགས་པ་བསྟན་པ་བརྗོད་པ་སྟེ། དེ་རྣམས་ནི་
མིང་དང་ཚིག་དང་ཡི་གེའི་ཚོགས་ཀྱིས་བསྡུས་པའོ། །དེའང་ལམ་མངོན་པར་རྟོགས་པའི་
མཐར་ཐུག་པའི་ཕྱིར་ཆུ་ལ་བརྒལ་ཟིན་པའི་གཟིངས་ལྟ་བུར་སྤང་བར་བྱ་བ་ཡིན་པའི་ཕྱིར་ཏེ།
ལམ་མངོན་པར་རྟོགས་ནས་ལུང་གི་ཆོས་འདོར་བར་བཤད་དོ། །མདོ་སྡེ་རྒྱན་ལས། དོན་
ཤེས་པ་ནི་ཆོས་རྣམས་ཀུན། །གཟིངས་དང་འདྲ་བ་ཉིད་དུ་རིག །ཅེས་གསུངས་པ་ལྟ་བུའོ། །
-
-
，
1
8 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་པའི་ཆོས་ནི་རྒྱུ་དང་འབྲས་བུའི་དབྱེ་བས་རྣམ་པ་གཉིས་ཏེ། འདི་ལྟ་སྟེ། གང་གིས་
རྟོགས་པ་ལམ་གྱི་བདེན་པ་དང་། གང་རྟོགས་པ་འགོག་པའི་བདེན་པ་སྟེ། དེ་ལ་ལམ་གྱི་
བདེན་པ་ནི་འདུས་བྱས་ཀྱི་མཚན་ཉིད་དུ་གཏོགས་ལ། འདུས་བྱས་ཀྱི་མཚན་ཉིད་དུ་གཏོགས་
པ་གང་ཡིན་པ་དེ་ནི་བརྫུན་པ་བསླུ་བའི་ཆོས་ཅན། གང་བརྫུན་པ་བསླུ་བའི་ཆོས་ཅན་དེ་ནི་མི་
བདེན་པ། གང་མི་བདེན་པ་དེ་ནི་མི་རྟག་པ། གང་མི་རྟག་པ་དེ་སྐྱབས་མ་ལགས་སོ། །དེ་སྐད་
དུའང་། དཔལ་ཕྲེང་གིས་ཞུས་པའི་མདོ་ལས། བཅོམ་ལྡན་འདས་བདེན་པ་གསུམ་ནི་འདུས་
བྱས་ཀྱི་མཚན་ཉིད་དུ་རྟོགས་པའི་སླད་དུ་སྟེ། བཅོམ་ལྡན་འདས་གང་འདུས་བྱས་ཀྱི་མཚན་
ཉིད་དུ་གཏོགས་པ་དེ་ནི་མི་རྟག་པ་ལགས་སོ། །གང་མི་རྟག་པ་དེ་ནི་བརྫུན་པ་བསླུ་བའི་ཆོས་
ཅན་ལགས་སོ། །བཅོམ་ལྡན་འདས་གང་བརྫུན་པ་བསླུ་བའི་ཆོས་ཅན་དེ་ནི་མི་བདེན་པ་དང་
མི་རྟག་པ་ལགས་ཏེ་སྐྱབས་མ་ལགས་སོ། །བཅོམ་ལྡན་འདས་དེ་ལྟ་ལགས་པས་འཕགས་
པའི་སྡུག་བསྔལ་བདེན་པ་དང༌། ཀུན་འབྱུང་བའི་བདེན་པ་དང༌། སྡུག་བསྔལ་འགོག་པར་
འགྲོ་བའི་ལམ་འཕགས་པའི་བདེན་པ་ཡང་ཡང་དག་པར་ན་མི་བདེན་པ་དང་མི་རྟག་པ་
ལགས་ཏེ་སྐྱབས་མ་ལགས་སོ། །ཞེས་སོ། །ལམ་དེས་རྟོགས་པའི་འགོག་པ་གང་ཡིན་པ་དེ་
ཡང་། ཉན་ཐོས་ཀྱི་ཚུལ་གྱིས་མར་མེ་རྒྱུན་ཆད་པ་བཞིན་དུ་ཉོན་མོངས་པ་དང་སྡུག་བསྔལ་
མེད་པ་ཙམ་གྱིས་རབ་ཏུ་ཕྱེ་བ་ཡིན་ལ། མེད་པ་ནི་སྐྱབས་ཡིན་པར་འོས་པ་མ་ཡིན་ཏེ། ནམ་
མཁའི་མེ་ཏོག་གམ་རི་བོང་གི་རྭ་བཞིན་ནོ། །དེས་ན་ཆོས་རྣམ་པ་གཉིས་པོ་དེ་ནི་མཐར་ཐུག་གི་
སྐྱབས་མ་ཡིན་ནོ། །གལ་ཏེ་མདོ་ལས། སྡུག་བསྔལ་འགོག་པའི་བདེན་པ་ཉིད་ནི་ཡང་དག་
པར་ན་བདེན་པ་དང་རྟག་པ་དང་སྐྱབས་ལགས་སོ། །ཞེས་པ་དང་འགལ་ལོ་ཞེ་ན། དེ་ནི་ཐེག་
ཆེན་གྱི་མཐར་ཐུག་གི་འགོག་པ་ཡིན་ལ། དེ་ཉིད་སངས་རྒྱས་ཀྱི་ཆོས་ཀྱི་སྐུ་ཡིན་ནོ། །འདིར་
སངས་རྒྱས་སུ་མ་གཏོགས་པའི་ཆོས་དང་དགེ་འདུན་མཐར་ཐུག་གི་སྐྱབས་མ་ཡིན་པར་སྟོན་
1རྩ།
1
8 8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
པ་ཡིན་པས་མི་འགལ་ལོ། །དགེ་འདུན་ཞེས་བྱ་བ་འདི་ནི་ཐེག་པ་གསུམ་དང་ལྡན་པའི་ཚོགས་
ཀྱི་ཚིག་བླ་དྭགས་སོ། །ཐེག་པ་གསུམ་པོའི་ཚོགས་དེ་ཡང་རྟག་ཏུ་འཇིགས་པ་དང་བཅས་པ་དེ་
བཞིན་གཤེགས་པ་ལ་སྐྱབས་སུ་སོང་བ། ངེས་པར་འབྱུང་བ་ཚོལ་བ། སློབ་པ་བྱ་བ་དང་
བཅས་པ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཞུགས་པ་ཡིན་ནོ། །དེ་ལྟར་
ཡང་མདོ་ལས། བཅོམ་ལྡན་འདས་ཆོས་ཞེས་བགྱི་བ་དེ་ནི་ཐེག་པ་གཅིག་གི་ལམ་བསྟན་པའི་
ཚིག་བླ་དྭགས་ལགས་སོ། །བཅོམ་ལྡན་འདས་དགེ་འདུན་ཞེས་བགྱི་བ་དེ་ནི་ཐེག་པ་གསུམ་གྱི་
ཚོགས་ཀྱི་ཚིག་བླ་དྭགས་ལགས་སོ། །བཅོམ་ལྡན་འདས་སྐྱབས་འདི་གཉིས་ནི་དེའི་ཡན་ལག་
གི་སྐྱབས་ཞེས་བགྱི་སྟེ་སྐྱབས་རབ་མ་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས་
ཐེག་པ་གཅིག་གི་ལམ་བསྟན་པའི་ཆོས་ཀྱང་ཆོས་ཀྱི་སྐུ་རྟོགས་པའི་མཐའ་ལགས་ཏེ། བཅོམ་
ལྡན་འདས་དེའི་ཕ་རོལ་ན་ཐེག་པ་གཅིག་གི་ལམ་བསྟན་པའི་ཆོས་ཀྱིས་ནི་བགྱི་བ་ཅི་ཡང་མ་
མཆིས་སོ། །བཅོམ་ལྡན་འདས་ཐེག་པ་གསུམ་པའི་ཚོགས་ཀྱང་འཇིགས་པ་དང་བཅས་པས་དེ་
བཞིན་གཤེགས་པ་ལ་སྐྱབས་སུ་མཆིས་པ་དང་། འབྱུང་བའི་ཐབས་ཚོལ་བ་དང༌། སློབ་པ་
བགྱི་བ་དང་བཅས་པ་དང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཞུགས་པ་
ལགས་སོ། །བཅོམ་ལྡན་འདས་དེ་ལྟར་ན་སྐྱབས་འདི་གཉིས་ནི་སྐྱབས་ཀྱི་རབ་མ་ལགས་ཏེ།
དུས་ཀྱི་མཐའ་མཆིས་པའི་སྐྱབས་ལགས་སོ། །ཞེས་གསུངས་སོ། །ཇི་ལྟར་འཇིགས་པ་དང་
བཅས་ཤེ་ན། གང་གི་ཕྱིར་དགྲ་བཅོམ་པ་ཡང་སྲིད་སྤངས་པ་རྣམས་ཀྱང་ད་དུང་བག་ཆགས་མ་
སྤངས་པའི་ཕྱིར་རྒྱུན་མི་ཆད་པར་རྟག་ཏུ་འདུ་བྱེད་ཐམས་ཅད་ལ་མི་བཟོད་པར་འཇིགས་པའི་
འདུ་ཤེས་ཉེ་བར་གནས་པར་འགྱུར་ཏེ། དཔེར་ན་རལ་གྲི་གདེངས་པའི་སྐྱེས་བུ་ལ་བྱ་བ་
བཞིན་ཏེ། དེས་ན་དེ་དག་ཀྱང་གཏན་དུ་བདེ་བའི་ངེས་པར་འབྱུང་བ་ཐོབ་པ་མ་ཡིན་ནོ། །
སྐྱབས་ནི་སྐྱབས་ཚོལ་བ་མ་ཡིན་ནོ། །ཇི་ལྟར་སེམས་ཅན་སྐྱབས་མེད་པ་འཇིགས་པ་དེ་དང་
1 8）



་པ་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེས་འཇིགས་པ་དག་དེ་དང་དེ་ལས་ངེས་པར་འབྱུང་བ་ཚོལ་བ་དེ་བཞིན་དུ་དགྲ་བཅོམ་པ་ལ་
ཡང་ འཇིགས་ པ་དེ་ ཡོད་དོ། །གང་ གི་ ཕྱིར་ དེ་ དག་འཇིགས་ པས་འཇིགས་ཏེ་དེ་བཞིན་
གཤེགས་པ་ལ་སྐྱབས་སུ་འགྲོ་བ་ཡིན་ནོ། །གང་ཞིག་དེ་ལྟར་འཇིགས་པ་དང་བཅས་པའི་ཕྱིར་
སྐྱབས་སུ་འགྲོ་བ་དེ་ནི་གདོན་མི་ཟ་བར་འཇིགས་པ་ལས་ངེས་པར་འབྱུང་བ་ཚོལ་བའི་ཕྱིར་ནི་
འཇིགས་པའི་གཞི་དེ་སྤང་བའི་དབང་དུ་བྱས་ནས་སློབ་པ་བྱ་བ་དང་བཅས་པར་འགྱུར་རོ། །དེ་
སྐད་དུའང་མདོ་ལས། བཅོམ་ལྡན་འདས་དགྲ་བཅོམ་པ་རྣམས་དང་། རང་སངས་རྒྱས་རྣམས་
ཀྱང་དེ་བཞིན་གཤེགས་པ་ཉིད་ལ་སྐྱབས་སུ་མཆི་བ་ལགས་ཏེ། བཅོམ་ལྡན་འདས་དགྲ་
བཅོམ་པ་རྣམས་དང་། རང་སངས་རྒྱས་རྣམས་ཀྱང་འཇིགས་པ་དང་བཅས་པ་ལགས་སོ། །དེ་
ཅིའི་སླད་དུ་ཞེ་ན། བཅོམ་ལྡན་འདས། དགྲ་བཅོམ་པ་རྣམས་དང༌། རང་སངས་རྒྱས་རྣམས་
ཀྱང་འདུ་བྱེད་ཐམས་ཅད་ལ་མི་བཟོད་པར་འཇིགས་པའི་འདུ་ཤེས་ཉེ་བར་གནས་པ་ལགས་
པའི་སླད་དུའོ། །བཅོམ་ལྡན་འདས་དཔེ་ན་གཤེད་མས་རལ་གྲི་གཟས་པ་བཞིན་ཏེ། བཅོམ་
ལྡན་འདས་དེ་ལྟ་ལགས་པས། དེ་དག་ཀྱང་ངེས་པར་འབྱུང་བ་ཤིན་ཏུ་བདེ་བ་ཐོབ་པ་མ་
ལགས་སོ། །བཅོམ་ལྡན་འདས་དེ་ཅིའི་སླད་དུ་ཞེ་ན་སྐྱབས་སུ་གྱུར་པ་ནི་སྐྱབས་གཞན་ཚོལ་བ་
མ་མཆིས་པའི་སླད་དུའོ། །བཅོམ་ལྡན་འདས་ཇི་ལྟར་སེམས་ཅན་སྐྱབས་མ་མཆིས་པ་རྣམས་
གང་དང་གང་གིས་འཇིགས་སྐྲག་པའི་འཇིགས་སྐྲག་པ་དེ་དང་དེ་ལས་འབྱུང་བ་ཚོལ་བ་དེ་
བཞིན་དུ། བཅོམ་ལྡན་འདས་དགྲ་བཅོམ་པ་རྣམས་ དང་ རང་སངས་ རྒྱས་རྣམས་ལའང་
འཇིགས་པ་དེ་མཆིས་ཏེ། འཇིགས་པ་དེས་སྐྱག་པས་དགྲ་བཅོམ་པ་རྣམས་དང་། རང་སངས་
རྒྱས་རྣམས་ཀྱང་བཅོམ་ལྡན་འདས་ལ་སྐྱབས་སུ་མཆི་བར་ཁས་ལེན་པ་ལགས་སོ། །བཅོམ་
ལྡན་འདས་དགྲ་བཅོམ་པ་རྣམས་དང༌། རང་སངས་རྒྱས་རྣམས་ཀྱང་འཇིགས་པ་དང་བཅས་
པ་ལགས་ཏེ། བཅོམ་ལྡན་འདས་དེ་ལྟ་ལགས་པས་དགྲ་བཅོམ་རྣམས་དང་རང་སངས་རྒྱས་
1
9
)



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
རྣམས་ཀྱང་སྐྱེ་བའི་ཆོས་ཀྱི་ལྷག་མ་དང་བཅས་པ་ལགས་ཏེ་བཅོམ་ལྡན་འདས་དེ་དག་གི་སྐྱེ་བ་
མ་བས་པ་ཡང་མཆིས་སོ། །བཅོམ་ལྡན་འདས་དེ་དག་ནི་བསྟེན་པར་བགྱི་བའི་ལྷག་མ་དང་
བཅས་པ་ལགས་ཏེ། དེས་ན་དེ་དག་ནི་དག་པ་མ་ལགས། ལས་མཐར་ཕྱིན་པ་མ་ལགས་ཏེ།
དེ་དག་གི་བགྱི་བ་མང་ལགས་སོ། །དེ་དག་གི་སྤང་བར་བགྱི་བའི་ཆོས་གཞན་ཡང་མང་དུ་
མཆིས་ཏེ། དེ་དག་མ་སྤངས་པས་དགྲ་བཅོམ་པ་རྣམས་དང་། རང་སངས་རྒྱས་རྣམས་ཀྱང་མྱ་
ངན་ ལས་འདས་ པའི་ དབྱིངས་ དང་ རིང་ བ་ ལགས་ སོ། །ཞེས་གསུངས་སོ། །བྱང་ སེམས་
འཕགས་པ་རྣམས་ཀྱང་སློབ་པའི་བྱ་བ་དང་བཅས་པའི་ཕྱིར་ན། འཇིགས་པ་མེད་པ་ཁྱུ་མཆོག་
གི་གནས་ཐོབ་པར་བྱ་བའི་ཕྱིར་ཞུགས་པར་གྱུར་པ་ཡིན་ཏེ། འདི་ལྟ་སྟེ། བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཏུའོ། །དེ་ལ་བྱང་ཆུབ་སེམས་དཔའ་ས་བདུན་པ་མན་ཆད་ནི་
ཐེག་པ་དམན་པས་འཇིགས་ལ། ས་བརྒྱད་ཡན་ཆད་ནི་འཇིགས་པ་མེད་ཀྱང་སྤངས་པ་དང་
རྟོགས་པ་མཐར་མ་ཕྱིན་པས་ལམ་གོང་ནས་གོང་དུ་འགྲོར་ཡོད་པའི་ཕྱིར་སྐྱབས་གནས་དངོས་
ཐོབ་པ་ནི་མ་ཡིན་ནོ། །དེའི་ཕྱིར་ན་ཆོས་དང་དགེ་འདུན་དེའང་དེའི་ཡན་ལག་གི་སྐྱབས་སམ།
གནས་སྐབས་ཀྱི་སྐྱབས་ཡིན་པའི་ཕྱིར་གཙོ་བོའི་སྐྱབས་སམ་གཏན་གྱི་སྐྱབས་ནི་མ་ཡིན་ནོ། །
དེ་ལྟར་སྐྱབས་གཉིས་པོ་འདི་ནི་མཐར་ཐུག་པའི་དུས་ན་སྐྱབས་མ་ཡིན་པར་བརྗོད་དོ། །
འོ་ན་མཐར་ཐུག་གི་སྐྱབས་གང་ཡིན་ཞེ་ན། དམ་པའི་དོན་དུ་འགྲོ་བ་ཡི། །སྐྱབས་ནི་
སངས་ རྒྱས་ རྒྱས་ ཉག་ གཅིག་ ཡིན། །གལ་ཏེ་ སྐྱབས་ གནས་ ནི་ དཀོན་ མཆོག་གསུམ་དུ་
གསུངས་པ་ལ་གཉིས་མ་ཚང་བར་འགྱུར་རོ་ཞེ་ན་མ་ཡིན་ཏེ། ཐུབ་པ་ཆོས་ཀྱི་སྐུ་ཅན་ཕྱིར། །
ཚོགས་ཀྱང་དེ་ཡི་མཐར་ཐུག་ཕྱིར། །དེས་ན་སངས་རྒྱས་ཉིད་ཆོས་དང་དགེ་འདུན་གྱི་མཐར་
ཐུག་པ་ཡིན་ཏེ། མདོ་དེ་ཉིད་ལས། བཅོམ་ལྡན་འདས་དེ་བཞིན་གཤེགས་པ་ལ་སྐྱབས་སུ་
མཆི་བ་ནི་སྐྱབས་སུ་མཆི་བ་ཡང་དག་པ་ལགས་སོ། །བཅོམ་ལྡན་འདས་སྐྱབས་སུ་མཆི་བ་
ང་
1 9 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ཀྱང་ཡང་དག་པར་ན་དེ་བཞིན་གཤེགས་པ་ལ་སྐྱབས་སུ་མཆི་ཞེས་བགྱི་བའི་མཐའ་
ལགས་པར་ཁོང་དུ་ཆུད་པར་བགྱིའོ། །དེ་ཅིའི་སླད་དུ་ཞེ་ན། བཅོམ་ལྡན་འདས་དེ་བཞིན་
གཤེགས་པ་ཡང་གཞན་མ་ལགས། སྐྱབས་གཉིས་ཀྱང་གཞན་མ་ལགས་ཏེ། བཅོམ་ལྡན་
འདས་དེ་བཞིན་གཤེགས་པ་ཉིད་སྐྱབས་གསུམ་ལགས་སོ། །ཞེས་གསུངས་སོ། །དེ་ལ་འདིར་
སངས་རྒྱས་ཀྱི་ཡོན་ཏན་འདུས་མ་བྱས་པའི་སྐབས་སུ་སྔར་བཤད་པའི་ཚུལ་གྱིས་སྐྱེ་བ་མེད་པ་
དང་འགག་པ་མེད་པས་རབ་ཏུ་ཕྱེ་བའི་ཐུབ་པ་དེ་ནི་ཐེག་པ་ཆེན་པོའི་མི་སློབ་པའི་རྒྱུད་ཀྱིས་
བསྡུས་པའི་འགོག་པ་དང་ལམ་གྱི་བདེན་པ་སྟེ། རྣམ་པར་བྱང་བའི་བདེན་པ་འདི་གཉིས་ཀྱི་
མཚན་ཉིད་འདོད་ཆགས་དང་བྲལ་བ་ཆོས་དཀོན་མཆོག་ཡིན་ལ། དེ་ཉིད་ཐུབ་པ་ཆོས་ཀྱི་སྐུ་
ཅན་ཡིན་པའི་ཕྱིར་དང་། ཐེག་པ་གསུམ་གའི་ཚོགས་འཕགས་པའི་དགེ་འདུན་ཡང་སྤངས་
རྟོགས་ཀྱིས་ཁྱད་པར་དུ་བྱས་པ་ཡིན་ལ། སྤངས་པ་དང་རྟོགས་པ་ནི་ཆོས་ཀྱི་སྐུ་རྣམ་པར་དག་
པ་མཐར་ཐུག་པས་མཐར་ཕྱིན་པར་འགྱུར་བའི་ཕྱིར་ན། སྐྱོབ་པ་མེད་ཅིང་སྐྱབས་མེད་པའི་
འཇིག་རྟེན་ན། ཕྱི་མའི་མཐའི་མུ་དང་མཉམ་པར་མི་ཟད་པའི་སྐྱབས། རྟག་པའི་སྐྱབས།
གཡུང་དྲུང་གི་སྐྱབས་དམ་པའི་སྐྱབས་ནི་གཅིག་ཉིད་དེ། འདི་ལྟ་སྟེ། དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སོ། །མི་ཟད་པ་རྟག་པ་གཡུང་དྲུང་ཞི་
བའི་སྐྱབས། གཅིག་པུ་འདི་རྒྱས་པར་ནི་འཕགས་པ་དཔལ་ཕྲེང་གི་མདོའི་རྗེས་སུ་འབྲངས་
ནས་རྟོགས་པར་བྱ་སྟེ་ཇི་སྐད་དུ། འདི་ལྟར་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་རྣམས་ནི་སྐྱབས་མ་མཆིས་པ་དང་སྐྱོབ་པ་མ་མཆིས་པའི་འཇིག་རྟེན་
ན་ཕྱི་མའི་མཐར་ཐུག་པར་སྐྱབས་མི་ཟད་པ་དང༌། སྐྱབས་རྟག་པ་དང༌། སྐྱབས་བརྟན་པ་
ལགས་སོ། །ཞེས་པ་དང༌། སོར་མོའི་ཕྲེང་བ་ལ་ཕན་པའི་མདོ་ལས་ཀྱང་། ཐེག་པ་གཅིག་པོ་
སྐྱབས་ གཅིག་ སྟེ། །དེ་བཞིན་ གཤེགས་ པ་ དོན་ དམ་སྐྱབས། །ཆོས་དང་ སངས་ རྒྱས་ དོན་
1
9 2



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥་
གཅིག་སྟེ། །དེ་བཞིན་གཤེགས་པ་ཆོས་ཀྱི་སྐུ། །དགེ་འདུན་དེ་བཞིན་གཤེགས་ཀྱི་མིང༌། །
དགེ་འདུན་ཉིད་ནི་དེ་བཞིན་གཤེགས། །ཆོས་དང་དགེ་འདུན་ནི་ཐབས་ཀྱི་སྐྱབས་ལགས་ཏེ། །
དེ་བཞིན་གཤེགས་ནི་ཐབས་མེད་སྐྱབས་དང་དོན་དམ་ལགས། །དེ་བཞིན་གཤེགས་པ་ཐབས་
མེད་སྐྱབས་ཀྱི་སྐྱབས་ལགས་ཏེ། །དེ་ཡི་སླད་དུ་དེ་བཞིན་གཤེགས་ལ་སྐྱབས་སུ་མཆི། །ཞེས་
གསུངས་སོ། །
ད་ནི་སྐྱབས་གསུམ་པོ་དེ་ལ་ཅིའི་ཕྱིར་དཀོན་མཆོག་ཅེས་བྱ་ཞེ་ན། འབྱུང་བ་དཀོན་
ཕྱིར་དྲི་མེད་ཕྱིར། །མཐུ་ལྡན་ཕྱིར་དང་འཇིག་རྟེན་གྱི། །རྒྱན་འགྱུར་ཕྱིར་དང་མཆོག་ཉིད་ཕྱིར།།
འགྱུར་བ་མེད་ཕྱིར་དཀོན་མཆོག་ཉིད། །ཅེས་གསུངས་ཏེ། མདོར་བསྡུ་ན་འབྱུང་བ་དཀོན་པ་
ལ་སོགས་པ་ཆོས་མཐུན་པ་རྣམ་པ་དྲུག་གིས་ན། སངས་རྒྱས་དང་ཆོས་དང་དགེ་འདུན་ཞེས་བྱ་
བའི་དཀོན་མཆོག་གསུམ་པོ་འདི་ རིན་པོ་ཆེ་དང་འདྲ་བར་བརྗོད་དེ་འདི་ལྟ་སྟེ། འབྱུང་བ་
དཀོན་པར་ཆོས་མཐུན་པས་ནི་བསྐལ་པ་ཡོངས་སུ་འགྱུར་བ་མང་པོར་ཡང་དགེ་བའི་རྩ་བ་མ་
བསྐྲུན་པ་རྣམས་དེ་དང་ཕྲད་པ་མི་མཐོང་བའི་ཕྱིར་རོ། །དྲི་མ་མེད་པར་ཆོས་མཐུན་པས་ནི་རྣམ་
པ་ཐམས་ཅད་དུ་ཉོན་མོངས་པ་དང་ཉེ་བའི་ཉོན་མོངས་པའི་དྲི་མ་དང་བྲལ་བའི་ཕྱིར་རོ། །མཐུ་
དང་ལྡན་པར་ཆོས་མཐུན་པས་ནི་མངོན་པར་ཤེས་པ་དྲུག་ལ་སོགས་པ་ཡོན་ཏན་གྱི་མཐུ་
བསམ་གྱིས་མི་ཁྱབ་དང་ལྡན་པའི་ཕྱིར་རོ། །འཇིག་རྟེན་གྱི་རྒྱན་དུ་འགྱུར་བར་ཆོས་མཐུན་
པས་ནི་འགྲོ་བ་ཐམས་ཅད་ཀྱི་བསམ་པ་དགེ་བའི་རྒྱུ་ཡིན་པའི་ཕྱིར་རོ། །རིན་པོ་ཆེ་བཅོས་མ་
ལས་མཆོག་ཉིད་དུ་ཆོས་མཐུན་པས་ནི་འཇིག་རྟེན་ལས་འདས་པའི་ཕྱིར་རོ། །བསྟོད་པ་དང་
སྨད་པ་ལ་སོགས་པས་རྣམ་པར་མི་འགྱུར་བར་ཆོས་མཐུན་པས་ནི་འདུས་མ་བྱས་པའི་རང་
བཞིན་ཡིན་པའི་ཕྱིར་རོ། །འགྲེལ་པའི་དཔེ་ཁ་ཅིག་ལས་དཀོན་མཆོག་གི་སྒྲ་དོན་འདི་དག་
དཔེ་དོན་ཆོས་མཐུན་རྒྱས་པར་སྦྱར་བ་འབྱུང་མོད་ཀྱི། དཔེ་ཕལ་ཆེ་བ་ལ་མི་སྣང་ཞིང་འདི་ཙམ་
1 93



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱིས་ཀྱང་དོན་གོ་བའི་ཕྱིར་མ་བྲིས་སོ། །གཞུང་འདིར་གཙོ་ཆེར་སྐྱབས་གནས་དཀོན་མཆོག་
གསུམ་ངོས་བཟུང་ནས།
དེ་ལ་སྐྱབས་སུ་འགྲོ་ཚུལ་ནི་འདིར་གསལ་བར་མ་གསུངས་ཀྱང་གཞུང་གཞན་ལ་
བརྟེན་ནས་ཅུང་ཟད་བཤད་ན། སྐྱབས་སུ་འགྲོ་བའི་ངོ་བོ་ནི་འཇིགས་པ་སྤང་བའི་ཆེད་དུ་
སྐྱབས་གནས་ལ་བརྟེན་པར་ཁས་ལེན་པ་ཡིན་ནོ། །དབྱེ་ན་བརྡ་དང་ཆོས་ཉིད་ཀྱིས་ཐོབ་པ་
གཉིས་སམ་མངོན་པར་མཐོ་བ་འདོད་པའི་གང་ཟག་གསུམ་དང་། ངེས་པར་ལེགས་པ་འདོད་
པའི་གང་ཟག་གསུམ་སྟེ་དྲུག་གི་དབང་དུ་བྱས་ཏེ་སྐྱབས་འགྲོ་དྲུག་ཏུ་འགྱུར་ལ། འཇིག་རྟེན་པ་
དང༌། ཉན་ཐོས་དང༌། རང་སངས་རྒྱས་དང༌། བྱང་སེམས་ཀྱི་སྐྱབས་འགྲོ་སྟེ་བཞིར་ཡང་
འགྱུར་ཏེ། བཞི་པོ་དེ་རྣམས་ཉིད་ཀྱི་ཁྱད་པར་ལ་རྒྱུའི་ཁྱད་པར་ནི་འཇིག་རྟེན་པའི་སྐྱབས་
འགྲོའི་རྒྱུ་ནི་གཙོ་ཆེར་འཇིགས་པ་དང་འདོད་པ་གཉིས་ཡིན་ལ། ཉན་རང་གཉིས་ཀྱི་གཙོ་ཆེར་
དད་པ་དང་གསུམ་ཡིན་ནོ། །བྱང་སེམས་ཀྱི་གཙོ་ཆེར་སྙིང་རྗེ་དང་བཞི་ཡིན་ཏེ། མདོ་སྡེ་རྒྱན་
ལས། དེ་ཡང་སྙིང་བརྩེ་ལས་རིག་བྱ། །ཞེས་གསུངས་སོ། །ཡུལ་གྱི་ཁྱད་པར་ལ་འཇིག་རྟེན་
པའི་སྐྱབས་འགྲོའི་ཡུལ་ནི་འཇིག་རྟེན་པའི་ལྷའམ་ཀླུ་ལ་སོགས་པ་ཡིན་ཏེ། འཇིག་རྟེན་པ་
འགའ་ཞིག་ཚེ་འདི་དང་ཕྱི་མའི་དོན་དུ་ཡུལ་དཀོན་མཆོག་གསུམ་ལ་བརྟེན་པར་ཁས་ལེན་ཡང་
ཐར་པ་ལ་དམིགས་པའི་བློ་མེད་པའི་ཕྱིར། དེ་ཡང་འཇིག་རྟེན་པའི་སྐྱབས་འགྲོ་ཡིན་ནོ། །ཕྱི་
མ་གསུམ་ནི་ཡུལ་དཀོན་མཆོག་གསུམ་ལ་བརྟེན་ནས་འཕགས་པའི་བདེན་པ་བཞི་ལ་ཤེས་
རབ་ཀྱིས་བལྟས་པས་འཁོར་བ་ལས་ཐར་བར་མཚུངས་ཏེ། དེ་ལྟར་དཀོན་མཆོག་གསུམ་ལ་
བརྟེན་པ་ཙམ་དུ་མཚུངས་ཀྱང་། ཉན་རང་རང་གི་ལུགས་ཀྱི་དཀོན་མཆོག་གསུམ་དང་། བྱང་
སེམས་ཀྱི་ནི་སྔར་བཤད་པའི་དཀོན་མཆོག་གསུམ་ཡིན་ནོ། །དུས་ཀྱི་ཁྱད་པར་ནི་འཇིག་རྟེན་
པ་ཚེ་འདི་དང་ཕྱི་མའི་དོན་མ་གྲུབ་ཀྱི་བར་དང་། ཉན་རང་གཉིས་ཇི་སྲིད་འཚོའི་བར་དང་།
]
3 4



，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
བྱང་སེམས་བྱང་ཆུབ་མཆོག་མ་ཐོབ་ཀྱི་བར་དུ་སྐྱབས་སུ་འགྲོ་བ་ཡིན་ནོ། །ཆེད་དུ་བྱ་བའི་ཁྱད་
པར་ནི། འདི་ ཕྱིའི་འཇིག་རྟེན་གྱི་བདེ་བ་འདོད་པ་ཙམ་དང༌། རང་ཉིད་འཁོར་བའི་སྡུག་
བསྔལ་ལས་ཐར་བར་འདོད་པ་དང་། དེ་ཉིད་སློབ་དཔོན་ལ་མ་ལྟོས་པར་ཐོབ་པར་འདོད་པ་
དང༌། གཞན་དོན་དུ་སངས་རྒྱས་ཉིད་འདོད་པས་སྐྱབས་སུ་འགྲོ་བ་སྟེ་བཞི་ཡིན་ནོ། །དེས་ན་
ཐེག་པ་ཆེན་པོའི་ལུགས་འདི་ནི་སྙིང་རྗེས་གཞན་གྱི་ཆེད་དུ་སྐྱབས་སུ་འགྲོ་བ་སྟེ། འདི་ལྟར་
མཐའ་ཡས་པའི་སེམས་ཅན་ཐམས་ཅད་སྡུག་བསྔལ་རྒྱུ་དང་བཅས་པ་ལས་བསྐྱབ་པའི་དོན་དུ་
བདག་ཉིད་སྐྱབས་གནས་དངོས་རྫོགས་པའི་སངས་རྒྱས་ཐོབ་ནས་ཆོས་ཀྱི་འཁོར་ལོ་ལེགས་
པར་བསྐོར་ཞིང་སློབ་མའི་ཚོགས་དུལ་བ་མཐའ་ཡས་པ་སྡུད་པར་འདོད་པས། དུས་ཇི་སྲིད་
བྱང་ཆུབ་སྙིང་པོ་ལ་མཆིས་ཀྱི་བར་དུ་སྔར་བཤད་པའི་དཀོན་མཆོག་གསུམ་ལ་བརྟེན་པར་
ཁས་ལེན་པ་སྟེ། མདོ་སྡེ་རྒྱན་ལས། འདི་ནི་དེ་དངོས་འདོད་པས་ཁས་ལེན་དེ་ཡང་སྙིང་བརྩེ་
ལས་རིག་བྱ། །ཞེས་གསུངས་པ་དང༌། ཕ་རོལ་ཏུ་ཕྱིན་པ་བསྡུས་པའི་གཏམ་ལས། འཇིག་
རྟེན་སྐྱབས་མེད་བསྐྱབ་པའི་ཕྱིར། །སྤྱོད་ཅིང་རང་གི་དོན་བཏང་སྟེ། །སངས་རྒྱས་བསྒྲུབ་ཅིང་
བློ་བརྟན་ན། །སངས་རྒྱས་ སྐྱབས་ སུ་སོང་བ་ ཡིན། །འགྲོ་བ་མ་ ལུས་ ཐམས་ཅད་ ཀྱང་། །
བདག་གིས་ཆོས་ལ་དགོད་བྱ་ཞེས། །སེམས་བསྐྱེད་ནན་ཏན་འགོད་བྱེད་ན། །ཆོས་ལ་སྐྱབས་
སུ་སོང་བ་ཡིན། །བྱང་ཆུབ་གོ་ཆ་བརྟན་བྱེད་ཅིང་། །དགེ་འདུན་རྣམས་ལ་ཆེར་མོས་པས། །
དགེ་འདུན་བསྙེན་བཀུར་གང་མོས་པ། །དགེ་འདུན་སྐྱབས་སུ་སོང་བ་ཡིན། །ཞེས་བཤད་པ་
ལྟ་བུའོ། །དེ་ལྟ་ན་སྐྱབས་འགྲོ་དང་སྨོན་པ་སེམས་བསྐྱེད་ལ་ཁྱད་པར་ཅི་ཡོད་ཅེ་ན། འགའ་
ཞིག་དམ་བཅས་མ་ཟིན་པ་དང་ཟིན་པའོ་ཞེས་སྨྲ་མོད་ཀྱི། དེ་གཉིས་ནི་སྐྱབས་འགྲོ་དང་
སེམས་བསྐྱེད་གཉིས་ཀ་ལ་ཡོད་དོ། །དེས་ན་ངོ་བོ་ལ་ཁྱད་མེད་ཀྱང་རང་གཞན་འཇིགས་པ་
ལས་བསྐྱབ་པར་འདོད་པའི་བསམ་པའི་ཆ་ནས་སྐྱབས་འགྲོར་བཞག་ལ། གཞན་དོན་དུ་
1
9 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སངས་རྒྱས་ཐོབ་པར་འདོད་པའི་ཆ་ནས་སྨོན་པ་སེམས་བསྐྱེད་དུ་བཞག་པ་ཡིན་ནོ་སྙམ་མོ། །
སྐྱབས་སུ་སོང་ནས་བསླབ་བྱ་ལ་ཇི་ལྟར་བསླབ་པ་ནི། སྐྱེས་བུ་དམ་པ་ལ་བརྟེན་པ་དང་། དམ་
པའི་ཆོས་ཉན་པ་དང་། ཚུལ་བཞིན་ཡིད་ལ་བྱེད་པ་དང་། ཆོས་དང་རྗེས་སུ་མཐུན་པའི་ཆོས་
སྒྲུབ་པ་ལ་འབད་པར་བྱ་བ་ལ་སོགས་ཏེ་རྒྱས་པར་གཞན་དུ་ཤེས་པར་བྱའོ། །དེ་ལྟར་སྐྱབས་
སུ་སོང་བའི་ཕན་ཡོན་ནི། མདོ་སྡེ་རྒྱན་ལས། སྐྱབས་སུ་འགྲོ་བ་འདིར་སོང་དོན་ཆེན་ཏེ། །དེ་
ནི་ཚད་མེད་ཡོན་ཏན་ཚོགས་འཕེལ་བྱེད། །འགྲོ་བ་འདི་ལ་སྙིང་རྗེའི་བསམ་པས་ཁྱབ། །
མཚུངས་མེད་འཕགས་ཆེན་ཆོས་ཀྱང་རྒྱས་པར་བྱེད། །ཞེས་པ་དང༌། དེ་ལས་རྣམ་པ་ཀུན་
མཁྱེན། །ཞེས་གསུངས་སོ། །
དེ་ལྟར་དཀོན་མཆོག་གསུམ་བསྟན་པའི་རྗེས་ཐོག་ལ་གང་ཡོད་ན། འཇིག་རྟེན་དང་
འཇིག་རྟེན་ལས་འདས་པའི་རྣམ་པར་དག་པ་ཐམས་ཅད་སྐྱེ་བའི་གནས། དཀོན་མཆོག་
གསུམ་སྐྱེ་བར་འགྱུར་བའི་རྒྱུ་དང་རྐྱེན་གྱི་དབང་དུ་བྱས་ནས་ཚིགས་སུ་བཅད་པ། དྲི་བཅས་དེ་
བཞིན་ཉིད་དང་དྲི་མ་མེད། །དྲི་མེད་སངས་རྒྱས་ཡོན་ཏན་རྒྱལ་བའི་མཛོད། །གང་ལ་དཀོན་
མཆོག་དགེ་ བ་ གསུམ་ འབྱུང་བ། །དོན་ དམ་ གཟིགས་ པ་ རྣམས་ ཀྱི་ཡུལ་ ཉིད་དོ། །ཞེས་
གསུངས་ཏེ། གང་ལ་དཀོན་མཆོག་གསུམ་འབྱུང་བར་འགྱུར་བ་གནས་བཞི་པོ་འདི་ནི་སངས་
རྒྱས་ཁོ་ནའི་ཡུལ་ཡིན་གྱི་གཞན་གྱི་ཡུལ་མ་ཡིན་པས་ན་བསམ་གྱིས་མི་ཁྱབ་བོ། །ཇི་ལྟར་
བསམ་གྱིས་མི་ཁྱབ་ཅེ་ན། དཀོན་མཆོག་གསུམ་པོ་འདི་ཡི་རིགས། །ཐམས་ཅད་གཟིགས་པ་
རྣམས་ཀྱི་ཡུལ། །དེ་ཡང་རྣམ་བཞི་གོ་རིམ་བཞིན། །རྒྱུ་བཞི་ཡིས་ནི་བསམ་མི་ཁྱབ། །དེ་ལ་དྲི་
མ་དང་བཅས་པའི་དེ་བཞིན་ཉིད་ནི་ཉོན་མོངས་པའི་སྦུབས་ལས་མ་གྲོལ་བའི་ཁམས་ལ་དེ་
བཞིན་གཤེགས་པའི་སྙིང་པོ་ཞེས་བརྗོད་པ་གང་ཡིན་པ་སྟེ། སེམས་ཀྱི་ཆོས་ཉིད་རང་བཞིན་
གྱིས་འོད་གསལ་བ་དེ་ཉིད་དྲི་མ་ལས་མ་གྲོལ་བའོ། །དྲི་མ་མེད་པའི་དེ་བཞིན་ཉིད་ནི། དེ་ཉིད་
19 6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
སངས་རྒྱས་ཀྱི་སར་གནས་ཡོངས་སུ་གྱུར་པའི་མཚན་ཉིད་དེ་བཞིན་གཤེགས་པའི་ཆོས་ཀྱི་སྐུ་
ཞེས་བརྗོད་པ་གང་ཡིན་པ་སྟེ་གློ་བུར་གྱི་དྲི་མ་མཐའ་དག་དང་བྲལ་བའོ། །དྲི་མ་མེད་པའི་
སངས་རྒྱས་ཀྱི་ཡོན་ཏན་ནི། གནས་གྱུར་པའི་མཚན་ཉིད་དེ་བཞིན་གཤེགས་པའི་ཆོས་ཀྱི་སྐུ་དེ་
ཉིད་ལ་ཡོད་པ་འཇིག་རྟེན་ལས་འདས་པ་སྟོབས་བཅུ་ལ་སོགས་པ་སངས་རྒྱས་ཀྱི་ཆོས་གང་
དག་ཡིན་པ་སྟེ་སངས་རྒྱས་ཀྱི་ཡོན་ཏན་ཚད་མེད་པ་རྣམས་སོ། །རྒྱལ་བའི་མཛད་པ་ནི་སྟོབས་
བཅུ་ལ་སོགས་པ་སངས་རྒྱས་ཀྱི་ཆོས་དེ་རྣམས་ཉིད་སོ་སོ་རང་གི་བླ་ན་མེད་པའི་ཕྲིན་ལས་ཏེ།
གང་ཞིག་མེད་པར་མ་གྱུར་ཅིང་ཆད་པ་མེད་ལ་རྒྱུན་མ་ཆད་པ། བྱང་ཆུབ་སེམས་དཔའ་ལུང་
བསྟན་པའི་གཏམ་རྒྱུན་མི་ཆད་པ་སྟེ་ཆོས་ཀྱི་འཁོར་ལོ་རྒྱུན་དུ་བསྐོར་བས་གཙོ་བྱས་པའི་ཕྲིན་
ལས་མཐའ་ཡས་པ་རྣམས་སོ། །གནས་བཞི་པོ་འདི་དག་ཀྱང་གོ་རིམ་ཇི་ལྟ་བ་བཞིན་དུ་རྒྱུ་
བཞིས་བསམ་གྱིས་མི་ཁྱབ་པ་ཉིད་ཀྱི་ཕྱིར་ཐམས་ཅད་མཁྱེན་པའི་ཡུལ་ཡིན་ནོ་ཞེས་བརྗོད་དོ།།
རྒྱུ་བཞི་པོ་དེ་དག་གང་གིས་ཤེ་ན། དག་དང་ཉོན་མོངས་དང་ལྡན་ཕྱིར། །ཀུན་ནས་ཉོན་མོངས་
མེད་དག་ཕྱིར། །རྣམ་པར་དབྱེ་བ་མེད་ཆོས་ཕྱིར། །ལྷུན་གྲུབ་རྣམ་པར་མི་རྟོག་ཕྱིར། །ཞེས་
གསུངས་ཏེ། དེ་ལ་དྲི་མ་དང་བཅས་པའི་དེ་བཞིན་ཉིད་ནི་གཅིག་ཅར་དུས་གཅིག་ཏུ་རང་
བཞིན་གྱིས་རྣམ་པར་དག་པ་ཡང་ཡིན་ལ། གློ་བུར་གྱི་ཀུན་ནས་ཉོན་མོངས་པ་དང་ལྡན་པ་
ཡང་ཡིན་པའི་ཕྱིར་འགལ་བ་ལྟ་བུར་སྣང་ཡང༌། མི་འགལ་བས་རྟོགས་པར་དཀའ་བས་ན་
གནས་འདི་བསམ་གྱིས་མི་ཁྱབ་པ་ཡིན་ཏེ། ཟབ་མོའི་ཆོས་ཀྱི་ཚུལ་ལ་མོས་པ་རང་སངས་རྒྱས་
རྣམས་ཀྱིའང་སྤྱོད་ཡུལ་དུ་མ་གྱུར་པའི་ཡུལ་ཡིན་བའི་ཕྱིར་རོ། །གང་གི་ཕྱིར་དཔལ་ཕྲེང་གི་
མདོ་ལས། ལྷ་མོ་ཆོས་འདི་གཉིས་ནི་རྟོགས་པར་དཀའ་བ་སྟེ། འདི་ལྟ་སྟེ་སེམས་ཀྱི་རང་
བཞིན་གྱིས་ཡོངས་སུ་དག་པ་རྟོགས་པར་དཀའ་བ་དང་། སེམས་དེའི་ཉེ་བར་ཉོན་མོངས་པ་
རྟོགས་པར་དཀའ་བའོ། །ལྷ་མོ་ཆོས་འདི་གཉིས་ཉན་ནུས་པ་ནི་ཁྱོད་དམ། བྱང་ཆུབ་སེམས་
1
9 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཔའ་ཆོས་ཆེན་པོ་དང་ལྡན་པ་གཞན་དག་ཡིན་ནོ། །ལྷ་མོ་ལྷག་མ་ཉན་ཐོས་རྣམས་ནི་འདི་
གཉིས་ལ་དེ་བཞིན་གཤེགས་པ་ལ་དད་པས་འགྲོ་བར་ཟད་དེ། ལྷ་མོ། ངའི་ཉན་ཐོས་གང་
དག་དད་པ་དང་ལྡན་ཞིང་དད་པའི་དབང་དུ་བྱེད་པ་དེ་དག་ནི་དད་པའི་སྣང་བ་ལ་བརྟེན་ནས།
ཆོས་དང་མཐུན་པར་སྡུད་པའི་ཤེས་པས་འདི་ལ་ངེས་པར་འགྱུར་རོ། །ཞེས་གསུངས་སོ། །དེ་
ལ་དྲི་མ་མེད་པའི་དེ་བཞིན་ཉིད་བྱང་ཆུབ་ནི། དང་པོ་ཉིད་ནས་དྲི་མས་ཀུན་ནས་ཉན་མོངས་
པར་མ་གྱུར་པ་ཕྱིས་རྣམ་པར་དག་པར་གྱུར་པ་ཡང་ཡིན་པའི་ཕྱིར་གནས་འདི་བསམ་གྱིས་
མི་ཁྱབ་བོ། །གང་གི་ཕྱིར་མདོ་ལས། སེམས་ནི་རང་བཞིན་གྱིས་འོད་གསལ་བ་སྟེ་དེ་ནི་དེ་ཁོ་
ན་བཞིན་ཤེས་སོ། །དེས་ན་སྐད་ཅིག་མ་གཅིག་དང་ལྡན་པའི་ཤེས་རབ་ཀྱིས་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ། །ཞེས་གསུངས་པ་
ཡིན་ནོ། །དེ་ལ་དྲི་མ་མེད་པའི་སངས་རྒྱས་ཀྱི་ཡོན་ཏན་ནི། གཅིག་ཏུ་ཀུན་ནས་ཉོན་མོངས་པ་
སོ་སོ་སྐྱེ་བོའི་ས་ལ་ཡང་རྣམ་པར་དབྱེར་མེད་པའི་ཆོས་ཉིད་སྔ་ཕྱི་ཁྱད་པར་མེད་པར་ཡོད་པའི་
ཕྱིར་གནས་འདི་བསམ་གྱིས་མི་ཁྱབ་སྟེ། གང་གི་ཕྱིར་སངས་རྒྱས་ཕལ་པོ་ཆེའི་མདོ་ལས། ཀྱེ་
རྒྱལ་བའི་སྲས་གཞན་ཡང་དེ་བཞིན་གཤེགས་པའི་ཡེ་ཤེས་ནི་སེམས་ཅན་ཐམས་ཅད་ལ་ཁྱབ་
པ་སྟེ། དེ་ཅིའི་ཕྱིར་ཞེ་ན། ཀྱེ་རྒྱལ་བའི་སྲས་སེམས་ཅན་གྱི་རིས་ན་དེ་བཞིན་གཤེགས་པའི་ཡེ་
ཤེས་ཀྱིས་ཐམས་ཅད་དུ་མ་ཁྱབ་པ་དེ་ལྟ་བུ་གང་ཡང་མེད་དོ། །དེའང་ཅིའི་ཕྱིར་ཞེ་ན། དེ་
བཞིན་གཤེགས་པའི་ཡེ་ཤེས་ནི། འདུ་ཤེས་སུ་འཛིན་པས་རྣམ་པར་འགོད་པ་མ་ཡིན་ཏེ།
ཐམས་ཅད་མཁྱེན་པའི་ཡེ་ཤེས། རང་བྱུང་གི་ཡེ་ཤེས། ཆགས་པ་མེད་པའི་ཡེ་ཤེས་ནི་འདུ་
ཤེས་དང་རྣམ་པར་བྲལ་བས་རབ་ཏུ་འབྱུང་ངོ༌། །ཀྱེ་རྒྱལ་བའི་སྲས་འདི་ལྟ་སྟེ་དཔེར་ན། རི་
མོའི་གཞི་ཆེན་པོ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཙམ་ཞིག་ཡོད་པར་གྱུར་
ལ༑ རི་མོའི་གཞི་ཆེན་པོ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་རིལ་གྱིས་ཚོགས་
1 98



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
པ་བྲིས་ཏེ། འདི་ལྟར་ཁོར་ཡུག་ཆེན་པོའི་ཚད་དུ་ནི་ཁོར་ཡུག་ཆེན་པོ་བྲིས། ས་ཆེན་པོའི་ཚད་དུ་
ནི་ས་ཆེན་པོ་བྲིས། སྟོང་གཉིས་པའི་འཇིག་རྟེན་གྱི་ཁམས་ཀྱི་ཚད་དུ་ནི་སྟོང་གཉིས་པའི་འཇིག་
རྟེན་གྱི་ཁམས་བྲིས། སྟོང་གི་འཇིག་རྟེན་གྱི་ཁམས་ཀྱི་ཚད་དུ་ནི་སྟོང་གི་འཇིག་རྟེན་གྱི་ཁམས་
བྲིས། གླིང་བཞི་པའི་འཇིག་རྟེན་གྱི་ཁམས་ཀྱི་ཚད་དུ་ནི་གླིང་བཞི་པའི་འཇིག་རྟེན་གྱི་ཁམས་
བྲིས། རྒྱ་མཚོ་ཆེན་པོའི་ཚད་དུ་ནི་རྒྱ་མཚོ་ཆེན་པོ་བྲིས། འཛམ་བུའི་གླིང་གི་ཚད་དུ་ནི་འཛམ་
བུའི་གླིང་བྲིས། ཤར་གྱི་ལུས་འཕགས་ཀྱི་གླིང་གི་ཚད་དུ་ནི་ཤར་གྱི་ལུས་འཕགས་ཀྱི་གླིང་
བྲིས། ནུབ་ཀྱི་བ་ལང་སྤྱོད་ཀྱི་གླིང་གི་ཚད་དུ་ནི་ནུབ་ཀྱི་བ་ལང་སྤྱོད་ཀྱི་གླིང་བྲིས། བྱང་གི་སྒྲ་
མི་སྙན་གྱི་གླིང་གི་ཚད་དུ་ནི་བྱང་གི་སྒྲ་མི་སྙན་གྱི་གླིང་བྲིས། རི་རབ་ཀྱི་ཚད་དུ་ནི་རི་རབ་བྲིས།
ས་བླ་ན་སྤྱོད་པའི་ལྷའི་གཞལ་མེད་ཁང་གི་ཚད་དུ་ནི་ས་བླ་ན་སྤྱོད་པའི་ལྷའི་གཞལ་མེད་ཁང་
རྣམས་བྲིས། །འདོད་པ་ལ་སྤྱོད་པའི་ལྷའི་གཞལ་མེད་ཁང་གི་ཚད་དུ་ནི་འདོད་པ་ལ་སྤྱོད་པའི་
ལྷའི་གཞལ་མེད་ཁང་རྣམས་བྲིས། གཟུགས་ལ་སྤྱོད་པའི་ལྷའི་གཞལ་མེད་ཁང་གི་ཚད་དུ་ནི་
གཟུགས་ལ་སྤྱོད་པའི་ལྷའི་གཞལ་མེད་ཁང་རྣམས་བྲིས། གཟུགས་མེད་པ་ལ་སྤྱོད་པའི་ལྷའི་
གཞལ་མེད་ཁང་གི་ཚད་དུ་ནི་གཟུགས་མེད་པ་ལ་སྤྱོད་པའི་ལྷའི་གཞལ་མེད་ཁང་རྣམས་བྲིས་
པར་གྱུར་ལ། རི་མོའི་གཞི་ཆུ་ཞེང་དུ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཙམ་
ཡོད་པ་དེ་རྡུལ་ཤིན་ཏུ་ཕྲ་བ་གཅིག་གི་ནང་དུ་བཅུག་པར་གྱུར་ལ། རྡུལ་གཅིག་ལ་ཇི་ལྟ་བ་དེ་
བཞིན་དུ་རྡུལ་ཤིན་ཏུ་ཕྲ་བ་མ་ལུས་པ་ཐམས་ཅད་རེ་རེ་ལའང་དེ་ཙམ་གྱི་རི་མོའི་གཞི་ཆེན་པོ་རེ་
རེ་ཡོད་པར་གྱུར་ཏེ། དེ་ནས་སྐྱེས་བུ་མཁས་པ་ཡིད་གཞུངས། ཁོང་བཟོ་བ་གསལ་བ། དེ་
བཞིན་ཉིད་ཁོང་དུ་ཆུད་པའི་རྟོགས་པ་དང་ལྡན་པ་ཞིག་སྐྱེས་པར་གྱུར་ཏེ། དེ་ལ་འཕྲུལ་གྱི་
མིག་ཀུན་ཏུ་དག་པ་ཤིན་ཏུ་འོད་གསལ་བ་ཡང་བདོག་པར་གྱུར་ལ་དེས་འཕྲུལ་གྱི་མིག་གིས་
བལྟས་ན་མཐོང་བར་གྱུར་ནས། རི་མོའི་གཞི་ཆེན་པོ་དེ་ལྟ་བུ་དེ་ལྟར་ཤིན་ཏུ་ཕྲ་མོའི་རྡུལ་དེ་
19 9



སྐོ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་ལ་འཁོད་ཀྱང་། སེམས་ཅན་སུ་ལ་ཡང་ཕན་པར་མ་གྱུར་པས་དེ་འདི་སྙམ་དུ་སེམས་ཏེ།
ཀྱེ་མ་བདག་གི་བརྩོན་འགྲུས་ཀྱི་མཐུ་དང་སྟོབས་ཤིག་གིས་རྡུལ་ཕྲ་མོ་འདི་དག་ཁ་ཕྱེ་སྟེ། རི་
མོའི་གཞི་ཆེན་པོ་འདི་དག་འགྲོ་བ་ཐམས་ཅད་ཉེ་བར་འཚོ་བར་བྱའོ་སྙམ་ནས། དེས་བརྩོན་
འགྲུས་ཀྱི་སྟོབས་དང་མཐུ་ཆེན་པོ་བསྐྱེད་དེ། རི་མོའི་གཞི་ཆེན་པོ་འདི་དག་འགྲོ་བ་ཐམས་ཅད་
ཀྱི་བསམ་པ་ཇི་ལྟ་བ་བཞིན་དུ་ཉེ་བར་འཚོ་བར་བྱེད་པ་ཞིག་ཡོད་ན། ཀྱེ་རྒྱལ་བའི་སྲས་དེ་
བཞིན་དུ་དེ་བཞིན་གཤེགས་པའི་ཡེ་ཤེས། ཚད་མེད་པའི་ཡེ་ཤེས། ཆགས་པ་མེད་པའི་ཡེ་
ཤེས། སེམས་ཅན་ཐམས་ཅད་ཉེ་བར་འཚོ་ བའི་ཡེ་ཤེས་ཀྱང་སེམས་ཅན་ཐམས་ཅད་ཀྱི་
སེམས་ལ་རིལ་གྱིས་ཆུད་པར་གནས་ཏེ། སེམས་ཅན་གྱི་སེམས་དེ་དག་ཐམས་ཅད། དེ་བཞིན་
གཤེགས་པའི་ཡེ་ཤེས་ཀྱི་ཚད་དང་མཉམ་ཡང་དེ་བཞིན་གཤེགས་པའི་ཡེ་ཤེས་དེ་ནི་བྱིས་པ་
འདུ་ཤེས་སུ་འཛིན་པས་རྣམ་པར་གྲགས་པ་རྣམས་མི་ཤེས་ཤིང་ཁོང་དུ་མི་ཆུད་ལ་མངོན་དུ་མི་
བྱེད། ཉམས་སུ་མྱོང་བར་མི་བྱེད་དེ། དེ་ནས་དེ་བཞིན་གཤེགས་པའི་ཡེ་ཤེས་ཆགས་པ་མེད་
པས་སེམས་ཅན་གྱི་ཁམས་ཐམས་ཅད་ལ་རྣམ་པར་གཟིགས་ནས་ངོ་མཚར་གྱི་དགོངས་པ་སྐྱེ་
བར་འགྱུར་ཏེ། ཀྱེ་མ་སེམས་ཅན་འདི་དག་དེ་ལྟར་དེ་བཞིན་གཤེགས་པའི་ཡེ་ཤེས་ཡང་ངག་
པ་ཇི་ལྟ་བ་བཞིན་དུའང་མི་ཤེས་ལ། དེ་བཞིན་གཤེགས་པའི་ཡེ་ཤེས་ཀྱང་ཁོང་ན་ཡོད་པ་ངོ་
མཚར་ཆེ་ཡིས། བདག་གིས་སེམས་ཅན་འདི་དག་ཅི་ནས་ཀྱང་རང་རང་གི་འདུ་ཤེས་ཀྱི་མདུད་
པ་ཆེན་པོ་འཕགས་པའི་ལམ་གྱི་སྟོབས་དང་ཤུགས་ཀྱིས་བཀྲོལ་ཏེ་དེ་བཞིན་གཤེགས་པའི་ཡེ་
ཤེས་ཁོང་དུ་ཆུད་ཅིང་། དེ་བཞིན་གཤེགས་པའི་མཉམ་པ་ཉིད་ཀྱང་ཐོབ་པར་འགྱུར་བར་
འཕགས་པའི་ལམ་བསྟན་ཏེ། འདུ་ཤེས་ཀྱི་རྣམ་པར་གླགས་པ་ཐམས་ཅད་བསལ་བར་བྱའོ།།
ཞེས་ནས་དེ་བཞིན་གཤེགས་པའི་ལམ་བསྟན་པས། དེ་དག་གིས་འདུ་ཤེས་ཀྱི་རྣམ་པ་ཐམས་
ཅད་ཡོངས་སུ་བསལ་བར་མཛད་དོ། །
༡ (0 {)



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། །
དེ་ལྟར་འདུ་ཤེས་ཐམས་ཅད་ཡོངས་སུ་སེལ་བའི་ཕྱིར། དེ་བཞིན་བཤེགས་པའི་ཡེ་
ཤེས་ཚད་མེད་པས་འགྲོ་བ་ཐམས་ཅད་ཡོངས་སུ་འཚོའོ། །ཞེས་གསུངས་པ་དང་། དེ་ཉིད་ཀྱི་
དོན་བསྡུས་པའི་སྐབས་ལས། སྟོང་གསུམ་ཚད་ཀྱི་རི་མོའི་གཞི་ཞིག་ཡོད་གྱུར་ལ། །རྡུལ་ཕྲན་
མ་ལུས་ཀུན་གྱི་སྦུབས་ནའང་དེ་འདྲ་སྟེ། །སྐྱེས་བུ་མཁས་པ་མིག་ལྡན་ལ་ལས་རྣམ་ཕྱེ་ནས། །
རི་མོའི་གཞི་དེས་འགྲོ་ཀུན་ཉེ་བར་འཚོ་བྱས་ན། །བཅོམ་ལྡན་དེ་ཡང་དེ་བཞིན་སེམས་ཅན་
ཀུན་གྱི་སེམས། །རིལ་གྱིས་བདེ་གཤེགས་མཁྱེན་ཡིན་འདུ་ཤེས་བསྒྲིབས་གྱུར་ཅེས། །རྒྱལ་
བའི་ཐུགས་རྗེ་བསྐྱེད་ཅིང་འདུ་ཤེས་སྤོང་བར་སྟོན། །འདུ་ཤེས་ཡོངས་སུ་ཤེས་ནས་རྒྱལ་སྲས་
ཉེ་བར་འཚོ། །ཞེས་གསུངས་སོ། །དེ་ལ་རྒྱལ་བའི་མཛད་པ་ནི་གཅིག་ཅར་ཐམས་ཅད་ལ་དུས་
ཐམས་ཅད་དུ་ལྷུན་གྱིས་གྲུབ་ཅིང་རྣམ་པར་མི་རྟོག་པར་བསམ་པ་ཇི་ལྟ་བ་དང་འདུལ་བ་ཇི་ལྟ་
བ་བཞིན་དུ་སེམས་ཅན་རྣམས་ལ་མ་ཚང་བ་མེད་ཅིང་རྗེས་སུ་མཐུན་པར་འཇུག་པའི་ཕྱིར་
གནས་འདི་བསམ་གྱིས་མི་ཁྱབ་སྟེ། གང་གི་ཕྱིར་དེ་བཞིན་གཤེགས་པའི་སྙིང་རྗེ་ཆེན་པོ་
བསྟན་པའི་མདོ་ལས། དེ་བཞིན་གཤེགས་པའི་ཕྲིན་ལས་ནི་ཚད་མེད་མོད་ཀྱི་སེམས་ཅན་
རྣམས་གཟུད་པའི་ཕྱིར་མདོ་ཙམ་དུ་ཚད་ཀྱིས་བསྟན་ཏོ། །རིགས་ཀྱི་བུ་དེ་བཞིན་གཤེགས་
པའི་ཡང་དག་པའི་དེ་བཞིན་གཤེགས་པའི་ཕྲིན་ལས་གང་ཡིན་པ་དེ་ནི་ཚད་མེད་པའོ། །
བསམ་གྱིས་མི་ཁྱབ་པའོ། །འཇིག་རྟེན་ཐམས་ཅད་ཀྱིས་རྣམ་པར་ཤེས་པར་བྱ་བ་མ་ཡིན་པའོ།།
ཡི་གེ་རྣམས་ཀྱིས་བརྗོད་པར་བྱ་བ་མ་ཡིན་པའོ། །གཞན་དག་གིས་ཐོབ་པར་དཀའ་བའོ། །
སངས་རྒྱས་ཀྱི་ཞིང་ཐམས་ཅད་རྒྱུན་ཆད་པ་མེད་པའོ། །སངས་རྒྱས་ཐམས་ཅད་མཉམ་པ་ཉིད་
དུ་རྗེས་སུ་སོང་བའོ། །འབད་པའི་བྱ་བ་ཐམས་ཅད་ལས་ཤིན་ཏུ་འདས་པའོ། །ནམ་མཁའ་
དང་མཉམ་པ་ཉིད་པས་རྣམ་པར་མི་རྟོག་པའོ། །ཆོས་ཀྱི་དབྱིངས་ཀྱི་བྱ་བ་ཡིན་པས་སྣ་ཚོགས་
སུ་བྱར་མེད་པའོ། །དེ་ཅིའི་ཕྱིར་ཞེ་ན་ཞེས་པ་ནས། རིགས་ཀྱི་བུ་འདི་ལྟ་སྟེ་དཔེར་ན་ནོར་བུ་
，
2 {) [



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཁན་མཁས་པ་ནོར་བུ་སྦྱང་བའི་ཆོ་ག་ཤིན་ཏུ་ཤེས་པ་དེས། ཞེས་བྱ་བ་ནས། མ་དག་པའི་
ནོར་བུ་སྦྱོང་བ་དཔེར་མཛད་ནས། སྔར་མདོ་དྲངས་པ་བཞིན་དུ་རྒྱས་པར་བསྟན་ཏེ། དེའི་ཕྱིར་
རིགས་ཀྱི་བུ་ཁྱོད་ཀྱིས་ཇི་ལྟར་དེ་བཞིན་གཤེགས་པའི་ཕྲིན་ལས་བསམ་གྱིས་མི་ཁྱབ་པ་དང་།
ཀུན་གྱི་རྗེས་སུ་སོང་བ་དང་། ཐམས་ཅད་དུ་ཁ་ན་མ་ཐོ་བ་མེད་པ་དང་། དུས་གསུམ་གྱི་རྗེས་
སུ་སོང་བ་དང་། དཀོན་མཆོག་གསུམ་གྱི་རིགས་རྒྱུན་མི་གཅོད་པ་རྣམ་གྲངས་འདིས་ཀྱང་འདི་
ལྟར་རིག་པར་བྱ་སྟེ། དེ་བཞིན་གཤེགས་པ་ནི་དེ་བཞིན་གཤེགས་པའི་ཕྲིན་ལས་བསམ་གྱིས་
མི་ཁྱབ་པ་དེ་ལ་ཡང་གནས་སོ། །ནམ་མཁའི་རང་བཞིན་གྱི་ལུས་ཀྱང་མི་འདོར་རོ། །སངས་
རྒྱས་ཀྱི་ཞིང་ཐམས་ཅད་དུ་ཡང་སྟོན་ཏོ། །བརྗོད་དུ་མེད་པའི་ཆོས་སྟོན་པའི་ཚིག་ཀྱང་མི་འདོར་
རོ༑ ༑སྒྲ་ཇི་ལྟ་བ་བཞིན་གྱི་རྣམ་པར་རིག་བྱེད་ཀྱིས་སེམས་ཅན་རྣམས་ལ་ཆོས་ཀྱང་སྟོན་ཏོ། །
སེམས་ཅན་ཐམས་ཅད་ཀྱི་སེམས་དམིགས་པ་དང་བྲལ་བ་དང་སེམས་ཅན་ཐམས་ཅད་ཀྱི་
སེམས་ཀྱི་བསམ་པ་ཡང་རབ་ཏུ་མཁྱེན་ཏོ། །སངས་རྒྱས་བཅོམ་ལྡན་འདས་རྣམས་ནི་བྱང་ཆུབ་
སེམས་དཔའི་བསམ་པ་རྣམ་ པར་ དག་ པར་ བྱ་བའི་ཕྱིར་འབྱུང་ངོ༌། །ཞེས་གསུངས་སོ། །
གནས་བཞི་པོ་དེ་ཉིད་དཀོན་མཆོག་གསུམ་གྱི་རྒྱུ་དང་རྐྱེན་དུ་བསྟན་པ་ནི། རྟོགས་བྱ་རྟོགས་པ་
དེ་ཡི་ནི། །ཡན་ལག་རྟོགས་པར་བྱེད་ཕྱིར་ཏེ། །གོ་རིམ་ཇི་བཞིན་གནས་གཅིག་དེ། །དག་རྒྱུ་
གསུམ་ནི་རྐྱེན་ཡིན་ནོ། །དོན་གྱི་གནས་བཞི་པོ་འདི་དག་ལས་ཀྱང་འབྲས་བུ་དཀོན་མཆོག་
གསུམ་སྐྱེད་པར་བྱེད་པའི་ཤེས་བྱ་ཐམས་ཅད་ཀྱང་བཞི་པོ་འདི་ཉིད་ཀྱིས་བསྡུས་པའི་ཕྱིར་
བཞིར་ངེས་ཏེ། དང་པོ་ཁམས་དྲི་མ་དང་བཅས་པའི་དེ་བཞིན་ཉིད་ནི་རྟོགས་པར་བྱ་བའི་
གནས་སུ་བལྟ་བར་བྱའོ། །དེ་སུས་རྟོགས་ཤེ་ན། དེ་རྗེས་སུ་རྟོགས་པ་ནི་དྲི་མ་མེད་པའི་དེ་
བཞིན་ཉིད་དག་པ་གཉིས་ལྡན་དེ་ཕྱིན་ཅི་མ་ལོག་པར་རྟོགས་པ་ཡིན་པས་གཉིས་པ་བྱང་ཆུབ་
ཀྱི་གནས་སོ། །བྱང་ཆུབ་ཀྱི་ཡན་ལག་ཏུ་གྱུར་པ་ནི་སྟོབས་ལ་སོགས་པ་སངས་རྒྱས་ཀྱི་ཡོན་
-
2 (0 2



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
ཏན་ཡིན་པའི་ཕྱིར་གསུམ་པ་ཡོན་ཏན་ནི་བྱང་ཆུབ་ཀྱི་ཡན་ལག་གི་གནས་སོ། །བྱང་ཆུབ་ཀྱི་
ཡན་ལག་རྣམས་ཉིད་ཀྱི་ཕྲིན་ལས་ཕུན་སུམ་ཚོགས་པའི་སྒོ་ནས་གཞན་དག་རྟོགས་པར་བྱེད་
པའི་ཕྱིར་བཞིན་པ་ཕྲིན་ལས་ནི་རྟོགས་པར་བྱེད་པའི་གནས་ཡིན་ནོ། །དེ་ལྟར་གནས་བཞི་པོ་
འདིའི་དབང་དུ་བྱས་ཏེ་རྒྱུ་དང་རྐྱེན་གྱི་དངོས་པོས་དཀོན་མཆོག་གསུམ་གྱི་རིགས་རྣམ་པར་
བཞག་པར་རིག་པར་བྱའོ། །དེ་ལ་གནས་བཞི་པོ་འདི་དག་ལས་དང་པོ་ཁམས་ནི་འཇིག་རྟེན་
ལས་འདས་པའི་ཆོས་ཀྱི་ས་བོན་ཡིན་པའི་ཕྱིར་ཐོས་པ་ལ་སོགས་ལས་བྱུང་པའི་ཤེས་པས་སོ་
སོ་རང་ཉིད་ཚུལ་བཞིན་ཡིད་ལ་བྱེད་པའི་གནས་ཀྱིས་རང་གི་ཁམས་དེ་དྲི་མ་རྣམ་པར་དག་པ་
ལ་བརྟེན་ནས་སངས་རྒྱས་ལ་སོགས་པ་འབྱུང་བས་ན། དེ་ནི་དཀོན་མཆོག་གསུམ་གྱི་རྒྱུར་
རྟོགས་པར་བྱ་སྟེ་དེ་ལྟར་གཅིག་ནི་རྒྱུ་ཡིན་ནོ། །ཇི་ལྟར་གསུམ་རྐྱེན་ཡིན་ཞེ་ན། དེ་བཞིན་
གཤེགས་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་
སངས་རྒྱས་ནས་སྟོབས་ལ་སོགས་པ་སངས་རྒྱས་ཀྱི་ཡོན་ཏན་གྱི་ཆོས་རྣམས་ཀྱིས་དེ་བཞིན་
གཤེགས་པའི་ཕྲིན་ལས་སུམ་ཅུ་རྩ་གཉིས་མཛད་པ་ན་གཞན་གྱི་སྒྲ་ལ་བརྟེན་ནས་ཚུལ་བཞིན་
ཡིད་ལ་བྱེད་པས་ཁམས་དེ་རྣམ་པར་དག་པ་ལ་བརྟེན་ནས་དཀོན་མཆོག་གསུམ་འབྱུང་བའི་
རྐྱེན་དུ་རྟོགས་པར་བྱ་སྟེ། དེ་ལྟར་གསུམ་ནི་རྐྱེན་ཡིན་ནོ། །དེ་ལྟར་གནས་བཞི་པོ་སྤྱིར་བསྟན་
ནས། །
ད་ནི་སོ་སོར་འཆད་དེ། འདི་ཕན་ཆད་གཞུང་ལྷག་མས་ནི་དྲི་མ་དང་བཅས་པའི་དེ་
བཞིན་ཉིད་ཁམས་དང་། དྲི་མ་མེད་པའི་དེ་བཞིན་ཉིད་བྱང་ཆུབ་དང་། བྱང་ཆུབ་དེའི་ཡོན་ཏན་
དང༌། ཡོན་ཏན་དང་ལྡན་པའི་ཕྲིན་ལས་ཏེ། གནས་བཞི་པོ་འདི་རྣམས་ཉིད་མཐར་གྱིས་རྣམ་
པར་དབྱེ་བ་རྒྱས་པར་བསྟན་པར་རིག་པར་བྱ་སྟེ། དེ་ལ་དང་པོ་དྲི་མ་དང་བཅས་པའི་དེ་བཞིན་
ཉིད་ཀྱི་དབང་དུ་མཛད་ནས་གསུངས་པ་ནི། མདོ་དུ་མ་ལས། སེམས་ཅན་ཐམས་ཅད་ནི་དེ་
2 () 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་གཤེགས་པའི་སྙིང་པོ་ཅན་ནོ། །ཞེས་གསུངས་པ་གང་ཡིན་པ་དེའི་དོན་གཏན་ལ་འབེབ་
པ་ན། བདེ་གཤེགས་སྙིང་པོ་ལུས་ཅན་ཀུན་ལ་ཡོད་པར་གསུངས་པ། རྫོགས་སངས་སྐུ་ནི་
འཕྲོ་ཕྱིར་དང་། །དེ་བཞིན་ཉིད་དབྱེད་མེད་ཕྱིར་དང༌། །རིགས་ཡོད་།ཕྱིར་ན་ལུས་ཅན་ཀུན། །
རྟག་ཏུ་སངས་རྒྱས་སྙིང་པོ་ཅན། །ཞེས་ཏེ། མདོར་བསྡུ་ན་དོན་རྣམ་པ་གསུམ་གྱིས་སེམས་ཅན་
ཐམས་ཅད་ནི་རྟག་ཏུ་དེ་བཞིན་གཤེགས་པའི་སྙིང་པོ་ཅན་ནོ། །ཞེས་བཅོམ་ལྡན་འདས་ཀྱིས་
གསུངས་ཏེ། འདི་ལྟ་སྟེ། སེམས་ཅན་ཐམས་ཅད་ལ་དེ་བཞིན་གཤེགས་པའི་ཆོས་ཀྱི་སྐུ་འཕྲོ་
བའི་དོན་དང་། དེ་བཞིན་གཤེགས་པའི་དེ་བཞིན་ཉིད་རྣམ་པར་དབྱེ་བ་མེད་པའི་དོན་དང་། དེ་
བཞིན་གཤེགས་པའི་རིགས་ཡོད་པའི་དོན་གྱིས་སོ། །དེ་ལ་སེམས་ཅན་ཐམས་ཅད་ལ་དེ་
བཞིན་གཤེགས་པའི་ཆོས་ཀྱི་སྐུ་འཕྲོ་བའི་དོན་ནི། རང་བཞིན་གྱིས་རྣམ་པར་དག་པའི་ཆོས་ཀྱི་
སྐུས་སེམས་ཅན་ཐམས་ཅད་ལ་ཁྱབ་བ། གློ་བུར་གྱི་དྲི་མས་ཀྱང་དག་པའི་ཆོས་ཀྱི་སྐུ་ནི་ཐོབ་
རུང་དུ་སེམས་ཅན་ཐམས་ཅད་ལ་ཁྱབ་བོ། །ཡང་ན་རྫོགས་སངས་སྐུ་ཞེས་བྱ་བ་ནི་སྐུ་གསུམ་
ཆར་ཏེ་གཞུང་འདི་ཉིད་ལས། འདི་ ཡི་རང་བཞིན་ཆོས་སྐུ་དང་། །དེ་བཞིན་ཉིད་དང་རིགས་
ཀྱང་སྟེ། །དེ་ནི་དཔེ་གསུམ་གཅིག་དང་ནི། །ལྔ་རྣམས་ཀྱིས་ནི་ཤེས་པར་བྱ། །ཞེས་གསུངས་
པ་ལ། ཆོས་ཀྱི་སྐུའི་དཔེ་གསུམ་གྱི་སྐབས་ཀྱི་འགྲེལ་པར། དེ་ལྟར་སངས་རྒྱས་ཀྱི་གཟུགས་
དང༌། སྦྲང་རྩི་དང༌། སྙིང་པོའི་དཔེ་གསུམ་གྱིས་ནི་དེ་བཞིན་གཤེགས་པའི་ཆོས་ཀྱི་སྐུས་ལུས་
པ་མེད་པའི་སེམས་ཅན་གྱི་ཁམས་ལ་ཁྱབ་པའི་དབང་དུ་བྱས་ནས། སེམས་ཅན་འདི་དག་དེ་
བཞིན་གཤེགས་པའི་སྙིང་པོ་ཅན་ཡིན་ནོ་ཞེས་བསྟན་ཏོ། །གང་ཞིག་དེ་བཞིན་གཤེགས་པའི་
ཆོས་ཀྱི་སྐུ་ལས་ཕྱི་རོལ་ཏུ་གྱུར་པའི་སེམས་ཅན་དེ་ནི་འགའ་ཡང་སེམས་ཅན་གྱི་ཁམས་ན་མེད་
དེ༑ ནམ་མཁའི་ཁམས་ལ་གཟུགས་བཞིན་ནོ། །དེ་སྐད་དུ་ཡང་། ཇི་ལྟར་ནམ་མཁའ་རྟག་ཏུ་
ཀུན་སོང་འདོད། །དེ་བཞིན་འདི་ནི་རྟག་ཏུ་ཀུན་སོང་འདོད། །ཇི་ལྟར་ནམ་མཁའ་གཟུགས་
2 (0 4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། [༥
རྣམས་ཀུན་ཏུ་སོང་། །དེ་བཞིན་འདི་ཡང་སེམས་ཅན་ཚོགས་ཀུན་སོང་། །ཞེས་གསུངས་སོ། །
ཞེས་བཤད་པས་སྐུ་གསུམ་གྱིས་ཁྱབ་པ་ལ་བྱའོ། ཁྱབ་པའི་ཚུལ་ནི་སྐུ་གསུམ་མངོན་གྱུར་ཐོབ་
རུང་དུ་ཡོད་པའམ། ཡང་ན་འཁོར་བ་མ་སྟོངས་ཀྱི་བར་དུ་སེམས་ཅན་གྱི་ཁམས་སྦྱང་བའི་ཕྱིར་
ཆོས་ཀྱི་སྐུས་རྟེན་བྱས་ནས། ལོངས་སྤྱོད་རྫོགས་པའི་སྐུས་དག་པའི་འཁོར་རྣམས་ལ་ཁྱབ་སྟེ་
དོན་བྱེད་ཅིང་། སྤྲུལ་པའི་སྐུས་མ་དག་པའི་འཁོར་རྣམས་ལ་ཁྱབ་སྟེ་དོན་བྱེད་པས་ན། སེམས་
ཅན་རྣམས་ལ་སྦྱང་བར་བྱ་བའི་གཞི་སྙིང་པོའི་ཁམས་ཡོད་པ་ཡིན་ནོ། །གལ་ཏེ་སྦྱང་བར་བྱ་
བའི་གཞི་སྙིང་པོའི་ཁམས་མེད་ན་སྐུ་གསུམ་གྱིས་སེམས་ཅན་གྱི་དོན་བྱས་པ་དོན་མེད་པར་
འགྱུར་རོ། །དེ་བཞིན་ཉིད་དབྱེར་མེད་པའི་དོན་ནི། རང་བཞིན་ནམ་ཡང་གཞན་དུ་མི་འགྱུར་
བས་ན་དེ་བཞིན་ཉིད་དེ། དེ་ནི་སེམས་ཅན་ཐམས་ཅད་དང་སངས་རྒྱས་ལ་དབྱེར་མེད་པར་
ཡོད་པ་ཡིན་ཏེ། མདོ་སྡེ་རྒྱན་ལས། དེ་བཞིན་ཉིད་ནི་ཐམས་ཅད་ལ། ཁྱད་པར་མེད་ཀྱང་དག་
གྱུར་པ། །དེ་བཞིན་གཤེགས་ཉིད་དེ་ཡི་ཕྱིར། །འགྲོ་ཀུན་དེ་ཡི་སྙིང་པོ་ཅན། །ཞེས་གསུངས་པ་
དང༌། ཤེར་ཕྱིན་ལས་ཀྱང་། འཇིག་རྟེན་དེ་བཞིན་ཉིད་དང་དགྲ་བཅོམ་དེ་བཞིན་ཉིད། །རང་
རྒྱལ་དེ་བཞིན་ཉིད་དང་རྒྱལ་སྲས་དེ་བཞིན་ཉིད། །གཅིག་པ་ཉིད་དེ་གཞན་མིན་དངོས་བྲལ་དེ་
བཞིན་ཉིད། །ཅེས་པ་དང༌། ནམ་མཁའི་ཁམས་ནི་ཤར་གྱི་ཕྱོགས་དང་ལྷོ་ཕྱོགས་དང་། །དེ་
བཞིན་ནུབ་ཀྱི་ཕྱོགས་དང་བྱང་ཕྱོགས་ཕ་མཐའ་ཡས། །སྟེང་དང་འོག་དང་ཕྱོགས་བཅུ་ཇི་སྙེད་
རྣམས་ནའང་ཡོད། །ཐ་དད་གྱུར་པ་མེད་ཅིང་བྱེ་བྲག་གྱུར་པ་མེད། །འདས་པའི་དེ་བཞིན་ཉིད་
དང་མ་བྱོན་དེ་བཞིན་ཉིད། །ད་ལྟར་དེ་བཞིན་ཉིད་གང་དགྲ་བཅོམ་དེ་བཞིན་ཉིད། །ཆོས་ཀུན་
དེ་བཞིན་ཉིད་གང་རྒྱལ་བའི་དེ་བཞིན་ཉིད། །ཆོས་ཀྱི་དེ་བཞིན་ཉིད་འདི་ཐམས་ཅད་བྱེ་བྲག་
མེད་ཅེས་སོ། །རིགས་ཡོད་པའི་དོན་ནི། གང་ཞིག་རྣམ་པར་སྦྱངས་ན་སྐུ་གསུམ་མངོན་གྱུར་
ཐོབ་ཏུ་རུང་བའི་རིགས་སེམས་ཅན་ཐམས་ཅད་ལ་ཡོད་པའི་ཕྱིར་ན་ལུས་ཅན་ཐམས་ཅད་
2 ()
5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སངས་རྒྱས་ཀྱི་སྙིང་པོ་ཅན་དུ་རིག་པར་བྱའོ། །དོན་གྱི་གནས་གསུམ་པོ་འདི་དག་ཀྱང་དེ་
བཞིན་གཤེགས་པའི་སྙིང་པོའི་མདོའི་རྗེས་སུ་འབྲངས་ཏེ་དཔེ་དགུ་ལ་སོགས་པས་འོག་ནས་
སྟོན་པར་འགྱུར་རོ། །
དེ་ཉིད་རྣམ་གཞག་བཅུའི་སྒོ་ནས་བཤད་པ་ལ། སྡོམ་ནི། ངོ་བོ་རྒྱུ་འབྲས་ལས་ལྡན་
འཇུག་པ་དང༌། །གནས་སྐབས་དེ་བཞིན་ཀུན་ཏུ་འགྲོ་བའི་དོན། །རྟག་ཏུ་མི་འགྱུར་ཡོན་ཏན་
དབྱེར་མེད་ནི། །དོན་དམ་དབྱིངས་ཀྱི་དགོངས་དོན་ཡིན་ཞེས་བྱ། །ཞེས་གསུངས་ཏེ། མདོར་
བསྡུ་ན་དོན་རྣམ་པ་བཅུ་ལ་དགོངས་ནས་དེ་ཁོ་ནའི་ཡེ་ཤེས་དོན་དམ་པའི་ཡུལ་དེ་བཞིན་
གཤེགས་པའི་ཁམས་རྣམ་པར་བཞག་པར་རིག་པར་བྱའོ། །དོན་རྣམ་པ་བཅུ་གང་ཞེ་ན། འདི་
ལྟ་སྟེ། ངོ་བོའི་དོན་དང་། རྒྱུའི་དོན་དང་། འབྲས་བུའི་དོན་དང་། ལས་ཀྱི་དོན་དང་། ལྡན་པའི་
དོན་དང་། འཇུག་པའི་དོན་དང་། གནས་སྐབས་ཀྱི་རབ་ཏུ་དབྱེ་བའི་དོན་དང་། ཀུན་ཏུ་འགྲོ་
བའི་དོན་དང༌། མི་འགྱུར་བའི་དོན་དང་། དབྱེ་བ་མེད་པའི་དོན་ཏོ། །གནས་སྐབས་ཀྱི་རབ་ཏུ་
དབྱེ་བ་ལ་སོགས་པ་ཕྱི་མ་བཞི་ནི་འཇུག་པའི་དོན་གྱི་ནང་དུ་འདུས་པས་དོན་དྲུག་ཏུའང་འགྱུར་
རོ༑ །དེ་ལ་ངོ་བོའི་དོན་ནི། ཆོས་ཀྱི་སྐུ་དང་དེ་བཞིན་ཉིད་དང་རིགས་གསུམ་གའང་རང་
བཞིན་གྱིས་རྣམ་པར་དག་པ་ཡིན་ལ། རྒྱུའི་དོན་ནི་ཁམས་དེ་གློ་བུར་གྱི་དྲི་མ་ཐམས་ཅད་ཀྱིས་
རྣམ་པར་དག་པའི་རྒྱུར་ཐེག་པ་ཆེན་པོའི་ཆོས་ལ་མོས་པ་བསྒོམ་པ་ལ་སོགས་པ་བཞི་ཡིན་ནོ།།
འབྲས་བུའི་དོན་ནི་རྒྱུ་བཞི་པོ་དེས་ཁམས་དག་པར་བྱས་པའི་འབྲས་བུ་གཙང་བ་ལ་སོགས་
པའི་ཕ་རོལ་ཏུ་ཕྱིན་པ་བཞི་ཐོབ་པ་ཡིན་ནོ། །ལས་ཀྱི་དོན་ནི་འཁོར་བ་ལ་སྐྱོ་བ་དང་། མྱ་ངན་
ལས་འདས་པ་ལ་འདོད་པ་ལ་སོགས་པ་ཡིན་ནོ། །ལྡན་པའི་དོན་ནི་སྐུ་རྣམ་པར་དག་པའི་རྒྱུ་
ལ་སོགས་པ་རྒྱུ་དང་ལྡན་པ་དང༌། མི་སློབ་པའི་ཆོས་བདུན་ཏེ་འབྲས་བུ་དང་ལྡན་པའོ། །
འཇུག་པའི་དོན་ནི། དེ་བཞིན་ཉིད་དེ་ཉིད་གང་ཟག་གསུམ་གྱི་སྒོ་ནས་གསུམ་དུ་ཕྱེ་བ་ཡིན་ནོ།།
2_06



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། (༥
ལྷག་མ་གསུམ་ནི་འཇུག་པའི་དོན་དེ་ཉིད་ངེས་པར་བྱེད་པ་སྟེ། དེའང་གནས་སྐབས་ཀྱི་དོན་ནི།
ཁམས་དེ་ཉིད་གནས་སྐབས་གསུམ་དུ་མིང་གསུམ་གྱིས་བསྟན་པ་ཡིན་ནོ། །ཀུན་ཏུ་འགྲོ་བའི་
དོན་ནི་གནས་སྐབས་ཀྱི་རྟེན་ཐ་དད་ཀྱང་རང་བཞིན་ཐ་མི་དད་པར་སྟོན་པ་ཡིན་ནོ། །མི་
འགྱུར་བའི་དོན་ནི་རྟེན་གནས་སྐབས་གསུམ་པོ་ཐམས་ཅད་དུ་སོང་བ་ཡིན་ཀྱང་། ཀུན་ནས་
ཉོན་མོངས་པ་དང་རྣམ་པར་བྱང་བ་དག་གིས་མི་འགྱུར་བ་ཡིན་ནོ། །དབྱེར་མེད་པའི་དོན་ནི།
ཟག་པ་མེད་པའི་དབྱིངས་ན་སྤངས་པ་དང་ཡེ་ཤེས་དབྱེར་མེད་པ་ཡིན་ནོ། །དེ་ལ་ངོ་བོའི་དོན་
དང་རྒྱུའི་དོན་ལས་བརྩམས་ནས་མདོར་བསྟན་པའི་ཚིགས་སུ་བཅད་པ། རིན་ཆེན་ནམ་
མཁའ་ཆུ་དག་བཞིན། །རྟག་ཏུ་རང་བཞིན་ཉོན་མོངས་མེད། །ཆོས་མོས་ལྷག་པའི་ཤེས་རབ་
དང༌། །ཏིང་འཛིན་སྙིང་རྗེ་ལས་བྱུང་བ། །ཞེས་གསུངས་ཏེ། ཁམས་རང་བཞིན་གྱིས་དག་པའི་
ངོ་བོ་ནི་ཆོས་ཀྱི་སྐུ་དང་དེ་བཞིན་ཉིད་དང་རིགས་ནི་གོ་རིམ་བཞིན་དུ་རིན་པོ་ཆེ་དང་། ནམ་
མཁའ་དང་། ཆུ་དང་ཆོས་མཐུན་ཞིང༌། དཔེ་གསུམ་ཆར་ཡང་རང་བཞིན་གྱིས་དག་པ་བཞིན་
དུ༑ དོན་གསུམ་ཆར་ཡང་རྟག་ཏུ་རང་བཞིན་གྱིས་ཉོན་མོངས་པ་མེད་པ་ཡིན་ནོ། ཁམས་དེ་གློ་
བུར་གྱི་དྲི་མས་རྣམ་པར་དག་པའི་རྒྱུ་ནི། ཐེག་པ་ཆེན་པོའི་ཆོས་ལ་མོས་པ་དང༌། ལྷག་པའི་
ཤེས་རབ་དང༌། ཏིང་ངེ་འཛིན་དང་། སྙིང་རྗེ་ཆེན་པོ་བསྒོམ་པ་རྣམས་ཡིན་ནོ། །དེ་ལ་ཚིགས་
སུ་བཅད་པ་ཕྱེད་སྔ་མའི་དོན་ནི། མཐུ་དང་རང་བཞིན་མི་འགྱུར་དང་། །བརླན་པའི་ངོ་བོ་རང་
བཞིན་ཕྱིར། །འདི་དག་ཡིད་བཞིན་ནོར་བུ་མཁའ། ཆུ་ཡི་ཡོན་ཏན་ཆོས་མཐུན་ཕྱིར། །ཞེས་
གསུངས་ཏེ། གསུམ་པོ་འདི་དག་ནི་སྔར་བཤད་ཟིན་པ་སྟེ། གསུམ་པོ་འདི་དག་ལ་གོ་རིམ་ཇི་
ལྟ་བ་བཞིན་རང་གི་མཚན་ཉིད་དང་སྤྱིའི་མཚན་ཉིད་ལས་བརྩམས་ནས་དེ་བཞིན་གཤེགས་
པའི་ཁམས་ནི་ཡིད་བཞིན་གྱི་ནོར་བུ་དང་ནམ་མཁའ་དང་ཆུ་རྣམ་པར་དག་པའི་ཡོན་ཏན་དང་
ཆོས་མཐུན་པ་ཉིད་དུ་རིག་པར་བྱའོ། །དེ་ལ་རེ་ཞིག་དེ་བཞིན་གཤེགས་པའི་ཆོས་ཀྱི་སྐུ་ལ་ནི་
-
，
2 0 7



སྒོ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
བསམ་པའི་དོན་འགྲུབ་པ་ལ་སོགས་པའི་མཐུའི་ངོ་བོ་ཉིད་ཀྱི་རང་གི་མཚན་ཉིད་ལས་
བརྩམས་ནས་ཡིད་བཞིན་གྱི་ནོར་བུ་དང་ཆོས་མཐུན་པ་ཉིད་དུ་རིག་པར་བྱའོ། །དེ་བཞིན་ཉིད་
ལ་ནི་གཞན་དུ་མ་ཡིན་པ་ཉིད་ཀྱིས་རང་གི་ངོ་བོའི་རང་གི་མཚན་ཉིད་ལས་བརྩམས་ནས་ནམ་
མཁའ་དང་ཆོས་མཐུན་པ་ཉིད་དུ་རིག་པར་བྱའོ། །དེ་བཞིན་གཤེགས་ པའི་རིགས་ལ་ནི་
སེམས་ཅན་ལ་སྙིང་བརྩེ་བས་བརླན་ པའི་ རང་གི་ངོ་བོ་ཉིད་ཀྱི་རང་གི་མཚན་ཉིད་ལས་
བརྩམས་ནས། ཆུ་དང་ཆོས་མཐུན་པ་ཉིད་དུ་རིག་པར་བྱའོ། །འདིར་ཐམས་ཅད་ཀྱང་རྟག་ཏུ་
རང་བཞིན་གྱིས་ཤིན་ཏུ་ཉེ་བར་ཉོན་མོངས་པ་མེད་པ་རང་བཞིན་གྱིས་ཡོངས་སུ་དག་པའི་སྤྱིའི་
མཚན་ཉིད་ལས་བརྩམས་ནས། དེ་ཉིད་ཡིད་བཞིན་གྱི་ནོར་བུ་དང༌། ནམ་མཁའ་དང༌། ཆུ་
རྣམ་པར་དག་པའི་ཡོན་ཏན་དང་ཆོས་མཐུན་པར་རིག་པར་བྱའོ། །རྒྱུའི་དོན་རྒྱས་པར་བཤད་
པ་ནི་ཚིགས་སུ་བཅད་པ་ཕྱེད་ཕྱི་མའི་དོན་ཏེ། དེ་ལ། དག་བྱ་སྒྲིབ་པ་བཞི་དང་། དག་བྱེད་
གཉེན་པོ་བཞི་ལས། དག་བྱ་སྒྲིབ་པ་བཞི་ནི། ཆོས་ལ་ཁོང་ཁྲོ་བདག་ལྟ་དང་། །འཁོར་བའི་
སྡུག་བསྔལ་གྱིས་འཇིགས་དང་། །སེམས་ཅན་དོན་ལ་ལྟོས་མེད་ཉིད། །འདོད་ཆེན་མུ་སྟེགས་
ཉན་ཐོས་དང༌། །རང་བྱུང་རྣམས་ཀྱི་སྒྲིབ་རྣམ་བཞི། །ཞེས་གསུངས་ཏེ། མདོར་བསྡུ་ན་སེམས་
ཅན་གྱི་ཚོགས་ན་སེམས་ཅན་རྣམ་པ་འདི་གསུམ་ཡོད་དེ། སྲིད་པ་འདོད་པ་དང༌། སྲིད་པ་དང་
བྲལ་བར་འདོད་པ་དང་། དེ་གཉིས་ཀ་མངོན་པར་མི་འདོད་པའོ། །དེ་ལ་སྲིད་པ་འདོད་པ་ནི་
རྣམ་པ་གཉིས་སུ་རིག་པར་བྱ་སྟེ། ཐར་པའི་ལམ་དང་ཞེ་འགྲས་པ་ཡོངས་སུ་མྱ་ངན་ལས་མི་
འདའ་བའི་རིགས་ཅན་གྱི་སེམས་ཅན་འཁོར་བ་ཉིད་འདོད་ཀྱི་མྱ་ངན་ལས་འདས་པ་ནི་འདོད་
པ་ཉིད་མ་ཡིན་པ་གང་ཡིན་པ་དང་། དེར་ངེས་པར་ལྟུང་བ་ཆོས་འདི་པ་ཉིད་དེ། དེ་དག་ལས་
ཁ་ཅིག་ཐེག་པ་ཆེན་པོའི་ཆོས་ལ་སྡང་བ་སྟེ། གང་གི་དབང་དུ་མཛད་ནས་བཅོམ་ལྡན་འདས་
ཀྱིས་འདི་སྐད་ཅེས། ང་ནི་དེ་དག་གི་སྟོན་པ་མ་ཡིན་ལ། དེ་དག་ཀྱང་ངའི་ཉན་ཐོས་མ་ཡིན་ནོ།།
2 0 8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
ཤཱ་རིའི་བུ་དེ་དག་ནི་མུན་པ་བས་ཀྱང་ཆེས་མུན་པ། མུན་པ་ནས་མུན་པ་ཆེན་པོ་འགྲོ་བ། མུན་
པ་ཆེན་པོ་དང་ལྡན་པའོ་ཞེས་ང་སྨྲའོ། །ཞེས་གསུངས་པའོ། །དེ་ལ་སྲིད་པ་དང་བྲལ་བར་
འདོད་པ་ནི་གཉིས་ཏེ། ཐབས་མ་ཡིན་པ་ལ་ཞུགས་པ་དང༌། ཐབས་ལ་ཞུགས་པའོ། །དེ་ལ་
ཐབས་མ་ཡིན་པ་ལ་ཞུགས་པ་ལ་ཡང་རྣམ་པ་གསུམ་སྟེ། འདི་ལས་ཕྱི་རོལ་ཏུ་གྱུར་པ་ཙ་ར་ཀ་
དང༌། ཀུན་ཏུ་རྒྱུ་དང་གཅེར་བུ་པ་ལ་སོགས་པ་རྣམ་པ་དུ་མའི་མུ་སྟེགས་པ་མང་པོ་དང་། དེ་
དང་ལྟ་བ་མཐུན་པར་སྤྱོད་པའི་ཆོས་འདི་པ་ཉིད་དད་པ་ཡོད་ཀྱང་ཉེས་པར་གཟུང་བ་འཛིན་པ་
སྟེ༑ དེ་དག་ཀྱང་གང་ཞེ་ན་འདི་ལྟ་སྟེ། དོན་དམ་པ་ལ་མི་མོས་པ་གང་ཟག་ཏུ་ལྟ་བ་སྟེ། གང་
ལ་བཅོམ་ལྡན་འདས་ཀྱིས་སྟོང་པ་ཉིད་ལ་མོས་པ་མེད་པ་ནི་མུ་སྟེགས་པ་དག་དང་ཁྱད་པར་
མེད་པ་ཡིན་ནོ། །ཞེས་གསུངས་པ་དང་། མངོན་པའི་ང་རྒྱལ་ཅན་སྟོང་པ་ཉིད་དུ་ལྟ་བ་སྟེ། འདི་
ལ་སྟོང་པ་ཉིད་དུ་ལྟ་བ་གང་ཟག་དེའི་རྣམ་པར་ཐར་པའི་སྒོ་ལ་ཡང་སྟོང་པ་ཉིད་དུ་ལྟ་བར་
འགྱུར་བ་གང་གི་དབང་དུ་མཛད་ནས། འོད་སྲུང་གང་ཟག་ཏུ་ལྟ་བ་རི་རབ་ཙམ་ལ་གནས་པ་
ནི་བླའི། མངོན་པའི་ང་རྒྱལ་ཅན་སྟོང་པ་ཉིད་དུ་ལྟ་བ་དེ་ནི་དེ་ལྟ་མ་ཡིན་ནོ། །ཞེས་གསུངས་
པའོ། །དེ་ལ་ཐབས་ལ་ཞུགས་པ་ཡང་རྣམ་པ་གཉིས་ཏེ། ཉན་ཐོས་ཀྱི་ཐེག་པ་དང་མཐུན་པ་
ཡང་དག་པ་ཉིད་དུ་ངེས་པར་ཞུགས་པ་དང་། རང་སངས་རྒྱས་ཀྱི་ཐེག་པ་དང་མཐུན་པའོ། །དེ་
གཉིས་ཀ་མངོན་པར་མི་འདོད་པ་ནི། ཐེག་པ་ཆེན་པོ་ལ་ཡང་དག་པར་གནས་པ་མཆོག་ཏུ་
དབང་པོ་རྣོན་པོའི་སེམས་ཅན་ཏེ། གང་དག་འདོད་ཆེན་པ་བཞིན་དུ་འཁོར་བ་ཡང་མི་འདོད་
ཅིང་། མུ་སྟེགས་པ་ལ་སོགས་པ་ལྟར་ཐབས་མ་ཡིན་པ་ལ་ཞུགས་པ་ཡང་མ་ཡིན་ལ། ཉན་
ཐོས་དང་རང་སངས་རྒྱས་ལྟར་ཐབས་དང་ལྡན་པར་གཏོགས་པ་ཡང་མ་ཡིན་ཏེ། འོན་ཀྱང་
འཁོར་བ་དང་མྱ་ངན་ལས་འདས་པ་མཉམ་པ་ཉིད་ཐོབ་པའི་ལམ་དུ་ཞུགས་པ་བ་སྟེ་དེ་དག་ནི་
མི་གནས་པའི་མྱ་ངན་ལས་འདས་པ་ལ་བསྟེན་པའི་བསམ་པ་ཅན། ཉེ་བར་ཉོན་མོངས་པ་མེད་
2 () 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་འཁོར་བ་ལ་བསྟེན་པའི་སྦྱོར་བ་ཅན་སྙིང་རྗེ་དང་ལྷག་པའི་བསམ་པ་བརྟན་པས་རབ་ཏུ་
གནས་པ། རྩ་བ་ཡོངས་སུ་དག་པར་གྱུར་པ་ཡིན་ནོ། །དེ་ལ་སེམས་ཅན་གང་དག་སྲིད་པ་
འདོད་པ་འདོད་ཆེན་པ་དང་། དེར་ངེས་པར་ལྟུང་བ་ཐེག་ཆེན་ལ་སྡང་བ་ཆོས་འདི་པ་ཉིད་དེ།
དེ་གཉིས་ནི་ལོག་པ་ཉིད་དུ་ངེས་པའི་སེམས་ཅན་གྱི་ཕུང་པོ་ཞེས་བྱ་བའོ། །གང་དག་སྲིད་པ་
དང་བྲལ་བ་འདོད་ཀྱང་ཐབས་མ་ཡིན་པ་ལ་ཞུགས་པ་དེ་དག་ནི། ཡང་དག་པ་ཉིད་དུ་མ་ངེས་
པའི་སེམས་ཅན་གྱི་ཕུང་པོ་ཞེས་བྱའོ། །གང་དག་སྲིད་པ་དང་བྲལ་བ་འདོད་པ་ཐབས་ལ་
ཞུགས་པ་དང༌། དེ་གཉིས་ཀ་མངོན་པར་མི་འདོད་པ་མཉམ་པ་ཉིད་ཐོབ་པའི་ལམ་དུ་ཞུགས་
པ་དེ་དག་ནི་ཡང་དག་པ་ཉིད་དུ་ངེས་པའི་སེམས་ཅན་གྱི་ཕུང་པོ་ཞེས་བྱའོ། །སེམས་ཅན་གྱི་
རིས་དེ་དང་དེ་རྣམས་ཀྱི་ནང་ནས་གང་དང་གང་ལ་དེ་བཞིན་གཤེགས་པའི་ཁམས་མི་རྟོག་པ་
དང༌། མངོན་དུ་བྱེད་པར་མི་འགྱུར་སྒྲིབ་པ་དུ་ཞིག་ཡོད་ཅེ་ན། བཞི་སྟེ། ཐེག་པ་ཆེན་པོའི་ཆོས་
ལ་ཁོང་ཁྲོ་བ་ནི་འཁོར་བ་འབའ་ཞིག་འདོད་པས་ན་འདོད་ཆེན་པས་ཏེ། རིགས་ཆད་པ་རྣམས་
དང་དེར་ངེས་པར་ལྟུང་བ་རྣམས་ལ་ཡོད་དོ། །ཆོས་ལ་བདག་ཏུ་ལྟ་བ་ནི་གཞན་མུ་སྟེགས་བྱེད་
རྣམས་དང་། དེ་དང་མཐུན་པར་སྤྱོད་པ་རྣམས་ཀྱིའོ། །རང་ཉིད་འཁོར་བའི་སྡུག་བསྔལ་གྱིས་
ཧ་ཅང་འཇིགས་པ་ནི་ཉན་ཐོས་རྣམས་ཀྱིའོ། །སེམས་ཅན་གྱི་དོན་ལ་ལྟོས་པ་མེད་པར་རང་
ཉིད་གཅིག་པུ་ཐར་པ་འདོད་པ་ནི་རང་སངས་རྒྱས་ཀྱི་ཐེག་པ་པ་རྣམས་ཀྱི་སྒྲིབ་པ་སྟེ་དེ་ལྟར་
རྣམ་པ་བཞིའོ། །
དེ་དག་ དག་ པར་བྱེད་པའི་གཉེན་པོ་བཞི་ནི། དག་ རྒྱུ་ལྷག་པར་མོས་པ་ལ། །
སོགས་པའི་ཆོས་ནི་རྣམ་བཞི་ཉིད། །དག་རྒྱུ་བཞི་པོ་གང་ཞེ་ན། །ཐེག་མཆོག་ལ་མོས་ས་བོན་
ཤེས་རབ་ནི། །སངས་རྒྱས་ཆོས་སྐྱེད་མ་དང་བསམ་གཏན་གྱི། །བདེ་བའི་མངལ་གནས་སྙིང་
རྗེའི་མ་མ་ཅན། །གང་ཡིན་དེ་དག་ཐུབ་པའི་རྗེས་སྐྱེས་སྲས། །ཞེས་གསུངས་ཏེ། ཐེག་པ་ཆེན་
2 1 ()



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། དོ༥
པོའི་ཆོས་ལ་སྡང་བ་འདོད་ཆེན་པ་རྣམས་ལ་གཙོ་ཆེར་ཡོད་པའི་སྒྲིབ་པའི་གཉེན་པོར་བྱང་ཆུབ་
སེམས་དཔའ་རྣམས་ཐེག་པ་ཆེན་པོའི་ཆོས་ལ་མོས་པ་བསྒོམ་པ་ས་བོན་ལྟ་བུ་དང༌། ཆོས་
རྣམས་ལ་བདག་ཏུ་ལྟ་བ་གཞན་མུ་སྟེགས་བྱེད་རྣམས་ལ་གཙོ་ཆེར་ཡོད་པའི་སྒྲིབ་པའི་གཉེན་
པོར་བྱང་ཆུབ་སེམས་དཔའ་རྣམས་ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པ་སངས་རྒྱས་ཀྱི་
ཆོས་སྐྱེད་པར་བྱེད་པའི་མ་ལྟ་བུ་དང༌། འཁོར་བ་སྡུག་བསྔལ་བར་འདུ་ཤེས་ཤིང་དེའི་སྡུག་
བསྔལ་གྱིས་ཧ་ཅང་འཇིགས་པ་ཉན་ཐོས་ཀྱི་ཐེག་པ་པ་རྣམས་ལ་གཙོ་ཆེར་ཡོད་པའི་སྒྲིབ་པའི་
གཉེན་པོར་བྱང་ཆུབ་སེམས་དཔའ་རྣམས་ནམ་མཁའ་མཛོད་ལ་སོགས་པའི་ཏིང་ངེ་འཛིན་
བསྒོམ་པ་མངལ་གནས་མ་ཉམས་པ་ལྟ་བུ་དང་། སེམས་ཅན་གྱི་དོན་ལ་རྒྱབ་ཀྱིས་ཕྱོགས་ཤིང་
སེམས་ཅན་གྱི་དོན་ལ་མི་ལྟོས་པ་རང་སངས་རྒྱས་ཀྱི་ཐེག་པ་པ་རྣམས་ལ་གཙོ་ཆེར་ཡོད་པའི་
སྒྲིབ་པའི་གཉེན་པོར་བྱང་ཆུབ་སེམས་དཔའ་རྣམས་སྙིང་རྗེ་ཆེན་པོ་སྒོམ་པ་སྐྱེད་བསྲིང་བར་
བྱེད་པའི་མ་མ་ལྟ་བུ་སྟེ། ཆོས་བཞི་པོ་དེ་དག་དང་ལྡན་པ་ནི་ཐུབ་པའི་རྗེས་སུ་སྐྱེས་པའི་སྲས་
ཡིན་ནོ། །སྒྲིབ་པ་བཞི་པོ་དེ་དག་གང་ཟག་བཞི་པོ་དེ་རྣམས་ཀྱི་རྒྱུད་ལ་སོ་སོར་ངེས་པ་ནི་མ་
ཡིན་མོད་ཀྱི། གཙོ་ཆེ་བས་བཞག་ལ། དེ་རྣམས་ཀྱི་གཉེན་པོའི་ཆོས་བཞི་པོ་དེ་རྣམས་བྱང་ཆུབ་
སེམས་དཔའ་རྣམས་ཀྱིས་བསྒོམ་པར་བྱ་བ་ཡིན་ནོ། །
འབྲས་བུ་དང་ལས་ཀྱི་དོན་ལས་བརྩམས་ཏེ་ཚིགས་སུ་བཅད་པ། གཙང་བདག་
བདེ་དང་རྟག་ཉིད་ཀྱི། །ཡོན་ཏན་ཕ་རོལ་ཕྱིན་པ་འབྲས། །སྡུག་བསྔལ་ཡིད་འབྱུང་ཞི་ཐོབ་
པར། །འདུན་དང་སྨོན་པའི་ལས་ཅན་ནོ། །གཙང་བ་པ་ལ་སོགས་པའི་ཕ་རོལ་ཏུ་ཕྱིན་པ་བཞི་
ཐོབ་པ་ནི་རྒྱུ་བཞིས་ཁམས་དེ་དག་པར་བྱས་པའི་འབྲས་བུ་ཡིན་ནོ། །འཁོར་བའི་སྡུག་བསྔལ་
ལ་ཡིད་འབྱུང་བ་དང་། མྱ་ངན་ལས་འདས་པ་ལ་འདུན་པ་དང་། སྨོན་པ་ལ་སོགས་པ་ནི་དེའི་
ལས་ཡིན་ནོ། །དེ་ལ་ཚིགས་སུ་བཅད་པ་ཕྱེད་སྔ་མའི་དོན་ནི། འདི་དག་འབྲས་ནི་མདོར་
2 1 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྡུས་ན། །ཆོས་ཀྱི་སྐུ་ལ་ཕྱིན་ཅི་ལོག །རྣམ་པ་བཞི་ལས་བཟློག་པ་ཡི། །གཉེན་པོས་རབ་ཏུ་
ཕྱེ་བ་ཉིད། །ཅེས་གསུངས་ཏེ། ཐེག་པ་ཆེན་པོའི་ཆོས་ལ་མོས་པ་བསྒོམ་པ་ལ་སོགས་པ་དེ་
བཞིན་གཤེགས་པའི་ཁམས་རྣམ་པར་དག་པར་བྱེད་པའི་རྒྱུ་བཞི་པོ་གང་ཡིན་པ་འདི་དག་གི་
འབྲས་བུ་ནི། མདོར་བསྡུ་ན་ཕྱིན་ཅི་ལོག་རྣམ་པ་བཞི་ལས་བཟློག་པ་བཞིའི་གཉེན་པོར་དེ་
བཞིན་གཤེགས་པའི་ཆོས་ཀྱི་སྐུ་ལ་གཙང་བ་ལ་སོགས་པའི་ཡོན་ཏན་གྱི་ཕ་རོལ་ཏུ་ཕྱིན་པ་
བཞི་འགྲུབ་པར་རིག་པར་བྱའོ། །དེ་ལ་ཕྱིན་ཅི་ལོག་བཞི་དང་། དེ་ལས་བཟློག་པ་བཞི་དང་།
དེའི་གཉེན་པོ་དེ་རྣམས་གང་ཞེ་ན། ཕྱིན་ཅི་ལོག་བཞི་ནི་བྱིས་པ་རྣམས་ཀྱི་ཉེ་བར་ལེན་པའི་
ཕུང་པོ་ལ་གཙང་བ་དང་། བདག་དང་། བདེ་བ་དང་། རྟག་པར་འདུ་ཤེས་པ་སྟེ། དེ་མ་ཡིན་པ་
ལ་དེར་འདུ་ཤེས་པའི་ཕྱིར་ཕྱིན་ཅི་ལོག་གོ །དེ་ལས་བཟློག་པ་བཞི་ནི། ཉན་རང་རྣམས་ཀྱིས་
ཕུང་པོ་མི་གཙང་བ་ལ་སོགས་པར་མཐོང་བའོ། །དེའི་གཉེན་པོ་བཞི་ནི། དེ་བཞིན་གཤེགས་
པའི་ཆོས་ཀྱི་སྐུ་གཙང་བའི་ཕ་རོལ་ཏུ་ཕྱིན་པ་ལ་སོགས་པ་བཞི་དང་ལྡན་པ་སྟེ། དོན་འདི་ཡང་
རྒྱས་པར་ནི་མདོ་ཇི་ལྟ་བ་བཞིན་རྟོགས་པར་བྱ་སྟེ། དཔལ་ཕྲེང་གིས་ཞུས་པའི་མདོ་ལས།
བཅོམ་ལྡན་འདས། སེམས་ཅན་རྣམས་ནི་ཟིན་པའི་ཕུང་པོ་ལྔ་པོ་དག་ལ་ཕྱིན་ཅི་ལོག་ཏུ་གྱུར་
ཏེ༑ བཅོམ་ལྡན་འདས་དེ་དག་ནི། མི་རྟག་པ་ལ་རྟག་པར་འདུ་ཤེས་པ་དང༌། སྡུག་བསྔལ་ལ་
བདེ་བར་འདུ་ཤེས་པ་དང༌། བདག་མ་མཆིས་པ་ལ་བདག་ཏུ་འདུ་ཤེས་པ་དང་། མི་གཙང་བ་
ལ་གཙང་བར་འདུ་ཤེས་པ་ལགས་སོ། །ཐམས་ཅད་མཁྱེན་པའི་ཡེ་ཤེས་ཀྱི་ཡུལ་དང༌། དེ་
བཞིན་གཤེགས་པའི་ཆོས་ཀྱི་སྐུ་ནི་ཉན་ཐོས་དང་རང་སངས་རྒྱས་ཐམས་ཅད་ཀྱི་ཤེས་པ་དག་
གིས་ཀྱང་སྔར་མ་མཐོང་ལགས་སོ། །བཅོམ་ལྡན་འདས་སེམས་ཅན་དེ་རྣམས་དེ་བཞིན་
གཤེགས་པ་ལ་དད་པས། རྟག་པར་འདུ་ཤེས་པ་དང་། བདེ་བར་འདུ་ཤེས་པ་དང་། བདག་ཏུ་
འདུ་ཤེས་པ་དང་། གཙང་བར་འདུ་ཤེས་པའི་སེམས་ཅན་དེ་དག་ནི་བཅོམ་ལྡན་འདས་ཕྱིན་ཅི་
2 1 2



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
ལོག་ཏུ་གྱུར་པ་མ་ལགས་ཏེ། བཅོམ་ལྡན་འདས་སེམས་ཅན་དེ་དག་ནི་ཡང་དག་པའི་ལྟ་བ་
ཅན་དུ་འགྱུར་བ་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས་དེ་བཞིན་གཤེགས་
པའི་ཆོས་ཀྱི་སྐུ་ཉིད་རྟག་པའི་ཕ་རོལ་ཏུ་ཕྱིན་པ་དང༌། བདེ་བའི་ཕ་རོལ་ཏུ་ཕྱིན་པ་དང༌།
བདག་གི་ ཕ་རོལ་ཏུ་ཕྱིན་པ་དང༌། གཙང་བའི་ཕ་རོལ་ཏུ་ཕྱིན་པ་ལགས་པའི་སླད་དུའོ། །
བཅོམ་ལྡན་འདས་སེམས་ཅན་གང་དག་དེ་བཞིན་གཤེགས་པའི་ཆོས་ཀྱི་སྐུ་ལ་དེ་ལྟར་མཐོང་
བ་དེ་དག་ནི་ཡང་དག་པ་མཐོང་བ་ལགས་སོ། །བཅོམ་ལྡན་འདས་ཡང་དག་པ་མཐོང་བ་གང་
ལགས་པ་དེ་དག་ནི་བཅོམ་ལྡན་འདས་ཀྱི་སྲས་ཐུགས་ལས་སྐྱེས་པ་དང་། ལ་ནས་སྐྱེས་པ་
དང༌། ཆོས་ལས་སྐྱེས་པ་དང༌། ཆོས་ཀྱི་སྤྲུལ་པ་དང༌། ཆོས་ཀྱི་བགོ་སྐལ་ལ་སྤྱོད་པ་ཞེས་
བགྱིའོ། །ཞེས་གསུངས་སོ། །དེ་བཞིན་གཤེགས་པའི་ཆོས་ཀྱི་སྐུའི་ཡོན་ཏན་གྱི་ཕ་རོལ་ཏུ་ཕྱིན་
པ་འདི་བཞི་མདོ་ལས་གསུངས་པའི་གོ་རིམ་ནི། འདིར་བཤད་པའི་རྒྱུའི་གོ་རིམ་ལས་བཟློག་
པར་རིག་པར་བྱ་སྟེ། དེ་ལ་འདི་ལྟར་ཐེག་པ་ཆེན་པོའི་ཆོས་ལ་སྡང་བ་འདོད་ཆེན་པ་རྣམས་ཀྱི་
རྒྱུད་ལ་ཡོད་པ་མི་གཙང་བའི་འཁོར་བ་ལ་མངོན་པར་དགའ་བ་དང༌། ཐེག་པ་ཆེན་པོའི་ཆོས་
ལ་སྡང་བ་ལས་བཟློག་ནས་བྱང་ཆུབ་སེམས་དཔའ་རྣམས་ཀྱི་ཐེག་པ་ཆེན་པོའི་ཆོས་ལ་མོས་པ་
བསྒོམས་པ་ལས་ནི་འབྲས་བུ་གཙང་བའི་ཕ་རོལ་ཏུ་ཕྱིན་པ་ཐོབ་པར་བལྟའོ། །ཉེ་བར་ལེན་
པའི་ཕུང་པོ་ལྔ་ལ་བདག་ཏུ་ལྟ་བ་གཞན་མུ་སྟེགས་པ་རྣམས་ཡོད་པ་མ་ཡིན་པའི་བདག་ཏུ་
འཛིན་པ་ལ་མངོན་པར་དགའ་བ་ལས་བཟློག་ནས་ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པ་
ལས་ནི་འབྲས་བུ་བདག་དམ་པའི་ཕ་རོལ་ཏུ་ཕྱིན་པ་ཐོབ་པར་བལྟའོ། །འདི་ལྟར་མུ་སྟེགས་པ་
གཞན་ཐམས་ཅད་ནི་གཟུགས་ལ་སོགས་པ་དེའི་རང་བཞིན་མ་ཡིན་པའི་དངོས་པོ་བདག་ཏུ་
ཁས་ལེན་པ་ལ་དེ་དག་གི་ཇི་ལྟར་གཟུང་བའི་དངོས་པོ་དེའང་བདག་གི་མཚན་ཉིད་ཀྱི་བསླུ་བ་
དང་ལྡན་པའི་ཕྱིར་དུས་ཐམས་ཅད་དུ་བདག་མེད་དོ། །དེ་བཞིན་གཤེགས་པས་ནི་ཡང་དག་པ་
2 |
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཇི་ལྟ་བ་བཞིན་གྱི་ཡེ་ཤེས་ཀྱིས་ཆོས་ཐམས་ཅད་བདག་མེད་པ་དམ་པའི་ཕ་རོལ་ཏུ་ཕྱིན་པ་
བརྙེས་ལ། དེ་ཇི་ལྟར་གཟིགས་པ་བདག་མེད་པ་དེ་ཡང་བདག་ཡོད་པ་མ་ཡིན་པའི་མཚན་ཉིད་
ཀྱིས་མི་བསླུ་བ་དང་ལྡན་པའི་ཕྱིར་དུས་ཐམས་ཅད་དུ་བདག་ཏུ་འདོད་དོ། །འདི་ནི་བདག་མེད་
པའི་རང་བཞིན་ཉིད་ལ་བདག་ཏུ་བྱས་པ་སྟེ། ཇི་སྐད་དུ། ཤེར་ཕྱིན་གྱི་མདོ་ལས། མི་གནས་
པའི་ཚུལ་གྱིས་གནས་པ། ཞེས་གསུངས་པ་ལྟ་བུའོ། །འདིར་བདག་ཅེས་བྱ་བ་ནི། བྱིས་པ་
རྣམས་ཀྱི་ཉེ་བར་ལེན་པའི་ཕུང་པོ་ལ་ངའོ་ཞེས་རློམ་པ་ནི་མ་ཡིན་གྱི་ཆོས་གང་གི་རང་བཞིན་
ཡིན་པ་དེ་ལ་བདག་ཅེས་བྱ་སྟེ། མེ་ནི་ཚ་བའི་བདག་ཉིད་ཅེས་པ་ལྟ་བུའོ། །དེས་ན་བདག་མེད་
པའི་རང་བཞིན་ཉིད་བདག་ཅེས་བྱའོ། །འཁོར་བའི་སྡུག་བསྔལ་གྱིས་འཇིགས་པ་ཉན་ཐོས་ཀྱི་
ཐེག་པ་བ་རྣམས་ཀྱི་འཁོར་བའི་སྡུག་བསྔལ་ཉེ་བར་ཞི་བ་ཙམ་མངོན་པར་འདོད་པ་ལས་
བཟློག་ནས། ནམ་མཁའ་མཛོད་ལ་སོགས་པའི་ཏིང་ངེ་འཛིན་བསྒོམས་པ་ལས་ནི་འབྲས་བུ་
འཇིག་རྟེན་ལས་འདས་པའི་བདེ་བ་དམ་པའི་ཕ་རོལ་ཏུ་ཕྱིན་པ་ཐོབ་པར་བལྟ་བར་བྱའོ། །
སེམས་ཅན་གྱི་དོན་ལ་མི་ལྟོས་པ་རང་སངས་རྒྱས་ཀྱི་ཐེག་པ་བ་རྣམས་ཀྱི་གཅིག་པུ་འདུ་འཛི་
མེད་པར་གནས་པ་ལ་མངོན་པར་དགའ་བ་ལས་བཟློག་ནས། བྱང་ཆུབ་སེམས་དཔའ་རྣམས་
ཀྱི་སྙིང་རྗེ་ཆེན་པོ་བསྒོམས་པ་ལས་ནི། རྟག་ཏུ་རྒྱུན་མི་ཆད་པར་འཁོར་བ་ཇི་སྲིད་ཀྱི་བར་དུ་
སེམས་ཅན་གྱི་དོན་ཡོངས་སུ་སྦྱོང་བ་ཡོངས་སུ་དག་པའི་ཕྱིར་འབྲས་བུ་རྟག་པའི་ཕ་རོལ་ཏུ་
ཕྱིན་པ་ཐོབ་པར་བལྟ་བར་བྱའོ། །དེ་ལྟར་བྱང་ཆུབ་སེམས་དཔའ་རྣམས་ཀྱི་མོས་པ་དང་།
ཤེས་རབ་དང༌། ཏིང་ངེ་འཛིན་དང༌། སྙིང་རྗེ་ཆེན་པོ་བསྒོམས་པ་རྣམས་ཀྱི་འབྲས་བུ་ནི་གོ་རིམ་
ཇི་ལྟ་བ་བཞིན་དུ་དེ་བཞིན་གཤེགས་པའི་ཆོས་ཀྱི་སྐུ་ལ་གཙང་བ་དང་བདག་དང་བདེ་བ་དང་
རྟག་པའི་ཕ་རོལ་ཏུ་ཕྱིན་པ་རྣམ་པ་བཞི་འགྲུབ་བོ། །དེ་བཞིན་གཤེགས་པ་ནི་རྒྱུའི་དུས་ན་ཐེག་
པ་ཆེན་པོའི་ཆོས་ལ་མོས་པ་བསྒོམ་པ་ལ་སོགས་པས་འབྲས་བུའི་དུས་ན་རྟག་པ་ལ་སོགས་
2 14
2 1 4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
པའི་ཕ་རོལ་ཏུ་ཕྱིན་པ་བཞི་ཐོབ་པ་འདི་དག་ཉིད་ལ་སངས་རྒྱས་ཕལ་པོ་ཆེ་ལ་སོགས་པའི་མདོ་
ལས། ཆོས་ཀྱི་དབྱིངས་ཀྱི་མཐར་ཐུག་པ། །ནམ་མཁའི་ཁམས་ཀྱི་མཐས་ཀླས་པ། །ཕྱི་མའི་
མཐའི་མུར་ཐུག་པ། །ཞེས་བརྗོད་དོ། །ཞེས་གསུངས་ཏེ། འདི་ལྟར་རྒྱུའི་དུས་ན་ཐེག་པ་ཆེན་
པོའི་ཆོས་ལ་མོས་པ་བསྒོམས་པས་ནི་འབྲས་བུའི་དུས་ན་དེ་བཞིན་གཤེགས་པ་ཤིན་ཏུ་གཙང་
བའི་ཆོས་ཀྱི་དབྱིངས་ཀྱི་མཐར་ཐུག་པ་བརྙེས་པའི་ཕྱིར། ཆོས་ཀྱི་དབྱིངས་ཀྱི་མཐར་ཐུག་པ་
ཉིད་གྲུབ་བོ། །རྒྱུའི་དུས་ན་ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམས་པས། འབྲས་བུའི་དུས་ན་
སེམས་ཅན་དང་སྣོད་ཀྱི་འཇིག་རྟེན་ནི་ནམ་མཁའ་ལྟ་བུ་མཐར་ཐུག་པ་ཉིད་དུ་རྟོགས་པའི་ཕྱིར་
དང༌། རྒྱུའི་དུས་ན་ནམ་མཁའ་མཛོད་ལ་སོགས་པའི་ཏིང་ངེ་འཛིན་བསྒོམས་པས་འབྲས་བུའི་
དུས་ན་ཆོས་ཀྱི་དབང་ཕྱུག་དམ་པ་ཐམས་ཅད་དུ་ཁྱབ་པ་ཀུན་ཏུ་སྟོན་པའི་ཕྱིར་ནམ་མཁའི་
ཁམས་ཀྱི་མཐའ་ཀླས་པའོ། །རྒྱུའི་དུས་སུ་སྙིང་རྗེ་ཆེན་པོ་བསྒོམས་པས་འབྲས་བུའི་དུས་ན་
སེམས་ཅན་ཐམས་ཅད་ལ་དུས་མུ་མཐའ་ཐུག་པ་མེད་པར་སྙིང་རྗེ་དང་ལྡན་པའི་ཕྱིར་ན་ཕྱི་
མའི་མུའི་མཐར་ཐུག་པ་ཡིན་ནོ། །གཙང་བའི་ཕ་རོལ་ཏུ་ཕྱིན་པ་ལ་སོགས་པ་འབྲས་བུ་བཞི་པོ་
དེ་སངས་རྒྱས་ཁོ་ན་ལ་ཡོད་ཀྱི། དགྲ་བཅོམ་པ་ལ་སོགས་པ་ལ་མེད་དེ། འདི་ལྟར་ཟག་པ་མེད་
པའི་དབྱིངས་ལ་གནས་པའི་དགྲ་བཅོམ་པ་དང་། རང་སངས་རྒྱས་རྣམས་དང༌། དབང་ཐོབ་
པའི་བྱང་ཆུབ་སེམས་དཔའ་རྣམས་ལ་ཡང་། དེ་བཞིན་གཤེགས་པའི་ཆོས་ཀྱི་སྐུའི་ཡོན་ཏན་གྱི་
ཕ་རོལ་ཏུ་ཕྱིན་པ་རྣམ་པ་འདི་བཞི་ཐོབ་པའི་གེགས་སུ་འགྱུར་བ་ནི་བཞི་སྟེ། འདི་ལྟ་སྟེ། རྐྱེན་
གྱི་མཚན་ཉིད་དང་། རྒྱུའི་མཚན་ཉིད་དང་། འབྱུང་བའི་མཚན་ཉིད་དང༌། འཇིག་པའི་མཚན་
ཉིད་དེ་བཞི་པོ་དེ་རྣམས་ཡོད་དོ། །དེ་ལ་རྐྱེན་གྱི་མཚན་ཉིད་ནི་མ་རིག་པའི་བག་ཆགས་ཀྱི་ས་
སྟེ༑ འདུ་བྱེད་རྣམས་ཀྱི་རྐྱེན་མ་ རིག་པ་བཞིན་ནོ། །རྒྱུའི་མཚན་ཉིད་ནི་མ་རིག་པའི་བག་
ཆགས་ཀྱི་སའི་རྐྱེན་ཅན་ཟག་པ་མེད་པའི་ལས་ཉིད་དེ། ཕུང་པོའི་རྒྱུ་བྱེད་པའི་འདུ་བྱེད་བཞིན་
21 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནོ༑ ༑འབྱུང་བའི་མཚན་ཉིད་ནི་མ་རིག་པའི་བག་ཆགས་ཀྱི་སའི་རྐྱེན་དང་ལྡན་པ་ཟག་པ་མེད་
པའི་ལས་ཀྱི་རྒྱུ་ཅན། ཡིད་ཀྱི་རང་བཞིན་གྱི་ལུས་རྣམ་པ་གསུམ་འགྲུབ་པ་སྟེ། ཉེ་བར་ལེན་པ་
བཞིའི་རྐྱེན་དང་ལྡན་པ། ཟག་པ་དང་བཅས་པའི་ལས་ཀྱི་རྒྱུ་ཅན་གྱི་སྲིད་པ་གསུམ་མངོན་པར་
འགྲུབ་པའི་སྐྱེ་བ་བཞིན་ནོ། །འཇིག་པའི་མཚན་ཉིད་ནི། ཡིད་ཀྱི་རང་བཞིན་གྱི་ལུས་རྣམ་པ་
གསུམ་མངོན་པར་འགྲུབ་པའི་རྐྱེན་ཅན། བསམ་གྱིས་མི་ཁྱབ་པར་ཡོངས་སུ་བསྒྱུར་བའི་འཆི་
འཕོ་བ་སྟེ། སྐྱེ་བའི་རྐྱེན་ཅན་གྱི་རྒ་ཤི་བཞིན་ནོ། །དེ་ལ་དགྲ་བཅོམ་པ་དང་། རང་སངས་རྒྱས་
དང་། དབང་ཐོབ་པའི་བྱང་སེམས་རྣམས་ནི་ཉེ་བའི་ཉོན་མོངས་པ་ཐམས་ཅད་ཀྱི་རྐྱེན་དུ་གྱུར་
པ་མ་རིག་པའི་བག་ཆགས་ཀྱི་ས་མ་སྤངས་པས་ན། ཉོན་མོངས་པའི་དྲི་མ་དྲི་ང་བའི་བག་
ཆགས་ཐམས་ཅད་དང་ལྡན་པའི་ཕྱིར། བག་ཆགས་ཐམས་ཅད་སྤངས་པའི་གཙང་བའི་ཕ་
རོལ་ཏུ་ཕྱིན་པ་རབ་ཀྱི་མཐར་ཕྱིན་པ་མི་ཐོབ་བོ། །མ་རིག་པའི་བག་ཆགས་ཀྱི་ས་དེ་ཉིད་ལ་
བརྟེན་ནས། མཚན་མའི་སྤྲོས་པ་ཀུན་ཏུ་སྤྱོད་པ་ཕྲ་མོ་དང་ལྡན་པའི་ཕྱིར། བདག་དང་བདག་
མེད་པའི་སྤྲོས་པ་ཉེ་བར་ཞི་བའི་བདག་གི་ཕ་རོལ་ཏུ་ཕྱིན་པ་ཤིན་ཏུ་མངོན་པར་འདུས་མ་བྱས་
པ་མི་ཐོབ་བོ། །མ་རིག་པའི་བག་ཆགས་ཀྱི་ས་དེ་དང་། མ་རིག་པའི་བག་ཆགས་ཀྱི་སའི་རྐྱེན་
མཚན་མའི་སྤྲོས་པ་ཀུན་ཏུ་སྤྱོད་པ་ཕྲ་མོས་ཀུན་ནས་བསླང་བ་ཟག་པ་མེད་པའི་ལས་ལ་བརྟེན་
ནས་ཡིད་ཀྱི་རང་བཞིན་གྱི་ལུས་ཀུན་འབྱུང་བའི་ཕྱིར། དེ་རྒྱུ་དང་བཅས་པ་འགགས་པ་ཤིན་ཏུ་
བདེ་བའི་ཕ་རོལ་ཏུ་ཕྱིན་པ་མི་ཐོབ་བོ། །ཇི་སྲིད་དུ། ཉོན་མོངས་པ་དང༌། ལས་དང༌། སྐྱེ་བའི་
ཉོན་མོངས་པ་མ་ལུས་འགགས་པ་ལས་གྱུར་པ་དེ་བཞིན་གཤེགས་པའི་ཁམས་མངོན་དུ་མ་
བྱས་པ་དེ་སྲིད་དུ། བསམ་གྱིས་མི་ཁྱབ་པར་ཡོངས་སུ་བསྒྱུར་བའི་འཆི་འཕོ་བ་དང་མི་འབྲལ་
བའི་ཕྱིར། འཁོར་འདས་མཉམ་པར་རྟོགས་པས་གཞན་དུ་འགྱུར་བ་མེད་པ་རྟག་པའི་ཕ་རོལ་
ཏུ་ཕྱིན་པ་མི་ཐོབ་བོ། །དེ་ལ་མ་རིག་པའི་བག་ཆགས་ཀྱི་ས་ནི་སོ་སོའི་སྐྱེ་བོའི་ཉོན་མོངས་པའི་
E-
2 ] 6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
ཀུན་ནས་ཉོན་མོངས་པ་བཞིན་ནོ། །ཟག་པ་མེད་པའི་ལས་མངོན་པར་འདུ་བྱེད་པ་ནི་ལས་ཀྱི་
ཀུན་ནས་ཉོན་མོངས་པ་བཞིན་ནོ། །ཡིད་ཀྱི་རང་བཞིན་གྱི་ལུས་གསུམ་མངོན་པར་འགྲུབ་པ་
དང་བསམ་གྱིས་མི་ཁྱབ་པར་ཡོངས་སུ་བསྒྱུར་བའི་འཆི་འཕོ་བ་ནི་སྐྱེ་བའི་ཀུན་ནས་ཉོན་
མོངས་པ་བཞིན་ནོ། །གཞུང་འདི་ཡང་རྒྱས་པར་ནི་མདོ་ཇི་ལྟ་བ་བཞིན་དུ་རྟོགས་པར་བྱ་སྟེ།
དཔལ་ཕྲེང་གིས་ཞུས་པའི་མདོ་ལས། བཅོམ་ལྡན་འདས་དཔེར་ན་ལེན་པའི་རྐྱེན་གྱིས་ཟག་པ་
དང་བཅས་པའི་ལས་ཀྱི་རྒྱུ་ལས་བྱུང་པའི་སྲིད་པ་གསུམ་འབྱུང་བ་དེ་བཞིན་དུ་བཅོམ་ལྡན་
འདས་མ་རིག་པའི་གནས་ཀྱི་སའི་རྐྱེན་གྱིས་ཟག་པ་མ་མཆིས་པའི་ལས་ཀྱི་རྒྱུ་ལས་བྱུང་པའི་
དགྲ་བཅོམ་པ་རྣམས་དང་། རང་སངས་རྒྱས་རྣམས་དང་། བྱང་ཆུབ་སེམས་དཔའ་དབང་ཐོབ་
པ་རྣམས་ཀྱི་ཡིད་ཀྱི་ལུས་གསུམ་འབྱུང་སྟེ། བཅོམ་ལྡན་འདས་མ་རིག་པའི་གནས་ཀྱི་ས་ནི་ས་
གསུམ་པོ་འདི་དག་ཏུ་ཡིད་ཀྱི་ལུས་གསུམ་པོ་འདི་དག་འབྱུང་བ་དང་། ཟག་པ་མ་མཆིས་པའི་
ལས་མངོན་པར་འགྲུབ་པའི་རྐྱེན་ལགས་སོ། །བཅོམ་ལྡན་འདས་རྐྱེན་མཆིས་ན་རྐྱེན་འབྱུང་
སྟེ༑ དེ་ལྟ་ལགས་པས་མ་རིག་པའི་གནས་ཀྱི་ས་ནི་ཡིད་ཀྱི་ལུས་གསུམ་པོ་རྣམས་དང་། ཟག་
པ་མ་མཆིས་པའི་ལས་ཀྱི་རྐྱེན་ལགས་པའི་སླད་དུ། སྲིད་པའི་འདོད་ཆགས་ལ་གནས་པའི་
གནས་ཀྱི་ས་དང་མིང་འདྲ་བ་ལགས་སོ། །དེ་ལྟ་ལགས་ཀྱང་སྲིད་པའི་འདོད་ཆགས་ལ་གནས་
པའི་གནས་ ཀྱི་ས་དང་ལས་ཐུན་མོང་བ་ནི་མ་ལགས་ཏེ། བཅོམ་ལྡན་འདས་མ་རིག་པའི་
གནས་ཀྱི་ས་ནི། གནས་ཀྱི་ས་བཞི་པོ་འདི་དག་ལས་ཐ་དད་པ་ཁོ་ན་ལགས་ཏེ། ཡོངས་སུ་
གྲོལ་བའི་ས་དང་སངས་རྒྱས་ཀྱི་སས་སྤང་བར་བགྱི་བ་དང༌། དེ་བཞིན་གཤེགས་པའི་བྱང་
ཆུབ་ཀྱི་ཡེ་ཤེས་ ཀྱིས་ གཞོམ་པར་བགྱི་བ་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་
འདས་དགྲ་བཅོམ་པ་རྣམས་དང་། རང་སངས་རྒྱས་རྣམས་ཀྱིས་ནི་གནས་ཀྱི་ས་བཞི་སྤངས་
ཀྱང་ཟག་པ་ཟད་པ་ལ་དབང་བའི་སྟོབས་ཀྱང་མི་ཐོབ། མངོན་སུམ་དུ་ཡང་མི་བགྱིད་དོ། །
2 { ？



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཅོམ་ལྡན་འདས་ཟག་པ་ཟད་པ་ཞེས་བགྱི་བ་དེ་ནི། མ་རིག་པའི་གནས་ཀྱི་སའི་ཚིག་བླ་
དྭགས་ལགས་སོ། །བཅོམ་ལྡན་འདས་དེ་ལྟ་ལགས་པས་དགྲ་བཅོམ་པ་རྣམས་དང་རང་
སངས་རྒྱས་རྣམས་དང་སྲིད་པ་ཐ་མ་པར་གཏོགས་པའི་བྱང་ཆུབ་སེམས་དཔའ་རྣམས་ཀྱང་མ་
རིག་པའི་གནས་ཀྱི་སས་བསྒྲིབས་ཤིང་ཆོད་ལ། ཡོངས་སུ་དཀྲིས་ཏེ་ལྷོངས་པར་ཡང་བགྱིས་
པས་ཆོས་དེ་དང་དེ་དག་རབ་ཏུ་མ་འཚལ་ཞིང་མི་རྟོགས་སོ། །བཅོམ་ལྡན་འདས་ཆོས་དེ་དག་
མ་འཚལ་ཞིང་མ་མཐོང་བས་སྤང་བར་བགྱི་བའི་ཆོས་དེ་དང་དེ་དག་མི་སྤོངས་ཤིང་། བྱང་བར་
མི་བགྱིད་དོ། །བཅོམ་ལྡན་འདས་སྤང་བར་བགྱི་བའི་ཆོས་དེ་དག་མ་སྤངས་ཤིང་བྱང་བར་མ་
བགྱིས་པས། བཅོམ་ལྡན་འདས་དེ་དག་སྐྱོན་ལས་རྣམ་པར་གྲོལ་བ་ལྷག་མ་དང་བཅས་པ་
ལགས་ཀྱི་སྐྱོན་ཐམས་ཅད་ལས་རྣམ་པར་གྲོལ་བ་ནི་མ་ལགས་སོ། །བཅོམ་ལྡན་འདས་དེ་
དག་ནི་རྣམ་པར་དག་པ་ལྷག་མ་དང་བཅས་པའི་ཆོས་ཅན་ལགས་ཀྱི་ཐམས་ཅད་རྣམ་པར་
དག་པའི་ཆོས་ཅན་ནི་མ་ལགས་སོ། །བཅོམ་ལྡན་འདས་དེ་དག་ནི་ལྷག་མ་དང་བཅས་པའི་
ཡོན་ཏན་དང་ལྡན་པ་ལགས་ཀྱི་ཡོན་ཏན་ཐམས་ཅད་དང་ལྡན་པ་ནི་མ་ལགས་སོ། །ཞེས་པ་
ནས། བཅོམ་ལྡན་འདས་གང་ལ་ལ་དག་མ་རིག་པའི་གནས་ཀྱི་ས་མ་སྤངས་ཤིང་བྱང་བར་མ་
བགྱིས་པ་དེ་དག་ནི། བཅོམ་ལྡན་འདས་མྱ་ངན་ལས་འདས་པའི་དབྱིངས་སུ་རོ་གཅིག་པ་མ་
ལགས་ཏེ། འདི་ལྟར་རིགས་པ་དང་རྣམ་པར་གྲོལ་བར་རོ་མཚུངས་པ་མ་ལགས་སོ། །དེ་ཅིའི་
སླད་དུ་ཞེ་ན། བཅོམ་ལྡན་འདས་མ་རིག་པའི་གནས་ཀྱི་ས་མ་སྤངས་ཤིང་མ་སྦྱངས་པས་ནི་
སྤང་བར་བགྱི་བའི་ཆོས་གངྒཱའི་ཀླུང་གི་བྱེ་མ་ལས་འདས་པ་སྙེད་མ་སྤངས་ཤིང་མ་སྦྱངས་པའི་
སླད་དུ་སྟེ། བཅོམ་ལྡན་འདས་སྤངས་པར་བགྱི་བའི་ཆོས་གང་གཱའི་ཀླུང་གི་བྱེ་མ་ལས་འདས་
པ་སྙེད་མ་སྤངས་ཤིང་མ་སྦྱངས་པས་ཆོས་གང་གཱའི་ཀླུང་གི་བྱེ་མ་ལས་འདས་པ་སྙེད་མ་ཐོབ་
ཅིང་མངོན་སུམ་དུ་མ་བགྱིས་པར་གྱུར་པའི་སླད་དུའོ། །ཞེས་པ་ལ་སོགས་པ་རྒྱ་ཆེར་གསུངས་
2 1 8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥་
པས་མདོ་ཉིད་དུ་བལྟ་བར་བྱའོ། །དེ་ལ་མ་རིག་བག་ཆགས་ཀྱི་ས་ནི་ཆོས་ཀྱི་བདག་ཏུ་རྨོངས་
པའི་མ་རིག་པའི་བག་ལ་ཉལ་ཡིན་ལ། ཟག་པ་མེད་པའི་ལས་ནི་དེ་ལ་བརྟེན་ནས་ཤེས་སྒྲིབ་
ཀྱིས་བསྡུས་པའི་མ་རིག་པ་ཕྲ་མོས་ཀུན་ནས་བསླང་བའི་ཟག་མེད་ཀྱི་ལས་སོ། །ཡིད་ཀྱི་རང་
བཞིན་གྱི་ལུས་ནི་དེ་དག་གིས་བསྐྱེད་པའི་འབྲས་བུ་ཟག་མེད་ཀྱི་ཀུན་གཞིའི་རྣམ་ཤེས་ཉིད་
ལུས་སུ་སྣང་བའམ། ཡང་ན་ཡིད་ཤེས་ཀྱི་ངོ་ན་ལུས་སུ་སྣང་ཞིང་། དབང་ཤེས་ཀྱི་ངོ་ན་ལུས་སུ་
མི་སྣང་བ་སྟེ། སྔར་གྱི་རྒྱུ་དེ་དག་ལ་བརྟེན་པའོ། །བསམ་གྱིས་མི་ཁྱབ་པར་བསྒྱུར་བའི་འཆི་
འཕོ་བ་ནི་ཟག་བཅས་ཀྱི་ལས་ཀྱིས་འཕངས་པའི་ཟག་བཅས་ཀྱི་སྐྱེ་འཆི་ལས་གྲོལ་ཡང་ཟག་
མེད་ཀྱི་ལས་ཀྱིས་མངོན་པར་འདུ་མ་བྱས་པས་རྟག་པའི་ཕ་རོལ་ཏུ་ཕྱིན་པ་མ་ཐོབ་པའི་ཕྱིར་
བསམ་བཞིན་དུ་ལུས་སུ་སྣང་བ་གཞན་དོར་ཞིང་གཞན་ལེན་པའོ། །གང་གི་ཕྱིར་དགྲ་བཅོམ་
པ་དང་རང་སངས་རྒྱས་དང་དབང་ཐོབ་པའི་བྱང་ཆུབ་སེམས་དཔའི་ཡིད་ཀྱི་རང་བཞིན་གྱི་
ལུས་འདི་གསུམ་ལ་གཙང་བ་དང་བདག་དང་བདེ་བ་དང་རྟག་པའི་ཕ་རོལ་ཏུ་ཕྱིན་པ་མེད་པ་
དེའི་ཕྱིར། དེ་བཞིན་གཤེགས་པའི་ཆོས་ཀྱི་སྐུ་ཁོ་ན་རྟག་པའི་ཕ་རོལ་ཏུ་ཕྱིན་པ་དང་བདེ་བའི་
ཕ་རོལ་ཏུ་ཕྱིན་པ་དང་བདག་གི་ཕ་རོལ་ཏུ་ཕྱིན་པ་དང་གཙང་བའི་ཕ་རོལ་ཏུ་ཕྱིན་པའོ། །ཞེས་
བྱའོ། ། །
འབྲས་བུ་བཞི་པོ་དེ་ཉིད་རྒྱས་པར་གསུངས་པ། དེ་ནི་རང་བཞིན་དག་ཕྱིར་དང་། །
བག་ཆགས་སྤངས་ཕྱིར་གཙང་བ་ཡིན། །བདག་དང་བདག་མེད་སྤྲོས་པ་དག །ཉེ་བར་ཞི་བས་
དམ་པའི་བདག །ཡིད་ཀྱི་རང་བཞིན་ཕུང་པོ་དང་། །དེ་རྒྱུ་ལོག་ཕྱིར་བདེ་བ་ཉིད། །འཁོར་བ་
དང་ནི་མྱ་ངན་འདས། །མཉམ་པ་ཉིད་དུ་རྟོགས་ཕྱིར་རྟག །ཅེས་གསུངས་ཏེ། མདོར་བསྡུ་ན་
རྒྱུ་གཉིས་ཀྱིས་དེ་བཞིན་གཤེགས་པའི་སྙིང་པོ་གཙང་བའི་ཕ་རོལ་ཏུ་ཕྱིན་པར་རིག་པར་བྱ་སྟེ།
སྤྱིའི་མཚན་ཉིད་རང་བཞིན་གྱིས་ཡོངས་སུ་དག་པ་དང་། ཁྱད་པར་གྱི་མཚན་ཉིད་གློ་བུར་གྱི་དྲི་
2 19



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
མ་བག་ཆགས་དང་བཅས་པས་ཡོངས་སུ་དག་པའི་ཕྱིར་རོ། །རྒྱུ་རྣམ་པ་གཉིས་ཀྱིས་བདག་གི་
ཕ་རོལ་ཏུ་ཕྱིན་པར་རིག་པར་བྱ་སྟེ། མུ་སྟེགས་ཀྱི་མཐའ་དང་བྲལ་བས་བདག་གི་སྤྲོས་པ་དང་
བྲལ་བའི་ཕྱིར་དང་། ཉན་ཐོས་ཀྱི་མཐའ་སྤངས་པས་བདག་མེད་པའི་སྤྲོས་པ་དང་བྲལ་བའི་
ཕྱིར་རོ། །རྒྱུ་རྣམ་པ་གཉིས་ཀྱིས་བདེ་བའི་ཕ་རོལ་ཏུ་ཕྱིན་པར་རིག་པར་བྱ་སྟེ། སྡུག་བསྔལ་
ཀུན་འབྱུང་བའི་རྣམ་པ་ཐམས་ཅད་སྤངས་པས་བག་ཆགས་ཀྱི་མཚམས་སྦྱོར་བ་བཅོམ་པའི་
ཕྱིར་དང༌། སྡུག་བསྔལ་འགོག་པའི་རྣམ་པ་ཐམས་ཅད་མངོན་དུ་བྱས་པས་ཡིད་ཀྱི་རང་བཞིན་
གྱི་ལུས་མངོན་དུ་བྱས་པའི་ཕྱིར་རོ། །རྒྱུ་གཉིས་ཀྱིས་རྟག་པའི་ཕ་རོལ་ཏུ་ཕྱིན་པར་རིག་པར་བྱ་
སྟེ༑ འཁོར་བ་མི་རྟག་པ་མི་འབྲིད་པས་ཆད་པའི་མཐར་མ་ལྷུང་བའི་ཕྱིར་དང་། མྱ་ངན་ལས་
འདས་པ་རྟག་པ་མི་སྣོན་པས་རྟག་པའི་མཐར་མ་ལྷུང་བའི་ཕྱིར་རོ། །ཇི་སྐད་དུ། དཔལ་ཕྲེང་
གིས་ཞུས་པའི་མདོ་ལས། བཅོམ་ལྡན་འདས་གལ་ཏེ་འདུ་བྱེད་མི་རྟག་གོ་ཞེས་བགྱི་བར་ལྟ་ན་
དེ་ནི་དེའི་ཆད་པར་ལྟ་བར་འགྱུར་ཏེ། དེ་ནི་དེའི་ཡང་དག་པ་མ་ལགས་པའི་ལྟ་བར་འགྱུར་རོ།།
བཅོམ་ལྡན་འདས་གལ་ཏེ་མྱ་ངན་ལས་འདས་པ་རྟག་ཅེས་བགྱི་བར་ལྟ་ན་དེ་ནི་དེའི་རྟག་པའི་
ལྟ་བར་འགྱུར་ཏེ། དེ་ནི་དེའི་ཡང་དག་པ་མ་ལགས་པའི་ལྟ་བར་འགྱུར་རོ། །ཞེས་གསུངས་ཏེ།
དེ་ནི་འགྲེལ་པ་རྔོག་ལོ་ཙཱ་བའི་འགྱུར་ལ་ཡོད་ལ། ཡེ་ཤེས་སྡེས་བསྒྱུར་བ་ལས་ནི། བཅོམ་
ལྡན་འདས་གལ་ཏེ་འདུ་བྱེད་རྣམས་ལ་མི་རྟག་པར་ལྟ་ན་དེ་ནི་དེའི་ཆད་པའི་ལྟ་བ་མ་ལགས་
ཏེ༑ དེ་ནི་དེའི་ཡང་དག་པའི་ལྟ་བ་ལགས་སོ། །བཅོམ་ལྡན་འདས་གལ་ཏེ་མྱ་ངན་ལས་འདས་
པ་ལ་རྟག་པར་ལྟ་ན་དེ་ནི་དེའི་རྟག་པར་མ་ལགས་ཏེ། དེ་ནི་དེའི་ཡང་དག་པའི་ལྟ་བ་ལགས་
སོ༑ ༑ཞེས་འབྱུང་སྟེ་དགག་ཚིག་ སྔ་ཕྱིར་སྦྱར་བའི་སྟོབས་ཀྱིས་དོན་འགལ་བར་སྣང་སྟེ།
འདིར་འཁོར་འདས་མཉམ་པའི་དོན་ལ་མདོ་དྲངས་པ་ཡིན་པས་རྔོག་ལོའི་འགྱུར་སྐབས་ཀྱི་
དོན་དང་མཐུན་ནོ། །ཡེ་ཤེས་སྡེས་བསྒྱུར་བའི་མདོ་ཉིད་ལའང་། སྔ་ཕྱིའི་འཕྲོས་ལ་བལྟས་ན་
2 2 0



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥་
སྐབས་དེའི་འགྱུར་ལོག་པར་མངོན་པས་དཔྱད་པར་བྱའོ། །མངོན་པར་རྟོགས་པའི་རྒྱན་ལས།
ཆོས་རྣམས་རྨི་ལམ་འདྲ་བའི་ཕྱིར། །སྲིད་དང་ཞི་བར་མི་རྟོག་པ། །ཞེས་གསུངས་པས་འཁོར་
འདས་ལ་རྟག་ཆད་དང་བླང་དོར་ལ་སོགས་པར་མི་རྟོག་པ་ཉིད་མཉམ་པའི་དོན་ཡིན་ནོ། །
མཉམ་པ་ཉིད་ཀྱི་ཆོས་ཀྱི་དབྱིངས་ཀྱི་ཚུལ་གྱི་སྒོ་འདིས་ནི་དོན་དམ་པར་འཁོར་བ་ཉིད་མྱ་ངན་
འདས་པར་བརྗོད་པ་ཡིན་ཏེ། ཐེག་བསྡུས་ལས། འཁོར་བ་དང་ནི་མྱ་ངན་འདས། །མཚུངས་
པར་ཤེས་པ་ནམ་སྐྱེས་པ། །དེ་ཚེ་དེ་ཕྱིར་དེ་ལ་ནི། །འཁོར་ཉིད་མྱ་ངན་འདས་པར་འགྱུར། །
ཞེས་པ་བཞིན་འཁོར་འདས་གཉིས་ཀ་ལྟར་རྣམ་པར་མི་རྟོག་པ་མི་གནས་པའི་མྱ་ངན་ལས་
འདས་པ་མངོན་དུ་བྱེད་པའི་ཕྱིར་རོ། །དེ་ལྟ་མོད་གྱི་རྒྱུ་གཉིས་ཀྱིས་ཁྱད་པར་མེད་པར་སེམས་
ཅན་ཐམས་ཅད་ལ་ཉེ་བ་དང་རིང་བ་དང་བྲལ་བས་མི་གནས་པའི་གནས་ཐོབ་པ་ཙམ་བསྟན་
པ་ཡིན་ནོ། །རྒྱུ་གཉིས་པོ་གང་གིས་ཤེ་ན། ཤེས་རབ་དང་སྙིང་རྗེ་སྟེ། ཤེས་རབ་ཀྱིས་ཆགས་
པ་བཅད་པས་ཉེ་བ་མ་ཡིན་ལ། སྙིང་རྗེས་སེམས་ཅན་ཡོངས་སུ་མ་བཏང་བས་རིང་བ་ཡང་མ་
ཡིན་ཏེ། དེས་ན་ཆོས་གཉིས་པོ་འདི་ནི་བླ་ན་མེད་པའི་བྱང་ཆུབ་ཀྱི་རྩ་བའི་གནས་སུ་བསྟན་པ་
ནི༑ བདག་སྲེད་མ་ལུས་ཤེས་རབ་ཀྱིས་བཅད་དེ། །སེམས་ཅན་སྲེད་ཕྱིར་བརྩེ་ལྡན་ཞི་ཐོབ་
མིན། །དེ་ལྟར་བློ་བརྩེ་བྱང་ཆུབ་ཐབས་བརྟེན་ནས། །འཕགས་པ་འཁོར་བའམ་མྱ་ངན་འདས་
མི་འགྱུར། །ཞེས་གསུངས་ཏེ། འདི་ལ་བྱང་སེམས་ནི་ཁྱད་པར་མེད་པར་སེམས་ཅན་ཐམས་
ཅད་ལ་ཉེ་བའམ། བདག་ལ་ཆགས་པ་མ་ཡིན་ཏེ། ཤེས་རབ་ཀྱིས་སྲེད་པའི་བག་ཆགས་
མཐའ་དག་སྤངས་པའི་ཕྱིར་རོ། །རིང་བ་ཡང་མ་ཡིན་ཏེ། སྙིང་རྗེ་ཆེན་པོས་དེ་དག་ཡོངས་སུ་
མ་བཏང་བའི་ཕྱིར་རོ། །འདི་ནི་མི་གནས་པའི་རང་བཞིན་ཡང་དག་པར་རྫོགས་པའི་བྱང་ཆུབ་
རྗེས་སུ་ཐོབ་པའི་ཐབས་ཏེ། ཤེས་རབ་ཀྱིས་ནི་བྱང་སེམས་སྲེད་པའི་བག་ཆགས་མཐའ་དག་
སྤངས་པས་ན། བདག་ལ་ཕན་པའི་ཕྱིར་མྱ་ངན་ལས་འདས་པ་ལ་བརྟེན་པའི་བསམ་པ་ཅན་
2 2 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏེ༑ ལོག་སྲེད་ཅན་ཡོངས་སུ་མྱ་ངན་ལས་མི་འདའ་བའི་རིགས་ཅན་བཞིན་དུ་འཁོར་བ་ལ་
གནས་པ་ནི་མ་ཡིན་ནོ། །སྙིང་རྗེ་ཆེན་པོས་སེམས་ཅན་སྡུག་བསྔལ་བའི་སེམས་ཅན་ཡོངས་སུ་
མ་བཏང་བས་ན་གཞན་ལ་ཕན་པའི་ཕྱིར་འཁོར་བ་ལ་བརྟེན་པའི་སྦྱོར་བ་ཅན་ཏེ། ཞི་བ་
བགྲོད་པ་ཕྱོགས་གཅིག་པའི་རིགས་ཅན་བཞིན་དུ་མྱ་ངན་ལས་འདས་པ་ལ་གནས་པ་ནི་མ་
ཡིན་ནོ། །
ལས་ཀྱི་དོན་ལས་བརྩམས་ཏེ་ཚིགས་སུ་བཅད་པ་ཕྱེད་ཕྱི་མའི་དོན་ནི། གལ་ཏེ་
སངས་རྒྱས་ཁམས་མེད་ན། །སྡུག་ལ་སྐྱོ་བར་མི་འགྱུར་ཞིང་། །མྱ་ངན་འདས་ལ་འདོད་པ་དང་།།
དོན་གཉེར་སྨོན་པའང་མེད་པར་འགྱུར། །ཞེས་གསུངས་ཏེ། ཇི་སྐད་དུ། དཔལ་ཕྲེང་གིས་
ཞུས་པའི་མདོ་ལས། བཅོམ་ལྡན་འདས་གལ་ཏེ་དེ་བཞིན་གཤེགས་པའི་སྙིང་པོ་མ་མཆིས་ན།
སྡུག་བསྔལ་ལ་སྐྱོ་བ་དང༌། མྱ་ངན་ལས་འདས་པ་ལ་འདོད་ཅིང་དོན་དུ་གཉེར་བ་དང་སྨོན་པ་
ཡང་མ་མཆིས་པར་འགྱུར་རོ། །ཞེས་གསུངས་སོ། །དེ་ལ་མདོར་བསྡུ་ན་སངས་རྒྱས་ཀྱི་ཁམས་
རང་བཞིན་གྱིས་རྣམ་པར་དག་པའི་རིགས་ནི། ལོག་སྲེད་ཅན་དང་། ཐེག་པ་ཆེན་པོ་ལ་སྡང་
བའི་སེམས་ཅན་ལོག་པ་ཉིད་དུ་ངེས་པ་རྣམས་ལའང་རིགས་སད་པའི་རྐྱེན་གྱིས་སད་པར་བྱསན་ལས་
རྣམ་པ་གཉིས་ཉེ་བར་གནས་པར་བྱེད་དེ། འཁོར་བ་ལ་སྡུག་བསྔལ་བའི་ཉེས་པ་མཐོང་བ་ལ་
བརྟེན་ནས་སྐྱོ་བ་སྐྱེད་པར་བྱེད་པ་དང༌། མྱ་ངན་ལས་འདས་པ་ལ་བདེ་བའི་ཕན་ཡོན་མཐོང་བ་
ལ་བརྟེན་ནས་འདུན་པ་དང་འདོད་པ་དང་དོན་དུ་གཉེར་བ་དང་སྨོན་པ་སྐྱེད་པར་བྱེད་པའོ། །
དེ་ལ་འདུན་པ་ནི་མངོན་པར་འདོད་པའོ། །འདོད་པ་ནི་མངོན་པར་འདོད་པའི་དོན་ཐོབ་པ་ལ་
ཕྱོགས་པའོ། །དོན་དུ་གཉེར་བ་ནི་འདོད་པའི་དོན་ཐོབ་པའི་ཐབས་ཚོལ་བའོ། །སྨོན་པ་ནི་གང་
མངོན་པར་འདོད་པའི་དོན་ལ་སེམས་མངོན་པར་འདུ་བྱེད་པའོ། །སྲིད་དང་མྱ་ངན་འདས་ལ་
དེའི། །སྡུག་བདེའི་སྐྱོན་ཡོན་མཐོང་བ་འདི། །རིགས་ཡོད་ལས་ཡིན་གང་ཕྱིར་ཏེ། །རིགས་
2 2 2



་་
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥་
མེད་དག་ལ་མེད་ཕྱིར་རོ། །ཞེས་གསུངས་ཏེ། དཀར་པོའི་ཆ་དང་ལྡན་པའི་གང་ཟག་གིས་
འཁོར་བ་ལ་སྡུག་བསྔལ་གྱི་ཉེས་པ་མཐོང་བ་དང༌། མྱ་ངན་ལས་འདས་པ་ལ་བདེ་བའི་ཕན་
ཡོན་མཐོང་བ་གང་ཡིན་པ་འདི་ཡང་རིགས་ཡོད་པ་ལས་གྱུར་པ་ཡིན་གྱི་རྒྱུ་མེད་རྐྱེན་མེད་པ་ནི་
མ་ཡིན་ནོ། །གལ་ཏེ་སྡིག་ཏོ་མི་ཟད་པའི་ཚུལ་གྱིས་རྒྱུ་མེད་རྐྱེན་མེད་པར་འཁོར་འདས་ཀྱི་སྐྱོན་
ཡོན་མཐོང་བར་འགྱུར་ན་ནི། ལོག་སྲེད་ཅན་ཡོངས་སུ་མྱ་ངན་ལས་མི་འདའ་བའི་རིགས་ཅན་
རྣམས་ལ་ཡང་ཆོས་དེ་གཉིས་ཡོད་པར་འགྱུར་རོ། །ལོག་སྲེད་ཅན་རྣམས་ལ་ཇི་སྲིད་དུ་གློ་བུར་
གྱི་དྲི་མས་རྣམ་པར་དག་པའི་རིགས་མཐུན་པར་གྱུར་པའི་ཡུལ་དུ་གནས་པ་དང་། སྐྱེས་བུ་
དམ་པ་ལ་བརྟེན་པ་ལ་སོགས་པ། འཁོར་ལོ་བཞི་ཡང་དག་པར་འབྱོར་པའི་ཚུལ་གྱིས་ཐེག་པ་
གསུམ་ལས་གང་ཡང་རུང་བའི་ཆོས་ལ་མོས་པ་སྐྱེད་པར་བྱེད་པ་མ་ཡིན་པ་དེ་སྲིད་དུ། འཁོར་
བ་དང་མྱ་ངན་ལས་འདས་པའི་ཉེས་དམིགས་དང་ཕན་ཡོན་མཐོང་བར་འགྱུར་བ་ཡང་མ་ཡིན་
ནོ༑ །དེས་ན་དེ་དག་ལ་ཡང་རང་བཞིན་གྱི་རིགས་ཡོད་པས་འཁོར་ལོ་བཞི་ཚོགས་པ་ལ་
སོགས་པའི་མཐུས་ཐེག་པ་གསུམ་གྱི་དགེ་བས་གསོས་བཏབ་ན་རིགས་དེ་རྒྱས་པར་འགྱུར་རོ།།
གང་གི་ཕྱིར་ཡེ་ཤེས་སྣང་བ་རྒྱན་གྱི་མདོ་ལས། དེའི་འོག་ཏུ་དེ་བཞིན་གཤེགས་པའི་ཉི་མའི་
དཀྱིལ་འཁོར་གྱི་འོད་ཟེར་དེ་དག་ཐ་ན་སེམས་ཅན་ལོག་པ་ཉིད་དུ་ངེས་པའི་སེམས་ཀྱི་རྒྱུད་
དང་ལྡན་པ་རྣམས་ཀྱི་ལུས་ལ་འབབ་པར་འགྱུར་ཞིང་། དེ་དག་ལ་མ་འོངས་པའི་རྒྱུ་ཡང་དག་
པར་སྐྱེད་པས་ཕན་འདོགས་པ་དང༌། དགེ་བའི་ཆོས་རྣམས་ཀྱིས་ཡང་དག་པར་འཕེལ་བར་
ཡང་བྱེད་དོ། །ཞེས་པ་དང་། སངས་རྒྱས་ཕལ་པོ་ཆེའི་མདོ་ལས། ཀྱེ་རྒྱལ་བའི་སྲས་གཞན་
ཡང་འདི་ལྟ་སྟེ་དཔེར་ན། ཉི་མའི་དཀྱིལ་འཁོར་དེ་ཉིད་ཤར་ཡང་སེམས་ཅན་དམུས་ལོང་
རྣམས་ཀྱི་མིག་ལམ་དུ་སྣང་བར་མི་འགྱུར་ཏེ། དེ་ནི་མིག་དང་མི་ལྡན་པའི་ཕྱིར་རོ། །ཀྱེ་རྒྱལ་
བའི་སྲས་དེ་ལྟར་ཉི་མའི་དཀྱིལ་འཁོར་དེ་སེམས་ཅན་དམུས་ལོང་རྣམས་མིག་དང་མི་ལྡན་པའི་
2 2 3



|
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར། མིག་ལམ་དུ་མི་སྣང་དུ་ཟིན་གྱིས་ཀྱང་། སེམས་ཅན་དམུས་ལོང་རྣམས་ལའང་ཉི་མར་
གདགས་པ་དང་། ཟས་འཇུ་བ་དང་། བདེ་བར་སྤྱོད་པ་དང༌། ལུས་ཀྱི་གྲང་བ་བསལ་བ་དང་།
ལུས་ཡང་བ་དང་། མིག་ནད་དང༌། ལུས་ལ་གནས་པའི་ནད་རླུང་ངམ། མཁྲིས་པའམ། བད་
ཀན་ལས་བྱུང་པ་དེ་དག་ཐམས་ཅད་སེལ་བར་བྱེད་པའི་སྒོར་མི་ཕན་པ་མ་ཡིན་ཏེ་ཕན་
འདོགས་སོ། །ཀྱེ་རྒྱལ་བའི་སྲས་དེ་བཞིན་དུ། དེ་བཞིན་གཤེགས་པའི་ཡེ་ཤེས་ཀྱི་སྐུ་ཉི་མའི་
དཀྱིལ་འཁོར་ཀྱང་། སེམས་ཅན་ལྷག་བའི་བསམ་པའི་མིག་ལྡོངས་པར་གྱུར་པ། མོས་པ་
ལོག་པ། ལྟ་བ་ལོག་པ། སྦྱོར་བ་ལོག་པ། ཚོ་བ་ལོག་པ། དམུས་ལོང་ལྟ་བུར་གྱུར་པའི་མིག་
ལམ་དུ་སྣང་བར་མི་འགྱུར་ཏེ། དེ་ནི་དད་པའི་མིག་དང་མི་ལྡན་པའི་ཕྱིར་རོ། །ཀྱེ་རྒྱལ་བའི་
སྲས་དེ་བཞིན་གཤེགས་པའི་ཡེ་ཤེས་ཉི་མའི་དཀྱིལ་འཁོར་སེམས་ཅན་དམུས་ལོང་ལྟ་བུར།
དག་པའི་མིག་དང་མི་ལྡན་པ་དེ་དག་གི་མིག་ལམ་དུ་སྣང་བར་མ་གྱུར་དུ་ཟིན་ཀྱང་སེམས་ཅན་
རྣམ་པ་དེ་ལྟ་བུ་དག་ལ། དེ་བཞིན་གཤེགས་པའི་མཐུས་སེམས་ཅན་དེ་དག་གི་ལུས་ལ་མི་བདེ་
བ་རྩེ་འཇིལ་བར་འགྱུར་བ་དང༌། མ་འོངས་པའི་ཉོན་མོངས་པའི་རྒྱུའི་ལྷགས་པ་སེལ་བའི་
སྒོར་དེ་བཞིན་གཤེགས་པའི་ཡེ་ཤེས་ཀྱི་སྐུ་ཉི་མའི་དཀྱིལ་འཁོར་ཕན་པར་མི་འགྱུར་བ་མ་ཡིན་
ཏེ་ཕན་འདོགས་སོ། །ཞེས་གསུངས་སོ། །གལ་ཏེ་འདི་སྐད་དུ། མྱ་ངན་ལས་འདས་པ་ཆེན་
པོའི་མདོ་ལ་སོགས་པ་ནས། ལོག་སྲེད་ཅན་གཏན་ཡོངས་སུ་མྱ་ངན་ལས་མི་འདའ་བའི་ཆོས་
ཅན་ཞེས་གསུངས་པ་དང་འགལ་ལོ་ཞེ་ན། དེ་སྐད་གསུངས་པ་གང་ཡིན་པ་དེ་ནི་དུས་གཞན་
ལ་དགོངས་ནས་གསུངས་པ་ཡིན་ཏེ། ལོག་སྲེད་ཅན་གྱི་གང་ཟག་དུས་ཡུན་རིང་པོར་ཐར་པ་
མི་ཐོབ་པ་ལ་དགོངས་པ་ཡིན་ནོ། །དགོས་པ་ནི་ཐེག་པ་ཆེན་པོའི་ཆོས་ལ་སྡང་བ་ལོག་སྲེད་
ཅན་ཉིད་ཀྱི་རྒྱུ་ཡིན་པའི་ཕྱིར་ཐེག་པ་ཆེན་པོའི་ཆོས་ལ་སྡང་བ་བཟློག་པའི་ཆེད་དུའོ། །དེས་ན་
སེམས་ཅན་ཐམས་ཅད་ལ་རང་བཞིན་གྱིས་རྣམ་པར་དག་པའི་རིགས་ཡོད་པའི་ཕྱིར། འགའ་
2 2 4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
ཡང་གཏན་རྣམ་པར་དག་པར་མི་འགྱུར་བར་མི་འོས་པ་མ་ཡིན་ཏེ། གང་གི་ཕྱིར་མདོ་ལས།
བཅོམ་ལྡན་འདས་ཀྱིས་ཁྱད་པར་མེད་པར་སེམས་ཅན་ཐམས་ཅད་ལ་རྣམ་པར་དག་པར་རུང་
བ་ཉིད་ཡོད་པ་ལ་དགོངས་ནས། ཐོག་མེད་གྱུར་ཀྱང་ཐ་མ་དང་ལྡན་པ། །རང་བཞིན་གྱིས་
དག་རྟག་པའི་ཆོས་ཅན་ནི། །ཐོག་མེད་སྦུབས་ཀྱིས་ཕྱི་བསྒྲིབས་མི་མཐོང་སྟེ། །ཇི་ལྟར་གསེར་
གྱི་གཟུགས་ནི་བསྒྲིབས་པ་བཞིན། །ཞེས་གསུངས་སོ། །དེས་ན་དག་པར་བྱེད་པའི་རྐྱེན་དང་
ཕྲད་ན་དག་པར་མི་འགྱུར་བ་ནི་མི་སྲིད་དོ། །དེ་ལྟར་ན་ཚིགས་སུ་བཅད་པ་གཉིས་པོ་འདིའི་
དང་པོས་ནི་སྐྱོ་བ་དང་སྤྲོ་བར་འགྱུར་བ་ལས་ཀྱི་ངོ་བོ་བསྟན་ལ། གཉིས་པས་ནི་དེའི་རྒྱུ་སྐྱོན་
དང་ཡོན་ཏན་མཐོང་བ་ཉིད་བསྟན་པ་ཡིན་ནོ། །དེས་ན་འདིར་དངོས་སུ་རྒྱས་པའི་རིགས་ཀྱི་
ལས་བསྟན་པས་ཤུགས་ཀྱིས་རང་བཞིན་གྱི་རིགས་སུའང་རྟོགས་ཏེ། རྟེན་རང་བཞིན་དུ་
གནས་པའི་རིགས་མེད་པར་བརྟེན་པ་རྒྱས་པའི་རིགས་མི་འབྱུང་བའི་ཕྱིར་རོ། ། །
དེ་ལ་ལྡན་པའི་དོན་ལ་བརྩམས་ཏེ་མདོར་བསྟན་པའི་ཚིགས་སུ་བཅད་པ། རྒྱ་མཚོ་
ཆེ་བཞིན་དཔག་མེད་པ། །ཡོན་ཏན་རིན་ཆེན་མི་ཟད་གནས། །དབྱེར་མེད་ཡོན་ཏན་དང་ལྡན་
པའི། །ངོ་བོ་ཉིད་ཕྱིར་མར་མེ་བཞིན། །ཞེས་གསུངས་ཏེ། དེ་ལ་ཚིགས་སུ་བཅད་པ་ཕྱེད་སྔ་
མས་ཁམས་རྒྱུ་དང་ལྡན་པའི་ཆོས་གསུམ་རྒྱ་མཚོ་དང་འདྲ་བ་དང་། ཕྱེད་ཕྱི་མས་འབྲས་བུ་དང་
ལྡན་པའི་ཆོས་གསུམ་མར་མེ་དང་འདྲ་བར་སྟོན་ཏོ། །ཕྱེད་སྔ་མའི་དོན་རྒྱས་པར་བཤད་པ།
ཆོས་སྐུ་རྒྱལ་བའི་ཡེ་ཤེས་དང་། །ཐུགས་རྗེའི་ཁམས་ནི་བསྡུས་པའི་ཕྱིར། །སྣོད་དང་རིན་ཆེན་
ཆུ་ཡིས་འདི། །རྒྱ་མཚོ་དང་ནི་མཚུངས་པར་བསྟན། །ཞེས་གསུངས་ཏེ། གོ་རིམ་ཇི་ལྟ་བར་
གནས་གསུམ་པོ་འདི་རྣམས་རྒྱ་མཚོ་ཆེན་པོ་དང་ཆོས་མཐུན་པ་རྣམ་པ་གསུམ་གྱིས་ན། དེ་
བཞིན་གཤེགས་པའི་ཁམས་རྒྱུ་དང་ལྡན་པའི་དབང་དུ་བྱས་ཏེ་ལྡན་པའི་དོན་དུ་རིག་པར་བྱའོ།།
གནས་གསུམ་གང་ཞེ་ན་འདི་ལྟ་སྟེ། ཆོས་ཀྱི་སྐུ་རྣམ་པར་དག་པའི་རྒྱུ་དང་། སངས་རྒྱས་ཀྱི་ཡེ་
2 2 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་ཐོབ་པའི་རྒྱུ་དང༌། དེ་བཞིན་གཤེགས་པའི་ཐུགས་རྗེ་ཆེན་པོ་འཇུག་པའི་རྒྱུའོ། །དེ་ལ་
ཆོས་ཀྱི་སྐུ་རྣམ་པར་དག་པའི་རྒྱུ་ནི་ཐེག་པ་ཆེན་པོ་ལ་མོས་པ་བསྒོམ་པར་བལྟའོ། །སངས་
རྒྱས་ཀྱི་ཡེ་ཤེས་ཐོབ་པའི་རྒྱུ་ནི་ཤེས་རབ་དང་ཏིང་ངེ་འཛིན་བསྒོམ་པའོ། །དེ་བཞིན་གཤེགས་
པའི་ཐུགས་རྗེ་ཆེན་པོ་འཇུག་པའི་རྒྱུ་ནི། བྱང་ཆུབ་སེམས་དཔའི་སྙིང་རྗེ་ཆེན་པོ་བསྒོམ་པའོ། །
དེ་ལ་ཐེག་པ་ཆེན་པོའི་ཆོས་ལ་མོས་པ་བསྒོམ་པ་ནི་རིན་པོ་ཆེ་དང་ཆུ་དཔག་ཏུ་མེད་པ་འདུ་བའི་
སྣོད་དང་ཆོས་མཐུན་པ་སྟེ། དཔག་ཏུ་མེད་པ་ཟད་མི་ཤེས་པའི་ཤེས་རབ་དང་ཏིང་ངེ་འཛིན་གྱི་
རིན་པོ་ཆེ་དང་ཐུགས་རྗེའི་ཆུ་རྣམས་དེར་འདུ་བའི་ཕྱིར་རོ། །ཤེས་རབ་དང་ཏིང་ངེ་འཛིན་གྱི་སྒོ་
བསྒོམ་པ་ནི། རྣམ་པར་རྟོག་པ་མེད་བཞིན་དུ་འདོད་པའི་དོན་སྒྲུབ་པའི་རིན་པོ་ཆེ་དང་ཆོས་
མཐུན་པ་སྟེ། དེ་ནི་རྣམ་པར་རྟོག་པ་མེད་པའི་ཕྱིར་དང༌། མཐུ་བསམ་གྱིས་མི་ཁྱབ་པའི་ཡོན་
ཏན་དང་ལྡན་པའི་ཕྱིར་རོ། །བྱང་ཆུབ་སེམས་དཔའི་སྙིང་རྗེ་ཆེན་པོ་བསྒོམ་པ་ནི། རླན་པའམ་
སྡུད་པར་བྱེད་པའི་ཆུ་དང་ཆོས་མཐུན་པ་སྟེ་དེ་ནི་འགྲོ་བ་ཐམས་ཅད་ལ་མཆོག་ཏུ་རླན་པའི་རང་
བཞིན་གྱི་རོ་གཅིག་པ་དང་ལྡན་པའི་ཕྱིར་རོ། །ཆོས་ཀྱི་སྐུ་ལ་སོགས་པ་འབྲས་བུའི་ཆོས་གསུམ་པོ་འདི་
དག་ཀྱང་ཉོན་མོངས་ལ་སོགས་པ་རྒྱུ་གསུམ་པོ་འདིས་ཁམས་དེ་དང་འབྲེལ་བའི་དང་ལྡན་པ་ནི་ལྡན་
པ་ཞེས་བརྗོད་དོ། །དེ་ལ་ཚིགས་སུ་བཅད་པ་ཕྱེད་ཕྱི་མས་ཅི་བསྟན་ཅེ་ན། དྲི་མེད་གནས་ལ་
མངོན་ཤེས་དང༌། །ཡེ་ཤེས་དྲི་མེད་དེ་ཉིད་དང༌། །རྣམ་དབྱེ་མེད་ཕྱིར་མར་མེ་ཡི། །སྣང་དང་དྲོ་
མདོག་ཆོས་མཚུངས་ཅན། །ཞེས་གསུངས་ཏེ། གོ་རིམ་ཇི་ལྟ་བར་གནས་གསུམ་པོ་རྣམས་ཀྱི་
མར་མེ་དང་ཆོས་མཐུན་པ་རྣམ་པ་གསུམ་གྱིས་ནི་དེ་བཞིན་གཤེགས་པའི་ཁམས་འབྲས་བུ་
དང་ལྡན་པའི་དབང་དུ་བྱས་ཏེ་ལྡན་པའི་དོན་དུ་རིག་པར་བྱའོ། །གནས་གསུམ་གང་ཞེ་ན་འདི་
ལྟ་སྟེ་མངོན་པར་ཤེས་པ་དང་། ཟག་པ་ཟད་པའི་ཡེ་ཤེས་དང་། ཟག་པ་ཟད་པའོ། །དེ་ལ་
མངོན་པར་ཤེས་པ་ལྔ་ནི། མར་མེའི་སྣང་བས་མུན་པ་འཇོམས་པ་དང་ཆོས་མཚུངས་པ་སྟེ། དེ་
1
，
226
2 2 6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
དག་ནི་རང་རང་གི་དོན་ཉམས་སུ་མྱོང་བའི་མི་མཐུན་པའི་ཕྱོགས་ཀྱི་མུན་པ་འཇོམས་པ་ཉིད་དུ་
ཉེ་བར་གནས་པའི་མཚན་ཉིད་ཀྱི་ཕྱིར་རོ། །ཟག་པ་མེད་པའི་ཡེ་ཤེས་ནི་མར་མེའི་དྲོ་བས་བུད་
ཤིང་སྲེག་པ་དང་ཆོས་མཐུན་པ་སྟེ། དེ་ནི་ལས་དང་ཉོན་མོངས་པའི་བུད་ཤིང་མ་ལུས་པར་
སྲེག་པར་ཉེ་བར་གནས་པའི་མཚན་ཉིད་ཀྱི་ཕྱིར་རོ། །གནས་ཡོངས་སུ་གྱུར་པ་ཟག་པ་ཟད་པ་
ནི་མར་མེའི་མདོག་འོད་གསལ་བ་དང་ཆོས་མཐུན་པ་སྟེ། དེ་ནི་ཤིན་ཏུ་དྲི་མ་མེད་པ་རྣམ་པར་
དག་པ་འོད་གསལ་བའི་མཚན་ཉིད་ཀྱི་ཕྱིར་རོ། །དེ་ལ་དྲི་མ་མེད་པ་ནི་ཉོན་མོངས་པའི་སྒྲིབ་པ་
སྤངས་པའི་ཕྱིར་རོ། །རྣམ་པར་དག་པ་ནི་ཤེས་བྱའི་སྒྲིབ་པ་སྤངས་པའི་ཕྱིར་རོ། །འོད་གསལ་
བ་ནི་དེ་གཉིས་ཀ་གློ་བུར་བ་ཉིད་ཡིན་གྱི། རང་བཞིན་མ་ཡིན་པའི་ཕྱིར་རོ། །དེ་ལྟར་ཟག་པ་
མེད་པའི་མངོན་པར་ཤེས་པ་དང་། ཡེ་ཤེས་དང་སྤངས་པ་བསྡུས་པ་མི་སློབ་པའི་རྒྱུད་ཀྱི་ཆོས་
བདུན་པོ་འདི་དག་ཟག་པ་མེད་པའི་དབྱིངས་ན་ཕན་ཚུན་རྣམ་པར་དབྱེ་བ་མེད་པ་ཉིད་སོ་སོ་མ་
ཡིན་པ་ཆོས་ཀྱི་དབྱིངས་མཉམ་པ་ཉིད་དང་ལྡན་པ་ནི་ལྡན་པ་ཞེས་བྱའོ། །འབྲས་བུ་ལྡན་པའི་
དོན་ལས་བརྩམས་པའི་དཔེ་འདི་རྒྱས་པར་མདོ་ཇི་ལྟ་བཞིན་རྟོགས་པར་བྱ་སྟེ། ཤཱ་རིའི་བུ་
དཔེར་ན་མར་མེ་ནི་འདི་ལྟ་སྟེ། སྣང་བ་དང་དྲོ་བ་དང་མདོག་གིས་སམ། ནོར་བུ་ནི་སྣང་བ་དང་
མདོག་དང་དབྱིབས་དག་གིས་རྣམ་པར་དབྱེར་མེད་པའི་ཆོས་ཅན་དང་མ་བྲལ་བའི་ཡེ་ཤེས་ཀྱི་
ཡོན་ཏན་ཅན་ནོ། །ཤཱ་རིའི་བུ་དེ་བཞིན་དུ་དེ་བཞིན་གཤེགས་པས་བསྟན་པའི་ཆོས་ཀྱི་སྐུ་ནི་
འདི་ལྟ་སྟེ། གངྒཱའི་ཀླུང་གི་བྱེ་མ་ལས་འདས་པ་དེ་བཞིན་གཤེགས་པའི་ཆོས་རྣམས་ཀྱིས་རྣམ་
པར་དབྱེར་མེད་པའི་ཆོས་ཅན་དང་མ་བྲལ་བའི་ཡེ་ཤེས་ཀྱི་ཡོན་ཏན་ཅན་ནོ། །ཞེས་གསུངས་
སོ༑ ༑ །
དེ་ལ་འཇུག་པའི་དོན་ལ་བརྩམས་ཏེ་མདོར་བསྟན་པའི་ཚིགས་སུ་བཅད་པ། སོ་
སོའི་སྐྱེ་འཕགས་རྫོགས་སངས་ཀྱི། །དེ་བཞིན་ཉིད་དབྱེའི་འཇུག་པ་ལས། །དེ་ཉིད་གཟིགས་
-
2 27



G!
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་སེམས་ཅན་ལ། །རྒྱལ་བའི་སྙིང་པོ་འདི་བསྟན་ཏོ། །ཞེས་གསུངས་ཏེ། དེ་བཞིན་
གཤེགས་པའི་སྙིང་པོ་སེམས་ཅན་ཐམས་ཅད་ལ་ཁྱབ་ཀྱང་གང་ཟག་གསུམ་ལ་ལྟོས་ནས་
ཁམས་ཀྱི་རྣམ་པའི་རབ་ཏུ་དབྱེ་བ་གསུམ་དུ་འགྱུར་རོ། །གསུམ་པོ་གང་ཞེ་ན། སོ་སོ་སྐྱེ་བོ་ཕྱིན་
ཅི་ལོག །བདེན་པ་མཐོང་བ་བཟློག་པ་སྟེ། །དེ་བཞིན་གཤེགས་པ་ཇི་ལྟ་བཞིན། །ཕྱིན་ཅི་མ་
ལོག་སྤྲོས་མེད་ཉིད། །ཅེས་གསུངས་ཏེ། དེ་བཞིན་གཤེགས་པའི་ཁམས་ལ་ཤེས་རབ་ཀྱི་ཕ་
རོལ་ཏུ་ཕྱིན་པ་ལ་སོགས་པར་རྣམ་པར་མི་རྟོག་པའི་ཡེ་ཤེས་ཀྱི་སྒོ་ལ་གདམས་པ་ལས་
བརྩམས་ཏེ། བྱང་ཆུབ་སེམས་དཔའ་རྣམས་ལ་ཆོས་ཐམས་ཅད་ཀྱི་དེ་བཞིན་ཉིད་རྣམ་པར་
དག་པ་སྤྱིའི་མཚན་ཉིད་བསྟན་པ་གང་ཡིན་པ་དེ་ལ་གང་ཟག་རྣམ་པ་གསུམ་པོ་དེ ཁོ་ན་
མ་མཐོང་བ་སོ་སོའི་སྐྱེ་བོ་དང༌། དེ་ཁོ་ན་མཐོང་བ་འཕགས་པ་དང༌། དེ་ཁོ་ན་མཐོང་བ་རྣམ་
པར་དག་པའི་མཐར་ཕྱིན་པ་དེ་བཞིན་གཤེགས་པ་རྣམས་ཀྱི་འཇུག་པ་རྣམ་པ་གསུམ་ཐ་དད་
པར་རིག་པར་བྱ་སྟེ། འདི་ལྟ་སྟེ། ཕྱིན་ཅི་ལོག་པ་དང་ཕྱིན་ཅི་མ་ལོག་པ་དང་། ཡང་དག་པར་
ཕྱིན་ཅི་མ་ལོག་པ་སྤྲོས་པ་མེད་པ་སྟེ་གོ་རིམ་བཞིན་ནོ། །དེ་ལ་ཕྱིན་ཅི་ལོག་ནི་བྱིས་པ་རྣམས་ཀྱི་
སྟེ༑ འདུ་ཤེས་དང་སེམས་དང༌། ལྟ་བ་ཕྱིན་ཅི་ལོག་པའི་ཕྱིར་རོ། །ཕྱིན་ཅི་ལོག་གསུམ་ལས་
བཟློག་པ་ཕྱིན་ཅི་མ་ལོག་པ་ནི་འཕགས་པ་རྣམས་ཀྱི་སྟེ། དེ་རྣམས་སྤངས་པའི་ཕྱིར་རོ། །ཡང་
དག་པ་ཕྱིན་ཅི་མ་ལོག་པ་སྤྲོས་པ་མེད་པ་ནི་ཡང་དག་པར་རྫོགས་པའི་སངས་རྒྱས་རྣམས་ཀྱི་
སྟེ༑ བག་ཆགས་དང་བཅས་པའི་ཉོན་མོངས་པ་དང་ཤེས་བྱའི་སྒྲིབ་པ་བཅོམ་པའི་ཕྱིར་རོ། །
འདི་ཕན་ཆད་ནི་འཇུག་པའི་དོན་འདི་ཉིད་ལས་བརྩམས་ཏེ། དེ་ལས་གཞན་པའི་གནས་
སྐབས་ལ་སོགས་པའི་དོན་རྣམ་པ་བཞིའི་དབྱེ་བས་སྟོན་པར་རིག་པར་བྱའོ། །དེ་ལ་གང་ཟག་
འདི་གསུམ་གྱི་གནས་སྐབས་ཀྱི་རབ་ཏུ་དབྱེ་བ་ལས་བརྩམས་ཏེ་ཚིགས་སུ་བཅད་པ་གཉིས་ཏེ།
མ་དག་མ་དག་དག་པ་དང༌། །ཤིན་ཏུ་རྣམ་དག་གོ་རིམ་བཞིན། །སེམས་ཅན་བྱང་ཆུབ་སེམས་
2 2 8



-
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
དཔའ་དང༌། །དེ་བཞིན་གཤེགས་པ་ཞེས་བརྗོད་དོ། །ངོ་བོ་ཉིད་ལ་སོགས་པའི་དོན། །འདི་
དྲུག་གིས་ནི་བསྡུས་པའི་དོན། ཁམས་ནི་གནས་སྐབས་གསུམ་དག་ཏུ། །མིང་གསུམ་གྱིས་ནི་
བསྟན་པ་ཉིད། །ཅེས་གསུངས་ཏེ། དེ་ལྟར་གང་ཅི་ཡང་རུང་སྟེ། བཅོམ་ལྡན་འདས་ཀྱིས་ཆོས་
ཀྱི་རྣམ་གྲངས་ཀྱི་སྒོ་དུ་མར་རྒྱས་པར་བསྟན་པའི་ཟག་པ་མེད་པའི་ཁམས་བསྟན་པ་ངོ་བོ་ཉིད་
ལ་སོགས་པའི་དོན་དྲུག་པོ་འདིས་བསྡུས་པ་དེ་ཐམས་ཅད་ནི་དོན་མདོར་བསྡུས་ཏེ། གནས་
སྐབས་གསུམ་དུ་གོ་རིམ་བཞིན་མིང་གསུམ་བསྟན་པས་བསྟན་པར་རིག་པར་བྱ་སྟེ། འདི་ལྟ་
སྟེ༑ མཐོང་བ་དང་སྒོམ་པས་སྤང་བར་བྱ་བ་རྣམས་ཀྱིས་མ་དག་པའི་གནས་སྐབས་སུ་ནི་
སེམས་ཅན་གྱི་ཁམས་ཞེས་བྱ་བ་དང༌། སྒོམ་པས་སྤང་བར་བྱ་བ་ཐམས་ཅད་དམ་ཅི་རིགས་
པས་མ་དག་པ་དང༌། མཐོང་སྤང་མཐའ་དག་དང་སྒོམ་སྤང་ཅི་རིགས་པས་དག་པའི་གནས་
སྐབས་སུ་ནི་བྱང་ཆུབ་སེམས་དཔའ་འཕགས་པ་ཞེས་བྱ་བ་དང༌། སྒྲིབ་པ་མཐའ་དག་བག་
ཆགས་དང་བཅས་ཏེ་ཤིན་ཏུ་རྣམ་པར་དག་པའི་གནས་སྐབས་སུ་ནི་དེ་བཞིན་གཤེགས་པ་
ཞེས་བྱའོ། །ཇི་སྐད་དུ་མདོ་ལས། བཅོམ་ལྡན་འདས་ཀྱིས། ཤཱ་རིའི་བུ་ཆོས་ཀྱི་སྐུ་དེ་ཉིད་ཉོན་
མོངས་པའི་སྦུབས་བྱེ་བ་མཐའ་ཡས་པས་བཏུམས་པ། འཁོར་བའི་རྒྱུན་གྱིས་ཁྱེར་བ། ཐོག་མ་
དང་ཐ་མ་མེད་པའི་འཁོར་བའི་འགྲོ་བར་འཆི་བ་དང་སྐྱེ་བ་དག་ཏུ་འཁོར་བ་ནི་སེམས་ཅན་གྱི་
ཁམས་ཞེས་བརྗོད་དོ། །ཤཱ་རིའི་བུ་ཆོས་ཀྱི་སྐུ་དེ་ཉིད་འཁོར་བའི་རྒྱུན་གྱི་སྡུག་བསྔལ་ལ་སྐྱོ་
བར་གྱུར་པ་འདོད་པའི་ཡུལ་ཐམས་ཅད་ལ་ཆགས་པ་དང་བྲལ་བ། ཕ་རོལ་ཏུ་ཕྱིན་པ་བཅུའི་
ཁོངས་སུ་གཏོགས་པ་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་གིས་བྱང་ཆུབ་ཀྱི་དོན་དུ་སྤྱད་པ་སྤྱོད་
པ་ནི་བྱང་ཆུབ་སེམས་དཔའ་ཞེས་བརྗོད་དོ། །ཤཱ་རིའི་བུ་ཆོས་ཀྱི་སྐུ་དེ་ཉིད་ཉོན་མོངས་པའི་
སྦྱབས་ཐམས་ཅད་ལས་ཡོངས་སུ་གྲོལ་བ། སྡུག་བསྔལ་ཐམས་ཅད་ལས་འདས་པ། ཉེ་བའི་
ཉོན་མོངས་པའི་དྲི་མ་མཐའ་དག་དང་བྲལ་བ། དག་པ་རྣམ་པར་དག་པ་མཆོག་ཏུ་ཡོངས་སུ་
2 2
9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་པའི་ཆོས་ཉིད་ལ་གནས་པ། སེམས་ཅན་ཐམས་ཅད་ཀྱི་བལྟ་བར་བྱ་བའི་ས་ལ་བཞུགས་
པ༑ ཤེས་བྱའི་ས་ཐམས་ཅད་ལ་གཉིས་སུ་མེད་པའི་སྐྱེས་བུའི་མཐུ་ཐོབ་པ། སྒྲིབ་པ་མེད་པའི་
ཆོས་ཅན། ཆོས་ཐམས་ཅད་ཀྱི་དབང་ཕྱུག་གི་སྟོབས་ཐོགས་པ་མེད་པ་ཐོབ་པ་ནི་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་ པའི་སངས་རྒྱས་ཞེས་བརྗོད་དོ། །ཞེས་
གསུངས་པ་བཞིན་ནོ། །
དེ་བཞིན་གཤེགས་པའི་ཁམས་གནས་སྐབས་གསུམ་པོ་འདི་དག་ཉིད་ཐམས་ཅད་
དུ་འགྲོ་བའི་དོན་ལས་བརྩམས་ཏེ་ཚིགས་སུ་བཅད་པ། ཇི་ལྟར་རྟོག་མེད་བདག་ཉིད་ཅན། །
ནམ་མཁའ་ཀུན་ཏུ་རྗེས་སོང་ལྟར། །སེམས་ཀྱི་རང་བཞིན་དྲི་མེད་དབྱིངས། །དེ་བཞིན་ཀུན་ཏུ་
འགྲོ་བ་ཉིད། །ཅེས་གསུངས་ཏེ། དཔེར་ན་རྟོག་པ་མེད་པའི་བདག་ཉིད་ཅན་གྱི་ནམ་མཁའ་ནི་
སའི་སྣོད་ལ་སོགས་པ་སྣོད་ཐམས་ཅད་དུ་ཁྱབ་པར་སོང་བ་ལྟར། སེམས་ ཀྱི་རང་བཞིན་
གདོད་མ་ནས་དྲི་མ་མེད་པའི་དབྱིངས་དེ་ཡང་སོ་སོའི་སྐྱེ་བོ་ལ་སོགས་པ་གང་ཟག་གསུམ་གྱི་
གནས་སྐབས་ཐམས་ཅད་དུ་ཁྱབ་པར་འགྲོ་བ་ཉིད་དོ། །དོན་དེ་ཉིད་སླར་ཡང་རྒྱས་པར་བསྟན་
པ༑ དེ་སྤྱིའི་མཚན་ཉིད་ཉེས་པ་དང་། །ཡོན་ཏན་མཐར་ཐུག་ཁྱབ་པ་སྟེ། །གཟུགས་ཀྱི་རྣམ་པ་
དམན་པ་དང༌། །བར་མ་མཆོག་ལ་ནམ་མཁའ་བཞིན། །ཞེས་གསུངས་ཏེ། སེམས་ཀྱི་རང་
བཞིན་རྣམ་པར་མི་རྟོག་པ་གང་ཡིན་པ་དེ་ནི་སྤྱིའི་མཚན་ཉིད་ཡིན་པའི་ཕྱིར་ཉེས་པ་དང་བཅས་
པ་སོ་སོའི་སྐྱེ་བོ་དང་། ཡོན་ཏན་དང་བཅས་པ་བྱང་ཆུབ་སེམས་དཔའ་འཕགས་པ་དང་། ཡོན་
ཏན་རྣམ་པར་དག་པ་མཐར་ཐུག་པ་ཡང་དག་པར་རྫོགས་པའི་སངས་རྒྱས་ཀྱི་གནས་སྐབས་
གསུམ་གར་རྗེས་སུ་སོང་བ་རྗེས་སུ་ཞུགས་པ། མཚུངས་པ། དུས་ཐམས་ཅད་དུ་ཁྱད་པར་མེད་
པར་གྱུར་པ་སྟེ། གོ་རིམ་ཇི་ལྟ་བ་བཞིན་པ་དང་། ཟངས་དང་། གསེར་གྱི་སྣོད་ཀྱི་ནམ་མཁའ་
བཞིན་ནོ། །དེ་ཉིད་ཀྱི་ཕྱིར་མདོ་ལས་གནས་སྐབས་བསྟན་པའི་རྗེས་ཐོགས་དེ་མ་ཐག་ཏུ། ཤ་
23 0



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
རིའི་བུ་དེའི་ཕྱིར་ན་སེམས་ཅན་གྱི་ཁམས་ཀྱང་གཞན་ལ་ཆོས་ཀྱི་སྐུ་ཡང་གཞན་པ་ནི་མ་ཡིན་
ཏེ༑ སེམས་ཅན་གྱི་ཁམས་ཉིད་ཆོས་ཀྱི་སྐུ། ཆོས་ཀྱི་སྐུ་ཉིད་སེམས་ཅན་གྱི་ཁམས་ཏེ། འདི་ནི་
དོན་གྱིས་གཉིས་སུ་མེད་དེ་ཡི་གེ་ཙམ་ཐ་དད་པ་ཡིན་ནོ། །ཞེས་གསུངས་པ་ཡིན་ནོ། །དེ་བཞིན་
གཤེགས་པའི་ཁམས་གནས་སྐབས་གསུམ་པོ་འདི་དག་ཐམས་ཅད་དུ་སོང་བ་ཡིན་ཡང་། དེ་
ཀུན་ནས་ཉོན་མོངས་པ་དང་རྣམ་པར་བྱང་བ་དག་གིས་མི་འགྱུར་བའི་དོན་ལས་བརྩམས་ཏེ།
གཙོ་བོའི་ཚིགས་སུ་བཅད་པ་ནི་བཅུ་བཞི་སྟེ། ཇི་ལྟར་ནམ་མཁའ་ཀུན་སོང་བ། །ཞེས་པ་ལ་
སོགས་པ་ཚིགས་སུ་བཅད་པ་བཅུ་གཉིས་ཀྱིས་ནི་མ་དག་པའི་གནས་སྐབས་ན་འགྱུར་བ་མེད་
པ་དང༌། སྐྱེ་འཆི་ན་དང་རྒ་བ་ལས་གྲོལ་བ། །ཞེས་པའི་ཚིགས་སུ་བཅད་པ་གཅིག་ནི་བཅུ་
གསུམ་པ་སྟེ། མ་དག་པ་དང་དག་པའི་གནས་སྐབས་ན་ཉོན་མོངས་པ་དང་ཉེ་བའི་ཉོན་མོངས་
པ་གློ་བུར་བ་དག་གིས་མི་འགྱུར་བ་དང༌། གཞན་གྱུར་མིན་བདག་མི་ཟད་ཆོས་ལྡན་ཕྱིར། །
ཞེས་པའི་ཚིགས་སུ་བཅད་པ་ནི་བཅུ་བཞི་པ་སྟེ། ཤིན་ཏུ་རྣམ་པར་དག་པའི་གནས་སྐབས་ན་
རྣམ་པར་དབྱེ་བ་མེད་ཅིང་བྲལ་མི་ཤེས་པ་བསམ་གྱིས་མི་ཁྱབ་པ་གང་གཱའི་ཀླུང་གི་བྱེ་མ་ལས་
འདས་པའི་སངས་རྒྱས་ཀྱི་ཆོས་དང་རང་བཞིན་ཉིད་ཀྱིས་ལྡན་པའི་ཕྱིར་དེ་བཞིན་གཤེགས་
པའི་ཁམས་ནམ་མཁའ་བཞིན་སྔ་མ་དང་ཕྱི་མར་གཏན་འགྱུར་བ་མེད་པར་བསྟན་ཏོ། །གཙོ་
བོ་མ་ཡིན་པའི་ཚིགས་སུ་བཅད་པ་ནི་ཉི་ཤུ་ཡོད་དོ། །འདི་ནི་དེ་དག་གི་བསྡུས་པའི་དོན་དུ་རིག་
པར་བྱ་སྟེ། ཉེས་པ་གློ་བུར་དང་ལྡན་དང༌། །ཡོན་ཏན་རང་བཞིན་ཉིད་ལྡན་ཕྱིར། །ཇི་ལྟར་
སྔར་བཞིན་ཕྱིས་དེ་བཞིན། །འགྱུར་བ་མེད་པའི་ཆོས་ཉིད་དོ། །ཞེས་གསུངས་ཏེ། ཉོན་མོངས་
པ་ལ་སོགས་པའི་ཉེས་པ་རྣམས་ནི་རང་བཞིན་གྱིས་ཡོད་པ་མ་ཡིན་གྱི་གློ་བུར་བར་ལྡན་པ་དང་།
སྟོབས་དང་མི་འཇིགས་པ་ལ་སོགས་པའི་ཡོན་ཏན་རྣམས་ནི་གློ་བུར་པ་མ་ཡིན་གྱི་རང་བཞིན་
གྱིས་ལྡན་པའི་ཕྱིར། ཁམས་རང་བཞིན་གྱིས་རྣམ་པར་དག་པ་དེ་ནི་ཇི་ལྟར་སྔར་མ་དག་པའི་
2 3 1



--
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
གནས་སྐབས་ན་གནས་པ་བཞིན་དུ་ཕྱིས་ཤིན་ཏུ་རྣམ་པར་དག་པའི་གནས་སྐབས་ན་ཡང་དེ་
བཞིན་དུ་གནས་པས་ན་རང་བཞིན་ནམ་ཡང་འགྱུར་བ་མེད་པའི་ཆོས་ཉིད་ཡིན་ནོ། །ཉོན་
མོངས་པ་གློ་བུར་པ་ཡིན་པར་ནམ་མཁའ་མཛོད་ཀྱིས་ཞུས་པའི་མདོ་ལས། ཉོན་མོངས་པ་ནི་
གློ་བུར་བའོ། །རང་བཞིན་གྱིས་རྣམ་པར་དག་པ་ནི་རྩ་བའོ། །ཞེས་གསུངས་པ་དང༌། གློ་བུར་
བའི་དོན་ནི་དང་པོ་ཉིད་ནས་མེད་པའམ་སེམས་ཀྱི་རང་བཞིན་ཉིད་ལ་མ་གོས་པ་ཉིད་ཡིན་ཏེ།
ཚངས་པ་ཁྱད་པར་སེམས་ཀྱིས་ཞུས་པའི་མདོ་ལས། རིགས་ཀྱི་བུ་འདི་ལྟ་སྟེ་དཔེར་ན། ནམ་
མཁའ་བླ་གབ་མེད་པ་ཀུན་ནས་ཉོན་མོགས་པར་རུང་བ་ནི་གནས་མ་ཡིན་ཞིང་སྐབས་མེད་དོ།།
རིགས་ཀྱི་བུ་དེ་བཞིན་དུ་སེམས་ཀྱི་རང་བཞིན་ཡང་ཀུན་ནས་ཉོན་མོངས་པར་འགྱུར་བ་ནི་
གནས་མ་ཡིན་ཞིང་སྐབས་མེད་དོ། །ཞེས་པ་དང༌། ཀླུའི་རྒྱལ་པོ་མ་དྲོས་པས་ཞུས་པའི་མདོ་
ལས། བཙུན་པ་རབ་འབྱོར་ཕྱིན་ཅི་ལོག་ལ་ཉོན་མོངས་པ་རྣམས་སྐྱེ་མོད་ཀྱི་སེམས་ཀྱི་རང་
བཞིན་ནམ་ཡང་ཀུན་ནས་ཉོན་མོངས་པ་མ་ཡིན་ནོ། །བཙུན་པ་རབ་འབྱོར་གལ་ཏེ་སེམས་ཀྱི་
རང་བཞིན་ཀུན་ནས་ཉོན་མོངས་པ་ཅན་ཡིན་དུ་ཟིན་ན་ནི་གང་ཡང་ཤིན་ཏུ་རྣམ་པར་དག་པར་
མི་འགྱུར་བ་ཞིག་ན། གང་གི་ཕྱིར་སེམས་ཀྱི་རང་བཞིན་ཀུན་ནས་ཉོན་མོངས་པ་ཅན་མ་ཡིན་
པ་དེའི་ཕྱིར། ཉོན་མོངས་པ་ཡོངས་སུ་ཤེས་པས་རྣམ་པར་དག་པ་ཞེས་བྱའོ། །ཞེས་པ་དང༌།
ཡོན་ཏན་རང་བཞིན་གྱིས་ལྡན་པ་ཡང་། མྱ་ངན་ལས་འདས་པ་ཆེན་པོའི་མདོ་ལས་དེ་ལྟ་བས་
ན་མྱ་ངན་ལས་འདས་པ་ནི་རྟག་པ་མི་འགྱུར་བ་མི་འཕོ་བ་ཡིན་ཏེ། དེ་བས་ན་བསྐལ་པ་ཚད་
མེད་གྲངས་མེད་པའི་བར་དུ་དགེ་བའི་ཆོས་སྒྲུབ་ཅིང་བསྒོམས་པས་ཡོངས་སུ་བརྒྱན་ན་གདོད་
མཐོང་བར་འགྱུར་རོ། །རིགས་ཀྱི་བུ་དཔེར་ན་སའི་འོག་ཏུ་ཆུ་ཡོན་ཏན་བརྒྱད་དང་ལྡན་པ་ཡོད་
ཀྱང་སེམས་ཅན་ཐམས་ཅད་ཀྱིས་ཐོབ་པར་མི་རུང་ངོ༌། །ཤེས་རབ་ཅན་ལ་ལ་ཞིག་གིས་ལས་
སུ་བྱས་ཏེ་བརྐོས་ན་གཟོད་ཐོབ་པར་འགྱུར་བ་ལྟར་མྱ་ངན་ལས་འདས་པ་ཡང་དེ་དང་འདྲའོ། །
2
3 2



-
-
།
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། (༥
དཔེར་ན་དམུས་ལོང་དག་ཉི་མ་དང་ཟླ་བ་མི་མཐོང་སྟེ། སྨན་དཔྱད་མཁས་པས་སྨན་བྱས་ན་
སྣང་ཞིང་མཐོང་བར་འགྱུར་ཏེ། ཉི་མ་དང་ཟླ་བ་དེ་ཡང་སྔོན་མེད་པ་ལ་ད་ལྟ་ཡོད་པ་མ་ཡིན་ནོ།།
མྱ་ངན་ལས་འདས་པ་ཡང་དེ་དང་འདྲ་སྟེ་ཐོག་མ་ནས་ཡོད་པ་ཡིན་གྱི། ད་ལྟར་གཟོད་ཡོད་པ་
མ་ཡིན་ནོ། །ཞེས་པ་དང་། སོར་མོའི་ཕྲེང་བ་ལ་ཕན་པའི་མདོ་ལས། འདས་པའི་སངས་རྒྱས་
བཅོམ་ལྡན་འདས་རྣམས་ཀྱིས་ཀྱང་། དེ་བཞིན་གཤེགས་པའི་སྙིང་པོ་བྱས་པ་མ་བརྙེས་ནས་
འདས་ཏེ། མ་བྱས་པའི་སངས་རྒྱས་ཀྱི་ཁམས་མཚན་དང་དཔེ་བྱད་བཟང་པོ་མཐའ་ཡས་པས་
བརྒྱན་པ་སེམས་ཅན་ཐམས་ཅད་ལ་ཡོད་དོ། །ད་ལྟར་གྱི་སངས་རྒྱས་བཅོམ་ལྡན་འདས་
རྣམས་ཀྱིས་ཀྱང་དེ་བཞིན་གཤེགས་པའི་སྙིང་པོ་བྱས་པ་ནི་ནན་ཏན་དུ་བཙལ་ཡང་མ་བརྙེས་
ཏེ༔ སེམས་ཅན་ཐམས་ཅད་ལ་མ་བྱས་པའི་སངས་རྒྱས་ཀྱི་དབྱིངས་སེམས་ཅན་ཐམས་ཅད་
མཐའ་ཡས་པའི་མཚན་དང་དཔེ་བྱད་ཀྱིས་བརྒྱན་པ་ཡོད་དོ། །ཞེས་པ་དང་། སྔར་བྱིས་པའི་སྐྱེ་
བ་དང༌། ཕྱིས་སངས་རྒྱས་ཀྱི་གནས་སྐབས་ན། ང་རང་བཞིན་མི་འགྱུར་བར་མདོ་ཉིད་ལས་
འབྱུང་སྟེ། སངས་རྒྱས་ཕལ་པོ་ཆེའི་མདོ་ལས། མཁས་པའི་སེམས་ཀྱིས་སྤྲུལ་པ་མངོན་པར་
སྤྲུལ་བྱས་ན། །མངོན་སྤྲུལ་མངོན་མ་སྤྲུལ་ཡང་སྔོན་དང་རང་བཞིན་མཉམ། །དེ་བཞིན་འགྲོ་
བ་ཐམས་ཅད་བྱང་ཆུབ་སངས་རྒྱས་ཀྱང༌། །སྔོན་དང་རང་བཞིན་གཅིག་སྟེ་འཕེལ་ཞིང་འགྲིབ་
པ་མེད། །ཅེས་གསུངས་སོ། །
དེ་ལ་མ་དག་པའི་གནས་སྐབས་ན་འགྱུར་བ་མེད་པའི་མཚན་ཉིད་ལས་བརྩམས་
པའི་ཚིགས་སུ་བཅད་པ་བཅུ་གཉིས་གང་ཞེ་ན། ཇི་ལྟར་ནམ་མཁའ་ཀུན་སོང་བ། །ཕྲ་ཕྱིར་ཉེ་
བར་གོས་པ་མེད། །དེ་བཞིན་སེམས་ཅན་ཐམས་ཅད་ལ། །གནས་འདི་ཉེ་བར་གོས་པ་མེད། །
ཇི་ལྟ་འཇིག་རྟེན་ཐམས་ཅད་དུ། །ནམ་མཁའ་ལ་ནི་སྐྱེ་ཞིང་འཇིག །དེ་བཞིན་འདུས་མ་བྱས་
དབྱིངས་ལས། །དབང་པོ་རྣམས་ནི་སྐྱེ་ཞིང་འཇིག །ཇི་ལྟར་ནམ་མཁའ་མེ་རྣམས་ཀྱིས། །སྔོན་
-
，
2 3 3



，
t
་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆད་ནམ་ཡང་ཚིག་པ་མེད། །དེ་བཞིན་འདི་ནི་འཆི་བ་དང་། །རྒ་དང་ན་བའི་མེས་མི་ཚིག །ས་
ནི་ཆུ་ལ་ཆུ་རླུང་ལ། །རླུང་ནི་མཁའ་ལ་རབ་ཏུ་གནས། །མཁའ་ནི་རླུང་དང་ཆུ་དག་དང༌། །ས་
ཡི་ཁམས་ལ་གནས་མ་ཡིན། །དེ་བཞིན་ཕུང་པོ་ཁམས་དབང་རྣམས། །ལས་དང་ཉོན་མོངས་
དག་ལ་གནས། །ལས་དང་ཉོན་མོངས་ཚུལ་བཞིན་མིན། །ཡིད་ལ་བྱེད་ལ་རྟག་ཏུ་གནས། །
ཚུལ་བཞིན་མ་ཡིན་ཡིད་བྱེད་ནི། །སེམས་ཀྱི་དག་པ་ལ་རབ་གནས། །སེམས་ཀྱི་རང་བཞིན་
ཆོས་རྣམས་ནི། །ཐམས་ཅད་ལ་ཡང་གནས་པ་མེད། །ས་དང་འདྲ་བར་ཕུང་པོ་དང༌། །སྐྱེ་
མཆེད་ཁམས་རྣམས་ཤེས་པར་བྱ། །ཆུ་ཁམས་དང་འདྲ་ལུས་ཅན་གྱི། །ལས་དང་ཉོན་མོངས་
ཤེས་བྱ་སྟེ། །ཚུལ་བཞིན་མ་ཡིན་ཡིད་བྱེད་ནི། །རླུང་གི་ཁམས་དང་འདྲ་བར་བལྟར། །རང་
བཞིན་ནམ་མཁའི་ཁམས་བཞིན་དུ། །དེ་གཞི་ཅན་མིན་གནས་པ་མེད། །ཚུལ་བཞིན་མ་ཡིན་
ཡིད་བྱེད་ནི། །སེམས་ཀྱི་རང་བཞིན་ལ་གནས་ཏེ། །ཚུལ་བཞིན་མ་ཡིན་ཡིད་བྱེད་ཀྱིས། །
ལས་དང་ཉོན་མོངས་རབ་ཏུ་ཕྱེ། །ལས་དང་ཉོན་མོངས་ཆུ་ལས་ནི། །ཕུང་པོ་སྐྱེ་མཆེད་ཁམས་
རྣམས་འབྱུང༌། །དེ་ འཇིག་པ་དང་ཆགས་པ་ལྟར། །སྐྱེ་དང་འཇིག་པར་འགྱུར་བ་ ཡིན། །
སེམས་ཀྱི་རང་བཞིན་ནམ་མཁའ་ཡི། ཁམས་ལྟར་རྒྱུ་མེད་རྐྱེན་མེད་དེ། །ཚོགས་པ་མེད་ཅིང་
སྐྱེ་བ་དང༌། །འཇིག་པ་གནས་པ་ཡོད་མ་ཡིན། །སེམས་ཀྱི་རང་བཞིན་འོད་གསལ་གང་ཡིན་
པ༑ ༑དེ་ནི་ནམ་མཁའ་བཞིན་དུ་འགྱུར་མེད་དེ། །ཡང་དག་མིན་རྟོག་ལས་བྱུང་འདོད་ཆགས་
སོགས། །གློ་བུར་དྲི་མས་དེ་ཉོན་མོངས་མི་འགྱུར། །ཞེས་གསུངས་ཏེ། དེ་ལ་ཚིགས་སུ་བཅད་
པ་དང་པོས་ནི་ནམ་མཁའ་གཟུགས་ཐམས་ཅད་ལ་ཁྱབ་པར་སོང་བ་ཡིན་ཡང་གཟུགས་ཅན་
མ་ཡིན་པའི་ཕྱིར་གཟུགས་ཀྱི་ཉེས་པས་ཉེ་བར་མ་གོས་པ་བཞིན་དུ། རང་བཞིན་གྱིས་དག་
པའི་ཁམས་འདི་ཡང་སེམས་ཅན་ཐམས་ཅད་ལ་ཁྱབ་པ་ཡིན་ཡང་སེམས་ཅན་ཐམས་ཅད་ཀྱི་
ཉེས་པ། ཉོན་མོངས་པའི་ཀུན་ནས་ཉོན་མོངས་པ་ལ་སོགས་པ་གསུམ་གྱིས་གོས་པ་མེད་པ་
2
3 4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
ཡིན་ནོ། །ཞེས་བསྟན་ཏེ། ཀུན་ནས་ཉོན་མོངས་པ་གསུམ་གྱིས་མ་གོས་པའི་དོན་མདོར་བསྟན་
པ་ཡིན་ནོ། །ཚིགས་སུ་བཅད་པ་གཉིས་པས་ནི་འཇིག་རྟེན་གྱི་སྐྱེ་འཇིག་ཐམས་ཅད་ནམ་
མཁའི་དབྱིངས་སུ་བྱེད་ཀྱང་ནམ་མཁའ་སྐྱེ་འཇིག་མེད་པ་བཞིན་དུ། སེམས་ཅན་གྱི་དབང་པོ་
རྣམས་ཀྱི་སྐྱེ་འཇིག་ཐམས་ཅད་འདུས་མ་བྱས་པའི་དབྱིངས་སུ་བྱེད་ཀྱང་དབྱིངས་ལ་སྐྱེ་འཇིག་
མེད་པ་ཡིན་ནོ། །ཞེས་སྤྱིར་བསྟན་ནས། །
གསུམ་པས་ནི་འཇིག་པས་མི་གོས་པར་བསྟན་ཏེ། ནམ་མཁའ་ནི་གཟུགས་ཅན་
སྲེག་བྱེད་ཀྱི་མེ་གསུམ་གྱིས་ནམ་ཡང་མི་འཚིག་པ་བཞིན་དུ། ཁམས་འདི་ནི་འཆི་བ་དང་ན་བ་
དང་རྒ་བ་གསུམ་གྱི་མེས་ནམ་ཡང་མི་འཚིགས་པ་ཡིན་ནོ། །དེའི་འོག་ཏུ་ཚིགས་སུ་བཅད་པ་
ལྔས་ནི་སྐྱེ་བས་མ་གོས་པར་བསྟན་ཏེ། དེ་ལ་གཅིག་གིས་ནི་དཔེ་དང་། གཉིས་ཀྱིས་ནི་དེའི་
དོན་དང་། གཉིས་ཀྱིས་ནི་དཔེ་དོན་ཆོས་མཐུན་སྒྲུབ་པ་སྟོན་ཏོ། །དེའི་འོག་ཏུ་ཚིགས་སུ་བཅད་
པ་གསུམ་གྱིས་ནི་དཔེ་དོན་དེ་དག་གིས་གྲུབ་པའི་དོན་སྐྱེ་བ་དང་འཇིག་པ་ལ་སོགས་པ་མེད་པ་
ཉིད་བསྟན་ཏོ། །དེའི་འོག་ཏུ་ཚིགས་སུ་བཅད་པ་གཅིག་གིས་ནི་སྐབས་དོན་ཉེ་བར་བསྡུ་བ་སྟེ།
སེམས་ཀྱི་རང་བཞིན་ལ་རྟག་ཏུ་ཉོན་མོངས་པ་དང་ཉེ་བའི་ཉོན་མོངས་པས་གཏན་ནས་མི་གོས་
པར་བསྟན་ཏོ། །དོན་འདི་ཉིད་མདོ་དུ་མ་ལས་འབྱུང་སྟེ། ནམ་མཁའ་མཛོད་ཀྱིས་ཞུས་པའི་
མདོ་ལས། ནམ་མཁའ་ལ་ནི་མུན་པ་མེད། །དེ་ནི་དེ་ཡི་ཉོན་མི་མོངས། །སེམས་ཀྱི་རང་བཞིན་
འོད་གསལ་བས། །དེ་བས་ནམ་ཡང་ཉོན་མོངས་མེད། །ཞེས་པ་དང༌། བློ་གྲོས་རྒྱ་མཚོས་ཞུས་
པའི་མདོ་ལས། ཇི་སྟེ་ནམ་མཁའ་ཉོན་མོངས་བྱ་བར་ནུས། །དེ་ལ་རྗེས་ཀྱང་བསྟན་པར་ནུས་
སྲིད་ཀྱི། །རང་བཞིན་འོད་གསལ་རྫོགས་པའི་བྱང་ཆུབ་སེམས། །དེ་ནི་ནམ་ཡང་ཉོན་མོངས་
བྱར་མི་ནུས། །ཞེས་དང༌། མྱ་ངན་ལས་འདས་པ་ཆེན་པོའི་མདོ་ལས། རིགས་ཀྱི་བུ། སེམས་
ནི་འདོད་ཆགས་ཀྱིས་ཀུན་ནས་ཉོན་མོངས་པ་དང་འབྲེལ་བ་མ་ཡིན། ཞེ་སྡང་དང་གཏི་མུག་
235



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་འབྲེལ་བ་མ་ཡིན་ནོ། །རིགས་ཀྱི་བུ་དཔེར་ན་ཉི་ཟླ་ལ་ཁུག་རླུང་དང་སྤྲིན་དང་ན་བུན་དང་
སྒྲ་གཅན་འཛིན་ལ་སོགས་པས་བསྒྲིབས་ཏེ། དེའི་རྐྱེན་གྱིས་སེམས་ཅན་རྣམས་ཀྱིས་མི་མཐོང་
བར་འགྱུར་ཏེ། དེ་ལྟར་མི་མཐོང་མོད་ཀྱི་ཉི་ཟླའི་རང་བཞིན་དེ་ཉིད་སྒྲིབ་པ་ལྔ་དང་འབྲེལ་བ་
མ་ཡིན་ནོ། །སེམས་ཀྱང་དེ་དང་འདྲ་སྟེ་རྒྱུ་རྐྱེན་ཁ་ཅིག་གི་ཕྱིར་འདོད་ཆགས་ཀྱི་ཀུན་ནས་ཉོན་
མོངས་པ་སྐྱེ་བས་སེམས་ཅན་གྱི་སེམས་འདོད་ཆགས་དང་འབྲེལ་ལོ། །ཞེས་འཆད་ཀྱང་
སེམས་ཀྱི་རང་བཞིན་ནི་ཡང་དག་པར་འབྲེལ་བ་མ་ཡིན་ནོ། །ཞེས་གསུངས་སོ། །དེ་ལྟར་ན་
འདི་ཐམས་ཅད་ཀྱིས་བསྡུས་པའི་དོན་ནི། སྣོད་ཀྱི་འཇིག་རྟེན་སྐྱེ་འཇིག་བྱེད་ཀྱང་ནམ་མཁའ་
སྐྱེ་འཇིག་མེད་པ་བཞིན་དུ། མ་དག་པའི་གནས་སྐབས་ན་སེམས་ཅན་རྣམས་ཀྱི་ཕུང་པོ་ལ་
སོགས་པ་སྐྱེ་འཇིག་བྱེད་ཀྱང་འདུས་མ་བྱས་པ་དེ་བཞིན་གཤེགས་པའི་སྙིང་པོ་ནི་སྐྱེ་བ་མེད་
ཅིང་འགག་པ་མེད་པ་ཤིན་ཏུ་མི་འགྱུར་བའི་ཆོས་ཉིད་དུ་བསྟན་པ་ཡིན་ནོ། །ནམ་མཁའི་དཔེ་
འདི་ནི་རྒྱས་པར་ནམ་མཁའ་མཛོད་ཀྱིས་ཞུས་པའི་མདོ་ལས། རང་བཞིན་གྱིས་རྣམ་པར་དག་
པའི་སྒོ་ཞེས་བྱ་བའི་ཆོས་སྣང་བའི་སྒོ་ལས་བརྩམས་ནས་གསུངས་པ་ནི་མདོ་ཇི་ལྟ་བ་བཞིན་དུ་
རྟོགས་པར་བྱ་སྟེ། མདོ་དེ་ཉིད་ལས། ཀྱེ་གྲོགས་པོ་དག་ཉོན་མོངས་པ་ནི་ཡུལ་ལ་མི་གནས་
ཤིང་ཕྱོགས་ནའང་མི་གནས་ཏེ། ཉོན་མོངས་ པ་ནི་བསྩགས་པའང་མེད། ཕུང་པོའི་དངོས་
པོའང་མེད་དོ། །ཚུལ་བཞིན་མ་ཡིན་པ་བྱུང་པས་ཉོན་མོངས་པ་འབྱུང་ངོ༌། །ཚུལ་བཞིན་བྱུང་
པས་རྣམ་པར་དག་པ་འབྱུང་ངོ༌། །དེ་ལ་དེ་ལྟར་ཀུན་ནས་ཉོན་མོངས་པ་འབྱུང་བ་དེ་ཚུལ་
བཞིན་བརྟགས་ན་རྣམ་པར་དག་པ་འབྱུང་བར་འགྱུར་རོ། །ངས་འདི་ལ་དགོངས་ཏེ་ལོག་པར་
ལྟ་བ་ལ་ལོག་པར་ལྟ་བར་ཡང་དག་པ་ཇི་ལྟ་བ་བཞིན་དུ་ཤེས་ན། དེ་དེའི་ཡང་དག་པར་ལྟ་བ་
ཡིན་ནོ། །ཞེས་ཚིག་འདི་སྨྲས་སོ། །ནམ་ཡང་ལོག་པར་ལྟ་བ་ནི་ཡང་དག་པའི་ལྟ་བར་མ་གྱུར་
མི་འགྱུར་འགྱུར་བ་མེད་དོ། །འོན་ཀྱང་ཇི་ལྟར་ལོག་པར་ལྟ་བ་ལ་ལོག་པར་ལྟ་བར་རིག་ནས་
ས
2 3 6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
དེ་ལ་མི་གནས། རབ་ཏུ་མི་གནས། སྤྱོད་པ་མེད། རབ་ཏུ་སྤྱོད་པ་མེད་པ་དེ་ན་ཡང་དག་པར་
ལྟ་བའི་ལམ་འཇུག་པ་སྟེ། འདི་ནི་ཡང་དག་པའི་ལྟ་བ་ཞེས་བྱའོ། །ཀྱེ་གྲོགས་པོ་དག །ཉོན་
མོངས་པ་ནི་སྒྲིབ་པར་བྱེད་པའོ། །རྣམ་པར་དག་པ་ནི་སྣང་བའོ། །ཉོན་མོངས་པ་ནི་ཉམ་ཆུང་
བའོ། །ལྷག་མཐོང་ནི་སྟོབས་དང་ལྡན་པའོ། །ཉོན་མོངས་པ་ནི་གློ་བུར་རོ། །རང་བཞིན་ནི་རྩ་
བ་རྣམ་པར་དག་པའོ། །ཉོན་མོངས་པ་ནི་ཀུན་ཏུ་རྟོག་པའོ། །རང་བཞིན་ནི་ཀུན་ཏུ་རྟོག་པ་
མེད་པའོ། །ཀྱེ་གྲོགས་པོ་དག་འདི་ལྟ་སྟེ་དཔེར་ན། ས་ཆེན་པོ་ནི་ཆུ་ལ་བརྟེན་ཏོ། །ཆུ་ནི་རླུང་
ལ་བརྟེན་ཏོ། །རླུང་ནི་མཁའ་ལ་བརྟེན་ཏོ། །ནམ་མཁའ་ནི་བརྟེན་པ་མེད་དོ། །དེ་བཞིན་དུ་
སའི་ཁམས་དང་། ཆུའི་ཁམས་དང་། མེའི་ཁམས་དང་། རླུང་གི་ཁམས་དང༌། ཁམས་བཞི་པོ་
འདི་དག་པས་ནམ་མཁའི་ཁམས་ནི་ཐམས་ཅད་ཀྱི་ནང་ན་སྟོབས་ཆེ་ཞིང་སྲ་སྟེ་རྩོགས་པ་མེད་
པའོ། །རྫོགས་པ་མེད་པ་ནི་མ་སྐྱེས་པ་མ་འགགས་པ་སྟེ། རང་གི་ངང་ཚུལ་གྱིས་གནས་པའོ། །
དེ་ལ་གང་ཁམས་གསུམ་པོ་དེ་དག་ནི་སྐྱེ་བ་དང་འཇིག་པར་ལྡན་པ། མི་གནས་པ་རིང་དུ་མི་
གནས་པ་སྟེ། འདི་དག་ནི་འགྱུར་བར་སྣང་གི་ནམ་མཁའི་ཁམས་ལ་ནི་འགྱུར་བ་གང་ཡང་
མེད་དོ། །དེ་བཞིན་དུ་ཕུང་པོ་དང་ཁམས་དང་སྐྱེ་མཆེད་ནི་ལས་དང་ཉོན་མོངས་པ་ལ་གནས་
པའོ། །ལས་དང་ཉོན་མོངས་པ་ནི་ཚུལ་བཞིན་མ་ཡིན་པ་ཡིད་ལ་བྱེད་པ་ལ་གནས་སོ། །ཚུལ་
བཞིན་མ་ཡིན་པ་ཡིད་ལ་བྱེད་པ་ནི་རང་བཞིན་ཡོངས་སུ་དག་པ་ལ་གནས་ཏེ། དེའི་ཕྱིར་
སེམས་རང་བཞིན་གྱིས་འོད་གསལ་བ་དེ་གློ་བུར་གྱི་ཉོན་མོངས་པས་ཉེ་བར་ཉོན་མོངས་ཤེས་
བྱའོ། །དེ་ལ་གང་ཚུལ་བཞིན་མ་ཡིན་པ་ཡིད་ལ་བྱེད་པ་དང་། གང་ལས་དང་ཉོན་མོངས་པ་
དང༌། གང་ཕུང་པོ་དང་ཁམས་དང་སྐྱེ་མཆེད་ཐམས་ཅད་ཀྱང་རྒྱུ་དང་རྐྱེན་གྱིས་ཡང་དག་པར་
ཟིན་ན་ནི་སྐྱེ། རྒྱུ་དང་རྐྱེན་མ་ཚོགས་ན་འགག་སྟེ། གང་དེའི་རང་བཞིན་དེ་ལ་ནི་རྒྱུའང་མེད་
རྐྱེན་ཡང་མེད་ཚོགས་པའང་མེད་སྐྱེ་བའང་མེད་འགག་པའང་མེད་དོ། །དེ་ལ་ནམ་མཁའི་
23 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁམས་ཇི་ལྟ་བར་རང་བཞིན་ཡང་དེ་བཞིན་ནོ། །ཚུལ་བཞིན་མ་ཡིན་པ་ཡིད་ལ་བྱེད་པ་ཇི་
ལྟ་བར་རླུང་ཡང་དེ་བཞིན་ནོ། །ལས་དང་ཉོན་མོངས་པ་ཇི་ལྟ་བར་ཆུ་ཡང་དེ་བཞིན་ནོ། །ཕུང་
པོ་དང་ཁམས་དང་སྐྱེ་མཆེད་རྣམས་ཇི་ལྟ་བར་སའི་ཁམས་ཀྱང་དེ་བཞིན་ཏེ། དེའི་ཕྱིར་ཆོས་
ཐམས་ཅད་ནི་རྩ་བ་ཡོངས་སུ་ཆད་པ་ཞེས་བྱ་སྟེ། སྙིང་པོ་མེད་པའི་རྩ་བ། མི་གནས་པའི་རྩ་བ།
དག་པའི་རྩ་བ། རྩ་བ་མེད་པའི་རྩ་བའོ། །ཞེས་གསུངས་སོ། །ཇི་ལྟར་ནམ་མཁའི་དཔེ་འདིས་
མ་དག་པའི་གནས་སྐབས་ན་དེ་བཞིན་གཤེགས་པའི་སྙིང་པོ་རྣམ་པར་འགྱུར་བ་མེད་པའི་ཆོས་
ཉིད་དུ་བསྟན་ཅེ་ན། སྐྱེ་འཇིག་གིས་མི་འགྱུར་བའི་དོན་བསྡུས་ཏེ་བརྗོད་པ། ལས་དང་ཉོན་
མོངས་ཆུ་ཚོགས་ཀྱིས། །དེ་ནི་མངོན་པར་འགྲུབ་མིན་ཏེ། །འཆི་དང་ན་དང་རྒ་བའི་མེ། །མི་
ཟད་པས་ཀྱང་ཚིག་མི་འགྱུར། །ཞེས་གསུངས་ཏེ། ལས་དང་ཉོན་མོངས་པའི་ཆུ་དང་། ཚུལ་
བཞིན་མ་ཡིན་པ་ཡིད་ལ་བྱེད་པའི་རླུང་དང་། ཕུང་པོ་ལ་སོགས་པའི་ས་རྣམས་ཀྱིས་སེམས་ཀྱི་
རང་བཞིན་འདི་ནི་མངོན་པར་འགྲུབ་པ་མ་ཡིན་ལ། དུས་མཐའི་མེ་ལ་སོགས་པ་དང་མཚུངས་
པའི་འཆི་བ་དང་། ན་བ་དང་། རྒ་བའི་མེ་དྲག་པོས་ཀྱང་འཚིག་པའམ་འཇིག་པར་མི་འགྱུར་རོ།།
དཔེར་ན་ནམ་མཁའ་ནི་རླུང་ལ་སོགས་པས་མ་བསྐྱེད་ཅིང་མེས་མི་འཇིག་པ་བཞིན་ནོ། །མ་
དག་པའི་གནས་སྐབས་ན་འགྱུར་བ་མེད་པའི་མཚན་ཉིད་ལས་བརྩམས་ཏེ། རང་བཞིན་ནམ་
མཁའ་དང་ཆོས་མཚུངས་པ་དང་། དེ་ལ་བརྟེན་པ་ཚུལ་བཞིན་མ་ཡིན་པ་ཡིད་ལ་བྱེད་པ་དང་།
ལས་དང་ཉོན་མོངས་པ་རྣམས་རྒྱུའི་མཚན་ཉིད་ལས་བརྩམས་ནས་རླུང་གི་ཁམས་དང་ཆུའི་
ཁམས་དང་ཆོས་མཚུངས་པ་དང་། དེ་ལས་བྱུང་པ་ཕུང་པོ་དང་ཁམས་དང་སྐྱེ་མཆེད་རྣམ་པར་
སྨིན་པའི་མཚན་ཉིད་ལས་བརྩམས་ཏེ། སའི་ཁམས་དང་ཆོས་མཚུངས་པ་ནི་བཤད་ཟིན་ཏོ། །
སེམས་ཅན་གྱི་འཇིག་རྟེན་དེ་འཇིག་པའི་རྒྱུ་འཆི་བ་དང་ན་བ་དང་རྒ་བའི་མེ་འགོ་ནད་ཀྱི་
མཚན་ཉིད་ལས་བརྩམས་ཏེ་མེའི་ཁམས་དང་ཆོས་མཚུངས་པ་ནི་མ་བཤད་པས་ན་ཕུང་པོ་ལ་
2 3 8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
སོགས་པའི་འཇིག་པའི་རྒྱུ་དེ་བརྗོད་པ། དུས་མཐའ་དམྱལ་བ་ཐ་མལ་པའི། །མེ་གསུམ་འཆི་
བ་ན་བ་དང༌། །རྒ་བའི་མེ་ གསུམ་གོ་རིམ་བཞིན། །དེ་དང་འདྲ་བར་ཤེས་པར་བྱ། །ཞེས་
གསུངས་ཏེ། དུས་མཐའི་མེས་སྣོད་ཀྱི་འཇིག་རྟེན་མེད་པར་བྱེད་པ་དང་། དམྱལ་བའི་མེས་
སྡུག་བསྔལ་མྱོང་བར་བྱེད་པ་དང༌། ཐ་མལ་གྱི་མེས་དངོས་པོ་ཡོངས་སུ་སྨིན་པར་བྱེད་པ་
བཞིན་དུ། འཆི་བ་ལ་སོགས་པས་ཀྱང་སྐྱེ་མཆེད་དྲུག་མེད་པར་བྱེད་པ་དང་། སྡུག་བསྔལ་སྣ་
ཚོགས་མྱོང་བར་བྱེད་པ་དང་། འདུ་བྱེད་ཡོངས་སུ་སྨིན་པར་བྱེད་པའི་ཕྱིར་ཆོས་མཐུན་པ་ཡིན་
ནོ༑ །དེ་བཞིན་གཤེགས་པའི་ཁམས་ནི་མ་དག་པའི་གནས་སྐབས་ན་ཡང་འཆི་བ་ལ་སོགས་
པའི་མེ་གསུམ་པོ་འདི་རྣམས་ཀྱིས་མི་འགྱུར་བ་ཉིད་ལས་བརྩམས་ཏེ། དཔལ་ཕྲེང་གིས་ཞུས་
པའི་མདོ་ལས་གསུངས་པ། བཅོམ་ལྡན་འདས་འགུམ་ཞེས་བགྱི་བ་དང་། སྐྱེས་ཞེས་བགྱི་བ་
འདི་ནི་འཇིག་རྟེན་གྱི་ཐ་སྙད་ལགས་སོ། །བཅོམ་ལྡན་འདས་འགུམ་ཞེས་བགྱི་བ་ནི་དབང་པོ་
འགག་པ་འདི་ལགས་སོ། །བཅོམ་ལྡན་འདས། སྐྱེས་ཞེས་བགྱི་བ་ནི་དབང་པོ་གསར་པ་
རྣམས་འབྱུང་བ་འདི་ལགས་ཏེ། བཅོམ་ལྡན་འདས་དེ་བཞིན་གཤེགས་པའི་སྙིང་པོ་ལ་ནི། སྐྱེ་
བའམ་འགམ་པའམ་འཕོ་བའམ་འབྱུང་བ་ཡང་མ་མཆིས་སོ། །བཅོམ་ལྡན་འདས་དེ་བཞིན་
གཤེགས་པའི་སྙིང་པོ་ནི་འདུས་བྱས་ཀྱི་མཚན་ཉིད་ཀྱི་ཡུལ་ལས་འདས་པ་ལགས་སོ། །བཅོམ་
ལྡན་འདས་དེ་བཞིན་གཤེགས་པའི་སྙིང་པོ་ནི་རྟག་པ་དང་བརྟན་པ་དང་ཐེར་ཟུག་པ་ལགས་
སོ༑ ༑ཞེས་གསུངས་སོ། །
མ་དག་པ་དང་དག་པའི་གནས་སྐབས་ན་འགྱུར་བ་མེད་པ་ལས་བརྩམས་ཏེ་མདོར་
བསྟན་པའི་ཚིགས་སུ་བཅད་པ། སྐྱེ་འཆི་ན་དང་རྒ་བ་ལས་གྲོལ་བ། །འདི་ཡི་རང་བཞིན་ཇི་
བཞིན་ཡོངས་རྟོགས་ཏེ། །སྐྱེ་སོགས་ཕོངས་དང་བྲལ་ཡང་དེའི་རྒྱུས། །བློ་ལྡན་འགྲོ་ལ་སྙིང་
རྗེ་སྐྱེ་ཕྱིར་བརྟེན། །ཞེས་གསུངས་ཏེ། བྱང་ཆུབ་སེམས་དཔའ་འཕགས་པ་རྣམས་ནི་སྐྱེ་བ་ལ་
2 39



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་པ་ལས་གྲོལ་བའི་ཁམས་འདིའི་རང་བཞིན་ཇི་ལྟ་བ་བཞིན་རྟོགས་པས། བདག་ཉིད་
ལས་དང་ཉོན་མོངས་པའི་དབང་གིས་སྐྱེ་བ་ལ་སོགས་པའི་ཕོངས་པ་དང་བྲལ་ཡང་། རང་
གིས་དེ་ལྟར་རྟོགས་པ་དང༌། གཞན་གྱི་སྐྱེ་བ་ལ་སོགས་པའི་སྡུག་བསྔལ་མཐོང་བའི་རྒྱུས་མ་
རྟོགས་པའི་འགྲོ་བ་ལ་སྙིང་རྗེ་ཆེན་པོ་སྐྱེ་བའི་ཕྱིར། གཞན་གྱི་དོན་དུ་སྐྱེ་བ་ལ་སོགས་པ་ལ་བ་
རྟེན་པར་བསྟན་ཏོ། །ཚིགས་སུ་བཅད་པ་ཕྱེད་སྔ་མའི་དོན་ནི། འཕགས་པས་འཆི་དང་ན་བ་
དང༌། །རྒ་བའི་སྡུག་བསྔལ་རྩད་ནས་སྤངས། །ལས་དང་ཉོན་མོངས་དབང་གིས་སྐྱེ། །དེ་ལ་དེ་
མེད་ཕྱིར་དེ་མེད། །ཅེས་གསུངས་ཏེ། བྱང་སེམས་འཕགས་པ་ཡིད་ཀྱི་ལུས་ཐོབ་པ་དེ་ལ་ལས་
དང་ཉོན་མོངས་པ་ལས་བྱུང་པའི་འཆི་བ་དང་ན་བ་དང་རྒ་བའི་སྡུག་བསྔལ་མེད་དེ། ལས་དང་
ཉོན་མོངས་པའི་དབང་གིས་སྐྱེ་བ་དེ་མེད་པའི་ཕྱིར་རོ། །མ་དག་པ་སོ་སོ་སྐྱེ་བོའི་གནས་སྐབས་
ཀྱི་འཆི་བ་དང་ན་བ་དང་རྒ་བའི་མེ་འདིའི་བུད་ཤིང་ལྟ་བུར་ཉེ་བར་ལེན་པའི་རྒྱུ་ནི་ཚུལ་བཞིན་
མ་ཡིན་པ་ཡིད་ལ་བྱེད་པ་དང་། ལས་དང་ཉོན་མོངས་པ་སྔོན་དུ་འགྲོ་བ་ཅན་གྱི་སྐྱེ་བ་ཡིན་ཏེ།
དེའི་དབང་གིས་དེ་འབྱུང་བའི་ཕྱིར་རོ། །སྒོམ་སྤང་ཅི་རིགས་པས་མ་དག་པ་དང་། མཐོང་སྤང་
མ་ལུས་པས་དག་པའི་གནས་སྐབས་ན། ཡིད་ཀྱི་རང་བཞིན་ གྱི་ལུས་ཐོབ་པའི་བྱང་ཆུབ་
སེམས་དཔའ་རྣམས་ལ་ལས་དང་ཉོན་མོངས་པའི་དབང་གིས་སྐྱེ་བ་བུད་ཤིང་ལྟ་བུ་གང་ཞིག་
ཤིན་ཏུ་སྣང་བ་མེད་པར་གྱུར་པས། ཅིག་ཤོས་འཆི་བ་ལ་སོགས་པའི་མེ་གཏན་འབར་བ་མེད་
པར་རྟོགས་པའོ། །ཕྱེད་ཕྱི་མའི་དོན་ནི། ཇི་བཞིན་ཡང་དག་མཐོང་བའི་ཕྱིར། །སྐྱེ་སོགས་
རྣམས་ལས་འདས་གྱུར་ཀྱང་། །སྙིང་རྗེའི་བདག་ཉིད་སྐྱེ་བ་དང༌། །འཆི་དང་ན་དང་རྒ་བར་
སྟོན། །ཞེས་གསུངས་སོ། །བྱང་ཆུབ་སེམས་དཔའ་འཕགས་པ་དེ་རྣམས་ལ་ལས་དང་ཉོན་
མོངས་པའི་དབང་གིས་སྐྱེ་བ་ལ་སོགས་པའི་ཆོས་འདི་དག་ཀྱང་མེད་དེ། ཁམས་དེ་ཉིད་སྐྱེ་བ་
མེད་པ་དང་འབྱུང་བ་མེད་པ་ཡང་དག་པ་ཇི་ལྟ་བ་བཞིན་མཐོང་བའི་ཕྱིར་རོ། །དེ་ལྟར་སྐྱེ་བ་ལ་
2 4 (）



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
སོགས་པ་རྣམས་ལས་གྲོལ་བར་གྱུར་ཀྱང་། བྱང་ཆུབ་སེམས་དཔའ་རྣམས་ནི་དགེ་བའི་རྩ་
བའི་ཀུན་ཏུ་སྦྱོར་བ་ཅན་ཏེ་བསམ་བཞིན་དུ་སྐྱེ་བ་ལ་དབང་བ་ཉིད་ལ་བརྟེན་ནས་སྙིང་རྗེས་
ཁམས་གསུམ་དུ་ཡང་དག་པར་སྦྱོར་རོ། །སྐྱེ་བ་ཡང་ཉེ་བར་སྟོན་ལ། རྒ་བ་དང་ན་བ་དང་འཆི་
བ་ཡང་ཉེ་བར་སྟོན་ཏོ། །ཡུམ་ལས། དཔའ་བོ་གར་སྤྱོད་ཤེས་རབ་ཕ་རོལ་ཕྱིན་པ་ཡིས།
ཁམས་གསུམ་ཡང་དག་འདས་ལ་རྣམ་པར་གྲོལ་བའང་མིན། །ཉོན་མོངས་ཟད་པར་གྱུར་ཀྱང་
སྐྱེ་བ་སྟོན་པར་བྱེད། །རྒ་དང་ན་དང་འཆི་བ་མེད་ཀྱང་འཆི་འཕོ་སྟོན། །ཞེས་སོ། །བྱང་ཆུབ་
སེམས་དཔའི་གནས་སྐབས་འདི་རྒྱས་པར་ནི་མདོ་ཇི་ལྟ་བ་བཞིན་དུ་ཤེས་པར་བྱ་སྟེ། ཇི་སྐད་
དུ༑ བློ་གྲོས་རྒྱ་མཚོས་ཞུས་པའི་མདོ་ལས། འཁོར་ བའི་རྒྱུ་བྱེད་ལ་དགེ་བའི་རྩ་བ་དང་
མཚུངས་པར་ལྡན་པའི་ཉོན་མོངས་པ་དེ་གང་ཞེ་ན། འདི་ལྟ་སྟེ། བསོད་ནམས་ཀྱི་ཚོགས་
ཡོངས་སུ་བཙལ་བས་མི་ངོམས་པ་དང༌། བསམ་བཞིན་དུ་སྲིད་པར་སྐྱེ་བ་ཡོངས་སུ་འཛིན་པ་
དང༌། སངས་རྒྱས་དང་ཕྲད་པར་སྨོན་པ་དང་། སེམས་ཅན་ཡོངས་སུ་སྨིན་པར་བྱ་བ་ལ་ཡོངས་
སུ་མི་སྐྱོ་བ་དང་། དམ་པའི་ཆོས་ཡོངས་སུ་འཛིན་པ་ལ་བརྩོན་པ་དང་། སེམས་ཅན་གྱི་བྱ་བ་
ཅི་ཡོད་སྙམ་པ་ལ་སྤྲོ་བ་དང་། ཆོས་འདོད་པའི་བག་ལ་ཉལ་མི་འདོར་བ་དང་། ཕ་རོལ་ཏུ་ཕྱིན་
པ་ལ་སྦྱོར་བ་རྣམས་ཡོངས་སུ་མི་གཏོང་བའོ། །བློ་གྲོས་རྒྱ་མཚོ། དེ་དག་ནི་དགེ་བའི་རྩ་བ་དང་
མཚུངས་པར་ལྡན་པའི་ཉོན་མོངས་པ་རྣམས་ཏེ། བྱང་ཆུབ་སེམས་དཔའ་ནི་དེ་དག་གིས་འདྲེ་
ཡང་ཉོན་མོངས་པའི་སྐྱོན་རྣམས་ཀྱིས་མི་གོས་སོ། །བློ་གྲོས་རྒྱ་མཚོས་གསོལ་པ། བཅོམ་ལྡན་
འདས་དགེ་བའི་རྩ་བ་ལགས་ན་ཅིའི་སླད་དུ་ཉོན་མོངས་པ་རྣམས་ཤེས་བགྱི། བཅོམ་ལྡན་
འདས་ཀྱིས་བཀའ་སྩལ་པ། བློ་གྲོས་རྒྱ་མཚོ་འདི་ལྟར་ཉོན་མོངས་པ་དེ་ལྟ་བུ་དེ་དག་གི་བྱང་
ཆུབ་སེམས་དཔའ་ཁམས་གསུམ་དང་འདྲེ་ཞིང་ཁམས་གསུམ་པ་འདི་ཉོན་མོངས་པ་ལས་བྱུང་
བ་ཡིན་ཡང་། དེ་ལ་བྱང་ཆུབ་སེམས་དཔའ་ནི་ཐབས་མཁས་པ་དང་། དགེ་བའི་རྩ་བའི་
，
2 4 ]



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།།
སྟོབས་བསྐྱེད་པས་བསམ་བཞིན་དུ་ཁམས་གསུམ་དང་འདྲེའོ། །དེའི་ཕྱིར་དགེ་བའི་རྩ་བ་དང་
མཚུངས་པར་ལྡན་པ་ནི་ཉོན་མོངས་པ་ཞེས་བྱ་སྟེ། ཁམས་གསུམ་དང་འདྲེ་བས་དེ་སྐད་བྱའི།
སེམས་ཉེ་བར་ཉོན་མོངས་པས་ནི་མ་ཡིན་ནོ། །བློ་གྲོས་རྒྱ་མཚོ་ཚོང་དཔོན་ཁྱིམ་བདག་གཅིག་
ལ་བུ་སྡུག་པ་ཕངས་པ་ཡིད་དུ་འོང་བ་ལྟ་བ་དང་མཐུན་པ་གཅིག་པུ་ཞིག་ཡོད་པར་གྱུར་ལ།
ཁྱེའུ་དེ་ཡང་བྱིས་པར་གྱུར་པས། གར་བྱེད་བཞིན་དུ་ཁྲོན་པ་རྩོག་པ་ཞིག་ཏུ་ལྷུང་བ་དང༌། དེ་
ནས་ཁྱེའུ་དེའི་མ་དང་། མཛའ་བཤེས་དང༌། ཉེ་དུ་དག་གིས་ཁྱེའུ་དེ་ཁྲོན་པ་རྩོག་པར་ལྷུང་བ་
མཐོང་ལ། མཐོང་ནས་ཀྱང་སྒྲ་ཆེར་ཕྱུང་སྟེ་མྱ་ངན་བྱེད་ཅིང་སྨྲེ་སྔགས་འདོན་གྱི། ཁྲོན་པ་རྩོག་
པ་དེར་ཞུགས་ཏེ་བུ་གཅིག་པ་དེ་མི་འབྱིན་ལ། དེ་ནས་ཁྱེའུ་དེའི་ཕ་འོངས་ཏེ། དེས་བུ་གཅིག་པ་
ཁྲོན་པ་རྩོག་པར་ལྷུང་བ་དེ་མཐོང་ལ། མཐོང་ནས་ཀྱང་བུ་གཅིག་པ་ལ་བསམ་པ་ཐག་པ་ནས་
བྱམས་སྙིང་རྗེས་རྗེས་སུ་ཆགས་པས་མི་སྨོད་པར། མྱུར་དུ་སྐྱེན་པར་ལ་གོར་དུ་ཁྲོན་པ་རྩོག་པ་
དེར་ཞུགས་ཏེ། བུ་གཅིག་པ་ཕྱུང་བ་འདི་ལྟ་བུ་འདི་ནི་བློ་གྲོས་རྒྱ་མཚོ། ཇི་ཙམ་དུ་དོན་ཤེས་
པར་བྱ་བའི་ཕྱིར་དཔེར་བྱས་པ་ཡིན་ནོ། །འདིར་དོན་དུ་ལྟ་བ་གང་ཞེ་ན། བློ་གྲོས་རྒྱ་མཚོ་ཁྲོན་
པ་རྩོག་པ་ཞེས་བྱ་བ་ནི་ཁམས་གསུམ་གྱི་ཚིག་བླ་དྭགས་སོ། །བུ་གཅིག་པ་ཞེས་བྱ་བ་ནི་
སེམས་ཅན་ཐམས་ཅད་ཀྱི་ཚིག་བླ་དྭགས་ཏེ། དེ་དག་ལ་བྱང་ཆུབ་སེམས་དཔའ་བུ་གཅིག་པ་
ལྟར་འདུ་ཤེས་སོ། །མཛའ་བཤེས་དང་མ་དང་ཉེ་དུ་ཞེས་བྱ་བ་དེ་ནི་ཉན་ཐོས་དང་རང་སངས་
རྒྱས་ཀྱི་ཐེག་པ་པའི་གང་ཟག་གི་ཚིག་བླ་དྭགས་ཏེ། དེ་དག་ནི་འཁོར་བར་ལྷུང་བའི་སེམ་ཅན་
རྣམས་མཐོང་ན་མྱ་ངན་བྱེད་ཅིང་སྨྲེ་སྔགས་འདོན་གྱི་འབྱིན་ནི་མི་ནུས་སོ། །ཚོང་དཔོན་ཁྱིམ་
བདག་ཅེས་བྱ་བ་དེ་ནི་བྱང་ཆུབ་སེམས་དཔའི་ཚིག་བླ་དྭགས་ཏེ། དེ་ནི་སེམས་དག་ཅིང་དྲི་མ་
མེད་དེ། དྲི་མ་དང་བྲལ་ལ། འདུས་མ་བྱས་ཀྱི་ཆོས་མངོན་སུམ་དུ་གྱུར་ཀྱང་སེམས་ཅན་ཡོངས་
སུ་སྨིན་པར་བྱ་བའི་ཕྱིར་བསམ་བཞིན་དུ་ཁམས་གསུམ་དུ་མཚམས་སྦྱོར་རོ། །བློ་གྲོས་རྒྱ་མཚོ་
2 1 2



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། (༥།
འདི་ནི་བྱང་ཆུབ་སེམས་དཔའ་རྣམས་ཀྱི་སྙིང་རྗེ་ཆེན་པོ་སྟེ། གང་ཉོན་མོངས་པའི་བཅིངས་པ་
ཐམས་ཅད་ལས་ཤིན་ཏུ་ཡོངས་སུ་གྲོལ་ཡང་། ཐབས་མཁས་པས་སྲིད་པར་སྐྱེ་བ་ཉེ་བར་ལེན་
ལ༑ ཤེས་རབ་ཀྱིས་ཡོངས་སུ་ཟིན་པས་རང་གི་ཉོན་མོངས་པ་རྣམས་ཀྱིས་ཀྱང་གནོད་པ་མེད་
ཅིང་ཉོན་མོངས་པའི་བཅིང་བ་ཐམས་ཅད་སྤང་བའི་ཕྱིར་སེམས་ཅན་རྣམས་ལ་ཆོས་ཀྱང་སྟོན་
པའོ། །ཞེས་གསུངས་པ་བཞིན་ནོ། །དེས་ན་མདོའི་དུམ་བུ་འདིས་ནི་གཞན་ཕན་པའི་དོན་དུ་སྐྱེ་
བ་ལ་དབང་བ་ལ་སོགས་པ་དང་ལྡན་པའི་བྱང་སེམས། དགེ་བའི་རྩ་བ་དང་སྙིང་རྗེ་གཉིས་ཀྱི་
སྟོབས་ཀྱིས་བསམས་བཞིན་དུ་སྐྱེ་བ་ལ་སྦྱོར་བའི་ཕྱིར་དང་། ཐབས་དང་ཤེས་རབ་གཉིས་ཀྱི་
སྟོབས་ཀྱིས་བྱང་ཆུབ་སེམས་དཔའ་དེ་སྐྱེ་བ་ཡོངས་སུ་འཛིན་པ་ན་ཡང་ཀུན་ནས་ཉོན་མོངས་
པ་མེད་པའི་ཕྱིར་མ་དག་པ་དང་དག་པའི་གནས་སྐབས་བསྟན་ཏོ། །དེ་ལ་བྱང་སེམས་དེ་
བཞིན་གཤེགས་པའི་ཁམས་མ་སྐྱེས་པ་དང་མ་བྱུང་བ་ཡང་དག་པ་ཇི་ལྟ་བ་བཞིན་མཐོང་བ་
ཐོབ་ནས། བྱང་ཆུབ་སེམས་དཔའི་ཆོས་ཉིད་འདི་རྗེས་སུ་ཐོབ་པ་དེ་ལྟར་རྒྱས་པར་ནི་མདོ་ཇི་
ལྟ་བ་བཞིན་རྟོགས་པར་བྱ་སྟེ། ཇི་སྐད་དུ། བློ་གྲོས་རྒྱ་མཚོ། ཆོས་རྣམས་ནི་སྙིང་པོ་མེད་པ།
བྱེད་པ་པོ་མེད་པ། བདག་མེད་པ། སེམས་ཅན་མེད་པ། སྲོག་མེད་པ། གང་ཟག་མེད་པ།
བདག་པོ་མེད་པ་སྟེ་འདི་ལྟར་ཇི་ལྟར་འདོད་པ་དེ་ལྟར་རྣམ་པར་སྒྲུབ་སྟེ། རྣམ་པར་སྒྲུབ་ཀྱང་
སེམས་པ་མ་ཡིན་རབ་ཏུ་རྟོག་པ་མ་ཡིན་པ་ལ་ལྟོས། བློ་གྲོས་རྒྱ་མཚོ། ཆོས་རྣམ་པར་སྒྲུབ་པ་
འདི་ལ་མོས་པའི་བྱང་ཆུབ་སེམས་དཔའ་ནི་ཆོས་གང་ལ་ཡང་ཡོངས་སུ་སྐྱོ་བ་མི་བསྐྱེད་དེ། དེ་
དེ་ལྟར་ཡེ་ཤེས་མཐོང་བ་ཤིན་ཏུ་རྣམ་པར་དག་པ་ཡིན་ཏེ། འདིར་གང་ལའང་ཕན་པ་དང་
གནོད་པ་མི་བྱེད་དོ། །དེ་ལྟར་ཆོས་རྣམས་ཀྱི་ཆོས་ཉིད་ཡང་དག་པ་ཇི་ལྟ་བ་བཞིན་དུ་རབ་ཏུ་
ཤེས་པ་ནི་སྙིང་རྗེ་ཆེན་པོའི་གོ་ཆ་དེ་ཡང་མི་འདོར་རོ། །བློ་གྲོས་རྒྱ་མཚོ་འདི་ལྟ་སྟེ་དཔེར་ན།
ནོར་བུ་རིན་པོ་ཆེ་བེ་ཌཱུརྱ་རིན་ཐང་མེད་པ་ཤིན་ཏུ་བྱང་བ། ཤིན་ཏུ་རྣམ་པར་དག་པ། ཤིན་ཏུ་དྲི་
，
2 4 3



，
-
.
.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་མེད་པ། རྫབ་ཀྱི་ནང་དུ་བཅུག་ནས་ལོ་སྟོང་ལོན་ལ། དེ་ལོ་སྟོང་འདས་ནས་རྫབ་དེ་ནས་
ཕྱུང་སྟེ། བཀྲུས་ཤིང་ཡོངས་སུ་སྦྱངས་ཏེ། བྱི་དོར་བྱས་ནས་ཤིན་ཏུ་དག་ཅིང་ཤིན་ཏུ་ཡོངས་སུ་
དག་ལ་ཤིན་ཏུ་བྱང་ནས་དེ་ཉིད་དྲི་མ་མེད་པའི་ནོར་བུ་རིན་པོ་ཆེའི་རང་བཞིན་མི་འདོར་རོ། །
རིགས་ཀྱི་བུ་དེ་བཞིན་དུ་བྱང་སེམས་ཀྱང་སེམས་ཅན་ཐམས་ཅད་ཀྱི་སེམས་རང་བཞིན་གྱིས་
འོད་གསལ་བར་རབ་ཏུ་ཤེས་ལ། དེ་ལ་ཡང་གློ་བུར་གྱི་ཉེ་བའི་ཉོན་མོངས་པས་ཉོན་མོངས་པ་
ཅན་དུ་བྱས་པར་མཐོང་ངོ༌། །དེ་ལ་བྱང་ཆུབ་སེམས་དཔའ་འདི་སྙམ་དུ་སེམས་ཏེ། ཉོན་མོངས་
པ་འདི་དག་ནི་སེམས་ཅན་རྣམས་ཀྱི་སེམས་རང་བཞིན་གྱིས་འོད་གསལ་བ་ལ་ཞུགས་པ་མེད་
ཀྱི༔ ཉོན་མོངས་པ་དེ་དག་ནི་ཡང་དག་པ་མ་ཡིན་པ་ཀུན་བརྟགས་པ་ལས་བྱུང་བར་ཟད་ལ།
བདག་གིས་སེམས་ཅན་དེ་དག་གི་གློ་བུར་གྱི་ཉོན་མོངས་པ་སྤང་བའི་ཕྱིར་ཆོས་བསྟན་ནུས་སོ་
སྙམ་ནས་དེ་ཞུམ་པའི་སེམས་མི་བསྐྱེད་ཀྱི། དེ་དེ་བས་ཀྱང་ཤས་ཆེར་སེམས་ཅན་ཐམས་ཅད་
རབ་ཏུ་ཐར་པ་བྱ་བའི་སེམས་བསྐྱེད་དོ། །དེའང་འདི་སྙམ་དུ་སེམས་ཏེ། ཉོན་མོངས་པ་དེ་དག་
ལ་ནི་སྟོབས་དང་མཐུ་ཅུང་ཟད་ཀྱང་མེད་དེ། ཉོན་མོངས་པ་དེ་དག་ནི་སྟོབས་མེད་པ་ཉམ་ཆུང་
བ་དག་གོ །དེ་དག་ནི་ཡང་དག་པ་ལ་ཅུང་ཟད་ཀྱང་མི་གནས་ཀྱི། ཉོན་མོངས་པ་དེ་དག་ནི་
ཡང་དག་པ་མ་ཡིན་པ་ཀུན་བརྟགས་པ་དག་སྟེ། དེ་དག་ལ་ཡང་དག་པ་ཇི་ལྟ་བཞིན་དུ་ཚུལ་
བཞིན་ཡིད་ལ་བྱེད་པས་བརྟགས་ན་འཁྲུག་པར་མི་འགྱུར་བས་བདག་གིས་དེ་དག་ལ་ཅི་ནས་
ཀྱང་འདྲེ་བར་མི་འགྱུར་བ་དེ་ལྟ་དེ་ལྟར་བརྟག་པར་བྱའོ། །ཉོན་མོངས་པ་རྣམས་དང་མི་འདྲེ་བ་
ནི་ལེགས་པ་ཡིན་གྱི་འདྲེ་བ་ནི་མ་ཡིན་ནོ། །གལ་ཏེ་བདག་ཉོན་མོངས་པ་རྣམས་དང་འདྲེ་བར་
གྱུར་ན། ཉོན་མོངས་པའི་བཅིང་བས་བཅིངས་པའི་སེམས་ཅན་རྣམས་ཀྱི་ཉོན་མོངས་པའི་
བཅིང་བ་སྤང་བའི་ཕྱིར་ཇི་ལྟར་ཆོས་བསྟན་གྱི་བདག་ཉོན་མོངས་པ་རྣམས་དང་མི་འདྲེ་བར་
བྱས་ལ་ཉོན་མོངས་པའི་བཅིང་བ་སྤང་བའི་ཕྱིར་སེམས་ཅན་རྣམས་ལ་ཆོས་བསྟན་པར་བྱའོ། །
2 4 4



ཤEG
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། །༥
བདག་སེམས་ཅན་ཡོངས་སུ་སྨིན་པར་བྱ་བའི་ཕྱིར་གང་དག་འཁོར་བའི་རྒྱུན་བྱེད་ལ་དགེ་བའི་
རྩ་བ་དང་རབ་ཏུ་མཚུངས་པར་ལྡན་པའི་ཉོན་མོངས་པ་དེ་དག་དང་ནི་འདྲེ་བར་བྱའོ་སྙམ་མོ། །
ཞེས་གསུངས་སོ། །དེ་ལ་མདོ་ལས། འཁོར་བ་ཞེས་གསུངས་པ་ནི་སྐབས་འདིར་ཟག་པ་མེད་
པའི་དབྱིངས་ན་ཁམས་གསུམ་པའི་གཟུགས་བརྙན་ཡིད་ཀྱི་རང་བཞིན་གྱི་ལུས་གསུམ་ཡིན་
པར་འདོད་དོ། །དེ་ནི་ཟག་པ་མེད་པའི་དགེ་བས་མངོན་པར་འདུས་བྱས་པའི་ཕྱིར། འཁོར་བ་
ཡིན་ལ། ཟག་པ་དང་བཅས་པའི་ལས་དང་ཉོན་མོངས་པས་མངོན་པར་འདུས་བྱས་པ་མ་ཡིན་
པའི་ཕྱིར་མྱ་ངན་ལས་འདས་པ་ཡང་དེ་ཉིད་དེ། གང་གི་དབང་དུ་བྱས་ནས་དཔལ་ཕྲེང་གིས་
ཞུས་པའི་མདོ་ལས། བཅོམ་ལྡན་འདས་དེ་ལྟ་ལགས་པས་འཁོར་བ་ལ་ཡང་འདུས་བྱས་དང་
འདུས་མ་བྱས་པ་མཆིས་སོ། །མྱ་ངན་ལས་འདས་པ་ལ་ཡང་འདུས་བྱས་དང་འདུས་མ་བྱས་པ་
མཆིས་སོ། །ཞེས་ གསུངས་ པ་ ཡིན་ཏེ། དེ་ལ་བྱང་སེམས་འཕགས་པའི་གནས་སྐབས་ན།
འདུས་བྱས་དང་འདུས་མ་བྱས་འདྲེས་པའི་སེམས་དང་སེམས་ལས་བྱུང་པ་ཀུན་ཏུ་སྤྱད་པ་དང་
ལྡན་པའི་ཕྱིར་འདི་མ་དག་པ་དང་དག་པའི་གནས་སྐབས་ཞེས་བྱའོ། །དེའང་ཐོགས་པ་མེད་
པའི་ཤེས་རབ་ཀྱི་ཕརོལ་ཏུ་ཕྱིན་པ་བསྒོམས་པས་ཟག་པ་ཟད་པ་ལ་མངོན་དུ་ཕྱོགས་པའི་ཤེས་
རབ་དང་སྙིང་རྗེ་ཆེན་པོ་བསྒོམས་པས་སེམས་ཅན་གྱི་ཁམས་ཐམས་ཅད་ཡོངས་སུ་བསྐྱབ་པའི་
དོན་དུ་ཟག་པ་ཟད་པ་དེ་མངོན་དུ་མི་བྱེད་པའི་ཕྱིར་ཤེས་རབ་ཀྱིས་སྲིད་པ་ལས་གྲོལ་ཡང་།
སྙིང་རྗེས་སྲིད་པར་སྐྱེ་བ་ཡོངས་སུ་འཛིན་པ་ནི་ས་བཅུ་པོ་ཐམས་ཅད་ན་ཡོད་མོད་ཀྱི། བྱང་
ཆུབ་སེམས་དཔའི་ས་མངོན་དུ་གྱུར་པ་ལ་གཙོ་བོར་རྣམ་པར་བཞག་པ་ཡིན་ཏེ། མདོ་སྡེ་རྒྱན་
ལས། ཤེས་རབ་ཕ་རོལ་ཕྱིན་བརྟེན་ནས། །འཁོར་བ་དང་ནི་མྱ་ངན་འདས། །གཉིས་འདིར་
མངོན་དུ་གྱུར་པའི་ཕྱིར། །མངོན་དུ་གྱུར་པའི་ས་ཞེས་བཤད། །ཅེས་བཤད་པ་བཞིན་ནོ། །
ཟག་པ་མེད་པའི་ཤེས་པ་ལས་བརྩམས་ཏེ་མདོ་ལས། མིའི་དཔེ་བརྗོད་པ་ཇི་སྐད་གསུངས་པ་
.
t
2 4
5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་ཏེ། གཙུག་ན་རིན་པོ་ཆེས་ཞུས་པའི་མདོ་ལས། རིགས་ཀྱི་བུ་འདི་ལྟ་སྟེ་དཔེར་ན།
དཔག་ཚད་བརྒྱ་སྟོང་ཕྲག་བྱེ་བ་བགྲོད་དགོས་པ་ན་གྲོང་ཁྱེར་ཆེན་པོ་ཞིག་ཡོད་དེ། གྲོང་ཁྱེར་
ཆེན་པོ་དེའི་ལམ་ནི་བགྲོད་པར་དཀའ་ཞིང་རིང་ལ་ཉམ་ང་སྟེ། འཇིགས་པ་དང་བཅས་པ་ཟས་
དང་སྐོམ་དང་བཟའ་བ་ཡང་མེད་པ་ཞིག་ལ་གང་གྲོང་ཁྱེར་ཆེན་པོ་དེར་ཕྱིན་པ་ན་དེའི་སྡུག་
བསྔལ་ཐམས་ཅད་རྒྱུན་ཆད་པར་འགྱུར་བ་ཞིག་ཡོད་པ་དང་། དེ་ནས་སྐྱེས་བུ་ལ་ལ་ཞིག་གིས་
གྲོང་ཁྱེར་ཆེན་པོ་དེའི་ཡང་དག་པའི་ཡོན་ཏན་དང་བསྔགས་པ་ཐོས་ནས་སྐྱེ་བུ་དེ་ལ་བུ་མཐོང་
ན་དགའ་བ་སྡུག་པ་ཡིད་དུ་འོང་བ་མི་མཐུན་པ་མ་ཡིན་པ་གཅིག་ཀྱང་ཡོད་པ་ལས། དེས་བུ་
གཅིག་པ་དེ་བོར་ནས་གྲོང་ཁྱེར་ཆེན་པོ་དེའི་ལམ་དུ་ཞུགས་ཏེ། དེའི་སྟོབས་ཀྱི་ཤུགས་དང་
བརྩོན་འགྲུས་ཐམས་ཅད་ཀྱི་སྡུག་བསྔལ་ཐམས་ཅད་ཁྱད་དུ་བསད་དེ། ལམ་རིང་པོ་དེ་འདས་
ནས་རྐང་པ་ཡ་གཅིག་ནི་གྲོང་ཁྱེར་ཆེན་པོ་དེའི་སྒོའི་ཐེམ་པ་ལ་བཞག །རྐང་པ་ཡ་གཅིག་ནི་ཕྱི་
རོལ་ན་འདུག་པ་ལས། དེ་བུ་གཅིག་པ་དེ་ཡིད་ལ་དྲན་པར་གྱུར་ནས། དེ་འདི་སྙམ་དུ་སེམས་
ཏེ༑ མ་ལ་ཀྱེ་མའོ་བདག་གི་བུ་གཅིག་པ་དེ་འདིར་ཁྲིད་དེ་མ་འོངས་པ་ལྟ་ཞིག་སྙམ་ནས། བུ་
གཅིག་པ་དེ་སྡུག་པས་གྲོང་ཁྱེར་ཆེན་པོ་དེར་མ་ཞུགས་ཀྱི་ཕྱིར་ཕྱོགས་ནས་དེ་བུ་གཅིག་པ་དེ་ག་
ལ་འདུག་པར་སླར་ལོག་པ་དེ་བཞིན་དུ། རིགས་ཀྱི་བུ་བྱང་ཆུབ་སེམས་དཔའ་སེམས་དཔའ་
ཆེན་པོ་ཡང་འབད་པ་ཆེན་པོ་དང་། བརྩོན་འགྲུས་རྩོམ་པ་ཆེན་པོ་དང༌། ལྷག་བའི་བསམ་པ་
བརྟན་པའི་ནན་ཏན་གྱིས་མངོན་པར་ཤེས་པ་ལྔ་པོ་རྣམས་བསྐྱེད་དེ། སེམས་ཀྱིས་བསམ་
གཏན་དང་མངོན་པར་ཤེས་པ་ཡོངས་སུ་སྦྱང་བ་བྱས་པ་དེ་ལ་ཟག་པ་ཟད་པའི་ཡེ་ཤེས་མངོན་
སུམ་དུ་འགྱུར་རོ། །དེ་སྙིང་རྗེ་ཆེན་པོའི་སེམས་སྐྱེས་ནས་སེམས་ཅན་ཐམས་ཅད་ཡོངས་སུ་
བསྐྱབ་པའི་ཕྱིར་ཟག་པ་ཟད་པའི་ཡེ་ཤེས་འདྲིས་པར་བྱས་པ་ལས། སེམས་ཅན་རྣམས་ལ་ལྟ་
བས་ཕྱིར་ཕྱོགས་ཏེ་སླར་ལོག་ནས་སོ་སོའི་སྐྱེ་བོའི་ས་ན་ཡང་ཀུན་ཏུ་སྣང་ངོ༌། །རིགས་ཀྱི་བུ་
2
4
6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། །
གྲོང་ཁྱེར་ཞེས་བྱ་བ་དེ་ནི་ཟག་པ་ཟད་པའི་ཡེ་ཤེས་ཀྱི་ཚིག་བླ་དྭགས་སོ། །དཔག་ཚད་བརྒྱ་
སྟོང་ཕྲག་བྱེ་བ་བགྲོད་དགོས་པ་ཞེས་བྱ་བ་དེ་ནི། འཁོར་བ་དཔག་ཏུ་མེད་པ་ཡོངས་སུ་འཛིན་
པའི་ཚིག་བླ་དྭགས་སོ། །བར་དུ་གཅོད་པ་མང་པོ་བགྲོད་ཅེས་བྱ་བ་དེ་ནི་བདུད་ཀྱི་འདུན་པ་
ཟློག་པའི་བར་ཆད་ཀྱི་ཚིག་བླ་དྭགས་སོ། །སྐྱེས་བུ་ཞེས་བྱ་བ་དེ་ནི་བྱང་ཆུབ་སེམས་དཔའི་
ཚིག་བླ་དྭགས་སོ། །རྐང་པ་ཡ་གཅིག་ནི་གྲོང་ཁྱེར་གྱི་སྒོའི་ཐེམ་པ་ལ་བཞག །རྐང་པ་ཡ་
གཅིག་ནི་སྒོའི་ཕྱི་རོལ་ཏུ་བཞག་ཅེས་བྱ་བ་དེ་ནི་འདི་ལྟར་བྱང་སེམས་འདུས་བྱས་དང་འདུས་
མ་བྱས་འདྲེས་པའི་སེམས་དང་སེམས་ལས་བྱུང་པ་རྣམས་འཇུག་པའོ། །བུ་གཅིག་པ་དྲན་ནས་
གྲོང་ཁྱེར་ཆེན་པོ་དེར་ཞུགས་པ་ལས་ཕྱིར་ཕྱོགས་ཏེ་སླར་ལོག་ཅེས་བྱ་བ་དེ་ནི་འདི་ལྟར་བྱང་
སེམས་སེམས་ཅན་ཐམས་ཅད་ལ་བུ་གཅིག་པ་བཞིན་དུ་བྱམས་པ་ཉེ་བར་གནས་པར་འགྱུར་
བའོ། །དེ་ཟག་པ་ཟད་པའི་སྤྱི་བོར་ཕྱིན་ཀྱང་ཟག་པ་ཡང་མི་སྤོང་ལ། སེམས་ཅན་ཡོངས་སུ་
སྨིན་པར་བྱ་བའི་ཕྱིར། ཕྱིར་ཕྱོགས་ཤིང་ལྡོག་པར་ཡང་འགྱུར་ཏེ། རིགས་ཀྱི་བུ་བྱང་སེམས་
རྣམས་ཅི་འདྲ་བའི་ཐབས་ལ་མཁས་པས་སེམས་ཅན་རྣམས་ལ་ཆེར་སྙིང་རྗེ་བ་ལ་ལྟོས། ཞེས་
པ་དང་། བཅོམ་ལྡན་འདས་བྱང་སེམས་སེམས་དཔའ་ཆེན་པོ་རྣམས་འདི་ལྟར་བྱང་ཆུབ་ལག་
མཐིལ་དུ་ཐོབ་པ་ཡང་མི་འཚལ་བར་འཁོར་བ་ཉིད་ཀྱི་རྗེས་སུ་འཇུག་ཅིང་། སེམས་ཅན་
ཡོངས་སུ་སྨིན་པར་བགྱིས་པས་ཡོངས་སུ་མི་སྐྱོ་བ་ནི་ངོ་མཚར་ཏོ། །ཞེས་གསུངས་པས་ཟག་པ་
ཟད་པའི་ཡེ་ཤེས་འདྲིས་པར་བྱས་ཤིང་སླར་ཡང་སེམས་ཡོངས་སུ་སྦྱོང་བ་བྱས་པས་ས་དྲུག་པ་
ལ་ཆགས་པའམ་མངོན་པར་ཞེན་པ་མེད་པའི་ཤེས་རབ་སྐྱེས་པའི་ཕྱིར་ཟག་པ་ཟད་པའི་ཡེ་
ཤེས་ལ་མངོན་དུ་ཕྱོགས་པར་འགྱུར་རོ། །དེ་ལྟར་བྱང་ཆུབ་སེམས་དཔའ་བྱང་ཆུབ་སེམས་
དཔའི་ས་མངོན་དུ་གྱུར་པ་དེ་ལ་ཟག་པ་ཟད་པའི་ཡེ་ཤེས་མངོན་དུ་བྱེད་པ་ལ་དབང་ཐོབ་པ་ནི་
རྣམ་པར་དག་པའི་གནས་སྐབས་བསྟན་ཏོ། །དེ་ལྟ་བུའི་བདག་ཉིད་དུ་ཡང་དག་པར་ཞུགས་པ་
2 4 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་གཞན་དག་ཀྱང་ཡང་དག་པར་རྟོགས་པ་འདི་ཉིད་ལ་བཞག་པར་བྱའོ་ཞེས་སྙིང་རྗེ་ཆེན་པོས་
ལོག་པར་ཞུགས་པའི་སེམས་ཅན་ཡོངས་སུ་བསྐྱབ་པར་འདོད་པ། ཞི་བ་བདེ་བའི་རོ་མི་མྱང་
བར་དེའི་ཐབས་ལ་བྱང་བར་བྱས་པ། འཁོར་བ་ལ་མངོན་དུ་ཕྱོགས་པའི་སེམས་ཅན་ལ་
བལྟས་ཏེ། དེ་གདོན་པའི་བསམ་པས་མྱ་ངན་ལས་འདས་པ་ལ་མངོན་དུ་ཕྱོགས་པ་བྱང་ཆུབ་
ཀྱི་ཡན་ལག་ཡོངས་སུ་རྫོགས་པར་བྱ་བའི་ཕྱིར་བསམ་གཏན་དག་གིས་གནས་ནས་དེ་ལས་མ་
ཉམས་བཞིན་དུ་སླར་འདོད་པའི་ཁམས་སུ་བསམ་བཞིན་དུ་སྐྱེ་བ་ཡོངས་སུ་འཛིན་པས་ཇི་སྲིད་
དུ་སེམས་ཅན་གྱི་དོན་བྱ་བར་འདོད་པས་དུད་འགྲོའི་སྐྱེ་གནས་སུ་གཏོགས་པ་རྣམ་པ་དུ་མར་
སྐྱེ་བའི་བྱེ་བྲག་གིས་སོ་སོའི་སྐྱེ་བོའི་ལུས་ཀུན་ཏུ་སྟོན་པ་ལ་དབང་འབྱོར་པ་ནི་མ་དག་པའི་
གནས་སྐབས་བསྟན་པ་ཡིན་ནོ། །ཚིགས་སུ་བཅད་པའི་དོན་གཞན་གནས་སྐབས་ཀྱི་དབྱེ་བ་
སྟོན་པ་ནི་ཚིགས་སུ་བཅད་པ་བཅུ་སྟེ། རྒྱལ་སྲས་འགྱུར་མེད་ཆོས་ཉིད་འདི། །རྟོགས་ནས་མ་
རིག་ ལྗོངས་རྣམས་ ཀྱིས། །སྐྱེ་བ་ལ་ སོགས་དག་ཏུ་ནི། །མཐོང་བ་གང་ཡིན་དེ་རྨད་དོ། །
འཕགས་པའི་སྤྱོད་ཡུལ་ཐོབ་པ་གང༌། །བྱིས་པའི་སྤྱོད་ཡུལ་དུ་སྟོན་ཏེ། །དེ་ཉིད་ཕྱིར་ན་འགྲོ་བ་
ཡི༑ ༑གཉེན་ གྱི་ཐབས་དང་སྙིང་རྗེའི་མཆོག །དེ་ནི་འཇིག་རྟེན་ཐམས་ཅད་ལས། །འདས་
ཀྱང་འཇིག་རྟེན་ལས་མ་གཡོས། །འཇིག་རྟེན་དོན་དུ་འཇིག་རྟེན་ན། །འཇིག་རྟེན་དྲི་མས་མ་
གོས་སྤྱོད། །ཇི་ལྟར་ པད་མ་ཆུ་ནང་དུ། །སྐྱེས་པ་ཆུ་ཡིས་གོས་པ་མེད། །དེ་བཞིན་འདི་ནི་
འཇིག་རྟེན་དུ། །སྐྱེས་ཀྱང་འཇིག་རྟེན་ཆོས་མི་གོས། །བྱ་བ་སྒྲུབ་ལ་རྟག་ཏུ་བློ། །མེ་བཞིན་དུ་
ནི་འབར་བ་དང༌། །ཞི་བའི་བསམ་གཏན་སྙོམས་འཇུག་ལ། །རྟག་ཏུ་སྙོམས་པར་འཇུག་པ་
ཡིན། །སྔོན་གྱི་འཕེན་པའི་དབང་དང་ནི། །རྣམ་རྟོག་ཐམས་ཅད་བྲལ་བའི་ཕྱིར། །དེ་ནི་ལུས་
ཅན་སྨིན་པ་ཡི། །དོན་དུ་འབད་པ་བྱེད་མ་ཡིན། །བསྟན་དང་གཟུགས་སྐུ་དག་དང་ནི། །སྤྱོད་
དང་སྤྱོད་ལམ་གྱིས་ཀྱང་རུང་། །གང་ཞིག་ཇི་ལྟར་གང་གིས་འདུལ། །དེས་དེ་དེ་ལྟ་ཉིད་དུ་
2 4 8



དོ
སྦྱོ
(
སུ་བཅད་པ་དྲགས་པའི་སངས་རྒྱས་ལ་བཞི་པོ་སོ་སོའི་སྐྱེ་བོ་
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། །
ཤེས། །དེ་ལྟར་ནམ་མཁའི་མཐས་ཀླས་ཀྱི། །འགྲོ་བ་རྟག་ཏུ་ལྷུན་གྲུབ་པར། །ཐོགས་མེད་བློ་
ལྡན་དེ་ཡིས་ནི། །སེམས་ཅན་དོན་ནི་ཡང་དག་འཇུག །བྱང་ཆུབ་སེམས་དཔའི་ཚུལ་འདི་ནི། །
རྗེས་ཐོབ་དེ་བཞིན་གཤེགས་རྣམས་དང་། །སེམས་ཅན་ཡང་དག་སྒྲོལ་བ་ལ། །འཇིག་རྟེན་ན་
ནི་མཉམ་པ་ཉིད། །དེ་ལྟ་མོད་ཀྱི་ས་རྡུལ་དང༌། །རྒྱ་མཚོ་བ་ལང་རྨིག་རྗེས་ཀྱི། ཁྱད་པར་གང་
ཡིན་སངས་རྒྱས་དང་། །བྱང་ཆུབ་སེམས་དཔའི་ཁྱད་དེ་ཉིད། །ཅེས་གསུངས་ཏེ། འདིས་ནི་ས་
བཅུ་ལ་རབ་ཏུ་གནས་པའི་བྱང་སེམས་རྣམ་པ་བཞི་པོ་སོ་སོའི་སྐྱེ་བོ་ལ་ལྟོས་ཏེ་དག་པ་དང་།
ཡང་དག་པར་རྫོགས་པའི་སངས་རྒྱས་ལ་ལྟོས་ཏེ་མ་དག་པ་ཉིད་དུ་བསྟན་ཏེ། དེའང་ཚིགས་
སུ་བཅད་པ་དགུ་དང་གཅིག་གིས་རིམ་པ་བཞིན་ནོ། །དེ་ལ་བྱང་སེམས་བཞི་ནི་གཟུངས་ཀྱི་
དབང་ཕྱུག་རྒྱལ་པོས་ཞུས་པའི་མདོ་ལ་སོགས་པ་མདོ་དུ་མ་ལས་འབྱུང་སྟེ། སེམས་དང་པོ་
བསྐྱེད་པ་དང༌། སྤྱོད་པ་ལ་ཞུགས་པ་དང་། ཕྱིར་མི་ལྡོག་པ་དང༌། སྐྱེ་བ་གཅིག་གིས་ཐོགས་
པའི་བྱང་ཆུབ་སེམས་དཔའོ། །དེ་ལ་ཚིགས་སུ་བཅད་པ་དང་པོ་དང་གཉིས་པས་ནི་ས་དང་པོ་
རབ་ཏུ་དགའ་བ་ལ་ཐོག་མ་མེད་པའི་དུས་ནས་སྔོན་མ་མཐོང་བའི་འཇིག་རྟེན་ལས་འདས་པའི་
ཆོས་ཉིད་མངོན་སུམ་དུ་མཐོང་བའི་ཕྱིར། སེམས་དང་པོ་བསྐྱེད་པའི་བྱང་ཆུབ་སེམས་དཔའི་
ཡོན་ཏན་ཡོངས་སུ་དག་པའི་མཚན་ཉིད་བསྟན་ཏེ་འདི་ལྟར་ཟག་མེད་ཀྱི་སེམས་དང་པོ་བསྐྱེད་
པའི་བྱང་སེམས་ས་དང་པོ་ལ་གནས་པ་དེས། ཁམས་འགྱུར་བ་མེད་པའི་ཆོས་ཉིད་མངོན་སུམ་
དུ་རྟོགས་ནས་འཁོར་བའི་སྐྱེ་བ་ལ་སོགས་པ་མེད་ཀྱང༌། སྙིང་རྗེའི་དབང་གིས་སྐྱེ་བ་ལ་སོགས་
པར་སྟོན་པས་མ་རིག་པས་ལྡོངས་པའི་སེམས་ཅན་རྣམས་ཀྱི་སྐྱེ་བ་ལ་སོགས་དང་བཅས་པར་
མཐོང་བ་ནི་ངོ་མཚར་རྨད་དུ་བྱུང་བ་ཡིན་ནོ། །འཕགས་པའི་སྤྱོད་ཡུལ་ལས་དང་ཉོན་མོངས་
པའི་དབང་གིས་སྐྱེ་བ་ལ་སོགས་པ་ལས་འདས་པའི་ཡོན་ཏན་ཐོབ་པ་གང་ཡིན་པ་དེ། སྙིང་
རྗེའི་དབང་གིས་བྱིས་པའི་སྤྱོད་ཡུལ་གཞན་སྣང་དུ་སྐྱེ་བ་ལ་སོགས་པ་སྣ་ཚོགས་པར་སྟོན་པའི་
2 4
)



L
t
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར་ན་འགྲོ་བའི་གཉེན་ཅེས་བྱ་སྟེ་གཞན་ལ་ཕན་བདེ་སྒྲུབ་པའི་ཐབས་དང༌། སྙིང་རྗེ་ཆེན་པོ་
དང་ལྡན་པ་ཡིན་ནོ། །ཚིགས་སུ་བཅད་པ་གསུམ་པ་དང་བཞི་པས་ནི་ས་གཉིས་པ་དྲི་མ་མེད་
པའི་ས་ནས་བཟུང་སྟེ། བདུན་པ་རིང་དུ་སོང་བའི་སའི་བར་གྱི་ས་ལ་ཉེ་བར་མ་གོས། སའི་
སྤྱད་པ་སྤྱོད་པའི་ཕྱིར་སྤྱོད་པ་ལ་ཞུགས་པའི་བྱང་ཆུབ་སེམས་དཔའི་སའི་ཡོན་ཏན་རྣམ་པར་
དག་པའི་མཚན་ཉིད་བསྟན་ཏེ། སྤྱོད་ པ་ ལ་ ཞུགས་ པའི་ བྱང་ སེམས་ ས་ གཉིས་པ་ནས་
བདུན་པའི་བར་ལ་གནས་པ་དེ་ནི། ཤེས་རབ་ཀྱིས་འཇིག་རྟེན་ཐམས་ཅད་ལས་འདས་ཀྱང་
ཐབས་མཁས་པ་དང་སྙིང་རྗེས་འཇིག་རྟེན་ལས་མ་གཡོས་ཏེ་མྱ་ངན་འདས་པ་མངོན་དུ་མི་བྱེད་
པར་གཞན་གྱི་དོན་དུ་འཇིག་རྟེན་ན་གནས་ཀྱང་འཇིག་རྟེན་གྱི་ཉེས་པས་མ་གོས་པར་བྱང་
སེམས་ཀྱི་སྤྱད་པ་སྤྱོད་དེ། དཔེར་ན་པད་མ་ཆུ་ལས་སྐྱེས་ཀྱང་ཆུས་མི་གོས་པ་བཞིན་ནོ། །འོད་
སྲུང་གིས་ཞུས་པའི་མདོ་ལས། དཔེར་ན་པད་མ་ཆུ་ལས་སྐྱེས་གྱུར་ཀྱང༌། །ཆུའམ་རྫབ་ཀྱིས་དེ་
ལ་གོས་པ་མེད། །དེ་བཞིན་བྱང་ཆུབ་སེམས་དཔའ་འཇིག་རྟེན་སྐྱེས། །འཇིག་རྟེན་ཆོས་ཀྱིས་
ནམ་ཡང་གོས་པ་མེད། །ཅེས་གསུངས་པ་ལྟ་བུའོ། །ཚིགས་སུ་བཅད་པ་ལྔ་པས་ནི་ས་མི་གཡོ་
བ་དང་ལེགས་པའི་བློ་གྲོས་ལ་རྒྱུན་མི་ཆད་པར་བྱང་ཆུབ་ཆེན་པོ་ཐོབ་པའི་སྦྱོར་བ་རྣམ་པར་མི་
རྟོག་པའི་ཏིང་ངེ་འཛིན་ལ་རང་གི་ངང་གིས་ལེགས་པར་གནས་པའི་ཕྱིར་མི་ལྡོག་པའི་བྱང་ཆུབ་
སེམས་དཔའི་ཡོན་ཏན་རྣམ་པར་དག་པའི་མཚན་ཉིད་བསྟན་ཏེ། ཕྱིར་མི་ལྡོག་པའི་བྱང་
སེམས་ས་བརྒྱད་པ་དང་དགུ་པ་ལ་གནས་པ་དེ་ནི་གཞན་དོན་གྱི་བྱ་བ་བསྡུ་བའི་དངོས་པོ་བཞི་
ལ་སོགས་པ་སྒྲུབ་པ་ལ་རྟག་ཏུ་རང་གི་ངང་གིས་བློ་འཇུག་པས་འབད་པ་མེད་པ་ཡིན་ཏེ། བུད་
ཤིང་སྐམ་པོ་ལ་མེ་ངང་གིས་འབར་བ་ལྟ་བུ་དང་། མཚན་མའི་སྦྱོས་པ་ཐམས་ཅད་ཉེ་བར་ཞི་
བའི་བསམ་གཏན་དང་སྙོམས་པར་འཇུག་པ་ལ་འབད་རྩོལ་མེད་པར་རྟག་ཏུ་སྙོམས་པར་
ཞུགས་པ་ཡིན་ཏེ། མདོ་སྡེ་རྒྱན་ལས། མཚན་མ་མེད་པ་ལྷུན་གྱིས་སྒྲུབ། །ཅེས་གསུངས་པ་
2 5 0



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། (༥
བཞིན་ནོ། །ཚིགས་སུ་བཅད་པ་དྲུག་པ་དང་བདུན་པ་དང་བརྒྱད་པས་ནི་བྱང་ཆུབ་སེམས་
དཔའི་ས་ཆོས་ཀྱི་སྤྲིན་ལ་རང་དང་གཞན་གྱི་དོན་སྒྲུབ་པའི་མཐར་ཕྱིན་པ། སངས་རྒྱས་ཀྱི་ས་
ལ་སྐྱེ་བ་ཐ་མ་གཅིག་གིས་ཐོགས་པ་བླ་ན་མེད་པ་མངོན་པར་རྫོགས་པར་བྱང་ཆུབ་མཆོག་ཐོབ་
པའི་ཕྱིར་སྐྱེ་བ་གཅིག་གིས་ཐོགས་པའི་བྱང་ཆུབ་སེམས་དཔའི་ཡོན་ཏན་ཡོངས་སུ་དག་པའི་
མཚན་ཉིད་བསྟན་ཏེ། སྐྱེ་བ་གཅིག་གིས་ཐོགས་པའི་བྱང་སེམས་ས་བཅུ་ལ་གནས་པ་དེ་ནི་
སྔོན་གཞན་གྱི་དོན་འབད་པ་མེད་པར་བྱེད་པའི་སྨོན་ལམ་བཏབ་པའི་འཕེན་པ་མཐར་ཕྱིན་
པའི་དབང་དང༌། རྣམ་པར་མི་རྟོག་པའི་ཡེ་ཤེས་ལ་དབང་བ་མཐར་ཕྱིན་པས། རྣམ་རྟོག་
ཐམས་ཅད་དང་བྲལ་བའི་ཕྱིར་སེམས་ཅན་སྨིན་པའི་བྱ་བ་འབད་རྩོལ་ལ་ལྟོས་པ་མ་ཡིན་ནོ། །
དེ་ལྟར་འབད་རྩོལ་མེད་བཞིན་དུ་ཐབས་མཁས་པའི་སྒོ་ནས་གདུལ་བྱ་ཇི་ལྟར་འདུལ་བའི་
རང་རང་གི་སྣོད་དང་མཐུན་པའི་ཆོས་བསྟན་པ་དང་། གང་མོས་པའི་གཟུགས་ཀྱི་སྐུ་སྣ་ཚོགས་
པ་སྟོན་པ་དང་། དཔུང་པ་བཟང་པོས་ཞུས་པ་ལས། གང་གི་རང་བཞིན་ཆགས་སྡང་རྣམ་བྲལ་
ཡང་། །གདུལ་བྱའི་དོན་ཕྱིར་ཁྲོ་ལ་ཁྲོ་བ་དང་། །འདོད་ཆགས་ཅན་ལ་ཆགས་ཅན་ལྟར་སྟོན་
པའི། །བྱང་ཆུབ་མཆོག་བརྙེས་དེ་ལ་ཕྱག་འཚལ་ལོ། །ཞེས་གསུངས་པ་ལྟར། འདོད་ཆགས་
ཅན་ལ་དེ་དང་མཐུན་པར་སྟོན་པ་ལ་སོགས་པའི་སྤྱོད་པའམ། གཙུག་ན་རིན་པོ་ཆེས་ཞུས་
པའིམདོ་ལས། རིགས་ཀྱི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ཀྱི་སྤྱོད་པ་
ཡོངས་སུ་དག་པ་ནི་འདི་བཞི་སྟེ། བཞི་གང་ཞེ་ན་འདི་ལྟ་སྟེ། ཕ་རོལ་ཏུ་ཡིན་པའི་སྤྱོད་པ་
ཡོངས་སུ་དག་པ་དང་། བྱང་ཆུབ་ཀྱི་ཕྱོགས་ཀྱི་ཆོས་ཀྱི་སྤྱོད་པ་ཡོངས་སུ་དག་པ་དང་། མངོན་
པར་ཤེས་པ་སྒྲུབ་པའི་སྤྱོད་པ་ཡོངས་སུ་དག་པ་དང་། སེམས་ཅན་ཡོངས་སུ་སྨིན་པར་བྱ་བའི་
སྤྱོད་པ་ཡོངས་སུ་དག་པ་སྟེ། རིགས་ཀྱི་བུ་བཞི་པོ་དེ་དག་ནི་བྱང་ཆུབ་སེམས་དཔའ་རྣམས་ཀྱི་
སྤྱོད་པ་ཡོངས་སུ་དག་པའོ། །ཞེས་གསུངས་པའི་སྤྱོད་པ་དང་། འཆག་པ་དང་། གཟིམས་པ་
2 5 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་སོགས་པའི་སྤྱོད་ལམ་གྱིས་ཀྱང་རུང་སྟེ། གདུལ་བྱ་གང་ཞིག །རྣམ་པ་ཇི་ལྟར། ཐབས་གང་
གིས་འདུལ་བ་རྣམས་བྱང་ཆུབ་སེམས་དཔའ་དེས་ཐབས་དེ་ཉིད་གང་ལ་གང་འོས་ཀྱི་རྣམ་པ་
དེ་ལྟ་བུ་ཉིད་དུ་ཤེས་པའི་སྒོ་ནས་ནམ་མཁའི་མཐའ་ཀླས་པའི་འགྲོ་བ་རྣམས་ལ་རྒྱུན་མི་ཆད་
ཅིང་ལྷུན་གྱིས་གྲུབ་ལ། ཐོགས་པ་མེད་པར་ཕྲིན་ལས་འཇུག་པ་ཡིན་ནོ། །ཚིགས་སུ་བཅད་པ་
དགུ་པས་ནི་མཐར་ཕྱིན་པའི་བྱང་སེམས་དང་། དེ་བཞིན་གཤེགས་པའི་ཡོན་ཏན་གཞན་གྱི་
དོན་ལས་བརྩམས་ཏེ་ཁྱད་པར་མེད་པར་བསྟན་ཏེ། ས་བཅུ་པའི་བྱང་སེམས་ནི་མངོན་པར་
ཤེས་པ་ཆེན་པོའི་ལས་ལ་དབང་ཐོབ་པས་གཞན་དོན་གྱི་ལས་ལ་མཐུ་ཐོགས་པ་མེད་པའི་ཕྱིར་
རོ༑ ༑གལ་ཏེ་སངས་རྒྱས་ཀྱི་སའི་མདོ་ལས། ཤིན་ཏུ་འདུས་ཡང་འདི་ལྟ་སྟེ། དཔེར་ན་ཆུ་བོ་
དང་ཆུ་བྲན་རྣམ་པ་མང་པོ་དག་ཇི་སྲིད་དུ་རྒྱ་མཚོ་ཆེན་པོར་ཞུགས་པར་མ་གྱུར་པ་དེ་སྲིད་དུ་
གནས་ཐ་དད་པ་དང་ཆུ་ཐ་དད་པ་དང་ཆུ་ཆུང་བ་དང་ཆུ་སྐྱེ་འགྲིབ་ཡོད་པ་དང་སོ་སོ་རང་གི་བྱ་
བ་སྒྲུབ་པའི་ལས་ཅན་གྱི་ཆུ་དང་། སྲོག་ཆགས་ཆུ་ནས་སྐྱེས་པ་བྲུལ་བུ་དག་གི་འཚོ་བ་ཉེ་བར་
རྟོན་པའི་གནས་ཡིན་ནོ། །གང་ཚུན་ཆད་རྒྱ་མཚོ་ཆེན་པོར་ཞུགས་པར་གྱུར་པ་དེའི་ཚེ། གནས་
ཐ་དད་པ་མ་ཡིན་པ་དང་ཆུ་ཐ་དད་པ་མ་ཡིན་པ་དང་ཆུ་ཚད་མེད་པ་དང་སྐྱེ་འགྲིབ་མེད་པའི་ཆུ་
དང་བྱ་བ་སྒྲུབ་པ་གཅིག་པའི་ལས་ཅན་གྱི་ཆུ་དང་། སྲོག་ཆགས་ཆུ་ནས་སྐྱེས་པ་ཕལ་པོ་ཆེ་ཆེན་
པོ་རྣམས་ཀྱི་འཚོ་བ་ཉེ་བར་རྟོན་པའི་གནས་ཡིན་ནོ། །དེ་བཞིན་དུ་བྱང་ཆུབ་སེམས་དཔའ་
རྣམས་ཇི་སྲིད་དུ་དེ་བཞིན་གཤེགས་པ་རྣམས་ཀྱི་ཆོས་ཀྱི་དབྱིངས་རྣམ་པར་དག་པའི་རྒྱ་མཚོ་
ཆེན་པོར་ཞུགས་པར་མ་གྱུར་པ་དེ་སྲིད་དུ། གནས་ཐ་དད་པ་དང་། ཡེ་ཤེས་ཐ་དད་པ་དང༌།
ཡེ་ཤེས་ཆུང་བ་དང༌། ཡེ་ཤེས་སྐྱེ་འགྲིབ་ཡོད་པ་དང་། སོ་སོ་རང་གི་བྱ་བ་སྒྲུབ་པའི་ལས་ཅན་
གྱི་ཡེ་ཤེས་དང༌། སེམས་ཅན་ཉུང་ངུ་དག་ཡོངས་སུ་སྨིན་པར་འགྱུར་བའི་དགེ་བའི་རྩ་བའི་
གནས་ཡིན་ནོ། །གང་ཚུན་ཆད་དུ་དེ་བཞིན་གཤེགས་པ་རྣམས་ཀྱི་ཆོས་ཀྱི་དབྱིངས་རྣམ་པར་
25 2



.
.
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
དག་པའི་རྒྱ་མཚོ་ཆེན་པོར་ཞུགས་པར་གྱུར་པ་དེའི་གནས་ཐ་དད་པ་མ་ཡིན་པ་དང་ཡེ་ཤེས་ཐ་
དད་པ་མ་ཡིན་པ་དང༌། ཡེ་ཤེས་ཚད་མེད་པ་དང་། ཡེ་ཤེས་སྐྱེ་འགྲིབ་མེད་པ་དང༌། ཡེ་ཤེས་
ཀྱི་རྫོགས་པར་ལོངས་སྤྱོད་པ། དགོས་པ་རོ་གཅིག་པ། འདྲེས་པ་ཉེ་བར་འདྲེས་པར་འགྱུར་ཏེ།
སེམས་ཅན་ཚད་མེད་དག་ཡོངས་སུ་སྨིན་པར་བྱེད་པའི་དགེ་བའི་རྩ་བའི་གནས་སུ་འགྱུར་རོ།།
ཞེས་སངས་རྒྱས་ཀྱི་ས་དང་གཞན་དོན་ཁྱད་པར་ཆེ་བར་བཤད་པ་དེ་ཇི་ལྟར་བལྟ་ཞེ་ན། དེ་ནི་
བདེན་ཏེ། འདིར་བཤད་པ་འདི་ནི་གཞན་དོན་ལྷུན་གྱིས་སྒྲུབ་ཅིང་རྒྱུན་མི་ཆད་པ་ཙམ་དུ་
མཉམ་པ་ལ་དགོངས་པ་ཡིན་གྱི་རྣམ་པ་ཐམས་ཅད་དུ་མཉམ་པ་ནི་མ་ཡིན་ནོ། །ཚིགས་སུ་
བཅད་པ་བཅུ་པས་ནི་ས་བཅུ་པའི་བྱང་སེམས་དང་། སངས་རྒྱས་ཀྱི་ཡོན་ཏན་རང་གི་དོན་ལས་
བརྩམས་ཏེ་ཁྱད་པར་དང་བཅས་པར་བསྟན་ཏེ། ས་བཅུ་པའི་བྱང་སེམས་ནི་མ་རིག་བག་
ཆགས་ཀྱི་ས་ལ་སོགས་པ་བཞི་མ་སྤངས་པས་གཙང་བ་ལ་སོགས་པའི་ཡོན་ཏན་གྱི་ཕ་རོལ་ཏུ་
ཕྱིན་པ་བཞི་མ་ཐོབ་པའི་ཕྱིར་རོ། །ས་བཅུ་པའི་མདོ་ལས། ཆོས་ཀྱི་སྤྲིན་གྱི་སའི་ཡོན་ཏན་ཚད་
མེད་པ་བསྟན་པའི་རྗེས་ཐོག་ཉིད་ལ། བྱང་སེམས་རྣམ་པར་གྲོལ་བའི་ཟླ་བས་སྨྲས་པ། ཀྱེ་
རྒྱལ་བའི་སྲས། བྱང་སེམས་རྣམས་ཀྱི་སྤྱོད་པའི་ཡུལ་དང༌། བྱིན་གྱིས་བརླབས་འདི་ཡང་དེ་
ལྟར་ཚད་མེད་ན་དེ་བཞིན་གཤེགས་པ་རྣམས་ཀྱི་སྤྱོད་ཡུལ་དང་ཡུལ་ལ་འཇུག་པ་ཅི་འདྲ། བྱང་
སེམས་རྡོ་རྗེ་སྙིང་པོས་སྨྲས་པ། ཀྱེ་རྒྱལ་བའི་སྲས་འདི་ལྟ་སྟེ་དཔེར་ན། མི་ལ་ལ་ཞིག་གིས་
གླིང་བཞི་པའི་འཇིག་རྟེན་གྱི་ཁམས་ན་རྡེའུ་རྒྱ་ཤུག་གི་ཚིག་གུ་ཙམ་གཉིས་སམ་གསུམ་ཞིག་
བླངས་ཏེ། འདི་སྐད་དུ། འཇིག་རྟེན་གྱི་ཁམས་མཐའ་ཡས་པ་དག་ན་སའི་ཁམས་ཇི་སྙེད་ཅིག་
ཡོད། རྡེའུ་འདི་ལས་ཇི་ཙམ་ཞིག་གིས་ལྷག་པར་འཕགས་ཤིང་ལྷག་པར་ཚད་མེད་ཅེས་ཟེར་བ་
ཅིག་ཡོད་ན། ཀྱེ་རྒྱལ་བའི་སྲས་དེ་ལྟར་ཁྱོད། དེ་བཞིན་གཤེགས་པ་དགྲ་བཅོམ་པ་ཡང་དག་
པར་རྫོགས་པའི་སངས་རྒྱས་ཡེ་ཤེས་ཚད་མེད་པ་མངའ་བ་རྣམས་ཀྱི་ཆོས་ཉིད་ལ་བྱང་ཆུབ་
2 53



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་དཔའི་ཆོས་ཉིད་ཀྱིས་འཇལ་བ་ནི། ཁྱོད་ཀྱི་ཚིག་འདི་དེ་དང་འདྲ་བར་བདག་གིས་
དཔགས་སོ། །ཀྱེ་རྒྱལ་བའི་སྲས་ཇི་ལྟར་གླིང་བཞི་པའི་འཇིག་རྟེན་གྱི་ཁམས་ན་ས་སྦར་གང་
བླངས་པའི་སའི་ཁམས་ཆུང་ལ། ལྷག་མ་ལས་ས་ཚད་མེད་པ་དེ་བཞིན་དུ། ཀྱེ་རྒྱལ་བའི་སྲས་
བྱང་ཆུབ་སེམས་པའི་ས་ཆོས་ཀྱི་སྤྲིན་འདི་ཁོ་ན་ཡང་བསྐལ་པ་དཔག་ཏུ་མེད་པར་བསྟན་ཀྱང་
ཕྱོགས་ཙམ་ཞིག་བསྟན་དུ་ཟད་ན་དེ་བཞིན་གཤེགས་པའི་ས་ལྟ་སྨོས་ཀྱང་ཅི་དགོས་ཞེས་
སོགས་སོ། །
ཤིན་ཏུ་རྣམ་པར་དག་པའི་གནས་སྐབས་ན་རྣམ་པར་འགྱུར་བ་མེད་པ་ལས་
བརྩམས་ཏེ་ཚིགས་སུ་བཅད་པ་གཅིག་གིས་རྟག་པ་ལ་སོགས་པའི་དོན་དགོད་པའི་སྒོ་ནས་
མདོར་བསྟན་པ་གསུངས་པ། གཞན་འགྱུར་མིན་བདག་མི་ཟད་ཆོས་ལྡན་ཕྱིར། །འགྲོ་སྐྱབས་
ཕྱི་མའི་མཐའ་མེད་མུར་ཐུག་ཕྱིར། །དེ་ནི་རྟག་ཏུ་གཉིས་མེད་མི་རྟོག་ཕྱིར། །འཇིག་མེད་ཆོས་
ཀྱང་མ་བྱས་རང་བཞིན་ཕྱིར། །ཞེས་ཏེ། ཤིན་ཏུ་རྣམ་པར་དག་པའི་གནས་སྐབས་ཀྱི་ཁམས་
དེ་ནི་ཆོས་ཅན། རྟག་པ་ཡིན་ཏེ་ལུས་སྔ་མ་དོར་ནས་གཞན་ཕྱི་མར་འགྱུར་བའི་བདག་ཉིད་མ་
ཡིན་པའི་ཕྱིར། དེ་ཅིའི་ཕྱིར་ཞེ་ན་ཕུང་པོ་ལྷག་མེད་ཀྱི་གནས་སྐབས་ན་ཡང་མི་ཟད་པའི་ཡོན་
ཏན་གྱི་ཆོས་དང་ལྡན་པའི་ཕྱིར་རོ། །ཆོས་ཅན་སྔར་དང་འདྲ་ལ། བརྟན་པ་ཡིན་ཏེ་འགྲོ་བ་
ཐམས་ཅད་ཀྱི་གཏན་གྱི་སྐྱབས་གནས་ཡིན་པའི་ཕྱིར་ཏེ། ཕྱི་མའི་མཐའ་མེད་པའི་མུར་ཐུག་པ་
སྟེ་འཁོར་བ་ཇི་སྲིད་ཀྱི་བར་དུ་མི་འགྱུར་བའི་ཡོན་ཏན་དང་ལྡན་པས་གཏན་དུ་མི་བསླུ་བའི་
ཕྱིར་རོ། །ཞི་བ་ཡིན་ཏེ་རྟག་ཏུ་ལས་དང་ཉོན་མོངས་པ་གཉིས་མེད་པའི་ཕྱིར་ཏེ། དེའི་རྒྱུ་ཚུལ་
བཞིན་མ་ཡིན་པའི་རྣམ་པར་རྟོག་པ་མེད་པའི་ཕྱིར་རོ། །གཡུང་དྲུང་ཡིན་ཏེ་གནས་སྐབས་
གཞན་དུ་འགྱུར་བའི་འཇིག་པ་མེད་པའི་ཕྱིར་ཏེ། རྒྱུ་རྐྱེན་གྱིས་མངོན་པར་འདུས་མ་བྱས་པའི་
རང་བཞིན་ཡིན་པའི་ཕྱིར་རོ། །འདིས་ཅི་བསྟན་ཅེ་ན། སྐྱེ་བ་མེད་ཅིང་འཆི་བ་མེད། །གནོད་
2 5 4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
མེད་རྒ་བ་མེད་པ་སྟེ། །ཞེས་པ་ནི་དམ་བཅའ་བཞིའོ། །དེ་ནི་ཞེས་པ་ནི་ཆོས་ཅན་ནོ། །རྟག་དང་
བརྟན་ཕྱིར་དང༌། ཞི་བའི་ཕྱིར་དང་གཡུང་དྲུང་ཕྱིར། །ཞེས་པ་ནི་གཏན་ཚིགས་བཞིའོ། །ཅི་
སྐྱེ་བ་མེད་པ་ལ་སོགས་པ་འདི་རྣམས་ལས་དང་ཉོན་མོངས་པའི་དབང་གིས་སྐྱེ་བ་ལ་སོགས་པ་
མེད་པ་ཡིན་ནམ་ཞེ་ན། དེ་ཙམ་ཁོ་ན་ནི་མ་ཡིན་ཏེ། དེ་རྣམས་ནི་དགྲ་བཅོམ་པ་དང༌། རང་
སངས་རྒྱས་དང༌། དབང་ཐོབ་པའི་བྱང་ཆུབ་སེམས་དཔའ་རྣམས་ལའང་མེད་མོད། འདི་ནི་
ཡིད་ཀྱི་རང་བཞིན་གྱི་ལུས་ཀྱི་སྐྱེ་བ་ལ་སོགས་པ་མེད་པ་ཡིན་ཏེ། དེ་ནི་ཡིད་ཀྱི་རང་བཞིན་གྱི།།
ལུས་ཀྱིས་སྐྱེ་མེད་རྟག་པའི་ཕྱིར། །བསམ་གྱིས་མི་ཁྱབ་བསྒྱུར་བ་ཡི། །འཆི་འཕོ་བརྟན་ཕྱིར་དེ་
མི་འཆི། །བག་ཆགས་ཕྲ་མོའི་ནད་རྣམས་ཀྱི། །གནོད་མེད་ཞི་བ་ཉིད་ཀྱི་ཕྱིར། །ཟག་མེད་
མངོན་པར་འདུ་བྱེད་ཀྱིས། །གཡུང་དྲུང་ཕྱིར་ན་རྒ་བ་མེད། །ཅེས་གསུངས་ཏེ། ཤིན་ཏུ་དྲི་མ་
མེད་ཅིང་རྣམ་པར་དག་པ་འོད་གསལ་བའི་རང་གི་སངས་རྒྱས་ཀྱི་ས་ལ་རྣམ་པར་གནས་པ་དེ་
བཞིན་གཤེགས་པའི་ཁམས་དེ་ནི་ཐོག་མ་སྐྱེ་བ་མེད་པས་ན་སྔོན་གྱི་མཐའ་ཉེ་བར་བཟུང་ནས་
ཡིད་ཀྱི་རང་བཞིན་གྱི་ལུས་ཀྱིས་སྐྱེ་བ་མ་ཡིན་ཏེ་རྟག་པའི་ཕྱིར་རོ། །མཐར་འགག་པ་མེད་
པས་ན་ཕྱི་མའི་མཐའ་ཉེ་བར་བཟུང་ནས་བསམ་གྱིས་མི་ཁྱབ་པར་ཡོངས་སུ་བསྒྱུར་བའི་འཆི་
འཕོ་བས་འཆི་བ་མ་ཡིན་ཏེ། བརྟན་པའི་ཕྱིར་རོ། །དབུས་རང་གི་ངོ་བོ་གནས་པ་མེད་པས་
སྔོན་དང་ཕྱི་མའི་མཐའ་ཉེ་བར་བཟུང་ནས་མ་རིག་པའི་བག་ཆགས་ཀྱི་ས་ཡོངས་སུ་འཛིན་
པས་གནོད་པ་མ་ཡིན་ཏེ་ཞི་བའི་ཕྱིར་རོ། །དེ་ལྟར་ཡིད་ཀྱི་རང་བཞིན་གྱི་ལུས་ཀྱི་སྐྱེ་བ་ལ་
སོགས་པའི་དོན་མེད་པས། དེ་རྣམས་ཀྱིས་མ་ཕོག་པ་གང་ཡིན་པ་དེ་ནི་ཟག་པ་མེད་པའི་ལས་
ཀྱི་འབྲས་བུ་ཡོངས་སུ་སྨིན་པས་རྒ་བ་ཡང་མ་ཡིན་ཏེ། གཡུང་དྲུང་ཉིད་ཀྱི་ཕྱིར་རོ། །དེ་ལྟར་
རྟག་པ་ལ་སོགས་པའི་རྟགས་བཞི་པོ་དེ་དག་གི་སྒྲུབ་བྱེད་ནི་གཞན་འགྱུར་མིན་བདག །ཅེས་
པ་ལ་སོགས་པའི་མདོར་བསྟན་གྱི་ཚིགས་སུ་བཅད་པ་སྟེ་རྐང་པ་བཞི་པོ་དང་གྲངས་བཞིན་ནོ།།
2 55



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ངག་དོན་དུ་དྲིལ་བས་མདོར་བསྟན་པ་དང་རྒྱས་པར་བཤད་པ་སྦྱར་བས་གསུངས་པ། དེ་ལ་
ཚིག་གཉིས་དེ་བཞིན་གཉིས། །གཉིས་དང་གཉིས་ཀྱིས་གོ་རིམ་བཞིན། །འདུས་མ་བྱས་པའི་
དབྱིངས་ལ་ནི། །རྟག་པ་ལ་སོགས་དོན་ཤེས་བྱ། །ཞེས་ཏེ། རྟག་པ་ལ་སོགས་པའི་རྟགས་
ཀྱིས་སྐྱེ་བ་མེད་པ་ལ་སོགས་པ་སྒྲུབ་པ་དེ་ལ་རྟག་པ་དང་། བརྟན་པ་དང༌། ཞི་བ་དང་། གཡུང་
དྲུང་གི་ཚིག་འདི་རྣམས་ལ་ཚིག་རེ་རེས་དོན་མདོར་བསྟན་ནས། དེ་ནི་ཡིད་ཀྱི་རང་བཞིན་གྱི། །
ཞེས་པ་ལ་སོགས་པའི་ཚིག་རྐང་པ་གཉིས་གཉིས་ཀྱིས་བཤད་པ་ཡིན་ཏེ། འདུས་མ་བྱས་པའི་
དབྱིངས་ཤིན་ཏུ་རྣམ་པར་དག་པའི་ཁམས་ལ་རྟག་པ་ལ་སོགས་པའི་དོན་བཞི་ནི་གཞན་དུ་མི་
འགྱུར་བ་ལ་སོགས་པའི་རྟགས་ཀྱི་སྒོ་ནས་ཀྱང་ཤེས་པར་བྱའོ། །དེ་རྣམས་ཀྱི་དོན་མདོ་ཇི་ལྟ་
བ་བཞིན་དུ་ཚིགས་སུ་བཅད་པ་གཉིས་ཀྱིས་བཤད་པ། མི་ཟད་ཡོན་ཏན་དང་ལྡན་ཕྱིར། །
གཞན་གྱུར་ མིན་བདག་རྟག་པའི་དོན། །མཐའ་ཡི་མུ་དང་མཚུངས་པའི་ཕྱིར། །སྐྱབས་ཀྱི་
བདག་ཉིད་བརྟན་པའི་དོན། །རྣམ་པར་མི་རྟོག་རང་བཞིན་ཕྱིར། །གཉིས་མེད་ཆོས་ཉིད་ཞི་
བའི་དོན། །མ་བཅོས་ཡོན་ཏན་ཉིད་ ཕྱིར་ནི། །འཇིག་མེད་དོན་ནི་གཡུང་དྲུང་ཉིད། །ཅེས་
གསུངས་ཏེ། ཇི་སྐད་དུ། མདོ་ལས་ཤཱ་རིའི་བུ་མི་ཟད་པའི་ཆོས་ཉིད་ཀྱིས་ན་གཞན་དུ་མི་འགྱུར་
བའི་ཆོས་ཀྱི་སྐུ་ནི་རྟག་པའོ། །ཤཱ་རིའི་བུ་ཕྱི་མའི་མཐའི་མུ་དང་མཚུངས་པ་ཉིད་ཀྱིས་བརྟན་
པའི་སྐྱབས་སུ་འགྱུར་བའི་ཆོས་ཀྱི་སྐུ་འདི་ནི་བརྟན་པའོ། །ཤཱ་རིའི་བུ་རྣམ་པར་མི་རྟོག་པ་ཉིད་
ཀྱིས་གཉིས་སུ་མེད་པའི་ཆོས་ཀྱི་སྐུ་འདི་ནི་ཞི་བའོ། །ཤཱ་རིའི་བུ་མ་བཅོས་པའི་ཆོས་ཉིད་ཀྱིས་
འཇིག་པ་མེད་པའི་ཆོས་ཀྱི་སྐུ་འདི་ནི་གཡུང་དྲུང་ངོ་། །ཞེས་གསུངས་པ་བཞིན་ནོ། །
ཤིན་ཏུ་རྣམ་པར་དག་པ་མཐར་ཕྱིན་པའི་དེ་བཞིན་གཤེགས་པའི་སྙིང་པོ་རྣམ་པར་
དག་པའི་གནས་སྐབས་འདི་ཉིད་ལ་དབྱེ་བ་མེད་པའི་མཚན་ཉིད་ལས་བརྩམས་ཏེ་ཚིགས་སུ་
བཅད་པ། གང་ཕྱིར་དེ་ནི་ཆོས་སྐུ་དེ་ནི་དེ་བཞིན་གཤེགས། །དེ་ནི་འཕགས་པའི་བདེན་པ་དོན་
，
2 5 6



-
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
དམ་མྱ་ངན་འདས། །དེ་ཕྱིར་ཉི་དང་ཟེར་བཞིན་ཡོན་ཏན་དབྱེར་མེད་པས། །སངས་རྒྱས་ཉིད་
ལས་མ་གཏོགས་མྱ་ངན་འདས་པ་མེད། །ཅེས་གསུངས་ཏེ། དེ་ལ་ཚིགས་སུ་བཅད་པ་ཕྱེད་སྔ་
མས་ཅི་སྟོན་ཅེ་ན། མདོར་ན་ཟག་མེད་དབྱིངས་ལ་ནི། །དོན་གྱི་རབ་ཏུ་དབྱེ་བ་བཞིས། །ཆོས་
ཀྱི་སྐུ་ལ་སོགས་པ་ཡི། །རྣམ་གྲངས་བཞིར་ནི་རིག་པར་བྱ། །ཞེས་གསུངས་ཏེ། མདོར་བསྡུ་ན་
ཟག་པ་མེད་པའི་དབྱིངས་དེ་བཞིན་གཤེགས་པའི་སྙིང་པོ་ལ་དོན་རྣམ་པ་བཞིའི་དབང་དུ་བྱས་
ནས། ཆོས་ཀྱི་སྐུ་ལ་སོགས་པ་མིང་གི་རྣམ་གྲངས་བཞིར་རིག་པར་བྱའོ། །དེ་ལ་ཟག་པ་མེད་
པའི་དབྱིངས་དེ་བཞིན་གཤེགས་པའི་སྙིང་པོ་དེ་ལ་ཅིའི་ཕྱིར་ཆོས་ཀྱི་སྐུ་ཞེས་བྱ་ཞེ་ན། སངས་
རྒྱས་ཆོས་དབྱེར་མེད་པ་དང༌། །ཞེས་ཏེ། སངས་རྒྱས་ཀྱི་ཆོས་སྟོབས་དང་མི་འཇིགས་པ་ལ་
སོགས་པ་ཐམས་ཅད་དབྱེར་མེད་པར་གནས་པས་ན་ཆོས་ཀྱི་སྐུ་ཞེས་བྱ་སྟེ། དོན་འདི་ཉིད་ཀྱི་
དབང་དུ་བྱས་ནས། དཔལ་ ཕྲེང་གིས་ཞུས་པའི་མདོ་ལས། བཅོམ་ལྡན་འདས་དེ་བཞིན་
གཤེགས་པའི་སྙིང་པོ་ནི་སངས་རྒྱས་ཀྱི་ཆོས་ཐ་དད་དུ་མི་གནས་ཤིང་། གྲོལ་བས་ཤེས་པ་
བསམ་གྱིས་མི་ཁྱབ་པ་གང་གཱའི་ཀླུང་གི་བྱེ་མ་ལས་འདས་པ་སྙེད་དག་གིས་མི་སྟོང་པ་ལགས་
སོ༑ ༑ཞེས་གསུངས་སོ། །དེའི་ཕྱིར་དེ་བཞིན་གཤེགས་པའི་སྙིང་པོ་ལ་ཆོས་ཀྱི་སྐུ་ཞེས་བྱ་སྟེ།
འགྲིབ་པ་མེད་པ་དང་འཕེལ་བ་མེད་པ་ཉིད་བསྟན་པའི་མདོ་ལས། ཤཱ་རིའི་བུ། དེ་བཞིན་
གཤེགས་པའི་སྙིང་པོ་ཞེས་བྱ་བ་འདི་ནི་ཆོས་ཀྱི་སྐུའི་ཚིག་བླ་དྭགས་སོ། །ཞེས་གསུངས་སོ། །
དེ་ལ་ཟག་པ་མེད་པའི་དབྱིངས་ལ་ཅིའི་ཕྱིར་དེ་བཞིན་གཤེགས་པ་ཞེས་བྱ་ཞེ་ན། དེ་རིགས་དེ་
བཞིན་ཐོབ་པ་དང་། །ཞེས་ཏེ། དེ་བཞིན་གཤེགས་པའི་རིགས་དང་པོ་ཉིད་ནས་གནས་པ་དེ་ཇི་
ལྟ་བ་དེ་བཞིན་དུ་རྟོགས་པ་ཐོབ་པའམ། དེའི་རིགས་རང་བཞིན་གྱིས་བསམ་གྱིས་མི་ཁྱབ་པའི་
རྣམ་པ་ཐོབ་པས་ན་དེ་བཞིན་གཤེགས་པ་ཞེས་བྱ་སྟེ། དོན་འདི་ཉིད་ཀྱི་དབང་དུ་བྱས་ནས་མདོ་
ལས། བརྒྱུད་ནས་འོངས་པ་ཐོག་མ་མེད་པའི་ཆོས་ཉིད་ཐོབ་པ་དེ་ཉིད་སྐྱེ་མཆེད་དྲུག་གི་ཁྱད་
5 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་དེ་འདྲ་བ་ཡིན་ནོ། །ཞེས་གསུངས་སོ། །དེའི་ཕྱིར་དེ་ལ་དེ་བཞིན་གཤེགས་པ་ཞེས་བྱ་སྟེ།
དཔལ་ཕྲེང་གི་མདོ་ལས། བཅོམ་ལྡན་འདས་དེ་བཞིན་གཤེགས་པ་ཡང་གཞན་མ་ལགས།
ཆོས་ཀྱི་སྐུ་ཡང་གཞན་མ་ལགས་ཀྱི། བཅོམ་ལྡན་འདས་དེ་བཞིན་གཤེགས་པ་ཉིད་ཆོས་ཀྱི་སྐུ་
ལགས་སོ། །ཞེས་སོ། །དེ་ལ་ཅིའི་ཕྱིར་འཕགས་པའི་བདེན་པ་དོན་དམ་པ་ཞེས་བྱ་ཞེ་ན།
བརྫུན་མེད་བསླུ་མེད་ཆོས་ཉིད་དང་། །ཞེས་ཏེ། ཁམས་དེ་ཉིད་བརྫུན་པ་མེད་ཅིང་བསླུ་བ་མེད་
པའི་ཆོས་ཉིད་དུ་གནས་པའི་ཕྱིར་དོན་དམ་པའི་བདེན་པ་ཞེས་བྱ་སྟེ། གང་གི་དབང་དུ་མཛད་
ནས་མདོ་ལས། དེ་ལ་དོན་དམ་པའི་བདེན་པ་ནི་མི་བསླུ་བའི་ཆོས་ཅན་གྱི་མྱ་ངན་ལས་འདས་
པ་གང་ཡིན་པ་སྟེ། དེ་ཅིའི་ཕྱིར་ཞེ་ན། རིགས་དེ་ནི་གཏན་དུ་བའི་ཆོས་ཉིད་ཀྱིས་རྟག་པའོ། །
ཞེས་གསུངས་སོ། །དེའི་ ཕྱིར་དེ་ལ་དོན་དམ་པའི་བདེན་པ་ཞེས་བྱ་སྟེ། མདོ་ལས། བཅོམ་
ལྡན་འདས་སྡུག་བསྔལ་འགོག་པ་ཞེས་བགྱི་བ་ནི། ཡོན་ཏན་དེ་ལྟ་བུ་དང་ལྡན་པའི་དེ་བཞིན་
གཤེགས་པའི་ཆོས་ཀྱི་སྐུར་བསྟན་ཏོ། །ཞེས་སོ། །དེ་ལ་ཅིའི་ཕྱིར་མྱ་ངན་ལས་འདས་པ་ཞེས་
བྱ་ཞེ་ན། གདོད་ནས་རང་བཞིན་ཞི་ཉིད་དོ། །ཞེས་གསུངས་ཏེ། དེ་ཉིད་གདོད་མ་ནས་རང་
བཞིན་གྱིས་དག་པ་དང་གློ་བུར་དྲི་མས་ཀྱང་དག་པས་གཏན་དུ་ཉེ་བར་ཞི་བའི་དོན་གྱིས་མྱ་
ངན་ལས་འདས་པ་ཞེས་བྱ་སྟེ། གང་གི་དབང་དུ་མཛད་ནས་མདོ་ལས། དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་གདོད་མ་ནས་ཤིན་ཏུ་མྱ་ངན་ལས་
འདས་པ་ཉིད་དེ། སྐྱེ་བ་མེད་པ་འགག་པ་མེད་པའོ། །ཞེས་གསུངས་སོ། །དེའི་ཕྱིར་དེ་ལ་མྱ་
ངན་ལས་འདས་པ་ཞེས་བྱ་སྟེ། དཔལ་ཕྲེང་གིས་ཞུས་པའི་མདོ་ལས་བཅོམ་ལྡན་འདས་བླ་ན་
མེད་པ་ཡང་དག་པར་རྫོགས་པའི་བྱང་ཆུབ་ཅེས་བགྱི་བ་དེ་ནི་མྱ་ངན་ལས་འདས་པའི་དབྱིངས་
ཀྱི་ཚིག་བླ་དྭགས་ལགས་སོ། །བཅོམ་ལྡན་འདས་མྱ་ངན་ལས་འདས་པའི་དབྱིངས་ཞེས་བགྱི་
བ་དེ་ནི་དེ་བཞིན་གཤེགས་པའི་ཆོས་ཀྱི་སྐུའི་ཚིག་བླ་དྭགས་ལགས་སོ། །ཞེས་གསུངས་སོ། །
2 5 8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
ཚིགས་སུ་བཅད་པ་ཕྱེད་ཕྱི་མའི་དོན་ནི། ཚིགས་སུ་བཅད་པ་དགུ་ལས་གཅིག་གིས་མདོར་
བསྟན་པ་གསུངས་པ། རྣམ་ཀུན་མངོན་པར་བྱང་ཆུབ་དང༌། །དྲི་མ་བག་ཆགས་བཅས་སྤངས་
པ༑ ༑སངས་རྒྱས་མྱ་ངན་འདས་པ་ནི། །དམ་པའི་དོན་དུ་གཉིས་མེད་ཉིད། །ཅེས་ཏེ། གང་གི་
ཕྱིར་ཟག་པ་མེད་པའི་དབྱིངས་ཀྱི་རྣམ་གྲངས་ཆོས་ཀྱི་སྐུ་ལ་སོགས་པ་བཞི་པོ་འདི་རྣམས་དེ་
བཞིན་གཤེགས་པའི་ཁམས་ཀྱི་དོན་གཅིག་ལ་ཡང་དག་པར་འདུ་བ་དེའི་ཕྱིར། འདི་རྣམས་
དོན་གཅིག་པས་གཉིས་སུ་མེད་པའི་ཆོས་ཀྱི་ཚུལ་གྱི་སྒོ་ནས་སྟོབས་བཅུ་ལ་སོགས་པ་ཡོན་ཏན་
གྱི་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་བྱང་ཆུབ་པའི་ཕྱིར་སངས་
རྒྱས་ཉིད་ཅེས་བརྗོད་པ་གང་ཡིན་པ་དང༌། དེ་དང་ལྷན་ཅིག་མངོན་པར་རྫོགས་པར་བྱང་ཆུབ་
པས་སྒྲིབ་པ་གཉིས་བག་ཆགས་དང་བཅས་པ་ནི་དྲི་མ་མ་ལུས་པ་སྤངས་པའི་ཕྱིར་མྱ་ངན་ལས་
འདས་པ་ཞེས་བརྗོད་པ་གང་ཡིན་པ་འདི་གཉིས་ཀ་ཡང་ཟག་པ་མེད་པའི་དབྱིངས་ལ་དབྱེར་
མེད་གཅད་དུ་མེད་དེ། གཉིས་སུ་མེད་དོ། །ཞེས་བྱ་བར་བལྟའོ། །རྒྱན་སྟུག་པོ་བཀོད་པའི་
མདོ་ལས། སངས་རྒྱས་སྒྲས་ནི་མྱ་ངན་འདས། །མྱ་ངན་འདས་ཀྱང་སངས་རྒྱས་ཏེ། །རྣམ་རྟོག་
རྟོག་དང་བྲལ་བས་ན། །དེ་ནི་བསྟན་དུ་མི་ནུས་སོ། །ཞེས་གསུངས་སོ། །ཡོན་ཏན་བཞི་དང་
ལྡན་པའི་ཐར་པའི་དོན་ངོས་བཟུང་བ་གསུངས་པ། རྣམ་པ་ཐམས་ཅད་གྲངས་མེད་པ། །
བསམ་མེད་དྲི་མེད་ཡོན་ཏན་དང༌། །དབྱེར་མེད་མཚན་ཉིད་ཐར་པ་སྟེ། །ཐར་པ་གང་དེ་དེ་
བཞིན་གཤེགས། །ཞེས་ཏེ། ཡོན་ཏན་གྱི་རིགས་མ་ལུས་པ་མ་ཚང་བ་མེད་པས་ན་རྣམ་པ་
ཐམས་ཅད་པའི་ཡོན་ཏན་དང་། གསལ་བའི་བྱེ་བྲག་མཐའ་ཡས་པ་གྲངས་མེད་པའམ་ཚད་
མས་གཞལ་བར་མི་ནུས་པས་ན་གཞལ་དུ་མེད་པའི་ཡོན་ཏན་དང་། གྲངས་དང་མཐའ་དཔག་
པར་མི་ནུས་པས་ན་བསམ་དུ་མེད་པའི་ཡོན་ཏན་དང་། སྒྲིབ་པ་གཉིས་བག་ཆགས་དང་བཅས་
པ་སྤངས་པས་ན་དྲི་མ་མེད་པའི་ཡོན་ཏན་ཏེ། ཡོན་ཏན་བཞི་པོ་དེ་དག་དབྱེར་མེད་པའི་མཚན་
2 59



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་ཅན་གྱི་ཆོས་ཀྱི་སྐུ་མངོན་དུ་གྱུར་པ་གང་ཡིན་པ་དེ་ནི་མྱ་ངན་ལས་འདས་པ་སྟེ། དེ་ཉིད་
ཐར་པ་ཡིན་ལ། དེ་ཡང་སངས་རྒྱས་ཁོ་ན་ལ་ཡོད་ཀྱི་གཞན་ལ་མེད་དེ། སོར་མོའི་ཕྲེང་བ་ལ་
ཕན་པའི་མདོ་ལས། མྱ་ངན་ལས་འདས་པ་གང་ཡིན་པ་དེ་ནི་ཐར་པའོ། །ཐར་པ་གང་ཡིན་པ་
དེ་ནི་དེ་བཞིན་གཤེགས་པ་ཉིད་དོ། །ཞེས་གསུངས་སོ། །འོ་ན་གལ་ཏེ་ཐེག་པ་གསུམ་གྱི་རང་
རང་གི་འབྲས་བུ་མཐར་ཐུག་པ་ལ་ཐེག་པ་གསུམ་གྱི་མྱ་ངན་ལས་འདས་པ་ཞེས་བྱ་བའམ།
རྣམ་པ་གསུམ་ཞེས་གསུངས་པ་མ་ཡིན་ནམ་ཞེ་ན། ཉན་ཐོས་པའི་མྱ་ངན་ལས་འདས་པ་ནི་དྲང་
བའི་དོན་ཏེ། ཉན་ཐོས་དགྲ་བཅོམ་པ་དང་རང་སངས་རྒྱས་ཀྱི་མྱ་ངན་ལས་འདས་པའི་དབང་
དུ་མཛད་ནས། དཔལ་ཕྲེང་གིས་ཞུས་པའི་མདོ་ལས། བཅོམ་ལྡན་འདས་ཡོངས་སུ་མྱ་ངན་
ལས་འདས་པ་ཞེས་བགྱི་བ་འདི་ནི་དེ་བཞིན་གཤེགས་པ་རྣམས་ཀྱི་ཐབས་ལགས་སོ། །དེ་ཅིའི་
སླད་དུ་ཞེ་ན། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་བ་ཡང་དག་པར་རྫོགས་
པའི་སངས་རྒྱས་རྣམས་ནི་མྱ་ངན་ལས་འདས་པ་བརྙེས་པས་ཡོན་ཏན་ཐམས་ཅད་དང་ལྡན་པ་
ལགས་ལ། བཅོམ་ལྡན་འདས་དགྲ་བཅོམ་པ་རྣམས་དང༌། རང་སངས་རྒྱས་རྣམས་ནི་ཡོན་
ཏན་ཐམས་ཅད་དང་ལྡན་པ་མ་ལགས་པའི་སླད་དུའོ། །ཞེས་ཐམས་ཅད་དང་ལྡན་པའི་ཡོན་
ཏན་ནས་བཟུང་སྟེ། བསམ་གྱིས་མི་ཁྱབ་པའི་ཡོན་ཏན་དང་ལྡན་པ་ལ་སོགས་པའི་ཡོན་ཏན་
གཞན་རྣམས་ཀྱང་རྒྱ་ཆེར་གསུངས་ནས་མཇུག་ཏུ། བཅོམ་ལྡན་འདས་དེ་ལྟ་ལགས་པས།
དགྲ་བཅོམ་པ་རྣམས་དང་། རང་སངས་རྒྱས་རྣམས་ཀྱང་མྱ་ངན་ལས་འདས་པའི་དབྱིངས་དང་
རིང་བ་ལགས་སོ། །ཞེས་པའི་བར་དུ་གསུངས་པ་དང་། དམ་པའི་ཆོས་པད་མ་དཀར་པོ་ལས།
ལམ་རིང་པོར་དུབ་པའི་མགྲོན་པོ་རྣམས་ལ་ལམ་མཁན་མཁས་པས་འབྲོག་དགོན་པའི་དབུས་
སུ་གྲོང་ཁྱེར་སྤྲུལ་པ་དཔེར་མཛད་ནས། དགེ་སློང་དག་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་ཐབས་མཁས་པ་ཆེན་པོས་སེམས་ཅན་རྣམས་ངལ་བསོ་
2
6 ()



ར
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
བའི་ཕྱིར། བར་དུ་མྱ་ངན་ལས་འདའ་བའི་ས་གཉིས་རབ་ཏུ་བཤད་ཅིང་བསྟན་ཏེ། འདི་ལྟར་
ཉན་ཐོས་ཀྱི་ས་དང་། རང་སངས་རྒྱས་ཀྱི་ས་སྟེ། དགེ་སློང་དག་གང་གི་དུས་ན། སེམས་ཅན་
དེ་དག་དེ་ལ་གནས་པར་གྱུར་པ་དེ་ན། དགེ་སློང་དག་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་ཀྱིས་འདི་སྐད་དུ། དགེ་སློང་དག་ཁྱེད་བྱ་བ་བྱས་པ་མ་
ཡིན་ཏེ། བྱེད་པ་བྱས་པ་མ་ཡིན་ལ། དགེ་སློང་དག་ཁྱེད་དེ་བཞིན་གཤེགས་པའི་ཡེ་ཤེས་ལ་ཉེ་
བར་གྱུར་གྱིས་ལྟོས་ཤིག་རྟོགས་ཤིག་གང་ཁྱེད་ཀྱི་མྱ་ངན་ལས་འདས་པ་དེ་མྱ་ངན་ལས་འདས་
པ་མ་ཡིན་ཏེ། དགེ་སློང་དག་གང་ཐེག་པ་གསུམ་དུ་བཤད་པ་དེ་ནི། དེ་བཞིན་གཤེགས་པ་
དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་ཐབས་མཁས་པའོ། །ཞེས་
ཡང་དག་པར་བསྒྲགས་སོ། །ཞེའོ། །དེའི་དོན་ཚིགས་སུ་བཅད་དེ་གསུངས་པའི་སྐབས་ལས།
དྲང་སྲོང་ཆེན་པོས་ཐེག་པ་གསུམ་བསྟན་པ། །རྣམ་འདྲེན་རྣམས་ཀྱི་ཐབས་ལ་མཁས་པ་སྟེ། །
ཐེག་པ་གཅིག་སྟེ་གཉིས་སུ་ཡོད་མ་ཡིན། །བསྟི་བའི་དོན་དུ་ཐེག་པ་གཉིས་བསྟན་ཏོ། །དགེ་
སློང་དག་གོ་དེ་ཕྱིར་ངས། །འདི་ཙམ་གྱིས་ནི་མྱ་ངན་མི་འདའ་སྟེ། ཁྱེད་ཀྱིས་ཐམས་ཅད་མཁྱེན་
གྱི་ཡེ་ཤེས་ཕྱིར། །བརྩོན་འགྲུས་རླབས་ཆེན་དམ་པ་བསྐྱེད་པར་གྱིས། །ནམ་ཞིག་ཐམས་ཅད་
མཁྱེན་གྱི་ཡེ་ཤེས་ཐོབ། །རྒྱལ་བའི་ཆོས་རྣམས་གང་དག་སྟོབས་བཅུ་དང་། །སུམ་ཅུ་རྩ་གཉིས་
མཚན་གྱི་གཟུགས་ལྡན་པ། །སངས་རྒྱས་གྱུར་ནས་མྱ་ངན་འདས་པ་ཡིན། །འདྲེན་པ་རྣམས་
ཀྱི་བསྟན་པ་འདི་འདྲ་སྟེ། །བསྟི་བའི་ཕྱིར་ནི་མྱ་ངན་འདས་པ་གསུངས། །ངལ་བསོས་རིག་
ནས་མྱ་ངན་བཟླ་ ཕྱིན་ ཀུན། །ཐམས་ཅད་མཁྱེན་ གྱི་ཤེས་ལ་བཀྲིས་ ཞེས་བཤད། །ཅེས་
གསུངས་ཏེ་འདིས་ནི་ལམ་རིང་པོར་དུབ་པའི་མགྲོན་པོ་རྣམས་ལ་འབྲོག་དགོན་པའི་དབུས་སུ་
གྲོང་ཁྱེར་སྤྲུལ་པ་བཞིན་དུ། ཐེག་པ་གསུམ་གྱི་མྱ་ངན་ལས་འདས་པ་འདི་ནི། ཆོས་ཀྱི་དབང་
ཕྱུག་དམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་ཕྱིར་མི་ལྡོག་པའི་ཐབས་ཡིན་ནོ།།
，
-
，
2 ; 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་བསྟན་པ་ཡིན་ནོ། །མདོ་ལས། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་རྣམས་ནི་མྱ་ངན་ལས་འདས་པ་ཐོབ་པའི་ཕྱིར་ཐམས་
ཅད་པ་གཞལ་དུ་མེད་པ་བསམ་གྱིས་མི་ཁྱབ་པ་རྣམ་པར་དག་པ་མཐར་ཕྱིན་པའི་ཡོན་ཏན་
དང་ལྡན་པའོ། །ཞེས་བྱ་བ་གསུངས་པ་འདིས་ནི་ཡོན་ཏན་རྣམ་པ་བཞི་འགྲུབ་པ་དང་དབྱེར་
མེད་པའི་མཚན་ཉིད་མྱ་ངན་ལས་འདས་པ་ཐོབ་པས། ཡོན་ཏན་བཞི་པོ་དེའི་མཚན་ཉིད་ཡང་
དག་པར་རྫོགས་པའི་སངས་རྒྱས་སུ་འགྱུར་བ་ཡེ་ཤེས་ཕུན་སུམ་ཚོགས་པའི་སངས་རྒྱས་དང་།
སྤངས་པ་ཕུན་སུམ་ཚོགས་པའི་མྱ་ངན་ལས་འདས་པ་དག་རྣམ་པར་དབྱེར་མེད་པའི་ཡོན་ཏན་
དང་ལྡན་པའི་ཕྱིར་ན་འགའ་ཡང་སངས་རྒྱས་ཉིད་མེད་པར་མྱ་ངན་ལས་འདས་པ་ཐོབ་པ་མེད་
དོ༑ ༑ཞེས་བསྟན་པ་ཡིན་ནོ། །
དེ་ལ་ཟག་པ་མེད་པའི་དབྱིངས་ལ་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་
པ་ཉིད་མངོན་པར་བསྒྲུབས་པས་དེ་བཞིན་གཤེགས་པ་རྣམས་ཀྱི་ཡོན་ཏན་ཐམས་ཅད་མཁྱེན་
པ་ཉིད་ནི་ཚིགས་སུ་བཅད་པ་ལྔས་རི་མོ་མཁན་གྱི་དཔེས་རིག་པར་བྱ་སྟེ། ཇི་ལྟར་རི་མོ་འབྲི་
བྱེད་པ། །གཞན་དང་ གཞན་ ལ་ མཁས་པ་དག །གང་ཞིག་ཡན་ལག་གང་ཤེས་པ། །དེས་
གཞན་ངེས་ཟིན་མེད་པར་འགྱུར། །དེ་ནས་འདི་ལ་ཁྱེད་ཀུན་གྱིས། །ང་ཡི་གཟུགས་ནི་གྱིས་
ཤིག་ཅེས། །མངའ་བདག་རྒྱལ་པོས་དེ་དག་ལ། །བཀའ་ཡིས་རས་ནི་བྱིན་པ་དང་། །དེ་ནས་
དེ་ནི་ཐོས་གྱུར་ཏེ། །རི་མོའི་ལས་ལ་རབ་སྦྱར་རོ། །དེ་ལ་མངོན་པར་སྦྱོར་རྣམས་ལ། །གཅིག་
གཅིག་ཡུལ་གཞན་སོང་གྱུར་པ། །དེ་ནི་ཡུལ་གཞན་སོང་བས་ན། །དེ་མ་ཚང་ཕྱིར་རི་མོ་དེ། །
ཡན་ལག་ཐམས་ཅད་ཡོངས་རྫོགས་པར། །མི་འགྱུར་བཞིན་ཞེས་དཔེར་བྱས་སོ། །དེ་རྣམས་
འབྲི་བྱེད་གང་དག་ཡིན། །སྦྱིན་དང་ཚུལ་ཁྲིམས་བཟོད་ལ་སོགས། །རྣམ་པ་ཀུན་གྱི་མཆོག་
ལྡན་པ། །སྟོང་པ་ཉིད་ནི་གཟུགས་སུ་བརྗོད། །ཅེས་གསུངས་ཏེ། གཙུག་ན་རིན་པོ་ཆེས་ཞུས་
2 6 2



-
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
པའི་མདོ་ལས། རིགས་ཀྱི་བུ་འདི་ལྟ་སྟེ་དཔེར་ན་ཡོངས་སུ་བརྟག་པ་བཟུང་སྟེ། སྟོང་གསུམ་
གྱི་སྟོང་ཆེན་པོའི་འཇིག་རྟེན་གྱི་ཁམས་ན་སེམས་ཅན་ཇི་སྙེད་ཡོད་པ་དེ་དག་ཐམས་ཅད་རི་མོ་
མཁན་བཟོ་ཐ་དད་པར་བསླབས་པ། ཡན་ལག་རྣམ་པར་ཕྱེ་བ་ཐ་དད་དུ་བསླབས་པར་གྱུར་
ཏེ༑ དེ་ལ་ལ་ལ་ནི་ས་གཅོད་པ་ལ་མཁས་ཀྱང་འབྲི་བ་ལ་མི་མཁས། ལ་ལ་ནི་གཏན་ལ་
འབེབས་པ་ལ་མཁས་ཀྱང་ཡན་ལག་དང་ཉིང་ལག་ལ་མི་མཁས། ཁ་ཅིག་གི་རྐང་ལག་འབྲི་
བ་ལ་མཁས་ཀྱང་། མིག་དང་མགོ་དང་རྣ་བ་འབྲི་བ་ལ་མི་མཁས་པ་དག་ཅིག་ཡིན་ལ། རིགས་
ཀྱི་བུ་དེ་ལྟར་རྣམ་པ་ཐ་དད་དུ་བསླབས་པས། ཡན་ལག་རྣམ་པར་དབྱེ་བ་ལ་ཐ་དད་དུ་
བསླབས་པ། གཟུགས་ཐ་དད་དུ་བསླབས་པའི་རི་མོ་མཁན་དེ་དག་ཐམས་ཅད་ལ། རྒྱལ་པོ་
རྒྱལ་རིགས་སྤྱི་བོ་ནས་དབང་བསྐུར་བས་རས་གཞི་བྱིན་ཏེ། ཁྱེད་རྣམས་ཀྱིས་རས་འདི་ལ་
ངའི་གཟུགས་བྲིས་ཏེ་འོན་ཅིག །ཁྱེད་ཅག་ཐམས་ཅད་ཀྱིས་ཀྱང་འདི་ལ་རི་མོ་བྲིས་ཤིག །དེ་
ནས་རི་མོ་མཁན་དེ་དག་ཚོགས་ནས་རས་དེ་བརྒྱངས་པ་ལས། རི་མོ་མཁན་དེ་དག་གི་ནང་
ནས་རི་མོ་མཁན་གཅིག་ཡུལ་གཞན་ཞིག་ཏུ་སོང་བར་གྱུར་ལ། དེ་ནས་རི་མོ་མཁན་ཕྱི་མ་དེ་
དག་གིས། དེ་ལ་རྒྱལ་པོའི་གཟུགས་བྲིས་ན། རིགས་ཀྱི་བུ་དེ་ཇི་སྙམ་དུ་སེམས། རི་མོ་མཁན་
གཅིག་པོ་དེའི་ལག་ཏུ་མ་བླངས་ན་རས་དེ་རྣམ་པ་ཐམས་ཅད་ཀྱི་མཆོག་དང་ལྡན་པར་འགྱུར་
རམ། གསོལ་བ། བཅོམ་ལྡན་འདས་དེ་ནི་མ་ལགས་སོ། །བཅོམ་ལྡན་འདས་ཀྱིས་བཀའ་
སྩལ་པ། རིགས་ཀྱི་བུ་དེ་ལྟར་ན་ཇི་ཙམ་དུ་དོན་རྣམ་པར་རིག་པར་བྱ་བའི་ཕྱིར་འདི་དཔེར་
བྱས་ཏེ། འདིའི་དོན་ཅིར་བལྟ་ཞེ་ན། རིགས་ཀྱི་བུ་ཇི་ལྟར་རི་མོ་མཁན་གཅིག་པོ་དེ་མེད་ན།
རས་དེ་རྣམ་པ་ཐམས་ཅད་ཀྱི་མཆོག་དང་ལྡན་པར་མི་འགྱུར་བ་དེ་བཞིན་དུ། རིགས་ཀྱི་བུ་རྣམ་
པ་ཇི་སྙེད་དང༌། སྤྱོད་པ་ཇི་སྙེདང༌། བརྩོན་པ་ཇི་སྙེད་ཀྱིས་སངས་རྒྱས་ཀྱི་ཆོས་ཡོངས་སུ་
འགྲུབ་པར་འགྱུར་བའི་རྣམ་པ་དེ་དག་ལས་གལ་ཏེ་རྣམ་པ་གཅིག་མ་བསྟན་ན་ཡང་རྣམ་པ་
2 ; 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་མ་ཡིན་ནོ། །ནམ་སངས་རྒྱས་ཀྱི་ཆོས་ཐམས་
ཅད་ཀྱི་རྣམ་པ་ཡང་དག་པར་བསྡུས་ཤིང༌། ལྟ་བ་དང་། ཉོན་མོངས་པའི་ཀུན་ནས་ལྡང་བ་དང་།
མཚན་མ་ལ་དམིགས་པའི་སྤྲོས་པ་ཐམས་ཅད་དང་ལྷན་ཅིག་མི་གནས་པ་དེ་ན། བྱང་སེམས་
ཀྱི་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་ཡིན་ནོ། །ཞེས་གསུངས་པ་བཞིན་
ནོ༑ ༑དེ་ཉིད་གང་ཡིན་ན། མདོ་ཉིད་ལས། དེ་ལ་རྣམ་པ་ཐམས་ཅད་ཀྱི་མཆོག་དང་ལྡན་པའི་
སྟོང་པ་ཉིད་གང་ཞེ་ན། སྦྱིན་པ་མ་ཚང་བ་མེད་པ། ཚུལ་ཁྲིམས་མ་ཚང་བ་མེད་པ། བཟོད་པ་
མ་ཚང་བ་མེད་པ། བརྩོན་འགྲུས་མ་ཚང་བ་མེད་པ། བསམ་གཏན་མ་ཚང་བ་མེད་པ། ཤེས་
རབ་མ་ཚང་བ་མེད་པ། ཐབས་མ་ཚང་བ་མེད་པ། བྱམས་པ་མ་ཚང་བ་མེད་པ། སྙིང་རྗེ་དང་
དགའ་བ་དང་བཏང་སྙོམས་མ་ཚང་བ་མེད་པ། བདེན་པ་ཤེས་པ་ལ་འཇུག་པ་མ་ཚང་བ་མེད་
པ༑ བྱང་ཆུབ་ཀྱི་སེམས་སེམས་ཅན་ལ་ལྟ་བ་མ་ཚང་བ་མེད་པ། བསམ་པ་དང་ལྷག་པའི་
བསམ་བའི་སྦྱོར་བ་མ་ཚང་བ་མེད་པ་དང༌། སྦྱིན་པ་དང་། སྙན་པར་སྨྲ་བ་དང༌། དོན་བྱེད་པ་
དང་དོན་མཐུན་པ་མ་ཚང་བ་མེད་པ། དྲན་པ་དང་ཤེས་བཞིན་མ་ཚང་བ་མེད་པ། དྲན་པ་ཉེ་
བར་བཞག་པ་དང༌། ཞེས་པ་ནས་སངས་རྒྱས་ཀྱི་བྱ་བ་ལ་རྟག་ཏུ་བརྩོན་པ། ཉེ་བར་ཞི་བས་
བསིལ་བར་གྱུར་པ། སེམས་ཅན་ཡོངས་སུ་སྨིན་པར་བྱ་བ་ལ་འབད་པ་སྟེ་འདི་ན་རྣམ་པ་
ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་ཅེས་བྱའོ། །ཞེས་པའི་བར་དུ་གསུངས་སོ། །
དེ་ལྟར་རྣམ་པ་ཐམས་ཅད་པའི་ཡོན་ཏན་བསྟན་ནས། ཚད་མེད་པ་ལ་སོགས་པའི་ཡོན་ཏན་ནི།
སངས་རྒྱས་ཀྱི་ས་ལ་སྦྱིན་པ་ལ་སོགས་པ་འདི་དག་ཉིད་ལས་རེ་རེའང་སངས་རྒྱས་ཀྱི་ཡུལ་
མཐའ་ཡས་པར་རྣམ་པའི་རབ་ཏུ་དབྱེ་བ་ཐ་དད་པའི་ཕྱིར་ཚད་མེད་པར་རིག་པར་བྱའོ། །
གྲངས་དང་མཐུ་བསམ་གྱིས་མི་ཁྱབ་པའི་ཕྱིར་བསམ་དུ་མེད་པ་ཉིད་དོ། །སེར་སྣ་ལ་སོགས་པ་
མི་མཐུན་པའི་ཕྱོགས་ཀྱི་བག་ལ་ཉལ་མ་ལུས་པ་བསལ་བའི་ཕྱིར་རྣམ་པར་དག་པ་མཆོག་ཉིད་
2 6 4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
དོ༑ ༑དེ་ལ་ཡོན་ཏན་བཞི་པོ་འགྲུབ་པའི་ཉེ་བའི་རྒྱུ་ནི། ཕ་རོལ་ཏུ་ཕྱིན་པ་དྲུག་ལ་སོགས་པ་
ཡོངས་སུ་རྫོགས་པའི་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་ཀྱི་ཏིང་ངེ་འཛིན་
གྱི་སྒོ་བསྒོམས་པས་མི་སྐྱེ་བའི་ཆོས་ཉིད་ཐོབ་པའི་ཕྱིར། བྱང་ཆུབ་སེམས་དཔའི་ས་མི་གཡོ་བ་
ལ་རྣམ་པར་མི་རྟོག་པ་སྐྱོན་མེད་པ་ལྷུན་གྱིས་གྲུབ་ཅིང་རྒྱུན་མི་ཆད་པར་རང་གི་ངང་གིས་
འཇུག་པའི་ལམ་ཤེས་པ་བརྟེན་པས་ན། ཟག་པ་མེད་པའི་དབྱིངས་ལ་དེ་བཞིན་གཤེགས་པ་
རྣམས་ཀྱི་སྟོབས་ལ་སོགས་པའི་ཡོན་ཏན་ཐམས་ཅད་པ་ཉིད་ཡང་དག་པར་འགྲུབ་བོ། །བྱང་
ཆུབ་སེམས་དཔའི་ས་ལེགས་པའི་བློ་གྲོས་ལ་ཏིང་ངེ་འཛིན་དང་གཟུངས་ཀྱི་སྒོ་བརྒྱ་སྟོང་
གྲངས་མེད་པ་དག་གིས་ཚད་མེད་པའི་སངས་རྒྱས་ཀྱི་ཆོས་ཡོངས་སུ་འཛིན་པའི་ཤེས་པ་ལ་
བརྟེན་པས་ན། ཡོན་ཏན་ཚད་མེད་པ་ཉིད་ཡང་དག་པར་འགྲུབ་བོ། །བྱང་ཆུབ་སེམས་པའི་ས་
ཆོས་ཀྱི་སྤྲིན་ལ་དེ་བཞིན་གཤེགས་པ་ཐམས་ཅད་ཀྱི་གསང་བའི་གནས་ལྐོག་ཏུ་མ་གྱུར་པའི་
ཤེས་པ་ལ་བརྟེན་པས་ན། ཡོན་ཏན་བསམ་གྱིས་མི་ཁྱབ་པ་ཉིད་མངོན་པར་འགྲུབ་བོ། །དེའི་
རྗེས་ཐོགས་སུ་སངས་རྒྱས་ཀྱི་ས་ཐོབ་པའི་ཕྱིར་བག་ཆགས་དང་བཅས་པའི་ཉོན་མོངས་པ་
དང་ཤེས་བྱའི་སྒྲིབ་པ་མཐའ་དག་ལས་གྲོལ་བའི་ཤེས་པ་ལ་བརྟེན་པས་རྣམ་པར་དག་པ་
མཆོག་གི་ཡོན་ཏན་ཉིད་ཡང་དག་པར་འགྲུབ་བོ། །གང་གི་ཕྱིར་སའི་ཡེ་ཤེས་ཀྱི་རྟེན་མི་གཡོ་བ་
ལ་སོགས་པའི་ས་བཞི་པོ་འདི་དག་ལ། དགྲ་བཅོམ་པ་དང་། རང་སངས་རྒྱས་མཐོང་བ་མེད་
པ་དེའི་ཕྱིར་དེ་དག་ནི་ཡོན་ཏན་རྣམ་པ་བཞི་འགྲུབ་པ་དང་དབྱེར་མེད་པའི་མཚན་ཉིད་མྱ་ངན་
ལས་འདས་པའི་དབྱིངས་ལས་རིང་དུ་གྱུར་པ་ཡིན་ནོ། །ཞེས་བྱའོ། ། །
དེ་ལྟར་ཡོན་ཏན་བཞི་ཐོབ་པ་དང་དབྱེར་མེད་པའི་མྱ་ངན་ལས་འདས་པའི་དབྱིངས་
ཀྱི་ཆོས་མཐུན་ཉིད་གསུངས་པ། ཤེས་རབ་ཡེ་ཤེས་རྣམ་གྲོལ་རྣམས། །གསལ་དང་འཕྲོ་དང་
དག་ཕྱིར་དང༌། །ཐ་དད་མེད་ཕྱིར་འོད་དང་ཟེར། །ཉི་མའི་དཀྱིལ་འཁོར་དག་དང་མཚུངས། །
༡ G



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞེས་ཏེ། ཤེས་རབ་གང་དང་ཡེ་ཤེས་གང་དང་རྣམ་པར་གྲོལ་བ་གང་གིས་ཡོན་ཏན་རྣམ་པ་
བཞི་འགྲུབ་པ་དང་དབྱེ་བ་མེད་པའི་མཚན་ཉིད་ཀྱིས་མྱ་ངན་ལས་འདས་པའི་དབྱིངས་དེ་སྟོན་
པར་བྱེད་པ་དེ་དག་ནི་གོ་རིམ་ཇི་ལྟ་བ་བཞིན་དུ་གསུམ་དང་རྣམ་པ་གཅིག་གིས་ཉི་མ་དང་ཆོས་
མཐུན་པ་རྣམ་པ་བཞི་བསྟན་ཏེ། དེ་ལ་སངས་རྒྱས་ཀྱི་རྒྱུད་ལ་མངའ་བ་མཉམ་གཞག་འཇིག་
རྟེན་ལས་འདས་པ་རྣམ་པར་མི་རྟོག་པའི་ཤེས་རབ་ནི་ཤེས་བྱ་ཇི་ལྟ་བའི་དེ་ཁོ་ན་ཉིད་དམ་པའི་
མུན་པ་སེལ་བར་ཉེ་བར་གནས་པའི་ཕྱིར། འོད་གསལ་བ་དང་ཆོས་མཚུངས་སོ། །དེའི་རྗེས་
ལ་ཐོབ་པ་ཤེས་བྱ་ཇི་སྙེད་པ་མཁྱེན་པའི་ཡེ་ཤེས་ནི་ཤེས་བྱའི་དངོས་པོ་མ་ལུས་པ་རྣམ་པ་
ཐམས་ཅད་ལ་འཇུག་པས་ན་འོད་ཟེར་གྱི་དྲ་བ་འཕྲོ་བ་དང་ཆོས་མཚུངས་སོ། །དེ་གཉིས་ཀའི་
རྟེན་སེམས་ ཀྱི་རང་བཞིན་སྤང་བྱ་ལས་རྣམ་པར་གྲོལ་བ་ནི། ཤིན་ཏུ་དྲི་མ་མེད་ཅིང་འོད་
གསལ་བ་ཉིད་ ཀྱིས། ཉི་མའི་དཀྱིལ་འཁོར་རྣམ་པར་དག་པ་དང་ཆོས་མཚུངས་སོ། །ཤེས་
རབ་ལ་སོགས་པ་གསུམ་ག་ཡང་ཆོས་ཀྱི་དབྱིངས་དང་དབྱེར་མེད་པའི་རང་བཞིན་ཉིད་ཀྱིས་
འོད་ལ་སོགས་པ་གསུམ་པོ་དེ་རྣམ་པར་དབྱེ་བ་མེད་པ་དང་ཆོས་མཚུངས་སོ། །དེས་ན་མྱ་ངན་
ལས་འདས་པ་ནི་གཅིག་ཉིད་དེ། དེས་ན་སངས་རྒྱས་མ་ཐོབ་པར། །མྱ་ངན་འདས་པ་མི་ཐོབ་
སྟེ༑ ༑འོད་དང་འོད་ཟེར་སྤངས་ནས་ནི། །ཉི་མ་ལྟ་བར་མི་ནུས་བཞིན། །ཞེས་གསུངས་ཏེ།
གང་གི་ཕྱིར་ཐོག་མ་མེད་པའི་དུས་ནས་ཉེ་བར་གནས་པའི་རང་བཞིན་དགེ་བའི་ཆོས་དང་ལྡན་
པའི་ཁམས་ལ་དེ་བཞིན་གཤེགས་པ་རྣམས་ཀྱི་ཡོན་ཏན་རྣམ་པར་དབྱེ་བ་མེད་པའི་ཆོས་ཉིད་
ཡིན་པ་དེའི་ཕྱིར་ཆགས་པ་མེད་ཅིང་ཐོགས་པ་མེད་པའི་ཡེ་ཤེས་ཀྱི་གཟིགས་པ་མངའ་བས་ཡེ་
ཤེས་ཕུན་སུམ་ཚོགས་པའི་དེ་བཞིན་གཤེགས་པ་མ་ཐོབ་པར་སྒྲིབ་པ་ཐམས་ཅད་ལས་རྣམ་
པར་གྲོལ་བའི་མཚན་ཉིད་སྤངས་པ་ཕུན་སུམ་ཚོགས་པའི་མྱ་ངན་ལས་འདས་པའི་དབྱིངས་
རྟོགས་པ་མངོན་དུ་བྱེད་པར་མི་མཐད་དེ། འོད་དང་འོད་ཟེར་མཐོང་བར་ཉི་མའི་དཀྱིལ་འཁོར་
་
，
|
2
6
6



)
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
མི་མཐོང་བ་བཞིན་ནོ། །དེ་ཉིད་ཀྱི་ཕྱིར་དཔལ་ཕྲེང་གིས་ཞུས་པའི་མདོ་ལས། བཅོམ་ལྡན་
འདས་བཟང་ངན་དུ་བྱེད་པའི་ཆོས་ཅན་དག་ནི་མྱ་ངན་ལས་འདས་པ་ཐོབ་པ་མ་ལགས་ཀྱི།
བཅོམ་ལྡན་འདས་ཡེ་ཤེས་མཉམ་པ་དག་གིས་མྱ་ངན་ལས་འདས་པ་ཐོབ། བཅོམ་ལྡན་འདས་
རྣམ་པར་གྲོལ་བ་མཉམ་པ་དག་གིས་མྱ་ངན་ལས་འདས་པ་ཐོབ། བཅོམ་ལྡན་འདས་རྣམ་པར་
གྲོལ་བའི་ཡེ་ཤེས་གཟིགས་པ་མཉམ་པ་དག་གིས་མྱ་ངན་ལས་འདས་པ་ཐོབ་པའི་སླད་དུའོ། །
བཅོམ་ལྡན་འདས་དེ་ལྟ་ལགས་པས་མྱ་ངན་ལས་འདས་པའི་དབྱིངས་ནི་རོ་གཅིག་སྟེ། འདི་
རིག་པ་དང་རྣམ་པར་གྲོལ་བའི་རོར་མཚུངས་པ་ལགས་སོ། །ཞེས་པ་དང༌། དམ་པའི་ཆོས་
པད་མ་དཀར་པོ་ལས། འདི་ལྟར་མྱ་ངན་འདས་པར་ངས་བསྟན་པ། །འཁོར་བའི་སྡུག་བསྔལ་
དག་ལས་ཁྱེད་ཐར་ཡང་། ཁྱེད་ནི་ད་དུང་མྱ་ངན་ཡོངས་མ་འདས། །སངས་རྒྱས་ཐེག་པ་འདི་ནི་
བཙལ་བར་གྱིས། །ཞེས་གསུངས་པ་བཞིན་ནོ། །དོན་བཅུ་པོ་ཐམས་ཅད་ཀྱི་མཇུག་བསྡུ་བ་
གསུངས་པ། དེ་ལྟར་རྒྱལ་བའི་སྙིང་པོ་ནི། །རྣམ་གཞག་རྣམ་པ་བཅུ་ཞེས་བརྗོད། །ཅེས་ཏེ། དེ་
ལྟར་དེ་བཞིན་གཤེགས་པའི་སྙིང་པོ་ནི་ཕྱི་མའི་མཐའི་མུ་དང་མཚུངས་པ་རྟག་པའི་ཆོས་ཉིད་དུ་
རིག་པར་བྱ་བ་ཉིད་ཀྱི་དབང་དུ་བྱས་ནས་ངོ་བོ་ལ་སོགས་པའི་དོན་རྣམ་པ་བཅུས་དེ་བཞིན་
གཤེགས་པའི་སྙིང་པོ་འདི་རྣམ་པར་བཞག་པ་བཤད་པ་ཡིན་ནོ། །
ད་ནི་དཔེ་དགུའི་སྒོ་ནས་དེ་བཞིན་གཤེགས་པའི་སྙིང་པོ་སེམས་ཅན་ཐམས་ཅད་ལ་
ཁྱབ་པར་བསྟན་པ་ཤིན་ཏུ་མདོར་བསྟན་པ་ཉིད་ནི། ཉོན་མོངས་སྦུབས་ན་གནས་པ་སྟེ། །དཔེ་
དག་གིས་ནི་ཤེས་པར་བྱ། །ཡང་ཐོག་མ་མེད་པའི་དུས་ན་ཉེ་བར་གནས་པ་སེམས་ཀྱི་རང་
བཞིན་དང་མ་འབྲེལ་བའི་རང་བཞིན་ཉོན་མོངས་པའི་སྦུབས་ཉིད་དང་། ཐོག་མ་མེད་པ་ནས་
ཉེ་བར་གནས་པ། སེམས་རང་བཞིན་གྱིས་འོད་གསལ་བ་དང་། འབྲེལ་བའི་རང་བཞིན་དག་
པའི་ཆོས་ཉིད་ཀྱི་དབང་དུ་བྱས་ནས། དཔེ་དགུས་དེ་བཞིན་གཤེགས་པའི་སྙིང་པོ་ཉོན་མོངས་
-
2 6 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་སྦུབས་བྱེ་བ་མཐའ་ཡས་པས་བཏུམས་པ་ནི་དེ་བཞིན་གཤེགས་པའི་སྙིང་པོའི་མདོ་ཇི་ལྟ་
བ་བཞིན་རྟོགས་པར་བྱའོ། །དཔེ་དགུ་གང་ཞེ་ན། སངས་རྒྱས་པད་ངན་སྦྲང་རྩི་སྦྲང་མ་ལ། །
སྤུན་ལ་སྙིང་པོ་མི་གཙང་ནང་ན་གསེར། །ས་ལ་གཏེར་དང་སྨྱུག་སོགས་འབྲས་བུ་དང་། །གོས་
ཧུལ་ནང་ན་རྒྱལ་བའི་སྐུ་དང་ནི། །བུད་མེད་ངན་མའི་ལྟོ་ན་མི་བདག་དང་། །སལ་རིན་ཆེན་
གཟུགས་ཡོད་ཇི་ལྟ་བར། །གློ་བུར་ཉོན་མོངས་དྲི་མས་བསྒྲིབས་པ་ཡི། །སེམས་ཅན་རྣམས་ལ་
དེ་བཞིན་ཁམས་དེ་གནས། །འདིས་ནི་སྙིང་པོ་དང་དྲི་མ་གཉིས་ཀའི་དཔེ་བསྡུས་ཏེ་བསྟན་པའོ།།
དྲི་མ་པདྨ་སྲོག་ཆགས་སྦྱིན་པ་མི་གཙང་ས་འབྲས་གོས་ཧྲུལ་དང༌། །སྡུག་བསྔལ་འབར་བས་
མངོན་པར་གདུངས་པའི་བུད་མེད་ས་ཡི་ཁམས་དང་མཚུངས། །འདིས་ནི་དྲི་མའི་དཔེ་བསྟན་
ཏོ༑ ༑སངས་རྒྱས་སྦྲང་རྩི་སྙིང་པོ་གསེར་དང་གཏེར་དང་ནྱ་གྲོ་རིན་ཆེན་སྐུ། །གླིང་བདག་
མཆོག་དང་རིན་ཅེན་གཟུགས་དང་དྲི་མེད་ཁམས་མཆོག་མཚུངས་པ་ཉིད། །འདིས་ནི་སྙིང་
པོའི་དཔེ་བསྟན་ཏོ། །དེ་ལ་དང་པོ་ཉོན་མོངས་པ་ནི་པད་མ་ངན་པའི་སྦུབས་དང་འདྲ་ལ། དེ་
བཞིན་གཤེགས་པའི་ཁམས་ནི་སངས་རྒྱས་ལྟ་བུ་སྟེ། ཇི་ལྟར་མདོག་ངན་པད་མའི་ཁོང་གནས་
པ༑ །མཚན་སྟོང་གིས་འབར་དེ་བཞིན་གཤེགས་པ་ནི། །དྲི་མེད་ལྷ་ཡི་མིག་ལྡན་མིས་མཐོང་
ནས། །ཆུ་སྐྱེས་འདབ་མའི་སྦུབས་ནས་འབྱིན་བྱེད་པ། །དེ་བཞིན་བདེ་གཤེགས་མནར་མེད་
གནས་རྣམས་ལ། །སངས་རྒྱས་སྤྱན་གྱིས་རང་ཆོས་ཉིད་གཟིགས་ཏེ། །སྒྲིབ་མེད་ཕྱི་མཐའི་
མུར་གནས་སྙིང་རྗེ་ཡི། །བདག་ཅན་སྒྲིབ་པ་ལས་ནི་སྒྲོལ་བར་བྱེད། །ཇི་ལྟར་མི་སྡུག་པད་མ་
ཟུམས་ལ་བདེ་བར་གཤེགས་པ་ནི། །དེ་ཡི་ཁོང་གནས་ལྷ་མིག་མཐོང་ནས་འདབ་མ་གཅོད་
བྱེད་ལྟར། །ཆགས་སྡང་སོགས་དྲི་སྦུབས་བསྒྲིབས་རྫོགས་སངས་སྙིང་པོ་འགྲོ་གཟིགས་ཏེ། །
ཐུགས་རྗེ་ཐུབ་པ་དེ་བཞིན་སྒྲིབ་པ་དེ་ནི་འཇོམས་པར་མཛད། །ཅེས་གསུངས་ཏེ། དེ་ལྟར་ཡང་
དེ་བཞིན་གཤེགས་པའི་སྙིང་པོའི་མདོ་ལས། རིགས་ཀྱི་བུ་དག་འདི་ལྟ་སྟེ་དཔེར་ན། སྐྱེས་བུ་
26 8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥།
ལྷའི་མིག་ཅན་ལ་ལ་ཞིག་གིས། ལྷ་ཡི་མིག་གིས་འདི་ལྟར་ཁ་དོག་ངན་ཅིང་འདི་ལྟར་དྲི་ང་བའི་
པད་མ་ཁ་མ་བྱེ་ཞིང་མ་གྱེས་པ་དག་ལ་བལྟས་ཏེ། དེའི་དབུས་ན་པད་མའི་སྙིང་པོ་ལ་དེ་བཞིན་
གཤེགས་པ་དཀྱིལ་མོ་དཀྲུང་བཅས་ཤིང་འདུག་པར་ རིག་ནས། དེ་བཞིན་གཤེགས་པའི་
གཟུགས་བལྟ་བར་འདོད་དེ། དེ་བཞིན་གཤེགས་པའི་གཟུགས་དེ་ཡང་དག་པར་སྦྱང་བའི་
ཕྱིར་པད་མའི་འདབ་མ་ཁ་དོག་ངན་ཅིང་དྲི་ང་ལ་སྨད་པར་འོས་པ་དེ་དག་འབྱེད་ཅིང་སེལ་བ་དེ་
བཞིན་དུ། རིགས་ཀྱི་བུ་དག་དེ་བཞིན་གཤེགས་པས་ཀྱང་སངས་རྒྱས་ཀྱི་མིག་གིས་སེམས་
ཅན་དེ་བཞིན་གཤེགས་པའི་སྙིང་པོར་མཐོང་ནས། སེམས་ཅན་དེ་དག་གི་འདོད་ཆགས་དང་
ཞེ་སྡང་དང་གཏི་མུག་དང་སྲེད་པ་དང་མ་རིག་པའི་ཉོན་མོངས་པའི་སྦུབས་དབྱེ་བའི་ཕྱིར་ཆོས་
བསྟན་ཏེ། དེ་སྒྲུབ་པའི་དེ་བཞིན་གཤེགས་པ་རྣམས་ནི་ཡང་དག་པ་ཉིད་དུ་གནས་སོ། །
རིགས་ཀྱི་བུ་དག་འདི་ནི་ཆོས་རྣམས་ཀྱི་ཆོས་ཉིད་དེ། དེ་བཞིན་གཤེགས་པ་རྣམས་བྱུང་ཡང་
རུང་མ་བྱུང་ཡང་རུང་། སེམས་ཅན་འདི་དག་ནི་རྟག་ཏུ་དེ་བཞིན་གཤེགས་པའི་སྙིང་པོ་ཅན་
ཡིན་ན། རིགས་ཀྱི་བུ་དག་སྨད་པར་འོས་པའི་ཉོན་མོངས་པའི་སྦུབས་རྣམས་ཀྱིས་གཡོགས་
པས། དེ་དག་གི་ཉོན་མོངས་པའི་སྦུབས་གཞིག་པ་དང་། དེ་བཞིན་གཤེགས་པའི་ཡེ་ཤེས་ཀྱང་
ཡོངས་སུ་སྦྱང་བའི་ཕྱིར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་བྱང་ཆུབ་སེམས་དཔའ་རྣམས་ལ་ཆོས་སྟོན་ཏེ། བྱ་བ་འདི་ལ་ཡང་མོས་པར་བྱེད་དོ། །དེ་
ལ་བྱང་ཆུབ་སེམས་དཔའ་སེམས་དཔའ་ཆེན་པོ་དེ་དག་ལ་མངོན་པར་བརྩོན་པར་གནས་པ་དེ་
གང་གི་ཚེ། ཉོན་མོངས་པ་དང་ཉེ་བའི་ཉོན་མོངས་པ་ཐམས་ཅད་ལས་ཡོངས་སུ་གྲོལ་བར་
གྱུར་པ་དེའི་ཚེ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
ཞེས་བྱ་བའི་གྲངས་སུ་འགྲོ་སྟེ། དེ་བཞིན་གཤེགས་པའི་བྱ་བ་ཐམས་ཅད་ཀྱང་བྱེད་དོ། །ཞེས་
གསུངས་སོ། །ཉོན་མོངས་པ་ནི་སྲོག་ཆགས་སྦྲང་མ་དང་འདྲ་ལ། དེ་བཞིན་གཤེགས་པའི་སྙིང་
2 69



--
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོ་ནི་སྦྲང་རྩི་ལྟ་བུ་སྟེ། ཇི་ལྟར་སྲོག་ཆགས་ཚོགས་བསྐོར་སྦྲང་རྩི་ནི། །སྐྱེས་བུ་མཁས་པ་དེ་
དོན་གཉེར་བ་ཡིས། །མཐོང་ནས་དེ་དག་ཐབས་ཀྱིས་སྲོག་ཆགས་ཚོགས། །ཀུན་ནས་འབྲལ་
བར་རབ་ཏུ་བྱེད་པ་བཞིན། །དྲང་སྲོང་ཆེན་པོ་ཀུན་མཁྱེན་སྤྱན་གྱིས་ནི། །རིག་ཁམས་སྦྲང་རྩི་
དང་འདྲ་འདི་གཟིགས་ནས། །དེ་ཡི་སྒྲིབ་པ་སྦྲང་མ་དང་འདྲ་བ། །གཏན་ནས་རབ་ཏུ་སྤོང་བར་
མཛད་པ་ཡིན། །ཇི་ལྟར་སྦྲང་རྩི་སྲོག་ཆགས་བྱེ་བ་ཕྲག་ཁྲིག་སྟོང་བསྒྲིབས་སྦྲང་རྩི་དོན་གཉེར་
མིས། །སྦྲང་མ་དེ་དག་བསལ་ཏེ་ཇི་ལྟར་འདོད་པ་བཞིན་དུ་སྦྲང་རྩིའི་བྱ་བྱེད་པ། །དེ་བཞིན་
ལུས་ཅན་ལ་ཡོད་ཟག་པ་མེད་པའི་ཤེས་པ་སྤྲང་མའི་རྩི་དང་འདྲ། །ཉོན་མོངས་སྦྲང་མ་དང་
འདྲ་དེ་འཇོམས་པ་ལ་མཁས་པ་རྒྱལ་བ་སྐྱེས་བུ་བཞིན། །ཞེས་གསུངས་ཏེ་མདོ་ལས། རིགས་
ཀྱི་བུ་དག་གཞན་ཡང་འདི་ལྟ་སྟེ་དཔེར་ན་སྦྲང་ཚང་ཟླུམ་པོ་ཤིང་གི་ཡལ་ག་ལ་འཕྱང་བ། བུང་
བ་འབུམ་གྱིས་ཀུན་ཏུ་བསྲུངས་ཤིང་སྦྲང་རྩིས་ཡོངས་སུ་གང་བ་ཞིག་ཡོད་ལ། དེ་ནས་སྦྲང་རྩི་
འདོད་པའི་མི་ཞིག་གིས་སྲོག་ཆགས་ཀྱི་རྣམ་པ་བུང་བ་དེ་དག་ཐབས་མཁས་པས་བསྐྲད་ནས།
སྦྲང་རྩི་དེས་སྦྲང་རྩིའི་བྱ་བ་བྱེད་དོ། །རིགས་ཀྱི་བུ་དག་དེ་བཞིན་དུ་སེམས་ཅན་ཐམས་ཅད་
ཀྱང་སྦྲང་ཚང་དང་འདྲ་སྟེ། དེ་ལས་སངས་རྒྱས་ཉིད་ཉོན་མོངས་པ་དང་ཉེ་བའི་ཉོན་མོངས་པ་
བྱེ་བ་ཕྲག་འབུམ་གྱིས་ཀུན་ཏུ་བསྲུངས་པ་དེ་བཞིན་གཤེགས་པའི་ཡེ་ཤེས་མཐོང་བས་རིག་གོ།
རིགས་ཀྱི་བུ་དག་ཇི་ལྟར་སྦྲང་ཚང་གི་ནང་ན་སྦྲང་རྩི་བུང་བ་བྱེ་བ་ཕྲག་འབུམ་གྱིས་ཀུན་ཏུ་
བསྲུངས་པ་ཡོད་པར་སྐྱེས་བུ་མཁས་པ་ཞིག་གིས་ཤེས་པས་རིག་པ་དེ་བཞིན་དུ། སེམས་ཅན་
ཐམས་ཅད་ལ་ཡང་སངས་རྒྱས་ཉིད་ཉོན་མོངས་པ་དང་ཉེ་བའི་ཉོན་མོངས་པ་བྱེ་བ་ཕྲག་འབུམ་
གྱིས་ ཀུན་ཏུ་བསྲུངས་པ་ཡོད་པར་དེ་བཞིན་གཤེགས་པའི་ཡེ་ཤེས་མཐོང་བས་རིག་སྟེ།
རིགས་ཀྱི་བུ་དག་དེ་ལ་དེ་བཞིན་གཤེགས་པ་ཡང་ཐབས་ལ་མཁས་པས་བུང་བ་བསལ་བ་
བཞིན་དུ། སེམས་ཅན་དེ་དག་གི་འདོད་ཆགས་དང་ཞེ་སྡང་དང་གཏི་མུག་དང་ང་རྒྱལ་དང་
2 ཌ (0



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥་
རྒྱགས་པ་དང་འཆབ་པ་དང་ཁྲོ་བ་དང་ཕྲག་དོག་དང་སེར་སྣ་ལ་སོགས་པའི་ཉོན་མོངས་པ་དང་།
ཉེ་བའི་ཉོན་མོངས་པ་རྣམས་བསལ་ནས་ཇི་ལྟར་སེམས་ཅན་དེ་དག་ལ་ཡང་ཉོན་མོངས་པ་དང་
ཉེ་བའི་ཉོན་མོངས་པ་དེ་དག་གིས་ཉེ་བའི་ཉོན་མོངས་པ་ཅན་དུ་མི་འགྱུར་བ་དང་། གནོད་པར་
མི་འགྱུར་བ་དེ་ལྟ་དེ་ལྟར་ཆོས་སྟོན་ཏོ། །དེ་བཞིན་གཤེགས་པའི་ཡེ་ཤེས་མཐོང་བ་དེ་རྣམ་པར་
སྦྱངས་ནས་འཇིག་རྟེན་ན་དེ་བཞིན་གཤེགས་པའི་བྱ་བ་བྱེད་དེ་རིགས་ཀྱི་བུ་དག་ངའི་དེ་བཞིན་
གཤེགས་པའི་མིག་ཡོངས་སུ་དག་པ་དེས་ངས་སེམས་ཅན་ཐམས་ཅད་དེ་ལྟར་མཐོང་ངོ༌། །
ཞེས་གསུངས་སོ། །
ཉོན་མོངས་པ་ནི་ཕྱིའི་སྤུན་པ་དང་འདྲ་ལ། དེ་བཞིན་གཤེགས་པའི་སྙིང་པོ་ནི་ནང་
གི་སྙིང་པོ་བཞིན་ཏེ། ཇི་ལྟར་སྤྱན་ལྡན་འབྲུ་ཡི་སྙིང་པོ་ནི། །མི་རྣམས་ཀྱིས་ནི་ལོངས་སྤྱད་མི་
འགྱུར་བ། །ཟས་སོགས་དོན་དུ་གཉེར་བ་གང་ཡིན་པ། །དེ་དག་གིས་ནི་སྤུན་ནས་དེ་འབྱིན་
ལྟར། །དེ་བཞིན་སེམས་ཅན་རྣམས་ཀྱི་ཉོན་མོངས་ཀྱི། །དྲི་མ་དང་འདྲེས་རྒྱལ་བའང་དེ་སྲིད་
དུ༑ ༑ཉོན་མོངས་དྲི་མ་འདྲེས་ལས་མ་གྲོལ་བ། །དེ་སྲིད་རྒྱལ་མཛད་སྲིད་གསུམ་དུ་མི་བྱེད། །
ཇི་ལྟར་ས་ལུ་བྲ་བོ་ནས་འབྲུའི་སྙིང་པོ་སྤུན་ལས་མ་ཕྱུང་གྲ་མ་ཅན། །ལེགས་པར་མ་བསྒྲུབས་
སྙིང་པོ་མི་རྣམས་ཀྱི་ནི་སྤྱད་བྱ་བཟའ་བ་ཞིམ་པོར་མི་འགྱུར་ལྟར། །དེ་བཞིན་སེམས་ཅན་ལ་
ཡོད་ཆོས་ཀྱི་དབང་ཕྱུག་ཉོན་མོངས་སྦུབས་ལས་མ་གྲོལ་ལུས། །ཉོན་མོངས་བྲུ་བས་ཉེན་པའི་
འགྲོ་ལ་ཆོས་ཀྱི་དགའ་བའི་རོ་སྟེར་འགྱུར་བ་མིན། །ཞེས་གསུངས་ཏེ། མདོ་ལས། རིགས་ཀྱི་
བུ་དག་གཞན་ཡང་འདི་ལྟ་སྟེ་དཔེར་ན། འབྲས་ས་ལུའམ་ནས་སམ་ཅི་ཙེའམ། འབྲུ་རྣམས་
ནི་སྙིང་པོ་ཕུབ་མ་ནས་ཡོངས་སུ་བསྲུངས་པ་ཡིན་ཏེ། དེ་རང་གི་ཕུབ་མ་ལས་མ་ཕྱུང་གི་བར་དུ་
བཟའ་བ་དང་བཅའ་བ་དང་མྱང་བའི་བྱ་བ་མི་བྱེད་ཀྱི། རིགས་ཀྱི་བུ་དག་སྐྱེས་པའམ་བུད་མེད་
གང་དག་བཟའ་བ་དང་བཅའ་བ་ལ་སོགས་པ་ཟས་སྐོམ་གྱི་བྱ་བ་འདོད་པ་དེ་དག་གིས་བརྔས་
，
27 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤིང་བརྡུངས་ཏེ་ཕུབ་མའི་སྦུབས་དང་ཕྱི་ཤུན་སེལ་ཏོ། །རིགས་ཀྱི་བུ་དག་དེ་བཞིན་དུ་དེ་
བཞིན་གཤེགས་པ་ཡང་། དེ་བཞིན་གཤེགས་པའི་སྤྱན་གྱིས་སེམས་ཅན་ཐམས་ཅད་ལ་དེ་
བཞིན་གཤེགས་པ་ཉིད། རང་སངས་རྒྱས་ཉིད། རང་བྱུང་ཉིད་ཉོན་མོངས་པའི་ཤུབས་ཀྱི་སྤུན་
པས་བཀྲིས་ནས་གནས་པར་མཐོང་ངོ༌། །རིགས་ཀྱི་བུ་དག་དེ་ལ་དེ་བཞིན་གཤེགས་པ་ཡང་
ཉོན་མོངས་པའི་སྦུབས་ཀྱི་ཤུན་པ་བསལ་བ་དང་། དེ་བཞིན་གཤེགས་པ་ཉིད་ཡོངས་སུ་སྦྱང་
བ་དང༌། སེམས་ཅན་འདི་དག་ཇི་ལྟར་ཉོན་མོངས་པའི་སྦུབས་ཀྱི་ཤུན་པ་ཐམས་ཅད་ལས་
གྲོལ་ཏེ། འཇིག་རྟེན་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་ཞེས་བྱ་བའི་རྣམ་གྲངས་སུ་འགྲོ་བར་འགྱུར་སྙམ་ནས་སེམས་ཅན་རྣམས་ལ་ཆོས་སྟོན་ཏོ།།
ཞེས་གསུངས་སོ། །ཉོན་མོངས་པ་ནི་མི་གཙང་བ་ལྡན་ལྗིན་གྱི་གནས་དང་འདྲ་ལ། དེ་བཞིན་
གཤེགས་པའི་ཁམས་ནི་གསེར་བཞིན་ཏེ། ཇི་ལྟར་རབ་ཏུ་རྒྱུ་ཚེ་མི་ཡི་གསེར། །ལྗན་ལྗིན་རུལ་
བའི་གནས་སུ་ལྷུང་གྱུར་ལ། །མི་འཇིག་ཆོས་ཅན་དེ་ནི་དེར་དེ་བཞིན། །ལོ་བརྒྱ་མང་པོ་དག་ཏུ་
གནས་པ་དེ། །ལྷ་མིག་རྣམ་དག་དང་ལྡན་ལྷ་ཡིས་དེར། །མཐོང་ནས་འདི་ན་མི་ལ་ཡོད་པའི་
གསེར། །རིན་ཆེན་མཆོག་འདི་སྦྱོངས་ཏེ་རིན་ཆེན་གྱིས། །སྒྲུབ་པའི་བྱ་བ་གྱིས་ཞེས་སྨྲ་བ་ལྟར།།
དེ་བཞིན་ཐུབ་པས་མི་གཙང་དང་འདྲ་བའི། །ཉོན་མོངས་འདམ་བྱིང་སེམས་ཅན་ཡོན་ཏན་ནི།།
གཟིགས་ནས་ཉོན་མོངས་འདམ་ དེ་ དག་ བྱའི་ ཕྱིར། །སྐྱེ་རྒུ་རྣམས་ ལ་ དམ་ ཆོས་ ཆུ་ ཆར་
འབེབས། །ཇི་ལྟར་ལྡན་ལྗིན་རུལ་བའི་གནས་སུ་ལྷུང་བའི་གསེར་ནི་ལྷ་ཡིས་མཐོང་གྱུར་ནས།།
ཀུན་ཏུ་དག་པར་བྱ་ཕྱིར་མཆོག་ཏུ་མཛེས་པར་མི་ལ་ནན་གྱིས་སྟོན་པ་ལྟར། །དེ་བཞིན་རྒྱལ་
བས་ཉོན་མོངས་མི་གཙང་ཆེན་པོར་ལྷུང་གྱུར་རྫོགས་སངས་རིན་པོ་ཆེ། །སེམས་ཅན་རྣམས་
ལ་གཟིགས་ནས་དེ་དག་སྦྱང་ཕྱིར་ལུས་ཅན་རྣམས་ལ་ཆོས་སྟོན་ཏོ། །ཞེས་གསུངས་ཏེ་དེ་ལྟར་
ཡང་མདོ་ལས། རིགས་ཀྱི་བུ་དག་གཞན་ཡང་འདི་ལྟ་སྟེ་དཔེར་ན། རུལ་བ་དང་ཉལ་ཉིལ་གྱི་
27 2



སྦྱོ
，
-
.
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། །༥།
གནས་བཤང་གཅི་དྲི་མི་ཞིམ་པས་ཀུན་ཏུ་གང་བ་ཞིག་ཏུ། མི་གཞན་གསེབ་ལམ་ནས་སོང་བ་
ཞིག་གིས་གསེར་གྱི་གར་བུ་ཟླུམ་བུ་ཞིག་ལྷུང་བར་གྱུར་ལ། བཤང་གཅི་དྲི་ང་བས་ཀུན་ཏུ་གང་
བ་རུལ་པ་དང་ཉལ་ཉིལ་གྱི་གནས་དེར་མི་གཙང་བ་གཞན་དང་གཞན་དག་གིས་ནོན་པས་
བལྟར་མི་སྣང་བར་གྱུར་ཅིང་། དེར་ལོ་བཅུ་འམ། ཉི་ཤུའམ། སུམ་ཅུའམ། བཞི་བཅུའམ། ལྔ་
བཅུའམ། ལོ་བརྒྱའམ་ལོ་སྟོང་དུ་མི་གཙང་བས་ཆུད་མི་ཟ་བའི་ཆོས་ཅན་དེ། སེམས་ཅན་གང་
ལ་ཡང་ཕན་པ་མི་བྱེད་དོ། །རིགས་ཀྱི་བུ་དག་དེ་ནས་ལྷས་ལྷའི་མིག་གིས་གསེར་གྱི་གར་བུ་
ཟླུམ་པོ་དེ་ལ་བལྟས་ནས། མི་གཅིག་ལ་ཀྱེ་མི་ཁྱོད་སོང་ལ་འདི་ན་རིན་པོ་ཆེའི་མཆོག་གསེར།
རུལ་བ་དང་ཉལ་ཉིལ་གྱི་རྣམ་པས་ནོན་པ་དེ་བྱི་དོར་གྱིས་ལ་གསེར་གྱི་བྱ་བ་གྱིས་ཤིག་ཅེས་
བསྒོ་ན། རིགས་ཀྱི་བུ་དག་རུལ་བ་དང་ཉལ་ཉིལ་གྱི་རྣམ་པ་ཞེས་བྱ་བ་དེ་ནི་ཉོན་མོངས་པ་རྣམ་
པ་སྣ་ཚོགས་ཀྱི་ཚིག་བླ་དྭགས་སོ། །གསེར་གྱི་གར་བུ་ཞེས་བྱ་བ་དེ་ནི་ཆུད་མི་ཟ་བའི་ཆོས་ཅན་
གྱི་ཚིག་བླ་དྭགས་སོ། །ལྷས་ལྷའི་མིག་ཅེས་བྱ་བ་དེ་ནི་དེ་བཞིན་གཤེགས་པ་དགྲ་བཅོམ་པ་
ཡང་དག་པར་རྫོགས་པའི་སངས་རྒྱས་ཀྱི་ཚིག་བླ་དྭགས་སོ། །རིགས་ཀྱི་བུ་དག་དེ་ལྟར་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱང་སེམས་ཅན་
ཐམས་ཅད་ལ་དེ་བཞིན་གཤེགས་པའི་ཆོས་ཉིད་ཆུད་མི་ཟ་བ་ཡོད་པའི་ཉོན་མོངས་པ་རུལ་བ་
དང་འདམ་རྫ་བ་ལྟ་བུ་རྣམས་བསལ་བའི་ཕྱིར་སེམས་ཅན་རྣམས་ལ་ཆོས་སྟོན་ཏོ། །ཞེས་
གསུངས་སོ། །
ཉོན་མོངས་པ་ནི་སའི་མཐིལ་དང་འདྲ་ལ། དེ་བཞིན་གཤེགས་པའི་ཁམས་ནི་རིན་
པོ་ཆེའི་གཏེར་བཞིན་ཏེ། ཇི་ལྟར་མི་དབུལ་ཁྱིམ་ནང་ས་འོག་ན། །མི་ཟད་པ་ཡི་གཏེར་ནི་ཡོད་
གྱུར་ལ། །མི་དེས་དེ་མ་ཤེས་ཤིང་གཏེར་དེ་ཡང་། །དེ་ལ་ང་འདིར་ཡོད་ཅེས་མི་སྨྲ་ལྟར། །དེ་
བཞིན་ཡིད་ཀྱི་ནང་ཆུད་རིན་ཆེན་གཏེར། །དྲི་མེད་བཞག་དང་བསལ་མེད་ཆོས་ཉིད་ཀྱང་། །མ་
2 7 3



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་པས་ན་དབུལ་བའི་སྡུག་བསྔལ་ནི། །རྣམ་མང་རྒྱུན་དུ་སྐྱེ་རྒུ་འདིས་མྱང་ངོ༌། །ཇི་ལྟར་
དབུལ་པོའི་ཁྱིམ་ནང་དུ་ནི་རིན་ཆེན་གཏེར་ཆུད་གྱུར་པ་མི་ལ་ནི། །རིན་ཆེན་གཏེར་བདག་ཡོད་
ཅེས་བརྗོད་པར་མི་བྱེད་དེ་ནི་མི་ཡིས་ཤེས་མིན་ལྟར། །དེ་བཞིན་ཆོས་གཏེར་ཡིད་ཀྱི་ཁྱིམ་
གནས་སེམས་ཅན་དག་ནི་དབུལ་པོ་ལྟ་བུ་སྟེ། །དེ་དག་རྣམས་ཀྱིས་དེ་ཐོབ་བྱ་ཕྱིར་འཇིག་རྟེན་
དུ་ནི་དྲང་སྲོང་ཡང་དག་བལྟམས། །ཞེས་གསུངས་ཏེ། དེ་ལྟར་ཡང་མདོ་ལས། རིགས་ཀྱི་བུ་
དག་གཞན་ཡང་འདི་ལྟ་སྟེ་དཔེར་ན། དབུལ་པོ་ཞིག་གི་ཁྱིམ་གྱི་ནང་གི་མཛོད་ཀྱི་འོག་གི་ས་ལ་
གཏེར་ཆེན་པོ་དབྱིག་དང་གསེར་གྱིས་རབ་ཏུ་གང་བ། མཛོད་ཀྱི་ཚད་ཙམ་ཞིག་མི་བདུན་སྲིད་
ཀྱི་སས་གཡོགས་པའི་འོག་ན་ཡོད་ལ། གཏེར་ཆེན་པོ་དེ་མི་དབུལ་པོ་དེ་ལ་འདི་སྐད་དུ། ཀྱེ་མི་
ང་ནི་གཏེར་ཆེན་པོ་སྟེ་སས་གཡོགས་ཤིང་འདུག་གོ་ཞེས་མི་སྨྲ་སྟེ། འདི་ལྟ་སྟེ། གཏེར་ཆེན་པོ་
ནི་སེམས་ཀྱི་ངོ་བོ་ཉིད་ཀྱི་སེམས་ཅན་མ་ཡིན་པའོ། །མི་དབུལ་པོ་ཁྱིམ་གྱི་བདག་པོ་དེ་ནི།
དབུལ་བའི་སེམས་ཀྱི་རྗེས་སུ་སེམས་ཤིང་དེ་ཉིད་ཀྱི་སྟེང་ན་རྣམ་པར་རྒྱུ་ཡང་སའི་འོག་ན་
གཏེར་ཆེན་པོ་ཡོད་པ་དེ་མ་ཐོས་མ་ཤེས་མ་མཐོང་ངོ༌། །རིགས་ཀྱི་བུ་དག་དེ་བཞིན་དུ་སེམས་
ཅན་ཐམས་ཅད་ཀྱི་མངོན་པར་ཞེན་པ་ཡིད་ལ་བྱེད་པ་ཁྱིམ་ལྟ་བུར་གྱུར་པའི་འོག་ན། དེ་བཞིན་
གཤེགས་པའི་སྙིང་པོ་སྟོབས་དང་མི་འཇིགས་པ་དང་མ་འདྲེས་པ་དང༌། སངས་རྒྱས་ཀྱི་ཆོས་
ཐམས་ཅད་ཀྱི་མཛོད་ཀྱི་གཏེར་ཆེན་པོ་ཡོད་ཀྱང་། སེམས་ཅན་དེ་དག་གཟུགས་དང་སྒྲ་དང་དྲི་
རོ་དང་རེག་པ་ལ་ཆགས་པས་སྡུག་བསྔལ་བས་འཁོར་བ་ན་འཁོར་ཏེ། ཆོས་ཀྱི་གཏེར་ཆེན་པོ་
དེ་མ་ཐོས་པས་ཐོབ་པར་མ་གྱུར་ཅིང༌། ཡོངས་སུ་སྦྱང་བའི་ཕྱིར་བརྩོན་པར་ཡང་མི་བྱེད་དོ། །
རིགས་ཀྱི་བུ་དག་དེ་ནས་དེ་བཞིན་གཤེགས་པ་འཇིག་རྟེན་དུ་བྱུང་སྟེ། བྱང་ཆུབ་སེམས་དཔའི་
ནང་དུ་འདི་ལྟ་བུའི་ཆོས་ཀྱི་གཏེར་ཆེན་པོ་ཡང་དག་པར་རབ་ཏུ་སྟོན་ཏོ། །དེ་དག་ཀྱང་ཆོས་ཀྱི་
གཏེར་ཆེན་པོ་དེ་ལ་མོས་ནས་བརྐོ་སྟེ། དེའི་ཕྱིར་འཇིག་རྟེན་ན་དེ་བཞིན་གཤེགས་པ་དགྲ་
2 7 4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། དོལ་
བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཤེས་བྱ་སྟེ། ཆོས་ཀྱི་གཏེར་ཆེན་པོ་ལྟ་
བུར་གྱུར་ནས་སེམས་ཅན་རྣམས་ལ་སྔོན་མ་བྱུང་བའི་གཏན་ཚིགས་ཀྱི་རྣམ་པ་དང་། དཔེ་དང་
བྱེད་པའི་གཏན་ཚིགས་དང༌། བྱ་བ་རྣམས་སྟོན་པ་གཏེར་ཆེན་པོའི་མཛོད་ཀྱི་སྦྱིན་བདག་
ཆགས་པ་མེད་པའི་སྤོབས་པ་དང་ལྡན་ཞིང༌། སྟོབས་དང་མི་འཇིགས་པ་དང་སངས་རྒྱས་ཀྱི་
ཆོས་མང་པོའི་མཛོད་དུ་གྱུར་པ་ཡིན་ནོ། །རིགས་ཀྱི་བུ་དག་དེ་ལྟར་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་ཀྱང་དེ་བཞིན་གཤེགས་པའི་མིག་ཤིན་ཏུ་
ཡོངས་སུ་དག་པས་སེམས་ཅན་ཐམས་ཅད་དེ་ལྟ་བུར་མཐོང་ནས། དེ་བཞིན་གཤེགས་པའི་ཡེ་
ཤེས་དང་སྟོབས་དང་མི་འཇིགས་པ་དང་། སངས་རྒྱས་ཀྱི་ཆོས་མ་འདྲེས་པའི་མཛོད་ཡོངས་སུ་
སྦྱང་བའི་ཕྱིར་བྱང་སེམས་རྣམས་ལ་ཆོས་སྟོན་ཏོ། །ཞེས་གསུངས་སོ། །
ཉོན་མོངས་པ་ནི་ཤུན་པའི་སྦུབས་དང་འདྲ་ལ། དེ་བཞིན་གཤེགས་པའི་ཁམས་ནི་
ས་བོན་གྱི་མྱུ་གུ་ལྟ་བུ་སྟེ། ཇི་ལྟར་ཨ་མ་ལ་སོགས་ཤིང་འབྲས་ལ། །ཡོད་པའི་མྱུ་གུ་ས་བོན་
འཇིག་མེད་ཆོས། །ས་རྨོས་ཆུ་ཤིང་ལྡན་པའི་ལྗོན་ཤིང་གི །རྒྱལ་པོའི་དངོས་པོར་རིམ་གྱིས་
འགྲུབ་པ་ལྟར། །སེམས་ཅན་རྣམས་ཀྱི་མ་རིག་སོགས་འབྲས་ཀྱི། །ལྗགས་བས་ནང་ཆུད་
ཆོས་ཁམས་དགེ་བ་ཡང་། །དེ་བཞིན་དགེ་བ་དེ་དེ་ལ་བརྟེན་ནས། །རིམ་གྱིས་ཐུབ་པའི་རྒྱལ་
པོའི་དངོས་པོར་འགྱུར། །ཆུ་དང་ཉི་མའི་འོད་དང་རླུང་དང་ས་དུས་ནམ་མཁའི་རྐྱེན་རྣམས་
ཀྱིས། །ཏ་ལ་དང་ནི་ཨ་མྲའི་འབྲས་སྦུབས་གསེབ་ནས་ཤིང་སྐྱེ་ཇི་ལྟ་བར། །སེམས་ཅན་ཉོན་
མོངས་འབྲས་ལྤགས་ནང་ཆུད་རྫོགས་སངས་ས་བོན་མྱུ་གུ་ཡང་། །དེ་བཞིན་དགེ་རྐྱེན་དེ་དང་
དེ་ཡིས་ཆོས་འཐོན་འཕེལ་བར་འགྱུར་བ་ཡིན། །ཞེས་གསུངས་ཏེ་མདོ་ལས། རིགས་ཀྱི་བུ་
དག་གཞན་ཡང་འདི་ལྟ་སྟེ་དཔེར་ན། ཤིང་ཨ་མྲའི་འབྲས་བུའམ། འཛམ་བུའི་འབྲས་བུའམ་
ཏ་ལའི་འབྲས་བུ་ཡང་རུང་སྟེ་ཕྱི་ཤུན་གྱི་སྦུབས་ཀྱི་ནང་ན་སྨྱུག་གུའི་ས་བོན་ཆུད་མི་ཟ་བའི་ཆོས་
-
，
2 7
5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན་ཡོད་པ་གང་གིས་ས་ལ་བཏབ་ན་ཤིང་གི་རྒྱལ་པོ་ཆེན་པོར་འགྱུར་རོ། །རིགས་ཀྱི་བུ་དག་
དེ་བཞིན་དུ་དེ་བཞིན་གཤེགས་པ་ཡང་འཇིག་རྟེན་གནས་པ་འདོད་ཆགས་དང་ཞེ་སྡང་དང་
གཏི་མུག་དང་སྲེད་པ་དང་མ་རིག་པའི་ཉོན་མོངས་པའི་ཕྱི་ཤུན་གྱི་སྦུབས་ཀྱིས་ཀུན་ཏུ་དཀྲིས་
པར་མཐོང་ངོ༌། །དེ་ལ་འདོད་ཆགས་དང་ཞེ་སྡང་དང་གཏི་མུག་དང་སྲེད་པ་དང་མ་རིག་པའི་
ཉོན་མོངས་པའི་སྦུབས་ཀྱི་ནང་ན་སྙིང་པོར་གྱུར་པ་དེ་བཞིན་གཤེགས་པའི་ཆོས་ཉིད་དེ་ནི་
སེམས་ཅན་ཞེས་བྱ་བའི་མིང་དུ་ཆགས་སོ། །དེ་གང་བསལ་བར་གྱུར་པ་དེ་ནི་མྱ་ངན་ལས་
འདས་པ་སྟེ། མ་རིག་པའི་ཉོན་མོངས་པའི་སྦུབས་ཡོངས་སུ་སྦྱངས་པའི་ཕྱིར། སེམས་ཅན་གྱི་
ཁམས་ཡེ་ཤེས་ཆེན་པོའི་ཚོགས་སུ་གྱུར་པ་གང་ཡིན་པ་དེ་ནི་རྙེད་པའོ། །སེམས་ཅན་གྱི་ཁམས་
ཀྱི་ཡེ་ཤེས་ཆེན་པོའི་ཚོགས་དམ་པ་དེ་ནི། དེ་བཞིན་གཤེགས་པ་ཇི་ལྟ་བ་བཞིན་སྨྲ་བར་ལྷ་དང་
བཅས་པའི་འཇིག་རྟེན་གྱིས་མཐོང་ནས་དེ་བཞིན་གཤེགས་པ་ཞེས་བྱ་བའི་འདུ་ཤེས་སུ་བྱེད་
དོ༑ ༑རིགས་ཀྱི་བུ་དག་དེ་ལ་དེ་བཞིན་གཤེགས་པས་དེ་ལྟར་མཐོང་ནས་བྱང་ཆུབ་སེམས་
དཔའ་ཆེན་པོ་རྣམས་ལ་དེ་བཞིན་གཤེགས་པའི་ཡེ་ཤེས་ཁོང་དུ་ཆུད་པར་བྱ་བའི་ཕྱིར་དོན་དེ་
ཉེ་བར་བསྟན་ཏོ། །ཞེས་གསུངས་སོ། །ཉོན་མོངས་པ་ནི་གོས་ཧྲུལ་དང་འདྲ་ལ། དེ་བཞིན་
གཤེགས་པ་ནི་རིན་པོ་ཆེའི་སྐུ་ལྟ་བུ་སྟེ། ཇི་ལྟར་རིན་ཆེན་ལས་བྱས་རྒྱལ་བའི་གཟུགས། །
གོས་ཧྲུལ་དྲི་ངན་གྱིས་ནི་བཏུམས་གྱུར་པ། །ལམ་གནས་ལྷ་ཡིས་མཐོང་ནས་གྲོལ་བྱའི་ཕྱིར། །
ལམ་གནས་དོན་དེ་དེ་ལ་སྨྲ་བ་ལྟར། །དེ་བཞིན་ཐོག་མེད་རྣམ་པ་སྣ་ཚོགས་ཀྱི། །ཉོན་མོངས་
ཀྱིས་བཏུམས་བདེ་གཤེགས་དངོས་པོ་ཉིད། །དུད་འགྲོ་ལ་ཡང་གཟིགས་ནས་དེ་བཞིན་དེ། །
ཐར་པར་བྱ་བའི་དོན་དུ་ཐབས་སྟོན་མཛད། །ཇི་ལྟར་རིན་ཆེན་རང་བཞིན་དེ་བཞིན་གཤེགས་
སྐུ་དྲི་ངན་གོས་བཏུམས་པ། །ལམ་གནས་ལྷ་ཡི་མིག་གིས་མཐོང་ནས་ཐར་ཕྱིར་མི་ལ་སྟོན་པ་
ལྟར། །དེ་བཞིན་ཉོན་མོངས་གོས་ཧྲུལ་གྱིས་བཏུམས་འཁོར་བའི་ལམ་ན་གནས་པའི་ཁམས།།
2 76



I-
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
དུད་འགྲོ་ལ་ཡང་གཟིགས་ནས་ཐར་བར་བྱ་ཕྱིར་རྒྱལ་བས་ཆོས་སྟོན་ཏོ། །ཞེས་གསུངས་ཏེ།
མདོ་ལས། རིགས་ཀྱི་བུ་དག་གཞན་ཡང་འདི་ལྟ་སྟེ་དཔེར་ན། སྐྱེས་བུ་དབུལ་པོ་ཞིག་ལ་དེ་
བཞིན་གཤེགས་པའི་གཟུགས་རིན་པོ་ཆེ་སྣ་བདུན་ལས་བྱས་པ། ལག་མཐིལ་ཙམ་ཞིག་ཡོད་
ལ༑ དེ་ནས་ སྐྱེས་ བུ་དབུལ་པོ་དེས་དེ་བཞིན་གཤེགས་པའི་གཟུགས་དེ་ཁྱེར་ཏེ། འབྲོག་
དགོན་པ་ལས་ཤིན་ཏུ་འདའ་བར་འདོད་པར་གྱུར་ནས། ཅི་ནས་ཀྱང་དེ་གཞན་གྱིས་མི་ཚོར་
ཞིང་རྐུན་པོས་མི་འཁྱེར་བར་བྱ་བའི་ཕྱིར། དེས་དེ་རས་རུལ་བ་དྲི་མི་ཞིམ་པའི་དུམ་བུ་དུ་མས་
དཀྲིས་ཏེ། དེ་ནས་སྐྱེས་བུ་དེ་འབྲོག་དགོན་པ་དེ་ཉིད་དུ་ཉེས་པ་གང་གིས་ཀྱང་འཆི་བའི་དུས་
བྱས་པར་གྱུར་ལ། དེའི་དེ་བཞིན་གཤེགས་པའི་གཟུགས་རིན་པོ་ཆེ་ལས་བྱས་པ། རས་རུལ་
བའི་དུམ་བུས་དཀྲིས་པ་ཡང་རྡོག་ལམ་དེ་ན་འཕྱན་ཅིང་འདུག་པ་དང་། འགྲོན་པོ་རྣམས་ཀྱིས་
མ་ཤེས་ནས་འགོམས་ཤིང་དོང་ལ་རས་རུལ་བ་དྲི་མི་ཞིམ་པའི་དུམ་བུའི་ཐུམ་བུ་ཀུན་ཏུ་འདྲིལ་
བ་འདི་གང་ནས་རླུང་གིས་བདས་ཞེས་སྨད་པའི་དངོས་པོར་ཡང་སྟོན་པ་དང༌། འབྲོག་ན་
གནས་པའི་ལྷས་ལྷའི་མིག་གིས་རྣམ་པར་བལྟས་ནས་མི་གཞན་དག་གཅིག་ལ་བསྟན་ཏེ། ཀྱེ་
སྐྱེས་བུ་དག་རས་ཀྱི་དུམ་བུའི་ཐུམ་བུ་འདིའི་ནང་ན་དེ་བཞིན་གཤེགས་པའི་གཟུགས་རིན་པོ་
ཆེ་ལས་བྱས་པ། འཇིག་རྟེན་ཐམས་ཅད་ཀྱིས་ཕྱག་བྱ་བར་འོས་པ་ཡོད་ཀྱིས་ཕྱེ་ཤིག་ཅེས་
བསྒོའོ། །རིགས་ཀྱི་བུ་དག་དེ་བཞིན་དུ་དེ་བཞིན་གཤེགས་པ་ཡང་སེམས་ཅན་ཐམས་ཅད་
ཉོན་མོངས་པའི་དཀྲི་བས་དཀྲིས་ཏེ། སྨད་པའི་འོས་སུ་གྱུར་ཅིང་། ཡུན་རིང་པོར་འཁོར་བའི་
འབྲོག་དགོན་པ་ན་ཀུན་ཏུ་འཁྱམ་འཁྱམ་པར་མཐོང་སྟེ། རིགས་ཀྱི་བུ་དག་ཐ་ན་དུད་འགྲོའི་སྐྱེ་
གནས་སུ་སོང་བ་རྣམས་ཀྱང་རུང་སྟེ། སེམས་ཅན་ཉོན་མོངས་པ་སྣ་ཚོགས་ཀྱི་དཀྲི་བས་
དཀྲིས་པར་གྱུར་པ་རྣམས་ཀྱི་ནང་ན་ཡང་དེ་བཞིན་གཤེགས་པའི་ལུས་ང་འདྲ་བ་ཡོད་པ་མཐོང་
ངོ་༑ ༑རིགས་ཀྱི་བུ་དག་དེ་ལ་དེ་བཞིན་གཤེགས་པ་ནི་ཇི་ལྟར་དེ་བཞིན་གཤེགས་པའི་ཡེ་ཤེས་
2 ཌ ཌ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་བ་ཉེ་བའི་ཉོན་མོངས་པ་དང་བྲལ་ཞིང་ཡོངས་སུ་དག་པར་གྱུར་ལ་ཇི་ལྟར་ད་ལྟར་ང་
བཞིན་དུ་འཇིག་རྟེན་ཐམས་ཅད་ཀྱིས་ཕྱག་བྱ་བའི་འོས་སུ་འགྱུར་སྙམ་ནས། ཉོན་མོངས་པའི་
དཀྲི་བས་དཀྲིས་པ་ལས་ཐར་པར་བྱ་བའི་ཕྱིར་བྱང་ཆུབ་སེམས་དཔའ་ཐམས་ཅད་ལ་ཆོས་
སྟོན་ཏོ། །ཞེས་གསུངས་སོ། །
ཉོན་མོངས་པ་ནི་སེམས་ཅན་ཞུགས་པའི་མི་མོ་དང་འདྲ་ལ། དེ་བཞིན་གཤེགས་པའི་
ཁམས་ནི་མེར་མེར་པོའི་འབྱུང་བ་ཆེན་པོ་ལ་གནས་པའི་འཁོར་ལོས་བསྒྱུར་བ་ལྟ་བུ་སྟེ། ཇི་
ལྟར་མི་མོ་གཟུགས་ངན་མགོན་མེད་འགའ། །མགོན་མེད་འདུག་གནས་སུ་ནི་འདུག་གྱུར་ལ།།
མངལ་གྱིས་རྒྱལ་པོའི་དཔལ་ནི་འཛིན་བྱེད་པས། །རང་ལྟོ་ན་ཡོད་མི་བདག་མ་ཤེས་ལྟར།།
སྲིད་པར་སྐྱེ་བ་མགོན་མེད་ཁྱིམ་བཞིན་ཏེ། །མ་དག་སེམས་ཅན་མངལ་ལྡན་བུད་མེད་བཞིན།།
དེ་ལ་གང་ཞིག་ཡོད་པས་མགོན་བཅས་པ། །དྲི་མེད་ཁམས་ནི་དེ་ཡི་མངལ་གནས་བཞིན། །ཇི་
ལྟར་བུད་མེད་ལུས་ལ་དྲི་བཅས་གོས་གྱོན་མི་སྡུག་གཟུགས་ལྡན་པ། །ས་བདག་མངལ་ནང་
གནས་ཀྱང་མགོན་མེད་ཁང་པར་སྡུག་བསྔལ་མཆོག་མྱོང་ལྟར། །དེ་བཞིན་བདག་རང་ནང་ན་
མགོན་ཡོད་གྱུར་ཀྱང་མགོན་མེད་བློ་ལྡན་པ། །འགྲོ་བ་ཉོན་མོངས་དབང་གིས་ཡིད་མ་ཞི་བ་
སྡུག་བསྔལ་གཞི་ལ་གནས། །ཞེས་སོ། །མདོ་ལས་རིགས་ཀྱི་བུ་དག་གཞན་ཡང་འདི་ལྟ་སྟེ་
དཔེར་ན། བུད་མེད་མགོན་མེད་པར་གྱུར་པ། མདོག་ངན་པ། དྲི་མི་ཞིམ་པ། སྨད་པར་འོས་
པ༑ འཇིགས་སུ་རུང་བ། བལྟ་ན་མི་སྡུག་པ། འདྲེ་མོ་འདྲ་བ་ཞིག་མགོན་མེད་པའི་ཁང་པར་
ཞུགས་ནས་གནས་སོ། །དེ་དེར་གནས་པ་དང་སྦྲུམ་པར་གྱུར་ཏེ། གང་གིས་གདོན་མི་ཟ་བར་
འཁོར་ལོས་བསྒྱུར་བའི་རྒྱལ་སྲིད་བྱེད་པར་འགྱུར་བའི་སེམས་ཅན་དེ་འདྲ་བ་ཞིག་དེའི་མངལ་
དུ་ཞུགས་ཀྱང་བུད་མེད་མངལ་ན་འདུག་པའི་སེམས་ཅན་དེ་ལ། བདག་གི་མངལ་དུ་ཞུགས་
པའི་སེམས་ཅན་འདི་ཇི་འདྲ་བ་ཞིག་སྙམ་དུ་ཡང་ཡིད་ལ་མི་བྱེད། བདག་གི་མངལ་དུ་ཞུགས་
2 7 8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
སམ་མ་ཞུགས་སྙམ་དུའང་དེ་དེ་ན་ཡིད་ལ་མི་བྱེད་ཀྱི། གཞན་དུ་ན་དེ་དབུལ་བའི་སེམས་དང་།
ཞུམ་པ་དང་། དམན་པ་དང་། ཁོ་རུ་ཆུང་བ་སྙམ་པའི་སེམས་རྗེས་སུ་སེམས་ཤིང་། མདོག་ངན་
པ་དང་དྲི་མི་ཞིམ་པ་ཉིད་ཀྱིས་མགོན་མེད་པའི་ཁང་པ་ན་གནས་ཏེ་དུས་འདའ་བར་བྱེད་དོ། །
རིགས་ཀྱི་བུ་དག་དེ་བཞིན་དུ་སེམས་ཅན་ཐམས་ཅད་ཀྱང་མགོན་མེད་པར་གྱུར་ཅིང་འཁོར་
བའི་སྡུག་བསྔལ་གྱིས་གཙེས་པར་གྱུར་ལ། སྲིད་པར་སྐྱེ་བའི་གནས་མགོན་མེད་པའི་ཁང་པ་
ན་གནས་སོ། །དེ་ན་སེམས་ཅན་རྣམས་ལ་དེ་བཞིན་གཤེགས་པའི་རིགས་ཞུགས་ཏེ་ཁོང་ན་
ཡོད་ཀྱང་སེམས་ཅན་དེ་དག་གིས་ ཁོང་དུ་མ་ཆུད་དོ། །རིགས་ཀྱི་བུ་དག །དེ་ལ་དེ་བཞིན་
གཤེགས་པ་ནི་སེམས་ཅན་དག་བདག་ཉིད་ལ་ཁྱད་དུ་མི་བསད་པར་བྱ་བའི་ཕྱིར། རིགས་ཀྱི་
བུ་དག་ཁྱེད་བདག་ཉིད་སྲོ་ཤི་བར་མ་བྱེད་པར་ཁྱེད་བརྩོན་འགྲུས་བརྟན་པར་གྱིས་ཤིག །ཁྱེད་
ལ་དེ་བཞིན་གཤེགས་པ་ཞུགས་པ་ཡོད་པ་དུས་རེ་ཤིག་ན་འབྱུང་བར་འགྱུར་ཏེ། ཁྱེད་བྱང་
ཆུབ་སེམས་དཔའ་ཞེས་བྱ་བའི་གྲངས་སུ་འགྲོ་བར་འགྱུར་གྱི་སེམས་ཅན་ཞེས་བྱ་བར་ནི་མ་
ཡིན་ནོ། །དེར་ཡང་སངས་རྒྱས་ཞེས་བྱ་བའི་གྲངས་སུ་འགྲོ་ཡི་བྱང་ཆུབ་སེམས་དཔའ་ཞེས་བྱ་
བར་ནི་མ་ཡིན་ནོ། །ཞེས་ཆོས་སྟོན་ཏོ། །ཞེས་གསུངས་སོ། །ཉོན་མོངས་པ་ནི་ས་འདམ་གོས་
པ་དང་འདྲ་ལ། དེ་བཞིན་གཤེགས་པའི་ཁམས་ནི་གསེར་གྱི་གཟུགས་བཞིན་ཏེ། ཇི་ལྟར་ནང་
གི་གསེར་ཞུན་གཟུགས་རྒྱས་པ། །ཞི་བ་ཕྱི་རོལ་ས་ཡི་རང་བཞིན་ཅན། །མཐོང་ནས་དེ་ཤེས་
པ་དག་ནང་གི་གསེར། །སྦྱང་ཕྱིར་ཕྱི་རོལ་སྒྲིབ་པ་སེལ་བྱེད་ལྟར། །རང་བཞིན་འོད་གསལ་དྲི་
མ་རྣམས་ཀྱང་ནི། །གློ་བུར་པར་ནི་རྣམ་པར་གཟིགས་གྱུར་ནས། །རིན་ཆེན་འབྱུང་གནས་ལྟ་
བུའི་འགྲོ་བ་རྣམས། །སྒྲིབ་པ་དག་ལས་སྦྱོང་མཛད་བྱང་ཆུབ་མཆོག །ཇི་ལྟར་དྲི་མེད་གསེར་
འབར་ལས་བྱས་ས་ཡི་ནང་དུ་ཆུད་གྱུར་གཟུགས། །ཞི་དེའི་རང་བཞིན་མཁས་པས་རིག་ནས་
ས་དག་སེལ་བར་བྱེད་པར་ལྟར། །དེ་བཞིན་ཀུན་མཁྱེན་དག་པའི་གསེར་འདྲ་ཞི་བའི་ཡིད་ནི་
2 7 )



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཁྱེན་གྱུར་ནས། །ཆོས་འཆད་ཚུལ་གྱིས་བརྡེག་ སྤྱད་སྒྲུབ་པས་སྒྲིབ་པ་དག་ནི་སེལ་བར་
མཛད། །ཅེས་གསུངས་ཏེ། དེ་ལྟར་ཡང་མདོ་ལས། རིགས་ཀྱི་བུ་དག་གཞན་ཡང་འདི་ལྟ་སྟེ།
དཔེར་ན་སྤྲ་ཚིལ་ལས་རྟའི་གཟུགས་སམ། གླང་པོ་ཆེའི་གཟུགས་སམ། བུད་མེད་ཀྱི་གཟུགས་
སམ། སྐྱེས་པའི་གཟུགས་དག་ཅིག་བྱས་ཏེ། འཇིམ་པའི་ནང་དུ་བཅུག་ནས་གཡོགས་ལ་བཞུ་
སྟེ་ཟགས་པར་བྱས་ལ། གསེར་བཞུ་སྟེ་ཞུ་བར་གྱུར་པས་བཀང་ན་རིམ་གྱིས་གྲངས་པར་གྱུར་
ནས་མཉམ་པར་གནས་པར་གྱུར་པའི་གཟུགས་དེ་དག་ཐམས་ཅད་ཕྱི་རོལ་གྱི་འཇིམ་པ་
གནག་ཅིང་ཁ་དོག་མི་སྡུག་ཀྱང་། ནང་གི་རྣམས་ནི་གསེར་ལས་བྱས་པ་དག་གོ །དེ་ནས།
མགར་བའམ་མགར་བའི་སློབ་མ་ཞིག་གིས། གཟུགས་གང་དང་གང་དག་གྲངས་པར་མཐོང་
བ་དེ་དང་དེ་དག་གི་ཕྱི་རིམ་གྱི་འཇིམ་པ་ཐོ་བས་བཀོག་ན། དེ་ནས་སྐད་ཅིག་དེ་ལ་ནང་ན་
གསེར་ལས་བྱས་པའི་གཟུགས་ཡོད་པ་དག་ཡོངས་སུ་དག་པར་འགྱུར་རོ། །རིགས་ཀྱི་བུ་དག་
དེ་བཞིན་དུ་དེ་བཞིན་གཤེགས་པ་ཡང་དེ་བཞིན་གཤེགས་པའི་མིག་གིས་སེམས་ཅན་ཐམས་
ཅད་འཇིམ་པའི་གཟུགས་ལྟ་བུ་ཡིན་ལ། ཕྱི་རོལ་གྱི་ཉོན་མོངས་པ་དང་ཉེ་བའི་ཉོན་མོངས་པའི་
སྦུབས་ཀྱི་ནང་གི་དབུས་སུ་སངས་རྒྱས་ཀྱི་ཆོས་ཀྱིས་གང་སྟེ། ཟག་པ་མེད་པའི་ཡེ་ཤེས་རིན་པོ་
ཚེའི་ནང་ན་དེ་བཞིན་གཤེགས་པ་མཛེས་པར་འདུག་པ་མཐོང་ངོ༌། །རིགས་ཀྱི་བུ་དག་དེ་ལ་དེ་
བཞིན་གཤེགས་པས་སེམས་ཅན་ཐམས་ཅད་དེ་ལྟར་མཐོང་ནས། བྱང་ཆུབ་སེམས་དཔའི་
ནང་དུ་སོང་སྟེ། འདི་ལྟ་བུའི་ཆོས་ཀྱི་རྣམ་གྲངས་འདི་དག་ཡང་དག་པར་རབ་ཏུ་སྟོན་ཏོ། །དེ་
ལ་བྱང་ཆུབ་སེམས་དཔའ་སེམས་དཔའ་ཆེན་པོ་གང་དག་ཞི་ཞིང་བསིལ་བར་གྱུར་པ་དེ་དག་
གིས་དེ་བཞིན་གཤེགས་པའི་ཡེ་ཤེས་རིན་པོ་ཆེ་ཡོངས་སུ་སྦྱང་བའི་ཕྱིར། དེ་བཞིན་གཤེགས་
པ་ཆོས་ཀྱི་རྡོ་རྗེའི་ཐོ་བས་ཕྱི་རོལ་གྱི་ཉོན་མོངས་པ་ཐམས་ཅད་བཀོགས་སོ། །རིགས་ཀྱི་བུ་
དག་མགར་བ་ཞེས་བྱ་བ་དེ་ནི་དེ་བཞིན་གཤེགས་པའི་ཚིག་བླ་དྭགས་སོ། །རིགས་ཀྱི་བུ་དེ་
2 8 (0



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། (༥
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་སངས་རྒྱས་ཀྱི་
མིག་གིས་དེ་ལྟར་མཐོང་ནས། ཉོན་མོངས་པ་དེ་དག་ལས་ཐར་པར་བྱ་སྟེ། སངས་རྒྱས་ཀྱི་ཡེ་
ཤེས་ལ་རབ་ཏུ་འགོད་པའི་ཕྱིར་ཆོས་སྟོན་ཏོ། །ཞེས་གསུངས་སོ། །དེ་ལྟར་དཔེ་དགུས་བསྟན་
པའི་དོན་འདི་ནི་ཤིན་ཏུ་ཟབ་ཅིང་ངེས་པའི་དོན་ཏེ། དེས་ན་དེ་རྣམས་སྟོན་པའི་དེ་བཞིན་
གཤེགས་པའི་སྙིང་པོའི་མདོ་ལས། དཔེ་གཅིག་ཙམ་འཛིན་པ་དང་འཆང་བ་ལ་སོགས་པ་བྱེད་
པ་དང་། འདི་ཐོས་ནས་ཐལ་མོ་ལན་ཅིག་སྦྱར་ཏེ་རྗེས་སུ་ཡི་རང་ངོ་ཞེས་ཚིག་གཅིག་སྨྲས་ན་
ཡང་བསོད་ནམས་དཔག་ཏུ་མེད་པ་ཡོད་པར་མདོ་ཉིད་ལས་གསུངས་ཤིང་། དེ་ཉིད་ལས།
བྱང་ཆུབ་སེམས་དཔས་མདོ་སྡེ་འདི་ཐོས་ནས། །བདག་གིས་བྱང་ཆུབ་དམ་པ་ཐོབ་པར་
བསམ། །གང་གི་ལག་ན་མདོ་སྡེ་འདི་ཡོད་པ། །དེ་ནི་ང་ལྟར་འཇིག་རྟེན་ཕྱག་བྱའི་འོས། །དེ་ནི་
འཇིག་རྟེན་མགོན་པོ་རྣམ་པར་འདྲེན། ཁྲིད་བྱེད་རྣམ་པར་ཁྲིད་བྱེད་བསྔགས་པའི་འོས། །གང་
གི་ལག་ན་མདོ་སྡེ་འདི་ཡོད་པ། །དེ་ནི་དེ་ལྟར་ཆོས་ཀྱི་རྒྱལ་ཞེས་བྱ། །གང་གི་ལག་ན་མདོ་སྡེ་
འདི་ཡོད་པ། །མི་ཡི་ཁྱུ་མཆོག་ཆོས་ཀྱི་སྒྲོན་མ་འཛིན། །དེ་ནི་ཉི་ཟླ་ལྟ་བུར་བལྟ་བའི་འོས། །
འཇིག་རྟེན་མགོན་པོ་ལྟ་བུར་ཕྱག་བྱའི་གནས། །ཞེས་གསུངས་པས་འདི་ལྟ་བུའི་གནས་རྣམས་
ལ་ལྷག་པར་དད་པར་བྱ་བ་ཡིན་ནོ། །དཔེ་རྣམས་ཀྱི་བསྡུས་པའི་དོན་ནི། པད་མ་སྲོག་ཆགས་
བུང་བ་དང༌། །སྤུན་པ་དང་ནི་མི་གཙང་ས། །འབྲས་ཤུན་གོས་ཧྲུལ་བུད་མེད་ཀྱི། །མངལ་དང་
ས་ཡི་སྦུབས་ན་ཡང༌། །ཞེས་བྱ་བ་ནི་དྲི་མའི་དཔེའོ། །སངས་རྒྱས་སྙིང་པོ་སྦྲང་རྩི་བཞིན། །
གསེར་བཞིན་གཏེར་བཞིན་ལྗོན་པ་བཞིན། །རིན་ཆེན་སྐུ་དང་འཁོར་ལོ་ཡིས། །སྒྱུར་བ་བཞིན་
དང་གསེར་གཟུགས་བཞིན། །ཞེས་བྱ་བ་ནི་སྙིང་པོའི་དཔེའོ། །སེམས་ཅན་ཁམས་ཀྱི་ཉོན་
མོངས་སྦུབས། །མ་འབྲེལ་ཐོག་མ་མེད་པ་ནས། །སེམས་ཀྱི་རང་བཞིན་དྲི་མེད་ནི། །ཐོག་མ་
མེད་པ་ཡིན་པར་བརྗོད། །ཅེས་བྱ་བ་ནི་དཔེ་རྣམས་ཀྱི་མཚོན་པའི་དོན་ཏེ། མདོར་བསྡུ་ན་དེ་
-
--
--
28 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་གཤེགས་པའི་སྙིང་པོའི་མདོ་ལས། དཔེར་བརྗོད་པ་བསྟན་པ་འདིས་ནི་སེམས་ཅན་གྱི་
ཁམས་མ་ལུས་པའི་ཐོག་མ་མེད་པའི་སེམས་ཅན་ཀུན་ནས་ཉོན་མོངས་པའི་ཆོས་རྣམས་ནི་གློ་
བུར་བ་ཉིད་ཡིན་ཏེ། སྤང་བར་བྱ་བར་རུང་བའི་ཕྱིར་དང་། ཐོག་མ་མེད་པའི་སེམས་རྣམ་པར་
བྱང་བའི་ཆོས་རྣམས་ནི་ལྷན་ཅིག་སྐྱེས་པ་ཉིད་ཡིན་ཏེ། རྣམ་པར་དབྱེ་བ་མེད་པ་ཉིད་དམ།
བྲལ་བར་བྱ་བར་མི་རུང་བའི་ཕྱིར་རོ་ཞེས་བསྟན་ཏོ། །དེས་ན་མདོ་ལས། སེམས་ཀུན་ནས་
ཉོན་མོངས་པའི་ཕྱིར་སེམས་ཅན་རྣམས་ཀུན་ནས་ཉོན་མོངས་ལ། སེམས་རྣམ་པར་བྱང་བའི་
ཕྱིར་ནི་རྣམ་པར་དག་པ་ཡིན་ནོ། །ཞེས་གསུངས་སོ། །དེ་ལ་གང་གི་དབང་དུ་བྱས་ནས་མདོར་
བསྟན་གྱི་སྐབས་སུ། དྲི་མ་པད་མ་སྲོག་ཆགས། ཞེས་པ་ལ་སོགས་པ་ཚིགས་སུ་བཅད་པ་ཕྱེད་
ཀྱིས་དྲི་མ་པད་མའི་སྦུབས་ལ་སོགས་པ་དང་མཚུངས་པར་བསྟན་ན། སེམས་ཀྱི་དྲི་མ་ཀུན་
ནས་ཉོན་མོངས་པ་དེ་རྣམས་གང་ཞེ་ན། ཆགས་དང་སྡང་དང་རྨོངས་དེའི་ཀུན་ལྡང་དྲག་དང་
བག་ཆགས་དང༌། །མཐོང་སྒོམ་ལམ་སྤང་མ་དག་པ་དང་དག་པའི་ས་ལ་བརྟེན་པ་ཡི། །དྲི་མ་
རྣམ་དགུ་པད་མའི་སྦུབས་སོགས་དཔེས་ནི་རབ་བསྟན་ཏེ། །ཉེ་བའི་ཉོན་མོངས་སྦུབས་ནི་དབྱེ་
བས་བྱེ་བ་མཐའ་ཡས་འདས། །ཞེས་གསུངས་ཏེ། མདོར་བསྡུ་ན་ཉོན་མོངས་པ་དགུ་པོ་འདི་
དག་དེ་བཞིན་གཤེགས་པའི་ཁམས་རང་བཞིན་གྱིས་རྣམ་པར་དག་པ་ལའང་། སངས་རྒྱས་ཀྱི་
གཟུགས་ལ་སོགས་པ་ལ་པད་མའི་སྦུབས་ལ་སོགས་པ་ལྟར་གློ་བུར་བ་ཉིད་དུ་ཡོད་དོ། །དགུ་
གང་ཞེ་ན་འདི་ལྟ་སྟེ། འདོད་ཆགས་བག་ལ་ཉལ་གྱི་མཚན་ཉིད་ཉོན་མོངས་པ་དང༌། ཞེ་སྡང་
བག་ལ་ཉལ་གྱི་མཚན་ཉིད་ཉོན་མོངས་པ་དང༌། གཏི་མུག་བག་ལ་ཉལ་གྱི་མཚན་ཉིད་ཉོན་
མོངས་པ་དང་། འདོད་ཆགས་དང་ཞེ་སྡང་དང་གཏི་མུག་དྲག་པོ་ཀུན་ནས་ལྡང་བའི་མཚན་ཉིད་
དང༌། མ་རིག་པའི་བག་ཆགས་ཀྱི་སས་བསྡུས་པ་དང་། མཐོང་བས་སྤང་བར་བྱ་བ་དང༌།
སྒོམ་པས་སྤང་བར་བྱ་བ་དང་། མ་དག་པའི་ས་ལ་བརྟེན་པ་དང་། དག་པའི་ས་ལ་བརྟེན་པའོ།།
28 2



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། (༥
དེ་ལ་འཇིག་རྟེན་པ་བྱིས་པའི་སྐྱེ་བོ་འདོད་པ་ལ་འདོད་ཆགས་དང་བྲལ་བའི་རྒྱུད་ལ་ཡོད་པའི་
ཉོན་མོངས་པ་མི་གཡོ་བའི་ལས་ཀྱི་འདུ་བྱེད་སོགས་པའི་རྒྱུ་གཟུགས་དང་གཟུགས་མེད་པའི་
ཁམས་སྒྲུབ་པར་བྱེད་པ་གཉེན་པོ་འཇིག་རྟེན་ལས་འདས་པའི་ཡེ་ཤེས་ཀྱིས་གཞོམ་པར་བྱ་བ་
གང་ཡིན་པ་དེ་རྣམས་ནི། འདོད་ཆགས་དང་ཞེ་སྡང་དང་གཏི་མུག་བག་ལ་ཉལ་གྱི་མཚན་ཉིད་
ཅེས་བྱའོ། །འདོད་པ་ལ་འདོད་ཆགས་དང་མ་བྲལ་བ་འདོད་ཆགས་དང་ཞེ་སྡང་ལ་སོགས་པ་
ལ་སྤྱོད་པའི་སེམས་ཅན་གྱི་རྒྱུད་ལ་ཡོད་པ་བསོད་ནམས་དང་བསོད་ནམས་མ་ཡིན་པའི་འདུ་
བྱེད་སོགས་པའི་རྒྱུ་འདོད་པའི་ཁམས་འབའ་ཞིག་སྒྲུབ་པར་བྱེད་པ། གཉེན་པོ་མི་སྡུག་པ་ལ་
སོགས་པ་བསྒོམ་པའི་ཤེས་པས་གཞོམ་པར་བྱ་བ་གང་ཡིན་པ་དེ་དག་ནི་འདོད་ཆགས་དང་ཞེ་
སྡང་དང་གཏི་མུག་དྲག་པོས་ཀུན་ནས་ལྡང་བའི་མཚན་ཉིད་ཅེས་བྱ་སྟེ། དྲག་ཅིང་མི་ཟད་པར་
འདྲ་བས་གཅིག་ཏུ་བྱས་པ་ཡིན་ནོ། །ཉན་རང་དགྲ་བཅོམ་པའི་རྒྱུད་ལ་ཡོད་པ། ཟག་པ་མེད་
པའི་ལུས་འཇུག་པའི་རྒྱུ་དྲི་མ་མེད་པའི་ཡིད་ཀྱི་རང་བཞིན་གྱི་ལུས་སྒྲུབ་པར་བྱེད་པ། གཉེན་
པོ་དེ་བཞིན་གཤེགས་པའི་བྱང་ཆུབ་ཀྱི་ཡེ་ཤེས་ཀྱིས་གཞོམ་པར་བྱ་བ་གང་ཡིན་པ་དེ་དག་ནི་
མ་རིག་བག་ཆགས་ཀྱི་སས་བསྡུས་པ་ཞེས་བྱའོ། །སློབ་པ་ནི་རྣམ་པ་གཉིས་ཏེ། སོ་སོའི་སྐྱེ་བོ་
དང༌། འཕགས་པའོ། །དེ་ལ་སོ་སོའི་སྐྱེ་བོ་སློབ་པའི་རྒྱུད་ལ་ཡོད་པ། དང་པོ་འཇིག་རྟེན་ལས་
འདས་པའི་ཆོས་མཐོང་བས་གཞོམ་པར་བྱ་བ་གང་ཡིན་པ་དེ་དག་ནི་མཐོང་བས་སྤང་བར་བྱ་
བ་ཞེས་བྱའོ། །འཕགས་པའི་གང་ཟག་སློབ་པའི་རྒྱུད་ལ་ཡོད་པ། གཉེན་པོ་སྔར་ཇི་ལྟར་
མཐོང་བའི་འཇིག་རྟེན་ལས་འདས་པའི་ཆོས་བསྒོམ་པའི་ཤེས་པས་གཞོམ་པར་བྱ་བ་གང་ཡིན་
པ་དེ་ནི་སྒོམ་པས་སྤང་བར་བྱ་བ་ཞེས་བྱའོ། །མཐར་ཐུག་པར་མ་གྱུར་པའི་བྱང་ཆུབ་སེམས་
དཔའི་རྒྱུད་ལ་ཡོད་ལ། ས་རྣམ་པ་བདུན་གྱི་ཡེ་ཤེས་ཀྱི་མི་མཐུན་པའི་ཕྱོགས། གཉེན་པོ་ས་
བརྒྱད་པ་ལ་སོགས་པ་ས་གསུམ་བསྒོམ་པའི་ཤེས་པས་གཞོམ་པར་བྱ་བ་གང་ཡིན་པ་དེ་དག་
-
283



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་མ་དག་པའི་ས་ལ་བརྟེན་པ་ཞེས་བྱའོ། །མཐར་ཐུག་པའི་བྱང་ཆུབ་སེམས་དཔའི་རྒྱུད་ལ་
ཡོད་པ། བརྒྱད་པ་ལ་སོགས་པའི་ས་གསུམ་བསྒོམ་པའི་ཤེས་པའི་མི་མཐུན་ཕྱོགས་རྡོ་རྗེ་ལྟ་
བུའི་ཏིང་འཛིན་གྱི་ཡེ་ཤེས་ཀྱིས་གཞོམ་པར་བྱ་བ་གང་ཡིན་པ་དེ་དག་ནི་དག་པའི་ས་ལ་བརྟེན་
པ་ཞེས་བྱའོ། །གལ་ཏེ་དེ་ལྟར་ན་སྒོམ་སྤང་གི་ཉོན་མོངས་པ་དང་མ་དག་པ་དང་དག་པའི་ས་ལ་
བརྟེན་པའི་དྲི་མ་ལ་ཁྱད་པར་ཅི་ཡོད་ཅེ་ན། བྱང་ཆུབ་སེམས་དཔའི་ཕྱོགས་ནས་ཁྱད་པར་མེད་
ཀྱང་། འདིར་སྒོམ་སྤང་ནི་སྤྱིར་འཕགས་པ་སློབ་པ་ཙམ་ལ་ཡོད་པའི་སྤང་བྱ་ཐུན་མོང་བ་ཡིན་
ལ༑ མ་དག་པ་དང་དག་པའི་ས་ལ་བརྟེན་པའི་དྲི་མ་ནི། བྱང་ཆུབ་སེམས་དཔའ་རྣམས་ཀྱི་
སྤང་བྱ་ཐུན་མོང་མ་ཡིན་པའི་དབང་དུ་བྱས་པའོ། །གང་གིས་ན་དཔལ་ཕྲེང་གི་མདོ་ལས། ཉོན་
མོངས་པ་ཐམས་ཅད་ཀྱི་སྦུབས་མཐའ་ཡས་པས་དཀྲིས་པ་དེ་བཞིན་གཤེགས་པའི་སྙིང་པོ་
ཞེས་འབྱུང་བ་ལྟར། རྒྱས་པར་ནི་བདག་ཉིད་བརྒྱད་ཁྲི་བཞི་སྟོང་གི་རྣམ་པའི་རབ་ཏུ་དབྱེ་བས་
དེ་བཞིན་གཤེགས་པའི་ཡེ་ཤེས་བཞིན་དུ་མཐའ་ཡས་པར་འགྱུར་རོ། །གལ་ཏེ་དེ་ལྟར་ན་
འདིར་ གྲངས་དགུར་ བྱེད་ པ་ཅི་སྟེ་ ཞེ་ན། ཆགས་སོགས་ཉོན་མོངས་དགུ་པོ་འདི། །མདོར་
བསྡུས་ནས་ནི་གོ་རིམ་བཞིན། །པད་མའི་སྦུབས་ལ་སོགས་པ་ཡི། །དཔེ་དགུ་དག་གིས་ཡང་
དག་བསྟན། །འདིར་ནི་དགོས་པ་ལ་ལྟོས་ནས་སྤང་བྱ་རྣམས་ཀྱི་རིགས་བསྡུས་ཏེ་ཆགས་པ་ལ་
སོགས་པའི་ཉོན་མོངས་པ་དགུ་པོ་གོ་རིམ་བཞིན་དུ་པད་མའི་སྦུབས་ལ་སོགས་པའི་དཔེ་དགུ་
རྣམས་ཀྱིས་བསྟན་པ་ཡིན་ནོ། །དེས་ན་རིགས་བསྡུས་ན་དགུ་ཉིད་ཡིན་ལ་དེ་དག་རེ་རེ་ལའང་
གསལ་བའི་དབྱེ་བ་མཐའ་ཡས་པས་ན་མི་འགལ་བར་རྟོགས་པར་བྱའོ། ། །
དྲི་མ་དེ་དག་གང་ཟག་གང་ལ་ཡོད་ཅེ་ན། དྲི་འདི་དག་གིས་བྱིས་རྣམས་དང་། །དགྲ་
བཅོམ་སློབ་དང་བློ་ལྡན་རྣམས། །རིམ་བཞིན་བཞི་དང་གཅིག་དང་ནི། །གཉིས་དང་གཉིས་
ཀྱིས་མ་དག་ཉིད། །ཅེས་གསུངས་ཏེ་བཅོམ་ལྡན་འདས་ཀྱིས་སེམས་ཅན་ཐམས་ཅད་ནི་དེ་
28 4



-
-
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥་
བཞིན་གཤེགས་པའི་སྙིང་པོ་ཅན་ནོ། །ཞེས་བཀའ་སྩལ་པ་གང་ཡིན་པ་དེ་ལ། སེམས་ཅན་
ཐམས་ཅད་ནི་མདོར་བསྡུས་ན་རྣམ་པ་བཞིར་བརྗོད་དེ། འདི་ལྟ་སྟེ། སོ་སོའི་སྐྱེ་བོ་དང༌། དགྲ་
བཅོམ་པ་དང༌། སློབ་པ་དང་། བྱང་ཆུབ་སེམས་དཔའོ། །དེ་ལ་གང་ཟག་བཞི་པོ་འདི་དག་ཟག་
པ་མེད་པའི་དབྱིངས་སུ་གོ་རིམ་ཇི་ལྟ་བ་བཞིན་འདོད་ཆགས་ཀྱི་བག་ལ་ཉལ་ལ་སོགས་པ་ཉོན་
མོངས་པ་བཞི་དང་། མ་རིག་པའི་བག་ཆགས་ཀྱི་ས་སྟེ་གཅིག་དང་། མཐོང་བས་སྤང་བར་བྱ་
བ་ལ་སོགས་པ་གཉིས་དང་། མ་དག་པ་དང་དག་པའི་ས་ལ་བརྟེན་པའི་དྲི་མ་གཉིས་ཀྱིས་མ་
དག་པ་བསྟན་ཏོ། །དེའང་དྲི་མ་དེ་དང་དེ་རྣམས་གང་ཟག་དེ་དང་དེ་རྣམས་ལ་སྤང་བྱར་གཙོ་
ཆེར་ལྡན་པས་ཡིན་གྱི། སོ་སོར་ངེས་པས་ནི་མ་ཡིན་ནོ། །གལ་ཏེ་པད་མའི་དཔེ་ལ་སོགས་
པས་མཚོན་པའི་འདོད་ཆགས་ལ་སོགས་པའི་དྲི་མ་དགུ་པོ་འདི་དག་རེ་རེས་ཀྱང༌། སངས་
རྒྱས་ཀྱི་སྐུ་གཟུགས་ལ་སོགས་པས་མཚན་པའི་སྙིང་པོ་དགུ་ཆར་ལ་སྒྲིབ་པར་བྱེད་པ་ཡིན་ན།
ཅིའི་ཕྱིར་འདི་དག་གྲངས་དང་གོ་རིམ་བཞིན་དུ་བཞག་ཅེ་ན། བདེན་མོད་ཀྱི་འདི་དག་བསྒྲིབ་
བྱ་སྒྲིབ་བྱེད་སོ་སོར་ངེས་པར་བྱ་བའི་ཕྱིར་དཔེ་དོན་དུ་བཀོད་པ་ནི་མ་ཡིན་གྱི། སྒྲིབ་བྱེད་ཀུན་
ནས་ཉོན་མོངས་པ་དང་། བསྒྲིབ་བྱ་རྣམ་པར་བྱང་བ་འདི་རྣམས་ལ། དཔེ་དེ་རྣམས་དང་ཆོས་
མཐུན་པ་རེ་ཡོད་པས་དེའི་ཕྱིར་དཔེ་དོན་དུ་བཀོད་པ་ཡིན་ནོ། །དེ་ལྟར་ཆོས་མཐུན་པ་ཉིད་ཡོད་
པའི་ ཕྱིར་སོ་སོར་དཔེར་བཀོད་པ་ཡིན་ན། ཡང་ཇི་ལྟར་འདོད་ཆགས་ལ་སོགས་པའི་ཉོན་
མོངས་པ་དགུ་པོ་འདི་དག་པད་མའི་སྦུབས་ལ་སོགས་པ་དང་འདྲ་བར་ཇི་ལྟར་རིག་པར་བྱ་ཞེ་
ན༑ ཇི་ལྟར་པད་མ་འདམ་སྐྱེས་དེ། །མདུན་དུ་གྱུར་ནས་ཡིད་དགའ་དང་། །ཕྱི་ནས་དགའ་བ་
མེད་འགྱུར་བ། །འདོད་ཆགས་དགའ་བ་དེ་བཞིན་ནོ། །ཇི་ལྟར་སྲོག་ཆགས་སྦྲང་མ་ནི། །ཤིན་
ཏུ་འཁྲུགས་ཏེ་མདུང་བརྡེག་ལྟར། །དེ་བཞིན་ཞེ་སྡང་སྐྱེས་པ་ནི། །སྙིང་ལ་སྡུག་བསྔལ་བསྐྱེད་
པར་བྱེད། །ཇི་ལྟར་འབྲས་སོགས་སྙིང་པོ་ནི། །ཕྱི་རོལ་སྤུན་པས་བསྒྲིབས་པ་ལྟར། །དེ་བཞིན་
-
--
28 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྙིང་པོའི་དོན་མཐོང་བ། །མ་རིག་སྒོ་ངའི་སྦུབས་ཀྱིས་སྒྲིབས། །ཇི་ལྟར་མི་གཙང་མི་མཐུན་པ།།
དེ་བཞིན་ཆགས་དང་བཅས་རྣམས་ཀྱི། །འདོད་པ་བསྟེན་པའི་རྒྱུ་ཡིན་ཕྱིར། །ཀུན་ནས་ལྡང་
བ་མི་གཙང་འདྲ། །ཇི་ལྟར་ནོར་ནི་བསྒྲིབས་པས་ན། །མི་ཤེས་གཏེར་མི་ཐོབ་པ་ལྟར། །དེ་
བཞིན་སྐྱེ་ལ་རང་བྱུང་ཉིད། །མ་རིག་བག་ཆགས་ས་ཡིས་བསྒྲིབས། །ཇི་ལྟར་མྱུག་སོགས་རིམ་
སྐྱེ་བས། །ས་བོན་ཤུན་པ་ གཅོད་པ་ལྟར། །དེ་བཞིན་དེ་ཉིད་མཐོང་བ་ཡིས། །མཐོང་སྤང་
རྣམས་ནི་ལྡོག་པར་འགྱུར། །འཕགས་པའི་ལམ་དང་འབྲེལ་བ་ལས། །འཇིག་ཚོགས་སྙིང་པོ་
བཅོམ་རྣམས་ ཀྱི། །སྒོམ་ལམ་ཡེ་ཤེས་ སྤང་བྱ་རྣམས། །གོས་ཧྲུལ་དག་དང་མཚུངས་པར་
བསྟན། ། ས་བདུན་ ལ་ བརྟེན་དྲི་མ་ནི། །མངལ་ སྦུབས་དྲི་མ་དག་དང་མཚུངས། །མངལ་
སྦུབས་བྲལ་འདྲ་མི་རྟོག་པའི། །ཡེ་ཤེས་རྣམ་པར་སྨིན་པ་བཞིན། །ས་གསུམ་རྗེས་འབྲེལ་དྲི་
མ་རྣམས། །ས་འདམ་གོས་བཞིན་ཤེས་བྱ་སྟེ། །བདག་ཉིད་ཆེན་པོ་རྡོ་རྗེ་ལྟའི། །ཏིང་ངེ་འཛིན་
གྱིས་གཞོམ་བྱ་ཡིན། །དེ་ལྟར་ཆོས་མཐུན་པ་རྒྱས་པར་བརྗོད་ནས་མཇུག་བསྡུ་བ་ནི། དེ་ལྟར་
ཆགས་སོགས་དྲི་མ་དགུ། །པད་མ་ལ་སོགས་དག་དང་མཚུངས། །ཞེས་བསྟན་ཏོ། །ཡང་དེ་
བཞིན་གཤེགས་པའི་ཁམས་སངས་རྒྱས་ཀྱི་གཟུགས་ལ་སོགས་པ་དང་ཆོས་མཐུན་པར་ཇི་
ལྟར་ རིག་པར་བྱ་ཞེ་ན། རང་བཞིན་གསུམ་གྱིས་བསྡུས་ཕྱིར་ཁམས། །སངས་རྒྱས་སོགས་
དང་ཆོས་མཚུངས་སོ། །ཞེས་གསུངས་ཏེ། སེམས་ཀྱི་རྣམ་པར་བྱང་བའི་ཁམས་དེ་བཞིན་
གཤེགས་པའི་སྙིང་པོ་རང་བཞིན་རྣམ་པ་གསུམ་གྱི་དབང་དུ་བྱས་ཏེ། སངས་རྒྱས་ཀྱི་གཟུགས་
ལ་སོགས་པ་རྣམ་པ་དག་དང་ཆོས་མཐུན་པར་རྟོགས་པར་བྱའོ། །རང་བཞིན་རྣམ་པ་གསུམ་
གང་ཞེ་ན། འདི་ཡི་རང་བཞིན་ཆོས་སྐུ་དང་། །དེ་བཞིན་ཉིད་དང་རིགས་ཀྱང་སྟེ། །དེ་ནི་དཔེ་
གསུམ་གཅིག་དང་ནི། །ལྔ་རྣམས་ཀྱིས་ནི་ཤེས་པར་བྱ། །སངས་རྒྱས་ཀྱི་གཟུགས་དང་སྦྲང་རྩི་
དང་འབྲུའི་སྙིང་པོའི་དཔེ་གསུམ་གྱིས་ནི་ཁམས་དེ་ཆོས་སྐུའི་རང་བཞིན་དུ་ཤེས་པར་བྱའོ། །
2 8 6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
གསེར་གྱི་དཔེ་གཅིག་གིས་ནི་དེ་བཞིན་ཉིད་ཀྱི་རང་བཞིན་དུའོ། །གཏེར་དང་ཤིང་དང་རིན་པོ་
ཆེའི་སྐུ་དང༌། འཁོར་ལོས་སྒྱུར་བ་དང་། གསེར་གྱི་གཟུགས་ཀྱི་དཔེ་ལྔས་ནི་སངས་རྒྱས་ཀྱི་སྐུ་
གསུམ་བསྐྱེད་པའི་རིགས་ཀྱི་རང་བཞིན་དུའོ། །དེ་ལ་དཔེ་གསུམ་གྱིས་མཚོན་པའི་ཆོས་ཀྱི་སྐུ་
གང་ཞེ་ན། ཆོས་སྐུ་རྣམ་གཉིས་ཤེས་བྱ་སྟེ། །ཆོས་དབྱིངས་ཤིན་ཏུ་དྲི་མེད་དང་། །དེ་ཡི་རྒྱུ་
མཐུན་ཟབ་པ་དང༌། །སྣ་ཚོགས་ཚུལ་ནི་སྟོན་པའོ། །སངས་རྒྱས་རྣམས་ཀྱི་ཆོས་ཀྱི་སྐུ་ནི་རྣམ་
པ་གཉིས་སུ་རྟོགས་པར་བྱ་སྟེ། དྲི་མ་མེད་པའི་ཆོས་ཀྱི་སྐུ་དང་། དེའི་རྒྱུ་མཐུན་པའི་ཆོས་ཀྱི་
སྐུའོ། །དྲི་མ་མེད་པའི་ཆོས་ཀྱི་སྐུ་ནི་ཤིན་ཏུ་རྣམ་པར་དག་པའི་ཆོས་ཀྱི་དབྱིངས་གློ་བུར་གྱི་དྲི་མ་
མཐའ་དག་དང་བྲལ་བ་རྣམ་པར་མི་རྟོག་པའི་ཡེ་ཤེས་ཀྱི་སྤྱོད་ཡུལ་གྱི་ཡུལ་ཏེ། དེའང་དེ་
བཞིན་གཤེགས་པ་རྣམས་ཀྱིས་སོ་སོ་རང་གིས་རིག་པར་བྱ་བའི་ཆོས་ཀྱི་དབང་དུ་བྱས་ཏེ།
རྟོགས་པའི་ཆོས་ཀྱི་སྐུ་ཞེས་བྱའོ། །རྒྱུ་མཐུན་པའི་ཆོས་ཀྱི་སྐུ་ནི། དེ་ཐོབ་པའི་རྒྱུ་ཤིན་ཏུ་རྣམ་
པར་དག་པའི་ཆོས་ཀྱི་དབྱིངས་ཀྱི་རྒྱུ་མཐུན་པ་སྟེ། གདུལ་བྱ་ཇི་ལྟ་བར་སེམས་ཅན་གཞན་ལ་
རྣམ་པར་རིག་པ་འབྱུང་བའོ། །དེའང་བསྟན་པའི་ཆོས་ཀྱི་དབང་དུ་བྱས་ཏེ། བསྟན་པའི་ཆོས་
ཀྱི་སྐུ་ཞེས་རིག་པར་བྱའོ། །བསྟན་པ་ཡང་རྣམ་པ་གཉིས་ཏེ། ཕྲ་བ་དང༌། རྒྱ་ཆེན་པོའི་རྣམ་
པར་འཇོག་པའི་ཚུལ་གྱིས་དབྱེ་བ་ལས་ཏེ། འདི་ལྟ་སྟེ། དོན་དམ་པའི་བདེན་པའི་དབང་དུ་
བྱས་ནས། བྱང་ཆུབ་སེམས་དཔའི་སྡེ་སྣོད་ཟབ་མོའི་ཆོས་ཀྱི་ཚུལ་སྙིང་པོའི་དོན་གཙོ་བོར་སྟོན་
པ་དང༌། ཀུན་རྫོབ་ཀྱི་བདེན་པའི་དབང་དུ་བྱས་ཏེ། མདོ་དང་དབྱངས་ཀྱིས་བཤད་པ་དང་།
ལུང་དུ་བསྟན་པ་དང༌། ཚིགས་སུ་བཅད་པ་དང༌། ཆེད་དུ་བརྗོད་པ་དང༌། གླེང་གཞི་དང༌།
རྟོགས་པ་བརྗོད་པ་དང་། དེ་ལྟ་བུ་བྱུང་བ་དང༌། སྐྱེས་པ་རབས་དང་། ཤིན་ཏུ་རྒྱས་པ་དང་།
རྨད་དུ་བྱུང་བ་དང་། གཏན་ལ་ཕབ་པའི་སྡེ་སྟེ། གསུང་རབ་ཡན་ལག་བཅུ་གཉིས་ལ་སོགས་
པ་རྣམ་པ་དུ་མར་སྣ་ཚོགས་པའི་ཆོས་རྣམ་པར་འཇོག་པའི་ཚུལ་སྟོན་པའོ། །
28 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ལྟར་ཆོས་ཀྱི་སྐུའི་རབ་ཏུ་དབྱེ་བ་བསྟན་ནས། ཆོས་ཀྱི་སྐུ་དེ་ཉིད་སངས་རྒྱས་ཀྱི་
གཟུགས་ལ་སོགས་པ་དང་ཆོས་མཐུན་པ་ཉིད་གསུངས་པ། འཇིག་རྟེན་འདས་ཕྱིར་འཇིག་
རྟེན་ན། །འདི་ལ་དཔེ་ནི་མི་དམིགས་པས། །དེ་བཞིན་གཤེགས་པ་ཉིད་དང་ཁམས། །འདྲ་བ་
ཉིད་དུ་བསྟན་པ་ཡིན། །ཕྲ་མོ་ཟབ་མོའི་ཚུལ་བསྟན་ནི། །སྦྲང་རྩི་རོ་གཅིག་པ་བཞིན་ཏེ། །རྣམ་
པ་སྣ་ཚོགས་ཚུལ་བསྟན་ནི། །སྣ་ཚོགས་སྤྱན་སྙིང་བཞིན་ཤེས་བྱ། །ཞེས་ཏེ། རྟོགས་པའི་ཆོས་
ཀྱི་སྐུ་འདི་ནི་འཇིག་རྟེན་ཐམས་ཅད་ལས་འདས་པའི་ཕྱིར། འཇིག་རྟེན་ན་འདི་ལ་དཔེ་མེད་
པས་དེ་བཞིན་གཤེགས་པ་ཉིད་དང་ཆོས་ཀྱི་སྐུའི་ངོ་བོ་ཁམས་རང་བཞིན་གྱིས་རྣམ་པར་དག་
པ་འདྲ་བ་ཉིད་དུ་བསྟན་པ་ཡིན་ནོ། །བསྟན་པའི་ཆོས་ཀྱི་སྐུ་ལ་དོན་དམ་པའི་བདེན་པ་རྟོགས་
པར་དཀའ་བས་ན་ཕྲ་མོ་ཟབ་མོའི་ཚུལ་བསྟན་པ་ནི་བརྗོད་བྱ་སྟོང་པ་ཉིད་དུ་རོ་གཅིག་པས་
སྦྲང་རྩི་མངར་བར་རོ་གཅིག་པ་བཞིན་ནོ། །ཀུན་རྫོབ་ཀྱི་བདེན་པས་ཐབས་རྒྱ་ཆེན་པོ་གདུལ་
བྱ་དང་མཐུན་པར་རྣམ་པ་སྣ་ཚོགས་པའི་ཚུལ་བསྟན་པ་ནི། ཤུན་པ་སྣ་ཚོགས་པའི་སྦུབས་ན་
འབྲུའི་སྙིང་པོ་སྣ་ཚོགས་པ་ཡོད་པ་བཞིན་ཤེས་པར་བྱའོ། །ཡང་ན་ཤུན་པ་སྣ་ཚོགས་པའི་
སྦུབས་སེལ་བ་བཞིན་དུ་ཐབས་སྣ་ཚོགས་དེ་དག་གིས་ཉོན་མོངས་པའི་སྦུབས་སྣ་ཚོགས་པ་
སེལ་བར་ཤེས་པར་བྱའོ། །དེ་ལྟར་སངས་རྒྱས་ཀྱི་གཟུགས་དང་སྦྲང་རྩི་དང་སྙིང་པོའི་དཔེ་
གསུམ་གྱིས་ནི། དེ་བཞིན་གཤེགས་པའི་ཆོས་ཀྱི་སྐུས་ལུས་པ་མེད་པའི་སེམས་ཅན་གྱི་ཁམས་
ཁྱབ་པའི་དོན་གྱི་དབང་དུ་བྱས་ནས་སེམས་ཅན་འདི་དག་དེ་བཞིན་གཤེགས་པའི་སྙིང་པོ་ཅན་
ཡིན་ནོ་ཞེས་བསྟན་ཏོ། །གང་ཞིག་དེ་བཞིན་གཤེགས་པ་ཆོས་ཀྱི་སྐུ་ལས་ཕྱི་རོལ་ཏུ་གྱུར་པའི་
སེམས་ཅན་དེ་དག་ནི་འགའ་ཡང་སེམས་ཅན་གྱི་ཁམས་ན་མེད་དེ། ནམ་མཁའི་ཁམས་ལ་
གཟུགས་ཀྱི་ཁམས་བཞིན་ནོ། །དེ་སྐད་དུ་མདོ་སྡེའི་རྒྱན་ལས། ཇི་ལྟར་ནམ་མཁའ་རྟག་ཏུ་
ཀུན་སོང་འདོད། །དེ་བཞིན་འདི་ཡང་རྟག་ཏུ་ཀུན་སོང་འདོད། །ཇི་ལྟར་ནམ་མཁའ་གཟུགས་
2 8
8



，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༣༥
གྱུར་ཀུན་ཏུ་སོང་། །དེ་བཞིན་འདི་ཡང་སེམས་ཅན་ཚོགས་ཀུན་སོང་། །ཞེས་གསུངས་སོ། །དེ་
བཞིན་ཉིད་གསེར་དང་མཚུངས་པར་བསྟན་པ། རང་བཞིན་འགྱུར་བ་མེད་པ་དང་། །དགེ་དང་
རྣམ་པར་དག་པའི་ཕྱིར། །དེ་བཞིན་ཉིད་འདི་གསེར་གྱི་ནི། །གཟུགས་དང་མཚུངས་པར་
བརྗོད་པ་ཡིན། །ཞེས་ གསུངས་སོ། །སེམས་ གང་ ཡིན་པ་ཉོན་མོངས་པ་དང་སྡུག་བསྔལ་
མཐའ་ཡས་པ་དང་རྗེས་སུ་འབྲེལ་ཡང་། རང་བཞིན་གྱིས་འོད་གསལ་བ་ཉིད་ཀྱིས་རྣམ་པར་
འགྱུར་བ་ལ་མི་བརྟེན་པ་དེའི་ཕྱིར་གསེར་བཟང་པོ་བཞིན་དུ། གཞན་དུ་མི་འགྱུར་བའི་དོན་
གྱིས་དེ་བཞིན་ཉིད་ཅེས་བརྗོད་དོ། །དེའང་ལོག་པ་ཉིད་དུ་ངེས་པའི་རྒྱུ་ཅན་གྱི་སེམས་ཅན་
ཐམས་ཅད་ལ་ཡང་དེ་བཞིན་ཉིད་རང་བཞིན་ཁྱད་པར་མེད་དུ་ཟིན་ཀྱང༌། གློ་བུར་གྱི་ཉོན་
མོངས་པ་མཐའ་དག་རྣམ་པར་དག་པ་ལས་གྱུར་པ་དེ་བཞིན་གཤེགས་པ་ཞེས་བྱ་བའི་གྲངས་
སུ་འགྲོ་སྟེ། དེས་ན་འདི་གསེར་གྱི་དཔེ་གཅིག་གིས་དེ་བཞིན་ཉིད་ལ་དབྱེར་མེད་པའི་དོན་གྱི་
དབང་དུ་བྱས་ནས། མདོ་ལས། དེ་བཞིན་གཤེགས་པའི་དེ་བཞིན་ཉིད་སེམས་ཅན་དེ་དག་གི་
སྙིང་པོ་ཡིན་ནོ། །ཞེས་བསྟན་པ་ཡིན་ནོ། །སེམས་ཀྱི་རང་བཞིན་རྣམ་པར་དག་པ་གཉིས་སུ་
མེད་པའི་ཆོས་ཉིད་ཉེ་བར་བཟུང་ནས་བཅོམ་ལྡན་འདས་ཀྱིས་ཇི་སྐད་དུ་བཀའ་སྩལ་པ་ནི། ཡེ་
ཤེས་སྣང་བ་རྒྱན་གྱི་མདོ་ལས། འཇམ་དཔལ་དེ་ལ་དེ་བཞིན་གཤེགས་པས་ནི་བདག་ཏུ་སྨྲ་
བའི་ལེན་པ་རྩ་བ་ཡིན་པར་ཡོངས་སུ་ཤེས་ནས། བདག་རྣམ་པར་དག་པས་སེམས་ཅན་རྣམ་
པར་དག་པ་རྗེས་སུ་རྟོགས་པར་གྱུར་ཏེ། བདག་རྣམ་པར་དག་པ་གང་ཡིན་པ་དང་སེམས་ཅན་
ཐམས་ཅད་རྣམ་པར་དག་པ་གང་ཡིན་པ་དེ་ནི་གཉིས་སུ་མེད་དེ། གཉིས་སུ་བྱར་མེད་ལ།
གཉིས་སུ་མེད་པའི་དོན་གང་ཡིན་པ་དེ་ནི་སྐྱེ་བ་མེད་པ་དང་འགག་པ་མེད་པ་ཡིན་ནོ། །ཞེས་
གསུངས་པ་དང༌། གཟུངས་ཀྱི་དབང་ཕྱུག་ རྒྱལ་པོས་ཞུས་པའི་མདོ་ལས། དེ་ལ་དེ་བཞིན་
གཤེགས་པས་བདག་ཉེ་བར་ལེན་པའི་རྩ་བ་ཡོངས་སུ་ཤེས་ནས། བདག་རྣམ་པར་དག་པས་
2 8 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཅན་རྣམ་པར་དག་པར་རྟོགས་སོ། །བདག་རྣམ་པར་དག་པ་གང་ཡིན་པ་དང་། སེམས་
ཅན་རྣམ་པར་དག་པ་གང་ཡིན་པ་འདི་ནི་གཉིས་སུ་མེད་དེ་གཉིས་སུ་བྱར་མེད་དོ་ཞེས་
གསུངས་པ་དང་། ཆོས་ཐམས་ཅད་འབྱུང་བ་མེད་པར་བསྟན་པའི་མདོ་ལས། སེམས་ཅན་རང་
བཞིན་བྱང་ཆུབ་ཉིད་དུ་གསུངས། །བྱང་ཆུབ་རང་བཞིན་སེམས་ཅན་ཐམས་ཅད་དེ། །སེམས་
ཅན་རྣམས་དང་བྱང་ཆུབ་གཉིས་མ་ཡིན། །དེ་ལྟར་ཤེས་ནས་སྐྱེས་བུ་མཆོག་ཏུ་འགྱུར། །ཞེས་
གསུངས་པ་དང་། ཀླུའི་རྒྱལ་པོ་རྒྱ་མཚོས་ཞུས་པའི་མདོ་ལས། ཆོས་དབྱིངས་རང་བཞིན་ངོ་བོ་
གང་ལགས་དེ། །སེམས་ཅན་ཁམས་ཀྱི་རང་བཞིན་ངོ་བོ་ལགས། །སེམས་ཅན་ཁམས་ཀྱི་རང་
བཞིན་ངོ་བོ་གང་། །སངས་རྒྱས་ཆོས་ཀྱི་རང་བཞིན་ངོ་བོ་སྟེ། །སངས་རྒྱས་ཆོས་ཀྱི་རང་བཞིན་
ངོ་བོ་གང་། །དེ་ནི་ཆོས་ཀུན་རང་བཞིན་ངོ་བོ་ཉིད། །ཅེས་གསུངས་སོ། །མདོ་སྡེའི་རྒྱན་ལས་
ཀྱང༌ ། དེ་ བཞིན་ཉིད་ནི་ཐམས་ཅད་ལ། ཁྱད་པར་མེད་ ཀྱང་དག་གྱུར་པས། །དེ་བཞིན་
གཤེགས་ཉིད་དེ་ཡི་ཕྱིར། །འགྲོ་ཀུན་དེ་ཡི་སྙིང་པོ་ཅན། །ཞེས་གསུངས་སོ། །རིགས་ཀྱི་ངོ་
བོའི་དབང་དུ་བྱས་ཏེ་དཔེ་གཉིས་དང་ཆོས་མཐུན་པ་གསུངས་པ། གཏེར་དང་འབྲས་བུའི་ཤིང་
བཞིན་དུ། །རིགས་དེ་རྣམ་གཉིས་ཤེས་བྱ་སྟེ། །ཐོག་མེད་རང་བཞིན་གནས་པ་དང༌། །ཡང་
དག་བླངས་པ་མཆོག་ཉིད་དོ། །ཞེས་ཏེ། རང་བཞིན་དུ་གནས་པའི་རིགས་ནི་ཐོག་མ་མེད་པ་
ནས་གནས་པའི་རིན་པོ་ཆེའི་གཏེར་ལྟ་བུ་སྟེ། འབད་རྩོལ་གྱིས་མ་བསྒྲུབས་པའི་རང་བཞིན་
བཟང་པོ་ཐོག་མ་ཉིད་ནས་གནས་པས་སོ། །རྒྱས་པའམ་སྒྲུབ་པའི་རིགས་ནི་འབྲས་བུ་བཟང་
པོ་ཅན་གྱི་བསྐྱེད་ཤིང་བཞིན་ཏེ་འབད་པས་སྒྲུབ་པ་དང་རྐྱེན་གྱིས་འཕེལ་བར་འགྱུར་བས་སོ། །
རིགས་དེའི་ནུས་པའི་དབང་དུ་བྱས་ཏེ། དཔེ་གསུམ་དང་ཆོས་མཐུན་པ་གསུངས་པ།
རིགས་འདི་གཉིས་ལ་སངས་རྒྱས་ཀྱི། །སྐུ་གསུམ་ཐོབ་པར་འདོད་པ་ཡིན། །དང་པོས་སྐུ་ནི་
དང་པོ་སྟེ། །གཉིས་པ་ཡིས་ནི་ཕྱི་མ་གཉིས། །ངོ་བོ་ཉིད་སྐུ་མཛེས་པ་ནི། །རིན་ཆེན་སྐུ་འདྲར་
29 ()



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། （༥
ཤེས་བྱ་སྟེ། །རང་བཞིན་གྱིས་ནི་བྱས་མིན་དང་། །ཡོན་ཏན་རིན་ཆེན་གཏེར་ཡིན་ཕྱིར། །ཆོས་
ཆེན་རྒྱལ་སྲིད་ཆེ་ལྡན་ཕྱིར། །རྫོགས་ལོངས་འཁོར་ལོས་སྒྱུར་བཞིན་ནོ། །གཟུགས་བརྙན་གྱི་
ནི་རང་བཞིན་ཕྱིར། །སྤྲུལ་པ་གསེར་གྱི་གཟུགས་ལྟ་བུ། །ཞེས་བྱ་སྟེ། རང་བཞིན་དུ་གནས་
པའི་རིགས་ཀྱིས་ཆོས་ཀྱི་སྐུ་ཐོབ་སྟེ། དེ་ཉིད་དྲི་མ་ཐམས་ཅད་ཀྱིས་རྣམ་པར་དག་པ་ནི་དག་པ་
གཉིས་ལྡན་གྱི་ཆོས་སྐུ་ཡིན་ལ། དེ་རྣམ་པར་མི་རྟོག་པ་བསྒོམས་པའི་མཐུས་ཡེ་ཤེས་ཀྱི་ཚོགས་
ཡོངས་སུ་རྫོགས་པ་ན་དེ་ཐོབ་པའི་ ཕྱིར་རོ། །ཡང་དག་པར་བླངས་པའི་རིགས་ཀྱིས་ནི་
གཟུགས་ཀྱི་སྐུ་ཐོབ་པ་ཡིན་ཏེ། ཐར་པའི་རྒྱུར་གྱུར་པའི་དགེ་བ་བསྒྲུབས་ཤིང་སྨོན་ལམ་རྒྱ་
ཆེན་པོ་བཏབ་པས་བསོད་ནམས་ཀྱི་ཚོགས་ཡོངས་སུ་རྫོགས་ཏེ། སངས་རྒྱས་པ་ན་དག་པ་
དང་མ་དག་པའི་གདུལ་བྱ་ལ་གཟུགས་སྐུ་གཉིས་སུ་སྣང་བའི་ཕྱིར་རོ། །དེ་ལྟར་སྐུ་གསུམ་
ལས་ངོ་བོ་ཉིད་ཀྱི་སྐུ་ནི་རིན་པོ་ཆེའི་སྐུ་ལྟ་བུ་སྟེ། ཡོན་ཏན་རང་བཞིན་གྱིས་ལྡན་པ་ཡིན་གྱི་རྐྱེན་
གྱིས་གསར་དུ་བསྒྲུབས་པ་མ་ཡིན་པའི་ཕྱིར་དང་། སྟོབས་བཅུ་ལ་སོགས་པ་ཡོན་ཏན་རིན་པོ་
ཆེ་རྣམས་ཀྱི་གཏེར་དུ་གྱུར་པ་ཡིན་པའི་ཕྱིར་རོ། །ལོངས་སྤྱོད་རྫོགས་པའི་སྐུ་ནི་འཁོར་ལོས་
སྒྱུར་བའི་རྒྱལ་པོ་བཞིན་ཏེ། ཐེག་པ་ཆེན་པོའི་ཆོས་ཀྱི་རྒྱལ་སྲིད་ཆེན་པོ་དང་ལྡན་པའི་ཕྱིར་རོ།།
སྤྲུལ་པའི་སྐུ་ནི་གསེར་ལས་བྱས་པའི་སྲོག་ཆགས་ཀྱི་གཟུགས་ལྟ་བུ་སྟེ། ལོངས་སྐུའི་གཟུགས་
བརྙན་ཡིན་པའམ། རྟོག་པ་མེད་ཀྱང་གདུལ་བྱའི་བློ་ངོར་གང་འདུལ་གྱི་སྐུ་གཟུགས་བརྙན་ལྟ་
བུ་འཆར་བའི་ཕྱིར་རོ། །དེའི་ཕྱིར་དེ་ལྟར་ན་གཏེར་དང་། ལྗོན་ཤིང་དང་། རིན་པོ་ཆེའི་སྐུ་དང་།
འཁོར་ལོས་སྒྱུར་བ་དང་། གསེར་གྱི་གཟུགས་ཏེ་དཔེ་ལྷག་མ་ལྔ་པོ་འདི་དག་གིས་ནི་སངས་
རྒྱས་ཀྱི་སྐུ་རྣམ་པ་གསུམ་བསྐྱེད་པའི་རིགས་ཡོད་པའི་དབང་དུ་བྱས་ཏེ། དེ་བཞིན་གཤེགས་
པའི་ཁམས་ སེམས་ཅན་འདི་དག་ཐམས་ཅད་ཀྱི་སྙིང་པོར་བསྟན་པ་ཡིན་ནོ། །དེ་བཞིན་
གཤེགས་པ་ཉིད་ནི་སངས་རྒྱས་ཀྱི་སྐུ་རྣམ་པ་གསུམ་གྱིས་རབ་ཏུ་ཕྱེ་བ་ཡིན་ཏེ། དེས་ན་དེ་
29 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་གཤེགས་པའི་ཁམས་ནི་སྐུ་གསུམ་པོ་དེ་ཐོབ་པའི་རྒྱུ་ཡིན་པས་ཁམས་ཀྱི་དོན་ནི་རིགས་
ཀྱི་སྐབས་འདིར་རྒྱུའི་དོན་ཏོ། །གང་གི་ཕྱིར་མདོ་ལས། དེ་ལས་ཡང་སེམས་ཅན་ཐམས་ཅད་
ལ་དེ་བཞིན་གཤེགས་པའི་ཁམས་གྲུབ་པའི་སྙིང་པོར་གྱུར་པ་ཡོད་མོད་ཀྱི། སེམས་ཅན་དེ་
དག་གིས་ཤེས་པ་མ་ཡིན་ནོ། །ཞེས་གསུངས་སོ། །དེ་སྐད་དུ་ཆོས་མངོན་པ་ཐེག་པ་ཆེན་པོའི་
མདོ་ལས། ཐོག་མ་མེད་དུས་ཅན་གྱི་ཁམས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་
པས་ན་འགྲོ་ཀུན་དང་། །མྱ་ངན་འདས་པའང་ཐོབ་པ་ཡིན། །ཞེས་གསུངས་སོ། །དེ་ལ་ཇི་ལྟར་
ན་ཐོག་མ་མེད་པའི་དུས་ཅན་ཡིན་ཞེ་ན། དཔལ་ཕྲེང་གིས་ཞུས་པའི་མདོ་ལས། དེ་བཞིན་
གཤེགས་པའི་སྙིང་པོ་ཉིད་ཀྱི་དབང་དུ་བགྱིས་ནས། བཅོམ་ལྡན་འདས་ཀྱིས་སྔོན་གྱི་མཐའ་
མེད་དོ་ཞེས་བཤད་ཅིང་བཏགས་སོ། །ཞེས་གསུངས་སོ། ཁམས་ཞེས་བྱ་བ་ནི་ཇི་སྐད་དུ་དེ་
ཉིད་ལས། བཅོམ་ལྡན་འདས་དེ་བཞིན་གཤེགས་པའི་སྙིང་པོ་འདི་ནི་དོན་དམ་པའི་ཆོས་ཀྱི་
སྙིང་པོ་ལགས་སོ། །ཆོས་ཀྱི་སྐུའི་སྙིང་པོ་ལགས་སོ། །འཇིག་རྟེན་ལས་འདས་པའི་ཆོས་ཀྱི་
སྙིང་པོ་ལགས་སོ། །རང་བཞིན་གྱིས་ཡོངས་སུ་དག་པའི་ཆོས་ཀྱི་སྙིང་པོ་ལགས་སོ། །བཅོམ་
ལྡན་འདས་དེ་བཞིན་གཤེགས་པའི་སྙིང་པོ་ནི་རང་བཞིན་གྱིས་ཡོངས་སུ་དག་པ་གློ་བུར་གྱི་ཉེ་
བའི་ཉོན་མོངས་པས་ཉེ་བར་ཉོན་མོངས་པ་འདི་ནི་དེ་བཞིན་གཤེགས་པའི་ཡུལ་ཏེ་བསམ་
གྱིས་མི་ཁྱབ་པོ་སྙམ་བདག་བགྱིད་དོ། །ཞེས་གསུངས་སོ། །ཆོས་རྣམས་ཀུན་གྱི་གནས་ཡིན་
ཏེ༑ ༑ཞེས་བྱ་བ་ནི་ཇི་སྐད་དུ་དེ་ཉིད་ལས། བཅོམ་ལྡན་འདས་དེ་ལྟ་ལགས་པས། དེ་བཞིན་
གཤེགས་པའི་སྙིང་པོ་ནི་ཐ་དད་དུ་མི་གནས་ཤིང་འབྲེལ་ལ་སྦུབས་ལས་གྲོལ་བའི་ཤེས་པ་
ཅན་དག་གི་གཞི་དང་རྟེན་དང་གནས་ལགས་སོ། །བཅོམ་ལྡན་འདས་འདི་ལྟར་དེ་བཞིན་
གཤེགས་པའི་སྙིང་པོ་ནི། འབྲེལ་མ་མཆིས་ཤིང་ཐ་དད་དུ་གནས་ལ། ཤེས་པ་གྲོལ་མ་ལགས་
པ་ཕྱི་རོལ་གྱི་འདུས་བྱས་ཀྱི་གཞི་དང་རྟེན་དང་གནས་ཀྱང་ལགས་སོ། །ཞེས་གསུངས་སོ། །དེ་
29 2



，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
ཡོད་ན་ནི་འགྲོ་ཀུན་དང༌། །ཞེས་བྱ་བ་ནི་ཇི་སྐད་དུ་དེ་ཉིད་ལས། བཅོམ་ལྡན་འདས་དེ་བཞིན་
གཤེགས་པའི་སྙིང་པོ་མཆིས་ན་འཁོར་བ་ཞེས་མཆི་ན་ནི་ཚིག་དེ་རིགས་པ་ལགས་སོ། །ཞེས་
གསུངས་སོ། །མྱ་ངན་འདས་པ་ཐོབ་པར་འགྱུར། །ཞེས་བྱ་བ་ནི། ཇི་སྐད་དུ་མདོ་དེ་ཉིད་ལས།
བཅོམ་ལྡན་འདས་གལ་ཏེ་དེ་བཞིན་གཤེགས་པའི་སྙིང་པོ་མ་མཆིས་ན་ནི་སྡུག་བསྔལ་ལ་སྐྱོ་བ་
དང༌། མྱ་ངན་ལས་འདས་པ་ལ་འདོད་ཅིང་དོན་དུ་གཉེར་བ་དང་། སྨོན་པའང་མ་མཆིས་པར་
འགྱུར་རོ། །ཞེས་པ་དང༌། བཅོམ་ལྡན་འདས་དེ་བཞིན་གཤེགས་པའི་སྙིང་པོ་དེ་ནི་སྡུག་
བསྔལ་ལའང་སྐྱོ་བ་དང་། མྱ་ངན་ལས་འདས་པ་ལ་ཡང་འདོད་ཅིང་དོན་དུ་གཉེར་བ་དང་སྨོན་
པར་འོས་སོ། །ཞེས་གསུངས་སོ། །དེ་ལྟར་ན་གོང་དུ་བསྟན་པའི་དེ་བཞིན་གཤེགས་པའི་སྙིང་
པོ་ཤིན་ཏུ་རྟོགས་དཀའ་བས་སེམས་ཅན་ཐམས་ཅད་ལ་ཡོད་པར་རྒྱུ་མཚན་གང་གིས་ངེས་པར་
བྱ་ཞེ་ན། ཆོས་ཀྱི་སྐུ་དེ་ལྟར་རྒྱ་ཆེ་བ་དང༌། དེ་བཞིན་གཤེགས་པ་དང་དབྱེར་མེད་པའི་མཚན་
ཉིད། ངེས་པའི་རིགས་ཀྱི་རང་བཞིན། དེ་བཞིན་གཤེགས་པའི་སྙིང་པོ་དེ་ཡང་། ཐམས་ཅད་
ཀྱི་ཚེ་ཐམས་ཅད་ལ་ཁྱད་པར་མེད་པའི་ཚུལ་དུ་ཡོད་དོ། །ཞེས་བྱ་བར་ནི་ཆོས་ཉིད་ཚད་མར་
བྱས་ནས་བལྟ་བར་བྱ་སྟེ། དེ་སྐད་དུ་དེ་བཞིན་གཤེགས་པའི་སྙིང་པོའི་མདོ་ལས། རིགས་ཀྱི་
བུ་འདི་ནི་ཆོས་རྣམས་ཀྱི་ཆོས་ཉིད་དེ། དེ་བཞིན་གཤེགས་པ་རྣམས་བྱུང་ཡང་རུང་མ་བྱུང་ཡང་
རུང་སྟེ། སེམས་ཅན་འདི་དག་ནི་དེ་བཞིན་གཤེགས་པའི་སྙིང་པོ་ཅན་ནོ། །ཞེས་གསུངས་པ་
ཡིན་ནོ། །ཆོས་ཉིད་གང་ཡིན་པ་དེ་ཉིད་ནི་འདིར་གང་གིས་དེ་ལྟ་བུ་ཁོ་ནར་འགྱུར་གྱི། དེ་
གཞན་དུ་མི་འགྱུར་རོ། །ཞེས་བྱ་བའི་རིགས་པ་དང་སྦྱོར་བ་དང་ཐབས་ཡིན་ཏེ། ཐམས་ཅད་དུ་
སེམས་ངེས་པར་བརྟགས་པ་དང་། སེམས་ཡང་དག་པར་ཤེས་པ་ནི་ཆོས་ཉིད་རྟེན་དང་། ཆོས་
ཉིད་རིགས་པ་ཡིན་ནོ། །དེ་ནི་རྟོག་གེའི་བློས་བསམ་པར་མི་བྱ་རྣམ་པར་བརྟག་པར་མི་བྱའི་
ལྷག་པར་མོས་པར་བྱ་བ་འབའ་ཞིག་ཏུ་ཟད་དེ། འདི་ལྟར། རང་བྱུང་རྣམས་ཀྱི་དོན་དམ་དེ། །
29 3



་་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དད་པ་ཉིད་ཀྱིས་རྟོགས་བྱ་ཡིན། །ཉི་མའི་དཀྱིལ་འཁོར་འོད་འབར་བ། །མིག་མེད་པས་ནི་
མཐོང་བ་མེད། །ཅེས་གསུངས་ཏེ། མདོར་བསྡུ་ན་གང་ཟག་བཞི་པོ་འདི་ནི་དེ་བཞིན་གཤེགས་
པའི་སྙིང་པོ་མཐོང་བ་ལ་མིག་དང་མི་ལྡན་པར་རྣམ་པར་བཞག་པ་ཡིན་ཏེ། བཞི་གང་ཞེ་ན་འདི་
ལྟ་སྟེ། སོ་སོའི་སྐྱེ་བོ་དང་། ཉན་ཐོས་དང༌། རང་སངས་རྒྱས་དང༌། ཐེག་པ་ལ་གསར་དུ་
ཞུགས་པའི་བྱང་ཆུབ་སེམས་དཔའ་སྟེ་ཇི་སྐད་དུ་དཔལ་ཕྲེང་གིས་ཞུས་པའི་མདོ་ལས། བཅོམ་
ལྡན་འདས་དེ་བཞིན་གཤེགས་པའི་སྙིང་པོ་ནི་སེམས་ཅན་འཇིག་ཚོགས་ལ་ལྟ་བར་ལྷུང་བ་
དག་དང༌། ཕྱིན་ཅི་ལོག་གིས་ཉམས་པར་གྱུར་པ་དག་དང་། སྟོང་པ་ཉིད་ལ་སེམས་གཡེངས་
པ་རྣམས་ཀྱི་སྤྱོད་ཡུལ་མ་ལགས་སོ། །ཞེས་གསུངས་པ་ཡིན་ནོ། །དེ་ལ་འཇིག་ཚོགས་ལ་ལྟ་
བར་ལྷུང་བ་ནི་བྱིས་པ་སོ་སོའི་སྐྱེ་བོ་ལ་བརྗོད་དེ། འདི་ལྟར་དེ་དག་ནི་གཏན་དུ་ཕུང་པོ་ལ་
སོགས་པའི་ཆོས་ཟག་པ་དང་བཅས་པ་རྣམས་ལ་བདག་དང་བདག་གི་བ་ཉིད་དུ་ཁས་བླངས་
ནས་ངར་འཛིན་པ་དང་ང་ཡིར་འཛིན་པ་ལ་མངོན་པར་ཞེན་པས་འཇིག་ཚོགས་འགགས་པ་
ཟག་པ་མེད་པའི་དབྱིངས་ལ་ལྷག་པར་མོས་པར་མི་ནུས་པ་དག་སྟེ། དེ་དག་གིས་ཐམས་ཅད་
མཁྱེན་པའི་ཡུལ་དེ་བཞིན་གཤེགས་པའི་སྙིང་པོ་རྟོགས་པར་ལྟ་ག་ལ་འགྱུར་ཏེ་འདི་ནི་གནས་
མེད་དོ། །དེ་ལ་ཕྱིན་ཅི་ལོག་ལ་མངོན་པར་དགའ་བ་ནི་ཉན་ཐོས་དང་རང་སངས་རྒྱས་དག་ལ་
བརྗོད་དེ། དེ་ཅིའི་ཕྱིར་ཞེ་ན། འདི་ལྟར་དེ་དག་ཀྱང་དེ་བཞིན་གཤེགས་པའི་སྙིང་པོ་རྟག་པ་
ཉིད་དུ་བསྒོམ་པར་བྱ་བ་ལས། སླར་དེ་ལ་རྟག་པའི་འདུ་ཤེས་བསྒོམ་པ་ལས་བཟློག་ནས་མི་
རྟག་པའི་འདུ་ཤེས་སུ་བསྒོམ་པ་ལ་མངོན་པར་དགའ་བ་ཉིད་དང་། དེ་བཞིན་གཤེགས་པའི་
སྙིང་པོ་བདེ་བར་བསྒོམ་པར་བྱ་བ་ལས། སླར་དེ་བདེ་བའི་འདུ་ཤེས་སུ་བསྒོམ་པར་བྱ་བ་ལས་
བཟློག་ནས། སྡུག་བསྔལ་བའི་འདུ་ཤེས་སུ་བསྒོམ་པ་ལ་མངོན་པར་དགའ་བ་ཉིད་དང་། དེ་
བཞིན་གཤེགས་པའི་སྙིང་པོ་བདག་ཏུ་བསྒོམ་པར་བྱ་བ་ལས། སླར་དེ་ལ་བདག་གི་འདུ་ཤེས་
2 9 4



，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། །
བསྒོམ་པ་ལས་བཟློག་ནས་བདག་མེད་པའི་འདུ་ཤེས་བསྒོམ་པ་ལ་མངོན་པར་དགའ་བ་ཉིད་
དང༌། དེ་བཞིན་གཤེགས་པའི་གཙང་བ་བསྒོམ་པར་བྱ་བ་ལས། སླར་དེ་གཙང་བའི་འདུ་ཤེས་
བསྒོམ་པ་ལས་བཟློག་ནས་མི་གཙང་བའི་འདུ་ཤེས་བསྒོམ་པ་ལ་མངོན་པར་དགའ་བ་ཉིད་ཀྱི་
ཕྱིར་རོ། །དེ་ལྟར་རྣམ་གྲངས་འདིས་ན་ཆོས་ཀྱི་སྐུ་ལ་རྟག་པ་ལ་སོགས་པའི་ཕ་རོལ་ཏུ་ཕྱིན་པ་
བཞི་དང་ལྡན་པའི་ཆོས་ཀྱི་སྐུ་ཐོབ་པ་དང་འགལ་བའི་མི་རྟག་པ་ལ་སོགས་པའི་ལམ་ལ་མངོན་
པར་དགའ་བའི་ཕྱིར་མཆོག་ཏུ་རྟག་པ་དང༌། བདེ་བ་དང་། གཙང་བའི་མཚན་ཉིད་ཀྱི་ཁམས་
དེ་ཉིད་ནི། ཉན་ཐོས་དང་རང་སངས་རྒྱས་ཐམས་ཅད་ཀྱི་སྤྱོད་ཡུལ་མ་ཡིན་ནོ། །ཞེས་བཤད་
པ་ཡིན་ནོ། །ཇི་ལྟར་དེ་བཞིན་གཤེགས་པའི་སྙིང་པོ་དེ། ཕྱིན་ཅི་ལོག་ལ་མངོན་པར་དགའ་
བའི་མི་རྟག་པ་དང༌། སྡུག་བསྔལ་བ་དང་བདག་མེད་པ་དང༌། མི་སྡུག་པའི་འདུ་ཤེས་ཅན་
རྣམས་ཀྱི་སྤྱོད་ཡུལ་མ་ཡིན་པ་དེ་ལྟར་རྒྱས་པར་ཡོངས་སུ་མྱ་ངན་ལས་འདས་པ་ཆེན་པོའི་
མདོར་བཅོམ་ལྡན་འདས་ཀྱིས་རྫིང་གི་ཆུའི་ནོར་བུའི་དཔེས་བསྒྲུབས་ཏེ་འདི་ལྟ་སྟེ། དགེ་སློང་
དག་དཔེར་ན་སོ་ཀའི་དུས་ལ་བབ་པ་ན་སྐྱེ་བོ་དག་ཁྲུས་རས་བཅིངས་ཏེ། རང་རང་གི་རྒྱན་
དང་སྤྱོད་པ་དག་གིས་ཆུ་ལ་རྩེའོ། །དེ་ནས་དེར་གཅིག་གིས་རིགས་དང་ལྡན་པའི་ནོར་བུ་བེ་
《རྨ་ཆུའི་ནང་དུ་བཞག་པ་དེ་ནས་བེ་ཌཱུརྨའི་དོན་དུ། དེ་དག་ཐམས་ཅད་རྒྱན་བཞག་ནས་
ཞུགས་པར་གྱུར་ཏོ། །དེ་ནས་དེ་ན་ཡོད་པའི་གསེག་མའམ་གྱོ་མོ་དེ་དག་ལ་ནོར་བུའོ་སྙམ་ནས་
བཟུང་སྟེ། བདག་གིས་ནོར་བུ་རྙེད་དོ་སྙམ་སྟེ་ཕྱུང་ངོ༌། །ཕྱུང་ནས་ཀྱང་རྫིང་བུའི་འགྲམ་དུ་
བལྟས་པ་ན། འདི་ནི་ནོར་བུ་མ་ཡིན་ནོ་སྙམ་པའི་འདུ་ཤེས་རབ་ཏུ་འཇུག་གོ །རྫིང་གི་ཆུ་དེ་
ཡང་ནོར་བུའི་མཐུས་ནོར་བུའི་འོད་དང་འདྲ་བར་སྣང་ངོ༌། །དེ་དག་དེ་ལྟར་སྣང་བའི་ཆུ་དེ་
མཐོང་ནས། ཨེ་མའོ་ནོར་བུའོ་སྙམ་པའི་འདུ་ཤེས་རབ་ཏུ་ཞུགས་སོ། །དེ་ནས་དེ་ལ་ཐབས་
མཁས་ཤིང་ཡིད་གཞུངས་པ་གཅིག་གིས་ནོར་བུ་དེ་ཁོ་ན་བཞིན་དུ་རྙེད་དེ། ཕྱུང་བར་གྱུར་ཏོ། །
29 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དགེ་སློང་དག་དེ་བཞིན་དུ་ནོར་བུ་ལྟར་ཆོས་ཀྱི་དེ་ཁོ་ན་ཉིད་མི་ཤེས་པ་ཁྱེད་ཀྱིས། ཐམས་ཅད་
མི་རྟག་པ་དང་། ཐམས་ཅད་སྡུག་བསྔལ་བ་དང་། ཐམས་ཅད་བདག་མེད་པ་དང་ཐམས་ཅད་
མི་སྡུག་པའོ། །ཞེས་བསྒོམས་ཤིང་སྒོམ་པ་མང་དུ་བྱས་ཤིང་ལན་མང་དུ་བྱས་པས་ཉེ་བར་
བཞག་པ་དེ་ཐམས་ཅད་དོན་མེད་དོ་དགེ་སློང་དག་དེའི་ཕྱིར་རྫིང་གི་གསེག་མ་དང་གྱོ་མོ་རྣམ་
པར་གནས་པ་ལྟར་མི་འགྱུར་བར་ཁྱེད་ཅག་ཐབས་ལ་མཁས་པར་གྱིས་ཤིག །དགེ་སློང་དག་
ཁྱེད་ཀྱིས་གང་དང་གང་ཐམས་ཅད་མི་རྟག་པ་དང་། ཐམས་ཅད་སྡུག་བསྔལ་བ་དང་། ཐམས་
ཅད་བདག་མེད་པ་དང་། ཐམས་ཅད་མི་གཙང་བའོ་ཞེས་བསྒོམས་ཤིང་སྒོམ་ལ། མང་དུ་བྱས་
ཤིང་ལན་མང་དུ་བྱས་པ་དེ་ཉིད་ལ་རྟག་པ་དང་བདེ་བ་དང་སྡུག་པ་དང་བདག་ཉིད་ཡོད་པ་
ཡིན་ནོ། །ཞེས་གསུངས་པས། རྒྱས་པར་ཆོས་ཀྱི་དེ་ཁོ་ན་ཉིད་དམ་པར་རྣམ་པར་བཞག་པ་
ལས་བརྩམས་ཏེ། ཕྱིན་ཅི་ལོག་ཏུ་གྱུར་པ་བསྟན་པ་ནི་མདོ་ཇི་ལྟ་བ་བཞིན་དུ་རྟོགས་པར་བྱའོ།།
ཡང་མདོ་དེ་ཉིད་ལས། རིགས་ཀྱི་བུ་གཞན་ཡང་། སྔོན་ཝཱ་རཱ་ཎ་སཱིར་ཆོས་ཀྱི་འཁོར་ལོ་བསྐོར་
བ་ན། མི་རྟག་པ་དང་སྡུག་བསྔལ་བ་དང༌། སྟོང་པ་དང༌། བདག་མེད་པར་བསྟན་ཏོ། །རྩྭ་
མཆོག་གི་གྲོང་ཁྱེར་འདིར་ཆོས་ཀྱི་འཁོར་ལོ་བསྐོར་བ་ན། རྟག་པ་དང་། བདེ་བ་དང༌། ཡོངས་
སུ་དག་པ་བསྟན་ཏོ། །ཞེས་གསུངས་པས། བཀའ་དང་པོར་མི་རྟག་པ་བསྒོམ་པ་ལ་སོགས་
པས་འཁོར་བ་ལ་ཡིད་འབྱུང་བ་ཉིད་བསྟན་ནས། བཀའ་ཐ་མར་ནི་དོན་དམ་པའམ་ཆོས་ཀྱི་སྐུ་
ལས་བརྩམས་ཏེ། རྟག་པ་ལ་སོགས་པ་གསུངས་པ་ཡིན་ནོ། །དེས་ན་མི་རྟག་པ་ལ་སོགས་
པར་འཛིན་པའི་བློ་ཅན་རྣམས་ཀྱིས། རྟག་པ་ལ་སོགས་པའི་བདག་ཉིད་ཀྱི་ཆོས་ཀྱི་སྐུ་རྟོགས་
པ་མ་ཡིན་ནོ། །དེ་ལ་སྟོང་པ་ཉིད་ལ་སེམས་རྣམ་པར་གཡེངས་པ་ནི། ཐེག་པ་ལ་གསར་དུ་ཡང་
དག་པར་ཞུགས་པའི་བྱང་ཆུབ་སེམས་དཔའ་སྟོང་པ་ཉིད་ཀྱི་དོན་གྱི་ཚུལ་དེ་བཞིན་གཤེགས་
པའི་སྙིང་པོ་ལས་ཉམས་པ་དག་ལ་བརྗོད་དོ། །གང་དག་ཡོད་པའི་ཆོས་ཉིད་དུས་ཕྱིས་རྒྱུན་
-
29 6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༣༥
ཆད་ཅིང་ཞིག་པ་ཡོངས་སུ་མྱ་ངན་ལས་འདས་པའོ་ཞེས་དངོས་པོ་གཞིག་པའི་ཕྱིར་སྟོང་པ་ཉིད་
ཀྱི་རྣམ་པར་ཐར་པའི་སྒོ་འདོད་པའམ། ཡང་གང་དག་གང་ཞིག་རྟོགས་པར་བྱ་བ་དང་བསྒོམ་
པར་བྱ་བ་སྟོང་པ་ཉིད་ཅེས་བྱ་བ། གཟུགས་ལ་སོགས་པ་ལས་ཐ་དད་པའི་དངོས་པོ་ཡོད་པ་
ཡིན་ནོ། །ཞེས་སྟོང་པ་ཉིད་དུ་དམིགས་པས་སྟོང་པ་ཉིད་ལ་བརྟེན་པའོ། །དེས་ན་རང་བྱུང་
རྣམས་ཀྱི་དོན་དམ་དེ་བཞིན་གཤེགས་པའི་སྙིང་པོ་དེ་ནི། བཅོམ་ལྡན་འདས་ཀྱི་གསུང་ལ་ཡིད་
ཆེས་པའི་དད་པ་ཉིད་ཀྱིས་རྟོགས་པར་བྱ་བ་ཡིན་ཏེ། སངས་རྒྱས་ཁོ་ནའི་སྤྱོད་ཡུལ་ཡིན་པའི་
ཕྱིར་རོ། །དེ་ལྟར་ཡང་མྱ་ངན་ལས་འདས་པ་ཆེན་པོའི་མདོ་ལས། རིགས་ཀྱི་བུ་སངས་རྒྱས་ཀྱི་
རང་བཞིན་ནི་སངས་རྒྱས་ཉག་གཅིག་གིས་མཁྱེན་གྱི། ཉན་ཐོས་དང་རང་སངས་རྒྱས་རྣམས་
ཀྱིས་ནི་མ་ཡིན་ནོ། །ཞེས་པ་དང་། དཔལ་ཕྲེང་གིས་ཞུས་པའི་མདོ་ལས། བཅོམ་ལྡན་འདས་
དེ་བཞིན་གཤེགས་པའི་སྙིང་པོ་ནི་དེ་བཞིན་གཤེགས་པའི་སྤྱོད་ཡུལ་ལགས་ཏེ། ཉན་ཐོས་དང་
རང་སངས་རྒྱས་ཐམས་ཅད་ཀྱི་སྤྱོད་ཡུལ་མ་ལགས་སོ། །ཞེས་པ་དང་། བཅོམ་ལྡན་འདས་དེ་
བཞིན་གཤེགས་པའི་སྙིང་པོ་སྟོང་པ་ཉིད་ཤེས་པ་རྣམ་པ་གཉིས་ལ་ནི། ཉན་ཐོས་ཆེན་པོ་དག་
ཀྱང་བཅོམ་ལྡན་འདས་ལ་ཡིད་ཆེས་པས་འཇུག་པར་བས་ཏེ། ཞེས་གསུངས་པ་ནས་སངས་
རྒྱས་ཀྱི་གསུང་ལ་ཡིད་ཆེས་པའི་དད་པས་རྟོགས་པར་བྱ་བ་ཁོ་ནར་ཟད་དོ། །དེ་ལ་སྟོང་པ་ཉིད་
ཀྱི་ཚུལ་དུ་བརྗོད་པ། དེ་བཞིན་གཤེགས་པའི་སྙིང་པོ་དེ་ལྟར་རྟོགས་པར་དཀའ་བ་དེའི་རང་
བཞིན་ཇི་ལྟ་བུ་ཞེ་ན། འདི་ལ་བསལ་བྱ་ཅི་ཡང་མེད། །གཞག་པར་བྱ་བ་ཅུང་ཟད་མེད། །ཡང་
དག་ཉིད་ལ་ཡང་དག་ལྟ། །ཡང་དག་མཐོང་ན་རྣམ་པར་གྲོལ། །རྣམ་དབྱེ་བཅས་པའི་མཚན་
ཉིད་ཅན། །གློ་བུར་དག་གིས་ཁམས་སྟོང་གིས། །རྣམ་དབྱེ་མེད་པའི་མཚན་ཉིད་ཅན། །བླ་
མེད་ཆོས་ཀྱིས་སྟོང་མ་ཡིན། །ཞེས་གསུངས་ཏེ། འདིས་ཅི་བསྟན་ཅེ་ན། གང་གི་ཕྱིར། རང་
བཞིན་གྱིས་ཡོངས་སུ་དག་པ་དེ་བཞིན་གཤེགས་པའི་ཁམས་འདི་ལ། བསལ་བར་བྱ་བ་ཀུན་
2 9 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནས་ཉོན་མོངས་པའི་རྒྱུ་མཚན་ནི་འགའ་ཡང་མེད་དེ། གདོད་མ་ནས་གློ་བུར་བའི་དྲི་མ་དང་
བྲལ་བ་ནི་འདིའི་རང་བཞིན་ཡིན་པའི་ཕྱིར་རོ། །འདི་ལ་རྣམ་པར་བྱང་བའི་རྒྱུ་མཚན་གསར་དུ་
གཞག་པར་བྱ་བ་ཅུང་ཟད་ཡོད་པ་མ་ཡིན་ཏེ། ཡོན་ཏན་རྣམ་པར་དབྱེ་བ་མེད་པའི་ཆོས་དག་
པའི་ཆོས་ཉིད་ནི་རང་བཞིན་ཡིན་པའི་ཕྱིར་རོ། །དེ་བས་ན་ཁམས་དེ་ནི་རྣམ་པར་དབྱེ་བ་དང་
བཅས་པ་སྟེ། བྲལ་བར་བྱ་བར་རུང་བའི་མཚན་ཉིད་ཅན་གློ་བུར་གྱི་དྲི་མ་དག་གིས་སྟོང་པ་
ཡིན་ལ། རྣམ་པར་དབྱེ་བ་མེད་པ་སྟེ་བྲལ་བར་བྱ་བར་མི་རུང་བའི་མཚན་ཉིད་ཅན། བླ་ན་མེད་
པའི་སངས་རྒྱས་ཀྱི་ཆོས་བསམ་གྱིས་མི་ཁྱབ་པ་གང་གཱའི་ཀླུང་གི་བྱེ་མ་ལས་འདས་པ་རྣམས་
ཀྱིས་སྟོང་པ་མ་ཡིན་ནོ། །དེས་ན་དཔལ་ཕྲེང་གིས་ཞུས་པའི་མདོ་ལས། བཅོམ་ལྡན་འདས་དེ་
བཞིན་གཤེགས་པའི་སྙིང་པོ་ཉོན་མོངས་པ་ཐམས་ཅད་ཀྱི་སྦུབས་དང་ཐ་དད་དུ་གནས་པ། མ་
གྲོལ་བས་ཤེས་པ་རྣམས་ཀྱིས་སྟོང་པ་དང༌། བཅོམ་ལྡན་འདས་དེ་བཞིན་གཤེགས་པའི་སྙིང་
པོ་སངས་རྒྱས་ཀྱི་ཆོས་ཐ་དད་དུ་མི་གནས་ཤིང༌། གྲོལ་བས་ཤེས་པ་བསམ་གྱིས་མི་ཁྱབ་པ་
གང་གཱའི་ཀླུང་གི་བྱེ་མ་ལས་འདས་པ་སྙེད་གིས་མི་སྟོང་པ་ལགས་སོ། །ཞེས་གསུངས་སོ། །དེ་
ལྟར་ན་གང་ཞིག་གང་ན་མེད་པ་དེ་ནི་དེས་སྟོང་ངོ༌། །ཞེས་ཡང་དག་པར་རྗེས་སུ་མཐོང་ལ།
གང་ཞིག་དེ་ལྟར་ལྷག་མར་གྱུར་པ་དེ་ནི་དེ་ལ་རྟག་པར་ཡོད་དོ་ཞེས་ཡང་དག་པ་ཇི་ལྟ་བ་
བཞིན་དུ་ཤེས་སོ། །ཚིགས་སུ་བཅད་པ་འདི་གཉིས་ ཀྱིས་ནི་སྒྲོ་འདོགས་པ་དང་སྐུར་བ་
འདེབས་པའི་མཐའ་དང་བྲལ་བའི་ཕྱིར། ཕྱིན་ཅི་མ་ལོག་པ་སྟོང་པ་ཉིད་ཀྱི་མཚན་ཉིད་བསྟན་
ཏོ༑ །དེ་ལ་གང་དག་སྟོང་པ་ཉིད་ཀྱི་ངང་ཚུལ་ཉིད་འདི་ལ་སེམས་ཕྱིན་ཅི་ལོག་ཏུ་རྣམ་པར་
གཡེང་ཞིང་རྣམ་པར་འཕྲོ་ལ། མཉམ་པར་མི་འཇོག་ཅིང་རྩེ་གཅིག་ཏུ་མི་འགྱུར་བ་དེས་ན། དེ་
དག་སྟོང་པ་ཉིད་ལ་སེམས་རྣམ་པར་གཡེངས་པ་ཞེས་བརྗོད་དོ། །དེ་ལ་དོན་དམ་པ་སྟོང་པ་
ཉིད་ཀྱི་ཡེ་ཤེས་མེད་པར་ནི་རྣམ་པར་རྟོག་པ་མེད་པའི་དབྱིངས་རྟོགས་ཤིང་མངོན་དུ་བྱ་བར་མི་
-
，
29 8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
ནུས་སོ། །འདི་ལ་དགོངས་ནས་གསུངས་པ་ནི། དཔལ་ཕྲེང་གི་མདོ་ལས། བཅོམ་ལྡན་འདས་
དེ་བཞིན་གཤེགས་པའི་སྙིང་པོ་ཤེས་པ་ཉིད་ནི་དེ་བཞིན་གཤེགས་པ་རྣམས་ཀྱི་སྟོང་པ་ཉིད་ཀྱི་
ཡེ་ཤེས་ལགས་ཏེ། དེ་བཞིན་གཤེགས་པའི་སྙིང་པོ་ནི་ཉན་ཐོས་དང་རང་སངས་རྒྱས་ཐམས་
ཅད་ ཀྱིས་ སྔོན་མ་མཐོང་མ་རྟོགས་ལགས་སོ། །ཞེས་རྒྱས་པར་གསུངས་སོ། །མདོ་དེ་ཉིད་
ལས། བཅོམ་ལྡན་འདས་དེ་བཞིན་གཤེགས་པའི་སྙིང་པོ་འདི་ནི། དམ་པའི་ཆོས་ཀྱི་དབྱིངས་
ཀྱི་ སྙིང་ པོ་ ལགས་ སོ། །ཆོས་ ཀྱི་ སྐུའི་ སྙིང་ པོ་ ལགས་ སོ། །ཞེས་ གསུངས་ཏེ། དེ་ བཞིན་
གཤེགས་པའི་སྙིང་པོ་དེ་ཇི་ལྟར་ཆོས་ཀྱི་སྐུའི་སྙིང་པོ་ཡིན་པ་དེ་ལྟར་ནི་འཇིག་ཚོགས་ལ་ལྟ་
བར་ལྷུང་བ་རྣམས་ཀྱི་སྤྱོད་ཡུལ་མ་ཡིན་པར་བརྗོད་དེ། ཆོས་ཀྱི་དབྱིངས་རྟོགས་པ་ནི་ལྟ་བའི་
གཉེན་པོ་ཡིན་པའི་ཕྱིར་རོ། །མདོ་དེ་ཉིད་ལས། འཇིག་རྟེན་ལས་འདས་པའི་ཆོས་ཀྱི་སྙིང་པོ་
ལགས་སོ། །ཞེས་གསུངས་ཏེ། ཇི་ལྟར་ཆོས་ཀྱི་སྐུ་འཇིག་རྟེན་ལས་འདས་པའི་ཆོས་ཀྱི་སྙིང་པོ་
ཡིན་པ་དེ་ལྟར་ནི། ཕྱིན་ཅི་ལོག་ལ་མངོན་པར་དགའ་བ་རྣམས་ཀྱི་སྤྱོད་ཡུལ་མ་ཡིན་ནོ། །ཞེས་
བརྗོད་དེ། འཇིག་རྟེན་ལས་འདས་པའི་ཆོས་ཀྱི་སྐུ་ནི་མི་རྟག་པ་ལ་སོགས་པ་འཇིག་རྟེན་པའི་
ཆོས་ཀྱི་གཉེན་པོར་བསྟན་པའི་ཕྱིར་རོ། །མདོ་དེ་ཉིད་ལས། རང་བཞིན་གྱིས་ཡོངས་སུ་དག་
པའི་ཆོས་ཀྱི་སྐུའི་སྙིང་པོ་ལགས་སོ། །ཞེས་གསུངས་ཏེ། ཇི་ལྟར་རང་བཞིན་གྱིས་ཡོངས་སུ་
དག་པའི་ཆོས་ཀྱི་སྙིང་པོ་ཡིན་པ་དེ་ལྟར་ནི་སྟོང་པ་ཉིད་ལ་སེམས་རྣམ་པར་གཡེངས་པ་རྣམས་
ཀྱི་སྤྱོད་ཡུལ་མ་ཡིན་ནོ། །ཞེས་བརྗོད་དེ། དེ་རྣམ་པར་དག་པའི་ཡོན་ཏན་གྱི་ཆོས་རྣམ་པར་
དབྱེ་བ་མེད་པ། འཇིག་རྟེན་ལས་འདས་པའི་ཆོས་ཀྱི་སྐུར་རབ་ཏུ་ཕྱེ་བ་རྣམས་ནི། གློ་བུར་གྱི་
དྲི་མས་སྟོང་པའི་རང་བཞིན་ཡིན་པའི་ཕྱིར་རོ། །དེ་ལ་ཚུལ་གཅིག་པའི་ཆོས་ཀྱི་དབྱིངས་དང་ཐ་
མི་དད་པའི་ཡེ་ཤེས་ཀྱི་སྒོ་རྟོགས་ནས་འཇིག་རྟེན་ལས་འདས་པའི་ཆོས་ཀྱི་སྐུ་རང་བཞིན་གྱིས་
ཡོངས་སུ་དག་པ་ལ་ལྟ་བ་གང་ཡིན་པ་འདི་ནི། འདིར་གང་གིས་ས་བཅུ་ལ་གནས་པའི་བྱང་
2 （）
9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆུབ་སེམས་དཔས་དེ་བཞིན་གཤེགས་པའི་སྙིང་པོ་ཅུང་ཟད་མཐོང་ངོ་ཞེས་བསྟན་པ་ཡིན་ནོ། །
སངས་རྒྱས་ཀྱི་ཡང་དག་པ་ཇི་ལྟ་བ་བཞིན་གྱི་ཡེ་ཤེས་ཀྱིས་ཀུན་མཐོང་བར་འདོད་
དེ༑ དེ་སྐད་དུ་ནི། སྦྱིན་མཐོངས་མཁའ་ལ་ཉི་བཞིན་འདིར་ཁྱོད་ཕྱོགས་གཅིག་བློ་གྲོས་ཅན། །
བློ་མིག་དག་པའི་འཕགས་རྣམས་ཀྱིས་ཀྱང་ཐམས་ཅད་མཐོང་མ་ལགས། །བཅོམ་ལྡན་འདས་
ཁྱོད་ཆོས་སྐུ་གང་དག་བློ་གྲོས་མཐའ་ཡས་པ། །ཤེས་བྱ་མཐའ་མེད་མཁའ་དབྱིངས་ཁྱབ་པ་དེ་
དག་གིས་ཀུན་མཐོང་། །ཞེས་གསུངས་སོ། །མྱ་ངན་ལས་འདས་པའི་མདོ་ལས་ཀྱང་གསུངས་
ཏེ༑ དམུས་ལོང་གིས་གཟུགས་མི་མཐོང་ཡང་མིག་ཅན་གྱིས་མཐོང་བ་དཔེར་མཛད་ནས།
སངས་རྒྱས་ཀྱི་རང་བཞིན་ཡང་དེ་དང་འདྲ་སྟེ། སེམས་ཅན་ཐམས་ཅད་ཀྱི་མི་མཐོང་མོད་ཀྱི་
བྱང་ཆུབ་སེམས་དཔའ་ས་བཅུ་པས་ནི་ཕྱོགས་ཙམ་ཞིག་མཐོང་ལ། དེ་བཞིན་གཤེགས་པས་ནི་
མ་ལུས་པ་གཟིགས་སོ། །བྱང་ཆུབ་སེམས་དཔའ་ས་བཅུ་པས་སངས་རྒྱས་ཀྱི་རང་བཞིན་ལ་
མཚན་མོའི་གཟུགས་ལྟ་བུར་མཐོང་ངོ༌། །དེ་བཞིན་གཤེགས་པས་ནི་ཉིན་པར་གྱི་གཟུགས་ལྟ་
བུར་གཟིགས་སོ། །ཞེས་པ་དང་། གཞན་ཡང་ཤེས་ལ་ཅུང་ཟད་མཐོང་བ་ཡོད་དོ། །ས་བཅུ་ལ་
གནས་པའི་བྱང་ཆུབ་སེམས་དཔའ་དག་སེམས་ཅན་ཐམས་ཅད་ལ་སངས་རྒྱས་ཀྱི་རང་བཞིན་
ཡོད་པར་ཤེས་ཀྱང་གསལ་བར་མི་མཐོང་བ་ནི་ཟླ་བ་ཉིན་མོ་མི་མཐོང་བ་དང་འདྲའོ། །གཞན་
ཡང་མཐོང་བ་ཡང་མཐོང་ལ་ཤེས་ཀྱང་ཤེས་པ་ནི་སངས་རྒྱས་བཅོམ་ལྡན་འདས་སོ་དེ་ནི་
གཟིགས་པ་དང་མཁྱེན་པ་ཞེས་བྱའོ། །ཞེས་བཤད་དོ། །སྨྲས་པ། གལ་ཏེ་དེ་བཞིན་གཤེགས་
པའི་སྙིང་པོ་ནི་དེ་ལྟར་ཆགས་པ་མེད་པའི་མཐར་ཕྱིན་པའི་ས་ལ་གནས་པའི་མཆོག་འཕགས་
པའི་མཆོག་རྣམས་ཀྱིའང་ཐམས་ཅད་ཡུལ་མ་ཡིན་ན། ཁམས་འདི་ལྟ་བའམ་རྟོགས་པར་
དཀའ་བ་དེས་ན་བྱིས་པའི་སྐྱེ་བོ་ལས་བརྩམས་ཏེ་བསྟན་པ་འདིས་ཅི་བྱ་ཞེ་ན། བསྟན་པའི་
དགོས་པ་བསྡུས་པའི་ཚིགས་སུ་བཅད་པ་བཅུ་གཉིས་ཏེ། མདོར་བསྟན་པའི་ཚིགས་སུ་བཅད་
3 (0 0



་
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
པ་བཅུ་གཉིས་ཀྱི། དང་པོས་དྲིས་ལ། གཉིས་པས་ནི་ལན་བསྟན་ཏེ། སྤྲིན་དང་རྨི་ལམ་སྒྱུ་
བཞིན་དེ་དང་དེར། །ཤེས་བྱ་ཐམས་ཅད་རྣམ་ཀུན་སྟོང་པ་ཞེས། །གསུངས་ནས་ཡང་འདིར་
རྒྱལ་རྣམས་སེམས་ཅན་ལ། །སངས་རྒྱས་སྙིང་པོ་ཡོད་ཅེས་ཅི་སྟེ་གསུངས། །སེམས་ཞུམ་
སེམས་ཅན་དམན་ལ་བརྙས་པ་དང༌། །ཡང་དག་མིན་འཛིན་ཡང་དག་ཆོས་ལ་སྐུར། །བདག་
ཆགས་ ལྷག་ པའི་སྐྱོན་ལྔ་ གང་དག་ལ། །ཡོད་པ་དེ་དག་དེ་སྦྱང་དོན་དུ་གསུངས། །ཞེས་
གསུངས་ཏེ། མདོར་བསྟན་པའི་ཚིགས་སུ་བཅད་པ་གཉིས་པོའི་དོན་ནི། མདོར་བསྡུས་ཏེ་
ཚིགས་སུ་བཅད་པ་བཅུས་རིག་པར་བྱ་བ་ལས་དྲི་བའི་དོན་ལ་ཚིགས་སུ་བཅད་པ་གསུམ་སྟེ།
ཡང་དག་མཐའ་ནི་འདུས་བྱས་ཀྱིས། །རྣམ་པ་ཐམས་ཅད་དབེན་པ་སྟེ། །ཉོན་མོངས་ལས་དང་
རྣམ་སྨིན་དོན། །སྦྱིན་ལ་སོགས་པ་བཞིན་དུ་བརྗོད། །ཉོན་མོངས་སྤྲིན་འདྲ་བྱ་བ་ཡི། །ལས་ནི་
རྨི་ལམ་ལོངས་སྤྱོད་བཞིན། །ཉོན་མོངས་ལས་ཀྱི་རྣམ་པར་སྨིན། །ཕུང་པོ་སྒྱུ་མ་སྤྲུལ་པ་བཞིན།།
སྔར་ནི་དེ་ལྟར་རྣམ་གཞག་ནས། །སླར་ཡང་བླ་མའི་རྒྱུད་འདིར་ནི། །ཉེས་པ་ལྔ་དག་སྦྱང་བའི་
ཕྱིར། ཁམས་ཡོད་ཉིད་ཅེས་བསྟན་པ་ཡིན། །ཞེས་གསུངས་ཏེ། ཡང་དག་པའི་མཐའ་ནི་ཆོས་
མངོན་པ་ཀུན་ལས་བཏུས་ལས། ཅིའི་ཕྱིར་ཡང་དག་པའི་མཐའ་ཞེས་བྱ་ཞེ་ན། ཕྱིན་ཅི་ལོག་
མེད་པའི་དམིགས་པ་ཡིན་པའི་ཕྱིར་རོ། །ཞེས་གསུངས་པ་ལྟར་རོ། །ཡང་དག་པའི་མཐའ་སྟེ་
ཕྱིན་ཅི་མ་ལོག་པའི་མཐར་ཐུག་པ་ཡིན་ལ། ཕྱིན་ཅི་མ་ལོག་པ་རྣམ་པར་མི་རྟོག་པའི་ཡེ་ཤེས་
ཀྱི་དམིགས་པར་གྱུར་པའི་དེ་བཞིན་གཤེགས་པའི་སྙིང་པོ་ནི་བརྫུན་པ་བསླུ་བ་འདུས་བྱས་ཀྱི་
རྣམ་པ་ཐམས་ཅད་ཀྱིས་དབེན་པ་ཡིན་ན། འོ་ན་ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་
པ་ལ་སོགས་པར། ཆོས་ཐམས་ཅད་སྦྱིན་དང་རྨི་ལམ་ལ་སོགས་པ་བཞིན་དུ་མི་བདེན་པར་
གསུངས་པ་རྣམས་གང་ལ་དགོངས་ཤེ་ན། དེ་ནི་འདུས་བྱས་ཀྱི་ཆོས་རྣམས་ཉིད་ལ་དགོངས་པ་
སྟེ༑ ཉོན་མོངས་པ་ནི་སེམས་ཀྱི་རང་བཞིན་མ་ཡིན་པ་དང་། ཁྱབ་པར་བྱེད་པ་དང་། གློ་བུར་
3 (0 ]



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ཉིད་ཡིན་པའི་ཕྱིར་སྤྲིན་ལྟ་བུ་དང་། དེས་ཀུན་ནས་བསླང་བའི་ལས་རྣམས་ནི་ཕྱིན་ཅི་ལོག་
གིས་རྐྱེན་ལས་བྱུང་ཞིང་། དངོས་པོ་ལ་མེད་ཀྱང་ལོངས་སྤྱོད་པར་སྣང་བ་རྨི་ལམ་གྱི་ལོངས་
སྤྱོང་ལྟ་བུ་དང༌། ཉོན་མོངས་པ་དང་ལས་ཀྱི་རྣམ་པར་སྨིན་པའི་འབྲས་བུ་ཕུང་པོ་ལ་སོགས་པ་
ནི་རྐྱེན་ལས་སྐྱེས་པ་དང་། བདེན་པ་མེད་པས་སྒྱུ་མ་སྤྲུལ་པ་ལྟ་བུར་གསུངས་པ་ཡིན་ཏེ། སྔར་
བཀའ་བར་པར་ནི་དེ་ལྟར་རྣམ་པར་བཞག་ནས། སླར་ཡང་བླ་མའི་རྒྱུད་ཅེས་པ་ཕྱི་མའི་མདོ་
ཞེས་བསྒྱུར་བ་ལེགས་ཏེ། འཁོར་ལོ་ཕྱི་མ་དོན་དམ་རྣམ་ངེས་ཀྱི་མདོ་བསྟན་བཅོས་རྣམས་སུ་
སེམས་ཞུམ་པ་ལ་སོགས་པའི་ཉེས་པ་ལྔ་སྤོང་བ་དང༌། སྤྲོ་བ་ལ་སོགས་པའི་ཡོན་ཏན་ལྔ་སྐྱེས་
ཏེ༑ མྱུར་དུ་སངས་རྒྱས་ཐོབ་པར་འགྱུར་བས་ཁམས་ཡོད་ཅེས་གསུངས་པ་ཡིན་ནོ། །དེས་ན་
བཀའ་བར་པར་ཆོས་ཐམས་ཅད་སྒྱུ་མ་ལྟ་བུ་ལ་སོགས་པ་བདེན་མེད་དུ་གསུངས་པ་ནི་ཀུན་
རྫོབ་འདུས་བྱས་ཀྱི་ཆོས་རྣམས་ལ་དགོངས་པ་ཡིན་ལ། བཀའ་ཐ་མར་བདེ་གཤེགས་སྙིང་པོ་
བདེན་པ་འགྱུར་མེད་དུ་གསུངས་པ་ནི་དོན་དམ་ཆོས་དབྱིངས་འདུས་མ་བྱས་ལ་དགོངས་པ་
ཡིན་ནོ། །ལན་གྱི་དོན་ལ་ཚིགས་སུ་བཅད་པ་བདུན་ཏེ། འདི་ལྟར་དེ་ནི་མ་ཐོས་པས། །བདག་
ལ་བརྙས་པའི་ཉེས་པ་ཡིས། །སེམས་ནི་ཞུམ་པ་འགའ་ཞིག་ལ། །བྱང་ཆུབ་སེམས་ནི་སྐྱེ་མི་
འགྱུར། །གང་ལ་བྱང་ཆུབ་སེམས་བསྐྱེད་པས། །བདག་ནི་མཆོག་ཅེས་རློམ་པ་ན། །བྱང་ཆུབ་
སེམས་མ་བསྐྱེད་པ་ལ། །དམན་པའི་འདུ་ཤེས་རབ་ཏུ་འཇུག །དེ་ལྟར་སེམས་པ་དེ་ལ་ནི། །
ཡང་དག་ཤེས་པ་མི་སྐྱེ་བ། །དེས་ན་ཡང་དག་མིན་འཛིན་ཅིང་། །ཡང་དག་དོན་ནི་རིག་མི་
འགྱུར། །བཅོས་མ་གློ་བུར་བ་ཉིད་ཕྱིར། །སེམས་ཅན་སྐྱོན་དེ་ཡང་དག་མིན། །ཡང་དག་ཉེས་
དེ་བདག་མེད་པ། །ཡོན་ཏན་རང་བཞིན་དག་པ་ཡིན། །ཡང་དག་མིན་པའི་ཉེས་འཛིན་ཅིང་། །
ཡང་དག་ཡོན་ཏན་སྐུར་འདེབས་ པས། །བློ་ལྡན་དག་དང་སེམས་ཅན་ནི། །མཚུངས་མཐོང་
བྱམས་པ་ཐོབ་མི་འགྱུར། །འདི་ལས་དེ་ནི་ཐོས་པ་ལས། །སྤྲོ་དང་སྟོན་པ་བཞིན་གུས་དང༌། །
3 (] 2



རྒྱུ
，
-
，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
ཤེས་རབ་ཡེ་ཤེས་བྱམས་ཆེན་སྐྱེ། །ཆོས་ལྔ་སྐྱེ་ཕྱིར་དེ་ལ་ནི། ཁ་ན་མ་ཐོ་མེད་མཚུངས་ལྟ། །
སྐྱོན་མེད་ཡོན་ཏན་ལྡན་པ་དང་། །བདག་དང་སེམས་ཅན་མཚུངས་བྱས་ཏེ། །སངས་རྒྱས་ཉིད་
ནི་མྱུར་དུ་ཐོབ། །ཅེས་གསུངས་ཏེ། འདི་ལྟར་བཀའ་ཕྱི་མ་འགྲེལ་པ་དང་བཅས་པ་རྣམས་ནས་
སེམས་ཅན་ཐམས་ཅད་ལ་ཁམས་ཡོད་པ་དང་། དེའང་རང་བཞིན་གྱི་ཉེས་པས་མ་གོས་པ་དང་
ཡོན་ཏན་དང་ལྡན་པ་མ་ཐོས་ན་ནི། རང་ལ་བདེ་གཤེགས་སྙིང་པོ་ཡོད་པར་མ་ཤེས་ཏེ་བདག་
ལ་བརྙས་པའི་ཉེས་པས་ཉེས་པ་སྤང་བ་དང་ཡོན་ཏན་ཐོབ་པར་མི་ནུས་སོ་སྙམ་དུ་སེམས་ཞུམ་
ནས་བྱང་ཆུབ་ཀྱི་སེམས་སྐྱེ་བར་མི་འགྱུར་བའི་ཉེས་པ་དང༌། གང་ལ་བྱང་ཆུབ་ཀྱི་སེམས་
བསྐྱེད་ཀྱང་དེའི་རྒྱུས་བདག་ཉིད་མཆོག་ཏུ་རློམ་ཞིང་གཞན་ལ་དམན་པའི་འདུ་ཤེས་ཀྱིས་
བརྙས་པར་འགྱུར་བའི་ཉེས་པ་དང༌། དེ་ལྟར་བདག་ལ་མཆོག་དང༌། གཞན་ལ་དམན་པར་
སེམས་པ་དེ་ལ་ཡང་དག་པའི་ཤེས་པ་མི་སྐྱེ་སྟེ། སེམས་ཅན་གྱི་སྐྱོན་རྣམས་ནི་ཉེས་པ་གློ་བུར་
བ་ཉིད་ཡིན་པའི་ཕྱིར་ཡང་དག་པ་མ་ཡིན་མོད་ཀྱི། དྲི་མ་རྣམས་བདེན་པར་འཛིན་ཅིང་གློ་བུར་
བ་མ་ཡིན་པར་འཛིན་པའི་ཉེས་པ་དང་། ཡང་དག་པར་ན་ཉེས་པ་རྣམས་སེམས་ཀྱི་བདག་ཉིད་
དུ་མེད་ཀྱི། གློ་བུར་བ་ཡིན་པས་ཡོན་ཏན་རང་བཞིན་གྱིས་ཡོད་པ་ལ་ཡོད་པར་མ་རྟོགས་ཏེ།
མེད་པར་སྐུར་པ་འདེབས་པའི་ཉེས་པ་དང་། དེས་ན་ཉེས་པ་གློ་བུར་བ་རྣམས་སེམས་ཀྱི་རང་
བཞིན་དུ་འཛིན་ཅིང་། ཡང་དག་པའི་ཡོན་ཏན་རང་བཞིན་གྱིས་ཡོད་པ་ལ་མེད་ཅེས་སྐུར་པ་
འདེབས་པས། བྱང་སེམས་བདག་ཉིད་དང་སེམས་ཅན་ཐམས་ཅད་བདེ་གཤེགས་སྙིང་པོ་ཅན་
དུ་མཚུངས་པར་མཐོང་བའི་སྒོ་ནས། བྱམས་པ་ཆེན་པོ་ཐོབ་པར་མི་འགྱུར་བའི་ཉེས་པ་སྟེ་ཉེས་
པ་ལྔ་དང་བཅས་པར་འགྱུར་ལ། ཐོས་ན་ནི་གྲངས་བཞིན་དུ་ཉེས་པ་ལྔ་པོ་དེ་བསལ་ནས།
བདག་ཉིད་སངས་རྒྱས་ཐོབ་པར་ནུས་པར་མཐོང་ནས། སེམས་བསྐྱེད་ཅིང་ལམ་སྒྲུབ་པ་ལ་སྤྲོ་
བ་དང༌། སེམས་ཅན་ཐམས་ཅད་ལ་སྟོན་པ་བཞིན་དུ་གུས་ཤིང་གཞན་དོན་ལ་བློ་འཇུག་པ་
3 ()
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། དྲི་མ་གློ་བུར་པར་རྟོགས་པའི་ཤེས་རབ་དང༌། ཡོན་ཏན་རང་བཞིན་གྱིས་ཡོད་པར་
རྟོགས་པའི་ཡེ་ཤེས་དང་། བདག་གཞན་མཚུངས་པར་རྟོགས་པ་ལས་བྱུང་བའི་བྱམས་པ་ཆེན་
པོ་སྟེ་ཡོན་ཏན་གྱི་ཆོས་ལྔ་སྐྱེའོ། །དེ་ལྟར་ཆོས་ལྔ་སྐྱེས་པའི་རྒྱུ་ལས། རང་ཉིད་ལ་བརྙས་པས་
ཞུམ་པའི་ཁ་ན་མ་ཐོ་བ་མེད་པ་དང་། སེམས་ཅན་ཐམས་ཅད་སངས་རྒྱས་དང་མཚུངས་པར་ལྟ་
བ་དང༌། དྲི་མ་རང་བཞིན་དུ་གནས་པའི་སྐྱོན་མེད་པ་དང་། ཡོན་ཏན་གདོད་མ་ནས་ལྡན་པར་
རྟོགས་པ་དང་། བདག་གཞན་མཚུངས་པར་རྟོགས་པས་བྱམས་པ་ཆེན་པོ་སྐྱེ་སྟེ། སངས་རྒྱས་
ཉིད་མྱུར་དུ་ཐོབ་པར་འགྱུར་རོ། །དེ་ལྟར་ན་དེ་བཞིན་གཤེགས་པའི་སྙིང་པོ་དེ། མཐར་ཕྱིན་
པའི་ས་ལ་གནས་པའི་བྱང་ཆུབ་སེམས་དཔས་ཀྱང་མི་རྟོགས་ན། སོ་སོ་སྐྱེ་བོ་ལས་བརྩམས་ཏེ་
བསྟན་པས་ཅི་བྱ་ཞེས་པའི་ལན་དུའང་འགྱུར་ཏེ། སྙིང་པོ་སེམས་ཅན་ཐམས་ཅད་ལ་ཡོད་པར་
བསྟན་པས། སོ་སོ་སྐྱེ་བོས་ཅི་ལྟ་བར་མི་རྟོགས་ཀྱང་ཡིད་ཆེས་པའི་ལུང་ལ་བརྟེན་ནས། ཡིད་
ཆེས་པའི་དད་པས་ཕྱོགས་ཙམ་རྟོགས་ཏེ། ཡོད་པར་ཡིད་ཆེས་སྐྱེས་པ་ན་ཉེས་པ་ལྔའི་གཉེན་
པོར་འགྱུར་ཞིང་ཡོན་ཏན་ལྔ་སྐྱེ་བར་འགྱུར་བའི་ཕྱིར་རོ། །ཐེག་པ་ཆེན་པོ་རྒྱུད་བླ་མའི་བསྟན་
བཅོས་དཀོན་མཆོག་གི་རིགས་རྣམ་པར་དབྱེ་བ་ལས། དེ་བཞིན་གཤེགས་པའི་སྙིང་པོའི་
སྐབས་ཏེ་ཚིགས་སུ་བཅད་པ་དང་པོའི་དོན་གྱི་བསྡུས་པའི་བཤད་པ་རྫོགས་སོ། །དྲི་མ་དང་
བཅས་པའི་དེ་བཞིན་ཉིད་བཤད་ཟིན་ཏོ།། །། །
༈ ད་ནི་དྲི་མ་མེད་པའི་དེ་བཞིན་ཉིད་བླ་ན་མེད་པའི་བྱང་ཆུབ་བརྗོད་པར་བྱའོ། །དེ་ལ་
དྲི་མ་མེད་པའི་དེ་བཞིན་ཉིད་གང་ཞེ་ན་སངས་རྒྱས་བཅོམ་ལྡན་འདས་རྣམས་ཀྱི་ཟག་པ་མེད་
པའི་དབྱིངས་ལ་གློ་བུར་གྱི་དྲི་མའི་རྣམ་པ་ཐམས་ཅད་དང་བྲལ་བའི་ཕྱིར་གནས་ཡོངས་སུ་
གྱུར་པར་རྣམ་པར་བཞག་པ་གང་ཡིན་པའོ། །དེའང་མདོར་བསྡུས་ན་དོན་རྣམ་པ་བརྒྱད་ཀྱི་
དབང་དུ་བྱས་ཏེ་རིག་པར་བྱའོ། །དོན་བརྒྱད་གང་ཞེ་ན། དག་ཐོབ་བྲལ་བ་རང་གཞན་དོན། །
3 () 4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
དེ་རྟེན་ཟབ་དང་རྒྱ་ཆེ་དང་། །བདག་ཉིད་ཆེན་པོ་དེ་ཡང་ནི། །ཇི་སྲིད་དུས་དང་ཇི་ལྟ་ཉིད། །ངོ་
བོ་རྒྱུ་དང་འབྲས་བུ་དང༌། །ལས་དང་ལྡན་དང་འཇུག་པ་དང་། །དེ་རྟག་བསམ་མི་ཁྱབ་ཉིད་
ཀྱིས། །སངས་ རྒྱས་ ས་ནི་རྣམ་ པར་གནས། །ཞེས་གསུངས་ཏེ། ཚིགས་སུ་བཅད་པ་འདི་
གཉིས་ཀྱིས་ནི་བྱང་ཆུབ་ཀྱི་དོན་མདོར་བསྡུས་ནས་བསྟན་ཏེ། དེའང་གོ་རིམ་ཇི་ལྟ་བ་བཞིན་དུ་
དོན་བརྒྱད་པོ་འདི་དག་བསྟན་ཏེ། འདི་ལྟ་སྟེ། ངོ་བོའི་དོན་དང༌། རྒྱུའི་དོན་དང་། འབྲས་བུའི་
དོན་དང་། ལས་ཀྱི་དོན་དང་། ལྡན་པའི་དོན་དང་། འཇུག་པའི་དོན་དང༌། རྟག་པའི་དོན་དང་།
བསམ་གྱིས་མི་ཁྱབ་པའི་དོན་ཏོ། །དེ་ལ་དག་པ་གཉིས་ལྡན་ནི་བྱང་ཆུབ་ཀྱི་ངོ་བོ་སྟེ། ཁམས་
གང་ཞིག་ཉོན་མོངས་པའི་སྦུབས་ལས་མ་གྲོལ་བ་དེ་བཞིན་གཤེགས་པའི་སྙིང་པོ་ཞེས་བརྗོད་
པ་དེ་གློ་བུར་གྱི་དྲི་མ་ཐམས་ཅད་ཀྱིས་རྣམ་པར་དག་པ་ནི་གནས་ཡོངས་སུ་གྱུར་པའི་ངོ་བོ་ཉིད་
དུ་རིག་པར་བྱ་སྟེ། གང་གི་ཕྱིར་དཔལ་ཕྲེང་གིས་ཞུས་པའི་མདོ་ལས། བཅོམ་ལྡན་འདས་གང་
ཉོན་མོངས་པ་ཐམས་ཅད་ཀྱི་སྦུབས་ཀྱི་མཐས་དཀྲིས་པ། དེ་བཞིན་གཤེགས་པའི་སྙིང་པོ་ལ་
ཐེ་ཚོམ་མ་མཆིས་པ་དེ་ནི་ཉོན་མོངས་པ་ཐམས་ཅད་ཀྱི་སྒྲུབས་ན་རྣམ་པར་གྲོལ་བའི་དེ་བཞིན་
གཤེགས་པའི་ཆོས་ཀྱི་སྐུ་ལའང་ཐེ་ཚོམ་མ་མཆིས་ལགས་སོ། །ཞེས་གསུངས་པ་ཡིན་ནོ། །ཡེ་
ཤེས་རྣམ་པ་གཉིས་ནི་དེ་ཐོབ་པའི་རྒྱུ་ཡིན་ཏེ། ཡེ་ཤེས་རྣམ་པ་གཉིས་ནི་མཉམ་གཞག་འཇིག་
རྟེན་ལས་འདས་པ་རྣམ་པར་རྟོག་པ་མེད་པ་དང་། དེའི་རྗེས་ལ་ཐོབ་པ་འཇིག་རྟེན་པའོ། །
མཐར་ཐུག་པའི་འཇིག་རྟེན་ལས་འདས་པའི་ཡེ་ཤེས་གནས་ཡོངས་སུ་གྱུར་པའི་རྒྱུ་ནི་ཐོབ་
པའི་སྒྲས་བསྟན་ཏེ། ཡེ་ཤེས་གཉིས་པོ་འདིས་ཐོབ་པས་ན་ཐོབ་པའོ། །སྒྲིབ་པ་གཉིས་དང་
བྲལ་བ་ནི་དེའི་འབྲས་བུ་སྟེ། ཉོན་མོངས་པའི་སྒྲིབ་པ་དང་བྲལ་བ་དང་། ཤེས་བྱའི་སྒྲིབ་པ་
དང་བྲལ་བ་རྣམ་པ་གཉིས་སོ། །གོ་རིམ་བཞིན་དུ་མཉམ་གཞག་དང་རྗེས་ཐོབ་ཀྱི་འབྲས་བུས་
རང་དང་གཞན་གྱི་དོན་སྒྲུབ་པ་ནི་ལས་སོ། །དེ་ལས་དེའི་རྟེན་ཡོན་ཏན་དང་ལྡན་པ་ནི་ལྡན་
3 0 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའོ། །ཟབ་པ་ཆོས་ཀྱི་སྐུ་དང༌། རྒྱ་ཆེ་བ་ལོངས་སྤྱོད་རྫོགས་པའི་སྐུ་དང་བདག་ཉིད་ཆེན་པོ་
སྤྲུལ་པའི་སྐུས་རབ་ཏུ་ཕྱེ་བ་སངས་རྒྱས་ཀྱི་སྐུ་གསུམ་པོ་འདི་དག་ནི་འཇུག་པའི་རབ་ཏུ་དབྱེ་
བའོ། །སྐུ་གསུམ་དང་ལྡན་པའི་བྱང་ཆུབ་དེའང་དུས་འགྲོ་བ་ཇི་སྲིད་པར་གནས་པ་ནི་རྟག་
པའོ། །ཆོས་ཉིད་ཇི་ལྟ་བ་བཞིན་ཡིན་པ་སངས་རྒྱས་ལས་གཞན་གྱིས་བསམ་གྱིས་མི་ཁྱབ་པའི་
རྣམ་པ་ནི་བསམ་གྱིས་མི་ཁྱབ་པ་སྟེ་ཕྱི་མ་གཉིས་འཇུག་པ་ལ་འཕྲོས་པ་ཡིན་ནོ། །དེ་ལ་སངས་
རྒྱས་ཉིད་དང༌། དེ་ཐོབ་པའི་ཐབས་ལ་ངོ་བོའི་དོན་དང་རྒྱུའི་དོན་ལས་བརྩམས་ཏེ་ཚིགས་སུ་
བཅད་པ། རང་བཞིན་འོད་གསལ་ཞེས་བརྗོད་གང་ཡིན་ཉི་དང་མཁའ་བཞིན་གློ་བུར་གྱི། །
ཉོན་མོངས་ཤེས་བྱའི་སྤྲིན་ཚོགས་སྟུག་པོའི་སྒྲིབ་པ་ཡིས་ནི་བསྒྲིབས་གྱུར་པའི། །དྲི་མེད་
སངས་རྒྱས་ཡོན་ཏན་ཀུན་ལྡན་རྟག་བརྟན་གཡུང་དྲུང་སངས་རྒྱས་ཉིད། །དེ་ནི་ཆོས་ལ་མི་རྟོག་
རྣམ་འབྱེད་ཡེ་ཤེས་དག་ལ་བརྟེན་ནས་ཐོབ། །ཞེས་གསུངས་ཏེ། ངོ་བོ་ནི་རང་བཞིན་འོད་
གསལ་ཞེས་བརྗོད་གང་ཡིན་ཞེས་པ་ཆོས་ཀྱི་དབྱིངས་ཀྱི་དབང་དུ་བྱས་ན་མི་རྟོག་པའི་ཡེ་ཤེས་
ཀྱི་ཡུལ་ཡིན་ཏེ། ཡུལ་དེ་རྟོགས་པ་ཡེ་ཤེས་ཡིན་པས་ཡུལ་གྱིས་ཡུལ་ཅན་མཚོན་ཏེ་ཡེ་ཤེས་
བསྟན་པའོ། །ཤེས་པ་རང་གི་ངོ་བོའི་དབང་དུ་བྱས་ན་དེ་ཉིད་ཡེ་ཤེས་ཡིན་ནོ། །ཉི་བཞིན་ཞེས་
པ་ཡེ་ཤེས་ཀྱི་དཔེ་སྟེ། རང་བཞིན་གྱིས་གསལ་བའམ། དངོས་པོ་ཐམས་ཅད་གསལ་བར་
རྟོགས་པར་བྱེད་པ་བཞིན་ནོ། །གློ་བུར་གྱི་ཉོན་མོངས་ཤེས་བྱའི་སྒྲིབ་པའི་སྤྲིན་ཚོགས་སྟུག་
པོའི་སྒྲིབ་པ་ཡིས་ནི་བསྒྲིབས་གྱུར་པའི་དྲི་མེད་ཅེས་པ་ནི་སྤངས་པ་ཕུན་སུམ་ཚོགས་པ་སྟེ། དེ་
ཉིད་བག་ཆགས་དང་བཅས་པ་སྤངས་པའོ། །དེའི་དཔེ་ནི་དག་པ་གཉིས་དང་ལྡན་པའི་ནམ་
མཁའ་བཞིན་ནོ། །ཡེ་ཤེས་སྤངས་པ་གཉིས་ལ་བརྟེན་པའི་ཡོན་ཏན་ནི། སངས་རྒྱས་ཡོན་ཏན་
ཀུན་ལྡན་རྟག་བརྟན་གཡུང་དྲུང་སངས་རྒྱས་ཉིད། །ཅེས་སྟོབས་ལ་སོགས་པའི་ཡོན་ཏན་
བསམ་གྱིས་མི་ཁྱབ་པ་རྣམས་སོ། །རྒྱུ་ནི་ཆོས་ལ་བདག་གཉིས་ལ་སོགས་པའི་མཚན་མར་
ང་
3 (0
6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥་
རྣམ་པར་མི་རྟོག་པ་མཉམ་གཞག་གི་ཡེ་ཤེས་དང་། ཤེས་བྱ་ཇི་སྙེད་པ་རྣམ་པར་འབྱེད་པ་རྗེས་
ཐོབ་ཀྱི་ཡེ་ཤེས་ཏེ་དེ་གཉིས་ལ་བརྟེན་ནས་ཐོབ་པ་ཡིན་ནོ། །ངོ་བོ་དང་རྒྱུ་མདོར་བསྟན་པའི་
ཚིགས་སུ་བཅད་པ་འདིའི་དོན་ནི་མདོར་བསྡུ་ན། ཚིགས་སུ་བཅད་པ་བཞིས་རིག་པར་བྱ་སྟེ།
སངས་རྒྱས་ཉིད་ནི་དབྱེར་མེད་པ། །དག་པའི་ཆོས་ཀྱིས་རབ་ཕྱེ་བ། །ཉི་མཁའ་བཞིན་ཏེ་ཡེ་
ཤེས་དང༌། །སྦངས་པ་གཉིས་ཀྱི་མཚན་ཉིད་དེ། །འོད་གསལ་བྱས་མིན་དབྱེར་མེད་པར། །
འཇུག་ཅན་གང་གཱའི་ཀླུང་གི་ནི། །རྡུལ་ལས་འདས་པའི་སངས་རྒྱས་ཀྱི། །ཆོས་རྣམས་ཀུན་
དང་ལྡན་པ་ཉིད། །རང་བཞིན་གྱིས་ནི་མ་གྲུབ་དང༌། ཁྱབ་དང་གློ་བུར་བ་ཉིད་ཀྱིས། །ཉོན་
མོངས་ཤེས་བྱའི་སྒྲིབ་པ་དེར། །སྤྲིན་དང་འདྲ་བར་བརྗོད་པ་ཡིན། །སྒྲུབ་པ་གཉིས་དང་བྲལ་
བ་ཡི། །རྒྱུ་ནི་ཡེ་ཤེས་གཉིས་ཡིན་ཏེ། །མི་རྟོག་པ་དང་དེ་ཡི་ནི། །རྗེས་ཐོབ་དེ་ནི་ཡེ་ཤེས་
འདོད། །ངོ་བོ་དང་རྒྱུའི་དོན་བཤད་ཟིན་ཏོ། །འབྲས་བུའི་དོན་ནི། རང་བཞིན་གྱིས་རྣམ་པར་
དག་པ་སངས་རྒྱས་དང་སེམས་ཅན་ལ་ཁྱད་པར་མེད་པ་ཡིན་ལ་འདིར་རྣམ་པར་དག་པ་ནི་
གནས་ཡོངས་སུ་གྱུར་པའི་ངོ་བོ་ཉིད་ཡིན་ནོ་ཞེས་བཤད་པ་ཅི་སྟེ་ཞེ་ན། དེ་ལ་རྣམ་པར་མདོར་
བསྡུས་ན་རྣམ་པ་གཉིས་ཏེ། རང་བཞིན་གྱིས་རྣམ་པར་དག་པ་དང་། དྲི་མ་མེད་པའི་རྣམ་པར་
དག་པའོ། །དེ་ལ་རང་བཞིན་གྱིས་རྣམ་པར་དག་པ་ནི་གང་ཞིག་རང་བཞིན་གྱིས་རྣམ་པར་
གྲོལ་ལ་བྲལ་བ་ནི་མ་ཡིན་པ་སྟེ། སེམས་རང་བཞིན་གྱིས་འོད་གསལ་བ་ལ་གློ་བུར་གྱི་དྲི་མ་
དང་མ་བྲལ་བའི་ཕྱིར་རོ། །དེ་ནི་སེམས་ཅན་ཐམས་ཅད་ལ་ཡོད་པའི་རྣམ་པར་དག་པའོ། །དྲི་
མ་མེད་པའི་རྣམ་པར་དག་པ་ནི། རྡུལ་ལ་སོགས་ལས་ཆུ་ལ་སོགས་པ་བཞིན་རྣམ་པར་གྲོལ་བ་
དང་བྲལ་བ་སྟེ། སེམས་ཀྱི་རང་བཞིན་འོད་གསལ་བ་གློ་བུར་གྱི་དྲི་མ་མཐའ་དག་དང་བྲལ་
བའི་ཕྱིར་རོ། །དེ་ནི་སངས་རྒྱས་ཀྱི་རྣམ་པར་དག་པའོ། །དེ་ལ་དྲི་མ་མེད་པའི་རྣམ་པར་དག་
པའི་འབྲས་བུའི་དོན་ལས་བརྩམས་ཏེ་ཚིགས་སུ་བཅད་པ། དྲི་མེད་ཆུ་ལྡན་རིམ་རྒྱས་པད་མས་
3 ()
7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁེབས་པའི་མཚོ་བཞིན་དང༌། །སྒྲ་གཅན་ཁ་ནས་ཐར་བའི་ཟླ་བ་ཉ་བ་ལྟ་བུ་དང༌། །སྤྲིན་
ཚོགས་ཉོན་མོངས་དག་ལས་གྲོལ་བའི་ཉི་མ་ལྟ་བུར་ནི། །དྲི་མེད་ཡོན་ཏན་ལྡན་ཕྱིར་འོད་ཟེར་
སྣང་ལྡན་དེ་ཉིད་དོ། །ཐུབ་པ་ཁྱུ་མཆོག་སྦྲང་རྩི་སྙིང་པོ་དང༌། །རིན་ཆེན་གསེར་དང་གཏེར་དང་
ལྗོན་ཤིང་བཞིན། །དྲི་མེད་རིན་ཆེན་བདེ་གཤེགས་སྐུ་དང་ནི། །ས་བདག་གསེར་གྱི་གཟུགས་
འདྲ་རྒྱལ་བ་ཉིད། །དེ་ལ་ཚིགས་སུ་བཅད་པ་དང་པོས་ནི་ཉོན་མོངས་པའི་སྒྲིབ་པ་དང་བྲལ་བ་
དང་ཤེས་བྱའི་སྒྲིབ་པ་དང་བྲལ་བ་བསྟན་ཏོ། །གཉིས་པས་ནི་རྣམ་པར་དག་པའི་སྐུ་གསུམ་
མཚོན་པའི་དཔེ་གསུམ་ཚན་གསུམ་བསྟན་ཏོ། །ཚིགས་སུ་བཅད་པ་གཉིས་པོ་འདིའི་དོན་ནི་
མདོར་བསྡུ་ན་ཚིགས་སུ་བཅད་པ་བརྒྱད་ཀྱིས་རིག་པར་བྱ་སྟེ། ཆུ་མཚོ་སོགས་བཞིན་འདོད་
ཆགས་སོགས། །གློ་བུར་ཉོན་མོངས་དག་པ་ནི། །མདོར་ན་མི་རྟོག་ཡེ་ཤེས་ཀྱི། །འབྲས་བུ་
ཡིན་པར་རབ་ཏུ་བརྗོད། །རྣམ་པ་ཀུན་གྱི་མཆོག་ལྡན་པ། །སངས་རྒྱས་སྐུ་ནི་ངེས་ཐོབ་པ། །དེ་
ནི་རྗེས་ལ་ཐོབ་པ་ཡི། །ཡེ་ཤེས་འབྲས་བུ་ཡིན་པར་བསྟན། །འདོད་ཆགས་རྡུལ་ནི་སྤང་ཕྱིར་
དང༌། །གདུལ་བྱ་ཡི་ནི་པད་མ་ལ། །བསམ་གཏན་ཆུ་ནི་འབབ་ཕྱིར་ཏེ། །ཆུ་དག་རྫིང་དང་
མཚུངས་པ་ཡིན། །ཞེ་སྡང་སྒྲ་གཅན་ལས་གྲོལ་བས། །སྙིང་རྗེ་བྱམས་ཆེན་འོད་ཟེར་གྱིས། །
འགྲོ་བ་ཁྱབ་པའི་ཕྱིར་ན་དེ། །དྲི་མེད་ཟླ་བ་ཉ་བ་བཞིན། །གཏི་མུག་སྤྲིན་ལས་རྣམ་གྲོལ་བས།།
འགྲོ་བའི་ཡེ་ཤེས་འོད་ཟེར་གྱིས། །མུན་པ་སེལ་ཕྱིར་སངས་རྒྱས་ཉིད། །དེ་ནི་དྲི་མེད་ཉི་མ་
བཞིན། །མི་མཉམ་མཉམ་པའི་ཆོས་ཕྱིར་དང༌། །དམ་ཆོས་རོ་ནི་སྦྱིན་མཛད་དང༌། །ཤུན་པ་
དང་ནི་བྲལ་ཕྱིར་ཏེ། །བདེ་གཤེགས་སྦྲང་རྩི་སྙིང་པོ་བཞིན། །དག་ཕྱིར་ཡོན་ཏན་རྫས་ཀྱིས་ནི།།
དབུལ་བ་སེལ་བར་བྱེད་ཕྱིར་དང༌། །རྣམ་གྲོལ་འབྲས་བུ་སྨིན་བྱའི་ཕྱིར། །གསེར་དང་གཏེར་
དང་ལྗོན་པ་བཞིན། །རིན་ཆེན་ཆོས་ཀྱི་སྐུ་ཕྱིར་དང༌།།རྐང་གཉིས་བདག་པོའི་མཆོག་ཕྱིར་དང༌།།
རིན་ཆེན་གཟུགས་ཀྱི་རྣམ་པའི་ཕྱིར། །དེ་ནི་རིན་ཆེན་རྒྱལ་གསེར་བཞིན། །ཞེས་གསུངས་ཏེ།
30 8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
དེ་ལ་ཚིགས་སུ་བཅད་པ་དང་པོ་གཉིས་ཀྱིས་ནི་ཡོན་ཏན་དེ་དག་ནི་མཉམ་གཞག་དང་རྗེས་
ཐོབ་གཉིས་ཀྱི་འབྲས་བུ་ཡིན་པར་བསྟན་ཏོ། །དེའི་འོག་ཏུ་ཚིགས་སུ་བཅད་པ་གསུམ་གྱིས་ནི་
ཉོན་མོངས་པ་གསུམ་དང་བྲལ་བ་དཔེ་ཉིད་ཀྱིས་བསྟན་ཏོ། །དེའི་འོག་ཏུ་ཚིགས་སུ་བཅད་པ་
གསུམ་གྱིས་ཆོས་མཐུན་པ་ཉིད་གསུམ་ཚན་གསུམ་གྱིས་སྐུ་གསུམ་གྱི་དཔེ་གསུམ་ཚན་གསུམ་
བསྟན་ཏོ། །གལ་ཏེ་དཔེ་དགུ་པོ་འདི་ཉིད་དྲི་མ་དང་བཅས་པའི་དེ་བཞིན་ཉིད་ཀྱི་སྐབས་སུ་
ཆོས་སྐུ་དང་། དེ་བཞིན་ཉིད་དང་རིགས་ལ་དཔེ་གསུམ་དང་། གཅིག་དང་། ལྔ་ཡིས་འཆད་ལ།
འདིར་དྲི་མ་མེད་པའི་སྐུ་གསུམ་ཁོ་ན་ལ་འཆད་པ་ཅི་སྟེ་ཞེ་ན། སྔར་རང་བཞིན་གྱིས་དག་པ་ནི་
འབྲས་བུ་དང་ངོ་བོ་དང་རྒྱུའི་གནས་སྐབས་ཐམས་ཅད་དུ་ཁྱབ་པའི་དབང་དུ་བྱས་ཏེ་དེ་གསུམ་
དང་སྦྱར་ནས་བཤད་ལ། འདིར་དྲི་མས་རྣམ་པར་དག་པ་ནི་འབྲས་བུའི་གནས་སྐབས་ཁོ་ན་ན་
ཡོད་པས་སྐུ་གསུམ་ཁོ་ན་ལ་སྦྱར་ཏེ་བཤད་པ་ཡིན་ནོ། །འབྲས་བུའི་དོན་བཤད་ཟིན་ཏོ། །
ལས་ཀྱི་དོན་ནི། འཇིག་རྟེན་ལས་འདས་པ། མཉམ་གཞག་རྣམ་པར་མི་རྟོག་པ་དང་།
དེའི་རྗེས་ལ་ཐོབ་པ་སྟེ། ཡེ་ཤེས་རྣམ་པ་གཉིས་པོ་གང་ཡིན་པ་དེ་ནི་བྲལ་བའི་འབྲས་བུའི་མིང་
ཅན་གནས་ཡོངས་སུ་གྱུར་པའི་རྒྱུ་ཡིན་ལ། འབྲས་བུ་དེའི་ལས་ནི་རང་དང་གཞན་གྱི་དོན་ཕུན་
སུམ་ཚོགས་པ་ཡིན་པར་བརྗོད་དོ། །དེ་ལ་རང་གི་དོན་ཕུན་སུམ་ཚོགས་པ་གང་ཞེ་ན། གང་
ཞིག་བག་ཆགས་དང་བཅས་པའི་ཉོན་མོངས་པ་དང་ཤེས་བྱའི་སྒྲིབ་པ་ལས་ཐར་པའི་ཕྱིར་སྒྲིབ་
པ་མེད་པའི་ཆོས་ཀྱི་སྐུ་ཐོབ་པ་འདི་ནི་རང་གི་དོན་ཕུན་སུམ་ཚོགས་པར་བརྗོད་ལ། གཞན་གྱི་
དོན་ཕུན་སུམ་ཚོགས་པ་གང་ཞེ་ན། གང་ཞིག་དེའི་སྟེང་དུ་འཇིག་རྟེན་ཇི་སྲིད་པར་ལྷུན་གྱིས་
གྲུབ་པར་སྐུ་གཉིས་ཀྱིས་ནི་སྐུ་སྣང་བ་རྒྱུན་མི་ཆད་པ་ཀུན་ཏུ་སྟོན་པ་དང་། གདུལ་བྱ་དང་
མཐུན་པར་ཆོས་བསྟན་པ་ལ་དབང་འབྱོར་པ་གཉིས་ཀྱིས་འཇུག་པ་འདི་ནི་གཞན་གྱི་དོན་ཕུན་
སུམ་ཚོགས་པར་བརྗོད་དོ། །རང་དང་གཞན་གྱི་དོན་ཕུན་སུམ་ཚོགས་པ་དེ་ལ་ལས་ཀྱི་དོན་
3 () 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་བརྩམས་ཏེ་ཚིགས་སུ་བཅད་པ་གསུམ་སྟེ། ཟག་པ་མེད་ཁྱབ་འཇིག་མེད་ཆོས་ཅན་དེ། །
བརྟན་ཞི་རྟག་པ་འཕོ་མེད་གནས་ཡིན་ནོ། །དེ་བཞིན་གཤེགས་པ་མཁའ་ལྟར་དམ་པ་ཡི། །
དབང་པོ་དྲུག་དོན་ཉམས་སུ་མྱོང་བའི་རྒྱུ། །འབྱུང་མེད་གཟུགས་དོན་ལྟ་དང་གཏམ་བཟང་ནི།།
གཙང་མ་མཉན་དང་བདེ་གཤེགས་ཚུལ་ཁྲིམས་ཀྱི། །དྲི་གཙང་སྡོམ་དང་འཕགས་ཆེན་དམ་
ཆོས་རོ། །མྱོང་དང་ཏིང་འཛིན་རེག་བདེ་ཉམས་མྱོང་དང༌། །རང་གི་ངོ་བོ་ཉིད་ཀྱིས་ཟབ་པའི་
ཚུལ། །རྟོགས་ པའི་ རྒྱུ་ གྱུར་ ཞིབ་མོ་ བསམས་ པས་ ན། །དོན་དམ་བདེ་མཛད་ དེ་ བཞིན་
གཤེགས་པ་ནི། །ནམ་མཁའ་བཞིན་དུ་རྒྱུ་མཚན་རྣམས་དང་བྲལ། །ཞེས་གསུངས་ཏེ། དེ་ལ་
ཚིག་རྐང་པ་དང་པོ་གཉིས་ཀྱིས་ནི་རང་དོན་ཕུན་སུམ་ཚོགས་པ་ཆོས་སྐུའི་ཡོན་ཏན་བསྟན་ཏེ་
ཟག་པ་མེད་པ་ནི་སྤངས་པ་ཕུན་སུམ་ཚོགས་པའོ། །ཤེས་བྱ་ཐམས་ཅད་ལ་ཁྱབ་པའི་ཡེ་ཤེས་
ནི་ཡེ་ཤེས་ཕུན་སུམ་ཚོགས་པ་སྟེ་དེ་ཉིད་དང་ལྡན་པའི་ཆོས་སྐུ་དེའི་ཡོན་ཏན་ནི་འཇིགས་མེད་
ཆོས་ཅན་ཞེས་མདོར་བསྟན་ནས་བརྟན་ཞི་རྟག་པ་འཕོ་མེད་ཅེས་པས་རྒྱས་པར་བཤད་དེ། རྒ་
བ་དང་ན་བ་དང་སྐྱེ་བ་དང་འཆི་བ་མེད་པ་དང་རིམ་པ་བཞིན་ནོ། །ཆོས་སྐུ་དེ་གཟུགས་ཀྱི་སྐུའི་
གཞི་རྟེན་ནམ་གནས་ཡིན་ནོ། །ལྷག་མས་ནི་གཞན་དོན་ཕུན་སུམ་ཚོགས་པ་གཟུགས་སྐུའི་
ཡོན་ཏན་བསྟན་ཏེ། དེ་བཞིན་གཤེགས་པ་ནམ་མཁའ་བཞིན་ཞེས་བྱ་བ་ནི། ནམ་མཁའ་བྱེད་
པས་སྟོང་ཡང་གཟུགས་མཐོང་བ་ལ་སོགས་པའི་གོ་འབྱེད་པ་བཞིན་དུ་དེ་བཞིན་གཤེགས་པའི་
གཟུགས་ཀྱི་སྐུ་ཡང་སྣོད་དང་ལྡན་པའི་སྐྱེ་བོ་དམ་པ་རྣམས་ཀྱི་དབང་པོ་དྲུག་གི་ཡུལ་ཉམས་སུ་
མྱོང་བའི་རྒྱུ་ཇི་ལྟར་འཚམས་པ་ཉིད་དུ་མཛད་དེ། འདི་ལྟར་ཀུན་རྫོབ་ཏུ་ཏིང་ངེ་འཛིན་ལ་
བརྟེན་པའི་དབང་པོ་དྲུག་གིས། གོ་རིམ་བཞིན་དུ་འབྱུང་བ་བཞིའི་རྡུལ་ཕྲ་རབ་འདུས་པ་ལས་
བྱུང་བ་མ་ཡིན་པའི་དབང་འབྱོར་པའི་གཟུགས་ལྟ་བ་དང༌། ཐེག་པ་ཆེན་པོའི་ཆོས་ཀྱི་གཏམ་
བཟང་པོ་ཉན་པ་དང་། དེ་བཞིན་གཤེགས་པའི་ཚུལ་ཁྲིམས་ཀྱི་དྲི་གཙང་མ་སྣོམ་པ་དང་། ཐེག་
3 1 ()



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
པ་ཆེན་པོ་དམ་པའི་ཆོས་ཀྱི་བདུད་རྩིའི་རོ་མྱོང་བ་དང་། ཏིང་ངེ་འཛིན་གྱིས་ལུས་ཤིན་ཏུ་སྦྱངས་
པ་ལས་སྣང་བའི་རེག་པ་ལ་བརྟེན་པའི་བདེ་བ་ཉམས་སུ་མྱོང་བ་དང་ཆོས་རང་གི་ངོ་བོ་ཉིད་
ཀྱིས་ཟབ་པའི་ཚུལ་རྟོགས་པའི་རྒྱུར་གྱུར་པ་ཡིན་ལ། དེ་ལ་སོགས་པ་དོན་དམ་དཔྱོད་བྱེད་ཀྱི་
བློས་ཞིབ་མོར་བསམས་ཤིང་དཔྱད་ན་ཤིན་ཏུ་ཟབ་ཅིང་ཕྲ་བའི་དོན་དམ་པའི་བདེ་བ་སྦྱིན་པར་
མཛད་པ་ཡིན་ནོ། །དོན་དམ་པར་ནི་དེ་བཞིན་གཤེགས་པ་ནམ་མཁའ་བཞིན་དུ་མཚན་ཉིད་
ཐམས་ཅད་དང་བྲལ་བ་ཡིན་ནོ། །མདོར་བསྟན་པའི་ཚིགས་སུ་བཅད་པ་གསུམ་པོ་འདི་ཡི་
དོན་ནི་མདོར་བསྡུ་ན་ཚིགས་སུ་བཅད་པ་བརྒྱད་ཀྱིས་རིག་པར་བྱ་སྟེ། མདོར་ན་ཡེ་ཤེས་
གཉིས་པོ་ཡི། །ལས་སུ་འདི་ནི་ཤེས་བྱ་སྟེ། །གྲོལ་བའི་སྐུ་ནི་རྫོགས་པ་དང་། །ཆོས་ཀྱི་སྐུ་ནི་
སྦྱོང་བའོ། །རྣམ་གྲོལ་ཆོས་ཀྱི་སྐུ་དག་ནི། །རྣམ་གཉིས་རྣམ་གཅིག་ཤེས་བྱ་སྟེ། །ཞེས་བྱ་བ་
འདིས་ནི་རང་དོན་དང་གཞན་དོན་གྱི་ཡོན་ཏན་གྱི་རྟེན་དེ་བཞིན་གཤེགས་པ་ཉིད་བསྟན་ཏེ།
མཉམ་གཞག་དང་རྗེས་ཐོབ་ཀྱི་ཡེ་ཤེས་ཀྱི་ལས་ནི་གྲོལ་བའི་སྒ་རྫོགས་པ་སྟེ་སྤངས་པ་ཕུན་
སུམ་ཚོགས་པ་དང༌། ཆོས་ཀྱི་སྐུ་སྦྱོང་བ་སྟེ་ཡེ་ཤེས་ཕུན་སུམ་ཚོགས་པའོ། །སྤངས་པ་ཕུན་
སུམ་ཚོགས་པ་རྣམ་པར་གྲོལ་བའི་སྐུ་ནི་རྣམ་པ་གཉིས་ཏེ། ཉོན་མོངས་པའི་སྒྲིབ་པ་ལས་རྣམ་
པར་གྲོལ་བ་དང་། ཤེས་བྱའི་སྒྲིབ་པ་ལས་རྣམ་པར་གྲོལ་བའོ། །ཆོས་ཀྱི་སྐུ་ནི་རྣམ་པ་གཅིག་
ཏུ་ཤེས་པར་བྱ་སྟེ་ཡེ་ཤེས་ཕུན་སུམ་ཚོགས་པ་ཉིད་དོ། །ཟག་པ་མེད་ཕྱིར་ཁྱབ་པའི་ཕྱིར། །
འདུས་མ་བྱས་པའི་གནས་ཉིད་ཕྱིར། །ཉོན་མོངས་རྣམས་ནི་བག་ཆགས་དང་། །བཅས་པ་
འགགས་ཕྱིར་ཟག་མེད་དེ། །ཆགས་མེད་ཐོགས་པ་མེད་པའི་ཕྱིར། །ཡེ་ཤེས་ཁྱབ་པ་ཉིད་དུ་
འདོད། །གཏན་ཏུ་འཇིག་པ་མེད་པ་ཡི། །རང་བཞིན་ཡིན་ཕྱིར་འདུས་མ་བྱས། །འཇིག་མེད་
ཉིད་ནི་བརྟན་པ་སྟེ། །བརྟན་སོགས་རྣམས་ཀྱིས་དེ་བཤད་དོ། །འཇིག་པ་རྣམ་བཞིར་ཤེས་བྱ་
སྟེ༑ ༑བརྟན་སོགས་དག་ལས་བཟློག་ཕྱིར་རོ། །མྱགས་དང་རྣམ་འགྱུར་ཆད་པ་དང་། །བསམ་
3 ] [



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་ཁྱབ་རྒྱུར་འཕོ་བ་སྟེ། །དེ་མེད་ཕྱིར་ན་བརྟན་ཞི་དང༌། །རྟག་པ་འཕོ་མེད་ཤེས་པར་བྱ། །དྲི་
མེད་ཤེས་དེ་དཀར་པོ་ཡི། །ཆོས་ཀྱི་རྟེན་ཡིན་ཕྱིར་ན་གནས། །ཞེས་བྱ་བ་འདིས་ནི་རང་དོན་
ཆོས་ཀྱི་སྐུའི་ཡོན་ཏན་བསྟན་ཏེ། དེ་ལ་རྐང་པ་དང་པོ་གཉིས་ཀྱིས་ནི་ཡོན་ཏན་བཞི་མདོར་
བསྟན་ནས། ཡོན་ཏན་དང་པོ་གཉིས་ནི་རྐང་པ་གཉིས་གཉིས་ཀྱིས་བཤད་ལ་འདུས་མ་བྱས་
ཀྱི་ཡོན་ཏན་ནི་རྐང་པ་བཅུས་བསྟན་པ་ལ། རྐང་པ་དང་པོ་གཉིས་ཀྱིས་མདོར་བསྟན་ནས།
འཇིག་མེད་འཆད་པ་ལ་འཇིག་མེད་ཉིད་མདོར་བསྟན་དུ་བྱས་ཏེ། བརྟན་ཞི་རྟག་པ་འཕོ་མེད་
ཀྱིས་རྒྱས་པར་བཤད་དོ། །འཇིག་མེད་ཀྱི་བཟློག་ཕྱོགས་འཇིག་པ་ནི་རྣམ་པ་བཞི་སྟེ། གོ་རིམ་
བཞིན་དུ་བརྟན་པ་ལ་སོགས་པ་རྣམས་ལས་བཟློག་པའོ། །བཞི་པོ་གང་ཞེ་ན། བྱང་སེམས་ལ་
ཡོད་པའི་འདུ་བྱེད་ཟག་པ་མེད་པའི་ལས་ཡོངས་སུ་སྨིན་པའི་རྒས་པ་ནི་མྱགས་པ་སྟེ་དེ་མེད་
པས་བརྟན་པའོ། །མ་རིག་བག་ཆགས་ཀྱི་སའི་རྣམ་པར་འགྱུར་བ་ནི་ན་བ་སྟེ། དེ་མེད་པས་ཞི་
བའོ། །ཡིད་ཀྱི་རང་བཞིན་གྱི་ལུས་ཀྱི་སྐྱེ་བ་ཚེ་སྔ་མ་ཕུང་པོའི་རྒྱུན་ཆད་ནས་འདིར་སྐྱེ་བ་ནི་ཆད་
པ་སྟེ། དེ་མེད་པས་རྟག་པའོ། །བསམ་གྱིས་མི་ཁྱབ་པར་བསྒྱུར་བའི་འཆི་འཕོ་བ་ནི་འཕོ་བ་སྟེ།
དེ་མེད་པས་ན་འཕོ་བ་མེད་པར་ཤེས་པར་བྱའོ། །གནས་ཀྱི་ཡོན་ཏན་ནི་དྲི་མེད་ཤེས་ཏེ་ཞེས་
པའི་རྐང་པ་གཉིས་ཏེ། ཟག་པ་མེད་པའི་ཡེ་ཤེས་ཀྱི་རང་བཞིན་ཆོས་ཀྱི་སྐུ་དེ་ནི་གཟུགས་སྐུ་
གཉིས་ལ་སོགས་པ་དཀར་པོའི་ཆོས་ཀྱི་གཞིའམ་རྟེན་ཡིན་པའི་ཕྱིར་གནས་ཞེས་བྱའོ། །ཇི་
ལྟར་རྒྱུ་མིན་ནམ་མཁའ་ནི། །གཟུགས་མཐོང་བ་དང་སྒྲ་དང་དྲི། །རོ་དང་རེག་དང་ཆོས་རྣམས་
ནི༑ ༑ཐོས་ལ་སོགས་པའི་རྒྱུ་ཡིན་ལྟར། །དེ་བཞིན་སྐུ་གཉིས་སྒྲིབ་མེད་པའི། །སྦྱོར་བ་བརྟན་
པའི་དབང་དོན་ལ། །ཟག་པ་མེད་པའི་ཡོན་ཏན་དག །སྐྱེ་བ་ཡི་ནི་རྒྱུ་ཡིན་ནོ། །ཞེས་བྱ་བ་
འདིས་ནི་གཞན་དོན་གཟུགས་སྐུའི་ཡོན་ཏན་བསྟན་ཏེ། དཔེར་ན་ནམ་མཁའ་ནི་དངོས་པོའི་རྒྱུ་
མ་ཡིན་མོད་ཀྱི་གཟུགས་མཐོང་བ་ལ་སོགས་པ་གོ་འབྱེད་པའི་རྒྱུ་ཡིན་པ་བཞིན་དུ། སངས་
3 1 2



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། (༥
རྒྱས་ཀྱི་གཟུགས་ཀྱི་སྐུ་གཉིས་ཀྱང་འབད་རྩོལ་ལ་མི་ལྟོས་པའི་སྦྱོར་བས། བྱང་ཆུབ་སེམས་
དཔའ་རྣམས་ཀྱི་དབང་པོ་དྲག་དང༌། དོན་དྲུག་པོ་རྣམས་གནས་གྱུར་པའི་ཟག་པ་མེད་པའི་
ཡོན་ཏན་དག་སྐྱེ་བའི་རྒྱུར་འགྱུར་བ་ཡིན་ཏེ། མདོ་སྡེ་རྒྱན་དུ། དབང་པོ་ལྔ་རྣམས་གནས་གྱུར
ན༑ ༑དོན་ཀུན་འཇུག་དང་ཐམས་ཅད་ཀྱི། །ཡོན་ཏན་བརྒྱ་ཕྲག་བཅུ་གཉིས་འབྱུང་། །འབྱོར་
པ་དམ་པ་ཐོབ་པར་འགྱུར། །ཡིད་ནི་གཞན་དུ་གྱུར་པ་ན། །འབྱོར་དང་མཐུན་སྤྱོད་མི་རྟོག་
པའི། །ཡེ་ཤེས་ཤིན་ཏུ་དྲི་མེད་ལ། །འབྱོར་པ་དམ་པ་ཐོབ་པར་འགྱུར། །དོན་བཅས་འཛིན་པ་
གཞན་གྱུར་ན། །ཇི་ལྟར་འདོད་བཞིན་ལོངས་སྤྱོད་དག །བསྟན་ཕྱིར་ཞིང་ནི་དག་པ་ལ། །
འབྱོར་པ་དམ་པ་ཐོབ་པར་འགྱུར། །ཞེས་གསུངས་སོ། །ལས་ཀྱི་དོན་བཤད་ཟིན་ཏོ། །ཇི་སྐད་
དུ་ཡེ་ཤེས་སྣང་བ་རྒྱན་གྱི་མདོ་ལས། སངས་རྒྱས་ནམ་མཁའི་མཚན་ཉིད་དོ། །ནམ་མཁའ་ལ་
ཡང་མཚན་ཉིད་མེད། །ཅེས་པ་དང་། སོར་མོའི་ཕྲེང་བ་ལ་ཕན་པའི་མདོ་ལས། སངས་རྒྱས་
ནམ་མཁའ་ལྟ་བུ་སྟེ། །ནམ་མཁའ་མཚན་ཉིད་མེད་པའོ། །ཞེས་པ་དང༌། གཟུངས་ཀྱི་དབང་
ཕྱུག་རྒྱལ་པོས་ཞུས་པའི་མདོ་ལ་སོགས་པ་ལས། རིགས་ཀྱི་བུ་དེ་ལྟར་ན་ནམ་མཁའ་ཇི་ལྟ་
བར་བྱང་ཆུབ་ཀྱང་དེ་བཞིན་ནོ། །བྱང་ཆུབ་ཇི་ལྟ་བར་ཆོས་རྣམས་ཀྱང་དེ་བཞིན་ནོ། །ཆོས་
རྣམས་ཇི་ལྟ་བར་སེམས་ཅན་རྣམས་ཀྱང་དེ་བཞིན་ནོ། །སེམས་ཅན་རྣམས་ཇི་ལྟ་བར་ཞིང་ཞིང་
རྣམས་ཀྱང་དེ་བཞིན་ནོ། །ཞིང་རྣམས་ཇི་ལྟ་བར་མྱ་ངན་ལས་འདས་པའང་དེ་བཞིན་ནོ། །ཞེས་
བཤད་པ་ནི་དེ་བཞིན་གཤེགས་པ་རྣམས་ཀྱི་མ་འདྲེས་པ་དོན་དམ་པའི་མཚན་ཉིད་ལ་དགོངས་
ནས་གསུངས་པ་ཡིན་ཏེ། གང་གི་ཕྱིར་རྡོ་རྗེ་གཅོད་པའི་མདོ་ལས། རབ་འབྱོར་གལ་ཏེ་སྐྱེས་བུ་
ཆེན་པོ་མཚན་སུམ་ཅུ་རྩ་གཉིས་ཀྱིས་དེ་བཞིན་གཤེགས་པ་ལྟ་བར་གྱུར་ན་ནི། དེས་ན་འཁོར་
ལོས་སྒྱུར་བའི་རྒྱལ་པོའང་དེ་བཞིན་གཤེགས་པར་འགྱུར་རོ་ཞེས་གསུངས་སོ། །དེ་ལ་དོན་
དམ་པའི་བདེན་པའི་མཚན་ཉིད་དང་ལྡན་པའི་དོན་ལས་བརྩམས་ཏེ་ཚིགས་སུ་བཅད་པ།
3 1 3



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསམ་མེད་རྟག་བརྟན་ཞི་བ་གཡུང་དྲུང་ཉིད། །རབ་ཏུ་ཞི་ཁྱབ་རྟོག་བྲལ་ནམ་མཁའ་བཞིན། །
ཆགས་མེད་ཀུན་ཏུ་ཐོགས་མེད་རྩུབ་རེག་སྤངས། །ལྟ་བཟུང་མེད་དགེ་སངས་རྒྱས་དྲི་མ་མེད།།
ཅེས་གསུངས་ཏེ། སངས་རྒྱས་ཉིད་ལ་ཐུན་མོང་མ་ཡིན་པའི་ཡོན་ཏན་བཅོ་ལྔ་དང་ལྡན་ཏེ།
ཟབ་པའི་ཁྱད་པར་བསམ་དུ་མེད་པ་ཉིད་དང༌། རྒྱུན་མི་ཆད་པའི་ཁྱད་པར་རྟག་པ་ལ་སོགས་
པ་བཞི་དང་། བདེ་བའི་ཁྱད་པར་སྡུག་བསྔལ་རྒྱུ་དང་བཅས་པ་འགགས་པས་རབ་ཏུ་ཞི་བ་དང་།
ཡེ་ཤེས་ཀྱི་ཁྱད་པར་ཤེས་བྱ་ཇི་སྙེད་པ་ཐམས་ཅད་ལ་ཁྱབ་པ་དང་། ཇི་ལྟ་བ་མཁྱེན་པ་ལ་རྟོག་
པ་དང་བྲལ་བ་དང་། སྤངས་པའི་ཁྱད་པར་ཉོན་སྒྲིབ་སྤངས་པས་ཆགས་པ་མེད་པ་དང་། ཤེས་
སྒྲིབ་སྤངས་པས་ཐོགས་པ་མེད་པ་དང་། ལུས་སེམས་ལས་སུ་མི་རུང་བ་དང་བྲལ་བས་རྩུབ་
པའི་རེག་པ་སྤངས་པ་དང་། རང་བཞིན་གྱི་ཁྱད་པར་འབྱུང་བ་བཞིའི་རྡུལ་ཕྲན་འདུས་པའི་
གཟུགས་མེད་པས་མིག་གིས་བལྟར་མེད་པ་དང༌། མཚན་མ་མེད་པས་བློས་གཟུང་དུ་མེད་པ་
དང༌། རང་བཞིན་གྱིས་དག་པས་ངོ་བོ་ཉིད་ཀྱིས་དགེ་བ་དང་། དྲི་མ་མ་ལུས་པ་སྤངས་པས་དྲི་
མ་མེད་པ་སྟེ། ཆོས་དེ་རྣམས་དང་ལྡན་པ་ནི་སངས་རྒྱས་ཆོས་ཀྱི་སྐུ་ཡིན་ནོ། །ཚིགས་སུ་བཅད་
པ་འདིའི་དོན་ནི་མདོར་བསྡུ་ན་ཚིགས་སུ་བཅད་པ་བརྒྱད་ཀྱིས་རིག་པར་བྱ་སྟེ། རྣམ་གྲོལ་ཆོས་
ཀྱི་སྐུ་དག་གིས། །རང་དང་གཞན་གྱི་དོན་བསྟན་ཏེ། །རང་གཞན་དོན་རྟེན་དེ་ལ་ནི། །བསམ་
མི་ཁྱབ་སོགས་ཡོན་ཏན་ལྡན། །ཐམས་ཅད་མཁྱེན་པའི་ཡེ་ཤེས་ཡུལ། །སངས་རྒྱས་ཤེས་
གསུམ་ཡུལ་མིན་ཕྱིར། །ཡེ་ཤེས་ལུས་ཅན་རྣམས་ཀྱིས་ནི། །བསམ་མི་ཁྱབ་པར་རྟོགས་པར་
བྱ༑ ༑ཕྲ་ཕྱིར་ཐོས་པའི་ལུས་མིན་ཕྱིར། །དོན་དམ་ཡིན་ཕྱིར་བསམ་པའི་མིན། །ཆོས་ཉིད་ཟབ་
ཕྱིར་འཇིག་རྟེན་པའི། །སྒོམ་པ་ལ་སོགས་ཡུལ་མ་ཡིན། །གང་ཕྱིར་གཟུགས་ལ་དམུས་ལོང་
བཞིན། །བྱིས་པས་དེ་སྔོན་མཐོང་མ་མྱོང་། །བཙས་པའི་ཁྱིམ་གནས་བུ་ཆུང་གིས། །ཉི་མའི་
གཟུགས་ བཞིན་ འཕགས་ པས་ ཀྱང་། །སྐྱེ་ དང༌ བྲལ་ ཕྱིར་ རྟག་ པ་ སྟེ། །འགག་ པ་ མེད་
3 1 4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
ཕྱིར་བརྟན་པ་ཡིན། །གཉིས་མེད་ཕྱིར་དེ་ཞི་བ་སྟེ། །གཡུང་དྲུང་ཆོས་ཉིད་གནས་ཕྱིར་རོ། །
རབ་ཞི་འགོག་པའི་བདེན་པའི་ཕྱིར། །ཐམས་ཅད་རྟོགས་ཕྱིར་ཁྱབ་པ་ཉིད། །གནས་པ་མེད་
ཕྱིར་རྟོག་མེད་དེ། །ཉོན་མོངས་སྤངས་ཕྱིར་ཆགས་པ་མེད། །ཤེས་བྱའི་སྒྲིབ་ཀུན་དག་པའི་
ཕྱིར། །ཐམས་ཅད་དུ་ནི་ཐོགས་པ་མེད། །གཉིས་མེད་ལས་སུ་རུང་བའི་ཕྱིར། །རྩུབ་པའི་རེག་
དང་བྲལ་བ་ཡིན། །དེ་གཟུགས་མེད་ཕྱིར་བལྟར་མེད་དེ། །མཚན་མ་མེད་ཕྱིར་གཟུང་དུ་མེད།།
དགེ་བ་རང་བཞིན་དག་པའི་ཕྱིར། །དྲི་མེད་དྲི་མ་སྤངས་ཕྱིར་རོ། །ཞེས་གསུངས་སོ། །དེ་ལ་
ཚིགས་སུ་བཅད་པ་དང་པོས་ནི་ཡོན་ཏན་གྱི་གཞི་སངས་རྒྱས་ཀྱི་སྐུ་གཉིས་པོ་བསྟན་ཏོ། །དེ་
ནས་བློ་ཀ་གསུམ་ གྱིས་བསམ་དུ་མེད་པའི་ཡོན་ཏན་སྟོན་པ་ལས། དེའི་དང་པོའི་དོན་ནི་
སངས་རྒྱས་ཡེ་ཤེས་ཀྱི་བདག་ཉིད་ཆོས་ཀྱི་སྐུ་ནི་ཐམས་ཅད་མཁྱེན་པའི་ཡེ་ཤེས་ཁོ་ནའི་ཡུལ་
ཡིན་གྱི་འཇིག་རྟེན་པའི་ཤེས་རབ་གསུམ་གྱི་ཡུལ་མ་ཡིན་པས་ན་ལུས་ཅན་རྣམས་ཀྱིས་བསམ་
གྱིས་མི་ཁྱབ་པར་ཤེས་པར་བྱའོ། །དེ་ནས་ཚིགས་སུ་བཅད་པ་ཕྱེད་དང་བཅས་པའི་གཅིག་
གིས་གཟུགས་ལ་དམུས་ལོང་བཞིན་དུ་བྱིས་པས་སངས་རྒྱས་ཆོས་ཀྱི་སྐུ་དེ་ཐོས་པ་དང་བསམ་
པ་དང་སྒོམ་པ་ལས་བྱུང་པའི་ཤེས་པས་སྔོན་མ་མཐོང་བ་ཉིད་བསྟན་ཏོ། །དེ་ནས་ཚིགས་སུ་
བཅད་པ་ཕྱེད་ཀྱིས་སངས་རྒྱས་ལས་གཞན་པའི་འཕགས་པས་ཀྱང་ཡོངས་སུ་རྫོགས་པ་
མཐོང་བ་མེད་དེ་བཙས་མ་ཐག་པའི་བུ་ཆུང་གིས་ཉི་མའི་འོད་མཐོང་ཡང་དཀྱིལ་འཁོར་མ་
མཐོང་ བ་བཞིན་ནོ། །ཞེས་བསྟན་ཏེ། དཔལ་ ཕྲེང་གིས་ཞུས་པའི་མདོ་ལས། བཅོམ་ལྡན་
འདས་དཔེར་ན་དམུས་ལོང་གཟུགས་ལ་ལྟ་མིན་ནུས་པ་དང་། བུ་བཙའ་བའི་གནས་ན་མཆིས་
པའི་བྱིས་པ་དགུང་བདུན་ལགས་པ་ཉི་མའི་དཀྱིལ་འཁོར་ལ་བལྟ་མི་ནུས་པ་བཞིན་དུ།
བཅོམ་ལྡན་འདས་སྡུག་བསྔལ་འགོག་པའི་བདེན་པ་ཡང་བྱིས་པ་སོ་སོའི་སྐྱེ་བོ་ཐམས་ཅད་ཀྱི་
རྣམ་པར་ཤེས་པའི་ཡུལ་ཡང་མ་ལགས། ཉན་ཐོས་དང་རང་སངས་རྒྱས་ཐམས་ཅད་ཀྱི་ཤེས་
3 1 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་ཡུལ་ ཡང་ མ་ལགས་སོ། །ཞེས་ གསུངས་ སོ། །མདོ་ལས་ གསུངས་ པའི་ སྡུག་བསྔལ་
འགོག་པའི་བདེན་པ་ཡང་ སངས་རྒྱས་ཀྱི་ཆོས་ཀྱི་སྐུ་ཡིན་ཏེ། དེ་ཉིད་ལས། འདི་ལ་སྡུག་
བསྔལ་འགོག་པའི་བདེན་པ་ཉིད་ནི་ཡང་དག་པར་ན་བདེན་པ་དང་རྟག་པ་དང་སྐྱབས་ལགས་
སོ༑ ༑ཞེས་ གསུངས་པས་སོ། །མདོ་ ལྟར་ན་འཕགས་ པས་ ཀྱང་མ་མཐོང་བ་ནི་ཉན་རང་
འཕགས་པར་གསལ་མོད་ཀྱི་འདི་ནི་བྱང་སེམས་འཕགས་པ་སློབ་པས་ཀྱང་ཡོངས་སུ་རྫོགས་
པར་མ་གཟིགས་པ་ཉིད་ཡིན་ཏེ་སྔར་འགྲེལ་པར། སྤྲིན་མཐོང་མཁའ་ལ་ཉི་བཞིན་ཞེས་དྲངས་
པ་བཞིན་ནོ། །ལྷག་མ་ཚིགས་སུ་བཅད་པ་བཞི་ནི་གོ་སླ་སྟེ། ལྡན་པའི་དོན་བཤད་ཟིན་ཏོ། །དེ་
བཞིན་གཤེགས་པ་ཉིད་ནི་ནམ་མཁའ་ལྟར་འདུས་མ་བྱས་པའི་ཡོན་ཏན་དང་རྣམ་པར་དབྱེར་
མེད་པར་འཇུག་པར་ཡང་སྲིད་པ་ཇི་སྲིད་ཀྱི་བར་དུ་བསམ་གྱིས་མི་ཁྱབ་པའི་ཐབས་ཆེན་པོ་
དང་སྙིང་རྗེ་དང་ཡེ་ཤེས་ཡོངས་སུ་སྦྱོང་བའི་ཁྱད་པར་གྱིས་འགྲོ་བ་ལ་ཕན་པ་དང་བདེ་བ་སྒྲུབ་
པའི་རྒྱུར། ངོ་བོ་ཉིད་དང༌། རྫོགས་པར་ལོངས་སྤྱོད་པ་དང༌། སྤྲུལ་པ་སྟེ་དྲི་མ་མེད་པའི་སྐུ་
གསུམ་གྱིས་བར་ཆད་མེད་ཅིང་རྒྱུན་མི་ཆད་པར་ལྷུན་གྱིས་གྲུབ་པས་འཇུག་པར་བལྟ་བར་བྱ་
སྟེ༑ མ་འདྲེས་པའི་ཆོས་དང་ལྡན་པའི་ཕྱིར་རོ། །དེ་ལ་འཇུག་པའི་དོན་ལས་བརྩམས་ནས་
སངས་རྒྱས་ཀྱི་སྐུ་རྣམ་པར་དབྱེ་བའི་ཚིགས་སུ་བཅད་པ་བཞི་སྟེ། ཐོག་མ་དབུས་མཐའ་མེད་
ཅིང་རྣམ་དབྱེ་མེད། །གཉིས་མེད་གསུམ་ བྲལ་དྲི་མེད་རྣམ་རྟོག་མེད། །ཆོས་དབྱིངས་ རང་
བཞིན་གང་ཡིན་དེ་རྟོག་པ། །མཉམ་པར་བཞག་པའི་རྣལ་འབྱོར་པ་ཡིས་མཐོང་། །གཞལ་
མེད་གངྒའི་བྱེ་མ་ལས་འདས་པ། །བསམ་མེད་མཉམ་མེད་ཡོན་ཏན་རྣམས་དང་ལྡན། །དེ་
བཞིན་གཤེགས་པའི་དྲི་མེད་དབྱིངས་དེ་ནི། །བག་ཆགས་བཅས་པའི་ཉེས་པ་རྣམས་སྤངས་
པའོ། །སྣ་ཚོགས་དམ་ཆོས་འོད་ཟེར་མངའ་བའི་སྐུས། །འགྲོ་བའི་རྣམ་གྲོལ་དོན་སྒྲུབ་ལ་
བརྩོན་པ། །མཛད་པ་ཡིད་བཞིན་ནོར་བུའི་རྒྱལ་བཞིན་ཏེ། །སྣ་ཚོགས་དངོས་དང་དེའི་རང་
3 1 6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
བཞིན་མིན། །འཇིག་རྟེན་ཞི་བའི་ལམ་ལ་འཇུག་པ་དང་། །རབ་ཏུ་སྨིན་དང་ལུང་སྟོན་རྒྱུ་ཡི་
གཟུགས། །གང་ཡིན་དེ་ཡང་འདིར་ནི་རྟག་གནས་ཏེ། །ནམ་མཁའི་ཁམས་སུ་གཟུགས་ཀྱི་
ཁམས་བཞིན་ནོ། །ཞེས་ གསུངས་ཏེ། དེ་ ལ་ ཚིགས་སུ་བཅད་པ་དང་པོས་ནི་ཆོས་ཀྱི་སྐུ་
མཚན་ཉིད་ལྔ་དང་ལྡན་པ་བསྟན་ཏེ། འདུས་མ་བྱས་པ་ནི་ཐོག་མ་ལ་སོགས་པར་སྐྱེ་བ་ལ་
སོགས་པ་མེད་པ་སྟེ། སངས་རྒྱས་དཀོན་མཆོག་གི་སྐབས་སུ་བཤད་པ་བཞིན་དང་། དབྱེར་
མེད་པ་ནི་སངས་རྒྱས་ཐམས་ཅད་གཅིག་དང་ཐ་དད་དུ་དབྱེར་མེད་པའམ། དབྱིངས་དང་ཡེ་
ཤེས་རྣམ་པར་དབྱེར་མེད་པ་དང་། ཕྱིན་ཅི་མ་ལོག་པ་ནི་གཉིས་བཅས་ཀྱི་མཐའ་ཐམས་ཅད་
མེད་པ་དང་རྣམ་པར་དག་པ་ནི་སྒྲིབ་པ་གསུམ་དང་བྲལ་བ་དང་། དེ་འོད་གསལ་བ་ནི་གློ་བུར་
གྱི་དྲི་མ་མེད་ཅིང་རྣམ་པར་རྟོག་པའི་རྟོག་ཏུ་མེད་པས་རྟོག་པའི་ཡུལ་མ་ཡིན་པ་སྟེ་མཚན་ཉིད་
ལྔ་དང་ལྡན་པའི་ཆོས་ཀྱི་དབྱིངས་ཀྱི་རང་བཞིན་གང་ཡིན་པ་དེ་ནི་ས་བཅུ་རྒྱུན་མཐའ་མན་ཆད་
དུ་མཉམ་པར་བཞག་པ་ལ་གོམས་པས་མཐོང་བར་འགྱུར་བ་ཡིན་ནོ། །
གཉིས་པ་ནི་དེའི་ཡོན་ཏན་ལྔ་བསྟན་ཏེ། དེ་བཞིན་གཤེགས་པའི་དྲི་མ་མེད་པའི་
དབྱིངས་ཆོས་ཀྱི་སྐུ་དེ་ནི་སྟོབས་ལ་སོགས་པའི་ཡོན་ཏན་ངོ་བོ་རྒྱ་ཆེ་བས་ཚད་གཞལ་དུ་མེད་པ་
དང༌། དེའི་ རིགས་གྲངས་ལས་འདས་པས་གྲངས་མེད་པ་དང༌། རྟོག་གེའི་ཡུལ་མིན་པས་
བསམ་དུ་མེད་པ་དང༌། སངས་རྒྱས་འབའ་ཞིག་ལ་མངའ་བས་མཉམ་པ་མེད་པ་དང༌། བག་
ཆགས་དང་བཅས་པའི་ཉེས་པ་ཐམས་ཅད་སྤངས་པས་དྲི་མ་མེད་པའི་ཡོན་ཏན་ཏེ་ལྔ་དང་ལྡན་
པ་ཡིན་ནོ། །གསུམ་པས་ལོངས་སྐུའི་མཚན་ཉིད་བསྟན་ཏེ། དེའང་ཁྱད་པར་ལྔ་དང་ལྡན་པ་སྟེ།
ཐེག་པ་ཆེན་པོའི་དམ་པའི་ཆོས་སྣ་ཚོགས་ལ་རྫོགས་པར་ལོངས་སྤྱོད་པས་གསུང་བརྗོད་པ་
རྒྱུན་མི་ཆད་པ་དང༌། འོད་ཟེར་མངའ་བས་མཚོན་ནས་མཚན་དང་དཔེ་བྱད་ཀྱིས་བརྒྱན་པའི་
སྐུ་སྟོན་པ་རྒྱུན་མི་ཆད་པ་དང༌། འགྲོ་བའི་རྣམ་པར་གྲོལ་བའི་དོན་སྒྲུབ་པ་ལ་བརྩོན་པས་
3 1
7



EL
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐུགས་རྗེའི་རྒྱུ་མཐུན་མཛད་པ་རྒྱུན་མི་ཆད་པ་དང༌། གདུལ་བྱའི་རེ་བ་སྐོང་བ་ལ་རྣམ་པར་མི་
རྟོག་ཅིང་ལྷུན་གྱིས་གྲུབ་པས་ཡིད་བཞིན་གྱི་ནོར་བུ་ལྟར་མངོན་པར་འདུ་བྱེད་པ་མེད་པ་དང་།
སྣ་ཚོགས་ཀྱི་དངོས་པོར་སྣང་ཡང་དེའི་ངོ་བོ་མ་ཡིན་པ་སྟེ་ལྔ་དང་ལྡན་པ་ཡིན་ནོ། །དེའི་འོག་ཏུ་
ཕྱེད་ཀྱིས་སྤྲུལ་པའི་སྐུའི་མཚན་ཉིད་བསྟན་ཏེ། དེ་ནི་འཇིག་རྟེན་པ་རྣམས་ལ་ཆོས་ཀྱི་སྡོམ་
བཞིའམ་བདེན་པ་བཞིའི་ཆོས་ཀྱི་འཁོར་ལོ་བསྐོར་བས་འཁོར་བ་ལ་སྐྱོ་བ་བསྐྱེད་ནས་ཞི་བའི་
ལམ་ལ་འཇུག་པར་བྱེད་པ་དང་། ཞུགས་པ་རྣམས་མཚན་ཉིད་མེད་པའི་ཆོས་ཀྱི་འཁོར་ལོ་
བསྐོར་བས་ཐེག་པ་ཆེན་པོ་ལ་རབ་ཏུ་སྨིན་པར་བྱེད་པ་དང་སྨིན་པ་རྣམས་དོན་དམ་རྣམ་ངེས་
ཀྱི་འཁོར་ལོ་བསྐོར་བས་བྱང་ཆུབ་ཆེན་པོར་ལུང་སྟོན་པར་བྱེད་པའི་རྒྱུའི་གཟུགས་ཤཱཀྱ་ཐུབ་པ་
ལ་སོགས་པ་བྱང་ཆུབ་མཆོག་གི་སྤྲུལ་པ་སྟེ་ཆོས་ཀྱི་འཁོར་ལོ་བསྐོར་བའི་མཛད་པ་གཙོ་བོར་
བྱས་པའི་མཛད་པ་བཅུ་གཉིས་སྲིད་པ་ཇི་སྲིད་པར་སྟོན་པར་མཛད་པ་ནི་སྤྲུལ་པའི་སྐུ་ཡིན་ཏེ།
མངོན་རྟོགས་རྒྱན་ལས། གང་ གི་སྲིད་པ་ཇི་སྲིད་པར། །འགྲོ་ལ་ཕན་པ་སྣ་ཚོགས་དག །
མཉམ་དུ་མཛད་པའི་སྐུ་དེ་ནི། །ཐུབ་པའི་སྤྲུལ་སྐུ་རྒྱུན་མི་ཆད། །ཅེས་གསུངས་པ་བཞིན་ནོ། །
དེ་ནས་ཤོ་ལོ་ཀ་ཕྱེད་ཀྱིས་རྟེན་དང་བརྟེན་པའི་ཚུལ་བསྟན་པ་སྟེ། གཟུགས་ཀྱི་སྐུ་གང་ཡིན་པ་
དེ་ཡང་ཆོས་སྐུ་ལ་གནས་པ་སྟེ་འཇིག་རྟེན་གྱི་གཟུགས་ཐམས་ཅད་ནམ་མཁའ་ལ་གནས་པ་
བཞིན་ནོ། །ཚིགས་སུ་བཅད་པ་བཞི་པོ་འདི་རྣམས་ཀྱི་དོན་ནི་ཚིགས་སུ་བཅད་པ་ཉི་ཤུས་རིག་
པར་བྱ་སྟེ། དེ་ལ་ཚིགས་སུ་བཅད་པ་གཉིས་ཀྱིས་སྐུ་གསུམ་སྤྱིར་བསྟན་པ། རང་བྱུང་རྣམས་
ཀྱི་ཐམས་ཅད་མཁྱེན། །སངས་རྒྱས་ཉིད་ཅེས་གང་བརྗོད་པ། །མཆོག་ཏུ་མྱ་ངན་འདས་བསམ་
མེད། །དགྲ་བཅོམ་སོ་སོའི་བདག་གྱུར་པ། །དེ་དབྱེ་ཟབ་དང་རྒྱ་ཆེ་དང༌། །བདག་ཉིད་ཆེན་
པོའི་ཡོན་ཏན་གྱི། །ཆོས་ ཀྱིས་རབ་ཕྱེའི་རང་བཞིན་ལ། །སོགས་པའི་སྐུ་གསུམ་དག་གིས་
འཇུག །ཅེས་གསུངས་ཏེ། དེ་ལ་དབྱེ་བའི་གཞི་ནི་སངས་རྒྱས་ཉིད་དེ་ལ་མིང་གི་རྣམ་གྲངས་
3 1
8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༡༥།
བདུན་གསུངས་ཏེ། གཞན་ལ་མ་བརྟེན་པར་རང་ཉིད་ཀྱི་བྱང་ཆུབ་མངོན་དུ་བྱས་པས་ན་རང་
བྱུང་ཞེས་བྱའོ། །སངས་རྒྱས་རྣམས་ཀྱི་རང་བཞིན་ནི་ཤེས་བྱ་ཐམས་ཅད་མཁྱེན་པས་ན་ཐམས་
ཅད་མཁྱེན་པ་ཞེས་དང༌། མ་རིག་པའི་གཉིད་ལས་སངས་ཤིང་ཤེས་བྱ་ལ་བློ་རྒྱས་པས་ན་
སངས་རྒྱས་ཉིད་ཅེས་བྱ་བ་དང་། མྱ་ངན་ལས་འདས་པ་རྣམས་ཀྱི་གཙོ་བོ་ཡིན་པས་མཆོག་ཏུ་
མྱ་ངན་ལས་འདས་པ་ཞེས་དང་སྒྲིབ་པ་གཉིས་བག་ཆགས་དང་བཅས་པ་བཅོམ་པས་ན་དགྲ་
བཅོམ་པ་ཆེན་པོ་ཞེས་དང་། རྣམ་པར་མི་རྟོག་པའི་ཡེ་ཤེས་ཀྱི་སོ་སོ་རང་གིས་རིག་པར་བྱ་བས་
ན་སོ་སོའི་བདག་ཉིད་དུ་གྱུར་པ་ཞེས་བྱའོ། །ཕྱེ་བའི་དོན་ནི་གསུམ་སྟེ། ཟབ་པ་ཆོས་ཀྱི་སྐུ་དང་
རྒྱ་ཆེ་བ་ལོངས་སྤྱོད་རྫོགས་པའི་སྐུ་དང་བདག་ཉིད་ཆེན་པོ་སྤྲུལ་པའི་སྐུའོ། །འབྱེད་པའི་རྒྱུ་
མཚན་ནི་ཡོན་ཏན་གྱི་ཆོས་ཀྱི་སྒོ་ནས་རབ་ཏུ་ཕྱེ་བ་སྟེ། མིང་གི་རྣམ་གྲངས་ནི་རང་བཞིན་ལ་
སོགས་པའི་སྐུ་གསུམ་དག་གིས་འཇུག་ཅེས་བྱ་སྟེ། རང་བཞིན་གྱི་སྐུའམ་ངོ་བོ་ཉིད་ཀྱི་སྐུ་ནི་
ཆོས་ཀྱི་སྐུའི་རྣམ་གྲངས་སོ། །ངོ་བོ་ཉིད་ཀྱི་སྐུ་མདོར་བསྟན་པ། དེ་ལ་སངས་རྒྱས་རྣམས་ཀྱི་ནི།།
ངོ་བོ་ཉིད་སྐུ་མཚན་ཉིད་ལྔ། །མདོར་ན་ཡོན་ཏན་ལྔ་དང་ནི། །ལྡན་པ་ཉིད་དུ་རིག་པར་བྱ། །
ཚིགས་སུ་བཅད་པ་འདིའི་དོན་ནི་ཚིགས་སུ་བཅད་པ་བཞིས་རིག་པར་བྱ་སྟེ། འདུས་མ་བྱས་
ཤིང་རྣམ་དབྱེ་མེད། །མཐའ་གཉིས་དག་ནི་རྣམ་པར་སྤངས། །ཉོན་མོངས་ཤེས་བྱ་སྙོམས་
འཇུག་གི །སྒྲིབ་གསུམ་ལས་ནི་ངེས་གྲོལ་ཏེ། །དྲི་མེད་རྣམ་པར་རྟོག་མེད་དང་། །རྣལ་འབྱོར་
རྣམས་ཀྱི་ཡུལ་ཡིན་ཕྱིར། །ཆོས་དབྱིངས་ངོ་བོ་ཉིད་ཀྱིས་ནི། །དག་པའི་ཕྱིར་ན་འོད་གསལ་བ།།
གཞལ་མེད་གྲངས་མེད་བསམ་མེད་དང༌། །མཉམ་མེད་དག་པའི་མཐར་ཐུག་པ། །ཡོན་ཏན་
རྣམས་དང་ཡང་དག་པར། །ངོ་བོ་ཉིད་ཀྱི་སྐུ་ལྡན་ཏེ། །རྒྱ་ཆེའི་ཕྱིར་དང་གྲངས་མེད་ཕྱིར། །
རྟོག་གེའི་ཡུལ་ནི་མིན་ཕྱིར་དང་། །འབའ་ཞིག་བག་ཆགས་བཅས་སྤངས་ཕྱིར། །གཞལ་མེད་
ལ་སོགས་གོ་རིམ་བཞིན། །ཞེས་གསུངས་ཏེ། ཐོག་མར་སྐྱེ་བ་ལ་སོགས་པ་མེད་པས་ན་འདུས་
3 1 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མ་བྱས་པ་དང༌། སངས་རྒྱས་ཐམས་ཅད་གཅིག་དང་ཐ་དད་དུ་དབྱེར་མེད་པ་དང་། བདག་
དང་བདག་མེད་ལ་སོགས་པ་གཉིས་བཅས་ཀྱི་མཐའ་ཐམས་ཅད་རྣམ་པར་སྤངས་པ་དང་།
སེར་སྣ་ལ་སོགས་པའི་རྟོག་པ་ཉོན་མོངས་པའི་སྒྲིབ་པ་དང་འཁོར་གསུམ་དུ་རྣམ་པར་རྟོག་པ་
ཤེས་བྱའི་སྒྲིབ་པ་དང་། སྙོམས་པར་འཇུག་པ་དགུ་ལ་སྙོམས་པར་འཇུག་མི་ནུས་པ་སྙོམས་
པར་འཇུག་པའི་སྒྲིབ་པ་སྟེ་སྒྲིབ་པ་གསུམ་ལས་ངེས་པར་གྲོལ་བ་དང་། རང་བཞིན་གྱིས་དག་
པ་དྲི་མ་མེད་པ་དང༌། གློ་བུར་གྱི་དྲི་མ་དང་བྲལ་བས་རྣམ་པར་རྟོག་པ་མེད་པ་དང་མཉམ་པར་
བཞག་པའི་རྣལ་འབྱོར་པ་རྣམས་ཀྱི་ཡུལ་ཡིན་པ་དང་ཆོས་ཀྱི་དབྱིངས་ངོ་བོ་ཉིད་ཀྱིས་དག་པ་
སྟེ་རྒྱུ་མཚན་བཞི་པོ་དེའི་ཕྱིར་ན་རྣམ་པར་དག་པའམ་འོད་གསལ་བ་ཡིན་ནོ། །དེ་ལྟར་མཚན་
ཉིད་བསྟན་ནས་ཡོན་ཏན་ནི་གཞལ་དུ་མེད་པ་ལ་སོགས་པ་ལྔ་སྟེ། དེ་རྣམས་ཀྱི་རྒྱུ་མཚན་ནི་གོ་
རིམ་བཞིན་དུ་སྟོབས་ལ་སོགས་པའི་ཡོན་ཏན་གྱི་ངོ་བོ་རྒྱ་ཆེ་བའི་ཕྱིར་དང་རིགས་བགྲང་བ་
ལས་འདས་པའི་ཕྱིར་དང་། རྟོག་གེའི་ཡུལ་མ་ཡིན་པའི་ཕྱིར་དང་། སངས་རྒྱས་འབའ་ཞིག་ལ་
མངའ་བའི་ཕྱིར་དང་བག་ཆགས་དང་བཅས་པའི་སྒྲིབ་པ་མ་ལུས་ལ་སྤངས་པའི་ཕྱིར་རོ། །
ཚིགས་སུ་བཅད་པ་བཞིས་ལོངས་སྤྱོད་རྫོགས་པའི་སྐུའི་མཚན་ཉིད་གསུངས་པ། སྣ་ཚོགས་
ཆོས་ལ་རྫོགས་ལོངས་སྤྱོད། །རང་བཞིན་ཆོས་ནི་སྣང་ཕྱིར་དང༌། །ཐུགས་རྗེ་དག་པའི་རྒྱུ་
མཐུན་པ། །འགྲོ་དོན་རྒྱུན་མི་ཆད་ཕྱིར་དང་། །རྣམ་པར་རྟོག་མེད་ལྷུན་གྲུབ་པར། །འདོད་པ་
ཇི་བཞིན་ཡོངས་སྐོང་ཕྱིར། །ཡིད་བཞིན་ནོར་མཐུའི་རྫུ་ འཕྲུལ་གྱིས། །རྫོགས་པའི་ལོངས་
སྤྱོད་རྣམ་པར་གནས། །བརྗོད་སྟོན་མཛད་རྒྱུན་མི་ཆད་དང་། །མངོན་པར་འདུ་བྱེད་མེད་པ་
དང༌། །དེ་ཡི་ངོ་བོར་མི་སྟོན་པས། །འདི་ནི་སྣ་ཚོགས་རྣམ་ལྔར་བརྗོད། །ཇི་ལྟར་མཚོན་ནི་སྣ་
ཚོགས་ ཀྱིས། །ནོར་ བུ་དེ་ དངོས་ མིན་ སྣང་ ལྟར། །དེ་ བཞིན་ འགྲོ་ རྐྱེན་ སྣ་ ཚོགས་ པས།
ཁྱབ་བདག་དེ་དངོས་མིན་པར་སྣང་། །ཞེས་ གསུངས་ཏེ། ཐེག་པ་ཆེན་པོའི་ཆོས་ལ་རྫོགས་
3 2 0



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
པར་ལོངས་སྤྱོད་པས་གསུང་བརྗོད་པ་རྒྱུན་མི་ཆད་པ་དང༌། སྤྲུལ་པ་མ་ཡིན་གྱི་རང་བཞིན་དུ་
གྲུབ་པའི་མཚན་སུམ་ཅུ་རྩ་གཉིས་དང་དཔེ་བྱད་བཟང་པོ་བརྒྱད་ཅུས་བརྒྱན་པའི་ཆོས་སྣང་
བས་སྐུ་སྣང་བ་སྟོན་པ་རྒྱུན་མི་ཆད་པ་དང༌། ཐུགས་རྗེ་ཆེན་པོ་དག་པའི་རྒྱུ་མཐུན་པས་འགྲོ་
བའི་དོན་རྒྱུན་མི་ཆད་པའི་ཕྱིར་མཛད་པ་རྒྱུན་མི་ཆད་པ་དང་ཕྲིན་ལས་རྣམ་པར་རྟོག་པ་མེད་
ཅིང་ལྷུན་གྱིས་གྲུབ་པར་གདུལ་བྱ་རང་རང་གི་འདོད་པའི་བསམ་པ་ཇི་ལྟ་བ་བཞིན་དུ་རེ་བ་
ཡོངས་སུ་སྐོང་བའི་ཕྱིར་མངོན་པར་འདུ་བྱེད་པ་མེད་པར་འཇུག་པ་དང༌། ཡོན་ཏན་ཡིད་
བཞིན་གྱི་ནོར་བུ་ལྟར་སྣ་ཚོགས་མ་ཡིན་ཡང་གདུལ་བྱའི་དབང་གིས་སྣ་ཚོགས་སུ་སྣང་བའི་རྫུ་
འཕྲུལ་སྟོན་པའི་མཐུ་དང་ལྡན་པ་སྟེ། ཆོས་ལྔ་པོ་དེ་དང་ལྡན་པ་ནི་ལོངས་སྤྱོད་རྫོགས་པའི་སྐུ་
ཡིན་ནོ། །ཚིགས་སུ་བཅད་པ་བདུན་གྱིས་སྤྲུལ་པའི་སྐུའི་མཚན་ཉིད་གསུངས་པ། ཐུགས་རྗེ་
ཆེན་པོས་འཇིག་རྟེན་མཁྱེན། །འཇིག་རྟེན་ཀུན་ལ་གཟིགས་ནས་ནི། །ཆོས་ཀྱི་སྐུ་ལས་མ་
གཡོས་པར། །སྤྲུལ་པའི་རང་བཞིན་སྣ་ཚོགས་ཀྱིས། །སྐྱེ་བ་མངོན་པར་སྐྱེ་བ་དང༌། །དགའ་
ལྡན་ལས་ནི་འཕོ་བ་དང་།།ལྷུམས་སུ་འཇུག་དང་བལྟམས་པ་དང་། །བཟོ་ཡི་གནས་ལ་མཁས་
པ་དང༌། །བཙུན་མོའི་འཁོར་གྱིས་དགྱེས་རོལ་དང་། །ངེས་འབྱུང་དཀའ་བ་སྤྱད་པ་དང༌། །
བྱང་ཆུབ་སྙིང་པོར་གཤེགས་པ་དང་། །བདུད་སྡེ་འཇོམས་དང་རྫོགས་པར་ནི། །བྱང་ཆུབ་ཆོས་
ཀྱི་འཁོར་ལོ་དང༌། །མྱ་ངན་འདས་ པར་ གཤེགས་མཛད་རྣམས། །ཡོངས་སུ་མ་དག་ཞིང་
རྣམས་སུ། །སྲིད་པ་ཇི་སྲིད་གནས་པར་སྟོན། །མི་རྟག་སྡུག་བསྔལ་བདག་མེད་དང་། །ཞི་བའི་
སྒྲ་ཡིས་ཐབས་མཁྱེན་པས། །སེམས་ཅན་སྲིད་གསུམ་སྐྱོ་བསྐྱེད་ནས། །མྱ་ངན་འདས་ལ་རབ་
འཛུད་མཛད། །ཞི་བའི་ལམ་ལ་རབ་ཞུགས་པ། །མྱ་ངན་འདས་ཐོབ་འདུ་ཤེས་ཅན། །དམ་
ཆོས་པད་མ་དཀར་ལ་སོགས། །ཆོས་ཀྱི་དེ་ཉིད་བསྟན་པ་ཡིས། །དེ་དག་སྔར་འཛིན་ལས་
བཟློག་སྟེ། །ཐབས་དང་ཤེས་རབ་ཡོངས་བཟུང་བས། །ཐེག་པ་མཆོག་ལ་སྨིན་མཛད་དེ། །
3 2 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱང་ཆུབ་མཆོག་ཏུ་ལུང་སྟོན་ཏོ། །ཞེས་གསུངས་ཏེ། ཚིགས་སུ་བཅད་པ་དང་པོ་བཞིས་ནི་
བདག་ཉིད་ཆོས་ཀྱི་སྐུ་ལས་མ་གཡོས་བཞིན་དུ་གདུལ་བྱའི་སྣང་བར་བཟོ་སྤྲུལ་པ་ལ་སོགས་
པའི་སྤྲུལ་པ་སྣ་ཚོགས་པ་དང་། མཆོག་གི་སྤྲུལ་པའི་སྒོ་ནས་མཛད་པ་བཅུ་གཉིས་ཡོངས་སུ་མ་
དག་པའི་ཞིང་རྣམས་སུ་གདུལ་བྱ་གང་ཡོད་པ་འཁོར་བ་ཇི་སྲིད་གནས་ཀྱི་བར་དུ་རྒྱུན་མི་ཆད་
པར་སྟོན་པ་བསྟན་པ་ཡིན་ཏེ། དེ་ལ་མཛད་པ་བཅུ་གཉིས་པོ་འདི་རྣམས་ཐེག་པ་ཆེན་པོའི་
ལུགས་ནི་རྒྱ་ཆེ་རོལ་པའི་མདོ་ལས་མཛད་པ་དང་པོ་བཅུ་གཅིག་ཤེས་པར་བྱ་ལ་བཅུ་གཉིས་པ་
མྱ་ངན་ལས་འདའ་བའི་མཛད་པ་ནི་མྱ་ངན་ལས་འདས་པ་ཆེན་པོའི་མདོ་ལ་སོགས་པ་ལས་
ཤེས་པར་བྱའོ། །ཐེག་པ་ཆུང་ངུའི་ལུགས་ནི་ལུང་ཕྲན་ཚེགས་སུ་བལྟ་བར་བྱའོ། །གཞན་ཡང་
མངོན་པར་འབྱུང་བའི་མདོ་ལས་ཀྱང་འབྱུང་ངོ༌། །ཚིགས་སུ་བཅད་པ་ལྷག་མ་རྣམས་ཀྱིས་ནི་
ཆོས་ཀྱི་འཁོར་ལོ་བསྐོར་བའི་མཛད་པ་བྱེ་བྲག་ཏུ་བཤད་པ་སྟེ། དེ་ལ་ཚིགས་སུ་བཅད་པ་
གཅིག་གིས་བདེན་པ་བཞིའི་ཆོས་ཀྱི་འཁོར་ལོ་བསྐོར་བས་སྲིད་པ་ལ་ཆགས་པའི་སེམས་ཅན་
རྣམས་ལ་མི་རྟག་པ་དང་སྡུག་བསྔལ་བ་ལ་སོགས་པའི་གཏམ་གྱིས་འཁོར་བ་ལ་སྐྱོ་བ་བསྐྱེད་
ནས་མྱ་ངན་ལས་འདས་པ་ལ་འགོད་པར་མཛད་པ་ཡིན་ནོ་ཞེས་བསྟན་ཏོ། །ལྷག་མས་ནི་
མཚན་ཉིད་མེད་པའི་ཆོས་ཀྱི་འཁོར་ལོ་དང་། དོན་དམ་རྣམ་པར་ངེས་པའི་ཆོས་ཀྱི་འཁོར་
ལོས་ཞི་བ་ཕྱོགས་གཅིག་པའི་མྱ་ངན་ལས་འདས་པ་ལ་མངོན་པར་ཞེན་པའི་གང་ཟག་རྣམས་
དེ་ལས་བཟློག་སྟེ། ཐབས་དང་ཤེས་རབ་ཟབ་པ་དང་རྒྱ་ཆེ་བ་བསྟན་པས་ཐེག་པ་ཆེན་པོ་ལ་
རབ་ཏུ་སྨིན་པར་མཛད་ཅིང་། སྨིན་པ་རྣམས་ཀྱང་བྱང་ཆུབ་མཆོག་ཏུ་ལུང་སྟོན་པར་མཛད་དེ།
རྣམ་པར་ཐར་པའི་སྒོ་གསུམ་གྱི་གཏམ་དང་འཁོར་གསུམ་ཡོངས་སུ་དག་པའི་གཏམ་གྱིས་
སེམས་ཅན་རྣམས་དེ་བཞིན་གཤེགས་པའི་ཡུལ་ལ་འཇུག་པར་མཛད་དོ་ཞེས་བསྟན་ཏོ། །
དེ་ལ་ཞི་བའི་ལམ་ནི་རང་བཞིན་གྱིས་སྡུག་བསྔལ་ཀུན་འབྱུང་ཉེ་བར་ཞི་བ་ཉན་རང་གི་ལམ་
3
2 2



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥་
ཙམ་གྱིས་རང་གི་མྱ་ངན་ལས་འདས་པའི་འབྲས་བུ་ཐོབ་པ་ལ་མཐར་ཐུག་པའི་མྱ་ངན་ལས་
འདས་པ་ཐོབ་པར་རློམ་བའི་འདུ་ཤེས་ཅན་རྣམས་དམ་པའི་ཆོས་པད་མ་དཀར་པོ་ལ་སོགས་
པར་ཐེག་པ་གཅིག་པ་དང་རྟག་པ་དང་བདེ་བའི་ཕ་རོལ་ཏུ་ཕྱིན་པ་སོགས་བཞི་བསྟན་ཏེ། དམ་
པའི་ཆོས་པད་མ་དཀར་པོ་ལས། མི་མཁས་གང་དག་དམན་ལ་མོས་དགའ་ཞིང་། །སངས་
རྒྱས་བྱེ་བ་མང་ལ་སྤྱོད་པ་སྤྱད། །འཁོར་བར་ཆགས་ཤིང་ཤིན་ཏུ་སྡུག་བསྔལ་བ། །དེ་ལ་མྱ་
ངན་འདའ་བར་ཉེ་བར་བསྟན། །སངས་རྒྱས་ཡེ་ཤེས་རབ་ཏུ་རྟོགས་བྱའི་ཕྱིར། །དེ་ལྟར་བྱུང་
བ་ན་ནི་ཐབས་མཛད་དེ། ཁྱེད་ཅག་སངས་རྒྱས་སུ་ཡང་འགྲུབ་བོ་ཞེས། །དེ་རྣམས་ལ་ནི་རེ་
ཞིག་མི་གསུང་ངོ༌། །ཅི་ཕྱིར་ཞེ་ན་སྐྱོབ་པ་དུས་ལ་བཞེས། །དལ་བ་གཟིགས་ཏེ་དེ་ནས་གདོད་
འཆད་དོ། །ཞེས་པ་དང༌། ཐེག་པ་ཐ་དད་པར་ནི་གང་སྟོན་པ། །སྐྱེས་མཆོག་རྣམས་ ཀྱིས་
ཐབས་མཁས་མ་གཏོགས་པར། །ཐེག་པ་གཅིག་སྟེ་གཉིས་སུ་ཡོད་མ་ཡིན། །འཇིག་རྟེན་ན་ནི་
ནམ་ཡང་གསུམ་དུ་མེད། །རང་བྱུང་བདག་ཉིད་ཅི་ལ་གནས་པ་དང༌། །སངས་རྒྱས་ཅི་ལྟ་བུ་
དང་ཅི་འདྲ་བ། །སྟོབས་དང་བསམ་གཏན་རྣམ་ཐར་དབང་པོ་རྣམས། །དེ་དག་ཉིད་ལ་སེམས་
ཅན་རབ་ཏུ་འཇོག །བྱང་ཆུབ་རྡུལ་མེད་དམ་པ་ཐོབ་ནས་སུ། །ཐེག་པ་དམན་ལ་སེམས་ཅན་
གཅིག་བཀོད་ན། །འདི་ནི་ང་ཡི་ལེགས་པ་མ་ཡིན་ཏེ། །སེར་སྣའི་ཉེས་པ་ང་ལ་ཡོད་པར་
འགྱུར། །ཞེས་པ་དང་། འདི་ལྟར་ངས་ནི་ཆོས་རྣམས་འདི་དག་ཀུན། །གདོད་ནས་རབ་ཞི་མྱ་
ངན་རྟག་འདས་བཤད། །སངས་རྒྱས་སྲས་དེ་སྤྱོད་པ་ཀུན་རྫོགས་ནས། །ཕྱི་མའི་དུས་ཀྱི་ཚེ་ལ་
རྒྱལ་བར་འགྱུར། །ཐེག་པ་གསུམ་དུ་གང་རྣམས་བསྟན་པ་ནི། །ང་ཡི་ཐབས་མཁས་ཚུལ་ནི་དེ་
འདྲ་སྟེ། །ཐེག་པ་གཅིག་སྟེ་དེ་བཞིན་ཚུལ་ཡང་གཅིག །དེ་ལྟར་འདྲེན་པ་རྣམས་ཀྱི་བཤད་པ་
གཅིག །གང་འདིར་ལ་ལ་ཐེ་ཚོམ་ཡོད་པ་དག །ཐེ་ཚོམ་དང་ནི་དེ་བཞིན་སོམ་ཉི་སྤོངས། །
གཞན་དུ་མི་གསུང་འཇིག་རྟེན་འདྲེན་པ་རྣམས། །ཐེག་པ་འདི་ནི་གཅིག་སྟེ་གཉིས་སུ་མེད། །
-
3 23



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
，
་
ཅེས་པ་དང་། འདི་ལྟར་མྱ་ངན་འདས་པར་གང་བསྟན་པ། །འཁོར་བའི་སྡུག་བསྔལ་དག་ལས་
ཁྱེད་ཐར་ཏེ། ཁྱེད་ནི་ད་དུང་མྱ་ངན་ཡོངས་མ་འདས། །སངས་རྒྱས་ཐེག་པ་འདི་ནི་བཙལ་བར་
བྱ༑ ༑ཞེས་དང༌། འདི་ལྟར་དོན་དམ་ཡང་དག་ངས་བཤད་པ། །ཉན་ཐོས་དེ་ཀུན་མྱ་ངན་མ་
འདས་ཏེ། །དེ་དག་བྱང་ཆུབ་མཆོག་ལ་རབ་སྤྱད་ནས། །ཉན་ཐོས་འདི་དག་ཐམས་ཅད་སངས་
རྒྱས་འགྱུར། །ཞེས་པ་དང་། དེ་བཞིན་ཉན་ཐོས་ཐམས་ཅད་ཀྱང་། །མྱ་ངན་འདས་ཐོབ་འདུ་
ཤེས་ཏེ། །རྒྱལ་བས་བཤད་པ་དེ་དག་ལ། །མྱ་ངན་མ་འདས་དེ་ངལ་བསོ། །གང་ཡང་ཚུལ་
འདི་གསུང་བ་ནི། །སངས་རྒྱས་རྣམས་ཀྱི་ཐབས་འདི་སྟེ། །ཐམས་ཅད་མཁྱེན་པ་མ་རྟོགས་
པར། །མྱ་ངན་འདའ་མེད་འདི་རྩོམས་ཤིག །ཅེས་པ་དང༌། མ་འོངས་དུས་ན་ཤཱ་རིའི་བུ་ཁྱོད་
ཀྱང༌། །རྒྱལ་བ་དེ་བཞིན་གཤེགས་པར་འབྱུང་འགྱུར་ཏེ། །པད་མའི་འོད་ཅེས་བྱ་བ་ཀུན་ཏུ་
སྤྱན། །སྲོག་ཆགས་བྱེ་བ་སྟོང་དག་རྣམ་པར་འདུལ། །ཞེས་ཉན་ཐོས་རྣམས་ཀྱང་བྱང་ཆུབ་ཆེན་
པོར་ལུང་བསྟན་པ་དང་། ཤཱ་རིའི་བུ་ང་ཡང་ཐེག་པ་གཅིག་ལས་བརྩམས་ཏེ་སེམས་ཅན་རྣམས་
ལ་ཆོས་བསྟན་པ་འདི་ལྟ་སྟེ། སངས་རྒྱས་ཀྱི་ཐེག་པ་ཐམས་ཅད་མཁྱེན་པ་ཉིད་ཀྱི་མཐར་ཐུག་
པ་སྟེ། ཐེག་པ་གཉིས་སམ་གསུམ་ཞེས་བྱ་བ་གང་ཡང་མེད་དོ། །ཞེས་པ་དང་། ཤཱ་རིའི་བུ་ཐེག་
པ་འདི་ནི་གཅིག་ཏུ་ཟད་དེ་འདི་ལྟ་སྟེ་སངས་རྒྱས་ཀྱི་ཐེག་པའོ། །ཞེས་པ་དང་། ལམ་རིང་པོར་
དུབ་པའི་མགྲོན་པོ་རྣམས་ལ་འབྲོག་དགོན་པའི་དབུས་སུ་གྲོང་ཁྱེར་སྤྲུལ་པ་དཔེར་མཛད་པ་
སྔར་བཤད་པ་བཞིན་ནོ། །ཆོས་དང་དོན་རྣམ་པར་འབྱེད་པའི་མདོ་ལས། སེམས་ཅན་ཤུལ་
ངན་ལྷུང་གྱུར་ཅིང༌། །འདོད་ཆགས་ཞེ་ སྡང་དབང་གྱུར་རྣམས། །ཐེག་པ་དམན་ལ་བཞག་
མཛད་ནས། །ཐེག་པ་ཆེན་པོ་བརྗོད་པར་མཛད། །ཅེས་པ་དང༌། དཔལ་ཕྲེང་གི་མདོ་ལས།
བཅོམ་ལྡན་འདས་ཆོས་ཀྱི་སྐུ་རྟོགས་པའི་མཐའ་ནི་ཐེག་པ་གཅིག་ལགས་ཏེ། ཞེས་པ་དང་།
བཅོམ་ལྡན་འདས་སེམས་ཅན་རྣམས་དེ་ལ་དད་པས་རྟག་པར་འདུ་ཤེས་པ་དང་། བདེ་བར་
3 2 4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། [༥
འདུ་ཤེས་པ་དང་བདག་ཏུ་འདུ་ཤེས་པ་དང༌། གཙང་བར་འདུ་ཤེས་པའི་སེམས་ཅན་དེ་དག་ནི་
བཅོམ་ལྡན་འདས་ཕྱིན་ཅི་ལོག་ཏུ་གྱུར་པ་མ་ལགས་ཏེ། ཞེས་པ་ལ་སོགས་སྔར་དྲངས་པ་
བཞིན་ནོ། །གཞན་ཡང་ཐེག་པ་ཆེན་པོའི་མདོ་དུ་མར་ཐབས་དང་ཤེས་རབ་ཁྱད་པར་ཅན་
བསྟན་པས་ཐེག་པ་ཆུང་ངུའི་ལམ་དང་འབྲས་བུ་ཐོབ་པ་དག་མཐར་ཐུག་གི་ལམ་དང་མཐར་
ཐུག་གི་འབྲས་བུ་ཐོབ་པར་འཛིན་པ་ལས་བཟློག་ནས་ཐེག་པ་ཆེན་པོའི་མྱ་ངན་ལདས་འདས་
པ་ཐོབ་པར་བྱ་བའི་ཕྱིར། ཐེག་པ་ཆེན་པོའི་ཐབས་དང་ཤེས་རབ་ཟུང་དུ་འཇུག་པའི་ལམ་
བསྒོམས་པས་རྒྱུད་ཡོངས་སུ་སྨིན་པར་མཛད་ཅིང༌། སྨིན་པ་རྣམས་ཀྱང་མངོན་སུམ་དང་
མངོན་སུམ་མ་ཡིན་པ་ལ་སོགས་པར་ལུང་སྟོན་པར་མཛད་པ་ཡིན་ནོ། །
ཚིགས་སུ་བཅད་པ་གཉིས་ཀྱིས་ནི་སྤྱིའི་དོན་བསྡུ་བ་སྟེ། ཟབ་དང་མཐུ་ནི་སྣ་ཚོགས་
དང༌། །བྱིས་པའི་དོན་མཐུན་རབ་འདྲེན་ཕྱིར། །འདི་དག་གྲངས་བཞིན་ཟབ་པ་དང་། །རྒྱ་ཆེ་
བདག་ཉིད་ཆེ་ཞེས་བྱ། །འདིར་ནི་དང་པོ་ཆོས་སྐུ་སྟེ། །ཕྱི་མ་དག་ནི་གཟུགས་ཀྱི་སྐུ། །ནམ་
མཁའ་ལ་ནི་གཟུགས་གནས་བཞིན། །དང་པོ་ལ་ནི་ཐ་མ་གནས། །ཞེས་ཏེ། ཆོས་ཀྱི་སྐུ་ནི་
ཟབ་ཅིང་གཏིང་དཔག་དཀའ་བས་ན་ཟབ་པ་དང་། ལོངས་སྤྱོད་རྫོགས་པའི་སྐུ་ནི་དག་པའི་
གདུལ་བྱ་འདུལ་བའི་མཐུ་ཕུན་སུམ་ཚོགས་པ་དང་ལྡན་པས་ན་རྒྱ་ཆེ་བ་དང་། སྤྲུལ་པའི་སྐུ་ནི་
བྱིས་པའི་སྐྱེ་བོའི་བསམ་པ་དང་མཐུན་པར་བསྟན་པས་དེ་དག་རབ་ཏུ་འདྲེན་པར་མཛད་པའི་
ཕྱིར་ བདག་ ཉིད་ཆེན་ པོ་ ཞེས་ བྱའོ། །སྐུ་ གསུམ་པོ་དེའང་ནམ་མཁའ་ལ་སྣོད་བཅུད་ཀྱི་
གཟུགས་ཐམས་ཅད་གནས་པ་བཞིན་དུ། ཆོས་ཀྱི་སྐུ་ལ་གཟུགས་ཀྱི་སྐུ་གནས་པ་ཡིན་ཏེ།
ཚིགས་སུ་བཅད་པ་ཐ་མ་འདིས་ནི་རྟེན་དང་བརྟེན་པའི་ཚུལ་རྒྱས་པར་བཤད་པའང་ཡིན་ནོ། །
སྐུ་གསུམ་པོ་འདི་ཉིད་ཀྱི་འགྲོ་བ་ལ་ཕན་པ་དང་བདེ་བ་སྒྲུབ་པར་འཇུག་པ་རྟག་པའི་དོན་ལས་
བརྩམས་ནས་ཚིགས་སུ་བཅད་པ། རྒྱུ་མཐའ་ཡས་དང་སེམས་ཅན་ཟད་མེད་དང་། །བརྩེ་དང་
32 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།།
འཕྲུལ་དང་མཁྱེན་དང་ཕུན་ཚོགས་ལྡན། །ཆོས་ཀྱི་དབང་ཕྱུག་འཆི་བའི་བདུད་བཅོམ་དང༌། །
ངོ་བོ་མེད་ཕྱིར་འཇིག་རྟེན་མགོན་པོ་རྟག །ཅེས་གསུངས་ཏེ། རྒྱུ་བདུན་གྱིས་གཟུགས་ཀྱི་སྐུ་
རྟག་པ་ཉིད་དང༌། རྒྱུ་གསུམ་གྱིས་ཆོས་ཀྱི་སྐུ་རྟག་པ་ཉིད་དེ་རྒྱུ་བཅུས་དེ་བཞིན་གཤེགས་པ་
རྟག་པར་གནས་པ་བསྟན་ཏོ། །ཚིགས་སུ་བཅད་པ་འདིའི་བསྡུས་པའི་དོན་ནི་ཚིགས་སུ་བཅད་
པ་དྲུག་གིས་རིག་པར་བྱ་བ་ལས། རྒྱུ་རེ་རེ་ནི་ཚིགས་སུ་བཅད་པ་ཕྱེད་ཕྱེད་ཀྱིས་བཤད་དེ།
འདི་ལྟར་དགེ་བ་མཐའ་ཡས་པའི་རྒྱུ་ལས་གྲུབ་པའི་ཕྱིར་རྟག་པ་ནི། ལུས་དང་སྲོག་དང་
ལོངས་སྤྱོད་རྣམས། །བཏང་ན་དམ་ཆོས་འཛིན་ཕྱིར་དང༌། །ཞེས་པས་བཤད་དོ། །ཕྲིན་ལས་
འཇུག་པའི་ཡུལ་སེམས་ཅན་ཟད་པ་མེད་པའི་ཕྱིར་རྟག་པ་ནི། སེམས་ཅན་ཀུན་ལ་ཕན་པའི་
ཕྱིར། །དང་པོའི་དམ་བཅས་མཐར་ཕྱིན་ཕྱིར། །ཞེས་པས་བཤད་དེ། དང་པོ་སེམས་བསྐྱེད་པ་
ན་སེམས་ཅན་ཐམས་ཅད་བྱང་ཆུབ་ལ་དགོད་པར་བྱ་ཞེས་དམ་བཅས་པ་མཐར་ཕྱིན་པར་
མཛད་པའི་ཕྱིར་རོ། །བརྩེ་བ་ཆེན་པོ་མངའ་བའི་ཕྱིར་རྟག་པ་ནི། སངས་རྒྱས་ཉིད་ནི་གཙང་བ་
དང༌། །དག་པའི་ཐུགས་རྗེས་རབ་འཇུག་ཕྱིར། །ཞེས་པས་བཤད་དེ། ཤེས་སྒྲིབ་དང་བྲལ་
བས་གཙང་བ་དང་། ཉོན་སྒྲིབ་དང་བྲལ་བས་དག་པའི་ཐུགས་རྗེས་འཁོར་བ་ཇི་སྲིད་པར་
སེམས་ཅན་གྱི་དོན་མཛད་པར་བཞེད་པར་རབ་ཏུ་འཇུག་པའི་ཕྱིར་རོ། །འཁོར་བ་ཇི་སྲིད་དུ་
བཞུགས་པར་ནུས་པའི་རྫུ་འཕྲུལ་མངའ་བའི་ཕྱིར་རྟག་པ་ནི། རྫུ་འཕྲུལ་རྐང་པ་སྟོན་པ་ནི། །
དེ་ཡི་གནས་པར་སྤྱོད་པའི་ཕྱིར། །ཞེས་པས་བཤད་དེ། སངས་རྒྱས་དེ་ནི་རྫུ་འཕྲུལ་གྱི་རྐང་པ་
ཡོངས་སུ་རྫོགས་པར་བསྒོམས་པས་འཁོར་བ་ཇི་སྲིད་པར་གནས་པར་ནུས་པའི་ཕྱིར་རོ། །
འཁོར་འདས་མཉམ་ཉིད་དུ་མཁྱེན་པའི་ཕྱིར་རྟག་པ་ནི། མཁྱེན་པས་འཁོར་དང་མྱ་ངན་འདས།།
གཉིས་སུ་འཛིན་ལས་གྲོལ་བའི་ཕྱིར། །ཞེས་པས་བཤད་དེ། སྤྲིན་ཆེན་པོའི་མདོ་ལས། མ་
སྐྱེས་ཁྱོད་ལ་ཕྱག་འཚལ་ལོ། །དེ་བཞིན་གཤེགས་པ་ཐབས་ཀྱི་སྐུ། །སྲིད་པར་སྐྱེ་བ་སྣ་ཚོགས་
t
3 2 6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
པ༑ །དྲི་མེད་ཐམས་ཅད་ཐུབ་པས་བསྟན། །དཔའ་བོ་ཆེན་པོ་རྟག་པའི་སྐུ། །སྲིད་པའི་དགྱེས་
པ་རྒྱ་མཚོ་མངའ། །གོས་པ་མེད་པའི་དེ་བཞིན་གཤེགས། །འཁོར་བ་དག་ནི་དགེ་བར་བཞེད།།
ཅེས་པ་ལྟར་རོ། །བསམ་གཏན་གྱི་བདེ་བ་ཕུན་སུམ་ཚོགས་པ་དང་ལྡན་པའི་ཕྱིར་རྟག་པ་ནི།
རྟག་ཏུ་བསམ་ཡས་ཏིང་འཛིན་གྱི། །བདེ་བ་ཕུན་སུམ་ཚོགས་ལྡན་ཕྱིར། །ཞེས་པས་བཤད་དོ།།
རང་གཞན་གྱི་དོན་ལ་དབང་འབྱོར་བའི་ཆོས་ཀྱི་དབང་ཕྱུག་ཆེན་པོ་ཡིན་པའི་ཕྱིར་རྟག་པ་ནི།
འཇིག་རྟེན་ན་ནི་སྤྱོད་པ་ན། །འཇིག་རྟེན་ཆོས་ཀྱིས་གོས་མེད་ཕྱིར། །ཞེས་པས་བཤད་དེ། དེ་
ལྟར་ན་རྒྱུ་བདུན་གྱིས་གཟུགས་ཀྱི་སྐུ་རྟག་པ་ཉིད་བསྟན་ཏོ། །མ་དག་པའི་འཆི་བདུད་དང་
དག་པའི་འཆི་བ་གཉིས་ཀ་བཅོམ་པའི་ཕྱིར་རྟག་པ་ནི། འཆི་མེད་ཞི་བའི་གནས་ཐོབ་ལ། །
འཆི་བདུད་རྒྱུ་བ་མེད་པའི་ཕྱིར། །ཞེས་པས་བཤད་དེ། འཁོར་བ་པའི་འཆི་བ་དང་། བསམ་
གྱིས་མི་ཁྱབ་པར་བསྒྱུར་བའི་འཆི་བ་གཉི་ག་མེད་པའི་ཆོས་ཀྱི་སྐུ་ཐོབ་པ་ལ་འཆི་བདག་གི་
བདུད་གཏན་མེད་པའི་ཕྱིར་རོ། །འདུས་བྱས་ཀྱི་ངོ་བོ་ཉིད་མེད་པའི་ཕྱིར་རྟག་པ་ནི། འདུས་མ་
བྱས་པའི་རང་བཞིན་གྱི། །ཐུབ་པ་གདོད་ནས་རབ་ཞིའི་ཕྱིར། །ཞེས་པས་བཤད་དོ། །བསླུ་བ་
མེད་པ་འཇིག་རྟེན་གྱི་མགོན་སྐྱབས་ཡིན་པའི་ཕྱིར་རྟག་པ་ནི། རྟག་པ་སྐྱབས་མེད་རྣམས་ཀྱི་
ནི༑ ༑སྐྱབས་ལ་སོགས་པ་འཐད་ཕྱིར་རོ། །ཞེས་པས་བཤད་དེ། སྤྲིན་ཆེན་པོའི་མདོ་ལས།
སྐྱབས་མེད་རྣམས་ཀྱི་སྐྱབས་ལགས་ཏེ། །དེ་བས་ཐུབ་ཆེན་རྟག་པ་ལགས། །མགོན་མེད་
རྣམས་ཀྱི་མགོན་ཡང་ཁྱོད། །གཉེན་མེད་རྣམས་ལ་ རབ་གཉེན་པ། །བརྟན་པའི་གནས་ན་
བཞུགས་པ་སྟེ། །དེ་བས་མི་གཡོ་བརྟན་པ་ལགས། །ཞེས་སོ། །དེ་ལྟར་རྒྱུ་གསུམ་གྱིས་ཆོས་ཀྱི་
སྐུ་རྟག་པ་ཉིད་བསྟན་ཏོ། །དེ་རྣམས་ཀྱི་དོན་བསྡུ་བ་ནི། དང་པོ་ཡི་ནི་རྒྱུ་བདུན་གྱིས། །
གཟུགས་ཀྱི་སྐུ་ནི་རྟག་ཉིད་དེ། །ཕྱི་མ་གསུམ་གྱིས་སྟོན་པ་ནི། །ཆོས་ཀྱི་སྐུ་ཡི་རྟག་པ་ཉིད། །
ཅེས་གསུངས་ཏེ། རྒྱུ་མཚན་དང་པོ་བདུན་གྱིས་གཟུགས་སྐུ་གཉིས་པོ་ལོངས་སྤྱོད་རྫོགས་པའི་
3 27



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐུ་ནི་ས་ལ་གནས་པའི་བྱང་ཆུབ་སེམས་དཔའ་རྣམས་ཀྱི་སྣང་ངོར་མཚན་དང་དཔེ་བྱད་ཀྱིས་
བརྒྱན་པའི་སྐུ་སྣང་བ་རྒྱུན་མི་ཆད་པས་རྟག་པ་དང༌། སྤྲུལ་པའི་སྐུ་ནི་གདུལ་བྱའི་དབང་གིས་
ལ་ལར་མི་སྣང་ཡང་ལ་ལར་སྣང་བ་རྒྱུན་མི་ཆད་པས་རིགས་མི་འདྲ་བའི་རྒྱུན་ནམ་ཡང་མེད་
པར་མི་འགྱུར་བས་རྟག་པ་ཉིད་དོ། །རྒྱུ་མཚན་ཕྱི་མ་གསུམ་གྱིས་ཆོས་ཀྱི་སྐུ་རང་བཞིན་ནམ་
ཡང་མི་འགྱུར་བས་རྟག་པ་ཉིད་དེ། མདོ་སྡེ་རྒྱན་ལས། རང་བཞིན་དང་ནི་རྒྱུན་མི་ཆད། །རྒྱུན་
གྱིས་དེ་དག་རྟག་པ་ཉིད། །ཅེས་པ་དང་། སྤྲུལ་སྐུ་རྟག་པའི་རྒྱུ་མཚན་ཐེག་ཆེན་བསྡུས་པ་ལས།
ལ་ལར་མེ་བཞིན་མྱ་ངན་འདའ། །ལ་ལར་བྱང་ཆུབ་འཚང་ཡང་རྒྱ། །གཏན་ཏུ་མེད་པ་མ་ཡིན་
ཏེ༑ ༑དེ་བཞིན་གཤེགས་པ་རྟག་པའི་སྐུ། །ཞེས་གསུངས་པ་བཞིན་ནོ། །
དེ་བཞིན་གཤེགས་པ་རྣམས་ཀྱི་གནས་ཡོངས་སུ་གྱུར་པས་རབ་ཏུ་ཕྱེ་བ་སྐུ་གསུམ་
ཐོབ་པའི་ཚུལ་དེ་ཡང་བསམ་གྱིས་མི་ཁྱབ་པའི་ཚུལ་གྱིས་རྟོགས་པར་བྱ་བ་ཡིན་པས་བསམ་
གྱིས་མི་ཁྱབ་པའི་དོན་ལས་བརྩམས་ཏེ་ཚིགས་སུ་བཅད་པ། ངག་ཡུལ་མིན་ཕྱིར་དོན་དམ་
གྱིས་བསྡུས་ཕྱིར། །རྟོགས་ནས་མིན་ཕྱིར་དཔེ་ལས་འདས་པའི་ཕྱིར། །བླ་ན་མེད་ཕྱིར་སྲིད་
ཞིས་མ་བསྡུས་ཕྱིར། །རྒྱལ་ཡུལ་འཕགས་རྣམས་ཀྱིས་ཀྱང་བསམ་མི་ཁྱབ། །ཅེས་གསུངས་ཏེ།
སངས་རྒྱས་ཁོ་ནའི་ཡུལ་དུ་གྱུར་པའི་སྐུ་གསུམ་པོ་དེ་ནི་དབང་ཐོབ་པའི་བྱང་ཆུབ་སེམས་དཔའ་
རྣམས་ཀྱིས་ཀྱང་བསམ་གྱིས་མི་ཁྱབ་སྟེ། ངག་གིས་བརྗོད་པའི་ཡུལ་མ་ཡིན་པའི་ཕྱིར་དང་།
ངག་གི་ཡུལ་ལ་ཀུན་རྫོབ་ཀྱིས་ཁྱབ་པ་ལ་དེ་དོན་དམ་པས་བསྡུས་པའི་ཕྱིར་དང་། ཀུན་རྫོབ་
ལ་རྟོགས་པའི་ཡུལ་གྱིས་ཁྱབ་པ་ལ་དེ་རྟོགས་པའི་ཡུལ་མ་ཡིན་པའི་ཕྱིར་དང་། རྟོགས་པའི་
ཡུལ་དཔེ་ལས་དཔག་ཏུ་རུང་བས་ཁྱབ་པ་ལས་དེ་དཔེ་ལས་འདས་པའི་ཕྱིར་དང་། དཔེ་ལས་
དཔག་ཏུ་རུང་བ་ལ་དེ་དང་ཆོས་མཐུན་ཡོད་པས་ཁྱབ་པས་དེ་བླ་ན་མེད་པའི་ཕྱིར་དང་། བླ་ན་
ཡོད་པ་ལ་སྲིད་ཞིས་བསྡུས་པས་ཁྱབ་པ་ལས། དེ་སྲིད་ཞི་གཉིས་ཀས་མ་བསྡུས་པའི་ཕྱིར་རོ།།
3 2 8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
འདིའི་བསྡུས་པའི་དོན་ནི་ཚིགས་སུ་བཅད་པ་བཞིས་རིག་པར་བྱ་སྟེ། བསམ་མེད་བརྗོད་དུ་
མེད་ ཕྱིར་ ཏེ། །བརྗོད་མེད་ དོན་ དམ་ ཡིན་ ཕྱིར་ རོ། །དོན་ དམ་ བརྟག་ བྱ་ མིན་ ཕྱིར་དེ། །
བརྟག་མིན་རྗེས་ དཔག་ བྱ་ མིན་ ཕྱིར། །དཔག་མེད་ བླ་ ན་ མེད་པའི་ ཕྱིར། །བླ་ ན་ མེད་
པས་མ་བསྡུས་ཕྱིར། །མ་བསྡུས་གནས་པ་མེད་ཕྱིར་དེ། །ཡོན་ཏན་སྐྱོན་རྟོག་མེད་ཕྱིར་རོ། །རྒྱུ་
ལྔ་དག་གིས་ཕྲ་བའི་ཕྱིར། །ཆོས་སྐུ་བསམ་མི་ཁྱབ་པ་སྟེ། །དྲུག་པས་དེའི་དངོས་མིན་ཕྱིར། །
གཟུགས་སྐུ་བསམ་མི་ཁྱབ་པའོ། །བླ་མེད་ཡེ་ཤེས་ཐུགས་རྗེ་ཆེ་སོགས་ཡོན་ཏན་གྱི། །ཡོན་
ཏན་ཕ་རོལ་བྱོན་པའི་རྒྱལ་བ་བསམ་མི་ཁྱབ། །དེས་ན་རང་བྱུང་རྣམས་ཀྱི་ཐ་མའི་ཚུལ་འདི་ནི།།
དྲང་སྲོང་ཆེན་པོ་དབང་ཐོབ་རྣམས་ཀྱིས་ཀྱང་རིག་མིན། །ཞེས་གསུངས་ཏེ། བསམ་དུ་མེད་པ་
ནི་དམ་བཅའ་བ་སྟེ། དེའི་འཐད་པ་དྲུག་ནི་སྔ་མ་སྔ་མ་ཕྱི་མ་ཕྱི་མས་སྒྲུབ་པར་བྱེད་ལ་དྲུག་པ་
མ་བསྡུས་པའི་རྒྱུ་མཚན་ནི། འཁོར་འདས་ཀྱི་སྐྱོན་ཡོན་ལ་བླང་དོར་དུ་མི་རྟོག་པས་དེ་གཉིས་
ལ་མི་གནས་པའི་ཕྱིར་རོ། །དེས་ན་མི་གནས་པའི་མྱ་ངན་ལས་འདས་པ་ཞེས་བསྟན་ཏོ། །དེ་
ལྟར་དང་པོ་ལྔས་ནི་ཟབ་པའི་ ཕྱིར་ཆོས་ཀྱི་སྐུ་བསམ་གྱིས་མི་ཁྱབ་ལ། དྲུག་པ་ནི་ཁམས་
གསུམ་དུ་གནས་ཀྱང་ཁམས་གསུམ་ལས་ཤིན་ཏུ་འདས་པའི་ཕྱིར་གཟུགས་ཀྱི་སྐུ་བསམ་གྱིས་
མི་ཁྱབ་པའོ། །ཚིགས་སུ་བཅད་པ་ཐ་མས་ནི་སངས་རྒྱས་རྣམས་ཀྱི་མཐར་ཐུག་པའི་ཚུལ་འདི་
ནི་དབང་ཐོབ་པའི་བྱང་ཆུབ་སེམས་དཔའ་རྣམས་ཀྱིས་ཀྱང་རིག་པ་མ་ཡིན་ན་གཞན་གྱིས་ལྟ་
སྨོས་ཀྱང་ཅི་དགོས་ཞེས་བྱ་བ་ཡིན་ནོ། །སྤྲིན་ཆེན་པོའི་མདོ་ལས། ཀྱེ་མ་བཅོམ་ལྡན་སངས་
རྒྱས་བསམ་མི་ཁྱབ། །དེ་བཞིན་གཤེགས་པ་བསམ་གྱིས་མི་ཁྱབ་སྐུ། །སེམས་ཅན་རྣམས་ལ་
ཕན་པར་མཛད་སླད་དུ། །བསམ་གྱིས་མི་ཁྱབ་བསམ་ཡས་མདོ་ཡང་སྟོན། །ཞེས་གསུངས་པ་
བཞིན་ནོ། །ཐེག་པ་ཆེན་པོ་རྒྱུད་བླ་མའི་བསྟན་འཅོས་དཀོན་མཆོག་གི་རིགས་རྣམ་པར་དབྱེ་
བ་ལས་བྱང་ཆུབ་ཀྱི་སྐབས་ཞེས་བྱ་བ་སྟེ་ལེའུ་གཉིས་པའི་འགྲེལ་པའོ། །དྲི་མ་མེད་པའི་དེ་
3 29



t
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་ཉིད་བཤད་ཟིན་ཏོ།། །། །
ཏན་གང་དག་བྱང་ཆུབ་དེ་ལ་བརྟེན་པ་ནོར་བུའི་འོད་དང་མདོག་དང་
དབྱིབས་བཞིན་དུ་བྱང་ཆུབ་དང་དབྱེར་མེད་པའི་རང་བཞིན་གྱི་ཤིན་ཏུ་དྲི་མ་མེད་པའི་ཡོན་
ཏན་དེ་རྣམས་བཤད་པར་བྱ་སྟེ། དེ་ནས་དེའི་རྗེས་ཐོག་ཏུ་སངས་རྒྱས་ཀྱི་ཡོན་ཏན་རྣམ་པར་
དབྱེ་བ་ལས་བརྩམས་ཏེ་ཚིགས་སུ་བཅད་པ། རང་དོན་གཞན་དོན་དོན་དམ་སྐུ་དང་ནི། །དེ་ལ་
བརྟེན་པའི་ཀུན་རྫོབ་སྐུ་ཉིད་དེ། །བྲལ་དང་རྣམ་པར་སྨིན་པའི་འབྲས་བུ་ནི། །ཡོན་ཏན་དབྱེ་
བ་དྲུག་ཅུ་བཞི་འདི་དག །འདིས་ཅི་བཤད་ཅེ་ན། བདག་ཉིད་ཀྱི་ནི་འབྱོར་པའི་གནས། །དམ་
པའི་དོན་གྱི་སྐུ་ཡིན་ཏེ། །དྲང་སྲོང་རྣམས་ཀྱི་བརྡ་ཡི་སྐུ། །ཕ་རོལ་ཕུན་སུམ་ཚོགས་པའི་གནས།།
དང་པོའི་སྐུ་ནི་སྟོབས་ལ་སོགས། །བྲལ་བའི་ཡོན་ཏན་རྣམས་དང་ལྡན། །གཉིས་པ་སྐྱེས་བུ་
ཆེན་པོའི་མཚན། །རྣམ་སྨིན་ཡོན་ཏན་དག་དང་ལྡན། །ཞེས་གསུངས་ཏེ། རང་དོན་དོན་དམ་
པའི་སྐུ་ནི་ཆོས་ཀྱི་སྐུ་སྟེ། དེ་ལ་སྟོབས་བཅུ་ལ་སོགས་པ་བྲལ་བའི་ཡོན་ཏན་སུམ་ཅུ་རྩ་གཉིས་
དང་ཡང་དག་པར་ལྡན་ནོ། །གཞན་དོན་ཀུན་རྫོབ་ཀྱི་སྐུ་ནི་གཟུགས་ཀྱི་སྐུ་སྟེ། དེ་ལ་སྐྱེས་བུ་
ཆེན་པོའི་མཚན་ཞབས་ཤིན་ཏུ་ལེགས་པར་གནས་པ་ལ་སོགས་པ་རྣམ་པར་སྨིན་པའི་ཡོན་
ཏན་སུམ་ཅུ་རྩ་གཉིས་དང་ཡང་དག་པར་ལྡན་ནོ། །འདི་ཕན་ཆད་ཀྱི་གཞུང་ནི་སྟོབས་ལ་
སོགས་པ་གང་ཡིན་པ་དང༌། ཇི་ལྟར་དེའི་རང་རང་གི་ངོ་བོ་རྟོགས་པར་བྱ་བ་དེ་ལྟར་དེའི་དབང་
དུ་བྱས་པའོ། །སྡོམ་ནི། སྟོབས་ནི་མ་རིག་སྒྲིབ་ལ་རྡོ་རྗེ་བཞིན། །མི་འཇིགས་ཉིད་ནི་འཁོར་དུ་
སེང་གེ་བཞིན། །དེ་བཞིན་གཤེགས་པ་མ་འདྲེས་མཁའ་བཞིན་ཏེ། །ཐུབ་པའི་བསྟན་པ་རྣམ་
གཉིས་ཆུ་ཟླ་བཞིན། །ཞེས་གསུངས་ཏེ། སྟོབས་བཅུ་ནི་མ་རིག་པས་སྒྲིབ་པ་འཇོམས་པ་ལ་རྡོ་
རྗེ་ལྟ་བུའོ། །མི་འཇིགས་པ་བཞི་ནི་འཁོར་གྱི་ནང་དུ་བག་ཚ་བ་མེད་པ་སེང་གེ་ལྟ་བུའོ། །མ་
འདྲེས་པ་བཅོ་བརྒྱད་ནི་གཞན་དང་ཐུན་མོང་མ་ཡིན་པས་ནམ་མཁའ་ལྟ་བུའོ། །གདུལ་བྱ་
3 3 ()



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥་
གཞན་སྣང་དུ་བསྟན་པའི་གཟུགས་སྐུ་རྣམ་པ་གཉིས་ནི་ནམ་མཁའ་དང་ཆུའི་ཟླ་བ་བཞིན་ནོ། །
སྟོབས་རྣམས་དང་ལྡན་པ་ཞེས་བྱ་བ་ནི། གནས་དང་གནས་མིན་ལས་རྣམས་ཀྱི། །རྣམ་སྨིན་
དང་ནི་དབང་པོ་དང༌། ཁམས་རྣམས་དང་ནི་མོས་པ་དང༌། །ཀུན་འགྲོའི་ལམ་དང་བསམ་
གཏན་སོགས། །ཉོན་མོངས་དྲི་མ་མེད་པ་དང༌། །གནས་ནི་རྗེས་སུ་དྲན་པ་དང༌། །ལྷ་ཡི་
མིག་དང་ཞི་བ་དག །མཁྱེན་པའི་སྟོབས་ནི་རྣམ་པ་བཅུ། །ཞེས་གསུངས་ཏེ། སྟོབས་བཅུ་ལ་
སོགས་པ་ཡོན་ཏན་དྲུག་ཅུ་རྩ་བཞི་པོ་འདི་དག་རེ་རེ་ནས་རྒྱུ་དང་བཅས་པ་བུ་མོ་རིན་ཆེན་གྱིས་
ཞུས་པའི་མདོ་ལས་ཤེས་པར་བྱ་བར་གསུངས་པས། དེ་ལ་འདིར་སྟོབས་བཅུ་རྒྱུ་དང་ངོ་བོར་
བཅས་པ་ནི། ཐེག་པ་ཆེན་པོའི་མན་ངག་ཅེས་བྱ་བ་ཐེག་པ་ཆེན་པོའི་མདོ་ལས་བུ་མོ་བྱང་ཆུབ་
སེམས་དཔའ་གང་གི་ཕྱིར་བྱང་ཆུབ་སེམས་དཔའི་སྤྱད་པ་སྤྱོད་པ་ན་ཐེག་པ་དམན་པ་འདོད་
ཅིང་བྱ་བ་མ་ཡིན་པ་བྱེད་པར་འགྱུར་བ་འདི་ནི་གནས་མ་ཡིན་ཏེ་སྐབས་མེད་དོ། །དེ་ཡི་དམ་པ་
བརྟན་པའི་སྟོབས་འདི་དང་ལྡན་པས་བྱང་ཆུབ་ཀྱི་སྙིང་པོ་མཆོག་དམ་པར་སོང་ནས་གནས་
དང་གནས་མ་ཡིན་པ་མཁྱེན་པའི་སྟོབས་ཐོབ་སྟེ། གནས་ལ་ཡང་གནས་དང་། གནས་མ་ཡིན་
པ་ལ་ཡང་གནས་མ་ཡིན་པ་ཡང་དག་པ་ཅི་ལྟ་བ་བཞིན་དུ་རབ་ཏུ་ཤེས་པ་འདི་ནི་དེ་བཞིན་
གཤེགས་པའི་སྟོབས་དང་པོ་སྟེ། སྟོབས་དེ་ཐོབ་པས་དེ་བཞིན་གཤེགས་པ་འཁོར་གྱི་ནང་དུ་
སེང་གེའི་སྒྲ་ཡང་དག་པར་སྒྲོགས་ཏེ་ཁྱུ་མཆོག་གི་གནས་སུ་དམ་བཅའ་ཞིང་དགེ་སྦྱོང་ངམ་
བྲམ་ཟེའམ་ལྷའམ་བདུད་དམ་ཚངས་པའམ་གང་གིས་ཀྱང་འཇིག་རྟེན་དང་མཐུན་པར་མ་
བསྐོར་བའི་ཆོས་ཀྱི་འཁོར་ལོ་རབ་ཏུ་བསྐོར་རོ། །བུ་མོ་གཞན་ཡང་བྱང་ཆུབ་སེམས་དཔའ་
བྱང་ཆུབ་སེམས་དཔའི་སྤྱད་པ་སྤྱོད་པ་ན། རང་གི་ལས་ལས་གྱུར་པ་ལས་ཀྱི་རྣམ་པར་སྨིན་པ་
ལས་སྟོན་པ་ཡིན་ཏེ། དེ་ལས་ཀྱི་རྣམ་པར་སྨིན་པའི་སྟོབས་འདི་དང་ལྡན་པས་བྱང་ཆུབ་ཐོབ་
པ་ན་འདས་པ་དང་མ་འོངས་པ་དང་ད་ལྟར་བྱུང་པའི་ལས་དང་ལས་ཡང་དག་པར་བླངས་པ་
33 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་ཀྱི་རྣམ་པར་སྨིན་པ་མཁྱེན་པ་གནས་དང་རྒྱུ་ཡང་དག་པ་ཅི་ལྟ་བ་བཞིན་དུ་རབ་ཏུ་ཤེས་
པ་འདི་ནི་དེ་བཞིན་གཤེགས་པའི་སྟོབས་གཉིས་པ་སྟེ། སྟོབས་དེ་ཐོབ་པས་འཁོར་གྱི་ནང་དུ་
སེང་གེའི་སྒྲ་ཡང་དག་པར་སྒྲོགས་ཏེ། ཁྱུ་མཆོག་གི་གནས་སུ་དམ་འཆའ་ཞིང་། དགེ་སྦྱོང་ངམ་
བྲམ་ཟེའམ་ལྷའམ་བདུད་དམ་ཚངས་པའམ་གང་གིས་ཀྱང་འཇིག་རྟེན་དུ་ཆོས་དང་མཐུན་པར་
མ་བསྐོར་བའི་ཚངས་པའི་འཁོར་ལོ་རབ་ཏུ་བསྐོར་རོ། །བུ་མོ་གཞན་ཡང་བྱང་ཆུབ་སེམས་
དཔའ་བྱང་ཆུབ་སེམས་དཔའི་སྤྱད་པ་སྤྱོད་པ་ན་སེམས་ཅན་རྣམས་ཀྱི་དབང་པོ་ལ་བརྟགས་
ནས་ཆོས་སྟོན་ཏེ། དེ་དག་ཤེས་ནས་དབང་པོ་རྣམས་ཇི་ལྟ་བ་བཞིན་དུ་འཇུག་ཅིང་དབང་པོ་
རྣམས་ཇི་ལྟ་བ་དང་ལྡན་ཏེ། དེ་དབང་པོའི་རིམ་པ་མཁྱེན་པའི་སྟོབས་འདི་དང་ལྡན་པས་བྱང་
ཆུབ་ཐོབ་པ་ན་སེམས་ཅན་གཞན་རྣམས་དང་གང་ཟག་གཞན་དག་གི་དབང་པོ་དང་བརྩོན་
འགྲུས་ཀྱི་རིམ་པ་ཡང་དག་པ་ཅི་ལྟ་བ་བཞིན་དུ་རབ་ཏུ་ཤེས་ཏེ། བུ་མོ་དེ་བཞིན་གཤེགས་པས་
གང་སེམས་ཅན་རྣམས་དང་། གང་ཟག་གཞན་དག་གི་དབང་པོ་དང་བརྩོན་འགྲུས་ཀྱི་རིམ་པ་
ཡང་དག་པ་ཅི་ལྟ་བ་བཞིན་དུ་རབ་ཏུ་ཤེས་པ་འདི་ནི་དེ་བཞིན་གཤེགས་པའི་སྟོབས་གསུམ་
པའོ། །བུ་མོ་གཞན་ཡང་བྱང་ཆུབ་སེམས་དཔའ་བྱང་ཆུབ་སེམས་དཔའི་སྤྱད་པ་སྤྱོད་པ་ན་
སེམས་ཅན་རྣམས་ཀྱི་ཁམས་ལ་འཇུག་སྟེ་ཞུགས་ནས་སེམས་ཅན་གྱི་མོས་པ་ཇི་ལྟ་བ་དང་
ཁམས་ཇི་ལྟ་བ་བཞིན་དུ་གནས་སོ། །དེ་ཁམས་ལ་འཇུག་པའི་སྟོབས་འདི་དང་ལྡན་པས་བྱང་
ཆུབ་ཐོབ་པ་ན་ཁམས་དུ་མ་པ་དང་། ཁམས་སྣ་ཚོགས་པའི་འཇིག་རྟེན་ཡང་དག་པ་ཇི་ལྟ་བ་
བཞིན་དུ་རབ་ཏུ་ཤེས་པ་ནི་དེ་བཞིན་གཤེགས་པའི་སྟོབས་བཞི་པའོ། །བུ་མོ་གཞན་ཡང་བྱང་
ཆུབ་སེམས་དཔའ་བྱང་ཆུབ་སེམས་དཔའི་སྤྱད་པ་སྤྱོད་པ་ན་སེམས་ཅན་མོས་པ་ཐ་དད་པ་
རྣམས་ཀྱི་མོས་པ་དང་རྣམ་པར་གྲོལ་བའི་ཡེ་ཤེས་ཀུན་ཏུ་ཚོལ་ཏེ། དེ་ལྟར་མོས་པ་ལ་མི་སྨོད་
དོ༑ ༑དེ་མོས་པའི་སྟོབས་འདི་དང་ལྡན་པས་བྱང་ཆུབ་ཐོབ་པ་ན་སེམས་ཅན་གཞན་རྣམས་
-
，
33 2



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
དང༌། གང་ཟག་གཞན་དག་གི་མོས་པ་དུ་མ་དང་མོས་པ་སྣ་ཚོགས་ཡང་དག་པ་ཇི་ལྟ་བ་བཞིན་
དུ་རབ་ཏུ་ཤེས་པ་འདི་ནི་དེ་བཞིན་གཤེག་པའི་སྟོབས་ལྔ་པའོ། །བུ་མོ་གཞན་ཡང་བྱང་ཆུབ་
སེམས་དཔའ་བྱང་ཆུབ་སེམས་དཔའི་སྤྱད་པ་སྤྱོད་པ་ན་འདུས་བྱས་དང་འདུས་མ་བྱས་དང་།
ཉན་ཐོས་ཀྱི་ཐེག་པ་དང་རང་སངས་རྒྱས་ཀྱི་ཐེག་པ་དང་། ཐེག་པ་ཆེན་པོ་ཐམས་ཅད་དུ་ཡེ་
ཤེས་གཏོང་ངོ༌། །དེ་ཀུན་ཏུ་འགྲོ་བ་མཁྱེན་པའི་སྟོབས་འདི་དང་ལྡན་པས་བྱང་ཆུབ་ཐོབ་པ་ན་
ཀུན་ཏུ་འགྲོ་བའི་ལམ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པ་འདི་ནི་དེ་བཞིན་གཤེགས་
པའི་སྟོབས་དྲུག་པའོ། །བུ་མོ་གཞན་ཡང་བྱང་ཆུབ་སེམས་དཔའ་བྱང་ཆུབ་སེམས་པའི་སྤྱད་པ་
སྤྱོད་པ་ན་བསམ་གཏན་དང་ཏིང་ངེ་འཛིན་ལྷུར་ལེན་པ་ཡིན་ཏེ་སེམས་ངེས་པར་རྟོག་ཅིང་ཉོན་
མོངས་པ་དང་བྲལ་ཏེ་དུལ་ཞིང་ཅང་ཤེས་སོ། །དེ་ཅང་ཤེས་ཀྱི་སྟོབས་འདི་དང་ལྡན་པས་བྱང་
ཆུབ་ཐོབ་པ་ན་སེམས་ཅན་གཞན་རྣམས་དང་གང་ཟག་གཞན་དག་གི་བསམ་གཏན་དང་།
རྣམ་པར་ཐར་པ་དང༌། ཏིང་ངེ་འཛིན་དང༌། སྙོམས་པར་འཇུག་པ་དང་ཀུན་ནས་ཉོན་མོངས་པ་
དང༌། རྣམ་པར་བྱང་བ་དང་ལྡན་པ་ཐམས་ཅད་མཁྱེན་པའི་སྟོབས་ཡང་དག་པ་ཇི་ལྟ་བ་བཞིན་
དུ་རབ་ཏུ་ཤེས་པ་འདི་ནི་དེ་བཞིན་གཤེགས་པའི་སྟོབས་བདུན་པའོ། །བུ་མོ་གཞན་ཡང་བྱང་
ཆུབ་སེམས་དཔའ་བྱང་ཆུབ་སེམས་དཔའི་སྤྱད་པ་སྤྱོད་པ་ན་སྔོན་གྱི་རྒྱུ་ལས་བྱུང་པའི་དགེ་བའི་
རྩ་བ་ཆུད་མི་གསོན་ཏེ། བག་ཡོད་པས་སྔོན་དམ་བཅས་པ་ལས་མི་ཉམས་པ་ཡིན་ནོ། །དེ་སྔོན་
གྱི་རྒྱུ་ལས་བྱུང་བའི་དགེ་བའི་རྩ་བ་ཆུད་མི་གཟོན་པའི་སྟོབས་འདི་དང་ལྡན་པས་བྱང་ཆུབ་
ཐོབ་པ་ན་བདག་དང་སེམས་ཅན་གཞན་རྣམས་དང་། གང་ཟག་གཞན་དག་གི་སྔོན་གྱི་གནས་
རྣམ་པ་དུ་མ་དྲན་པ་མཁྱེན་པའི་སྟོབས་ཡང་དག་པ་ཅི་ལྟ་བ་བཞིན་དུ་རབ་ཏུ་ཤེས་པ་འདི་ནི་དེ་
བཞིན་གཤེགས་པའི་སྟོབས་བརྒྱད་པའོ། །བུ་མོ་གཞན་ཡང་བྱང་ཆུབ་སེམས་དཔའ་བྱང་ཆུབ་
སེམས་དཔའི་སྤྱད་པ་སྤྱོད་པ་ན། སེམས་ཅན་གང་ཡང་དཔའ་ཀོང་བར་མི་བྱེད་ལ་མ་བསླབས་
3 33



ཀལ།
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ལ་དབང་མི་ཟ་ཞིང༌། སེམས་ཅན་ཐམས་ཅད་ལ་སྣང་བར་གྱུར་པ་ཡིན་ནོ། །དེ་སྣང་བའི་
སྟོབས་འདི་དང་ལྡན་པས་བྱང་ཆུབ་ཐོབ་པ་ན་ལྷའི་མིག་གི་ཤེས་པ་ཡང་དག་པ་ཅི་ལྟ་བཞིན་དུ་
རབ་ཏུ་ཤེས་པ་འདི་ནི་སྟོབས་དགུ་པའོ། །བུ་མོ་གཞན་ཡང་བྱང་ཆུབ་སེམས་དཔའ་བྱང་ཆུབ་
སེམས་དཔའི་སྤྱད་པ་སྤྱོད་པ་ན་སེམས་ཅན་གང་གི་ཟག་པ་འཕེལ་བའི་ཕྱིར་ཡང་གནས་པ་མ་
ཡིན་གྱི་ཟག་པ་ཟད་པར་བྱ་བའི་ཕྱིར་སེམས་ཅན་རྣམས་ལ་ཆོས་སྟོན་ཏེ། ཟག་པ་འཕེལ་བར་
བྱ་བའི་ཕྱིར་མ་ཡིན་གྱི་ཟག་པ་མེད་པའི་ལམ་གྱིས་སེམས་ཅན་རྣམས་ལམ་ཉེ་བར་སྟོན་ཏོ། །
དེ་མོས་པ་ཟག་པ་མེད་པའི་སྟོབས་འདི་དང་ལྡན་པས་བྱང་ཆུབ་ཐོབ་པ་ན་ཟག་པ་ཐམས་ཅད་
ཟད་པ་མཁྱེན་པ་ཡང་དག་པ་ཇི་ལྟ་བཞིན་དུ་རབ་ཏུ་ཤེས་པ་འདི་ནི་དེ་བཞིན་གཤེགས་པའི་
སྟོབས་བཅུ་པའོ། །བུ་མོ་དེ་དག་ནི་དེ་བཞིན་གཤེགས་པའི་སྟོབས་བཅུ་སྟེ་བྱང་ཆུབ་སེམས་
དཔས་དེ་དག་རྫོགས་པར་བྱས་ནས་སྟོབས་བཅུ་དང་ལྡན་པའི་དེ་བཞིན་གཤེགས་པར་འགྱུར་
རོ༑ །བུ་མོ་དེ་ལྟ་བས་ན་བྱང་ཆུབ་སེམས་དཔའ་དེ་བཞིན་གཤེགས་པའི་སྟོབས་བཅུ་རབ་ཏུ་
འབྱེད་པ་འདི་དག་ཐོས་ནས་དེ་བཞིན་གཤེགས་པའི་སྟོབས་བཅུ་པོ་འདི་དག་ཡོངས་སུ་རྫོགས་
པར་བྱ་བའི་ཕྱིར་ཅི་ནས་ཀྱང་དགེ་བའི་རྩ་བ་རྣམས་ལ་འཇུག་པར་བྱའོ། །ཞེས་སོ། །
རྡོ་རྗེ་བཞིན་ཞེས་བྱ་བ་ནི། གནས་དང་གནས་མིན་རྣམ་སྨིན་ཁམས་དང་འགྲོ་བའི་
མོས་པ་སྣ་ཚོགས་དང༌། །ཉོན་མོངས་རྣམ་བྱང་དབང་པོའི་ཚོགས་དང་སྔོན་གནས་རྗེས་སུ་དྲན་
པ་དང༌། །ལྷ་ཡི་མིག་དང་ཟག་པ་ཟད་ཚུལ་མི་ཤེས་གོ་ཆ་རྩིག་བརྟན་དང༌། །ཤིང་རྣམས་
འབིགས་དང་གཞིག་དང་གཅོད་ཕྱིར་སྟོབས་གང་ཡིན་པ་རྡོ་རྗེ་བཞིན། །ཞེས་གསུངས་ཏེ་
སྟོབས་དང་པོ་དྲུག་གིས་ཤེས་བྱའི་སྒྲིབ་པ་གོ་ཆ་ལྟ་བུ་འབིགས་པ་དང༌། བསམ་གཏན་དང་
རྣམ་ཐར་དང་ཏིང་ངེ་འཛིན་ལ་སོགས་པ་མཁྱེན་པའི་སྟོབས་ལ་སོགས་པ་གསུམ་གྱིས་སྙོམས་
པར་འཇུག་པའི་སྒྲིབ་པ་རྩིག་པ་བརྟན་པོ་ལྟ་བུ་གཞིག་པ་དང་། ཟག་པ་ཟད་པ་མཁྱེན་པའི་
3 3 4



-
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༣་
སྟོབས་ཀྱིས་ཉོན་མོངས་པའི་སྒྲིབ་པ་ཤིང་ལྟ་བུ་གཅོད་པའི་ཕྱིར་སྟོབས་བཅུ་པོ་རྡོ་རྗེ་བཞིན་ནོ།།
མི་འཇིགས་པ་བཞི་བརྙེས་པ་ཞེས་བྱ་བ་ནི། ཆོས་ཀུན་རྫོགས་པར་བྱང་ཆུབ་དང་། །གེགས་ནི་
འགོག་པར་བྱ་བ་དང་། །ལམ་སྟོན་པ་དང་འགོག་སྟོན་ལ། །མི་འཇིགས་པ་ནི་རྣམ་པ་བཞི། །
ཞེས་གསུངས་ཏེ། མངོན་པར་རྫོགས་པར་བྱང་ཆུབ་པ་ལ་མི་འཇིགས་པ་ནི། བདག་ཉིད་ཀྱི་
ཆོས་ཐམས་ཅད་མངོན་པར་རྫོགས་པར་བྱང་ཆུབ་སྟེ་ཤེས་བྱ་ཐམས་ཅད་ཤེས་སོ་ཞེས་ཞལ་
གྱིས་བཞེས་པ་ལ་ཆོས་དང་མཐུན་པའི་རྒོལ་བ་པོ་མེད་པ་དང༌། བར་དུ་གཅོད་པའི་ཆོས་
བསྟན་པ་ལ་མི་འཇིགས་པ་ནི་འདོད་ཆགས་ལ་སོགས་པ་ཐར་པའི་གེགས་བྱེད་པས་འགོག་
པར་བྱའོ་ཞེས་ཞལ་གྱིས་བཞེས་པ་དང་། ངེས་པར་བྱིན་པའི་ལམ་བསྟན་པ་ལ་མི་འཇིགས་པ་
ནི་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་པོ་འདི་དག་འཁོར་བ་ལས་ངེས་པར་འབྱིན་
པར་བྱེད་པའི་ལམ་ཡིན་པས་བརྟེན་པར་བྱའོ་ཞེས་ཞལ་གྱིས་བཞེས་པ་དང༌། ཟག་པ་ཟད་
པ་ལས་ མི་འཇིགས་པ་ནི། ངས་ཟག་པ་བག་ཆགས་དང་བཅས་པ་འགགས་པའི་འགོག་
པ་ཐོབ་བོ་ཞེས་ཞལ་གྱིས་བཞེས་པ་ལ་ཆོས་དང་མཐུན་པའི་རྒོལ་བ་མེད་པས་མི་འཇིགས་པ་
སྟེ་རྣམ་པ་བཞིའོ། །དེ་རྣམས་ཀྱི་རྒྱུ་དང་བྱེད་པའི་ལས་གསུངས་པ། བདག་གཞན་ཤེས་བྱའི་
དངོས་པོ་རྣམ་ཀུན་ཤེས་དང་ཤེས་མཛད་ཕྱིར། །སྤང་དངོས་སྤོང་དང་སྤོང་མཛད་ཕྱིར་དང་
བསྟེན་བྱ་བསྟེན་པའི་ཕྱིར། །ཐོབ་བྱ་བླ་མེད་ཤིན་ཏུ་དྲི་མེད་ཐོབ་དང་ཐོབ་མཛད་ཕྱིར། །རང་
གཞན་དོན་བདེན་གསུང་ཕྱིར་དྲང་སྲོང་གང་དུའང་ཐོགས་པ་མེད། །ཅེས་གསུངས་ཏེ། རང་
གཞན་གྱིས་ཤེས་པར་བྱ་བའི་དངོས་པོ་རྣམ་པ་ཀུན་ཏུ་བདག་གིས་ཤེས་པ་དང༌། ཆོས་མི་
འཆབ་ཅིང་སེམས་ཅན་ཐམས་ཅད་ལ་སེམས་སྙོམས་པ་ལ་སོགས་པའི་སྒོ་ནས་གཞན་གྱིས་
ཀྱང་ཤེས་པར་མཛད་པའི་ཕྱིར་དང་། སྤང་བར་བྱ་བའི་དངོས་པོ་རང་དང་གཞན་གྱི་ཀུན་འབྱུང་
བ་སྤོང་བ་དང་སྤོང་བར་མཛད་པའི་ཕྱིར་དང་། བསྟེན་པར་བྱ་བའི་དངོས་པོ་ལམ་གྱི་བདེན་པ་
EE
3 3 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རང་གིས་བསྟེན་ནས་གཞན་བསྟེན་དུ་འཇུག་པར་མཛད་པའི་ཕྱིར་དང༌། ཐོབ་པར་བྱ་བའི་
དངོས་པོ་འགོག་པའི་བདེན་པ་རང་གིས་ཐོབ་ཅིང་གཞན་གྱིས་ཐོབ་པར་མཛད་པའི་ཕྱིར་རང་
གིས་བདེན་པ་བཞིའི་དོན་མངོན་སུམ་དུ་མཛད་ནས། གཞན་ལ་བདེན་པ་བཞིའི་དོན་གསུང་
བ་ལ་ཆོས་དང་མཐུན་པའི་རྒོལ་བ་མེད་པ་གང་དུའང་ཐོགས་པ་མེད་པའམ་འཇིགས་པ་མེད་
པར་གསུངས་པ་ཡིན་ནོ། །ཚིགས་སུ་བཅད་པ་འདི་ཁ་ཅིག་སྔ་མའི་རྒྱས་བཤད་དུ་མཛད་ཅིང་
ཁ་ཅིག་བྱེད་ལས་སུ་འཆད་མོད་ཀྱི། འདིར་ནི་མདོ་ནས་གསུངས་པའི་རྒྱུ་དང་མཐུན་པར་སྣང་
ངོ་༑ ༑མདོ་ལས་རྒྱུ་དང་ངོ་བོ་རྒྱས་པར་གསུངས་ཏེ། ཅི་སྐད་དུ། བུ་མོ་འདི་ལ་བྱང་ཆུབ་སེམས་
དཔའ་བྱང་ཆུབ་སེམས་དཔའི་སྤྱད་པ་ན་གཞན་གྱིས་ཤེས་པར་མི་བྱའོ་སྙམ་ནས་སློབ་དཔོན་
ནམ་ཡང་ཆོས་འཆབ་པར་མི་བྱེད་དེ་སེམས་ཅན་ཐམས་ཅད་ལ་སེམས་སྙོམས་པ་ཡིན། བདོག་
པ་ཐམས་ཅད་ཡོངས་སུ་གཏོང་ཞིང་ཆོས་མཉམ་པ་ཉིད་དུ་མཐོང་བ་ཡིན། ཐ་དད་པའི་འདུ་
ཤེས་དང་བྲལ་བ་ཡིན་ཏེ་དེ་བྱང་ཆུབ་ཐོབ་པ་ན་སེང་གེའི་སྒྲ་ཡང་དག་པར་སྒྲོག་སྟེ། ང་ཡང་
དག་པར་རྫོགས་པར་སངས་རྒྱས་སོ་ཞེས་དམ་བཅས་པ་ལ་ཆོས་འདི་ལྟ་བུ་ཞིག་མངོན་པར་
རྫོགས་པར་སངས་མ་རྒྱས་སོ་ཞེས་འདིར་ང་ལ་དགེ་སྦྱོང་ངམ་བྲམ་ཟེའམ་ལྷའམ་བདུད་དམ་
ཚངས་པའམ་སུའང་རུང་སྟེ་འཇིག་རྟེན་ན་ཆོས་དང་མཐུན་པས་རྒོལ་བར་འགྱུར་བའི་མཚན་
མ་ཡང་དག་པར་རྗེས་སུ་མ་མཐོང་ངོ༌། །མཚན་མ་དེ་ཡང་དག་པར་རྗེས་སུ་མི་མཐོང་བས་དེ་
བཞིན་གཤེགས་པ་བདེ་བ་བརྙེས་པ་དང་། འཇིགས་པ་མེད་པ་བསྙེས་པ་དང་མི་འཇིགས་པ་
བརྙེས་པ་ཡིན་ཏེ། འཁོར་གྱི་ནང་དུ་སེང་གེའི་སྒྲ་ཡང་དག་པར་སྒྲོག་ཅིང་ཁྱུ་མཆོག་གི་གནས་
སུ་དམ་བཅའ་སྟེ། དགེ་སྦྱོང་ངམ་བྲམ་ཟེའམ་ལྷའམ་བདུད་དམ་ཚངས་པའམ་གང་གིས་ཀྱང་
འཇིག་རྟེན་ན་ཆོས་དང་མཐུན་པར་མ་བསྐོར་བའི་འཁོར་ལོ་རབ་ཏུ་བསྐོར་བ་འདི་ནི་བུ་མོ་དེ་
བཞིན་གཤེགས་པའི་མི་འཇིག་པ་དང་པོའོ། །བུ་མོ་གཞན་ཡང་བྱང་ཆུབ་སེམས་དཔའ་བྱང་
3
3 6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥་
ཆུབ་སེམས་དཔའི་སྤྱད་པ་སྤྱོད་པ་ན་བར་དུ་གཅོད་པ་ལ་བར་དུ་གཅོད་པའི་ཆོས་སུ་ཡང་དག་
པ་ཅི་ལྟ་བ་བཞིན་དུ་རབ་ཏུ་ཤེས་ཏེ། དེ་བར་དུ་གཅོད་པའི་ཆོས་ལ་མི་སྟོན་ཏོ། །མི་འཇུག་གོ །
མི་སྤྱོད་དོ། །གཞན་དག་ལ་ཡང་མི་འཆད་དོ། །མི་སྟོན་ཏོ། །བར་དུ་གཅོད་པའི་ཆོས་སུ་ཤེས་
ནས་སྤོང་ངོ༌། །དེ་བྱང་ཆུབ་ཐོབ་པ་ན་སེང་གེའི་སྒྲ་སྒྲོག་སྟེ་གང་ངས་བར་དུ་གཅོད་པའི་ཆོས་སུ་
གསུངས་པ་དེ་དག་ལ་བརྟེན་པ་ལ་ནི་བར་དུ་གཅོད་པ་མ་ཡིན་ནོ་ཞེས་བྱ་བའི་གནས་མེད་དེ་
འདིར་ང་ལ་གང་ཡང་རྒོལ་བར་འགྱུར་བ་ཞེས་བྱ་བ་ནི་སྔ་མ་བཞིན་ཏེ་འདི་ནི་མི་འཇིགས་པ་
གཉིས་པའོ། །བུ་མོ་གཞན་ཡང་བྱང་ཆུབ་སེམས་དཔའ་བྱང་ཆུབ་སེམས་དཔའི་སྤྱད་པ་སྤྱོད་པ་
ན་རྟག་ཏུ་རྒྱུན་མི་ཆད་པར་དཀར་པོའི་ཆོས་ལ་མོས་པ་ཡིན་ཏེ། རྣམ་པར་བྱང་བའི་ལམ་ལ་
ཞུགས་ཤིང་སེམས་ཅན་ཐམས་ཅད་ལ་རྣམ་པར་དག་པའི་ཆོས་སྟོན་ཏེ། ཡོན་ཏན་གྱི་ཆོས་ཉིད་
མངོན་སུ་དུ་གྱུར་པ་ཡིན་ནོ། །ཡན་ལག་གི་ཚོགས་དག་གིས་རྣམ་པར་བྱང་བ་རྣམ་པར་
དག་པའི་ལམ་ གནོན་པར་འགྱུར་བའི་ཡན་ལག་གི་ཚོགས་དེ་དག་ལ་བདག་ཀྱང་སྤྱོད།
སེམས་ཅན་གཞན་ལ་ཡང་སྟོན་ཏོ། །དེ་བྱང་ཆུབ་ཐོབ་པ་ན་སེང་གེའི་སྒྲ་སྒྲོག་སྟེ། གང་ངས་
རྣམ་པར་བྱང་བ་རྣམ་པར་དག་པའི་ཆོས་སུ་གསུངས་པ་དེ་དག་ལ་བསྟེན་པ་ལ་ནི་རྣམ་པར་
དག་པ་མ་ཡིན་ནོ་ཞེས་བྱ་བའི་གནས་མེད་དེ། འདིར་ང་ལ་སུའང་རུང་རྒོལ་བར་འགྱུར་ཞེས་
བྱ་བ་ནི་སྔ་མ་བཞིན་ཏེ། འདི་ནི་མི་འཇིགས་པ་གསུམ་པའོ། །བུ་མོ་གཞན་ཡང་བྱང་ཆུབ་
སེམས་དཔའ་བྱང་ཆུབ་སེམས་དཔའི་སྤྱད་པ་སྤྱོད་པ་ན་བདག་གིས་ཤེས་ཤིང་མཐོང་གི་གཞན་
གྱིས་མི་ཤེས་མ་མཐོང་ངོ་ཞེས་མངོན་པའི་ང་རྒྱལ་དུ་ནམ་ཡང་མི་ལྟུང་སྟེ་རྟག་ཏུ་རྒྱུན་མི་ཆད་
པར་མངོན་པའི་ང་རྒྱལ་མེད་ཅིང་སྡིག་པ་འབྱེད་པ་བློ་སྦྱངས་པ་ཡིན་ནོ། །དེ་ཆོས་ཀྱི་སྦྱིན་པ་
འདི་དང་ལྡན་པས་བྱང་ཆུབ་ཐོབ་པ་ན་སེང་གེའི་སྒྲ་སྒྲོག་སྟེ། ང་ཟག་པ་ཟད་དོ་ཞེས་དམ་
བཅས་པ་ལ་ཟག་པ་འདི་ལྟ་བུ་ཞིག་ཡོངས་སུ་མ་ཟད་དོ། །ཞེས་བྱ་བ་དེ་ལྟ་བུའི་གནས་མེད་དེ་
3 37



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འདིར་ང་ལ་སུའང་རྒོལ་བར་འགྱུར་བ་ཞེས་བྱ་བ་ནི་སྔ་མ་བཞིན་ཏེ། འདི་ནི་མི་འཇིག་པ་བཞི་
པའོ། །ཞེས་གསུངས་སོ། །
སེང་ གེ་ བཞིན་ ཞེས་ བྱ་ བ་ནི། རི་དྭགས་ དབང་ པོ་ ཇི་ ལྟར་ ནགས་མཐར་རྟག་
འཇིགས་མེད། །རི་དྭགས་རྣམས་ལ་སྐྲག་པ་མེད་པར་རྒྱུ་བ་ལྟར། །དེ་བཞིན་ཚོགས་ན་ཐུབ་
པའི་དབང་པོ་སེང་གེ་ཡང་། །ལེགས་གནས་ལྟོས་མེད་བརྟན་པའི་རྩལ་དང་ལྡན་པར་གནས།།
ཞེས་གསུངས་ཏེ། དཔེར་ན་སེང་གེ་ནགས་སུ་འཇིགས་པ་མེད་ཅིང་རི་དྭགས་རྣམས་ལ་སྐྲག་པ་
མེད་པར་རྒྱུ་བ་བཞིན་དུ། ཐུབ་པའི་དབང་པོ་མིའི་སེང་གེ་ཡང་ཐམས་ཅད་མཁྱེན་པས་འཁོར་
གྱི་དབུས་སུ་འཇིགས་པ་མེད་པར་ལེགས་པར་གནས་ཤིང༌། སེམས་ཅན་ཐམས་ཅད་དང་
བདག་ཉིད་མི་མཉམ་པར་གཟིགས་པའི་ཕྱིར་གཞན་ལ་རག་མ་ལས་པས་ལྟོས་པ་མེད་ལ་
ཐུགས་རྩེ་གཅིག་པས་ཏིང་ངེ་འཛིན་ལ་བརྟན་པ་དང་། མ་རིག་བག་ཆགས་ཀྱི་ས་ལས་བརྒལ་
བས་རྩལ་དང་ལྡན་པར་གནས་པ་ཡིན་ནོ། །སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་
ལྡན་པ་ཞེས་བྱ་བ་ནི། འཁྲུལ་དང་ཅ་ཅོ་མི་མངའ་སྟེ། །སྟོན་ལ་དྲན་པ་ཉམས་མི་མངའ། །
མཉམ་པར་མ་བཞག་ཐུགས་མི་མངའ། །འདུ་ཤེས་སྣ་ཚོགས་ཀྱང་མི་མངའ། །མ་བརྟགས་
བཏང་སྙོམས་མི་མངའ་སྟེ། །འདུན་པ་བརྩོན་འགྲུས་དྲན་པ་དང་། །ཤེས་རབ་རྣམ་གྲོལ་རྣམ་
གྲོལ་གྱི། །ཡེ་ཤེས་གཟིགས་པ་ཉམས་མི་མངའ། །ལས་རྣམས་ཡེ་ཤེས་སྔོན་འགྲོ་དང་། །དུས་
ལ་ཡེ་ཤེས་བསྒྲིབས་པ་མེད། །ཅེས་གསུངས་ཏེ། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་
འདི་ཉིད་ལ་སྤྱོད་པས་བསྡུས་པ་དྲུག་སྟེ། སྔོན་བྱང་ཆུབ་སེམས་དཔའི་སྤྱད་པ་སྤྱོད་པ་ན་ལམ་
དང་ཟམ་པ་འཆོས་པ་དང་མར་མེ་ཕུལ་བ་ལ་སོགས་པའི་རྒྱས་བྱང་ཆུབ་ཐོབ་པ་ན་འཁྲུལ་པ་
མེད་པ་ཐོབ་སྟེ་འཁྲུལ་པ་མེད་པའི་ཚིག་གིས་ཆོས་སྟོན་པ་ཡིན་ནོ། །དེ་བཞིན་དུ་ཚིག་གི་སྐྱོན་
ཐམས་ཅད་སྤངས་པ་ལ་སོགས་པས་བྱང་ཆུབ་ཐོབ་པ་ན་ཅ་ཅོ་མི་མངའ་བ་དང་། བདག་ཉིད་
.
3 38



-
-
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥་
ཀྱིས་རྗེས་སུ་དྲན་པ་དྲུག་བསྒོམས་ཤིང་གཞན་ཡང་ཡང་དག་པར་འཛིན་དུ་འཇུག་པས་དྲན་པ་
ཉམས་པ་མི་མངའ་བ་དང༌། རྟག་ཏུ་ཕ་རོལ་གྱི་སེམས་བསྲུངས་པ་དང་། དགེ་བའི་རྩ་བའི་
བར་དུ་གཅོད་པ་མི་བྱེད་པ་དང༌། ཆོས་ཐམས་ཅད་སྒྱུ་མ་ལྟར་མོས་པ་ལ་སོགས་པས་མཉམ་
པར་མ་བཞག་པའི་ཐུགས་མི་མངའ་བ་དང༌། ཕྱིན་ཅི་ལོག་གི་འདུ་ཤེས་མེད་པས་འདུ་ཤེས་སྣ་
ཚོགས་མི་མངའ་བ་དང་། རྟག་པར་རྒྱུན་དུ་བཏང་སྙོམས་པས་སོ་སོར་མ་བརྟགས་པའི་བཏང་
སྙོམས་མི་མངའ་བ་དང༌། རྟོགས་པས་བསྡུས་པ་དྲུག་སྟེ། རྟག་ཏུ་དགེ་བའི་རྩ་བ་ཐམས་ཅད་
ཡོངས་སུ་ཚོལ་བ་ལ་མོས་པ་དྲག་པོ་དང་ལྡན་པས་འདུན་པ་ཉམས་པ་མི་མངའ་བ་དང་། རྟག་
ཏུ་བརྩོན་པ་མི་འདོར་ཞིང་དགེ་བའི་རྩ་བ་ཡང་དག་པར་སྒྲུབ་པའི་སྦྱོར་བས་ངོམས་མི་ཤེས་པ་
ལ་སོགས་དང་ལྡན་པས་བརྩོན་འགྲུས་ཉམས་པ་མི་མངའ་བ་དང༌། རྟག་ཏུ་རྒྱུན་མི་ཆད་པར་
དྲན་པ་ཕུན་སུམ་ཚོགས་ཤིང་དྲན་པ་དང་ཤེས་བཞིན་མཆོག་དང་ལྡན་པ་དང་། དྲན་པ་ཉེ་བར་
བཞག་པ་ཁྱད་པར་ཅན་བསྒོམས་པས་དྲན་པ་ཉམས་པ་མི་མངའ་བ་དང༌། རྟག་ཏུ་ཤེས་རབ་
སྤྱོད་པ་ཡིན་ཏེ་ཐོས་པས་མི་ངོམས་ཤིང་ཐོས་པ་ལ་ཤིན་ཏུ་དགའ་བས་དམ་པའི་ཆོས་ཡོངས་སུ་
ཚོལ་བ་ལ་བརྩོན་པ་ལ་སོགས་པས་ཤེས་རབ་ཉམས་པ་མི་མངའ་བ་དང་། རྟག་ཏུ་ཁྱིམ་ནས་
མངོན་པར་འབྱུང་བ་ལ་དགའ་བ་དང་དབེན་པ་ལ་གཞོལ་བ་དང་རྣམ་པར་ཐར་པའི་སྒོ་གསུམ་
བསྒོམས་པ་ལ་སོགས་རྣམ་པར་གྲོལ་བ་ཉམས་པ་མི་མངའ་བ་དང་ཡེ་ཤེས་ལྷུར་ལེན་པ་ཡིན་
ཏེ་ཡེ་ཤེས་ཀྱི་སྟོབས་ལ་སོགས་པ་ལྡན་པས་ཆོས་ཀྱི་བྱེ་བྲག་མང་པོ་རྣམས་ཤེས་ཤིང་མཐར་ལྟ་
བ་ཐམས་ཅད་སྤངས་པ་ལ་སོགས་པ་རྣམ་པར་གྲོལ་བའི་ཡེ་ཤེས་གཟིགས་པ་བ་ཉམས་པ་མི་
མངའ་བ་དང་། ཕྲིན་ལས་ཀྱིས་བསྡུས་པ་གསུམ་ནི་ལུས་ངག་ཡིད་གསུམ་གྱི་ལས་རྣམས་ཡེ་
ཤེས་ཀྱིས་བྱས་པའི་རྣམས་བྱེད་ཀྱི། ང་རྒྱལ་གྱིས་བྱས་པ་རྣམས་མི་བྱེད་པས་ཐོབ་སྟེ། དེ་ལ་
ལུས་ཀྱི་ལས་འཁུ་བ་དང་གཡོ་དང་གྱ་གྱུ་དང་ཚུལ་འཆོས་མེད་པ་ལ་སོགས་པ་དང་། རྟག་ཏུ་
་་
3 39



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སེམས་ཅན་གྱི་དོན་ལ་བརྩོན་པའི་ལུས་ཀྱི་ལས་དང་ལྡན་པས་སྐུའི་ཕྲིན་ལས་རྣམས་ཡེ་ཤེས་
སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བ་དང་། ངག་གི་ལས་འཁུ་བ་ལ་སོགས་པ་མི་བྱེད་
ཅིང་བདེན་པར་སྨྲ་བ་དང་ངག་གི་སྐྱོན་ཐམས་ཅད་སྤངས་པས་གསུང་གི་ཕྲིན་ལས་རྣམས་ཡེ་
ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བ་དང་། ཡིད་ཀྱི་ལས་འཁུ་བ་ལ་སོགས་པ་མི་
བྱེད་ཅིང་བརྣབ་སེམས་ལ་སོགས་པ་དང་བྲལ་ཞིང་བྱམས་པ་དང་སྙིང་རྗེ་ལ་གནས་ཏེ་སེམས་
ཅན་ཐམས་ཅད་ལ་སེམས་སྙོམས་ཤིང་བྱང་ཆུབ་ཀྱི་སེམས་མ་བརྗེད་པ་ལ་སོགས་པས་ཐུགས་
ཀྱི་ཕྲིན་ལས་རྣམས་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བ་དང་། ཡེ་ཤེས་ཀྱིས་
བསྡུས་པ་གསུམ་ནི་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་ཆགས་ཐོགས་
མེད་པ་དང༌། ཡོན་ཏན་དང་ཕྲིན་ལས་ཐམས་ཅད་ལ་མོས་ཤིང་ཐེ་ཚོམ་མི་ཟ་བས་འགྲུབ་སྟེ།
དེ་ལས་འདས་པའི་དེ་བཞིན་གཤེགས་པ་རྣམས་ཀྱི་ཡེ་ཤེས་ཆགས་ཐོགས་མེད་པ་ལ་སོགས་
པའི་ཡོན་ཏན་ཐོས་ནས་མོས་ཤིང་། གཞན་དག་ཀྱང་མོས་པར་བྱས་པས་འདས་པའི་དུས་ཀྱི་
ཤེས་བྱ་ཐམས་ཅད་ལ་མ་ཆགས་མ་ཐོགས་པའི་ཡེ་ཤེས་ཀྱི་གཟིགས་པ་སྒྲིབ་པ་མེད་པ་དང༌།
མ་འོངས་པའི་དེ་བཞིན་གཤེགས་པ་རྣམས་ཀྱི་ཡེ་ཤེས་ཆགས་ཐོགས་མེད་པ་ལ་སོགས་པའི་
ཡོན་ཏན་ཐོས་ནས་གཞན་དག་ཀྱང་འཛིན་དུ་འཇུག་པས་མ་འོངས་པའི་དུས་ལ་ཡེ་ཤེས་སྒྲིབ་
པ་མེད་པ་དང་། ད་ལྟར་གྱི་དེ་བཞིན་གཤེགས་པ་རྣམས་ཀྱི་ཡེ་ཤེས་ཆགས་ཐོགས་མེད་པ་ལ་
སོགས་པའི་ཡོན་ཏན་རྣམས་ཐོས་ནས་མོས་ཤིང་ཡིད་ཆེས་ཏེ་སངས་རྒྱས་ཀྱི་ཡུལ་བསམ་གྱིས་
མི་ཁྱབ་པ་དང༌། སྐུ་གསུང་ཐུགས་ཀྱི་ཡོན་ཏན་ཚད་མེད་པ་ལ་ཡང་མོས་ཏེ་གཞན་དག་ཀྱང་
ཡང་དག་པར་འཛིན་དུ་འཇུག་པ་དང་ལྡན་པས་བྱང་ཆུབ་ཐོབ་པ་ན་ད་ལྟར་གྱི་དུས་ལ་ཡེ་ཤེས་
སྒྲིབ་པ་མེད་པ་ཐོབ་སྟེ། འདི་རྣམས་ཀྱི་རྒྱུ་འདིར་སྨོས་པ་རྣམས་ནི་མདོ་ལས་གསུངས་པའི་རྒྱུ་
རྣམས་ཀྱི་དང་པོའམ་གཙོ་བོ་སྨོས་པ་སྟེ། རྒྱུ་གང་དང་། ཏིང་ངེ་འཛིན་གང་བསྒོམས་པ་དང༌།
3 4 ()



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༡༥
གཟུངས་གང་ལ་མཁས་པས་ཐོབ་པ་རྣམས་མདོ་ལས་རྒྱས་པར་འབྱུང་མོད་ཀྱི་མངས་པས་
འཇིགས་པས་མ་བྲིས་ཏེ། རྒྱས་པར་ཤེས་པར་འདོད་པས་མདོ་ཉིད་དུ་ངེས་པར་བལྟ་བར་བྱའོ།།
དེ་ལྟར་བཅོ་བརྒྱད་འདི་དང་གཞན། །སྟོན་པའི་མ་འདྲེས་ཡོན་ཏན་ཡིན། །ཞེས་བྱ་བ་ནི་མ་
འདྲེས་པའི་ཆོས་བཅོ་བརྒྱད་པོ་འདི་ལས་གཞན་སྐུ་ཚད་མེད་པ་ལ་སོགས་པ་སངས་རྒྱས་ཀྱི་
ཆོས་མ་འདྲེས་པ་གཞན་ཡང་མང་དུ་ཐོབ་སྟེ། མདོ་ལས་བཅོ་བརྒྱད་པོ་འདི་དག་ལ་སོགས་པ་
སངས་རྒྱས་ཀྱི་ཆོས་མ་འདྲེས་པ་ཐམས་ཅད་ཐོབ་སྟེ། ཐམས་ཅད་གང་ཞེ་ན། འདི་ལྟ་སྟེ། ལུས་
ཚད་མེད་པ་དང༌། ཐམས་ཅད་ཟིལ་གྱིས་གནོན་ཅིང་ཐམས་ཅད་དུ་འཕགས་པའི་ཕྱིར་སྤྱི་
གཙུག་བལྟར་མི་མཐོང་བ་དེ་བཞིན་གཤེགས་པའི་སངས་རྒྱས་ཀྱི་ཆོས་མ་འདྲེས་པ་དང་ལུས་
རྩི་སྨན་དང་འདྲ་བའི་ཕྱིར་མཐོང་མ་ཐག་ཏུ་སེམས་ཅན་གྱི་སྐྱོན་ཞི་བར་བྱེད་པ་དང་། ཐམས་
ཅད་དུ་ཁ་ན་མ་ཐོ་བ་མེད་པ་དང་། འཁོར་ཐམས་ཅད་ལས་མངོན་པར་འཕགས་པ་དང༌། མི་
འཇིགས་པ་རབ་ཏུ་ཐོབ་པས་བག་ཚ་བ་མེད་པ་དང་། ཡང་དག་པར་སྦྱོར་བས་སློབ་མ་བསམ་
པ་ཅན་དང༌། གདམས་ངག་རྗེས་སུ་བསྟན་པ་དང་མཐུན་པར་སློབ་མ་མི་ཕྱེད་པ་དང་། སེམས་
ཅན་ཐམས་ཅད་ལ་མཚུངས་པར་གནས་པས་སློབ་མ་ཤིན་ཏུ་དུལ་བ་དང་། ཆོས་བསྟན་པ་ལ་
ཐེ་ཚོམ་མེད་པས་སྤོབས་པ་མྱུར་བ་དང༌། གླེང་བ་མེད་པས་སེམས་ཅན་ཐམས་ཅད་ཚིམ་པར་
བྱེད་པ་དང་། དོན་ཡོད་པའི་ཆོས་སྟོན་པ་དང་གདུལ་བ་རྣམས་ཀྱི་དབང་པོ་ཡོངས་སུ་སྨིན་པས་
འཁོར་ཐམས་ཅད་རྩེ་གཅིག་ཏུ་སེམས་པ་ལ་སངས་རྒྱས་ཀྱི་སྒྲ་སྐད་འབྱིན་པ་དང་ཆོ་འཕྲུལ་
བསམ་གྱིས་མི་ཁྱབ་པ་འཁོར་གྱི་དཀྱིལ་འཁོར་ཐམས་ཅད་ཀྱིས་མངོན་དུ་བལྟ་བ་དང་། དེ་
བཞིན་གཤེགས་པའི་སྐུ་བསོད་ནམས་ཚད་མེད་པས་བསྟན་པའི་ཕྱིར་བལྟ་བས་མི་ངོམ་པ་དང་།
ཡང་དག་པ་ཁོང་དུ་ཆུད་པས་འབྲས་བུ་ཡོད་པའི་ཆོས་སྟོན་པ་དང༌། སྤྱོད་ལམ་མི་འཁྲུག་པས་
གླང་པོའི་བལྟ་སྟངས་ཀྱིས་བལྟ་བ་དང༌། སྤྲོ་བ་ཆེ་བས་སེང་གེ་ལྟར་རྣམ་པར་འགྱིངས་པ་དང་།
34 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལུས་ཀྱི་ལས་ཡེ་ཤེས་སྔོན་དུ་འགྲོ་བས་དོན་ཡོད་པར་རྣམ་པར་འགྲོ་བ་དང་ངག་གི་ལས་ཡེ་
ཤེས་སྔོན་དུ་འགྲོ་བས་ངག་ལ་དབང་བ་དང༌། ཡིད་ཀྱི་ལས་ཡེ་ཤེས་སྔོན་དུ་འགྲོ་བས་ཀུན་
ནས་མིག་དང་ལྡན་པ་དང༌། སྤོབས་པ་མྱུར་བས་གཟུང་བར་མོས་པའི་ཚིག་དང་ལྡན་པ་དང་བླ་
ན་མེད་པའི་སྦྱིན་གནས་སུ་གྱུར་པས་རྙེད་པའི་མཆོག་དང་གྲགས་པའི་མཆོག་དང་ལྡན་པ་དང་།
ཆོས་ཀྱི་དབྱིངས་ཀྱིས་ཀླས་ཤིང་མཐས་གཏུགས་པས་བསོད་ནམས་ཟད་མི་ཤེས་པ་དང་མཐུ་
བོ་ཆེན་པོའི་ལུས་དང་། སྟོབས་བཅུ་དང་མི་འཇིགས་པའི་མཆོག་ཐོབ་པས་རྫི་བ་མེད་པ་དང་།
སེམས་ཅན་ཐམས་ཅད་ཀྱི་དབང་པོ་མཆོག་དང་མཆོག་མ་ཡིན་པ་ཤེས་པས་སེམས་ཅན་
ཐམས་ཅད་ལ་བདེ་བ་བསྐྱེད་པ་ལས་མི་ལྡོག་ཅིང་འཁྲུལ་པ་མེད་ལ་བྲེལ་ཕོངས་མེད་པ་དང་
འཇིག་རྟེན་ཐམས་ཅད་ཀྱི་སྟོན་པར་གྱུར་པས་ཆོས་དང་གཙུག་ལག་མང་པོ་ཤེས་པ་དང་། ཆོས་
ཀྱི་སྐུས་རབ་ཏུ་ཕྱེ་བས་ཚེ་དཔག་ཏུ་མེད་པ་དང༌། ཤིན་ཏུ་མུར་ཐུག་ཅིང་མཐའ་ཀླས་པས་
མཐོང་བ་དང་རེག་པ་དང་བསྙེན་བཀུར་བྱས་པ་དང༌། དྲན་པ་དང་ཐོས་པ་དོན་ཡོད་པ་དང་།
དུས་གསུམ་མཉམ་པ་ཉིད་དུ་ཁོང་དུ་ཆུད་པས་ཤེས་རབ་མི་འཁྲུགས་པ་དང་ཆོས་སྨྲ་ཞིང་ཉེས་
པར་སྨྲ་བ་མེད་པས་གཏམ་རྒྱུན་ཆགས་པ་དང་། མི་དགེ་བའི་ཆོས་ཐམས་ཅད་མ་ལུས་པར་
སྤངས་པས་བག་ཆགས་ཐམས་ཅད་ཡང་དག་པར་བཅོམ་པ་དང་། སངས་རྒྱས་ཀྱི་ཆོས་རང་
བྱུང་བས་སློབ་དཔོན་མེད་པ་དང་། སངས་རྒྱས་ཀྱི་ཆོས་མ་ལུས་པར་ཁོང་དུ་ཆུད་པས་རྣམ་པ་
ཐམས་ཅད་ཤེས་པ་སྟེ། སངས་རྒྱས་ཀྱི་ཆོས་མ་འདྲེས་པ་འདི་དག་ཐམས་ཅད་རབ་ཏུ་ཐོབ་བོ།།
ཞེས་གསུངས་སོ། །
མ་འདྲེས་པའི་ཆོས་བཅོ་བརྒྱད་པོ་དེ་དག་ཀྱང་སངས་རྒྱས་ཁོ་ན་ལ་མངའ་བ་ནི།
འཁྲུལ་དང་ཅ་ཅོ་བསྙེལ་དང་ཐུགས་གཡོ་ཐ་དད་ཀྱི་ནི་འདུ་ཤེས་དང༌། །ངང་གིས་བཏང་
སྙོམས་དྲང་སྲོང་ལ་མེད་འདུན་པ་དང་ནི་བརྩོན་འགྲུས་དང་། །དྲན་དང་རྣམ་དག་དྲི་མེད་ཤེས་
3 4 2



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
རབ་རྟག་ཏུ་རྣམ་པར་གྲོལ་བ་དང་། །ཤེས་བྱའི་དོན་ཀུན་གཟིགས་པ་གྲོལ་བའི་ཡེ་ཤེས་ལས་
ནི་ཉམས་མི་མངའ། །གང་གིས་ལས་གསུམ་ཐམས་ཅད་ཡེ་ཤེས་སྔོན་འགྲོའི་རྗེས་སུ་འཇུག་པ་
དང༌། །དུས་གསུམ་རྟག་ཏུ་ཐོགས་མེད་ངེས་པར་མཁྱེན་པ་རྒྱ་ཆེ་འཇུག་པ་སྟེ། །གང་རྟོགས་
འགྲོ་བར་འཇིགས་མེད་དམ་ཆོས་འཁོར་ལོ་ཆེན་པོ་རབ་བསྐོར་བ། །ཐུགས་རྗེ་ཆེན་པོ་དང་
ལྡན་རྒྱལ་བ་ཉིད་དེ་སངས་རྒྱས་རྣམས་ཀྱིས་བརྙེས། །ཞེས་གསུངས་ཏེ། ཡོན་ཏན་དེ་རྣམས་
སངས་རྒྱས་ཁོ་ནས་བརྙེས་ཞེས་བྱ་བའི་དོན་ཏོ། །ནམ་མཁའ་བཞིན་ཞེས་བྱ་བ་ནི། ས་སོགས་
ལ་ཡོད་ཆོས་ཉིད་གང་ཡིན་ཆོས་ཉིད་དེ་ནི་ནམ་མཁའི་མིན། །ནམ་མཁའི་མཚན་ཉིད་སྒྲིབ་མེད་
ལ་སོགས་མཚན་ཉིད་གང་དེ་གཟུགས་ལ་མེད། །ས་ཆུ་མེ་རླུང་ནམ་མཁའ་མཚུངས་པ་འཇིག་
རྟེན་དག་ནི་ཐུན་མོང་སྟེ། །མ་འདྲེས་ཉིད་ནི་རྡུལ་ཕྲན་ཙམ་ཡང་འཇིག་རྟེན་དག་ན་ཐུན་མོང་
མིན། །ཞེས་གསུངས་ཏེ། ས་ལ་སོགས་པའི་ཆོས་ཉིད་སྲ་བ་ལ་སོགས་པ་ནི་ནམ་མཁའ་ལ་
མེད་ལ། ནམ་མཁའི་མཚན་ཉིད་སྒྲིབ་པའམ་གོ་འགེགས་པ་མེད་པ་ལ་སོགས་པ་གང་ཡིན་པ་
དེ་ནི་འབྱུང་བཞིའི་གཟུགས་རྣམས་ལ་མེད་དོ། །ཞེས་ནམ་མཁའ་ཐུན་མོང་མ་ཡིན་པའི་དཔེར་
སྦྱར་བས་མ་འདྲེས་པ་ཐུན་མོང་མ་ཡིན་པར་བསྟན་ནས། འོན་ཀྱང་ས་ལ་སོགས་པ་ལྔ་ཆར་
ཡང་འཇིག་རྟེན་གྱི་སྤྱོད་ཡུལ་དུ་ཐུན་མོང་བ་ཡིན་མོད་ཀྱི། སངས་རྒྱས་ཀྱི་ཆོས་མ་འདྲེས་པ་
ཉིད་ནི་འཇིག་རྟེན་དང་ཐུན་མོང་བའི་ཆོས་རྡུལ་ཕྲན་ཙམ་ཡང་ཡོད་པ་མ་ཡིན་པས་དཔེ་ལས་
འདས་པ་བསྟན་པ་ཡིན་ནོ། །
སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་དང་ལྡན་པའི་གཟུགས་མངའ་ཞེས་བྱ་བ་
ནི༑ ལེགས་གནས་འཁོར་ལོས་མཚན་པ་དང༌། །ཡངས་ཤིང་ཞབས་ལོང་མི་མངོན་དང༌། །
སོར་མོ་རིང་དང་ཕྱག་ཞབས་ནི། །དྲ་བ་ཡི་ནི་འབྲེལ་བ་དང་། །པགས་འཇམ་གཞོན་ཤ་ཅན་
ལེགས་ཉིད། །སྐུ་ནི་བདུན་དག་མཐོ་བ་དང༌། །བྱིན་པ་ཨེ་ན་ཡ་འདྲ་གསང་། །གླང་པོ་བཞིན་
34 3



-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་སྦུབས་སུ་ནུབ། །རོ་སྟོད་སེང་གེ་དང་འདྲ་དང་། །ཐལ་གོང་བར་མེད་རྒྱས་པ་དང་། །དཔུང་
མགོ་ལེགས་ཟླུམ་ཕྱག་འཇམ་ལ། །ཟླུམ་ཞིང་མཐོན་དམན་མེད་པ་དང་། །ཕྱག་རིང་ཡོངས་སུ་
དག་པ་ཡི། །འོད་ཀྱི་དཀྱིལ་འཁོར་དང་ལྡན་སྐུ། །མགྲིན་པ་དྲི་མེད་དུང་དང་འདྲ། །འགྲམ་པ་
རི་དྭགས་རྒྱལ་པོ་འདྲ། །ཚེམས་ནི་བཞི་བཅུ་མཉམ་པ་དང་། །རབ་དག་ཚེམས་ཐགས་བཟང་
བ་དང༌། །རྣམ་དག་ཚེམས་མཉམ་ཉིད་དང་ནི། །མཆེ་བ་རབ་མཆོག་དཀར་བ་ཉིད། །ལྗགས་
རིང་མཐའ་མེད་བསམ་མེད་པའི། །རོ་བྲོ་བའི་མཆོག་ཉིད་དང༌། །རང་བྱུང་ཀ་ལ་པིང་ཀ་ཡི། །
སྒྲ་དང་ ཚངས་པའི་དབྱངས་ཉིད་དང༌། །སྤྱན་བཟང་ཨུཏྤལ་ཁྱུ་མཆོག་རྫི་འདྲ་དང༌། །ཞལ་
མཛེས་དྲི་མེད་མཛོད་སྤུ་དཀར་ལྡན་པ། །གཙུག་ཏོར་དབུར་ལྡན་དག་ཅིང་སྲབ་པ་དང་། །
པགས་པ་གསེར་གྱི་མདོག་འདྲ་སེམས་ཅན་མཆོག །བ་སྤུ་ལེགས་ཕྲ་འཇམ་ཞིང་རེ་རེ་ནས། །
སྐུ་ཡི་གྱེན་དུ་གཡས་ཕྱོགས་འཁྱིལ་བ་དང་། །དབུ་སྐྲ་དྲི་མེད་རིན་ཆེན་མཐོན་མཐིང་བཞིན། །
ནྱ་གྲོ་རྫོགས་པའི་ལྗོན་ཤིང་དཀྱིལ་འཁོར་འདྲ། །ཀུན་ཏུ་བཟང་པོ་དཔེ་མེད་དྲང་སྲོང་ཆེ། །སྲིད་
མེད་བུའི་སྟོབས་མངའ་མཁྲེགས་པའི་སྐུ། །བསམ་མི་ཁྱབ་འབར་སུམ་ཅུ་རྩ་གཉིས་པོ། །འདི་
དག་སྟོན་པས་མི་དབང་མཚན་དུ་གསུངས། །ཞེས་གསུངས་ཏེ། འདི་དག་གི་རྒྱུ་ནི་མདོ་ལས།
བཅོམ་ལྡན་འདས་གང་དེ་བཞིན་གཤེགས་པའི་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་པོ་
འདི་དག་སྔོན་དགེ་བའི་རྩ་བའི་ཚོགས་གང་དག་ལ་ཞུགས་ན། དེ་བཞིན་གཤེགས་པའི་སྐུ་ལ་
སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་མངོན་པར་འགྲུབ་ཅེས་ཞུས་པའི་ལན་དུ། བུ་མོ་
སྔོན་དགེ་ བའི་ རྩ་ བའི་ ཚོགས་ ཚད་ མེད་ གྲངས་མེད་ པ་དག་ལ་ ཞུགས་པས། དེ་བཞིན་
གཤེགས་པའི་སྐུ་ལ་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་མངོན་པར་འགྲུབ་སྟེ། དེ་དག་
ལས་ཅུང་ཟད་ཙམ་ཞིག་བསྟན་པར་བྱའོ། །དེ་བཞིན་གཤེགས་པའི་སྐྱེས་བུ་ཆེན་པོའི་མཚན་
ཞབས་ཤིན་ཏུ་གནས་པ་འདི་ནི་སྔོན་དམ་བཅས་པ་ལས་བརྟན་པས་མངོན་པར་གྲུབ་བོ། །དེ་
344



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
བཞིན་གཤེགས་པའི་སྐྱེས་བུ་ཆེན་པོའི་མཚན་ཞབས་ཀྱི་མཐིལ་འཁོར་ལོའི་མཚན་དང་ལྡན་པ་
འདི་ནི་སྔོན་སྦྱིན་པ་སྣ་ཚོགས་བསགས་པས་མངོན་པར་འགྲུབ་བོ། །ཞབས་ཀྱི་རྟིང་པ་ཡངས་
ཤིང་ཞབས་བྱིན་གྱིས་མཐོ་བ་ནི་སྔོན་སེམས་ཅན་གཞན་དག་ཁྱད་དུ་མ་བསད་པས་གྲུབ་བོ། །
སོར་མོ་རིང་བ་ནི་སྔོན་སེམས་ཅན་རྣམས་ཆོས་ཀྱིས་བསྲུངས་ཤིང་སྐྱབས་ཏེ་སྦས་པ་བྱས་པས་
གྲུབ་བོ། །ཕྱག་དང་ཞབས་དྲ་བས་འབྲེལ་བ་ནི་སྔོན་གཞན་གྱི་གཡོག་འཁོར་མ་ཕྱེ་བས་གྲུབ་
བོ༑ ༑ཕྱག་དང་ཞབས་གཞོན་ཞིང་འཇམ་པ་ནི་སྔོན་བགོ་བ་སྣ་ཚོགས་བྱིན་པས་གྲུབ་བོ། །
བདུན་མཐོ་བ་ནི་སྔོན་བཟའ་བ་དང་བཏུང་བ་རྒྱ་ཆེན་པོ་བྱིན་པས་གྲུབ་བོ། །བྱིན་པ་རི་དྭགས་
ཨེ་རྒྱ་ཡའི་བྱིན་པ་ལྟ་བུ་ནི་སྔོན་སངས་རྒྱས་ཀྱི་ཆོས་ཡོངས་སུ་བཟུང་བས་གྲུབ་བོ། །གསང་
བའི་གནས་སྦུབས་སུ་ནུབ་པ་ནི་སྔོན་གསང་བའི་ཚིག་བསྲུངས་ཤིང་འཁྲིག་པའི་ཆོས་སྤངས་
པས་གྲུབ་བོ། །རོ་སྟོད་སེང་གེའི་རོ་སྟོད་ལྟ་བུ་ནི་སྔོན་དགེ་བའི་ལས་རྒྱ་ཆེན་པོ་མཐར་གྱིས་
སྤྱད་པས་གྲུབ་བོ། །ཐལ་གོང་རྒྱས་པ་ནི་སྔོན་དགེ་བའི་ཆོས་ཡང་དག་པར་སྤྱད་པས་གྲུབ་བོ།།
དཔུང་མགོ་ཤིན་ཏུ་ཟླུམ་པ་ནི་སྔོན་མི་འཇིགས་པས་གཞན་དབུགས་ཕྱུང་བས་གྲུབ་བོ། །ཕྱག་
མ་བཏུད་ཅིང་རིང་བ་ནི་གཞན་གྱི་ཅི་བྱའོ་ཅོག་བྱེད་པ་ལ་སྤྲོ་བས་གྲུབ་བོ། །སྐུ་རྣམ་པར་དག་པ་
ནི་སྔོན་དགེ་བ་བཅུའི་ལས་ཀྱི་ལམ་ལ་ངོམས་མི་མྱོང་བར་ཡང་དག་པར་སྤྱད་པས་གྲུབ་བོ། །
མགུར་དུང་ལྟ་བུ་ནི་སྔོན་ནད་པ་རྣམས་ལ་སྨན་སྣ་ཚོགས་བྱིན་པས་གྲུབ་བོ། །འགྲམ་པ་སེང་
གེའི་འགྲམ་པ་ལྟ་བུ་ནི་སྔོན་དགེ་བའི་རྩ་བ་ལ་སྦྱོར་བ་ཡོངས་སུ་དག་པ་བྱས་པས་གྲུབ་བོ། །
ཚེམས་བཞི་བཅུར་ཚང་བ་ནི་སྔོན་སེམས་ཅན་ལ་བསམ་པ་མཉམ་པར་སྦྱོར་བས་གྲུབ་བོ། །
ཚེམས་ཐག་བཟང་བ་ནི་སྔོན་སེམས་ཅན་མི་མཐུན་པ་རྣམས་ཀྱི་འདུམ་བྱས་པས་གྲུབ་བོ། །
ཚེམས་མཉམ་པ་ནི་སྔོན་ཡིད་དུ་འོང་བའི་ནོར་བུ་བྱིན་པས་གྲུབ་བོ། །ཚེམས་མཆེ་བ་དཀར་བ་
ནི་སྔོན་ལུས་དང་ངག་དང་ཡིད་ཀྱི་ལས་ཤིན་ཏུ་བསྲུང་བས་གྲུབ་བོ། །ལྗགས་ཤིན་ཏུ་རིང་བ་ནི་
3 4 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྔོམ་བདེན་པའི་ཚིག་ཀུན་ཏུ་བསྲུངས་པས་གྲུབ་བོ། །རོ་བྲོ་བའི་མཆོག་དང་ལྡན་པ་ནི་སྔོན་
བསོད་ནམས་ཚད་མེད་པ་བསྟེན་ཅིང་ཡིད་དུ་འོང་བའི་རོ་བྲོ་བ་བྱིན་པས་གྲུབ་བོ། །ཚངས་པའི་
དབྱངས་ཀ་ལ་པིང་ཀའི་སྒྲ་དབྱངས་དང་ལྡན་པ་ནི་སྔོན་སེམས་ཅན་ལ་འཇམ་པའི་ཚིག་སྨྲ་བ་
དང་ཚིག་བསྡམས་པ་དང་ཀུན་དགའ་བའི་ཚིག་བསྒྲགས་པས་གྲུབ་བོ། །སྤྱན་མཐོན་མཐིང་
དང་ལྡན་པ་ནི་སྔོན་བྱམས་པ་དང་ལྡན་ཞིང་ཐམས་ཅད་བསྲུངས་པས་གྲུབ་བོ། །སྤྱན་གྱི་རྫི་མ་
བ་ཡི་ལྟ་བུ་ནི་སྔོན་བསམ་པ་སྒྱུ་མེད་པས་གྲུབ་བོ། །དཔྲལ་བའི་སྨིན་མཚམས་ཀྱི་སྤུ་ཤིན་ཏུ་
དཀར་བ་ནི་སྔོན་བསྔགས་པར་འོས་པ་རྣམས་ཀྱི་བསྔགས་པ་བརྗོད་པས་གྲུབ་བོ། །དབུའི་
གཙུག་ཏོར་དང་ལྡན་པ་ནི་སྔོན་བླ་མ་ལ་གུས་ཤིང་འདུད་པས་གྲུབ་བོ། །པགས་པ་སྲབ་པ་ནི་
སྔོན་ཆོས་ཡང་དག་པར་འགྲོ་བའི་སེམས་ལས་སུ་རུང་བས་གྲུབ་བོ། །པགས་པའི་མདོག་
གསེར་འདྲ་བ་ནི་ཡིད་དུ་འོང་བའི་གོས་དང་མལ་སྟན་བྱིན་པས་གྲུབ་བོ། །སྤུའི་ཁུང་བུ་ནས་བ་
སྤུ་རེ་རེ་བ་ནི་སྔོན་འདུ་འཛི་ཡོངས་སུ་སྤངས་པས་གྲུབ་བོ། །སྤུའི་རྩེ་མོ་གཡས་ཕྱོགས་སུ་
འཁྱིལ་བ་ནི་སྔོན་མཁན་པོ་དང་སློབ་དཔོན་དང་དགེ་བའི་བཤེས་གཉེན་གྱི་གཏམ་མཐུན་པར་
འཛིན་པས་གྲུབ་བོ། །དབུ་སྐྲ་ཨིནྡྲ་ནི་ལ་ལྟ་བུ་ནི་སྲོག་ཆགས་ཐམས་ཅད་ལ་སྙིང་བརྩེ་ཞིང་རྡོ་
དབྱུག་དང་མཚོན་ཆ་བོར་བས་གྲུབ་བོ། །ཤིང་ནྱ་གྲོ་ད་ལྟར་ཆུ་ཞེང་གབ་པ་ནི་སྔོན་བདག་དང་
སེམས་ཅན་གཞན་དག་ཀྱང་ཏིང་ངེ་འཛིན་ལ་སྦྱོར་བས་གྲུབ་བོ། །དེ་བཞིན་གཤེགས་པའི་
སྐྱེས་བུ་ཆེན་པོའི་མཚན་མཐུ་བོ་ཆེ་ཆེན་པོའི་ལུས་ཀུན་ནས་མཛེས་པ་འདི་ནི་སྔོན་དེ་བཞིན་
གཤེགས་པའི་སྐུ་གཟུགས་བྱེད་པ་དང་མཆོད་རྟེན་ཞིག་པ་བཅོས་པ་དང་། གཞན་འཇིགས་པ་
དག་དབུགས་ཕྱུང་བ་དང་། སེམས་ཅན་མི་འདུམ་པའི་སྡུམ་བྱས་པས་གྲུབ་སྟེ། བུ་མོ་སྔོན་དགེ་
བའི་རྩ་བའི་ཆོས་ཚད་མེད་གྲངས་མེད་པ་འདི་དག་སྤྱད་པས་དེ་བཞིན་གཤེགས་པའི་སྐུ་ལ་
སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་མངོན་པར་གྲུབ་བོ། །ཞེས་གསུངས་སོ། །
34 6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥་
ཆུ་ཟླ་བཞིན་ཞེས་བྱ་བ་ནི། ཇི་ལྟར་སྤྲིན་མེད་ནམ་མཁའི་ཟླ་བའི་གཟུགས། །སྟོན་
ཀའི་ཆུ་སྔོན་མཚོར་ནི་མཐོང་བ་ལྟར། །དེ་བཞིན་རྒྱལ་སྲས་ཚོགས་ཀྱི་ཁྱབ་བདག་གཟུགས། །
རྫོགས་ སངས་ དཀྱིལ་ འཁོར་ནང་ དུ་ མཐོང་ བར་ འགྱུར། །ཞེས་ གསུངས་ ཏེ། ལོངས་སྤྱོད་
རྫོགས་པའི་སྐུ་མཚན་བཟང་པོས་བརྒྱན་པ་ནི་ནམ་མཁའི་ཟླ་བའི་གཟུགས་ལྟ་བུ་སྟེ་སངས་
རྒྱས་ཀྱི་འཁོར་གྱི་དཀྱིལ་འཁོར་གྱི་ནང་དུ་ས་ལ་གནས་པའི་བྱང་ཆུབ་སེམས་དཔའ་རྣམས་
ཀྱིས་མཐོང་བར་འགྱུར་རོ། །སྤྲུལ་པའི་སྐུ་མཚན་སུམ་ཅུ་རྩ་གཉིས་ཀྱིས་བརྒྱན་པ་ནི་ཆུ་ནང་གི་
ཟླ་བའི་གཟུགས་བརྙན་ལྟ་བུ་སྟེ་སོ་སོའི་སྐྱེ་བོ་ལས་དག་པ་ལ་སོགས་པ་རྣམས་ཀྱིས་མཐོང་
བར་འགྱུར་རོ། །དེ་ལྟར་དེ་བཞིན་གཤེགས་པའི་སྟོབས་བཅུ་དང་མི་འཇིགས་པ་བཞི་དང༌།
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་སྐྱེས་བུ་ཆེན་པའི་མཚན་སུམ་ཅུ་རྩ་གཉིས་པོ་
འདི་དག་རྣམ་པ་གཅིག་ཏུ་བསྡུས་ཏེ་ཡོན་ཏན་དྲུག་ཅུ་རྩ་བཞིར་འགྱུར་རོ། །འདི་དག་མདོ་གང་
ལས་བརྟེན་ནས་ཤེས་པར་བྱ་ཞེ་ན། ཡོན་ཏན་དྲུག་ཅུ་རྩ་བཞི་པོ། །འདི་དག་སོ་སོར་རྒྱུར་
བཅས་ཏེ། །གོ་རིམ་ཇི་བཞིན་རིན་ཆེན་གྱི། །མདོ་ཡི་རྗེས་འབྲང་ཤེས་པར་བྱ། །ཞེས་གསུངས་
ཏེ༑ ཇི་སྐད་བཤད་པ་ཉིད་ཀྱི་དེ་བཞིན་གཤེགས་པའི་ཡོན་ཏན་དྲུག་ཅུ་རྩ་བཞི་པོ་འདི་དག་གི་
རྣམ་པར་དབྱེ་བ་ངོ་བོ་དང་རྒྱུར་བཅས་པ་གོ་རིམ་འདི་ཉིད་ཀྱིས་བསྟན་པ་ནི། བུ་མོ་རིན་ཆེན་
གྱིས་ཞུས་པའི་མདོའི་རྗེས་སུ་འབྲངས་ཏེ་རིག་པར་བྱ་སྟེ་སྔར་ཇི་སྐད་བཤད་པ་བཞིན་ནོ། །
གནས་བཞི་པོ་འདི་ལ་གོ་རིམ་བཞིན་དུ་རྡོ་རྗེ་དང་སེང་གེ་དང་ནམ་མཁའ་དང་ཆུའི་ཟླ་བའི་
དཔེས་བརྗོད་པ་གང་ཡིན་པ་དེའི་བསྡུས་པའི་དོན་ནི་ཚིགས་སུ་བཅད་པ་བཅུ་གཉིས་ཀྱིས་རིག་
པར་བྱ་སྟེ། དེ་ལ་དང་པོ་ནི། མི་ཕྱེད་པ་དང་མི་ཞན་དང༌། །མཚུངས་པ་མེད་དང་གཡོ་མེད་
ཕྱིར། །རྡོ་ རྗེ་ སེང་གེ་མཁའ་ དག་པ། །ཆུ་ཡི་ཟླ་བའི་དཔེས་བསྟན་ཏོ། །ཞེས་གསུངས་ཏེ།
སྟོབས་བཅུ་ནི་སྒྲིབ་པས་མི་ཕྱེད་པའི་ཕྱིར་རྡོ་རྗེ་དང༌། མི་འཇིགས་པ་བཞི་ནི་གཞན་པས་མི་
3 4 7



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞན་པའི་ཕྱིར་སེང་གེ་དང་། མ་འདྲེས་པ་བཅོ་བརྒྱད་ནི་གཞན་གང་དང་ཡང་མཚུངས་པ་མེད་
པའི་ཕྱིར་ནམ་མཁའ་དང་། མཚན་སུམ་ཅུ་རྩ་གཉིས་ནི་གཡོ་བ་མེད་པའི་ཕྱིར་ཆུའི་ཟླ་བའི་
དཔེས་བསྟན་ཏོ། །
དེ་རྣམས་ལ་དང་པོ་སྟོབས་བཅུ་རྡོ་ རྗེ་དང་ཆོས་མཐུན་པ་གསུངས་པ། སྟོབས་
སོགས་རྣམས་ལ་སྟོབས་དྲུག་དང༌། །གསུམ་དང་གཅིག་གིས་རིམ་པ་བཞིན། །ཤེས་བྱ་སྙོམས་
པར་འཇུག་པ་དང་། །བག་ཆགས་བཅས་པ་ཀུན་སྤངས་ནས། །གོ་ཆ་རྩིག་པ་ཤིང་བཞིན་དུ། །
ཕུག་དང་གཞིག་དང་གཅད་ཕྱིར་རོ། །བརླིང་དང་སྙིང་བརྟན་མི་ཕྱེད་པས། །དྲང་སྲོང་སྟོབས་
ནི་རྡོ་རྗེ་འདྲ། །གང་ཕྱིར་བརླིང་པ་སྙིང་པོའི་ཕྱིར། །གང་ཕྱིར་སྙིང་པོ་བརྟན་པའི་ཕྱིར། །གང་
ཕྱིར་བརྟན་པ་མི་ཕྱེད་ཕྱིར། །མི་ཕྱེད་ཕྱིར་ན་རྡོ་རྗེ་བཞིན། །ཞེས་ཏེ། སྟོབས་བཅུ་ལ་སོགས་པ་
སྡེ་ཚན་བཞི་པོ་རྣམས་ལ་སྟོབས་དང་པོ་དྲུག་གིས་ནི་ཤེས་བྱའི་སྒྲིབ་པ་ཆོས་ཀྱི་སྐུ་ལ་སྒྲིབ་པས་
ན་གོ་ཆ་ལྟ་བུ་ཕུག་པའི་ཕྱིར་དང༌། དེ་ནས་གསུམ་གྱིས་སྙོམས་པར་འཇུག་པའི་སྒྲིབ་པ་རྩིག་པ་
ལྟར་གཞིག་པར་དཀའ་བ་གཞིག་པའི་ཕྱིར་དང་
། ཐ་མ་གཅིག་གིས་བག་ཆགས་དང་བཅས་
པའི་སྒྲིབ་པ་སྡུག་བསྔལ་གྱི་ཡལ་ག་སྐྱེད་པར་བྱེད་པས་ན་ཤིང་ལྟ་བུ་གཅད་པའི་ཕྱིར་སྒྲིབ་པ་
ཀུན་བསལ་ཞིང་བརླིང་བ་ལ་སོགས་པའི་ཕྱིར་སྟོབས་བཅུ་ནི་རྡོ་རྗེ་ལྟ་བུའོ། །བརླིང་བ་ལ་
སོགས་པའི་རྒྱུ་མཚན་ནི་གང་ཕྱིར་ཞེས་རྐང་པ་གསུམ་གྱིས་ཕྱི་མ་ཕྱི་མ་རྒྱུ་མཚན་དུ་སྦྱར་ནས་
ཉེས་པས་མི་ཕྱེད་པའི་ཕྱིར། མི་འཇིགས་པ་བཞི་སེང་གེ་དང་ཆོས་མཐུན་པ་གསུངས་པ།
འཇིགས་མེད་ཕྱིར་དང་ལྟོས་མེད་ཕྱིར། །བརྟན་ཕྱིར་རྩལ་ནི་ཕུན་ཚོགས་པས། །ཐུབ་པ་སེང་
གེ་སེང་གེ་བཞིན། །འཁོར་གྱི་ཚོགས་སུ་འཇིགས་མི་མངའ། །ཚིགས་སུ་བཅད་པ་འདིའི་དོན་
ནི་ཚིགས་སུ་བཅད་པ་གཉིས་ཀྱིས་རིག་པར་བྱ་སྟེ། ཀུན་མངོན་མཁྱེན་པས་གང་ལ་ཡང་། །
འཇིགས་མེད་པར་ནི་རྣམ་པར་གནས། །དག་པའི་སེམས་ཅན་དང་ཡང་བདག །མི་མཉམ་
3 4
8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། (༥
གཟིགས་ཕྱིར་ལྟོས་པ་མེད། །ཐུགས་ནི་ཆོས་རྣམས་ཐམས་ཅད་ལ། །རྩེ་གཅིག་ཕྱིར་ན་བརྟན་
པ་ཉིད། །མཆོག་ཏུ་མ་རིག་བག་ཆགས་ཀྱི། །ས་ལས་བརྒལ་ཕྱིར་རྩལ་ལྡན་ནོ། །མ་འདྲེས་པ་
བཅོ་བརྒྱད་ནམ་མཁའ་དང་ཆོས་མཐུན་པར་གསུངས་པ། འཇིག་རྟེན་ཉན་ཐོས་མཐའ་གཅིག་
ཏུ༑ ༑སྤྱོད་དང་བློ་ལྡན་རང་བྱུང་རྣམས། །གོང་ནས་གོང་དུ་བློ་དག་ནི། །ཕྲ་ཕྱིར་དཔེ་ནི་རྣམ་པ་
ལྔ་༑ ༑འཇིག་རྟེན་ཀུན་གྱི་ཉེར་འཚོའི་ཕྱིར། །ས་ཆུ་མེ་རླུང་རྣམས་དང་མཚུངས། །འཇིག་རྟེན་
འཇིག་རྟེན་འདས་པ་ཡི། །མཚན་ཉིད་ལས་འདས་ནམ་མཁའ་བཞིན། །ཞེས་ཏེ། བྱིས་པའི་སྐྱེ་
བོ་དང༌། ཉན་ཐོས་དང༌། རང་སངས་རྒྱས་དང༌། བྱང་ཆུབ་སེམས་དཔའ་དང༌། སངས་རྒྱས་
རྣམས་གོང་ནས་གོང་དུ་བློ་ཕྲ་བ་སྟེ། ཟབ་མོ་ཐུགས་སུ་ཆུད་པའི་ཕྱིར་འབྱུང་བ་རྣམ་པ་ལྔ་ཕྱི་མ་
ཕྱི་མ་ཕྲ་བ་དང་ཆོས་མཚུངས་ལ། སངས་རྒྱས་ཀྱི་ཆོས་མ་འདྲེས་པ་ནི་འཇིག་རྟེན་ཐམས་ཅད་
ཀྱི་ཉེར་འཚོའི་རྒྱུའི་ཆ་ནས་ས་ལ་སོགས་པ་དང་ཡང་མཚུངས་མོད་ཀྱི་འཇིག་རྟེན་དང་འཇིག་
རྟེན་ལས་འདས་པའི་མཚན་ཉིད་ཐམས་ཅད་ལས་འདས་པས་ན་གཞན་དང་ཐུན་མོང་མ་ཡིན་
ཏེ༑ ནམ་མཁའ་སྲ་བ་ལ་སོགས་པའི་མཚན་ཉིད་ཐམས་ཅད་ལས་འདས་པ་གཞན་དང་ཐུན་
མོང་མ་ཡིན་པ་བཞིན་ནོ། །བྲལ་བའི་ཡོན་ཏན་རྣམས་ཀྱི་དོན་བསྡུ་བ་གསུངས་པ། དེ་དག་
ཡོན་ཏན་སུམ་ཅུ་ནི། །གཉིས་འདི་ཆོས་སྐུས་རབ་ཕྱེ་སྟེ། །ནོར་བུ་རིན་ཆེན་འོད་མདོག་དང༌། །
དབྱིབས་བཞིན་དབྱེ་བ་མེད་ཕྱིར་རོ། །འདིས་ནི་སྟོབས་ལ་སོགས་པའི་ཡོན་ཏན་སུམ་ཅུ་རྩ་
གཉིས་པོ་དེ་དག་ཆོས་ཀྱི་སྐུ་དང་ངོ་བོ་དབྱེར་མེད་པ་ཉིད་བསྟན་ཏོ། །མཚན་སུམ་ཅུ་རྩ་གཉིས་
ཆུ་ཟླ་བཞིན་ཞེས་བྱ་བ་ནི། མཐོང་ན་ཚིམ་བྱེད་ཡོན་ཏན་གང་། །སུམ་ཅུ་རྩ་གཉིས་ཞེས་བྱ་བ། །
སྤྲུལ་པ་ཆོས་ལ་རྫོགས་པར་ནི། །ལོངས་སྤྱོད་གཟུགས་སྐུ་གཉིས་ལ་བརྟེན། །དག་པས་ཉེ་
དང་རིང་རྣམས་ལ། །འཇིག་རྟེན་རྒྱལ་བའི་དཀྱིལ་འཁོར་དུ། །ཆུ་དང་ནམ་མཁར་ཟླ་གཟུགས་
བཞིན། །དེ་མཐོང་བ་ནི་རྣམ་པ་གཉིས། །ཞེས་གསུངས་ཏེ། རྣམ་པར་སྨིན་པའི་ཡོན་ཏན་སུམ་
3 49



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅུ་རྩ་གཉིས་ནི་གཟུགས་ཀྱི་སྐུ་ལ་བརྟེན་ལ། སངས་རྒྱས་ལ་རིང་བ་བྱིས་པའི་སྐྱེ་བོ་དང་། ཉན་
ཐོས་དང་། རང་སངས་རྒྱས་རྣམས་ལ་འཇིག་རྟེན་གྱི་ཁམས་སྣ་ཚོགས་སུ་སྤྲུལ་པའི་སྐུ་མཚན་
དང་དཔེ་བྱད་དང་ལྡན་པར་སྣང་བ་ནི་ལོངས་སྐུའི་གཟུགས་བརྙན་སྣང་བ་ཡིན་པས་ཆུ་ནང་གི་
ཟླ་བ་བཞིན་ནོ། །སངས་རྒྱས་ལ་ཉེ་བ་བྱང་སེམས་འཕགས་པ་རྣམས་ལ་ལོངས་སྤྱོད་རྫོགས་
པའི་སྐུ་འཁོར་གྱི་དཀྱིལ་འཁོར་གྱི་དབུས་སུ་མཚན་དང་དཔེ་བྱད་དང་ལྡན་པའི་སྐུར་སྣང་བ་ནི་
ལོངས་སྤྱོད་རྫོགས་པའི་སྐུ་གཟུགས་དངོས་ཡིན་ཏེ་ནམ་མཁའི་ཟླ་བའི་གཟུགས་བཞིན་ནོ། །
དེས་ན་གཟུགས་ཀྱི་སྐུ་མཐོང་བའི་ཚུལ་ནི་གདུལ་བྱ་མ་དག་པ་དང་དག་པ་གཉིས་ཀྱི་དབང་
གིས་རྣམ་པ་གཉིས་སུ་ངེས་པ་ཡིན་ནོ། །ཐེག་པ་ཆེན་པོ་རྒྱུད་བླ་མའི་བསྟན་འཆོས་དཀོན་
མཆོག་གི་རིགས་རྣམ་པར་དབྱེ་བ་ལས་ཡོན་ཏན་གྱི་སྐབས་ཏེ་ལེའུ་གསུམ་པའི་འགྲེལ་པའོ། །
དྲི་མ་མེད་པའི་སངས་རྒྱས་ཀྱི་ཡོན་ཏན་བཤད་ཟིན་ཏོ།། །། །
༈ ད་ནི་དེའི་ལས་རྒྱལ་བའི་མཛད་པ་བརྗོད་པར་བྱའོ། །དེའང་མདོར་བསྡུ་ན་ལྷུན་
གྱིས་གྲུབ་པ་དང་རྒྱུན་མི་ཆད་པ་རྣམ་པ་གཉིས་ཀྱིས་འཇུག་སྟེ། དེས་ན་དེའི་རྗེས་ལ་སངས་
རྒྱས་ཀྱི་མཛད་པ་ལྷུན་གྱིས་གྲུབ་ཅིང་རྒྱུན་མི་ཆད་པ་ཉིད་ལས་བརྩམས་ཏེ་ཚིགས་སུ་བཅད་པ།
གདུལ་བྱའི་ཁམས་དང་འདུལ་བའི་ཐབས་དང་ནི། །གདུལ་བྱའི་ཁམས་ཀྱི་འདུལ་བའི་བྱ་བ་
དང༌། །དེ་ཡི་ཡུལ་དང་དུས་སུ་གཤེགས་པ་ལ། ཁྱབ་བདག་རྟག་ཏུ་ལྷུན་གྱིས་གྲུབ་པར་འཇུག།
ཅེས་གསུངས་ཏེ། གདུལ་བྱའི་ཁམས་ནི་དབང་པོ་རྣོ་རྟུལ་དང་ཁམས་དང་བསམ་པ་དང་བག་
ལ་ཉལ་ཐམས་ཅད་ཤེས་པ་དང༌། གདུལ་བྱ་འདུལ་བའི་ཐབས་རང་གི་བསམ་པ་དང་འཚམ་
པ་སྣ་ཚོགས་པ་དང༌། གདུལ་བྱའི་ཁམས་ཀྱི་རྒྱུད་ལ་འདུལ་བའི་བྱ་བ་མཐོ་རིས་དང་ཐར་པ་ལ།
འགོད་པ་དང་། གདུལ་བྱ་གང་ན་ཡོད་པའི་གནས་སུ་གཤེགས་པ་དང༌། འདུལ་བའི་སྐབས་
ལ་བབ་པའི་དུས་སུ་གཤེགས་པ་སྟེ་ལྔ་པོ་དེ་ལ་སངས་རྒྱས་ཉིད་རྟག་ཏུ་འབད་རྩོལ་མེད་པར་
，
ར་པ་ལ་
3 5 (0



E-
E-
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
ལྷུན་གྱིས་གྲུབ་པར་འཇུག་པ་ཡིན་ནོ། །རྒྱུན་མི་ཆད་པ་ཉིད་ལས་བརྩམས་ཏེ་ཚིགས་སུ་བཅད་
པ༑ ཡོན་ཏན་རིན་ཆེན་མཆོག་ཚོགས་དང་ལྡན་ཡེ་ཤེས་ཆུ་མཚོ་བསོད་ནམས་ཡེ་ཤེས་ཉི་འོད་
ཅན། །ཐེག་པ་མ་ལུས་ངེས་པར་བསྒྲུབས་ཏེ་མཐའ་དང་དབུས་མེད་རྒྱ་ཆེན་ནམ་མཁའ་ལྟར་
ཁྱབ་ལ། །སངས་རྒྱས་ཉིད་ནི་ཡོན་ཏན་དྲི་མ་མེད་གཏེར་སེམས་ཅན་ཀུན་ལ་ཁྱད་མེད་རྣམ་
གཟིགས་ནས། །ཉོན་མོངས་ཤེས་བྱའི་སྤྲིན་གྱི་དྲ་བ་སངས་རྒྱས་རྣམས་ཀྱི་ཐུགས་རྗེའི་རླུང་
གིས་རྣམ་པར་གཏོར། །ངེས་པར་འབྱིན་པའི་ལམ་ནི་ཏིང་ངེ་འཛིན་ལ་སོགས་པའི་ཡོན་ཏན་
རིན་པོ་ཆེ་དང་། ཡེ་ཤེས་དྲི་མ་མེད་པའི་ཆུ་དང་ལྡན་པས་མཚོ་ལྟ་བུ་དང༌། ཉེ་བར་སྟོན་པའི་
ཚོགས་ནི་སེམས་ཅན་རྣམས་ཉེ་བར་འཚོ་ཞིང་སྨིན་པར་བྱེད་པ་ཉི་མ་ལྟ་བུ་དང་། འབྲས་བུ་བླ་
ན་མེད་པའི་བྱང་ཆུབ་ནི་མཐའ་དང་དབུས་མེད་པས་ཟབ་ཅིང་རྒྱ་ཆེ་བ་ནམ་མཁའ་ལྟ་བུ་དང་
དེའི་ཡོངས་འཛིན་གྱི་རྟེན་ནི་སེམས་ཅན་ཐམས་ཅད་ལ་སངས་རྒྱས་ཀྱི་ཆོས་ཉིད་ཡོན་ཏན་དྲི་མ་
མེད་པ་ཐོག་མ་ནས་གནས་པས་གཏེར་ལྟ་བུ་དང་། དེ་མངོན་དུ་བྱེད་པའི་གེགས་ནི་སྒྲིབ་པ་
གཉིས་སྤྲིན་གྱི་དྲ་བ་ལྟ་བུ་དང༌། དེ་རྣམ་པར་འཇོམས་པའི་རྐྱེན་ནི་སངས་རྒྱས་རྣམས་ཀྱི་
ཐུགས་རྗེ་རླུང་དྲག་པོ་ལྟ་བུ་སྟེ་ཆོས་དྲུག་པོ་འདི་དག་བསྟན་ཏོ། །ཕྲིན་ལས་ལྷུན་གྱིས་གྲུབ་པའི་
དོན་ནི་ཚིགས་སུ་བཅད་པ་གཉིས་ཀྱིས་རིག་པར་བྱ་སྟེ། གང་གི་གང་གིས་འདུལ་བ་ཡི། །བྱ་
གང་གང་དུ་གང་གི་ཚེ། །དེ་ཡི་རྣམ་རྟོག་སྐྱེ་མེད་ཕྱིར། །ཐུབ་པ་རྟག་ཏུ་ལྷུན་གྱིས་གྲུབ། །
གདུལ་བྱའི་ཁམས་ནི་གང་ཞིག་གི །འདུལ་བའི་ཐབས་མང་གང་གང་གིས། །གདུལ་བྱའི་བྱ་
གང་ཡུལ་གང་དུ། །གང་ཚེའི་ཡུལ་དང་དུས་དེ་དག །ཅེས་གསུངས་ཏེ། ཚིགས་སུ་བཅད་པ་སྔ་
མས། གདུལ་བྱའི་ཁམས་ལ་སོགས་པ་མདོར་བསྟན་ནས། ཕྱི་མས་དེ་ཉིད་ཀྱི་དོན་རྒྱས་པར་
བཤད་པ་ཡིན་ཏེ་གོ་སླའོ། །ཕྲིན་ལས་རྒྱུན་མི་ཆད་པའི་དོན་ནི་ཚིགས་སུ་བཅད་པ་བརྒྱད་ཀྱིས་
རིག་པར་བྱ་བ་ལས། ངེས་འབྱིན་དེ་ཡི་རྟོན་པ་དང༌། །དེ་འབྲས་དེའི་ཡོངས་འཛིན་དང་། །དེ་
，
35 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒྲིབ་དེ་གཅོད་རྐྱེན་ལས་ནི། །རྣམ་པར་རྟོག་པ་མེད་ཕྱིར་རོ། །ཞེས་པ་འདིས་ནི་མདོར་བསྟན་
ཏོ༑ ༑ངེས་པར་འབྱིན་པ་ས་བཅུ་སྟེ། །ཚོགས་གཉིས་དག་ནི་དེ་ཡི་རྒྱུ། །དེ་འབྲས་བྱང་ཆུབ་
མཆོག་ཡིན་ཏེ། །བྱང་ཆུབ་སེམས་ཅན་ཡོངས་སུ་འཛིན། །དེའི་སྒྲིབ་མཐའ་ཡས་ཉོན་མོངས་
དང༌། །ཉེ་བའི་ཉོན་མོངས་བག་ཆགས་སོ། །དུས་ཀུན་ཏུ་ནི་དེ་འཇོམས་པའི། །རྐྱེན་ནི་ཐུགས་
རྗེ་ཆེན་པོ་ཡིན། །ཞེས་བྱ་བས་ནི་དོན་ཉེ་བར་དགོད་པ་བསྟན་ཏོ། །གནས་དྲུག་པོ་ནི་འདི་དག་
རྣམས། །གོ་རིམ་ཇི་བཞིན་རྒྱ་མཚོ་དང༌། །ཉི་མ་དང་ནི་ནམ་མཁའ་གཏེར། །སྤྲིན་དང་རླུང་
བཞིན་ཤེས་པར་བྱ། །འདིས་ནི་དཔེ་ཉེ་བར་དགོད་པ་བསྟན་ཏོ། །ཤེས་ཆུ་ཡོན་ཏན་རིན་ཆེན་
དང༌། །ལྡན་ཕྱིར་ས་རྣམས་རྒྱ་མཚོ་བཞིན། །སེམས་ ཅན་ཐམས་ཅད་ཉེར་འཚོའི་ཕྱིར། །
ཚོགས་གཉིས་དག་ནི་ཉི་མ་བཞིན། །རྒྱ་ཆེ་མཐའ་དང་དབུས་མེད་ཕྱིར། །བྱང་ཆུབ་ནམ་མཁའི་
ཁམས་བཞིན་ནོ། །ཡང་དག་རྫོགས་སངས་ཆོས་ཉིད་ཕྱིར། །སེམས་ཅན་ཁམས་ནི་གཏེར་དང་
འདྲ། །གློ་བུར་ཁྱབ་དང་མ་གྲུབ་ཕྱིར། །དེ་ཡི་ཉོན་མོངས་སྤྲིན་ཚོགས་བཞིན། །དེ་འཐོར་བ་ནི་
ཉེར་གནས་ཕྱིར། །ཐུགས་རྗེ་མི་ཟད་རླུང་དང་འདྲ། །འདིས་ནི་དཔེ་དོན་ཆོས་མཐུན་པ་ཉིད་
བསྟན་ ཏོ། །གཞན་ གྱི་ དབང་ གིས་ ངེས་ འབྱུང་ དང༌ ། །བདག་དང་ སེམས་ ཅན་ མཚུངས་
གཟིགས་དང༌ ། །མཛད་ པ་ཡོངས་སུ་མ་རྫོགས་ཕྱིར། །འཁོར་བ་སྲིད་དུ་མཛད་མི་ཆད། །
འདིས་ནི་ཕྲིན་ལས་རྒྱུན་མི་ཆད་པའི་འཐད་པ་བསྟན་ཏེ། སངས་རྒྱས་ནི་སེམས་ཅན་གཞན་གྱི་
དབང་གིས་ངེས་པར་འབྱུང་སྟེ། གཞན་དོན་རྒྱུན་མི་ཆད་པ་འདོད་པའི་བསམ་པ་རྒྱ་ཆེན་པོས་
འཕངས་པའི་ངེས་འབྱུང་གི་ལམ་ཚོགས་གཉིས་ཕུན་སུམ་ཚོགས་པ་བསྒྲུབ་པའི་ཕྱིར་དང་།
བྱང་ཆུབ་ཐོབ་པ་ན་སེམས་ཅན་ཐམས་ཅད་ལ་དེ་བཞིན་གཤེགས་པའི་སྙིང་པོ་ཡོད་པར་
གཟིགས་པའམ། བདག་དང་ སེམས་ ཅན་ཐམས་ཅད་དེ་བཞིན་ཉིད་ཁྱད་པར་མེད་པར་
གཟིགས་པའི་ཕྱིར་དང་སེམས་ཅན་མ་བསྒྲལ་བ་རྣམས་བསྒྲལ་བར་བྱ་བ་ལ་སོགས་པར་དམ་
JA
，
35 2



，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༡༥
བཅས་པས་སེམས་ཅན་ཐམས་ཅད་ཡོད་ཀྱི་བར་དུ་མཛད་པ་ཡོངས་སུ་མ་རྫོགས་པའི་ཕྱིར་
འཁོར་བ་ཇི་སྲིད་གནས་ཀྱི་བར་དུ་སངས་རྒྱས་ཀྱི་མཛད་པ་རྒྱུན་མི་ཆད་པ་ཡིན་ནོ། །སངས་
རྒྱས་དཀོན་མཆོག་གི་སྐབས་ལ་སོགས་པར་སྐྱེ་བ་དང་འགགས་པ་མེད་པས་རབ་ཏུ་ཕྱེ་བ་ཞེས་
བརྗོད་པའི་སངས་རྒྱས་ཉིད་གང་ཡིན་པ་དེ་འདིར་ཇི་ལྟར་ན་འདུས་མ་བྱས་པ་འཇུག་པ་མེད་
པའི་མཚན་ཉིད་ཀྱི་སངས་རྒྱས་ཉིད་ལས་ཕྲིན་ལས་ལྷུན་གྱིས་གྲུབ་ཅིང་རྒྱུན་མི་ཆད་པར་
འཇིག་རྟེན་ཇི་སྲིད་འབད་རྩོལ་དང་རྣམ་པར་རྟོག་པ་མེད་པར་སངས་རྒྱས་ཀྱི་མཛད་པ་རྒྱུན་དུ་
འཇུག་ཅེས་སངས་རྒྱས་ཀྱི་ཆེ་བའི་བདག་ཉིད་ལས་བརྩམས་ཏེ་ཐེ་ཚོམ་དང་སོམ་ཉི་སྐྱེས་པ་
རྣམས། སངས་རྒྱས་ཀྱི་ཡུལ་བསམ་གྱིས་མི་ཁྱབ་པ་ལ་མོས་པ་བསྐྱེད་པའི་ཕྱིར་དཔེའི་བདག་
ཉིད་ཀྱིས་ཚིགས་སུ་བཅད་པ། བརྒྱ་བྱིན་རྔ་ སྤྲིན་ཚངས་པ་དང༌། །ཉི་མ་ནོར་བུ་རིན་ཆེན་
བཞིན། །དེ་བཞིན་ གཤེགས་པ་སྒྲ་བརྙན་བཞིན། །ནམ་མཁའ་དང་ནི་ས་བཞིན་ནོ། །ཞེས་
གསུངས་ཏེ། གཞན་སྣང་སྟོན་པ་ལྷ་དབང་ལྟ་བུ་དང་། ལེགས་པར་འདོམས་པ་རྔ་སྒྲ་དང༌།
མཁྱེན་བརྩེས་ཁྱབ་པ་སྤྲིན་ཚོགས་དང༌། སྤྲུལ་པ་སྟོན་པ་ཚངས་ཆེན་དང་། ཡེ་ཤེས་སྤྲོ་བ་ཉི་མ་
དང༌། ཐུགས་ཀྱི་གསང་བ་ཡིད་བཞིན་གྱི་ནོར་བུ་དང་། གསུང་གི་གསང་བ་བྲག་ཆ་དང་། སྐུའི་
གསང་བ་ནམ་མཁའ་དང་། ཐུགས་རྗེས་ཆོས་དཀར་བསྐྱེད་པ་ས་ལྟ་བུ་སྟེ། དཔེ་དགུ་པོ་འདི་
ཉིད་ཀྱིས་རྣམ་པར་རྟོག་པ་མེད་ཀྱང་སེམས་ཅན་གྱི་དོན་བྱེད་པ་མི་འགལ་བ་དང་། སྐྱེ་བ་དང་
འགག་པ་མེད་ཀྱང་སྐྱེ་བ་དང་འགག་པར་སྣང་བ་མི་འགལ་བར་བསྒྲུབ་པས་མདོར་བསྟན་པ་
ཡིན་ནོ། །མདོའི་གནས་ལྟ་བུའི་ཚིགས་སུ་བཅད་པ་འདིའི་རྣམ་པར་དབྱེ་བ་རྒྱས་པར་བསྟན་པ་
ནི་གོ་རིམ་ཇི་ལྟ་བ་བཞིན་གཞུང་ལྷག་མས་རིག་པར་བྱའོ། །སྐྱེ་བ་དང་། འབ་《འགག་པ་སོགས་སྐུ་
གཞན་སྣང་སྟོན་པ་བརྒྱ་བྱིན་སྣང་བ་བཞིན་ཞེས་བྱ་བ་ནི། ཇི་ལྟར་བེ་ཌཱུར་དག་པ་ཡི། །རང་
བཞིན་ས་སྟེང་འདི་གྱུར་ཏེ། །དག་ཕྱིར་ལྷའི་དབང་པོ་དེ། །ལྷ་ཡི་བུ་མོའི་ཚོགས་དང་བཅས། །
|
3 53



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པར་རྒྱལ་བའི་ཁང་བཟང་དང་། །ལྷ་གནས་དེ་ལས་གཞན་དག་དང་། །དེ་ཡི་གཞལ་ཡས་
སྣ་ཚོགས་དང༌། །ལྷ་རྫས་རྣམ་མང་དེར་མཐོང་ངོ་། །དེ་ནས་སྐྱེས་པ་བུད་མེད་ཚོགས། །ས་ཡི་
སྟེང་ན་གནས་པ་རྣམས། །སྣང་བ་དེ་ནི་མཐོང་གྱུར་ཏེ། །ངེད་ཀྱང་རིང་པོ་མི་ཐོགས་པར། །ལྷ་
དབང་འདི་འདྲར་གྱུར་ཅིག་ཅེས། །དེ་འདྲའི་སྨོན་ལམ་འདེབས་གྱུར་ཅིང་། །དེ་ཐོབ་དོན་དུ་
དགེ་བ་ནི། །ཡང་དག་བླངས་ཏེ་གནས་པར་གྱུར། །དེ་དག་དགེ་བའི་ལས་དེས་ན། །འདི་སྣང་
ཙམ་ཞེས་དེ་ལྟ་བུར། །ཤེས་པ་མེད་ཀྱང་ས་སྟེང་ནས། །འཕོས་ཏེ་ལྷར་ནི་སྐྱེ་བར་འགྱུར། །
སྣང་བ་དེ་ནི་ཤིན་ཏུ་ཡང་། །རྟོག་པ་མེད་ཅིང་གཡོ་བ་མེད། །དེ་ལྟ་མོད་ཀྱིས་ས་སྟེང་ན། །དོན་
ཆེན་གྱིས་ནི་ཉེ་བར་གནས། །དེ་བཞིན་དད་ སོགས་དྲི་མེད་ཅན། །དད་སོགས་ཡོན་ཏན་
བསྒོམས་པ་ཡི། །རང་སེམས་ལ་སྣང་རྫོགས་སངས་རྒྱས། །མཚན་དང་དཔེ་བྱད་དང་ལྡན་པ།།
འཆག་པ་དང་ནི་བཞེངས་པ་དང༌། །བཞུགས་པ་དང་ནི་གཟིམས་པ་དང༌། །སྤྱོད་ལམ་སྣ་
ཚོགས་མཛད་པ་ཅན། །ཞི་བའི་ཆོས་ནི་གསུང་བ་དང་། །མི་གསུང་མཉམ་པར་བཞག་གྱུར་པ།།
ཆོ་འཕྲུལ་རྣམ་པ་སྣ་ཚོགས་དག །མཛད་པ་གཟི་མདངས་ཆེན་པོ་ཅན། །སེམས་ཅན་རྣམས་
ཀྱིས་མཐོང་བར་འགྱུར། །དེ་མཐོང་ནས་ཀྱང་འདོད་ལྡན་པ། །སངས་རྒྱས་ཉིད་ཕྱིར་རབ་སྦྱོར་
ཏེ༑ །དེ་རྒྱུ་ཡང་དག་བླངས་ནས་ནི། །འདོད་པའི་གོ་འཕང་ཐོབ་པར་བྱེད། །སྣང་བ་དེ་ནི་ཤིན་
ཏུ་ཡང་། །རྟོག་མེད་གཡོ་བ་མེད་པ་ཉིད། །དེ་ལྟ་ན་ཡང་འཇིག་རྟེན་ན། །དོན་ཆེན་པོས་ནི་ཉེ་
བར་གནས། །འདི་ནི་རང་སེམས་སྣང་བ་ཞེས། །སོ་སོའི་སྐྱེ་བོས་མི་ཤེས་མོད། །དེ་ལྟ་ན་ཡང་
གཟུགས་མཐོང་སྟེ། །དེ་དག་ལ་ནི་དོན་ཡོད་འགྱུར། །རིམ་གྱིས་དེ་མཐོང་ལ་བརྟེན་ནས། །
ཐེག་པ་འདི་ལ་གནས་པ་རྣམས། །ནང་གི་དམ་པ་ཆོས་སྐུ་ནི། །ཡེ་ཤེས་མིག་གིས་མཐོང་བར་
འགྱུར། །ཚིགས་སུ་བཅད་པ་བཅུ་གསུམ་པ་འདིས་ནི་རྣམ་པར་རྟོག་པ་མེད་ཀྱང་སེམས་དག་
པ་ལ་སངས་རྒྱས་ཀྱི་སྤྲུལ་པའི་གཟུགས་མཐོང་བ་དོན་ཆེན་པོར་བསྟན་ཏེ། སངས་རྒྱས་ཐམས་
35 4.



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
ཅད་ཀྱི་ཡུལ་ལ་འཇུག་པ་ཡེ་ཤེས་སྣང་བ་རྒྱན་གྱི་མདོ་ལས། འཇམ་དཔལ་སྐྱེ་བ་མེད་པ་དང་
འགག་པ་མེད་པ་ཞེས་བྱ་བ་དེ་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་ཀྱི་ཚིག་བླ་དྭགས་ཡིན་ཏེ། འཇམ་དཔལ་འདི་ལྟ་སྟེ་དཔེར་ན། ས་གཞི་ཆེན་པོ་
འདི་བེ་ཌཱུརྱ་ཆེན་པོའི་རང་བཞིན་དུ་ ཀུན་ནས་གནས་ པར་གྱུར་ཅིང་། དེའང་ ཇི་ལྟར་བེ་
ཌཱུརྱ་ཆེན་པོའི་རང་བཞིན་གྱིས་ས་གཞི་ཆེན་པོ་དེ་ལ་སུམ་ཅུ་རྩ་གསུམ་པའི་གནས་དང༌། ལྷའི་
དབང་པོ་བརྒྱ་བྱིན་དང་། ཁང་བཟང་རྣམ་པར་རྒྱལ་བྱེད་ཀྱི་གཟུགས་བརྙན་ཀུན་ཏུ་སྣང་བར་
འགྱུར་བ་དེ་ལྟར་ཀུན་ནས་གནས་པར་གྱུར་ལ། དེ་ན་ལྷའི་དབང་པོ་བརྒྱ་བྱིན་ལྷའི་འདོད་པའི་
ཡོན་ཏན་ལྔ་པོ་དག་གིས་བརྩེ་བ་དང་། དགའ་བ་དང་དགའ་མགུར་སྤྱོད་པ་ཡང་ཀུན་ཏུ་སྣང་
བར་གྱུར་ཅིང་། དེ་ནས་དེའི་ཚེ་ལྷ་རྣམས་ཀྱིས་འཛམ་བུ་གླིང་པའི་སྐྱེས་པ་དང་བུད་མེད་དང་
ཁྱེའུ་དང་བུ་མོ་ཐམས་ཅད་ལ་ཚིག་འདི་སྐད་ཅེས། ཀྱེ་སྐྱེས་པ་དང་བུད་མེད་དག་ཚུར་ཤེས།
ལྷའི་དབང་པོ་བརྒྱ་བྱིན་འདི་ཁང་བཟང་རྣམ་པར་རྒྱལ་བྱེད་ཀྱི་ནང་ན། ལྷའི་འདོད་པའི་ཡོན་
ཏན་དག་གིས་བརྩེ་བ་དང་དགའ་བ་དང་། དགའ་མགུར་སྤྱོད་པར་བྱེད་པ་ལ་ལྟོས། ཀྱེ་སྐྱེས་
པ་དང་བུད་མེད་ཀྱི་ཚོགས་དག་ཚུར་ཤོག་སྦྱིན་པ་དག་བྱིན་ཅིག །བསོད་ནམས་དག་གྱིས་ཤིག།
ཚུལ་ཁྲིམས་ཡང་དག་པར་ལོངས་ཏེ་འདུག་ཅིག་དང་། ཁང་བཟང་རྣམ་པར་རྒྱལ་བྱེད་འདི་ལྟ་
བུ་དག་གི་ནང་ན་རྩེ་བར་འགྱུར་དགའ་བར་འགྱུར། དགའ་མགུར་སྤྱོད་པར་འགྱུར་ཞིང་།
བརྒྱ་བྱིན་ཉིད་ཐོབ་པར་ཡང་འགྱུར་ལ། ལྷའི་དབང་པོ་བརྒྱ་བྱིན་ལྷའི་ལོངས་སྤྱོད་དག་གིས་
འབྱོར་ཅིང་ལྡན་པར་གྱུར་པ་ཅི་འདྲ་བ་དེ་འདྲ་བའི་འབྱོར་པ་དག་དང་ལྡན་པར་ཡང་འགྱུར་རོ་
ཞེས་ཡང་དག་པར་བསྐུལ་བར་ཡང་བྱེད་ལ། འཇམ་དཔལ་དེ་ནས་སྐྱེས་པ་དང་བུད་མེད་དང་
ཁྱེའུ་དང་བུ་མོ་དེ་དག་གིས་བེ་ཌཱུརྱ་ཆེན་པོའི་རང་བཞིན་གྱི་ས་གཞི་ཆེན་པོ་དེ་ལ་སུམ་ཅུ་རྩ་
གསུམ་པའི་གནས་དང༌། ཁང་བཟང་རྣམ་པར་རྒྱལ་བྱེད་དང༌། ལྷའི་དབང་པོ་བརྒྱ་བྱིན་གྱི་
3
9
5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟུགས་བརྙན་མཐོང་ནས་ཐལ་མོ་སྦྱར་ཞིང་མེ་ཏོག་དག་ཀྱང་འཐོར་བར་བྱེད། སྤོས་དག་
ཀྱང་འཐོར་བར་བྱེད་ལ་ཚིག་འདི་སྐད་ཅེས་བདག་ཀྱང་ལྷའི་དབང་པོ་བརྒྱ་བྱིན་ཅི་འདྲ་བ་དེ་
འདྲ་བའི་ལུས་ཐོབ་པར་གྱུར་ཅིག །བདག་ཅག་ཀྱང་ཅི་ལྟར་ལྷའི་དབང་པོ་བརྒྱ་བྱིན་འདི་ཁང་
བཟང་རྣམ་པར་རྒྱལ་བྱེད་ཀྱི་ནང་ན། ལྷའི་འདོད་པའི་ཡོན་ཏན་ལྔ་པོ་དག་གིས་བརྩེ་བ་དང་།
དགའ་བ་དང༌། དགའ་མགུར་སྤྱོད་པར་བྱེད་པ་དེ་ལྟར་གྱུར་ཅིག་ཅེས་བརྗོད་པར་བྱེད་ཀྱང་།
སེམས་ཅན་དེ་དག་གིས་འདི་ལྟར་བེ་ཌཱུརྱ་ཆེན་པོའི་རང་བཞིན་ཆེན་པོ་ལ་སུམ་ཅུ་རྩ་གསུམ་
པའི་གནས་དང་། ཁང་བཟང་རྣམ་པར་རྒྱལ་བྱེད་དང་ལྷའི་དབང་པོ་བརྒྱ་བྱིན་སྣང་བ་འདི་ནི་
བེ་ཌཱུརྱ་ཆེན་པོའི་རང་བཞིན་ཡོངས་སུ་དག་པའི་ཕྱིར་གཟུགས་བརྙན་ཀུ
ཞེས་དེ་ལྟར་ཡོངས་སུ་མི་ཤེས་ཏེ། དེ་དག་བརྒྱ་བྱིན་ཉིད་འདོད་པས་སྦྱིན་པ་དག་ཀྱང་སྦྱིན་
བསོད་ནམས་དག་ཀྱང་བྱེད། ཚུལ་ཁྲིམས་དག་ཀྱང་ཡང་དག་པར་བླངས་ཏེ་གནས་ཤིང་།
དགེ་བའི་རྩ་བ་དག་ཀྱང་སུམ་ཅུ་རྩ་གསུམ་པའི་གནས་སྣང་བ་དེར་སྐྱེ་བར་བྱ་བའི་ཕྱིར་ཡོངས་
སུ་བསྔོ་བར་བྱེད་ན། འཇམ་དཔལ་ཅི་ལྟར་བེ་ཌཱུརྱ་ཆེན་པོའི་རང་བཞིན་གྱི་ས་གཞི་ཆེན་པོ་དེ་
ལ་སུམ་ཅུ་རྩ་གསུམ་པའི་གནས་ཀྱང་མེད། ཁང་བཟང་རྣམ་པར་རྒྱལ་བྱེད་ཀྱང་མེད་ལྷའི་
དབང་པོ་བརྒྱ་བྱིན་ཡང་མེད་མོད་ཀྱི། འོན་ཀྱང་བེ་ཌཱུརྱ་ཆེན་པོ་ཡོངས་སུ་དག་པའི་ཕྱིར་དེ་ལ།
སུམ་ཅུ་རྩ་གསུམ་པའི་གནས་དང་། ཁང་བཟང་རྣམ་པར་རྒྱལ་བྱེད་དང་། ལྷའི་དབང་པོ་བརྒྱ་
བྱིན་གྱི་གཟུགས་བརྙན་ཀུན་ཏུ་སྣང་སྟེ། དེ་དག་ཀྱང་ཡོད་པ་མ་ཡིན་ཞིང་སྐྱེ་བ་མེད་པ་དང་
འགག་པ་མེད་པ་ཡིན་བཞིན་དུ་བེ་ཌཱུརྱ་ཆེན་པོ་ཡོངས་སུ་དག་པའི་ཕྱིར་གཟུགས་བརྙན་ཀྱང་
ཀུན་ཏུ་སྣང་བ་དེ་བཞིན་དུ། སེམས་ཡོངས་སུ་དག་པ་དང་བསྒོམ་པ་ཤིན་ཏུ་གོམས་པར་བྱ་
བའི་སེམས་ཅན་ལ་དེ་བཞིན་གཤེགས་པའི་སྐུ་སྣང་བར་འགྱུར་ཏེ། འཇམ་དཔལ་དེ་བཞིན་
གཤེགས་པའི་མཐུས་སེམས་ཅན་རྣམས་ཀྱིས་དེ་བཞིན་གཤེགས་པའི་སྐུ་མཐོང་བ་དེའང་མ་
3 5 6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
བྱུང་བ་མ་སྐྱེས་པ་མ་འགགས་པ། དངོས་པོ་མ་ཡིན་དངོས་པོ་མེད་པ་མ་ཡིན་བལྟར་སྣང་བ་མ་
ཡིན་བལྟར་མི་སྣང་བ་མ་ཡིན། འཇིག་རྟེན་མ་ཡིན་འཇིག་རྟེན་མེད་པ་མ་ཡིན། སེམས་པ་ཡོད་
པ་མ་ཡིན་སེམས་པ་མེད་པ་མ་ཡིན་བསམ་དུ་ཡོད་པ་མ་ཡིན་བསམ་དུ་མེད་པ་མ་ཡིན། ཡོད་
པ་མ་ཡིན་མེད་པ་མ་ཡིན་མོད་ཀྱི། འཇམ་དཔལ་འོན་ཀྱང་སེམས་ཅན་རྣམས་ནི་དེ་བཞིན་
གཤེགས་པའི་གཟུགས་བརྙན་ལ་དམིགས་ནས་མེ་ཏོག་དག་ཀྱང་འཐོར་བར་བྱེད་སྤོས་དང་
བཟའ་བ་དང་རིན་པོ་ཆེ་དག་ཀྱང་འབུལ་བར་བྱེད་ཅིང་། ཚིག་འདི་སྐད་ཅེས་བདག་ཅག་ཀྱང་
དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཅི་འདྲ་བ་དེ་འདྲར་
གྱུར་ཅེས་བརྗོད་པར་བྱེད་དེ། སངས་རྒྱས་ཀྱི་ཡེ་ཤེས་འདོད་པ་དེ་དག་སྦྱིན་པ་དག་ཀྱང་སྦྱིན།
བསོད་ནམས་དག་ཀྱང་བྱེད། ཚུལ་ཁྲིམས་དག་ཀྱང་ཡང་དག་པར་བླངས་ཏེ་གནས་ཤིང་། དེ་
དག་ཀྱང་དེ་བཞིན་གཤེགས་པའི་ཡེ་ཤེས་ཐོབ་པར་བྱ་བའི་ཕྱིར་ཡོངས་སུ་བསྔོ་བར་བྱེད་དོ། །
འཇམ་དཔལ་འདི་ལྟ་སྟེ། དཔེར་ན་བེ་ཌཱུརྱ་ཆེན་པོའི་རང་བཞིན་གྱི་ས་གཞི་ཆེན་པོ་དེ་ལ་ལྷའི་
དབང་པོ་བརྒྱ་བྱིན་གྱི་གཟུགས་བརྙན་སྣང་བ་དེ་གཡོ་བར་མི་བྱེད། སེམས་པར་མི་བྱེད། སྤྲོ་
བར་མི་བྱེད། རྟོག་པར་མི་བྱེད་རྣམ་པར་རྟོག་པར་མི་བྱེད་ཅིང་། རྟོག་པ་མེད་པ་རྣམ་པར་རྟོག་
པ་མེད་པ་སེམས་པ་མེད་པ། ཡིད་ལ་བྱེད་པ་མེད་པ། ཞི་བ། བསིལ་བར་གྱུར་པ། སྐྱེ་བ་མེད་
པ༑ འགག་པ་མེད་པ། མཐོང་བ་མེད་པ། ཐོས་པ་མེད་པ། བསྣམས་པ་མེད་པ། མྱངས་པ་
མེད་པ། རེག་པ་མེད་པ། མཚན་མ་མེད་པ། རྣམ་པར་རིག་པ་མེད་པ། རྣམ་པར་རིག་པར་བྱ་
བ་མ་ཡིན་པ་དེ་བཞིན་དུ། འཇམ་དཔལ་དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོགས་པའི་སངས་རྒྱས་ཀྱང་གཡོ་བར་མི་བྱེད། སེམས་པར་མི་བྱེད། སྤྲོ་བར་མི་བྱེད། རྟོག་
པར་མི་བྱེད། རྣམ་པར་རྟོག་པར་མི་བྱེད་ཅིང་། རྟོག་པ་མེད་པ་རྣམ་པར་རྟོག་པ་མེད་པ།
སེམས་པ་མེད་པ་ཡིད་ལ་བྱེད་པ་མེད་པ། ཞི་བ། བསིལ་བར་གྱུར་པ། སྐྱེ་བ་མེད་པ། འགག་
3 5 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་མེད་པ། མཐོང་བ་མེད་པ། ཐོས་པ་མེད་པ། བསྣམས་པ་མེད་པ། མྱངས་པ་མེད་པ། རེག་
པ་མེད་པ། མཚན་མ་མེད་པ། རྣམ་པར་རིག་པ་མེད་པ་རྣམ་པར་རིག་པར་བྱ་བ་མ་ཡིན་པ་སྟེ།
འཇམ་དཔལ་དེ་བཞིན་གཤེགས་པ་ནི་སྐྱེ་བ་མེད་པའི་གནས་མ་ཡིན་མོད་ཀྱི་འོན་ཀྱང་འཇིག་
རྟེན་ན་གཟུགས་བརྙན་དུ་སྣང་ཞིང་སེམས་ཅན་རྣམས་ཀྱི་མོས་པ་ཇི་ལྟ་བ་བཞིན་དུ་མཐོང་བའི་
བྱེ་བྲག་གིས་ཚེའི་བྱེ་བྲག་སྟོན་པར་ཡང་བྱེད་ལ། ཡོངས་སུ་སྨིན་པ་དང་མོས་པའི་སྟོབས་སྐྱེད་
པའི་བྱང་ཆུབ་ཀྱི་སྣོད་དུ་གྱུར་པའི་སེམས་ཅན་རྣམས་ལ་གཟུགས་བརྙན་སྣང་བར་ཡང་འགྱུར་
ཏེ༑ སེམས་ཅན་རྣམས་ཀྱི་བསམ་པ་དང་མོས་པ་ཇི་ལྟ་བར་བཞིན་དུ་ཆོས་ཐོས་པར་ཡང་
འགྱུར། བསམ་པ་ཇི་ལྟ་བ་བཞིན་དུ་ཐེག་པ་གསུམ་དུ་ཤེས་པར་ཡང་འགྱུར། བསམ་པ་ཇི་ལྟ་
བ་བཞིན་དུ་རྣམ་པར་གྲོལ་བར་ཡང་འགྱུར་རོ། །ཞེས་གསུངས་སོ། །སླར་ཡང་དེ་ཉིད་སྐྱེ་བ་
དང་འགག་པ་མེད་པར་བཤད་པ། ཇི་ལྟར་ས་ཀུན་ཉམ་ངའི་གནས་གཞན་དང་བྲལ་དྲི་མེད་དེ་
ཌཱུརྱ། །གསལ་མཛེས་ནོར་བུའི་ཡོན་ཏན་དྲི་བྲལ་དཔལ་ལྡན་སྟེང་ནི་མཉམ་གྱུར་ཏེ། །དག་
ཕྱིར་དེར་ནི་ལྷ་བདག་གནས་སོགས་ལྷ་དབང་ལྷ་ཡི་གཟུགས་ཤར་ཏེ། །རིམ་གྱིས་ས་ཡི་ཡོན་
ཏན་བྲལ་ཕྱིར་དེ་ནི་སླར་ཡང་མི་སྣང་འགྱུར། །འདིས་ནི་ས་གཞི་དྭངས་པ་དང་མ་དྭངས་པའི་
ཁྱད་པར་གྱིས། ལྷའི་དབང་པོའི་གཟུགས་བརྙན་འཆར་བ་དང་ནུབ་པར་སྣང་ཡང༌། ལྷའི་
དབང་པོ་ལ་སྐྱེ་འགག་མེད་པར་སྟོན་པའི་དཔེ་དངོས་སུ་བརྗོད་པས་གདུལ་བྱའི་སེམས་དག་
པ་དང་མ་དག་པའི་ཁྱད་པར་གྱིས་སྤྲུལ་པའི་སྐུ་སྐྱེ་བ་དང་འགག་པར་སྣང་ཡང་། དོན་ལ་སྐྱེ་བ་
དང༌ འགག་ པ་ མེད་ པ་ཉིད་ ཤུགས་ ལ་ བསྟན་ ཏོ། །དེ་ དངོས་ ཐོབ་ཕྱིར་ བསྙེན་ གནས་
བརྟུལ་ཞུགས་ངེས་པར་སྦྱིན་སོགས་ལ་ཕྱོགས་པ། །བུད་མེད་སྐྱེས་སོགས་སྨོན་པའི་སེམས་
ཀྱིས་མེ་ཏོག་ལ་སོགས་འཐོར་བ་ལྟར། །དག་པའི་བེ་ཌཱུརྱ་འདྲའི་སེམས་ལ་ཐུབ་དབང་ཐོབ་
བྱའི་ཕྱིར། །རབ་དགའི་ སེམས་ལྡན་རྒྱལ་བའི་སྲས་རྣམས་དེ་བཞིན་སེམས་རབ་སྐྱེད་པར་
3 58



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥་
བྱེད། །འདིས་ནི་དེ་ལྟར་གཟུགས་བརྙན་སྣང་བའི་བྱེད་པའི་ལས་བསྟན་ཏོ། །ཇི་ལྟར་བེ་ཌཱུར་
ས་གཞི་གཙང་མ་ལ། །ལྷ་དབང་ལུས་ཀྱི་གཟུགས་བརྙན་སྣང་བ་ལྟར། །དེ་བཞིན་འགྲོ་སེམས་
ས་གཞི་གཙང་མ་ལ། །ཐུབ་པའི་དབང་པོའི་སྐུ་ཡི་གཟུགས་བརྙན་འཆར། །འདིས་ནི་གདུལ་
བྱ་སེམས་དག་པ་ལ་སྤྲུལ་པའི་སྐུའི་གཟུགས། ཅི་ལྟར་འཆར་བ་ཉིད་བསྟན་ཏོ། །འགྲོ་བར་
གཟུགས་བརྙན་འཆར་ནུབ་རྙོག་མེད་དང༌། །རྟོག་པའི་ རང་སེམས་རབ་འཇུག་དབང་གིས་
འཇུག །ཇི་ལྟར་འཇིག་རྟེན་དག་ན་གཟུགས་སྣང་ལྟར། །དེ་བཞིན་ཡོད་དང་ཞིག་ཅེས་དེར་མི་
བལྟ། །འདིས་ནི་ས་གཞི་རྙོག་པ་མེད་པ་དང་རྙོག་པ་དང་བཅས་པའི་དབང་གིས་གཟུགས་
བརྙན་འབྱུང་བ་དང་འགག་པ་བཞིན་དུ། འགྲོ་བའི་སེམས་རྙོག་པ་མེད་པ་དང་རྙོག་པ་དང་
བཅས་པའི་དབང་གིས་ཐུབ་པའི་གཟུགས་བརྙན་འཆར་བ་དང་ནུབ་པར་སྣང་བ་ཡིན་ནོ། །
ཞེས་པ་དང༌། དཔེར་ན་འཇིག་རྟེན་ན་བརྒྱ་བྱིན་གྱི་གཟུགས་བརྙན་འཆར་ནུབ་ཏུ་སྣང་བ་དེ།།
བརྒྱ་བྱིན་སྐྱེས་པ་དང་ཞིག་པ་མ་ཡིན་པ་ལྟར། གདུལ་བྱའི་སེམས་ལ་ཐུབ་པའི་གཟུགས་སྐུ་
སྣང་བ་དང་མི་སྣང་བའང་ཡོད་པ་དང་མེད་པར་མི་བལྟ། ཞེས་བསྟན་ཏོ། །
གསུང་ལེགས་པར་འདོམས་པ་ལྷའི་རྔ་བཞིན་ཞེས་བྱ་བ་ནི། ཇི་ལྟར་ལྷ་ནང་ལྷ་
རྣམས་ཀྱི། །སྔོན་གྱི་དཀར་པོའི་མཐུ་ཡིས་ནི། །འབད་དང་གནས་དང་ཡིད་གཟུགས་དང༌། །
རྣམ་པར་རྟོག་པ་མེད་བཞིན་དུ། །མི་རྟག་སྡུག་བསྔལ་བདག་མེད་དང་། །ཞི་བའི་སྒྲ་ཡིས་བག་
མེད་པའི། །ལྷ་རྣམས་ཐམས་ཅད་ཡང་ནས་ཡང་། །ཆོས་ཀྱི་རྫས་ནི་སྐུལ་བར་བྱེད། །དེ་བཞིན་
ཁྱབ་བདག་འབད་སོགས་དང་། །བྲལ་ཡང་འགྲོ་བ་མ་ལུས་པ། །སངས་རྒྱས་གསུང་གིས་ཁྱབ་
མཛད་དེ། །སྐལ་ལྡན་རྣམས་ལ་ཆོས་སྟོན་ཏོ། །འདིས་ནི་བག་མེད་པ་ལས་བསྐུལ་བར་སྟོན་
ཏེ༑ ཕལ་ཆེན་ལས། ཇི་ལྟར་རྔ་ཆེན་ཆོས་ལ་སྐུལ་བའི་སྒྲ་ལྡན་པ། །གང་ཚེ་ལྷ་རྣམས་འདོད་ལ་
ཞེན་ཅིང་བག་མེད་པ། །དེ་ཚེ་མཁའ་ཡི་དབྱིངས་ལ་ཆོས་ཀྱི་སྒྲས་སྟོན་ཏེ། །སྒྲ་དེ་ཐོས་ཤིང་ལྷ་
35 （9



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་བག་ཡོད་སྤྱོད་པར་འགྱུར། །དེ་བཞིན་སྟོབས་བཅུ་མངའ་བའི་ཆོས་སྒྲ་ལྡན་པའི་རྔ། །
ཕྱོགས་བཅུ་ཀུན་ཏུ་སེམས་ཅན་ཡང་དག་རབ་ཏུ་བསྐུལ། །རྒྱལ་བའི་གསུང་ནི་སྐྱེ་མཆེད་
འགག་ པ་ མི་དམིགས་སོ། །དེ་ ཡི་ སྒྲ་ཐོས་སེམས་ཅན་བྱང་ཆུབ་ཐོབ་པར་འགྱུར། །ཞེས་
གསུངས་པ་ལྟར་རོ། །ཇི་ལྟར་ལྷ་ནང་ལྷ་རྣམས་ཀྱི། །རྔ་སྒྲ་རང་གི་ལས་ལས་བྱུང་། །དེ་བཞིན་
འཇིག་རྟེན་ཐུབ་པའི་ཆོས། །གསུངས་པ་རང་གི་ལས་ལས་བྱུང༌། །འདིས་ནི་ཐུབ་པའི་གསུང་
ཐོས་པ་སྔོན་ཡོངས་སུ་སྦྱངས་པ་བྱས་པའི་ལས་ཀྱི་ཁྱད་པར་ལས་བྱུང་པ་བསྟན་ཏོ། །འབད་
གནས་ལུས་སེམས་དང་བྲལ་བའི། །སྒྲ་དེ་ཇི་ལྟར་ཞི་སྒྲུབ་ལྟར། །དེ་བཞིན་དེ་བཞི་དང་བྲལ་
བའི། །ཆོས་འདི་ཞི་བ་སྒྲུབ་བར་བྱེད། །འདིས་ནི་རྣམ་པར་གྲོལ་བ་སྒྲུབ་པ་ཉིད་བསྟན་ཏོ། །ཇི་
ལྟར་ལྷ་ཡི་གྲོང་ན་རྔ་སྒྲའི་རྒྱུས་བྱུང་མི་འཇིགས་སྦྱིན་པ་ནི། །ཉོན་མོངས་གཡུལ་དུ་འཇུག་ཚེ་ལྷ་
མིན་དཔུང་རྒྱལ་རྩེད་མོ་སེལ་བ་ལྟར། །དེ་བཞིན་འཇིག་རྟེན་དག་ན་བསམ་གཏན་གཟུགས་
མེད་ལ་སོགས་རྒྱུས་བྱུང་པ། །སེམས་ཅན་ཉོན་མོངས་སྡུག་བསྔལ་རབ་འཇོམས་ཞི་བ་བླ་མེད་
ལམ་ཚུལ་བརྗོད། །འདིས་ནི་འཁོར་བའི་འཇིགས་པ་སེལ་བའི་ཐབས་བདེན་པ་བཞི་སྟོན་པར་
བསྟན་ཏོ། །དཔེ་འདི་ཉིད་ནི་དཀོན་མཆོག་ཏ་ལ་ལའི་མདོ་ལས། ལྷ་དང་ལྷ་མིན་དབང་པོ་
གཡུལ་འགྱེད་ཚེ། །ལྷ་མི་བསོད་ནམས་བྱེད་པའི་མཐུ་སྟོབས་ཀྱིས། །ལྷ་ལ་སྐུལ་མ་འདེབས་
པ་ལྷ་ཡི་རྔ། །ལྷ་རྣམས་མ་འཇིགས་ཤིག་ཅེས་སྒྲ་འབྱིན་ཏེ། །རྔ་ཡིས་བསྐུལ་ནས་ལྷ་རྣམས་
རབ་དགའ་ཞིང༌། །སྐྲག་པ་མེད་དེ་སྟོབས་ཀྱང་སྐྱེ་བར་འགྱུར། །ལྷ་མིན་དབང་པོ་སྐྲག་པས་
ཉེན་པ་རྣམས། །འཇིགས་ནས་དམག་བཅས་དེ་ཡི་མོད་ལ་འབྱེར། །ཞེས་གསུངས་པ་བཞིན་
ནོ༑ །ལྷ་ཡི་རྔ་སྒྲའི་དཔེ་དོན་འདི་ཐམས་ཅད་ནི་ཡེ་ཤེས་སྣང་བ་རྒྱན་གྱི་མདོ་ལས། འཇམ་
དཔལ་འདི་ལྟ་སྟེ་དཔེར་ན་སུམ་ཅུ་རྩ་གསུམ་པའི་ལྷ་རྣམས་ཀྱི་བསོད་ནམས་ཀྱི་སྟོབས་ཀྱིས་
གྲུབ་པ་ཆོས་ཀྱི་རྔ་བོ་ཆེ་ཆོས་ཀྱི་སྒྲ་ཞེས་བྱ་བ་ཞིག་ཁང་བཟང་རྣམ་པར་རྒྱལ་བྱེད་ཀྱི་སྟེང་གི་
ཇ་
3
; (0



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། (༥
བར་སྣང་ལ་འདུག་ཅིང་ལྷའི་བུ་ཐམས་ཅད་ཀྱིས་མིག་ལམ་ལས་ཡང་དག་པར་འདས་ཏེ་
བལྟར་མི་སྣང་ཞིང་མི་མཐོང་མོད་ཀྱི། འཇམ་དཔལ་འོན་ཀྱང་ཆོས་ཀྱི་རྔ་བོ་ཆེ་དེ་གང་གི་ཚེ།
སུམ་ཅུ་རྩ་གསུམ་པའི་རིས་ཀྱི་ལྷ་རྣམས་ལྷའི་འདོད་པའི་རྩེད་མོ་དང་དགའ་བ་དང་ལོངས་སྤྱོད་
དག་གིས་རྟག་པར་ཤས་ཆེར་བག་མེད་པར་གྱུར་ཅིང་། ཡང་དང་ཡང་དུ་ལྷའི་འདུན་ས་ཆོས་
བཟང་གི་ནང་དུ་ཞུགས་ཏེ་ཆོས་ལ་ཡང་དག་པར་འགྲོ་བར་མི་བྱེད་པ་དང་། འཇམ་དཔལ་གང་
གི་ཚེ་ལྷའི་དབང་པོ་བརྒྱ་བྱིན་ཡང་ལྷའི་འདོད་པའི་རྩེད་མོ་དང་། དགའ་བ་དང་ལོངས་སྤྱོད་
དག་གིས་རྟག་པར་རྒྱུན་དུ་ཤས་ཆེར་བག་མེད་པར་གྱུར་ཅིང་། ཡང་དང་ཡང་དུ་ལྷའི་འདུན་ས་
ཆོས་བཟང་གི་ནང་དུ་ཞུགས་ཏེ། ཆོས་ཀྱི་ཁྲི་སྟན་ལ་འདུག་ནས་ཆོས་སྨྲ་བར་མི་བྱེད་པ་དེའི་ཚེ།
ཆོས་ཀྱི་རྔ་བོ་ཆེ་བར་སྣང་ལ་འདུག་ཅིང་མིག་ལམ་ལས་ཡང་དག་པར་འདས་ཏེ། བལྟར་མི་
སྣང་ཞིང་མི་མཐོང་བ་དེ་ལས་ཆོས་ཀྱི་སྒྲ་འདི་ལྟ་བུ་འབྱུང་བར་འགྱུར་ཏེ། ཆོས་ཀྱི་སྒྲ་དེས་སུམ་
ཅུ་རྩ་གསུམ་པའི་རིས་ཀྱི་ལྷ་རྣམས་ཐམས་ཅད་ལ་འདི་སྐད་དུ། གྲོགས་པོ་དག་གཟུགས་དང་
སྒྲ་དང་དྲི་དང་རོ་དང་རེག་བྱ་དག་ནི་བག་མེད་པར་མ་སྤྱོད་ཅིག །གནས་འདི་ནས་མྱུར་དུ་ཤི་
འཕོས་པར་གྱུར་ཏ་རེ། གྲོགས་པོ་དག་འདུ་བྱེད་ཐམས་ཅད་ནི་སྡུག་བསྔལ་བ་ཡིན་ནོ། །
གྲོགས་པོ་དག་འདུ་བྱེད་ཐམས་ཅད་ནི་སྟོང་པ་ཡིན་ནོ། །གྲོགས་པོ་དག་འདུ་བྱེད་ཐམས་ཅད་
ནི་བདག་མེད་པ་ཡིན་ནོ། །གྲོགས་པོ་དག་འདི་ནས་ཤི་འཕོས་པ་རྣམས་ནི་ཡང་འདིར་སྐྱེ་བར་
འགྱུར་བ་དཀའ་བ་ཡིན་གྱིས། བག་མེད་པར་མ་བྱེད་པར་གྲོགས་པོ་དག་ཆོས་ཡང་དག་པར་
བགྲོ་བར་གྱིས་ཤིག །ཆོས་ཀྱི་ཀུན་དགའ་ལ་དགའ་བས་དགའ་བར་གྱིས་ཤིག །ཆོས་གཅེས་
པར་བྱ་བ་དང་། ཆོས་ལ་གཞོལ་བ་དང་། ཆོས་རྗེས་སུ་དྲན་པ་ཡིད་ལ་བྱེད་པ་ལ་གནས་པར་
གྱིས་ཤིག །ལྷའི་འདོད་པའི་རྩེད་མོ་དང་དགའ་བ་དང་ལོངས་སྤྱོད་འདི་དག་དང་ཡང་མི་
འབྲལ་བར་གྱིས་ཤིག་ཅེས་སྒྲས་གོ་བར་བྱེད་དོ། །འཇམ་དཔལ་དེའི་ཚེ་ན་ཆོས་ཀྱི་རྔ་བོ་ཆེ་
3
6 }



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བལྟར་མི་སྣང་བ་གཟུགས་མེད་པ་རྟོག་པ་མེད་པ་རྣམ་པར་རྟོག་པ་མེད་པ་མིག་གི་ལམ་ལས་
ཡང་དག་པར་འདས་པ། མ་སྐྱེས་པ་མ་འགགས་པ་ཚིག་གི་ལམ་ལས་ཡང་དག་པར་འདས་པ།
སེམས་དང་ཡིད་དང་རྣམ་པར་ཤེས་པ་དང་བྲལ་བ་དེ་ལྟ་བུ་དེའི་སྒྲ་དེས་སུམ་ཅུ་རྩ་གསུམ་པའི་
རིས་ཀྱི་ལྷ་ཐམས་ཅད་ལ་ཡང་དག་པར་བསྐུལ་བས། དེ་དག་འཇིགས་པ་དང་སྐྲག་པ་དང་སྐྱོ་
བ་དང་ཡིད་འབྱུང་བར་གྱུར་ནས། ལྷའི་འདུན་ས་ཆོས་བཟང་གི་ནང་ན་ཞུགས་ཏེ་ཆོས་ཀྱི་ཀུན་
དགའ་ལ་དགའ་བས་དགའ་བར་གནས་ཤིང་། ཆོས་གཅེས་པར་བྱ་བ་དང་ཆོས་ལ་གཞོལ་བ་
དང་ཆོས་རྗེས་སུ་དྲན་པ་ཡིད་ལ་བྱེད་པ་ལ་གནས་པར་ཡང་བྱེད་དེ། དེ་དག་དེ་ནས་ཤི་འཕོས་
ནས་ཁྱད་པར་དུ་འགྲོ་བར་ཡང་འགྱུར་རོ། །དེའི་ཚེ་ན་ལྷའི་དབང་པོ་བརྒྱ་བྱིན་ཡང་ལྷའི་འདུན་
ས་ཆོས་བཟང་ཀྱི་ནང་ན་ཞུགས་ཏེ་ཆོས་ཀྱི་ཁྲི་སྟན་ལ་འདུག་ནས་ཆོས་སྟོན་པར་བྱེད་དོ། །
འཇམ་དཔལ་གང་གི་ཚེ་ལྷ་མ་ཡིན་རྣམས་ལྷ་རྣམས་དང་ལྷན་ཅིག་གཡུལ་སྤྲོད་པར་བྱེད་ཅིང་།
དེར་ཡང་གང་གི་ཚེ་སུམ་ཅུ་རྩ་རྩ་གསུམ་པའི་ལྷ་རྣམས་ཕམ་པར་གྱུར་པ་དེའི་ཚེ་ན་ཆོས་ཀྱི་རྔ་
བོ་ཆེ་དེ་སྒྲ་འདི་ལྟ་བུ་འབྱིན་པར་བྱེད་དེ། སྒྲ་དེས་ལྷ་མ་ཡིན་རྣམས་འཇིགས་སྐྲག་པ་དང་སྐྱོ་བ་
དང་ཡིད་འབྱུང་བར་གྱུར་ནས་འབྲོས་པར་བྱེད་དོ། །འཇམ་དཔལ་ཆོས་ཀྱི་རྔ་བོ་ཆེ་དེ་ལ་ནི་
སྒྲུབ་པར་བྱེད་པ་དང་ལུས་དང་གཟུགས་ཅུང་ཟད་ཀྱང་མེད་དེ། འཇམ་དཔལ་ཆོས་ཀྱི་རྔ་བོ་ཆེ་
དེ་ནི་བལྟར་མི་མཐོང་བ། མི་སྣང་བ། ཡོད་པ་མ་ཡིན་པ། མ་བྱུང་བ། བསམ་དུ་མེད་པ།
སེམས་པ་མེད་པ། མཚན་མ་མེད་པ། གཟུགས་ཅན་མ་ཡིན་པ། སྒྲ་མེད་པ། དངོས་པོ་མེད་པ།
གཉིས་སུ་མེད་པ་སྟེ། མིག་གི་ལམ་ལས་ཡང་དག་པར་འདས་པ་ཡིན་མོད་ཀྱི། འཇམ་དཔལ་
འོན་ཀྱང་སུམ་ཅུ་རྩ་གསུམ་པའི་རིས་ཀྱི་ལྷའི་བུ་སྔོན་ཡོངས་སུ་སྦྱང་བ་བྱས་པ་རྣམས་ལ་ཆོས་
ཀྱི་རྔ་བོ་ཆེ་དེ་སྒྲ་དེ་ལྟ་བུ་འབྱིན་ཅིང་། སུམ་ཅུ་རྩ་གསུམ་པའི་རིས་ཀྱི་ལྷའི་བུ་རྣམས་ཀྱི་གནོད་
པ་དང་འཁྲུག་པ་དང་ཉེ་བའི་ཉོན་མོངས་པ་ཐམས་ཅད་ཉེ་བར་ཞི་བར་བྱེད་དོ་འཇམ་དཔལ་ཇི་
3 62



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
ལྟར་ཆོས་ཀྱི་རྔ་བོ་ཆེ་དེ་བལྟར་མི་སྣང་བ། མི་མཐོང་བ། ཡོད་པ་མ་ཡིན་པ། མ་བྱུང་བ།
བསམ་དུ་མེད་པ། སེམས་པ་མེད་པ། མཚན་མ་མེད་པ། གཟུགས་ཅན་མ་ཡིན་པ། སྒྲ་མེད་
པ༑ དངོས་པོ་མེད་པ། གཉིས་སུ་མེད་པ་སྟེ་མིག་གི་ལམ་ལས་ཡང་དག་པར་འདས་པ་ཡིན་
མོད་ཀྱི། འཇམ་དཔལ་འོན་ཀྱང་སུམ་ཅུ་རྩ་གསུམ་པའི་རིས་ཀྱི་ལྷའི་བུ་སྔོན་ཡོངས་སུ་སྦྱང་བ་
བྱས་པ་རྣམས་ལ་ཆོས་ཀྱི་རྔ་བོ་ཆེ་དེ་སྒྲ་དེ་ལྟ་བུ་འབྱིན་ཅིང༌། སུམ་ཅུ་རྩ་གསུམ་པའི་རིས་ཀྱི་
ལྷའི་བུ་རྣམས་ཀྱི་གནོད་པ་དང་འཁྲུག་པ་དང་ཉེ་བའི་ཉོན་མོངས་པ་ཐམས་ཅད་ཉེ་བར་ཞི་བར་
བྱ་བའི་ཕྱིར་སྒྲ་འབྱིན་པར་བྱེད་ཅིང་། ལྷའི་བུ་བག་མེད་པ་རྣམས་ལའང་ཆོས་ཀྱི་སྒྲས་ཡང་
དག་པར་སྐུལ་བར་བྱེད་ལ། ཆོས་ཀྱི་སྒྲ་དེའང་སུམ་ཅུ་རྩ་གསུམ་པའི་རིས་ཀྱི་ལྷའི་བུ་རྣམས་ཀྱི་
གནོད་པ་དང་འཁྲུག་པ་དང་ཉེ་བའི་ཉོན་མོངས་པ་ཐམས་ཅད་ཉེ་བར་ཞི་བར་བྱེད་དོ། །འཇམ་
དཔལ་དེ་བཞིན་དུ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་ཀྱང་བལྟར་མི་སྣང་བ། མི་མཐོང་བ། ཡོད་པ་མ་ཡིན་པ། མ་བྱུང་བ། བསམ་དུ་མེད་པ།
སེམས་པ་མེད་པ། མཚན་མ་མེད་པ། གཟུགས་ཅན་མ་ཡིན་པ། སྒྲ་མེད་པ། དངོས་པོ་མེད་པ་
སྟེ༑ མིག་གི་ལམ་ལས་ཡང་དག་པར་འདས་པ་ཡིན་མོད་ཀྱི་འཇམ་དཔལ་འོན་ཀྱང་སེམས་
ཅན་རྣམས་ཀྱི་སྔོན་གྱི་ལས་ཀྱི་རྣམ་པར་སྨིན་པས་བསམ་པ་དང་མོས་པ་ཇི་ལྟ་བ་བཞིན་དུ།
ཆོས་ཀྱི་སྒྲ་འབྱུང་བར་ཀུན་ཏུ་ཤེས་ཤིང་། ཆོས་ཀྱི་སྒྲ་དེའང་སེམས་ཅན་ཐམས་ཅད་ཀྱི་གནོད་
པ་དང་འཁྲུགས་པ་དང་ཉེ་བའི་ཉོན་མོངས་པ་ཐམས་ཅད་ཉེ་བར་ཞི་བར་བྱ་བའི་ཕྱིར་འཇུག་
པར་འགྱུར་ཏེ། ཆོས་ཀྱི་སྒྲ་སྐད་ཀྱིས་འཇིག་རྟེན་ན་དེ་བཞིན་གཤེགས་པའི་གསུང་ཞེས་བྱ་བའི་
གྲངས་སུ་འགྲོའོ། །འཇམ་དཔལ་དེ་བཞིན་གཤེགས་པ་ནི་ཡོད་པ་མ་ཡིན་མོད་ཀྱི་འོན་ཀྱང་
འཇིག་རྟེན་ན་ཆོས་ཀྱི་སྒྲ་སྐད་ཀྱིས་དེ་བཞིན་གཤེགས་པ་ཞེས་བྱ་བ་འདོགས་པ་འབྱུང་སྟེ།
སེམས་ཅན་རྣམས་ཁོ་ནའི་སྔོན་གྱི་དགེ་བའི་རྩ་བའི་ལས་ཀྱི་རྣམ་པར་སྨིན་པས་སེམས་ཅན་
3
)
3



，
།
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཐམས་ཅད་ཀྱིས་དེ་བཞིན་གཤེགས་པ་ལ་སྒྲ་འབྱུང་བར་ཀུན་ཏུ་ཤེས་སོ། །སྒྲ་དེའང་སེམས་
ཅན་ཐམས་ཅད་ཀྱི་བདེ་བ་ཐམས་ཅད་ཡང་དག་པར་བསྐྱེ་པར་བྱ་བ་དང་། བག་མེད་པ་རྣམས་
ལ་ཡང་དག་པར་བསྐུལ་བར་བྱ་བའི་ཕྱིར་འབྱུང་སྟེ། འཇམ་དཔལ་སེམས་ཅན་དེ་དག་གིས་སྒྲ་
དེ་ཐོས་ནས་འདི་ནི་དེ་བཞིན་གཤེགས་པའི་སྐུ་ཡིན་ནོ་སྙམ་དུ་དེ་བཞིན་གཤེགས་པ་ལ་རྟོག་
པར་ཡང་བྱེད་དོ། །བྱང་ཆུབ་སེམས་དཔའ་ལས་དང་པོ་པ་རྣམས་དང་བྱིས་པ་སོ་སོའི་སྐྱེ་བོ་
ཐམས་ཅད་དེ་བཞིན་གཤེགས་པ་ལ་དམིགས་པའི་དགེ་བའི་རྩ་བ་ཡང་དག་པར་བསྐྱེད་པར་
བྱ་བའི་ཕྱིར་དེ་བཞིན་གཤེགས་པའི་གསུང་ཡང་ཐོས་མོད་འཇམ་དཔལ་འོན་ཀྱང་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་སྐྱེ་བ་མེད་པ་དང་འགག་
པ་མེད་པ་ཡིན་པར་རིག་པར་བྱའོ། །ཞེས་སོ། །ལྷའི་ཆོས་ཀྱི་རྔ་བོ་ཆེའི་དཔེ་དོན་འདི་ནི་སངས་
རྒྱས་ཕལ་པོ་ཆེའི་མདོ་ལས་ཀྱང་ཤིན་ཏུ་གསལ་བར་གསུང་སོ། །ཅིའི་ཕྱིར་འདིར་དེ་བཞིན་
གཤེགས་པའི་གསུང་ནི་ཆོས་ཀྱི་རྔ་ཉིད་ཀྱི་དབང་དུ་བྱས་ནས་དཔེར་བྱེད་ཀྱི། ལྷའི་སིལ་སྙན་
གྱི་རྣམ་པ་དེ་ལས་གཞན་པ་དག་ཀྱང་མ་ཡིན། དེ་དག་ཀྱང་ལྷ་རྣམས་ཀྱི་སྔོན་བྱས་པའི་ལས་ཀྱི་
དབང་གིས་མདོ་ཁོ་ནར་ལྷའི་རྣ་བར་ཡིད་འཕྲོག་པ་སྒྲའི་རྗེས་སུ་འབྱུང་བར་འགྱུར་རོ་ཞེ་ན། དེ་
བཞིན་གཤེགས་པའི་དབྱངས་དང་དེ་དག་ཆོས་མི་མཐུན་པའི་ཡོན་ཏན་རྣམ་པ་བཞིའོ། །དེ་
དག་ཀྱང་གང་ཞེ་ན་འདི་ལྟ་སྟེ། ལྷའི་སིལ་སྙན་རྣམས་ནི་ཉེ་ཚེ་བ་ཉིད་དང་། ཕན་པ་མ་ཡིན་པ་
ཉིད་དང་། བདེ་བ་མ་ཡིན་པ་ཉིད་དང་། ངེས་པར་འབྱིན་པར་བྱེད་པ་མ་ཡིན་པ་ཉིད་དོ། །དེས་
ན་སིལ་སྙན་རྣམས་དཔེར་མ་བྱས་སོ། །ཆོས་ཀྱི་རྔ་ནི་བག་མེད་པའི་ལྷའི་ཚོགས་མཐའ་དག་
བསྐུལ་བ་ཉིད་དང་། དེའི་དུས་ལ་མི་འདའ་བས་ན་ཉི་ཚེ་བ་མ་ཡིན་པར་བསྟན་ཏོ། །ལྷ་མ་ཡིན་
ལ་སོགས་པ་ཕ་རོལ་གྱི་དམག་ཚོགས་ཀྱི་ཉེ་བར་འཚེ་བའི་འཇིགས་པ་ལས་ཡོངས་སུ་སྐྱོབ་པ་
ཉིད་དང༌། བག་ཡོད་པའི་གནས་ལ་རབ་ཏུ་སྦྱོར་བས་ན་ཕན་པ་ཉིད་དོ། །དམ་པ་མ་ཡིན་པའི་
3 6 4



，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
འདོད་པའི་དགའ་བདེ་རྣམ་པར་འབྱེད་པ་དང་། ཆོས་ཀྱི་ཀུན་དགའི་བདེ་བ་ཉེ་བར་སྒྲུབ་པས་
ན་བདེ་བ་ཉིད་དོ། །མི་རྟག་པ་དང་སྡུག་བསྔལ་བ་དང་སྟོང་པ་དང་བདག་མེད་པའི་སྒྲ་སྒྲོགས་
པ་ཉིད་དང༌། ཉེ་བར་འཚེ་བའི་ཕོངས་པ་ཐམས་ཅད་ཉེ་བར་ཞི་བར་བྱེད་པས་ན་ངེས་པར་
འབྱིན་པ་ཉིད་དུ་བསྟན་ཏོ། །མདོར་བསྡུ་ན་རྣམ་པ་བཞི་པོ་འདི་དག་གིས་ཆོས་ཀྱི་རྔ་དང་ཆོས་
མཐུན་པས་ན་སངས་རྒྱས་ཀྱི་དབྱངས་ཀྱི་དཀྱིལ་འཁོར་སིལ་སྙན་གཞན་ལས་ཁྱད་པར་དུ་
འཕགས་སོ། །དེས་ན་སིལ་སྙན་གཞན་ལས་ཁྱད་པར་དུ་འཕགས་པའི་སངས་རྒྱས་ཀྱི་དབྱངས་
ཀྱི་དཀྱིལ་འཁོར་ལས་བརྩམས་ཏེ་ཚིགས་སུ་བཅད་པ། གང་ཕྱིར་སྐྱེ་ཀུན་ལ་ཉིད་དང་། །ཕན་
བདེ་ཆོ་འཕྲུལ་གསུམ་ལྡན་པ། །དེ་ཕྱིར་ཐུབ་དབྱངས་ལྷ་རྫས་ཀྱི། །སིལ་སྙན་རྣམས་ལས་ཁྱད་
པར་འཕགས། །ཞེས་གསུངས་ཏེ། གང་གི་ཕྱིར་ཐུབ་པའི་གསུང་དབྱངས་ནི། འཇིག་རྟེན་
ཐམས་ཅད་དུ་སྐལ་བ་དང་ལྡན་པའི་སྐྱེ་བོ་ཐམས་ཅད་ལ་གྲགས་པས་ཉི་ཚེ་བ་མ་ཡིན་པ་ཉིད་
དང༌། སྡུག་བསྔལ་ཞི་བར་བྱེད་པས་མ་འོངས་པ་ན་ཕན་པར་བྱེད་པ་ཉིད་དང༌། ཏིང་ངེ་འཛིན་
ལ་སོགས་པས་མཐོང་བའི་ཆོས་ལ་བདེ་བར་སྦྱོར་བས་བདེ་བ་སྒྲུབ་པ་ཉིད་དང་། ཆོ་འཕྲུལ་
གསུམ་དང་ལྡན་པས་ངེས་པར་འབྱུང་བའི་ལམ་སྟོན་པ་དེའི་ཕྱིར་ལྷ་རྫས་ཀྱི་སིལ་སྙན་རྣམས་
ལས་ཁྱད་པར་དུ་འཕགས་པ་ཡིན་ནོ། །རྣམ་པ་བཞི་པོ་འདི་དག་གི་ངེས་པར་བསྟན་པ་ནི་
མདོར་བསྡུ་ན། ཚིགས་སུ་བཅད་པ་བཞིས་གྲངས་ཅི་ལྟ་བ་བཞིན་དུ་རིག་པར་བྱ་སྟེ། དེ་ལ་
གསུང་ཉི་ཚེ་བ་མ་ཡིན་པ་ཉིད་ནི། ལྷར་ནི་རྔ་ཡི་སྒྲ་ཆེན་པོ། །སར་གནས་རྣམས་ཀྱི་རྣར་མི་
འགྲོ། །སངས་རྒྱས་རྔ་སྒྲ་འཁོར་བ་ཡི། །ས་འོག་འཇིག་རྟེན་དག་ཏུ་འགྲོ། །འདི་ནི་ཆོས་ཀྱི་རྔ་
ལས་གཞན་པའི་རྔ་སྒྲའི་དབང་དུ་བྱས་པའམ། ཆོས་ཀྱི་རྔ་ཉིད་ཡིན་ཡང་བག་མེད་པ་ལས་
བསྐུལ་བ་དང༌། དུས་ལས་མི་འདའ་བས་ན་ཉི་ཚེ་བ་མ་ཡིན་པ་དང༌། མི་ལ་སོགས་པ་རྣམས་
ཀྱི་རྣ་བར་མི་འགྲོ་བས་ན་ཉི་ཚེ་བ་ཡིན་ནོ། །ཕན་པར་བྱེད་པ་ཉིད་ནི། ལྷར་ནི་ལྷ་ཡི་སིལ་སྙན་
，
3 6
5



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བྱེ་བ་མང་། །འདོད་མེ་མངོན་པར་འཕེལ་བའི་དོན་དུ་སྒྲོགས། །ཐུགས་རྗེའི་བདག་ཉིད་རྣམས་
ཀྱི་དབྱངས་གཅིག་ཀྱང་། །སྡུག་བསྔལ་མེ་རབ་ཞི་བའི་དོན་དུ་འཇུག །བདེ་བར་བྱེད་པ་ཉིད་
ནི༑ ལྷར་ནི་མཛེས་ཤིང་ཡིད་འོང་སིལ་སྙན་སྒྲ། །སེམས་ཀྱི་རྒོད་པ་འཕེལ་བར་འགྱུར་བའི་རྒྱུ།།
ཐུགས་རྗེའི་བདག་ཉིད་དེ་བཞིན་གཤེགས་པའི་གསུང་། །ཏིང་འཛིན་སེམས་གཏོད་བསམ་པ་
སྐུལ་བྱེད་ཉིད། །ངེས་པར་འབྱིན་པར་བྱེད་པ་ཉིད་ནི། མདོར་ན་མ་ལུས་འཇིག་རྟེན་རྣམས་སུ་
ཡང༌། །ལྷ་དང་ ས་ ཡི་བདེ་བའི་རྒྱུ་གང་ཡིན། །དེ་ནི་མ་ལུས་འཇིག་རྟེན་ཁྱབ་སྣང་ལ། །
དབྱངས་ཉིད་ལ་ནི་རབ་ཏུ་བརྟེན་པར་བརྗོད། །མདོར་ན་འཇིག་རྟེན་གྱི་ཁམས་ཐམས་ཅད་དུ་
ལྷ་དང་མི་ལ་སོགས་པའི་ཕན་པ་དང་བདེ་བའི་རྒྱུ་གང་ཡིན་པ་དེ་ནི་ཆོ་འཕྲུལ་གསུམ་སྟེ། སྐུའི་
ཆོ་འཕྲུལ་གྱིས་ཕྱོགས་བཅུ་འཇིག་རྟེན་གྱི་ཁམས་མ་ལུས་པ་ཁྱབ་པ་ནི་རྫུ་འཕྲུལ་གྱི་ཆོ་འཕྲུལ་
ཞེས་བསྟན་ཏོ། །ཐུགས་ཀྱི་ཆོ་འཕྲུལ་གྱིས་སེམས་ཀྱི་རྣམ་གྲངས་མཁྱེན་པས་སེམས་ཅན་དུ་
གཏོགས་པའི་སེམས་ཅན་ཐམས་ཅད་ཀྱི་སེམས་ཀྱི་སྤྱོད་པ་ཟབ་མོ་སྣང་བ་ནི་ཀུན་བརྗོད་པའི་
ཆོ་འཕྲུལ་ལོ། །གསུང་གི་ཆོ་འཕྲུལ་གྱིས་དབྱངས་བརྗོད་པས་ངེས་པར་འབྱིན་པའི་ལམ་ལས་
བརྩམས་ཏེ་ངེས་པར་འབྱིན་པའི་གདམས་ངག་འདོམས་པ་དང་། རྗེས་སུ་སྟོན་པ་ནི་རྗེས་སུ་
བསྟན་པའི་ཆོ་འཕྲུལ་ཏེ་ཆོ་འཕྲུལ་གསུམ་དང་ལྡན་པ་སངས་རྒྱས་ཀྱི་གསུང་ཉིད་ལ་བརྟེན་པ་
ཡིན་ཏེ། ངེས་པར་འབྱིན་པས་ན་ཁྱད་པར་དུ་འཕགས་སོ། །ཐུབ་པའི་གསུང་དབྱངས་ལྷའི་
སིལ་སྙན་གཞན་ལས་ཁྱད་པར་དུ་འཕགས་པ་བསྟན་ཟིན་ཏོ། ། །
དེ་ལྟར་ཐོགས་པ་མེད་པར་འགྲོ་བའི་སངས་རྒྱས་ཀྱི་དབྱངས་ཀྱི་དཀྱིལ་འཁོར་ནམ་
མཁའི་ཁམས་ལྟར་ཡོངས་སུ་ཆད་པ་མེད་པར་འཇུག་ཀྱང་། སྐལ་བ་དང་མི་ལྡན་པ་ཐམས་
ཅད་དུ་རྣམ་པ་ཐམས་ཅད་ཀྱིས་དམིགས་པར་མ་རྟོགས་པ་གང་ཡིན་པ་དེ་སངས་རྒྱས་ཀྱི་
དབྱངས་ཀྱི་དཀྱིལ་འཁོར་གྱིས་ཉེས་པ་ནི་མ་ཡིན་ནོ་ཞེས་བསྟན་པའི་དོན་དུ། དེ་མ་རྟོགས་པ་
36 6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
རྣམས་ཀྱི་བདག་ཉིད་ཀྱི་ཉེས་པ་ལས་བརྩམས་ཏེ་ཚིགས་སུ་བཅད་པ། ཇི་ལྟར་རྣ་བ་དང་བྲལ་
བས། །ཕྲ་མོའི་སྒྲ་ནི་མི་མྱོང་ཞིང་། །ཐམས་ཅད་ལྷ་ཡི་རྣ་བར་ཡང་། །རྣ་ལམ་དུ་ནི་མི་འགྲོ་
བཞིན། །དེ་བཞིན་ཆོས་ཕྲ་མཆོག་ཏུ་ནི། །ཞིབ་མོའི་ཡེ་ཤེས་སྤྱོད་ཡུལ་ཡང་། །ཉོན་མོངས་མེད་
ཡིད་འགའ་ཞིག་གི །རྣམ་ལམ་དུ་ནི་འགྱུར་བ་མིན། །འདིས་ནི་ཐུབ་པའི་གསུང་ཐོས་པ་རང་
གི་རྒྱུད་དག་པ་ལ་ལྟོས་པ་ཡིན་ནོ་ཞེས་བསྟན་ཏོ། །མཁྱེན་བརྩེས་ཁྱབ་པ་སྤྲིན་ཚོགས་བཞིན་
ཞེས་བྱ་བ་ནི། ཇི་ལྟར་དབྱར་གྱི་དུས་ན་སྤྲིན། །ལོ་ཏོག་ཕུན་སུམ་ཚོགས་པའི་རྒྱུ། །ཆུ་ཡི་ཕུང་
པོ་འབད་མེད་པར། །ས་ལ་རྒྱུན་དུ་འབེབས་པ་ལྟར། །དེ་བཞིན་ཐུགས་རྗེའི་སྤྲིན་ལས་ནི། །
རྒྱལ་བའི་དམ་ཆོས་ཆུ་ཡི་ཆར། །འགྲོ་བའི་དགེ་བའི་ལོ་ཏོག་རྒྱུ། །རྣམ་པར་རྟོག་པ་མེད་པར་
འབེབས། །ཇི་ལྟར་འཇིག་རྟེན་དགེ་བའི་ལམ་འཇུག་ན། །རླུང་སྐྱེས་ཆུ་ཆར་སྤྲིན་གྱིས་འབེབ་
པ་ལྟར། །དེ་བཞིན་བརྩེ་རླུང་འགྲོ་དགེ་མངོན་སྤེལ་ཕྱིར། །སངས་རྒྱས་ཕྲིན་ལས་དམ་ཆོས་
ཆར་པ་འབེབ། །སྲིད་ལ་མཁྱེན་དང་བརྩེ་ཆེན་འགྱུར་བ་སྲིད་པ་དང་། །མི་འགྱུར་མ་གོས་ནམ་
མཁའི་དཀྱིལ་གནས་པ། །ཏིང་འཛིན་གཟུངས་ཆུ་དྲི་མེད་སྙིང་པོ་ཅན། །ཐུབ་དབང་སྤྲིན་ནི་
དགེ་བའི་ལོ་ཏོག་རྒྱུ། །འདིས་ནི་ཐུགས་རྗེའི་སྤྲིན་ལས་དགེ་བའི་ལོ་ཏོག་སྐྱེད་པའི་དམ་པའི་
ཆོས་ཀྱི་ཆར་འབྱུང་བ་ཉིད་བསྟན་ཏོ། །སྣོད་སྣ་ཚོགས་པ་ཉིད་ལས་རོ་སྣ་ཚོགས་པ་ཉིད་དུ་
འགྱུར་བ་ནི། ཇི་ལྟར་སིལ་ཞིམ་མངར་དང་འཇམ་པ་དང་། །ཡང་བའི་ཆུ་ནི་སྤྲིན་དེ་ལས་འཐོན་
པ༑ ༑ས་ལ་བ་ཚ་ལ་སོགས་གནས་འབྲེལ་བས། །ཤིན་ཏུ་མང་པོའི་རོར་ནི་འགྱུར་བ་བཞིན། །
དེ་བཞིན་འཕགས་པའི་ཡན་ལག་བརྒྱད་ཆུའི་ཆར། །རབ་ཡངས་བརྩེ་སྤྲིན་སྙིང་པོ་ལས་འཐོན་
པ༑ ༑འགྲོ་བར་རྒྱུད་ཀྱི་གནས་ཀྱི་དབྱེ་བ་ལས། །རྣམ་པ་མང་པོའི་རོ་དང་ལྡན་པར་འགྱུར། །
ཅེས་གསུངས་ཏེ་དོན་འདི་ནི། སངས་རྒྱས་ཕལ་པོ་ཆེའི་མདོ་ལས། ཇི་ལྟར་ཆུ་རྒྱུན་ཐམས་ཅད་
རང་བཞིན་གཅིག་པ་སྟེ། །རོ་མཐུན་མི་རྟོག་དག་ཅིང་ཡན་ལག་བརྒྱད་དང་ལྡན། །ས་སྟེང་
3
6 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནོད་ཀྱི་ཁྱད་པར་གཞན་དང་གཞན་གྱུར་པས། །རྐྱེན་དང་ཕྲད་གྱུར་ཆུ་ཡི་རྣམ་པ་ཐ་དད་
འགྱུར། །དེ་བཞིན་རྒྱལ་སྲས་ཐམས་ཅད་མཁྱེན་གསུང་ཐམས་ཅད་ཀྱང་། །རོ་མཐུན་མི་རྟོག་
སངས་རྒྱས་བྱང་ཆུབ་རང་བཞིན་ཡིན། །སེམས་ཅན་སྤྱོད་པའི་ཁྱད་ཀྱིས་རྣམ་པ་ཐ་དད་གྱུར། །
སེམས་ཅན་བདེ་གཤེགས་གསུང་ལ་གཞན་དང་གཞན་དུ་ཉན། །ཞེས་གསུངས་པ་བཞིན་ནོ།།
ཕན་ཚུན་ལྟོས་པ་མེད་པར་འཇུག་པ་ཉིད་ལས་བརྩམས་ཏེ་ཚིགས་སུ་བཅད་པ། ཐེག་པ་
མཆོག་ལ་དང་བ་དང་། །བར་མ་དང་ནི་སྡང་བ་ཡི། །ཕུང་པོ་གསུམ་ནི་མི་དག་དང༌། །རྨ་བྱ་
དང་ནི་ཡི་དྭགས་འདྲ། །དཔྱིད་མཐར་སྤྲིན་མེད་པ་ན་མི་དང་མཁའ་མི་རྒྱུ་བའི་བྱ་དག་དང་། །
དབྱར་ཚེ་ས་ལ་ཆར་བབ་པ་ལ་ཡི་དྭགས་རྣམས་ནི་སྡུག་པ་ལྟར། །སྙིང་རྗེའི་སྤྲིན་ཚོགས་དག་
གིས་ཆོས་ཆུ་བྱུང་དང་མ་བྱུང་བ་ལས་ཀྱང་། །ཆོས་འདོད་པ་དང་ཆོས་ལ་སྡང་བའི་འཇིག་རྟེན་
གཞན་ནི་དཔེ་དེ་ཉིད། །ཐིགས་པ་རགས་འབེབས་རྡོ་ཚན་དང་ནི་རྡོ་རྗེའི་མེ་ནི་འབེབས་པ་ན།།
སྲོག་ཆགས་ཕྲ་དང་རི་སུལ་སོང་བ་དག་ལ་ཇི་ལྟར་སྤྲིན་ལྟོས་མེད། །ཕྲ་དང་རྒྱ་ཆེན་ཐིགས་
བབ་ཚུལ་གྱིས་མཁྱེན་པ་དང་ནི་བརྩེ་བའི་སྤྲིན། །ཉོན་མོངས་དག་འགྱུར་བདག་ལྟའི་བག་ལ་
ཉལ་དག་རྣམ་ཀུན་ལྟོས་པ་མེད། །ཅེས་གསུངས་ཏེ་ཚིགས་སུ་བཅད་པ་དང་པོ་གཉིས་ནི་གོ་སླ་
ལ༑ ཐིགས་པ་རགས་འབེབས་ནི་སྤྲིན་ཏེ། དེ་ལས་རྡོ་ཚན་ཏེ་སེར་བ་དང་། རྡོ་རྗེའི་མེ་སྟེ་ཐོག་
འབེབས་པ་ན་སྲོག་ཆགས་ཕྲ་མོ་ལ་གནོད་པ་དང་། ཆར་འབེབས་པ་ན་རི་སུལ་སོང་བ་རྨ་བྱ་
ལ་ཕན་ཞེས་འཆད་པའམ། ཡང་ན་ཐིགས་པ་རགས་པ་སྟེ་ཆར་ཆེན་པོ་འབེབས་པ་ན་མི་ལ་
སོགས་པའི་སྲོག་ཆགས་མང་པོ་ལ་ཕན་ལ། ཆར་དང་། སེར་བ་དང༌། ཐོག་འབེབས་པ་ན་
སྲོག་ཆགས་ཕྲ་མོ་མང་པོ་ལ་གནོད་ཀྱང་། སྤྲིན་དེ་ནི་འདི་དག་ལ་ཕན་པར་འགྱུར་འདི་དག་ལ་
གནོད་པར་འགྱུར་སྙམ་པའི་རྟོག་པའམ་ལྟོས་པ་མེད་པ་ལྟར་ཕྲ་བ་མཁྱེན་པའི་ཡེ་ཤེས་དང་།
རྒྱ་ཆེ་བ་བརྩེ་བའི་ཐུགས་རྗེའི་སྤྲིན་ལས་ཆར་གྱི་ཐིགས་པ་རགས་པ་ལྟ་བུའི་ཐབས་ཀྱི་ཚུལ་
3 6 8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། (༥
གྱིས་ཆོས་ཀྱི་ཆར་ཆེན་པོ་འབེབས་པ་ན། སྐལ་ལྡན་གྱི་ཉོན་མོངས་པ་དག་པར་འགྱུར་བས་
ཕན་པ་དང༌། བདག་ལྟའི་བག་ལ་ཉལ་བརྟན་པའི་སྐལ་བ་དང་མི་ལྡན་པ་རྣམས་ལ་མི་ཕན་
ཡང་། དེ་དག་ལ་རྣམ་པ་ཀུན་ཏུ་ལྟོས་པ་མེད་དོ། ། །
སྡུག་བསྔལ་གྱི་མེ་རབ་ཏུ་འཇིལ་བ་ལས་བརྩམས་ཏེ་ཚིགས་སུ་བཅད་པ། འཁོར་བ་
སྐྱེ་འཆི་ཐོག་མཐའ་མེད་དེར་འགྲོ་བའི་ལམ་ནི་རྣམ་པ་ལྔ། །མི་གཙང་བ་ལ་དྲི་ཞིམ་མེད་བཞིན་
འགྲོ་ལྔ་དག་ན་བདེ་བ་མེད། །དེ་སྡུག་རྟག་ཏུ་མེ་མཚོན་ཁ་བ་རྒྱ་ཚ་ལ་སོགས་རེག་སྐྱེས་བཞིན།།
ཐུགས་རྗེའི་སྤྲིན་ལས་དམ་ཆོས་ཆར་ཆེན་དེ་རབ་ཞི་བྱེད་རབ་ཏུ་འབེབས། །ལྷ་ལ་འཆི་འཕོ་མི་
ལ་ཡོངས་ཚོལ་སྡུག་བསྔལ་ཞེས་བྱར་རྟོགས་པའི་ཕྱིར། །ཤེས་རབ་ལྡན་པས་ལྷ་མིའི་དབང་
ཕྱུག་མཆོག་ལའང་མངོན་པར་འདོད་མེད་དེ། །ཤེས་རབ་དང་ནི་དེ་བཞིན་གཤེགས་པའི་
གསུང་རབ་དད་པའི་རྗེས་འབྲང་ནས། །འདི་ནི་སྡུག་བསྔལ་འདི་རྒྱུ་འགོག་ཅེས་ཤེས་པས་
མཐོང་ཕྱིར་རོ། །ནད་ནི་ཤེས་བྱ་ནད་ཀྱི་རྒྱུ་ནི་སྤང་བྱ་ལ། །བདེ་གནས་ཐོབ་བྱ་སྨན་ནི་བསྟེན་
པར་བྱ་བ་ལྟར། །སྡུག་བསྔལ་རྒྱུ་དང་དེ་འགོག་པ་དང་དེ་བཞིན་ལམ། །ཤེས་བྱ་སྦང་བྱ་རེག་
པར་བྱ་ཞིང་བསྟེན་པར་བྱ། །ཚིགས་སུ་བཅད་པ་གསུམ་པོ་འདི་དག་ནི་གོ་སླའོ། །སྤྲིན་གྱི་དཔེ་
དོན་འདི་ཐམས་ཅད་ནི་ཡེ་ཤེས་སྣང་བ་རྒྱན་གྱི་མདོ་ལས། འཇམ་དཔལ་འདི་ལྟ་སྟེ་དཔེར་ན།
སོ་ཁའི་དུས་ཀྱི་མཐར་ཐུག་ནས་དབྱར་ཟླ་ར་བ་བྱུང་བར་གྱུར་པ་ན། སེམས་ཅན་རྣམས་ཀྱི་
སྔོན་གྱི་ལས་ཀྱི་རྣམ་པར་སྨིན་པས། ས་ལ་གནས་པའི་ས་བོན་གྱི་ཚོགས་དང་། ལོ་ཏོག་གི་
ཚོགས་དང་། རྩྭ་དང་ཤིང་གེལ་བ་དང། རྩི་དང་ནགས་ཚལ་ཐམས་ཅད་ཀུན་ཏུ་བསྐྱེད་པར་བྱ་
བའི་ཕྱིར། སྟེང་གི་ནམ་མཁའ་བར་སྣང་གི་གནས་ལ་འདི་འདྲ་བའི་རླུང་དག་ལྡང་སྟེ་དེས་ཆར་
པ་སྡུད་པར་བྱེད་ཅིང་བསྡུས་ནས་ཀྱང་ས་གཞི་ཆེན་པོ་ལ་འབབ་པར་བྱེད་དོ། །དེས་ས་གཞི་
ཆེན་པོ་ཐམས་ཅད་ཀུན་ཏུ་ཚིམ་པར་བྱེད་ཅིང་དེའི་ཚེ་ན་འཛན་བུའི་གླིང་པའི་མི་ཐམས་ཅད་
3 6 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱང་རབ་ཏུ་དགའ་བ་དང་ཡིད་བདེ་བ་སྐྱེ་བར་བྱེད་དེ། དེ་ལ་འཇིག་རྟེན་ན་སྤྲིན་ཞེས་བྱ་བའི་
མིང་དུ་འགྱུར་རོ། །འཇམ་དཔལ་གང་གི་ཚེ་སྟེང་གི་བར་སྣང་ལས་ཆར་པའི་ཚོགས་ཆེན་པོ་མི་
འབབ་པ་དེའི་ཚེ་ན་མཛམ་བུའི་གླིང་པའི་མི་ཐམས་ཅད་འདི་སྐད་ཅེས་འདིར་སྤྲིན་མི་འཁོར་རོ་
ཞེས་བརྗོད་པར་བྱེད་དོ། །འཇམ་དཔལ་གང་གི་ཚེ་ན་སྟེང་གི་བར་སྣང་ལས་ཆར་པའི་ཚོགས་
ཆེན་པོ་ས་གཞི་ཆེན་པོ་ལ་འབབ་པ་དེའི་ཚེ་ན་ནི། འཛམ་བུའི་གླིང་པའི་མི་ཐམས་ཅད་འདི་སྐད་
ཅེས་ཨ་ལ་ལ་སྤྲིན་ཆེན་པོ་ནི་ཆར་གྱི་རྒྱུན་འབེབ་པར་བྱེད་ཅིང་། ས་གཞི་ཆེན་པོ་ཡང་ཀུན་ཏུ་
ཚིམ་པར་བྱེད་དོ་ཞེས་ཀྱང་བརྗོད་པར་བྱེད་དོ། །འཇམ་དཔལ་དེ་ན་ནི་སྤྲིན་ཡང་མེད་ལ་སྤྲིན་
དུ་གདགས་པ་ཡང་མེད་དེ། འཇམ་དཔལ་སེམས་ཅན་རྣམས་ཀྱི་སྔོན་གྱི་ལས་རྣམ་པར་སྨིན་
པས་ཆར་པའི་ཚོགས་ཆེན་པོ་རླུང་གིས་ཀུན་ནས་བསྐྱེད་ན་ནི། སྟེང་གི་བར་སྣང་ལས་ཆར་
འབབ་པར་ཡང་འགྱུར་ལ། འཇམ་དཔལ་ཆར་པའི་ཚོགས་ཆེན་པོ་རླུང་གི་ཀུན་ནས་དཀྲུགས་
པ་ནི་སྟེང་གི་བར་སྣང་དེ་ཉིད་དུ་བག་ལ་ཞ་བར་ཡང་འགྱུར་རོ། །འཇམ་དཔལ་དེ་ལྟར་སེམས་
ཅན་རྣམས་ཀྱི་སྔོན་གྱི་ལས་ཀྱི་རྣམ་པར་སྨིན་པས་བར་སྣང་ལ་ཆར་པའི་ཚོགས་ཆེན་པོ་དེ།
རླུང་ཀུན་ནས་འདུས་པ་དང་རླུང་ཀུན་ཏུ་འཁྲུགས་པ་དག་གིས་ཆར་པའི་རྒྱུན་ཀུན་ཏུ་འཛིན་
པའམ་འབེབ་པར་བྱེད་པ་དེ་ལ་སྤྲིན་ཞེས་འདོགས་པ་འབྱུང་མོད་ཀྱི། འཇམ་དཔལ་དེ་ལ་སྦྱིན་
ཡང་མེད་སྤྲིན་དུ་གདགས་པ་ཡང་མེད་དེ། འཇམ་དཔལ་སྤྲིན་དེ་ནི་མ་སྐྱེས་པ་མ་འགགས་པ་
སེམས་ཀྱི་ཡུལ་དུ་མི་འཇུགས་པ། འོང་བ་དང་འགྲོ་བ་དང་བྲལ་བ་ཡིན་ནོ། །འཇམ་དཔལ་དེ་
བཞིན་དུ་བྱང་ཆུབ་སེམས་དཔའ་སེམས་དཔའ་ཆེན་པོ་སྔོན་དགེ་བའི་རྩ་བའི་ཚོགས་བསགས་
པ་དག་དང་། སེམས་ཅན་ཉན་ཐོས་དང་རང་སངས་རྒྱས་ཀྱི་ཤེས་པ་འདོད་པ་གཞན་དག་དང་།
སེམས་ཅན་དགེ་བའི་རྩ་བ་བསྐྱེད་པ། མྱ་ངན་ལས་འདས་པ་ཡང་དག་པར་བསྟེན་པའི་རྒྱ་ཅན་
རྣམས་ལ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྤོབས་
3
7 (）



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥།
པ་ཐོགས་པ་མི་མངའ་བ་དང་ལྡན་པ་འཇིག་རྟེན་དུ་འབྱུང་ངོ་འཇིག་རྟེན་དུ་འབྱུང་ངོ་ཞེས་བྱ་
བའི་གྲངས་སུ་འགྲོ་སྟེ། དེ་གང་ཅི་གསུང་བ་དེ་དག་ཐམས་ཅད་ཀྱང་དེ་བཞིན་པ་མ་ནོར་བ་དེ་
བཞིན་ལ། གཞན་མ་ཡིན་པ་དེ་བཞིན་པ་ཡིན་པས། དེ་ལ་ལྷ་དང་མི་རྣམས་ཀྱི་ནང་ན་དེ་
བཞིན་གཤེགས་པ་ཞེས་བྱ་བའི་མཚན་དུ་བཏགས་པ་ཡིན་ཏེ། འཇམ་དཔལ་དེ་ལ་ལྷ་དང་མི་
རྣམས་ཀྱི་ནང་དུ་དེ་བཞིན་གཤེགས་པ་ཞེས་བྱ་བའི་སྒྲ་འབྱུང་བར་ཡང་འགྱུར་རོ། །འཇམ་
དཔལ་དེ་བཞིན་གཤེགས་པ་ནི་ཡོད་པ་མ་ཡིན་པ་སྟེ། འཇམ་དཔལ་དེ་བཞིན་གཤེགས་པ་ནི་
མཚན་མ་མེད་པ་མཚན་མ་དང་བྲལ་བ་ཡུལ་ན་མི་གནས་པ་ཕྱོགས་ན་མི་གནས་པ། མ་བྱུང་བ།
མ་སྐྱེས་པ། མ་འགགས་པ་ཡིན་ནོ། །འཇམ་དཔལ་དེ་བཞིན་གཤེགས་པའི་སྤོབས་པ་དེས་ལྷ་
དང་བཅས་པའི་འཇིག་རྟེན་ཆོས་ཀྱིས་ཡང་དག་པར་ཚིམ་པར་མཛད་ཅིང་། ཡང་དག་པར་
འཛིན་དུ་བཙུད་ནས་བྱང་ཆུབ་སེམས་དཔའ་ལས་དང་པོ་པ་རྣམས་དང་། བྱིས་པ་སོ་སོའི་སྐྱེ་བོ་
ཡོངས་སུ་མྱ་ངན་ལས་འདའ་བས་འདུལ་བ་གཞན་དག་གི་སྔོན་གྱི་ལས་ཀྱི་རྣམ་པར་སྨིན་པས་
མི་སྣང་བར་གྱུར་པ་ན་བདག་འདི་སྙམ་དུ། དེ་བཞིན་གཤེགས་པ་ཡོངས་སུ་མྱ་ངན་ལས་
འདས་སོ་སྙམ་དུ་ཡང་སེམས་ཏེ། འཇམ་དཔལ་དེ་བཞིན་གཤེགས་པ་ནི་སྐྱེ་བ་ཡང་མེད།
འགག་པའང་མེད་དོ། །འཇམ་དཔལ་དེ་བཞིན་གཤེགས་པ་ནི་མ་སྐྱེས་པ་མ་འགགས་པ་སྟེ།
འཇམ་དཔལ་དེ་བཞིན་གཤེགས་པ་ནི་གཟོད་མ་ནས་ཡོངས་སུ་མྱ་ངན་ལས་འདས་པ་ཡིན་ནོ།།
འཇམ་དཔལ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་
ཡོད་པ་མ་ཡིན་པ་སྟེ། འཇམ་དཔལ་ཇི་ལྟར་ཆར་པ་དམིགས་པ་ལས་སྤྲིན་མ་བྱུང་བ་མ་སྐྱེས་པ་
མ་འགགས་པ་ཡོད་པ་མ་ཡིན་པ་དེ་ལ་འཇིག་རྟེན་ན་སྤྲིན་ཞེས་བྱ་བར་འདོགས་པར་འབྱུང་བ་
དེ་བཞིན་དུ། འཇམ་དཔལ་ཆོས་སྟོན་པ་དམིགས་པ་ལས། དེ་བཞིན་གཤེགས་པ་མ་བྱུང་བ་
དང༌། མ་སྐྱེས་པ་དང་། མ་འགགས་པ། ཡོད་པ་མ་ཡིན་པ། གཟོད་མ་ཉིད་ནས་མ་སྐྱེས་པ་དེ་
-
37 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་འཇིག་རྟེན་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་སངས་རྒྱས་ཞེས་བྱ་བར་
འདོགས་པ་བྱུང་ངོ༌། །ཞེས་གསུངས་སོ། །དོན་འདི་ཉིད་སངས་རྒྱས་ཕལ་པོ་ཆེའི་མདོ་དང་། དེ་
བཞིན་གཤེགས་པའི་ཡོན་ཏན་དང་ཡེ་ཤེས་བསམ་གྱིས་མི་ཁྱབ་པའི་ཡུལ་ལ་འཇུག་པར་
བསྟན་པའི་མདོ་ལས་ཀྱང་རྒྱ་ཆེར་གསུངས་སོ། །
སྤྲུལ་པ་བསྟན་པ་ཚངས་ཆེན་བཞིན་ཞེས་བྱ་བ་ནི། ཇི་ལྟར་ཚངས་པ་ཚངས་པ་ཡི། །
གནས་ནས་འཕོ་བ་མེད་བཞིན་དུ། །ལྷ་ཡི་གནས་ནི་ཐམས་ཅད་དུ། །སྣང་བ་འབད་མེད་སྟོན་
པ་ལྟར། །དེ་བཞིན་ཐུབ་པ་ཆོས་སྐུ་ལས། །བསྐྱོད་པ་མེད་པར་ཁམས་ཀུན་ཏུ། །སྐལ་ལྡན་
རྣམས་ལ་འབད་མེད་པར། །སྒྲུལ་པ་དག་ནི་སྟོན་པར་མཛད། །ཇི་ལྟར་ཚངས་རྟག་གཞལ་
ཡས་ཁང་ལས་མི་གཡོ་འདོད་ཁམས་ཞུགས་པ་དེ། །ལྷ་རྣམས་ཀྱིས་མཐོང་དེ་མཐོང་དེ་ནི་
ཡུལ་ལ་དགའ་བ་སྤོང་བྱེད་ལྟར། །དེ་བཞིན་བདེ་གཤེགས་ཆོས་ཀྱི་སྐུ་ལས་མ་བསྐྱོད་འཇིག་
རྟེན་ཀུན་ཏུ་དེ། །སྐལ་ལྡན་གྱིས་མཐོང་དེ་མཐོང་དེ་ཡང་དྲི་མ་ཀུན་སེལ་བྱེད། །སྔོན་གྱི་རང་
ཉིད་སྨོན་ལམ་དང༌། །ལྷ་རྣམས་ཀྱི་ནི་དགེ་བའི་མཐུས། །ཇི་ལྟར་ཚངས་པ་འབད་མེད་སྣང་། །
རང་བྱུང་སྤྲུལ་སྐུ་དེ་བཞིན་ནོ། །འདིས་ནི་སྐལ་བ་དང་ལྡན་པ་ལ་འབད་པ་མེད་པ་ཉིད་དུ་སྣང་
བར་བསྟན་ཏོ། །སྐལ་བ་མེད་པ་ལ་མི་སྣང་བ་ལས་བརྩམས་ཏེ་ཚིགས་སུ་བཅད་པ། འཕོ་དང་
ལྕམས་འཇུག་བལྟམས་དང་ཡབ་ཀྱི་ཁབ་གཤེགས་དང༌། །དགྱེས་རོལ་བ་དང་དབེན་པར་
སྤྱོད་དང་བདུད་བཅོམ་དང༌། །བྱང་ཆུབ་ཆེ་བརྙེས་ཞི་བའི་གྲོང་ཁྱེར་ལམ་སྟོན་དག །བསྟན་ན་
ཐུབ་དབང་སྐལ་མེད་མིག་གི་ལམ་མི་འགྱུར། །འདིས་ནི་གདུལ་བྱ་ཡོད་པའི་སར་མཛད་པ་
བཅུ་གཉིས་བསྟན་ནས་གདུལ་བྱ་མེད་པ་ན་མི་སྣང་བ་ཉིད་བསྟན་ཏོ། །དེའང་མདོ་ལས།
འཇམ་དཔལ་འདི་ལྟ་སྟེ་དཔེར་ན། སྟོང་གསུམ་འབུམ་ཕྲག་བཅུ་ལ་དབང་བསྒྱུར་བའི་ཚངས་
པ་ཆེན་པོ་ཟིལ་གྱིས་མི་གནོན་ཅིང་ཟིལ་གྱིས་མི་གནོན་པར་བྱེད་པ་ནི། ཉིན་གཅིག་བཞིན་དུ་
3 7 2



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
རྒྱལ་ཆེན་བཞིའི་རིས་ཀྱི་མཐར་ཐུག་པའི་བར་གྱི་ལྷའི་རིས་ཐམས་ཅད་ལ་རྣམ་པར་ལྟ་བར་
བྱེད་དེ། འཇམ་དཔལ་སྟོང་གསུམ་འབུམ་ཕྲག་བཅུ་ལ་དབང་བསྒྱུར་བའི་ཚངས་པ་ཆེན་པོ་
ཟིལ་གྱིས་མི་གནོན་ཅིང་ཟིལ་གྱིས་མི་གནོན་པར་བྱེད་པ་དེ། ལྷའི་རིས་ཐམས་ཅད་ལ་ལྟ་བར་
བྱེད་པ་དེའི་ཚེ་ན། ལྷའི་རིས་ཐམས་ཅད་ཀྱི་ནང་ན་ལྷའི་བུ་ཐམས་ཅད་རང་རང་གི་འདོད་པའི་
རྩེད་མོ་དང༌། དགའ་བ་དང་ ལོངས་ སྤྱོད་སྤངས་ཏེ། སིལ་སྙན་དང་ཕེག་རྡོབ་པ་དང་གླུ་
དབྱངས་ཀྱི་སྒྲ་ཐམས་ཅད་ཞི་བར་བྱས་ནས། འདོད་པའི་རྩེ་མོ་དང་དགའ་བ་དང་ལོངས་སྤྱོད་
ཡིད་ལ་བྱེད་པ་བཏང་སྟེ། གུས་པ་དང་བཅས་པའི་ཐལ་མོ་སྦྱར་ནས་ཚངས་པ་ཆེན་པོ་དེ་ལ་
མིག་མི་འཛུམས་པར་ལྟ་བར་བྱེད་དོ། །ཚངས་པ་ཆེན་པོ་དེ་ཡང་གནས་ནས་མི་གཡོ་བར་ལྷའི་
བུ་ཐམས་ཅད་ཡུད་ཙམ་ཞིག་བདག་ལ་ལྟར་འཇུག་པར་བྱེད་དེ། དེའི་ཚེ་ན་ལྷའི་བུ་དེ་དག་
ཚངས་པའི་འཇིག་རྟེན་དུ་སྐྱེ་བར་འདོད་ཅིང་། དགེ་བའི་རྩ་བ་རྣམས་ཀྱང་ཚངས་པའི་འཇིག་
རྟེན་དུ་སྐྱེ་བར་བྱ་བའི་ཕྱིར་ཡོངས་སུ་བསྔོ་བར་བྱེད་དོ། །འཇམ་དཔལ་ཚངས་པ་ཆེན་པོ་དེ་
ཡང་ཚངས་པའི་གཞལ་མེད་ཁང་དེ་ནས་འཆི་འཕོ་བར་མི་བྱེད་པ་བཞིན་དུ་སྔོན་གྱི་སྨོན་ལམ་
གྱི་བྱིན་གྱིས་བརླབས་དང་། ལྷའི་བུ་དེ་དག་གིས་སྔོན་གྱི་དགེ་བའི་རྩ་བ་བསགས་པའི་མཐུས།
སྟོང་གསུམ་འབུམ་ཕྲག་བཅུ་ལ་དབང་བསྒྱུར་བའི་ཚངས་པ་ཆེན་པོ་ཟིལ་གྱིས་མི་གནོན་ཅིང་
ཟིལ་གྱིས་མི་གནོན་པར་བྱེད་པ་གཞན་ཞིག་བྱིན་གྱིས་རློབ་པར་བྱེད་དོ། །འཇམ་དཔལ་སྤྲུལ་
པའི་ཚངས་པ་ཆེན་པོ་དེ་ཡང་། ཉིན་གཅིག་བཞིན་དུ་རྒྱལ་ཆེན་བཞིའི་ལྷའི་རིས་ཀྱི་མཐར་ཐུག་
པའི་བར་གྱི་ལྷའི་རིས་ཐམས་ཅད་ལ་རྣམ་པར་ལྟ་བར་བྱེད་དེ། འཇམ་དཔལ་དེའི་ཚེ་ན་ལྷའི་
རིས་ཐམས་ཅད་ཀྱང་ནང་ན། ལྷའི་བུ་ཐམས་ཅད་རང་རང་གི་འདོད་པའི་རྩེད་མོ་དང་དགའ་བ་
དང་ལོངས་སྤྱོད་དག་སྤངས་ཏེ། སིལ་སྙན་དང་ཕེག་རྡོབ་པ་དང་གླུ་དབྱངས་ཀྱི་སྒྲ་ཐམས་ཅད་
ཞི་བར་བྱས་པས། འདོད་པའི་རྩེད་མོ་དང་དགའ་བ་དང་ལོངས་སྤྱོད་ཡིད་ལ་བྱེད་པ་བཏང་སྟེ།
3 73



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གུས་པ་དང་བཅས་པས་ཐལ་མོ་སྦྱར་ནས་ཚངས་པ་ཆེན་པོ་དེ་ལ་མིག་མི་འཛུམས་པར་ལྟ་བར་
བྱེད་དོ། །སྤྲུལ་པའི་ཚངས་པ་ཆེན་པོ་དེ་ཡང་གནས་ནས་མི་གཡོ་བར་ལྷའི་བུ་ཐམས་ཅད་ཡུད་
ཙམ་ཞིག་བདག་ལ་ལྟར་འཇུག་པར་ཡང་བྱེད་དོ། །དེའི་ཚེ་ན་ལྷའི་བུ་དེ་དག་ཀྱང་ཚངས་པའི་
འཇིག་རྟེན་དུ་སྐྱེ་བར་འདོད་ཅིང་དགེ་བའི་རྩ་བ་རྣམས་ཀྱང་ཚངས་པའི་འཇིག་རྟེན་ཏུ་སྐྱེ་བར་
བྱ་བའི་ཕྱིར་ཡོངས་སུ་བསྔོ་བར་ཡང་བྱེད་དོ། །འཇམ་དཔལ་དེ་ལ་ནི་ཚངས་པ་ཡོད་པ་མ་ཡིན་
ཏེ༑ འཇམ་དཔལ་ཚངས་པ་ཆེན་པོ་ནི་སྟོང་པ་ཡ་མ་རླ་མ་བྱུང་པ་ཡི་གེ་མེད་པ་སྒྲ་མེད་པ་ཡུལ་
མེད་པ་དངོས་པོ་མེད་པ་བསམ་དུ་མེད་པ་མཚན་མ་མེད་པ་སེམས་དང་ཡིད་དང་རྣམ་པར་ཤེས་
པ་དང་བྲལ་བ་མ་སྐྱེས་པ་མ་འགགས་པ་ཡིན་མོད་ཀྱི། འཇམ་དཔལ་འོན་ཀྱང་ཚངས་པ་ཆེན་
པོ་དེ་ཉིད་ཀྱི་སྔོན་གྱི་དགེ་བའི་རྩ་བ་དང་སྨོན་ལམ་གྱི་བྱིན་གྱི་བརླབས་དང་། ལྷའི་བུ་དེ་དག་གི་
སྔོན་གྱི་དགེ་བའི་རྩ་བ་བསགས་པའི་མཐུས་ལྷའི་རིས་ཐམས་ཅད་ལ་བལྟར་སྣང་བར་ཡང་
འགྱུར་རོ། །འཇམ་དཔལ་འོན་ཀྱང་ལྷའི་བུ་དེ་དག་འདི་སྙམ་དུ། ཚངས་པ་ཆེན་པོ་དེ་ནི། སྤྲུལ་
པ་སྟོང་པ་ཡ་མ་རླ་མ་བྱུང་བ་ཡི་གེ་མེད་པ་སྒྲ་མེད་པ་ཡུལ་མེད་པ་དངོས་པོ་མེད་པ་བསམ་དུ་
མེད་པ་མཚན་མེད་པ་སེམས་དང་ཡིད་དང་རྣམ་པར་ཤེས་པ་དང་བྲལ་བ། སྐྱེ་བ་མེད་པ་
འགག་པ་མེད་པ་ཡིན་ནོ་སྙམ་དུ་མི་སེམས་སོ། །འཇམ་དཔལ་དེ་བཞིན་དུ་དེ་བཞིན་གཤེགས་
པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱང་སྟོང་པ་ཡ་མ་རླ་མ་བྱུང་བ་ཡི་གེ་
མེད་པ་སྒྲ་མེད་པ་ཡུལ་མེད་པ་དངོས་པོ་མེད་པ་བསམ་དུ་མེད་པ་མཚན་མ་མེད་པ་སེམས་དང་
ཡིད་དང་རྣམ་པར་ཤེས་པ་དང་བྲལ་བ་མ་སྐྱེས་པ་མ་འགགས་པ་མ་ཡིན་མོད་ཀྱི། འཇམ་
དཔལ་འོན་ཀྱང་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
ཀྱི་སྔོན་བྱང་ཆུབ་སེམས་དཔའི་སྤྱོད་པའི་སྨོན་ལམ་གྱི་བྱིན་གྱི་བརླབས་དང་། བྱང་ཆུབ་སེམས་
དཔའ་ལས་དང་པོ་པ་རྣམས་དང་། ཉན་ཐོས་དང་རང་སངས་རྒྱས་ཀྱི་ཐེག་པ་ལ་ཡང་དག་པར་
3 ？ 4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། (༥
ཞུགས་པ་རྣམས་དང་། བྱིས་པ་སོ་སོའི་སྐྱེ་བོ་ཐམས་ཅད་ཀྱི་དགེ་བའི་རྩ་བ་བསགས་པའི་
མཐུས། དེ་བཞིན་གཤེགས་པ་གནས་ནས་མི་གཡོ་བཞིན་དུ་མཚན་བརྒྱ་སྟོང་གིས་ལེགས་
པར་བརྒྱན་པ་འཇིག་རྟེན་ན་གཟུགས་བརྙན་བཞིན་དུ་ཀུན་ཏུ་སྣང་ངོ༌། །འཇམ་དཔལ་བྱང་
སེམས་ལས་དང་པོ་པ་རྣམས་དང་། ཉན་ཐོས་དང་རང་སངས་རྒྱས་ཀྱི་ཐེག་པ་པ་ཐམས་ཅད་
དང༌། བྱིས་པ་སོ་སོའི་སྐྱེ་བོ་ཐམས་ཅད་ནི་འདི་སྙམ་དུ་དེ་བཞིན་གཤེགས་པ་ནི་སྟོང་པ་ཡ་མ་རླ་
མ་བྱུང་བ་ཡི་གེ་མེད་པ་སྒྲ་མེད་པ་ཡུལ་མེད་པ་དངོས་པོ་མེད་པ་བསམ་དུ་མེད་པ་སེམས་དང་
ཡིད་དང་རྣམ་པར་ཤེས་པ་དང་བྲལ་བ། མ་སྐྱེས་པ་མ་འགགས་པ་ཡིན་པར་མི་སེམས་མོད་ཀྱི།
འཇམ་དཔལ་འོན་ཀྱང་དེ་བཞིན་གཤེགས་པ་ནི་སྤྱོད་ལམ་ཐམས་ཅད་དུ་དེ་བཞིན་གཤེགས་
པའི་སྐུ་མཚན་བརྒྱ་སྟོང་གིས་ལེགས་པར་བརྒྱན་པ་ལས། སེམས་ཅན་མོས་པ་སྣ་ཚོགས་ཐ་
དད་པ་རྣམས་ལ་ཆོས་སྟོན་པ་ཆེན་པོ་འབྱུང་བར་ཡང་བྱེད་དོ། །ཆོས་བསྟན་པ་དེ་ཡང་སེམས་
ཅན་ཐམས་ཅད་ཀྱི་གནོད་པ་དང་འཁྲུག་པ་དང་ཉེ་བའི་ཉོན་མོངས་པ་ཐམས་ཅད་ཉེ་བར་ཞི་
བར་བྱེད་པར་འགྱུར་ཏེ། དེ་བཞིན་གཤེགས་པ་ནི་དེ་ལ་ཡང་ཐམས་ཅད་དུ་མཉམ་ཞིང་བཏང་
སྙོམས་ལ་རྣམ་པར་མི་རྟོག་ཅིང་བྱེ་བྲག་མི་འབྱེད་དེ། འཇམ་དཔལ་རྣམ་གྲངས་དེས་ཀྱང་འདི་
ལྟར་སྐྱེ་བ་མེད་པ་དང་འགག་པ་མེད་པ་ཞེས་བྱ་བ་དེ་ནི་དེ་བཞིན་གཤེགས་པའི་ཚིག་བླ་དྭགས་
ཡིན་པར་རིག་པར་བྱའོ་ཞེས་པ་དང་། སངས་རྒྱས་ཕལ་པོ་ཆེའི་མདོ་ལས་ཀྱང་། ཚངས་པ་ཇི་
ལྟར་ཚངས་པའི་གནས་ནས་མ་གཡོས་ཀྱང༌། །སྟོང་གསུམ་ཚངས་གནས་ཀུན་ཏུ་རང་གི་ལུས་
ཀྱང་སྟོན། །ལྷ་དང་མི་རྣམས་རང་གི་ལུས་ཀྱི་དབང་དུ་བྱེད། །ཚངས་པ་རང་གི་ལུས་ཀྱང་ཐ་
དད་བྱེད་པ་མིན། །དེ་བཞིན་ཆོས་རྣམས་ཀུན་ལ་མངའ་གྱུར་སྟོན་པ་ཡང་། །ཕྱོགས་བཅུ་ཀུན་
ཏུ་སྐུ་གཟུགས་སྟོན་མཛད་དེ། །དཔེ་ཟླ་མེད་པ་རྣམས་ཀྱི་སྐུ་ལ་དབྱེ་བ་མེད། །མི་རྣམས་ཀུན་
ཀྱང་སོ་སོ་སྟོན་པ་མངོན་གྱུར་ཤེས། །ཞེས་སོ། །དེར་མ་ཟད་གསུང་རྟོག་མེད་ཀྱི་དཔེའང་
37 5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚངས་པའི་སྒྲ་དབྱངས་ལ་བྱས་ནས་གསུངས་ཏེ། ཇི་ལྟར་ཚངས་པའི་སྟན་ལས་མ་གཡོས་
པར། །སྒྲ་དབྱངས་གཅིག་བརྗོད་ཚངས་པ་བསམ་ཡས་དགའ་བར་བྱེད། །འོན་ཀྱང་ཚངས་
པའི་དབྱངས་དེ་འཁོར་གྱི་ཕྱིར་མི་འབྱུང༌། །འཁོར་རྣམས་ཇི་སྙེད་ཐམས་ཅད་ཁོང་དུ་ཆུད་པར་
བྱེད། །སྟོབས་བཅུ་ ལེགས་མངའ་ སངས་ རྒྱས་ གདན་བཞུགས་ཤིང༌། །གསུང་གཅིག་ཆོས་
དབྱིངས་མ་ལུས་བཀང་སྟེ་རབ་ཏུ་སྒྲོགས། །འཁོར་ལས་མི་འདའ་སངས་རྒྱས་སེར་སྣ་མངའ་
བ་མིན། །སེམས་ཅན་དད་དང་བྲལ་བས་རྒྱལ་བའི་གསུང་མི་ཐོས་ཞེས་སོ། །
ཡེ་ཤེས་སྤྲོ་བ་ཉི་མ་བཞིན་ཞེས་བྱ་བ་ནི། ཇི་ལྟར་ཉི་མས་གདུངས་པའི་དུས་གཅིག་
ཚེ་ཉིད་ལ། །པད་སོགས་རྒྱས་དང་ཀུ་མུ་ད་ནི་རབ་ཟུམ་པ། །ཆུ་སྐྱེས་བྱེ་དང་ཟམ་པའི་ཡོན་ཏན་
སྐྱོན་དག་ལ། །ཉི་མ་རྟོག་མེད་འདིར་ནི་འཕགས་པའི་ཉི་དེ་བཞིན། །སེམས་ཅན་གྱི་ཁམས་ནི་
རྣམ་པ་གཉིས་ཏེ། གདུལ་བྱ་དང་། གདུལ་བྱ་མ་ཡིན་པའོ། །དེ་ལ་གདུལ་བྱ་ནི་སྣོད་དུ་གྱུར་པ་
དེའི་དབང་དུ་བྱས་པ་སྟེ། པད་མ་ལྟ་བུ་དང་ཆུ་དྭངས་པའི་སྣོད་ལྟ་བུའོ། །གདུལ་བྱ་མ་ཡིན་པ་
ནི་སྣོད་མ་ཡིན་པའི་དབང་དུ་བྱས་པ་སྟེ། ཀུན་མུ་ད་ལྟ་བུ་དང་། ཆུའི་སྣོད་ཆག་པ་ལྟ་བུའོ། །དེ་
ཉིད་ཀྱི་དོན་རྒྱས་པར་བཤད་པ་ནི། ཇི་ལྟར་ཉི་མ་རྟོག་མེད་པ། །རང་འོད་གཅིག་ཅར་སྤྲོས་པ་
ཡིས། །པད་མ་རྒྱས་པར་བྱེད་པ་དང༌། །གཞན་དག་སྨིན་པར་བྱེད་པ་ལྟར། །དེ་བཞིན་དེ་
བཞིན་གཤེགས་པ་ཡི། །ཉི་མ་དམ་ཆོས་འོད་ཟེར་དག །གདུལ་བྱའི་སྐྱེ་བོ་པད་མ་ལ། །རྣམ་
པར་རྟོག་པ་མེད་པར་འཇུག །རྣམ་པར་མི་རྟོག་པར་དོན་མཛད་པ་ཉིད་ནི། ཆོས་དང་གཟུགས་
ཀྱི་སྐུ་དག་ནི། །བྱང་ཆུབ་སྙིང་པོའི་མཁར་ཤར་བ། །ཀུན་མཁྱེན་ཉི་མ་འགྲོ་བར་ནི། །ཡེ་ཤེས་
འོད་ཟེར་སྤྲོ་བར་མཛད། །གདུལ་བྱ་དག་པ་ལ་སྣང་བ་ཉིད་ནི། གང་ཕྱིར་གདུལ་བྱ་དག་པ་
ཡིས། །ཆུ་ཡི་སྣོད་ནི་ཐམས་ཅད་ལ། །བདེ་གཤེགས་ཉི་མའི་གཟུགས་བརྙན་ནི། །དཔག་ཏུ་
མེད་པ་གཅིག་ཅར་འཆར། །ཞེས་སོ། །དེ་ལྟར་སངས་རྒྱས་རྣམས་ཉི་མ་བཞིན་དུ་རྣམ་པར་
3 7 6



ཀྱི
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥་
རྟོག་པ་མེད་པ་ཡིན་ཡང་སེམས་ཅན་གྱི་ཚོག་རྣམ་པ་གསུམ་ལ་སྟོན་པ་དང་འདོམས་པ་ལ་
འཇུག་པའི་ཚུལ་གྱི་དབང་དུ་བྱས་ཏེ་རི་མཐོ་བ་དང་བར་མ་དང༌། དམན་པ་ལ་རིམ་གྱིས་
འཇུག་པ་དང་འདྲ་བ་ཉིད་ནི། རྟག་ཏུ་ཐམས་ཅད་ལ་ཁྱབ་པ། །ཆོས་དབྱིངས་ནམ་མཁའི་
དཀྱིལ་དུ་ནི། །སངས་རྒྱས་ཉི་མ་གདུལ་བྱ་ཡི། །རི་ལ་ཇི་ལྟར་འོས་པར་འབབ། །ཇི་ལྟར་རྒྱ་
ཆེན་འོད་ཟེར་སྟོང་ལྡན་ཉི་ཤར་འདིར། །འཇིག་རྟེན་ཀུན་ཏུ་སྣང་བར་བྱས་ནས་རིམ་གྱིས་ནི། །
མཆོག་དང་བར་མ་དམན་པའི་རི་ལ་འབབ་དེ་བཞིན། །རྒྱལ་བའི་ཉི་མ་སེམས་ཅན་ཚོགས་ལ་
རིམ་གྱིས་འབབ། །འོད་ཀྱི་དཀྱིལ་འཁོར་ཉི་མ་ལས་ཁྱད་པར་དུ་གྱུར་པ་ནི། ཞིང་ཀུན་ནམ་
མཁའི་མཐིལ་སྤྲོ་ཉི་མ་ལ་མེད་ལ། །མི་ཤེས་མུན་བཀབ་ཤེས་བྱའི་དོན་སྟོན་པ་ཡང་མིན། །
ཐུགས་རྗེའི་བདག་ཉིད་སྣ་ཚོགས་མདོག་བཀྱེ་འོད་ཚོགས་ཀྱིས། །གསལ་བ་དག་ནི་འགྲོ་ལ་
ཤེས་བྱའི་དོན་སྟོན་མཛད། །སངས་རྒྱས་གྲོང་དུ་གཤེགས་ཚེ་མིག་དང་མི་ལྡན་པ་ཡི་སྐྱེ་བོ་
རྣམས། །མཐོང་ཞིང་དོན་མེད་ཚོགས་བྲལ་དོན་དེ་མཐོང་བ་ལས་ནི་མྱོང་བ་དང་། །གཏི་མུག་
གིས་ལྡོངས་སྲིད་པའི་མཚོར་ལྷུང་ལྟ་བའི་མུན་པས་བསྒྲིབས་པ་རྣམས། །སངས་རྒྱས་ཉི་མའི་
འོད་ཀྱིས་བློ་སྣང་མ་མཐོང་བའི་གནས་མཐོང་འགྱུར། །དཔེ་དོན་འདི་ཉིད་མདོ་ལས། འཇམ་
དཔལ་འདི་ལྟ་སྟེ་དཔེར་ན། ཉི་མའི་དཀྱིལ་འཁོར་གྱི་འོད་ཟེར་དག་ནི་འཛམ་བུའི་གླིང་དུ་དང་
པོ་ཁོ་ནར་རིའི་དབང་པོ་ཆེན་པོ་རྣམས་སྣང་བར་བྱེད་དོ། །དེའི་འོག་ཏུ་རི་ཁོར་ཡུག་དང་ཁོར་
ཡུག་ཆེན་པོ་རྣམས་སྣང་བར་བྱེད་དོ། །དེའི་འོག་ཏུ་རི་ཆེན་པོ་གཞན་དག་སྣང་བར་བྱེད་དོ། །
དེའི་འོག་ཏུ་རི་ནག་པོ་རྣམས་སྣང་བར་བྱེད་དོ། །དེའི་འོག་ཏུ་ས་ཕྱོགས་མཐོན་པོ་དག་སྣང་
བར་བྱེད་དོ། །དེའི་འོག་ཏུ་འཛམ་བུའི་གླིང་འདིའི་ས་ཕྱོགས་དམའ་བ་དག་ཀྱང་སྣང་བར་བྱེད་
དོ༑ ༑འཇམ་དཔལ་འོན་ཀྱང་ཉི་མའི་འོད་ཟེར་དེ་དག་ནི་རྟོག་པར་མི་བྱེད་རྣམ་པར་རྟོག་པར་
མི་བྱེད། སེམས་པར་མི་བྱེད་རྣམ་པར་སེམས་པར་མི་བྱེད་དེ། འཇམ་དཔལ་ཉི་མའི་འོད་ཟེར་
3 7 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་ནི་སེམས་དང་ཡིད་དང་རྣམ་པར་ཤེས་པ་དང་བྲལ་བ། མ་སྐྱེས་པ་མ་འགགས་པ།
མཚན་ཉིད་མེད་པ་མཚན་ཉིད་དང་བྲལ་བ། ཡིད་ལ་བྱེད་པ་མེད་པ་ཡིད་ལ་བྱེད་པ་དང་བྲལ་
བ༑ སྤྲོས་པ་མེད་པ་སྤྲོས་པ་དང་བྲལ་བ། ཡོངས་སུ་གདུང་བ་མེད་པ་ཡོངས་སུ་གདུང་བ་དང་
བྲལ་བ། ཚུ་རོལ་ན་གནས་པ་མ་ཡིན་པ། ཕ་རོལ་ན་གནས་པ་མ་ཡིན་པ། མཐོ་བ་མ་ཡིན།
དམའ་བ་མ་ཡིན། བཅིངས་པ་མ་ཡིན། གྲོལ་བ་མ་ཡིན། ཤེས་པ་དང་ལྡན་པ་མ་ཡིན། ཤེས་
པ་དང་མི་ལྡན་པ་མ་ཡིན། ཉོན་མོངས་པ་དང་བཅས་པ་མ་ཡིན། ཉོན་མོངས་པ་མེད་པ་མ་
ཡིན། བདེན་པ་སྨྲ་བ་མ་ཡིན། བརྫུན་པ་སྨྲ་བ་མ་ཡིན། ཕ་རོལ་ན་མ་ཡིན། ཚུ་རོལ་ན་མ་ཡིན།
འགྲམ་ན་མ་ཡིན། གཤོང་ན་མ་ཡིན། ཐང་ན་མ་ཡིན། ཆུ་བོ་ལ་མ་ཡིན། རྟོག་གེའི་སྤྱོད་ཡུལ་
མ་ཡིན། རྟོག་གེ་མ་ཡིན་པའི་སྤྱོད་ཡུལ་མ་ཡིན། གཟུགས་ཅན་མ་ཡིན། གཟུགས་མེད་པ་མ་
ཡིན་མོད་ཀྱི། འཇམ་དཔལ་འོན་ཀྱང་ས་གཞི་མཐོ་བ་དང་དམའ་བ་དག་བར་མའི་བྱེ་བྲག་
གིས་སྣང་བ་ཆེན་པོ་དང་ཆུང་ངུ་དང་བར་མའི་འོད་ཟེར་སྣ་ཚོགས་སྣང་བར་འགྱུར་རོ། །འཇམ་
དཔལ་དེ་བཞིན་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་
ཀྱང་རྟོག་པར་མི་བྱེད་རྣམ་པར་རྟོག་པར་མི་བྱེད་སེམས་པར་མི་བྱེད་རྣམ་པར་སེམས་པར་མི་
བྱེད་དེ། འཇམ་དཔལ་དེ་བཞིན་གཤེགས་པ་ནི་སེམས་དང་ཡིད་དང་རྣམ་པར་ཤེས་པ་དང་
བྲལ་བ། མ་སྐྱེས་པ་མ་འགགས་པ། མཚན་ཉིད་མེད་པ་མཚན་ཉིད་དང་བྲལ་བ། ཡིད་ལ་བྱེད་
པ་མེད་པ་ཡིད་ལ་བྱེད་པ་དང་བྲལ་བ། སྤྲོས་པ་མེད་པ་སྤྲོས་པ་དང་བྲལ་བ། ཡོངས་སུ་གདུང་
བ་མེད་པ་ཡོངས་སུ་གདུང་བ་དང་བྲལ་བ། ཚུལ་རོལ་ན་གནས་པ་མ་ཡིན། ཕ་རོལ་ན་གནས་
པ་མ་ཡིན། མཐོ་བ་མ་ཡིན། དམའ་བ་མ་ཡིན། བཅིངས་པ་མ་ཡིན། གྲོལ་བ་མ་ཡིན། ཤེས་
པ་དང་ལྡན་པ་མ་ཡིན། ཤེས་པ་དང་མི་ལྡན་པ་མ་ཡིན། ཉོན་མོངས་པ་དང་བཅས་པ་མ་ཡིན།
ཉོན་མོངས་པ་མེད་པ་མ་ཡིན། བདེན་པ་གསུང་བ་མ་ཡིན། བརྫུན་པ་གསུང་བ་མ་ཡིན། ཚུལ་
，
3 7 8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥་
རོལ་ན་མ་ཡིན། ཕ་རོལ་ན་མ་ཡིན། འགྲམ་ན་མ་ཡིན། གཤོང་ན་མ་ཡིན། ཐང་ལ་མ་ཡིན།
ཆུ་བོ་ན་མ་ཡིན། ཐམས་ཅད་མཁྱེན་པ་མ་ཡིན། ཐམས་ཅད་མི་མཁྱེན་པ་མ་ཡིན། རྟོག་གེ་མ་
ཡིན། རྟོག་གེ་མེད་པ་མ་ཡིན། སྤྱོད་པ་མ་ཡིན། སྤྱོད་པ་མེད་པ་མ་ཡིན། ཀུན་འབྱུང་བ་མ་
ཡིན། དྲན་པ་དང་ལྡན་པ་མ་ཡིན། དྲན་པ་དང་མི་ལྡན་པ་མ་ཡིན། སེམས་པ་མ་ཡིན། སེམས་
པ་མེད་པ་མ་ཡིན། ཡིད་མ་ཡིན། ཡིད་མེད་པ་མ་ཡིན། སྒྲ་སྐད་མ་ཡིན། སྒྲ་སྐད་མེད་པ་མ་
ཡིན། མིང་ མ་ ཡིན། མིང་ མེད་ པ་ མ་ ཡིན། གཟུགས་མ་ ཡིན། གཟུགས་མེད་ པ་ མ་ ཡིན།
བརྗོད་པ་མ་ཡིན། བརྗོད་དུ་མེད་པ་མ་ཡིན། གདགས་པ་མ་ཡིན། གདགས་སུ་མེད་པ་མ་
ཡིན། བལྟར་སྣང་བ་མ་ཡིན། བལྟར་མི་སྣང་བ་མ་ཡིན། ཚུལ་མ་ཡིན། ཚུལ་མེད་པ་མ་ཡིན།
ལམ་སྟོན་པ་མ་ཡིན། ལམ་མི་སྟོན་པ་མ་ཡིན། འབྲས་བུ་ཐོབ་པ་མ་ཡིན། འབྲས་བུ་མ་ཐོབ་པ་
མ་ཡིན། རྟོག་པ་མེད་པ་མ་ཡིན། རྟོག་པ་དང་བྲལ་བ་མ་ཡིན། རྟོག་པ་དང་མ་བྲལ་བ་མ་ཡིན་
མོད་ཀྱི། འཇམ་དཔལ་འོན་ཀྱང་དེ་བཞིན་གཤེགས་པ་ཉི་མའི་དཀྱིལ་འཁོར་གྱི་ཡེ་ཤེས་ཀྱི་
འོད་ཟེར་དེ་དག་ནི་ཁམས་གསུམ་པོ་དེ་དག་ཏུ་ཆོས་ཀྱི་དབྱིངས་མཐའ་དང་དབུས་མེད་པ་དག་
ལ་ཐོགས་པ་མེད་པའི་འོད་ཟེར་དག་གཏོང་བར་མཛད་ཅིང་། ཡེ་ཤེས་ཀྱི་འོད་ཟེར་བཏང་བ་
དག་གིས་ཀྱང༌། བྱང་ཆུབ་སེམས་དཔའ་དང་པོ་ཁོ་ནར་བྱང་ཆུབ་སེམས་དཔའ་ལྷག་པའི་
བསམ་པའི་རིའི་དབང་པོ་རྒྱལ་པོ་ཆེན་པོ་ལྟ་བུ་དང་ལྡན་པ་རྣམས་ཀྱི་ལུས་ལ་འབབ་པར་
འགྱུར་རོ། །དེའི་འོག་ཏུ་རང་སངས་རྒྱས་ཀྱི་ཐེག་པ་ལ་ཞུགས་པ་རྣམས་ཀྱི་ལུས་ལ་འབབ་པར་
འགྱུར་རོ། །དེའི་འོག་ཏུ་ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པ་རྣམས་ཀྱི་ལུས་ལ་
འབབ་པར་འགྱུར་རོ། །དེའི་འོག་ཏུ་ལྷག་པའི་བསམ་པ་དགེ་བ་དང་མོས་པ་ཇི་ལྟ་བ་དང་ལྡན་
པ་རྣམས་ཀྱི་ལུས་ལ་འབབ་པར་འགྱུར་རོ། །དེའི་འོག་ཏུ་དེ་བཞིན་གཤེགས་པའི་ཉི་མའི་
དཀྱིལ་འཁོར་གྱི་ཡེ་ཤེས་ཀྱི་འོད་ཟེར་དེ་དག་ཐ་ན་སེམས་ཅན་ལོག་པ་ཉིད་དུ་ངེས་པའི་སེམས་
3 79



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་རྒྱུད་དང་ལྡན་པ་རྣམས་ཀྱི་ལུས་ལ་འབབ་པར་འགྱུར་ཞིང་། དེ་དག་ལ་མོས་པའི་རྒྱུ་ཡང་
དག་པར་བསྐྱེད་པས་ཕན་འདོགས་པ་དང༌། དགེ་བའི་ཆོས་རྣམས་ཀྱི་ཡང་དག་པར་འཕེལ་
བར་ཡང་བྱེད་དོ། །འཇམ་དཔལ་དེ་བཞིན་གཤེགས་པ་དེ་ནི་དེ་དག་ལ་ཡང་ཐམས་ཅད་དུ་
མཉམ་ཞིང་བཏང་སྙོམས་ལ། རྣམ་པར་མི་རྟོག་ཅིང་བྱེ་བྲག་མེད་དེ། འཇམ་དཔལ་དེ་བཞིན་
གཤེགས་པ་ཉི་མའི་དཀྱིལ་འཁོར་གྱི་ཡེ་ཤེས་ཀྱི་འོད་ཟེར་ནི་འདི་སྙམ་དུ། བདག་གིས་སེམས་
ཅན་འདི་ལ་ནི་ཆོས་རྒྱ་ཆེན་པོ་བསྟན་པར་བྱའོ། །འདི་ལ་བསྟན་པར་མི་བྱའོ་སྙམ་དུ་མི་སེམས་
ལ་འདི་སྙམ་དུ་སེམས་ཅན་འདི་ནི་རྒྱ་ཆེན་པོ་ལ་མོས་པ་ཡིན་ནོ། །འདི་ནི་བར་མ་ལ་མོས་པ་
ཡིན་ནོ། །འདི་ནི་ཉན་ཐོས་ཀྱི་ཐེག་པ་ལ་མོས་པ་ཡིན་ནོ། །འདི་ནི་བསམ་པ་དགེ་བ་ཡིན་ནོ། །
འདི་ནི་དམན་པ་དང་ལོག་པ་ལ་མོས་པ་ཡིན་ནོ་སྙམ་དུ་རྣམ་པར་རྟོག་པར་ཡང་མི་བྱེད་དོ། །
འཇམ་དཔལ་དེ་བཞིན་གཤེགས་པ་ནི་འདི་སྙམ་དུ། སེམས་ཅན་འདི་ནི་རྒྱ་ཆེན་པོ་ལ་མོས་པ་
ཡིན་གྱི་འདི་ལ་ནི་ཐེག་པ་ཆེན་པོ་བསྟན་པར་བྱའོ། །འདི་ནི་ལྷག་པའི་བསམ་པ་བར་མ་ལ་
མོས་པ་ཡིན་གྱིས། འདི་ལ་ནི་རང་སངས་རྒྱས་ཀྱི་ཐེག་པ་བསྟན་པར་བྱའོ། །འདི་ནི་ཉན་ཐོས་
ཀྱི་ཐེག་པ་ལ་མོས་པ་ཡིན་གྱི་འདི་ལ་ནི་ཉན་ཐོས་ཀྱི་ཐེག་པ་བསྟན་པར་བྱའོ། །སེམས་ཅན་
བསམ་པ་དགེ་བ་རྣམས་ཀྱི་བསམ་པ་རྟོགས་པར་བྱས་ནས་བསམ་པ་རྣམ་པར་སྦྱང་བར་བྱའོ།།
སེམས་ཅན་ལོག་པ་ཉིད་ལ་མོས་པའི་བར་དག་ནི་ལྟ་བ་དྲང་པོར་བྱས་ཤིང་ཇི་ལྟར་རྗེས་སུ་
མཐུན་པའི་ཆོས་བསྟན་པར་བྱའོ་སྙམ་དུ་ཡང་མི་སེམས་ཏེ། དེ་བཞིན་གཤེགས་པ་ཉི་མའི་
དཀྱིལ་འཁོར་གྱི་ཡེ་ཤེས་ཀྱི་འོད་ཟེར་སྣང་བ་ནི་དེ་ལྟར་རྣམ་པར་རྟོག་པར་མི་བྱེད་དོ། །དེ་ཅིའི་
ཕྱིར་ཞེ་ན། དེ་བཞིན་གཤེགས་པ་ཉི་མའི་དཀྱིལ་འཁོར་གྱི་ཡེ་ཤེས་ཀྱི་འོད་ཟེར་སྣང་བ་ནི་རྟོག་
པ་དང་རྣམ་པར་རྟོག་པ་དང་ཡོངས་སུ་རྟོག་པ་དང་སྤྲོས་པ་ཐམས་ཅད་ཡང་དག་པར་རྒྱུན་ཆད་
པ་ཡིན་པའི་ཕྱིར་རོ། །འཇམ་དཔལ་འོན་ཀྱང་སེམས་ཅན་རྣམས་ཀྱི་དགེ་བའི་བསམ་པའི་རྒྱུད་
3
8
0



，
，
་
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
སྣ་ཚོགས་པ་དག་ལ། དེ་བཞིན་གཤེགས་པའི་ཉི་མའི་དཀྱིལ་འཁོར་གྱི་ཡེ་ཤེས་ཀྱི་འོད་ཟེར་གྱི་
སྣང་བ་སྣ་ཚོགས་དག་འབྱུང་བར་འགྱུར་རོ། །ཞེས་པ་དང་། སངས་རྒྱས་ཕལ་པོ་ཆེ་ལས་ཀྱང་།
ཇི་ལྟར་འཛམ་བུའི་གླིང་དུ་ཉི་མ་འཆར་གྱུར་ཚེ། །མུན་པ་མ་ལུས་སེལ་ཞིང་རབ་ཏུ་སྣང་བ་བྱེད།།
ཤིང་དང་པད་མའི་ནགས་ཚལ་ས་རྣམས་གར་བབ་པའི། །སྣ་ཚོགས་གནས་ཀྱི་སེམས་ཅན་
ཐམས་ཅད་ཉེ་བར་འཚོ། །དེ་བཞིན་རྒྱལ་བའི་ཉི་མས་སེམས་ཅན་ཀུན་འཚོ་སྟེ། །ལྷ་མི་འཇིག་
རྟེན་རྣམས་ ཀྱི་དགེ་རྩ་ལ། །མུན་པའི་ཐིབས་པོ་སྩལ་ཅིང་ཤེས་རབ་སྣང་གྱུར་པས། །མི་ཡི་
དབང་པོ་མཆོག་མཐོང་བདེ་བ་ཐམས་ཅད་ཐོབ། །ཉི་མའི་འོད་ཟེར་ཐོག་མར་རི་རབ་ཁོར་ཡུག་
ལ༑ ༑ཤར་ནས་དེའི་འོག་ཏུ་རི་བོ་མང་ལ་འཆར། །དེ་ནས་ས་སྟེང་འདི་ཡི་ཕྱོགས་རྣམས་
མཐོང་མཐོ་ལ། །དེ་ནས་ས་སྟེང་དམའ་བའི་ཕྱོགས་རྣམས་སྣང་བར་བྱེད། །བདེ་གཤེགས་འོད་
ཟེར་ཐོག་མར་རྒྱལ་སྲས་ལུས་ལ་འཆར། །དེ་ཡི་འོག་ཏུ་རང་རྒྱལ་ཐེག་ལ་གནས་པར་འཆར།།
དེ་ནས་དབང་བསྒྱུར་དེ་ནས་སློབ་པའི་རྣམས་ལ་འཆར། །དེ་ནས་མ་ལུས་འགྲོར་འཆར་སངས་
རྒྱས་རྟོག་མི་མངའ། །མིག་དང་མི་ལྡན་ཉི་མ་ཀུན་ཏུ་སྣ་མི་མཐོང་། །འོན་ཀྱང་ཉི་མའི་གྲངས་
ཀྱིས་དེ་དག་ཉེ་བར་འཚོ། །བཀྲེས་པ་སྤོང་ཞིང་ལུས་ལ་ཤིན་ཏུ་ལྷམ་པར་བྱེད། །དེ་ལྟར་
སེམས་ཅན་ཐམས་ཅད་ཉི་མས་ཉེ་བར་འཚོ། །དད་དང་མི་ལྡན་སངས་རྒྱས་ཉི་མ་མི་མཐོང་སྟེ།།
འོན་ཀྱང་རྒྱལ་བའི་བྱིན་གྱིས་དེ་ཡང་ཉེ་བར་འཚོ། །རྒྱལ་བའི་མཚན་ཐོས་བདེ་གཤེགས་འོད་
ལ་རེག་གྱུར་ཀྱང༌། །དེ་ལ་བྱང་ཆུབ་གོ་འཕང་བར་གྱི་རྒྱུར་འགྱུར་རོ། །ཞེས་གསུངས་ལ། དེ་
བཞིན་གཤེགས་པའི་ཡོན་ཏན་དང་ཡེ་ཤེས་བསམ་གྱིས་མི་ཁྱབ་པའི་ཡུལ་ལ་འཇུག་པ་ལས་
ཀྱང་གསལ་བར་གསུངས་སོ། །
ཐུགས་རྟོག་མེད་ཡིད་བཞིན་གྱི་ནོར་བུ་བཞིན། ཞེས་བྱ་བ་ནི། ཇི་ལྟར་ཡིད་བཞིན་
ནོར་བུ་ནི། །རྟོག་པ་མེད་ཀྱང་གཅིག་ཅར་དུ། །སྤྱོད་ཡུལ་གནས་པ་རྣམས་ཀྱི་ནི། །བསམ་ཀུན་
38 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སོ་སོར་རྫོགས་བྱེད་ལྟར། །དེ་བཞིན་སངས་རྒྱས་ཡིད་བཞིན་ལ། །བརྟེན་ནས་བསམ་པ་ཐ་
དད་རྣམས། །སྣ་ཚོགས་ཆོས་ནི་ཐོས་གྱུར་ཀྱང་། །དེ་ནི་དེ་ལ་རྣམ་མི་རྟོག །ཅེས་བྱ་བ་འདིས་ནི་
རྣམ་པར་རྟོག་པ་མེད་བཞིན་དུ་བསམ་པ་ཐམས་ཅད་སོ་སོར་རྫོགས་པར་བྱེད་པ་ཉིད་བསྟན་
ཏོ༑ ༑ཇི་ལྟར་ནོར་བུ་རིན་ཆེན་རྟོག་མེད་འདོད་པའི་ནོར། །འབད་པ་མེད་པར་གཞན་པ་དག་
ལ་རབ་སྟེར་ལྟར། །དེ་བཞིན་ཐུབ་པ་འབད་མེད་ཇི་ལྟར་འོས་པར་ནི། །གཞན་གྱི་དོན་དུ་སྲིད་
པ་ཇི་སྲིད་རྟག་ཏུ་བཞུགས། །འདིས་ནི་རྩོལ་བ་མེད་པ་དང་དུས་ཀྱི་ཁྱད་པར་གཉིས་བསྟན་ཏོ།།
དེ་བཞིན་གཤེགས་པ་འབྱུང་བ་རྙེད་པར་དཀའ་ཞེས་བྱ་བ་ནི། གང་ཕྱིར་རྒྱ་མཚོ་ས་འོག་གནས་
དེ་ལ་འདོད་པས། །ཇི་ལྟར་ནོར་བུ་བཟང་པོ་འགྲོ་འདིར་རབ་རྙེད་དཀའ། །དེ་བཞིན་འགྲོ་བ་
ཤིན་ཏུ་སྐལ་ངན་ཉོན་མོངས་ཟིན། །ཡིད་འདིར་བདེ་གཤེགས་མཐོང་བ་རྙེད་དཀར་ཤེས་པར་
བྱ༑ ༑འདིས་ནི་སྐལ་བ་དང་མི་ལྡན་པ་རྣམས་ཀྱིས་སངས་རྒྱས་མཐོང་བ་རྙེད་པར་དཀའ་བ་
ཉིད་བསྟན་ཏོ། །ཡིད་བཞིན་གྱི་ནོར་བུའི་དཔེ་དོན་འདི་ནི་མདོ་ལས་འཇམ་དཔལ་འདི་ལྟ་སྟེ་
དཔེར་ན། རྒྱ་མཚོ་ཆེན་པོའི་ནང་ན་ནོར་བུ་རིན་པོ་ཆེ་ཆེན་པོ་བསམ་པ་ཐམས་ཅད་ཡོངས་སུ་
རྫོགས་པར་བྱེད་པ་ཞེས་བྱ་བ་ཞིག་ཡོད་དེ། དེ་རྒྱལ་མཚན་གྱི་རྩེ་མོ་ལ་བཏགས་ན། དེ་ལ་
སེམས་ཅན་གང་གི་བསམ་པ་ཅི་འདྲ་བ་དེ་ལྟ་བུའི་སྒྲ་འབྱུང་བར་སེམས་ཅན་རྣམས་ཀྱིས་ཀུན་
ཏུ་ཤེས་ཀྱང་ནོར་བུ་རིན་པོ་ཆེ་ཆེན་པོ་དེ་ནི་རྟོག་པར་མི་བྱེད་རྣམ་པར་རྟོག་པར་མི་བྱེད།
སེམས་པར་མི་བྱེད་རྣམ་པར་སེམས་པར་མི་བྱེད་ཅིང་། སེམས་པ་མེད་པ། སེམས་མེད་པ།
སེམས་དང་ཡིད་དང་རྣམ་པར་ཤེས་པ་དང་བྲལ་བ་ཡིན་ནོ། །འཇམ་དཔལ་དེ་བཞིན་དུ་དེ་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱང་རྟོག་པར་མི་
བྱེད་རྣམ་པར་རྟོག་པར་མི་བྱེད། སེམས་པར་མི་བྱེད་རྣམ་པར་སེམས་པ་མི་བྱེད་ཅིང་། སེམས་
པ་མེད་པ། སེམས་མེད་པ། སེམས་དང་ཡིད་དང་རྣམ་པར་ཤེས་པ་དང་བྲལ་བ། མ་བཟུང་བ་
38 2



|
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
ཡོངས་སུ་བཟུང་བར་བྱ་བ་མ་ཡིན་པ། མ་ཐོབ་པ་ཐོབ་པར་བྱ་བ་མ་ཡིན་པ། སོ་སོའི་བདེན་པ་
བསལ་བ། འདོད་ཆགས་བསལ་བ། ཞེ་སྡང་བསལ་བ། གཏི་མུག་བསལ་བ། བདེན་པ་མ་
ཡིན་བརྫུན་པ་མ་ཡིན་། རྟག་པ་མ་ཡིན་མི་རྟག་པ་མ་ཡིན། འོད་མ་ཡིན་འོད་མེད་པ་མ་ཡིན།
འཇིག་རྟེན་མ་ཡིན་འཇིག་རྟེན་མེད་པ་མ་ཡིན། རྟོག་པ་མེད་པ་དཔྱོད་པ་མེད་པ། མ་སྐྱེས་པ་
མ་འགགས་པ། བསམ་དུ་མེད་པ་རབ་ཏུ་བསམ་དུ་མེད་པ། རང་བཞིན་མེད་པ་རང་བཞིན་གྱི་
གཞི་མེད་པ། རང་བཞིན་སྟོང་པ། བླང་བ་མེད་པ། དོར་བ་མེད་པ། མངོན་པར་ཞེན་པར་བྱ་
བ་མེད་པ། བརྗོད་དུ་མེད་པ་བརྗོད་པ་ཡང་དག་པར་རྒྱུན་ཆད་པ། ཀུན་ཏུ་དགའ་བ་མེད་པ།
ཀུན་ཏུ་དགའ་བ་དང་བྲལ་བ། ཀུན་ཏུ་དགའ་བ་ངེས་པར་བཅོམ་པ། གྲངས་སུ་བགྲངས་པ་མ་
ཡིན། གྲངས་སུ་བགྲང་པ་དང་བྲལ་བ། འགྲོ་བ་མེད་པ་འགྲོ་བར་འགྲོ་བ་མེད་པ། འགྲོ་བ་
ཐམས་ཅད་ཡང་དག་པར་རྒྱུན་ཆད་པ། བལྟར་མི་སྣང་། མི་མཐོང་བ། གཟུང་དུ་མེད་པ། ཐ་
སྙད་མེད་པ། ནམ་མཁའ་མ་ཡིན། བླ་གབ་མེད་པ་མ་ཡིན། གཟུང་བར་བྱ་བ་མ་ཡིན། གཟུང་
བར་མི་བྱ་བ་མ་ཡིན། བལྟར་སྣང་བ་མ་ཡིན། བལྟར་མི་སྣང་བ་མ་ཡིན། བསྟན་པར་བྱ་བ་མ་
ཡིན། ཚོགས་པ་མ་ཡིན། ཚོགས་པ་མེད་པ་མ་ཡིན། བརྟགས་པ་མ་ཡིན། རྣམ་པར་བརྟགས་
པ་མ་ཡིན། རྣམ་པར་བསྒྲུབས་པ་མ་ཡིན། ཀུན་ཏུ་སྟོན་པ་མ་ཡིན། ཀུན་ནས་ཉོན་མོངས་པ་
ཅན་མ་ཡིན། ཡོངས་སུ་སྦྱང་བར་འོས་པ་མ་ཡིན། མིང་མེད་པ། གཟུགས་མེད་པ། མཚན་མ་
མེད་པ། ལས་མེད་པ་ལས་ཀྱི་རྣམ་པར་སྨིན་པ་མེད་པ། འདས་པ་མ་ཡིན་མ་འོངས་པ་མ་ཡིན།
ད་ལྟར་བྱུང་བ་མ་ཡིན། ཅི་ཡང་མ་ཡིན། ཉོན་མོངས་པ་མེད་པ། ཡི་གེ་མེད་པ། སྒྲ་སྐད་མེད་
པ༑ སྒྲ་ སྐད་ ཐམས་ ཅད་ ལས་ ཡང་དག་པར་འདས་པ། སྒྲ་མེད་པ། མཚན་ཉིད་མེད་པ།
མཚན་ཉིད་དང་བྲལ་བ། ནང་ན་མི་དམིགས། ཕྱི་རོལ་ན་མི་དམིགས། གཉིས་ཀ་མེད་པར་མ་
དམིགས་པ་ཡིན་མོད་ཀྱི། འཇམ་དཔལ་འོན་ཀྱང་དེ་བཞིན་གཤེགས་པའི་ལྷག་པའི་བསམ་པ་
-
，
38 3



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོངས་སུ་དག་པའི་ཡེ་ཤེས་རིན་པོ་ཆེ་སྙིང་རྗེ་ཆེན་པོའི་རྒྱལ་མཚན་གྱི་རྩེ་མོ་ལ་བཏགས་ན། དེ་
ལ་སེམས་ཅན་གང་ཡིན་པ་དེའི་བསམ་པ་དང་མོས་པ་ཇི་ལྟ་བ་དེ་ལྟ་བུའི་ཆོས་བསྟན་པ་འབྱུང་
བར་སེམས་ཅན་རྣམས་ཀྱི་ཀུན་ཏུ་ཤེས་ཀྱང་། དེ་བཞིན་གཤེགས་པ་ནི་དེ་དག་ལ་ཡང་ཐམས་
ཅད་དུ་མཉམ་ཞིང་བཏང་སྙོམས་ལ་རྣམ་པར་མི་རྟོག་ཅིང་བྱེ་བྲག་མི་འབྱེད་དོ། །ཞེས་གསུངས་
སོ༑ ༑ཕལ་པོ་ཆེའི་མདོ་ལས་ཀྱང༌། ཇི་ལྟར་ནོར་བུ་རིན་ཆེན་བསམ་པ་ཀུན་སྟེར་བ། །གང་
རྣམས་ཅི་འདོད་དེ་ལ་དེ་དག་ཐམས་ཅད་འབྱིན། །དེ་ནི་བསོད་ནམས་གང་གིས་བྱས་པ་དེས་
མཐོང་སྟེ། །རིན་ཆེན་དམ་པ་དེ་ལ་རྣམ་རྟོག་གང་ཡང་མེད། །དེ་བཞིན་བདེ་གཤེགས་སྐུ་
མཆོག་བསམ་པ་ཀུན་སྐོང་བ། །མཐོང་ནས་སྨོན་ལམ་སུས་འདེབས་དེ་དག་བསམ་པ་འགྲུབ།།
སྙིང་རིང་དམན་པའི་འགྲོ་བས་ཐུབ་མི་མཐོང༌། །བདེ་གཤེགས་རྣམ་རྟོག་མི་མངའ་སེ་སྣ་མི་
མངའོ། །ཞེས་གསུངས་སོ། །
གསུང་བརྗོད་མེད་སྒྲ་བརྙན་གྱི་སྒྲ་བཞིན་ཞེས་བྱ་བ་ནི། ཇི་ལྟར་སྒྲ་བརྙན་གྱིས་ནི་སྒྲ།།
གཞན་གྱི་རྣམ་རིག་ལས་བྱུང་བ། །རྣམ་རྟོག་མེད་ཅིང་བཟོ་མེད་ལ། །ཕྱི་དང་ནང་ན་མི་གནས་
ལྟར། །དེ་བཞིན་དེ་བཞིན་གཤེགས་པའི་གསུང༌། །གཞན་གྱི་རྣམ་རིག་ལས་བྱུང་བ། །རྣམ་
རྟོག་མེད་ཅིང་བཟོ་མེད་ཅིང༌། །ཕྱི་དང་ནང་ན་གནས་མ་ཡིན། །ཞེས་གསུངས་ཏེ་མདོ་ལས།
འཇམ་དཔལ་འདི་ལྟ་སྟེ་དཔེར་ན་བྲག་ཆ་ནི་གཞན་གྱི་རྣམ་པར་རིག་པ་ལས་འབྱུང་བར་
སེམས་ཅན་རྣམས་ཀྱིས་ཀུན་ཏུ་ཤེས་ཀྱང་། དེ་ནི་འདས་པ་མ་ཡིན་མ་འོངས་པ་མ་ཡིན་ད་ལྟར་
བྱུང་བ་མ་ཡིན། ནང་ན་མ་ཡིན་ཕྱི་རོལ་ན་མ་ཡིན། གཉིས་ཀ་མེད་པར་ཡང་མི་དམིགས་ཏེ།
མ་སྐྱེས་པ། མ་འགགས་པ། ཆད་པ་མ་ཡིན། རྟག་པ་མ་ཡིན། ཤེས་པ་དང་ལྡན་པ་མ་ཡིན།
ཤེས་པ་དང་མི་ལྡན་པ་མ་ཡིན། ཤེས་རབ་མ་ཡིན། ཤེས་རབ་མེད་པ་མ་ཡིན། རིག་པ་མ་
ཡིན། རིག་པ་མེད་པ་མ་ཡིན། རྣམ་པར་གྲོལ་བ་མ་ཡིན། རྣམ་པར་གྲོལ་བ་མེད་པ་མ་ཡིན།
--
，
，
T
38 4



，
，
-
，
T
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
ཁ་ན་མ་ཐོ་བ་དང་བཅས་པ་མ་ཡིན་ཁ་ན་མ་ཐོ་བ་མེད་པ་མ་ཡིན། དྲན་པ་དང་ལྡན་པ་མ་ཡིན།
དྲན་པ་དང་མི་ལྡན་པ་མ་ཡིན། གནས་དང་ལྡན་པ་མ་ཡིན། གནས་དང་མི་ལྡན་པ་མ་ཡིན།
འདུག་པ་མ་ཡིན། མི་འདུག་པ་མ་ཡིན། སའི་ཁམས་མ་ཡིན། ཆུའི་ཁམས་མ་ཡིན། མེའི་
ཁམས་མ་ཡིན། རླུང་གི་ཁམས་མ་ཡིན། འདུས་བྱས་མ་ཡིན། འདུས་མ་བྱས་མ་ཡིན། སྤྲོས་པ་
ཡོད་པ་མ་ཡིན། སྤྲོས་པ་མེད་པ་མ་ཡིན། སྒྲ་མ་ཡིན། སྒྲ་མེད་པ་མ་ཡིན། བལྟར་སྣང་བ་མ་
ཡིན། བལྟར་མི་སྣང་བ་མ་ཡིན། ཡི་གེ་མེད་པ། སྒྲ་མེད་པ། སྒྲ་ལས་ཡང་དག་པར་འདས་པ།
གཞལ་དུ་མེད་པ། གཞལ་བ་ལས་ཡང་དག་པར་འདས་པ། མཚན་ཉིད་མེད་པ་མཚན་ཉིད་
དང་བྲལ་བ། ཞི་བ་མ་ཡིན་མ་ཞི་བ་མ་ཡིན་པ། རིང་པོ་མ་ཡིན་ཐུང་ངུ་མ་ཡིན། སེམས་པ་ཡོད་
པ་མ་ཡིན། སེམས་པ་མེད་པ་མ་ཡིན། སེམས་ཡོད་པ་མ་ཡིན། སེམས་མེད་པ་མ་ཡིན། སྣང་
བ་མ་ཡིན་མི་སྣང་བ་མ་ཡིན། བསྟན་དུ་ཡོད་པ་མ་ཡིན། བསྟན་དུ་མེ་པ་མ་ཡིན། རང་བཞིན་
སྟོང་པ། དྲན་པ་མེད་པ། ཡིད་ལ་བྱེད་པ་མེད་པ། རྟོག་པ་མེད་པ། དཔྱོད་པ་མེད་པ། སེམས་
དང་ཡིད་དང་རྣམ་པར་ཤེས་པ་དང་བྲལ་བ། ཐམས་ཅད་དུ་སྙོམས་ཤིང་བཏང་སྙོམས་པ།
རྣམ་པར་མི་རྟོག་ཅིང་བྱེ་བྲག་མི་འབྱེད་པ། དུས་གསུམ་ལས་ཡང་དག་པར་འདས་པ་ཡིན་མོད་
ཀྱི༑ འཇམ་དཔལ་འོན་ཀྱང་། སེམས་ཅན་ལྷག་མ་ཐ་དད་རྣམས་ཀྱི་སྒྲ་སྐད་དང་། རྣམ་པར་
རིག་པ་སྣ་ཚོགས་ལས་བྲག་ཆའི་སྒྲ་སྐད་སྣ་ཚོགས་དག་འབྱུང་བར་འགྱུར་ཞིང་། དེ་དག་ཀྱང་
སེམས་ཅན་རྣམས་ཀྱི་དེ་ཁོ་ན་བཞིན་དུ་ཀུན་ཏུ་ཤེས་པར་འགྱུར་རོ། །འཇམ་དཔལ་དེ་བཞིན་
དུ༑ དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱང་འདས་
པ་མ་ཡིན་མ་འོངས་པ་མ་ཡིན་ད་ལྟར་བྱུང་བ་མ་ཡིན། ནང་མ་ཡིན་ཕྱི་རོལ་མ་ཡིན་ཞིང་གཉིས་
ཀ་མེད་པར་ཡང་མི་དམིགས་ཏེ། མ་སྐྱེས་པ། མ་འགགས་པ། ཆད་པ་མ་ཡིན། རྟག་པ་མ་
ཡིན། ཤེས་པ་དང་ལྡན་པ་མ་ཡིན། ཤེས་པ་དང་མི་ལྡན་པ་མ་ཡིན། ཤེས་རབ་མ་ཡིན། ཤེས་
38 5



|
.
.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རབ་མེད་པ་མ་ཡིན། རིག་པ་མ་ཡིན། རིག་པ་མེད་པ་མ་ཡིན། རྣམ་པར་གྲོལ་བ་མ་ཡིན།
རྣམ་པར་གྲོལ་བ་མེད་པ་མ་ཡིན། ཁ་ན་མ་ཐོ་བ་དང་བཅས་པ་མ་ཡིན། ཁ་ན་མ་ཐོ་བ་མེད་པ་
མ་ཡིན། དྲན་པ་དང་ལྡན་པ་མ་ཡིན། དྲན་པ་དང་མི་ལྡན་པ་མ་ཡིན། གནས་དང་ལྡན་པ་མ་
ཡིན། གནས་དང་མི་ལྡན་པ་མ་ཡིན། འདུག་པ་མ་ཡིན། མི་འདུག་པ་མ་ཡིན། སའི་ཁམས་མ་
ཡིན། ཆུའི་ཁམས་མ་ཡིན། མེའི་ཁམས་མ་ཡིན། རླུང་གི་ཁམས་མ་ཡིན། འདུས་བྱས་མ་ཡིན།
འདུས་མ་བྱས་མ་ཡིན། སྤྲོས་པ་ཡོད་པ་མ་ཡིན། སྤྲོས་པ་མེད་པ་མ་ཡིན། སྒྲ་མ་ཡིན། སྒྲ་མེད་
པ་མ་ཡིན། བལྟར་སྣང་བ་མ་ཡིན། བལྟར་མི་སྣང་བ་མ་ཡིན། ཡི་གེ་མེད་པ། སྒྲ་ལས་ཡང་
དག་པར་འདས་པ། གཞལ་དུ་མེད་པ་གཞལ་བ་ལས་ཡང་དག་པར་འདས་པ། མཚན་ཉིད་
དང་བྲལ་བ། ཞི་བ་མ་ཡིན་མ་ཞི་བ་མ་ཡིན། རིང་པོ་མ་ཡིན་ཐུང་ངུ་མ་ཡིན། སེམས་པ་ཡོད་པ་
མ་ཡིན། སེམས་པ་མེད་པ་མ་ཡིན། སེམས་ཡོད་པ་མ་ཡིན། སེམས་མེད་པ་མ་ཡིན། སྣང་བ་
མ་ཡིན། བསྟན་དུ་མེད་པ་མ་ཡིན། རང་བཞིན་སྟོང་པ། དྲན་པ་མེད་པ། ཡིད་ལ་བྱེད་པ་མེད་
པ། རྟོག་པ་མེད་པ། དཔྱོད་པ་མེད་པ། སེམས་དང་ཡིད་དང་རྣམ་པར་ཤེས་པ་དང་བྲལ་བ།
ཐམས་ཅད་མཉམ་ཞིང་བཏང་སྙོམས་ལ་རྣམ་པར་མི་རྟོག་ཅིང་བྱེ་བྲག་མི་འབྱེད་ལ། དུས་
གསུམ་ལས་ཡང་དག་པར་འདས་པ་ཡིན་མོད་ཀྱི། འཇམ་དཔལ་འོན་ཀྱང་སེམས་ཅན་མོས་པ་
ཐ་དད་པ་རྣམས་ཀྱིས་ལྷག་པའི་བསམ་པ་དང་རྣམ་པར་རིག་པ་སྣ་ཚོགས་དེ་བཞིན་གཤེགས་
པའི་གསུང་འབྱུང་བར་ཀུན་ཏུ་ཤེས་པར་འགྱུར་རོ། །ཞེས་པ་དང༌། སངས་རྒྱས་ཕལ་པོ་ཆེའི་
མདོ་ལས། རི་དང་བྲག་དང་ལུང་སུལ་གནས་པའི་སྒྲ་བརྙན་ནི། །མི་ཡི་སྒྲ་བཞིན་སྒྲ་བརྙན་
ཐམས་ཅད་རབ་ཏུ་བརྗོད། །གཞན་གྱི་སྒྲ་བྱུང་རྣམ་པར་དམིགས་པས་སྒྲ་དེ་འབྱུང་། །དེ་ལ་སྒྲ་
རྟོག་རྣམ་པ་ཀུན་ཏུ་ཡོད་མ་ཡིན། །སྟོབས་བཅུ་མངའ་བའི་གསུང་དབྱངས་ཆོས་ཉིད་རྣམ་མི་
རྟོག །གཞན་གྱི་སྤྱོད་དང་དབང་པོ་ཡོངས་སུ་སྨིན་ལས་འབྱུང་། །སེམས་ཅན་མང་པོ་འདུལ་
3 8 (5



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
ཞིང་བསམ་པ་དགའ་བ་མཛད། །སྟོབས་བཅུ་མངའ་བ་རྣམས་ལ་རློམ་སེམས་སྐྱོད་མི་མངའ། །
ཞེས་གསུངས་སོ། །
སྐུའི་སྣང་བ་ནམ་མཁའ་བཞིན་ཞེས་བྱ་བ་ནི། ཅུང་ཟད་མེད་ཅིང་སྣང་བ་མེད། །
དམིགས་པ་མེད་ཅིང་རྟེན་མེད་ལ། །མིག་གི་ལམ་ལས་རབ་འདས་པ། །གཟུགས་མེད་བསྟན་
དུ་མེད་པ་ཡི། །མཁའ་ལ་ཇི་ལྟར་མཐོ་དང་དམའ། །མཐོང་ཡང་དེ་ནི་དེ་ལྟ་མིན། །དེ་བཞིན་
ཐམས་ཅད་སངས་ རྒྱས་ ལ། །མཐོང་ཡང་དེ་ནི་དེ་ལྟ་མིན། །ཞེས་ གསུངས་ཏེ། མདོ་ལས་
འཇམ་དཔལ་འདི་ལྟ་སྟེ་དཔེར་ན། ནམ་མཁའ་ནི་ཐམས་ཅད་དུ་མཉམ་ཞིང་རྣམ་པར་མི་རྟོག་
ལ་བྱེ་བྲག་མི་འབྱེད་དེ། མ་སྐྱེས་པ། མ་འགགས་པ། འདས་པ་མ་ཡིན། མ་འོངས་པ་མ་ཡིན།
ད་ལྟར་བྱུང་བ་མ་ཡིན། མཚན་གཞི་མེད་པ། སྤྲོས་པ་མེད་པ། གཟུགས་མེད་པ་བསྟན་དུ་མེད་
པ༑ རྣམ་པར་རིག་པ་མེད་པ། རེག་པ་མེད་པ། གནས་མེད་པ་གཞལ་དུ་མེད་པ། གཞལ་བ་
ལས་ཡང་དག་པར་འདས་པ། དཔེ་མེད་པ། དཔེ་ལས་ཡང་དག་པར་འདས་པ། མི་གནས་པ།
གཟུང་བ་མེད་པ། མིག་གིས་ལམ་ལས་ཡང་དག་པར་འདས་པ། སེམས་དང་ཡིད་དང་རྣམ་
པར་ཤེས་པ་དང་བྲལ་བ། མཚན་ཉིད་མེད་པ། ཡི་གེ་མེད་པ། སྒྲ་མེད་པ་ཡིད་ལ་བྱེད་པ་མེད་
པ༑ བླང་བ་མེད་པ། དོར་བ་མེད་པ། གདེགས་པ་ མེད་པ་བཞག་པ་མེད་པ། ཚིག་གི་ལམ་
ལས་ཡང་དག་པར་འདས་པ། ཐམས་ཅད་ཀྱི་རྗེས་སུ་སོང་ཞིང་རྗེས་སུ་ཞུགས་པ་ཡིན་མོད་ཀྱི།
འཇམ་དཔལ་འོན་ཀྱང་སེམས་ཅན་ཀྱི་དབྱིབས་ཆུང་ངུ་དང་འབྲིང་དང་ཆེན་པོ་དག་གིས་ནམ་
མཁའ་ཡང་ཆུང་ངུ་དང་འབྲིང་དང་ཆེན་པོར་ཀུན་ཏུ་ཤེས་པར་འགྱུར་རོ། །འཇམ་དཔལ་དེ་
བཞིན་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཐམས་
ཅད་དུ་མཉམ་ཞིང་རྣམ་པར་མི་རྟོག་ལ་བྱེ་བྲག་མི་འབྱེད་དེ། མ་སྐྱེས་པ་མ་འགགས་པ།
འདས་པ་མ་ཡིན། མ་འོངས་པ་མ་ཡིན་ད་ལྟར་བྱུང་བ་མ་ཡིན། མཚན་གཞི་མེད་པ། གཟུགས་
，
38 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་ པ། བསྟན་ དུ་ མེད་པ། རྣམ་པར་ རིག་ པ་མེད་ པ། རེག་པ་མེད་པ། གནས་མེད་པ།
གཞལ་དུ་མེད་པ། གཞལ་བ་ལས་ཡང་དག་པར་འདས་པ། དཔེ་མེད་པ། དཔེ་ལས་ཡང་དག་
པར་འདས་པ། མི་གནས་པ། གཟུང་བ་མེད་པ། མིག་གི་ལམ་ལས་ཡང་དག་པར་འདས་པ།
སེམས་དང་ཡིད་དང་རྣམ་པར་ཤེས་པ་དང་བྲལ་བ། མཚན་ཉིད་མེད་པ། ཡི་གེ་མེད་པ། སྒྲ་
མེད་པ། ཡིད་ལ་བྱེད་པ་མེད་པ། བླང་བ་མེད་པ། དོར་བ་མེད་པ། གདེག་པ་མེད་པ། བཞག་
པ་མེད་པ། ཚིག་གི་ལམ་ལས་ཡང་དག་པར་འདས་པ། ཐམས་ཅད་ཀྱི་རྗེས་སུ་ཞུགས་པ་ཡིན་
མོད་ཀྱི་འཇམ་དཔལ་འོན་ཀྱང་སེམས་ཅན་དམན་པ་དང་འབྲིང་དང་མཆོག་གང་དག་ཡིན་པ་
དེ་དག་གིས། དེ་བཞིན་གཤེགས་པ་ཡང་དག་པར་དམན་པ་དང་འབྲི་དང་མཆོག་ཏུ་མཐོང་ངོ༌།།
འཇམ་དཔལ་དེ་བཞིན་གཤེགས་པ་ནི་འདི་སྙམ་དུ་སེམས་ཅན་འདི་ནི་བསམ་པ་དང་མོས་པ་
དམན་པ་ཡིན་གྱིས་སེམས་ཅན་འདི་ལ་ནི་གཟུགས་ཀྱི་སྐུའི་ཁ་དོག་ཡོངས་སུ་གྲུབ་པ་དམན་པ་
བསྟན་པར་བྱའོ། །སེམས་ཅན་འདི་དག་ནི་བསམ་པ་དང་མོས་པ་འབྲིང་ཡིན་གྱིས་སེམས་ཅན་
འདི་ལ་ནི་གཟུགས་ཀྱི་སྐུའི་ཁ་དོག་ཡོངས་སུ་གྲུབ་པ་འབྲིང་བསྟན་པར་བྱའོ། །སེམས་ཅན་
འདི་དག་ནི་བསམ་པ་དང་མོས་པ་རྒྱ་ཆེ་བ་ཡིན་གྱིས། སེམས་ཅན་འདི་ལ་ནི་གཟུགས་ཀྱི་སྐུའི་
ཁ་དོག་ཡོངས་སུ་གྲུབ་པ་རྒྱ་ཆེན་པོ་བསྟན་པར་བྱའོ་སྙམ་དུ་མི་སེམས་སོ། །འཇམ་དཔལ་ཆོས་
སྟོན་པ་ཡང་དེ་བཞིན་དུ་རྟོགས་པར་བྱ་སྟེ། འཇམ་དཔལ་དེ་བཞིན་གཤེགས་པ་ནི་འདི་སྙམ་
དུ༑ སེམས་ཅན་འདི་ནི་དམན་པ་ལ་མོས་པ་ཡིན་གྱིས། སེམས་ཅན་འདི་ལ་ནི་ཉན་ཐོས་ཀྱི་
ཐེག་པའི་གཏམ་དམན་པ་བརྗོད་པར་བྱའོ། །སེམས་ཅན་འདི་ནི་བར་མ་ལ་མོས་པ་ཡིན་གྱིས།
སེམས་ཅན་འདི་ལ་ནི་རང་སངས་རྒྱས་ཀྱི་ཐེག་པའི་གཏམ་བར་མ་བརྗོད་པར་བྱའོ། །སེམས་
ཅན་འདི་ནི་རྒྱ་ཆེན་པོ་ལ་མོས་པ་ཡིན་གྱིས། སེམས་ཅན་འདི་ལ་ནི་ཐེག་པ་ཆེན་པོའི་གཏམ་རྒྱ་
ཆེན་པོ་བརྗོད་པར་བྱའི་སྙམ་དུའང་མི་སེམས་སོ། །འཇམ་དཔལ་དེ་བཞིན་གཤེགས་པ་ནི་འདི་
38_8



-
，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
སྙམ་དུ་སེམས་ཅན་འདི་ནི་སྦྱིན་པ་ལ་མོས་པ་ཡིན་གྱིས་སེམས་ཅན་འདི་ལ་ནི་སྦྱིན་པའི་གཏམ་
བརྗོད་པར་བྱའོ། །སེམས་ཅན་འདི་ནི་ཚུལ་ ཁྲིམས་དང་བཟོད་པ་དང་བརྩོན་འགྲུས་དང་
བསམ་གཏན་ལ་མོས་པ་ཡིན་གྱིས། སེམས་ཅན་འདི་ལ་ནི་བསམ་གཏན་གྱི་གཏམ་བརྗོད་
པར་བྱའོ་སྙམ་དུ་མི་སེམས་སོ། །འཇམ་དཔལ་དེ་བཞིན་དུ་དེ་བཞིན་གཤེགས་པ་ནི་འདི་སྙམ་
དུ༔ སེམས་ཅན་འདི་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་མོས་པ་ཡིན་གྱིས། སེམས་ཅན་འདི་
ལ་ནི་ཤེས་རབ་ཀྱི་ཕ་རོལ་ཏུ་ཕྱིན་པའི་གཏམ་བརྗོད་པར་བྱའོ་སྙམ་དུ་ཡང་མི་སེམས་ཏེ།
འཇམ་དཔལ་དེ་བཞིན་གཤེགས་པ་ལ་ནི་རྣམ་པར་རྟོག་པ་དེ་ལྟ་བུ་དག་མེད་དོ། །དེ་ཅིའི་ཕྱིར་
ཞེ་ན། འཇམ་དཔལ་དེ་བཞིན་གཤེགས་པ་ནི་ཆོས་ཀྱི་སྐུ་ཡིན་པའི་ཕྱིར་ཏེ། ཤིན་ཏུ་མ་སྐྱེས་པ་
དང་མ་འགགས་པ་ཡིན་ནོ། །ཞེས་པ་དང་། སངས་རྒྱས་ཕལ་པོ་ཆེའི་མདོ་ལས་ཀྱང་། ཇི་ལྟར་
ནམ་མཁའ་དྲི་མེད་ཅིང་། །གཟུགས་མེད་གཏན་དུ་མེད་ཡིན་ཀྱང་། །གཟུགས་རྣམས་ཐམས་
ཅད་སྟོན་པར་བྱེད། །ནམ་མཁའ་སྣང་བ་གང་ཡང་མེད། །དེ་བཞིན་ཐམས་ཅད་གཟིགས་པའི་
རྣམས། །ཡོན་ཏན་ཀུན་དང་ལྡན་སྟོན་ཀྱང་། །དེ་ནི་སུས་ཀྱང་མཐོང་བ་མེད། །ཅེས་པ་དང་།
ཇི་ལྟར་མཁའ་དབྱིངས་ཀུན་ཏུ་མུ་མེད་དབྱིངས་ཡིན་ཏེ། །གཟུགས་དང་གཟུགས་མེད་དེ་
བཞིན་དངོས་དང་དངོས་མེད་ཀུན། །ཕྱོགས་དང་ཕྱོགས་མཚམས་ཀུན་དང་ལུས་དང་ཞིང་། །
དུས་གསུམ་མ་ལུས་མཁའ་དབྱིངས་དེས་ཁྱབ་བོ། །དེ་བཞིན་གཤེགས་སྐུ་ཀུན་ནས་བལྟར་
ཡོད་དེ་བཞིན་ཏེ། །འཇིག་རྟེན་ཁམས་དང་ཆོས་དབྱིངས་མ་ཁྱབ་གང་ཡང་མེད། །རྣམ་པ་ཀུན་
ཏུ་བལྟར་མེད་གཟུགས་མེད་རྒྱལ་བའི་སྐུ། །འདུལ་བའི་དོན་ཡོད་མགོན་པོའི་སྐུ་ནི་བལྟར་
མེད་མིན། །ཇི་ལྟར་མཁའ་དབྱིངས་འདི་ནི་གཟུང་མེད་དབྱིངས་ཡིན་པས། །འགྲོ་བ་ཀུན་གྱི་
ལས་ཀྱི་རྣམ་པ་མ་ལུས་གནས། །འོན་ཀྱང་བདག་གིས་གང་དུ་ཅི་ལྟར་སུ་ཡི་དོན། །ཅི་དང་ཅི་
ཞིག་བྱ་ཞེས་མཁའ་དབྱིངས་རྟོག་པ་མེད། །དེ་བཞིན་སྐྱེས་མཆོག་སྐུ་ཡི་ཕྲིན་ལས་བརྟེན་བྱས་
38 )



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏེ༑ ༑ཕྱོགས་བཅུ་ཀུན་ན་དཀར་པོའི་ཆོས་རྣམ་ཅི་ཡོད་པ། །སྣ་ཚོགས་མི་རྣམས་བྱེད་ཀྱང་
སངས་རྒྱས་སྐུ་ལ་ནི། །འདི་ཡི་དོན་ཅི་བྱ་ཞེས་ཡོངས་སུ་རྟོག་མི་མངའ། །ཞེས་གསུངས་སོ། །
ཐུགས་རྗེས་ཆོས་དཀར་སྐྱེད་པར་བྱེད་པ་ས་གཞི་བཞིན། ཞེས་བྱ་བ་ནི། ཇི་ལྟར་ས་ལ་
སྐྱེ་བ་ཀུན། །རྟོག་མེད་ས་ལ་བརྟེན་ནས་ནི། །འཕེལ་དང་བརྟན་དང་ཡངས་འགྱུར་ལྟར། །དེ་
བཞིན་རྫོགས་པའི་སངས་རྒྱས་ས། །རྣམ་རྟོག་མེད་པ་ལ་བརྟེན་ནས། །འགྲོ་བའི་དགེ་བའི་རྩ་
བ་ནི། །མ་ལུས་པར་ནི་འཕེལ་བར་འགྱུར། །ཞེས་གསུངས་ཏེ་མདོ་ལས། འཇམ་དཔལ་འདི་
ལྟ་སྟེ་དཔེར་ན་ས་ལ་བརྟེན་ཅིང་ས་ལ་གནས་ནས། རྩྭ་དང་ཤིང་གེལ་བ་དང་རྩི་དང་ནགས་
ཚལ་ཐམས་ཅད་འཕེལ་ཞིང་རྒྱས་པ་དང་ཡངས་པར་འགྱུར་ཞིང་། འཇམ་དཔལ་ས་ནི་རྟོག་
པར་མི་བྱེད་རྣམ་པར་རྟོག་པར་མི་བྱེད་དེ། ཐམས་ཅད་དུ་མཉམ་ཞིང་རྣམ་པར་མི་རྟོག་ལ་བྱེ་
བྲག་མི་འབྱེད་དེ་སེམས་དང་ཡིད་དང་རྣམ་པར་ཤེས་པ་དང་བྲལ་བ་ཡིན་ནོ། །འཇམ་དཔལ་
དེ་བཞིན་དུ་དེ་བཞིན་གཤེགས་པ་ལ་གནས་ནས། སེམས་ཅན་ཉན་ཐོས་ཀྱི་ཐེག་པ་པའམ་
རང་སངས་རྒྱས་ཀྱི་ཐེག་པ་པའམ། ཐེག་པ་ཆེན་པོ་པ་རྣམས་ཀྱི་དགེ་བའི་རྩ་བ་ཐམས་ཅད་
ཀྱང་འཕེལ་ཞིང་རྒྱས་པ་དང་ཡངས་པར་འགྱུར་ལ། དེ་བཞིན་གཤེགས་པ་ལ་རྟེན་ཅིང་དེ་
བཞིན་གཤེགས་པ་ལ་གནས་ནས་སྤྱོད་པ་བ་དང༌། ཀུན་ཏུ་རྒྱུ་དང་གཅེར་བུ་པ་ལ་སོགས་པ་མུ་
སྟེགས་ཅན་གྱི་གནས་གཞན་ཐམས་ཅད་ཀྱི་དགེ་བའི་རྩ་བ་ཐམས་ཅད་དང་། ཐ་ན་ལོག་པ་
ཉིད་དུ་ངེས་པའི་དགེ་བའི་རྩ་བ་གཞན་གང་དག་ཡིན་པ་དེ་དག་ཐམས་ཅད་ཀྱང་འཕེལ་ཞིང་
རྒྱས་པ་དང་ཡངས་པར་འགྱུར་མོད་ཀྱི་འཇམ་དཔལ་འོན་ཀྱང་དེ་བཞིན་གཤེགས་པ་ནི་རྟོག་
པར་མི་བྱེད། རྣམ་པར་རྟོག་པར་མི་བྱེད་དེ། འཇམ་དཔལ་དེ་བཞིན་གཤེགས་པ་དགྲ་བཅོམ་
པ་ཡང་དག་པར་རྫོགས་པའི་སངས་རྒྱས་ནི་རྟོག་པ་དང་རྣམ་པར་རྟོག་པ་དང་དམིགས་པ་དང་
ཡིད་ལ་བྱེད་པ་ཐམས་ཅད་རྒྱུན་ཆད་པ། སེམས་དང་ཡིད་དང་རྣམ་པར་ཤེས་པ་དང་བྲལ་བ།
3 9 (0



-
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། （༥
རྟོག་གེ་མ་ཡིན་རྟོག་གེའི་སྤྱོད་ཡུལ་མ་ཡིན། མི་སྣང་བ་མི་མཐོང་བ་བསམ་དུ་མེད་པ་བསམ་
པར་བྱ་བ་མ་ཡིན་པ། ཡིད་ལ་བྱེད་པ་མེད་པ་སེམས་པ་མེད་པ། སེམས་དང་ཡིད་དང་རྣམ་
པར་ཤེས་པ་དང་བྲལ་བ། ཐམས་ཅད་དུ་མཉམ་ཞིང་བཏང་སྙོམས་ལ་རྣམ་པར་མི་རྟོག་ཅིང་བྱེ་
བྲག་མི་འབྱེད་དོ། །ཞེས་གསུངས་སོ། །དེ་བཞིན་གཤེགས་པའི་ཡོན་ཏན་དང་ཡེ་ཤེས་བསམ་
གྱིས་མི་ཁྱབ་པའི་ཡུལ་ལ་འཇུག་པ་བསྟན་པ་ཞེས་བྱ་བ་ཐེག་པ་ཆེན་པོའི་མདོ་ལས་ཀྱང་།
འཇམ་དཔལ་དཔེར་ན་ས་ལ་གནས་པ་ལ་བརྟེན་ནས་ས་བོན་ཐམས་ཅད་དང་རྩྭ་དང་ཤིང་
གེལ་པ་དང་སྨན་དང་ནགས་ཚལ་རྣམས་སྐྱེ་ཞིང་འཕེལ་ལ་ཤིན་ཏུ་རྒྱས་པ་ཉིད་དུ་འགྱུར་ཡང་
འཇམ་དཔལ་ས་ནི་མི་རྟོག་རྣམ་པར་མི་རྟོག་སྟེ། འོན་ཀྱང་ལྷུན་གྱིས་གྲུབ་ཅིང་རྣམ་པར་མི་
རྟོག་པར་དེའི་བྱ་བ་དེ་ལྟ་བུ་དེ་འབྱུང་ངོ༌། །འཇམ་དཔལ་དེ་བཞིན་དུ་དེ་བཞིན་གཤེགས་པ་ལ་
གནས། དེ་བཞིན་གཤེགས་པ་ལ་བརྟེན་ནས་སེམས་ཅན་ཐམས་ཅད་ཀྱི་དགེ་བའི་རྩ་ བ་
ཐམས་ཅད་སྐྱེ་ཞིང་འཕེལ་ཏེ། ཤིན་ཏུ་རྒྱས་པ་ཉིད་དུ་འགྱུར་ཡང་། དེ་བཞིན་གཤེགས་པ་ནི་མི་
རྟོག་རྣམ་པར་མི་རྟོག་སྟེ། འོན་ཀྱང་ལྷུན་གྱིས་གྲུབ་ཅིང་རྣམ་པར་མི་རྟོག་པ་དེའི་མཛད་པ་དེ་ལྟ་
བུ་དེ་འབྱུང་ངོ༌། །ཞེས་གསུངས་སོ། །དཔེ་འདི་རྣམས་ཀྱིས་བསྡུས་པའི་དོན་ནི་དགོས་པ་
བརྗོད་པའི་སྒོ་ནས་དོན་བསྡུ་བ་ལ་ཚིགས་སུ་བཅད་པ་བརྒྱད་ལས། འབད་རྩོལ་མེད་པར་བྱ་
བ་འགའ། །བྱེད་པ་མཐོང་མེད་དེ་བས་ན། །གདུལ་བྱའི་ཐེ་ཚོམ་གཅད་པའི་ཕྱིར། །དཔེ་རྣམ་
དགུ་ནི་བསྟན་པ་ཡིན། །ཞེས་གསུངས་ཏེ། འཇིག་རྟེན་ན་བསམ་པ་དང་སྦྱོར་བ་ལ་སོགས་
པའི་འབད་རྩོལ་མེད་པར་བྱ་བ་འགའ་ཡང་བྱེད་པར་མ་མཐོང་བས། སངས་རྒྱས་ཀྱིས་ཀྱང་
འབད་རྩོལ་དང་རྣམ་རྟོག་མེད་པར་ཕྲིན་ལས་འཇུག་པར་མི་ནུས་སོ་སྙམ་པའི་ཐེ་ཚོམ་གཅད་
པའི་ཕྱིར། མདོ་ལས་དཔེ་རྣམ་པ་དགུ་པོ་འདི་རྒྱ་ཆེར་བསྟན་པ་ཡིན་ནོ། །མཐར་ཐུག་གི་
དགོས་པ་ནི། གང་དུ་དཔེ་དགུ་པོ་འདི་དག །རྒྱས་པར་རབ་ཏུ་བསྟན་གྱུར་པ། །མདོ་སྡེ་ཡི་ནི་
3 9 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མིང་ཉིད་ཀྱིས། །དེ་ཡི་དགོས་པ་བསྟན་པ་ཉིད། །ཐོས་པ་ལས་བྱུང་ཤེས་པ་ཡི། །སྣང་བ་རྒྱ་
ཆེན་འདིས་བརྒྱན་པའི། །བློ་ལྡན་མྱུར་དུ་སངས་རྒྱས་ཀྱི། །སྤྱོད་ཡུལ་ཀུན་ལ་འཇུག་པར་
འགྱུར། །ཞེས་གསུངས་ཏེ། མདོ་གང་དུ་དཔེ་དགུ་པོ་འདི་རྣམས་རྒྱས་པར་རབ་ཏུ་བསྟན་པའི་
མདོ་སྡེའི་མཚན་སངས་རྒྱས་ཐམས་ཅད་ཀྱི་ཡུལ་ལ་འཇུག་པ་ཡེ་ཤེས་སྣང་བ་རྒྱན་ཞེས་བྱ་བ་དེ་
ཉིད་ཀྱི་མདོ་སྡེ་དེ་གསུངས་པའི་དགོས་པ་བསྟན་པ་ཡིན་ཏེ། འདི་ལྟར་མདོ་སྡེ་དེ་ལས་དཔེ་
དགུས་མཚོན་པའི་ཕྲིན་ལས་ཀྱི་གནས་ལུགས། ཐོས་པ་ལས་བྱུང་བའི་ཤེས་པའི་སྣང་བ་རྒྱ་
ཆེན་པོས་བརྒྱན་པའི་བྱང་སེམས་རྣམས་མྱུར་དུ་སངས་རྒྱས་ཀྱི་སྤྱོད་ཡུལ་ཟབ་མོ་ལ་འཇུག་
ཅིང་རྟོགས་པར་འགྱུར་བའི་ཕྱིར་རོ། །དེ་ལྟར་དཔེ་དགུས་མཚོན་པའི་ཕྲིན་ལས་ཀྱི་དོན་འདི་
དག་ནི་ངེས་པའི་དོན་མཐར་ཐུག་པ་སྟེ། དེའི་ཕྱིར་དེ་དག་སྟོན་པའི་མདོ་འཛིན་པ་ལ་སོགས་
པའི་ཕན་ཡོན་ནི་མདོ་ལས། བྱང་ཆུབ་སེམས་དཔའ་གང་ཞིག་ཟད་པའི་དུས་མཐའི་ཚེ། །
སངས་རྒྱས་བྱེ་བ་ཕྲག་བཅུའི་དམ་ཆོས་འཛིན་པ་བས། །གང་ཞིག་མདོ་སྡེ་འདི་ནི་ཉན་པར་
བྱེད་གྱུར་ན། །དེ་ནི་དེ་བས་བསོད་ནམས་ཆེན་པོ་ཁྱད་པར་འཕགས། །ཞེས་པ་ལ་སོགས་པ་རྒྱ་
ཆེར་གསུངས་སོ། །དཔེ་དགུའི་དོན་བསྡུས་ཏེ་བསྟན་པ་ནི། དེ་དོན་བེ་ཌུར་བརྒྱ་བྱིན་གྱི། །
གཟུགས་བརྙན་ལ་སོགས་དཔེ་དག་ནི། །རྣམ་པ་དགུ་བརྗོད་དེ་ལ་ནི། །དེ་ཡི་བསྡུས་དོན་ངེས་
པར་གཟུང་། །སྟོན་དང་གསུང་དང་ཁྱབ་པ་དང༌། །སྤྲུལ་དང་ཡེ་ཤེས་སྤྲོ་བ་དང༌། །ཐུགས་
གསུང་སྐུ་ཡི་གསང་བ་དང་། །ཐུགས་རྗེའི་བདག་ཉིད་ཐོབ་པ་ཉིད། །ཚིགས་སུ་བཅད་པ་སྔ་མ་
ནི་ཕྱི་མས་རྒྱས་པར་བཤད་དེ། དཔེ་དགུས་གོ་རིམ་བཞིན་དུ་སྐུ་གཞན་སྣང་སྟོན་པའི་རྣམ་པ་
ནས་ཐུགས་རྗེས་ཆོས་དཀར་བསྐྱེད་པའི་བདག་ཉིད་ཐོབ་པའི་བར་དུ་བསྟན་ཏོ། །རྩོལ་མེད་ཀྱི་
ཕྲིན་ལས་རང་བཞིན་གྱི་རྟགས་ཀྱིས་སྒྲུབ་པ་ནི། འབད་རྩོལ་རྒྱུན་ཀུན་རབ་ཞི་བ། །རྣམ་པར་
རྟོག་པ་མེད་པའི་ཐུགས། །དྲི་མེད་བེ་ཌཱུར་བརྒྱ་བྱིན་གྱི། །གཟུགས་བརྙན་ཤར་བ་ལ་སོགས་
39 2



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥།
བཞིན། །འབད་རྩོལ་ ཞི་ བ་ དམ་ བཅའ་ སྟེ། །རྟོག་མེད་ཐུགས་ནི་ གཏན་ཚིགས་སོ། །རང་
བཞིན་དོན་ནི་གྲུབ་དོན་དུ། །དཔེ་ནི་བརྒྱ་བྱིན་གཟུགས་སོགས་བཞིན། །འདིར་ནི་སྐབས་དོན་
འདི་ཡིན་ཏེ། །སྟོན་པ་ལ་སོགས་རྣམ་དགུ་ནི། །སྟོན་པ་སྐྱེ་འཆི་དང་བྲལ་བ། །འབད་པ་མེད་
པར་འཇུག་པའོ། །ཚིགས་སུ་བཅད་པ་དང་པོས་ནི་བསྟན་ལ། གཉིས་པས་ནི་བཤད་དེ།
གསུམ་པས་ནི་མཇུག་བསྡུས་ནས་བསྟན་ཏེ། སྐུ་གསུག་ཐུགས་ཀྱི་ཕྲིན་ལས་ལྷུན་གྱིས་གྲུབ་
ཅིང་རྒྱུན་མི་ཆད་པར་འཇུག་པ་ཉིད་བསྟན་ཏོ། །དོན་འདི་ཉིད་ཀྱི་དབང་དུ་བྱས་ཏེ་དཔེ་བསྡུ་བ་
ལ་ཚིགས་སུ་བཅད་པ་བཞི་སྟེ། གང་ཞིག་བརྒྱ་བྱིན་རྔ་དག་སྤྲིན་བཞིན་དང་། །ཚངས་ཉི་རིན་
ཆེན་ཡིད་བཞིན་ནོར་རྒྱལ་བཞིན། །སྒྲ་བརྙན་ནམ་མཁའ་ས་གཞི་སྲིད་པའི་བར། །འབད་མེད་
གཞན་དོན་བྱེད་དེ་རྣལ་འབྱོར་རིག །རིན་ཆེན་ལྷ་དབང་སྣང་བཞིན་སྟོན་པ་སྟེ། །ལེགས་པར་
འདོམས་མཛད་ལྷ་ཡི་རྔ་དང་འདྲ། ཁྱབ་བདག་མཁྱེན་དང་བརྩེ་ཆེན་སྤྲིན་ཚོགས་ནི། །མཐའ་
ཡས་འགྲོ་བ་སྲིད་རྩེའི་བར་དུ་ཁྱབ། །ཚངས་བཞིན་ཟག་མེད་གནས་ལས་མ་བསྐྱོད་པར། །
སྤྲུལ་པ་རྣམ་པ་དུ་མ་རབ་ཏུ་སྟོན། །ཉི་བཞིན་ཡེ་ཤེས་སྣང་བ་རབ་སྤྲོ་གང༌། །རྣམ་དག་རིན་
ཆེན་ཡིད་བཞིན་ནོར་འདྲའི་ཐུགས། །རྒྱལ་བ་རྣམས་ཀྱི་གསུང་དེ་བྲག་ཆ་བཞིན་དུ་ཡི་གེ་མེད།།
སྐུ་ནི་ནམ་ཁའ་ལྟ་བུར་ཁྱབ་དག་གཟུགས་མེད་རྟག་པ་ཉིད། །ས་བཞིན་འགྲོ་བའི་དཀར་པོའི་
ཆོས་ཀྱི་སྨན་རྣམས་མ་ལུས་པའི། །རྣམ་པ་ཀུན་ཏུ་གཞིར་གྱུར་པ་ནི་སངས་རྒྱས་ས་ཡིན་ནོ།།
ཚིགས་སུ་བཅད་པ་གཅིག་གིས་བསྟན་ལ་གསུམ་གྱིས་ནི་བཤད་དོ། །ཡང་ཇི་ལྟར་ན་དཔེ་
བརྗོད་པ་འདིས་སངས་རྒྱས་བཅོམ་ལྡན་འདས་རྣམས་རྟག་ཏུ་སྐྱེ་བ་མེད་ཅིང་འགག་པ་མེད་པ་
ཡིན་ཡང་། སྐྱེ་བ་དང་འགག་པར་མཐོང་བ་དང་། འདི་དག་གི་སངས་རྒྱས་ཀྱི་ཕྲིན་ལས་འགྲོ་
བ་ཐམས་ཅད་དུ་ལྷུན་གྱིས་གྲུབ་པ་དང་རྒྱུན་མི་ཆད་པར་བསྟན་པ་ཡིན་ཞེ་ན། དག་པ་བཻཌཱུརྱ་
འདྲ་ཡི། །སེམས་ལ་སངས་རྒྱས་མཐོང་བའི་རྒྱུ། །དེ་དག་ས་ནི་མི་བཟློག་པའི། །དད་པའི་
3 3 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དབང་པོ་བརྟས་པ་ཉིད། །དགེ་བ་སྐྱེ་དང་འཇིག་པས་ན། །སངས་རྒྱས་གཟུགས་ནི་སྐྱེ་དང་
འཇིག །བརྒྱ་ བྱིན་བཞིན་དུ་ ཐུབ་ པ་ནི། །ཆོས་ ཀྱི་ སྐུ་ ཡི་ སྐྱེ་འཇིག་ མེད། །དེ་བཞིན་དུ་ནི་
འབད་མེད་པར། །སྐྱེ་མེད་འགག་མེད་ཆོས་སྐུ་ལས། །སྲིད་པ་ཇི་སྲིད་གནས་བར་དུ། །སྟོན་པ་
ལ་སོགས་མཛད་པ་འཇུག །ཚིགས་སུ་བཅད་པ་གསུམ་པོ་འདིས་ནི་སངས་རྒྱས་ཀྱི་གཟུགས་
ཀྱི་སྐུ་སྐྱེ་བ་དང་འཇིག་པར་སྣང་བ་ནི་གདུལ་བྱའི་དབང་གིས་འབྱུང་བ་ཡིན་གྱི། དོན་ལ་
སངས་རྒྱས་ཆོས་ཀྱི་སྐུ་ལ་སྐྱེ་བ་དང་འཇིག་པ་མེད་པ་ཉིད་དུས་ཀྱི་ཁྱད་པར་དང་བཅས་པའི་
ཕྲིན་ལས་འཇུག་པ་བསྟན་ཏོ། །
དཔེ་ལས་ལྷག་པར་བསྟན་པའི་སྒོ་ནས་མཇུག་བསྡུ་བ་ནི། དཔེ་འདི་རྣམས་ཀྱི་
བསྡུས་པ་ཡི། །དོན་ནི་འདི་ཡིན་རིམ་པ་ཡང་། །སྔ་མ་ཕྱི་མས་ཆོས་མི་མཐུན། །སྤངས་པའི་སྒོ་
ནས་བརྗོད་པ་ཡིན། །སངས་རྒྱས་གཟུགས་བརྙན་ལྟ་བུ་སྟེ། །དབྱངས་དང་མི་ལྡན་དེ་འདྲ་
མིན། །ལྷ་ཡི་རྔ་བཞིན་ཐམས་ཅད་དུ། །དོན་བྱེད་མིན་པ་དེ་འདྲ་མིན། །སྤྲིན་ཆེན་དང་མཚུངས་
དོན་མེད་པའི། །ས་བོན་སྤོང་མིན་དེ་འདྲ་མིན། །ཚངས་ཆེན་བཞིན་དུ་གཏན་དུ་ནི། །སྨིན་པར་
བྱེད་མིན་དེ་འདྲ་མིན། །ཉི་མའི་གཟུགས་བཞིན་གཏན་དུ་ནི། །མུན་པ་འཇོམས་མིན་དེ་འདྲ་
མིན། །ཡིད་བཞིན་ནོར་འདྲ་འབྱུང་བ་ནི། །རྙེད་པ་མི་དཀའ་དེ་འདྲ་མིན། །སྒྲ་བརྙན་བཞིན་ཏེ་
རྐྱེན་ལས་ནི། །བྱུང་བ་དེ་དག་འདྲ་བའང་མིན། །ནམ་མཁའ་དང་འདྲ་དགེ་བ་ཡི། །གཞི་མིན་
དེ་དང་འདྲ་བའང་མིན། །འཇིག་རྟེན་འཇིག་རྟེན་ལས་འདས་པ། །འགྲོ་བའི་ཕུན་ཚོགས་མ་
ལུས་པ། །དེ་གནས་པ་ཡི་རྟེན་ཡིན་ཕྱིར། །ས་ཡི་དཀྱིལ་འཁོར་དག་དང་འདྲ། །སངས་རྒྱས་
བྱང་ཆུབ་ལ་བརྟེན་ནས། །འཇིག་རྟེན་འདས་པའི་ལམ་འབྱུང་ཕྱིར། །དགེ་བའི་ལས་ལམ་
བསམ་གཏན་དང་། །ཚད་མེད་པ་དང་གཟུགས་མེད་འབྱུང་། །ཞེས་གསུངས་ཏེ། དཔེ་རྣམས་
ཀྱིས་བསྡུས་པའི་དོན་ནི་འདི་ཡིན་ཏེ། གོ་རིམ་འདི་ལྟར་བསྟན་པ་ཡང་དཔེ་དགུ་པོ་ཐམས་ཅད་
3 （3 4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥།
ཀྱང་། རང་རང་གི་ཐད་སོར་དོན་དང་འདྲ་ཆོས་རེས་ཆོས་མཐུན་ལ། དཔེ་སྔ་མ་སྔ་མའི་ཆོས་མི་
མཐུན་པ་རྣམས། ཕྱི་མ་ཕྱི་མས་ཆོས་མཐུན་པ་ཉིད་བསྟན་ཏེ། དཔེ་སྔ་མའི་ཆོས་མི་མཐུན་པ་ཕྱི་
མས་སྤངས་པའི་སྒོ་ནས་བརྗོད་པ་ཡིན་ནོ། །དེའང་འདི་ལྟར་སངས་རྒྱས་ཀྱི་སྐུ་སྟོན་པ་ནི་བརྒྱ་
བྱིན་གྱི་གཟུགས་བརྙན་ལྟ་བུ་ཞེས་བཤད་པ་ལ། གཟུགས་བརྙན་ནི་ཆོས་བཤད་པའི་དབྱངས་
དང་མི་ལྡན་པས་དེ་སངས་རྒྱས་དང་འདྲ་བ་མ་ཡིན་ནོ་ཞེ་ན། ཆོས་སྟོན་པའི་དབྱངས་བརྗོད་པ་
ནི་ལྷའི་རྔ་བཞིན་ནོ། །དེའང་ཁ་ཅིག་གི་དོན་བྱེད་ཀྱི། ས་སྟེང་ལ་སོགས་པ་ཐམས་ཅད་དུ་དོན་
བྱེད་པ་མ་ཡིན་པས་དེ་སངས་རྒྱས་དང་འདྲ་བ་མ་ཡིན་ནོ་ཞེ་ན། ཐུགས་རྗེས་ཐམས་ཅད་དུ་
ཁྱབ་པ་ནི་སྤྲིན་ཆེན་པོ་དང་མཚུངས་སོ། །དེའང་དོན་མེད་པའི་ས་བོན་ཏེ། ངན་སོང་གི་ས་བོན་
ནམ་རྒྱུ་སྤོང་བ་མིན་པས་སངས་རྒྱས་དེ་དང་འདྲ་བ་མིན་ནོ་ཞེ་ན། མི་དགེ་བ་སྤོང་བ་ནི་ཚངས་
ཆེན་བཞིན་ནོ། །ཡང་ན་སྤྲིན་ནི་དོན་མེད་པའི་ས་བོན་སྤོང་བ་སྟེ། རུལ་པ་དང་ཚིག་པ་ལ་
སོགས་པ་ལ་མྱུ་གུ་སྐྱེད་མི་ནུས་པ་ལ། སངས་རྒྱས་ནི་དཀར་པོའི་ས་བོན་མེད་པ་རྣམས་ལའང་
ཕན་བདེ་སྐྱེད་པར་བྱེད་པས་དེ་སངས་རྒྱས་དང་འདྲ་བ་མ་ཡིན་ནོ་ཞེ་ན། དགེ་བའི་ཆོས་ཀྱིས་
སྨིན་པར་བྱེད་པ་ནི་ཚངས་ཆེན་བཞིན་ནོ། །དེའང་འཇིག་རྟེན་པའི་ལམ་གྱིས་རེ་ཞིག་སྨིན་པར་
བྱེད་ཀྱིས། གཏན་དུ་སླར་མི་ལྡོག་པར་སྨིན་པར་བྱེད་པ་མིན་པས་དེ་སངས་རྒྱས་དང་འདྲ་བ་
མིན་ནོ་ཞེ་ན། གཏན་དུ་སྨིན་པར་བྱེད་པས་ཉི་མའི་གཟུགས་བཞིན་ནོ། །དེའང་ཉིན་མོ་ཙམ་
སྣང་བ་ཡིན་གྱིས་གཏན་དུ་མུན་པ་འཇོམས་པ་མིན་པས་དེ་སངས་རྒྱས་དང་འདྲ་བ་མིན་ནོ་ཞེ་
ན༑ གཏན་དུ་མུན་པ་འཇོམས་པ་ནི་ཡིད་བཞིན་གྱི་ནོར་བུ་འདྲ་སྟེ། མཚན་མོ་ཡང་སྣང་བར་
བྱེད་པས་སོ། །དེའང་ཀླུ་ལ་སོགས་པས་ཀྱང་ཐོབ་པས་འབྱུང་བ་རྙེད་པར་མི་དཀའ་བས་དེ་
སངས་རྒྱས་དང་འདྲ་བ་མིན་ནོ་ཞེ་ན། ཐོབ་དཀའ་བ་ནི་སྒྲ་བརྙན་བཞིན་ནོ། །དེའང་རྐྱེན་ལས་
འབྱུང་བ་ཡིན་པས་དེ་སངས་རྒྱས་དང་འདྲ་བ་མིན་ནོ་ཞེ་ན། རྐྱེན་ལས་མ་བྱུང་བ་ནི་ནམ་མཁའ་
-
，
? ] ：)



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་ནོ། །དེའང་དགེ་བའི་གཞི་མ་ཡིན་པས་དེ་དག་སངས་རྒྱས་དང་འདྲ་བ་མ་ཡིན་ནོ་ཞེ་ན།
དགེ་བའི་གཞི་ཡིན་པ་ནི་སའི་དཀྱིལ་འཁོར་དང་འདྲ་སྟེ། དེའང་སངས་རྒྱས་ནི་འཇིག་རྟེན་དང་
འཇིག་རྟེན་ལས་འདས་པའི་འགྲོ་བའི་ཕུན་སུམ་ཚོགས་པ་མ་ལུས་པ་དེ་གནས་པའི་རྟེན་ཡིན་
པའི་ཕྱིར་རོ། །ཇི་ལྟར་འཇིག་རྟེན་ལས་འདས་པའི་ཕུན་སུམ་ཚོགས་པའི་རྟེན་ཡིན་ཞེ་ན།
སངས་རྒྱས་ཀྱི་བྱང་ཆུབ་དེ་ལ་བརྟེན་ནས་འཇིག་རྟེན་ལས་འདས་པའི་བྱང་ཆུབ་གསུམ་གྱི་
ལམ་འབྱུང་བའི་ཕྱིར་རོ། །ཇི་ལྟར་འཇིག་རྟེན་པའི་ཕུན་སུམ་ཚོགས་པའི་རྟེན་ཡིན་ཞེ་ན། དེ་ལ་
བརྟེན་ནས་འདོད་ཁམས་པའི་ཕུན་སུམ་ཚོགས་པའི་རྒྱུ་དགེ་བའི་ལས་ཀྱི་ལམ་བཅུ་དང༌།
གཟུགས་ཁམས་ཀྱི་ཕུན་སུམ་ཚོགས་པའི་རྒྱུ་བསམ་གཏན་བཞི་དང་ཚད་མེད་པ་བཞི་དང་
གཟུགས་མེད་ཁམས་ཀྱི་ཕུན་སུམ་ཚོགས་པའི་རྒྱུ་གཟུགས་མེད་ཀྱི་ཏིང་ངེ་འཛིན་བཞི་འབྱུང་
བའི་ཕྱིར་རོ། །དེས་ན་འདི་རྣམས་ཀྱང་དོན་ཕྱོགས་རེ་ཙམ་འདྲ་བའི་དཔེ་ཡིན་གྱི། ཐམས་ཅད་
མཚོན་པར་ནུས་པའི་དཔེ་ནི་མེད་པར་ཤེས་པར་བྱའོ། །ཐེག་པ་ཆེན་པོ་རྒྱུད་བླ་མའི་བསྟན་
བཅོས་དཀོན་མཆོག་གི་རིགས་རྣམ་པར་དབྱེ་བ་ལས། དེ་བཞིན་གཤེགས་པའི་ཕྲིན་ལས་
མཛད་པའི་སྐབས་ཏེ་ལེའུ་བཞི་པའི་འགྲེལ་པའོ།། །། །
༈ འདི་ཕན་ཆད་ནི་ཇི་སྐད་བསྒྲགས་པའི་གནས་བཞི་པོ་འདི་དག་ཉིད་ལ་ལྷག་པར་
མོས་པ་རྣམས་ཀྱི་ལྷག་པར་མོས་པའི་ཕན་ཡོན་མདོར་བསྟན་པའི་ཚིགས་སུ་བཅད་པ་དྲུག་སྟེ།
སངས་རྒྱས་ཁམས་དང་སངས་རྒྱས་བྱང་ཆུབ་དང༌། །སངས་རྒྱས་ཆོས་དང་སངས་རྒྱས་ཕྲིན་
ལས་ཏེ། །དག་པའི་སེམས་ཅན་གྱིས་ཀྱང་བསམ་བྱ་མིན། །འདི་ནི་འདྲེན་པ་རྣམས་ཀྱི་སྤྱོད་
ཡུལ་ཡིན། །བློ་ལྡན་རྒྱལ་བའི་ཡུལ་འདི་ལ་མོས་པ། །སངས་རྒྱས་ཡོན་ཏན་ཚོགས་ཀྱི་སྣོད་
འགྱུར་ཏེ། །བསམ་མེད་ཡོན་ཏན་ཚོགས་ལ་མངོན་དགའ་བས། །སེམས་ཅན་ཀུན་གྱི་བསོད་
ནམས་ཟིལ་གྱིས་གནོན། །གང་ཞིག་བྱང་ཆུབ་དོན་དུ་གཉེར་བས་གསེར་ཞིང་ནོར་བུས་སྤྲས་
39 6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥་
པ་ནི། །སངས་རྒྱས་ཞིང་རྡུལ་མཉམ་པ་ཉིན་རེ་ཆོས་རྒྱལ་རྣམས་ལ་རྟག་འབུལ་ལ། །གཞན་
དག་འདི་ལས་ཚིག་ཙམ་ཐོས་ཤིང་ཐོས་ནས་ཀྱང་ནི་མོས་ན་འདི། །སྦྱིན་པ་ལས་བྱུང་དགེ་བ་
དེ་ལས་ བསོད་ནམས་ཆེས་ མང་ ཐོབ་ པར་ འགྱུར། །བློ་ ལྡན་ གང་ ཞིག་བླ་མེད་བྱང་ཆུབ་
འདོད་པས་བསྐལ་པ་དུ་མར་ཡང་། །ལུས་ངག་ཡིད་ཀྱིས་འབད་པ་མེད་པར་ཚུལ་ཁྲིམས་དྲི་
མེད་སྲུང་བྱེད་ལ། །གཞན་དག་འདི་ལས་ཚིག་ཙམ་ཐོས་ཤིང་ཐོས་ནས་ཀྱང་ནི་མོས་ན་འདི། །
ཚུལ་ ཁྲིམས་ ལས་ བྱུང་ དགེ་ བ་ དེ་ ལས་ བསོད་རྣམས་ཆེས་མང་ ཐོབ་ པར་ འགྱུར། །གང་
ཞིག་འདི་ན་སྲིད་པ་གསུམ་གྱི་ཉོན་མོངས་མེ་འཇིལ་བསམ་གཏན་ནི། །ལྷ་དང་ཚངས་གནས་
མཐར་སོན་རྫོགས་པའི་བྱང་ཆུབ་འཕོ་མེད་ཐབས་བསྒོམས་ལ། །གཞན་དག་འདི་ལ་ཚིག་
ཙམ་ཐོས་ཤིང་ཐོས་ནས་ཀྱང་ནི་མོས་ན་འདི། །བསམ་གཏན་ལས་བྱུང་དགེ་བ་དེ་བས་བསོད་
ནམས་ཆེས་མང་ཐོབ་པར་འགྱུར། །གང་ཕྱིར་སྦྱིན་པས་ལོངས་སྤྱོད་དག་ནི་སྒྲུབ་བྱེད་ཅིང་།
ཁྲིམས་ཀྱིས་མཐོ་རིས་བསྒོམས་པས་ཉོན་མོངས་སྤོང་བྱེད་ལ། །ཤེས་རབ་ཉོན་མོངས་ཤེས་བྱ་
ཀུན་སྤོང་དེ་ཡི་ཕྱིར། །འདི་མཆོག་ཉིད་དེ་དེའི་རྒྱུ་དེ་ནི་འདི་ཐོས་ཡིན། །ཚིགས་སུ་བཅད་པ་
དྲུག་ པོ་ འདི་ རྣམས་ཀྱིས་བསྡུས་ པའི་ དོན་ ཚིགས་ སུ་ བཅད་ པ་ དགུས་ རིག་ པར་ བྱ་ སྟེ།
གནས་དང་དེ་ཡི་གྱུར་པ་དང་། །དེ་ཡི་ཡོན་ཏན་དོན་སྒྲུབ་སྟེ། །རྒྱལ་བ་ཡི་ནི་མཁྱེན་པའི་ཡུལ།།
རྣམ་བཞི་ཇི་སྐད་བརྗོད་འདི་ལ། །བློ་ལྡན་ཡོད་དང་ནུས་ཉིད་དང༌། །ཡོན་ཏན་ལྡན་པར་མོས་
པ་ན། །མྱུར་དུ་དེ་བཞིན་གཤེགས་པ་ཡི། །གོ་འཕང་ཐོབ་པའི་སྐལ་ལྡན་འགྱུར། །ཚིགས་སུ་
བཅད་པ་གཉིས་པོ་འདིས་ནི་ཡུལ་བཞི་པོ་དེ་ལ་མོས་པས་མྱུར་དུ་སངས་རྒྱས་ཉིད་ཐོབ་པ་
བསྟན་ཏོ། །དེ་ཉིད་ཀྱི་དོན་རྒྱས་པར་བཤད་པ་ནི། བསམ་མི་ཁྱབ་པའི་ཡུལ་འདི་ནི། །ཡོད་
དང་བདག་འདྲས་ཐོབ་ནུས་དང༌། །ཐོབ་པ་འདི་འདྲའི་ཡོན་ཏན་དང༌། །ལྡན་ཞེས་དད་པས་
མོས་པའི་ཕྱིར། །འདུན་བརྩོན་དྲན་དང་བསམ་གཏན་དང༌། །ཤེས་རབ་ལ་སོགས་ཡོན་ཏན་
39 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྣོད། །བྱང་ཆུབ་སེམས་ནི་དེ་དག་ལ། །རྟག་ཏུ་ཉེ་བར་གནས་པར་འགྱུར། །དེ་ནི་རྟག་ཏུ་ཉེར་
གནས་པས། །རྒྱལ་བའི་སྲས་པོ་ཕྱིར་མི་ལྡོག །འདིས་ནི་བསམ་པ་ཕུན་སུམ་ཚོགས་པ་ལས་
མི་ཉམས་པའི་རྒྱུ་ཉིད་དུ་བསྟན་ཏོ། །བསོད་ནམས་ཕ་རོལ་ཕྱིན་རྫོགས་དང་། །ཡོངས་སུ་དག་
པ་ཉིད་དུ་འགྱུར། །བསོད་ནམས་ཕ་རོལ་ཕྱིན་པ་ལྔ། །དེ་ལ་རྣམ་གསུམ་རྟོག་མེད་པས། །དེ་
རྫོགས་ཡོངས་སུ་དག་པ་ནི། །དེ་ཡི་མི་མཐུན་ཕྱོགས་སྤང་ཕྱིར། །སྦྱིན་བྱུང་བསོད་ནམས་སྦྱིན་
པ་སྟེ། །ཚུལ་ཁྲིམས་ལས་བྱུང་ཚུལ་ཁྲིམས་ཡིན། །བཟོད་པ་བསམ་གཏན་གཉིས་དག་ནི། །
སྒོམ་བྱུང་བརྩོན་འགྲུས་ཀུན་ཏུ་འགྲོ། །འཁོར་གསུམ་རྣམ་པར་རྟོག་པ་གང་། །དེ་ནི་ཤེས་བྱའི་
སྒྲིབ་པར་འདོད། །སེར་སྣ་ལ་སོགས་རྣམ་རྟོག་གང་༌། །དེ་ནི་ཉོན་མོངས་སྒྲིབ་པར་འདོད། །
ཤེས་རབ་ལས་གཞན་འདི་དག་ནི། །སྤོང་རྒྱུ་གཞན་མེད་དེ་ཡི་ཕྱིར། །ཤེས་རབ་མཆོག་ཡིན་དེ་
གཞི་ནི། །ཐོས་པ་དེ་ཕྱིར་ཐོས་པ་མཆོག །འདིས་ནི་སྦྱོར་བ་ཕུན་ཚོགས་ལས་མི་ཉམས་པའི་རྒྱུ་
ཉིད་བསྟན་ཏོ། །དེ་ལྟར་ལྷག་པར་མོས་པའི་ཕན་ཡོན་འདི་དག་ཀྱང་མདོ་ཉིད་ལས་འབྱུང་སྟེ།
ཇི་སྐད་དུ། ཡེ་ཤེས་སྣང་བ་རྒྱན་གྱི་མདོ་ལས། འཇམ་དཔལ་གལ་ཏེ་བྱང་ཆུབ་སེམས་དཔའ་
སེམས་དཔའ་ཆེན་པོ་ཞིག་གིས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་རིན་པོ་ཆེ་
སྣ་བདུན་གྱིས་ཡོངས་སུ་བཀང་སྟེ། སངས་རྒྱས་རྣམས་ལ་དབུལ་བ་འབུལ་ཞིང་དེ་ལྟར་འབུལ་
བས་བསྐལ་པ་སྟོང་གསུམ་གྱི་སྟོང་ཆེན་པོའི་རྡུལ་ཕྲ་རབ་ཀྱི་རྡུལ་སྙེད་དུ་དབུལ་བར་ཕུལ་བ་
བས་ནི། བྱང་ཆུབ་སེམས་དཔའ་གཞན་གང་ཞིག་གིས། ཆོས་ཀྱི་རྣམ་གྲངས་འདི་ལས་ཐ་ན་
ཚིག་བཞི་པའི་ཚིགས་སུ་བཅད་པ་གཅིག་ཙམ་ཞིག་བྱང་ཆུབ་སེམས་དཔའ་གཞན་ལ་བསྟན་
པར་གྱུར་ན། བསོད་ནམས་མངོན་པར་འདུ་བྱ་བ་དེ་ལ་བསོད་ནམས་མངོན་པར་འདུ་བྱ་བ་སྔ་
མ་དེས་ནི་བརྒྱའི་ཆར་ཡང་ཉེ་བར་མི་འགྲོའོ །སྟོང་གི་ཆ་དང་འབུམ་གྱི་ཆ་དང་། བྱེ་བ་ཕྲག་
འབུམ་གྱི་ཆ་དང་། གྲངས་དང་། ཆ་དང་བགྲང་བ་དང་། དཔེ་དང་རྒྱུར་ཡང་ཉེ་བར་མི་འགྲོའོ།།
39 8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥
འཇམ་དཔལ་བསྐལ་པ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་རྡུལ་ཕྲ་རབ་ཀྱི་
རྡུལ་རྙེད་དུ་སྦྱིན་པའི་བསོད་ནམས་མངོན་པར་འདུ་བྱ་བ་ལྟ་ཞོག་གི །འཇམ་དཔལ་གལ་ཏེ་
བྱང་ཆུབ་སེམས་དཔའ་གང་གཱའི་བྱེ་མ་ལྟར་གྲངས་མེད་པ་སྙེད་ཅིག་བྱུང་བར་གྱུར་ལ། དེ་དག་
ལས་བྱང་ཆུབ་སེམས་དཔའ་རེ་རེས་ཀྱང་སངས་རྒྱས་ཀྱི་ཞིང་འཛམ་བུ་ཆུ་བོའི་གསེར་ལས་
བྱས་པ། ཤིང་ལྗོན་པ་ཐམས་ཅད་ཀྱང་ལྷའི་གོས་རྣམས་ཀྱིས་ཡོངས་སུ་དཀྲིས་པ། ནོར་བུ་རིན་
པོ་ཆེ་འོད་ཐམས་ཅད་ཡང་དག་པར་འདུས་པའི་དྲ་བས་ཀུན་ནས་གཡོགས་པ། ནོར་བུ་རིན་པོ་
ཆེ་དབང་གི་རྒྱལ་པོ་ལས་བྱས་པའི་ཁང་པ་བརྩེགས་པ། ནོར་བུ་རིན་པོ་ཆེ་གློག་གི་ལན་ཀན་
གྱིས་ཡོངས་སུ་བསྐོར་བ་དག་གིས་ཡོངས་སུ་གང་བར་བྱས་པ། གདུགས་དང་། རྒྱལ་མཚན་
དང༌། བ་དན་སྒྲེང་བ་གང་གཱའི་བྱེ་མ་ལྟར་གྲངས་མེད་པ་སྙེད་ཅིག །སངས་རྒྱས་གང་གཱའི་ཀླུང་
གི་བྱེ་མ་ལྟར་གྲངས་མེད་པ་སྙེད་དག་ལ་ཉིན་གཅིག་བཞིན་དུ་དབུལ་བར་འབུལ་ཞིང་། དེ་
ལྟར་འབུལ་བས་བསྐལ་པ་གང་གཱའི་བྱེ་མ་ལྟར་གྲངས་མེད་པ་སྙེད་དུ་དབུལ་བར་ཕུལ་བ་བས་
ནི༔ བྱང་ཆུབ་སེམས་དཔའ་གཞན་གང་ཞིག་གིས་ཆོས་ཀྱི་རྣམ་གྲངས་འདི་ལ་མོས་པར་བྱས་
ནས། ཆོས་ཀྱི་རྣམས་གྲངས་འདི་ལས་ཐ་ན་ཚིག་བཞི་པའི་ཚིགས་སུ་བཅད་པ་གཅིག་ཙམ་
ཞིག་བྱང་ཆུབ་སེམས་དཔའ་གཞན་ལ་བསྟན་ཏམ། འཇུག་པར་བྱས་ན་བསོད་ནམས་མངོན་
པར་འདུ་བྱ་བ་དེ་ལ་བྱང་ཆུབ་སེམས་དཔའ་དེ་དག་གི་སྦྱིན་པ་ལས་བྱུང་པའི་བསོད་ནམས་
མངོན་པར་འདུ་བྱ་བ་སྔ་མ་དེས་ནི་བརྒྱའི་ཆར་ཡང་ཉེ་བར་མི་འགྲོའོ། །སྟོང་གི་ཆ་དང་འབུམ་
གྱི་ཆ་དང་བྱེ་བ་ཕྲག་འབུམ་གྱི་ཆ་དང་། གྲངས་དང་ཆ་དང་བགྲང་བ་དང་དཔེ་དང་རྒྱུར་ཡང་ཉེ་
བར་མི་འགྲོའོ། །ཞེས་པ་ལ་སོགས་པ་རྒྱ་ཆེར་གསུངས་པ་དང་། གང་ཞིག་རྫུ་འཕྲུལ་སྟོབས་
ཀྱིས་ཕྱོགས་བཅུར་སོང་ནས་ནི། །སངས་རྒྱས་བྱེ་བ་ཕྲག་བཅུ་དག་ལ་མཆོད་བྱེད་ཅིང་། །སྙིང་
རྗེ་བསྐྱེད་དེ་བདེ་བ་ཀུན་ལ་ཆགས་མེད་པར། །སྐྱེས་བུ་དམ་པ་ཐམས་ཅད་ཕྱག་འཚལ་བཙུད་
3 {)y



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་བས། །གང་ཞིག་བདེ་གཤེགས་བསྟན་ལ་ སེམས་རབ་དད་གྱུར་ཅིང་། །རྒྱལ་བའི་ཆོས་
རྣམས་སྨོས་པར་བྱེད་པའི་མདོ་སྡེ་འདི། །གཞན་ལ་ཡུད་ཙམ་གཅིག་ཅི་སྟོན་པ་བྱེད་གྱུར་ན། །
དེ་ནི་དེ་བས་བསོད་ནམས་འབྲས་བུ་ཁྱད་པར་འཕགས། །ཞེས་པ་དང་། སེར་སྣའི་དྲི་མ་
བསལ་བར་གྱུར་ཅིང་འཇིགས་མེད་པའི། །བྱང་ཆུབ་སེམས་དཔའ་གང་ཞིག་ཆོས་འདི་འཛིན་
བྱེད་ན། །དེ་ཡི་བསོད་ནམས་དཔག་ཏུ་ཡོད་པར་མི་འགྱུར་ཏེ། །ཇི་ལྟར་འདོད་པ་བཞིན་དུ་བྱང་
ཆུབ་ཐོབ་པར་འགྱུར། །ཞེས་པ་དང་། དེ་བཞིན་གཤེགས་པའི་ཡོན་ཏན་དང་ཡེ་ཤེས་བསམ་
གྱིས་མི་ཁྱབ་པའི་ཡུལ་ལ་འཇུག་པ་བསྟན་པའི་མདོ་ལས། འཇམ་དཔལ་རིགས་ཀྱི་བུའམ་
རིགས་ཀྱི་བུ་མོ་གང་ལ་ལ་ཞིག་གིས། དེ་བཞིན་གཤེགས་པ་བྱང་ཆུབ་སེམས་པ་དང་བཅས་པ།
ཉན་ཐོས་དང་བཅས་པ། ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ཀྱི་རྡུལ་ཕྲ་རབ་སྙེད་
རྣམས་ལ་ཉིན་གཅིག་བཞིན་དུ་ལྷའི་ཟས་རོ་བརྒྱ་དང་ལྡན་པ་དང་ལྷའི་ན་བཟའ་དག་
ཀྱང་འབུལ་ལ། དེ་ལྟར་འབུལ་བ་བསྐལ་པ་གང་གཱའི་ཀླུང་གི་བྱེ་མ་སྙེད་དག་ཏུ་འབུལ་ཞིང་།
སངས་རྒྱས་བཅོམ་ལྡན་འདས་དེ་དག་ཡོངས་སུ་མྱ་ངན་ལས་འདས་ནས་ཀྱང་། དེ་བཞིན་
གཤེགས་པ་རེ་རེའི་ཕྱིར་མཆོད་རྟེན་ཚད་གླིང་བཞི་པ་ཙམ་རྣམ་པ་ཐམས་ཅད་ཀྱི་མཆོག་དང་
ལྡན་པ། ཡོན་ཏན་ཐམས་ཅད་ཡོངས་སུ་རྫོགས་པ་དང་ལྡན་པ། འཛམ་བུ་ཆུ་བོའི་གསེར་ལས་
བྱས་པ། ནོར་བུ་རིན་པོ་ཆེ་གློག་གི་སྒྲོན་མས་སྤྲས་པ། ནོར་བུ་རིན་པོ་ཆེ་འོད་ཐམས་ཅད་
བསྡུས་པའི་སྟེགས་བུ་ཡོངས་སུ་བསྐོར་བ། ནོར་བུ་དང་མུ་ཏིག་དང་རིན་པོ་ཆེའི་ཕྲེང་བས་
མཛེས་པར་བྱས་པ། གདུགས་དང་རྒྱལ་མཚན་དང་། བ་དན་བསྒྲེང་བ། དྲིལ་བུ་གཡེར་ཀའི་
དྲ་བའི་བླ་རེ་བྲིས་པ། ཙན་དན་སྦྲུལ་གྱི་སྙིང་པོའི་བྱུག་པས་བྱུགས་པ། ནོར་བུ་རིན་པོ་ཆེ་དབང་
གི་རྒྱལ་པོའི་དྲ་བས་གཡོགས་པ། ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ཀྱི་རྡུལ་
སྙེད་དག་བྱས་ཏེ། མཆོད་རྟེན་དེ་དག་ལ་ཉིན་གཅིག་བཞིན་དུ་སྟོང་གསུམ་གྱི་སྟོང་ཆེན་པོའི་
.
.
4 (] [



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥་
ཚད་ཙམ་གྱི་ལྷའི་གོས་དག་དང་། གདུགས་ཀྱི་སྤྲིན་དང་རྒྱལ་མཚན་གྱི་སྤྲིན་དག་དང་། བ་དན་
གྱི་སྤྲིན་དག་དང་མེ་ཏོག་གི་སྤྲིན་དག་དང་ཆོས་ཀྱི་སྤྲིན་དག་དང་སྤྲོས་ཀྱི་སྤྲིན་དག་དང་རིན་པོ་
ཆེའི་སྤྲིན་དག་དང་རྒྱན་གྱི་སྤྲིན་དག་དང་སེང་གེའི་རྒྱལ་མཚན་གྱི་རྩེ་མོའི་ཟླ་བའི་སྤྲིན་དག་
དང༌། ལྷའི་སིལ་སྙན་དང༌། ཕེབ་རྡོབ་པ་དང༌། གླུ་དབྱངས་ཀྱི་སྒྲའི་སྤྲིན་རྣམས་ཀྱིས་གཏོར།
མངོན་པར་གཏོར་ལ་ཆོས་ཀྱི་རྣམ་གྲངས་འདི་ལ་མ་མོས་པ་བས། འཇམ་དཔལ་རིགས་ཀྱི་
བུའམ་རིགས་ཀྱི་བུ་མོ་གཞན་གང་ཞིག །དེ་བཞིན་གཤེགས་པའི་ཡོན་ཏན་དང་ཡེ་ཤེས་
བསམ་གྱིས་མི་ཁྱབ་པའི་ཡུལ་ལ་འཇུག་པ་བསྟན་པའི་ཆོས་ཀྱི་རྣམ་གྲངས་འདི་ལ་མོས་ཤིང་།
ཐ་ན་དུད་འགྲོའི་སྐྱེ་གནས་སུ་སོང་བ་སེམས་ཅན་གཅིག་ལ་ཟན་ཁམ་གཅིག་བྱིན་ན་འདི་ཉིད་
དེ་བས་ཆེས་བསོད་ནམས་གྲངས་མེད་པར་སྐྱེད་དོ། །འཇམ་དཔལ་མདོ་སྡེ་འདི་ལ་མ་མོས་
པའི་བྱང་ཆུབ་སེམས་དཔའ་གང་ལ་ལ་ཞིག་གིས། མདོ་འདི་ལས་འདི་སྐད་སྨོས་པའི་དེ་བཞིན་
གཤེགས་པ་རྣམས་ལ་མཆོད་པ་བྱེད་པ་བས། བྱང་ཆུབ་སེམས་དཔའ་མདོ་ཉིད་ལ་མོས་པ་
གཞན་གང་ཞིག་གིས། མདོ་འདི་ཉིད་ལ་མོས་པའི་བྱང་ཆུབ་སེམས་དཔའ་གཞན་གང་ཞིག་
མཐོང་ནས། བྱང་ཆུབ་སེམས་དཔའ་འདི་ནི་མདོ་འདི་ཉིད་ལ་མོས་པའོ་སྙམ་སྟེ། དགའ་བ་
དང་མཆོག་ཏུ་དགའ་བ་རྙེད་ལ། དེ་སེམས་དང་བས་ལངས་ཏེ། དེ་ལ་ཐལ་མོ་སྦྱར་ནས་ཕྱག་
འཚལ་སྟེ། ཅི་ནུས་ཅི་ལྕོགས་སུ་དེ་ལ་ ཡོངས་སུ་བཟུང་བ་བྱས་ན། འདི་ཉིད་དེ་བས་ཆེས་
སངས་རྒྱས་ཀྱི་ཡེ་ཤེས་ཐོབ་པར་འགྱུར་བའི་བསོད་ནམས་གྲངས་མེད་པར་སྐྱེད་དོ། །འཇམ་
དཔལ་དེ་ལྟ་བས་ན་སངས་རྒྱས་ཀྱི་ཡེ་ཤེས་འདོད་པས། ཆོས་ཀྱི་རྣམ་གྲངས་འདི་མཉན་པའི་
ཕྱིར་འཇིག་རྟེན་གྱི་ཁམས་མེས་ཡོངས་སུ་གང་བ་གང་གཱའི་ཀླུང་གི་བྱེད་མ་སྙེད་དག་ཀྱང་རྒལ་
ཏེ་འགྲོ་བར་བྱའོ། །འཇམ་དཔལ་བྱང་ཆུབ་སེམས་དཔའ་གང་ལ་ལ་ཞིག་གིས། བསྐལ་པ་བྱེ་
བ་སྟོང་ཕྲག་བརྒྱད་དུ་ཕ་རོལ་ཏུ་ཕྱིན་པ་ལྔ་ལ་སྤྱོད་པ་བས་འཇམ་དཔལ་བྱང་ཆུབ་སེམས་
4 0 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྐ
དཔའ་གཞན་གང་ཞིག །དེ་བཞིན་གཤེགས་པ་ནི་རྟག་པའོ་སྙམ་དུ་མོས་པར་བྱེད་ན། འདི་ནི་
དེ་བས་ཆེས་བསོད་རྣམས་གྲངས་མེད་པ་སྐྱེད་དོ། །འཇམ་དཔལ་བྱང་ཆུབ་སེམས་དཔའ་ལ་
ལ་ཞིག་གིས། སངས་རྒྱས་ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ཀྱི་རྡུལ་ཕྲ་རབ་ཀྱི་
རྡུལ་སྙེད་དག་ལ་ལྷའི་ཟས་རོ་བརྒྱ་དང་ལྡན་པ་དང་། ལྷའི་ན་བཟའ་དག་ཉིན་གཅིག་བཞིན་དུ་
འབུལ་ཞིང་། དེ་ལྟར་འབུལ་བ་བསྐལ་པ་གང་གཱའི་ཀླུང་གི་བྱེད་མ་སྙེད་དག་ཏུ་འབུལ་བ་བས་
འཇམ་དཔལ་བྱང་ཆུབ་སེམས་དཔའ་གཞན་གང་ཞིག །དེ་བཞིན་གཤེགས་པའི་ཡོན་ཏན་དང་
ཡེ་ཤེས་བསམ་གྱིས་མི་ཁྱབ་པའི་ཡུལ་ལ་འཇུག་པ་བསྟན་པའི་ཆོས་ཀྱི་རྣམ་གྲངས་འདི་ལ་
མོས་པའི་བྱང་ཆུབ་སེམས་དཔའ་ངོ་མཚར་དུ་འཛིན་པར་གྱུར་ནས། ༼ཚིག་འགའ་ཞིག་ཆད་པ་འདྲ་བས་
དཔྱད། ཁྱོད་ཆོས་ཀྱི་རྣམ་གྲངས་འདི་ལ་མོས་པ་ལེགས་སོ་ལེགས་སོ། ཁྱོད་ནི་ལྷ་དང་བཅས་
པའི་འཇིག་རྟེན་གྱིས་ཕྱག་བྱ་བའི་འོས་ཡིན་ནོ་ཞེས་བསམ་པ་ཐག་པ་ནས་ལེགས་སོ་ཞེས་བྱ་
བ་བྱིན་ལ། ཁྱོད་དེ་བཞིན་གཤེགས་པ་ཐམས་ཅད་ཀྱི་གསང་བའི་གནས་རྣམས་སུ་ཞུགས་ལ།
ཆོས་ཀྱི་འཁོར་ལོ་བསྐོར་ཅིག་ཅེས་བྱས་ན། འཇམ་དཔལ་བྱང་ཆུབ་སེམས་དཔའ་དེ་ནི་དེ་བས་
ཆེས་བསོད་ནམས་གྲངས་མེད་པ་འཕེལ་ཏེ། བསོད་ནམས་མངོན་པར་འདུ་བྱ་བ་འདི་ལ་སྦྱིན་
པ་ལས་བྱུང་བ་བསོད་ནམས་སྔ་མ་དེས་བརྒྱའི་ཆར་ཡང་ཉེ་བར་མི་འགྲོ། སྟོང་གི་ཆ་དང་
འབུམ་གྱི་ཆ་དང་བྱེ་བའི་ཆ་དང་བྱེ་བ་བརྒྱའི་ཆ་དང་བྱེ་བ་སྟོང་གི་ཆ་དང་བྱེ་བ་འབུམ་གྱི་ཆ་དང་།
བྱེ་བ་ཕྲག་ཁྲིག་བརྒྱ་ཕྲག་འབུམ་གྱི་ཆ་དང་། གྲངས་དང༌། ཆ་དང་། བགྲང་བ་དང༌། དཔེ་དང་
ཟླ་དང་བསྒྱུར་ཡང་མི་བཟོད་དོ། །ཞེས་པ་ལ་སོགས་པ་གསུངས་སོ། །རྡོ་རྗེའི་གནས་བཞི་ལ་
མོས་པའི་ཕན་ཡོན་བཤད་ཟིན་ཏོ། ། །
བསྟན་བཅོས་ཡོངས་སུ་རྫོགས་པའི་བྱ་བ་ནི། དེ་ལྟར་ཡིད་ཆེས་ལུང་དང་རིགས་པ་ལ།།
བསྟེན་ནས་བདག་ཉིད་འབའ་ཞིག་དག་ཕྱིར་དང་། །གང་དག་མོས་དགེ་ཕུན་སུམ་ཚོགས་ལྡན་
4 ()
2



，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥་
བློ་༑ ༑དེ་དག་ རྗེས་སུ་གཟུང་ཕྱིར་འདི་བཤད་དོ། །འདིས་བསྟན་བཅོས་རྩོམ་པའི་རྒྱུ་དང་
དགོས་པ་བསྟན་ཏོ། །ཇི་ལྟར་སྒྲོན་གློག་ནོར་བུ་ཉི་ཟླ་ལ། །བརྟེན་ནས་མིག་དང་ལྡན་པས་ལྟ་
བ་བཞིན། །དེ་བཞིན་དོན་ཆེན་ཆོས་སྤོབས་འོད་མཛད་པ། །ཐུབ་ལ་བརྟེན་ནས་འདི་ནི་རབ་ཏུ་
བཤད། །འདིས་ནི་གང་ལ་བརྟེན་ནས་ཇི་ལྟར་བཤད་པ་ཉིད་བསྟན་ཏོ། །གང་ཞིག་དོན་ལྡན་
ཆོས་དང་ཉེར་འབྲེལ་ཅིང་། ཁམས་གསུམ་ཀུན་ནས་ཉོན་མོངས་སྤོང་བྱེད་གསུང་། །ཞི་བའི་
ཕན་ཡོན་སྟོན་པར་མཛད་པ་གང་། །དེ་ནི་དྲང་སྲོང་གསུང་ཡིན་བཟློག་པ་གཞན། །འདིས་ནི་
བཤད་པར་བྱ་བ་བཀའི་ངོ་བོ་ཉིད་བསྟན་ཏེ། ལྷག་པའི་བསམ་པ་བསྐུལ་བའི་མདོ་ལས།
བྱམས་པ་གཞན་ཡང་རྒྱུ་བཞིས་ན་སྤོབས་པ་ཐམས་ཅད་ནི་སངས་རྒྱས་ཀྱི་གསུངས་པར་རིག་
པར་བྱའོ། །བཞི་གང་ཞེ་ན། བྱམས་པ་འདི་ལ་སྤོབས་པ་དོན་དང་ལྡན་པ་ཡིན་གྱི་དོན་དང་མི་
ལྡན་པ་མ་ཡིན་པ་དང་། ཆོས་དང་ལྡན་པ་ཡིན་གྱི་ཆོས་དང་མི་ལྡན་པ་མ་ཡིན་པ་དང་། ཉོན་
མོངས་པ་ཟད་པར་བྱེད་པ་ཡིན་གྱི་ཉོན་མོངས་པ་འཕེལ་བར་བྱེད་པ་མ་ཡིན་པ་དང་། མྱ་ངན་
ལས་འདས་པའི་ཡོན་ཏན་དང་ཕན་ཡོན་སྟོན་པ་ཡིན་གྱི་འཁོར་བའི་ཉེས་པ་འཕེལ་བར་བྱེད་པ་
མ་ཡིན་པ་སྟེ། བྱམས་པ་རྒྱུ་བཞི་པོ་འདི་དག་དང་ལྡན་ན་སྤོབས་པ་ཐམས་ཅད་སངས་རྒྱས་ཀྱི་
གསུངས་པར་རིག་པར་བྱའོ། །བྱམས་པ་དགེ་སློང་ངམ་དགེ་སློང་མའམ་དགེ་བསྙེན་ནམ་དགེ་
བསྙེན་མ་གང་སུའང་རུང་སྟེ། རྒྱུ་བཞི་པོ་འདི་དག་གིས་མ་སྤོབས་པའམ་སྤོབས་པར་འགྱུར་
ཡང་རུང་སྟེ། དེ་ལ་རིགས་ཀྱི་བུའམ་རིགས་ཀྱི་བུ་མོ་དད་པ་ཅན་དག་གིས་དེ་དག་ལ་སངས་
རྒྱས་སུ་འདུ་ཤེས་བསྐྱེད་པར་བྱ་ཞིང༌། སྟོན་པའི་འདུ་ཤེས་བྱས་ནས་དམ་པའི་ཆོས་མཉན་
པར་བྱའོ། །དེ་ཅིའི་ཕྱིར་ཞེ་ན་བྱམས་པ་ལེགས་པར་སྨྲ་བ་གང་ཅི་ཡང་རུང་བ་དེ་དག་ཐམས་
ཅད་ནི་སངས་རྒྱས་ཀྱི་གསུངས་པ་ཡིན་པའི་ཕྱིར་རོ། །བྱམས་པ་དེ་ལ་གང་ཟག་ལ་སྡང་བའི་
ཕྱིར་འདི་དག་ནི་སངས་རྒྱས་ཀྱིས་གསུངས་པ་མ་ཡིན་ནོ་ཞེས་སྤོབས་པ་བཞི་པོ་དེ་དག་སྤོང་
4 (） 3



-
-
-
.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞིང་དེ་དག་ལ་མ་གུས་པ་སྐྱེད་པར་བྱེད་པ་དེས་ནི་སངས་རྒྱས་ཀྱིས་གསུངས་པའི་སྤོབས་པ་
ཐམས་ཅད་སྤངས་པ་ཡིན་ཏེ། ཆོས་སྤངས་ནས་ཆོས་ཀྱིས་ཕོངས་པར་འགྱུར་བའི་ལས་མངོན་
པར་འདུ་བྱེད་པས་ངན་སོང་དུ་འགྲོ་བར་འགྱུར་རོ། །བྱམས་པ། དེ་ལྟ་བས་ན་རིགས་ཀྱི་
བུའམ་རིགས་ཀྱི་བུ་མོ་དད་པ་ཅན་གང་ཆོས་ཀྱི་ཕོངས་པར་འགྱུར་བའི་ལས་ལས་ཡོངས་སུ་
གྲོལ་བར་འདོད་པས་གང་ཟག་ལ་སྡང་བའི་ཕྱིར་ཆོས་ལ་སྡང་བར་མི་བྱའོ། །བྱམས་པ་སྤོབས་
པ་བཞི་པོ་འདི་དག་ནི་སངས་རྒྱས་རྣམས་ཀྱིས་སྤངས་པ་ཡིན་ཏེ། བྱམས་པ་བཞི་གང་ཞེ་ན།
སྤོབས་པ་དོན་མེད་པ་ཡིན་གྱི་དོན་དང་ལྡན་པ་མ་ཡིན་པ་དང་། ཆོས་དང་མི་ལྡན་པ་ཡིན་གྱི་
ཆོས་དང་ལྡན་པ་མ་ཡིན་པ་དང༌། ཉོན་མོངས་པ་འཕེལ་བར་བྱེད་པ་ཡིན་གྱི་ཉོན་མོངས་པ་
ཟད་པར་བྱེད་པ་མ་ཡིན་པ་དང་། འཁོར་བའི་ཉེས་པ་འཕེལ་བར་བྱེད་པ་ཡིན་གྱི་མྱ་ངན་ལས་
འདས་པའི་ཡོན་ཏན་དང་ཕན་ཡོན་མི་སྟོན་པ་སྟེ། བྱམས་པ་སྤོབས་པ་བཞི་པོ་དེ་དག་ནི་སངས་
རྒྱས་རྣམས་ཀྱིས་སྤངས་ཤིང་མ་གནང་བ་ཡིན་ནོ། །ཞེས་གསུངས་སོ། །གང་ཞིག་རྒྱལ་བ་སྟོན་
པ་འབའ་ཞིག་གི །དབང་བྱས་རྣམ་གཡེང་མེད་ཡིད་ཅན་གྱིས་བཤད། །ཐར་པ་ཐོབ་པའི་ལམ་
དང་རྗེས་མཐུན་པ། །དེ་ཡང་དྲང་སྲོང་བཀའ་བཞིན་སྤྱི་བོས་བླང་། །འདིས་ནི་འཆད་བྱེད་
བསྟན་བཅོས་ཀྱི་ངོ་བོ་བསྟན་ཏེ། བཀའ་དང་རྗེས་སུ་མཐུན་པའི་བསྟན་བཅོས་ཀྱང་སངས
རྒྱས་ཀྱི་གསུང་བཞིན་དུ་གུས་པར་བྱ་བ་ཉིད་དུ་བསྟན་ཏོ། །གང་ཕྱིར་རྒྱལ་ལས་ཆེས་མཁས་
འགའ་ཡང་འཇིག་རྟེན་འདི་ན་ཡོད་མིན་ཏེ། །མ་ལུས་དེ་ཉིད་མཆོག་ནི་ཚུལ་བཞིན་ཀུན་
མཁྱེན་གྱིས་མཁྱེན་གཞན་མིན་ལ། །དེ་ཕྱིར་དྲང་སྲོང་རང་ཉིད་ཀྱིས་བཞག་མདོ་སྡེ་གང་ཡིན་དེ་
མི་དཀྲུག །ཐུབ་ཚུལ་བཤིག་ཕྱིར་དེ་ཡང་དམ་ཆོས་ལ་ནི་གནོད་པ་བྱེད་པར་འགྱུར། །ཉོན་
མོངས་རྨོངས་བདག་རྣམས་ཀྱིས་འཕགས་ལ་སྐུར་བ་དང་། །དེས་གསུངས་ཆོས་ལ་བརྙས་གང་
དེ་ཀུན་ཞེན་ལྟས་བྱས། །དེས་ན་ཞེན་ལྟའི་དྲི་ཅན་དེ་ལ་བློ་མི་སྦྱར། །གོས་གཙང་ཚོན་གྱིས་རྣམ་
，
4 0 4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། དོ༥
བསྒྱུར་སྣུམ་གྱིས་གོས་པ་མིན། །ཚིགས་སུ་བཅད་པ་འདི་གཉིས་ཀྱིས་ནི་བདག་ཉིད་དག་པར་
བྱ་བའི་ཐབས་ཆོས་མི་སྤོང་བའི་རྒྱུ་ལ་གདམས་པ་སྟེ། དང་པོས་ནི་མ་བསླབས་པ་ལ་དབང་མི་
ཟ་བ་ཉིད་བསྟན་ཏོ། །གཉིས་པས་ནི་སྡིག་གྲོགས་སྤངས་ནས་ཕྱོགས་ཞེན་མི་བྱ་བར་བསྟན་ཏེ།
མདོར་ན་དམ་པའི་ཆོས་སྤོང་བའི་རྒྱུ་སྤོང་བར་གདམས་པའོ། །བློ་དམན་ཕྱིར་དང་དཀར་
པོའི་མོས་བྲལ་ལོག་པའི་ང་རྒྱལ་ལ་བརྟེན་ཕྱིར། །དམ་ཆོས་ཕོངས་པས་བསྒྲིབས་པའི་བདག་
ཕྱིར་དྲང་དོན་དེ་ཉིད་འཛིན་པའི་ཕྱིར། །རྙེད་ལ་བརྐམ་ཕྱིར་ལྟ་བའི་དབང་ཕྱིར་ཆོས་སུན་
འབྱིན་པ་བསྟེན་པའི་ཕྱིར། །ཆོས་འཛིན་བསྲིངས་ཕྱིར་མོས་པ་དམན་ཕྱིར་དགྲ་བཅོམ་རྣམས་
ཀྱི་ཆོས་སྤོང་བྱེད། །འདིས་ནི་རྒྱུ་འདི་དག་གིས་དམ་པའི་ཆོས་སྤོང་བར་འགྱུར་ཏེ་བདག་ཉིད་
ཉམས་པའི་རྒྱུ་ཉིད་བསྟན་ཏོ། །ཇི་ལྟར་ཟབ་མོའི་ཆོས་ཉམས་དེ་བཞིན་མཁས་པ་རྣམས་ཀྱི་མེ་
དང་ནི། །མི་ཟད་སྦྲུལ་གདུག་གཤེད་མ་དང་ནི་ཐོག་ལའང་ཤིན་ཏུ་འཇིགས་མི་བྱ། །མེ་སྦྲུལ་
དགྲ་དང་རྡོ་རྗེའི་མེས་ནི་སྲོག་དང་འབྲལ་བ་ཙམ་བྱེད་དེ། །དེ་ལས་མནར་མེད་རྣམས་ཀྱི་འགྲོ་
བ་ཤིན་ཏུ་འཇིགས་པ་རྣམས་སུ་འགྲོ་མི་འགྱུར། །གང་ཞིག་ཡང་ཡང་སྡིག་གྲོགས་བསྟེན་པས་
སངས་རྒྱས་ངན་སེམས་ལྡན་གྱུར་དང༌། །ཕ་མ་དགྲ་བཅོམ་གསོད་པ་བྱ་བ་མིན་བྱེད་མཆོག་
ཚོགས་འབྱེད་པའི་མི། །དེ་ཡང་ཆོས་ཉིད་ངེས་པར་བསམས་ན་མྱུར་དུ་དེ་ལས་ཐར་འགྱུར་གྱི།།
གང་ཞིག་ཡིད་ནི་ཆོས་ལ་སྡང་བ་དེ་ལ་ཐར་པ་ག་ལ་ཡོད། །ཚིགས་སུ་བཅད་པ་འདི་གཉིས་
ཀྱིས་ནི་དམ་པའི་ཆོས་ལས་ཉམས་པའི་འབྲས་བུ་བསྟན་ཏེ། དང་པོས་ནི་ཆོས་སྤོང་བ་ངན་
འགྲོར་འགྲོ་བའི་རྒྱུ་ཉིད་དུ་བསྟན་ཏོ། །གཉིས་པས་ནི་ཐར་པའི་གེགས་སུ་བསྟན་ཏེ། དཀོན་
མཆོག་ཏ་ལ་ལའི་མདོ་ལས། ཤཱ་ར་དྭ་ཏིའི་བུ། མཚམས་མེད་པ་ལྔ་བྱེད་པ་ནི། མཚམས་མེད་
པ་ལྔ་པོ་དག་མྱུར་དུ་ཟད་པར་བྱས་ནས་མིར་སྐྱེ་བར་འགྱུར་རོ། །དམ་པའི་ཆོས་སྤོང་བའི་གང་
ཟག་དེ་ནི་ནམ་ཡང་སངས་རྒྱས་ཀྱི་ཆོས་རྣམས་ཐོབ་པར་མི་འགྱུར་ཏེ། དེ་ནི་བདག་ཀྱང་ཕུང་
E-
{（)
5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་གཞན་ཡང་ཕུང་བར་བྱེད་པར་འགྱུར་རོ་ཞེས་གསུངས་པ་བཞིན་ནོ། །དཀོན་མཆོག་རྣམ་
པར་བྱང་ཁམས་དྲི་མེད་བྱང་ཆུབ་ཡོན་ཏན་ཕྲིན་ལས་ཏེ། །དོན་གནས་རྣམ་བདུན་ཚུལ་བཞིན་
བཤད་ལས་བདག་གིས་དགེ་བ་གང་ཐོབ་པ། །དེས་ནི་འགྲོ་འདི་མཐའ་ཡས་འོད་མངའ་དྲང་
སྲོང་ཚེ་དཔག་མེད་མཐོང་ཞིང་། །མཐོང་ནས་ཀྱང་ནི་ཆོས་མིག་དྲི་མེད་སྐྱེས་ཏེ་བྱང་ཆུབ་མཆོག་
ཐོབ་ཤོག །འདིས་ནི་ གསུང་ རབ་ཀྱི་དོན་རྡོ་རྗེའི་གནས་བདུན་བཤད་པའི་བསོད་ནམས་
ཡོངས་སུ་བསྔོ་བ་སྟེ། གནས་སྐབས་ཀྱི་འབྲས་བུ་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་
མ་དང་བྲལ་བ་སྐྱེས་པ་དང་། མཐར་ཐུག་གི་འབྲས་བུ་བླ་ན་མེད་པའི་བྱང་ཆུབ་ཐོབ་པར་ཤོག་
ཅིག་ཅེས་བྱ་བའི་ཐ་ཚིག་གོ །ཚིགས་སུ་བཅད་པ་བཅུ་པོ་འདི་དག་གིས་བསྡུས་པའི་དོན་ཡང་
ཚིགས་སུ་བཅད་པ་གསུམ་གྱིས་རིག་པར་བྱ་སྟེ། གང་ལས་རྒྱུ་མཚན་གང་ཕྱིར་ནི། །ཇི་ལྟ་བུར་
ནི་གང་བཤད་དང༌། །རྒྱུ་མཐུན་པ་ནི་གང་ཡིན་དེ། །ཚིགས་སུ་བཅད་པ་བཞིས་བསྟན་ཏོ། །
གཉིས་ཀྱིས་བདག་ཉིད་དག་པ་ཡི། །ཐབས་དང་གཅིག་གིས་ཉམས་པའི་རྒྱུ། །དེ་ནས་ཚིགས་
སུ་བཅད་པ་ནི། །གཉིས་ཀྱིས་འབྲས་བུ་བསྟན་པ་ཡིན། །འཁོར་གྱི་དཀྱིལ་འཁོར་བཟོད་པ་
དང༌། །བྱང་ཆུབ་ཐོབ་པ་ཆོས་བརྗོད་པའི། །འདོར་ན་འབྲས་བུ་རྣམ་གཉིས་ཏེ། །ཐ་མ་ཡིས་ནི་
བསྟན་པ་ཡིན། །ཞེས་གསུངས་ཏེ། དེའང་རྒྱུ་གང་ལ་བརྟེན་ནས་བཤད་པ་དང༌། རྒྱུ་མཚན་
ནམ་དགོས་པ་གང་གི་ཕྱིར་བཤད་པ་གཉིས་ནི། དེ་ལྟར་ཡིད་ཆེས་ལུང་དང་ཞེས་པའི་ཚིགས་
སུ་བཅད་པ་གཅིག་དང་། ཚུལ་ཇི་ལྟ་བུར་བཤད་པ་ནི། ཇི་ལྟར་སྒྲོན་གློག་ཅེས་པའི་ཚིགས་སུ་
བཅད་པ་གཅིག་དང་། དོན་གང་བརྗོད་པ་ནི། གང་ཞིག་དོན་ལྡན་ཞེས་པའི་ཚིགས་སུ་བཅད་
པ་གཅིག་དང་། དེའི་རྒྱུ་མཐུན་པ་ནི་གང་ཞིག་རྒྱལ་བ་ཞེས་པའི་ཚིགས་སུ་བཅད་པ་གཅིག་སྟེ།
ཚིགས་སུ་བཅད་པ་བཞིས་བསྟན་ཏོ། །དེ་ནས་གང་ཕྱིར་རྒྱལ་ལས་ཞེས་པའི་ཚིགས་སུ་བཅད་
པ་གཉིས་ཀྱིས་ཆོས་སྤོང་བའི་ལས་དོར་བར་བསྟན་པས་བདག་ཉིད་དག་པའི་ཐབས་བསྟན་
4 0 6



སྦྱོ
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༼༥་
ཏོ༑ ༑བློ་དམན་ཞེས་པའི་ཚིགས་སུ་བཅད་པ་གཅིག་གིས་བདག་ཉིད་ཉམས་པའི་རྒྱུ་ཆོས་སྤོང་
བའི་ལས་ཀྱི་རྒྱུ་བསྟན་ཏོ། །དེ་ནས་ཇི་ལྟར་ཟབ་མོའི་ཞེས་ཚིགས་སུ་བཅད་པ་གཉིས་ཀྱིས་
ཉམས་པའི་འབྲས་བུ་བསྟན་པ་ཡིན་ནོ། །དོན་བདུན་སྟོན་པའི་ཆོས་འདི་བཤད་པའི་འབྲས་བུ་
ནི་མདོར་བསྡུ་ན་རྣམ་པ་གཉིས་ཏེ། གནས་སྐབས་ཀྱི་འབྲས་བུ་འགྲོ་བ་རྣམས་ཀྱིས་རྒྱལ་བ་
འོད་དཔག་ཏུ་མེད་པ་འཁོར་གྱི་དཀྱིལ་འཁོར་གྱི་དབུས་སུ་མཐོང་ནས། ཆོས་མཐོང་བར་
བཟོད་པའི་མིག་སྐྱེས་པ་དང་། མཐར་ཐུག་གི་འབྲས་བུ་བྱང་ཆུབ་མཆོག་ཐོབ་པ་སྟེ། འབྲས་བུ་
རྣམ་པ་གཉིས་དཀོན་མཆོག་རྣམ་པར་ཞེས་པའི་ཚིགས་སུ་བཅད་པ་ཐ་མས་བསྟན་པ་ཡིན་ནོ།།
ཐེག་པ་ཆེན་པོ་རྒྱུད་བླ་མའི་བསྟན་བཅོས་དཀོན་མཆོག་གི་རིགས་རྣམ་པར་དབྱེ་བ་ལས་ཕན་
ཡོན་གྱི་ལེའུ་ཞེས་བྱ་བ་སྟེ་ལེའུ་ལྔ་བའི་འགྲེལ་པའོ།། །།
༈ གཞུང་འདིར་དཀོན་མཆོག་གསུམ་འདུས་མ་བྱས་ཀྱི་རབ་ཏུ་ཕྱེ་བ་དང་། དེ་དག་
ལ་གུས་པ་དང་རིམ་གྲོ་བྱ་བར་བཤད་པ་དང་། སངས་རྒྱས་བཅོམ་ལྡན་འདས་རྣམས་ནི་སྐྱེ་བ་
དང་འགག་པ་མེད་པ་ཡིན་ཡང་སྐྱེ་བ་དང་འགག་པར་མཐོང་བར་བཤད་པ་དང་། བདག་དང་
སེམས་ཅན་ཐམས་ཅད་མེད་ཅིང་སེམས་ཅན་རབ་ཏུ་སྨིན་པར་བྱ་བར་བཤད་པ་དང་། སངས་
རྒྱས་ནམ་མཁའ་ལྟར་མཚན་ཉིད་ཐམས་ཅད་དང་བྲལ་བ་དང་། མཚན་དང་དཔེ་བྱད་བཟང་
པོས་བརྒྱན་པ་ལ་སོགས་པ་འགལ་བ་ལྟ་བུར་སྣང་བ་རྣམས་ནི། དོན་དམ་དང་ཀུན་རྫོབ་ཀྱི་
བདེན་པའམ་ཤེས་རབ་དང་ཐབས་ཀྱི་ཆ་ལ་དགོངས་པ་ཡིན་པས་འགལ་བ་མེད་པ་ཁོ་ནར་
རིག་པར་བྱ་སྟེ། འཇམ་དཔལ་རྣམ་པར་འཕྲུལ་པའི་ལེའུ་ཞེས་བྱ་བ་ཐེག་པ་ཆེན་པོའི་མདོ་
ལས། ལྷའི་བུ་གཞན་ཡང་བྱང་ཆུབ་སེམས་དཔའ་རྣམས་ཀྱི་སྦྱོར་བ་ཡང་དག་པ་ཡང་དག་ཕུལ་
ནི་གང་ཤེས་རབ་ཀྱི་ཤེས་པས་བརྩོན་པ་ཡང་མེད་ལ། ཐབས་ཀྱི་ཤེས་པས་དགེ་བའི་ཆོས་
ཐམས་ཅད་སྡུད་པར་ཡང་སྦྱོར་བ་དང༌། ཤེས་རབ་ཀྱི་ཤེས་པས་བདག་མེད་པ་དང་སེམས་
.4 () 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན་མེད་པ་དང་སྲོག་མེད་པ་དང་གསོ་བ་མེད་པ་དང་གང་ཟག་མེད་པར་ཡང་སྦྱོར་ལ། ཐབས་
ཀྱི་ཤེས་པས་སེམས་ཅན་ཐམས་ཅད་ཡོངས་སུ་སྨིན་པར་སྦྱོར་བ་དང་། ཤེས་རབ་ཀྱི་ཤེས་པས་
ཆོས་ཐམས་ཅད་བླང་བ་མེད་པ་དང་དོར་བ་མེད་པར་ཡང་སྦྱོར་ལ། ཐབས་ཀྱི་ཤེས་པས་ཆོས་
ཐམས་ཅད་ཡོངས་སུ་འཛིན་པར་ཡང་སྦྱོར་བ་དང༌། ཤེས་རབ་ཀྱི་ཤེས་པས་སངས་རྒྱས་
ཐམས་ཅད་དང་ཆོས་ཀྱི་དབྱིངས་དབྱེར་མེད་པར་ཡང་སྦྱོར་ལ། ཐབས་ཀྱི་ཤེས་པས་སངས་
རྒྱས་ཐམས་ཅད་ལ་བླ་མར་བྱ་བ་དང་གུས་པར་བྱ་བ་དང་མཆོད་པ་དང་རིམ་གྲོ་བྱེད་པར་ཡང་
སྦྱོར་བ་དང་། ཤེས་རབ་ཀྱི་ཤེས་པས་སངས་རྒྱས་ཀྱི་ཞིང་ཐམས་ཅད་ནམ་མཁའི་ཞིང་དུ་ཡང་
སྦྱོར་ལ། ཐབས་ཀྱི་ཤེས་པས་སངས་རྒྱས་ཀྱི་ཞིང་གི་ཡོན་ཏན་བཀོད་པ་ཡོངས་སུ་སྦྱོང་བའི་
རྒྱན་ལ་ཡང་སྦྱོར་བ་དང་། ཤེས་རབ་ཀྱི་ཤེས་པས་འཕགས་པ་ཐམས་ཅད་འདུས་མ་བྱས་ཀྱི་
རབ་ཏུ་ཕྱེ་བར་ཡང་སྦྱོར་ལ། ཐབས་ཀྱི་ཤེས་པས་འཕགས་པ་ཐམས་ཅད་ལ་བླ་མ་དང་གུས་པ་
དང་རིམ་གྲོ་བྱེད་པར་ཡང་སྦྱོར་བ་དང་། ཤེས་རབ་ཀྱི་ཤེས་པས་སངས་རྒྱས་ཀྱི་སྐུ་ཟག་པ་མེད་
པར་སོ་སོར་རྟོག་པར་ཡང་སྦྱོར་ལ། ཐབས་ཀྱི་ཤེས་པས་མཚན་དང་དཔེ་བྱད་བཟང་པོ་དང་
རྒྱན་ལ་ཡང་སྦྱོར་བ་དང་། ཤེས་རབ་ཀྱི་ཤེས་པས་འདུ་བྱེད་ཐམས་ཅད་མ་སྐྱེས་པ་དང་མ་བྱུང་
བར་སོ་སོར་རྟོག་པར་ཡང་སྦྱོར་ལ། ཐབས་ཀྱི་ཤེས་པས་བསམ་བཞིན་དུ་སྲིད་པར་སྐྱེ་བ་
ཡོངས་སུ་འཛིན་པར་ཡང་སྦྱོར་བ་དང་། ཤེས་རབ་ཀྱི་ཤེས་པས་སྟོང་པ་ཉིད་དང་མཚན་མ་མེད་
པ་དང་སྨོན་པ་མེད་པར་ཡང་སྦྱོར་ལ། ཐབས་ཀྱི་ཤེས་པས་ལྟ་བ་དང་རྣམ་པར་རྟོག་པ་དང་
སྨོན་ལམ་སྤང་བར་སྟོན་པར་ཡང་སྦྱོར་བ་དང་། ཤེས་རབ་ཀྱི་ཤེས་པས་མངོན་པར་ཤེས་པས་
སྐྱེ་བ་མེད་པར་སྦྱོར་ལ། ཐབས་ཀྱི་ཤེས་པས་མངོན་པར་ཤེས་པ་ཐམས་ཅད་ཀྱི་རྣམ་པར་
འཕུལ་པར་ཡང་སྦྱོར་བ་དང༌། ཤེས་རབ་ཀྱི་ཤེས་པས་ཕུང་པོ་དང་ཁམས་དང་སྐྱེ་མཆེད་མ་
སྐྱེས་པ་དང་མི་ལྕོགས་པར་ཡང་སྦྱོར་ལ། ཐབས་ཀྱི་ཤེས་པས་ཕུང་པོ་དང་ཁམས་དང་སྐྱེ་
4
0
8



，
，
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་མདོ་སྦྱོར་བཞུགས། ༥
མཆེད་ཡོངས་སུ་འདོར་བར་སྦྱོར་བ་དང་། ཤེས་རབ་ཀྱི་ཤེས་པས་སྲིད་པ་མྱ་ངན་ལས་འདས་
པའི་རང་བཞིན་དུ་རྟོགས་པར་བྱེད་པར་ཡང་སྦྱོར་ལ། ཐབས་ཀྱི་ཤེས་པས་འཁོར་བ་ན་སེམས་
ཅན་ཡོངས་སུ་སྨིན་པར་བྱེད་པར་ཡང་སྦྱོར་བ་དང་། ཤེས་རབ་ཀྱི་ཤེས་པས་ཤེས་རབ་ཀྱི་མིག་
ལ་ཡང་སྦྱོར་ལ། ཐབས་ཀྱི་ཤེས་པས་ལྷའི་མིག་མངོན་པར་སྒྲུབ་པ་ལ་ཡང་སྦྱོར་བ་དང་། ཤེས་
རབ་ཀྱི་ཤེས་པས་བརྗོད་དུ་མེད་པར་ཁོང་དུ་ཆུད་པར་བྱེད་པར་ཡང་སྦྱོར་ལ། ཐབས་ཀྱི་ཤེས་
པས་ཡི་གེ་དང་ངེས་པའི་ཚིག་གིས་ཆོས་སྟོན་པར་ཡང་སྦྱོར་བ་དང༌། ཞེས་པ་ལ་སོགས་པ་
གསུངས་པ་བཞིན་ནོ། །འགྲེལ་པར་མདོ་དྲངས་ནས་མདོའི་ཁུངས་མ་སྨོས་པ་རྣམས་འདིར་
མདོའི་ཁུངས་རྙེད་པ་རྣམས་ནི་མདོའི་མཚན་སྨོས་ཏེ་བྲིས་སོ། །མདོའི་མཚན་མ་སྨོས་པ་རྣམས་
ནི་མདོ་མ་རྙེད་ཅིང་། གཞན་ཡང་རྩ་བའི་དོན་ལ་མདོ་མ་རྙེད་པ་ནི་ཁ་ཅིག་ནི་བོད་དུ་མ་འགྱུར་
བ་དང་། ཁ་ཅིག་ནི་འགྱུར་ཡང་བརྩོན་འགྲུས་ཞན་པས་བལྟ་མ་ནུས་པས་མ་རྙེད་པར་ཟད་དོ།།
འགྲེལ་པར་ཡང་དྲངས་པ་རྣམས་དང་འགྱུར་གྱི་ཁྱད་ཡོད་པ་རྣམས་ནི་འགྲེལ་པ་དཔེ་མོད་ཅིང་
འགྱུར་བཟང་ངན་བརྟག་པའི་ཕྱིར་མདོའི་འགྱུར་མཛད་པ་པོ་རྣམས་ཀྱི་ཇི་ལྟ་བ་བཞིན་བྲིས་སོ།།
འགྲེལ་པའི་འགྱུར་དང་མི་འདྲ་བའི་མདོ་རྣམས་དང༌། འགྲེལ་པ་ན་མི་བཞུགས་པའི་མདོ་
དྲངས་པ་རྣམས་ནི་གང་ན་བཞུགས་པའི་མདོ་དེ་ཉིད་ལེགས་པར་བལྟས་ཏེ་བྲིས་པ་ཡིན་པས་
ཡིད་ཆེས་པའི་གནས་སུ་བྱའོ། །
དཀོན་མཆོག་གསུམ་དང་དྲི་བཅས་དེ་བཞིན་ཉིད། །དྲི་མེད་དེ་བཞིན་ཉིད་དང་ཡོན་
ཏན་དང༌། །ཕྲིན་ལས་ ཕུན་ཚོགས་དོན་གནས་རྣམ་བདུན་ཉིད། །རྒྱལ་བའི་གསུང་བཞིན་
བྱམས་པས་ཕྱེ་བའི་ གཞུང༌། །རང་བཟོའི་དྲི་མས་མ་བསླད་མདོ་ཉིད་དང༌། །ས་གསུམ
གཟིགས་པ་དེ་ཡི་གསུང་བཞིན་དུ། །བཤད་པའི་འགྲེལ་པ་གང་རྙེད་མདོ་སྦྱར་བ། །ཐེག་ཆེན་
ངེས་དོན་དགྱེས་རྣམས་འདི་གཟིགས་མཛོད། །འཕགས་པའི་གསུང་བཞིན་བཤད་པར་རློམ་
4 (0 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་ཡང་། །འདི་དོན་ཟབ་ཅིང་གཏིང་དཔག་དཀའ་བ་དང༌། །བདག་བློ་མ་སྨིན་སྦྱོར་བ་ཞན་
པའི་རྒྱུས། །ནོངས་པ་གང་དེ་མཁས་རྣམས་བཟོད་པར་གསོལ། །འདི་དོན་མ་ལུས་མདོ་ན་
ངེས་བཞུགས་ཤིང༌། །དོན་ཀུན་མདོ་དང་སྦྱར་བར་རབ་སྤྲོ་ཡང་། །མཐའ་དག་རྒྱལ་བའི་
བཀའ་ནི་རྙེད་དཀའ་ཞིང་། །གསུང་རབ་བོད་ན་བཞུགས་པ་ཇི་སྙེད་པའང་། །ཡུལ་དང་དུས་
ཀྱི་དབང་གིས་མ་རྙེད་དང༌། །རྩོལ་བ་ཞན་པས་ལྟ་བར་མ་ནུས་པས། །བསྟན་བཅོས་འདིར་
བཞུགས་དོན་ལ་མདོ་མ་རྙེད། །གང་དེའང་སྐྱེས་མཆོག་རྣམས་ལ་བཟོད་པར་གསོལ། །སྲིན་
བུའི་གཟུགས་ཀྱི་ཡི་གེ་བཞིན་དུ་སྟེས་དབང་གིས། །རྒྱལ་དང་དེ་སྲས་མཆོག་གི་དགོངས་པ་ཇི་
བཞིན་དུ། །ལེགས་པར་བཤད་པ་སྲིད་ན་དགེ་བ་དེ་ཡི་མཐུས། །མཐའ་ཡས་འགྲོ་ཀུན་གློ་བུར་
དྲི་མ་བྲལ་གྱུར་ཅིག །གཞན་ཡང་བསྟན་པ་ཕྱོགས་བཅུར་རྒྱས་པ་དང༌། །དེ་འཛིན་སྐྱེས་བུ་
མཆོག་རྣམས་དར་བ་དང༌། །བདག་ཀྱང་རང་ཆེ་འདོད་པའི་བློ་དོར་ནས། །འགྲོ་བའི་བྲན་
བཞིན་དུ་ནི་སྤྱོད་པར་ཤོག །དོན་གཉིས་ཕུན་སུམ་ཚོགས་པའི་སངས་རྒྱས་དང་། །གང་ཞིག་
གང་གི་ཆགས་བྲལ་དམ་ཆོས་དང་། །ཇི་བཞིན་ཇི་སྙེད་ལེགས་གཟིགས་འཕགས་པའི་ཚོགས།།
བླ་མེད་དཀོན་མཆོག་གསུམ་ལ་ཕྱག་འཚལ་ལོ། །ཐེག་མཆོག་དམ་ཆོས་རིན་ཆེན་བཤད་འདི་
ལས། །བསམ་ཡས་བསོད་ནམས་བདག་གི་གང་ཐོབ་པ། །དེས་ནི་འགྲོ་ཀུན་ཐེག་མཆོག་དམ་
པའི་ཆོས། །རིན་ཆེན་དྲི་མ་མེད་པའི་སྣོད་གྱུར་ཅིག །ཐེག་པ་ཆེན་པོ་རྒྱུད་བླ་མའི་འགྲེལ་པ་
མདོ་དང་སྦྱར་བ་ངེས་པའི་དོན་གྱི་སྣང་བ་ཞེས་བྱ་བ། ཐེག་པ་ཆེན་པོ་ལ་མོས་པ་ཅུང་ཟད་ཐོབ་
པ༑ རིན་ཆེན་ཡེ་ཤེས་ཞེས་བྱ་བས་སྦྱར་བ་རེ་ཞིག་རྫོགས་སོ།། །།
4 |
)



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་སྔོན་མེད་ཉི་མ་བཞུགས། ༣༥
༄༅། །རྒྱུད་བླའི་རྣམ་བཤད་སྔོན་མེད་ཉི་མ་ཞེས་
བྱ་བ་བཞུགས་སོ། །
པཎ་ཆེན་ཤཱཀྱ་མཆོག་ལྡན་གྱིས་མཛད།
༄༅། །སྭསྟི། བདེ་བར་གཤེགས་པ་རྫོགས་སངས་རྒྱས། །སུས་ཀྱང་མ་སྒྲུབ་གདོད་
མ་ནས། །གྲུབ་པ་སངས་རྒྱས་སྙིང་པོ་ཞེས། །བསྟོད་བཀུར་བསྔགས་པ་དེར་ཕྱག་འཚལ། །
འདི་དོན་མ་ལུས་རྟོགས་པར་དཀའ། །དཀའ་ཡང་ངས་ནས་བཤད་ན་ཤེས། །ཤེས་རབ་ཅན་ལ་
ཕན་བྱའི་ཕྱིར། །ཕྱིར་མི་ལྡོག་པར་འཆད་འདི་ཉོན། །
ཞེས་མཆོད་པར་བརྗོད་ཅིང་རྩོམ་པར་དམ་བཅས་ནས། རྒྱུད་བླ་མའི་བསྟན་བཅོས་ཀྱི་
བརྗོད་བྱའི་གཙོ་བོ་གང་ཡིན་པ་དང༌། དེ་འདྲ་དེ་གནས་གང་དུ་བཞུགས་ཚུལ་ཇི་ལྟར་ཡིན་པ་
དང་། ཤེས་བྱ་མཐའ་དག་བདེན་པ་གཉིས་ཀྱི་ཚུལ་དུ་འདུ་བ་ལ་མཁས་པར་བྱའོ། །དང་པོ་ནི།
སྟོབས་སོགས་ཡོན་ཏན་མཐའ་དག་གདོད་མ་ནས་རང་ཆས་སུ་ཡོད་པའི་ཆོས་དབྱིངས་ཡེ་ཤེས་
སོ༑ ༑གཉིས་པ་དེ་ གང་དུ་བཞུགས་ པ་ནི། སངས་རྒྱས་དང་སེམས་ཅན་མཐའ་དག་གོ །
གནས་དང་གནས་པ་གཉིས་ཀ་ལ་ཡང་ཀུན་རྫོབ་དང་དོན་དམ་གཉིས་གཉིས་ཏེ། ཀུན་རྫོབ་
པའི་སྙིང་པོ་ནི་གསར་དུ་བླངས་པའི་ཡོན་ཏན་ཅན་དང་། དོན་དམ་པའི་སྙིང་པོ་ནི་གདོད་མ་ནས་
གྲུབ་པའི་ཡོན་ཏན་ཅན་ནོ། །ཀུན་རྫོབ་པའི་སེམས་ཅན་རིགས་དྲུག་པོ་རྣམས་དང་། དོན་དམ་
པའི་སེམས་ཅན་ནི་དེ་དག་གི་གནས་ཚུལ་དུ་གྱུར་པའི་ཆོས་དབྱིངས་ཡེ་ཤེས་སོ། །ཀུན་རྫོབ་
པའི་སངས་རྒྱས་ནི་གཟུགས་ཀྱི་སྐུའི་སྐུ་གསུང་ཐུགས་ཀྱི་རྣམ་པར་གཞན་གྱི་རྣམ་རིག་ལ་སྣང་
1 ] 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་དེའོ། །དོན་དམ་པའི་སྙིང་པོ་སངས་རྒྱས་དང་སེམས་ཅན་ནི་དོན་གཅིག་ལ་འདུ་བ་ཡིན་ཏེ།
ཆོས་ཀྱི་དབྱིངས་གཅིག་པུ་དེའི་སྤང་བྱ་མཐའ་དག་རང་བཞིན་གྱིས་དག་ན། ཡོན་ཏན་མཐའ་
དག་རང་བཞིན་གྱིས་གྲུབ་དགོས་པའི་ཕྱིར། ཀུན་རྫོབ་པའི་སྙིང་པོ་དང་ཀུན་རྫོབ་པའི་སངས་
རྒྱས་ནི་དོན་གཅིག་ལ་འདུ་བ་ཡིན་ཏེ། དེ་དག་གི་ངོས་འཛིན་གཞན་སྣང་ལ་སྐྱོན་ཀུན་ཟད་དང་
ཡོན་ཏན་ཀུན་རྫོགས་སུ་སྣང་བ་ལ་འཆད་དགོས་པའི་ཕྱིར། ཀུན་རྫོབ་པའི་སྙིང་པོ་རེ་ཀུན་རྫོབ་
པའི་སེམས་ཅན་མཐའ་དག་ལ་ཡོད་པ་མ་ཡིན་ཏེ། ཀུན་རྫོབ་ཏུ་ཡང་སྙིང་པོ་ནི་སྒྲིབ་པ་དང་
བཅས་པར་ངོས་མི་འཛིན་པའི་ཕྱིར་དང་། སེམས་ཅན་ནི་དེ་ལས་བཟློག་པའི་ཕྱིར། དོན་དམ་
པའི་སྙིང་པོས་ནི་དོན་དམ་པའི་སངས་རྒྱས་དང་སེམས་ཅན་གཉིས་ཀ་ལ་ཁྱབ་པ་ཡིན་ཏེ།
གསུམ་པོ་དོན་གཅིག་ལ་འདུ་བའི་ཕྱིར། གལ་ཏེ་སྙིང་པོའི་ངོས་འཛིན་དང་། དེ་གང་ལ་གནས་
པའི་གཞིའི་འཆད་ཚུལ་མི་མཐུན་པར་བྱུང་བ་དེའི་ཚེ། གནས་པ་པོ་སྙིང་པོའི་ངོས་འཛིན་གང་
ཞིགཐགནས་ཀྱི་ཁྱད་པར་སངས་རྒྱས་དང་སེམས་ཅན་གང་དུ། དུས་གང་གི་ཚེ་ཁྱབ་བྱེད་དུ་ཡོད་
པ་དང་མེད་པའི་རྣམ་གཞག་གསལ་པོར་འཆད་དགོས་སོ་ཞེ་ན། བཤད་པ། སྙིང་པོས་སེམས་
ཅན་ཐམས་ཅད་ལ་ཁྱབ་པ་དགོངས་པ་ཅན་དུ་འཆད་པའི་ཚེ་སྙིང་པོའི་ངོས་འཛིན་ནི་ཀུན་རྫོབ་
པའི་དབང་དུ་བྱ་སྟེ། སྐྱོན་གསར་སྤངས་དང་ཡོན་ཏན་གསར་རྫོགས་སོ། ། གནས་ནི་སྤྱིར་
སེམས་ཅན་མཐའ་དག་དང་ཕྱོགས་རེ་ཙམ་ཡང་མེད་པ་ནི་སོ་སོ་སྐྱེ་བོ་རྣམས་སོ།། དུས་ནི་སྙིང་
པོའི་རྣམ་གཞག་ཐོས་བསམ་གྱིས་གཏན་ལ་འབེབས་པའི་ཚེའོ། །ཡུལ་ཅན་ནི་རྣམ་ཤེས་ཀྱི་
དབང་དུ་བྱ་སྟེ། སྙིང་པོའི་ངོས་འཛིན་གཉིས་པོ་གང་ཡིན་ཀྱང་རྣམ་ཤེས་ཀྱི་མངོན་སུམ་དུ་མི་
མཐོང་བའི་ཕྱིར། སྙིང་པོ་དེ་འདྲ་དེ་བཏགས་པ་བར་ཆད་པ་ཡང་མ་ཡིན་ཏེ། བཤད་ན། སྙིང་
པོས་སེམས་ཅན་ཐམས་ཅད་ལ་ཁྱབ་པར་གསུངས་པའི་དགོངས་པ་མི་འགྲུབ་པའི་ཕྱིར། ཡང་
སྙིང་པོས་ཐམས་ཅད་ལ་ཁྱབ་པར་འཆད་པའི་ཚེ་ན་ངོས་འཛིན་ནི་རང་བཞིན་རྣམ་དག་གི་སངས་
4 1
2



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་སྔོན་མེད་ཉི་མ་བཞུགས། ༥
རྒྱས་ཏེ། སྐྱོན་དང་ཡོན་ཏན་ལ་དུས་ནམ་ཡང་བསལ་བཞག་མི་དགོས་པ་དེའོ།། གང་ལ་གནས་
ནི་དོན་དམ་པའི་སེམས་ཅན་མཐའ་དག་དང་སངས་རྒྱས་སོ། །དུས་ནི་མ་མཐའ་སྙིང་པོའི་
ཕྱོགས་གཅིག་ཉམས་སུ་མྱོང་བའི་སྒོམ་བྱུང་གི་ཡེ་ཤེས་མངོན་དུ་གྱུར་པ་ནས་སོ། །ཡུལ་ཅན་ནི་
ཡེ་ཤེས་ཁོ་ནར་ངེས་པ་ལས་གཞི་ལམ་འབྲས་བུའི་དབྱེ་བས་གསུམ་མོ། །དོན་དམ་པའི་སྙིང་
པོའི་གནས་ཚུལ་ལ་གཞི་འབྲས་ཀྱི་དབྱེ་བ་མེད་ཀྱང་། ཡོན་ཏན་རྫོགས་མ་རྫོགས་ཀྱི་དབྱེ་བ་ནི་
རྣམ་ཤེས་མཐོང་ཚུལ་ལས་བྱུང་བའོ། །ཡང་དོན་དམ་པའི་སེམས་ཅན་ལ་སྙིང་པོས་ཁྱབ་པ་
དགོངས་པ་ཅན་དུ་བཤད་མི་དགོས་ཏེ། དོན་དམ་པའི་སྙིང་པོ་དང་སེམས་ཅན་ནི་དོན་གཅིག་ལ་
འདུ་བའི་ཕྱིར་དང་། འདི་དོན་དམ་པའི་བདག་ཏུ་འཆད་པས་མུ་སྟེགས་ཀྱི་བདག་དང་འཆད་
ཚུལ་འགལ་བའི་ཕྱིར་དང་། དོན་དམ་པའི་སྙིང་པོ་འདི་དམ་པའི་བདག་ཏུ་ཁས་ལེན་ཀྱང་། ཀུན་
རྫོབ་པའི་སྙིང་པོ་དེར་ཁས་མི་ལེན་པའི་ཕྱིར་རོ། །ཡང་ཀུན་རྫོབ་པའི་སྙིང་པོས་སེམས་ཅན་
ཐམས་ཅད་ལ་ཁྱབ་པ་ནི་དགོངས་པ་ཅན་དུ་འགྲེལ་དགོས་ཏེ། དགོངས་གཞི་དོན་དམ་པའི་སྙིང་
པོ་ལ་དགོངས་པ་དང་། དགོས་པ་སྐྱོན་ལྔ་སྤངས་པ་དང་། དངོས་ལ་གནོད་བྱེད་ནི། སྒྲིབ་པ་
ཀུན་སྤངས་པ་དང་། ཤེས་བྱ་ཀུན་མཁྱེན་པ་ནི་ཀུན་རྫོབ་པའི་སེམས་ཅན་མཐའ་དག་ལ་ཡོད་པ་
མ་ཡིན་པའི་ཕྱིར་རོ། །གལ་ཏེ་སྙིང་པོ་ལ་བདེན་པ་གཉིས་སུ་བྱེད་པ་ལུང་ལས་མ་གསུངས་སོ་ཞེ་
ན༑ མ་ཡིན་ཏེ། རྫོགས་སངས་སྐུ་ནི་འཕྲོ་བའི་ཕྱིར་དང་། རྒྱས་འགྱུར་རིགས་ཀྱི་ཀུན་རྫོབ་པའི་
དང་། དེ་བཞིན་ཉིད་དང་རང་བཞིན་གནས་རིགས་ཀྱིས་དོན་དམ་པའི་དང་། རྣམ་གཞག་བཅུའི་
ནང་ན་ངོ་བོའི་དོན་དང་། མི་འགྱུར་བའི་དོན་གྱིས་དོན་དམ་པའི་དང་། ཡོན་ཏན་དབྱེར་མེད་
བཤད་པའི་གཞུང་གིས་ཀུན་རྫོབ་པའི་སྙིང་པོ་འཆད་ཚུལ་སོགས་རྒྱས་པར་བཤད་ན་ཤིན་ཏུ་
མང་ངོ་། །ཡང་བཀའ་འཁོར་ལོ་བར་པའི་རང་རྐང་ལ་དོན་དམ་པའི་སེམས་ཅན་དང་སྙིང་པོའི་
རྣམ་གཞག་མི་འཆད་ལ། དགོས་པའི་དབང་གིས་དྲང་དོན་དུ་འཆད་པ་དེའི་ཚེ་ནི། ཀུན་རྫོབ་
4 ]
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པའི་སྙིང་པོ་དང་སེམས་ཅན་ལས་མ་འདས་སོ། །བཀའ་འཁོར་ལོ་གསུམ་པའི་རང་རྐང་ལ་ཡང་
ཀུན་རྫོབ་པའི་སྙིང་པོས་ཐ་སྙད་དུ་སྙིང་པོའི་གོ་ཆོད་པར་འཆད་མོད། དེས་སེམས་ཅན་མཐའ་
དག་ལ་ཁྱབ་པ་ནི་ཐ་སྙད་དུ་ཡང་མི་བཞེད་དེ། དེའི་ཚེ་ན་ལམ་ལྔ་དང་ས་བཅུའི་རྣམ་གཞག་རིམ་
ཅན་པར་བཞེད་དགོས་པའི་ཕྱིར། ཡང་འཁོར་ལོ་གསུམ་པར་དོན་དམ་པའི་སྙིང་པོ་ནི་རྟག་པ།
བརྟན་པ། གཡུང་དྲུང་ཉིད་དུ་སྒྲ་ཇི་བཞིན་པས་འཆད་མོད། དེ་ཡང་རྒྱུན་གྱིས་དབང་དུ་མཛད་
ལ༑ སྐད་ཅིག་ལས་ནི་དེ་མ་ཐག་པའི་རྐྱེན་ཅན་ཉིད་ཀྱི་ཕྱིར་མི་རྟག་སྟེ། ཡུམ་ལས། གཟུགས་
རྟག་ཅིང་བརྟན་ལ་ཐེར་ཟུག་མི་འགྱུར་བའི་ཆོས་ཅན་ཞིག་ཡིན་ན་ནི། ཞེས་སོགས་རྒྱས་པར་
གསུངས་པ་དེ་ཡང་དོན་དམ་པའི་གཟུགས་སོགས་ལ་དགོངས་པའོ། །དེ་ལྟ་ན་ཡང་འཁོར་ལོ་
བར་མཐའ་འགལ་བར་བཞེད་པ་མ་ཡིན་ཏེ། འཁོར་ལོ་བར་པར་ཐོས་བསམ་གྱི་གཏན་ལ་
ཕབས་པ་དེ་ཉིད་ཉམས་སུ་ལེན་ཚུལ་ནི་འཁོར་ལོ་གསུམ་པ་ཉིད་ལས་འབྱུང་བས་སོ། །མདོར་
ན་སྙིང་པོ་ལ་རང་བཞིན་རྣམ་དག་གི་དང་། གློ་བུར་རྣམ་དག་གི་དབྱེ་བས་གཉིས་སུ་འབྱེད་པ་
མདོ་གཞུང་ན་གསལ་བར་བཞུགས་པ་དེའི་ཚེ། གློ་བུར་རྣམ་དག་གི་མཚན་ཉིད་ཚང་བའི་སྙིང་
པོས་སེམས་ཅན་ཐམས་ཅད་ལ་ཁྱབ་པར་གསུངས་པ་དེས་ནི་དགོས་པ་རྣམ་པ་ལྔ་འགྲུབ་མོད།
དངོས་ལ་གནོད་བྱེད་དམིགས་པའི་ཕྱིར་དྲང་བའི་དོན་ནོ། །རང་བཞིན་རྣམ་དག་གིས་སྙིང་པོས་
དོན་དམ་པའི་སེམས་ཅན་ཀུན་ལ་ཁྱབ་པར་གསུངས་པ་ནི་སྒྲ་ཇི་བཞིན་པ་ཉིད་དེ། སེམས་རང་
བཞིན་གྱིས་འོད་གསལ་བ་དང་། དྲི་མ་གདོད་མ་ནས་ཡོད་མ་མྱོང་བ་ནི་ཐེག་པ་ཆེན་པོའི་མདོ་སྡེ་
གང་དུ་ཡང་སྒྲ་ཇི་བཞིན་པ་ཁོ་ནར་ངེས་པས། དེས་དེར་ཁྱབ་པ་ལ་དངོས་ལ་གནོད་བྱེད་ཀྱི་ཚད་
མ་མི་འཆད་པའི་ཕྱིར་དང་། སྙིང་པོ་དོན་དམ་པའི་ངོས་འཛིན་ཡང་རང་བཞིན་རྣམ་དག་ལས་
གཞན་མ་དམིགས་པའི་ཕྱིར། དེ་ལྟར་བཤད་པ་ན་ཆོས་ཀྱི་དབྱིངས་ཀྱི་ཡེ་ཤེས་ལས་མ་གཏོགས་
པའི་ཆོས་གཞན་མེད་ཅིང་། ཡེ་ཤེས་གཅིག་པུ་དེ་ཉིད་ཆོས་རྣམས་ཀྱི་གནས་ཚུལ་དུ་མཁྱེན་པ་ནི་
41 4



-
，
-
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་སྔོན་མེད་ཉི་མ་བཞུགས། (༥
སངས་རྒྱས་ཀྱི་ཇི་ལྟ་བ་མཁྱེན་ཚུལ་དང་། དོན་དམ་པའི་སྙིང་པོས་དོན་དམ་པའི་སེམས་ཅན་
མཐའ་དག་ལ་ཁྱབ་པར་མཐོང་བ་ནི་སངས་རྒྱས་ཀྱི་ཇི་སྙེད་པ་གཟིགས་ཚུལ་ཏེ་གཞུང་ཉིད་ན་
གསལ་ལོ། །དེ་བས་ན་རྒྱུད་བླའི་བསྟན་བཅོས་ཀྱི་བསྟན་བྱར་གྱུར་བའི་གནས་བདུན་ལ་ནི།
ཀུན་རྫོབ་དང་དོན་དམ་གཉིས་སུ་ཕྱེ་བ་ལས། རྣམ་ཤེས་ཀྱི་སྣང་ཚུལ་ལས་ནི་དང་པོ་དང་། ཡེ་
ཤེས་ཁོ་ནའི་མཁྱེན་ཚུལ་ལས་ནི་དོན་དམ་པར་འཇོག་པ་ཉིད་དོ། །རྡོ་རྗེའི་གནས་ནི་ཕྱི་མ་ཁོ་ན་
སྟེ༑ སྔ་མ་ནི་ཀུན་རྫོབ་པ་ཉིད་ཀྱི་ཕྱིར་རོ། །དེ་སྐད་དུ་ཡང་། སྟོན་པ་བསྟན་པ་སོགས་ཚིགས་སུ་
བཅད་པ་གཅིག་གིས་དཀོན་མཆོག་གསུམ་པོ་ལ་གཉིས་སུ་འབྱེད་པ་དང༌། དག་དང་ཉོན་
མོངས་ལྡན་ཕྱིར་དང་། །ཞེས་སོགས་ཚིགས་སུ་བཅད་པ་གཅིག་གིས་གནས་ལྷག་མ་བཞི་ལ་
གཉིས་སུ་འབྱེད་པར་བསྟན་པ་ཡིན་ཏེ། དེ་བཞིན་ཉིད་ལ་དྲི་མ་རང་བཞིན་གྱིས་དག་ནས་མེད་
པར་འཆད་པ་དང་། དེ་དང་བཅས་པར་འཆད་པ་གཉིས་འབྱུང་བ་དང་། བྱང་ཆུབ་ལ་རང་
བཞིན་རྣམ་དག་དང་། གློ་བུར་རྣམ་དག་གཉིས་སུ་གསལ་བ་དང་། ཡོན་ཏན་དང་ཕྲིན་ལས་ལ་
ནི་སངས་རྒྱས་རང་གི་ཐུགས་ལ་བཞུགས་པ་དང་གདུལ་བྱ་གཞན་སྣང་གཉིས་སུ་འབྱེད་པ་ལ་ནི་
རྩོད་པ་འགའ་ཡང་མི་སྣང་བའི་ཕྱིར་རོ། །ཡང་གཞན་དག་ན་རེ། སྙིང་པོའི་ངོས་འཛིན་རྟག་
བརྟན་སོགས་སུ་བཤད་པ་དེ་ཤིན་ཏུ་རྣམ་དག་གི་སྐབས་ཉིད་ལས་གཞན་མ་ཡིན་ཏེ་ཇི་སྐད་དུ་
ཟག་མེད་མངོན་པར་འདུ་བྱེད་ཀྱིས། །ལུས་ཀྱི་སྐྱེ་མེད་རྟག་པའི་ཕྱིར། །ཞེས་སོགས་བྱུང་བ་དེ་
ནི་འབྲས་བུའི་དུས་ལས་གཞན་ལ་མི་སྲིད་པའི་ཕྱིར་ཞེས་ཟེར་བ་དང་། ཡང་ལ་ལ་དགཐརྟག་
བརྟན་སོགས་སེམས་ཀྱི་ཆོས་དབྱིངས་མེད་དགག་ལ་དགོངས་པ་ཡིན་ཏེ། སྟོབས་སོགས་ཡོན་
ཏན་ནི་རྟག་པ་སོགས་སུ་འཆད་མི་ནུས་པའི་ཕྱིར་ཞེས་ཟེར་རོ། །འདི་ནི་མི་འཐད་པ་ལ་གཉིས་
ཏེ༑ འཆད་ཚུལ་དང་པོ་མི་འཐད་པ་དང་། གཉིས་པ་མི་འཐད་པའོ། །དང་པོ་ནི། ཇི་སྐད་དུ། ཇི་
ལྟར་སྔར་བཞིན་ཕྱིས་དེ་བཞིན། །ཞེས་གཞི་དུས་སྙིང་པོ་རྟག་བརྟན་དུ་བཤད་པ་ཁོ་ནར་མ་ཟད།
4 ]
5



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྲས་དུས་ཀྱི་སྙིང་པོ་རྟག་བརྟན་དུ་བཤད་པས་གཞི་ལམ་གྱི་སྙིང་པོ་ཡང་དེས་འགྲུབ་པ་ཡིན་
ཏེ༑ དོན་དམ་པའི་སྙིང་པོ་དུས་གསུམ་པ་ཅན་ལ་ངོ་བོའི་སྒོ་ནས་མི་འདྲ་བའི་དབྱེ་བ་ཅུང་ཟད་
ཀྱང་ཡོད་པར་འཆད་མི་ནུས་པའི་ཕྱིར། ཀུན་རྫོབ་པའི་སྙིང་པོ་ནི་ས་དང་པོ་ནས་སངས་རྒྱས་ཀྱི་
སའི་བར་ཆོས་སྐུ་གསར་མཐོང་མི་འདྲ་བའི་དབྱེ་བ་བཤད་པའི་ཕྱིར་ན། ཡོན་ཏན་གྱི་སྒོ་ནས་མི་
འདྲ་བའི་དབྱེ་བ་ཡོད་པར་འཆད་ནུས་སོ། །དེ་ལྟ་མོད་ཀྱི་སྙིང་པོའི་འཆད་ཚུལ་གཉིས་ཀ་ལ་ཡང་
རྟག་བརྟན་སོགས་ཀྱི་མཚན་ཉིད་དུ་གང་བཤད་པ་དེ་ཚང་བ་ཡིན་ཏེ། གཉིས་ཀ་ལ་ཡང་འཁོར་
བར་འཆིང་བྱེད་དུ་མ་ཟད་མ་རིག་བག་ཆགས་ཀྱི་སའི་དབང་གིས་སྐྱེ་འཆི་རྒ་བ་མཐའ་དག་ཡོད་
མ་མྱོང་བའི་ཕྱིར། འོ་ན་བྱིས་པས་དེ་ལྟ་བུའི་སྐྱེ་འཆི་སོགས་མ་སྤངས་པར་འཆད་དགོས་པ་མ་
ཡིན་ནམ་ཞེ་ན། བྱིས་པའི་རྣམ་ཤེས་ཀྱིས་མ་སྤངས་པར་འཆད་མོད། ཡེ་ཤེས་ལ་ནི་སྐྱེ་རྒ་ན་
འཆིའི་རྒྱུ་དང་བཅས་པ་གདོད་མ་ནས་ཡོད་མ་མྱོང་བའི་ཕྱིར་གསར་དུ་སྤངས་དགོས་པ་མེད་དོ།།
འོ་ན་དོན་དམ་པའི་སེམས་ཅན་སྲིད་པའི་བདེ་སྡུག་བྱེད་པོ་དང་མྱོང་པོར་མི་འཆད་ན། དེའི་བྱེད་
པོ་དང་མྱོང་པོ་སུ་ཞིག་ལ་འཆད། ཀུན་རྫོབ་པའི་སེམས་ཅན་དག་གིས་སྲིད་པའི་བདེ་སྡུག་མྱོང་
བའི་ཚེ། སེམས་ཅན་དེའི་དོན་དམ་པའི་ངོ་བོ་གསལ་རིག་གི་ཆ་ཡང་ཆོས་ཅན་དེ་དང་གྲུབ་བདེ་
ཐ་མི་དད་དུ་གནས་པ་མ་ཡིན་ནམ། ཀུན་རྫོབ་པའི་སེམས་ཅན་གྱིས་གང་མྱོང་བ་དེ་ཉིད་དེའི་
ཤེས་རིག་གིས་མི་མྱོང་བ་ཅི། མྱོང་ན་ནི་ཤེས་རིག་དེ་ཡེ་ཤེས་སུ་འདོད་པ་དང་འགལ། མི་མྱོང་ན་
ཀུན་རྫོབ་པའི་སེམས་ཅན་བེམ་པོར་གྱུར་པ་ཞིག་གིས་སྲིད་པའི་བདེ་སྡུག་མྱོང་ངམ་ཞེས་འདྲི་ན།
དེའི་ལན་ཤེས་དཀའ་བ་ནི་འདི་ལྟར། ཐེག་པ་ཆེན་པོ་པ་དག་གིས་ནི་རྣམ་ཤེས་ལ་སྲིད་པའི་བདེ་
སྡུག་ཏུ་སྣང་བའི་རྣམ་རིག་ལས་མ་གཏོགས་པའི་བདེ་སྡུག་ཡོད་པ་གྲུབ་པའི་མཐར་མི་འཆད་ལ།
དེའི་ཚེ་རྣམ་རིག་ལ་གཉིས་ཏེ། ཁ་ཕྱིར་བལྟ་གཟུང་རྣམ་གྱི་ཆ་དང་། ནང་བལྟ་འཛིན་རྣམ་གྱི་
ཆའོ། །དང་པོ་དེ་ཤེས་རིག་ཏུ་ཁས་ལེན་པ་སེམས་ཙམ་པའི་གྲུབ་མཐའ་ལ་ཡིན་ཏེ། གཟུགས་
41 6



་
གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་སྔོན་མེད་ཉི་མ་བཞུགས། (༥
འཛིན་མིག་ཤེས་ཀྱིས་གཟུགས་མཐོང་བར་འཆད་པའི་ཚེ། གཟུགས་མེད་ཀྱང་མཐོང་བ་པོ་
སེམས་ཉིད་དུ་ཁས་ལེན་པ་བཞིན་ནོ། །རྣམ་བརྫུན་དབུ་མ་པ་ཡན་ཆད་ཀྱིས་ནི། གཟུགས་
འཛིན་གཉིས་མེད་ཅེས་བྱ་བ་གྲུབ་པའི་མཐའ་འཆད་དགོས་པས་འཛིན་པ་པོ་ཤེས་པ་ལྟ་ཅི་སྨོས།
དངོས་པོར་འདོད་པ་མ་ཡིན་ནོ། །གཉིས་པ་ནང་བལྟ་འཛིན་རྣམ་གྱི་ཆ་ནི། རྣམ་ཤེས་ཐམས་
ཅད་ཀྱིས་ངོ་བོ་དང་སྙིང་པོ་ཉིད་དུ་གནས་པར་ཁས་ལེན་མོད། རྣམ་ཤེས་ཀྱི་ཡུལ་དུ་གང་སྣང་དེ་
རིག་པར་ཁས་མི་ལེན་ཏེ། ཇི་སྐད་དུ། ཤེས་གང་གང་ལ་སྒྲ་དོན་འཛིན། །དེ་ནི་དེ་ལ་རྟོག་པ་
ཡིན། །རང་གི་ངོ་བོ་སྒྲ་དོན་མིན། །དེ་ཕྱིར་དེ་ལ་ཀུན་མངོན་སུམ། །ཞེས་གསུངས་སོ། །རྣམ་
ཤེས་འཁྲུལ་པའི་ཆོས་ཇི་སྙེད་པ་ལ་ནང་བལྟ་ཡེ་ཤེས་ཀྱི་ཆ་རེ་རེ་ཡོད་ཀྱང་། ཡེ་ཤེས་ཀྱི་གསལ་
ཆ་རྣམ་ཤེས་ཀྱི་ངོ་བོར་འགྱུར་སྲིད་པ་དང་། ཅིག་ཤོས་ཀྱང་དེར་འགྱུར་སྲིད་པ་ནི་མ་ཡིན་ཏེ།
གཞན་དུ་ན། ཡེ་ཤེས་སྲིད་པའི་བདེ་སྡུག་མྱོང་བ་པོར་ཐལ་བ་དང་། རྣམ་ཤེས་ཀྱི་མིང་ཅན་ཡང་
དག་པ་མ་ཡིན་པའི་ཀུན་ཏུ་རྟོག་པ་དེ་དག་ཟག་མེད་ཀྱི་ཡོན་ཏན་མཐའ་དག་གི་སྒྲུབ་གཞི་ཉིད་དུ་
ཐལ་བར་འགྱུར་བའི་ཕྱིར་རོ། །གདོད་མའི་ཡེ་ཤེས་དེ་མེད་པར་གློ་བུར་གྱི་རྣམ་ཤེས་འཁྲུལ་
སྣང་དུ་མི་འབྱུང་མོད། གཉིས་པོའི་གཞི་མཐུན་སྲིད་པར་འདོད་པ་ནི་མ་ཡིན་ཏེ། ནམ་མཁའ་ལ་
སྤྲིན་དང་། གསེར་ལ་གཡའ་དང་། ཆུ་དྭངས་བ་ལ་རྟོག་པ་བཞིན་ནོ། །རྣམ་ཤེས་རང་གི་ངོ་བོ་
གསལ་རིག་ཏུ་ཁས་མི་ལེན་ན། བེམ་པོ་ཉིད་ཀྱི་ཕྱིར་ཡུལ་མ་རིག་པར་འགྱུར་རོ་ཞེ་ན། ཧ་ཅང་
ཐལ་བ་ཉིད་དུ་མི་འགྱུར་ཏེ། སྤྱིར་རྣམ་ཤེས་ནི་ཚད་མས་མི་འགྲུབ་ཀྱང་། འཁྲུལ་པས་ཡོད་པར་
སྒྲོ་བཏགས་པ་ཉིད་དུ་ཁས་ལེན་གྱི། རིག་པ་ལྟ་ཅི་སྨོས། ཡོད་པར་ཡང་ཁས་མི་ལེན་ཏེ། ཀུན་
རྫོབ་བདེན་པ་ཉིད་ཀྱི་ཕྱིར་རོ། །དེ་ལྟ་ན་འཁྲུལ་པ་ལ་གཞི་མེད་པའི་ཕྱིར་ཡེ་ཤེས་ལ་རག་མ་
ལས་པར་ཡང་འཁྲུལ་སྣང་སྐྱེ་བར་འགྱུར་རོ། །ཞེ་ན། མ་ཡིན་ཏེ། ཐོ་ཡོར་མེད་ན་མིར་འཛིན་གྱི་
རྟོག་པ་མི་འབྱུང་བ་བཞིན་ནོ། །གདོད་མ་ནས་གྲུབ་པའི་ཡེ་ཤེས་མེད་པར་འཁྲུལ་སྣང་མི་འཆར་
-
4 ] ？



-
.
..
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞིང་། འཁྲུལ་སྣང་གི་ཁ་ནང་བལྟ་འཛིན་རྣམ་གྱི་ཆ་དེ་གདོད་མའི་ཡེ་ཤེས་སུ་ངེས་པར་གནས་
ཤིང་། གནས་པ་དེ་ཉིད་གསང་སྔགས་པས་ཉོན་མོངས་པ་དང་རྣམ་རྟོག་ལམ་དུ་བྱེད་པའི་
ཐབས་མཁས་ཀྱི་ཚེ། ཐོག་མར་བསྐྱེད་རྫོགས་གཉིས་ཀའི་སྒྲུབ་གཞི་དང་། བར་དུ་དེ་གཉིས་
ཀའི་ངོ་བོ་ཉིད་དུ་ལྷུན་གྱིས་གྲུབ་ནས་སྤང་བྱ་དེ་དག་གི་ཁ་ཕྱིར་བལྟའི་ཆ་ནམ་མཁའ་ལ་སྤྲིན་
དྭངས་པ་བཞིན་དུ་རང་ཞི་རང་དག་ཏུ་འགྲོ་བ་ཡིན་གྱི། ནང་བལྟ་བསྐྱེད་རྫོགས་ཀྱི་ངོ་བོ་ཉིད་དུ་
སོང་བ་དེ་ལས་ལོགས་ཤིག་ཏུ་ཁ་ཕྱིར་བལྟའི་ཆ་ལམ་དུ་བྱས་ནས་སྤང་དགོས་པ་ནི་མ་ཡིན་ནོ། །
དཔེར་ན་ནམ་མཁའ་མེད་པར་བུམ་པ་དང་ཁང་པ་སོགས་ཀྱི་སྣང་བ་མི་འཆར་མོད། ནམ་
མཁའ་ཉིད་བུམ་སོགས་ཀྱི་ངོ་བོར་སོང་བ་མ་ཡིན་པ་བཞིན་ནོ། །གཉིས་པ་ལ། ལོ་ཙཱ་བ་ཆེན་པོ་
དྲི་མ་དང་བཅས་པའི་སེམས་ཀྱི་སྟོང་པ་ཉིད་སྙིང་པོར་བྱས་པ་ནི་ལེགས་པ་མ་ཡིན་ཏེ། སྙིང་པོའི་
ངོས་འཛིན་ནི་ཡོན་ཏན་གྱི་ཆ་ནས་འཆད་དགོས་ཀྱི། སྟོང་པ་ཉིད་རྐྱང་པ་ལ་ངོས་འཛིན་དེ་མི་རུང་
བའི་ཕྱིར། བོད་ཕྱི་མ་སྙིང་པོའི་ངོས་འཛིན་རང་བཞིན་གནས་རིགས་ལ་བྱེད་པ་ཡང་མི་འཐད་དེ།
རིགས་ནི་དྲི་མ་དང་བཅས་པའི་ཆ་ནས་ངོས་འཛིན་ལ། སྙིང་པོ་ནི་དྲི་མ་སེལ་རྒྱུ་མེད་པའི་ཆ་ནས་
ངོས་འཛིན་དགོས་པའི་ཕྱིར། དེ་བས་ན་སྐྱོན་ཐམས་ཅད་རང་བཞིན་གྱིས་རྣམ་པར་དག་ཅིང་།
སྟོབས་སོགས་ཡོན་ཏན་ཇི་སྙེད་པ་རང་བཞིན་ལྷུན་གྲུབ་ཏུ་གནས་པའི་དེ་བཞིན་ཉིད་ནི། གཞུང་
འདིའི་བསྟན་བྱ་ཉིད་དུ་ངོས་འཛིན་པའི་སྙིང་པོ་དངོས་ཏེ། ཇི་སྐད་དུ། དེ་བཞིན་ཉིད་དབྱེར་མེད་
པའི་ཕྱིར། །ཐམས་ཅད་སངས་རྒྱས་སྙིང་པོ་ཅན། །ཞེས་པའི་གཞུང་འགྲེལ་མདོ་དང་བཅས་པ་
ནི་སྒྲ་ཇི་བཞིན་པ་ཉིད་དོ། །ཡང་ཇི་སྐད་དུ། རྫོགས་སངས་སྐུ་ནི་འཕྲོ་བའི་ཕྱིར། །ཀུན་ཀྱང་
སངས་རྒྱས་སྙིང་པོ་ཅན། །ཞེས་པ་ནི་སྒྲ་ཇི་བཞིན་པ་མ་ཡིན་པ་ཉིད་དེ། རིགས་ཡོད་ཕྱིར་ན་ཞེས་
པས་དགོངས་གཞི་དང་། སེམས་ཞུམ་སེམས་ཅན་དམན་ལ་བརྙས་པ་དང་། །ཞེས་པ་དགོངས་
པ་དང༌། སངས་རྒྱས་ཉིད་ལས་མ་གཏོགས་མྱ་ངན་འདས་པ་མེད་ཅེས་པས་དངོས་ལ་གནོད་
4 1
8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་སྔོན་མེད་ཉི་མ་བཞུགས། （༥
བྱེད་སྟོན་ནོ། །གལ་ཏེ་འོ་ན་བསྟན་བཅོས་གཅིག་ཏུ་སྙིང་པོས་སེམས་ཅན་ལ་ཁྱབ་མ་ཁྱབ་ཀྱི་
འགལ་བ་ཅན་གཉིས་སུ་འཆད་པ་ཅི་ཞེ་ན། ཡང་དག་པར་རྫོགས་པའི་སངས་རྒྱས་ཀྱི་གསུང་
རབ་སོ་སོ་ནས་སྙིང་པོས་སེམས་ཅན་ལ་ཁྱབ་མ་ཁྱབ་ཀྱི་ཚུལ་གཉིས་གསུངས་པ་དེའི་དགོངས་
པ༑ རྗེ་བཙུན་བྱམས་པས་སྙིང་པོའི་ངོས་འཛིན་ལ་བདེན་པ་གཉིས་སུ་ཕྱེ་ནས་ལེགས་པར་
བཤད་པ་ཡིན་ནོ། །ཞེས་པ་འདི་གྲུབ་པའོ། །དེ་ལྟར་ངེས་རྩོམ་བྱེད་པོ་ནི། །སྔོན་ཆད་གངས་ཅན་
འདིར་མ་བྱོན། །དགེ་འདུན་དཔལ་གྱིས་བསྐུལ་གྱུར་པ། །དགེ་བའི་ལོ་ཐོག་རྒྱས་པར་ཤོག།
ཤུ།།
༄༅། །སྭ་སྟི། རྒྱུད་བླ་མའི་བསྟན་བཅོས་ཀྱི་ངེས་དོན་སྔོན་མེད་ཉི་མ་ཞེས་བྱ་བ།
བཤེས་གཉེན་དགེ་འདུན་དཔལ་གྱི་ཕྱག་ཏུ་སྤྲིངས་པ་བསྟན་བཅོས་འདིའི་ཊིཀ་གཅིག་རྩོམ་
གསུང་བྱུང་ནའང་། འདིའི་ཊིཀ་སྔོན་ཆད་བྱུང་བ་རྣམས་ལ་ཉུང་བའི་སྐྱོན་མི་འདུག །སྔོན་མེད་
པའི་འོད་ཟེར་གཅིག་གི་སྟོང་གསུམ་གསལ་བར་བྱེད་པ་འདི། ཁྱོད་ཉིད་ཀྱིས་བསོད་ནམས་ཀྱི་
ཟོང་གིས་ཐོབ་པའི་ཕྱིར་ཐོས་པ་དང་བསམ་པའི་ཤེས་རབ་ཀྱིས་གཏན་ལ་འབེབ་ཚུལ་ཟབ་པ་
དང་རྒྱ་ཆེ་བ་དགོས་སོ། །མངྒ་ལཾ།
41 9



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
། སངས་རྒྱས་ཀྱི་སྙིང་པོའི་རྣམ་བཤད་མདོ་རྒྱུད་སྙིང་པོ་བཞུགས་སོ། །
པཎ་ཆེན་ཤཱཀྱ་མཆོག་ལྡན་གྱིས་མཛད།
༄༅། །ན་མཤི་སུ་ག་ཏ་སྱ་གནྡྷེ་ཡཱ། ཐོགས་པའི་སྒྲིབ་པ་ལས་གྲོལ་ཞིང་། །དེ་རྟོགས་
པའི་ཁྱད་པར་ཉིད་ཐུགས་སུ་ཆུད་གྱུར་པས། །ཡོན་ཏན་གྱི་ཁྱད་པར་ཡོན་ཏན་གཏེར་མངའ་
གསུམ་དང་ལྡན་པའི་སངས་རྒྱས་ཀྱི། །སྙིང་པོ་མཆོག་ལ་ཕྱག་འཚལ་ལོ། །སྔོན་ཚེ་ཁྱོད་ལ་
སེམས་ཅན་ཀུན་ལ་མཚན་དཔེས་སྤྲས་པའི་སྐུ་དང་། གཞོམ་དུ་མེད་པའི་གསུང་དང་། སྟོབས་
སོགས་ཐུགས་ཀྱི་ཡོན་ཏན་གནས་སོ་ཞེས་ལོག་པའི་རྟོག་པ། །མང་ཞིག་སྔོན་གྱི་མཁས་པས་
བསལ། །སྔགས་སུ་བརྟན་གཡོ་ཀུན་ལ་སྙིང་པོས་ཁྱབ་པའི་སྐབས་མི་སྲིད་དོ་ཞེས། སྤངས་པའི་
ཁྱད་པར། དུས་འདིར་ཁྱོད་གཞུང་ལོག་འཆད་པ། །གང་དག་དེང་འདིར་རྒྱུད་བླ་རྩ་འགྲེལ་དང་།
བརྟག་པ་གཉིས་པའི་ལུང་གིས། ས་རྔོག་གཉིས་དང་བུ་སོགས་ཀྱི། ཕར་ཕྱིན་དུ་རང་བཞིན་རྣམ་
དག་ཙམ་དང་། སེམས་ཅན་གྱི་ཁམས་སྙིང་པོ་ཡིན་ནོ་ཞེས་དང་། བསལ་བར་བྱ། །དེ་ལ་སྙིང་པོ་
རྣམ་གཉིས་ཏེ། །ཕ་རོལ་ཕྱིན་དང་གསང་སྔགས་ཀྱི། །ཐེག་པའི་གཞུང་གང་བླ་མེད་འཁོར་ལོ་ཕྱི་
མ་གཉིས་དང་སྔགས། ལས། །གསལ་བར་གསུངས་པ་དེ་དག་གོ །ཕ་རོལ་ཕྱིན་པའི་གཞུང་
ཆེན་ལས། །སྙིང་པོ་རྣམ་པ་གཉིས་བསྟན་ཏེ། །འཁོར་ལོ་བར་པར་རྣམ་དག་དང་། བྱང་ཆུབ་ཇི་
ལྟའི་མདོར། སྤྲོས་པའི་མཐའ། །ཐམས་ཅད་བཀག་པའི་མེད་དགག་ལ། །དེ་བཞིན་གཤེགས་
དང་སེམས་ཅན་དང་། །བྱང་ཆུབ་སེམས་དཔའི་སྙིང་པོར་གསུངས། །འདི་ནི་ཤེས་བྱ་ཐམས་
ཅད་ལ། ཁྱབ་པ་མེད་ཀྱང་སེམས་ཅན་གྱི། །ཆོས་ཉིད་དྲི་མས་དག་པ་ན། །དེ་བཞིན་གཤེགས་
4 2 (0



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་སྔོན་མེད་ཉི་མ་བཞུགས། ༥
པ་ཉིད་འགྱུར་ཕྱིར། །འགྲོ་ཀུན་དེ་ཡི་སྙིང་པོ་ཅན། །རྗེ་བཙུན་གྱིས། མདོ་སྡེ་རྒྱན་དུ། འཁོར་ལོ་
བར་པའི་དགོངས་པ་འཆད་པ་ན། དེ་ནི་སྙིང་པོ་དངོས་མིན་ཏེ། །ཡིན་ན་འདུས་མ་བྱས་པ་དང་།།
བེམས་པོ་ཐམས་ཅད་སངས་རྒྱས་ཀྱི། །སྙིང་པོ་ཅན་དུ་ཐལ་བར་འགྱུར། །དེ་ལྟར་ཡིན་ན་དེ་
དག་ཀྱང་། །མཐར་ཐུག་དེ་བཞིན་གཤེགས་པར་འགྱུར། །དེ་ཕྱིར་དེ་ལ་དེར་བཏགས་པའོ། །དེ་
བས་འཁོར་ལོ་བར་པ་ནས། །འཁོར་ལོ་ཐ་མར་བཤད་པ་དང་། །མཚུངས་པའི་བདེ་གཤེགས་
སྙིང་པོ་ནི། །གསལ་བར་བསྟན་པ་གཅིག་ཀྱང་ལྡན་པའི་དོན་ལ་བསྟན་པས་མེད། །གལ་ཏེ་
ཡོད་ན་དོན་དམ་པའི། །བདེན་པ་སྤྲོས་པ་ཅན་འགྱུར་ཏེ། །ཆོས་འཁོར་གསུམ་པའི་ཆོས་ཀྱི་
དབྱིངས། །ཀུན་ཀྱང་མ་ཡིན་དགག་ཕྱིར་རོ། །ཆོས་འཁོར་ཐ་མར་བཤད་ཚུལ་ལ། །མདོ་དང་
བསྟན་བཅོས་ཚུལ་གཉིས་པོ། །དང་པོའང་རྣམ་གཉིས་མདོ་ཡེ་ཤེས་སྣང་བ་རྒྱན་ཀྱི་མདོ་འགའ་
ལས། །རྟག་ཅིང་བརྟན་ལ་ཐེར་ཟུག་ཅིང་། །རྒྱུ་གང་གིས་ཀྱང་མ་སྐྱེད་པའི། །ཡོན་ཏན་དྲུག་ཅུ་
རྩ་བཞི་པོ། །ཀུན་གྱིས་ཉེ་བར་སྤྲས་པ་ཡིས། །རྫོགས་སངས་རྒྱས་ཀྱི་སྐུ་གསུམ་པོ། །སེམས་
ཅན་ཀུན་ལ་ཞུགས་ཅེས་གསུངས། །གཉིས་པ་མདོ་སྡེ་འགའ་ལང་ཀར་གཤེགས་པ་དང་། མྱང་
འདས་ཆེན་པོའི་ལེའུ་བཞི་པར་ཞིག་ལས། །སྨན་པ་དང་ནི་རྫ་མཁན་གྱི། །དཔེ་ཡིས་དགོངས་
གཞི་དགོས་པ་དང་། །མུ་སྟེགས་བདག་དང་མཚུངས་སོ་ཞེས། །དངོས་ལ་གནོད་བྱེད་ཚད་མ་
ཡིས། །སྔ་མ་དགོངས་པ་ཅན་དུ་བཀྲལ། །དེ་ཕྱིར་འཁོར་ལོ་ཐ་མ་ཡིས། །བདེ་གཤེགས་སྙིང་
པོའི་དགོངས་གཞི་ནི། །སྤྲོས་པའི་མཐའ་ཀུན་དང་བྲལ་བའི། །རང་བཞིན་འོད་གསལ་ཅེས་བྱ་
བ༑ ༑སོ་སོ་རང་གིས་རིག་པ་ཡི། །ཡེ་ཤེས་ཀྱི་ནི་མྱོང་བྱ་ལ། །གསལ་བར་བཤད་པ་ཉིད་ཡིན་
ཕྱིར། །མ་ཡིན་དགག་པར་འཆད་དགོས་སོ། །དེ་ལྟར་ན་ཡང་ལུགས་འདི་ལ། །སྤྲོས་བྲལ་གྱི་
འཇོག་འཚམས་མི་འདྲ་བས་སྤྲོས་བྲལ་མིན་པར་མི་འགྱུར་ཏེ། །འོད་གསལ་ཉིད་ལ་མཐའ་བྲལ་
ཅེས། །དབུ་སེམས་གཞུང་དང་ཐེག་བསྡུས་ཀུན་བཏུས་གསང་འདུས་དུས་འཁོར་བརྟག་གཉིས་
1 2 1



ས
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསང་སྔགས་ཀྱི། །གཞུང་ཆེན་དག་ལས་གསལ་བར་གསུངས། །བསྟན་བཅོས་སུ་ནི་བཀྲལ་
ཚུལ་ལ། །རྗེ་བཙུན་ཉིད་དང་འཕགས་པ་ཡི། །སློབ་དཔོན་གང་གིས་བཀྲལ་ཚུལ་ལོ། །དང་པོ་
ཐེག་ཆེན་རྒྱུད་བླ་མར། །བཤད་ཚུལ་རྣམ་པ་གཉིས་ཡིན་ཏེ། །རྣམ་གཞག་རྣམ་པ་བཅུ་དང་ནི། །
དཔེ་དོན་དགུ་ཡི་བཤད་པའོ། །དང་པོ་རང་བཞིན་རྣམ་དག་དང་། །རང་བཞིན་འོད་གསལ་ཟུང་
འབྲེལ་ལ། །དག་པ་དག་དང་མ་དག་དང་། །ཤིན་ཏུ་རྣམ་དག་དབྱེ་བ་ཡིས། །བྱང་ཆུབ་སེམས་
དང་སེམས་ཅན་དང་། །དེ་བཞིན་གཤེགས་པའི་སྙིང་པོ་ཞེས། །གསུམ་དུ་ཕྱེ་བ་ཡོད་མོད་ཀྱི། །
སེམས་ཅན་ཀུན་ལ་བདེ་བཤེགས་ཀྱི། །སྙིང་པོས་ཁྱབ་པར་བཤད་པ་མེད། །ཡོན་ཏན་དབྱེར་
མེད་ཅེས་བྱ་བ། །ཤིན་ཏུ་དག་པའི་གནས་སྐབས་དང་། །སྦྱོར་བར་འཕགས་པ་ཐོགས་མེད་
བཞེད། །སྐབས་འདིར་མངའ་བདག་རྒྱལ་པོའི་གཟུགས། །རི་མོར་བྲིས་པའི་དཔེ་ཡིས་ནི། །
ཉན་ཐོས་རང་སངས་རྒྱས་སོགས་ལ། །རྣམ་ཀུན་མཆོག་ལྡན་སྟོང་པ་ཉིད། །མེད་དོ་ཞེས་ནི་
གསལ་བར་བསྒྲགས། །ཉི་མ་དང་ནི་འོད་ཟེར་གྱི། །དཔེ་ཡིས་ཇི་ལྟར་རྫོགས་སངས་རྒྱས། །
མངོན་དུ་མ་བྱས་དེ་ སྲིད་དུ། །ཡོན་ཏན་ཐམས་ཅད་དབྱེར་མེད་པའི། །སྙིང་པོ་མེད་པར་
གསུངས་པ་ཡིན། །སྐབས་འདིར་འདོད་ཆེན་ཉན་རང་གི །སྙིང་པོ་རྟོགས་པ་ཕར་ཞོག་ལ། །དེ་
དག་སྙིང་པོའི་རྟེན་དུ་ཡང་། །བཤད་པའི་གོ་སྐབས་ཡོད་མ་ཡིན། །བཤད་ཚུལ་གཉིས་པ་མདོ་
ལས་ནི། །སེམས་ཅན་ཐམས་ཅད་སངས་རྒྱས་ཀྱི། །སྙིང་པོ་ཅན་དུ་གསུངས་པ་ཡི། །དགོངས་
པ་འཆད་པའི་ཐོག་མར་ནི། །དགོངས་གཞི་རྣམ་པ་གསུམ་དུ་ཕྱེ། །གསུམ་པོ་ཆོས་ཀྱི་སྐུ་དང་ནི།།
དེ་བཞིན་ཉིད་དང་རིགས་ཞེས་བྱ། །དང་པོ་ཆོས་དབྱིངས་གློ་བུར་གྱིས། །དྲི་མ་མེད་དག་དེ་ཡི་ནི།།
རྒྱུ་མཐུན་དབྱེ་བས་རྣམ་པ་གཉིས། །རྒྱུ་མཐུན་ཟབ་དང་རྒྱ་ཆེ་བའི། །གསུང་རབ་དབྱེ་བས་རྣམ་
པ་གཉིས། །དེ་བཞིན་ཉིད་ནི་རང་བཞིན་གྱི། །རྣམ་བཞག་གཅིག་པུར་བརྗོད་པ་ཡིན། །རིགས་
ལ་རང་བཞིན་གནས་རིགས་དང་། །རྒྱས་འགྱུར་དབྱེ་བས་རྣམ་གཉིས་སོ། །གཉིས་པའི་སྟེང་ན་
，
4 22



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་སྔོན་མེད་ཉི་མ་བཞུགས། ༥
སྐུ་གསུམ་པོ། །བསྐྱེད་པའི་ནུས་པ་རྣམ་པ་གསུམ། །དེ་ལྟར་རྣམ་པ་ལྔ་ཡིན་ནོ། །དེ་ལ་ཆོས་སྐུ་
སྙིང་པོ་དངོས། །དེ་བཞིན་ཉིད་ལ་སངས་རྒྱས་ཀྱི། །སྙིང་པོ་ཡིན་མིན་རྣམ་པ་གཉིས། །རིགས་
ནི་རྒྱུ་ལས་འབྲས་བུར་བཏགས། །ཆོས་སྐུ་རྫོགས་པའི་སངས་རྒྱས་ལ། །སེམས་ཅན་ཀུན་
ལའང་འཕྲོ་བ་ཅན། །དེ་བཞིན་ཉིད་ནི་ཆོས་ཀུན་ལ། །རིགས་ནི་སེམས་ཅན་ཁོ་ནའི་ཆོས། །དེ་
བཞིན་ཉིད་ལ་རྣམ་པ་གསུམ། །སངས་རྒྱས་བྱང་སེམས་འཕགས་པ་དང་། །འདོད་ཆེན་མུ་
སྟེགས་ལ་སོགས་པའི། །གང་ཟག་བཞི་པོ་ལ་ཡོད་པའི། །དང་པོ་ཆོས་སྐུ་ཡོངས་རྫོགས་པ། །
གཉིས་པ་ཆོས་སྐུའི་ཆ་ཤས་ཙམ། །གསུམ་པ་ཆོས་སྐུའི་ཆ་ཙམ་ཡང་། །མིན་ཕྱིར་སྙིང་པོ་མི་རུང་
ངོ་༑ །མདོར་ན་ཐེག་ཆེན་འཕགས་པ་ཀུན། །བདེ་བར་གཤེགས་པའི་སྙིང་པོ་ཅན། །དེ་ལས་
གཞན་པའི་སེམས་ཅན་ལ། །དེ་བཞིན་ཉིད་དང་རིགས་ཡོད་ཕྱིར། །བདེ་གཤེགས་སྙིང་པོ་ཅན་
དུ་བཏགས། །དེ་ནི་དགོངས་གཞི་དགོས་པ་དང་། །དངོས་ལ་གནོད་བྱེད་གསུམ་གྱིས་ནི། །
སེམས་ཅན་ཐམས་ཅད་སངས་རྒྱས་ ཀྱི། །སྙིང་པོ་ཅན་དུ་གསུངས་པའོ། །དགོངས་གཞི་དྲི་
བཅས་དེ་བཞིན་ཉིད། །དགོས་པ་སྐྱོན་ལྔ་སྤང་ཕྱིར་ཏེ། །དངོས་ལ་གནོད་བྱེད་ཚད་མ་ནི། །
གཞུང་གིས་ཟིན་པ་འདིར་བརྗོད་བྱ། །གང་ཟག་བཞི་པོའི་ཆོས་ཀྱི་དབྱིངས། །བདེ་གཤེགས་
སྙིང་པོ་མ་ཡིན་ཏེ། །འཇིགས་ཚོགས་ལྟ་བར་ལྷུང་ཕྱིར་དང་། །སྟོང་པ་ཉིད་ལ་སེམས་གཡེང་
ཕྱིར། །དེ་ཡི་འབྲེལ་བ་ཅི་ཞེ་ན། །རང་གི་ཆོས་དབྱིངས་བདེ་གཤེགས་ཀྱི། །སྙིང་པོར་གྱུར་པའི་
སེམས་ཅན་ལས། །ཉེས་པ་དེ་གསུམ་སྤོང་བ་ཡིས། །གཉེན་པོ་རྒྱུད་ལ་སྐྱེས་ཕྱིར་རོ། །དེ་ཕྱིར་
བདེ་གཤེགས་སྙིང་པོ་ལ། །སྒྲིབ་བྱེད་སྒྲིབ་པ་བཞི་པོ་ནི། །སྤོང་བྱེད་ས་མོས་ལ་སོགས་པ། །
བཞི་པོ་ནམ་ཞིག་སྐྱེས་གྱུར་པ། །དེ་ནས་རྟེན་གྱི་གང་ཟག་དེ། །སངས་རྒྱས་སྙིང་པོ་ཅན་དུ་
བརྗོད། །གཞན་ཡང་གང་ཟག་བཞི་པོ་ཡིས། །ཆོས་དབྱིངས་སྙིང་པོ་མ་ཡིན་ཏེ། །ངོ་བོ་རྒྱུ་
འབྲས་ལས་ལྡན་གྱིས། །དོན་ལྔ་དེ་ལ་མེད་ཕྱིར་རོ། །དེ་ལ་ངོ་བོའི་དོན་མེད་དོ། །མཐུ་དང་སྙིང་
4 23



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྗེས་མ་བརླན་ཕྱིར། །རྒྱུ་ཡི་དོན་ནི་མ་ཚང་སྟེ། །སྒྲིབ་པ་བཞི་པོ་དག་བྱེད་ཀྱི། །རྒྱུ་བཞི་དེ་ལ་
མེད་པའི་ཕྱིར། །འབྲས་བུའི་དོན་ཡང་ཡོད་མིན་ཏེ། །ཆོས་ཀྱི་སྐུ་ལ་ཕྱིན་ཅི་ལོགཐརྣམ་པ་བཞི་
ལས་བཟློག་པ་ཡིས། །གཉེན་པོ་དེ་ལ་མེད་ཕྱིར་རོ། །ལས་ཀྱི་དོན་ཡང་མ་ཚང་སྟེ། །འཁོར་ལོ་
བཞི་ཡིས་རྐྱེན་གྱིས་ནི། །རིགས་ཀྱི་ནུས་པ་སད་པ་ལས། །བྱུང་བའི་བྱེད་ལས་གང་ཡིན་པ། །དེ་
ལ་ཡོད་པར་མ་ངེས་ཕྱིར། །གཞན་དུ་ལོག་སྲེད་ཅན་ལ་ཡང་། །བྱེད་ལས་དེ་དག་ལྡན་པར་
འགྱུར། །ལྡན་པའི་དོན་ཡང་མ་ཚང་སྟེ། །ཆོས་སྐུ་རྒྱལ་བའི་ཡེ་ཤེས་ཀྱི། །རྒྱུ་དང་ཐུགས་རྗེ་ཆེན་
པོ་གསུམ། །དེ་ལ་ལྡན་པ་མེད་ཕྱིར་དང་། །མངོན་ཤེས་ལྔ་དང་ཡེ་ཤེས་དང་། །ཟག་པ་ཟད་པ་
ཞེས་བྱ་བའི། །ཡོན་ཏན་གསུམ་པོ་དབྱེར་མེད་པ། །ལྟ་ཞོག་དེ་ཡི་ཕྱོགས་ཙམ་ཡང་། །དེ་ལ་ཡོད་
པ་མིན་ཕྱིར་རོ། །མདོར་ན་ཐེག་ཆེན་རྒྱུད་བླ་མར། །སེམས་ཅན་ཀུན་ལ་མཚན་དཔེ་ཡིས། །
སྤྲས་པའི་སྙིང་པོ་ཡོད་ཅེས་པ། །ལྟ་ཞོག་སྙིང་པོ་ཙམ་ཡང་ནི། །ཡོད་པར་གསུངས་པ་མ་ཡིན་ཏེ།
དེ་ལ་དེ་ཡོད་པ་དག་ལ། །དགོངས་གཞི་དགོས་པ་དངོས་ལ་ནི། །གནོད་བྱེད་གསུམ་ཀ་གཞུང་
ཉིད་ཀྱི། །ཚིག་གིས་ཟིན་པ་ཡིན་ཕྱིར་རོ། །ལ་ལ་ཐེག་ཆེན་རྒྱུད་བླ་མ། །དྲང་བའི་དོན་དུ་འགྲེལ་
ཞེས་ཟེར། །རྒྱུད་བླའི་བསྟན་ བཅོས་དྲང་དོན་དུ། །འཆད་པའི་འགྲེལ་བྱེད་སྔོན་མ་བྱུང་། །
གཉིས་པ་འཕགས་པའི་ཡུལ་དག་ལ། །སྲོལ་འབྱེད་གཉིས་དང་གཞན་དག་གི །བཞེད་པའི་
རྣམ་གྲངས་བསྟན་པའོ། །དང་པོ་འཕགས་པ་ཀླུ་སྒྲུབ་ཀྱིས། །ཆོས་དབྱིངས་བསྟོད་པར་དེ་
བཞིན་ཉིད། །སེམས་ཅན་ཀུན་ལ་ཡོད་པར་གསུངས། །ཆོས་སྐུ་རབ་དགའི་ས་ནས་ནི། །སངས་
རྒྱས་ས་ཡི་བར་དག་ལ། །ཚེས་ཀྱི་ཟླ་བའི་ཆ་ཤས་རྣམས། །རིམ་པར་འཕེལ་བའི་དཔེ་ཡིས་
བསྙད། །གཉིས་པ་འཕགས་པ་ཐོགས་མེད་ཀྱི། །ལུགས་ལ་དངོས་དང་དགོངས་པའོ། །དང་པོ་
དེས་མཛད་འགྲེལ་པ་ལས། །སྤྲིན་བར་མཁའ་དང་སྤྲིན་མེད་ཀྱི། །མཁའ་ལ་ཉི་མ་འཆར་བའི་
དཔེས། །རབ་དགའི་ས་ནས་སངས་རྒྱས་ཀྱི། །ས་ཡི་བར་ལ་སྙིང་པོ་ཡིས། །ས་མཚམས་མཐོང་
E1
4 2
4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་སྔོན་མེད་ཉི་མ་བཞུགས། ༥
ཚུལ་བར་ནི་གསུངས། །གལ་ཏེ་འདི་ནི་སྙིང་པོ་ཡི། །མཐོང་ཚུལ་ཙམ་ཡིན་སྙིང་པོ་དངོས། །ཡོད་
པའི་ས་མཚམས་མིན་ཞེ་ན། །མཐོང་བྱའི་དོན་དེ་གང་ལ་བྱེད། །རྣམ་པར་དཔྱད་པས་ཤེས་པར་
འགྱུར། །མཐོང་བྱ་རང་བཞིན་རྣམ་དག་ཙམ། །ཡིན་ན་ས་བཅུའི་འཕགས་པས་ཀྱང་། །སྙིང་པོ་
རྫོགས་པར་མི་མཐོང་ཅི། །གཞན་ཡང་འདི་ལ་རྗེ་བཙུན་གྱི། །ལུང་དང་འགལ་བའི་ཉེས་པ་ལྔ།།
དང་པོ་རང་བཞིན་རྣམ་དག་ཙམ། །སྙིང་པོ་ཡིན་ན་སྤྲིན་དང་སོགས། །དྲི་བ་དང་ནི་དེའི་ལན་གྱི།།
འབྲེལ་པ་མེད་པར་འགྱུར་བ་དང་། །ལམ་ལ་ཞུགས་པའི་སེམས་ཅན་ཀུན། །དགེ་འདུན་དཀོན་
མཆོག་ཉིད་འགྱུར་ཏེ། །བདེ་བར་གཤེགས་པའི་སྙིང་པོ་དང་། །ལྡན་པའི་སེམས་ཅན་ཡིན་ཕྱིར་
རོ༑ །གཞན་དུ་དགེ་འདུན་དཀོན་མཆོག་ཀྱང་། །རྡོ་ རྗེའི་གནས་སུ་ཇི་ལྟར་འཆད། །གནས་
བདུན་དག་གི་གོ་རིམ་ཡང་། །ངེས་པར་མེད་པར་ཐལ་བར་འགྱུར། །དྲི་མ་དང་བཅས་དེ་བཞིན་
ཉིད། །གལ་ཏེ་ སྙིང་པོ་དངོས་ཡིན་ན། །འདི་ལ་བསལ་བྱ་ཅེས་སོགས་ཀྱི། །ཚིགས་བཅད་
གཉིས་དང་འགལ་འགྱུར་ཏེ། །གཞུང་དེས་གློ་བུར་རྣམ་དག་གི །ཆོས་སྐུ་སྙིང་པོ་བསྟན་ཕྱིར་རོ།།
ཆོས་འཁོར་གསུམ་གྱི་རིམ་པ་ཡིས། ཁམས་ཀྱི་དྲི་མ་ཕྱོགས་གཅིག་ནི། །དག་ཚེ་སངས་རྒྱས་
སྤྱོད་ཡུལ་ལ། །ཞུགས་ཚེ་སྙིང་པོའི་མདོ་ལས་གསུངས། །འོ་ན་རྒྱལ་སྲས་འཕགས་པ་ཡིས།།
དུད་འགྲོའི་སྐྱེ་གནས་དག་ལ་ཡང་། །སྙིང་པོ་མཐོང་བ་ཅི་ཞེ་ན། །རང་གི་ཆོས་ཉིད་དྲི་མ་ཡིས།།
རྣམ་པར་དག་པའི་ཆ་ཤས་གཅིགཐམཐོང་ཚེ་སེམས་ཅན་ཐམས་ཅད་ཀྱང་། །དེ་དང་འདྲ་བར་
མཐོང་བ་ལ། །སེམས་ཅན་ཐམས་ཅད་སངས་རྒྱས་ཀྱི། །སྙིང་པོ་ཅན་དུ་མཐོང་བ་དང་། །ཆོས་
དབྱིངས་ཀུན་འགྲོར་རྟོགས་པ་དང་། །ཇི་སྙེད་རྟོགས་པ་ཞེས་བརྗོད་དོ། །གཞན་དུ་རང་བཞིན་
རྣམ་དག་གི །ཆོས་ཉིད་མཐོང་བ་ལ་བརྗོད་ན། །ཇི་སྙེད་མཐོང་ཚུལ་ཇི་ལྟ་ཡིན། །གཉིས་པ་
དགོངས་པའི་དོན་བཤད་པ། །དེ་ཕྱིར་བདེ་གཤེགས་སྙིང་པོ་ནི། །བདེ་བར་གཤེགས་པ་ཉིད་ལ་
བརྗོད། །དེ་ཡང་རྣམ་གཉིས་སྤངས་པ་དང་། །རྟོགས་པའི་ཁྱད་པར་གང་ཡིན་པའོ། །དང་པོ་ལ་
T
4 25



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་དངོས་དང་ནི། །དེ་ཡི་རྗེས་མཐུན་གང་ཡིན་པའོ། །རྗེས་མཐུན་ལ་ཡང་རྣམ་པ་གཉིས། །
ཆོས་མོས་ལ་སོགས་རྒྱུ་བཞི་ཡིས། ཁམས་ཀྱི་དྲི་མ་སྦྱངས་བ་དང་། །ཐེག་པ་དམན་པའི་ཤེས་
རབ་ཀྱིས། །ཉོན་མོངས་དྲི་མ་སྤངས་པའོ། །དང་པོ་སྙིང་པོ་དངོས་ཡིན་ལ། །གཉིས་པ་དེ་ནི་སྙིང་
པོ་ཡི། །དགོངས་གཞི་ཙམ་དུའང་མ་བཤད་དོ། །རང་བཞིན་དྲི་བཅས་གློ་བུར་གྱི། །དྲི་མ་དག་
དང་འབྲལ་རུང་བའི། །ཆ་ནས་བདེ་གཤེགས་སྙིང་པོ་ཡི། །དགོངས་གཞིར་གསུངས་ཀྱི་སྙིང་པོ་
དངོས། །ཡིན་པའི་བཤད་པ་གསལ་པོ་མེད། །གང་ཚེ་འཁོར་ལོ་བཞིའི་སྐྱེ་ན། །འཇོམས་པ་དེ་
ནས་རིགས་ཀྱི་ནི། །ནུས་པ་སད་ཅིང་ཆོས་མོས་སོགས། །དྲི་མ་སྦྱོང་བྱེད་རྒྱུ་བཞི་ཡིས། ཁམས་
ཀྱི་དྲི་མའི་ཕྱོགས་གཅིག་ནི། །བསལ་བར་གྱུར་ཚེ་བདེ་གཤེགས་ཀྱི། །སྙིང་པོ་དངོས་སུ་བཞག་
པ་ཡིན། །རྟོགས་པ་ལ་ཡང་ཆོས་སྐུ་དང་། །དེ་ཡི་རྗེས་མཐུན་རྣམ་པ་གཉིས། །རྗེས་མཐུན་ལ་
ཡང་རྒྱུ་བཞི་ཡིས། ཁྱད་པར་བྱས་དང་མ་བྱས་གཉིས། །བྱས་པ་ལ་ཡང་ངོས་སྐལ་གྱི། །དྲི་མ་
དག་དང་མ་དག་གཉིས། །དག་པ་ཁོ་ན་ཆོས་སྐུ་དང་། །བདེ་གཤེགས་སྙིང་པོར་བཤད་པ་ཡིན།།
དེ་ཕྱིར་སངས་རྒྱས་སྙིང་པོ་ལ། །འདུས་བྱས་འདུས་མ་བྱས་པ་གཉིས། །ཀུན་རྫོབ་དང་ནི་དམ་
པའི་དོན། །གཉིས་སུ་རྣམ་པར་ཕྱེ་བ་ཡིན། །འདུས་མ་བྱས་པ་ཁོ་ན་ཞེས། །བཤད་པ་སེམས་
ཅན་ཐམས་ཅད་ལ། །ཡོད་རྒྱུ་དེ་ལ་བཞེད་པ་ཡིན། །དོན་དམ་བདེན་པ་ཁོ་ན་ཞེས། །བྱ་བ་
གཞན་གྱི་ལུགས་ཡིན་གྱི། །རྗེ་ བཙུན་བྱམས་པའི་གཞུང་ལུགས་མིན། །དེ་ནས་རྣམ་གྲངས་
གཞན་བསྟན་པ། །ཉན་ཐོས་སྡེ་པའི་གཞུང་དག་ན། །སངས་རྒྱས་སྙིང་པོའི་བཤད་པ་མེད། །
སེམས་ཙམ་གཞུང་དུ་ཀུན་གཞི་ཡི། །སྟེང་གི་ཟག་མེད་ས་བོན་ལ། །བདེ་གཤེགས་སྙིང་པོར་
བཞེད་པ་ཡིན། །མཚན་དཔེས་བརྒྱན་ཞེས་ཟེར་བའང་ཡོད། །མཐར་ཐུག་ཐེག་པ་གསུམ་དང་
ནི༑ ༑འདི་ན་འགལ་བ་མི་བཞེད་དོ། །ཀུན་གཞི་སྙིང་པོར་འདོད་ཅེས་པ། །སེམས་ཙམ་པ་ཡི་
གཞུང་མ་ཡིན། །བསྙེངས་བྲལ་ཟླ་བ་གྲགས་པ་ཡིས། །དོན་དེ་བཀག་པར་མཛད་ནས་ནི། །
4 2 6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་སྔོན་མེད་ཉི་མ་བཞུགས། ༣༥
གྱི
འཁོར་ལོ་བར་པའི་སྤྲོས་བྲལ་ཉིད། །སྙིང་པོའི་དགོངས་གཞིར་འཆད་པ་ཡིན། །རྒྱལ་སྲས་བློ་
ལྡན་ཤེས་རབ་ཀྱིས། །རིགས་དང་དེ་བཞིན་ཉིད་དང་ནི། །ཆོས་སྐུ་གསུམ་ལ་རིམ་བཞིན་དུ། །
རྒྱུ་ དང་ རང་བཞིན་འབྲས་བུ་ཡིས། །སྙིང་པོ་ཞེས་བྱའི་བརྡར་བཏགས་ནས། །སེམས་ཅན་
ཐམས་ཅད་སངས་རྒྱས་ཀྱི། །སྙིང་པོ་ཅན་དུ་བཞེད་པ་ཡིན། །ལ་ལ་ཤེས་བྱ་རེ་རེ་ལའང་། །
བདེན་པ་གཉིས་གཉིས་རབ་ཕྱེ་ནས། །དོན་དམ་བདེན་པའི་ཆ་གང་ཡིན། །སངས་རྒྱས་སྙིང་པོ་
ཡིན་ཞེས་དང༌། །སེམས་ཅན་ཀུན་ལ་སངས་རྒྱས་ཀྱི། །ཆོས་སྐུ་དངོས་སུ་བཞུགས་ཞེས་པ། །
སེམས་འགྲེལ་དང་ནི་རྒྱུད་བླ་ཡི། །དགོངས་པ་ཡིན་ཞེས་འདོད་པ་ཡོད། །འཇིགས་མེད་པཎ་
ཆེན་ས་སྐྱ་པས། །རིགས་དང་ཆོས་ཀྱི་དབྱིངས་གཉིས་པོ། །སྙིང་པོ་ཡིན་པ་བཀག་མཛད་ནས།།
ཆོས་སྐུ་ཁོ་ན་སངས་རྒྱས་ཀྱི། །སྙིང་པོ་ཡིན་པར་བཞེད་པ་ཡིན། །དེ་ཡི་རིགས་པ་གང་ཞེ་ན། །
ཆོས་དབྱིངས་སྙིང་པོ་མ་ཡིན་ཏེ། །ཡིན་ན་ཤེས་བྱ་ཐམས་ཅད་ཀྱང་། །སྙིང་པོ་ཅན་དུ་ཐལ་བར་
འགྱུར། །དེ་ལྟར་ན་ནི་རིག་བྱེད་པ། །ཕྱི་ནང་ཀུན་ལ་སྐྱེས་བུ་ཡིས། ཁྱབ་པར་འདོད་པ་དག་དང་
མཚུངས། །མི་མཚུངས་གཞན་གྱི་བདེན་པར་བཏགས། །འདིར་ནི་སྤྲོས་དང་བྲལ་ཞེས་ན། །
སྤྲོས་བྲལ་དགེ་བ་མིན་ཕྱིར་དང་། །སྤྲོས་བྲལ་སྙིང་པོ་ཡིན་ནོ་ཞེས། །མཚན་མར་བཟུང་ན་
བདེན་དངོས་དང༌། །སྤྲོས་མེད་སྤྲོས་པར་བྱས་པར་འགྱུར། ཁམས་ཀྱང་སྙིང་པོ་ཡིན་ན་ནི། །དྲི་
མར་བཅས་ཕྱིར་སེམས་ཅན་གྱི། ཁམས་ཡིན་སངས་རྒྱས་སྙིང་པོ་མིན། །དངོས་པོ་མེད་དང་
སྤྲོས་བྲལ་བ། །ཡིན་ནའང་ཡོན་ཏན་དབྱེར་མེད་པ། །མེད་ཕྱིར་སངས་རྒྱས་སྙིང་པོ་མིན། །
སྟོབས་སོགས་ཡོན་ཏན་ཇི་སྙེད་པ། །སྤྲོས་དང་བཅས་པ་ཡིན་ཕྱིར་རོ། །སྤྲོས་བྲལ་ལ་ཡང་མེད་
དགག་དང༌། །མ་ཡིན་དགག་པ་གཉིས་ཡོད་ལ། །དང་པོ་སྙིང་པོ་དངོས་ཡིན་ཀྱང་། །འཁོར་བ་
དང་ནི་མྱ་ངན་འདས། །གཉིས་ཀ་དེ་ལས་འབྱུང་བའི་ཕྱིར། །གཉིས་ཀའི་སྙིང་པོར་བཞག་པའོ།།
དེ་ཡང་དྲི་མ་དང་བཅས་པའི། །ཆ་ནས་སངས་རྒྱས་སྙིང་པོ་དངོས། །རང་བཞིན་གྱིས་ནི་རྣམ་
1 27



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་པའི། །ཆ་ནས་སངས་རྒྱས་སྙིང་པོར་བཏགས། །དེ་ཕྱིར་ཁམས་དང་ཆོས་དབྱིངས་ཙམ། །
གཉིས་ཀ་སྙིང་པོར་མི་བཞེད་དོ། །དེ་ནས་སངས་རྒྱས་སྙིང་པོ་ནི། །མཚན་འཛིན་བློ་ཡིས་
བཏགས་པ་ཡི། །སྤྲོས་པ་ཐམས་ཅད་བཀག་ཤུལ་དུ། །སངས་རྒྱས་ཆོས་འགའ་འཕགས་པ་ཡི།།
ཆོས་ཀྱི་སྐུ་ལ་བཞེད་པ་ཡིན། །དེ་ལྟར་ཕར་ཕྱིན་ཐེག་པ་ནས། །བཤད་པའི་སྙིང་པོ་འདི་ཡིན་
ཞེས། །དགེ་བའི་བཤེས་དང་རྣམ་དཔྱོད་ཀྱིས། །རྙེད་གང་གསལ་བར་སྨྲས་པ་ཡིན། །གཉིས་པ་
སྔགས་ཀྱི་ལུགས་བཤད་པ། །རྒྱུད་སྡེ་འོག་མར་གསུངས་པ་ཡི། །སྙིང་པོ་ཕ་རོལ་ཕྱིན་དང་
མཐུན། །རྣལ་འབྱོར་ཀུན་གྱི་བླ་མར་ནི། །སྤྲོས་པ་ཀུན་ལ་རབ་འདས་པའི། །ཟག་མེད་བདེ་བ་
ཆེན་པོ་ནི། །བདེ་བར་གཤེགས་པའི་སྙིང་པོ་སྟེ། །དམ་པའི་དོན་གྱི་བདེན་པའོ། །དེ་ལ་མིང་གི་
རྣམ་གྲངས་ནི། །རྣམ་ཀུན་མཆོག་ལྡན་སྟོང་ཉིད་དང་། །ཟུང་དུ་འཇུག་པའི་ཡེ་ཤེས་དང་། །རང་
བཞིན་དགྱེས་པ་རྡོ་རྗེ་དང་། །རྡོ་རྗེ་སེམས་དཔའ་ཞེས་བྱ་དང་། །ཆོས་ཀྱི་དབྱིངས་ཀྱི་ཡེ་ཤེས་
དང་། །ངོ་བོ་ཉིད་ཀྱི་སྐུ་དང་ནི། །འགྱུར་མེད་བདེ་བ་ཆེན་པོ་དང་། །ངེས་པའི་དོན་གྱི་ཧེ་རུ་ཀ །
སངས་རྒྱས་སྙིང་པོ་ཞེས་ཀྱང་བྱ། །དེ་ལ་དབྱེ་བ་རྣམ་གཉིས་ཏེ། །རང་བཞིན་ལྷན་ཅིག་སྐྱེས་པ་
དང༌། །བདེ་ཆེན་ལྷན་སྐྱེས་ཡེ་ཤེས་སོ། །དང་པོ་བརྟན་གཡོ་ཀུན་ལ་སྟེ། །གཉིས་པ་ལུས་ཅན་
ཐམས་ཅད་ལ། །ཆོས་ཅན་དེ་དང་དེ་དག་ཀུན། །སངས་རྒྱས་སྙིང་པོ་ཅན་ཞེས་པ། །གསང་བ་
ལས་ཀྱང་ཆེས་གསང་བ། །བླ་མའི་དུས་ཐབས་ལེགས་བརྟེན་ནས། །དབང་བཞི་པོ་ལས་རྙེད་
པར་འགྱུར། །དབང་དེས་མ་སྨིན་སེམས་ཅན་ལ། །དེ་ལྟར་གྲགས་ན་ལྟུང་བར་འགྱུར། །ཐེག་
པ་མཆོག་འདིར་མི་ཞུགས་པའི། །ཕ་རོལ་ཕྱིན་པའི་ཐེག་པ་པས། །བརྟན་གཡོ་ཀུན་ལ་དེས་
ཁྱབ་ཅེས། །དམ་བཅའ་ན་ཡང་དགོས་ནུས་མེད། །དེ་ལ་སྙིང་པོ་གསུམ་ཡིན་ཏེ། །གཞི་ལམ་
འབྲས་བུའི་དབྱེ་བའོ། །འབྲས་བུ་སངས་རྒྱས་དངོས་ཡིན་ཕྱིར། །སྙིང་པོར་ཐེ་ཚོམ་འཚལ་མི་
དགོས། །དེ་ཡང་ཆོས་ཀྱི་སྐུ་དང་ནི། །གཟུགས་སྐུའི་དབྱེ་བའི་གཉིས་ཡིན་ནོ། །ཕར་ཕྱིན་ཐེག་
4 2
8



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་སྔོན་མེད་ཉི་མ་བཞུགས། ༥་
པར་གཟུགས་ཀྱི་སྐུ། །ཀུན་རྫོབ་བདེན་པར་བཤད་མོད་ཀྱི། །འདིར་ནི་ཡེ་ཤེས་སྐུ་ཡིན་ཕྱིར། །
དམ་པའི་དོན་གྱི་བདེན་པའོ། །ལམ་དུས་སྙིང་པོ་རྣམ་གཉིས་ཏེ། །རིམ་པ་གཉིས་ཀྱི་དབྱེ་བས་
སོ༑ ༑རྫོགས་པའི་རིམ་པའི་ཡེ་ཤེས་ནི། །དེ་བཞིན་གཤེགས་པའི་སྙིང་པོ་དང་། །དམ་པའི་དོན་
གྱི་བདེན་པ་དངོས། །བསྐྱེད་པའི་རིམ་པའི་ཡེ་ཤེས་ནི། །བདེ་གཤེགས་སྙིང་པོ་དངོས་ཡིན་ཏེ། །
ཅི་ཕྱིར་ཞེ་ན་ཞེན་པ་ཡི། །ཞུགས་ཚེ་འབྲེལ་པས་མི་བསླུ་ཕྱིར། །དོན་དམ་བདེན་པ་དངོས་མིན་
ཏེ༑ ༑རྟོག་པས་རྣམ་པར་བཏགས་ཕྱིར་རོ། །འདི་ནི་མཐུན་པའི་དོན་དམ་སྟེ། །ཅི་ཕྱིར་ཞེ་ན་རྣལ་
འབྱོར་པས། །མཉམ་པར་བཞག་པའི་ཡུལ་ཡིན་ཕྱིར། །དེ་ཕྱིར་གསང་བ་འདུས་པ་ལས། །འདི་
ལ་ཀུན་རྫོབ་བདེན་པར་གསུངས། །སྒྱུ་མའི་སྐུ་དེའང་ཡེ་ཤེས་སྐུར། །གནས་གྱུར་ཚེ་ན་དམ་པ་
ཡི༑ ༑དོན་ གྱི་བདེན་ པར་ཐེ་ཚོམ་མེད། །གཞི་དུས་སྙིང་པོའང་རྣམ་གཉིས་ཏེ། །དངོས་དང་
བཏགས་པའི་དབྱེ་བས་སོ། །དང་པོ་ཐེག་པ་མཆོག་གི་ནི། །རྣལ་འབྱོར་པ་ཡི་ཡེ་ཤེས་ངོར། །
གང་སྣང་ཀུན་ལ་སངས་རྒྱས་ཀྱི། །སྙིང་པོ་དངོས་ཀྱིས་ཁྱབ་པ་སྟེ། །ཅི་ཕྱིར་ཞེ་ན་དེ་དག་ཀུན། །
རྣལ་འབྱོར་པ་ཡི་བདེ་ཆེན་གྱི། །ཡེ་ཤེས་ཉིད་དུ་རོ་གཅིག་ཕྱིར། །མ་དག་བློ་ཅན་སྐྱེ་བོ་ཡི། །རྣམ་
ཤེས་ཡུལ་དུ་གང་སྣང་བ། །དེ་དག་ཀུན་ལ་གསལ་སྟོང་ནི། །ཟུང་དུ་འཇུག་པས་ཁྱབ་པ་ལ། །
སངས་རྒྱས་སྙིང་པོར་བཏགས་པ་སྟེ། །དེ་ལས་གཞན་དུ་བདེ་ཆེན་གྱི། །ཡེ་ཤེས་དངོས་སུ་ཐལ་
ཕྱིར་ རོ། །ཐེག་པ་མཆོག་ཏུ་མ་ཞུགས་པར། །བདེ་ཆེན་ཡེ་ཤེས་མཐོང་ན་ནི། །ཀུན་ གྱི་ཐེག་
མཆོག་ཐོབ་པར་འགྱུར། །བཅོས་མིན་ལུས་ལ་རང་བཞིན་གྱིས། །གྲུབ་པའི་དཀྱིལ་འཁོར་དག་
ལ་ནི། །མཚན་དཔེས་སྤྲས་པའི་སངས་རྒྱས་ཀྱི། །སྐུ་དག་དངོས་སུ་བཞུགས་ཞེས་པ། །རྒྱུ་དང་
ལམ་གྱི་དུས་དག་ཏུ། །གང་གི་ལུས་ངག་ཡིད་གསུམ་གྱིས། །དྲི་མ་བཀྲུས་པའི་དབང་དུ་བྱས། །
དབང་གི་མ་སྨིན་སེམས་ཅན་ལ། །གྲུབ་པའི་དཀྱིལ་འཁོར་བཞུགས་སོ་ཞེས། །བྱ་བ་སྔགས་ཀྱི་
ལུགས་མིན་ཏེ། །ཡིན་ན་དབང་གིས་མ་སྨིན་པའི། །སྔགས་ཀྱི་སངས་རྒྱས་ཡིན་པར་འགྱུར། །
4 29



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ཕྱིར་གསལ་སྟོང་འཁོར་བ་དང་། །སངས་རྒྱས་གཉིས་ཀའི་སྙིང་པོ་སྟེ། །ཐབས་ཀྱིས་ཟིན་པའི་
ཟུང་འཇུག་ནི། །སངས་རྒྱས་སྙིང་པོ་དངོས་ཡིན་ལ། །འཁོར་བའི་སྙིང་པོར་བཏགས་པའོ། །
ཐབས་ཀྱི་མ་ཟིན་ཟུང་འཇུག་ནི། །འཁོར་བའི་སྙིང་པོ་དངོས་ཡིན་ལ། །སངས་རྒྱས་སྙིང་པོར་
བཏགས་པའོ། །དེ་ཕྱིར་ཐབས་ཀྱིས་ཟིན་པ་ལ། །འཁོར་བའི་ཆོས་ཀྱིས་མ་གོས་ཤིང་། །ཐབས་
དང་བྲལ་ཡང་གསལ་བ་དང་། །སྟོང་པ་ཟུང་འཇུག་མི་འབྲལ་ཕྱིར། །འཁོར་འདས་དབྱེར་མེད་
ཅེས་བྱའོ། །མདོར་ན་མཐོང་བའི་ལམ་ཐོབ་ནས། །གཟིགས་ངོར་བརྟན་གཡོ་ཐམས་ཅད་ལ། །
སངས་རྒྱས་སྙིང་པོས་ཁྱབ་པ་སྟེ། །དོན་གྱི་ཡེ་ཤེས་བརྙེས་ཕྱིར་རོ། །དེ་ཕྱིར་ཐེག་ཆེན་ལུགས་
གཉིས་པོ། །གཅིག་ཏུ་བསྲེ་བར་མི་བྱ་སྟེ། །ཕ་རོལ་ཕྱིན་པར་རྒྱུ་དུས་སུ། །འབྲས་བུ་གྲུབ་པ་
བཀག་ཕྱིར་དང་། །བླ་མེད་ཐེག་པར་འབྲས་བུ་ནི། །ལམ་དུ་བྱེད་པར་ཡིན་ཕྱིར་རོ། །དེ་ལྟར་
རྣམ་པར་བཤད་པ་ལས། །བྱུང་བའི་དགེ་བ་རྣམ་དཀར་བ། །དེས་ན་མ་གྱུར་འགྲོ་ཀུན་གྱིས། །
ངེས་དོན་ཟབ་མོའི་དོན་ཤེས་ཤོགཐཚུལ་འདི་ས་སྐྱོང་བཀྲ་ཤིས་མགོན། །མཆེད་དང་བཅས་
པའི་འབྱོར་བ་ཡི། །ཡིད་བཞིན་རྒྱ་མཚོར་ངལ་གསོ་བ། །རྗེ་བཙུན་དགྱེས་བའི་བཤེས་གཉེན་
གྱིས། །མགྲིན་པའི་དཔལ་ལས་དེ་རིང་འཁྲུངས། །མི་བདག་བློན་པོར་བཅས་པ་ཡི། །ཡིད་ལ་
བཞེད་སྐུ་དེ་དག་ནི། །ཆོས་དང་སྲིད་ཀྱི་གཞུང་ལུགས་བཞིན། །མ་ལུས་ལེགས་པར་གྲུབ་གྱུར་
ནས། །ཕ་རོལ་རྒོལ་བ་མེད་པ་དང་། །མངའ་འབངས་ཐམས་ཅད་བདེ་བ་དང་། །དབུ་འཕངས་
རྟག་ཏུ་མཐོ་བར་ཤོགཐཅེས་སངས་རྒྱས་ཀྱི་སྙིང་པོའི་རྣམ་པར་བཤད་པ་མདོ་རྒྱུད་ཀྱི་སྙིང་པོ་
ཞེས་བྱ་བ་འདི་ནི་རྐང་སྟོན་མགོན་པོ་རྒྱལ་མཚན་གྱིས་བསྐུལ་བའི་ངོར། ཡུལ་དབུས་ཀྱི་ཐོས་པ་
འཛིན་པའི་དགེ་སློང་དཔལ་ཤཱཀྱ་མཆོག་ལྡན་དྲི་མེད་ལེགས་པའི་བློས་རྒྱལ་བ་ཞེས་བྱ་བ་ཤིང་ཕོ་
རྟའི་ལོ། དབོའི་ཟླ་བའི་ཡར་ཚེས་བཅུ་ལ། མངའ་རིས་སྨད་ཐུབ་བསྟན་དར་རྒྱས་གླིང་གི་གཙུག་
ལག་ཁང་ཆེན་པོར་གུས་པའི་ཡིད་ཀྱིས་ཉེ་བར་སྦྱར་བ་ཡིན་ནོ།། །།ཤུདྡྷཾ།། །། །
1
3 ()



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་སྔོན་མེད་ཉི་མ་བཞུགས། [༥
༄༅། །ཨོཾ་སྭསྟི་སིདྡྷཾ། བདེན་པ་གཉིས་ཀྱི་བཞག་ཚུལ་རྣམ་པར་ངེས་པའི་བསྟན་
བཅོས། སངས་རྒྱས་ཐམས་ཅད་དགོངས་པ་གཅིག་དང་དབྱངས་གཅིག་ཏུ་རྣམ་པར་ངེས་པའི་
རྒྱལ་པོ་ལ་ཕྱག་འཚལ་ལོ། །ལྟ་བ་ཡོད་དང་མེད་སོགས་ཀྱི། །སྤྲོས་པའི་མཐའ་གཅིག་ལ་བརྟེན་
པ༑ ༑མུ་སྟེགས་ཡིན་ནོ་དེ་ལས་གཞན། །དབུས་དང་ནང་ན་གནས་ཞེས་བརྗོད། །ནང་པས་
བརྟགས་པའི་བདག་མེད་པ། །མུ་སྟེགས་ཀྱིས་བརྟགས་བདག་ཡོད་པ། །ཀུན་རྫོབ་དོན་དམ་
བདེན་ནོ་ཞེས། །མུ་སྟེགས་པ་ཀུན་མཐུན་པ་སྨྲ། །མུ་སྟེགས་ཀྱིས་བརྟགས་ཀུན་རྫོབ་དང་། །
ལྷན་སྐྱེས་ཀྱིས་བཟུང་དོན་དམ་ཞེས། །འཇིག་རྟེན་པས་འཆད་འདིའི་རིགས་པས། །བདག་མེད་
བདེན་མེད་ཀུན་རྫོབ་དང་། །དེ་དང་དེ་ཡོད་དོན་དམ་པར། །འཇིག་རྟེན་གྱིས་འཆད་དེ་ཡི་ཕྱིར།།
ཀླུ་སྒྲུབ་ཟླ་གྲགས་རང་གི་ལུགས། །འཇིག་རྟེན་ལྷན་ཅིག་སྐྱེས་པའི་བློས། །གང་བཟུང་ཡོད་
པར་སྨྲ་བ་བརྫུན། །བདག་དང་བདེན་གྲུབ་འཇིག་རྟེན་པས། །དོན་དམ་བདེན་པར་མི་འཆད་
ན༑ ༑སྒྱུ་མའི་ སེམས་ཅན་ལོངས་སྤྱོད་བཅས། །བརྫུན་པར་འཆད་པ་དེ་ཀོ་ཅི། །འཇིག་རྟེན་
ལུགས་ཀྱི་དོན་དམ་ཀུན། །ཀུན་རྫོབ་ཉིད་ཕྱིར་ཡོད་མི་བཞེད། །འོ་ན་བསོད་ནམས་ཚོགས་སོག་
ཚེ༑ ༑སྦྱིན་པོ་ལ་སོགས་འཁོར་གསུམ་པོ། །ཡོད་མ་ཡིན་ནམ་བདེན་པར་འདོད། །བདེན་ན་
འཁོར་གསུམ་མི་དམིགས་པ། །ཅི་ལ་ཟེར་ཞེས་རྒོལ་བའི་ལན། །སྒྱུ་མའི་མཁན་པོ་རང་ལུགས་
ལ༑ །ཡོད་མ་ཡིན་ཡང་ལྟད་མོ་བའི། །ངོར་ཡོད་རྟེན་འབྲེལ་སྣ་ཚོགས་པས། །དགའ་དང་བདེ་
བར་བྱེད་དེ་བཞིན། །འཁྲུལ་མེད་ཡེ་ཤེས་ངོར་མེད་ཀྱང་། །རྣམ་ཤེས་ཡང་དག་མིན་རྟོག་ལ། །
ཇི་ལྟར་སྣང་བཞིན་ཚོགས་བསགས་པས། །སྒྱུ་མ་ལྟ་བུར་རྫོགས་སངས་རྒྱས། །སྒྱུ་མའི་སྐུ་དང་
བསོད་ནམས་ཚོགས། །ཀུན་རྫོབ་བདེན་ཕྱིར་རང་ལུགས་ལ། །ཡོད་མ་ཡིན་མོད་འཇིག་རྟེན་གྱི།།
ངོར་བྱས་སྨྲ་བ་ཡིན་ཞེས་གསུངས། །དེ་བས་ཀྱང་ནི་མཚར་ཆེ་བ། །རང་གི་ལུགས་ལ་ཆོས་གང་
ཡང་། །ཡོན་མིན་ཕྱིར་ན་དོན་དམ་པའི། །བདེན་པ་ཡང་ནི་གང་ནས་བཙལ། །མེད་པར་ཡང་ནི་
43 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་འདོད་པས། །ཆད་པའི་མཐར་ལྷུང་མ་ཡིན་པ། །ཁོ་ནར་མ་ཟད་ཡོད་པའི་ཆོས། །ཁས་མི་
ལེན་ཕྱིར་ཆད་མི་སྲིད། །མོ་གཤམ་བུ་ཡོད་མིན་པའི་ཚེ། །བུ་མེད་ཆད་པ་མིན་དེ་བཞིན། །འོན་
ཀྱང་བུ་མེད་དུ་ཞེན་པ། །སྤྲོས་པའི་མཐའ་ཕྱིར་དེ་མེད་པར། །དམ་བཅའ་བ་ཡང་འདིར་མི་
འཐད། །དེ་བཞིན་བདག་དང་བདེན་གྲུབ་ཆོས། །ཡོད་མ་ཡིན་མོད་མེད་པར་ཡང་། །དམ་མི་
འཆའ་བ་རིགས་ཚོགས་གཞུང་། །གཞན་དུ་ཡུལ་གྱི་སྤྲོས་པའི་མཐའ། ཁ་ཅིག་བཀག་པ་མེད་
པར་ཡང༌། །ཡུལ་གྱི་ཞེན་བློ་བཀག་ཙམ་གྱིས། །ཆོག་པ་སྔགས་དང་བྱམས་པའི་གཞུང་། །དེ་
བཞིན་མདོ་སྡེ་སྤྱོད་པ་དང་། །རྣལ་འབྱོར་སྤྱོད་པའི་དབུ་མར་ཡང་། །ཀུན་རྫོབ་འཇོག་ཚུལ་དེ་དེ་
བཞིན། །རང་གི་ལུགས་ན་ཧ་ཅང་ཐལ། །མདོ་སྡེ་པས་ནི་རྒྱུན་རགས་པ། །ཀུན་རྫོབ་ཉིད་ཕྱིར་
ཡོད་མིན་ཞིང་། །རྡུལ་དང་ཤེས་པ་ཆ་མེད་པ། །དོན་དམ་ཉིད་ཕྱིར་བདེན་པར་འདོད། །དེ་
འདྲའི་རྣམ་གཞག་ལེགས་ལྡན་དང༌། །ཡེ་ཤེས་སྙིང་པོས་ཐ་སྙད་དུའང་། །བཞེད་མ་ཡིན་ཏེ་ཇི་
སྐད་དུ། །ཇི་ལྟར་སྣང་བཞིན་ངོ་བོའི་ཕྱིར། །འདི་ལ་དཔྱད་པ་མི་འཇུག་གསུངས་། །སེམས་ཙམ་
གཞུང་དུ་རྣམ་ཤེས་དང༌། །ཕྱི་རོལ་བདེན་བརྫུན་སོ་སོར་འབྱེད། །ཡང་ན་རྣམ་ཤེས་བརྫུན་པ་
དང༌། །ཡེ་ཤེས་དམ་པའི་དོན་དུ་འདོད། །ཞི་འཚོ་རྗེས་འབྲང་དང་བཅས་པ། །སྒྲུབ་ཆོས་ཇི་སྙེད་
ཀུན་རྫོབ་དང་། །མཐར་ཐུག་ཚེ་ན་དོན་དམ་པའི། །བདེན་པའང་ཡོད་པར་མི་བྱེད་དོ། །བྱེ་བྲག་
སྨྲ་དང་མདོ་སྡེ་པ་། །གང་ཟག་རྫ་ས་ཡོད་མིན་པ་དང་། །ཕྱོགས་དང་དུས་ཀྱི་ཆ་མེད་པའི། །རྡུལ་
དང་ཤེས་པ་དོན་དམ་པའི། །བདེན་པར་འདོད་དོ་སེམས་ཙམ་པས། །དེ་འདྲ་གྲུབ་མཐས་
བརྟགས་པ་ཡིས། །ཀུན་རྫོབ་ཉིད་ཕྱིར་ཡོད་མིན་འདོད། །དྲུག་གིས་གཅིག་ཆར་བསྐོར་བ་ཡིས།།
རིགས་པས་རྡུལ་གྱི་ཆ་མེད་ནི། །མི་སྲིད་ཤེས་པ་ཆ་མེད་དང་། །བདག་མེད་པ་ཡང་མ་ཡིན་པ། །
དགག་ན་དོན་མཐུན་མེད་པར་ནི། །དགག་ན་ཡོད་མ་ཡིན་ཞེས་བཞེད། །ཕྱི་དོན་ཕྲ་རགས་
གཉིས་ཀ་ཡང་། །ཀུན་རྫོབ་བདེན་པར་ཆབས་ཅིག་མོད། །དུས་གསུམ་ཅིག་ཆར་མི་སྐྱེ་བས། །
4 32



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་སྔོན་མེད་ཉི་མ་བཞུགས། ༥་
ཆ་མེད་རྣམ་ཤེས་དོན་དམ་པའི། །བདེན་པར་སེམས་ཙམ་པ་འདི་འདོད། །རྣལ་འབྱོར་སྤྱོད་
གཞུང་དབུ་མ་པས། །རྣམ་ཤེས་དེ་འདྲ་རིགས་པ་ཡིས། །དཔྱོད་བཟོད་མིན་དང་མཉམ་གཞག་
གི ༑མྱོང་བྱ་མིན་ཕྱིར་ཀུན་རྫོབ་ཀྱི། །བདེན་ཕྱིར་ཡོད་མ་ཡིན་ཕྱིར་མོད། །གཉིས་མེད་ཡེ་ཤེས་
རྒྱུན་བཅས་ཀྱང་། །འཛིན་རྣམ་ཉིད་ཕྱིར་དོན་དམ་བདེན། །ངོ་བོ་ཉིད་མེད་སྨྲ་ཀུན་གྱིས། །གཞི་
ལམ་འབྲས་བུའི་ཡེ་ཤེས་ཀུན། །དཔྱད་མི་བཟོད་ཕྱིར་ཀུན་རྫོབ་བདེན། །སྒྱུ་མ་རིགས་སྒྲུབ་
དབུ་མ་པ། །རིགས་པས་བསྒྲུབས་པའི་མེད་པར་དགགཐརྟགས་ཀྱི་བསྒྲུབ་བྱ་དངོས་ཡིན་ཕྱིར།།
དོན་དམ་བདེན་ཞེས་འདོད་པ་དང་། །རྟགས་ཀྱི་བསྒྲུབ་བྱ་ཐ་སྙད་ཉིད། །ཡིན་ཕྱིར་ཕྱོགས་ཆོས་
ངེས་བློ་ཡིས། །གང་གསུངས་དོན་དམ་བདེན་ནོ་ཞེས། །ལུགས་གཉིས་སྔོན་བྱུང་ཕྱི་དུས་སུའང་།
དེ་ལྟར་འདོད་དོ་རྟ་དབྱངས་ཀྱིས། །དོན་དམ་བྱང་ཆུབ་སེམས་བསྒོམ་པའི། །རིམ་པར་འདི་
བཀག་ལོ་ཆེན་གྱིས། །བདག་མེད་དོན་དམ་བདེན་ནོ་ཞེས། །ཟེར་བ་དབུ་མ་རང་བརྒྱུད་པའི། །
གཞུང་ལུགས་མིན་པར་ལུང་གིས་བསྒྲུབས། །རབ་ཏུ་མི་གནས་དབུ་མ་པས། །རྟགས་ཀྱི་
བསྒྲུབ་བྱ་གང་གང་དེ། །སྤྲོས་པའི་ཕྱོགས་གཅིག་བཀག་ཙམ་ལས། །མ་འདས་ཕྱིར་ན་ཀུན་
རྫོབ་བདེན། །ཉིད་ཕྱིར་དེ་ཡོད་མིན་པ་ཡང་། །དགག་བྱ་ཡོད་མ་ཡིན་པར་གསུངས། །འོ་ན་
རབ་ཏུ་མི་གནས་པས། །སྤྲོས་ཀུན་བྲལ་བའི་སྟོང་པ་ཉིད། །དོན་དམ་བདེན་པར་འདོད་དམ་
ཞེས། །ཞེ་ན་སྤྲོས་པ་ཀུན་བཅོམ་ཚེ། །སྤྲོས་བྲལ་ཡོད་པ་ག་ལ་སྲིད། །དོན་དམ་བདེན་པའི་
མཚན་གཞི་ནི། །སྒྲ་དང་རྟོག་པས་མི་འཛིན་མོད། །རྣམ་ཀུན་པ་ཡི་ཡེ་ཤེས་ཀྱང་། །མེད་པར་
དགག་ལ་མངོན་སུམ་དུ། །འཇུག་པར་ཐེག་ཆེན་ཆོས་ལ་མེད། །འཁོར་ལོ་གསུམ་པའི་ཆོས་ཀྱི་
སྐད། །ཚད་མར་བཞེད་པའི་དབུ་མ་པས། །གཟུང་འཛིན་ཆོས་དང་དེ་བཀག་པའི། །གཞན་
སེལ་ཀུན་རྫོབ་བདེན་ཞེས་མོད། །ངེས་དོན་ཡེ་ཤེས་དོན་དམ་པའི། །བདེན་པར་བཞེད་པ་
མཉམ་གཞག་དང་། །རྗེས་ཐོབ་ཤན་འབྱེད་གཉིས་ཀའི་སྐབས། །འོ་ན་རིགས་པས་དཔྱད་པའི་
4 33



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངོར། །དེ་མི་རྙེད་པ་ཅི་ཞེ་ན། །རིགས་པ་སྒྲ་དང་རྟོག་པ་དང་། །ཉམས་མྱོང་ཟག་མེད་ཡེ་ཤེས་
ཕྱིར། །དེས་མྱོང་བ་ལ་འཇིག་རྟེན་པའི། །ཐོས་བསམ་བསྒོམ་པས་གནོད་མི་ནུས། །ཐལ་རང་
གཞུང་གི་སྟོང་པ་ཉིད། །མངོན་སུམ་རྟོགས་པའི་བློ་མེད་ན། །གང་གིས་གང་གང་མྱོང་དང་ནི། །
ཇི་ལྟར་སྤངས་དང་དེ་སྤངས་པའི། །ས་མཚམས་དབྱེ་བ་གང་ཡིན་དང་། །སྒྲིབ་ཀུན་སྤངས་པའི་
སངས་རྒྱས་ནི། །ཡོད་མ་ཡིན་ནམ་ཡོད་ན་ཡང་། །ཀུན་ལ་རྨོངས་པར་ཐལ་ཞེ་ན། །གང་གིས་
སློང་བློ་ཐུན་མཚམས་ སུ། །མཉམ་པར་བཞག་ལས་ལངས་བློ་དང་། །གང་ཞིག་སྤོང་ན་མ་
བརྟགས་པ། །གཅིག་པུར་ཉམས་དགའི་སྒྲིབ་ཀུན་དང་། །སྤངས་པའི་ས་མཚམས་སོ་སོ་ཡི། །
བསོད་ནམས་ཚོགས་ལ་འཇུག་ཚེ་དང༌། །ལུང་བསྟན་ལུང་མ་བསྟན་པའི་ཆོས། །གང་ཡང་ཡོད་
མ་ཡིན་པར་ནི། །སྟོང་པ་ཉིད་དུ་རོ་གཅིག་པར། །གྱུར་ལ་ལྡང་བློ་མི་སྲིད་པ། །དེ་དེ་རྫོགས་པའི་
སངས་རྒྱས་སོ། །རྒྱས་པར་བཤད་ན་ཆོས་མཆོག་གི །ཡེ་ཤེས་སྟོང་ཉིད་ཡུལ་ཅན་བློས། །སྤོང་
བར་བྱེད་དོ་གང་སྤང་བྱ། །མ་འོངས་སྐྱེ་རུང་ཆོས་ཅན་ཏེ། །ཇི་ལྟར་སྤོང་ན་ཆོས་མཆོག་བློ། །སྟོང་
པ་ཉིད་དུ་ཐིམ་གྱུར་པའི། །བྱ་རྫོགས་སྐད་ཅིག་མཐོང་ལམ་དུ། །རིགས་པ་དྲུག་ཅུའི་གཞུང་གིས་
བཤད། །དེ་ལས་བཞེངས་པའི་རྗེས་ཐོབ་བློས། །ཕྱི་མས་སྒོམ་སྤང་སྤོང་ལ་འཇུགཐས་དགུ་པོ་
ཡི་མཉམ་གཞག་ལས། །སྤང་བྱ་ཆེ་སོགས་སྤངས་པ་ཡིས། །རྣམ་གྲོལ་རེ་རེའི་འཇུག་ཐོགས་
སུ།། རྗེས་ཐོབ་བློ་གྲོས་རྒྱ་ཆེ་བས། །བསོད་ནམས་ཚོགས་ཆེན་རྫོགས་པར་བྱེད། །དེ་ཡི་དེ་མ་
ཐག་རྐྱེན་ནི། །སྦྱོར་བའི་དུས་ཀྱི་འཕེན་བྱེད་དང་། །རྟོག་པའི་ས་བོན་ཡོད་པ་ལས། །ཡིན་ནོ་ས་
བརྒྱད་པར་སླེབ་ཚེ། །དེ་དག་མེད་ཕྱིར་སངས་རྒྱས་ཀྱིས། །འགོག་ལས་སློང་བར་མཛད་དགོས་
སོ༑ ༑འདི་ ཡི་འགོག་པ་མེད་དགག་ཏུ། །ཟབ་མོ་འཇིགས་རུང་འཆད་པོས་བཤད། །ལངས་
པའི་ཡེ་ཤེས་དང་པོ་དེའི། །དེ་མ་ཐག་རྐྱེན་ཅི་ཞེ་ན། །ཡང་དག་མིན་རྟོག་ཕྲ་མོ་ཡི། །བག་ཆགས་
དྲུངས་མ་ཕྱུང་ལས་སོ། །ས་བདུན་པར་ནི་འགོག་པ་ལས། །ལྡང་ལ་འབད་རྩོལ་མི་དགོས་པ། །
.4 3
4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་སྔོན་མེད་ཉི་མ་བཞུགས། （༥
སྒྲ་དོན་འདྲེས་པར་འཛིན་པ་ཡི། །རྟོག་པ་གནས་མ་གྱུར་ལས་ཏེ། །འཇུག་ལ་འབད་རྩོལ་མི་
དགོས་པའང་། །ས་དྲུག་པ་ཡི་རྗེས་ཐོབ་ཏུ། །ཤེར་ཕྱིན་ལྷག་པར་གྱུར་ལས་ཡིན། །དབུ་མའི་
ལུགས་ ལ་ འགོག་ སྙོམས་ ཀྱི། །ངོས་ འཛིན་ སྟོང་ ཉིད་རྟོགས་ བློ་ཞེས། །བཤད་ན་ ཟབ་ མོ་
འཇིགས་རུང་མིན། །ས་བཅུ་ཐ་མའི་རྗེས་ཐོབ་བློ། །སྟོང་པ་ཉིད་དུ་རོ་གཅིག་པར། །སོང་བ་
རྒྱུན་གྱི་ཐ་མའི་སྟེ། །དེས་ན་རྗེས་ཐོབ་བློ་མི་སྲིད། །རྫོགས་སངས་རྒྱས་ཕྱིར་ཆོས་ཀྱི་སྐུ། །མེད་
དགག་ནམ་མཁའ་དང་མཉམ་པ། །ཡིན་ནོ་གཟུགས་ཀྱི་སྐུ་འདི་དགཐམཐའ་ཡས་ཡོན་ཏན་
ཀུན་རྫོགས་པར། །སྣང་ངོ་གཞན་སེམས་ཀྱིས་མ་བསྡུས། །སངས་རྒྱས་སེམས་ཅན་གང་གི་
ཡང་། །སས་མ་བསྡུས་པའི་རྫོགས་སངས་རྒྱས། །ཅི་ཞེས་ཟེར་ན་སངས་རྒྱས་ཀྱི། །མཛད་པ་རྫ་
མཁན་སྟོབས་ཆེན་གྱི། །འཁོར་ལོ་འཁོར་བའི་དཔེས་བསྟན་ཞིང་། །ས་རྣམས་ཀུན་གྱི་མཉམ་
གཞག་ནི། །མཁའ་ལ་འཕུར་བའི་བྱ་རྗེས་ལྟར། །རྣམ་དབྱེ་མི་ཕྱེད་པས་བསྟན་ནོ། །དེ་ནས་
ཞར་བྱུང་འདི་བཤད་པ། །སངས་རྒྱས་ས་ནི་སྒྲིབ་ཀུན་དང་། །བྲལ་བའི་མེད་པར་དགག་པ་
དང༌། །མ་ཡིན་དགག་ལ་ངོས་འཛིན་པའི། །ཤིང་རྟའི་སྲོལ་ཆེན་གཉིས་འདིར་བྱུང་། །ལུགས་
དང་པོར་ནི་སངས་རྒྱས་ཀྱིས། །གཟིགས་པའི་ཆོས་འགའ་ཡོད་མིན་ཕྱིར། །སེམས་ཅན་སངས་
རྒྱས་སྙིང་པོ་ཅན། །ཇི་ལྟར་ཡིན་ཚུལ་དེ་མི་བཞེད། །འོན་ཀྱང་སྒྲིབ་བཅས་སེམས་སྟོང་ཉིད། །
སྙིང་པོ་ཡིན་ཞེས་འདི་ན་སྨྲ། །དྲི་མ་ཡོད་དང་སེམས་དེ་ཡི། །རང་སྟོང་སྨྲ་བ་འགལ་བའི་ཁུར། །
སྲོལ་གཉིས་པར་ནི་སེམས་ཅན་ཀུན། །སངས་རྒྱས་སྙིང་པོ་ཅན་ནོ་ཞེས། །འཆད་ལ་འགལ་བ་
ཡོད་མིན་ཏེ། །འཆད་ཚུལ་དེ་མ་ཐག་དེར་འབྱུང་། །ཅི་ཕྱིར་ཞེ་ན་སྒྲིབ་པ་ཀུན། །གདོད་ནས་ཟད་
པ་ཉིད་ཕྱིར་དང་། །གཞི་དུས་ཡེ་ཤེས་གདོད་མ་ནས། །ཡོད་ཉིད་ཕྱིར་ན་དྲི་མེད་ཀྱི། །ཤེས་ལ་
ཡོན་ཏན་ཅི་མི་འཐད། །གཞི་དུས་དྲི་མ་ཡེ་ཤེས་འདི། །དམ་པའི་དོན་གྱི་སེམས་ཅན་དང་། །
དམ་པའི་དོན་གྱི་སངས་རྒྱས་ཀྱང་
། །ཡིན་ཏེ་སྒྲིབ་པ་ཀུན་བྲལ་ཕྱིར། །འདི་ལ་ཐོག་མཐའ་
༣
3
fy



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དབུས་མེད་ཅིང་། །བསོད་ནམས་དང་ནི་ཡེ་ཤེས་ཀྱི། །རྒྱུ་ལས་མ་བྱུང་བ་ཉིད་དང་། །རྒྱུན་གྱིས་
རྟག་དང་མི་ཟད་ཕྱིར། །དང་པོའི་སངས་རྒྱས་རྒྱུན་མེད་དང་། །རྟག་བརྟན་ཞི་བ་གཡུང་དྲུང་
ཉིད། །རྫོགས་སངས་རྒྱས་ཀྱིས་འདི་ཁོ་ན། །ལས་གཞན་གཟིགས་པ་མེད་མོད་ཀྱི། །སེམས་
ཅན་བཏགས་པའི་ཡོད་ཉིད་དུ། ཁས་ལེན་བྱས་ནས་ཚོགས་སོག་དང་། །སྒྲིབ་པ་སྤོང་དང་ས་
ལམ་དང་། །འཇུག་ཚུལ་རིམ་པ་དམ་བཅའི་ཚེ། །ཀུན་ཀྱང་སངས་རྒྱས་སྙིང་པོ་ཅན། །ཡིན་པར་
དམ་བཅའ་མི་རུང་སྟེ། །དྲི་མ་བསལ་བར་བྱར་ཡོད་ཅིང་། །ཡོན་ཏན་བཞག་པར་བྱར་ཡོད་ཕྱིར།།
མེད་ན་རང་བཞིན་རྣམ་དག་དང་། །གློ་བུར་རྣམ་དག་དབྱེར་མི་རུང་། །དྲི་མར་བཅས་ཚེ་སྟོབས་
སོགས་ལ། །རང་གི་ཡོན་ཏན་ཡོད་མ་ཡིན། །དང་པོའི་སངས་རྒྱས་སེམས་ཅན་རྣམས། །སངས་
རྒྱས་གང་ཡིན་བརྟག་བྱའི་ཚེ། །སངས་རྒྱས་ཡིན་ཏེ་ཤཱཀ་ཐུབ་ཀྱིས། །རྫོགས་སངས་རྒྱས་སུ་
གཟིགས་ཕྱིར་ཏེ། །དེས་མ་གཟིགས་པའི་ཆོས་ཀྱི་དབྱིངས། །ཡོད་མ་ཡིན་ཞིང་གང་གཟིགས་པ།།
དེ་ཉིད་གཟིགས་པོ་དེས་བསྡུས་ཕྱིར། །མདོར་ན་དྲི་མ་མེད་པ་ཡི། །ཡེ་ཤེས་སངས་རྒྱས་ལས་
གཞན་ཅི། །འོ་ན་སེམས་ཅན་ཇི་སྙེད་པ། །རྫོགས་སངས་རྒྱས་སུ་ཐལ་ཞེ་ན། །སེམས་ཅན་ཡོད་
པར་ཁས་ལེན་པ། །དེ་ཚེ་གཞི་དུས་ཆོས་ཀྱི་དབྱིངས། །སྒྲིབ་དང་བཅས་ཕྱིར་སངས་རྒྱས་སུ། །
ཁས་ལེན་བྱེད་པ་མ་ཡིན་ནོ། །བདེན་གཉིས་རྣམ་འབྱེད་ཤེས་པོ་ཡིས། །དྲི་མ་ཀུན་རྫོབ་བདེན་
པ་དང་། །དམ་པའི་དོན་དུ་འཇོག་པ་ཡི། །ལྟ་སྤྱོད་རིམ་པ་གཉིས་ཤེས་ཚེ། །སེམས་ཅན་རྣམས་
ནི་སངས་རྒྱས་ཉིད། །ཅེས་དང་གློ་བུར་དྲི་མ་ཡིས། །བསྒྲིབས་ཞེས་བྱ་བ་དེ་གསུངས་སོ། །རེ་
ཞིག་དེ་སྦྱར་བའི་དགེ་བས། །ཆོས་འཁོར་གསུམ་པའི་ངེས་དོན་གྱི། །གནས་ཀུན་འགལ་བ་མེད་
ཤེས་ནས། །དབུ་མའི་རྩེ་མོ་དེར་ཕྱིན་ཤོག། །། །
༄༅། །ཨོཾ་སྭསྟི་སིདྡྷཾ། ཆོས་ཀྱི་དབྱིངས་རྣམ་པར་ངེས་པའི་གཏེར་སྒོ་བརྒྱ་འབྱེད་ཅེས་བྱ་
བ༑ སངས་རྒྱས་ཐམས་ཅད་ཀྱི་དགོངས་པ་གཅིག་ཏུ་སྒྲུབ་པའི་རྒྱལ་པོ་ལ་ཕྱག་འཚལ་ལོ། །
43 6



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་སྔོན་མེད་ཉི་མ་བཞུགས། ༥ །
ཐེག་ཆེན་ཐུན་མོང་མིན་པ་ཡི། །དབུ་མ་རྣམ་གསུམ་ཀུན་མཐུན་པར། །ཆོས་ཀྱི་དབྱིངས་ལས་མ་
གཏོགས་པའི། །ཆོས་གཞན་མེད་འདི་གོ་གྱུར་ན། །ཡ་མཚན་ཆོས་ཀྱི་གཏེར་སྒོ་བརྒྱ། །ཕྱེ་བ་
ཡིན་ནོ་ཐོག་མར་ནི། །ཀུན་རྫོབ་འཁྲུལ་བའི་སྣང་བ་དང་། །དོན་དམ་འཁྲུལ་མེད་ངེས་པའི་དོན།།
འཇོག་ཚུལ་གཞུང་ཆེན་སོ་སོ་བ། །རྣམས་སུ་ཇི་ལྟར་བཤད་གང་དེ། །ཕྱིས་བྱུང་གཏམ་གྱིས་མ་
བསླད་པར། །ཤེས་ལ་རིང་པོར་ཐོགས་མི་བྱེད། །དེ་ཕྱིར་ཀུན་རྫོབ་ཏུ་བདེན་པ། །ཡོད་ན་ཆོས་
ཀྱི་དབྱིངས་སུ་ཐལ། །རྟགས་དེ་མི་མཐུན་ཕྱོགས་ལས་ནི། །བཟློག་པའི་ཤེས་བྱེད་ལུང་ལས་སོ།།
ཆོས་དབྱིངས་ངོས་འཛིན་དབུ་མ་གཉིས། །མཐུན་པར་གཞི་ལམ་འབྲས་བུ་ཡི། །རྒྱུད་གྱུར་ཆོས་
དབྱིངས་ཡེ་ཤེས་ཏེ། །མེད་པར་དགག་ལ་དེར་མི་བཞེད། །ངོ་བོ་ཉིད་མེད་སྨྲ་གཞུང་དུ། །ཆོས་
ཀྱི་དབྱིངས་སུ་མིང་འདོགས་པ། །མེད་པར་དགག་པའི་སྟོང་ཉིད་ལས། །གཞན་ཡོད་མ་ཡིན་དེ་
ཡང་ནི། །ཀུན་རྫོབ་བདེན་ཕྱིར་ཡོད་མིན་མོད། །དེ་མེད་ན་ཡང་ཀུན་རྫོབ་ཀྱི། །བདེན་ཀུན་
འཇོག་པར་ནུས་མ་ཡིན། །དམ་པའི་དོན་དུ་ཆོས་གང་ཡང་། །ཡོད་མིན་པ་ལས་ཐ་སྙད་དུ། །མི་
འབྱུང་ཅི་ཡང་ཡོད་མ་ཡིན། །ཐ་སྙད་སྒྲ་རྟོག་མ་རིག་པ། །དབང་བཙན་མ་ཡིན་དམ་པའི་དོན། །
རིགས་པས་དཔྱད་དང་ཡང་དག་ཤེས། །དབང་བཙན་པས་ན་དོན་འདི་སྒྲུབ། །ཀུན་རྫོབ་ཡོད་
མ་ཡིན་པ་ལ། །ཆད་པའི་མཐར་ཐལ་ཞེས་ཟེར་མོད། །གདོད་ནས་ཡོད་མ་མྱོང་ཕྱིར་དང་། །
མེད་པའང་མིན་པས་དེར་མི་འགྱུར། །སྟོང་ཉིད་ཡོད་པ་མ་ཡིན་ན། །མི་སྟོང་ཡོད་པ་ཐལ་ཟེར་
མོད། །རྟེན་འབྲེལ་ལྟོས་གྲུབ་ཆུད་བསན་པས། །ངོ་བོ་ཉིད་མེད་སྨྲ་གཞུང་ཉམས། །རང་སྟོང་
མཐར་ཕྱིན་གཞུང་སྲོང་ཚེ། །ཐེག་མཆོག་རྩེ་མོའི་མཉམ་གཞག་ཏུ། །ཡེ་ཤེས་ཡོད་པར་ཁས་
བླངས་ན། །དེ་ཉིད་དེས་སྟོང་མིན་པར་འགྱུར། །འོན་ཀྱང་ཇི་སྲིད་གཉིས་སྣང་གི །བག་ཆགས་
དྲུངས་ཕྱུང་མ་གྱུར་པ། །དེ་སྲིད་འཕེན་པའི་དབང་གིས་ནི། །རྗེས་ཀྱི་རྣམ་ཤེས་སྐྱེ་བར་འགྱུར། །
རྫོགས་སངས་རྒྱས་ལ་འདི་མེད་པས། །དེ་ཡོད་མིན་པ་ཟླ་གྲགས་དང་། །ཞི་བའི་གཞུང་ཡིན་
13 7



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལེགས་ལྡན་ཡང་། །དེ་མི་བཞེད་ན་རང་སྟོང་ཉམས། །རང་སྟོང་ཕྱོགས་གཅིག་ཆོས་གྲགས་
ཀྱང་། །བཞེད་དེ་གང་ཡོད་དེ་འཇིག་ཚེ། །གནས་མེད་པས་ན་དོན་བྱེད་པར། །ནུས་པ་བཞག་ཏུ་
མི་རུང་ཕྱིར། །འོན་ཀྱང་དོན་བྱེད་མི་ནུས་པ། །དངོས་མེད་ཉིད་དུ་ཁས་ལེན་ཅིང་། །དངོས་མེད་
མིན་ན་དངོས་པོར་ཡང་། །འདོད་ཕྱིར་མཐའ་བྲལ་རྩེར་མ་སོན། །དངོས་པོར་ཡོད་ལ་རྟག་པ་
ཡིས། ཁྱབ་ན་རྣམ་གཞག་ཀུན་ཉམས་ཞེས། །ཟེར་མོད་དོན་བྱེད་པར་ནུས་ན། །རྒྱུན་གྱི་རྟག་གོ་
དེར་རྟག་ཀྱང་། །སྐད་ཅིག་ཉིད་ཀྱིས་མི་རྟག་ཕྱིར། །རྣམ་འགྲེལ་མཛད་གཞུང་དེ་མ་འཁྲུལ། །
དཔེར་ན་ཉན་ཐོས་འཕགས་པ་ཡིས། །ཆོས་ཀྱི་བདག་མེད་པ་རྟོགས་ཀྱང་། །དེ་མེད་མིན་པར་
མ་རྟོགས་པས། །མཐའ་བྲལ་རྫོགས་པ་མེད་དེ་བཞིན། །སྔགས་ཀྱི་དབུ་མར་ཀུན་རྫོབ་ཀུན། །
རང་སྟོང་ཉིད་ཕྱིར་ཡོད་མིན་མོད། །དོན་དམ་ཆོས་ཀུན་རང་རང་གི །ངོ་བོས་སྟོང་ན་སྔགས་
ལུགས་ཉམས། །སྔགས་ཀྱི་ཀུན་སྤྱོད་མཐའ་དག་པ། །དོན་དམ་ཡེ་ཤེས་ཉིད་ལས་ཏེ། །བསྐྱེད་
རིམ་རྟོགས་པའི་རྣལ་འབྱོར་ཡང་། །མཐར་ཕྱིན་ཚེ་ན་ཆོས་ཀྱི་དབྱིངས། །ཡིན་ནོ་ཐོས་དང་
བསམ་པ་དང་། །རྟོག་པའི་སྒོམ་ཡང་དེའི་སྔོན་འགྲོ། །ཕར་ཕྱིན་ཐེག་པར་བསོད་ནམས་ཀྱི། །
ཚོགས་སོག་ཚེ་ན་ཐ་མལ་གྱི། །སྣང་བ་མེད་པར་བྱེད་མི་དགོས། །སྔགས་སུ་དེ་ལས་བཟློག
པའོ། །མཉམ་གཞག་ཟབ་མོ་ལ་ཟློའི་ཚེ། །ཆོས་ཀྱང་མེད་ཅེས་འཆད་པ་ནི། །སྔགས་སུ་མི་རུང་
ཕར་ཕྱིན་དུའང་། །དཔལ་ལྡན་ཟླ་བའི་གཞུང་དང་མཐུན། །དབུ་མ་གསུམ་དུ་ཀུན་རྫོབ་བདེན།།
ཡོད་མ་ཡིན་པ་འདི་ཤེས་ན། །བྱེ་མདོ་སེམས་ཙམ་ལུགས་སུའང་། །དེ་ཤེས་པ་ནི་རྟོགས་པ་ས།།
མེད་པར་དགག་པའི་སྟོང་པ་ཉིད། །དབུ་མར་ཡང་ནི་དོན་དམ་པར། །མི་འདོད་ཁོ་ནར་མ་ཟད་
ཀྱི༑ ༑དེ་གསུམ་གཞུང་དུ་དོན་དམ་པར། །དོན་བྱེད་ནུས་པ་དོན་དམ་གྱི། །བདེན་པའི་མཚན་
ཉིད་དུ་འཆད་པ། །འདི་ལ་ཁྱད་པར་ཡོད་མ་ཡིན། །སེམས་ཙམ་གཞུང་དུ་ཤེས་པ་ལས། །མ་
གཏོགས་ཕྱི་རོལ་དོན་མེད་ཅིང་། །ཤེས་པ་རྒྱུན་དང་སྐད་ཅིག་མ། །གཉིས་ལས་གཞན་མེད་ཕྱི་
，
4 38



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་སྔོན་མེད་ཉི་མ་བཞུགས། ༥།
མ་བདེན། །བྱེ་མདོ་རགས་རྒྱུན་རིགས་པ་ཡིས། །དཔྱད་ཚེ་མེད་ཕྱིར་ཡོད་མ་ཡིན། །རྡུལ་དང་
ཤེས་པ་ཕྱོགས་དང་ནི། །དུས་ཀྱི་ཆ་མེད་དོན་དམ་པར། །དོན་བྱེད་ནུས་ཕྱིར་དེ་ལས་གཞན། །
རིགས་པས་དཔྱད་ཚེ་ཡོད་མ་ཡིན། །འཇིག་རྟེན་ལུགས་ནི་ཐོགས་མེད་ཀྱི། །བག་ཆགས་བརྟན་
ལས་བྱུང་ཀུན་བདེན། །གྲུབ་མཐས་བརྟགས་དང་འཕྲལ་གྱི་ནི། །འཁྲུལ་རྒྱུས་བསླད་ཀུན་མེད་
ཕྱིར་བརྫུན། །གྲངས་ཅན་གཙོ་བོ་ཤེས་རིག་དག།ཁོ་ན་བདེན་ཕྱིར་དོན་དམ་སྟེ། །ཉེར་གསུམ་
རྫུན་ཕྱིར་ཀུན་རྫོབ་ཉིད། །རྒྱང་འཕན་མངོན་སུམ་གྱིས་མཐོང་བ། ཁོ་ན་དོན་དམ་བདེན་པ་སྟེ།།
མ་མཐོང་ལྷ་དང་དམྱལ་བ་སོགས། །རྫུན་ཕྱིར་ཀུན་རྫོབ་བདེན་ཞེས་འདོད། །བྱེ་བྲག་པའང་
རྫས་ཁོ་ན། །དོན་དམ་བདེན་ཡིན་གཞན་ཀུན་རྫོབ། །མདོར་ན་གྲུབ་མཐའ་འོག་མ་ཡི། །དོན་
དམ་གང་ཡིན་གོང་མ་པའི། །ཀུན་རྫོབ་ཉིད་དུ་འཆད་ཅེས་པ། །ཕལ་ཆེར་ཡིན་ནོ་མཐའ་གཅིག་
ཏུ༑ ༑ངེས་པ་མེད་དོ་གང་ཟག་གི །བདག་མེད་འཆད་ཚུལ་ཇི་བཞིན་ནོ། །སྔགས་སུ་མཉམ་
གཞག་སྣང་བཅས་ཚེ། །རྟེན་འབྲེལ་སྣ་ཚོགས་གང་ཤར་བ། །སྒྱུ་མ་ལྟ་བུར་བཤད་པའི་ཕྱིར། །
ཀུན་རྫོབ་བདེན་ཞེས་འཆད་པ་དང་། །ཆོས་དབྱིངས་ཉིད་ཕྱིར་དོན་དམ་པའི། །བདེན་པར་
འཆད་ཅེས་ཟེར་བ་བྱུང་། །སྣང་མཁན་རང་བློ་གཉིས་མེད་ཀྱི། །ཡེ་ཤེས་སུ་གྱུར་མ་གྱུར་ལས། །
བདེན་བརྫུན་སོ་སོ་བ་ཉིད་དེ། །གང་སྣང་ཤེས་པས་བསྡུས་ཕྱིར་རོ། །ཡུལ་དང་ཡུལ་ཅན་ཀུན་
བྲལ་བའི། །རང་སྟོང་མེད་དགག་ཆེན་པོ་འདི། །སྔགས་ཀྱི་ལམ་དང་བདེན་པ་གཉིས། །ཟུང་
འཇུག་ཅེས་བྱར་མི་བཞེད་མོད། །དགོས་མེད་མིན་ནོ་རང་གཞན་གྱི། །ལྟ་བ་ངན་པ་ཀུན་བཟློག་
ཕྱིར། །རྟོག་པས་གང་བཟུང་འདི་མིན་ཞིང་། །གང་འདི་མངོན་སུམ་གྱིས་མཐོང་བའི། །ཐམས་
ཅད་མཁྱེན་བློའང་མི་སྲིད་ཅེས། །ཟབ་མོའི་མདོ་དང་བསྟན་བཅོས་ལས། །ཡུལ་ཅན་ཞེན་པ་
ཀུན་བྲལ་བའི། །གཞན་སྟོང་མ་ཡིན་དགག་ཆེན་པོ། །སྔགས་ཀྱི་ལམ་དང་བདེན་པ་གཉིས། །
ཟུང་འཇུག་ཁོ་ནར་མ་ཟད་ཀྱི། །གང་འདིས་མི་བཟློག་གྲུབ་མཐའ་པའི། །ལྟ་ངན་གུད་དུ་ལུས་
4 39



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་མེད། །ཐོགས་མེད་གཞུང་དུ་ཀུན་གཞི་ཡི། །རྣམ་ཤེས་བདེན་པར་འཆད་མི་རུང་། །ཆོས་ཀྱི་
དབྱིངས་ལས་གཞན་མེད་ཅིང་། །ཡང་དག་མིན་རྟོག་ཉིད་ཕྱིར་བརྫུན། །གང་ལ་སྟོང་པ་ཉིད་
རུང་བ། །ཞེས་སོགས་དོན་ནི་ཆོས་སྐྱོང་གིས། །ཀུན་གཞིའི་ཡེ་ཤེས་ཟླ་གྲགས་ཀྱིས། །མེད་པར་
དགག་པའི་ སྟོང་ཉིད་ལའོ། །མདོར་ན་སངས་རྒྱས་སར་ཡོད་པ། །ཀུན་བདེན་ཐོགས་མེད་
མཆེད་ཀྱི་གཞུང་། །ས་དེར་གང་ཡང་ཡོད་མིན་པ། །ཟབ་མོ་འཇིགས་རུང་འཆད་པོའི་ལུགས། །
ཡིན་ནོ་མིན་ན་སངས་རྒྱས་སའི། །ཆོས་ཀུན་ཇི་ལྟར་རང་གིས་སྟོང་། །གསང་བ་འདུས་པར་འོད་
གསལ་གྱིས། །ཀུན་རྫོབ་སྦྱངས་ནས་དེ་འོག་ཏུ། །ཟུང་འཇུག་བཞེད་པ་ཟླ་གྲགས་ཀྱི། །དབུ་
མའི་གཞུང་དང་མི་མཐུན་མོད། །དབུ་མར་སྒྱུ་མ་རིགས་ཆུང་དང་། །རབ་ཏུ་མི་གནས་པ་གཉིས་
སུ༑ ༑འབྱེད་མོད་ རིགས་ གྲུབ་ རང་རྒྱུད་པའི། །རང་ལུགས་མིན་པ་གཞུང་ན་གསལ། །མི་
གནས་པ་ལ་རྒྱུན་བཅད་དང་། །ཟུང་འཇུག་མི་གནས་པར་ཕྱེ་ནས། །དང་པོ་སྔགས་སུ་དགག་
བྱ་སྟེ། །གཉིས་པ་གསང་བ་འདུས་པའི་ལུགས། །རབ་ཏུ་མི་གནས་པ་དེ་ནི། །བླ་མའི་ངག་གིས་
མ་བརྒྱན་ན། །ཟུང་འཇུག་བཤད་དུ་མི་རུང་ཕྱིར། །དབུ་མ་འབྲིང་པོ་ལས་མ་རྒལ། །བོད་ཀྱི་
དབུ་མ་ཕྱི་རབས་པས། །བསྒྲུབ་བྱ་ངེས་པའི་བློ་ཚད་མར། །འདོད་དེས་གསང་བ་འདུས་པ་ཡི།།
འོད་གསལ་དགག་བྱ་སླར་བཟློག་བྱས། །ཀླུ་སྒྲུབ་ཐོགས་མེད་གསང་སྔགས་ཀྱི། །ཉམས་ལེན་
དབུ་མ་དོན་གཅིག་ཅིང་། །རིགས་པས་དཔྱོད་ཚུལ་སོ་སོ་བས། །མ་ཆོད་སྒྲོ་འདོགས་བཅད་ཡོད་
མིན། །ལྟ་བ་ལ་ནི་ཐོས་བསམ་གྱིས། །གཏན་ལ་ཕབ་དང་བསྒོམ་བྱུང་གིས། །ཉམས་སུ་མྱོང་བྱ་
སོ་སོ་བ། །ཡོད་པ་སྔགས་དང་བྱམས་པའི་གཞུང་། །ཐལ་རང་གཞུང་དུ་དེ་ལས་བཟློག།སྔགས་
སུ་ཐབས་མཁས་མང་པོ་ཡིས། །ལྟ་བ་ཉམས་སུ་མྱོང་གྱུར་ནས། །རྗེས་སུ་ཐོས་བསམ་རིགས་པ་
ཡིས། །སྒྲོ་འདོགས་བཅད་ནས་ངོ་སྤྲོད་བྱེད། །ཕ་རོལ་ཕྱིན་པར་དེ་ལས་བཟློགཐརྣམ་པར་རྟོག་
པ་ཀུན་བྲལ་བའི། །ཞི་གནས་སོ་སོ་རང་རིག་གི །ཡེ་ཤེས་ཉིད་ལས་མ་འདས་མོད། །སོ་སོར་
4 4 ()



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་སྔོན་མེད་ཉི་མ་བཞུགས། ༼༥
རྟོག་པའི་ཤེས་རབ་དང་། །ཟུང་དུ་འབྲེལ་བར་མ་བྱས་ན། །གྲུབ་མཐའི་དབང་ལས་གང་ཟག་གི།
བདག་ཏུ་རྟོག་པ་ཉིད་སྲིད་ཕྱིར། །དེ་སྔོན་འགྲོའམ་རྗེས་སུ་ཡང་། །དེ་དེར་འབྲེལ་བའི་རྩེ་གཅིག་
པ༑ ༑ཡིད་བྱེད་གཞན་དང་མ་འདྲེས་ཕྱིར། །ཟུང་དུ་འཇུག་པ་ཉིད་ཡིན་གྱི། །སྟོང་པ་ཉིད་ཅེས་
བསམ་དགོས་ན། །འཕགས་ལམ་མཉམ་གཞག་ཇི་སྙེད་པ། །སྒྲ་དོན་འཛིན་པའི་རྟོག་པར་ཐལ།།
ཆོས་དབྱིངས་ངོས་འཛིན་ཡེ་ཤེས་ལ། །འཆད་ཚེ་སོ་སྐྱེའི་ཞི་གནས་ཀུན། །དམ་པའི་དོན་ལ་
མངོན་སུམ་པར། །བཤད་པས་ཆོག་མོད་དེ་དེ་ལ། །ངེས་པ་འདྲེན་པར་མ་ནོར་བའི། །ཐོས་
བསམ་རིགས་པ་ལ་རག་ལས། །དེ་ཁོ་ན་ཉིད་ལ་རྨོངས་པའི། །མ་རིག་པས་བསླངས་ཞི་གནས་
ཀྱི༑ ༑སྲིད་པར་འཕེན་དང་འགྲུབ་བྱེད་མོད། །བདག་མེད་རྟོགས་པའི་ཤེས་རབ་ཀྱིས། །ཀུན་
བསླང་ཐར་པའི་ལམ་ཁོ་ན། །བདག་ཏུ་རྨོངས་པའི་རྩེ་གཅིག་པ། །ལྟེངས་པོའི་ཞི་གནས་སུ་
འཆད་ ཀྱི། །རྟོག་དཔྱོད་ བྲལ་བའི་ ཞི་ གནས་ ཀུན། །ལྟེངས་པོར་བཤད་ན་ཧ་ཅང་ཐལ། །
འཕགས་པའི་མཉམ་གཞག་སྣང་བཅས་སུ། །འཆད་ལ་དབུ་མའི་དྲི་མེད་ཅེས། །ཟེར་བའི་རྟོག་
གེ་པ་དེ་ཡིས། །དག་སྣང་འབའ་ཞིག་པ་ཞེས་པ། །ལྟ་ཅི་སྣང་བཅས་ཇི་སྙེད་པ། །ཀུན་རྫོབ་ཉིད་
དུ་ཞེན་པས་ནོངས། །རྡུལ་གཅིག་སྟེང་ན་རྡུལ་སྙེད་སོགས། །མ་རིག་པས་བསྒྲིབས་མ་ཡིན་
ཡང་། །རིགས་པས་དཔྱད་མི་བཟོད་པའི་ཕྱིར། །ཀུན་རྫོབ་བདེན་ནོ་ཞེས་ཟེར་ན། །ཁོ་བོ་ཅག་
ལ་འཐད་པའི་སྐབས། །མང་མོད་ཁྱེད་ལ་གྲུབ་པའི་མཐའ། །ཀུན་དང་འགལ་བར་གདོན་མི་ཟ།།
རིགས་པའི་དཔྱད་པ་མི་བཟོད་ཀྱང་། །འཕགས་པའི་མཉམ་གཞག་གིས་མྱོང་ཀུན། །དོན་དམ་
བདེན་པར་འཇོག་ནུས་ཏེ། །རིགས་ཤེས་རྟོགས་པ་ཉིད་ཕྱིར་རོ། །ཆོས་ཀྱི་དབྱིངས་ལས་མ་
གཏོགས་པའི། །ཆོས་གཞན་མེད་པ་འདི་ཤེས་ཚེ། །རྫོགས་སངས་རྒྱས་ཀྱིས་གང་གཟིགས་པ།།
ཐམས་ཅད་ཆོས་ཀྱི་དབྱིངས་ཁོ་ན། །གཟིགས་ཚུལ་ཅི་ཡང་སྣང་མེད་དང་། །ཅི་ཡང་སྣང་བ་ཡོད་
བཤད་པ། །དག་ལས་ཡུལ་དང་ཡུལ་ཅན་གྱི། །རྣམ་པར་དབྱེ་བ་ཡོད་མིན་པ། །ཟླ་བའི་ཞབས་
4 4 1



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
དང་ཞི་ལྷ་ཡི། །ལུགས་སུ་རྣལ་འབྱོར་སྤྱོད་པ་པའི། །དབུ་མར་གཟུང་འཛིན་གཉིས་མེད་པའི། །
ཡེ་ཤེས་དེ་ཉིད་དེས་མྱོང་བ། །དེ་ལ་སོ་སོ་རང་རིག་ཟེར། །མེ་ལོང་ལྟ་བུའི་ཡེ་ཤེས་ལ། །མི་
འཆར་ཅི་ཡང་ཡོད་མིན་པ། །དེ་ཚེ་རྫོགས་སངས་རྒྱས་བློ་ཡི། །ཇི་སྙེད་པ་ཀུན་མཁྱེན་པར་
བརྗོད། །དེ་ཚེ་དེ་ལ་གང་སྣང་བ། །ཐམས་ཅད་ཆོས་དབྱིངས་ཁོ་ན་དང་། །རྫོགས་པའི་སངས་
རྒྱས་ཉིད་ཡིན་ཏེ། །དེ་སྣང་དེར་བློ་ཉིད་བསྡུས་ཕྱིར། །ཀུན་རྫོབ་བདེན་ཀུན་ཤཱཀ་ཐུབ་ཀྱི། །
ཤེས་ལ་དངོས་སུ་མི་སྣང་ན། །ཧ་ཅང་ཐལ་ཞེས་ཟེར་བའི་ལན། ཁྱེད་ལའང་དེ་ཕྱིར་དེར་ཐལ་ཏེ།།
བློ་ཚུལ་གཉིས་པར་བསྒྲུབ་པ་ཡི། །རིགས་པས་ཅི་ཞིག་གྲུབ་པ་སོམས། །རྣམ་པ་ཤར་བ་དངོས་
སྟོབས་ཀྱི། །སྒྲུབ་བྱེད་ཉིད་དུ་ཁས་བླངས་པ། །འཇིག་རྟེན་ལུགས་ཡིན་རིགས་པ་པའི། །མིན་
པར་ཆོས་ཀྱི་གྲགས་པས་བཤད། །རྣམ་པར་ཤར་བས་ཆོག་ཅེ་ན། །རྣམ་པ་སྣང་པོའི་ཤེས་ཉིད་
ཕྱིར། །འཁོར་བ་གདོད་ནས་གྲུབ་པ་ཡི། །སྒྲུབ་བྱེད་ཉིད་དུ་རུང་མ་ཡིན། །རྫོགས་སངས་རྒྱས་
ཀྱི་རང་སྣང་ལ། །དག་པ་རབ་འབྱམས་པ་ཉིད་ན། །ཐམས་ཅད་ཡེ་ནས་སངས་རྒྱས་ཕྱིར། །
འབད་ མེད་ གྲོལ་ བར་ཐལ་ཞེ་ན། །རྫོགས་སངས་རྒྱས་ཀྱི་གཟིགས་ངོ་ལ། །སངས་རྒྱས་མ་
གཏོགས་སེམས་ཅན་ནི། །ཅི་ཡང་ཡོད་པ་མ་ཡིན་མོད། །འཁྲུལ་ངོར་དེ་དང་དེར་སྣང་ཕྱིར། །
འབད་ནས་གྲོལ་བ་འཁྲུལ་བའི་ངོར། །འཁྲུལ་པ་ཉིད་ཀྱང་མེད་པའི་ཕྱིར། །དེ་དེའི་སྒྲུབ་བྱེད་
མིན་ཞེ་ན། །དུང་གི་ཁ་དོག་སེར་མིན་ཀྱང་། །ཇི་སྲིད་སེར་སྣང་མ་བཟློག་ན། །དེ་སྲིད་དཀར་པོ་
རྟོགས་མིན་པ། །དེའི་དཔེ་ལས་དེ་ཤེས་པའམ། །རྨི་ལམ་དུས་ཀྱི་དགའ་བདེའི་ཡུལ། །གདོད་
ནས་ཡོད་མ་མྱོང་ཡིན་ཡང་། །ཇི་སྲིད་གཉིད་སད་མ་གྱུར་པ། །དེ་སྲིད་དགའ་བ་དེ་མྱོང་བཞིན། །
གདོད་ནས་རྫོགས་སངས་རྒྱས་པ་ལ། །ཧ་ཅང་ཐལ་བར་མི་བསམ་སྟེ། །དྲི་མ་ཟད་དང་སྐྱེ་མེད་
པའི། །སྒྲུབ་བྱེད་ཉིད་ཀུན་གདོད་མ་ནས། །ཡོད་མ་མྱོང་བའི་ཕྱིར་ཞེས་དང་། །ཡོད་ན་སྟོན་པས་
སྒྲིབ་པ་ཀུན། །སྤང་དུ་མི་རུང་སྤངས་པར་ཡང་། །མི་འཐད་ཅེས་བཤད་མ་ཡིན་ནམ། །འོ་ན་
4 4 2



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་སྔོན་མེད་ཉི་མ་བཞུགས། ༼༥
ཆོས་དབྱིངས་ཇི་སྙེད་པ། །གདོད་ནས་དྲི་མ་ཀུན་བྲལ་ཕྱིར། །གདོད་ནས་སྟོབས་སོགས་ཡོན་
ཏན་ཀུན། །གྲུབ་པ་ཉིད་དུ་ཐལ་ཞེ་ན། །གཅིག་མེད་ཕྱིར་ན་གཅིག་ཡོད་པ། །ཐལ་བ་ངོ་བོ་ཉིད་
མེད་དུ། །སྨྲ་བའི་གཞུང་ལུགས་མ་ཡིན་མོད། །མདོ་དང་སྔགས་ལུགས་ཐུན་མོང་དུ། །འདི་ལ་
བསལ་དང་བཞག་བྱ་བ། །ཅུང་ཟད་མེད་ཅེས་བཤད་པ་ན། །ཕྱོགས་གཅིག་གདོད་ནས་གྲུབ་པ་
དང༌། །ཅིག་ཤོས་གདོད་ནས་ཡོད་མིན་པ། །རྫོགས་སངས་རྒྱས་ཀྱི་གཟིགས་ངོ་ལ། །དགོངས་
སོ་དེ་བཞིན་གཤེགས་སྙིང་པོ། །རྫོགས་པར་མཐོང་བ་སངས་རྒྱས་ལས། །གཞན་ལ་མེད་པར་
བཤད་ཕྱིར་རོ། །སློབ་པའི་ལམ་གྱི་ཐེམ་སྐས་ལ། །འཛེག་བྱེད་མཁན་པོའི་གཟིགས་ངོ་ན། །
བསལ་དང་བཞག་པར་བྱར་ཡོད་དེ། །དྲི་མ་རང་རིག་གིས་གྲུབ་ཅིང་། །སྟོབས་སོགས་ལྐོག་ཏུ་
གྱུར་ཕྱིར་རོ། །གཟིགས་ངོ་དེ་དག་གང་བཙན་ཞེས། །དཔྱོད་ན་སངས་རྒྱས་སེམས་ཅན་གྱི། །
གནས་སྐབས་སོ་སོར་ཕྱེ་ཞེས་བྱ། །དེ་དག་མིན་པའི་ཕུང་གསུམ་པ། །ནམ་ཡང་ཡོད་མིན་
འཁོར་བ་དང་། །མྱ་ངན་འདས་པའི་སྐབས་ཕྱེ་ནས། །ལན་འདེབས་བདེན་གཉིས་རྣམ་དབྱེ་
བཞིན། །ལྟ་ བའི་རྣམ་ གཞག་ སངས་ རྒྱས་ ཀྱི། །གཟིགས་ངོ་བཞིན་ ཡིན་ སྤྱོད་ པ་ ཡི། །རྣམ་
གཞག་སེམས་ཅན་མཐོང་ཚུལ་ལྟར། །བསལ་གཞག་ཡོད་མེད་སོ་སོར་ཕྱེ། །ཤེས་བྱེད་འཁོར་
བའི་ཆོས་རྣམས་ནི། །ཇི་ཙམ་གོམས་ཀྱང་ཆོས་དབྱིངས་དང་། །དབྱེར་མེད་གྱུར་པ་མི་སྲིད་པས།།
བསལ་བར་བྱ་ཡོད་པ་ཡིན་ཞིང་། །སྟོང་ཉིད་སྙིང་རྗེའི་སྙིང་པོ་སོགས། །མྱ་ངན་འདས་པའི་ཆོས་
རྣམས་ནི། །གོམས་པས་ཆོས་དབྱིངས་ཡེ་ཤེས་དང་
། །དབྱེར་མེད་ཕྱིར་ན་བཞག་བྱར་ཡོད། །
དོན་དམ་པར་ན་སེམས་ཅན་སོགས། །མེད་ཅེས་དྲི་མ་བསལ་མི་དགོས། །སྟོབས་སོགས་ཡོན་
ཏན་གདོད་མ་ནས། །ཆོས་དབྱིངས་ཡིན་ཕྱིར་ཆོས་དབྱིངས་ལ། །གསར་དུ་བཞག་དགོས་མ་
ཡིན་ནོ། །དེ་ཕྱིར་ལྷུན་གྱིས་གྲུབ་པ་དང་། །གནས་འགྱུར་མི་འགལ་ཞེས་བྱ་བ། །འདི་ནི་རྡོ་རྗེ་
ཐེག་པའི་ལམ། །ཡིན་ཕྱིར་གཞི་དུས་ཆོས་ཀྱི་དབྱིངས། །ཡོན་ཏན་ཀུན་དང་དབྱེར་མེད་པ། །
4 4
3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལམ་གྱི་དུས་སུ་གོམས་བྱས་པས། །འབྲས་དུས་དེ་དེ་དབྱེར་མེད་ན། །དེ་ལ་གནས་གྱུར་པ་ཞེས་
བརྗོད། །སེམས་ཅན་ཐམས་ཅད་སངས་རྒྱས་ཀྱི། །སྙིང་པོ་ཅན་ཞེས་གང་འདོད་པ། །དེ་དག་
གིས་ནི་སངས་རྒྱས་ལ། །དྲི་མས་དག་དང་མ་དག་པ། །གཉིས་སུ་འབྱེད་པ་འགལ་བའི་ཁུར། །
ཡིན་ནོ་རང་བཞིན་གྱིས་དག་ན། །དྲི་མས་མ་དག་པར་ཡང་འགལ། །རྒྱུད་ནས་གསུངས་པ་
སངས་རྒྱས་དང་། །སེམས་ཅན་སོ་སོའི་གཟིགས་ངོར་དེ། །ཡུན་རིང་འགྲོགས་པའི་ལྷན་ཅིག་ཏུ།།
མི་གནས་པ་ནི་ངོ་མཚར་ཆེ། །དྲི་མ་བསལ་བར་བྱར་མེད་ཚེ། ཡོན་ཏན་བཞག་པར་བྱར་མེད་
དེ༑ ༑གཉིས་པོ་ལྟོས་ནས་གྲུབ་པའི་ཕྱིར། །ཞེས་པ་ངོ་བོ་ཉིད་མེད་གཞུང་། །འོན་ཀྱང་འདིར་དེ་
བཏང་སྙོམས་སུ། །བྱས་ ནས་ཀུན་རྫོབ་མ་གྲུབ་ཅིང་། །དོན་དམ་ཡོད་པར་ཁས་ལེན་ཚེ། །
སངས་རྒྱས་ཐོག་མཐའ་མེད་པ་དང་། །དང་པོའི་སངས་རྒྱས་རྒྱུ་མེད་པའི། །ཤེས་བྱེད་བཙལ་བྱ་
སྒྲིབ་མེད་ན། །དེ་སྤོང་བྱེད་པའི་གཉེན་པོ་ཡང་། །དགོས་པ་མེད་དེ་བསོད་ནམས་ཀྱི། །ཚོགས་
སོག་པས་ཀྱང་ཅི་ཞིག་སྒྲུབ། །ཐོག་མ་མེད་པའི་སངས་རྒྱས་ལ། །དེ་མི་དགོས་ན་ད་ལྟར་གྱི། །
སངས་རྒྱས་བསྒྲུབ་ལ་དེར་དགོས་ཅི། །དེ་ཕྱིར་ལྟ་བའི་ལུང་སྦྱོར་དང་། །སྤྱོད་དང་སྒོམ་པར་བྱེད་
དུས་ཀྱི། །ལུང་སྦྱོར་གཅིག་ཏུ་མི་བསྲེ་བར། །སེམས་ཅན་ཐམས་ཅད་སངས་རྒྱས་ཀྱི། །སྙིང་པོ་
ཅན་ཞེས་བྱ་དེ་ཀུན། །ཡེ་སངས་རྒྱས་པའི་གཞུང་ཡིན་གྱི། །ས་ལམ་རྩི་བའི་གཞུང་མ་ཡིན། །
ཤཱཀྱ་ཐུབ་པས་ཁོང་རང་ཉིད། །ཐོག་མར་སངས་རྒྱས་པ་ཡི་དུས། །གཟུང་བར་ནུས་པ་མ་ཡིན་
པ༑ ༑དེ་བཞིན་སངས་རྒྱས་ཐམས་ཅད་ཀྱི། །ཆོས་སྐུ་གཅིག་ཕྱིར་དབྱེ་མི་ནུས། །རང་རང་སློབ་
པ་ལམ་དུས་སུ། །ལམ་ལ་བསླབས་པ་དེ་མཁྱེན་མོད། །དེ་དག་མ་རིག་འཁྲུལ་བའི་ངོར། །
བསལ་བཞག་ཡོད་པའི་དུས་སུ་མཁྱེན། །དེ་ལྟར་ཆོས་དབྱིངས་རྣམ་ངེས་ཀྱི། །གཞུང་འདི་ཤེས་
ན་འཁོར་བ་དང་། །མྱ་ངན་འདས་དང་དབྱེར་མེད་དང་། །ཀུན་རྫོབ་དང་ནི་དོན་དམ་དང་། །
གཉིས་པོ་ཟུང་དུ་འཇུག་པ་དང་། །གསལ་དང་སྟོང་པ་ཟུང་འཇུག་དང་། །སྣང་དང་སྟོང་དང་
4
4
4



གྲགས་ཆེན་བཅོ་བརྒྱད་ཀྱི་རྒྱུད་བླའི་འགྲེལ་པ་སྔོན་མེད་ཉི་མ་བཞུགས། ༥
དབྱེར་མེད་དང་། །བདེ་དང་སྟོང་དང་ཟུང་འཇུག་ཡང་། །བདེ་བླག་ཉིད་དུ་ཤེས་ནུས་པ། ཁོ་
ནར་མ་ཟད་བོད་དག་ལ། །གྲགས་པའི་ཕྱག་རྒྱ་ཆེན་པོ་དང་། །སྡུག་བསྔལ་རབ་ཏུ་ཞི་བྱེད་དང་།
གམ་པ་མངོན་དུ་ཕྱུང་བ་དང་། །གཅོད་དང་དོ་ཧ་ཞེས་བྱ་བ། །ཀུན་གྱིས་ངེས་པའི་དོན་དེ་ཡང་།།
རྫོགས་སངས་རྒྱས་ཀྱི་མཁྱེན་པ་ལ། །གང་ཤར་དེ་ལས་གཞན་མེད་པ། །ཡིན་པར་གྱུར་ལ་
གདེང་ཐོབ་ཅེས། །ཡིན་ནོ་དེ་ཡི་ཚེ་ན་ཡང་། །འཇིག་རྟེན་ལུགས་ཀྱི་དོན་དམ་དང་། །མཐུན་པར་
བསོད་ནམས་ཚོགས་སོག་དང་། །དེ་ཡི་དོན་དམ་ཀུན་རྫོབ་ཏུ། །བརྟགས་ནས་སྒྱུ་མ་ལྟ་བུ་ལ། །
རྣལ་འབྱོར་པ་འགའི་དོན་དམ་དུ། །བརྟགས་ནས་བསོད་ནམས་ཚོགས་སོག་དང་། །དེ་ཡང་
རྣལ་འབྱོར་གོང་མ་ཡིས། །སྟོང་པ་ཉིད་དུ་བརྟག་དཔྱད་ནས། །རྨོངས་པའི་མུན་ཆེན་སེལ་བ་
དང་། །དེ་དག་མ་དག་བློ་ངོ་ལ། །ལྟོས་པའི་ལམ་རིམ་དེ་བྱང་ནས། །སྟོང་ཉིད་དེ་ཡང་ཀུན་རྫོབ་
ཏུ༑ ༑སྔགས་ཀྱི་ལམ་པས་ཐག་བཅད་ནས། །ཆོས་དབྱིངས་ཡེ་ཤེས་འབའ་ཞིག་པ། །གཞི་ལམ་
འབྲས་བུའི་རྒྱུད་ཉིད་དུ། །ལེགས་པར་ཤེས་པ་འདི་ཡ་མཚན། །ཆོས་དབྱིངས་རྣམ་པར་ངེས་པ་
ཡི༑ ༑རིན་ཆེན་ལྡེ་མིག་འདི་གཏོད་པར། །བྱེད་པོ་རྣམ་དཔྱོད་ཅན་ཞིག་ནི། །ཆོས་ལ་དཔེ་
མཁྱུད་མི་འཛིན་ཅིང་། །ངེས་དོན་ཡིད་བཞིན་ནོར་ཆེན་པོ། །མུན་པའི་དབྱིངས་སུ་མ་སྦས་པར།།
རིན་ཆེན་གཏེར་སྒོ་བརྒྱ་ཕྲག་ཞིག།འབད་རྩོལ་མེད་པར་འབྱེད་དེ་ཡིན། །དགེ་བས་ངེས་དོན་
ཁང་བཟངས་སུ། །ཞུགས་ནས་ཉམས་སུ་ལེན་བྱེད་པོ། །ཀུན་ཀྱང་རང་རང་གོང་མ་ཡིས། །
བསྟན་པའི་དོན་ལ་གདེང་ཐོབ་ཤོག།ཅེས་བྱ་བ་འདི་གྲུབ་པའོ། །ཤུ་བྷཾ།། །།
4 4 5



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ། ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ། །
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་། །
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་།
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
དེབ་ཚད།
787mmX 1092mm 1/16
2316.25
ཡིག་གྲངས།
ཁྲི་ 1284
པར་གཞི།
2015ལོའི་ཟླ་11པར་པར་གཞི་དང་པོ་བསྒྲིགས།
པར་ཐེངས།
2015ལོའི་ཟླ་11 པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0
རིན་གོང་།
སྒོར་ 3840.00 ཁྱོན་པོད་དོན་དགུ་ཡོད། ༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག
པར་ཤོག



图书在版编目(CIP)数据
出了
六大集成之般若集:藏文/美桑古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
I.O六…. 0美…. 0藏语-研究
N.OH214
中国版本图书馆 CIP 数据核字(2015)
第210402号
六六大集成之般若集
邦译师罗追丹巴,等
乌金群培 嘎瓦西热桑布 土日美朗
土日美朗,萨迦格列
西藏藏文古籍出版社
拉萨市色拉路22号
850010
全国新华书店
作者
责任编辑
封面设计
出版
社 地
邮政编码
经销
印刷
开本
印 张
字数
版次
印次
标准书号
定 价
成都一千印务有限公司
787mm×1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
| 3840.00 元(全七十九册)
版权所有
翻印必究
