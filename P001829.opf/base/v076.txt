༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3408
n/a
ImageGroup: ||13CN4466
ISBN: n/a
Title:
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང།
'phags yul rgyan drug mchog gnyis kyi zhal lung /
Author:
||n/a
n/a
n/a;n/a
Descriptor:
Original Publication:
Place:
Publisher:
Date:
n/a
bod jongs bod yig dpe raying dpe skrun khang /
n/a
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



བརྩེ་ཆེན་རིག་མཛོད་
༧༧
འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
སྤྱོད་འཇུག་པོད་བཅུ་གཅིག
༡ - ༡༣
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



འཕགས་ཡུལ་རྒྱན་དྲུག་མཆོག་གཉིས་ཀྱི་ཞལ་ལུང་།
དཔལ་ས་སྐྱའི་བཞེད་གཞུང་པོད་ཆེན་དྲུག་གམ་གྲགས་ཆེན་བཅོ་བརྒྱད་ལས།
ཕར་ཕྱིན་སྐོར།
སྤྱོད་འཇུག་པོད་བཅུ་གཅིག
༡ - ༡༣
སྨོན་བཟང་དཔེ་རྙིང་འཚོལ་བསྡུ་ཁང་ནས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



། དཔེ་སྐྲུན་གསལ་བཤད།
ཡོངས་གྲགས་ཀྱི་ལོ་རྒྱུས་ལྟར་ན་བོད་དུ་ལྷ་ཐོ་ཐོ་རི་སྙན་ཤལ་སྐབས་དཔང་སྐོང་ཕྱག་བརྒྱ་དང་མདོ་སྡེ་ཟ་མ་ཏོག་
སོགས་ཀྱི་དམ་པའི་ཆོས་གཞུང་བྱུང་བ་དང་། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་ད་ལྟ་སྤྱོད་བཞིན་པའི་བོད་
ཡིག་འདི་བྱུང་ནས་ལོ་ཙཱ་བ་ཐུ་མི་སོགས་ཀྱིས་ཐེངས་དང་པོར་སངས་རྒྱས་པའི་ཆོས་གཞུང་བསྒྱུར་བ་མངའ་བདག་ཁྲི་
སྲོང་ལྡེ་བཙན་གྱིས་བསམ་ཡས་སུ་སྒྲ་བསྒྱུར་ལོ་ཙཱའི་གླིང་བཏབ་ནས་རྒྱ་དཀར་ནག་དང་ལི་ཡུལ་ཁ་ཆེ་སོགས་ནས་རྒྱལ་
བའི་བཀའ་དང་འཕགས་ཡུལ་མཁས་པ་རྣམས་ཀྱི་བསྟན་བཅོས་ཕྱོགས་ཡོངས་ནས་བསྒྱུར་བའི་དབུ་ཚུགས། དེ་རྗེས་
དར་མ་འུ་དུམ་བཙན་གྱིས་ཆོས་མ་བསྣུབས་བར་དང་ལྷག་པར་དུ་བསྟན་པ་ཕྱི་དར་གྱི་དུས་སུ་ལོ་པཎ་གྱི་རྒྱུན་མ་ཆད་
པར་རྒྱལ་བའི་བཀའ་དང་རྒྱན་དྲུག་མཆོག་གཉིས་སོགས་འཕགས་ཡུལ་པཎ་གྲུབ་རྣམས་ཀྱི་དགོངས་འགྲེལ་བསྟན་བཅོས་
སོགས་ཕྱི་ནང་གི་རིག་གཞུང་སྤྱི་དང་བྱེ་བྲག་དུ་མ་བསྒྱུར་བའི་རྒྱུན་ད་ལྟའི་ཆ་བར་དུ་གནས་ཡོད་པ་ཡིན། །དེ་འདྲའི་
དུས་ཚོད་ནང་དུ་བསམ་བཞིན་དུ་སྲིད་པ་བཟུང་བའི་སྐྱེས་བུ་ཆེན་པོ་མང་པོས་བཀའ་དང་བསྟན་བཅོས་འགྱུར་རོ་ཅོག་
ཕྱོགས་གཅིག་ཏུ་སྒྲིག་པའི་འཁུར་བཞེས་ནས་བོད་ཡུལ་དུ་གྲགས་པའི་བཀའ་བསྟན་ཕྱི་མོ་མང་དུ་བྱུང་བར་མ་ཟད། དེ་
དག་གི་རྒྱུན་ལས་བཀའ་བསྟན་གྱི་སྤར་ཡང་གངས་རིའི་ལྗོངས་དང་འཛམ་གླིང་ས་ཕྱོགས་གང་སར་སྤྲོས་པའི་ཕྲིན་
ལས་ཀྱིས་ཁྱབ། །དེ་བཞིན་དུ་བསྟན་པ་ཕྱི་དར་ཙམ་ནས་མདོ་མངས་དང་གཟུངས་འབུམ། སྔགས་འབུམ་སོགས་ཕྱོགས་
སྒྲིག་བྱེད་པའི་དབུ་ཚུགས་པ་དང་ལྷག་པར་དུ་གསང་ཕུ་ནེའུ་ཐོག་སོགས་གངས་རིའི་སུལ་གང་སར་བཤད་གྲྭ་དར་ནས་
དབུ་ཕར་འདུལ་མཛོད་སོགས་གཞུང་ཆེན་བཀའ་པོད་བཞིའམ་ཚད་མ་སྦྱར་བས་བཀའ་པོད་ལྔ་དང་། བཀའ་གདམས་
གཞུང་དྲུག་དང་གཞུང་ཆེན་བཅུ་གསུམ་སོགས་ཀྱི་བཤད་སྲོལ་དར། ། །
ལྷག་པར་དུ་ས་སྐྱ་པའི་ལུགས་འདི་ལ་སྔར་ནས་གཞུང་བཤད་གཞན་ཁག་ཡོད་མུས་ཐོག་ཁྲིད་ཆེན་གྱི་ཕྲིན་ལས་
ཀྱང་ལྷག་པར་རྒྱས་ཏེ་ཀུན་མཁྱེན་རོང་སྟོན་པ་ཆེན་པོས་དཔལ་ནཱ་ལེནྡྲའི་ཆོས་གྲྭ་ཆེན་པོར་བཤད་པའི་གཞུང་དྲུག་ཅུ་
དང་རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་བརྒྱའི་བཀའ་ཁྲིད་ཀྱི་འཆད་སྲོལ་ཡང་བྱུང་ཞིང་། དེའི་ཕྱིས་ཙམ་
ལ་འབྲས་ཡུལ་མེ་ཏོག་སྐྱེད་ཚལ་དུ་སྦྱང་བྱའི་གཞུང་ལ་རྒྱ་བོད་ལ་གྲགས་ཆེ་བའི་བཀའ་པོད་བཞི་བཅུ་རྩ་ལྔས་གཙོ་བྱས་
ཏེ་ཁྲིད་རྒྱུན་གནང་མོད། ངེས་པར་སྦྱོང་དགོས་ཀྱི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་
དྲུག་ཏུ་ས་སྐྱ་པ་རྣམས་བཞེད། །ཅེས་པ་པོད་ཆེན་དྲུག་གམ་ཡང་ན། སོ་ཐར་མདོ་དང་མདོ་རྩ་འདུལ་བའི་སྐོར། །ཚད་
མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་པའི་སྐོར། །བྱམས་ཆོས་ལྔ་དང་
སྤྱོད་འཇུག་ཕར་ཕྱིན་སྐོར། །རྩ་འཇུག་གཞི་གསུམ་ཆེས་ཟབ་དབུ་མའི་སྐོར། །སྡེ་བདུན་མདོ་བཅས་དགོངས་འགྲེལ་
རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །



ཞེས་གསུངས་པ་ལྟར་གྲགས་ཆེན་བཅོ་བརྒྱད་ཀྱི་ཁྲིད་སྲོལ་འདི་ཉིད་བྱུང་བར་མངོན། །དེ་ལྟར་པོད་ཆེན་དྲུག་གམ་གྲགས་
ཆེན་བཅོ་བརྒྱད་དུ་གྲགས་པའི་གཞུང་བཤད་སྐོར་གྱི་གསུང་འབོར་ཆེ་གནད་ཟབ་པ་མང་དག་ཡོད་སྐོར་སྔར་ནས་གྲགས་
མོད། ཞིབ་ཆའི་ཆོས་ཚན་ཇི་ཡིན་ཙམ་གྱི་དཀར་ཆག་སྔར་ནས་ཐོ་རུ་འཁོད་པ་ཞིག་མེད་ཁར་ལོ་དུས་དང་རྐྱེན་ཁ་ཅི་
རིགས་པས་ད་ལྟའི་ཆར་གྲངས་ངེས་ཀྱི་ཟེར་ལོ་ཙམ་ལས་དེ་འབྲེལ་གྱི་གཞུང་ཚན་སོ་སོར་འགྲེལ་བྱེད་མཁན་པོ་སུ་ཡིས་
མཛད་པའི་བསྟན་བཅོས་ཅི་འདྲ་སོགས་བཞུགས་མིན་སོགས་ཀྱི་ཆ་འཕྲིན་ཙམ་ཡང་ཉག་ཕྲར་འགྲོ་བའི་སྐབས་འདིར་
སྨོན་བཟང་དཔེ་རྙིང་བསྡུ་སྒྲིག་ཁང་གིས་ལོ་མང་རིང་ལྷག་བསམ་ཟོལ་བ་མེད་པར་འབད་བརྩོན་ཆེན་པོས་དཔེ་རྙིང་
བཙལ་འཚོལ་དང་བསྡུ་སྒྲིག །སྤར་སྐྲུན་སོགས་ཀྱི་ངལ་བ་ལྷུར་བཞེས་ནས་ད་ཆ་རྒྱ་ཆེའི་དོན་གཉེར་བ་རྣམས་ཀྱི་སྤྱན་
ལམ་དུ་བསྟར་ཐུབ་པ་འདིར་ཐུགས་རྗེ་བཀའ་དྲིན་ཆེ་ཆེ་ཞུ་རྒྱུ་དང༌། གཞན་ཡང་རླབས་ཆེན་གྱི་བྱ་བཞག་འདིར་དངོས་
སུ་ཐུགས་འགན་བཞེས་ཏེ་ཐོག་མཐའ་བར་གསུམ་ཕྱག་ལས་གནང་མཁན་དགེན་ཐུབ་བསྟན་སྨོན་ལམ་ལགས་ཀྱི་གཙོས་
པའི་ལས་གྲོགས་རྣམས་ལ་སྙིང་དབུས་ནས་ཐུགས་རྗེ་ཆེ་ཞུ་བ་དང་དེར་རྒྱུ་སྦྱོར་བ་ཡོན་གྱི་བདག་པོ་བཅས་དང་། མ་ཐུན་
འགྱུར་གྱི་རོགས་རམ་པ་རྣམ་པར་ལྷན་རྒྱས་ལའང་ཐུགས་རྗེ་ཆེ་ཞུ་རྒྱུ་དང་ཆབས་ཅིག་ཁོང་རྣམས་ཀྱིས་བོད་མི་རིགས་
ཀྱི་རིག་གནས་ལ་བཅངས་པའི་བརྩེ་སེམས་ལ་ང་ཚོས་རྗེས་སུ་ཡི་རངས་ཞུ་རྒྱུ་ཡིན། །ད་ལན་སྤར་དུ་གྲུབ་པའི་པོད་ཆེན་
དྲུག་གི་ཡ་གྱལ་ལས་ཕར་ཕྱིན་སྐོར་གྱི་གཞུང་འགྲེལ་བསྟན་བཅོས་དེབ་ཕྲེང་བརྒྱད་ཅུའི་བདག་ཉིད་ཅན་འདི་དག་ནང་
རིགས་ཡོངས་གྲགས་ཀྱི་བསྟན་བཅོས་ཕུད་སོགས་གསར་རྙེད་དཔེ་དཀོན་དང་སྔར་ནས་དཔེ་རྒྱུན་སྟོང་པར་བརྩི་བའི་
མཁས་པའི་བརྩམས་ཆོས་མང་དག་ཞིག་བཞུགས་ཡོད་པས་བཤད་གྲྭ་བ་རྣམས་ཀྱི་ངོས་ནས་ཞུས་ན་གཙིགས་ཆེ་ལ་ཤིན་
ཏུ་མཁོ་བའི་ཡིག་ཚངས་འབའ་ཞིག་ཏུ་ངེས་པས་ལེགས་སྐྱེས་ཀྱི་གནས་ཆེན་པོ་ཞིག་ཡིན་པར་གདོན་མི་ཟ་བའོ། །།
འབྱུང་ཆར་ཡང་པོད་ཆེན་དྲུག་གི་གཉིས་པ་ཚད་མ། འདུལ་བ། མངོན་པ། དབུ་མ། སྡོམ་གསུམ། ཆ་ལག་སྟེ་
ཁྱོན་པོད་གྲངས་བརྒྱ་དང་གྱ་དགུ་ཡོད་པ་རྣམས་ཀྱང་མུ་མཐུད་སྤར་སྐྲུན་བྱེད་འཆར་ལགས་ན། ལྷག་བསམ་དང་ཤེས་
ཡོན་ལྡན་པའི་མཁས་དབང་རྣམས་ཀྱིས་དགོངས་འཆར་དང་སློབ་སྟོན་གནང་རྒྱུའི་རེ་སྨོན་དང་། མཇུག་ཏུ་གསལ་
བཤད་ཞུ་དགོས་པ་ཞིག་ལ་ད་ཐེངས་ཀྱི་ཕྱོགས་སྒྲིག་འདི་ཉིད་བྱེད་པའི་བརྒྱུད་རིམ་ནང་ངེད་ཚོའི་ཤེས་ཡོན་དམན་ཐོག་
དེ་འདྲའི་ཉམས་མྱོང་མེད་རྐྱེན་གང་ཐད་ལ་ནོར་འཁྲུལ་མི་ཉུང་བ་ཞིག་ཡོང་ངེས་རེད་ན་གཟུར་བོར་གནས་པའི་མཁས་
པ་རྣམས་ཀྱི་སྤྱན་སྔར་བཤགས་ཤིང་རིན་བྲལ་བཀའ་སློབ་ལྷུག་སྩོལ་ཡོང་བ་ཞུ་གསོལ་བཅས།
༢༠༡༥ལོའི་ཟླ་བ་༡༡པའི་ཚེས་༡༣ཉིན་ལྷ་ལྡན་རང་ཤག་ནས་སྐ་བ་ཤེས་རབ་བཟང་པོས་ཕུལ། །



ལས་རིམ་གླེང་སློང་གཏམ།
༈ བསྡུ་སྒྲིག་པའི་གླེང་བརྗོད།
རྣམ་དག་ཚོགས་གཉིས་བྱེ་བས་བསྐྲུན་པ་མཚན་དཔེའི་མེ་ཏོག་རྒྱས་པའི་སྐུ། །
རྣམ་མང་གདུལ་བྱའི་མོས་པ་ཇི་བཞིན་དྲུག་ཅུའི་དབྱངས་ཀྱིས་འདོམས་པའི་གསུང་། །
རྣམ་བཀྲ་ཤེས་བྱའི་རྣམ་འགྱུར་སྣ་ཚོགས་གཅིག་ཅར་འཇལ་ནུས་གསལ་བའི་ཐུགས། །
རྣམ་འདྲེན་ཀུན་གྱིས་མཆོག་ཏུ་བསྔགས་མཛད་བཅོམ་ལྡན་ཤཱཀྱའི་ཏོག་དེ་མཆོད། །
བརྒྱད་ཁྲི་བཞི་སྟོང་གཞུང་གི་སྤོ་ལས་སྙིང་བཅུད་གདུང་སེལ་བདུད་རྩིའི་རྒྱུན། །
རྒྱན་དྲུག་རྨད་བྱུང་སྒོ་དྲུག་མཁས་པའི་མན་ངག་ཀླུང་ཆེན་དལ་འབབ་ལས། །
བྷོ་ཊའི་ལྗོངས་ཀྱི་མཁས་པའི་ཐུགས་ཀྱི་རྒྱ་མཚོ་བསྐྱིལ་ལས་ཐོན་པ་ཡི། ། །
གཞུང་མཆོག་ཆུ་འཛིན་རབ་ཏུ་བསྲུབས་ནས་སྦྲང་ཆར་འདིར་ན་སྤྲོ་བར་བྱ། །
དེ་ཡང་འདིར་འཛམ་གླིང་རྣམ་མང་ཤེས་རིག་གི་སྐྱེད་ཚལ་དབུས་སུ་པདྨ་དཀར་པོ་ལྟར་ཤིན་
ཏུ་བརྗིད་ཉམས་ལྡན་པའི་སངས་རྒྱས་ཆོས་ལུགས་ཀྱི་གཞུང་འདི་དག་ནི་དཔྱད་པ་གསུམ་གྱིས་རིགས་
པས་ལེགས་པར་གཏན་ལ་ཕབས་ནས་དྲང་ངེས་ཀྱི་རྣམ་གཞག་རྣམས་རང་རང་སོ་སོའི་སྐབས་དང་
ལེགས་པར་སྦྱར་ཤེས་ན་ཕྱི་དངོས་པོའི་གནས་ལུགས་དང་། ལྷག་པར་ལུགས་འདིའི་བརྗོད་བྱ་གཙོ་བོ་
ནང་སེམས་ཀྱི་ཁྱེར་སོ་དང་། ངོས་འཛིན། གནས་ལུགས་རྣམས་ལ་གསལ་རྒྱས་ཀྱིས་བསྟན་པར་མཛད་
པ་རྒྱལ་བའི་བཀའ་འགྱུར་རིན་པོ་ཆེ་ལས་བྱུང་པ་རྣམས་ཀྱི་སྙིང་པོ་དག་འཕགས་པའི་ཡུལ་གྱི་མཁས་
གྲུབ་ཆེན་པོ་དག་གིས་ཚིག་ཉུང་ངུའི་ལམ་ནས་ལེགས་པར་འདོམས་པར་བྱེད་པའི་བསྟན་བཅོས་བསྟན་



ལས་རིམ་གླེང་སློང་གཏམ།
འགྱུར་རིན་པོ་ཆེ་ལས་བྱུང་པ་རྣམས་མདོར་ཧྲིལ་གྱིས་དྲིལ་ན་བརྗོད་བྱ་རིག་པའི་གནས་ལྔར་འདུས་ལ།
དེ་ལས་ཀྱང་སྐབས་འདིར་ནང་རིག་པ་ཡིན། དེའང་བསྒྲུབ་བྱ་མདོ་སྔགས་གཉིས་སུ་ཡོད་པའི་དང་པོ་
མདོའི་དོན་སྟོན་པ། གྲུབ་མཐའི་དབང་གིས་བྱེ་མདོ་སེམས་ཙམ་དབུ་མ་བཞིའི་སྙིང་དོན་གསལ་བར་
སྟོན་པའི་བསྟན་བཅོས་གལ་ཆེ་བ་དག་སློབ་གཞི་གཅིག་ཏུ་བྱས་པའི་མཚན་པོད་ཆེན་དྲུག་གམ། ཅུང་
ཞིབ་ཆས་དབྱེ་ན་གྲགས་ཆེན་བཅོ་བརྒྱད་ཅེས་པའི་སོ་སོའི་འབྲེལ་ཡོད་ཀྱི་འགྲེལ་སྐོར་རྣམས་ཕྱོགས་
བསྡུས་ཇི་ལྟར་བྱས་པའི་ཚུལ་ཅུང་ཟད་གླེང་བར་སྤྲོའོ། །
འདི་བཤད་པ་ལ་དོན་བཞི་སྟེ། སྔར་རིགས་ཁོངས་སུ་བསྡུ་བ་ཇི་ལྟར་བྱུང་ཚུལ། འདི་ཁོངས་
སུ་གང་དག་འདུས་ཚུལ། བསྡུས་པའི་མ་ཡིག་གི་གནས་སྟངས། ཇི་ལྟར་བསྡུས་པའི་ཚུལ་དངོས་སོ། །
དང་པོ་ནི། དེ་ཡང་སྤྱིར་བསྟན་པ་སྔ་དར་གྱི་སྐབས་སུ་དཔལ་བསམ་ཡས་ཆོས་གྲྭ་སོགས་སུ་ཤེར་ཕྱིན་
དང་། མངོན་པ་གོང་མ། དབུ་མ་རང་རྒྱུད་ཤར་པའི་ལུགས། གཞི་ཐམས་ཅད་ཡོད་པར་སྨྲ་བའི་ལུགས་
ཀྱི་འདུལ་བ། ཚད་མ་བསྡུས་པ་སོགས་དར་ཡང་དེ་དག་གི་སྦྱང་བྱའི་གཞུང་གི་ཚན་པ་གང་དང་གང་
ཡིན་པ་སོགས་ཀྱི་གསལ་ཁ་དོད་པ་མ་མཇལ་བས་བརྗོད་ཐབས་བྲལ་ལ། ཕྱི་དར་ལ་མཚོན་ན་གཟུས་
རྡོ་རྗེ་རྒྱལ་མཚན་གྱིས་འདུལ་བའི་བཤད་གྲྭ་དང་། དེའི་སྐབས་མཚུངས་ཙམ་ལ་གཏེར་སྟོན་གྲ་པ་
མངོན་ཤེས་ཀྱི་གྲ་ཐང་ཆོས་གྲྭ་དང་། དེའི་རྗེས་སུ་ཡོངས་གྲགས་ལྟར་ན་ཁམས་སུ་ཇོ་བོ་སྨྲི་ཏི་ཛྙཱ་ནས་
མངོན་པ་འོག་མའི་བཤད་པ་བཙུགས་ཞེས་དང༌། དེའི་རྗེས་སུ་ལོ་ཆེན་རིན་ཆེན་བཟང་པོ་དང་སྐབས་
མཚུངས་ཙམ་ལ་རྨ་ལོ་ཙཱ་བས་རྣམ་འགྲེལ་ངེས་ཀྱི་བཤད་པ་ཅུང་ཟད་དར་བར་མཛད་ཅེས་དང༌། དེའི་
རྗེས་ཐོག་ཏུ་ཡར་ལུང་ཐང་པོ་ཆེར་ཁུ་སྟོན་དང་། དཔལ་ལྡན་གསང་ཕུར་རྔོག་ལེགས་པའི་ཤེས་རབ་
ཀྱི་བཤད་གྲྭ་དང་། དེ་མཚུངས་འབྲོམ་གྱི་རྭ་སྒྲེང་ནས་འཕེལ་བའི་བསླབ་སྤྱོད་སྟེང་སྐུ་མཆེད་གསུམ་
གྱི་གཙོ་བོ་པོ་ཏོ་བས། བྱང་མདོ་གཉིས། སྐྱེ་ཚོམས་གཉིས་བཅས་བསྣན་ནས་སྦྱང་གཞི་བཀའ་གདམས་
གཞུང་དྲུག་ཏུ་གཏན་ལ་ཕབ་པ་དང་། དེ་དང་ཐོག་མཚུངས་ཙམ་ལ་པ་ཚབ་ཉི་མ་གྲགས་ཀྱིས་རིགས་



ལས་རིམ་གླེང་སློང་གཏམ།
ཚོགས་ལྔ་དང༌། བུདྡྷ་པཱ་ལི་ཏ། བཞི་བརྒྱ་པ་ཟླ་གྲགས་འགྲེལ་ཆེན་དང་། ཚིག་གསལ་འཇུག་པ་རང་
འགྲེལ་སོགས་དར་རྒྱས་སུ་མཛད་དེ་བུ་ཆེན་བཞི་ལས་ཐལ་འགྱུར་བའི་སྲོལ་དར་བར་མཛད་པ་དང་།
དེ་འོག་ཏུ་ཁུས་ཀྱང་དབུ་མའི་ཁྲིད་ཀ་སྤེལ། ལྷག་པར་གཞུང་ཚན་སྣེ་མང་གི་བཤད་གྲྭ་ནི་ཐོག་མ་པཎྜིཏ་
འབུམ་ཕྲག་གསུམ་པས་བོ་དོང་ཨེར་བཤད་གྲྭ་བཙུགས་པ་དེ་དང་། མངའ་རིས་གུང་ཐང་དུ་མལ་ལོའི་
བཤད་གྲྭ། རོང་ངུར་སྨྲིག་དང་། ལྷག་པར་གསང་ཕུར་ལོ་ཆེན་བློ་ལྡན་ཤེས་རབ་ཀྱིས་བྱམས་ཆོས་ལྔ་
དང༌། སྤྱོད་འཇུག །དབུ་མ་སྤྱི་དང་བྱེ་བྲག་བོད་ལ་བཀའ་དྲིན་གཞལ་དུ་མེད་པ་མཁན་ཆེན་ཞི་བ་འཚོ་
དང་སློབ་དཔོན་ཀ་མ་ལ་ཤཱི་ལའི་ལུགས་ཀྱི་རང་རྒྱུད་པའི་གཞུང་དག་དང་། ཚད་མ་རྣམ་ངེས་དཔྱིས་
ཕྱིན་པ་དང་དེ་ཞོར་རྣམ་འགྲེལ་ལུང་མ་ཆད་ཙམ། འདུལ་བ་སྨད་འདུལ་གྱི་བཤད་ཁ་སོགས་ཤིན་ཏུ་
ཚད་མཐོ་བའི་ངང་ནས་དར་རྒྱས་སུ་མཛད། འོན་ཀྱང་ཆེད་སྦྱོང་གི་ཚན་པའི་སྒྲིག་གཞི་གཏན་ཕབས་
ཡོད་པ་མ་མཇལ། དེ་ནས་དབུས་ཀྱི་ཆོས་སྡེ་ཆེན་པོ་དྲུག་སོགས་དར་བར་གྱུར། ལྷག་པར་གཉལ་ཞིག་
བུ་དགུ་ལས་སྣར་ཐང་དང་སྐྱང་འདུར་སོགས་སུའང་ཆོས་གྲྭ་ཆེན་པོ་དར་རྒྱས་སུ་བྱུང་། དེ་མཚུངས་ས་
སྐྱར་ཆོས་རྗེ་ས་པཎ་དང་། དངོས་སློབ་ཤར་ནུབ་གུང་གསུམ་སོགས་དང་། བླ་ལྷག་ཏུ་མཁས་པ་བུ་དོལ་
གཉིས་དང་ཉང་བརྩོན་གཉིས་གཡག་གཞོན་གཉིས་སོགས་ཀྱི་སྐབས་ཟབ་རྒྱས་གཉིས་ཀའི་ལམ་སྲོལ་
ཤིན་ཏུ་འཕེལ་ཁ་རྒྱས་པ་བྱུང་ལ། དེ་བཞིན་མཁས་པ་གཡག་གཞོན་གཉིས་ཀྱི་སྐུ་དུས་སུ་ས་སྐྱའི་ཆོས་
གྲྭར་བཀའ་བཞི་པ་དང་། བཀའ་བཅུ་པ་ཞེས་པའི་མཚན་རྟགས་འབུལ་སྲོལ་ཡང་དར། འོན་ཀྱང་
བཀའ་བཞི་༼བཀའ་བཞི་ཙམ་གྱི་མཚན་ནི་གྲོ་ལུང་པ་ཆེན་པོའི་སྐུ་ཚེའི་སྨད་ལ་དར་རོ།།དེ་དང་བཀའ་བཅུ་ལ་གཞུང་ངེས་པ་ཡོད་
པ་མ་མཇལ། དེ་བཞིན་ཁྲོ་ཕུ་དང༌། ལྷག་པར་ཞ་ལུར་བཀའ་ཆེན་བཞི་ཞེས་ཕར་ཕྱིན་དང༌། ཚད་མ་
རྣམ་ངེས། འདུལ་བ། མངོན་པ་གོང་མ་གཙོར་བྱས་པར་བཞེད། དེས་ན་རྗེ་བཙུན་རེད་མདའ་བ་ཆེན་
པོའི་རྣམ་ཐར་དུ་བཀའ་ཆེན་བཞི་ཞེས་པ་དེ་ཡང་། ཞ་ལུའི་བཞེད་པ་དེར་དགོངས་སམ། ཡང་ཁོང་
འགས། མཁས་པ་བྱམས་ཆེན་རབ་འབྱམས་ཞབས་ཀྱིས་མངོན་དགའ་ཆོས་སྡེར་གྲྭ་བསྐོར་ཕེབས་པའི་



ལས་རིམ་གླེང་སློང་གཏམ།
དུས་ཁོང་ལ་ཀྱོག་པོ་བཀའ་བཞི་པ་ཞེས་པའི་མཚན་སྙན་གྱི་ཅོད་པན་གསོལ་བའི་སྐབས་ཀྱི་བཀའ་
བཞི་ནི། ཕར། ཚད། འདུལ། མཛོད་བཞི་ལ་བཞེད་པས་དེ་གཉིས་ལས་ཕྱི་མ་ཡིན་ཟེར་ཡང་། རྗེ་
བཙུན་རེད་མདའ་བའི་གསུང་གཤིས་ལ་བརྟགས་ན་སྔ་མར་ངེས་བསམ། འོན་ཀྱང་གཞུང་སྤྱི་ཁོག་ལ་
བསམ་རྒྱུ་ཞིག་ཀྱང་ཡོད་དམ་སྙམ། དེའི་རྗེས་ནས་རི་བོ་དགེ་ལྡན་པའི་ཆོས་གྲྭ་ཆེན་པོ་རྣམས་བྱུང་ཡང་
རྗེ་བདག་ཉིད་ཆེན་པོ་འཁོར་དག་པ་རྣམ་བརྒྱད་སྐབས་སུ་ཆེད་སྦྱོང་བཀའ་པོད་ལྔ་ཁོ་ནར་མ་ངེས་སྙམ་
སྟེ། རྒྱལ་ཚབ་རིན་པོ་ཆེའི་གཞུང་འགྲེལ་ཁག་དང༌། འཇམ་དབྱངས་ཆོས་རྗེ་ཞབས་ཀྱིས་ཀྱང་གཞུང་
ཤིན་ཏུ་མང་པོའི་ཁྲིད་ཁ་མཛད་པ་སྟག་ལོའི་གསུང་ཟུར་ལས་གསལ་བ་དང་། དེ་བཞིན་པཎ་ཆེན་གུང་
རུའི་གཞུང་ལས་ཀྱང་གསལ་བ་སོགས་ཡིན། ཁོ་བོའི་རྟོག་པར་རྒྱལ་མཆོག་ལྔ་པའི་སྐབས་ཙམ་ནས་
ཆེད་སྦྱོང་བཀའ་པོད་ལྔར་གཏན་འབེབས་མཛད་དམ་སྙམ། དེ་ཡང་གུང་ཐང་རིན་པོ་ཆེས་གཅིག་ཤོས་
དགའ་ལྡན་བསྟན་པ་འདི། །ཞེས་པ་དེའི་ཚིག་ཤུགས་ལས་ཕྱིས་ཀྱི་དགའ་ལྡན་བསྟན་པའི་སློབ་སྤྱོད་
འདི་ཞེས་པར་གོ་སྙམ། དེ་མཚུངས་སུ་དཔལ་ནཱ་ལེནྡྲའི་ཆོས་གྲྭ་ཆེན་པོར་ཡང་ཀུན་མཁྱེན་རོང་སྟོན་ཆེན་
པོས་གཞན་ལ་བཤད་པའི་གཞུང་དྲུག་ཅུ་དང༌། རྣམ་འགྲེལ་མཛད་པའི་གཞུང་བཞི་བཅུ་སྟེ་གཞུང་
བརྒྱ་ཁྲིད་པར་མཛད་ལ། དམིགས་བསལ་འདུལ་བ་མེ་ཏོག་ཕྲེང་རྒྱུས་དང་། སྒོམ་རིམ་ཐོག་མཐའ་བར་
གསུམ། དབུ་མ་རྒྱན་སོགས་དེ་སྔ་བོད་ལ་ཁྲིད་རྒྱུན་མ་ཆད་ཙམ་དེ་འཕེལ་ཁ་ཤིན་ཏུ་རྒྱས་པ་ནི་དུས་དེ་
ཙམ་ནས་དར། དེའི་རྗེས་སུ་འབྲས་ཡུལ་སྐྱེད་མོས་ཚལ་དུ་སྤྱིར་སྦྱང་བྱའི་གཞུང་ལ་རྗེ་བྱམས་ཆེན་པའི་
རྣམ་ཐར་ལས། རྒྱ་བོད་ལ་གྲགས་ཆེ་བའི་པོ་ཏི་བཞི་བཅུ་རྩ་ལྔས་གཙོ་བྱས་ཏེ་ཁྲིད་ཅེས་གསུངས་ཀྱང་།
ངེས་སྦྱོང་གི་གཞུང་ནི་ཕར་ཚད་འདུལ་མངོན་དབུ་མ་སྡོམ་གསུམ་སྟེ་པོད་ཆེན་དྲུག་དང་། བྱེ་བྲག་གྲཊ་
ཆེན་བཅོ་བརྒྱད་པོ་རྣམས་ཁྲིད་སྲོལ་ཡོད་པ་གསལ་ཁ་ཅན་གྱི་ལོ་རྒྱུས་མ་མཇལ་ཡང་། བཤད་གྲྭ་དེ་
ནས་འཕེལ་བའི་ས་ལུགས་ཀྱི་བཤད་གྲྭ་ཁག་གི་མཁས་པའི་རྩོམ་གཤིས་ལས་རགས་ཙམ་གསལ་
ཐུབ་ལ། དེའི་ཡན་ལག་ཏུ་བཀའ་རྙིང་སོགས་ཀྱི་ཕྱོགས་ལའང་བཤད་གྲྭ་ཤིན་ཏུ་མང་པོ་འཕེལ།



ལས་རིམ་གླེང་སློང་གཏམ།
ལྷག་པར་རྗེ་ཀརྨ་པ་ཆོས་གྲགས་རྒྱ་མཚོའི་སྐབས་དང༌། རྗེ་ཀརྨ་པ་བརྒྱད་པ་མི་བསྐྱོད་རྡོ་རྗེ། ཀུན་
མཁྱེན་མཁས་པའི་དབང་པོ་པདྨ་དཀར་པོ་སློབ་བརྒྱུད་དང་བཅས་པའི་སྐབས་གཞུང་ཁྲིད་ཀྱི་སྲོལ་
ཤིན་ཏུ་རྒྱས་པ་བྱུང་ཡང་ངེས་སྦྱོང་གཏན་འཁེལ་གྱི་གཞུང་གང་ཡིན་མ་རྙེད། དེས་ན་སྤྱི་ལོ་༡༢༢༣ལོར་༽
འཁྲུངས་པའི་མང་ཐོས་ཀླུ་སྒྲུབ་རྒྱ་མཚོ་དང་། དེའི་དངོས་སློབ་སྤྱི་ལོ་༡༥༧༢ལོར་འཁྲུངས་པའི་མཁན་ཆེན་
ངག་དབང་ཆོས་གྲགས་སྐབས་པོད་ཆེན་དྲུག་དང་
། ཞིབ་པ་གྲགས་ཆེན་བཅོ་བརྒྱད་དངོས་སུ་གཏན་ལ་
ཕབ་སྟེ། ངག་ཆོས་ཞབས་ཀྱིས། ཕར་ཚད་འདུལ་མངོན་དབུ་མ་སྡོམ་གསུམ་ལ། །པོད་ཆེན་དྲུག་ཏུ་ས་
སྐྱ་པ་རྣམས་བཞེད། །ཅེས་དང་། དེ་བཞིན་གྲགས་ཆེན་བཅོ་བརྒྱད་ཀྱང་སོ་ཐར་མདོ་དང་མདོ་རྩ་འདུལ་
བའི་སྐོར། །ཚད་མདོ་རྣམ་འགྲེལ་རྣམ་ངེས་ཚད་མའི་སྐོར། །ཀུན་ལས་བཏུས་དང་མཛོད་གཉིས་མངོན་
པའི་སྐོར། །བྱམས་ཆོས་ལྔ་དང་སྤྱོད་འཇུག་ཕར་ཕྱིན་སྐོར། །རྩ་འཇུག་བཞི་གསུམ་ཆེས་ཟབ་དབུ་མའི་
སྐོར། །སྡེ་བདུན་མདོ་བཅས་དགོངས་འགྲེལ་རིགས་གཏེར་སྐོར། །སྡེ་སྣོད་རྒྱུད་སྡེ་སྤྱི་འགྲེལ་སྡོམ་
གསུམ་སྟེ། །དེ་རྣམས་གྲགས་ཆེན་བཅོ་བརྒྱད་ཅེས་སུ་གྲགས། །ཞེས་གསུངས་ལ། དེ་ཡང་མཁན་
ཆེན་ངག་ཆོས་ཀྱིས་རང་བཟོ་མ་ཡིན་ཏེ། འབྲུག་པ་ཀུན་མཁྱེན་པདྨ་དཀར་པོའི་སློབ་མ་བདུད་འཇོམས་
དཔའ་བོས་ཀྱང་པོད་ཆེན་དྲུག་གི་སྤྱི་དོན་ཆེན་པོ་ཞིག་ཆིངས་འདི་ཁོ་ན་ལྟར་མཛད་ཡོད་པས་འགས་
གཡག་གཞོན་སྐབས་གྲགས་ཞེས་པ་བདེན་པ་ཡིན་སྙམ་མོ། །
ཡང་འདིར་དོགས་གཞི་གཞན་ཞིག་ལ། ད་ལྟ་ས་དགེ་གཉིས་ཀྱི་མཁས་པ་རྣམས་ཀྱི་ཞལ་རྒྱུན་
དུ་བྱུང་བ། ཕར་ཕྱིན་གཡག་ལ་ཐུག །ཚད་མ་ཉ་ལ་ཐུག །འདུལ་བ་བྱ་ལ་ཐུག །མངོན་པ་མཆིམས་ལ་
ཐུག །དབུ་མ་རེད་ལ་ཐུག་ཅེས་པར་དཔག་ན་ཆོས་རྗེ་བླ་མ་དམ་པའི་སྐབས་ནས་གཙོ་བོའི་གཞུང་ཆེན་
པོད་དྲུག་ཏུ་གཏན་འཁེལ་བྱུང་སྙམ་སྟེ། གོང་དུ་བརྗོད་པའི་ཕར་ཚད་དབུ་གསུམ་གྱི་ཐུག་སའི་མཁས་
པ་གཡག་སྟོན། ཉ་དབོན། རེད་མདའ་བ་གསུམ་བླ་མ་དམ་པའི་ཐུགས་སྲས་ཡིན་ལ། དེ་མཚུངས་
མངོན་པ་གོང་མ་ཡང་བླ་མ་དམ་པའི་སློབ་མ་ལོ་ཆེན་བྱང་རྩེ་ནས་རྗེ་བཙུན་རེད་མདའ་བ་སོགས་ལས་



ལས་རིམ་གླེང་སློང་གཏམ།
འཕེལ་ཁ་རྒྱས་པ་དང་། མཆིམས་བཞི་པ་བློ་བཟང་གྲགས་འདི་ཡང་རྗེ་འདིའི་ཕར་སློབ་ཚུར་སློབ་སུ་
གཏོགས་ལ། འདུལ་བ་ཡང་སྐབས་དེ་དུས་ཤིན་ཏུ་གྲགས་ཆེ་བ་འཕན་ཡུལ་གྲོ་སའི་མཁས་པ་དམར་
སྟོན་ཡབ་སྲས་ཀྱང་རྗེ་འདིའི་དངོས་སློབ་ཡིན་པས་སོ། །དེས་ན་འདིར་ཤེས་དགོས་པ་ཞིག་ལ་སྐབས་
འདིའི་མཆིམས་དང་གྲོ་ས་ཀུན་མཁྱེན་ལྟ་བུར་མཛོད་འདུལ་གཉིས་མི་རྒྱུད་ཀྱི་ཆོས་བཀར་སོང་བ་ཞིག་
ཡིན་ཡང་འདིར་ནི་རྗེ་འདིའི་དངོས་སློབ་ལ་གཞུང་དེ་གཉིས་ཀྱི་བཀའ་བབ་ཟུར་དུ་མེད་པའི་རྒྱུ་མཚན་དུ་
བཀོད་པའོ། །ལྷག་པར་ས་ལུགས་ཀྱི་པོད་ཆེན་དྲུག་པ་སྡོམ་གསུམ་དེ་བླ་མ་དམ་པ་དང་། ཁོང་གི་སློབ་
མ་བསམ་ཡས་ལྷ་བཙུན་གཉིས་ཀྱི་ཞལ་སློབ་བསམ་ཡས་བསོད་ནམས་དཔལ་ལྡན་གྱིས་མཛད་པ་འདི་
རྒྱས་འགྲེལ་སྔ་ཤོས་ཤིག་ཡིན་པ་འདིས་ཀྱང་པོད་ཆེན་དྲུག་པ་སྡོམ་གསུམ་དེ་སློབ་གཞིར་དགོས་གལ་
ཆེ་བར་བསྟན་སྙམ་པས་འདི་ཡང་སེམས་བྱའི་གནས་ཞིག་ཡིན་ནོ། །ད་དུང་དུས་ཕྱིས་སྡེ་དགེ་རྫོང་
གསར་མཁན་ཆེན་གཞན་དགས་གཞུང་ཆེན་བཅུ་གསུམ་ཞེས་པ་དེང་དུས་གཙོ་བོ་བཀར་རྙིང་ཕྱོགས་ཀྱི་
བཤད་གྲྭ་ཁག་ལ་བྱུང་བ་དེ་ཡང་གྲགས་ཆེན་བཅོ་བརྒྱད་ལས་ཚད་མའི་སྐོར་དང་སྡོམ་གསུམ་དོར་ལྷག་
རྣམས་ལ་ངོས་འཛིན་ཞུའོ། །དེ་རྣམས་ནི་རགས་བསྡུས་ཙམ་སྟེ་ལོ་རྒྱུས་ངོ་མ་མ་མཇལ་བས་རྒྱས་པར་ཞུ་
སྤོབས་བྲལ། ཅུང་མཐོང་ཐོས་བྱུང་བ་དག་དཀར་ཆག་རྒྱས་པར་འབྲིའོ། །
གཉིས་པ་ད་རེས་བསྡུ་བསྒྲིགས་བྱས་པ་འདིའི་ཁོངས་སུ་ཆུད་པའི་གཞུང་ནི། གཙོ་བོ་ས་
ལུགས་ཀྱི་མཁས་པ་རྣམས་ཀྱི་གསུང་ནི་བཙལ་རྙེད་ཐུབ་པ་གང་ཡོད་བསྡུ་བ་ཞུས་ཡོད་ལ། དེ་བཞིན་ས་
ལུགས་རང་དུ་མ་གཏོགས་ཀྱང་ས་སྐྱའི་མཁས་པ་རྣམས་ཀྱི་ཁུངས་སུ་མཛད་པའི་མཁས་པ་རྔོག་ལོ་དང་།
མཆིམས་ནམ་མཁའ་གྲགས། བཅོམ་རལ་ལྟ་བུ་འགའ་བཀོད་ཡོད་ལ། ཡང་ས་ལུགས་དང་འབྲེལ་བ་
ཆེ་བ་ཞ་ཇོ་བོ་གསུམ་གྱི་མཁས་པ་རྣམས་ཀྱི་གཞུང་རྣམས་ཀྱང་འདིར་བསྡུས་ཡོད། གཞན་ཡང་གྲུབ་
མཐའ་ཁ་འཛིན་གྱི་ངེས་པ་མེད་པའི་མཁས་པ་འགའ་ཞིག་གི་གསུང་དཔེ་དཀོན་དུ་གྱུར་པ་འགའ་ཞིག་
ནི་དཔེ་དཀོན་བསྲུང་ཕྱིར་འདིར་བསྡུས་པ་ཡིན་ལ། མཛད་པ་པོ་གྲུབ་མཐའ་གཞན་ཞལ་བཞེད་གནང་



ལས་རིམ་གླེང་སློང་གཏམ།
མཁན་ཞིག་ཡིན་ཀྱང་ད་ལྟའི་གཞུང་གི་འགྲེལ་ཚུལ་ས་གཞུང་དང་སྦྱར་བའི་དབང་གིས་བསྡུས་པ་ཡང་
རེ་གཉིས་ཡོད་དོ། །
གསུམ་པ་པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར་གྱི་མ་དཔེའི་གནས་སྟངས་ནི། ༡
སྐབས་འདིར་ཤེར་ཕྱིན་མངོན་རྒྱན་འགྲེལ་སྐོར་དེབ་ལྔ་བཅུ་ང་གསུམ་ལས། རྒྱ་འགྲེལ་པོད་བཞི་དང་།
གཡག་སྟོན་འགྲེལ་སྐོར་པོད་ཚན་པ་ཆུང་ངུ་ཞིག་ཁ་བསྐང་ཡོད།དེ་དགུ། ཀུན་མཁྱེན་གོ་རམས་པོད་གསུམ།
པཎ་ཆེན་ཤཱཀ་མཆོག་པོད་ལྔ། དེ་བཞིན་ཐུགས་རྗེ་དཔལ་བཟང་དང་མཁན་ཆེན་ངག་ཆོས་པོད་གཅིག
གསང་བདག་བློ་གཏེར་དབང་པོའི་མཆན་འགྲེལ་དང་བཅས་པ་ནི་བསྟན་པ་སྤྱི་དང་བྱེ་བྲག་ལ་ཕན་པ་
བླ་ན་མེད་པའི་སྙིང་བཅུད་ཀྱིས་གཏམས་པ་དཔལ་སྡེ་དགེ་རྫོང་གསར་ལྔ་རིག་ཐུབ་བསྟན་སློབ་གླིང་
ནས་ཐུགས་རྗེའི་མཛད་པ་བསྐྱངས་ཟིན་པ་དེ་ཉིད་གཟུགས་བསྒྱུར་ཙམ་བྱས་ཏེ་བཞུགས་སུ་གསོལ་
ཡོད། དེ་བཞིན་མཆིམས་ནམ་གྲགས་ཀྱི་འབུམ་འགྲེལ། བོ་དོང་བརྩོན་རྡོར། མཁས་པ་ཀུན་གྲགས།
སྤོས་ཁང་རིན་རྒྱལ། རེད་མདའ་བ། ཞ་ལུ་རིན་རྒྱལ་དང་ལོ་ཆེན་སོགས་ཀྱི་གཞུང་ནི་བྲིས་མ་དབུ་མེད་
ཡིན་པ་མ་ཟད་མང་ཆེ་བ་མ་དཔེ་རྙིང་རལ་དང་། བྲི་གཟུགས་ངེས་མེད་སྣ་ཚོགས་འདུག་པ་དང༌། བླ་མ་
དམ་པའི་ཕར་འགྲེལ་དང་འབྱེད་རྣམ་གཉིས་རྒྱུད་བླ་སོགས་ཡིན་རྒྱུ་དབུ་ཅན་ཡིན་ཡང་ལག་བྲིས་མ་
དག་པ་མང་བ་ལྷག་པར་ཕར་ཕྱིན་ལས་ཤོག་བུ་དྲུག་ཙམ་ཆད་ནས་མ་འབྱོར། དེ་བཞིན་པཎ་ཆེན་བཀྲ་
ཤིས་རྣམ་རྒྱལ་གཞུང་གི་ཤོག་བུ་གཅིག །ཟས་པ་བློ་རྒྱམ་གཞུང་གི་དབུ་ཤོག་དག་ཀྱང་ཆད་པས་བྱ་
ཐབས་བྲལ། དེ་མིན་རྣམས་ཤིང་དཔར་དང་ལྕགས་དཔར་གང་རུང་ལས་བླངས་ཀྱང་དོགས་གནད་
ཤིན་ཏུ་མང་། དེའི་ཞོར་དུ་ཕར་ཕྱིན་དང་འབྲེལ་བ་ཆེ་བའི་དངོས་བརྒྱད་དོན་བདུན་ཅུ་དང་། ས་ལམ་
སྐོར་བཅས་ལག་འབྱོར་བྱུང་བ་ཚན་པ་དྲུག་བསྡུས་ཡོད། (༢ མདོ་རྒྱན་པོད་དྲུག་ལས་རྒྱ་འགྲེལ་པོད་
གཅིག་རྫོང་གསར་ཡི་གེ་ཡིན། དེ་མིན་རྣམས་ལས་རྒྱལ་སྲས་ཐོགས་མེད་དང་རོང་སྟོན་ཆེན་པོ་གཉིས་
དཔར་མ་དང་། ས་བཟང་པཎ་ཆེན་ནི་བྲིས་མ་དབུ་ཅན་ཤིན་ཏུ་སྤུས་ལེགས་ཤིག་ཡོད། འོན་ཀྱང་ལྷོ་པ་



ལས་རིམ་གླེང་སློང་གཏམ།
ཐུགས་རྗེ་དཔལ་གསུང་དེ་སྤྱིར་མ་དཔེ་ཤིན་ཏུ་ངན་པ། ཡང་སྒོས་ཤོག་བུ་གསུམ་པ་བཞི་པ་ལྔ་པ་
གསུམ་རྩ་བ་ནས་མ་གསལ་བས་བྱ་ཐབས་བྲལ། དོ༣ དབུས་མཐའི་འགྲེལ་པ་ལས་རྒྱ་འགྲེལ་རྫོང་
གསར་ཡི་གེ་ཡིན། དེ་མིན་གནས་དྲུག་པའི་འགྲེལ་པ་དེ་མ་དཔེ་ཙག་ཡིག་ཤིན་ཏུ་ངན་པ་ཞིག་ཡོད། ༼༩
ཆོས་ཉིད་རྣམ་འབྱེད་རྒྱ་འགྲེལ་རྫོང་གསར་ཡི་གེ་ཡིན་ལ། རྗེས་ཀྱི་རིན་ཆེན་བློ་གྲོས་ཀྱི་འགྲེལ་པ་དེ་མ་
དཔེ་ཤིན་ཏུ་སྐྱོ་པོ་ཞིག་ལགས། ༥ ཐེག་པ་ཆེན་པོ་རྒྱུད་བླ་མ་པོད་དྲུག་ལས་དང་པོ་རྒྱ་འགྲེལ་ནི་རྫོང་
གསར་ཡི་གེ་བསྒྱུར་ལ། རྒྱལ་སྲས་ཐོགས་མེད་དང་། རེད་མདའ་བ། གྲགས་པ་རྒྱལ་མཚན་དང་མཛད་
བྱང་མེད་པ་གཉིས་མ་དཔེ་བྲིས་མ་དབུ་མེད་སྐྱོ་ཙམ་ཡོད། ལྷག་པར་བོ་དོང་པཎ་ཆེན་མ་དཔེ་དེ་ཤིན་ཏུ་
ནས་སྡུག་པོ་ཞིག་ཡོད། འདིར་ཡིད་སྐྱོ་བ་ཞིག་ལ་སེམས་དཔའ་ཆེན་པོ་གཞོན་ནུ་རྒྱལ་མཆོག་གིས་
མཛད་པའི་འགྲེལ་པ་དེ་ས་སྐྱར་ཡོད་ཀྱང་རྐྱེན་འགས་འདིར་འཇུག་ཐུབ་མ་སོང་། ༦ བྱང་ཆུབ་སེམས་
དཔའི་སྤྱོད་པ་ལ་འཇུག་པ་པོད་བཅུ་གསུམ་ལས་རྒྱ་འགྲེལ་གོང་བཞིན་དང་། སངས་རྒྱས་ཡོན་ཏན།
ཡེ་ཤེས་མགོན་པོ། བོ་དོང་པཎ་ཆེན། དོན་ཡོད་དཔལ། གྲགས་པ་གཞོན་ནུ། བྱང་ཆུབ་སྐྱབས།
གཏམ་རྒྱུད་དང་སྒྲུང་འགྲེལ་བཅས་ནི་ཡིག་ནག་ཡིན་ལ། ལྷག་པར་དོན་ཡོད་དཔལ་གྱི་ཤོག་བུ་གཅིག་
ཆད་ཡོད་པ་དེ་ནཱ་ལེནྡྲའི་དཔེ་མཛོད་དུ་དཔར་མ་ཞིག་ཡོད་ཀྱང་ལག་པར་མ་འབྱོར། དེ་མིན་མཁན་ཆེན་
ནོར་བུ་དབང་རྒྱལ་གྱིས་མཛད་པའི་ཕར་ཕྱིན་དང་སྤྱོད་འཇུག་མཆན་འགྲེལ་གཉིས་ནི་དེ་སྔོན་ང་ཚོས་
རོགས་པ་བྱས་ཏེ་བསྒྲིགས་པ་དེ་རང་སོར་བཞག་ནས་བསྡུས་ཡོད།
བཞི་པ་ཇི་ལྟར་བསྡུས་པའི་ཚུལ་དངོས་ནི། སྤྱི་ལོ་༢༠༠༡)ཙམ་གྱི་ལོ་ནས་ཁོ་བོས་ལས་ཀ་འདིའི་
རིགས་ལ་ཞུགས་ནས་བཟུང་སྤྱིར་བོད་ཀྱི་དཔེ་རྙིང་ཁག་ལ་རིས་སུ་མ་ཆད་པ་མྱུར་སྐྱོབ་དང་། བསྲུང་
སྤེལ་བྱུང་ན་ཅི་མ་རུང་སྙམ་པའི་བློ་ཞིག་འདུག །འོན་ཀྱང་ནུས་པ་དང་ལས་འབྲེལ་དབང་གིས་ཕྱོགས་
གཅིག་ལས་བྱ་ཐབས་བྲལ་བར་སོང་། དེ་བས་ན་ལས་གཞི་འདི་ནི་(སྤྱི་ལོ་༢༠༠༧ལོ་ཙམ་ནས་བློ་ལ་རྨང་
གཞི་བཏིང་ནས་མ་དཔེ་འཚོལ་བསྡུ་བྱ་བར་འབད་རྩོལ་བྱས་ཀྱང་། གཙོ་བོ་ནི་ལས་གཞི་སྒྲུབ་པའི་མ་རྩ་



ལས་རིམ་གླེང་སློང་གཏམ།
ལ་ཤིན་ཏུ་ནས་དཀའ་ངལ་ཆེ་བས། གོང་བསམ་འགྲུབ་ཐབས་མ་བྱུང་བར་དུས་ཡུན་རིང་དུ་ལུས།
སླར་མཐུན་རྐྱེན་འདྲ་བའི་སློང་རྐྱེན་ཅུང་ཟད་ཐུག་པས་(སྤྱི་ལོ་༢༠༡༡ལོའི་སྤྱི་ཟླ་༩པའི་ཚེས་༡༤ ཉིན་དངོས་
སུ་ལས་མགོ་བརྩམས། ལས་མི་ཡང་མཆོག་སྤྲུལ་རིན་པོ་ཆེ་ཟླ་ཕུན་ཞབས་ཀྱིས་མངགས་པ་སྤང་རྫོང་
དགོན་ནས་གཉིས། ས་སྐྱ་དགོན་ནས་མངགས་པའི་སྐུ་ཞབས་གསུམ་སྟེ་ས་སྐྱ་རང་ནས་གཅིག་དང་།
བསམ་དགོན་ནས་གཅིག །ངམ་རིང་ནས་གཅིག །དེའི་སྟེང་རང་ཉིད་དང་མ་བྱན་བཅས་བདུན་ཡོད།
སྐབས་དེ་དུས་སྤང་རྫོང་དགོན་གྱི་མཆོག་སྤྲུལ་བློ་བཟང་དཔལ་ལྡན་ནམ་ཟླ་ཕུན་ཞབས་ཀྱིས་ཟས་ཀྱི་
འགྲོ་གྲོན་དང་། ཁང་གླ་སྒོར་༣༠༠ མ་བྱན་གླ་སྒོར་༣༥༠ བཅས་གནང་རྒྱུ་མཛད་པ་མ་ཟད། ཉལ་ཁྲི་
གདན་དང་ཐབ་ཆས། མ་ཟད་ཡིག་གཏག་འགྲོ་སོང་ཡང་ཁྲི་བཞི་དང་ལྔ་སྟོང་གནང༌། དེ་ནས་ལོ་
གཅིག་འཁོར་མཚམས་ནས་ས་སྐྱ་དང་ངམ་རིང་གི་སྐུ་ཞབས་གཉིས་ཕེབས། ལོ་གཉིས་མ་འཁོར་
ཙམ་ནས་བསམ་དགོན་སྐུ་ཞབས་ཁོང་ཡང་རྒྱ་ཡིག་སྦྱོང་དུ་ཕེབས། འོན་ཀྱང་སྤང་རྫོང་དགོན་
གྱི་རྒན་སྐལ་བཟང་ཆོས་ལྡན་དང་། སྐུ་ཞབས་ཕུར་པ་ཕྲིན་ལས་གཉིས་ནི་ད་ལྟའང་བཞུགས་
ཡོད། ཁོ་བོས་ནི་རྒྱུན་དུ་རྒྱས་སྤྲོས་ཟང་ཟིང་སྤངས་ཏེ་ཉིན་མཚན་དབྱེར་མེད་དུ་ལས་ནས་བསྡད་ཀྱི་
ཡོད། དེས་ན་ད་ལྟ་(སྤྱི་ལོ་༢༠༡༢་བར་ལོ་ལྔ་ཙམ་སོང་། འདིར་ད་ལྟ་པོད་ཆེན་དྲུག་གི་འགྲེལ་སྐོར་ཁོ་ནར་
པོད་ཉིས་བརྒྱ་དྲུག་ཅུ་རྩ་བདུན་ཙམ་ཡོད་པ་དེ་དག་ལས་མང་ཆེ་བ་ནི་མ་ཡིག་རྙིང་པ་བསྡུས་པ་ཡིན་
པས་སྤྱིར་མ་དཔེ་འཚོལ་དཀའ་བ། བརྙེས་ཟིན་པ་དག་ཀྱང་ཁ་ཚང་དང་གསལ་དག་འོང་དཀའ་བས་མ་
དཔེ་མང་པོ་འཚོལ་ཞིབ་བྱེད་དགོས་པ། ཡང་སྒོས་དེ་དག་གློག་ཀླད་དུ་གཏག་པའི་སྐབས་མ་ཡིག་
རྙིང་པར་སྦྱོང་བརྡར་ཐོབ་པའི་ལས་མི་རྙེད་དཀའ་བ། ཞུ་དག་བྱ་མཁན་ཡང་སྤྱི་སེམས་ཆེ་བ། ཆོས་
ལུགས་སོགས་ལ་ཕྱོགས་རེས་མི་བྱེད་པ། རིག་གནས་སྣ་མང་ལ་ཐོས་རྒྱ་ཆེ་བ། གནས་ཚུལ་ཆེ་ཆུང་
གང་ལ་ཐུག་ཀྱང་རས་གཅོད་མི་བྱེད་པར་གྲོས་བསྡུར་བྱེད་པའི་སེམས་ཆུང་ཡིན་པ། ལྷག་པར་ཞུ་བྱའི་
གཞུང་ཁག་ལ་གཅེས་སྤྲས་ཆེ་བའི་མི་སྣ་ནི་རྙེད་དཀའ་བ་སོགས་ཀྱིས་ལས་གཞི་འདིས་སྔར་ལས་ལྷག་
9



ལས་རིམ་གླེང་སློང་གཏམ།
པའི་དཀའ་ངལ་བརྗོད་དུ་མེད་པ་མང་པོ་ཕོགས་ཀྱང་ལས་ཀའི་རྗེས་བསྐྱངས་རྒྱུར་འགལ་རྐྱེན་དུ་འགྲོ་
སྙམ་ནས་ཕྱི་ཚུལ་དུ་སྣང་བ་སྤྲོ་ཚུལ་དང་དཀའ་ངལ་མེད་ཚུལ་ཁོ་ནས་ཉིན་མཚན་དབྱེར་མེད་དུ་ལས་
དགོས་པ་མ་ཟད་འགྲོ་སོང་ལ་ཡང་བུ་ལོན་ཆེན་པོ་ཆགས་སོ། །ཧོ། སྐྱབས་གསུམ་སྤྱི་དང་དཔལ་ལྡན་
མགོན་པོ་ཆེ་ཆུང་སོགས་ལ་རྒྱུན་དུ་གསོལ་བ་བཏབ་པས་༢༠༡༣ལོ་མཇུག་ལ། མི་ཉག་བཀའ་བཞི་
དགོན་གྱི་མཆོག་སྤྲུལ་སངས་རྒྱས་བཟང་པོས་བུ་ལོན་གཙང་སེལ་དང་། ལོ་རྗེས་མའི་ལས་ཀའི་འགྲོ་
སོང་བཏང་གནང་བ་མ་ཟད། དཔར་སྐྲུན་ཐད་ཀྱི་མ་དངུལ་ཡང་གནང་རྒྱུའི་ཞལ་བཞེས་བྱུང་བས་སླར་
ཡང་ཁོ་བོར་བརྗོད་དུ་མེད་པའི་སྤྲོ་བ་གཉིས་པ་ཡང་བརྟས་བྱུང་། མདོར་ན་སྦྱིན་བདག་ངོས་ནས་མཆོག་
སྤྲུལ་རྣམ་གཉིས་ལ་ཐུགས་རྗེ་བླ་ལྷག་ཏུ་ཆེ་བ་ཞུ་རྒྱུ་དང་། ལས་མིའི་ངོས་ནས་སྤམ་རྫོང་དགོན་གྱི་སྐུ་
ཞབས་གཉིས་ལ་ཁ་ཞེ་གཉིས་མེད་ནས་ཐུགས་རྗེ་ཆེ་ཞུ་རྒྱུ་ཡིན། གཞན་ཡང་ལས་གཞི་འདིར་
རོགས་པ་གནང་མཁན་ཚོགས་པ་དང་མི་སྒེར་རྣམས་ལའང་ཐུགས་རྗེ་ཆེ་ཞེས་ཞུ་རྒྱུ་ཡིན། ཞིབ་
ཕྲའི་འགྲོ་སོང་དང་ལས་ཚུལ། ལས་རོགས་ཀྱི་འཕོ་འགྱུར། ལྷག་བསམ་ཅན་གྱི་གྲོགས་པོ་དང་
སྦྱིན་བདག་རྣམས་ཀྱིས་ལེགས་སོས་གནང་བ་སོགས་ཀྱི་གནས་ཚུལ་ཞིབ་ཕྲ་ཟུར་དུ་དཀར་ཆག་
བཀོད་ཡོད་པས་དེར་དགྱེས་གཟིགས་ཡོད་པར་མཁྱེན།། །།
༼གཞན་ཡང་། ལོ་རྒྱུས་དང་བཀའ་འབུམ་སོགས་ཁྱོན་སྡོམ་པོད་བརྒྱ་དང་ཉེར་གསུམ་ཙམ་མྱུར་སྐྱོབ་བྱས་ཟིན་ཀྱང་དཔར་རྒྱུར་ལུས་ཡོད།༽
བསོད་ནམས་རིན་ཆེན་བརྒྱ་ཡིས་བསྐྲུན་པའི་ཐུབ་བསྟན་རི་དབང་ལྷུན་པོ་འདི། །
ལུང་རིགས་རྡོ་རྗེའི་རླབས་ཀྱིས་བསྲུབས་ནས་གཟའ་སྐར་ཚོགས་ཀྱིས་སྤུད་བྱས་ཏེ། །
སྐལ་ལྡན་གསེར་གྱི་རི་བདུན་འཁོར་གྱི་དབུས་སུ་བརྗིད་པའི་འོད་རབ་ཀྱིས། །
གང་གང་ངོ་དང་འཚམ་པའི་དགའ་བདེས་སྲིད་མཐར་མོག་མེད་བརྟན་གྱུར་ཅིག །
སྨོན་བཟང་དཔེ་རྙིང་བསྡུ་སྒྲིག་ཁང་གི་ཐུབ་བསྟན་སྨོན་ལམ་ནས།
སྨོན་བཟང་དཔེ་རྙིང་བསྡུ་སྒྲིག་ཁང་ཞེས་པ་འདི་ནི། དེ་སྔོན་ས་སྐྱའི་དཔེ་རྙིང་བསྡུ་སྒྲིག་ཁང་ཞེས་པ་དང་གཅིག་ཡིན།)
10



དཀར་ཆག་
དཀར་ཆག་
༈ སྤྱོད་འཇུག་ཤེས་རབ་ལེའུའི་སྤྱི་དོན་རིམ་པར་ཕྱེ་བ་ཟབ་མོ་རྟེན་འབྱུང་གི་དེ་ཁོ་ན་ཉིད་ཡང་གསལ་
སྒྲོན་མེ། ...………….
•...... ཐུབ་བསྟན་ཆོས་གྲགས།
ཐོག་མའི་མཇུག་ངག …………... •....................•(1)
འབྱུང་རིམ་སྤྱིར་བསྟན་པ། • • • • • • • • • • • • • • • • • • • • • • • • • • •• • • •(2)
གཞུང་འདི་མཛད་པོའི་ཆེ་བ། .…….….
..………....•(9)
ཤེས་རབ་གལ་ཆེ་ཚུལ་བསྟན་པ། ..
....... • •(16)
བདེན་གཉིས་ཀྱི་རྣམ་གཞག ..……..….…..
• •.... • •(20)
བདེན་གཉིས་གཏན་ལ་འབེབ་པའི་གང་ཟག ....………. •......• •(34）
དབུ་མའི་ངོས་འཛིན་མདོ་ཙམ་བསྟན་པ། ….………………. ...... . • •(38)
ཐལ་རང་གི་དགག་བྱའི་ཚད་སོ་སོར་བསྟན་པ། .... •。。。。。。 • •(44)
ཆོས་ཐམས་ཅད་མིང་བཏགས་ཙམ་གྱི་རྣམ་གཞག ......……. བ....... བ(53)
འཁོར་འདས་ཀྱི་རྣམ་གཞག་མདོ་ཙམ་བསྟན་པ། ..….….. •... • •(69)
སེམས་ཙམ་པའི་འདོད་པ་བསྟན་པ། .......
•......• •(73)
ཀུན་གཞི་འགོག་ཚུལ་ཐུན་མིན། ...…....
......• •(88)
རང་རིག་འགོག་ཚུལ་ནི། •。。。。。。。。。。。。。。。。 •.....• •(95）
ཚད་མའི་རྣམ་གཞག་ཐལ་འགྱུར་ལུགས་བཤད་པ། …...….... •.....• •(100)
ཐར་པ་ཙམ་འདོད་པས་ཀྱང་སྟོང་ཉིད་རྟོགས་དགོས་པར་སྒྲུབ་པ། .....
.......• (110)



དཀར་ཆག
དེར་རྩོད་པ་སྤོང་བ། ...
• • •(123)
སྟོང་ཉིད་སྒྲུབ་པའི་རིགས་པ་རྒྱས་པར་བཤད་པ། ..
• •(146)
མུ་སྟེགས་གྲངས་ཅན་པ་དགག་པ། ......
• • • • • • • • •(159)
ཞིག་པ་དངོས་པོ་ལུང་གིས་སྒྲུབ་པ། ..……...
•......• •(173)
གང་ཟག་གི་བདག་འགོག་པ། ...…...... • .….………. བ(179)
ཆོས་བདག་མེད་སྒྲུབ་པའི་རིགས་པ་བཤད་པ། .............….....…....(187)
སེམས་གནས་སྐྱེ་བའི་རིམ་པ་དངོས་ནི། …....………….. • • • • • • • •(196）
རང་མཚན་ཁས་ལེན་པ་ལུང་རིགས་དང་འགལ་བ། ...
•...• •(204)
དངོས་སྨྲ་བའི་རྩོད་པ་སྤོང་བ། ...….....
• • • • • • • • •(209)
ཆོས་བདག་འགོག་བྱེད་ཀྱི་རིགས་པ་བཤད་པ། ....
•(214)
དབང་ཕྱུག་འགོག་པ། ..……....…….…….…..
•(217)
མཐའ་བཞིའི་སྐྱེ་བ་འགོག་ཚུལ་བྱེ་བྲག་ཏུ་བཤད་པ། …….
•(222)
རྟེན་འབྲེལ་གྱི་གཏན་ཚིགས་འགོད་ཚུལ། ...
མཇུག་དོན་ནི།
• • •(254)
༈ སྤྱོད་འཇུག་ཤེས་རབ་ལེའུའི་གཞུང་འགྲེལ་ཟབ་མོ་རྟེན་འབྱུང་གི་དེ་ཁོ་ན་ཉིད་གསལ་བའི་སྒྲོན་མེ། ...
•....…. ཐུབ་བསྟན་ཆོས་ཀྱི་གྲགས་པ།
• • •(239)
ཐོག་མའི་ངག...............
• • • •(264)
.....• • • •(268)
གཏན་ལ་དབབ་བྱ་བདེན་གཉིས་རྣམ་གཞག ..…..
སེམས་ཙམ་པའི་འདོད་པ་བྱེ་བྲག་ཏུ་དགག་པ། ...
བདེན་འཛིན་སྤོང་ཚུལ་བྱེ་བྲག་ཏུ་བསྟན་པ། .……
• • • ...• •(283）
• • • • • • • • •(298)
- 2 -



དཀར་ཆག
ཤེས་རབ་ཐམས་ཅད་མཁྱེན་པའི་ལམ་དུ་སྒྲུབ་པ། ...
བདེན་གཉིས་མི་འཐད་པའི་རྩོད་སྤོང་། ….…….....
མཐའ་བཞི་སྐྱེ་འགོག་བསྟན་པ། ….......
ཡོད་མེད་སྐྱེ་འགོག .....
མཇུག་བསྡུ་བ། ... • • • •
• •(316）
• • •...• • •(348)
• •(356)
• • • • • • •(372)
• • • ••• •••• • • • • • ••• • •• • •
• • • • • • • • • • • • • • •(384）
-3 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
༄༅། །སྤྱོད་འཇུག་ཤེས་རབ་ལེའུའི་སྤྱི་དོན་རིམ་པར་ཕྱེ་བ་
ཟབ་མོ་རྟེན་འབྱུང་གི་དེ་ཁོ་ན་ཉིད་ཡང་གསལ་
སྒྲོན་མེ་ཞེས་བྱ་བ་བཞུགས་
སོ། །
ཐུབ་བསྟན་ཆོས་ཀྱི་གྲགས་པས་མཛད།
༄༅། །ཨོཾ་སྭསྟི་སིདྡྷི། ཟབ་ཞི་སྤྲོས་བྲལ་རྟེན་འབྱུང་དབུ་མའི་ལམ། །སྒྲིབ་མེད་
མཁྱེན་པས་རང་གི་ཐུགས་སུ་ཆུད། །དམིགས་མེད་ཐུགས་རྗེས་གཞན་ལ་སྟོན་པར་མཛད།།
སྐྱོབ་པ་མཚུངས་བྲལ་ཤཱཀྱ་སེང་གེར་བསྔགས། །བགྲང་ཡས་སྲས་བཅས་རྒྱལ་བའི་འཁོར་
དབུས་སུ། །ཕུལ་བྱུང་སྟོང་པ་ཉིད་ཀྱི་གཏམ་ཟབ་མོ། །སྨྲ་བའི་ཁྱུ་མཆོག་ཆེན་པོ་ཟླ་མེད་པ།།
གསུང་གི་དབང་ཕྱུག་འཇམ་དཔལ་དབྱངས་ལ་འདུད། །ཟབ་རྒྱས་ཆོས་སྒྲ་ཆེན་པོ་གསུམ་
བསྒྲགས་པས། །འཛམ་གླིང་མཛེས་རྒྱན་མཆོག་གྱུར་ཤིང་རྟ་ཆེ། །དཔལ་ལྡན་ཀླུ་སྒྲུབ་ཞབས་
དང༌ དེ་ ཡི་སྲས། །མཆོག་ གྱུར་ འཕགས་ པ་ ལྷ་ ལའང་ གུས་ ཕྱག་ འཚལ། །འཕགས་ པའི་
དགོངས་པ་མཐར་ཐུག་ཐལ་འགྱུར་དུ། །ཐོག་མར་འགྲེལ་མཛད་མཁས་གྲུབ་སངས་རྒྱས་
བསྐྱངས། །ཚུལ་ཆེན་བླ་མེད་དེ་ཡི་སྲོལ་ཆེན་པོ། །འབྱེད་མཛད་ཟླ་བའི་ཞབས་ལའང་གུས་
པས་བསྟོད། །ངོ་མཚར་མཛད་པ་བདུན་གྱིས་བསྟན་འགྲོའི་དོན། །རླབས་ཆེན་སྒྲུབ་མཛད་
ཞི་བའི་ལྷ་དང་ནི། །རྨད་བྱུང་དབུ་མའི་ལམ་བཟང་གསལ་བའི་གཉེན། །སྨྲ་བའི་ཉི་མ་འཇམ
མགོན་བླ་མར་འདུད། །ཐུབ་བསྟན་སྤྱི་དང་ཁྱད་པར་དབུ་མའི་སྲོལ། །འཛིན་མཛད་སྐྱེས་
- } -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཆོག་ཇི་སྙེད་བྱོན་རྣམས་དང་། །ཐུགས་བརྩེས་རྗེས་བཟུང་གདམས་ངག་བདུད་རྩིའི་བཅུད།།
སྩོལ་མཛད་བླ་མ་རྣམས་ལའང་གུས་ཕྱག་འཚལ། །སྟོན་པ་མཆོག་དེས་གྲངས་མེད་གདུལ་
བྱའི་བློར། །འཚམས་པའི་ཆོས་ཚུལ་ཇི་སྙེད་ཅིག་བསྟན་པ། །ཀུན་གྱི་ནང་ནས་ཡང་དག་ཕུལ་
གྱི་གཏམ། །མཆོག་གྱུར་ཤེར་ཕྱིན་སྡེ་སྣོད་རིན་པོ་ཆེ། །དེ་ཡི་བརྗོད་བྱའི་སྙིང་པོ་ཆེས་ཟབ་པ།།
ཕྲ་ ཞིང་ རྟོགས་ དཀའ་ མཐའ་ བྲལ་ དབུ་ མའི་ ལམ། །དེ་ ཉིད་ དུས་ གསུམ་ རྒྱལ་ བའི་
གཤེགས་ཤུལ་ཏེ། །ཐར་འདོད་འཇུག་ངོགས་ཀྱང་ནི་དེ་ཁོ་ན། །དེ་ཕྱིར་རྣམ་དཔྱོད་ལྡན་པའི་
སྐལ་བཟང་ གིས། །ཟབ་མོའི་ གནད་དེ་ འབད་པས་ཚོལ་ རིགས་ ལ། །དེ་ཡང་རྒྱལ་བའི་
དགོངས་ཟབ་རྟོགས་དཀའི་ཕྱིར། །ཤིང་རྟ་ཆེན་པོའི་རྗེས་སུ་འབྲང་བ་གཅེས། །དེས་ན་ཡུམ་
དོན་ཇི་བཞིན་ལེགས་འགྲེལ་བར། །ལུང་བསྟན་བརྙེས་པ་འཕགས་མཆོག་ཀླུ་སྒྲུབ་ཞབས།།
དེ་ཡི་དགོངས་པའི་ཟབ་གནད་མཐར་ཐུག་པ། །ཐལ་འགྱུར་རིགས་པའི་སྒྲ་ཆེན་སྒྲོགས་པ་
ལ༑ ༑སློབ་དཔོན་རྣམ་གསུམ་དགོངས་དབྱངས་གཅིག་ཉིད་དུ། །གྲུབ་ཕྱིར་འདིར་ཡང་དཔང་
གྱུར་དེ་དག་གིས། །དྲི་མེད་རིགས་ པའི་ལམ་ནས་ ལེགས་དྲངས་པའི། །དབུ་མའི་གཞུང་
ལུགས་སྤྱི་དང་ཁྱད་པར་དུ། །སྟོང་ཉིད་གཙོར་སྟོན་དབུ་མ་ལ་འཇུག་པའི། །ཤེས་རབ་ལེའུ་
རྩ་ འགྲེལ་དང་མཐུན་པར། །བྱང་སེམས་གཙོར་སྟོན་སྤྱོད་པ་ལ་འཇུག་པའི། །ཤེས་རབ་
ལེའུའི་སྤྱི་དོན་རིམ་པར་ཕྱེ། །འདི་སྐད་གླེང་བ་ཟབ་མོ་རྟེན་འབྱུང་གི །དེ་ཁོ་ན་ཉིད་འབྱེད་ལ་
རྨོངས་པའི་མུན། །བསལ་ནས་དབུ་མའི་ལམ་བཟང་ཡང་འདིར་ནི། །གསལ་བྱེད་ལེགས་
བཤད་རིན་ཆེན་སྒྲོན་མེའོ། །
དེ་ལ་འདིར་གང་བཤད་པར་བྱ་བ་ལ་གཉིས། བྱུང་རིམ་སྤྱིར་བཤད་པ། སྐབས་
དོན་བྱེ་བྲག་ཏུ་བཤད་པའོ། །དང་པོ་ནི། དེ་ཡང་བསྐལ་པ་བཟང་པོའི་སངས་རྒྱས་སྟོང་གི་
ནང་ནས་པདྨ་དཀར་པོ་ལྟ་བུར་བསྔགས་པ། བདག་ཅག་གི་སྟོན་པ་ཐུགས་རྗེ་ཚད་མེད་པའི་
- 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
བདག་ཉིད་ཅན་ཁམས་གསུམ་ཆོས་ཀྱི་རྒྱལ་པོ་བླ་ན་མེད་པ་གང་གིས་རྣམ་པར་མི་རྟོག་
བཞིན་དུ་དམིགས་པ་མེད་པའི་སྙིང་རྗེ་ཆེན་པོ་མངོན་དུ་མཛད་ནས་གདུལ་བྱའི་དོན་མཛད་པ་
ནི༑ སེམས་ཅན་རྣམས་ནི་ཁམས་དབང་བསམ་པའི་ཁྱད་པར་སྣ་ཚོགས་པ་ཅན་ཡིན་པས་སྐུ་
གསུང་ཐུགས་ཀྱི་མཛད་པ་གཅིག་བསྟན་པ་ཙམ་གྱིས་གདུལ་བར་མི་ནུས་པར་དགོངས་ནས་
གསང་བ་གསུམ་གྱི་རྣམ་པར་རོལ་པ་བསམ་གྱིས་མི་ཁྱབ་ཅིང་འབྱམས་ཀླས་པའི་སྒོ་ནས་
དངོས་སམ་བརྒྱུད་དེ་གདུལ་བྱ་རྣམས་རང་ཉིད་ཀྱིས་བརྙེས་པའི་གོ་འཕང་ལ་རིམ་གྱིས་དཀྲི་
བར་མཛད་པ་ཡིན་ལ། གདུལ་བྱ་འདུལ་བའི་ཐབས་ཀྱི་གཙོ་བོའང་། ཇི་སྐད་དུ། དཀོན་
མཆོག་སྒྲོན་མེའི་མདོ་ལས། འགྲོ་བ་སྤྱོད་པའི་སྒོ་རྣམས་ཇི་སྙེད་པ། །དེ་སྙེད་ཆོས་ཀྱི་སྒོ་ལ་
རབ་ཞུགས་ཏེ། །དེ་དག་ཀུན་ཏུ་རྣམ་ཐར་སྒོ་དག་ནས། །བསམ་པ་ཇི་བཞིན་འཇིག་རྟེན་
སེམས་ཅན་འདུལ། །ཞེས་གསུངས་པ་ལྟར། མཆོག་གི་སྤྲུལ་སྐུ་ལྟ་བུའི་བཀོད་པ་བཟུང་ནས་
གདུལ་བྱ་རྣམས་ཀྱི་རྒྱུད་ཀྱི་ཆགས་སོགས་སྤྱོད་པའི་སྒོ་ཇི་སྙེད་པ་དེ་སྙེད་ཀྱི་གཉེན་པོར་འགྲོ་
བའི་ཆོས་སྒོ་རབ་འབྱམས་དབྱེ་བར་མཛད་ལ། དེ་ཐམས་ཅད་ཀྱི་ནང་ནས་རབ་དང་ཕུལ་དུ་
གྱུར་པ་ནི། ཤེར་ཕྱིན་གྱི་སྡེ་སྣོད་རིན་པོ་ཆེ་ཡིན་ལ་དེའི་བརྗོད་བྱའི་སྙིང་པོ་ཟབ་ཞི་སྤྲོས་པ་
དང་བྲལ་བའི་སྟོང་ཉིད་ཀྱི་བདུད་རྩི་དེ་ཉིད་ཐུབ་པའི་དབང་པོ་དེས་རང་དབང་དུ་མངོན་དུ་
མཛད་ནས་བདག་མེད་སེང་གེའི་ང་རོ་བསྒྲགས་པས་མུ་སྟེགས་ཀྱི་སྟོན་པ་སོགས་སྨྲ་བ་ངན་
པའི་རི་དྭགས་ཐམས་ཅད་ཟིལ་གྱིས་མནན་ཏེ་སྨྲ་བ་ཟླ་མེད་པར་གྱུར་ཅིང་། རང་ཉིད་ཀྱི་
བསྟན་པ་ལ་རྒོལ་བ་གཞན་སུས་ཀྱང་ཆོས་མཐུན་གྱི་ཀླན་ཀ་འཇུག་པའི་སྐབས་ནམ་ཡང་
མེད་པས་ན་སྨྲ་བ་བླ་ན་མེད་པར་གྱུར་པ་སྟེ། ཡོན་ཏན་རིན་པོ་ཆེ་སྡུད་པ་ལས། དཔེར་ན་སེང་
གེ་རི་སུལ་བརྟེན་ནས་འཇིགས་མེད་པར། །རི་དྭགས་ཕྲ་མོ་མང་སྐྲག་བྱེད་ཅིང་སྒྲ་སྒྲོགས་
ལྟར། །མི་ཡི་སེང་གེ་ཤེས་ རབ་ ཕ་རོལ་ཕྱིན་བརྟེན་ནས། །མུ་སྟེགས་ཅན་མང་སྒྲིག་བྱེད་
-3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇིག་རྟེན་སྒྲ་ཡང་སྒྲོགས། །ཞེས་གསུངས། དེས་ན་ཟབ་མོ་རྟེན་འབྱུང་གི་དོན་དེ་མཁྱེན་
པས་མཁྱེན་པ་བླ་ན་མེད་པ་དང༌། དེ་སྟོན་པས་སྟོན་པ་བླ་ན་མེད་པར་གྲུབ་པ་ཡིན་ནོ། །དེའི་
ཕྱིར་སངས་རྒྱས་གཉིས་པ་ཀླུ་སྒྲུབ་ཞབས་ཀྱིས་ཀྱང་རང་བཞིན་གྱིས་སྟོང་པ་རྟེན་འབྱུང་གི་
དོན་དུ་གསུངས་པ་འདིས་སྟོན་པ་ཉིད་སྨྲ་བ་གཞན་ལས་ཁྱད་པར་དུ་འཕགས་པའི་འཕགས་
ཆོས་བླ་ན་མེད་པར་གཟིགས་ནས་ངོ་མཚར་བའི་སྒོ་ནས་བསྟོད་པར་མཛད་པ་ཡིན་ཏེ།
བསམ་གྱིས་མི་ཁྱབ་པར་བསྟོད་པ་ལས། གང་གིས་དངོས་པོ་རྟེན་འབྱུང་རྣམས། །ངོ་བོ་མེད་
པ་ཉིད་དུ་གསུངས། །ཡེ་ཤེས་མཉམ་མེད་བསམ་མི་ཁྱབ། །དཔེ་མེད་དེ་ལ་ཕྱག་འཚལ་ལོ།།
ཞེས་དང༌། དངོས་འཛིན་འཇིགས་ པ་གཅོད་བགྱིད་ཅིང༌། །མུ་སྟེགས་རི་དྭགས་འཇིགས་
བགྱིད་པ། །བདག་མེད་སེང་གེའི་ང་རོའི་སྒྲ། །རྨད་བྱུང་དེ་ནི་ཁྱོད་ཀྱིས་གསུངས། །སྟོང་པ་
ཉིད་དང་ཆེས་ཟབ་པའི། །ཆོས་ཀྱི་རྔ་ཆེན་བརྡུངས་པ་ལགས། །ངོ་བོ་ཉིད་མེད་སྒྲ་བོ་ཆེའི།།
ཆོས་ ཀྱི་དུང་ནི་བུས་ པ་ ལགས། །སངས་ རྒྱས་ བསྟན་པ་བདུད་རྩི་ ཡི། །ཆོས་ཀྱི་རྫས་ནི་
གསུངས་པ་ལགས། །ཞེས་དང་། རྩ་ཤེ་ལས་ཀྱང་། གང་གིས་རྟེན་ཅིང་འབྲེལ་བར་འབྱུང་།།
སོགས་དང༌། རིགས་པ་དྲུག་ཅུ་པ་ལས། གང་གིས་སྐྱེ་དང་འཇིག་པ་དག །ཚུལ་འདི་ཡིས་
ནི་སྤངས་གྱུར་པ། །རྟེན་ཅིང་འབྱུང་བ་གསུངས་པ་ཡི། །ཐུབ་དབང་དེ་ལ་ཕྱག་འཚལ་ལོ།།
ཞེས་དང༌། རྩོད་བཟློག་ལས། གང་གིས་སྟོང་དང་རྟེན་འབྱུང་དག །དབུ་མའི་ལམ་དུ་དོན་
གཅིག་པར། །གསུང་མཆོག་མཚུངས་པ་མེད་པ་ཡི། །སངས་རྒྱས་དེ་ལ་ཕྱག་འཚལ་ལོ།།
ཞེས་སོགས་བསྟོད་ཚོགས་དང་རིགས་ཚོགས་རྣམས་སུ་སྟོན་པ་ཉིད་ལ་བསྔགས་པར་མཛད་
ལ༑ བསྔགས་ཚུལ་ཡང་། བསམ་གྱིས་མི་ཁྱབ་པ་དང༌། བླ་ན་མེད་པ་དང༌། སྨྲ་བ་རྣམས་ཀྱི་
དམ་པ་དང་། མཚུངས་པ་མེད་པ་དང་། དཔེ་མེད་པ་སོགས་སུ་བསྟན་པའི་སྒོ་ནས་སོ། །དེ་ལྟ་
བུའི་རྟེན་འབྱུང་ཟབ་མོ་བརྗོད་བྱར་སྟོན་པའི་ཤེར་ཕྱིན་གྱི་མདོའི་གཙོ་བོ་ནི། ཡུམ་རྒྱས་འབྲིང་
- 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། དོ༡༡
བསྡུས་གསུམ་ཡིན་ལ། དེ་དག་གི་དགོངས་པ་འགྲེལ་བའི་བསྟན་བཅོས་ཀྱང་མང་དུ་བྱུང་ལ།
གཙོ་བོར་གྱུར་པ་ནི། རྒྱལ་བའི་རྒྱལ་ཚབ་མ་ཕམ་པས་བསྟན་བཅོས་མངོན་པར་རྟོགས་པའི་
རྒྱན་མཛད་དེ། ཡུམ་གྱི་མདོའི་ལུས་དངོས་བརྒྱད་དོན་བདུན་ཅུར་དྲིལ་ནས་ལམ་ཉམས་སུ་
ལེན་པའི་ རིམ་པ་དང་སྦྱར་ནས་སྦས་དོན་མངོན་རྟོགས་ཀྱི་རིམ་པ་བཀྲལ་ཞིང༌། ཀླུ་སྒྲུབ་
ཞབས་ཀྱིས་དབུ་མ་རིགས་ཚོགས་དྲུག་མཛད་དེ་ཟབ་མོའི་ལམ་ཉམས་སུ་ལེན་པའི་རིམ་པ་
དང་སྦྱར་ནས་དངོས་བསྟན་སྟོང་ཉིད་ཀྱི་རིམ་པ་བཀྲལ་བ་སྟེ་ཚུལ་གཉིས་བྱུང་བར་གསུངས་
སོ༑ །འདི་ནི་ཡུམ་གྱི་མདོའི་དགོངས་པ་འགྲེལ་ཚུལ་ལ་མི་འདྲ་བ་གཉིས་བྱུང་བའི་དོན་ཡིན་
གྱི་དབུ་མ་པའི་ཤིང་རྟའི་སྲོལ་འབྱེད་ལ་གཉིས་ཡོད་པའི་དོན་མིན་ཏེ། བཀའི་དགོངས་པ་
འགྲེལ་པ་ལ་ཚད་མར་གྱུར་པའི་ཤིང་རྟའི་སྲོལ་འབྱེད་དེ་ལ་དབུ་སེམས་ཀྱི་ཤིང་རྟའི་སྲོལ་
འབྱེད་གཉིས་སུ་ངེས་པའི་ཕྱིར། དེ་ལྟར་ཡིན་ཏེ། ཀླུ་སྒྲུབ་ཞབས་ཀྱི་རྗེ་བཙུན་འཇམ་དཔལ་
དབྱངས་ཀྱི་མན་ངག་ལ་བརྟེན་ནས་དོན་གྱིས་བློ་གྲོས་མི་ཟད་པའི་མདོའི་རྗེས་སུ་འབྲངས་
ནས་དབུ་མའི་སྲོལ་ཕྱེ་ཞིང་། འཕགས་པ་ཐོགས་མེད་ཀྱིས་རྗེ་བཙུན་བྱམས་པའི་མན་ངག་ལ་
བརྟེན་ནས་མདོ་དགོངས་འགྲེལ་གྱི་རྗེས་སུ་འབྲངས་ནས་སེམས་ཙམ་གྱི་སྲོལ་ཕྱེ་བར་མཛད་
པའི་ ཕྱིར། དེ་ལྟར་སློབ་དཔོན་འདི་ གཉིས་ཀྱིས་ཐེག་ཆེན་གྱི་མདོ་སྡེ་ཉིད་ལ་བརྟེན་ནས་
མདོའི་དྲང་ངེས་འབྱེད་ཚུལ་ལུང་རིགས་དུ་མས་གཏན་ལ་ཕབ་སྟེ་དབུ་སེམས་སོ་སོའི་སྲོལ་ཕྱེ་
ཞིང་། ཞར་ལ་ཐེག་དམན་གྱི་མདོའི་དགོངས་པའང་དབུ་སེམས་སོ་སོའི་ཕྱོགས་སུ་འགྲེལ་
བར་མཛད་ལ། ཟབ་པ་དང་རྒྱ་ཆེ་བའི་ཐེག་པ་ཆེན་པོའི་ལམ་ཉམས་སུ་ལེན་པའི་རིམ་པའང་
གསལ་ལ་རྫོགས་པར་མཛད་དོ། །དེའི་སྔོན་དུ་ཉན་ཐོས་སྡེ་པ་དར་ཆེ་ཞིང་ཐེག་ཆེན་གྱི་ལྟ་
སྤྱོད་ཤིན་ཏུ་ཉམས་དམས་པོར་གྱུར་ནའང་དེ་ནས་བཟུང་ཐེག་ཆེན་གྱི་བསྟན་པ་དབྱར་དུས་
ཀྱི་ཆུ་མཚོ་བཞིན་དུ་གྱུར་པ་ཡིན་པས་བསྟན་པ་འདི་ལ་སྟོན་པ་ཉིད་བཞིན་དུ་བཀའ་དྲིན་ཆེན་
- 5
-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པོས་ཁྱབ་པར་མཛད་དོ། །དེ་ལ་སློབ་དཔོན་ཀླུ་སྒྲུབ་ནི། སྟོན་པ་འདས་ནས་ལོ་བཞི་བརྒྱ་ན་
བྱོན་པ་དང་ལོ་དྲུག་བརྒྱ་བཞུགས་པར་འཇམ་དཔལ་རྩ་རྒྱུད་དུ་གསུངས་ལ། ཡོད་མེད་ཀྱི་
ཕྱོགས་གཉིས་དང་བྲལ་བའི་དབུ་མའི་ལམ་སྲོལ་ཕྱེ་བར་ལང་གཤེགས་ལས་གསུངས་ཤིང་།
སྤྲིན་ཆེན་སྟོང་ཕྲག་བཅུ་གཉིས་པ་དང་རྔ་བོ་ཆེའི་མདོ་སོགས་ལས་ཀྱང་ལུང་བསྟན་ཏོ། །དེ་ལ་
སྐུ་ཚེ་འདིར་ས་དང་པོ་བསྒྲུབས་ནས་བདེ་བ་ཅན་དུ་བཞུད་པ་དང༌། ཡང་ས་བདུན་པ་བ་ཡིན་
པ་དང༌། མ་འོངས་པར་ཡེ་ཤེས་འབྱུང་གནས་འོད་ཅེས་བྱ་བར་འཚང་རྒྱ་བ་སོགས་མདོ་
དེ་དག་ལས་གསུངས་ཚུལ་མི་འདྲ་བ་བྱུང་བ་དང་། ཟླ་བས་འགྲེལ་པ་སྒྲོན་གསལ་དུ་སྐུ་ཚེ་
དེར་རྡོ་རྗེ་འཆང་གི་གོ་འཕང་བརྙེས་པར་བཤད་པ་རྣམས་མི་འགལ་ཏེ། དོན་གྱི་གནས་ཚོད་
དང་གདུལ་བྱར་སྣང་ཚུལ་གྱི་ཁྱད་པར་དང་། ཐུན་མོང་དང་ཐུན་མོང་མ་ཡིན་པའི་ཐེག་པའི་
དབང་དུ་བྱས་ནས་དེ་ལྟར་གསུངས་པའི་ཕྱིར། སློབ་དཔོན་འདི་ཉིད་ཐེག་ཆེན་སྤྱིའི་སྲོལ་
འབྱེད་ཀྱང་ཡིན་པས་མདོ་སྔགས་ཀྱི་བསྟན་བཅོས་མང་དུ་མཛད་ལ། ཁྱད་པར་ཡུམ་གྱི་མདོ་
སོགས་ཀླུ་ཡུལ་ནས་དྲངས། དེའི་དགོངས་པ་འགྲེལ་བའི་བསྟན་བཅོས་ཀྱང་ཟབ་དོན་མཐར་
ཐུག་པ་རིགས་པས་སྒྲུབ་པ་རིགས་ཚོགས་དྲུག་དང༌། ངེས་དོན་གྱི་མདོའི་ལུང་གིས་སྒྲུབ་པ་
མདོ་ཀུན་བཏུས་བཅས་མཛད་དོ། །རིགས་ཚོགས་ལྔ་ཞེས་ཀྱང་གྲགས་པ་དྲུག་གི་སྐབས་
སུའང་ངོས་འཛིན་ཚུལ་མི་འདྲ་བ་ཡོད་ཀྱང་། འདིར་རྩ་བ་ཤེས་རབ། སྟོང་ཉིད་བདུན་ཅུ་པ།
རྩོད་བཟློག །རིག་པ་དྲུག་ཅུ་པ། ཞིབ་མོ་རྣམ་འཐག་སྟེ་ལྔ་དང༌། དེའི་སྟེང་དུ་བརྗོད་བྱའི་
སྟོན་ཚུལ་གྱི་ངོས་ནས་རིན་ཆེན་ཕྲེང་བ་འཇོག་རིགས་པར་གསུངས་པས་དེ་དང་དྲུག་གོ །རྩ་
ཤེས་ནི་དབུ་མའི་གཞུང་ཐམས་ཅད་ཀྱི་རྩ་བ་ལྟ་བུ་ཡིན་ཞིང་འདི་ལ་རྒྱ་གར་ན་འགྲེལ་པ་
བརྒྱད་ཡོད་པར་གྲགས་ལ། བོད་དུ་བཞི་འགྱུར་བ་ལས། གཙོ་བོ་ནི། སངས་རྒྱས་བསྐྱངས།
ལེགས་ལྡན་འབྱེད། ཟླ་བའི་ཞབས་ ཀྱི་འགྲེལ་པ་དང་གསུམ་མོ། །སྟོང་ཉིད་བདུན་ཅུ་པ་
- 6 -



Aག
，
，
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
དང་རྩོད་བཟློག་གཉིས་རྩ་ཤེས་ལས་འཕྲོས་པ་ཡིན་ཞིང་དེ་གཉིས་ཞིབ་མོ་རྣམ་འཐག་དང་
གསུམ་ལ་རང་འགྲེལ་ཡོད་དོ། །
སློབ་དཔོན་ཐོགས་མེད་ནི། སྟོན་པ་འདས་ནས་ལོ་དགུ་བརྒྱ་ཙམ་ན་བྱོན་ཞིང་
མདོའི་དྲང་ངེས་འབྱེད་པ་དང༌། ལོ་བརྒྱ་དང་ལྔ་བཅུ་བཞུགས་པར་དགོངས་འགྲེལ་འགྲེལ་
ཆེན་དུ་འཇམ་དཔལ་རྩ་རྒྱུད་དྲངས་པ་ལས་བསྟན་ཞིང་། ས་གསུམ་པ་བ་ཡིན་ཀྱང་དབྱིག་
གཉེན་གདུལ་བའི་ཆེད་དུ་སེམས་ཙམ་པ་བར་བསྟན་པ་ཡིན་པར་སློབ་དཔོན་ཆོས་བཤེས་
ཀྱིས་འགྲེལ་བཤད་ཚིག་གསལ་ལས་བཤད་དོ། །དེས་ན་སེམས་ཙམ་པའི་རིགས་ཅན་རྗེས་
སུ་གཟུང་བའི་ཕྱིར་དུ་སེམས་ཙམ་པའི་སྲོལ་ཕྱེ་བར་མཛད་ནའང་དགོངས་པ་མཐར་ཐུག་
ཐལ་འགྱུར་དུ་གནས་པ་ནི་དེ་ཉིད་ཀྱིས་མཛད་པའི་རྒྱུད་བླ་མའི་འགྲེལ་པར་ཤིན་ཏུ་གསལ་
ལོ༑ ༑ཀླུ་སྒྲུབ་ཞབས་ ཀྱི་དགོངས་པ་འགྲེལ་ པ་ལ་གཙོ་བོར་གྱུར་ པ་ནི། སྲས་ཀྱི་ཐུ་བོ་
འཕགས་པ་ལྷ་ཡིན་ལ་འདིས་དབུ་མ་བཞི་བརྒྱ་པ་སོགས་མདོ་སྔགས་ཀྱི་བསྟན་བཅོས་མང་
དུ་མཛད་དོ། །འདི་ཉིད་ཀླུ་སྒྲུབ་ཞབས་དང་འདྲ་བར་རྗེས་འབྲང་རྣམས་ཀྱིས་ཚད་མར་འཛིན་
པས་ཡབ་སྲས་འདི་གཉིས་ལ་གཞུང་ཕྱི་མོའི་དབུ་མ་པ་དང་། གཞན་རྣམས་ལ་ཕྱོགས་འཛིན་
པའི་དབུ་མ་པ་ཞེས་སྔ་མ་རྣམས་ཀྱིས་ཐ་སྙད་མཛད་དོ། །དེའི་རྒྱུ་མཚན་ཡང་ཐལ་རང་གི་
ཕྱོགས་སོ་སོར་ཕྱེ་ནས་མི་འཛིན་པར་ཐལ་རང་གཉིས་ཀའི་སྤྱི་ལ་བཞུགས་པས་ན་ཕྱི་མོའི་
དབུ་མ་པ་དང༌། ལུང་རིགས་ལ་བརྟེན་ནས་ཐལ་རང་གང་རུང་རེའི་ཕྱོགས་གསལ་བར་ཕྱེ་
ནས་དེ་ཁོ་ན་འཛིན་པ་ཕྱོགས་འཛིན་པའི་དབུ་མ་པ་སྟེ་སངས་རྒྱས་བསྐྱངས་དང་ལེགས་ལྡན་
སོགས་སོ། །སློབ་དཔོན་སངས་རྒྱས་བསྐྱངས་ཀྱིས་རྩ་ཤེས་འགྲེལ་པ་བུདྡྷ་པ་ལི་ཏ་མཛད་
ནས་གཞུང་གི་དགོངས་པ་མཐར་ཐུག་པ་ཐལ་འགྱུར་དུ་ཐོག་མར་འགྲེལ་བའི་སྲོལ་བཏོད་
ནའང་ཐལ་འགྱུར་འཐད་ཅིང་རང་རྒྱུད་མི་འཐད་པའི་ཚུལ་གསལ་བར་མ་མཛད་དོ། །དེའི་
- ༈ -



-
-.
.
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྗེས་སུ་སློབ་དཔོན་ལེགས་ལྡན་འབྱེད་ཀྱིས་རྩ་ཤེས་འགྲེལ་པ་ཤེས་རབ་སྒྲོན་མེ་མཛད་ནས་
སངས་རྒྱས་བསྐྱངས་ཀྱི་འགྲེལ་པའི་མཐའ་བཞིའི་སྐྱེ་འགོག་གི་སྐབས་སོགས་ཀྱི་ཐལ་བ་
རྣམས་ལ་རེ་རེ་ནས་སྐྱོན་མང་དུ་བཟུང་། རང་རྒྱུད་ཀྱི་གཏན་ཚིགས་འགོད་དགོས་པའི་རྒྱུ་
མཚན་དུ་མ་གསུངས་ཏེ་རང་རྒྱུད་དུ་འགྲེལ་པའི་སྲོལ་ཐོག་མར་ཕྱེ་བར་མཛད་དོ། །དེའི་རྗེས་
སུ་དཔལ་ལྡན་ཟླ་བ་གྲགས་པས་རྩ་ཤེའི་འགྲེལ་པ་ཚིག་གསལ་མཛད་ནས་ལེགས་ལྡན་གྱིས་
སངས་རྒྱས་བསྐྱངས་ཀྱི་འགྲེལ་པར་སྐྱོན་བརྗོད་པ་དེ་རྣམས་མི་འཇུག་པའི་རྒྱུ་མཚན་དང༌།
དབུ་མ་པས་རང་རྒྱུད་ཀྱི་གཏན་ཚིགས་ཁས་ལེན་མི་རིགས་པའི་སྒྲུབ་བྱེད་དང་ཁས་ལེན་པ་
ལ་གནོད་བྱེད་ཀྱི་རིགས་པ་རྒྱས་པར་བསྟན་ནས་ཀླུ་སྒྲུབ་ཞབས་ཀྱི་དགོངས་པ་ཐུན་མོང་མ་
ཡིན་ པ་ ཐལ་འགྱུར་ དུ་ འགྲེལ་ བའི་ ཤིང་ རྟའི་ སྲོལ་ ཆེན་པོ་ ཕྱེ་བར་མཛད་དོ། །གཞན་
ཡང་རིགས་པ་དྲུག་ཅུ་པ། སྟོང་ཉིད་བདུན་ཅུ་པ། བཞི་བརྒྱ་པ་རྣམས་ཀྱི་འགྲེལ་པ་དང༌།
རང་རྐང་དུ་བརྩམས་པ་དབུ་མ་འཇུག་པ་རྩ་འགྲེལ་སོགས་སློབ་དཔོན་འདིས་མཛད་པའི་
ལེགས་བཤད་ངོ་མཚར་ཅན་དུ་གྲགས་པ་ཡོད་དོ། །ལེགས་ལྡན་འབྱེད་ཀྱི་རྗེས་འབྲང་སློབ་
དཔོན་ཡེ་ཤེས་སྙིང་པོས་དབུ་མ་བདེན་གཉིས་རང་འགྲེལ་བཅས་མཛད་ཅིང་། ཡབ་སྲས་
འདི་གཉིས་ཀྱིས་ཕྱི་དོན་ཐ་སྙད་དུ་བཞེད་ཅིང་རང་རིག་མི་བཞེད་པ་སོགས་ཀྱི་ཆ་ནས་མདོ་སྡེ་
སྤྱོད་པའི་དབུ་མ་རང་རྒྱུད་པ་ཞེས་ཐ་སྙད་མཛད་པ་དང༌། སློབ་དཔོན་ཞི་བ་འཚོས་དབུ་མ་
རྒྱན་རང་འགྲེལ་བཅས་ཆབས་ཅིག་ཏུ་མཛད་དེ། ཐ་སྙད་དུ་ཕྱི་དོན་མེད་ཅིང་རང་རིག་བཞེད་
པ་སོགས་ཀྱི་ཆ་ནས་རྣལ་འབྱོར་སྤྱོད་པའི་དབུ་མ་རང་རྒྱུད་པར་གྲགས་པའི་སྲོལ་ཕྱེ་བར་
མཛད་ལ། དེ་ཉིད་ཀྱི་སློབ་མ་ཀ་མ་ལ་ཤཱི་ལས་རང་རྒྱུད་པའི་གཞུང་ཁྱད་པར་དུ་འཕགས་པ་
དབུ་མ་སྣང་བ་དང༌། གཞན་ཡང་སྒོམ་རིམ་སོགས་མཛད་དོ། །ཡབ་སྲས་འདི་གཉིས་རང་
ཅག་གངས་ཅན་པ་རྣམས་ལ་བཀའ་དྲིན་ཤིན་ཏུ་ཆེ་བར་གསུངས་སོ། །ཞི་འཚོའི་སྔོན་ནས་
ས



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། དོ༡༡
བྱོན་པའི་འཕགས་པ་གྲོལ་སྡེ་རྣལ་འབྱོར་སྤྱོད་པའི་དབུ་མ་རང་རྒྱུད་པ་ཡིན་ནའང་དེའི་སྲོལ་
འབྱེད་དུ་མི་འཇོག་ཅིང༌། དེ་འདྲའི་རིགས་འདྲ་གཞན་ཡང་ཡོད་དོ། །ཞི་བ་འཚོའི་སློབ་མ་
སློབ་དཔོན་སེང་གེ་བཟང་པོ་ཡང་རྣལ་འབྱོར་སྤྱོད་པའི་དབུ་མ་རང་རྒྱུད་པའི་ཕྱོགས་སོ། །དེ་
དག་ལའང་། ཐ་སྙད་འདོད་ཚུལ་གྱི་དབང་དུ་བྱས་ན་ཕྱི་དོན་འདོད་པ་དང་མི་འདོད་པ་གཉིས་
ལས། སྔ་མ་ནི་ལེགས་ལྡན། ཟླ་བའི་ཞབས། དེ་གཉིས་རྗེས་འབྲང་བཅས་དང་། ཕྱི་མ་ནི་ཞི་
འཚོ་ཡབ་སྲས་རྗེས་འབྲང་སོགས་སོ། །ལྟ་བ་རྒྱུད་ལ་སྐྱེད་ཚུལ་གྱི་དབང་དུ་བྱས་ན། རང་
རྒྱུད་པ་དང་ཐལ་འགྱུར་བ་གཉིས་སུ་ངེས་ལ། རང་རྒྱུད་པ་ལའང་མདོ་སྡེ་སྤྱོད་པའི་དབུ་མ་
རང་རྒྱུད་པ་དང་རྣལ་འབྱོར་སྤྱོད་པའི་དབུ་མ་རང་རྒྱུད་པ་གཉིས་ལས། སྔ་མ་ནི་ལེགས་ལྡན་
ཡེ་ཤེས་སྙིང་པོ་སོགས་དང༌། ཕྱི་མ་ནི་ཞི་འཚོ་ཡབ་སྲས། འཕགས་སེང་རྣམ་གཉིས་སོགས་
སོ༑ ༑ཐལ་འགྱུར་བ་ནི། སློབ་དཔོན་དཔའ་བོ། ཀླུའི་བྱང་ཆུབ། སངས་རྒྱས་བསྐྱངས། ཟླ་
བ་གྲགས་པ། རྒྱས་སྲས་ཞི་བའི་ལྷ་སོགས་སོ། །ཐལ་རང་གི་སློབ་དཔོན་དེ་ཐམས་ཅད་ཀྱང་
འཕགས་པ་ཀླུའི་རྗེས་སུ་འབྲང་ཞིང་དེའི་དགོངས་པ་འགྲེལ་པ་ཤ་སྟག་ཡིན་ལ། འདི་རྣམས་
ལའང་དེ་དང་དེའི་སྲོལ་འབྱེད་དུ་འཇོག་མི་འཇོག་གི་རྒྱུ་མཚན་དང་
། ཕྱོགས་འཛིན་པ་དང་
ཕྱོགས་མི་འཛིན་ཀྱང་ལྟ་བ་ཙམ་འཛིན་པ་སོགས་ཀྱི་ཁྱད་པར་མང་དུ་ཡོད་དོ། །དེ་དག་ནི་
ཕྱོགས་ཙམ་སྟེ་རྒྱས་པར་གཞན་དུ་ཤེས་པར་བྱའོ། །
གཉིས་པ་སྐབས་དོན་བྱེ་བྲག་ཏུ་བཤད་པ་ནི། འདིར་གང་བཤད་པར་བྱ་བ་སྤྱོད་
འཇུག་ཤེས་རབ་ལེའུ་ཉིད་ཡིན་ལ། དེ་མཛད་པ་པོ་ནི་འཕགས་པའི་ལུགས་ཀྱི་ཤིང་རྟའི་སྲོལ་
འཛིན་ཆེན་པོ་རྒྱལ་སྲས་ཞི་བའི་ལྷ་སྟེ། འདི་ཉིད་དཔལ་ལྡན་ཟླ་བ་གྲགས་པའི་རྗེས་ཙམ་
ནས་བྱུང་བར་མངོན་ལ། སྐུ་ཆེ་བའི་ཡོན་ཏན་ཡང༌། ཚེ་རབས་དུ་མར་འཇམ་པའི་དབྱངས་
ཀྱིས་རྗེས་སུ་བཟུང་ཞིང་། སྐུ་ཚེ་འདིར་ཡང་རྒྱལ་སྲིད་སྤངས་ནས་ནཱ་ལེནྡྲའི་མཁན་པོ་རྒྱལ་



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་ལྷ་ལས་རབ་ཏུ་བྱུང་ཞིང་མཁན་པོ་ཉིད་དང་། གཙོ་བོར་འཇམ་དཔལ་དབྱངས་ལ་ཆོས་
གསན་པས་གསུང་རབ་མཐའ་དག་གི་དོན་ཁོང་དུ་ཆུད་པར་མཛད་པ་སོགས་རྣམ་ཐར་ཁྱད་
པར་ཅན་ངོ་མཚར་ཅན་གྱི་གཏམ་བདུན་དུ་གྲགས་པ་ཡོད་དོ། །དེ་ཡང་། རྒྱལ་སྲིད་རབ་
སྤངས་ གྲུབ་ པ་ བརྙེས། །གཙུག་ ལག་ གཉིས་ ཀྱི་ ཕྱོགས་ ལས་ རྒྱལ། །རབ་ བྱུང་ བདེན་
གཟིགས་རྫུ་འཕྲུལ་བསྟེན། །ངོ་མཚར་བདུན་ལྡན་དེ་ལ་འདུད། །ཅེས་སྤྱོད་འཇུག་འགྲེལ་པ་
འགར་སྡོམ་དུ་མཛད་པའི་རིམ་པ་ལྟར་གྱི་རྣམ་ཐར་དང་། ཡང་བུ་སྟོན་ཆོས་འབྱུང་དུ། ལྷག་
པའི་ལྷ་བརྙེས་ནཱ་ལེནྡྲའི། །བཀོད་པ་ཕུན་ཚོགས་རྩོད་པ་བཟློག །ཡ་མཚན་ཅན་དང་སྤྲང་པོ་
དང༌། །རྒྱལ་པོ་མུ་སྟེགས་ཅན་བཏུལ་བའོ། །ཞེས་པ་ལྟར་གྱི་གོ་རིམ་དང་མཐུན་པའི་རྣམ་
ཐར་མདོར་བསྡུས་ཙམ་བྱུང་ལ། དེ་དག་དང་གཞན་ཡང་བཤད་ཚུལ་མི་འདྲ་བ་ཅི་རིགས་སྣང་
ངོ་༑ ༑སློབ་དཔོན་ཛེ་ཏ་རིས། འཇམ་དབྱངས་སྤྲུལ་པ་ཞི་བའི་ལྷ། །ཞེས་གསུངས་ལ། སློབ་
དཔོན་རང་ཉིད་ཀྱིས་གཞན་སྣང་ཙམ་དུ་བྷུ་སུ་ཀུའི་སྤྱོད་པ་ལ་གནས་པའི་ཚུལ་བསྟན་ཞིང་སོ་
སྐྱེ་ཡིན་པར་ཞལ་གྱིས་འཆེས་ནའང༌། སློབ་དཔོན་ཤེས་རབ་འབྱུང་གནས་བློ་གྲོས་ཀྱིས།
འཕགས་པ་ཞི་བའི་ལྷ་ཉིད་ཀྱིས། །ཞེས་འཕགས་པར་གསུངས་ཤིང༌། བི་བྷཱུ་ཏི་ཙནྡྲས་ཀྱང་།
རྒྱལ་བའི་བསྟན་ལ་བདག་ཉིད་ཆེ། །སྐྱེས་བུ་མང་པོ་བྱོན་མོད་ཀྱི། །ཞི་བ་ལྷ་ཡི་མཛད་པ་
འདྲའི། །ཉམས་དང་ དགོངས་ པ་ཅན་ མི་ རྙེད། །ཅེས་སོགས་ སྤྱོད་འཇུག་ གི་འགྲེལ་བྱེད་
འཕགས་ཡུལ་གྱི་སློབ་དཔོན་རྣམས་ཀྱིས་ཀྱང་མཛད་པ་ཁྱད་པར་ཅན་དུ་བསྔགས་པར་
མཛད་དོ། །སློབ་དཔོན་འདི་ཉིད་ཀྱིས་ཀླུ་སྒྲུབ་ཀྱི་དགོངས་པ་ཐལ་འགྱུར་དུ་འགྲེལ་བའི་
གཞུང་། བསླབ་བཏུས། མདོ་བཏུས། སྤྱོད་འཇུག་དང་གསུམ་མཛད་ལ། འདི་དག་ཁྱད་པར་
དུ་འཕགས་པའི་གཞུང་ཚད་ཐུབ་ཡིན་པར་འཕགས་ཡུལ་དུའང་གྲགས་པར་བཤད་དོ།།
སྤྱོད་འཇུག་ལ་རྒྱ་གར་ན་འགྲེལ་པ་བརྒྱ་རྩ་ཡོད་པར་གྲགས་ཀྱང་བོད་དུ་འགྱུར་བ་བརྒྱད་
- 1 (0 -



རྒྱུ
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ཡོད་ཅེས་བུ་སྟོན་གསུངས་ལ། ད་ལྟ་ཤེར་ཊིཀ་རེ་དང་དོན་བསྡུས་རེ་ཡན་ཆད་བགྲངས་ན་
བཅུ་གཅིག་ཙམ་ཡོད་སྙམ། བོད་ཀྱི་བླ་མ་རྣམས་ཀྱིས་མཛད་པའི་འགྲེལ་པའང་བསྡུས་དོན་
རེ་ཡན་ཆད་བགྲང་བ་དྲུག་ཅུར་ལོང་ཙམ་གྱི་མིང་སྨོས་པ་འདུག་ལ། དེར་མ་སྨོས་པའང་
མཐོང་བས་ཤིན་ཏུ་མང་བ་ཡོད་པར་མངོན་ནོ། །མདོ་བཏུས་ནི། དགེ་བཤེས་ཤ་ར་བས་ར་
སྒྲེང་ནས་རྒྱ་དཔེ་བླངས་ནས་པ་ཚབ་ཉི་མ་གྲགས་སོགས་ཀྱིས་བསྒྱུར་བར་བཀའ་གདམས་
ཆོས་འབྱུང་དུ་བཤད་ནའང་ད་ལྟའི་བསྟན་འགྱུར་ཁྲོད་ན་མི་སྣང་། རྒྱལ་སྲས་ཆེན་པོ་འདི་ཉིད་
དང་སངས་རྒྱས་བསྐྱངས། ཟླ་བ་གྲགས་པ་གསུམ་ནི་འཕགས་པའི་དགོངས་པ་མཐར་ཐུག་
པ་ཡོངས་སུ་རྫོགས་པར་འགྲེལ་བ་ལ་དགོངས་པ་གཅིག་པ་ཡིན་པར་གསུངས་ཏེ། འཇུག་
པའི་རྣམ་བཤད་ལས། ཀླུ་སྒྲུབ་འཕགས་པ་ལྷ་ཡི་གྲུབ་པའི་མཐའ་། །ཤིང་རྟ་ཆེན་པོ་གསུམ་
གྱིས་ བཀྲལ་ བ་ ཉིད། །ཐུན་ མོང་ མ་ ཡིན་ གནད་ དོན་ ཡོངས་རྫོགས་ པར། །དྲི་ མེད་ བློ་
གྲོས་མིག་གིས་ལེགས་མཐོང་ཞིང༌། །ཞེས་དང༌། ཡོངས་རྫོགས་འགྲེལ་མཛད་དཔལ་ལྡན་
སངས་ རྒྱས་བསྐྱངས། །ཟླ་བའི་ཞབས་དང་ ཞི་ བ་ལྷ་ཡི་ལུགས། །གྲུབ་པའི་དབང་ཕྱུག་
གསུམ་གྱི་བཞེད་པའི་སྒོ། །གཅིག་ཏུ་དྲིལ་ནས། ཞེས་སོགས་གསུངས་ཤིང་ཁྱད་པར་ཟླ་བའི་
ཞབས་དང་ཞི་བའི་ལྷ་གཉིས་དགོངས་པ་གཅིག་དང་དབྱངས་གཅིག་ཡིན་པར་གསུངས་ལ།
འོག་ཏུའང་དེའི་རྒྱུ་མཚན་མང་དུ་ཡོད་དོ། །སྤྱོད་ཊིཀ་རྒྱལ་སྲས་འཇུག་ངོགས་ལས་ཀྱང།
རྟེན་འབྱུང་མཐའ་དང་བྲལ་བའི་དབུ་མའི་དོན། །མགོན་པོ་ཀླུ་སྒྲུབ་བཞེད་པ་ཇི་བཞིན་དུ།།
སངས་རྒྱས་བསྐྱངས་དང་ཟླ་གྲགས་ཞི་བའི་ལྷ། །དགོངས་པ་གཅིག་པ་ཇི་བཞིན་གསལ་བར་
བཤད། །ཅེས་གསུངས། ཤེར་འབྱུང་གི་ཤེར་ལེའི་འགྲེལ་ཆེན་དུའང་བདེན་གཉིས་ཀྱི་སྐོར་
སོགས་སུ་དབུ་མ་འཇུག་པའི་ལུང་དྲངས་ནས་སྒྲུབ་པར་མཛད་དོ། །
དེས་ན་འདིར་ཀླུ་སྒྲུབ་ཡབ་སྲས་ཀྱི་གསུང་རབ་དབུ་མའི་གཞུང་སྤྱི་དང་ཁྱད་པར་
- 1
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇུག་པ་རྩ་འགྲེལ། བསླབ་བཏུས་སོགས་དང་མཐུན་པར་ཤེས་རབ་ལེའུ་འདི་འཆད་པ་ལ་
གསུམ། མདོར་བསྟན་པ། རྒྱས་པར་བཤད་པ། དོན་བསྡུ་བའོ། །དང་པོ་ནི། ཡན་ལག་འདི་
དག་ཐམས་ཅད་ནི། །ཐུབ་པས་ཤེས་རབ་དོན་དུ་གསུངས། །དེ་ཡི་ཕྱིར་ན་སྡུག་བསྔལ་དག།
ཞི་བར་འདོད་པས་ཤེས་རབ་བསྐྱེད། །ཅེས་གསུངས། དེ་ལ་སྤྱིར་གསུང་རབ་ཀྱི་གནད་
བསྡུས་ཏེ་ལམ་གྱི་རིམ་པར་དྲིལ་ནས་སྟོན་ཚུལ་ལ་སྒོ་མི་འདྲ་བ་མང་དུ་སྣང་བ་ལས། འདིར་
སྐབས་བབ་ཕྱོགས་ཙམ་སྨོས་ན། གཞུང་འདིར་ཟབ་པ་དང་རྒྱ་ཆེ་བའི་ལམ་གྱི་རིམ་པ་བསྟན་
པ་ནི་སློབ་དཔོན་ཀླུ་སྒྲུབ་ཀྱི་རྗེས་སུ་འབྲང་བ་ཡིན་ལ། དེ་ཉིད་ཀྱི་གསུང་རབ་རྣམས་ལས་
ཟབ་རྒྱས་གཉིས་ཀའི་ལམ་གྱི་ལུས་ཚང་བར་སྟོན་པའི་གཞུང་གསུམ་ལས། ཐོག་མར་རིན་
ཆེན་ཕྲེང་བ་ལས་ནི། གསུང་རབ་ཐམས་ཅད་མངོན་མཐོ་དང་ངེས་ལེགས་སྒྲུབ་པའི་ཐབས་
གཉིས་སུ་བསྡུས་ནས་བསྟན་ཏེ། དེ་ཉིས་ལས། དང་པོ་མངོན་པར་མཐོ་བའི་ཆོས། །ཕྱི་ནས་
ངེས་པར་ལེགས་འབྱུང་བ། །གང་ཕྱིར་མངོན་པར་མཐོ་ཐོབ་ནས། །རིམ་གྱིས་ངེས་པར་
ལེགས་པ་འོང་། །ཞེས་གསུངས། དོན་ནི། དང་པོ་མངོན་མཐོ་ཐོབ་བྱེད་དང༌། དེའི་ཕྱི་ནས་
ངེས་ལེགས་འབྱུང་བའི་ལམ་ལ་རིམ་གྱིས་སློབ་དགོས་ཏེ། གང་གི་ཕྱིར་ན་མངོན་མཐོ་བརྒྱུད་
མར་ཐོབ་པ་ལ་བརྟེན་ནས་རིམ་གྱིས་ངེས་ལེགས་སྒྲུབ་དགོས་ཀྱི་ངན་སོང་གི་རྟེན་ལ་དེ་སྒྲུབ་
མི་ནུས་པས་སོ་ཞེས་པའོ། །ཡང་དེ་ལ་མངོན་མཐོ་བདེ་བ་སྟེ། །ངེས་པར་ལེགས་པ་ཐར་པར་
འདོད། །དེ་ཡི་སྒྲུབ་པ་མདོར་བསྡུས་ན། །མདོར་ན་དད་དང་ཤེས་རབ་བོ། །ཞེས་མངོན་མཐོ་
ནི་ལྷ་མིའི་བདེ་བ་དང་། ངེས་ལེགས་ནི་ཐར་པ་ཡིན་ལ། དེ་གཉིས་སྒྲུབ་པའི་ཐབས་བསྡུ་ན་
དད་པ་དང་ཤེས་རབ་གཉིས་སོ་ཞེས་རྒྱུའི་གཙོ་བོར་བསྡུས་ཏེ་བསྟན་ཏོ། །ཡང་། དད་ཅན་
ཉིད་ཕྱིར་ཆོས་ལ་བསྟེན། །ཤེས་རབ་ལྡན་ཕྱིར་ཡང་དག་རིག །འདི་གཉིས་གཙོ་བོ་ཤེས་རབ་
སྟེ༑ ༑དེ་ཡི་སྔོན་འགྲོ་བ་དད་པ་ཡིན། །ཞེས་དད་པ་ཅན་ཉིད་ཀྱི་ཕྱིར་མངོན་མཐོ་ཐོབ་བྱེད་ཀྱི་
་
- ། 2 -



་་
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ཆོས་དགེ་བཅུ་སོགས་སྒྲུབ་པ་ལ་བསྟེན་ཞིང་། བདག་མེད་རྟོགས་པའི་ཤེས་རབ་དང་ལྡན་
ཕྱིར་གནས་ལུགས་ཡང་དག་པའི་དོན་རིག་པར་བྱེད་ཅིང་དེ་ལ་བརྟེན་ནས་ངེས་ལེགས་ཐར་
པ་ཐོབ་པས་འདི་གཉིས་ཀྱི་གཙོ་བོ་ནི་ཤེས་རབ་ཡིན་ལ། དེའི་སྔོན་དུ་འགྲོ་བ་ནི་ལས་འབྲས་
ལ་ཡིད་ཆེས་པའི་དད་པ་སོགས་ཡིན་པར་བསྟན། དད་ཤེས་གཉིས་གལ་ཆེ་ཚུལ་ཅུང་ཟད་
འོག་ཏུ་འཆད་དོ། ཁྱད་པར་ངེས་ལེགས་མཆོག་ཐོབ་བྱེད་ཀྱི་ལམ་ཡང་། དེ་ཡི་རྩ་བ་བྱང་ཆུབ་
སེམས། །རི་དབང་རྒྱལ་པོ་ལྟར་བརྟན་དང་། །ཕྱོགས་མཐས་གཏུགས་པའི་སྙིང་རྗེ་དང༌།།
གཉིས་ལ་མི་བརྟེན་ཡེ་ཤེས་ལགས། །ཞེས་རྒྱུའི་གཙོ་བོ་གསུམ་དུ་བསྡུས་ནས་བསྟན་ལ།
ཡང༌། ཐེག་པ་ཆེན་པོ་གང་ཞིག་ལས། །སྙིང་རྗེ་སྔོན་བཏང་སྤྱོད་ཀུན་དང༌། །ཞེས་སོགས་
དང༌། དེ་ལ་བྱང་ཆུབ་སེམས་དཔའ་ཡི། །ཡོན་ཏན་མདོར་བསྟན་བྱ་བ་ནི། །སྦྱིན་དང་ཚུལ་
ཁྲིམས་བཟོད་བརྩོན་ འགྲུས། །བསམ་ གཏན་ ཤེས་ རབ་ སྙིང་ རྗེ་ སོགས། །ཞེས་པ་ནས།
འཇིག་རྟེན་མགོན་པོ་ཉིད་ཐོབ་འགྱུར། །ཞེས་པའི་བར་གྱིས་སྙིང་རྗེ་ཆེན་པོ་དང༌། བྱང་ཆུབ་
ཀྱི་སེམས་དང་། ཕྱིན་དྲུག་གི་ཉམས་ལེན་རྣམས་ལ་བརྟེན་ནས་ས་བཅུ་རིམ་པར་བསྒྲོད་ནས་
འཚང་རྒྱ་བའི་བར་ གྱི་ ལམ་ བསྟན་ཏོ། །ཆོས་ དབྱིངས་བསྟོད་ པ་ ལས་ནི། སྐྱབས་འགྲོ།
སེམས་བསྐྱེད། ཕྱིན་བཅུ། ས་བཅུ་རྣམས་བསྟན་ཏེ་ལམ་གྱི་ལུས་མདོ་ཙམ་གསུངས་ལ། དེའི་
དོན་ མདོ་ བཏུས་ ལས་ རྒྱས་ པར་ འཆད་ དེ། དལ་འབྱོར། དད་ པ། བྱང་ སེམས། སྙིང་ རྗེ་
རྣམས་རྙེད་དཀའ་བ་དང༌། དེ་བས་ཀྱང་བྱང་སེམས་ལ་རྨ་འབྱིན་པའི་ལས་སྒྲིབ། དེ་ལ་
བརྙས་སེམས། བདུད་ལས། ཆོས་སྤོང་གི་ ལས་ སོགས་ སྤངས་པ་རྣམས་རྙེད་དཀའ་ཚུལ་
མདོའི་ལུང་མང་དུ་དྲངས་ནས་བསྒྲུབས་སོ། །བཞི་བརྒྱ་པ་ལས་ཀྱང་། ཟབ་རྒྱས་གཉིས་ཀ་
ཚང་བའི་ལམ་གྱི་ལུས་བསྟན་ལ། སློབ་དཔོན་དཔའ་བོས་མཛད་པའི་ཀུན་རྫོབ་བྱང་ཆུབ་
སེམས་བསྒོམ་ལས་ནི། མི་འཚེ་བ་དང་བདེན་པ་དང་། །བྱིན་ནས་ལེན་དང་ཚངས་པར་སྤྱོད།།
- 1 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཛིན་པ་ཐམས་ཅད་ གཏོང་བ་ནི། །འདི་ནི་བདེ་འགྲོའི་སྤྱོད་པ་ཡིན། །འཁོར་བའི་ སྡུག་
བསྔལ་ཡོངས་མཐོང་ནས། །སྤང་ཕྱིར་བདེན་པའི་ལས་བསྒོམ་ཞིང་། ཁ་ན་མ་ཐོ་གཉིས་སྤོང་
བ༑ །འདི་ནི་ཞི་བའི་སྤྱོད་པ་ཡིན། །འདི་དག་ཀུན་ཀྱང་བླང་བྱ་སྟེ། །ངེས་འབྱུང་ལམ་གྱི་ཡན་
ལག་ཡིན། །ཆོས་ཀུན་སྟོང་པ་ཉིད་རྟོགས་པས། །འགྲོ་ལ་སྙིང་རྗེའི་ཆུ་རྒྱུན་འབྱུང་། །ཐབས་
མཁས་སྤྱོད་པ་མཐའ་ཡས་པ། །ངེས་འབྱུང་མཆོག་གི་སྤྱོད་པ་ཡིན། །ཞེས་བདེ་འགྲོའི་སྤྱོད་
པ༑ ཞི་བའི་སྤྱོད་པ། ངེས་འབྱུང་མཆོག་གི་སྤྱོད་པ་གསུམ་གྱིས་སྐྱེས་བུ་གསུམ་གྱི་ལམ་རིམ་
པར་བསྟན་ལ། སྐྱེས་བུ་ཆེན་པོའི་སྐབས་སུ། འདི་དག་ཀུན་ཀྱང་ཞེས་སོགས་རྐང་པ་གཉིས་
ཀྱིས་ཆུང་འབྲིང་དང་ཐུན་མོང་བའི་ལམ་དང་། ཚིགས་བཅད་ཕྱི་མས་སྐྱེས་བུ་མཆོག་གི་ལམ་
དངོས་སྟོང་ཉིད་ སྙིང་ རྗེའི་ སྙིང་པོ་ཅན་ གྱི་ བྱང་ ཆུབ་ཀྱི་སེམས་དང༌། སྤྱོད་པ་ཕྱིན་དྲུག་
གི་ཉམས་ལེན་བཅས་བསྟན་ཏོ། །དབུ་མ་འཇུག་པ་ལས་ནི་བྱང་སེམས་སོ་སྐྱེའི་ཉམས་ལེན་
གྱི་ཆོས་གསུམ་དང༌། དེའི་ནང་ནས་རྩ་བ་སྙིང་རྗེ་ཆེན་པོ་ཉིད་སངས་རྒྱས་སྒྲུབ་པ་ལ་ཐོག་
མཐའ་བར་གསུམ་དུ་གལ་ཆེ་ཚུལ་དང་། དེ་ནས་བྱང་འཕགས་ཀྱི་ས་བཅུ་དང་སངས་རྒྱས་ཀྱི་
སའི་བར་གྱི་ལམ་རིམ་སྟོན་ལ་ཁྱད་པར་ཐུན་མོང་མ་ཡིན་པའི་ལྟ་བ་གཏན་ལ་འབེབས་ཚུལ་
རྒྱས་སོ། །རྒྱལ་སྲས་ཆེན་པོའི་བསླབ་བཏུས་ནི་ཀླུ་སྒྲུབ་ཀྱིས་མཛད་པའི་མདོ་བཏུས་ཀྱི་དོན་
འགྲེལ་ཡིན་པས་དེའི་དོན་གསལ་ཞིང་རྒྱས་པར་བསྟན་ཏེ། ཐོག་མར་དལ་འབྱོར་དོན་ཆེ་
རྙེད་དཀའ་བསམ་ནས་སྙིང་པོ་ལེན་འདོད་བསྐྱེད། དེ་ནས་དད་པ་སྤྱི་དང་གཙོ་བོར་ཐེག་ཆེན་
གྱི་ཡོན་ཏན་མཐོང་བའི་དད་པ་བརྟན་པོ་ལ་བརྟེན་ནས་སྨོན་སེམས་བསྐྱེད་དེ་འཇུག་སྡོམ་
འཛིན། དེ་ནས་བྱང་སེམས་ཀྱི་བསླབ་བྱ་ཐམས་ཅད་ཕྱིན་དྲུག་ཏུ་འདུ་ཞིང་དེ་ཉིད་ལུས་ལོངས་
སྤྱོད་དགེ་རྩ་གསུམ་པོ་གཏོང་སྲུང་དག་སྤེལ་བཅུ་གཉིས་ཀྱི་སྒོ་ནས་སྒྲུབ་ཚུལ་རྣམས་མདོའི་
ལུང་མང་དུ་དྲངས་ནས་རྒྱས་པར་གསུངས་ལ། དེའི་ནང་ནས་འདིར་དཀར་ཆོས་ཐམས་ཅད་
-， 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
ཀྱི་རྩ་བ་དད་པ་གལ་ཆེ་ཚུལ་ནི། དེ་ཉིད་ལས། སྡུག་བསྔལ་མཐར་ཕྱིན་འདོད་པ་དང་། །བདེ་
བའི་མཐར་ཡང་འགྲོ་འདོད་པས། །དད་པའི་རྩ་བ་བརྟན་བྱས་ཏེ། །ཞེས་གསུངས་ཤིང༌།
དེའི་སྒྲུབ་བྱེད་དུ་དཀོན་མཆོག་ཏ་ལ་ལའི་གཟུངས་ལས། རྒྱལ་དང་རྒྱལ་བའི་ཆོས་ལ་དད་
གྱུར་ཅིང་། །སངས་རྒྱས་སྲས་ཀྱི་སྤྱོད་ལ་དད་བྱེད་པས། །བྱང་ཆུབ་བླ་ན་མེད་ལ་དད་གྱུར་
ནས། །སྐྱེས་བུ་ཆེན་པོ་རྣམས་ཀྱི་སེམས་བསྐྱེའོ། །དད་པ་སྔོན་འགྲོ་མ་ལྟར་སྐྱེད་པ་སྟེ། །ཡོན་
ཏན་ཐམས་ཅད་སྲུང་ཞིང་འཕེལ་བར་བྱེད། །དོགས་པ་སེལ་ཞིང་ཆུ་བོ་རྣམས་ལས་སྒྲོལ།།
དད་པ་བདེ་ལེགས་གྲོང་ཁྱེར་མཚོན་བྱེད་ཡིན། །དད་པ་རྙོག་པ་མེད་ཅིང་སེམས་དད་བྱེད།།
ང་རྒྱལ་སྤོང་ཞིང་གུས་པའི་རྩ་བ་ཡིན། །དད་པ་ནོར་དང་གཏེར་དང་རྐང་པའི་མཆོག །ལག་
པ་བཞིན་དུ་དགེ་སྡུད་རྩ་བ་ཡིན། །ཞེས་སོགས་དད་པའི་ཡོན་ཏན་མང་དུ་གསུངས་ཤིང་།
གཞན་ཡང་ཆོས་བཅུ་པ། རྒྱ་ཆེར་རོལ་པ། སེང་གེས་ཞུས་པའི་མདོ་རྣམས་དྲངས་ནས་སྤྱིར་
དད་པ་དང་ཁྱད་པར་ཐེག་ཆེན་ལ་དད་པ་གལ་ཆེ་བར་བསྒྲུབས་ནས། དེ་མ་ཐག་ཏུ། བྱང་
ཆུབ་ལ་ ཡང་ བློ་བརྟན་བྱ། །ཞེས་སེམས་བསྐྱེད་ནས་བཟུང་རིམ་པར་འཆད་དོ། །གཞུང་
འདིར་སྤྱིར་ཟབ་རྒྱས་གཉིས་ཀའི་ལམ་རིམ་དང་ཁྱད་པར་སེམས་བསྐྱེད་དང་སྤྱོད་པ་ཉམས་
ལེན་གྱི་སྐོར་རྒྱས་པར་སྟོན་ཏེ། ལུས་རྟེན་ཁྱད་པར་ཅན་དལ་འབྱོར་དང་། སེམས་རྟེན་སྡིག་
སྤོང་དགེ་སྒྲུབ་སོགས་ཀྱི་བསམ་པ་དང་ལྡན་པའི་ཐེག་ཆེན་གྱི་རིགས་ཅན་དེས། དངོས་
བསྟན་གྱི་གཙོ་བོ་སྐྱེས་བུ་ཆེན་པོའི་བསམ་པ་སྦྱོང་བའི་ཡན་ལག་ཏུ། སྐྱེས་བུ་ཆུང་འབྲིང་དང་
ཐུན་མོང་བའི་བསམ་པ་སྦྱོང་བའང་སྔོན་དུ་བཏང་ནས། ཐོག་མར་བྱང་ཆུབ་སེམས་ཀྱི་ཕན་
ཡོན་བསམས་ཏེ་སྤྲོ་བ་བསྐྱེད། དེ་ནས་ཕན་ཡོན་ཅན་གྱི་སེམས་དེ་སྐྱེ་བའི་འགལ་རྐྱེན་སྡིག་
པ་བཤགས་པ་དང་། མཐུན་རྐྱེན་ཚོགས་བསགས་པ་རྣམས་ལ་བརྟེན་ནས་སེམས་རྟེན་ཁྱད་
པར་ཅན་བྱམས་པ་དང་སྙིང་རྗེ་ཆེན་པོའི་སྟོབས་ལས་བྱང་ཆུབ་ཀྱི་སེམས་རིན་པོ་ཆེ་རང་རྒྱུད་
- 】 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་འཛིན་པའི་ཚུལ་རྣམས་ལེའུ་གསུམ་པ་ཡན་གྱིས་བསྟན། དེ་ནས་སྤྱོད་པ་ལ་སློབ་ཚུལ་ལ།
སྤྱོད་པ་ཕྱིན་དྲུག་གི་བསླབ་བྱ་རྣམས་མི་ཉམས་པའི་ཐབས་སུ་བག་ཡོད་བསྟེན་ཚུལ་ལེའུ་བཞི་
པས་སྟོན། ལུས་ལོངས་སྤྱོད་དགེ་རྩ་རྣམས་གཞན་ལ་གཏོང་བའི་སྦྱིན་པའི་ཉམས་ལེན་བསྔོ་
བས་ཁྱད་པར་དུ་བྱས་པ་གཙོ་བོའི་ལེའུ་བཅུ་པས་སྟོན། དྲན་ཤེས་བསྲུང་བའི་སྒོ་ནས་ཚུལ་
ཁྲིམས་ལ་སློབ་ཚུལ་ལེའུ་ལྔ་པས་སྟོན། དེ་ནས་ལེའུ་གསུམ་གྱིས་བཟོད་པ་བརྩོན་འགྲུས་
བསམ་གཏན་གསུམ་ལ་སློབ་ཚུལ་རིམ་པར་སྟོན། དེ་རྗེས་སྔར་བསྟན་པའི་སེམས་བསྐྱེད་
ནས་བསམ་གཏན་གྱི་བར་གྱི། ཡན་ལག་དེ་དག་ཐམས་ཅན་ནི། །ཐུབ་པས་ཤེས་རབ་དོན་
དུ་གསུངས། །ཞེས་མཚམས་སྦྱར་ནས་ཤེར་ཕྱིན་གྱི་ཉམས་ལེན་ལེའུ་དགུ་པས་སྟོན་ནོ།།
ཡན་ལག་འདི་དག་ཅེས་པའི་དོན་དེ་ལྟར་ཡིན་པར་ཆོས་རྗེ་རྒྱལ་སྲས་རིན་པོ་ཆེ་ཐོགས་མེད་
པའི་འགྲེལ་པ་ལས། སེམས་བསྐྱེད་ནས་བསམ་གཏན་གྱི་བར་གྱི་ཡན་ལག་སྟེ་ཤེས་རབ་གྱི་
རྒྱུ་ཚོགས་འདི་དག་ཐམས་ཅད་ནི་ཐུབ་པས་ཤེས་རབ་བསྐྱེད་པའི་དོན་དུ་ཡིན་པར། ཞེས་
གསུངས།
འདིར་ཤེས་རབ་གལ་ཆེ་ཚུལ་ཕྱོགས་ཙམ་སྨོས་ན། སྤྱིར་ཆོས་རབ་རྣམ་འབྱེད་ཀྱི་
ཤེས་རབ་ནི་འདི་ཕྱིའི་ཡོན་ཏན་ཐམས་ཅད་ཀྱི་རྩ་བ་ཡིན་ཏེ། ཀླུ་སྒྲུབ་ཞབས་ཀྱིས། མཐོང་
དང་མ་མཐོང་ཡོན་ཏན་ནི། །ཀུན་གྱི་རྩ་བ་ཤེས་རབ་ཡིན། །ད་ལྟར་གཉིས་ཀ་བསྒྲུབ་པའི་
ཕྱིར། །ཤེས་རབ་ཡོངས་སུ་གཟུང་བར་བྱ། །ཆོས་དོན་འདོད་དང་ཐར་པ་ཡི། །འབྱུང་གནས་
ཆེན་པོ་རིག་པ་ཡིན། །དེ་ལྟར་དང་པོ་གུས་པ་ཡིས། །ཤེས་རབ་ཡུམ་ཆེན་གཟུང་བར་བྱ།།
ཞེས་སོགས་ཤེས་རབ་ཀྱི་བསྔགས་པ་རྒྱ་ཆེར་གསུངས་ཤིང༌། སློབ་དཔོན་དཔའ་བོས་ཀྱང་།
བུ་ལ་བྱམས་པའི་མ་འདྲ་ཤེས་རབ་ལས། །དེ་འདྲའི་ཕུན་སུམ་ཚོགས་འབྱུང་མི་མཚར་གྱི།།
བདེ་གཤེགས་སྟོབས་བཅུ་སྟོབས་ཀྱི་ཕུལ་བྱུང་བ། །མཚུངས་མེད་མཆོག་ཏུ་བྱ་བ་ཐམས་ཅད་
ན
，
- 16 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
དང༌། །ཡོན་ཏན་ཚོགས་གཞན་མ་ལུས་ཐམས་ཅད་ཀྱང་། །དེ་འདྲའི་ཤེས་རབ་རྒྱུ་ལས་རྟེན་
ཅིང་འབྱུང་། །ཞེས་སོགས་ཤེས་རབ་ཀྱི་བསྔགས་པ་མང་པོ་དང༌། །ཡང་། བསྟེན་འོས་བླ་
མར་རིམ་གྲོ་བསྙེན་བཀུར་ནས། །ཤེས་རབ་བསྒྲུབ་ཕྱིར་ཐོས་པ་བཙལ་བར་བྱ། །ཞེས་དང་།
ཐོས་ཉུང་དམུས་ལོང་སྒོམ་པའི་ཚུལ་མི་ཤེས། །དེ་མེད་དེས་ཀོ་ཅི་ཞིག་བསམ་པར་བྱ། །དེ་
བས་ཐོས་ལ་བརྩོན་བྱ་དེ་རྒྱུ་ལས། །བསམ་བཞིན་བསྒོམས་པས་ཤེས་རབ་ཡངས་པ་འབྱུང་།།
ཞེས་ཡོན་ཏན་ཐམས་ཅད་ཤེས་རབ་ལས་འབྱུང་བའི་ཕྱིར་མཁས་པ་བསྟེན་ནས་ཐོས་པ་བྱས་
ན་ཐོས་བསམ་སྒོམ་པའི་ཤེས་རབ་རིམ་པར་འབྱུང་བ་དང་། ཐོས་པ་མ་བྱས་ན་དེ་དག་མི་
འབྱུང་བར་གསུངས་སོ། ཁྱད་པར་འདིར་བསྟན་བདག་མེད་ཕྲ་མོ་རྟོགས་པའི་ཤེས་རབ་ནི་
ཤིན་ཏུ་གལ་ཆེ་སྟེ། དེ་ལས་གཞན་པའི་སྒྲིབ་གཉིས་སྤོང་བྱེད་ཀྱི་ལམ་མེད་པའི་ཕྱིར། དེ་ལྟར་
ཡང་རྒྱུད་བླ་མ་ལས། ཤེས་རབ་ལས་གཞན་འདི་དག་ནི། །སྤོང་རྒྱུ་གཞན་མེད་དེ་ཡི་ཕྱིར།།
ཤེས་རབ་མཆོག་ཡིན་དེ་གཞི་ནི། །ཐོས་པ་དེ་ཕྱིར་ཐོས་པ་མཆོག །ཅེས་དང་། མདོ་ལས་
ཀྱང་། རིགས་ཀྱི་བུ་ཐོས་པ་དང་ལྡན་ན་ཤེས་རབ་འབྱུང་བར་འགྱུར་རོ། །ཤེས་རབ་དང་ལྡན་
ན་ཉོན་མོངས་པ་རབ་ཏུ་ཞི་བར་འགྱུར་རོ། །ཉོན་མོངས་པ་མེད་པ་ལ་བདུད་ཀྱིས་གླགས་མི་
རྙེད་དོ། །ཞེས་གསུངས། གཞུང་དང་སྦྱར་ནས་བཤད་ན། ཐུབ་པས་སྦྱིན་པ་ལ་སོགས་པའི་
ཆོས་ཀྱི་རྣམ་གྲངས་ཇི་སྙེད་ཅིག་གསུངས་པ་ཐམས་ཅད་དངོས་སམ་བརྒྱུད་ནས་གདུལ་བྱའི་
རྒྱུད་ལ་དེ་ཁོ་ན་ཉིད་རྟོགས་པའི་ཤེས་རབ་མ་སྐྱེས་པ་སྐྱེ་བ་དང༌། སྐྱེས་ཟིན་གནས་པ་དང་།
གོང་ནས་གོང་དུ་འཕེལ་བའི་ཐབས་སུ་གསུངས་པ་ཤ་སྟག་ཡིན་ཏེ། ཅིའི་ཕྱིར་ན་ཆོས་ཐམས་
ཅད་ཀྱི་གནས་ལུགས་དེ་བཞིན་ཉིད་ནི་རྟོགས་པར་དཀའ་ཞིང་དེ་མ་རྟོགས་ན་འཁོར་བ་ལས་
མི་གྲོལ་ཞིང་། རྟོགས་ན་དེ་ལས་གྲོལ་བའི་ཐབས་ཁྱད་པར་ཅན་ཡིན་པར་གཟིགས་ནས་
ཐུགས་རྗེ་ཅན་གྱི་སྟོན་པས་ཐབས་ཀྱི་ཚུལ་དང་རིགས་པའི་སྒོ་དུ་མ་ཞིག་གིས་དེ་ཁོ་ན་ཉིད་
- 1 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁོང་དུ་ཆུད་པ་ལ་གདུལ་བྱ་འཛུད་པར་མཛད་པའི་ཕྱིར། དེ་ལྟར་ཡང་། ཡུལ་འཁོར་སྐྱོང་
གིས་ཞུས་པ་ལས། སྟོང་པ་ཞི་བ་སྐྱེ་བ་མེད་པའི་ཚུལ། །མི་ཤེས་པས་ནི་འགྲོ་བ་འཁྱམས་
གྱུར་པ། །དེ་དག་ཐུགས་ རྗེ་མངའ་བས་ཐབས་ཚུལ་དང༌། །རིགས་པ་བརྒྱ་དག་གིས་ནི་
འཛུད་པར་མཛད། །ཅེས་དང་། སྒོམ་རིམ་བར་པ་ལས་ཀྱང་། བཅོམ་ལྡན་འདས་ཀྱི་བཀའ་
ཐམས་ཅད་ནི་ལེགས་པར་གསུངས་པ་སྟེ། མངོན་སུམ་དུའང་བརྒྱུད་པས་དེ་ཁོ་ན་ཉིད་མངོན་
དུ་གསལ་བར་བྱེད་པ་དང༌། དེ་ཁོ་ན་ལ་གཞོལ་བ་ཉིད་དོ་ཞེས་གསུང་རབ་ཐམས་ཅད་དེ་ཁོ་
ན་ཉིད་ལ་གཞོལ་ཞིང་དེ་ཁོ་ན་ཉིད་ལ་འབབ་པ་ཤ་སྟག་ཡིན་པར་གསུངས་སོ། ཁྱད་པར་
སློབ་དཔོན་སངས་རྒྱས་བསྐྱངས། ཟླ་བ་གྲགས་པ། ཞི་བའི་ལྷ་གསུམ་གྱི་བཞེད་པ་ལྟར་ན།
ཐམས་ཅད་མཁྱེན་པ་ལྟ་ཞོག་སྲིད་པའི་སྡུག་བསྔལ་དག་ཞི་བའི་ཉན་རང་གི་བྱང་ཆུབ་ཙམ་
དོན་དུ་གཉེར་བར་འདོད་པས་ཀྱང་སྟོང་ཉིད་རྟོགས་པའི་ཤེས་རབ་རང་རྒྱུད་ལ་སྐྱེད་དགོས་
པ་ཤེར་ཕྱིན་གྱི་མདོ་དང་འཕགས་པའི་གཞུང་གི་དགོངས་པ་ཡིན་པར་བཞེད་དེ། འགའ་ཞིག་
འོག་ཏུ་འཆད་དོ། ཁྱད་པར་རིགས་པ་དྲུག་ཅུ་པ་དང་། རིན་ཆེན་ཕྲེང་བ་གཉིས་ཀྱིས་སྲིད་པ་
ལས་གྲོལ་བ་ལ་སྟོང་ཉིད་ཕྲ་མོ་རྟོགས་དགོས་པའི་ཚུལ་གཙོ་བོར་སྒྲུབ་པར་མཛད་དེ། རིགས་
པ་དྲུག་ཅུ་པར། ཡོད་པས་རྣམ་པར་མི་གྲོལ་ཏེ། །མེད་པས་སྲིད་པ་འདི་ལས་མིན། །དངོས་
དང་དངོས་མེད་ཡོངས་ཤེས་པས། །བདག་ཉིད་ཆེན་པོ་རྣམ་པར་གྲོལ། །ཞེས་ཡོད་མེད་ཀྱི་
མཐར་ལྷུང་བ་ལ་སྲིད་པ་ལས་གྲོལ་བའི་སྐབས་མེད་པ་དང༌། དངོས་དང་དངོས་མེད་ཀྱི་
མཐའ་གཉིས་དང་བྲལ་བའི་དེ་ཁོ་ན་ཉིད་ཤེས་པས་གྲོལ་བར་བསྟན་ཏོ། །རིན་ཆེན་ཕྲེང་བ་
ལས་ཀྱང་། དེ་བཞིན་སྨིག་རྒྱུ་ལྟ་བུ་ཡི། །འཇིག་རྟེན་ཡོད་ཅེའམ་མེད་པ་ཞེས། །འཛིན་པ་དེ་
ནི་རྨོངས་པ་སྟེ། །རྨོངས་པ་ཡོད་ན་མི་གྲོལ་ལོ། །ཡོད་པ་པ་ནི་བདེ་འགྲོར་འགྲོ། །མེད་པ་པ་
ནི་ངན་འགྲོར་འགྲོ། །ཡང་དག་ཇི་བཞིན་ཡོངས་ཤེས་ཕྱིར། །གཉིས་ལ་མི་བརྟེན་ཐར་པར་
- 1 8 -



-
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
འགྱུར། །ཞེས་འཁོར་བ་ལས་གྲོལ་བ་ལ་ཆོས་རྣམས་རང་བཞིན་གྱིས་ཡོད་པར་འཛིན་པའི་
ཡོད་ལྟ་དང༌། ལས་འབྲས་སོགས་ཐ་སྙད་དུའང་མེད་པར་ལྟ་བ་གཉིས་ཀ་སྤང་དགོས་པ་
གསུངས་སོ། །སློབ་དཔོན་ཤེར་འབྱུང་གི་འགྲེལ་པར་ཡང༌། སྐྱེ་རྒ་སོགས་ལས་གྲོལ་བའི་
ཐར་པ་ཙམ་ཐོབ་པ་ལའང་དེ་ཁོ་ན་ཉིད་རྟོགས་དགོས་པར་གསུངས་སོ། །འདིར་སྦྱིན་སོགས་
ཐབས་ཀྱི་ཡན་ལག་རྣམས་སྟོང་ཉིད་རྟོགས་པའི་ཤེས་རབ་ཀྱི་སྔོན་དུ་འགྲོ་དགོས་པར་བསྟན་
པ་ནི། ཐམས་ཅད་མཁྱེན་པ་ཐོབ་པ་ལ་གེགས་བྱེད་ཀྱི་ཤེས་སྒྲིབ་སྤོང་བ་ལ་སྟོང་ཉིད་རྟོགས་
པའི་ཤེས་རབ་དེ་ཉིད་ཐབས་ཀྱི་ཆ་རྒྱུ་ཆེ་བ་དང་འབྲེལ་དགོས་པར་བསྟན་པ་ཡིན་གྱི། སྟོང་
ཉིད་རྟོགས་པ་ཙམ་ལ་ངེས་པར་ཐབས་ཀྱི་ཆ་རྒྱུ་ཆེན་པོ་སྔོན་དུ་འགྲོ་དགོས་པར་བསྟན་པ་
མིན་ནོ། །དེས་ན་སྟོང་ཉིད་རྟོགས་པའི་ཤེས་རབ་དེ་ཉིད་ཤེས་སྒྲིབ་ཀྱི་གཉེན་པོར་འགྱུར་མི་
འགྱུར་གྱི་ཁྱད་པར་དང་། ཐེག་པ་ཆེ་ཆུང་གི་ཁྱད་པར་རྣམས་ཀྱང་ལུགས་འདིར་ནི་ཐབས་ཀྱི་
སྒོ་ནས་འབྱེད་པ་ཡིན་གྱི་ལྟ་བའི་སྒོ་ནས་མིན་ཏེ། ཐེག་པ་གསུམ་གྱི་གང་ཟག་རྣམས་ཀྱིས་
བསྒོམ་བྱའི་ལྟ་བ་ལ་མཐོ་དམན་གྱི་ཁྱད་པར་མེད་པར་བཞེད་པའི་ཕྱིར་རོ། །དེའང་འདི་ལྟར།
ཕ་ནི་བུ་རྣམས་ཀྱི་རིགས་སོ་སོར་འབྱེད་པའི་རྒྱུ་ཡིན་པར་ལྟར་སྙིང་རྗེ་ཆེན་པོ་དང་བྱང་ཆུབ་ཀྱི་
སེམས་སོགས་ཐབས་ཀྱི་ཆ་ནི་ཐེག་པ་ཆེ་ཆུང་གི་རིགས་སོ་སོར་འབྱེད་པའི་ཐུན་མོང་མ་ཡིན་
པའི་རྒྱུ་ཡིན་ལ། མ་ནི་བུ་རྣམས་ཀྱི་ཐུན་མོང་གི་རྒྱུ་ཡིན་པ་ལྟར་སྟོང་ཉིད་རྟོགས་པའི་ཤེས་
རབ་ནི་སྲས་བཞི་ཀའི་ཐུན་མོང་གི་རྒྱུ་ཡིན་ནོ། །རྒྱུད་བླ་མར་ཡང་། ཐེག་མཆོག་ལ་མོས་ས་
བོན་ཤེས་རབ་ནི། །སངས་རྒྱས་ཆོས་སྐྱེད་མ་དང་། ཞེས་བྱང་ཆུབ་ཀྱི་སེམས་ནི་ཕའི་ས་བོན་
ལྟ་བུ་དང༌། སྟོང་ཉིད་རྟོགས་པའི་ཤེས་རབ་ནི་མ་ལྟ་བུར་གསུངས་སོ། །སྡོང་པོ་བཀོད་པ་
ལས། བྱང་ཆུབ་ཀྱི་སེམས་ནི་སངས་རྒྱས་ཀྱི་ཆོས་ཐམས་ཅད་སྐྱེད་པའི་ས་བོན་ལྟ་བུའོ།།
ཞེས་དང་། ཤེར་ཕྱིན་ལ་སྲས་འཕགས་པ་བཞི་ཀའི་ཡུམ་ཞེས་མངོན་རྟོགས་རྒྱན་ལས་བཤད་
-
，
- 1
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ལྟར་རོ། །དེས་ན་སྲིད་མཐའ་འགོག་བྱེད་ཀྱི་སྟོང་ཉིད་རྟོགས་པའི་ཤེས་རབ་ནི་ཐེག་དམན་
ལའང་ཡོད་ལ། ཞི་མཐའ་འགོག་བྱེད་ཀྱི་སྙིང་རྗེ་ཆེན་པོ་དེ་དག་ལ་མེད་པའི་ཕྱིར། ཉན་
རང་གི་ལམ་དེས་སྲིད་མཐའ་འགོག་ནུས་ཀྱང་ཞི་མཐའ་འགོག་མི་ནུས་སོ། །ཉན་རང་གཉིས་
ཀྱི་ཐར་ལམ་ལ་ཤེས་རབ་དང་ཐབས་ཀྱི་ཆ་གཉིས་ལས། ཤེས་རབ་ནི་གང་ཟག་དང་ཕུང་
སོགས་ཀྱི་ཆོས་རྣམས་རང་བཞིན་མེད་པའི་བདག་མེད་ཕྲ་མོ་གཉིས་རྟོགས་པ་དགོས་ཤིང་།
ཐབས་ཀྱི་ཆ་ལ་རང་ཞི་བ་དེ་ཁོ་ནའི་ཆེད་དུ། ཚུལ་ཁྲིམས་ཏིང་འཛིན་བདེན་བཞི་རྟེན་འབྲེལ་
བཅུ་གཉིས་ཚངས་གནས་བཞིའི་ཉམས་ལེན་རྣམས་གོམས་དགོས་པར་བཞེད་དོ། །དེ་དག་
ལ་བྱམས་པ་དང་སྙིང་རྗེ་ཚད་མེད་ཡོད་ཀྱང་སྙིང་རྗེ་ཆེན་པོ་ནི་མེད་དོ། །ཡང་སྙིང་རྗེ་ཆེན་པོ་
ཡོད་ཀྱང་གཞན་དོན་ཁུར་དུ་འཁྱེར་བའི་ལྷག་བསམ་འདྲེན་ནུས་ཀྱི་སྙིང་རྗེ་ཆེན་པོ་མེད་ཅེས་
བཞེད་པའང་ཡོད། འོན་ཀྱང་སྔ་མ་ལྟར་རོ། །
གཉིས་པ་རྒྱས་པར་བཤད་པ་ལ་གསུམ། བདེན་གཉིས་ཀྱི་རྣམ་གཞག་བཤད་པ།
ཐར་པ་ཙམ་འདོད་པས་ཀྱང་སྟོད་ཉིད་རྟོགས་དགོས་པར་བསྟན་པ། སྟོང་སྙིང་སྒྲུབ་པའི་
རིགས་པ་རྒྱས་པར་བཤད་པའོ། །དང་པོ་བདེན་གཉིས་ཀྱི་དབྱེ་བ་དང་མཚན་ཉིད་ནི། ཀུན་
རྫོབ་དང་ནི་དོན་དམ་སྟེ། །ཞེས་སོགས་གསུངས། དེ་ལ་བདེན་གཉིས་ཀྱི་འཇོག་ཚུལ་བྱེ་སྨྲའི་
ལུགས་ལ། བཅོམ་པའམ་བློས་ཆ་ཤས་སོ་སོར་བསལ་བ་གང་རུང་གིས་རང་འཛིན་གྱི་བློ་
འདོར་དུ་རུང་བའི་ཆོས་དེ་ཀུན་རྫོབ་བདེན་པ་ཡིན་ལ། དེ་ནི་བུམ་པ་ཐོ་བས་བཅོམ་པ་དང་།
ཆུའི་ཁ་དོག་དྲི་རོ་སོགས་བློས་སོ་སོར་བསལ་བ་ན་རང་འཛིན་གྱི་བློ་མི་འཇུག་པ་ལྟ་བུའོ།།
བཅོམ་བསལ་གང་རུང་གིས་རང་འཛིན་གྱི་བློ་མི་འདོར་བའི་ཆོས་དེ་དོན་དམ་བདེན་པ་སྟེ།
རྡུལ་ཕྲན་ཕྱོགས་ཀྱི་ཆ་མེད་དང༌། ཤེས་པ་སྐད་ཅིག་ཆ་མེད་ལྟ་བུའོ། །དེ་ལྟར་མཛོད་ལས།
གང་ལ་བཅོམ་དང་བློ་ཡིས་གཞན། །བསལ་ན་དེ་བློ་མི་འཇུག་པ། །བུམ་ཆུ་བཞིན་དུ་ཀུན་
，
- 2 ] -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
རྫོབ་ཏུ། །ཡོད་དེ་དོན་དམ་ཡོད་གཞན་ནོ། །ཞེས་སོ། །ལུང་གི་རྗེས་འབྲང་གི་མདོ་སྡེ་པས་
ཀྱང་དེ་ལྟར་འདོད་དོ། །རིགས་པའི་རྗེས་འབྲང་གི་མདོ་སྡེ་པའི་ལུགས་ལ། སྒྲ་རྟོག་གིས་
བཏགས་པ་ལ་མ་ལྟོས་པར་རང་ངོས་ནས་རིགས་པས་དཔྱད་བཟོད་དུ་གྲུབ་པ་དེ་དོན་དམ་
བདེན་པའི་ངོ་བོ་ཡིན་ལ། དོན་དམ་བདེན་པ། དངོས་པོ། རང་མཚན། དོན་བྱེད་ནུས་པའི་
ཆོས་སོགས་དོན་གཅིག །སྒྲ་རྟོག་གིས་བཞག་ཙམ་དུ་གྲུབ་པའི་ཆོས་དེ་ཀུན་རྫོབ་བདེན་པའི་
ངོ་ བོ་ ཡིན་ལ། ཀུན་རྫོབ་བདེན་པ། དངོས་མེད། སྤྱི་མཚན། དོན་ བྱེད་ མི་ནུས་པའི་ཆོས་
སོགས་དོན་གཅིག་གོ །དེ་ལྟར་རྣམ་འགྲེལ་ལས། དོན་དམ་དོན་བྱེད་ནུས་པ་གང་། །དེ་
འདིར་དོན་དམ་ཡོད་པ་ཡིན། །གཞན་ནི་ཀུན་རྫོབ་ཡོད་པ་སྟེ། །དེ་དག་རང་སྤྱིའི་མཚན་ཉིད་
བཤད། །ཅེས་སོ། །
འདིར་སྐབས་དོན་དབུ་མ་པའི་ལུགས་ཀྱི་བདེན་གཉིས་སྤྱིའི་རྣམ་གཞག་ཅུང་ཟད་
སྤྲོ་བ་ལ་ས་བཅད་དགུ་ལས། དང་པོ་བདེན་གཉིས་ཀྱི་དབྱེ་གཞི་ལ། སྣང་ཙམ་དང་། བདེན་
པ་དང༌། རྟེན་འབྲེལ་སྣ་ཚོགས་པ་དང་། སྒྲོ་མ་བཏགས་པའི་ཡུལ་སོགས་འཇོག་ཟེར་བ་ཡོད་
ཀྱང་། འདིར་ནི་ཤེས་བྱ་ཙམ་དབྱེ་གཞིར་བྱ་དགོས་ཏེ། བསླབ་བཏུས་སུ་ཡབ་སྲས་མཇལ་
བའི་མདོ་དྲངས་པ་ལས། འདི་ལྟར་དེ་བཞིན་གཤེགས་པས་ཀུན་རྫོབ་དང་དོན་དམ་པ་
གཉིས་ཐུགས་སུ་ཆུད་དེ་ཤེས་པར་བྱ་བའང་ཀུན་རྫོབ་དང་དོན་དམ་པའི་བདེན་པ་འདིར་ཟད་
དེ༔ དེའང་བཅོམ་ལྡན་འདས་ཀྱིས་སྟོང་པ་ཉིད་རབ་ཏུ་གཟིགས། རབ་ཏུ་མཁྱེན། ལེགས་
པར་མངོན་དུ་བྱས་པས་དེའི་ཕྱིར་ཐམས་ཅད་མཁྱེན་པ་ཞེས་བྱའོ། །ཞེས་གསུངས། མདོ་
ཚིག་དེའི། ཤེས་པར་བྱ་བའང་ཞེས་པས་ཤེས་བྱ་དབྱེ་གཞིར་བསྟན། འདིར་ཟད་དེ་ཞེས་པས་
བདེན་གཉིས་ཀྱི་གྲངས་ངེས་པ་བསྟན། དེ་བཞིན་གཤེགས་པས་ཀུན་རྫོབ་དང་དོན་དམ་པ་
གཉིས་ཐུགས་སུ་ཆུད་དེ་ཞེས་པས་རྣམ་མཁྱེན་གྱིས་བདེན་གཉིས་གཟིགས་ཤིང་གཞལ་བྱར་
- 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་པས་དོན་དམ་བདེན་པ་བློ་གང་གིས་ཀྱང་རྟོགས་བྱ་མིན་པ་དང་ཤེས་བྱ་མིན་པར་
བཤད་པ་རྣམས་ཀྱང་ཁེགས་སོ། །
གཉིས་པ་བདེན་གཉིས་ཀྱི་གྲངས་ངེས་ནི་ཤེས་བྱ་ལ་བདེན་པ་གཉིས་སུ་གྲངས་
ངེས་པ་ཡིན་ཏེ། ཤེས་བྱ་ལ་བདེན་པ་གཉིས་སུ་དབྱེར་ཡོད། དེ་ལ་བདེན་པ་གཉིས་ལས་
གྲངས་མང་མི་དགོས་ཤིང་ཉུང་ན་མི་འདུ་བ་ཡིན་པའི་ཕྱིར། དེར་གྲངས་ངེས་པ་རིགས་པས་
གྲུབ་པའི་ཚུལ་ནི། དབྱེ་གཞིའི་ཤེས་བྱ་ཡིན་ན་བདེན་གཉིས་གང་རུང་ཞིག་ཡིན་དགོས་ཀྱི།
དེ་གཉིས་གང་རུང་མིན་པའི་གཉིས་ཡིན་དང་གཉིས་མིན་གྱི་ཕུང་གསུམ་པ་ཞིག་མི་སྲིད་དེ།
བདེན་པ་གཉིས་ཕན་ཚུན་སྤངས་ཏེ་གནས་པའི་དངོས་འགལ་ཡིན་པའི་ཕྱིར། དེ་ལྟར་ཡིན་ཏེ།
བློ་གང་གི་ངོར་གཞི་དེ་ཀུན་རྫོབ་བདེན་པ་ཡིན་པར་ཡོངས་གཅོད་ལ་གྲུབ་ན་གཞི་དེ་དོན་དམ་
བདེན་པ་ཡིན་པ་རྣམ་བཅད་ལ་ཁེགས་ཤིང་། གཞི་དེ་དོན་དམ་བདེན་པ་ཡིན་པར་ཡོངས་
གཅོད་ལ་གྲུབ་ན་གཞི་དེ་ཀུན་རྫོབ་བདེན་པ་ཡིན་པ་རྣམ་བཅད་པ་ཁེགས་དགོས་པར་དབུ་མ་
སྣང་བ་ལས་གསུངས་པ་ལྟར་ཡིན་པའི་ཕྱིར། དེ་ལྟར་གྲངས་ངེས་ཚུལ་ལུང་གིས་ཀྱང་གྲུབ་
སྟེ༑ ཡབ་སྲས་མཇལ་བའི་མདོ་སྡེར་དྲངས་པ་དང༌། གཞན་ཡང་མདོ་དེ་ལས། འཇིག་རྟེན་
མཁྱེན་པས་གཞན་ལ་མ་གསན་པར། །བདེན་པ་འདི་གཉིས་ཉིད་ཀྱིས་སྟོན་པར་མཛད།།
གང་ཞིག་ཀུན་རྫོབ་དེ་བཞིན་དོན་དམ་སྟེ། །བདེན་པ་གསུམ་པ་གང་ཡང་མ་མཆིས་སོ།།
ཞེས་དང་། རྩ་ཤེ་ལས་ཀྱང་། སངས་རྒྱས་རྣམས་ཀྱིས་ཆོས་བསྟན་པ། །ཞེས་སོགས་གསུངས།
བདེན་བཞི་བདེན་གཉིས་སུ་བསྡུ་ཚུལ་ཡང་། འདིར་ནི་འགོག་བདེན་དོན་དམ་བདེན་པ་དང་།
བདེན་པ་གཞན་གསུམ་ཀུན་རྫོབ་བདེན་པ་ཡིན་ནོ། །དེ་ལྟར་གྲངས་ངེས་དང་བསྡུ་ཚུལ་
བཅས་འཇུག་པ་རང་འགྲེལ་ལས་སོ།
གསུམ་པ་བདེན་གཉིས་ཀྱི་གོ་རིམ་ངེས་པ་ནི། འདིར་བདེན་གཉིས་གཏན་ལ་
L
-
，
- 2 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། དོ༡༡
འབེབས་ཚུལ་གྱི་དབང་དུ་བྱས་ན། ཀ་བུམ་སོགས་ཀུན་རྫོབ་བདེན་པ་ཡིན་པར་ཚད་མས་
ངེས་པ་ལ་དོན་དམ་བདེན་པ་ཚད་མས་ངེས་པ་སྔོན་དུ་འགྲོ་དགོས་པ་ཡིན་ཏེ། ཀ་བུམ་སོགས་
ཀུན་རྫོབ་བདེན་པ་ཡིན་པར་ཚད་མས་ངེས་ནས་དོན་དམ་བདེན་པ་ཚད་མས་མ་ངེས་པའི་
གང་ཟག་མི་སྲིད་པའི་ཕྱིར་ཏེ། ཀ་བུམ་སོགས་ཀུན་རྫོབ་བདེན་པའི་དོན་དུ་བློས་འགྲུབ་པ་ལ་
དེ་དག་བརྫུན་ པར་གྲུབ་དགོས་ཤིང༌། དེ་འགྲུབ་པ་བདེན་གྲུབ་ཚད་མས་ཁེགས་པ་ལ་
ལྟོས་དགོས་པའི་ཕྱིར། བརྫུན་པའམ་ཀུན་རྫོབ་བདེན་པ་ཡིན་པའི་ཀ་བུམ་སོགས་བློས་
འགྲུབ་པ་ཙམ་ལ་ནི་དེ་ལྟར་དབུ་མའི་ལྟ་བ་རྙེད་པ་ག་ལ་དགོས་ཏེ། གང་ཟག་རང་དགའ་བ་
རྣམས་ཀྱི་བློས་ཀྱང་དེ་དག་མཐོང་ཞིང་འགྲུབ་པའི་ཕྱིར། དེ་དག་གིས་ཀ་བུམ་སོགས་བརྫུན་
པ་མཐོང་ཡང་བརྫུན་པར་འགྲུབ་མི་དགོས་ཏེ། སྒྱུ་མའི་ལྟད་མོ་བས་སྒྱུ་མའི་རྟ་གླང་མཐོང་བ་
ན་བརྫུན་པ་མཐོང་ཡང་སྣང་བ་དེ་བརྫུན་པར་འགྲུབ་མི་དགོས་པ་བཞིན་ནོ་ཞེས་འཇུག་པའི་
རྣམ་བཤད་ལས་སོ། །རྩ་ཤེར་ལས། ཐ་སྙད་ལ་ནི་མ་བརྟེན་པར། །དམ་པའི་དོན་ནི་རྟོགས་
མི་ནུས། །ཞེས་དང༌། འཇུག་པ་ལས། ཐ་སྙད་བདེན་པ་ཐབས་སུ་གྱུར་པ་དང༌། །དོན་དམ་
བདེན་པ་ཐབས་བྱུང་གྱུར་པ་སྟེ། །ཞེས་པ་རྣམས་ནི་ཆུ་འདོད་པས་སྣོད་ལྟར་ཐ་སྙད་ཀུན་རྫོབ་
ཀྱི་རྣམ་གཞག་མ་ལོག་པ་ལ་བརྟེན་ནས་དོན་དམ་རྟོགས་དགོས་པའི་དོན་ཡིན་པའི་སྔ་མ་དང་
མི་འགལ་ལོ། །
བཞི་པ་བདེན་གཉིས་ངོ་བོ་གཅིག་དང་ཐ་དད་ཀྱི་ཚུལ་ནི། འཇུག་པ་ལས། དངོས་
ཀུན་ཡང་དག་བརྫུན་པ་མཐོང་བ་ཡིས། །དངོས་རྙེད་ངོ་བོ་གཉིས་ནི་འཛིན་པར་འགྱུར།།
ཞེས་ཐ་སྙད་དུ་ཆོས་རེ་རེ་ཀྱང་ངོ་བོ་གཉིས་གཉིས་འཛིན་པར་གསུངས་པ་ལྟར་ཆོས་ཐམས་
ཅད་ལ་ངོ་བོ་ཡོད་ལ། ངོ་བོ་ཡོད་ན་ངོ་བོ་གཅིག་ཐ་དད་གང་རུང་ཡིན་དགོས་པ་ནི། ཡོད་ན་
གཅིག་ཐ་དད་གང་རུང་ ཡིན་དགོས་ པའི་ རིགས་ པས་གྲུབ་བོ། །དེའི་ཕྱིར་འདིར་བདེན་
- 2 3 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་ངོ་བོ་གཅིག་ལ་ལྡོག་པ་ཐ་དད་ཅིང་མེད་ན་མི་འབྱུང་བའི་བདག་གཅིག་འབྲེལ་གྲུབ་པ་
བྱས་པ་དང༌། མི་རྟག་པ་ལྟ་བུ་དང་། དུང་དང་དུང་གི་དཀར་པོ་ལྟ་བུར་འདོད་པ་ཡིན་ཏེ།
བྱང་ཆུབ་སེམས་འགྲེལ་ལས། ཀུན་རྫོབ་ལས་ནི་ཐ་དད་པར། །དེ་ཉིད་དམིགས་པ་མ་ཡིན་
ཏེ༑ ༑ཀུན་རྫོབ་སྟོང་པ་ཉིད་དུ་བཤད། །སྟོང་ཉིད་ཁོ་ན་ཀུན་རྫོབ་ཡིན། །མེད་ན་མི་འབྱུང་
ངེས་པའི་ཕྱིར། །བྱས་དང་མི་རྟག་པ་བཞིན་ནོ། །ཞེས་གསུངས་པའི་ཕྱིར། དེས་ན་ཆོས་ཅན་
རྣམས་ཆོས་ཉིད་བདེན་སྟོང་ལས་ངོ་བོ་ཐ་དད་ན་བདེན་གྲུབ་ཏུ་འགྱུར་བའི་ཕྱིར་བདེན་པར་
མེད་པ་དང་ཀུན་རྫོབ་ཏུ་ཡོད་པ་གཉིས་ངོ་བོ་གཅིག་ལ་ལྡོག་པ་ཐ་དད་ཡིན་ནོ། །དེའང་ཀུན་
རྫོབ་ཏུ་ཡོད་པ་དེ་ཉིད་བདེན་སྟོང་དང་ངོ་བོ་གཅིག་ཡིན། བདེན་སྟོང་དུ་ཡོད་པ་དེ་ཉིད་ཀུན་
རྫོབ་ཏུ་ཡོད་པ་དང་ངོ་བོ་གཅིག་ཡིན་ཏེ། ཀུན་རྫོབ་ཏུ་ཡོད་པ་ལས་ཀྱང་བདེན་སྟོང་ངོ་བོ་
གཞན་མ་ཡིན། བདེན་སྟོང་ལས་ཀྱང་ཀུན་རྫོབ་ཏུ་ཡོད་པ་ངོ་བོ་གཞན་མ་ཡིན་པའི་ཕྱིར།
ཚུལ་དེ་གཟུགས་ལྟ་བུ་ལ་མཚོན་ཏེ་ཆོས་ཐམས་ཅད་ལ་ཤེས་པར་བྱ་བ་སྟེ། ཤེས་རབ་སྙིང་པོ་
ལས། གཟུགས་ སྟོང་ པའོ། །སྟོང་པ་ཉིད་གཟུགས་སོ། །གཟུགས་ལས་ ཀྱང་ སྟོང་ པ་ ཉིད་
གཞན་མ་ཡིན། སྟོང་པ་ཉིད་ལས་ཀྱང་གཟུགས་གཞན་མ་ཡིན་ནོ། །ཞེས་ཚིགས་བཞིས་དོན་
སྔ་མ་བཞི་ རིམ་པར་བསྟན་ལ། དེ་ བཞིན་དུ་ཚོར་བ་སོགས་ལའང་སྦྱར་ནས་གསུངས།
གཞན་ཡང་མདོ་དགོངས་འགྲེལ་ལས། བདེན་གཉིས་ལྡོག་པ་ཙམ་ཡང་ཐ་དད་དུ་མེད་པའི་
གཅིག་ཡིན་པ་ ལ་ གནོད་བྱེད་བཞི་དང༌། ངོ་བོ་ཐ་དད་ཡིན་ པ་ལའང་གནོད་བྱེད་བཞི་
གསུངས་ཤིང་དེའི་དགོངས་པ་སེམས་ཙམ་པ་དག་གིས་འཆད་པ་ན། བདེན་གཉིས་ངོ་བོ་
གཅིག་ལ་ལྡོག་པ་ཐ་དད་དུ་བཞེད་པ་བཞིན་འདིར་ཡང་དེ་ལྟར་འདོད་དོ། །དེ་ལ་བདེན་
གཉིས་ལྡོག་པ་ཙམ་ཡང་ཐ་དད་དུ་དབྱེ་རྒྱུ་མེད་པར་གཅིག་ཡིན་ན་སྐྱོན་བཞི་འབྱུང་ཚུལ་ནི།
གཞི་བུམ་པ་ལྟ་བུ་དང་སྦྱར་ན། བུམ་པ་དང་བུམ་པ་བདེན་སྟོང་ལྡོག་པ་གཅིག་ཡིན་ན། བུམ་
ཀ
- 2 4 -



-
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
པ་བདེན་སྟོང་དོན་དམ་བདེན་པའི་ཆ་དེ་སོ་སྐྱེའི་མངོན་སུམ་གྱིས་གཞལ་བྱར་ཐལ་བ། བུམ་
པ་བདེན་སྟོང་དེར་དམིགས་ནས་ཆགས་སོགས་སྐྱེ་བ་ཡོད་པར་ཐལ་བ། རྣལ་འབྱོར་པས་
བུམ་པ་མཐོང་བ་ལས་ལོགས་སུ་བུམ་པ་བདེན་སྟོང་གཏན་ལ་འབེབས་པའི་འབད་རྩོལ་བྱས་
པ་ལ་དགོས་པ་མེད་པར་ཐལ་བ། བུམ་པ་བདེན་སྟོང་ལའང་དབྱིབས་དང་ཁ་དོག་སོགས་
ཡོད་པར་ཐལ་བའི་སྐྱོན་དང་བཞིའོ། །བུམ་པ་དང་བུམ་པ་བདེན་སྟོང་གཉིས་ངོ་བོ་ཐ་དད་
ཡིན་ན། བུམ་པ་དང་བུམ་པ་བདེན་སྟོང་འཇལ་བའི་ཚད་མས་བུམ་པ་བདེན་འཛིན་གྱི་སྒོ་
འདོགས་མི་ཆོད་པར་ཐལ་བ། བུམ་པ་བདེན་སྟོང་བུམ་པའི་ཆོས་ཉིད་མ་ཡིན་པར་ཐལ་བ།
བུམ་པ་བདེན་སྟོང་བུམ་པ་བདེན་གྲུབ་ཀྱི་དགག་གཞི་མ་ཡིན་པར་ཐལ་བ། སངས་རྒྱས་
འཕགས་པའི་རྒྱུད་ལ་བུམ་པ་བདེན་འཛིན་དང་བུམ་པ་བདེན་མེད་རྟོགས་པའི་ཤེས་རབ་
གཉིས་གཅིག་ཅར་དུ་འཇུག་པར་ཐལ་བའི་སྐྱོན་དང་བཞི་ཡོད་དོ། །འོ་ན་དགོངས་འགྲེལ་
ལས། འདུ་བྱེད་ཁམས་དང་དོན་དམ་མཚན་ཉིད་ནི། །གཅིག་དང་ཐ་དད་བྲལ་བའི་མཚན་
ཉིད་དེ། །གཅིག་དང་ཐ་དད་ཉིད་དུ་གང་རྟོགས་པ། །དེ་དག་ཚུལ་མིན་ལྟ་ལ་ཞུགས་པ་ཡིན།།
ཞེས་བདེན་གཉིས་གཅིག་དང་ཐ་དད་གང་ཡང་མིན་པར་གསུངས་པ་ཇི་ལྟར་ཡིན་སྙམ་ན།
འདི་ནི་ལྡོག་པ་ཙམ་ཡང་སོ་སོར་མེད་པའི་གཅིག་དང་། ངོ་བོ་ཙམ་ཡང་མི་གཅིག་པའི་ཐ་དད་
པ་ར་བཟུང་ན་བཤད་མ་ཐག་པའི་སྐྱོན་རྣམས་འབྱུང་བས་ལོག་པར་ཞུགས་པར་བསྟན་པའོ།།
དེས་ན་མདོ་འདིས་ཀྱང་བདེན་གཉིས་ངོ་བོ་གཅིག་ལ་ལྡོག་པ་ཐ་དད་དུ་བསྟན་ཏོ། །ཐ་དད་
དོན་མིན་དོན་གཅིག་མིན། །ཞེས་པ་ལྟ་བུ་ནི་བདེན་སྒྲུབ་ཀྱི་གཅིག་དང་ཐ་དད་གང་ཡང་མིན་
པའི་དོན་དེ་འཆད་ཚུལ་གཞན་ནོ། །
ལྔ་པ་བདེན་གཉིས་ཀྱི་མཚན་ཉིད་ནི། འཇུག་པ་ལས། ཡང་དག་མཐོང་ཡུལ་གང་
ཡིན་དེ་ཉིད་དེ། །མཐོང་བ་བརྫུན་པ་ཀུན་རྫོབ་བདེན་པར་གསུངས། །ཞེས་པ་ལྟར་མཐོང་བ་
- 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྫུན་པ་ཐ་སྙད་དཔྱོད་བྱེད་ཀྱི་ཚད་མས་རྙེད་དོན་དེ་ཀུན་རྫོབ་བདེན་པའི་མཚན་ཉིད་དང༌།
ཡང་དག་པའི་མཐོང་བ་མཐར་ཐུག་དཔྱོད་བྱེད་ཀྱི་ཚད་མས་རྙེད་དོན་དེ་དོན་དམ་བདེན་པའི་
མཚན་ཉིད་དོ། །མཚན་ཉིད་འདི་ལྟར་བཞག་པ་ནི་སྤྱིར་བཏང་ཙམ་སྟེ། མཉམ་རྗེས་གཅིག་ཏུ་
མ་སོང་བའི་རྒྱུན་མཐའ་མན་ཆད་ཀྱིས་ཡུལ་འཇལ་ཚུལ་ཐམས་ཅད་ལ་ཁྱབ་ནའང་། སངས་
རྒྱས་འཕགས་པའི་ཇི་ལྟ་ཇི་སྙེད་མཁྱེན་པའི་ཡེ་ཤེས་རེ་རེས་ཀྱང་བདེན་པ་གཉིས་ཀ་གཅིག་
ཅར་དུ་འཇལ་ཚུལ་དང་བཅས་པ་ལ་མ་ཁྱབ་པས་སོ། །དེས་ན་དེའང་བསྡུ་བའི་དབང་དུ་བྱས་
ན༑ ཐ་སྙད་དཔྱོད་བྱེད་ཀྱི་ཚད་མ་རང་ཉིད་ལ་ཐ་སྙད་དཔྱོད་པའི་ཚད་མར་སོང་བས་རྙེད་དོན་
དེ་ཀུན་རྫོབ་བདེན་པའི་མཚན་ཉིད། མཐར་ཐུག་དཔྱོད་པའི་ཚད་མ་རང་ཉིད་ལ་མཐར་ཐུག་
དཔྱོད་པའི་ཚད་མར་སོང་བས་རྙེད་དོན་དེ་དོན་དམ་བདེན་པའི་མཚན་ཉིད། ཅེས་སྦྱར། ཀུན་
རྫོབ་བདེན་པའི་མཚན་གཞི་ནི། ཤེས་བྱ་ཐ་སྙད་པ་བུམ་པ་སོགས་དང་། ཤེས་པ་ཐ་སྙད་པ་
བུམ་འཛིན་རྟོག་པ་སོགས་དང༌། རྗོད་བྱེད་ཐ་སྙད་པ་བུམ་པའི་མིང་ལྟ་བུ་སོགས་ཡིན། ཀུན་
རྫོབ་བདེན་པ། ཐ་སྙད་བདེན་པ། ཀུན་རྫོབ་པ། སླུ་བའི་ཆོས། སྣང་ཚུལ་དང་གནས་ཚུལ་མི་
མཐུན་པའི་ཆོས་རྣམས་དོན་གཅིག་གོ །དོན་དམ་བདེན་པའི་མཚན་གཞི་ནི། བུམ་པ་རང་
བཞིན་གྱིས་སྟོང་པ་ལྟ་བུ་སོགས་ཡིན། དོན་དམ་བདེན་པ། གནས་ལུགས་མཐར་ཐུག །སྟོང་
ཉིད། མི་སླུ་བའི་ཆོས། སྣང་ཚུལ་དང་གནས་ཚུལ་མཐུན་པའི་ཆོས་རྣམས་དོན་གཅིག་གོ །
དྲུག་པ་བདེན་གཉིས་ཀྱི་དབྱེ་བ་བཤད་པ་ལ་གཉིས་ལས། དང་པོ་ཀུན་རྫོབ་
བདེན་པའི་དབྱེ་བ་ལ། དབུ་མ་རང་རྒྱུད་པས། ཤེས་པ་རང་གི་མཚན་ཉིད་ཀྱིས་གྲུབ་པར་
སྣང་བ་ནི་སྣང་བ་ལྟར་དུ་གྲུབ་པར་འདོད་པས་ཤེས་པ་ཡིན་ན་ཡང་དག་ཀུན་རྫོབ་ཡིན་
དགོས་པའི་ཕྱིར་ཡུལ་ཅན་ལ་ཡང་ལོག་གཉིས་མི་ཕྱེ་ཡང་། ཡུལ་ལ་རང་སྣང་བའི་བློ་ལ་སྣང་
བ་ལྟར་གྱི་དོན་བྱེད་ནུས་མི་ནུས་ཀྱི་སྒོ་ནས་ཡང་ལོག་གཉིས་སུ་འབྱེད་དེ། བདེན་གཉིས་
-2 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ལས། སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་དང་མི་ནུས་ཕྱིར། །ཡང་དག་ཡན་དག་
མ་ཡིན་པའི། །ཀུན་རྫོབ་ཀྱི་ནི་དབྱེ་བ་བྱས། །ཞེས་གསུངས་པའི་ཕྱིར། ཐལ་འགྱུར་བའི་
ལུགས་ལ། ཀུན་རྫོབ་བདེན་པའི་དབྱེ་ཚུལ་ནི། འཇུག་པ་ལས། མཐོང་བ་བརྫུན་པའང་རྣམ་
པ་གཉིས་འདོད་དེ། །དབང་པོ་གསལ་དང་དབང་པོ་སྐྱོན་ལྡན་ནོ། །སྐྱོན་ལྡན་དབང་ཅན་
རྣམས་ཀྱི་ཤེས་པ་ནི། །དབང་པོ་ལེགས་གྱུར་ཤེས་ལྟོས་ལོག་པར་འདོད། །གནོད་པ་མེད་
པའི་དབང་པོ་དྲུག་རྣམས་ཀྱིས། །གཟུང་བ་གང་ཞིག་འཇིག་རྟེན་གྱིས་རྟོགས་ཏེ། །འཇིག་
རྟེན་ཉིད་ལས་བདེན་ཡིན་ལྷག་མ་ནི། །འཇིག་རྟེན་ཉིད་ལས་ལོག་པར་རྣམ་པར་གཞག།
ཅེས་གསུངས་ཏེ། ཚིགས་བཅད་སྔ་མས་ཡུལ་ཅན་ལ་ཡང་ལོག་གཉིས་དང་། ཕྱི་མས་ཡུལ་
ལ་ཡང་ལོག་གཉིས་སུ་དབྱེ་ཚུལ་བསྟན་ལ། དེའང་འཇིག་རྟེན་ཤེས་ངོ་ལ་ལྟོས་ཏེ་ཀུན་རྫོབ་
ལ་ཡང་ལོག་གཉིས་སུ་འབྱེད་ཀྱི། རང་ལུགས་ལ་ཡང་དག་ཀུན་རྫོ་བ་མེད་པའི་ཕྱིར་ཀུན་
རྫོབ་ལ་ཡང་ལོག་གཉིས་སུ་མི་འབྱེད་དོ། །དེའི་རྒྱུ་མཚན་ཡང་། ཀུན་རྫོབ་ལ་ཇི་ལྟར་སྣང་བ་
ལྟར་གྲུབ་མ་གྲུབ་གཉིས་སུ་དབྱེ་མི་རིགས་པའི་ཕྱིར་ཏེ། ཀུན་རྫོབ་ཡིན་ན་སྣང་བ་ལྟར་མ་
གྲུབ་པས་ཁྱབ་པའི་ཕྱིར་རོ། །དེས་ན་ཀུན་རྫོབ་པའི་ཆོས་རྣམས་ཐ་སྙད་ཙམ་དུའང་གནས་
ཚུལ་གཞན་དུ་གནས་ནས་སྣང་ཚུལ་གཞན་དུ་སྣང་བའི་བརྫུན་པ་ཡིན་ཞིང་དབང་ཤེས་
རྣམས་ཀྱང་སྣང་ཡུལ་ལ་འཁྲུལ་པ་ཁོ་ན་ཡིན་པས་ཀུན་རྫོབ་པའི་ཡུལ་ཡུལ་ཅན་གང་ལའང་
ཡང་ལོག་གཉིས་སུ་མི་འབྱེད་དོ། །དེ་ལྟར་ན་དབང་ཤེས་འདི་དག་ཐ་སྙད་ཙམ་དུའང་འཁྲུལ་
ན་ཐ་སྙད་དུ་གཟུགས་སོགས་འཇལ་བྱེད་ཀྱི་ཚད་མར་འཇོག་པ་མི་འཐད་དོ་སྙམ་ན། གཞལ་
བྱ་བདེན་པ་འཇོག་པ་ལ་འཇལ་བྱེད་མ་འཁྲུལ་བ་དགོས་ཀྱང་། གཞལ་བྱ་བརྫུན་པ་འཇོག་
པ་ལ་འཇལ་བྱེད་འཁྲུལ་པས་འཇོག་པ་ཤིན་ཏུ་འཐད་པར་བཞེད་དོ། །རང་རྒྱུད་པ་མན་ཆད་
ཀྱི་ལུགས་ལ། ཚད་མ་ཡིན་ན་རང་གང་ལ་ཚད་མར་སོང་བའི་གཞལ་བྱ་ལ་མ་འཁྲུལ་བས་
བ 2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱབ་པར་འདོད་ཀྱང་། འདིར་ནི་སོ་སྐྱེའི་རྒྱུད་ཀྱི་ཚད་མ་དང༌། འཕགས་རྒྱུད་ཀྱི་གཉིས་སྣང་
འཁྲུལ་པའི་བག་ཆགས་ཀྱིས་བསླད་པའི་ཐ་སྙད་དཔྱོད་ཀྱི་ཚད་མ་རྣམས་རང་གང་ལ་ཚད་
མར་སོང་བའི་གཞལ་བྱ་འཁྲུལ་ཤེས་ཡིན་པར་བཞེད་པས་འཁྲུལ་ཤེས་དང་ཚད་མ་མི་འགལ་
བར་ བཞེད་དོ། །རང་ རྒྱུད་ པས་ ཡང་ དག་ ཀུན་རྫོབ་ འཇོག་ པའང་ ཐ་ སྙད་དུ་ རང་ གི་
མཚན་ཉིད་ཀྱིས་གྲུབ་པ་ཁས་ལེན་པ་ལ་ཐུག་ཅིང་། ཐལ་འགྱུར་བས་ཐ་སྙད་དུའང་གཞལ་བྱ་
བརྫུན་པར་འཇོག་ཅིག་རང་ལུགས་ལ་ཡང་དག་ཀུན་རྫོབ་ཁས་མི་ལེན་པའང་ཐ་སྙད་དུ་ཡང་
རང་གི་མཚན་ཉིད་ཀྱིས་གྲུབ་པ་མི་བཞེད་པའི་གནད་ཀྱིས་ཡིན་ནོ། །འོ་ན་འཇིག་རྟེན་ཤེས་ངོ་
ལ་ལྟོས་པའི་ཡང་ལོག་གི་ཁྱད་པར་གང་ཡིན་སྙམ་ན། སྤྱིར་བཏང་ཙམ་ལ། འཕྲལ་གྱི་འཁྲུལ་
རྒྱུས་མ་བསླད་པའི་ཤེས་པ་ཡུལ་དང་བཅས་པ་དེ་འཇིག་རྟེན་ཤེས་ངོ་ལ་ལྟོས་ཏེ་ཡང་དག་པ་
དང༌། དེས་བསླད་པའི་ཤེས་པ་ཡུལ་དང་བཅས་པ་དེ་འཇིག་རྟེན་ཤེས་ངོ་ལ་ལྟོས་ཏེ་ལོག་
པའི་ཀུན་རྫོབ་ཡིན་ལ། འཕྲལ་གྱི་འཁྲུལ་རྒྱུ་ལའང་། དབང་པོ་གཟུགས་ཅན་ལ་གནོད་པ།
རབ་རིབ། མིག་སེར། ཐང་ཕྲོམ་ཟོས་པ་སོགས་འཁྲུལ་རྒྱུ་ནང་ན་ཡོད་པ་དང༌། མེ་ལོང་།
སྨིག་རྒྱུ། བྲག་ཕུག་སྟོང་པའི་སྒྲ་སོགས་འཁྲུལ་རྒྱུ་ཕྱི་ན་ཡོད་པ་དང༌། ཡིད་དབང་ལ་གནོད་
པའི་རྒྱུ་གྲུབ་མཐའ་ངན་པ། གཏན་ཚིགས་ལྟར་སྣང༌། རྨི་ལམ་སོགས་ཡིན་ལ། དེ་དག་གིས་
འཁྲུལ་ཤེས་བསྐྱེད་པའི་ཚུལ་ཡང་། རབ་རིབ་ཀྱིས་སྐྲ་ཤད་འཛག་སྣང་གི་དབང་ཤེས་འཁྲུལ་
པའི་རྒྱུ་བྱེད་པ་དང༌། མིག་སེར་གྱིས་དུང་དཀར་སེར་པོར་སྣང་བའི་དབང་ཤེས་འཁྲུལ་པའི་
རྒྱུ་བྱེད་པ་སོགས་སོ། །དེ་གཉིས་ཀྱི་ཁྱད་པར་ཞིབ་ཏུ་དབྱེ་ན། ཡུལ་ཅན་ཤེས་པ་གང་ཞིག་
སྟོང་ཉིད་རྟོགས་མ་མྱོང་བའི་གང་ཟག་གི་རྒྱུད་ཀྱི་ཐ་སྙད་པའི་ཚད་མས་ལོག་ཤེས་སུ་རྟོགས་
མི་ནུས་པ་དེ་འཇིག་རྟེན་ཤེས་ངོ་ལ་ལྟོས་ཏེ་ཡུལ་ཅན་ཡང་དག་པ་དང༌། ཤེས་པ་གང་ཞིག་
སྟོང་ཉིད་རྟོགས་མ་མྱོང་བའི་གང་ཟག་གི་རྒྱུད་ཀྱི་ཐ་སྙད་པའི་ཚད་མས་ལོག་ཤེས་སུ་རྟོགས་
-28 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ནུས་པ་དེ་འཇིག་རྟེན་ཤེས་ངོ་ལ་ལྟོས་ཏེ་ཡུལ་ཅན་ལོག་པ་ཡིན་ལ། དེ་གཉིས་ཀྱི་མཚན་གཞི་
ནི་རིམ་པར། གཟུགས་འཛིན་མིག་ཤེས་དང་། གཟུགས་བརྙན་འཛིན་པའི་ཤེས་པ་ལྟ་བུའོ།།
ཡུལ་གྱི་ཀུན་རྫོ་བ་གང་ཞིག་སྟོང་ཉིད་རྟོགས་མ་མྱོང་བའི་གང་ཟག་གི་རྒྱུད་ཀྱི་ཐ་སྙད་པའི་
ཚད་མས་སྣང་བ་ལྟར་མ་གྲུབ་པར་རྟོགས་མི་ནུས་པ་དེ་འཇིག་རྟེན་ཤེས་ངོ་ལ་ལྟོས་ཏེ་ཡུལ་
ཡང་དག་པ་དང་། ཡུལ་གྱི་ཀུན་རྫོབ་གང་ཞིག་སྟོང་ཉིད་རྟོགས་མ་མྱོང་བའི་གང་ཟག་གི་རྒྱུད་
ཀྱི་ཐ་སྙད་པའི་ཚད་མས་སྣང་བ་ལྟར་མ་གྲུབ་པར་རྟོགས་ནུས་པ་དེ་འཇིག་རྟེན་ཤེས་ངོ་ལ་
ལྟོས་ཏེ་ ཡུལ་ ལོག་ པ་ ཡིན་ལ། དེ་ གཉིས་ ཀྱི་ མཚན་གཞི་ནི་ རིམ་པར། གཟུགས་དང༌།
གཟུགས་བརྙན་ལྟ་བུའོ། །དོན་དེ་དག་བསྡུ་ན། དེ་ཁོ་ན་ཉིད་ལ་བློ་ཁ་མ་ཕྱོགས་པའི་ཐ་སྙད་
པའི་ཚད་མས་ལོག་པར་རྟོགས་ནུས་པའི་ཡུལ་ཡུལ་ཅན་ཐམས་ཅད་འཇིག་རྟེན་ཤེས་ངོའི་
ལོག་པ་དང་། དེ་འདྲའི་ཚད་མས་ལོག་པར་རྟོགས་མི་ནུས་པའི་ཡུལ་ཡུལ་ཅན་རྣམས་ནི་
འཇིག་རྟེན་ཤེས་ངོའི་ཡང་དག་ཏུ་འཇོག་ལ། འཇིག་རྟེན་ཤེས་ངོ་ཞེས་པའི་ཤེས་པ་དེའང་ཐ་
སྙད་པའི་ཚད་མ་གང་ཡིན་ལ་མི་བྱེད་ཀྱི། དེ་ཁོ་ན་ཉིད་ལ་བློ་ཁ་མ་ཕྱོགས་པའི་འཇིག་རྟེན་
པའི་བློ་རང་དགའ་བ་དང༌། དེ་ལ་ལྟོས་པའི་ཐ་སྙད་པའི་ཚད་མ་ཞིག་ལ་བྱའོ། །དེས་ན་
འཇིག་རྟེན་ཤེས་ངོའི་ཡང་དག་པ་ཡིན་ན་ཡང་དག་པ་དང་བདེན་པ་ཡིན་མི་དགོས་ཤིང་།
འཇིག་རྟེན་ཤེས་ངོ་ལ་ལྟོས་ཏེ་ཡང་དག་ཀུན་རྫོབ་འཇོག་ཅེས་པའང་དེའི་ཤེས་ངོར་ལྟོས་ཏེ་
ཡང་དག་དང་སྤྱིར་ཀུན་རྫོབ་ཡིན་པས་དེ་ལྟར་བཤད་ཀྱི། དེའི་ཤེས་ངོར་ལྟོས་ཏེ་ཡང་དག་
དང་ཀུན་རྫོབ་ཀྱི་གཞི་མཐུན་ཡོད་པར་བཤད་པ་ནི་མིན་ནོ། །འདིར་ཐལ་འགྱུར་བ་རང་
ལུགས་ལ་ཐ་སྙད་དུའང་ཡང་དག་པ་ཁས་མི་ལེན་ཞེས་པའི་ཡང་དག་པ་དེ་རང་གི་མཚན་ཉིད་
ཀྱིས་གྲུབ་པ་ལ་བྱེད་དགོས་ཏེ། སྐབས་འདིའི་དབུ་མའི་ལུགས་ཞེས་པ་དེ་རིགས་ཤེས་ལ་
ལྟོས་ནས་ཞེས་པ་དང༌། འཕགས་པའི་གཟིགས་ངོ་ལ་ལྟོས་ཏེ་ཞེས་པ་དག་དང་དོན་འདྲ་བར་
་
-29 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇུག་པའི་རྣམ་བཤད་ལས་གསུངས་པའི་ཕྱིར། དེ་དག་ལ་ལྟོས་ནས་ཀ་བུམ་སོགས་ཡང་
དག་པར་བཞག་ན་དེ་དག་རང་མཚན་གྱིས་གྲུབ་པར་འཇོག་པ་ལས་འོས་མེད་པའི་ཕྱིར་རོ།།
འཇིག་རྟེན་ཤེས་ངོ་ལ་ལྟོས་ཏེ་ཡང་ལོག་གི་ཁྱད་པར་ཁས་ལེན་ཞེས་པའི་ཡང་དག་པ་དེ་
འཇིག་རྟེན་པའི་ཐ་སྙད་ལ་ལྟོས་པའི་བདེན་པ་ཙམ་ལ་བྱེད་དགོས་པར་གསུངས་པས། དེ་ནི་
རྫས་བརྐུས་པ་ལ་བརྐུས་སོ་ཞེས་སྨྲ་བ་དང་། རི་མོར་བྲིས་པའི་དབང་ཕྱུག་གི་ལྷ་སྐུ་ལ་དབང་
ཕྱུག་གི་སྐུར་འཛིན་པ་ལྟ་བུ་དག་སྟེ། ཐ་སྙད་པའི་ཚད་མ་རང་དགའ་བའི་ངོར་ཡང་དག་པ་
དང་བདེན་པར་འཇོག་དགོས་པ་དང༌། དེ་ལས་གཞན་དུ་རྫས་བརྐུས་པ་ལ་མ་བརྐུས་སོ་ཞེས་
པ་དང༌། དབང་ཕྱུག་གི་ལྷ་སྐུ་ལ་ཁྱབ་འཇུག་གི་སྐུར་འཛིན་པ་ལྟ་བུ་དག་ནི་འཇིག་རྟེན་པའི་
ཐ་སྙད་ལ་ལོག་པ་དང་བརྫུན་པར་འཇོག་པ་ལྟར་རོ། །གཉིས་པ་དོན་དམ་བདེན་པའི་དབྱེ་བ་
ལ། ངོ་བོའི་སྒོ་ནས་སམ་སྟོང་གཞིའི་སྒོ་ནས་དབྱེ་ན་གང་ཟག་གི་བདག་གིས་སྟོང་ཉིད་དང་།
ཆོས་ཀྱི་བདག་གིས་སྟོང་པའི་སྟོང་ཉིད་གཉིས། དེ་ལ་དབྱེ་ན་དངོས་པོ་དང༌། དངོས་མེད་
དང༌། རང་གི་ངོ་བོ་དང༌། གཞན་གྱི་ངོ་བོ་སྟོང་པ་ཉིད་དེ་སྟོང་ཉིད་བཞི། དེ་ལ་དབྱེ་ན་སྟོང་
ཉིད་བཅུ་དྲུག་དང་། བཅོ་བརྒྱད་དང་། ཉི་ཤུར་དབྱེ་བ་སོགས་ཡོད། དོན་དམ་ལ་སྒྲས་བརྗོད་
རིགས་ ཀྱིས་དབྱེ་ན། བདེན་གཉིས་ལས། སྐྱེ་བ་ལ་སོགས་བཀག་པ་ཡང༌། །ཡང་དག་པ་
དང་མཐུན་པའི་ཕྱིར། །དོན་དམ་ཡིན་པར་ཁོ་བོ་འདོད། །ཅེས་སོགས་ཀྱི་སྐབས་ནས་བཤད་
པ་ལྟར། འདིར་ཡང་། དོན་དམ་དངོས་དང་། མཐུན་པའི་དོན་དམ་གཉིས་ཡོད་པར་བཞེད་
ལ༑ དེའི་དབྱེ་ཚུལ་ཡང་། ཡུལ་ཅན་དོན་དམ་དང་ཡུལ་དོན་དམ་གཉིས། དང་པོ་དང་ཡུལ་
ཅན་གྱི་དོན་དམ་དངོས་དང༌། ཡུལ་ཅན་གྱི་མཐུན་པའི་དོན་དམ་གཉིས་ཡོད། དང་པོ་དང་
ཡུལ་ཅན་གྱི་རྣམ་གྲངས་མ་ཡིན་པའི་དོན་དམ་གཉིས་དོན་གཅིག་ལ། མཚན་གཞི་ནི་སྟོང་
ཉིད་མངོན་སུམ་དུ་རྟོགས་པའི་མངོན་སུམ་གྱི་ཚད་མ་ལྟ་བུ། གཉིས་པ་དང་ཡུལ་ཅན་གྱི་རྣམ་
-3 (0 -



སྒྲ
རི
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
གྲངས་པའི་དོན་དམ་གཉིས་དོན་གཅིག་ལ། མཚན་གཞི་ནི། སྟོང་ཉིད་དོན་སྤྱིའི་ཚུལ་གྱིས་
རྟོགས་པའི་རྗེས་དཔག་ཚད་མ་ལྟ་བུའོ། །ཡུལ་གྱི་དོན་དམ་ལའང་། ཡུལ་གྱི་དོན་དམ་དངོས་
དང༌། ཡུལ་གྱི་མཐུན་པའི་དོན་དམ་གཉིས་ཡོད། དང་པོ་ལ་ཡུལ་གྱི་རྣམ་གྲངས་མ་ཡིན་པའི་
དོན་དམ་གཉིས་དོན་གཅིག་ལ། མཚན་གཞི་ནི། སྨྱུ་གུ་བདེན་མེད་ལྟ་བུའི་མེད་དགག་དེ་
འཇོག །གཉིས་པ་དང་ཡུལ་གྱི་རྣམ་གྲངས་པའི་དོན་དམ་གཉིས་དོན་གཅིག་ལ། མཚན་གཞི་
ནི༑ མྱུ་གུ་དང་མྱུ་གུ་བདེན་མེད་ཀྱི་ཚོགས་དོན་ལྟ་བུའི་མ་ཡིན་དགག་དེ་འཇོག་གོ །དེ་ལྟར་
ཡུལ་དང་ཡུལ་ཅན་གྱི་དོན་དམ་བདེན་པ་དངོས་དང་རྗེས་མཐུན་པ་གཉིས་རེ་སྟེ་བཞི་ཡོད་པ་
ལས། ཡུལ་གྱི་དོན་དམ་བདེན་པ་དངོས་དེ་དོན་དམ་བདེན་པ་མཚན་ཉིད་པ་ཡིན་ལ་གཞན་
གསུམ་ནི་དོན་དམ་བདེན་པ་བཏགས་པ་བ་ཡིན་ནོ། །དེའི་ཕྱིར་སྒྲས་བརྗོད་རིགས་ཀྱིས་དབྱེ་
བ་ཞེས་བརྗོད་དོ། །
བདུན་པ་བདེན་གཉིས་ཀྱི་སྒྲ་བཤད་པ་ལ་གཉིས་ལས། ཀུན་རྫོབ་བདེན་པའི་སྒྲ་
བཤད་པ་ནི། ཡུལ་བུམ་པ་ལྟ་བུ་ལ། ཀུན་རྫོ་བ་བདེན་པ་ཞེས་བརྗོད་དེ། བློ་ཀུན་རྫོབ་པ་
གཏི་མུག་གམ་བདེན་འཛིན་གྱི་ངོར་བདེན་པས་སོ། །ཡང་ཀུན་རྫོབ་དང་། བདེན་པའི་སྒྲ་
དོན་སོ་སོར་བཤད་ན། ཡུལ་ཅན་བདེན་འཛིན་ལྟ་བུ་ལ། ཀུན་རྫོབ་ཅེས་བརྗོད་དེ། གནས་
ལུགས་ཀྱི་དོན་མཐོང་བ་ལ་སྒྲིབ་པར་བྱེད་པས་སོ། །འདི་ནི་ཀུན་རྫོབ་ཀྱི་སྐད་དོད་སོ་བྲྀཏྟིལ་
ངེས་ཚིག་གིས་བཤད་པ་བྱས་པས་ཀུན་ནས་བསྒྲིབས་པའམ་འགེབས་པ་ལ་འཇུག་པའི་
དབང་དུ་བྱས་པའོ། །དེ་ནི་བདེན་འཛིན་ལ་ཀུན་རྫོབ་ཏུ་བྱས་པའི་སྒྲ་བཤད་ཡིན་ལ། གཞན་
ཡང་བརྫུན་པ་ལ་ཀུན་རྫོབ་ཏུ་བྱས་པ་དང༌། ཐ་སྙད་ལ་ཀུན་རྫོབ་ཏུ་བྱས་པའི་སྒྲ་བཤད་ཚུལ་
དང་བཅས་ཀུན་རྫོབ་ཀྱི་སྒྲ་བཤད་ཚུལ་གསུམ་ཚིགས་གསལ་དུ་གསུངས་སོ། །འོན་ཀྱང་ཕྱི་
མ་གཉིས་ནི་ཀུན་རྫོབ་ཀྱི་སྒྲ་བཤད་ཚུལ་ཙམ་ཡིན་གྱི། གཟུགས་སོགས་བློ་ཀུན་རྫོབ་པ་གང་
-3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གི་ངོར་བདེན་པར་འཇོག་པའི་ཀུན་རྫོབ་ངོས་གཟུང་བ་མིན་ལ། སྔ་མ་ནི་དེ་ཡིན་པས་སྐབས་
དོན་གྱི་གཙོ་བོའོ། །བདེན་པ་ཞེས་པའི་སྒྲ་དོན་ནི། གཟུགས་སོགས་ཀུན་རྫོབ་ཀྱི་ཆོས་རྣམས་
བདེན་འཛིན་དེའི་ངོར་བདེན་པས་བདེན་པ་ཞེས་བརྗོད་པ་ཙམ་དུ་ཟད་དོ། །འདི་ནི་བློ་དང་
དོན་གཉིས་ལས་དེ་འདྲའི་བློ་ལ་ལྟོས་ནས་བདེན་པ་ཞེས་བརྗོད་ཀྱི་དོན་ལ་མི་བདེན་པའོ།།
དེ་ལྟར་ཡང་། འཇུག་པ་ལས། གཏི་མུག་རང་བཞིན་སྒྲིབ་ཕྱིར་ཀུན་རྫོབ་སྟེ། །དེས་ གང་
བཅོས་མ་བདེན་པར་སྣང་དེ་ནི། །ཀུན་རྫོབ་བདེན་ཞེས་ཐུབ་པ་དེས་གསུངས་ཏེ། །ཞེས་དང་།
རང་འགྲེལ་ལས། ཉོན་མོངས་པ་ཅན་གྱི་མ་རིག་པའི་དབང་གིས་ཀུན་རྫོབ་ཀྱི་བདེན་པ་རྣམ་
པར་བཞག་གོ །ཞེས་གསུངས། འདིས་ཀུན་རྫོབ་འཇོག་བྱེད་བདེན་འཛིན་ཡིན་པར་བསྟན་
པ་ཡིན་གྱི་གཟུགས་སོགས་བློ་ཀུན་རྫོབ་པ་གང་གི་ངོར་བདེན་པར་འཇོག་པའི་བདེན་འཛིན་
ངོས་གཟུང་བ་ཡིན་ནོ། །འོན་ཀྱང་བདེན་འཛིན་དེའི་ངོར་བདེན་པ་ཙམ་ཡིན་ཚད་ཀུན་རྫོབ་
བདེན་པར་མི་འཇོག་སྟེ། ཆོས་ཉིད་དང་། བདག་གཉིས་ལྟ་བུའོ། །ཀུན་རྫོབ་བདེན་པ་ཞེས་
པའི་ཚིག་ཟུར་གྱི་ཀུན་རྫོབ་ནི་བདེན་འཛིན་མ་རིག་པ་དང་། ཐ་སྙད་བདེན་པ་ཤེས་པའི་ཚིག་
ཟུར་གྱི་ཐ་སྙད་ནི་ཀུན་རྫོབ་བདེན་པ་ཐམས་ཅད་ལ་གོ་ཆོག་པའི་ཕྱིར་ཁྱབ་ཆེ་ཆུང་ཡོད་དོ།།
དེ་བཞིན་དུ་ཀུན་རྫོབ་བདེན་པ་ཞེས་པའི་ཀུན་རྫོབ་དང་། ཀུན་རྫོབ་ཏུ་ཡོད་ཅེས་པའི་ཀུན་
རྫོབ་གཉིས་མིང་འདྲ་ཡང་དོན་མི་གཅིག་སྟེ། སྔ་མ་བདེན་འཛིན་ལྷན་སྐྱེས་ལ་བྱ་སྟེ། ཀུན་
རྫོབ་ཀྱི་ཆོས་རྣམས་བློ་ཀུན་རྫོབ་པ་བདེན་འཛིན་ལྷན་སྐྱེས་ཀྱི་ངོར་བདེན་པས་ཀུན་རྫོབ་
བདེན་པ་ཞེས་བརྗོད་པའི་ཕྱིར། ཕྱི་མ་ཀུན་རྫོབ་དཔྱོད་བྱེད་ཀྱི་ཚད་མ་ལ་བྱ་སྟེ། ཀུན་རྫོབ་
དཔྱོད་བྱེད་ཀྱི་ཚད་མས་ཡོད་པར་རྙེད་པས་ཀུན་རྫོབ་ཏུ་ཡོད་པར་བཞག་པའི་ཕྱིར་རོ། །དོན་
དམ་བདེན་པའི་སྒྲ་བཤད་པ་ལ། དབུ་མ་རང་རྒྱུད་པ་ཕལ་ཆེར་གྱིས། དོན་དམ་པ་ཞེས་པའི་
དམ་པ་ཇི་ལྟ་བ་གཟིགས་པའི་འཕགས་པའི་མཉམ་གཞག་ཡེ་ཤེས་དང༌། དོན་ཞེས་པ་དེའི་
T
-3 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ཡུལ་ཡིན་པ་ལ་བཤད་ནས་ཡུལ་ཡུལ་ཅན་གཉིས་ཀའི་སྟེང་ནས་སྒྲ་བཤད་མཛད་ཀྱང་།
འདིར་ཐལ་འགྱུར་བའི་ལུགས་ལ། ཚིག་གསལ་ལས། དོན་ཡང་དེ་ཡིན་ལ་དམ་པའང་ཡིན་
པས་དོན་དམ་པའོ། །དེ་ཉིད་བདེན་པ་ཡིན་པས་དོན་དམ་བདེན་པའོ། །ཞེས་པ་ལྟར། དོན་
དང་དམ་པ་སོ་སོར་ཕྲལ་ནས་མི་འཆད་པར། ཡུལ་གྱི་སྟེང་ནས་གཞི་མཐུན་པའི་བསྡུ་བར་
མཛད་ནས་སྒྲ་བཤད་བྱེད་དེ། བུམ་པའི་ཆོས་ཉིད་ལྟ་བུ་ལ་དོན་དམ་བདེན་པ་ཞེས་བརྗོད་
པའི་རྒྱུ་མཚན་ཡོད་དེ། དོན་ཡང་ཡིན། དམ་པའང་ཡིན། བདེན་པའང་ཡིན་པས་དེ་ལྟར་
བརྗོད་པའི་ཕྱིར། དོན་ཡིན་ཏེ། མཐར་ཐུག་དཔྱོད་པའི་རིགས་ཤེས་ཀྱིས་རྙེད་དོན་ཡིན་པའི་
ཕྱིར། དམ་པ་ཡིན་ཏེ། གནས་ལུགས་མཐར་ཐུག་ཡིན་པའི་ཕྱིར། བདེན་པ་ཡིན་ཏེ། སྣང་
ཚུལ་དང་གནས་ཚུལ་མཐུན་པའི་མི་བསླུ་བ་ཡིན་པའི་ཕྱིར་རོ། །དེ་ལ་ཐ་སྙད་དུའང་བདེན་
པས་སྟོང་ཞེས་པའི་བདེན་པ་དང༌། དོན་དམ་བདེན་པ་ཞེས་པའི་ཚིག་ཟུར་གྱི་བདེན་པ་
གཉིས་དོན་མི་འདྲ་སྟེ། སྔ་མ་ཆོས་དེ་གནས་ཚུལ་ལ་གྲུབ་པ་ལ་བརྗོད་ལ་དེ་ཐ་སྙད་དུའང་
ཡོད་པར་འདི་བས་མི་བཞེད་ཅིང་། ཕྱི་མ་མི་བསླུ་བ་ལ་འཇུག་ལ་དེ་ནི་སྣང་གནས་མཐུན་
པའི་ཆོས་རྣམས་ཏེ་ཐ་སྙད་དུ་ཡོད་པའི་ཕྱིར་རོ། །
བརྒྱད་པ་བདེན་གཉིས་ཀྱི་གནས་ཚུལ་མ་ཤེས་པའི་ཉེས་པ་ནི། ཆོས་རྣམས་བདེན་
གྲུབ་ཏུ་ཡོད་པར་ཞེན་པའི་སྒྲོ་འདོགས་ཀྱི་ལྟ་ངན་ལ་བརྟེན་ནས་སྟོང་ཉིད་དོན་དམ་བདེན་པ་
མ་ཤེས་ན་སྲིད་པ་ལས་གྲོལ་བའི་ཐར་པ་ཐོབ་མི་ནུས་ཅིང་། དེ་རྣམས་ཀུན་རྫོབ་ཙམ་དུའང་
མེད་པར་ཞེན་པའི་སྐུར་འདེབས་ཀྱི་ལྟ་ངན་ལ་བརྟེན་ནས་ལས་འབྲས་ཀྱི་འཇོག་ཚུལ་མ་
ཤེས་ན་ངན་འགྲོའི་སྡུག་བསྔལ་ལས་གྲོལ་བའི་མཐོ་རིས་ཙམ་ཡང་ཐོབ་མི་ནུས་ཏེ། རྩ་ཤེར་
ལས། གང་དག་བདེན་པ་འདི་གཉིས་ཀྱི། །རྣམ་དབྱེ་རྣམ་པར་མི་ཤེས་པ། །དེ་དག་སངས་
རྒྱས་བསྟན་པ་ཡི། །ཟབ་མོའི་དེ་ཉིད་རྣམ་མི་ཤེས། །ཞེས་དང༌། འཇུག་པར། བདེན་གཉིས་
-3 3 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
རྣམ་དབྱེ་གང་གིས་མི་ཤེས་པ། །དེ་ནི་རྣམ་རྟོག་ལོག་པའི་ལམ་ངན་ཞུགས། །ཞེས་དང་།
གཞན་ཡང་རིགས་པ་དྲུག་ཅུ་པ་དང་རིན་ཆེན་ཕྲེང་བའི་ལུང་སྔར་དྲངས་པ་ལྟར་རོ། །དགུ་པ་
བདེན་གཉིས་ཀྱི་གནས་ཚུལ་ཤེས་པའི་ཕན་ཡོན་ནི། བདེན་གཉིས་ལེགས་པར་གཏན་ལ་
ཕབ་པ་ལས་ཚོགས་གཉིས་དང༌། དེ་ལས་སྐུ་གཉིས་འབྱུང་སྟེ། བདེན་གཉིས་ལས། བདེན་
གཉིས་རྣམ་དབྱེ་ཤེས་པ་དག །ཐུབ་པའི་བཀའ་ལ་མི་རྨོངས་ཏེ། །དེ་དག་མ་ལུས་ཚོགས་
བསགས་ནས། །ཕུན་ཚོགས་ཕ་རོལ་འགྲོ་བར་འགྱུར། །ཞེས་པ་སོགས་མང་ངོ༌། །
གཉིས་པ་བདེན་གཉིས་གཏན་ལ་འབེབས་པའི་གང་ཟག་ནི། དེ་ལ་འཇིག་རྟེན་
རྣམ་གཉིས་མཐོང་། །ཞེས་སོགས་གསུངས། འདིར་སྤྱི་དོན་ཅུང་ཟད་བཤད་པ་ལ་གཉིས།
གྲུབ་མཐའ་བཞིའི་རིམ་པ་མདོ་ཙམ་སྤྱིར་བསྟན་པ། དབུ་མ་ངོ་འཛིན་མདོ་ཙམ་བྱེ་བྲག་ཏུ་
བཤད་པའོ། །དང་པོ་ནི། བདེན་གཉིས་གཏན་ལ་འབེབ་པའི་གང་ཟག་དེ་ལ་ཕལ་པ་བ་དང་
རྣལ་འབྱོར་པ་གཉིས་ཡོད། དང་པོ་ལའང་གཙོ་བོ་དངོས་སྨྲ་བ་དང་། ཞར་བྱུང་གྲུབ་མཐས་
བློ་མ་བསྒྱུར་བ་གཉིས་ཡོད་ལ། དངོས་སྨྲ་བ་རྣམས་བདེན་གཉིས་རིགས་པས་གཏན་ལ་
འབེབས་པ་ལ་དངོས་སུ་ཞུགས་པས་གཙོ་བོ་དང་། ཅིག་ཤོས་དེ་ལྟར་འཇུག་དགོས་ཡིན་པས་
ཞར་བྱུང་ཞེས་སྨོས་སོ། །རྣལ་འབྱོར་པ་ལའང་སྟོང་ཉིད་མངོན་སུམ་དུ་རྟོགས་པའི་འཕགས་
པ་དང༌། སྟོང་ཉིད་ཐོས་བསམ་གྱིས་རྟོགས་པའི་སོ་སྐྱེ་གཉིས་ཡོད། ཕལ་པ་དངོས་སྨྲ་བའི་
གྲུབ་མཐའ་ལ་རྣལ་འབྱོར་པ་དབུ་མ་པའི་རིགས་པས་གནོད་པ་དང༌། དངོས་སྨྲ་བ་རང་
ལའང་གོང་མས་འོག་མ་ལ་གནོད་པ་དང༌། རྣལ་འབྱོར་པ་དབུ་མ་པ་ལའང་བློའི་ཁྱད་པར་
གྱིས་ གོང་ མས་ འོག་ མ་ ཟིལ་ གྱིས་ གནོན་པ་ ཡོད་ དེ། དེ་ ལྟར་ སློབ་ དཔོན་ དགེ་ལྷའི་
འགྲེལ་པར། དེ་ལ་འཇིག་རྟེན་ཐ་མལ་པ་རྣམས་ནི་བུད་མེད་ལ་ཁྲུས་ལ་སོགས་པ་བྱས་པས་
གཙང་བ་ཡིན་ནོ་ཞེས་སྨྲ་བ་ན། རྣལ་འབྱོར་པས་མི་གཙང་བར་མོས་པའི་ཚུལ་གྱིས་སུན་
-3 4 .



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
འབྱིན་པར་བྱེད་དོ། །དེའང་རྡུལ་ཕྲ་རབ་ཏུ་མཐོང་བས་སུན་འབྱིན་ཏེ། ཆ་ཤས་དང་བྲལ་བ་
གང་ཡིན་པ་དེ་ནི་མི་གཙང་བ་འཛག་པ་མིན་ཏེ། བློ་དང་འདྲའོ། །ཞེས་དང་། དེའང་། སེམས་
ཙམ་པས་སུན་འབྱིན་ཏེ་ཕྱོགས་ཀྱི་ཆ་ཡོད་པའི་ཕྲ་རབ་ནི་ཆ་ཤས་མེད་པ་མ་ཡིན་ཏེ། བུམ་པ་
སོགས་དང་འདྲའོ། །དེའང་དབུ་མ་པས་སུན་འབྱིན་ཏེ། ཡོད་པ་གང་ཡིན་པ་དེ་ནི་དེ་ཁོ་ན་
ཉིད་མ་ཡིན་ཏེ་སྒྱུ་མ་དང་འདྲའོ། །ཞེས་གསུངས། ཤེར་འབྱུང་གི་འགྲེལ་པར་ཡང་། ཕལ་
པས་རྣལ་འབྱོར་པ་ལ་མི་གནོད་པ་དང༌། རྣལ་འབྱོར་པས་ཕལ་པ་ལ་གནོད་ཚུལ་གྱི་ཤེས་
བྱེད་དུ། དབུ་མ་འཇུག་པའི་ལུང་། མིག་ནི་རབ་རིབ་ཅན་གྱི་དམིགས་པ་ཡིས། །རབ་རིབ་
མེད་ཤེས་ལ་གནོད་མིན་ཇི་ལྟར། །དེ་བཞིན་དྲི་མེད་ཡེ་ཤེས་སྤངས་པའི་བློས། །དྲི་མེད་བློ་ལ་
གནོད་པ་ཡོད་མ་ཡིན། །ཞེས་པ་འདི་དྲངས་ནས་རྒྱས་པར་གསུངས་སོ། །འདི་དག་ཀྱང་གྲུབ་
མཐའ་འོག་མས་དམ་བཅའ་ལྟར་སྣང་གི་དོན་ལ་གོང་མས་རིགས་པས་གནོད་པ་འབབ་པར་
བསྟན་པ་ཡིན་གྱི། འོག་མའི་འདོད་ཚུལ་ཐམས་ཅད་གོང་མས་འགོག་པར་བསྟན་པ་མིན་ནོ།།
དེར་མ་ཟད་འོག་མ་འོག་མའི་འདོད་ཚུལ་ཕལ་ཆེ་བ་གོང་མའི་ལམ་སྟེགས་སམ་གོང་མ་ལ་
འཇུག་པའི་ཐབས་སུ་འགྱུར་ཏེ། འདིར་བདག་མེད་སྟོན་ཚུལ་ཅན་གྱི་དབང་དུ་བྱས་ན། སྟོང་
ཉིད་ཟབ་མོ་རེ་ཞིག་རྟོགས་པར་མི་ནུས་པའི་གདུལ་བྱ་རྣམས་བདག་མེད་ཕྲ་མོ་ལ་རིམ་གྱིས་
བཀྲི་བའི་ཆེད་དུ། གསུང་རབ་ཁ་ཅིག་ཏུ་བདག་ཡོད་པར་བསྟན་པ་དང་། ཡང་འགའ་ཞིག་ཏུ་
རྟག་གཅིག་རང་དབང་ཅན་གྱི་གང་ཟག་གི་བདག་མེད་དང་། དེ་ནས་ཡང་རང་རྐྱ་ཐུབ་པའི་
རྫས་ཡོད་ཀྱིས་སྟོང་པའི་གང་ཟག་གི་བདག་མེད་སོགས་རིམ་གྱིས་བསྟན་པའི་ཕྱིར། དེ་ལྟར་
རིགས་པ་དྲུག་ཅུ་པ་ལས། དེ་ཉིད་ཚོལ་ལ་ཐོག་མར་ནི། །ཐམས་ཅད་ཡོད་ཅེས་བརྗོད་པར་
བྱ༑ ༑དོན་རྣམས་བརྟགས་ཤིང་ཆགས་མེད་ལ། །ཕྱིས་ནི་རྣམ་པར་དབེན་པའོ། །ཞེས་དང་།
དེའི་འགྲེལ་པར། སྐྱེ་བོ་བློ་གྲོས་མ་སྦྱང་བ་ཐོག་མ་ཁོ་ནར་སྟོང་པ་ཉིད་ཀྱི་ལྟ་བར་རབ་ཏུ་སྦྱར་
-35 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་ན་ཤིན་ཏུ་རྨོངས་པ་སྐྱེ་བར་འགྱུར་ཏེ། དེའི་ཕྱིར་འཕགས་པ་རྣམས་ཐོག་མ་ཁོ་ནར་སྟོང་
པ་ཉིད་མི་སྟོན་ཏོ། །ཞེས་གསུངས། རིན་ཆེན་ཕྲེང་བ་ལས་ཀྱང་། བརྡ་སྤྲོད་པ་དག་ཇི་ལྟ་བུར།།
ཡི་གེའི་ཕྱི་མོ་ཀློག་འཇུག་ལྟར། །དེ་བཞིན་སངས་རྒྱས་གདུལ་བྱ་ལ། །ཇི་ཙམ་བཟོད་པའི་
ཆོས་སྟོན་ཏོ། ཁ་ཅིག་ལས་ནི་སྡིག་པ་ལས། །རྣམ་པར་བཟློག་ཕྱིར་ཆོས་སྟོན་ཏོ། ཁ་ཅིག་
བསོད་ནམས་བསྒྲུབ་པའི་ཕྱིར། ཁ་ཅིག་ལ་ནི་གཉིས་བརྟེན་པ། ཁ་ཅིག་ལ་ནི་གཉིས་མི་
བརྟེན། །ཟབ་མོ་ཁུ་འཕྲིག་ཅན་འཇིགས་པ། །སྟོང་ཉིད་སྙིང་རྗེ་སྙིང་པོ་ཅན། །བྱང་ཆུབ་སྒྲུབ་
པ་ ཁ་ཅིག་ལའོ། །ཞེས་ གསུངས། ལུང་དེའི་དོན་ནི། ཚིགས་བཅད་དང་པོས་བརྡ་སྤྲོད་པ་
རྣམས་ཀྱིས་དང་པོར་ཡི་གེའི་ཕྱི་མོ་ཀློག་ཏུ་འཇུག་པ་ལྟར། སངས་རྒྱས་ཀྱིས་ཀྱང་ཐོག་མ་
ནས་ཟབ་མོ་རྟོགས་དཀའ་བ་མི་སྟོན་པར་བློས་ཇི་ཙམ་བཟོད་པའི་ཆོས་སྟོན་པ་དང་། དེའི་
ཚུལ་ཡང་། དེ་ནས་རྐང་པ་གསུམ་གྱིས་སྡིག་སྤོང་དགེ་སྒྲུབ་ཀྱིས་མངོན་མཐོ་སྒྲུབ་བྱེད་སྟོན་པ་
དང༌། དེ་ནས་རྐང་པ་གཅིག་གིས་དོན་སྨྲ་གཉིས་ཀྱི་རིགས་ཅན་ལ་གང་ཟག་གི་བདག་ནི་
མེད་ཀྱི་གཟུང་འཛིན་གཉིས་ཡོད་པ་ལས་བརྩམས་ཏེ་སྟོན་པ་དང༌། དེ་ནས་རྐང་པ་གཅིག་
གིས་ཐེག་ཆེན་གྱི་རིགས་ཅན་སེམས་ཙམ་པ་ལ་ཕྱི་དོན་བཀག་པའི་གཟུང་འཛིན་གཉིས་སྟོང་
ཡོད་པར་སྟོན་པ་དང༌། དེ་ནས་རྐང་པ་གསུམ་གྱིས་ཟབ་མོ་དབུ་མའི་ལམ་བདེན་ཞེན་གྱི་ཁུ་
འཕྲིག་ཅན་རྣམས་ལ་འཇིགས་པ་སྐྱེད་བྱེད་ཀྱི་སྟོང་ཉིད་སྙིང་རྗེའི་སྙིང་པོ་ཅན་ནི་ཐེག་ཆེན་གྱི་
རིགས་ཅན་དབང་རབ་བྱང་ཆུབ་སྒྲུབ་པ་ཁ་ཅིག་ལ་སྟོན་པའི་དོན་ཏོ། །གཞན་ཡང་། རྩ་ཤེར་
ལས། བདག་ གོ་ ཞེས་ ཀྱང་ བཏགས་ གྱུར་ ཅིང༌། །སོགས་ དང༌ ། བཞི་ བརྒྱ་ པར། བསོད་
རྣམས་མ་ཡིན་དང་པོར་བཟློག །སོགས་ཀྱི་དོན་ཡང་དེ་ལྟར་ཡིན་ལ། འདི་དག་ཤིན་ཏུ་གལ་
ཆེའང་སྐབས་དོན་དེ་ཙམ་མོ། །དེ་ལྟ་བུའི་བདག་མེད་ཀྱི་རིམ་པ་སྔ་མ་རྣམས་ཕྱི་མ་ལ་འཇུག་
པའི་ཐབས་ཡིན་ཏེ། ཕྱི་མ་ཕྱི་མ་ལས་སྔ་མ་སྔ་མ་རྟོགས་སླ་བའི་རྒྱུ་མཚན་གྱིས་སོ། །གཞན་
-3 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
ཡང་། རང་སྡེའི་གྲུབ་མཐའ་སྨྲ་བ་དེ་རྣམས་ལས་དབུ་མ་པར་མ་ཟད། དངོས་སྨྲ་བ་རྣམས་
ཀྱང་རང་རང་གི་ལུགས་ལ་མཐའ་གཉིས་སྤོང་ཚུལ་རེ་སོ་སོར་བཞག་ནས་དེ་ཉིད་དབུ་མའི་
ལམ་དུ་ཁས་འཆེ་བར་བྱེད་ཀྱི་དེ་ལས་གཞན་པའི་དབུ་མའི་ལམ་ཡོད་པར་མི་བཞེད་དོ།།
དེའི་ཚུལ་དཔེར་བརྗོད་པ་ཙམ་བྱས་ན། ཉན་ཐོས་སྡེ་གཉིས་ཀྱིས་ནི་རྒྱུ་རྐྱེན་ལ་བརྟེན་ནས་སྐྱེ་
བའི་འདུས་བྱས་ཀྱི་རྟེན་འབྲེལ་ཁས་ལེན་ཞིང་དེས་རྟག་ཆད་ཀྱི་མཐའ་སྤོང་བར་འདོད་དེ།
བྱེ་སྨྲ་རྣམས་ཀྱིས་ནི་འབྲས་བུ་མྱུ་གུ་ལྟ་བུ་སྐྱེ་བའི་ཚེ་རྒྱུ་ས་བོན་འགགས་པ་ལས་སྐྱེ་བས་རྟག་
མཐའ་སྤོང་ལ། རྒྱུ་དེའི་མཇུག་ཐོག་ཏུ་འབྲས་བུ་དེ་འབྱུང་བས་ཆད་མཐའ་སྤོང་བར་སྨྲ་ལ།
མདོ་སྡེ་པས་འདུས་བྱས་རྣམས་སྐད་ཅིག་སྐད་ཅིག་གིས་འཇིག་པས་རྟག་མཐའ་སྤོང་ཞིང་
དེའང་རྒྱུན་ཆད་པ་མེད་པར་སྐད་ཅིག་གི་རྗེས་སུ་སྐད་ཅིག་མ་རྒྱུན་ཆགས་སུ་འཇུག་པས་ཆད་
མཐའ་ལས་གྲོལ་བར་འདོད་པས་སོ། །དེ་གཉིས་དོན་གྱི་གནད་ནི་གཅིག་གོ །སེམས་ཙམ་
པ་རྣམས་ཀྱིས་ནི། ཁོ་བོ་ཅག་གི་ལུགས་འདི་ནི་མཐའ་གཉིས་དང་བྲལ་བའི་ལམ་སྟེ་ཀུན་
བཏགས་བདེན་པར་མེད་པས་རྟག་མཐའ་ལས་གྲོལ་ཞིང་། ངོ་བོ་ཉིད་གཞན་གཉིས་བདེན་
གྲུབ་ཏུ་འདོད་པས་ཆད་མཐའ་ལས་གྲོལ་ལོ་ཞེས་སྨྲའོ། །དེའི་རྒྱུ་མཚན་ནི་འདི་པས་རིགས་
པས་གཞལ་བ་ན་བྱེ་མདོ་གཉིས་རྟག་མཐའ་དང་ཐལ་རང་གཉིས་ཆད་མཐར་ལྷུང་བར་
དགོངས་སོ། །དབུ་མ་པ་རྣམས་ཀྱིས་ནི། ཆོས་རྣམས་དོན་དམ་པར་མེད་པས་རྟག་མཐའ་
སྤོང་ཞིང་ཐ་སྙད་དུ་ཡོད་པས་ཆད་མཐའ་ལས་གྲོལ་བར་བཞེད་དོ། །དེ་ལྟར་གྲུབ་མཐའ་འོག་
མ་པ་དེ་དག་གིས་རང་རང་གི་བློ་ངོར་རང་རང་གི་ལུགས་དེ་མཐའ་དང་བྲལ་བར་སྨྲ་ནའང་།
དབུ་མ་ཐལ་འགྱུར་བས་རིགས་པས་གཞལ་བའི་ཚེ་སེམས་ཙམ་པ་མན་ཆད་ཀྱི་རང་སྡེ་དག་
རྟག་ཆད་ཀྱི་མཐའ་ཅི་རིགས་ལས་མ་འདས་པར་མ་ཟད། རང་རྒྱུད་པ་དག་གིས་ཀྱང་ཆོས་
གང་དང་གང་འཇོག་ན་ཡང་དེ་དག་གི་བཏགས་དོན་བཙལ་ནས་ཆོས་དེའི་གདགས་གཞི་
-3 7 -



-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྱད་པར་བ་རེའི་སྟེང་ནས་དེ་དང་དེ་འཇོག་པའི་ཕྱིར་ད་དུང་ཡོད་མཐའ་འམ་རྟག་མཐའ་ཕྲ་
མོ་རེ་མ་ཁེགས་པར་བཞེད་དོ། །འོན་ཀྱང་རང་རྒྱུད་པ་དག་གིས་ནི་དེ་འདྲའི་རང་མཚན་
བཀག་ན་གཞི་དེ་ཐ་སྙད་དུ་ཡོད་པར་འཇོག་མི་ཐུབ་པར་དགོངས་ནས་དེ་འདྲའི་རང་མཚན་
ཐ་སྙད་དུ་ཡོད་པར་བཞེད་མོད། དེ་ལྟ་ནའང་བདེན་པར་གྲུབ་པ་རིགས་པ་དུ་མས་འགོག་
ཅིང་ཆོས་ཐམས་ཅད་བདེན་མེད་དུ་ཞལ་གྱིས་བཞེས་པས་ན་དབུ་མ་པར་འཇོག་སྟེ། ཆོས་
ཐམས་ཅད་ཀྱི་སྟེང་དུ་བདེན་གྲུབ་བཀག་པའི་སྟོང་ཚུལ་དེ་ཉིད་རྟེན་འབྱུང་དང་དོན་གཅིག་ཏུ་
སོང་བས་ཆོས་ཐམས་ཅད་ཀྱི་སྟེང་དུ་མཐའ་གཉིས་སྤོང་ཚུལ་སེམས་ཙམ་པ་ལས་ཆེས་ཕྲ་བའི་
ཕྱིར་རོ། །དེའི་ཕྱིར་སེམས་ཙམ་པ་རྣམས་ལ་དབུ་མ་པ་ཞེས་མི་བརྗོད་ལ་རང་རྒྱུད་པ་རྣམས་
ལ་དབུ་མ་པ་ཞེས་བརྗོད་རིགས་ཏེ་རྒྱུ་མཚན་གཞན་ཡང་མང་ངོ༌། །དེ་ལྟ་ནའང་མཐའ་ཐམས་
ཅད་དང་བྲལ་བའི་རྟེན་འབྱུང་ཕྲ་མོའི་དོན་རྟོགས་པ་ནི་ཐལ་འགྱུར་བ་ཁོ་ན་ཡིན་པར་
གསུངས་སོ། །
གཉིས་པ་དབུ་མ་པའི་ངོས་འཛིན་མདོ་ཙམ་བྱེ་བྲག་ཏུ་བཤད་པ་ནི། ཆོས་གང་
ལའང་བདེན་པར་གྲུབ་པའི་ཡོད་མཐའ་དང་ཐ་སྙད་དུའང་མེད་པའི་ཆད་མཐའ་ལེགས་པར་
བཀག་ནས་བདེན་མེད་སྒྱུ་མ་ལྟ་བུར་གྲུབ་པར་བཞེད་པའི་རང་སྡེ་དེ་དབུ་མ་པའི་འཇོག་བྱེད་
དང༌། དབུ་མ་པ་དང་ངོ་བོ་ཉིད་མེད་པར་སྨྲ་བ་དོན་གཅིག་ལ། ཅིའི་ཕྱིར་དེ་སྐད་བྱ་ན།
མཐའ་གཉིས་དང་བྲལ་བའི་དབུས་ཁས་ལེན་པས་ན་དབུ་མ་པ་དང༌། ཆོས་གང་ལའང་
བདེན་སྒྲུབ་ཀྱི་ངོ་བོ་ཉིད་རྡུལ་ཙམ་ཡང་མེད་པར་སྨྲ་བས་ན་ངོ་བོ་ཉིད་མེད་པར་སྨྲ་བ་ཞེས་
བྱའོ། །དེའང་ཐལ་རང་སོ་སོར་ཕྱེ་ནས་ངོས་འཛིན་ན། ཐ་སྙད་དུ་རང་གི་མཚན་ཉིད་ཀྱིས་
གྲུབ་པ་ཁས་ལེན་པའི་དབུ་མ་པ་དེ་རང་རྒྱུད་པའི་འཇོག་བྱེད་ཡིན་ལ། ཚུལ་གསུམ་རང་ངོས་
ནས་གྲུབ་པའི་རྟགས་ཡང་དག་ལ་བརྟེན་ནས་བདེན་དངོས་འགོག་པར་བྱེད་པས་ན་རང་རྒྱུད་
-3 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
ཅེས་བྱ་སྟེ། རང་རྒྱུད་དང༌། རང་དབང་དང་། རང་ངོས་ནས་གྲུབ་པ་རྣམས་དོན་གཅིག་པར་
བཞེད་པས་སོ། །ཐ་སྙད་ཙམ་དུའང་རང་གི་མཚན་ཉིད་ཀྱིས་གྲུབ་པ་མི་བཞེད་པའི་དབུ་མ་པ་
དེ་ཐལ་འགྱུར་བའི་འཇོག་བྱེད་དང༌། ཐལ་འགྱུར་ཙམ་གྱིས་ཕྱི་རྒོལ་གྱི་རྒྱུད་ལ་བསྒྲུབ་བྱ་
རྟོགས་པའི་རྗེས་དཔག་སྐྱེ་བར་འདོད་པས་ན་ཐལ་འགྱུར་བ་ཞེས་བྱའོ། །དེ་ལྟར་མཐའ་དང་
བྲལ་བའི་དབུས་ལ་གནས་པས་དབུ་མ་པར་བརྗོད་ན། མཐའ་ནི་ཇི་ལྟ་བུ། དེ་དང་བྲལ་བའི་
ལམ་ལ་གནས་ཚུལ་ཇི་ལྟ་བུ་ཞེ་ན། དེ་ནི་འདི་ལྟ། རྩ་ཤེར་ལས། ཡོད་ཅེས་བྱ་བ་རྟག་པར་
འཛིན། །མེད་ཅེས་བྱ་བ་ཆད་པར་ལྟ། །དེ་ཕྱིར་ཡོད་དང་མེད་པ་ལ། །མཁས་པས་གནས་
པར་མི་བྱའོ། །ཞེས་ པ་ལྟར་ ཡོད་མེད་ ཀྱི་མཐའ་གཉིས་ཡོད་ལ། དེའང་ ཡོད་མཐའ་རྟག་
མཐའ་སྒྲོ་འདོགས་ཀྱི་མཐའ་རྣམས་དོན་གཅིག་ཅིང་། མེད་མཐའ་ཆད་མཐའ་སྐུར་འདེབས་
ཀྱི་མཐའ་རྣམས་དོན་གཅིག་གོ །མཐའ་དང་མཐར་འཛིན་དོན་མི་གཅིག་སྟེ། མཐའ་ནི་ཐ་
སྙད་དུའང་མེད་ལ། མཐར་འཛིན་ནི་ཐ་སྙད་དུ་ཡོད་པས་སོ། །མཐའ་ཞེས་པའི་སྒྲ་དོན་ཡང་།
རྣམ་བཤད་རིགས་པ་ལས། མཐའ་ནི་ཟད་དང་མཇུག་ཆ་དང་། །ཉེ་དང་ཕྱོགས་དང་སྨད་པ་
ལའོ། །ཞེས་པ་ལྟར་དོན་མང་པོར་འཇུག་ཀྱང་། སྐབས་འདིའི་མཐའ་ནི་ལྷུང་བའི་གནས་ཏེ།
འཇིག་རྟེན་ན་ཕྱོགས་གང་དུ་གོམ་པ་འཁྱོར་ན་ལྷུང་ནས་ཉམས་ཉེས་པར་འགྱུར་བའི་གཡང་
ཁ་ལ་མཐའ་དང༌། དེར་ལྷུང་བ་ལ་མཐའ་ལ་ལྷུང་ཞེས་བརྗོད་པ་བཞིན། ཡོད་མེད་རྟག་ཆད་
སོགས་ལ་ནི་མཐའ་ཞེས་བརྗོད་དེ། དེ་དག་གང་དུ་གཟུང་ཡང་འཛིན་པ་པོ་ལྟ་བ་ངན་པའི་
གཡང་དུ་ལྷུང་ནས་ཕུང་བར་འགྱུར་བས་སོ། །དེས་ན་གང་དུ་གཟུང་བས་ཕུང་བར་འགྱུར་
བའི་གནས་རྟག་ཆད་ཀྱི་མཐའ་དེ་དང་བྲལ་བའི་རྟེན་འབྱུང་གི་དེ་ཁོ་ན་ཉིད་དབུས་སམ་དབུ་
མ་ཞེས་བྱ་སྟེ་མཐའ་གཉིས་སྤངས་པའི་དཀྱིལ་ལྟ་བུ་ཡིན་པའི་ཕྱིར། དེ་ལྟར་ཡང་དཀོན་
བརྩེགས་ལས། འོད་སྲུང་ཡོད་ཅེས་བྱ་བ་ནི་མཐའ་གཅིག་གོ །མེད་ཅེས་བྱ་བ་ནི་མཐའ་
-3
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་སོ། །དེ་གཉིས་ཀྱི་དབུས་གང་ཡིན་པ་དེ་ནི་དཔྱད་དུ་མེད་པ། བསྟན་དུ་མེད་པ། རྟེན་
མ་ཡིན་པ། སྣང་བ་མེད་པ། རྣམ་པར་རིག་པ་མེད་པ། གནས་མེད་པ་སྟེ། འོད་སྲུང་འདི་ནི་
དབུ་མའི་ལམ་ཆོས་རྣམས་ལ་སོ་སོར་རྟོག་པ་ཞེས་གསུངས་ཏེ། བདེན་པར་གྲུབ་པ་སོགས་
ཀྱིས་ཡོད་མཐའ་དང་རྟག་མཐའ་མི་གནས་ལ་ཐ་སྙད་དུ་ཡོད་ཙམ་ལ་རྣམ་གཞག་ཐམས་ཅད་
རུང་བས་མེད་མཐའ་དང་ཆད་མཐར་མི་གནས་པ་ནི་དབུ་མའི་ལམ་ཡིན་པར་བསྟན་ཏོ།།
ལེགས་ལྡན་གྱིས་ཀྱང་། མཐའ་གཉིས་རྣམ་པར་སྤངས་པའི་དབུས་དང་འདྲ་བས་ན་དབུ་མ་
སྟེ༑ ཞེས་གསུངས། འོ་ན་ཏིང་འཛིན་རྒྱལ་པོ་ལས། ཡོད་དང་མེད་ཅེས་བྱ་བ་གཉིས་ཀ་
མཐའ། །གཙང་དང་མི་གཙང་འདི་ཡང་མཐའ་ཡིན་ཏེ། །དེ་ཕྱིར་གཉིས་ཀའི་མཐའ་ནི་རྣམ་
སྤངས་ནས། །མཁས་པས་དབུས་ལ་གནས་པར་ཡང་མི་བྱེད། །ཅེས་མཐའ་གཉིས་སྤངས་
པའི་དབུས་ལ་གནས་པའང་བཀག་པ་མིན་ནམ་སྙམ་ན་སྐྱོན་མེད་དེ། ལུང་དེས་དངོས་སྨྲ་བ་
ལྟར་མཐའ་ཉི་ཚེ་བ་ རེ་བཀག་ནས་དེ་དང་བྲལ་བའི་དབུས་བདེན་པར་བཟུང་ནས་མི་
གནས་ཞེས་པའི་དོན་ཡིན་གྱི་ཡོད་མེད་སོགས་ཀྱི་མཐའ་དང་བྲལ་བའི་དབུས་མེད་པར་སྟོན་
པ་མིན་པའི་ཕྱིར། འདི་ནི་མཐའ་དང་བྲལ་བའི་དབུ་མའི་ལམ་དེ་ལ་རྟེན་འབྱུང་དང་སྟོང་ཉིད་
ཅེས་བྱ་སྟེ། ཀླུ་སྒྲུབ་ཀྱིས། རྟེན་ཅིང་འབྲེལ་བར་འབྱུང་བ་གང་། །དེ་ནི་སྟོང་པ་ཉིད་དུ་བཤད།།
དེ་ནི་བརྟེན་ནས་གདགས་པ་སྟེ། །དེ་ཉིད་དབུ་མའི་ལམ་ཡིན་ནོ། །ཞེས་དང་ཚིག་གསལ་
ལས། དེ་ལྟར་ན་སྟོང་ཉིད་དང༌། བརྟེན་ནས་གདགས་པ་དང༌། དབུ་མའི་ལམ་ཞེས་བྱ་བ་
འདི་དག་ནི་རྟེན་འབྱུང་ཉིད་ཀྱི་མིང་གི་བྱེ་བྲག་ཡིན་ནོ། །ཞེས་གསུངས། མཐའ་བྲལ་དབུ་
མའི་ལྟ་བ་ཞེས་པའང་། ཆོས་གང་ལའང་བདེན་པར་གྲུབ་པའི་རང་བཞིན་རྡུལ་ཙམ་ཡང་མེད་
པ་དང༌། དེ་ཉིད་ལ་རྒྱུ་འབྲས་ཐམས་ཅད་བཞག་ཆོག་པར་ངེས་པའི་གཉིས་ཚོགས་ཤིག་
དགོས་སོ། །དེའི་ཕྱིར་སྤྲོས་པའི་མཐའ་ཐམས་ཅད་དང་བྲལ་བ་ནི་དབུ་མའི་ལྟ་བ་ཁོ་ན་ལ་
- 4 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ཡོད་ཀྱི་དེ་ལས་གཞན་ལ་ཡོད་པ་མིན་ཏེ། ཚིག་གསལ་ལས། དེའི་ཕྱིར་དེ་ལྟར་དབུ་མའི་ལྟ་
བ་ཁོ་ན་ཡོད་པ་དང་མེད་པ་ཉིད་དུ་ལྟ་བ་ཐལ་བ་མེད་པ་ཡིན་གྱི་རྣམ་པར་ཤེས་པར་སྨྲ་བའི་ལྟ་
བ་ལ་སོགས་པ་དག་ལ་ནི་མ་ཡིན་ནོ་ཞེས་ཤེས་པར་བྱའོ། །ཞེས་དང་། རིན་ཆེན་ཕྲེང་བ་
ལས། གང་ཟག་ཕུང་པོར་སྨྲ་བ་ཡི། །འཇིག་རྟེན་གྲངས་ཅན་འུག་ཕྲུག་དང༌། །གོས་མེད་
བཅས་ལ་གལ་ཏེ་ཞིག །ཡོད་མེད་འདས་པ་སྨྲ་ན་དྲིས། །དེ་ཕྱིར་སངས་རྒྱལ་རྣམས་ཀྱིས་ནི།།
བསྟན་པ་འཆི་མེད་ཡོད་མེད་ལས། །འདས་པ་ཟབ་མོ་ཞེས་བསྟན་པ། །ཆོས་ཀྱི་ཁུད་པ་ཡིན་
ཤེས་གྱིས། །ཞེས་གསུངས། འདིའི་དོན་ནི། རང་སྡེ་གང་ཟག་དང་ཕུང་པོ་རྫས་ཡོད་དུ་སྨྲ་བ་
དང༌། གཞན་སྡེ་དེ་ལྟར་སྨྲ་བའི་གྲངས་ཅན་པ། འུག་ཕྲུག་པ། གཅེར་བུ་པ་བཅས་པ་གལ་ཏེ་
ཡོད་མེད་ཀྱི་མཐའ་ལས་འདས་པའི་སྤྲོས་བྲལ་སྨྲ་བ་ཡོད་ན་དྲིས་ཤིག་དང་། ཅུང་ཟད་ཀྱང་སྨྲ་
མི་ནུས་སོ། །དེའི་ཕྱིར་སངས་རྒྱས་ཀྱི་བསྟན་པ་འཆི་མེད་བདུད་རྩིའི་གོ་འཕང་སྟེར་བའི་ལམ་
ཟབ་མོ་སྤྲོས་བྲལ་དེ་ཉིད་ནི་སངས་རྒྱས་ཀྱི་ཆོས་ཀྱི་ཁུད་པ་སྟེ་ཁྱད་ཆོས་ཡིན་པ་ཤེས་པར་
གྱིས་ཤིག །ཅེས་པའོ། །འདིར་ཡོད་མེད་ལས་འདས་ཞེས་པ་ནི་བདེན་པར་ཡོད་པ་དང་
གཏན་ནས་མེད་པ་གཉིས་ཀ་ལས་འདས་པའི་དོན་ཡིན་གྱི་ཡོད་མིན་མེད་མིན་དུ་བསྟན་པ་
མིན་ཏེ། ཡོད་པའང་མིན་མེད་པའང་མིན་པ་མི་སྲིད་པའི་ཕྱིར། འཇུག་པ་རང་འགྲེལ་ལས།
གང་གི་ཚེ་འདི་གཉིས་ཀ་མ་གྲུབ་པ་དེའི་ཚེ་ཡོད་པའང་མིན་མེད་པའམ་མིན་པ་མི་སྲིད་པ་ཉིད་
དོ༑ ༑ཞེས་གསུངས། དེ་བཞིན་དུ། སྡུད་པ་ལས། གང་ཞིག་ཡོད་པ་མ་ཡིན་དེ་ནི་མེད་ཅེས་
བྱ༑ ༑བྱིས་པ་རྣམས་ཀྱིས་དེ་བརྟགས་ཡོད་དང་མེད་པར་བྱེད། །ཡོད་དང་མེད་པ་འདི་གཉིས་
མེད་པའི་ཆོས་ཡིན་ཏེ། །ཞེས་པའང་ཆོས་རྣམས་དོན་དམ་པར་ཡོད་པ་མ་ཡིན་ལ། དེའི་ཕྱིར་
དོམ་དམ་པར་ཡོད་པ་ནི་མེད་ཅེས་བྱ་ལ། བྱིས་པས་དོན་དམ་པར་ཡོད་ཅེས་སྒྲོ་བཏགས་པ་
དང་ཐ་སྙད་དུའང་མེད་ཅེས་སྐུར་བའི་མཐའ་གཉིས་ཀ་མེད་དེ། ཆོས་རྣམས་དོན་དམ་པར་
-4 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོད་པ་དང་ཐ་སྙད་དུ་མེད་པ་གཉིས་ཀའང་མེད་པའི་ཕྱིར། ཞེས་པའི་དོན་དང༌། གཞན་
ཡང་། འཕགས་པ་ལྷས། ཡོད་མིན་མེད་མིན་གཉིས་ཀ་མིན། །གཉིས་ཀའི་བདག་ཉིད་མིན་
པའང་མིན། །མཐའ་བཞི་རྣམ་པར་གྲོལ་བ་ཡི། །དེ་ཉིད་དབུ་མ་པ་ཡིས་རིག །ཅེས་དང༌།
འཇུག་པ་ལས། ཡོད་ན་སྐྱེད་བྱེད་ཅི་དགོས་མེད་ལའང་དེས་ནི་ཅི་ཞིག་བྱ། །ཞེས་སོགས་
དང༌། གཞན་ཡང་ དེ་འདྲའི་རིགས། ཆོས་ཐམས་ཅད་ཡོད་པའང་མིན། མེད་པའང་མིན།
ཡོད་མེད་གཉིས་ཀའང་མིན། ཡོད་མེད་གཉིས་ཀ་མིན་པའང་མིན། ཞེས་པ་ལྟ་བུའི་ཚིག་གང་
བྱུང་རྣམས་ཀྱི་དོན། དབུ་མའི་སྐབས་འདིར་ནི། ཆོས་རྣམས་དོན་དམ་པར་ཡོད་པའང་མིན།
ཆོས་རྣམས་གཏན་ནས་མེད་པའང་མིན། ཆོས་ཐམས་ཅད་ཡོད་མེད་གཉིས་ཀ་མིན། ཆོས་
ཐམས་ཅད་ཡོད་མེད་གང་ཡང་མིན་པ་མིན། ཞེས་པའི་དོན་ཡིན་པར་འཇུག་པ་རང་འགྲེལ་
དུ་ བཤད་དོ། །གཞན་ཡང་དངོས་པོའང་མིན། དངོས་མེད་ ཀྱང་ མིན། ཞེས་ པ་ ལྟ་ བུ་ནི།
དངོས་པོར་ཡང་བདེན་པར་མ་གྲུབ། དངོས་མེད་དུའང་བདེན་པར་མ་གྲུབ་ཅེས་པའི་དོན་
དང༌། གཅིག་ཀྱང་མིན། ཐ་དད་ཀྱང་མིན་ཞེས་པ་ལྟ་བུ་ནི། བདེན་པར་གྲུབ་པའི་གཅིག་ཀྱང་
མིན། བདེན་པར་གྲུབ་པའི་ཐ་དད་ཀྱང་མིན་ཞེས་ཕྱོགས་གཉིས་ཀར་དགག་བྱ་སྦྱར་ནས་
བཤད་དགོས་པ་ཡོད་ལ། ཡང་སྟོང་ངོ་ཞེས་ཀྱང་མི་བརྗོད། །མི་སྟོང་ཞེས་ཀྱང་མི་བརྗོད་ཅེས་
པ་ལྟ་བུ་ནི། བདེན་པས་སྟོང་པར་ཡང་དོན་དམ་པར་མ་གྲུབ། བདེན་པས་མི་སྟོང་པར་ཡང་
དོན་དམ་པར་མ་གྲུབ་ཅེས་པའི་དོན་ཡིན་ལ། སེམས་ཙམ་པ་ལྟ་བུའི་སྐབས་སུའང་། དེའི་
གྲུབ་མཐའ་དང་བསྟུན་ནས་ཅི་རིགས་པར་ཚིག་བསྒྱུར་ནས་འཆད་དགོས་སོ་ཞེས་རིགས་
པར་སྨྲ་བ་རྣམས་ཀྱིས་གསུངས་པའང་ཞར་བྱུང་དུ་སྨོས་པའོ། །
གསུམ་པ་བདེན་གཉིས་ཀྱི་འཇོག་ཚུལ་ལ་རྩོད་པ་སྤོང་བ་ལ་གསུམ་ལས། དང་པོ་
མདོ་སྡེ་པ་སོགས་དངོས་སྨྲ་བ་སྤྱིར་དགག་པ་ལ། གཉིས་ཀ་ཡང་ནི་འདོད་པའི་དཔེས། །ཞེས་
-4 2 -



༨
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། {༡༡
སོགས་གསུངས། འདི་དབུ་མ་ཐལ་འགྱུར་བས་ཆོས་ཐམས་ཅད་རང་བཞིན་མེད་པར་བཞེད་
པ་ལ། དངོས་སྨྲ་བ་རྣམས་ཀྱིས་དེ་མི་འཐད་ཅེས་རྩོད་པའི་སྐབས་ཡིན། དེས་ན་འདིར་ཇི་
ཙམ་གྱིས་ན་རང་བཞིན་གྱིས་གྲུབ་པར་འཇོག་པ་དང༌། ཅི་འདྲ་ཞིག་ལ་རང་བཞིན་མེད་པ་
ཟེར་བ་ཡིན་ཤེས་པ་ལ་དགག་བྱའི་ཚད་ཤེས་དགོས་པས་འདིར་དགག་བྱ་ངོས་འཛིན་བཤད་
པར་བྱའོ། །འདི་ལ་གཉིས། དགག་བྱ་ངོས་འཛིན་དགོས་ཚུལ་དང་དགག་བྱའི་རྣམ་གྲངས་
མདོར་བསྟན་པ། ཐལ་རང་སོ་སོའི་ལུགས་ཀྱི་དགག་བྱའི་ངོས་འཛིན་རྒྱས་པར་བཤད་པའོ།།
དང་པོ་ལ་དགག་བྱ་ངོས་འཛིན་དགོས་པའི་རྒྱུ་མཚན་ནི། དབུ་མའི་ལྟ་བ་རྣམ་དག་རྒྱུད་ལ་
སྐྱེད་པ་ལ། དེའི་སྔོན་དུ་དབུ་མ་པའི་ལུགས་ཀྱི་དོན་དམ་ལ་དཔྱོད་པའི་རིགས་པའི་དགག་བྱ་
ཕྲ་མོ་ངོས་འཛིན་པ་སྔོན་དུ་འགྲོ་དགོས་ཏེ། དགག་བྱ་བདེན་གྲུབ་ཀྱི་དོན་སྤྱི་བློ་ཡུལ་དུ་ཤར་
བ་མ་སོང་བར་དགག་བྱ་དེ་བཀག་པའི་མེད་དགག་སྟོང་ཉིད་བློ་ཡུལ་དུ་མི་འཆར་བའི་ཕྱིར།
དཔེར་ན་དགག་བྱ་བུམ་པའི་དོན་སྤྱི་བློ་ལ་ཤར་བ་སྔོན་དུ་མ་སོང་བར་དེས་སྟོང་པའི་བུམ་
མེད་ཀྱི་ས་ཕྱོགས་ཚད་མས་ངེས་མི་ནུས་པ་བཞིན་ནོ། །དེ་ལྟར་ཡང་། གཞུང་འདིར། བརྟག་
པའི་ དངོས་ལ་ མ་ རེག་ པར། །དེ་ ཡི་ དངོས་མེད་འཛིན་མ་ ཡིན། །ཞེས་ སོ༑ ༑དེའང་གྲུབ་
མཐས་བཏགས་པའི་བདེན་གྲུབ་ཀྱི་དོན་སྤྱི་ཤར་བ་དང་བདེན་འཛིན་ངོས་ཟིན་པ་ཙམ་གྱིས་
མི་ཆོག་གི་གྲུབ་མཐས་བློ་བསྒྱུར་མ་བསྒྱུར་ཐམས་ཅད་ལ་ཐོག་མེད་ནས་རྗེས་སུ་ཞུགས་པའི་
ལྷན་སྐྱེས་ཀྱི་བདེན་འཛིན་དང༌། དེས་བཟུང་བའི་བདེན་གྲུབ་ཀྱི་དོན་སྤྱི་བློ་ལ་ལེགས་པར་
ཤར་བ་ཞིག་དགོས་སོ། །དེ་ལྟར་དགག་བྱའི་ཚད་ལེགས་པར་མ་ཤེས་ན། ཡང་ན་དགག་
བྱ་ངོས་འཛིན་པ་ཁྱབ་ཆེས་པས་དགག་མི་དགོས་པའང་བཀག་པས་སྐུར་འདེབས་ཀྱི་མཐར་
ལྟུང་བར་འགྱུར་ལ། ཡང་ན་དགག་བྱ་ངོས་འཛིན་པ་ཁྱབ་ཆུང་བས་དགག་དགོས་པ་འགའ་
ཞིག་ཀྱང་ཕྲ་མོ་ནས་མ་ཁེགས་པས་ལྷག་མ་ལུས་ཏེ་སྒྲོ་འདོགས་ཀྱི་མཐར་ལྟུང་བར་འགྱུར་
- 1
3 -



བ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའི་ཕྱིར་རོ། །སྤྱིར་དགག་བྱ་ལ་ལམ་གྱི་དགག་བྱ་དང་། རིགས་པའི་དགག་བྱ་གཉིས་ཡོད་
པ་ལས། དང་པོ་ནི་སྒྲིབ་གཉིས་ལྟ་བུ་ཡིན་ལ། དེ་ནི་ཤེས་བྱ་ལ་ཡོད་པ་ཞིག་སྟེ་དེ་མེད་ན་
སེམས་ཅན་ཐམས་ཅད་རང་གྲོལ་དུ་འགྲོ་བ་དང་། ལམ་སྒོམ་པའི་ངལ་བ་དོན་མེད་དུ་འགྱུར་
བའི་ཕྱིར། དེ་འགོག་ཚུལ་ཡང་རང་རྒྱུད་ལ་སླར་སྐྱེ་མི་རུང་དུ་བྱེད་པའི་ཚུལ་གྱིས་འགོག་པ་
ཡིན་གྱི་ཤེས་བྱ་ལ་ཡོད་པ་འགོག་པ་མིན་ནོ། །རིགས་པའི་དགག་བྱ་ཡང་། ཐ་སྙད་དཔྱོད་
བྱེད་ཀྱི་རིགས་པའི་དགག་བྱ་གང་ཡིན་འདིར་འཆད་པ་མིན་གྱི། འདིར་ནི་དོན་དམ་དཔྱོད་
བྱེད་ཀྱི་རིགས་པའི་དགག་བྱ་ངོས་འཛིན་པ་ཡིན་ལ། དེ་ལ་དེ་ཁོ་ན་ཉིད་ལ་ཕྱིན་ཅི་ལོག་ཏུ་སྒྲོ་
འདོགས་པའི་ལོག་རྟོག་དང་། དེའི་འཛིན་སྟངས་ཀྱི་ཡུལ་དུ་བྱས་པ་གཉིས་ལས། དང་པོ་ནི་
བདེན་འཛིན་ལྟ་བུ་ཤེས་བྱ་ལ་ཡོད་པ་དང༌། གཉིས་པ་ནི་བདེན་གྲུབ་ལྟ་བུ་ཤེས་བྱ་ལ་མེད་
པའི་དགག་བྱ་གཉིས་ལས་དགག་བྱའི་གཙོ་བོ་ནི་ཕྱི་མ་ཡིན་ཏེ། ལོག་རྟོག་གིས་ཇི་ལྟར་
གཟུང་བ་ལྟར་གྲུབ་པ་ལ་རིགས་པས་གནོད་པ་མ་མཐོང་ན། ལོག་རྟོག་ཉིད་ཐབས་གཞན་
གང་གིས་ཀྱང་འགོག་མི་ནུས་ལ། དེས་གཟུང་བ་ལྟར་ལ་རིགས་པས་གནོད་པ་མཐོང་ནས་
དེས་ཇི་ལྟར་གཟུང་བ་ལྟར་མེད་པར་ངེས་ན་དེ་ལ་བརྟེན་ནས་ལོག་རྟོག་གི་ས་བོན་ཡང་དྲུངས་
ནས་འབྱིན་ནུས་པའི་ཕྱིར་རོ། །
གཉིས་པ་ནི། ཐལ་རང་གཉིས་ཀའི་ལུགས་ཀྱི་དགག་བྱའི་ཚད་སོ་སོར་མ་ཤེས་ན་
དེ་གཉིས་ཀྱི་ལྟ་བའི་ཁྱད་མི་ཤེས་པས་དེ་གཉིས་ཀྱི་ལུགས་ཀྱི་དགག་བྱའི་ཚད་སོ་སོར་ངེས་
དགོས་སོ། །འདི་ལ་གཉིས་ལས། དང་པོ་རང་རྒྱུད་པའི་ལུགས་ཀྱི་དགག་བྱ་ངོས་འཛིན་ཚུལ་
ལ་གཉིས། བདེན་གྲུབ་དང་བདེན་འཛིན་ངོས་གཟུང་བ། གོ་སླ་བའི་ཕྱིར་སྒྱུ་མའི་དཔེ་དང་
སྦྱར་བའོ། །དང་པོ་ནི། འཇུག་པའི་རྣམ་བཤད་སོགས་སུ་དབུ་མ་སྣང་བའི་ལུང་དྲངས་ཏེ་
དེའི་དོན་ཞིབ་པར་གསུངས་པའི་གནད་འདིར་བསྡུས་ཏེ་བཤད་ན། གཟུགས་སོགས་ཆོས་
|
-
-
- 4 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། དོ༡༡ །
རྣམས་འཕྲལ་གྱི་འཁྲུལ་རྒྱུའི་གནོད་མེད་ཀྱི་བློའི་དབང་གིས་བཞག་པ་དེ་གཟུགས་སོགས་ཀྱི་
ཆོས་རྣམས་ཐ་སྙད་དུ་ཡོད་ཚུལ་མིན་ལ། དེའི་བཟློག་ཕྱོགས་བློ་གནོད་མེད་ལ་སྣང་བའི་
དབང་གིས་བཞག་པ་མ་ཡིན་པར་ཡུལ་རང་གི་ཐུན་མོང་མ་ཡིན་པའི་སྡོད་ལུགས་ཀྱི་ངོས་ནས་
གྲུབ་པ་ཞིག་བྱུང་ན། དེ་ལ་བདེན་པར་གྲུབ་པ། དོན་དམ་པར་གྲུབ་པ། ཡང་དག་པར་གྲུབ་
པ༑ དེ་ཁོ་ན་ཉིད་དུ་གྲུབ་པ་ཞེས་བྱ་ལ། དེ་དག་ནི་དོན་དམ་ལ་དཔྱོད་བྱེད་ཀྱི་རྟགས་ཀྱི་
དགག་བྱ་མཐར་ཐུག་པ་སྟེ་ཐ་སྙད་དུའང་མེད་ལ། རིགས་པས་དཔྱད་པ་ལ་མ་ལྟོས་པར་དེ་
རྣམས་སུ་གྲུབ་པར་འཛིན་པའི་བློ་དེ་བདེན་འཛིན་ལྷན་སྐྱེས་ཞེས་བྱ་ཞིང་དེའི་ཞེན་ཡུལ་
བཀག་པ་ནི་དོན་དམ་བདེན་པར་འདོད་དགོས་སོ། །རང་རྒྱུད་པའི་ལུགས་འདིར་དེ་ལྟའི་
བདེན་གྲུབ་སོགས་མེད་ཀྱང་། རང་ངོས་ནས་གྲུབ་པ། རང་བཞིན་གྱིས་གྲུབ་པ། རང་གི་
མཚན་ཉིད་ཀྱིས་གྲུབ་པ། རྫས་སུ་གྲུབ་པ་རྣམས་ནི་དོན་དམ་པ་དཔྱོད་བྱེད་ཀྱི་རྟགས་ཀྱི་
དགག་བྱར་མི་འདོད་དེ། ཆོས་རྣམས་རང་ངོས་ནས་གྲུབ་པ་སོགས་གསུམ་དུ་གྲུབ་དགོས་པ་
དང༌། དངོས་པོ་ཡིན་ན་རྫས་སུ་གྲུབ་དགོས་པར་ཡང་འདོད་པའི་ཕྱིར། འདི་བས་ཆོས་རྣམས་
བློས་ཕར་བཞག་པ་དང་རྟོག་པས་ཕར་བཏགས་པར་ཁས་ལེན་ཀྱང་བློས་འཇོག་རྒྱུ་དང་རྟོག་
པས་འདོགས་རྒྱུའི་ཆོས་དེ་ངོ་བོ་ཞིག་དང་པོ་ནས་ཡུལ་རང་ངོས་ནས་ཡོད་པར་འདོད་དོ། །འོ་
ན་དབུ་མ་སྣང་བ་ལས། དོན་དམ་པར་སྐྱེ་བ་མེད་དོ་ཞེས་བྱ་བ་ནི། འདི་དག་ཡང་དག་པའི་
ཤེས་པས་སྐྱེ་བར་མ་གྲུབ་བོ་ཞེས་བཤད་པར་འགྱུར་རོ། །ཞེས་སྐྱེ་སོགས་རིགས་ཤེས་ཀྱི་ངོར་
མ་གྲུབ་པ་དེ་དོན་དམ་པར་མ་གྲུབ་པའི་དོན་དུ་དངོས་སུ་བསྟན་ནས། སྐྱེ་སོགས་དེའི་ངོར་
གྲུབ་ན་དོན་དམ་པར་གྲུབ་པའི་དོན་དུ་ཤུགས་ཀྱིས་བསྟན་པས། སྔར་དོན་དམ་པ་གྲུབ་ཚད་
བསྟན་པ་དང་མི་མཐུན་པས་འགལ་ལོ་སྙམ་ན་སྐྱོན་མེད་དེ། དགག་བྱ་ལ་དོན་དམ་གྱི་ཁྱད་
པར་སྦྱར་བའི་དོན་དམ་གྱི་འཇོག་ཚུལ་ལ་གཉིས་ཡོད་ལ། དེ་གཉིས་ཀྱི་ཁྱད་པར་ཤེས་པར་
- 4 5 -



་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐལ་རང་གཉིས་ཀའི་ལྟ་བ་གཏན་ལ་འབེབས་པའི་སྐབས་སུ་གལ་ཆེ་བས་ཅུང་ཟད་བཤད་
ན༑ འདི་ལྟར། དེ་ཁོ་ན་ཉིད་ལ་དཔྱོད་པའི་ཐོས་བསམ་སྒོམ་གསུམ་གྱི་རིགས་ཤེས་ལ་དོན་
དམ་དུ་བྱས་ནས་དེ་འདྲའི་རིགས་ཤེས་ཀྱིས་དེ་ཁོ་ན་ཉིད་རིག་པའི་རིག་ངོར་མེད་པ་ལ་དོན་
དམ་པར་མེད་པར་བཤད་པ་ཞིག་དང་། ཡང་བློ་གནོད་མེད་ལ་སྣང་བའི་དབང་གིས་བཞག་
པ་མ་ཡིན་པར་ཡུལ་རང་གི་སྡོད་ལུགས་ཀྱི་ངོས་ནས་མ་གྲུབ་པ་ལ་དོན་དམ་པར་མེད་པར་
བཤད་པ་ཞིག་སྟེ་འཇོག་མཚམས་གཉིས་ཡོད་པ་ལས་དགག་བྱ་ངོས་འཛིན་གྱི་སྐབས་འདིར་
ཉེ་བར་མཁོ་བ་ནི་ཕྱི་མ་ཉིད་ཡིན་ནོ། །དེ་ལྟ་བུའི་དོན་དམ་དང་པོའི་དབང་དུ་བྱས་པའི་དོན་
དམ་དང་རིགས་ཤེས་དེས་དེ་ཁོ་ན་ཉིད་ངེས་པའི་ངེས་ངོར་གྲུབ་པ་གཉིས་ཀ་ཡོད་དེ། དེ་ཁོ་ན་
ཉིད་ལ་དཔྱོད་ པའི་ རིགས་ཤེས་དང་དེའི་ངོར་གྲུབ་པ་གཉིས་ཀ་ཡོད་པའི་ཕྱིར། རིགས་
ཤེས་དེའི་ངོར་གྲུབ་པ་ཡོད་དེ། སྟོང་ཉིད་དེ་དེ་འདྲའི་རིགས་ཤེས་དེས་དེ་ཁོ་ན་ཉིད་ངེས་པའི་
ངེས་ངོར་གྲུབ་པའི་ཕྱིར། འཇོག་ཚུལ་ཕྱི་མའི་དབང་དུ་བྱས་པའི་དོན་དམ་དང་དེར་གྲུབ་པ་
གཉིས་ཀ་མེད། ཡོད་ན་དགག་བྱ་བདེན་གྲུབ་ཉིད་ཡོད་པར་ཐལ་བར་འགྱུར་བའི་ཕྱིར། དེས་
ན་འཇོག་ཚུལ་ཕྱི་མའི་དབང་དུ་བྱས་པའི་དོན་དམ་དུ་ཡོད་པ་ཞིག་མི་སྲིད་ལ། སྲིད་ན་སྔ་མའི་
དོམ་དམ་དུའང་ཡོད་དགོས་ཏེ། དེ་འདྲའི་རིགས་ཤེས་ཉིད་དེ་ཡོད་མེད་དཔྱོད་བྱེད་ཡིན་པའི་
ཕྱིར། འདི་དག་ལེགས་པར་ཤེས་ན། ཆོས་ཉིད་ལྟ་བུ་གཤིས་ལུགས་དང་དོན་དམ་ཡིན་པར་
སྨྲ་བ་དང༌། ཆོས་ཉིད་དེ་གཤིས་ལུགས་ལ་གྲུབ་པ་དང་དོན་དམ་དུ་གྲུབ་པ་མེད་པར་སྨྲ་བ་
གཉིས་མི་འགལ་བའི་གནད་དང༌། ཆོས་ཉིད་དེ་དོན་དམ་དཔྱོད་བྱེད་ཀྱི་རིགས་ཤེས་དེའི་
གཞལ་བྱ་དང་རྙེད་དོན་ཡིན་ཡང་། རིགས་ཤེས་དེས་དཔྱད་བཟོད་དུ་ཡོད་མི་དགོས་པའི་
ཁྱད་པར་རྣམས་ཀྱང་ལེགས་པར་ཕྱེད་པར་འགྱུར་ལ། འདི་དག་ཁྱད་མ་ཕྱེད་པའི་དབང་གིས་
དོན་དམ་བདེན་པ་བདེན་གྲུབ་དང་རིགས་པས་དཔྱད་བཟོད་དུ་སྨྲ་བ་དང་། ཡང་དོན་དམ་
-4 6 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
བདེན་པ་ཤེས་བྱ་མ་ཡིན་པར་སྨྲ་བ་སོགས་བྱུང་བ་ཡིན་པར་གསུངས་སོ། །
གཉིས་པ་ནི། ཆོས་རྣམས་བློས་དབང་གིས་བཞག་མ་བཞག་དང་སྣང་ཞེན་ཡོད་
མེད་ཀྱི་བྱེད་པར་སྒྱུ་མའི་སྣང་ཚུལ་ཡི་དཔེ་དང་སྦྱར་ན། སྒྱུ་མ་མཁན་གྱིས་རྡོ་ཤིང་རྟ་གླང་དུ་
སྤྲུལ་པའི་ཚེ་སྔགས་རྫས་ཀྱིས་མིག་བསླད་པའི་ལྟད་མོ་བ་རྣམས་ལ་རྡོ་ཤིང་རྟ་གླང་དུ་སྣང་བ་
དང་ཞེན་པ་གཉིས་ཀ་ཡོད་པ་བཞིན་དུ་སྟོང་ཉིད་མ་རྟོགས་པའི་སོ་སྐྱེ་རྣམས་ལ་ཆོས་རྣམས་བློ་
ལ་སྣང་བའི་དབང་གིས་བཞག་ཙམ་མིན་པར་ཡུལ་རང་གི་སྡོད་ལུགས་ཀྱི་ངོས་ནས་གྲུབ་པར་
སྣང་བ་དང་དེར་ཞེན་པ་གཉིས་ཀ་ཡོད་ལ། སྒྱུ་མ་མཁན་རང་ཉིད་ལ་རྟ་གླང་དུ་སྣང་བ་ཙམ་
ཡོད་ཀྱང་ཞེན་པ་མེད་པ་བཞིན་དུ་སྟོང་ཉིད་རྟོགས་པའི་སོ་སྐྱེ་རྣམས་ལ་ཆོས་རྣམས་བློས་
དབང་གིས་བཞག་པ་མ་ཡིན་པར་ཡུལ་རང་གི་སྡོད་ལུགས་ཀྱི་ངོས་ནས་གྲུབ་པར་སྣང་བ་
ཡོད་ཀྱང་ཆོས་ཐམས་ཅད་བློ་ལ་སྣང་བའི་དབང་གིས་བཞག་པ་ཙམ་དུ་རྟོགས་པའི་ཕྱིར་དེ་
ལྟར་དུ་གྲུབ་པར་མི་འཛིན་ནོ། །སྔགས་རྫས་ཀྱིས་མིག་མ་བསླད་པའི་ལྟད་མོ་བ་ལ་རྡོ་ཤིང་རྟ་
གླང་དུ་སྣང་ཞེན་གཉིས་ཀ་མེད་པ་བཞིན་དུ་སྟོང་ཉིད་མངོན་སུམ་དུ་རྟོགས་པའི་འཕགས་
པའི་མཉམ་གཞག་ཡེ་ཤེས་ཀྱི་ངོར་སྔ་མ་ལྟར་གྱི་བདེན་གྲུབ་ཏུ་སྣང་བ་ཙམ་ཡང་མེད་ན་ཞེན་
པ་ག་ལ་ཡོད་དེ་དེ་འདྲའི་ཡེ་ཤེས་དེ་མ་རིག་པའི་བག་ཆགས་ཀྱིས་བསླད་པ་དང་བྲལ་པའི་
ཕྱིར་རོ། །མདོར་ན་རང་རྒྱུད་པའི་ལུགས་འདིར་ཆོས་རྣམས་སྣང་ཕྱོགས་ནས་བློ་གནོད་མེད་
ལ་སྣང་བའི་དབང་གིས་ཕར་བཞག་པ་ཙམ་དང་། ཡུལ་རང་གི་ངོས་ནས་ཀྱང་ཚུར་གྲུབ་པའི་
གཉིས་ཚོགས་ཤིག་དགོས་པར་བཞེད་དེ། མྱུ་གུ་ལྟ་བུའི་དངོས་པོ་དེ་དེ་འདྲའི་བློས་བཞག་པ་
དང་མྱུ་གུ་རང་གི་སྡོད་ལུགས་ཀྱི་ངོས་ནས་གྲུབ་པ་གཉིས་ཀ་དགོས་པའི་ཕྱིར། དང་པོ་དགོས་
ཏེ༑ དེ་མི་དགོས་ན་མྱུ་གུ་ལ་མྱུ་གུ་ཞེས་པའི་ཐ་སྙད་འདོགས་མི་ཤེས་པའི་གང་ཟག་གི་ངོར་
ཡང་མྱུ་གུ་མྱུ་གུར་གྲུབ་དགོས་ན་དེ་མ་གྲུབ་པའི་ཕྱིར། ཕྱི་མ་དགོས་ཏེ། དེ་མི་དགོས་ན་ནམ་
-
-
-
-
བ 4 7 -



，
-
-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
མཁའི་མེ་ཏོག་ཅེས་མིང་གིས་བཏགས་ཙམ་དང་ནམ་མཁའི་མེ་ཏོག་ཅེས་རྟོག་པས་བཟུང་
ཙམ་དང་ཆོས་ཐམས་ཅད་མཚུངས་པར་འགྱུར་བའི་ཕྱིར། དེ་དག་དཔེར་ན་སྒྱུ་མ་མཁན་གྱིས་
རྡོ་ཤིང་རྟ་གླང་དུ་སྤྲུལ་པའི་ཚེ་རྡོ་ཤིང་གི་སྟེང་གི་རྟ་གླང་གི་སྣང་བ་དེ་སྔགས་རྫས་ཀྱིས་མིག་
བསླད་པའི་གང་ཟག་ཞིག་གི་བློའི་དབང་གིས་ཕར་བཞག་པ་དང་། རྡོ་ཤིང་རང་གི་ངོས་ནས་
ཀྱང་རྟ་གླང་དུ་ཚུར་སྣང་བའི་གཉིས་ཚོགས་ཤིག་དགོས་པ་ལྟ་བུ་ཡིན་པའི་ཕྱིར། དང་པོ་
དགོས་ཏེ། དེ་མི་དགོས་ན་སྔགས་རྫས་ཀྱིས་མིག་མ་བསླད་པའི་ལྟད་མོ་བས་ཀྱང་རྡོ་ཤིང་གི་
སྟེང་གི་རྟ་གླང་གི་སྣང་བ་དེ་མཐོང་དགོས་པ་ལ་མི་མཐོང་བའི་ཕྱིར། ཕྱི་མ་དགོས་ཏེ། དེ་མི་
དགོས་ན་རྡོ་ཤིང་མེད་པའི་གཞིར་ཡང་དེ་འདྲའི་རྟ་གླང་གི་སྣང་བ་དེ་འཆར་དགོས་ན་དེ་མི་
འཆར་བའི་ཕྱིར་རོ། །སྟོང་ཕྱོགས་ནས་བློ་གནོད་མེད་ལ་སྣང་བའི་དབང་གིས་བཞག་པ་མ་
ཡིན་པར་ཡུལ་རང་གི་ཐུན་མོང་མ་ཡིན་པའི་སྡོད་ལུགས་ཀྱི་ངོས་ནས་གྲུབ་པས་སྟོང་པ་ཞིག་
དགོས་ཏེ། དེས་མི་སྟོང་ན་དེར་གྲུབ་དགོས། དེར་གྲུབ་ན་གནས་ལུགས་མཐར་ཐུག་ཏུ་གྲུབ་
དགོས། དེར་གྲུབ་ན་འཕགས་པའི་ཡེ་ཤེས་ཀྱིས་མངོན་སུམ་དུ་རྟོགས་དགོས་པ་ལ་མ་རྟོགས་
པའི་ཕྱིར་རོ། །ཆོས་རྣམས་བློའི་དབང་གིས་བཞག་པར་གསུངས་པའི་གློ་ལ་རྟོག་པ་དང་རྟོག་
མེད་ཀྱི་བློ་གཉིས་ཀ་ཡོད་ལ། དེ་རང་བློ་གང་ཡིན་གྱིས་བཞག་པ་ཐམས་ཅད་ཐ་སྙད་དུ་ཡོད་
པར་མི་འདོད་པས་འཇོག་བྱེད་ཀྱི་བློ་ནི་བློ་གནོད་མེད་ཅིག་དགོས་ལ། གནོད་མེད་ཀྱི་དོན་
ཡང་འཕྲལ་གྱི་འཁྲུལ་རྒྱུས་མ་བསླད་པ་དོན་གང་ཡིན་དེ་འཇོག་པ་ལ་མ་འཁྲུལ་བ་ཞིག་ལ་བྱ་
ཞིང་། མ་འཁྲུལ་པའི་དོན་ཡང་དོན་དེའི་རང་ངོས་ཀྱི་སྡོད་ལུགས་ལྟར་བློ་དེས་འཇལ་ནུས་པ་
ལ་འདོད་དོ། །དེ་ལྟར་འཇོག་བྱེད་ཀྱི་བློ་དེ་ཕུགས་ཀྱི་འཁྲུལ་རྒྱུས་མ་བསླད་པ་ཞིག་ནི་མི་
དགོས་ཏེ། ཆོས་རྣམས་རང་གི་མཚན་ཉིད་ཀྱི་གྲུབ་པར་སྣང་བ་དེ་འཁྲུལ་རྒྱུ་གང་གིས་ཀྱང་མ་
བསླད་པའི་སྣང་བ་མ་ཡིན་པའི་ཕྱིར་ཏེ། དེ་ལ་བདེན་འཛིན་ལྷན་སྐྱེས་ཀྱིས་བསླད་པ་ཡོད་
-48 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
པའི་ཕྱིར་རོ། །བློ་གནོད་མེད་ལ་སྣང་བའི་དབང་གིས་བཞག་ཙམ་ཞེས་པའི་ཙམ་སྒྲས་གང་
གཅོད་ན། བློ་དེས་བཞག་པའི་རང་ངོས་ནས་གྲུབ་པ་ཡོད་པ་བཞེད་པས་དེ་མི་གཅོད་ལ།
དེའི་དབང་གིས་བཞག་པ་མིན་པར་རང་གི་སྡོད་ལུགས་ཀྱི་ངོས་ནས་གྲུབ་པ་གཅོད་དོ། །
གཉིས་པ་ཐལ་འགྱུར་བའི་ལུགས་ཀྱི་དགག་བྱ་ངོས་འཛིན་ཚུལ་ལ་གསུམ། ཆོས་
རྣམས་རྟོག་པའི་དབང་གིས་འཇོག་ཚུལ། དེ་ལས་བཟློག་སྟེ་འཛིན་པ་བདེན་འཛིན་དུ་བསྟན་
པ༑ མིང་བརྡས་བཞག་ཙམ་ལ་བྱ་བྱེད་ཐམས་ཅད་རུང་བར་བསྟན་པའོ། །དང་པོ་ནི། ཐལ་
འགྱུར་བའི་ལུགས་འདིར་ཆོས་ཐམས་ཅད་རྟོག་པས་བཏགས་པ་ཙམ་དང་མིང་གིས་བཞག་
པ་ཙམ་མ་གཏོགས་ཡུལ་རང་གི་ངོས་ནས་གྲུབ་པ་ཅུང་ཟད་ཀྱང་མི་བཞེད་དོ། །དོན་འདི་ནི་
ངེས་དོན་གྱི་གསུང་རབ་དགོངས་འགྲེལ་དང་བཅས་པ་དུ་མ་ཞིག་གི་དགོངས་པ་ཡིན་ཏེ། ཉེ་
བར་འཁོར་གྱིས་ཞུས་པ་ལས། སེམས་དམྱལ་འཇིགས་པ་ང་ཡིས་བསྟན་བྱས་ཏེ། །སེམས་
ཅན་སྟོང་ཕྲག་དུ་མ་སྐྱོ་བྱས་ཀྱང་། །གང་དག་ཤི་འཕོས་ངན་སོང་དག་འགྲོ་བའི། །འགྲོ་བ་
འདི་དག་ནམ་ཡང་ཡོད་མ་ཡིན། །གང་དག་རལ་གྲི་མདའ་ཆེན་མཚོན་འབྱིན་པའི། །གནོད་
པ་བྱེད་པ་ཡོད་པ་མ་ཡིན་ཏེ། །རྟོག་པའི་དབང་གིས་ངན་སོང་དེ་དག་ན། །ལུས་ལ་འབབ་
མཐོང་དེ་ན་མཚོན་ཆ་མེད། །སྣ་ཚོགས་ཡིད་དགའ་མེ་ཏོག་ཁ་ཕྱེ་ཞིང་། །གསེར་གྱི་ཁང་
མཆོག་འབར་བ་ཡིད་འོང་བ། །འདི་ན་དེ་ལའང་བྱེད་པ་འགའ་མེད་དེ། །དེ་དག་རྟོག་པའི་
དབང་གིས་བཞག་པ་ཡིན། །རྟོག་པའི་དབང་གིས་འཇིག་རྟེན་རྣམ་བཏགས་ཏེ། །འདུ་ཤེས་
འཛིན་པས་བྱིས་པ་རྣམ་པར་ཕྱེ། །འཛིན་དང་འཛིན་མེད་དེ་ཡང་འབྱུང་བ་མིན། །ཡོངས་སུ་
རྟོག་པ་རྨི་ལམ་སྒྱུ་མ་བཞིན། །ཞེས་ངན་སོང་དང་མཐོ་རིས་ཀྱི་འཇིག་རྟེན་ལ་སོགས་པ་
ཐམས་ཅད་རྟོག་པས་བཏགས་པ་ཙམ་དུ་གསུངས་ལ། ཡང་མདོ་ལས། ཆོས་འདི་སྔ་ནས་
བདག་མེད་སེམས་ཅན་མེད། །དེ་དག་རབ་ཏུ་སྟོན་ཀྱང་ཟད་མི་འགྱུར། །བཏགས་པ་ཙམ་དུ་
ཟུར་
.
འ
-4
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྟགས་ནས་བརྗོད་པ་ཡིན། །ཞེས་དང༌། གང་དག་ཞི་ཞིང་རབ་ཞིའི་ཆོས་སེམས་པའི།།
སེམས་པ་དེ་ཡང་ནམ་ཡང་འབྱུང་མ་མིན། །སྤྲོས་ཀུན་སེམས་ཀྱི་རྣམ་པར་རྟོག་པ་སྟེ། །དེ་
ཕྱིར་ཆོས་རྣམས་བསམ་པར་ཤེས་པར་གྱིས། །ཞེས་དང་། ཤེར་ཕྱིན་ལས། བྱང་ཆུབ་སེམས་
དཔའ་ཞེས་བྱ་བ་འདི་ནི་མིང་ཙམ་མོ། །འདི་ལྟ་སྟེ་ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བྱ་བ་
འདི་ནི་མིང་ཙམ་མོ། །འདི་ལྟ་སྟེ་གཟུགས་དང་ཚོར་བ་དང་འདུ་ཤེས་དང་འདུ་བྱེད་རྣམས་དང་
རྣམ་པར་ཤེས་པ་ཞེས་བྱ་བ་འདི་ནི་མིང་ཙམ་མོ། །འདི་ལྟ་སྟེ། གཟུགས་ནི་སྒྱུ་མ་ལྟ་བུའོ།།
ཚོར་བ་དང་འདུ་ཤེས་དང་འདུ་བྱེད་རྣམས་དང་རྣམ་པར་ཤེས་པ་ནི་སྒྱུ་མ་ལྟ་བུའོ། །སྒྱུ་མ་ཡང་
མིང་ཙམ་སྟེ་ཡུལ་ན་གནས་པ་མ་ཡིན། ཕྱོགས་ན་གནས་པ་མ་ཡིན་ནོ། །ཞེས་སོགས་རྒྱ་ཆེར་
གསུངས། རིགས་ པ་ དྲུག་ ཅུ་ པ་ལས་ཀྱང༌། འཇིག་རྟེན་མ་རིག་རྐྱེན་ཅན་དུ། །གང ཕྱིར་
རྫོགས་པའི་སངས་རྒྱས་གསུངས། །དེ་ཡི་ཕྱིར་ན་འཇིག་རྟེན་འདི། །རྣམ་རྟོག་ཡིན་ཞེས་ཅིས་
མི་འཐད། །ཅེས་འཇིག་རྟེན་ཐམས་ཅད་རྣམ་པར་རྟོག་པས་བཏགས་པ་ཙམ་དུ་གསུངས་ཤིང་།
རིན་ཆེན་ཕྲེང་བར་ཡང་། གཟུགས་ཀྱི་དངོས་པོ་མིང་ཙམ་ཕྱིར། །ནམ་མཁའ་ཡང་ནི་མིང་
ཙམ་མོ། །འབྱུང་མེད་གཟུགས་ལྟ་ག་ལ་ཡོད། །དེ་ཕྱིར་མིང་ཙམ་ཉིད་ཀྱང་མེད། །ཅེས་དོན་
དམ་པར་མིང་ཙམ་ཡང་མེད་པ་དང་། ཡང་དེ་ལས། ཐ་སྙད་གདགས་པ་མ་གཏོགས་པར།།
གང་ཞིག་ཡོད་དང་མེད་གྱུར་པའི། །འཇིག་རྟེན་དོན་དུ་ཅི་ཞིག་ཡོད། །ཅེས་ཐ་སྙད་དུ་མིང་
གིས་བཏགས་ཙམ་མ་གཏོགས་ཅིའང་མེད་པར་གསུངས་སོ། །
གཉིས་པ་ནི། ཆོས་རྣམས་མིང་དང་རྟོག་པ་ཙམ་གྱིས་བཞག་ཚུལ་ཇི་སྐད་བཤད་པ་
དེ་ལྟ་བུ་མ་ཡིན་པའི་ཡོད་པར་འཛིན་པ་ནི་བདེན་འཛིན་ལྷན་སྐྱེས་ཏེ། བདེན་འཛིན་དེས་ཇི་
ལྟར་གཟུང་བ་དེ་ལྟར་གྲུབ་ན། བདེན་པར་གྲུབ་པ། དོན་དམ་པར་གྲུབ་པ། ཡང་དག་པར་
གྲུབ་པ། དེ་ཁོ་ན་ཉིད་དུ་གྲུབ་པ། རང་བཞིན་གྱིས་གྲུབ་པ། རང་གི་ངོ་བོས་གྲུབ་པ། རང་གི་
- 5 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
མཚན་ཉིད་ཀྱིས་གྲུབ་པ། རྫས་སུ་གྲུབ་པ་ཞེས་པ་རྣམས་ཡིན་ལ། དེ་ཐམས་ཅད་འདིར་ནི་
དོན་དམ་ལ་དཔྱོད་བྱེད་ཀྱི་རྟགས་ཀྱི་དགག་བྱ་ཡིན་པ་ལ་ཁྱད་པར་མེད་པས་ཐ་སྙད་དུའང་
མེད་དོ། །དེ་ལྟ་བུའི་དགག་བྱ་དེ་གང་ཟག་དང་ཆོས་ཀྱི་སྟེང་དུ་གྲུབ་པར་འཛིན་པ་བདག་
འཛིན་གཉིས་དང་དེ་གཉིས་ཀྱི་འཛིན་སྟངས་ཀྱི་ཡུལ་ནི་བདག་གཉིས་ཡིན་ཚུལ་རྒྱས་པར་
འོག་ཏུ་འཆད་དོ། །རང་རྒྱུད་པ་ལྟར་ན། རང་གི་མཚན་ཉིད་ཀྱིས་གྲུབ་ན་བདེན་པར་གྲུབ་མི་
དགོས་པར་བཞེད་པས། ཐལ་རང་གཉིས་ཀྱི་དགག་བྱ་ལ་ཕྲ་རགས་ཀྱི་ཁྱད་པར་ཤིན་ཏུ་
ཆེའོ། །དེའི་ཕྱིར་ཐལ་རང་གཉིས་ལ་རང་བཞིན་གྱིས་སྐྱེ་བ་དང་གཞན་སྐྱེ་ཁས་ལེན་མི་ལེན་
སོགས་ཀྱི་ཁྱད་པར་མང་དུ་བྱུང་སྟེ་འོག་ཏུ་འཆད་དོ། །དེས་ན་རང་རྒྱུད་པའི་གཞུང་དུ་རང་
བཞིན་མེད་ཅེས་པ་དང་ངོ་བོ་མེད་ཅེས་པ་ལྟ་བུ་གང་བྱུང་ཡང་ཐ་སྙད་དུའང་རང་བཞིན་གྱིས་
གྲུབ་པ་དང་རང་གི་མཚན་ཉིད་ཀྱིས་གྲུབ་པ་མེད་པའི་དོན་དུ་འཆད་པ་མིན་གྱི། དོན་དམ་
པར་རང་བཞིན་མེད་པའམ་བདེན་གྲུབ་ཀྱི་རང་བཞིན་མེད་པའི་དོན་དུ་གོ་དགོས་ཏེ། ཐལ་
འགྱུར་བའི་སྐབས་སུ་ཆོས་ཐམས་ཅད་ཐ་སྙད་དུའང་རང་བཞིན་མེད་པར་གང་གསུངས་པ་
ཐམས་ཅད་མེའི་རང་བཞིན་ཚ་བ་ལྟ་བུ་སོགས་ཀྱི་རང་བཞིན་ཐ་སྙད་དུའང་མེད་པའི་དོན་
མིན་གྱི། རང་གི་མཚན་ཉིད་ཀྱིས་གྲུབ་པའམ་རང་གི་ངོ་བོས་གྲུབ་པའི་རང་བཞིན་ཐ་སྙད་
དུའང་མེད་པ་ལ་དེ་སྐད་བརྗོད་པ་ལྟ་བུ་ཡིན་པའི་ཕྱིར། དེའི་ཕྱིར་འདི་གཉིས་ཀྱི་ལུགས་ལ་ཐ་
སྙད་དུ་ཡོད་པར་འཇོག་པའི་འཇོག་མཚམས་མི་འདྲ་སྟེ། རང་རྒྱུད་པའི་ལུགས་ལ་མྱུ་གུ་ལྟ་བུ་
ཐ་སྙད་དུ་ཡོད་པའི་དོན་མྱུ་གུ་རང་གི་སྡོད་ལུགས་ལྟར་འཇལ་ནུས་པའི་བློ་དེ་ཉིད་ལ་སྣང་
བའི་དབང་གིས་ཡོད་པར་འཇོག་ལ། དེའང་མྱུ་གུ་བློ་དེས་ཕར་མ་བཞག་གོང་ནས་དེ་འདྲའི་
བློས་འཇལ་རྒྱུའི་མྱུ་གུ་རང་ངོས་ཀྱི་སྡོད་ལུགས་ཤིག་དང་པོ་ནས་གྲུབ་ཡོད་པར་བཞེད་དོ།།
དེའི་གནད་ཀྱིས་མྱུ་གུ་རང་བཞིན་གྱིས་གྲུབ་པ་ཡོད་པར་བཞེད་དོ། །ཐལ་འགྱུར་བས་མྱུ་གུ་
-5 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་ཆོས་རྣམས་བློ་ལ་སྣང་བའི་དབང་གིས་འཇོག་པའང་བློས་བཞག་ཙམ་དང་མིང་དང་
རྟོག་པས་བཏགས་ཙམ་ལས་མྱུ་གུ་སོགས་ཐ་སྙད་དུ་ཡོད་པར་འཇོག་གི །དེ་ལས་གཞན་དུ་
མྱུ་གུ་སོགས་ཐ་སྙད་གང་ལ་བཏགས་པའི་དོན་དེ་ཡུལ་རང་ངོས་ནས་གྲུབ་པ་ཅུང་ཟད་ཀྱང་མི་
བཞེད་ལ། རང་རྒྱུད་པས་དེ་ཙམ་གྱིས་ ཡོད་གོ་མི་ཆོད་པར་བཞེད་དོ། །བློའི་དབང་གིས་
བཞག་ཅེས་པའི་བློ་ལའང་ཁྱད་པར་ཆེ་སྟེ། རང་རྒྱུད་པས་ནི་མྱུ་གུ་ལྟ་བུ་རང་གི་སྡོད་ལུགས་
ལ་མ་འཁྲུལ་པའི་བློ་གནོད་མེད་ཁོ་ནས་འཇོག་དགོས་པར་འདོད་ལ། ཐལ་འགྱུར་བས་ནི་
སྡོད་ལུགས་ལ་འཁྲུལ་པའི་བློས་ཀྱང་མྱུ་གུ་སོགས་འཇོག་ནུས་པར་བཞེད་པའི་ཕྱིར། དེ་
བཞིན་དུ་གཞལ་བྱ་མཐའ་དག་རང་འཇལ་བྱེད་ཀྱི་ཚད་མས་འཇོག་དགོས་པར་བཞེད་པ་
ཙམ་མཚུངས་ནའང་ཁྱད་པར་ཆེའོ། །ཤེར་ཕྱིན་གྱི་མདོ་སོགས་ལས་ཆོས་ཐམས་ཅད་མིང་
དང་བརྡས་བཏགས་པ་ཙམ་ཡིན་པར་གསུངས་པའི་ཙམ་སྒྲས་གང་གཅོད་ཀྱང་མི་འདྲ་སྟེ།
རང་རྒྱུད་པ་ལྟར་ན་ཆོས་རྣམས་དོན་དམ་པར་གྲུབ་པ་གཅོད་ཀྱང་རང་ངོས་ནས་གྲུབ་པ་མི་
གཅོད་ལ། ཐལ་འགྱུར་བས་ནི་ཆོས་ཐམས་ཅད་རྟོག་པས་བཏགས་ཙམ་དང་མིང་གིས་
བཏགས་ཙམ་དུ་འདོད་པས་དེ་འདྲའི་ཙམ་སྒྲས་བདེན་གྲུབ་ཏུ་མ་ཟད་རང་ངོས་ནས་གྲུབ་
པའང་གཅོད་པར་བཞེད་དོ། །ཐལ་རང་གཉིས་ཀའི་ལུགས་ལ་དགག་བྱའི་ངོས་འཛིན་མི་
འདྲ་བའི་དབང་གིས་དེ་ཁོ་ན་ཉིད་ལ་དཔྱོད་མཚམས་ཀྱང་མི་འདྲ་སྟེ། རང་རྒྱུད་པ་ལྟར་ན་མྱུ་
གུ་ས་བོན་ལས་སྐྱེའོ་ཞེས་པའི་མིང་དང་ཐ་སྙད་ཙམ་གྱིས་མ་ཚིམས་པར་མྱུ་གུ་རང་གི་ངོས་
ནས་ས་བོན་ལས་སྐྱེ་མི་སྐྱེ་དང་
། སྐྱེ་ཚུལ་ཅི་འདྲ་ཡིན་དཔྱོད་པ་ཙམ་ནི་དེ་ཁོ་ན་ཉིད་ལ་དཔྱོད་
པར་སོང་བ་མིན་གྱི། དེ་ཐ་སྙད་ལ་དཔྱོད་པ་ཙམ་དུ་སོང་བས་དེ་ལྟར་དཔྱོད་པས་རྙེད་རྒྱུ་ཞིག་
ཡོད་ལ་དེ་ལྟར་རྙེད་པ་དེ་ཐ་སྙད་དུ་ཡོད་པའི་དོན་དང་། མ་བརྟགས་མ་དཔྱད་པར་གྲུབ་ཅེས་
པའི་དོན་ཡིན་ལ། མྱུ་གུ་ས་བོན་ལས་སྐྱེ་བ་དེ་བློའི་དབང་གིས་བཞག་པ་ལ་མ་ལྟོས་པར་མྱུ་གུ་
་
- 5 2 -



༣
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
རང་གི་སྡོད་ལུགས་ཀྱི་ངོས་ནས་ས་བོན་ལས་སྐྱེ་མི་སྐྱེ་དཔྱོད་པ་ནི་དེ་ཁོ་ན་ཉིད་ལ་དཔྱོད་པར་
སོང་བ་ཡིན་པས་དེ་འདྲའི་དཔྱོད་བཟོད་ཀྱི་ཆོས་མི་སྲིད་པར་བཞེད་ཅིང་། ཐལ་འགྱུར་བ་
ལྟར་ན་དཔྱོད་ཚུལ་སྔ་མ་ཙམ་གྱིས་ཀྱང་བརྟགས་དོན་བཙལ་བར་སོང་བས་དེ་ཁོ་ན་ཉིད་ལ་
དཔྱོད་པར་སོང་བ་ཡིན་པར་བཞེད་དོ། །དེ་ལྟར་ཇི་ཙམ་ལ་ཐ་སྙད་དུ་ཡོད་པར་འཇོག་པ་
དང༌། ཇི་ཙམ་ནས་དེ་ཁོ་ན་ཉིད་ལ་དཔྱད་པར་སོང་བའམ་བརྟགས་དོན་བཙལ་བར་འཇོག་
པའི་མཚམས་ཐལ་རང་གཉིས་མི་འདྲ་ནའང་། གཉིས་ཀའི་ལུགས་ལ་རང་རང་གིས་འདོད་
པ་ལྟར་གྱིས་བརྟགས་དོན་བཙལ་བའི་ཚེ་རྙེད་རྒྱུ་ཞིག་བྱུང་ན་རྟགས་ཀྱི་དགག་བྱ་ཕྲ་མོར་
འདོད་པ་ལ་ཁྱད་པར་མེད་དེ། གཉིས་ཀའི་ལུགས་ལ་ཆོས་ཐམས་ཅད་མ་བརྟགས་མ་དཔྱད་
པའི་ཚེ་བསྙོན་མེད་དུ་ཡོད་ལ་དེ་ཁོ་ན་ཉིད་ལ་དཔྱོད་པའི་རིགས་པས་བརྟགས་ཤིང་དཔྱད་
པའི་ཚེ་དཔྱད་བཟོད་ཀྱི་ཆོས་ནི་རི་བོང་གི་རྭ་དང་མཚུངས་པར་བཞེད་པ་ལ་ཁྱད་པར་མེད་
པའི་ཕྱིར། །
གསུམ་པ་ནི། ཆོས་ཐམས་ཅད་རྟོག་པ་དང་མིང་གིས་བཏགས་ཙམ་གྱི་སྟེང་ནས་
རྣམ་གཞག་ཐམས་ཅད་འཇོག་ཚུལ་ཡང་། འདི་ནི་གཟུགས་སོ། །འདི་ནི་ཚོར་བའོ་ཞེས་དང་།
དེ་བཞིན་དུ་སྐྱེ་འགག་དང་འགྲོ་འོང་སོགས་ཀྱི་ཐ་སྙད་བཏགས་པའི་མིང་ཙམ་ལ་བརྟེན་ནས་
བླང་དོར་ལ་ཞུགས་པས་དོན་འགྲུབ་ཅིང་། མིང་ཙམ་ལ་བརྟེན་ནས་ཡོད་མེད། ཡིན་མིན་
སོགས་བྱ་བྱེད་ཐམས་ཅད་རུང་བ་ཡིན་གྱི་མིང་དེས་མ་ཚིམས་པར། གཟུགས་ཞེས་པ་འདི་ཁ་
དོག་ལ་བྱའམ་དབྱིབས་ལ་བྱའམ་ཆ་ཤས་ལ་བྱ་ཞེས་སོགས་བརྟགས་དོན་བཙལ་ན་ནམ་
ཡང་མི་རྙེད་ཅིང་རྣམ་གཞག་ཐམས་ཅད་མི་འཐད་པར་འགྱུར་རོ། །དེས་ན་ཆོས་ཐམས་ཅད་
མིང་གིས་བཏགས་ཙམ་ལས་མེད་པ་ཐག་ཁྲ་ལ་སྦྲུལ་དུ་བཏགས་པ་དང་། ཐོ་ཡོར་ལ་མིར་
བཏགས་པ་དང་འདྲ་ཡང་། དཔེ་དོན་དེ་དག་ཐ་སྙད་དུ་ཡོད་མེད་མི་མཚུངས་ཏེ། བཏགས་པ་
- 5 3 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་ཁས་བླངས་པ་ལ་ཐ་སྙད་པའི་ཚད་མས་གནོད་མི་གནོད་ཀྱི་ཁྱད་ཡོད་པའི་ཕྱིར། དེས་ན་
དེ་གཉིས་ཡོད་མེད་ཀྱི་ཁྱད་པར་ཡུལ་དེའི་རང་ངོས་ནས་འབྱེད་མི་ནུས་པའི་ཕྱིར་ཐ་སྙད་པའི་
བློ་གཞན་གྱིས་གནོད་པ་ཡོད་མེད་ལེགས་པར་ཕྱེ་བའི་སྒོ་ནས་འཇོག་མཚམས་ཕྲ་མོ་ངེས་
དགོས་པར་གསུངས་ལ། འདི་ནི་ཐལ་འགྱུར་བའི་ལྟ་བའི་གནད་གོ་དཀའ་ས་མཐར་ཐུག་པ་
དེ་ཡིན་པར་ཡང་ཡང་གསུངས་སོ། །དེ་ལྟར་མིང་རྐྱང་བཏགས་ཡོད་ཙམ་གྱི་ཆོས་དེའི་སྟེང་
ནས་རྒྱུ་འབྲས་སྐྱེ་འགག་འགྲོ་འོང་སོགས་བྱ་བྱེད་ཐམས་ཅད་བཞག་ཆོག་པ་འདི་ནི་ལུགས་
འདིའི་ཁྱད་ཆོས་བླ་ན་མེད་པ་སྟེ། སློབ་དཔོན་ཀླུ་སྒྲུབ་ཡབ་སྲས་གཉིས་ཀྱི་དགོངས་པ་མཐར་
ཐུག་པ་འགྲེལ་པ་ལ་ཚད་མར་གྱུར་པའི་ཤིང་རྟ་ཆེན་པོ་སློབ་དཔོན་སངས་རྒྱས་བསྐྱངས།
དཔལ་ལྡན་ཟླ་བ་གྲགས་པ། རྒྱལ་སྲས་ཞི་བའི་ལྷ་གསུམ་གྱིས་དྲི་མ་མེད་པའི་ལུང་རིགས་དུ་
མ་ལ་བརྟེན་ནས་དགོངས་པ་གཅིག་དང་དབྱངས་གཅིག་གི་སྒོ་ནས་འཆད་པར་མཛད་དོ།།
དེ་ལྟར་ཡིན་ཏེ། སློབ་དཔོན་སངས་རྒྱས་བསྐྱངས་ཀྱིས་རྩ་ཤེའི་འགྲེལ་པར། དཀོན་མཆོག་
བརྩེགས་པའི་ལུང་ལ་བརྟེན་ནས་གྲོང་གི་མི་གཉིས་ལྷ་ཁང་ཞིག་ཏུ་ལྟད་མོར་ཕྱིན་པའི་སྐབས་
རི་མོར་བྲིས་པའི་དབང་ཕྱུག་དང་ཁྱབ་འཇུག་གི་ལྷ་སྐུ་གང་ཡིན་རྩོད་པ་ལས། དཔང་པོས་
བདེན་བརྫུན་གྱི་ཁྱད་འབྱེད་རྒྱུ་ཡོད་པ་དཔེར་བཀོད་ནས་ཆོས་ཐམས་ཅད་ཡུལ་སྟེང་ནས་མ་
གྲུབ་པའི་ཕྱིར་བརྟགས་དོན་བཙལ་ན་མི་རྙེད་ཀྱང་འཇིག་རྟེན་པའི་མིང་ཙམ་ལ་བྱ་བྱེད་
ཐམས་ཅད་རུང་བར་བསྒྲུབས་པའི་ཕྱིར་དང༌། དཔལ་ལྡན་ཟླ་བའི་ཞབས་ཀྱི། ཐེག་དམན་
གྱི་མདོའི་ལུང༌། ཇི་ལྟར་ཡན་ལས་ཚོགས་རྣམས་ལ། །བརྟེན་ནས་ཤིང་རྟར་བརྗོད་པ་ལྟར།།
དེ་བཞིན་ཕུང་པོ་རྣམས་བརྟེན་ནས། །ཀུན་རྫོབ་སེམས་ཅན་ཞེས་བྱའོ། །ཞེས་པའི་ལུང་ལ་
བརྟེན་ནས་ཤིང་རྟའི་དཔེའི་སྟེང་ནས་གང་ཟག་སོགས་ཆོས་རྣམས་དཔྱད་ན་མི་རྙེད་ཀྱང་མ་
དཔྱད་པར་རང་གི་གདགས་གཞི་ཙམ་ལ་བརྟེན་ནས་བཏགས་པ་ཙམ་གྱིས་བཞག་པ་ལ་བྱ་
-
-
，
- 5 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
བྱེད་ཐམས་ཅད་རུང་བར་བསྟན་པ་དང༌། རྒྱལ་སྲས་ཞི་བའི་ལྷས་ཀྱང་། ཡབ་སྲས་མཇལ་
བའི་མདོའི་དགོངས་དོན་ལྟར་སྐྱེས་བུ་རང་གི་གདགས་གཞི་ཁམས་དྲུག་ལ་བརྟེན་ནས་སྐྱེས་
བུ་ཞེས་མིང་གིས་བཏགས་པ་ཙམ་ལས་མེད་པ་སྒྱུ་མ་དང་འདྲ་ནའང་། སྒྱུ་མའི་སྐྱེས་བུ་དངོས་
གནས་པ་གཉིས་ལ་ཐ་སྙད་དུ་སེམས་ཡོད་མེད་ཀྱི་ཁྱད་པར་དང་། བསད་ན་སྡིག་པ་ཡོད་
མེད་སོགས་ཀྱི་ཁྱད་པར་ཡོད་པར་བཞེད་པའི་ཕྱིར་ཏེ། གཞུང་འདིར། སྒྱུ་འདྲའི་རྒྱལ་ལ།
སོགས་དང་། གལ་ཏེ་སེམས་ཅན་སྒྱུ་འདྲ་ན། །སོགས་དང་། སྒྱུ་མའི་སྐྱེས་བུ་བསད་སོགས་
ལ༑ ༑ཞེས་སོགས་ལན་དུ་མར་ཆོས་ཐམས་ཅད་མིང་གིས་བཏགས་ཙམ་ལས་མེད་པ་སྒྱུ་མ་
དང་འདྲའང་སེམས་ཡོད་མེད་སོགས་སོ་སོའི་ཁྱད་པར་ཐམས་ཅད་མ་འདྲེས་པར་བྱར་རུང་
བར་བསྟན་པའི་ཕྱིར་རོ། །འདིར་ལྷ་སྐུ་ལ་བདེན་བརྫུན་གྱི་ཁྱད་ཡོད་པ་དང་སྒྱུ་མའི་སྐྱེས་བུ་
དང་སྐྱེས་བུ་དངོས་གནས་པ་གཉིས་ལ་སེམས་ཡོད་མེད་སོགས་ཀྱི་ཁྱད་ཡོད་པ་རང་ལུགས་
ལ་བཞག་ཆོག་པར་བཤད་པ་དང་སྔར་དབུ་མའི་ལུགས་ལ་ཀུན་རྫོབ་ལ་ཡང་ལོག་གཉིས་
མེད་པར་གསུངས་པ་གཉིས་མི་འགལ་བའི་གནད་ཀྱང་ཤེས་དགོས་སོ། །འདིར་མིང་རྐྱང་
བཏགས་ཡོད་ཅེས་པའི་དོན་ཡང་། མིང་རྐྱང་ཞེས་པས་ཡོད་མཐའམ་རྟག་མཐའ་ཁེགས་ལ།
བཏགས་ཡོད་ཅེས་པས་མེད་མཐའམ་ཆད་མཐའ་ཁེགས་སོ། །མིང་གིས་བཏགས་ཙམ་ཡིན་
ན་ཡོད་མི་དགོས་ཀྱང༌། མིང་རྐྱང་བཏགས་ཡོད་ཡིན་ན་ཡོད་དགོས་ཏེ། ཡོད་པ་དང་དེ་
གཉིས་འདིར་དོན་གཅིག་ཏུ་འདོད་པའི་ཕྱིར་རོ། །ཡང་། འཇིག་རྟེན་གཞུག་པའི་དོན་དུ་ནི།།
ཞེས་སོགས་གསུངས། །
འདིར་གདུལ་བྱ་རྣམས་བདག་མེད་ཕྲ་མོ་ལ་གཞུག་པའི་དོན་དུ་གསུངས་པའི་
གསུང་རབ་ཀྱི་དགོངས་པ་འཆད་པ་ལ་གཉིས། གཞུང་འདིས་དངོས་བསྟན་མི་རྟག་སོགས་
སྟོན་པའི་མདོ་དྲང་དོན་དུ་བཤད་པ། ཤུགས་བསྟན་འཁོར་ལོ་གསུམ་གྱི་མདོའི་དྲང་ངེས་ཀྱི་
- 5 5 -



ས
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇོག་ཚུལ་བཤད་པའོ། །དང་པོ་ནི། དེ་ལ་སྤྱིར་ཐེག་དམན་གྱི་སྡེ་སྣོད་དུ་རགས་པའི་བདེན་
བཞི་མི་རྟག་སོགས་བཅུ་དྲུག་གི་ལྟ་བས་དགྲ་བཅོམ་གྱི་བར་དུ་བགྲོད་པར་བཤད་པ་མང་
ཞིང༌། ཐེག་ཆེན་དུའང་རགས་པའི་མི་རྟག་སོགས་བཅུ་དྲུག་དང་རང་བཞིན་མེད་རྟོགས་ཀྱི་
ལམ་གྱི་བགྲོད་ཚུལ་གཉིས་ཀ་བསྟན་པ་ཡོད་ལ། དེ་དག་གི་དགོངས་པ་འགྲེལ་བའི་སློབ་
དཔོན་གཞན་དག་ཀྱང་དེ་ལྟར་དུ་བཞེད་དེ་འཆད་པར་འགྱུར་རོ། །འོན་ཀྱང་ལུགས་འདིར་
ནི༑ བཞི་བརྒྱ་པར། ཞི་སྒོ་གཉིས་པ་མེད་པ་དང་། །ཞེས་གསུངས་པ་ལྟར་གྲོལ་ལམ་དངོས་
ནི་ཆོས་རང་བཞིན་མེད་རྟོགས་ཀྱི་ལམ་དེ་གཅིག་པུ་ཡིན་གྱི་དེ་ལས་གཞན་པའི་ཞི་སྒོ་གཉིས་
པ་མེད་ལ། དེའི་ཕྱིར་རགས་པའི་མི་རྟག་སོགས་བཅུ་དྲུག་རྟོགས་པའི་ལས་ཙམ་གྱིས་ནི་ཐེག་
གསུམ་གང་གི་འཕགས་ལམ་ཙམ་ཡང་ཐོབ་མི་ནུས་པར་བཞེད་དེ་རྒྱས་པར་འོག་ཏུ་འཆད་
དོ༑ ༑འོ་ན་མི་རྟག་སོགས་བཅུ་དྲུག་གྲོལ་ལམ་དངོས་མིན་ན་དགོས་པ་ཅིའི་ཕྱིར་བསྟན་སྙམ་
ན༑ དེ་དག་ནི་རྒྱུད་སྦྱོང་བྱེད་ཀྱི་ལམ་སྟེ་དེ་ཙམ་གྱི་སྣོད་དུ་རུང་ལ་གྲོལ་ལམ་དངོས་ཀྱི་སྣོད་དུ་
རེ་ཞིག་མི་རུང་བའི་ཐེག་དམན་ཡང་རྡུལ་ལྟ་བུ་བདག་མེད་ཕྲ་མོ་ལ་རིམ་གྱིས་བཀྲི་བའི་ཆེད་
དུ་གསུངས་པ་སྟེ། རིགས་པ་དྲུག་ཅུ་པ་ལས། སྐྱེ་བ་དང་ནི་འཇིག་པའི་ལམ། །དགོས་པའི་
དོན་དུ་བསྟན་པའོ། །སྐྱེ་བ་ཤེས་པས་འཇིག་པ་ཤེས། །འཇིག་པ་ཤེས་པས་མི་རྟག་ཤེས།།
མི་རྟག་ཉིད་ལ་འཇུག་ཤེས་པས། །དམ་པའི་ཆོས་ཀྱང་རྟོགས་པར་འགྱུར། །གང་དག་རྟེན་
ཅིང་འབྲེལ་འབྱུང་བ། །སྐྱེ་དང་འཇིག་པ་རྣམ་སྤངས་པར། །ཤེས་པར་གྱུར་པ་དེ་དག་ནི། །ལྟ་
གྱུར་སྲིད་པའི་རྒྱ་མཚོ་བརྒལ། །ཞེས་གསུངས། དེའི་དོན་ནི་རྟག་བདེ་སོགས་སུ་བཟུང་ནས་
འདུས་བྱས་ལ་ཡིད་ཀུན་ཏུ་ཆགས་པ་ནི་སྲིད་པ་ལས་ཐར་འདོད་མི་འབྱུང་བས། དེའི་གཉེན་
པོར་མི་རྟག་པ་དང་སྡུག་བསྔལ་བ་བསྟན་པ་སྟེ། འདུས་བྱས་སྐྱེ་བར་ཤེས་ན་དེ་ལ་བརྟེན་
ནས་དེ་མི་རྟག་པར་ཤེས་པར་འགྱུར་ལ། དེ་ཤེས་ན་དེ་ལ་བརྟེན་ནས་སྲིད་པ་ལ་སྐྱོ་བ་སྐྱེས་
བ 5 6 -



，，་
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ནས་དེ་འདོར་འདོད་དང་ཐར་པ་ཐོབ་འདོད་ཀྱི་འཇུག་པ་ཤེས་ཤིང་དེ་ལ་བརྟེན་ནས་གྲོལ་
ལམ་དངོས་ཀྱི་དམ་པའི་ཆོས་རྟེན་འབྱུང་སྐྱེ་འཇིག་གི་རང་བཞིན་དང་བྲལ་བ་མངོན་སུམ་དུ་
རྟོགས་ནས་ལྟ་ངན་གྱིས་བསྐྱེད་པའི་ སྲིད་མཚོ་ལས་བརྒལ་བར་འགྱུར་ཞེས་པའོ། །ཆོས་
དབྱིངས་བསྟོད་པར་ཡང་། མི་རྟག་སྡུག་བསྔལ་སྟོང་པ་ཞེས། །བྱ་བ་གསུམ་པོས་སེམས་སྦྱོང་
བྱེད། །མཆོག་ཏུ་སེམས་ནི་སྦྱོང་བྱེད་པའི། །ཆོས་ནི་རང་བཞིན་མེད་པ་ཡིན། །ཞེས་སོ། །འོ་
ན་མི་རྟག་སོགས་མཐོང་བ་དེ་ཁོ་ན་ཉིད་མཐོང་བར་བཤད་པ་དང་འགལ་ལམ་སྙམ་ན། དེ་ནི་
ཟླ་བའི་ཞབས་ཀྱིས་རིགས་པ་དྲུག་ཅུ་པའི་འགྲེལ་པ་ལས། ཕྱིན་ཅི་ལོག་ནི་བདེ་བ་ལ་སོགས་
པ་ཉིད་དུ་འཛིན་པ་སྟེ་ཀུན་རྫོབ་ཏུའང་བདག་ཉིད་དེར་དངོས་པོ་དེ་རྣམ་པར་མི་གནས་པ་
ཉིད་ཀྱི་ཕྱིར་རོ། །ཕྱིན་ཅི་མ་ལོག་པ་ནི་སྡུག་བསྔལ་ལ་སོགས་པ་ཉིད་དུ་འཛིན་པ་སྟེ་དངོས་པོ་
དེ་ཀུན་རྫོབ་ཏུ་བདག་ཉིད་དེར་ཡོད་པ་ཉིད་ཀྱི་ཕྱིར་རོ། །ཞེས་གསུངས་པ་ལྟར་ཕུང་པོ་རྟག་པ་
སོགས་སུ་འཛིན་སྟངས་ཀྱི་ཡུལ་ནི་ཐ་སྙད་དུའང་མེད་ལ། དེ་མི་རྟག་སོགས་སུ་འཛིན་པའི་
ཡུལ་ནི་ཐ་སྙད་དུ་ཡོད་པས་དེ་གཉིས་ལ་ཐ་སྙད་དུ་ཕྱིན་ཅི་ལོག་མ་ལོག་གི་ཁྱད་ཡོད་པ་ཙམ་
ལ་དགོངས་ནས་དེ་སྐད་གསུངས་ཀྱི། དེ་ཁོ་ན་ཉིད་དུ་གཟུགས་སོགས་རྟག་མི་རྟག་གང་
དུའང་མ་གྲུབ་ཅིང་དེ་ལ་ལྟོས་ནས་ནི་དེ་རྣམས་ལ་ཕྱིན་ཅི་ལོག་མ་ལོག་གི་ཁྱད་པར་དབྱེ་མི་
ནུས་སོ། །དེ་ལ་དགོངས་ནས་ཡུམ་མདོ་རྣམས་ལས། གཟུགས་སོགས་རྟག་མི་རྟག་དང་།
བདེ་སྡུག་དང་། བདག་ཡོད་མེད་དང༌། སྟོང་མི་སྟོང་སོགས་གང་ལ་སྤྱོད་ནའང་མཚན་མ་ལ་
སྤྱོད་པ་ཡིན་པར་གསུངས་སོ། །རྣམ་པ་བཅུ་དྲུག་གི་སྐབས་ཀྱི་སྟོང་བདག་མེད་རྟོགས་པ་ནི་
མུ་སྟེགས་པས་བཏགས་པའི་བདག་མེད་པ་ཙམ་རྟོགས་པ་ཡིན་པས་དེ་ནི་གང་ཟག་རང་
བཞིན་གྱིས་གྲུབ་པར་འཛིན་པའི་བདག་འཛིན་ལྷན་སྐྱེས་ཀྱི་གཉེན་པོར་མི་རུང་ངོ་། །དེས་ན་
དེའི་གཉེན་པོར་ནི། ཕུང་སོགས་ཆོས་རང་བཞིན་མེད་པ་ཆོས་ཀྱི་བདག་མེད་ཡིན་པ་ལྟར།
- 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་ཟག་རང་བཞིན་མེད་པའང་གང་ཟག་གི་བདག་མེད་ཡིན་པས་དེ་རྟོགས་དགོས་ཀྱི་དེ་མ་
རྟོགས་པར་གཟུགས་བདེན་པར་འཛིན་པ་དེ་སྲིད་དུ་གང་ཟག་ལའང་བདེན་འཛིན་འཇུག་ལ།
དེ་འཇུག་པ་དེ་སྲིད་དུ་ཉོན་མོངས་གང་ཡང་ལྡོག་པ་མེད་པས་སྲིད་པ་ལས་གྲོལ་བ་མི་སྲིད་དེ།
འཇུག་པ་ལས། ཁྱོད་ཀྱི་རྣལ་འབྱོར་བདག་མེད་མཐོང་བ་ཡིས། །གཟུགས་སོགས་དེ་ཉིད་
རྟོགས་པར་མི་འགྱུར་ཞིང་། །གཟུགས་ལ་དམིགས་ནས་འཇུག་ཕྱིར་འདོད་ཆགས་སོགས།།
སྐྱེ་འགྱུར་དེ་ཡི་ངོ་བོ་རྟོགས་མེད་ཕྱིར། །ཞེས་དང་། བདག་མེད་རྟོགས་ཚེ་རྟག་པའི་བདག་
སྤོང་ཞིང་། །ཞེས་སོགས་གསུངས་པའི་ཕྱིར།
གཉིས་པ་ནི། འདིར་འཁོར་ལོ་གསུམ་དང་དེའི་དྲང་ངེས་ཀྱི་འཇོག་ཚུལ་ཕྱོགས་
ཙམ་བརྗོད་པ་ལ་གྲུབ་མཐའ་སྨྲ་བ་བཞི་ལས། བྱེ་སྨྲས་ལུང་གི་ཆོས་འཁོར་མི་བཞེད་ཅིང་།
ཆོས་འཁོར་ལ་རྟོགས་པའི་ཆོས་འཁོར་གྱིས་ཁྱབ་པ་དང་དེའང་མཐོང་ལམ་ཁོ་ནར་འདོད་ལ།
མདོ་སྡེ་པས་ལུང་རྟོགས་ཀྱི་ཆོས་འཁོར་གཉིས་ཀ་བཞེད་ཅིང་ལུང་གི་ཆོས་འཁོར་ལ་བདེན་
བཞི་སྟོན་པའི་མདོ་ཚིག་ཙམ་ལས་གཞན་མི་འཇོག་གོ །བྱེ་མདོ་གཉིས་པོ་ཕལ་ཆེ་བས་སངས་
རྒྱས་ཀྱི་བཀའ་ལ་ངེས་དོན་གྱིས་ཁྱབ་པར་སྨྲ་ལ། དྲང་ངེས་གཉིས་ཀ་འདོད་པའང་ཡོད་པར་
རྟོག་གེ་འབར་བ་ལས་གསུངས་པར་བཤད་དོ། །སེམས་ཙམ་པ་རྣམས་ཀྱིས་མདོ་དགོངས་
འགྲེལ་ལས་འཁོར་ལོ་གསུམ་གྱི་དྲང་ངེས་ཕྱེ་བ་ལྟར་གྱི་རྗེས་སུ་འབྲངས་ནས་འཁོར་ལོ་དང་
པོ་ གཉིས་དྲང་དོན་དང༌། ཐ་མ་ངེས་དོན་དུ་བཞེད་ལ། དེའི་རྒྱུ་མཚན་ཡང་། འཁོར་ལོ་
གསུམ་གྱི་ཁྱད་པར་བརྗོད་བྱའི་ངོས་ནས་འཇོག་ཅིང་། བརྗོད་བྱའང་གཙོ་བོར་བདག་མེད་
སྟོན་ཚུལ་གྱི་དབང་དུ་བྱས་པ་སྟེ། འཁོར་ལོ་དང་པོའི་སྐབས་སུ་གང་ཟག་གི་བདག་མེད་ཙམ་
བསྟན་ཞིང་ཆོས་རྣམས་ལ་བདེན་གྲུབ་མ་བཀག་པ་དང་། བར་པའི་སྐབས་སུ་གསལ་བར་མ་
ཕྱེ་བར་ཆོས་ཐམས་ཅད་ལ་བདེན་པར་གྲུབ་པ་བཀག་ནས་ཆོས་ཀྱི་བདག་མེད་བསྟན་པ་
- 5 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
དང༌། ཐ་མའི་སྐབས་སུ་མཚན་ཉིད་གསུམ་ལ་སེམས་ཙམ་པ་རང་གིས་འདོད་པ་ལྟར་བདེན་
པར་གྲུབ་མ་གྲུབ་ཀྱི་ཁྱད་པར་གསལ་བར་ཕྱེ་ནས་ཆོས་ཀྱི་བདག་མེད་བསྟན་པ་སྟེ། བདག་
མེད་སྟོན་ཚུལ་སྐོར་གསུམ་བྱུང་པ་ལས། དང་པོ་གཉིས་ཀྱི་དངོས་བསྟན་ལྟར་སྒྲ་ཇི་བཞིན་དུ་
ཁས་བླང་དུ་མི་རུང་བས་དྲང་དོན་དང་། ཐ་མའི་དངོས་བསྟན་ལྟར་སྒྲ་ཇི་བཞིན་དུ་ཁས་བླང་
དུ་རུང་བའི་རྒྱུ་མཚན་གྱིས་ངེས་དོན་ཡིན་པར་བཞེད་དོ། །དབུ་མ་པའི་ལུགས་ལ་ནི། བློ་གྲོས་
མི་ཟད་པའི་མདོའི་རྗེས་སུ་འབྲངས་ནས་དྲང་ངེས་འབྱེད་དགོས་པར་ཚིག་གསལ་དང་དབུ་མ་
སྣང་བ་སོགས་ལས་གསུངས་ལ། དེའི་ཚུལ་ཡང་། མདོ་དེ་ལས། ངེས་པའི་དོན་གྱི་མདོ་སྡེ་ནི་
གང་། དྲང་བའི་དོན་གྱི་མདོ་སྡེ་ནི་གང་ཞེ་ན། མདོ་སྡེ་གང་དག་ཀུན་རྫོབ་སྒྲུབ་པ་བསྟན་པ་དེ་
དག་ནི་དྲང་བའི་དོན་ཞེས་བྱའོ། །མདོ་སྡེ་གང་དག་དོན་དམ་སྒྲུབ་པ་བསྟན་པ་དེ་དག་ནི་ངེས་
པའི་དོན་ཞེས་བྱའོ། །ཞེས་སོགས་གསུངས་ལ། དོན་ནི་དྲང་ངེས་ཀྱི་ཁྱད་པར་བརྗོད་བྱའི་སྒོ་
ནས་འཇོག་པར་བསྟན་ཏེ། ཆོས་དང་གང་ཟག་ལྟ་བུའི་ཀུན་རྫོབ་བདེན་པ་བརྗོད་བྱའི་གཙོ་
བོར་བྱས་ནས་སྟོན་པའི་མདོ་དྲང་དོན་དང་། ཆོས་དང་གང་ཟག་བདེན་མེད་ལྟ་བུའི་དོན་དམ་
བདེན་པ་བརྗོད་བྱའི་གཙོ་བོར་བྱས་ནས་སྟོན་པའི་མདོ་ངེས་དོན་དུ་འཇོག་ཚུལ་མདོར་བསྟན་
པ་ཡིན་ལ། ད་དུང་ལུང་དེའི་མཇུག་ཐོག་ཏུ་བདེན་གཉིས་སྟོན་པའི་མདོའི་ངོས་འཛིན་དང་
སྟོན་ལུགས་ཅི་འདྲ་བ་ཞིག་བསྟན་པས་བདེན་གཉིས་སྟོན་ཚུལ་དང་བཅས་གསལ་བར་
གསུངས་སོ། །ཡང༌། ཏིང་འཛིན་རྒྱལ་པོ་ལས། སྟོང་པ་བདེ་བར་གཤེགས་པས་བཤད་པ་
ལྟར། །ངེས་དོན་མདོ་སྡེ་དག་གི་བྱེ་བྲག་ཤེས། །གང་ལ་སེམས་ཅན་གང་ཟག་སྐྱེས་བུ་བསྟན།།
ཆོས་དེ་ཐམས་ཅད་དྲང་བའི་དོན་དུ་ཤེས། །ཞེས་གསུངས་ལ། འདིའི་དོན་མདོ་སྔ་མ་དང་འདྲ་
བར་ཚིག་གསལ་ལས་གསུངས་སོ། །དེའང་དྲང་དོན་དུ་འགྲོ་ལུགས་ལ། སྤྱིར་དྲང་དོན་གྱི་
མདོ་སྡེས་གདུལ་བྱ་ཁ་དྲང་བར་བྱ་བའང་ཡིན་མོད། འདིར་དྲང་ཞེས་པ་དེ་ཙམ་ལ་མི་བྱ་བར་
- 59 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མདོ་དེའི་དོན་གཞན་དུ་དྲང་ནས་བཤད་དགོས་པ་ལ་དྲང་དོན་ཞེས་བྱ་ཞིང་། དེ་ལ་དྲང་ཚུལ་
གཉིས་ཡོད་པ་ལས། ཕ་དང་མ་ནི་གསད་བྱ་ཞིང་། །ཞེས་པ་ལྟ་བུ་ནི་དངོས་བསྟན་སྒྲ་ཇི་
བཞིན་དུ་གཟུང་དུ་མི་རུང་བས་དེ་ལས་གཞན་དུ། ལས་ཀྱི་སྲིད་པ་དང་། སྲེད་པ་ལ་དྲང་ནས་
བཤད་དགོས་པ་སྟེ་འདི་ནི་དངོས་བསྟན་གཞན་དུ་དྲང་དགོས་པ་དང་། ཡང་འདུས་བྱས་
ཐམས་ཅད་མི་རྟག་ཅེས་གསུངས་པ་ལྟ་བུ་ནི་དངོས་བསྟན་སྒྲ་ཇི་བཞིན་དུ་གཟུང་དུ་རུང་
ཡང་མི་རྟག་པ་ཙམ་འདུས་བྱས་ཀྱི་གནས་ལུགས་མཐར་ཐུག་མ་ཡིན་པས་ད་དུང་དེ་ལས་
གཞན་དུ་དེའི་དེ་ཁོ་ན་ཉིད་འདུས་བྱས་བདེན་པས་སྟོང་པ་ལྟ་བུའི་དོན་དྲང་དགོས་པ་སྟེ། འདི་
ནི་དེ་ཁོ་ན་ཉིད་གཞན་དུ་དྲང་དགོས་པའོ། །ངེས་དོན་དུ་འགྲོ་ལུགས་ནི། ཆོས་རྣམས་ལ་
བདེན་པའི་སྐྱེ་བ་མེད། ཅེས་པ་ལྟ་བུ་སྤྲོས་པ་རྣམ་པར་བཅད་པའི་སྒོ་ནས་བསྟན་པ་ནི་དངོས་
བསྟན་དེ་ཉིད་དོན་དམ་མཐར་ཐུག་ཡིན་པས་དེ་ལས་གཞན་དུ་སུས་ཀྱང་གང་དུའང་དྲང་དུ་
མེད་པ་དང་། བསྟན་དོན་ལྟར་ལ་སྒྲུབ་བྱེད་ཀྱི་ཚད་མ་དང་བཅས་པ་ནི་ངེས་དོན་དུ་འཇོག་སྟེ།
དབུ་མ་སྣང་བ་ལས། ངེས་པའི་དོན་ཡང་གང་ལ་བྱ་ཞེ་ན། ཚད་མ་དང་བཅས་པ་དང་དོན་
དམ་པའི་དབང་དུ་མཛད་ནས་བཤད་པ་གང་ཡིན་པ་སྟེ། དེ་ནི་དེ་ལས་ལོགས་ཤིག་ཏུ་གཞན་
གྱིས་གང་དུའང་དྲང་བར་མི་ནུས་པའི་ཕྱིར། ཞེས་གསུངས་པས་སོ། །འདི་འདྲ་ནི་སྔར་གྱི་
འདྲེན་ཚུལ་གཉིས་གང་གི་སྒོ་ནས་ཀྱང་གཞན་དུ་དྲང་མི་ནུས་པས་དོན་ངེས་པའམ་ངེས་པའི་
དོན་ཞེས་བྱའོ། །དེ་ནི་འཇུག་པ་ལས། མདོ་གང་དེ་ཉིད་མ་ཡིན་བཤད་དོན་ཅན། །དྲང་དོན་
གསུངས་པའང་རྟོགས་ནས་དྲང་བྱ་ཞིང་། །སྟོང་ཉིད་དོན་ཅན་ངེས་དོན་ཤེས་པར་གྱིས།།
ཞེས་པ་ལྟར་རོ། །དྲང་ངེས་ཀྱི་འཇོག་ཚུལ་དེ་ཙམ་ལ་ཐལ་རང་གཉིས་ཁྱད་མེད་མོད། ད་དུང་
རང་རྒྱུད་པ་དག་གི་ལུགས་ལ། ངེས་དོན་གྱི་མདོ་ལ་དོན་དམ་བདེན་པ་གཙོ་བོར་སྟོན་པ་
དགོས་པར་མ་ཟད་སྒྲ་ཇི་བཞིན་པ་ཡིན་པའང་དགོས་པར་བཞེད་དོ། །དེའི་ཕྱིར་ཡུམ་འབུམ་
，
- 6 ] -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
པ་ལྟ་བུར་དེའང་འཇིག་རྟེན་གྱི་ཐ་སྙད་དུ་ཡིན་གྱི་དོན་དམ་པར་ནི་མ་ཡིན་ནོ། །ཞེས་པ་ལྟ་བུ་
དགག་བྱ་ལ་དོན་དམ་གྱི་ཁྱད་པར་དངོས་སུ་སྦྱར་བའི་ཚིག་སྐབས་འགར་བྱུང་པ་རྣམས་ནི་
ངེས་དོན་གྱི་མདོར་འཇོག་ལ། ཤེར་སྙིང་ལྟ་བུ་ནི་དོན་དམ་བདེན་པ་གཙོ་བོར་སྟོན་པ་ཡིན་
ནའང་། དགག་བྱ་ལ་དོན་དམ་གྱི་ཁྱད་པར་གསལ་བར་མ་སྦྱར་བའི་སྒྲ་ཇི་བཞིན་དུ་གཟུང་དུ་
མི་རུང་བས་དྲང་དོན་དུ་འཇོག་གོ །དེའི་རྒྱུ་མཚན་ཡང་། རང་རྒྱུད་པ་དག་གི་ལུགས་ལ་ཆོས་
གང་ལའང་དོན་དམ་པར་གྲུབ་པ་སོགས་མི་སྲིད་ཅིང་། ཡོད་ན་རང་བཞིན་གྱིས་གྲུབ་པ་
སོགས་སུ་ཡོད་དགོས་པར་བཞེད་ཚུལ་སྔར་བཤད་པ་ལྟར་ཡིན་པས། ཤེར་སྙིང་དུ། ཕུང་པོ་
ལྔ་པོ་དེ་དག་ཀྱང་རང་བཞིན་གྱིས་སྟོང་པར་ཞེས་སོགས་གསུངས་པ་སྒྲ་ཇི་བཞིན་དུ་གཟུང་མི་
ཐུབ་པས་དྲང་དོན་དུ་འཇོག་ལ། གལ་ཏེ་ཕུང་པོ་ལྔ་པོ་དེ་དག་ཀྱང་དོན་དམ་པར་རང་བཞིན་
གྱིས་སྟོང་པར་ཞེས་པ་ལྟ་བུའི་དགག་བྱའི་ཁྱད་པར་སྦྱར་ཡོད་ན་སྒྲ་ཇི་བཞིན་དུ་གཟུང་ཐུབ་
པས་ངེས་དོན་དུ་འཇོག་ཅེས་པའོ། །ཐལ་འགྱུར་བའི་ལུགས་ལ། དོན་དམ་པར་དང་རང་
བཞིན་གྱིས་གྲུབ་པ་སོགས་གང་སྦྱར་ཡང་དགག་བྱ་སྦྱར་བ་ལ་ཁྱད་མེད་དོ། །དེས་ན་རང་
རྒྱུད་པའི་ལུགས་ལ་འཁོར་ལོ་དང་པོ་དྲང་དོན་དང༌། བར་པ་ལ་རྒྱས་འབྲིང་བསྡུས་གསུམ་
ངེས་དོན་དང༌། ཤེར་ སྙིང་ལྟ་བུ་དྲང་དོན་དུ་བཞེད་པས་དྲང་ངེས་གཉིས་ཀྱི་ཆ་ཡོད་ལ།
སེམས་ ཙམ་ པས་ འདོད་ པ་ ལྟར་གྱི་མཚན་ཉིད་ གསུམ་ གྱི་རྣམ་གཞག་ སྟོན་ པའི་ ཐ་མ་
ལེགས་ཕྱེའི་ཆོས་འཁོར་ནི་དྲང་དོན་དུ་བཞེད་དོ། །འོན་ཀྱང་འདིའི་འཁོར་ལོ་ཐ་མ་ལ་དྲང་
ངེས་གང་དུ་འཇོག་པའི་སྐབས་འདིར་དཀའ་གནས་དང་འཆད་ཚུལ་མང་ངོ༌། །དྲང་དོན་དུ་
འཇོག་རྒྱུ་རྣམས་དགོངས་གཞི་གསུམ་གྱི་སྒོ་ནས་དྲང་དོན་དུ་འགྲེལ་ཚུལ་ཡང་འདིར་མ་སྤྲོས་
སོ༑ ༑ཐལ་འགྱུར་བའི་ལུགས་ལ། དགོངས་འགྲེལ་ལས་གསུངས་པའི་འཁོར་ལོ་དང་པོ་ལ་
དྲང་དོན་དགོས་ཀྱང༌། སྤྱིར་འཁོར་ལོ་དང་པོ་ལ་དྲང་ངེས་གཉིས་ཀྱི་ཆ་ཡོད་དེ། གང་ཟག་
- 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་ཆོས་རང་བཞིན་མེད་པར་སྟོན་པའི་འཁོར་ལོ་དང་པོ་ངེས་དོན་དང་། གང་ཟག་རང་རྐྱ་
ཐུབ་པའི་རྫས་ཡོད་ཀྱིས་སྟོང་པའི་གང་ཟག་གི་བདག་མེད་རགས་པ་ཙམ་སྟོན་པ་དང༌།
གཟུགས་སོགས་རང་གི་མཚན་ཉིད་ཀྱིས་གྲུབ་པར་གསུངས་པའི་འཁོར་ལོ་དང་པོ་ནི་དྲང་
དོན་ཡིན་ལ། དེ་དག་དྲང་དོན་དུ་འགྲེལ་ཚུལ་ནི། དགོངས་གཞི་གཟུགས་སོགས་ཐ་སྙད་དུ་
ཡོད་པ་ཙམ་ལ་དགོངས་ནས། དགོས་པ་རེ་ཞིག་བདག་མེད་ཕྲ་མོ་སྟོན་པའི་སྣོད་དུ་མི་རུང་བ་
རྣམས་ལ་གང་ཟག་གི་བདག་མེད་རགས་པ་ཙམ་བསྟན་ཏེ་བློ་སྦྱངས་ནས་རིམ་གྱིས་བདག་
མེད་ཕྲ་མོ་ལ་གཞུག་པའི་ཕྱིར་དང༌། སྒྲ་ཇི་བཞིན་པ་ལ་གནོད་བྱེད་ནི། རང་གི་མཚན་ཉིད་
ཀྱིས་གྲུབ་པ་འགོགས་བྱེད་ཀྱི་རིགས་པ་རྣམས་སོ། །འཁོར་ལོ་བར་པར་ཆོས་རྣམས་ལ་རང་
གི་མཚན་ཉིད་ཀྱིས་གྲུབ་པ་བཀག་ནས་ཆོས་རྣམས་ཐ་སྙད་ཙམ་དུ་ཡོད་པར་གསུངས་པ་ནི་
གདུལ་བྱ་ཐེག་ཆེན་གྱི་རིགས་ཅན་སྟོང་པ་རྟེན་འབྱུང་གི་དོན་དུ་རྟོགས་ནུས་པའི་དབང་པོ་
ཤིན་ཏུ་རྣོན་པོ་རྣམས་ལ་བསྟན་པའི་ངེས་དོན་མཐར་ཐུག་པའོ། །ལུགས་འདིར་ནི་ཡུམ་
འབུམ་པ་ལ་སོགས་དགག་བྱ་ལ་དོན་དམ་གྱི་ཁྱད་པར་དངོས་སུ་སྦྱར་བ་རྣམས་སྒྲ་ཇི་བཞིན་
པའི་ངེས་དོན་ཡིན་པར་མ་ཟད། ཤེར་སྙིང་ལྟ་བུར་དགག་བྱ་ལ་དོན་དམ་གྱི་ཁྱད་པར་ཚིག་
ཟིན་ལ་མ་སྦྱར་ཡང་མདོར་བསྟན་གྱི་སྐབས་སུ་རང་བཞིན་གྱིས་ཞེས་དགག་བྱ་དངོས་སུ་སྦྱར་
བ་རྒྱས་བཤད་ཀྱི་སྐབས་སུའང་དེ་ ལྟར་ གོ་ དགོས་ པ་དང༌ ། དེ་ ཙམ་ཡང་མ་སྦྱར་བར།
གཟུགས་མེད། ཚོར་བ་མེད་ཅེས་སོགས་ལྟ་བུ་སྟོང་ཉིད་སྟོན་པའི་མདོ་ཐམས་ཅད་ངེས་དོན་
གྱི་མདོ་ཡིན་པ་ལ་ཁྱད་པར་མེད་དེ། བརྗོད་བྱ་རིགས་མཐུན་པའི་འབུམ་པ་ལྟ་བུ་གཅིག་གི་
ནང་དུ་དགག་བྱའི་ཁྱད་པར་སྦྱར་བ་དེ་དེ་དང་བརྗོད་བྱ་མཐུན་པའི་མདོ་སྡེ་ཐམས་ཅད་ལའང་
དོན་གྱིས་སྦྱར་བར་བཞེད་པའི་ཕྱིར། དེས་ན་ཡུམ་མདོ་རྣམས་ལས། གཟུགས་མེད། ཚོར་བ་
མེད་ཅེས་སོགས་གསུངས་པ་དེ་དག་གིས་གཟུགས་ཚོར་སོགས་མེད་པར་སྟོན་པ་མིན་གྱི་དེ་
，
，
- 6 2



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། དོ༡༡
དག་རང་བཞིན་གྱིས་མེད་པར་སྟོན་པ་ཡིན་པས་ཁྱད་པར་ཤིན་ཏུ་ཆེའོ། །འཁོར་ལོ་ཐ་མར་
ཀུན་བཏགས་རང་གི་མཚན་ཉིད་ཀྱིས་མ་གྲུབ་ཅིང༌། གཞན་དབང་དང་ཡོངས་གྲུབ་རང་གི་
མཚན་ཉིད་ཀྱིས་གྲུབ་པར་བསྟན་པ་དྲང་དོན་ཏེ། དགོངས་གཞི་མཚན་ཉིད་གསུམ་ལ་སེམས་
ཙམ་པས་འདོད་པ་ལྟར་གྱི་མིང་བརྡས་བཞག་མ་བཞག་གི་ཁྱད་པར་ཐ་སྙད་ཙམ་དུ་ཡོད་པ་
ལ་དགོངས་ནས། དགོས་པ་གདུལ་བྱ་ཐེག་ཆེན་གྱི་རིགས་ཅན་ཡིན་ཡང་དང་པོ་ནས་ཆོས་
རྣམས་ལ་རང་མཚན་བཀག་པའི་ཆོས་ཀྱི་བདག་མེད་ཕྲ་མོ་བསྟན་ན་ལས་འབྲས་དང་འཆིང་
གྲོལ་སོགས་མེད་པར་འཛིན་པའི་ཆད་ལྟ་སྐྱེ་བས་དེ་སྤང་བའི་ཆེད་དང་། གཟུང་འཛིན་རྫས་
གཞན་གྱིས་སྟོང་པ་ལྟ་བུའི་ཆོས་ཀྱི་བདག་མེད་རགས་པ་བསྟན་པས་རྒྱུད་སྦྱངས་ཏེ་ཕྱི་ནས་
འཁོར་ལོ་བར་པ་ལས་བསྟན་པ་ལྟ་བུའི་ཆོས་ཀྱི་བདག་མེད་ཕྲ་མོ་ལ་གཞུག་པའི་ཕྱིར་རོ།།
དེས་ན་འཁོར་ལོ་བར་ཐ་གཉིས་ཀྱི་གདུལ་བྱ་ལ་དབང་པོ་རྣོ་རྟུལ་གྱི་ཁྱད་པར་ཡོད་དོ། །
སྒྲ་ཇི་བཞིན་པ་ལ་གནོད་བྱེད་ནི། ཆོས་རྣམས་རང་གི་མཚན་ཉིད་ཀྱིས་གྲུབ་པར་
འདོད་པའི་ཕྱོགས་ལ་བྱ་བྱེད་སོགས་གང་ཡང་བཞག་ཏུ་མི་རུང་བ་དང་། དེས་སྟོང་པར་འདོད་
པའི་ཕྱོགས་ལ་བྱ་བྱེད་སོགས་ཐམས་ཅད་རུང་བར་སྟོན་པའི་རིགས་པ་རྩ་ཤེ་སོགས་ལས་
གསུངས་པ་རྣམས་སོ། །སྤྱིར་དྲང་དོན་གྱི་མདོ་ཡིན་ན་དྲང་དོན་དགོངས་པ་ཅན་ཡིན་མི་
དགོས་ཀྱང་དྲང་དོན་དགོངས་པ་ཅན་ཡིན་ན་དགོངས་གཞི་སོགས་གསུམ་ཡོད་དགོས་སོ།།
ཡང་གཟུངས་རྒྱལ་གྱིས་ཞུས་པའི་མདོ་ལས། རིགས་ཀྱི་བུ་འདི་ལྟ་སྟེ། ནོར་བུ་མཁན་མཁས་
པ་ནོར་བུ་སྦྱོང་ཚུལ་ལེགས་པར་ཤེས་པ་དེས་ཞེས་སོགས་ནོར་བུ་མཁན་གྱིས་བཀྲུ་བ་གསུམ་
དང་ཕྱི་བ་གསུམ་གྱིས་ནོར་བུ་སྤྱོད་པའི་དཔེས་རྒྱལ་བས་ཀྱང་སེམས་ཅན་གྱི་ཁམས་མཁྱེན་
ནས་མི་རྟག་སྡུག་བསྔལ་བདག་མེད་སོགས་ཀྱི་གཏམ་གྱིས་འཁོར་བར་སྐྱོ་བ་བསྐྱེད་ནས་
ཆོས་འདུལ་བར་འཛུད་པ་དང༌། དེའི་འོག་ཏུ་སྟོང་ཉིད་མཚན་མེད་སོགས་ཀྱི་གཏམ་གྱིས་དེ་
- 6 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་གཤེགས་པའི་ཚུལ་རྟོགས་པར་མཛད་པ་དང་དེའི་འོག་ཏུ་ཕྱིར་མི་ལྡོག་པའི་འཁོར་
ལོའི་གཏམ་སོགས་ཀྱིས་སེམས་ཅན་དེ་དག་སངས་རྒྱས་ཀྱི་ཡུལ་ལ་འཛུད་པར་མཛད་པ་སྟེ།
གདུལ་བྱ་བཀྲི་བའི་རིམ་པ་གསུམ་གསུངས་པ་ནི་འཁོར་ལོ་གསུམ་དང་དོན་མི་གཅིག་སྟེ་
འཁོར་ལོ་གསུམ་ནི་ཐེག་པ་ཆེ་ཆུང་གི་གདུལ་བྱ་རྒྱུད་ཐ་དད་པའི་དབང་དུ་བྱས་ལ་འདི་ནི་གང་
ཟག་གཅིག་ལམ་ལ་རིམ་གྱིས་བཀྲི་ཚུལ་ཡིན་པས་སོ། །དེས་ན་མདོ་འདིས་གནས་སྐབས་
ཐེག་དམན་གྱི་རིགས་ཅན་ལམ་ལ་རིམ་གྱིས་བཀྲི་བའི་ཚུལ་དང་། དང་པོ་ནས་ཐེག་ཆེན་དུ་
རིགས་ངེས་པའི་ལམ་གྱི་རིམ་པ་ཞིག་སྟེ་གཉིས་བསྟན་ཏོ། །འོ་ན་སེམས་ཙམ་པས་བཀྲལ་བ་
ལྟར་གཞན་དབང་ཡོངས་གྲུབ་གཉིས་བདེན་གྲུབ་ཡིན་པ་དང༌། དབུ་མ་པས་བཀྲལ་བ་ལྟར་
དེ་གཉིས་བདེན་སྟོང་ཡིན་པའི་ཚུལ་དེ་གཉིས་ཀའང་མདོའི་དོན་དུ་འཇོག་དགོས་ན་མདོ་དོན་
གཉིས་གཅིག་གིས་གཅིག་བཀག་པར་འགྱུར་ཞིང་གསུང་བ་པོ་ལའང་ནང་འགལ་ཡོད་པར་
འགྱུར་རོ་སྙམ་ན། སྐྱོན་མེད་དེ། གདུལ་བྱ་སེམས་ཙམ་པ་ལྟ་བུའི་བློ་ལ་ལྟོས་ཏེ་གཞན་དབང་
ཡོངས་གྲུབ་བདེན་གྲུབ་ཡིན་པ་དེ་འཁོར་ལོ་ཐ་མའི་མདོའི་དོན་དང་། དབུ་མ་པ་ལྟ་བུའི་བློ་
ལ་ལྟོས་ཏེ་དེ་གཉིས་བདེན་མེད་ཡིན་པ་དེ་འཁོར་ལོ་བར་པའི་མདོའི་དོན་ཡིན་པས། གདུལ་
བྱའི་བསམ་པའི་དབང་གིས་དེ་ལྟར་བསྟན་པས་མདོའི་དོན་བཀག་པར་མི་འགྱུར་ལ་གསུང་
བ་པོ་ལ་ནང་འགལ་ཡོད་པར་ཡང་མི་འགྱུར་རོ། །དེའང་གཞན་དབང་ཡོངས་གྲུབ་བདེན་
གྲུབ་ཏུ་བསྟན་པ་དེ་མདོ་དགོངས་འགྲེལ་གྱི་བརྗོད་བྱའི་དོན་ཡིན་ཀྱང་གསུང་བ་པོའི་རང་
ལུགས་ཀྱི་དགོངས་པ་མིན་ཏེ་བདེན་པར་གྲུབ་པའི་ཆོས་ནི་ཡུལ་དུས་གྲུབ་མཐའ་གང་དུའང་
འཇོག་མི་ནུས་པའི་ཕྱིར། འཇུག་པ་ལས། སངས་རྒྱས་རྣམས་ཀྱིས་ནི། འགར་ཡང་དངོས་པོ་
བདེན་ཡོད་ཅེས་མ་བསྟན་ཏོ། །ཞེས་སངས་རྒྱས་རྣམས་ཀྱིས་རང་ལུགས་ལ་གསུང་རབ་
འགར་ཡང་དངོས་པོ་བདེན་པར་ཡོད་ཅེས་མ་བསྟན་པའི་ཕྱིར། ཞེས་པའོ། །འདིའི་རང་
- 6 4 -



rt，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
འགྲེལ་དུ། སྲིད་ པ་ གསུམ་ ནི་ བཏགས་པ་ཙམ། །ངོ་བོ་ཉིད་ ཀྱིས་དངོས་ པོ་མེད། །ཅེས་
སོགས་ལང་གཤེགས་ཀྱི་ལུང་གིས་སྒྲུབ་པར་མཛད་དོ། །དེ་བཞིན་དུ་དགོངས་འགྲེལ་ལས་
གཞན་དབང་བདེན་མེད་དུ་བཟུང་ན་མཚན་ཉིད་གསུམ་ག་ལ་སྐུར་འདེབས་སུ་འགྱུར་བར་
གསུངས་པའང་། ཐེག་ཆེན་གྱི་རིགས་ཅན་ཡིན་ཡང་སྟོང་པ་རྟེན་འབྱུང་གི་དོན་དུ་གོ་མི་ནུས་
པའི་གདུལ་བྱའི་ངོར་དེ་ལྟར་གསུངས་ཀྱང་། དེ་ལྟར་གོ་ནུས་པའི་གདུལ་བྱ་བློ་མཆོག་དང་
ལྡན་པའི་ངོར་གཞན་དབང་བདེན་མེད་དུ་བསྟན་པ་ལྟར་རྟོགས་ན་དེ་ཉིད་སྐུར་འདེབས་ཀྱི་ལྟ་
བ་འགོག་པའི་ཐབས་མཆོག་ཏུ་འགྱུར་རོ། །དེ་ལ་འཁོར་ལོ་བར་པ་ངེས་དོན་དང་ཐ་མ་དྲང་
དོན་ཡིན་ཀྱང་གདུལ་བྱ་འགའི་ངོར་ཐ་མ་ངེས་དོན་དང་བར་པ་དྲང་དོན་དུ་འགྲོ་བའང་མི་
འགལ་ཏེ། བཞི་བརྒྱ་པར། དམ་པ་མིན་ལ་བདག་འཛིན་མཆོག །བདག་མེད་སྟོན་པ་མ་ཡིན་
ནོ༑ ༑ཞེས་གདུལ་བྱ་འགའ་ལ་བདག་དང་བདག་མེད་བསྟན་པ་གཉིས་ལས་སྔ་མ་མཆོག་ཏུ་
བཤད་པ་བཞིན་ནོ། །དེས་ན་སྟོང་པ་དང་རྟེན་འབྱུང་འགལ་མེད་དུ་ཤེས་མི་ནུས་པ་དེ་སྲིད་དུ་
ཆོས་འགའ་ཞིག་བདེན་ལ་འགའ་ཞིག་མི་བདེན་པའི་རྣམ་དབྱེ་མཛད་ནས་བདག་མེད་པའི་
ཕྱོགས་རེ་བསྟན་ནས་གདུལ་བྱ་རིམ་གྱིས་གཞུག་ཚུལ་སྔར་རིགས་པ་དྲུག་ཅུ་པ་དང་རིན་ཆེན་
ཕྲེང་བར་དྲངས་པ་ལྟར་རོ། །དེ་ལྟར་སེམས་ཙམ་པས་བཞག་པ་ལྟར་གྱི་མཚན་ཉིད་གསུམ་
གྱི་རྣམ་གཞག་དྲང་དོན་དུ་འགྲེལ་ན། ཐལ་འགྱུར་བ་རང་ལུགས་ལ་མཚན་ཉིད་གསུམ་གྱི་
འཇོག་ ཚུལ་ ཇི་ ལྟར་ ཡིན་སྙམ་ན། དེ་ནི་འདི་ལྟར། གཟུགས་ལ་སོགས་པའི་ཆོས་རྣམས་
གཞན་དབང༌། དེ་རྣམས་རང་བཞིན་གྱིས་གྲུབ་པ་ཀུན་བཏགས། དེ་རྣམས་ཀྱི་རང་བཞིན་
གྱིས་གྲུབ་པས་སྟོང་པ་ཡོངས་གྲུབ་ཏུ་བྱས་པའི་ངོ་བོ་ཉིད་གསུམ་གྱི་རྣམ་གཞག་འཐད་དེ།
དཔེར་ན། གདགས་གཞིའི་ཐག་ཁྲ་དེ་གཞན་དབང་། དེའི་སྟེང་གི་སྦྲུལ་དེ་མེད་བཞིན་དུ་
བཏགས་པའི་ཀུན་བཏགས། སྦྲུལ་དངོས་ཀྱི་སྟེང་དུ་གནས་ཚོད་ལ་གྲུབ་པའི་ཡོངས་གྲུབ་ཏུ་
- 6 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཇོག་སྟེ། འཇུག་པ་རང་འགྲེལ་ལས། དཔེར་ན་སྦྲུལ་ནི་ཐག་པ་བསྡོགས་པའི་རྟེན་ཅིང་
འབྲེལ་བར་འབྱུང་བ་ལ་བཏགས་པ་ཡིན་ཏེ། ཞེས་སོགས་གསུངས་པའི་ཕྱིར། ལུང་དེའི་
མཇུག་ཏུ། དེ་ལྟར་ངོ་བོ་ཉིད་གསུམ་རྣམ་པར་བཞག་པ་རྟོགས་པར་བྱས་ནས་མདོའི་དགོངས་
པ་རྣམ་པར་བཤད་པར་བྱའོ། །ཞེས་གསུངས་ཏེ་བཤད་ཚུལ་དེ་ལ་བརྟེན་ནས་ཡུམ་གྱི་བྱམས་
ཞུས་ཀྱི་ལེའུ་ངེས་དོན་དང་དགོངས་འགྲེལ་བྱམས་ཞུས་ཀྱི་ལེའུ་དྲང་དོན་དུ་འགྲུབ་པར་
གསུངས་ལ། ཡུམ་གྱི་བྱམས་ཞུས་ཀྱི་དོན་བསྡུ་ན། གཟུགས་ལ་སོགས་པའི་ཆོས་རྣམས་ལ་
གདགས་གཞི་གཞན་དབང་གི་ཆ་རེ། བཏགས་ཆོས་ཀུན་བཏགས་ ཀྱི་ཆ་རེ་དང་དེས་སྟོང་
པའི་ཡོངས་གྲུབ་ཀྱི་ཆ་ རེ་བཞག་ནས་སྟོང་ཉིད་ ཕྲ་མོ་བསྟན་པ་ལ་སྦྱར་དགོས་སོ། །དེ་
གཟུགས་ལ་མཚོན་ན། གཟུགས་དེ་རྣམ་བཏགས་ཀྱི་གཟུགས། གཟུགས་རང་བཞིན་གྱིས་
གྲུབ་པ་དེ་ཀུན་བཏགས་ཀྱི་གཟུགས། གཟུགས་རང་བཞིན་གྱིས་གྲུབ་པས་སྟོང་པའི་སྟོང་
ཉིད་དེ་ཆོས་ཉིད་ཀྱི་གཟུགས་ཏེ། སྔ་མ་གཟུགས་མཚན་ཉིད་པ་དང་། ཕྱི་མ་གཉིས་གཟུགས་
བཏགས་པ་བའོ། །དེ་ལྟར་དུ་ཆོས་གཞན་ལའང་སྦྱར་བར་གསུངས་སོ། །དེས་ན་དབུ་མ་པ་
རང་ལུགས་ལ་མཚན་ཉིད་གསུམ་ག་བདེན་པར་མེད་མཉམ། ཐ་སྙད་དུ་ཡོད་མཉམ་ཡིན་
པའི་ཚུལ་དེ་ལེགས་པར་ཤེས་ན། དགོངས་འགྲེལ་བྱམས་ཞུས་ལས། གཞན་དབང་ཡོངས་
གྲུབ་གཉིས་བདེན་གྲུབ་ཏུ་བསྟན་པ་དྲང་དོན་དུ་འགྲུབ་པ་ལ་ཚེགས་མེད་དོ། །འདི་དག་རྒྱ་
ཆེར་དྲང་ངེས་རྣམ་འབྱེད་སོགས་ལས་ཤེས་པར་བྱའོ། །ཡང་། ཀུན་རྫོབ་ཏུ་ཡང་འགལ་ཞེ་ན།།
ཞེས་སོགས་གསུངས། འདིར་བདེན་བཞིའི་མི་རྟག་སོགས་བཅུ་དྲུག་ཕྲ་རགས་རྟོགས་པའི་
ལམ་གྱི་འཇོག་ཚུལ་ལ། གྲུབ་མཐའ་འོག་མས་འདོད་པ་ལྟར་གྱི་མངོན་པ་གཉིས་ནས་བཤད་
པ་ལྟར་གྱི་རགས་པའི་མི་རྟག་སོགས་བཅུ་དྲུག་རྟོགས་པའི་ལམ་གཅིག་དང་ཐལ་འགྱུར་བས་
བཞེད་པའི་ཕྲ་བའི་མི་རྟག་སོགས་བཅུ་དྲུག་རྟོགས་པའི་ལམ་གཅིག་སྟེ་གཉིས་ཡོད་པ་ལས།
-j
-



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
རང་རྒྱུད་པ་མན་ཆད་ཀྱིས་ལམ་སྔ་མ་ཙམ་གྱིས་ཀྱང་སྲིད་པ་ལས་གྲོལ་ནུས་པར་བཞེད་ལ།
དེ་ཡང་མི་རྟག་སོགས་བཅུ་དྲུག་གི་ནང་ནས་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་
པའི་བདག་མེད་མངོན་སུམ་དུ་རྟོགས་ཟིན་གོམས་པའི་ལམ་དེ་གྲོལ་བའི་ཐོབ་བྱེད་ཀྱི་ལམ་
དངོས་དང་རྣམ་པ་གཞན་རྣམས་དེ་སྐྱེད་བྱེད་ཀྱི་ཐབས་སུ་བྱ་དགོས་ཏེ། མངོན་པ་ཀུན་བཏུས་
ལས། བདག་མེད་པའི་ཡིད་བྱེད་ཀྱིས་ཉོན་མོངས་སྤོང་བ་དང་རྣམ་པ་ལྷག་མ་རྣམས་དེ་
ཡོངས་སུ་སྦྱོང་བའི་ཐབས་སུ་གསུངས་ལ། རྣམ་འགྲེལ་ལས་ཀྱང་། སྟོང་ཉིད་ལྟ་བས་གྲོལ་
འགྱུར་གྱི། །སྒོམ་པ་ལྷག་མ་དེ་དོན་ཡིན། །ཞེས་སྔ་མ་ལྟར་གསུངས། འདིའི་སྟོང་ཉིད་ཅེས་
པ་རང་རྐྱ་ཐུབ་པའི་རྫས་ཡོད་ཀྱིས་སྟོང་པའི་བདག་མེད་ལ་བྱའོ། །རང་རྒྱུད་པ་མན་ཆད་ཀྱིས་
གང་ཟག་རང་གི་མཚན་ཉིད་ཀྱིས་གྲུབ་པས་སྟོང་པ་གང་ཟག་གི་བདག་མེད་དུ་མི་འཇོག་ཅིང་
གང་ཟག་རང་གི་མཚན་ཉིད་ཀྱིས་གྲུབ་པར་འཛིན་པ་གང་ཟག་གི་བདག་འཛིན་དུའང་མི་
འཇོག་པ་ནི་དེ་དག་གིས་རང་མཚན་བཞེད་པའི་དབང་གིས་ཡིན་ནོ། །ཐལ་འགྱུར་བས་གང་
ཟག་གི་བདག་མེད་ཕྲ་མོ་རྟོགས་པ་ལ་གང་ཟག་རང་བཞིན་གྱིས་གྲུབ་པས་སྟོན་པ་རྟོགས་
དགོས་ པ་ དང༌ ། དེ་ ལྟའི་བདག་མེད་ ཕྲ་མོ་རྟོགས་པའི་ལམ་བདེན་དང༌། དེའི་ སྟོབས་
ཀྱིས་སྤང་བྱའི་ས་བོན་སྤངས་པའི་འགོག་བདེན་སོགས་ཀྱི་ཁྱད་ཆོས་ཕྲ་བའི་མི་རྟག་སོགས་
བཅུ་དྲུག་རྟོགས་ཟིན་གོམས་པར་བྱས་པས་འཁོར་བ་ལས་གྲོལ་དགོས་པར་བཞེད་དོ། །འདི་
པས་གང་ཟག་རང་མཚན་གྱིས་གྲུབ་པས་སྟོང་པ་གང་ཟག་གི་བདག་མེད་དང་། གང་ཟག་
རང་མཚན་གྱིས་གྲུབ་པར་འཛིན་པ་གང་ཟག་གི་བདག་འཛིན་དུ་འཇོག་པ་ནི་ཐ་སྙད་དུའང་
རང་ མཚན་ མི་ བཞེད་ པའི་ དབང་ གིས་ ཡིན་ ནོ། །འོག་ཏུ། བདེན་པ་མཐོང་བས་ གྲོལ་
འགྱུར་གྱིས། །ཞེས་སོགས་རྩོད་པ་ལན་བཅས་ཀྱི་དོན་ཡང་འདི་དག་ཁོ་ན་ལྟར་ཤེས་པར་
བྱའོ། །འོ་ན་མི་རྟག་སོགས་བཅུ་དྲུག་ལ་ཕྲ་རགས་གཉིས་གཉིས་སུ་འབྱེད་ཚུལ་ཇི་ལྟར་ཞེ་ན།
- 6 7 -



-
-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་བདག་འཛིན་གྱིས་བསྐྱེད་པའི་ཟག་
བཅས་ཀྱི་ཕུང་པོ་དེ་རགས་པའི་སྡུག་བསྔལ་བདེན་པ་དང༌། དེ་འདྲའི་བདག་འཛིན་གྱིས་
དྲངས་པའི་ལས་ཉོན་རྣམས་རགས་པའི་ཀུན་འབྱུང་བདེན་པ་དང་། རང་རྐྱ་ཐུབ་པའི་རྫས་
ཡོད་ཀྱིས་སྟོང་པའི་བདག་མེད་མངོན་སུམ་དུ་རྟོགས་ཟིན་གོམས་པས་མངོན་པ་གཉིས་ནས་
བཤད་པའི་ཉོན་མོངས་མངོན་གྱུར་རེ་ཞིག་སྤངས་པའི་སྤངས་པ་དེ་རགས་པའི་འགོག་བདེན་
དང༌། དེ་འདྲའི་བདག་མེད་མངོན་སུམ་དུ་རྟོགས་པའི་ལམ་དེ་རགས་པའི་ལམ་བདེན་དུ་
འཇོག་ལ། དེ་འདྲའི་བདེན་བཞིའི་སྟེང་གི་མི་རྟག་སྡུག་བསྔལ་སོགས་ཀྱི་ཁྱད་ཆོས་རགས་པ་
བཅུ་དྲུག་དང་། ཡང་གང་ཟག་རང་གི་མཚན་ཉིད་ཀྱིས་གྲུབ་པར་འཛིན་པའི་གང་ཟག་གི་
བདག་འཛིན་གྱིས་བསྐྱེད་པའི་ཟག་བཅས་ཀྱི་ཕུང་པོ་དེ་ཕྲ་བའི་སྡུག་བདེན་དུ་འཇོག་པ་
སོགས་དང་། དེ་དག་གི་ཁྱད་ཆོས་ཕྲ་བའི་མི་རྟག་སོགས་བཅུ་དྲུག་ཏུ་འབྱེད་ཚུལ་བཅས་སྔ་
མའི་རིགས་འགྲེ་སྦྱར་ནས་ཤེས་པར་བྱའོ། །འོན་ཀྱང་སྡུག་བདེན་ལྟ་བུ་ལ་ཁྱད་གཞི་རང་ལ་
ཕྲ་རགས་བཞག་པ་ཙམ་གྱི་སྒོ་ནས་ཕྱེ་ན་མ་གཏོགས་དེའི་ཁྱད་ཆོས་མི་རྟག་སྡུག་བསྔལ་ལྟ་བུ་
ལ་རང་གི་ངོས་ནས་ཕྲ་རགས་ཕྱེ་མི་ནུས་ཏེ་མི་རྟག་པ་སྔ་ཕྱི་གཉིས་ཀ་ཕྲ་བའི་མི་རྟག་པ་ཡིན་
ཕྱིར་ཞེས་རིགས་པར་སྨྲ་བ་འགའ་གསུང་། རགས་པའི་འགོག་བདེན་ནི་མངོན་པ་གཉིས་
ནས་བཤད་པའི་ཉོན་མོངས་མངོན་གྱུར་རེ་ཞིག་སྤངས་པ་ཙམ་གྱི་ཆ་ནས་བཞག་པ་ཡིན་པས།
དེ་མངོན་པ་ནས་བཤད་པའི་འགོག་བདེན་ཡིན་ཀྱང་སྤང་བྱ་གང་གིའང་ས་བོན་སྤངས་པའི་
ཆ་ནས་བཞག་པ་མ་ཡིན་པའི་ཕྱིར་འགོག་བདེན་མཚན་ཉིད་པར་མི་འཇོག་སྟེ། མངོན་པ་
གཉིས་ནས་བཤད་པའི་དགྲ་བཅོམ་བཞིན་ནོ། །ཐལ་འགྱུར་བའི་ལུགས་འདིར་ནི། བདག་
མེད་ཕྲ་མོ་རྟོགས་པའི་མཐོང་ལམ་མ་ཐོབ་པའི་སྔ་རོལ་གྱི་སོ་སྐྱེའི་རྒྱུད་ལ་རགས་པའི་མི་རྟག་
སོགས་བཅུ་དྲུག་མངོན་སུམ་དུ་རྟོགས་པའི་རྣལ་འབྱོར་མངོན་སུམ་ཡོད་ཆོག་པར་བཞེད་དོ།།
༥
- 6 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
འདིར། རྣལ་འབྱོར་ཀུན་རྫོབ་ཉེས་མེད་དེ། །འཇིག་རྟེན་ལ་ལྟོས་དེ་ཉིད་མཐོང་། །ཞེས་པས་
ཀྱང་དེ་ཡོད་པ་གསལ་བར་བསྟན་ཏོ། །འདི་མདོ་སེམས་རང་རྒྱུད་པ་རྣམས་ཀྱི་ལུགས་དང་མི་
འདྲ་སྟེ་དེ་དག་གིས་རྣལ་འབྱོར་མངོན་སུམ་ལ་འཕགས་པའི་ཡེ་ཤེས་ཀྱིས་ཁྱབ་པར་བཞེད་
པའི་ཕྱིར་རོ། །ཡང་། གལ་ཏེ་དོན་དམ་མྱ་ངན་འདས། །ཞེས་སོགས་གསུངས།
འདིར་འཁོར་འདས་ཀྱི་རྣམ་གཞག་མདོ་ཙམ་འཆད་ན། དེ་ལ་ཐར་པ་དང་མྱང་
འདས་དོན་གཅིག་ལ། གང་ལས་ཐར་རྒྱུའི་འཁོར་བ་ཞེས་བྱ་བ་དེ་གང་ཡིན་སྙམ་ན། ལས་
ཉོན་གྱི་དབང་གིས་གཅིག་ནས་གཅིག་ཏུ་བརྒྱུད་དེ་སྐྱེ་བ་ལེན་པའམ་ཉིང་མཚམས་སྦྱོར་བའི་
ཆ་དེ་འཁོར་བ་དངོས་ཡིན་ཏེ། ཀླུ་སྒྲུབ་ཀྱིས། སྐྱེ་འདི་སྡུག་བསྔལ་སྲིད་པ་ཞེས་བགྱི་བ། །ཞེས་
དང༌། སྐྱེས་རབས་ལས་ཀྱང༌། སྐྱེ་བའི་རྫོངས་ལས་ཚེགས་ཆུང་ཐར་བར་འགྱུར། །ཞེས་
གསུངས། དེའང་འཁོར་བ་རང་ལ་ལྟོས་པའི་བྱ་བྱེད་ལས་གསུམ་སོ་སོར་བཞག་ན། གང་
འཁོར་ན་དབང་མེད་དུ་སྐྱེ་བ་ལེན་པའི་སེམས་ཅན་དེ་འཁོར། གང་ལ་འཁོར་ན་ཉེར་ལེན་གྱི་
ཕུང་པོ་ཞིག་ལ་འཁོར། གང་དུ་ཇི་ལྟར་འཁོར་ན་སྲིད་རྩེ་ནས་མནར་མེད་ཀྱི་བར་འདིར་མི་
འཁོར་བའི་སྐབས་ཅུང་ཟད་ཀྱང་མེད་པར་འཁོར། རྐྱེན་གང་གིས་འཁོར་ན། ལས་ཉོན་གྱི་
དབང་གིས་འཁོར་ལ། དེའང་། བསོད་ནམས་མ་ཡིན་པའི་ལས་དང༌། དེའི་ཉོན་མོངས་ཀྱི་
དབང་གིས་ངན་འགྲོར་འཁོར་ཞིང་དེའང་འབད་མི་དགོས་པར་རང་གི་ངང་གིས་འཇུག་པ་
དང༌། བསོད་ནམས་དང་མི་གཡོ་བའི་ལས་དང༌། དེའི་ཉོན་མོངས་པའི་དབང་གིས་བདེ་
འགྲོར་འཁོར་ལ་དེའི་རྒྱུ་རྣམས་འབད་རྩོལ་ཆེན་པོས་སྒྲུབ་དགོས་པའི་ཕྱིར་དཀའ་སྟེ། འདུལ་
བ་ལུང་ལས། བདེ་འགྲོ་དང་ངན་འགྲོ་ནས་འཕོས་ཏེ་ངན་འགྲོར་འགྲོ་བ་ནི་ས་ཆེན་པོའི་རྡུལ་
དང༌། དེ་གཉིས་ནས་འཕོས་ཏེ་བདེ་འགྲོར་འགྲོ་བ་ནི་ཕྱག་སེན་གྱི་རྩེ་མོས་བཞེས་པའི་རྡུལ་
དང་འདྲ་བར་གསུངས་པའི་ཕྱིར། རིགས་པ་དྲུག་ཅུ་པའི་འགྲེལ་པར། ཉེ་བར་ལེན་པའི་ཕུང་
- 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པོ་ལྔ་ནི་འཁོར་བ་རང་གི་ངོ་བོ། ཞེས་དང་། རྣམ་འགྲེལ་ལས། སྡུག་བསྔལ་འཁོར་བ་ཅན་
ཕུང་པོ། །ཞེས་པའི་ལུང་དག་གིས་ནི་ལས་ཉོན་གྱི་དབང་གིས་གང་ལ་འཁོར་ཞིང་སྐྱེ་བ་
བླངས་པའི་ཉེར་ལེན་གྱི་ཕུང་པོ་དེ་སྡུག་བསྔལ་བདེན་པ་ཡིན་པར་གཙོ་བོར་བསྟན་གྱི་འཁོར་
བ་དངོས་ནི་སྔར་བཤད་པ་ལྟར་རོ། །གནས་གང་དུ་ཚུལ་ཇི་ལྟར་འཁོར་ཚུལ་སོགས་སླར་
ཡང་བཤད་ན། བསླབ་བཏུས་སུ་ རྒྱ་ཆེར་རོལ་པ་དྲངས་པ་ལས། སྲིད་གསུམ་རྒ་དང་ནད་
ཀྱི་སྡུག་བསྔལ་འབར། །འདི་ནི་འཆི་མེ་རབ་འབར་མགོན་མེད་པ། །སྲིད་ལས་འབྱུང་ལ་
འགྲོ་བ་རྟག་ཏུ་རྨོངས། །བུམ་པར་ཆུད་པའི་བུང་བ་འཁོར་བ་བཞིན། །ཞེས་དང་། སྲིད་སྲེད་
མ་རིག་དབང་གིས་སྐྱེ་བོ་རྣམས། །མི་དང་ལྷ་གནས་ངན་སོང་ལམ་གསུམ་པོ། །འགྲོ་བ་ལྔ་པོ་
དག་ཏུ་མི་མཁས་འཁོར། །དཔེར་ན་རྫ་མཁན་འཕང་ལོ་འཁོར་བ་བཞིན། །ཞེས་འགྲོ་བ་
རྣམས་ལམ་རྒྱུད་ལྔར་བུམ་ནང་གི་བུང་བ་དང་ རྫ་ མཁན་ གྱི་འཕང་ལོ་ལྟར་འཁོར་བར་
གསུངས་སོ། །འཇུག་པ་རྩ་འགྲེལ་དུ། ང་དང་ང་ཡིར་འཛིན་པའི་འཇིག་ལྟའི་དབང་གིས་
འགྲོ་བ་རྣམས་རང་དབང་མེད་པར་འཁོར་བར་འཁོར་ཚུལ། ཟོ་ཆུན་གྱི་འཕྲུལ་འཁོར་དང་
འདྲ་བར་བསྟན་ཏེ། ཟོ་ཆུན་དེ་ཐག་པས་བསྡམས་པ་ལྟར་སེམས་ཅན་རྣམས་ལས་ཉོན་གྱིས་
བཅིངས་པ་དང་། དེ་སྐོར་མཁན་ལ་རག་ལས་པ་ལྟར་སེམས་ཅན་སྲིད་པར་འཁོར་བ་དེ་མ་ཞི་
ཞིང་མ་དུལ་བའི་རྣམ་ཤེས་ཤིག་ལ་རག་ལས་པ་དང༌། དེ་ཁྲོན་པའི་རྩ་རྩེ་ཀུན་ཏུ་འཁོར་བ་
ལྟར་འགྲོ་བ་རྣམས་སྲིད་རྩེ་ནས་མནར་མེད་ཀྱི་བར་ལ་འཁོར་བ་དང༌། དེ་ཐུར་དུ་ངང་གིས་
འགྲོ་ཞིང་། གྱེན་དུ་འདྲེན་པ་ལ་འབད་རྩོལ་ཆེན་པོ་དགོས་པ་ལྟར་འགྲོ་བ་རྣམས་ངན་འགྲོར་
ངང་གི་འགྲོ་ཞིང་བདེ་འགྲོར་འགྲོ་བ་ལ་འབད་རྩོལ་ཆེན་པོ་དགོས་པ་དང་། དེ་འཁོར་བའི་ཚེ་
སྔ་ཕྱིའི་གོ་རིམ་ངེས་དཀའ་བ་ལྟར་འགྲོ་བ་རྣམས་སྲིད་པར་འཁོར་བའི་ཚེ་རྟེན་འབྲེལ་ཡན་
ལག་བཅུ་གཉིས་ཀྱི་སྔ་ཕྱིའི་གོ་རིམ་ངེས་དཀའ་བ་དང༌། དེ་འཁོར་བའི་ཚེ་ཕན་ཚུན་གྱི་རྩིག་
-7 (3 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
པས་གཅོག་པ་ལྟར་འགྲོ་བ་རྣམས་སྲིད་པར་འཁོར་བའི་ཚེ་སྡུག་བསྔལ་གསུམ་གྱིས་ཡང་ཡང་
མནར་བ་སྟེ། ཆོས་མཚུངས་རྣམ་པ་དྲུག་སྦྱར་ནས་གསུངས་སོ། །འཁོར་བ་ལས་ཐར་བའི་
མྱང་འདས་ནི། ཀླུ་སྒྲུབ་ཀྱིས། དེ་འགོག་པ་དེ་ཐར་བ་ལགས་ཏེ་དེ། །ཞེས་པ་ལྟར་ཉོན་སྒྲིབ་
མ་ལུས་པར་སྤངས་པའི་སོ་སོར་བརྟགས་འགོག་དེ་ཐར་པ་ཡིན་ལ། དེའང་བྱེ་སྨྲས་མྱང་
འདས་ཀྱི་ངོ་བོ་འདུས་མ་བྱས་རྟག་པའི་དངོས་པོ་དང་མ་ཡིན་དགག་ཏུ་འདོད་ཅིང་། མདོ་སྡེ་
པ་ཡན་ཆད་ཀྱིས་དེ་འདུས་མ་བྱས་དང་མེད་དགག་ཏུ་འདོད་དོ། །རང་རྒྱུད་པས་མྱང་འདས་
ལ་བདེན་པ་གཉིས་ཀའི་ཆ་ཡོད་པར་བཞེད་ཅིང་ཐལ་འགྱུར་བས་དེ་ལ་དོན་དམ་བདེན་པས་
ཁྱབ་ པར་ བཞེད་དོ། །མྱང་འདས་ལ་ སྒྲས་བརྗོད་རིགས་ ཀྱིས་དབྱེ་ན། རང་བཞིན་མྱང་
འདས། མི་ གནས་པའི་མྱང་འདས། ལྷ་བཅས་མྱང་འདས། ལྷག་མེད་མྱང་འདས་སོགས་
ཡོད། ཆོས་རྣམས་བདེན་པས་སྟོང་པའི་སྟོང་ཉིད་ལྟ་བུ་དེ་རང་བཞིན་མྱང་འདས་ཡིན་ལ་དེ་
དང་དོན་དམ་བདེན་པ་དོན་གཅིག །ཐལ་འགྱུར་པའི་ལུགས་ལ་རང་བཞིན་མྱང་འདས་ཡིན་
ན་མྱང་འདས་མ་ཡིན་པས་མ་ཁྱབ་སྟེ་འགོག་བདེན་དང་དོན་དམ་བདེན་པའི་གཞི་མཐུན་ཡོད་
པས་སོ། །སྒྲིབ་གཉིས་མ་ལུས་པར་སྤངས་པའི་སོ་སོར་བརྟགས་འགོག་དེ་མི་གནས་པའི་
མྱང་འདས་ཡིན་ལ། དེ་དང་ཐེག་ཆེན་གྱི་མྱང་འདས། མཐར་ཐུག་གི་མྱང་འདས་རྣམས་དོན་
གཅིག་གོ །ལྷག་བཅས་ལྷག་མེད་ཀྱི་མྱང་འདས་གཉིས་ཀྱི་ཁྱད་པར་དང་། དེ་གཉིས་ལ་ཐེག་
དམན་གྱི་མྱང་འདས་ཀྱིས་ཁྱབ་པར་འདོད་མི་འདོད་སོགས་འཆད་ཚུལ་མང་ནའང་། འདིར་
དབུ་མ་པ་སྤྱིའི་ལུགས་རགས་པ་ཙམ་ལ། ཉོན་སྒྲིབ་ཟད་པར་སྤངས་ཞིང་སྔ་མའི་ལས་ཉོན་
གྱིས་འཕངས་པའི་སྡུག་བསྔལ་གྱི་ཕུང་པོ་དང་བཅས་པའི་བརྟགས་འགོག་དེ་ལྷག་བཅས་
མྱང་འདས་དང༌། ཉོན་སྒྲིབ་ཟད་པར་སྤངས་ཤིང་སྔ་མའི་ལས་ཉོན་གྱིས་འཕངས་པའི་སྡུག་
བསྔལ་གྱི་ཕུང་པོ་དང་བྲལ་བའི་བརྟགས་འགོག་དེ་ལྷག་མེད་མྱང་འདས་སུ་འཇོག་གོ །བྱེ་
- 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མདོ་ཕལ་ཆེར་དང༌། ལུང་གི་རྗེས་འབྲང་གི་སེམས་ཙམ་པ་དག་གིས་ལྷག་མེད་ཀྱི་ཚེ་འདུ་
བྱེད་ཀྱི་འཇུག་པ་རྒྱུན་ཆད་པར་འདོད། རིགས་པའི་རྗེས་འབྲང་གི་སེམས་ཙམ་པས་རིག་
པའི་ཐོག་མཐའ་ཐུག་མེད་དུ་བསྒྲུབས་ནས་དེ་རྒྱུན་ཆད་པར་མི་འདོད། དབུ་མ་པ་རྣམས་
ཀྱིས་ལྷག་མེད་མྱང་འདས་ཀྱི་ཚེ་བེམས་རིག་རྒྱུན་ཆད་པར་མི་བཞེད་དེ། དེའི་ཚེ་དེ་བཞིན་
གཤེགས་པའི་གསུང་གི་འོད་ཟེར་གྱིས་བསྐུལ་ནས་ཐེག་ཆེན་གྱི་ལམ་དུ་འཇུག་པར་བཞེད་
པའི་ཕྱིར། གསེར་འོད་དམ་པ་དང༌། སྐུ་གསུམ་ལ་འཇུག་པའི་སྒོར་གཟུགས་སྐུ་གཉིས་ལྷག་
བཅས་མྱང་འདས་དང་། ཆོས་སྐུ་ལྷག་མེད་མྱང་འདས་སུ་གསུངས་པ་ནི། སྒྲིབ་གཉིས་ཀྱི་མྱ་
ངན་དང་བྲལ་བའི་ཆ་ནས་མྱང་འདས་དང་། གདུལ་བྱ་ལ་མངོན་སུམ་དུ་སྣང་བའི་ལྷག་མ་
ཡོད་མེད་ཀྱི་ཆ་ནས་ལྷག་བཅས་ལྷག་མེད་ཅེས་གསུངས་པ་ཡིན་གྱི་མྱང་འདས་དངོས་མིན་ཏེ།
མྱང་འདས་ཡིན་ན་འགོག་བདེན་འདུས་མ་བྱས་ཡིན་དགོས་ན་གཟུགས་སྐུ་གཉིས་དེ་མིན་
པའི་ཕྱིར་དང་། ཆོས་སྐུ་ལའང་འགོག་བདེན་གྱིས་མ་ཁྱབ་པའི་ཕྱིར། དེ་ལྟར་ཡང་རྩ་ཤེ་ལས།
མྱ་ངན་འདས་པ་འདུས་མ་བྱས། །ཞེས་དང་། མཛོད་ལས་ཀྱང་། འདུས་མ་བྱས་རྣམ་གསུམ་
ཡང་ སྟེ། །ནམ་ མཁའ་ དང་ ནི་ འགོག་ པ་ གཉིས། །ཞེས་གསུངས་སོ། །ཐལ་འགྱུར་བའི་
ལུགས་ཀྱི་ཐུན་མོང་མ་ཡིན་པའི་ལྷག་བཅས་དང་ལྷག་མེད་ཀྱི་མྱང་འདས་གཉིས་ཀྱི་འཇོག་
ཚུལ་ནི། ཉོན་མོངས་མ་ལུས་པར་སྤངས་པའི་ཐེག་དམན་དགྲ་བཅོམ་པས་ཕུང་སོགས་གདོད་
མ་ནས་རང་བཞིན་གྱིས་ཟད་པའི་འགོག་པ་མངོན་དུ་བྱས་པའི་མཉམ་གཞག་གི་ངོ་ན་བདེན་
སྣང་གི་ལྷག་མ་མེད་པའི་མྱང་འདས་དེ་ལྷག་མེད་མྱང་འདས་དང༌། མཉམ་གཞག་ལས་
ལངས་པའི་རྗེས་ཐོབ་ཀྱི་ངོ་ན་བདེན་སྣང་གི་ལྷག་མ་ཡོད་པའི་མྱང་འདས་དེ་ལྷག་བཅས་མྱང་
འདས་སུ་འཇོག་པ་ཡིན་ལ། དེ་ལྟར་བྱས་ན་མྱང་འདས་གཉིས་མངོན་དུ་བྱེད་པའི་གོ་རིམ་
ཡང་གཞན་དང་མི་འདྲ་སྟེ། དང་པོ་མཉམ་གཞག་གི་སྐབས་ལྷག་མེད་མྱང་འདས་མངོན་དུ་
-7 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
བྱས་ནས་དེ་ནས་རྗེས་ཐོབ་སྐབས་ལྷག་བཅས་མྱང་འདས་མངོན་དུ་བྱེད་པ་ཡིན་པའི་ཕྱིར་རོ།།
གཉིས་པ་སེམས་ཙམ་པའི་འདོད་པ་བྱེ་བྲག་ཏུ་འགོག་པའི་སྐབས་སུ། ཕྱི་ནང་གི་
ཆོས་རྣམས་བདེན་པར་ཡོད་མེད་རྩོད་པ་དང་ལན་གྱི་སྒོ་ནས་འཆད་པ་ལ་གཉིས་ལས། དང་
པོ་རྩོད་པ་འགོད་པ་ནི། གང་ཚེ་འཁྲུལ་པའང་ཡོད་མིན་ན། །སྒྱུ་མ་གང་གིས་དམིགས་པར་
འགྱུར། །ཞེས་གསུངས། དོན་ནི་ཕྱོགས་སྔ་མ་སེམས་ཙམ་པ་ན་རེ། དེ་ལྟར་ཁྱེད་དབུ་མ་པས་
ཕྱི་ནང་གི་ཆོས་ཐམས་ཅད་བདེན་མེད་སྒྱུ་མ་ལྟ་བུར་འདོད་པ་མི་འཐད་དེ། དེ་ལྟ་ན་ཡུལ་ཅན་
གྱི་ཤེས་པའང་བདེན་མེད་དུ་འགྱུར་ལ། དེའི་ཚེ་ཡུལ་སྒྱུ་མ་ལྟ་བུ་དེའང་བློ་གང་གིས་དམིགས་
པར་འགྱུར་ཏེ་མི་འགྱུར་རོ། །ཞེས་ཟེར། དེ་ལྟར་རྒོལ་བའི་རྒྱུ་མཚན་ནི། སེམས་ཙམ་པ་རང་
གི་ལུགས་ལ་གཟུགས་སོགསས་ཕྱི་རོལ་གྱི་དོན་དུ་སྣང་བ་འདི་རྣམས་སྣང་བ་ལྟར་མ་གྲུབ་
པར་ནང་ཤེས་པའི་བདག་ཉིད་ཙམ་དུ་འདོད་ཅིང་ཤེས་པ་ཉིད་བདེན་གྲུབ་ཏུ་འདོད་པས་སོ།།
འདིར་ཕྱོགས་སྔ་མ་སེམས་ཙམ་པའི་གྲུབ་མཐའི་འཇོག་ཚུལ་མ་ཤེས་ན་སེམས་ཙམ་པས་དབུ་
མ་པ་ལ་སྐྱོན་འཛིན་ཚུལ་དང༌། དབུ་མ་པས་དེ་ལ་ལན་འདེབས་ཚུལ་རྣམས་བློ་ལ་ངེས་པར་
མི་འགྱུར་རོ། །
དེ་ལྟ་ནའང་སེམས་ཙམ་པའི་ལུགས་ཀྱི་གཞི་ལམ་འབྲས་གསུམ་གྱི་འདོད་ཚུལ་རྒྱ་
ཆེ་བ་རྣམས་རྟོགས་དཀའ་ཞིང་བཤད་ཀྱིས་མི་ལང་ཡང་། འདིར་ཉེར་མཁོ་འགའ་ཞིག་ཙམ་
བརྗོད་པ་ལ་གསུམ། ཕྱི་དོན་མེད་པར་གཟུགས་སོགས་སེམས་ཀྱི་བདག་ཉིད་ཙམ་དུ་སྒྲུབ་
ཚུལ། ཕྱི་དོན་མེད་ཀྱང་བག་ཆགས་ཀྱི་དབང་གིས་དེ་ལྟར་སྣང་ཚུལ། བདེན་གཉིས་དང་
མཚན་ཉིད་གསུམ་གྱི་འཇོག་ཚུལ་བཤད་པའོ། །དང་པོ་ནི། ཕྱི་དོན་རིགས་པས་འགོག་ཅིང་
ཤེས་པ་བདེན་གྲུབ་ཏུ་སྨྲ་བའི་རང་སྡེ་དེ་སེམས་ཙམ་པའི་མཚན་ཉིད་ཡིན་ལ། སེམས་ཙམ་པ།
རྣམ་རིག་པ། རྣལ་འབྱོར་སྤྱོད་པ་བ་རྣམས་དོན་གཅིག་གོ །རྣམ་རིག་ཙམ་དུ་སྨྲ་ཚུལ་ནི།
-7 3



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཟུགས་སོགས་ཕྱི་རོལ་གྱི་དོན་དུ་མ་གྲུབ་ཀྱང་ཕྱི་རོལ་དོན་སྣང་གི་བག་ཆགས་ཀྱི་དབང་
གིས་དོན་དུ་སྣང་བའི་རྣམ་རིག་སྐྱེ་ཞིང་། དེ་ལྟར་སྣང་བའི་གཟུགས་སོགས་ནི་ནང་གི་ཤེས་པ་
ལས་རྫས་གཞན་མེད་པའི་ཕྱིར་ཆོས་ཐམས་ཅད་སེམས་ཙམ་དུ་གྲུབ་བོ་ཞེས་བཞེད། ཕྱི་དོན་
བཀག་ནས་སེམས་ཙམ་དུ་སྒྲུབ་ཚུལ་ལ། ལུག་རིགས་གཉིས་ལས། ལུང་ནི། མདོ་སྡེ་ས་བཅུ་
པ་ལས། ཀྱེ་རྒྱལ་བའི་སྲས། དེ་འདི་སྙམ་དུ་སེམས་ཏེ། དེ་ལྟར་ཁམས་གསུམ་པོ་ནི་སེམས་
ཙམ་མོ། །ཞེས་དང༌། ལང་གཤེགས་ལས། ཕྱི་རོལ་སྣང་བ་ཡོད་མིན་ཏེ། །སེམས་ནི་ སྣ་
ཚོགས་རྣམས་སུ་སྣང་། །ལུས་དང་ལོངས་སྤྱོད་གནས་འདྲ་བ། །སེམས་ཙམ་དུ་ནི་ངས་བཤད་
དོ༑ ༑ཞེས་ དང༌ ། གཞན་ ཡང་ དགོངས་ འགྲེལ་ བྱམས་ ཞུས་ ཀྱི་ ལེའུ། རྒྱན་ སྟུག་ པོ་
བཀོད་པ་སོགས་ཀྱི་ལུང་ལ་བརྟེན་ནས་གྲུབ་བོ། །རིགས་པས་སྒྲུབ་ཚུལ་ནི། ཕྱི་རོལ་རི་བོང་
གི་རྭ་ལྟར་མ་གྲུབ་ཀྱང་ཕྱི་དོན་དུ་སྣང་ཚུལ་དང་། ཤེས་པ་བདེན་པར་གྲུབ་པའི་དཔེ་ཡོད་དེ།
འདས་མ་འོངས་དག་ད་ལྟ་བློ་ལ་སྣང་བ་དང་། ཁང་མིག་ཆུང་ངུར་ཉལ་བའི་གང་ཟག་གི་རྨི་
ལམ་དུ་གླང་པོ་ཆེའི་ཁྱུ་འཁྲིགས་པར་སྣང་བ་དང་། སྒྱུ་མ་དང་གཟུགས་བརྙན་སོགས་ཀྱི་དཔེ་
དང༌། སྐྲ་ཤད་མེད་བཞིན་དུ་རབ་རིབ་ཅན་ལ་སྐྲ་ཤད་འཛག་པར་སྣང་བ་དང༌། མི་སྡུག་པའི་
ཏིང་ངེ་འཛིན་གྱི་སྟོབས་ལས་ས་གཞི་ཐམས་ཅད་ཀེང་རུས་ཀྱིས་ཁྱབ་པར་སྣང་བ་དང་། རླན་
གཤེར་ཕོར་གང་ལྟ་བུའི་དངོས་པོ་གཅིག་ལའང་། ལས་སྟོབས་ལྡན་གྱི་བདག་རྐྱེན་ལས་ལྷ་
མི་ཡི་དྭགས་འགའ་ཞིག་ལ། བདུད་རྩི་དང་ཆུ་དང་རྣམ་ཁྲག་ཏུ་སྣང་བ་རྣམས་ཏེ། དེ་ལྟར་
གང་སྣང་བ་ཐམས་ཅད་སྣང་བ་ལྟར་མ་གྲུབ་ཀྱང་དེ་དང་དེ་འཛིན་པའི་ཤེས་པ་སྐྱེ་བ་བཞིན་དུ་
གཟུགས་སོགས་ཕྱི་རོལ་དོན་དུ་སྣང་ཡང་སྣང་བ་ལྟར་མ་གྲུབ་ལ་སྣང་གཞི་ཤེས་པ་ཙམ་ནི་
བདེན་པར་གྲུབ་བོ། །ཞེས་ཕྱི་དོན་འགོག་པའི་རིགས་པ་ཐེག་བསྡུས་ཉི་ཤུ་པ། མདོ་དང་རྣམ་
འགྲེལ་སོགས་ལས་མང་དུ་གསུངས་སོ། །འདིར་ཕྱི་དོན་མེད་ཅེས་པའང་ཤེས་པ་ལས་རྫས་
- 7 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
གཞན་པའི་ཕྱི་རོལ་དོན་གྲུབ་པའི་གཟུགས་སོགས་མེད་པར་བཞེད་པ་ཡིན་གྱི། མངོན་སུམ་
དུ་གྲུབ་པའི་གཟུགས་སོགས་མེད་པར་བཞེད་པ་མིན་ནོ། །འདི་ནི་དབུ་མ་པས་བདེན་གྲུབ་ཀྱི་
གཟུགས་སོགས་མི་བཞེད་ཀྱང་བདེན་པར་མ་གྲུབ་པའི་གཟུགས་སོགས་བཞེད་པ་བཞིན་ནོ།།
གཉིས་པ་ནི། ཕྱི་དོན་མེད་ན་དེའི་རྣམ་པ་ཅན་གྱི་སེམས་བསྐྱེད་པར་ཇི་ལྟར་འགྱུར་སྙམ་ན།
དེའི་སྐྱོན་སྤོང་ཚུལ་སེམས་ཙམ་པའི་ལུགས། འཇུག་པ་ལས། ཇི་ལྟར་རླུང་གིས་བསྐུལ་བས་
རྒྱ་མཚོ་ནི། །ཆེ་ལས་ཆུ་རླབས་འབྱུང་བ་དེ་བཞིན་དུ། །ཀུན་གྱི་ས་བོན་ཀུན་གཞི་ཞེས་བྱ་
ལས། །རང་གི་ནུས་པས་རྣམ་ཤེས་ཙམ་ཞིག་འབྱུང། །ཞེས་ཏེ། དཔེར་ན་རླུང་གིས་བསྐྱོད་
པའི་རྒྱ་མཚོ་ལས་ཆུ་རླབས་འབྱུང་བ་བཞིན་དུ་ཕྱི་རོལ་དོན་སྣང་གི་བག་ཆགས་ཀུན་གཞི་ལ་
ཡོད་པ་དེ་སྨིན་པ་ལས་གཟུགས་སོགས་ཕྱི་རོལ་དོན་དུ་སྣང་བའི་ཤེས་པ་བདེན་གྲུབ་སྐྱེས་པ་
ཡིན་ནོ། །ཞེས་བཞེད། ཀུན་གཞི་ལ་བག་ཆགས་བསྒོ་ཚུལ་ལ་གཉིས། རྟེན་དུ་གྱུར་པ་རྣམ་
སྨིན་གྱི་ཀུན་གཞི། བརྟེན་པ་ས་བོན་གྱི་ཀུན་གཞིའོ། །དང་པོ་ནི་རྣམ་ཤེས་ཚོགས་བརྒྱད་ཀྱི་
ནང་གི་ཀུན་གཞིའི་རྣམ་ཤེས་དེ་ཡིན་ལ། དེ་ལའང་དམིགས་པའི་ཁྱད་པར་དོན་ལྔ་དབང་པོ་
ལྔ་མངོན་ཞེན་གྱི་བག་ཆགས་ཏེ་གསུམ་ལ་དམིགས་པ། རྣམ་པའི་ཁྱད་པར་སྣོད་བཅུད་དེ་
དག་སྣང་ཡང་ངེས་པ་འདྲེན་མི་ནུས་པས་ཤིན་ཏུ་མི་གསལ་བ། ངོ་བོའི་ཁྱད་པར་མ་བསྒྲིབས་
ལུང་མ་བསྟན། གྲོགས་ཀྱི་ཁྱད་པར་སེམས་བྱུང་ཀུན་འགྲོ་ལྔ་དང་མཚུངས་པར་ལྡན་པའོ།།
དེའང་དགེ་མི་དགེ་ལུང་མ་བསྟན་གྱི་ས་བོན་ཐམས་ཅད་འཛིན་ཞིང་རྟག་ཏུ་རྒྱུན་མི་ཆད་དུ་
འཇུག་པ་སྟེ་ཐེག་དམན་གྱི་ལྷག་མེད་མྱང་འདས་མངོན་དུ་བྱེད་ཁ་མའི་བར་དང་། ཐེག་ཆེན་
གྱི་རྡོ་ རྗེ་ ལྟ་བུའི་ཏིང་ངེ་འཛིན་ གྱི་བར་དུ་འཇུག་ལ། དེ་གཉིས་ཀྱི་སྐད་ཅིག་གཉིས་པ་
ནས་ལྡོག་གོ །དེ་སྐད་དུའང་སུམ་ཅུ་པ་ལས། དེ་ལ་ཀུན་གཞིའི་རྣམ་ཤེས་ནི། །རྣམ་སྨིན་ས་
བོན་ཐམས་ཅད་པ། །དེ་ནི་ལེན་པ་དག་དང་གནས། །རྣམ་པར་རིག་དང་མི་རིག་པ། །རྟག་
- 7
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཏུ་རེག་དང་ཡིད་བྱེད་དང༌། །རིག་དང་འདུ་ཤེས་སེམས་པར་ལྡན། །དེ་ལ་ཚོར་བ་བཏང་
སྙོམས་ཏེ། །དེ་ནི་མ་བསྒྲིབས་ལུང་མ་བསྟན། །རེག་ལ་སོགས་པའང་དེ་བཞིན་ནོ། །དེ་ནི་
རྒྱུན་འབབ་ཆུ་བོ་བཞིན། །དགྲ་བཅོམ་ཉིད་ན་དེ་ལྡོག་གོ །ཞེས་གསུངས། དེ་ལ། དེ་ནི་ལེན་
པ་དག་དང་གནས། །རྣམ་པར་རིག་དང༌ ། ཞེས་པས་གོང་ལྟར་དམིགས་པའི་ཁྱད་པར་
བསྟན་ཏེ། དབང་པོ་ལྔ་ནི་ཉེ་བར་བླང་བྱ་དང་། མངོན་ཞེན་གྱི་བག་ཆགས་ནི་ལུས་ཉེ་བར་
ལེན་པ་པོ་ཡིན་པས་དེ་གཉིས་ནི་བཅུད་ཀྱི་རྣམ་རིག་གམ་ལེན་པའི་རྣམ་རིག་དག་དང༌། དོན་
ལྔ་ནི་སྣོད་ཀྱི་རྣམ་རིག་གམ་གནས་ཀྱི་རྣམ་རིག་གོ །མི་རིག་པ་ཞེས་པ་གོང་ལྟར་རྣམ་པའི་
ཁྱད་པར་རོ། །གཞན་གོང་དུ་བཤད་པས་གོ་ནུས་སོ། །དགོངས་འགྲེལ་ལས་ཀྱང་། ལེན་
པའི་རྣམ་པར་ཤེས་པ་ཟབ་ཅིང་ཕྲ། །ས་བོན་ཐམས་ཅད་ཆུ་བོའི་རྒྱུན་བཞིན་འབབ། །ཅེས་
སོགས་གསུངས། ཀུན་གཞིའི་རྣམ་ཤེས་ལ་ཐེག་ཆེན་ཐུན་མིན་ལ་གྲགས་པའི་དབང་དུ་བྱས་
ན༑ རྣམ་སྨིན་གྱི་རྣམ་ཤེས། ས་བོན་ཐམས་ཅད་པའི་རྣམ་ཤེས། ལེན་པའི་རྣམ་ཤེས་སོགས་
ཀྱང་བྱ་ལ་འདི་གསུམ་དོན་གཅིག་གོ །གཉིས་པ་བརྟེན་པ་ས་བོན་གྱི་ཀུན་གཞི་ནི། བསྒོ་བྱེད་
རྣམ་ཤེས་ཚོགས་བདུན་འཁོར་བཅས་ཀྱིས། བསྒོ་གཞི་ཀུན་གཞིའི་རྣམ་ཤེས་ལ། བསྒོ་བྱེད་
རང་རང་འགག་པ་ལ་མངོན་དུ་ཕྱོགས་པའི་ཚེ་དགེ་མི་དགེ་ལུང་མ་བསྟན་ཅི་རིགས་པའི་རྒྱུ་
མཐུན་གྱི་བག་ཆགས་བཞག་པའི་ནུས་པ་ཞིག་གོ །བསྒོ་གཞི་ནི་རྟེན་གྱི་ཀུན་གཞི་སྟེ། གློག་
ལྟར་མི་བརྟན་པ་མ་ཡིན་པའི་རྒྱུན་ཆགས་པས་བརྟན་པ། བག་ཆགས་ཐམས་ཅད་བསྒོར་
རུང་བའི་མ་བསྒྲིབས་ལུང་མ་བསྟན་ཡིན་པ། མི་རྟག་པ་ཡིན་པས་བསྒོ་བར་ནུས་པ། བསྒོ་
བྱེད་དང་བསྒོ་གཞི་སྐྱེ་འགག་དུས་གཅིག་ཏུ་བྱེད་པའི་འབྲེལ་བ་དང་ལྡན་པ། མཐའ་གཅིག་
ཏུ་བག་ཆགས་ཀྱི་རྟེན་དུ་གྱུར་པ་སྟེ་ཁྱད་ཆོས་ལྔ་དང་ལྡན་པའོ། །བསྒོ་བྱེད་ལ་འཇུག་ཤེས་
ཚོགས་བདུན་འཁོར་བཅས་སུ་ངེས་ཏེ། དེ་ལ་དམིགས་རྣམ་གསལ་བ་ཞིག་དགོས་པས་སོ།།
，
，
- 76 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
གང་བསྒོ་བའི་ས་བོན་ནས་བག་ཆགས་ཀྱི་དབྱེ་བ་ལ། དྲུག་ཏུ་དབྱེ་བ། གསུམ་དུ་དབྱེ་བ།
བཞི་ཚན་གཉིས་སུ་དབྱེ་བ་རྣམས་སུ་ཡོད་པ་ལས། འདིར་གསུམ་དུ་དབྱེ་ཚུལ་མདོ་ཙམ་
བཤད་ན། མངོན་བརྗོད་ཀྱི་བག་ཆགས། བདག་ལྟའི་བག་ཆགས། སྲིད་པའི་ཡན་ལག་གི་
བག་ཆགས་སོ། །དང་པོ་ནི། འཇོག་བྱེད་ཡིད་ཤེས་ཁོ་ནས་བཞག་པ་སྟེ་གཟུགས་ནས་རྣམ་
མཁྱེན་གྱི་བར་གྱི་ཆོས་རྣམས་ཀྱི་ངོ་བོ་དང་ཁྱད་པར་གྱི་ཐ་སྙད་སྣ་ཚོགས་འདོགས་པར་བྱེད་
པའི་ཡིད་ཤེས་འབྱུང་བའི་རྒྱུའི་རྐྱེན་བྱེད་པའོ། །འདིས་ཡིད་ཡུལ་ལ་འཕྲོ་བའི་རྒྱུ་བྱེད་པས་ན་
སྤྲས་པའི་བག་ཆགས་ཞེས་ཀྱང་བྱའོ། །གཉིས་པ་ནི། ཉོན་ཡིད་འཁོར་བཅས་ཀྱིས་བཞག་པ་
སྟེ༑ བདག་དང་གཞན་དུ་སྣང་བའི་རྣམ་རིག་འབྱུང་བའི་རྒྱུའི་རྐྱེན་བྱེད་པའོ། །འདིས་འཇིག་
ལྟ་འབྱུང་བའི་རྒྱུ་བྱེད་པས་ན་འཇིག་ལྟའི་བག་ཆགས་ཞེས་ཀྱང་བྱའོ། །གསུམ་པ་ནི། འཇུག་
ཤེས་དྲུག་པོ་དགེ་མི་དགེ་གང་ཡང་རུང་བས་བཞག་པ་སྟེ། སྲིད་པ་འཁོར་བའི་བདེ་འགྲོ་དང་
ངན་འགྲོ་དང་། འཆི་འཕོ་དང༌། སྐྱེ་བར་སྣང་བའི་རྣམ་རིག་རྣམས་འབྱུང་བའི་རྒྱུའི་རྐྱེན་བྱེད་
པའོ། །འདི་ལ་རྣམ་སྨིན་གྱི་བག་ཆགས་ཞེས་ཀྱང་བྱའོ། །དེ་ལ་རྣམ་སྨིན་གྱི་ཀུན་གཞི་ནི།
ས་བོན་གྱི་ཀུན་གཞི་འཇོག་པའི་གཞི་དང་། གནས་པའི་རྟེན་ཡིན་པས་ན་རྟེན་དང་། ས་བོན་
གྱི་ཀུན་གཞི་ནི་རྣམ་སྨིན་གྱི་ཀུན་གཞི་ལ་གནས་པས་ན་བརྟེན་པ་ཞེས་བྱ་ལ། འདི་པའི་
ལུགས་ལ། སྔ་མ་ནི་རྫས་ཡོད་དང༌། ཕྱི་མ་ནི་བཏགས་ཡོད་ཡིན་ནོ། །ས་བོན་དང་ནུས་པ་
དང༌། བག་ཆགས་ཞེས་བྱ་བ་རྣམས་དོན་གཅིག་ཡིན་ལ། དེ་ནི་གཟུགས་དང་ཤེས་པ་ལས་
གཞན་པའི་འདུལ་བྱས་ཡིན་པའི་ཕྱིར་ལྡན་མིན་འདུ་བྱེད་དོ། །དེ་ལྟ་བུའི་ཀུན་གཞི་ཡོད་པར་
སྒྲུབ་པ་ལ་ལུང་རིགས་གཉིས་ལས། ལུང་ནི། མདོ་ལས། ཐོག་མ་མེད་པའི་དུས་ཀྱི་དབྱིངས།།
ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་ནི་འགྲོ་ཀུན་དང༌། །མྱ་ངན་འདས་པའང་
ཐོབ་པར་འགྱུར། །ཞེས་དང༌། དགོངས་འགྲེལ་ལས། ལེན་པའི་རྣམ་པར་ཤེས་པ། སོགས་
- 77 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། གཞན་ཡང་། གསེར་འོད། ལང་གཤེགས། རྒྱན་སྟུག་སོགས་ཀྱི་ལུང་དང༌། རིགས་པ་
ནི༑ ཐེག་བསྡུས་དང་རྣམ་བཤད་རིགས་པ་སོགས་ལས་མང་དུ་གསུངས་ཀྱང་། བསྡུ་ན།
ཀུན་གཞིའི་རྣམ་ཤེས་མེད་ན། ལུས་ལེན་པ་མི་སྲིད་པར་ཐལ་བ་དང་། རྣམ་ཤེས་གཟོད་མ་
འབྱུང་མི་སྲིད་པ་དང༌། ཡིད་ཤེས་གསལ་བར་འབྱུང་མི་སྲིད་པ་དང་། བག་ཆགས་ཀྱིས་ས་
བོན་མི་སྲིད་པ་དང་། ལས་སུ་བྱ་བ་མི་སྲིད་པ་དང༌། ལུས་ཚོར་མི་སྲིད་པ་དང་། སེམས་མེད་
ཀྱི་སྙོམས་འཇུག་མི་སྲིད་པ་དང༌། རྣམ་ཤེས་འཆི་འཕོ་མི་སྲིད་པ་དང་བརྒྱད་དུ་ཕལ་ཆེར་
འདུས་པར་གསུངས་སོ། །འདི་དག་ཅུང་ཟད་གསལ་ཞིང་རྒྱས་པ་དགོས་ནའང་མང་གིས་
དོགས་ནས་མ་སྤྲོས་ལ། གཞན་ཡང་། ཉོན་ཡིད་ཀྱི་རྣམ་གཞག །དེ་སྒྲུབ་བྱེད་ཀྱི་ལུང་རིགས།
རྣམ་ཤེས་གྲངས་མང་ཉུང་འདོད་ཚུལ་གྱི་ཁྱད་པར་སོགས་ཞིབ་རྒྱས། བསྡུ་བ། ཐེག་བསྡུས།
སུམ་ཅུ་པ་སོགས་ཐོགས་མེད་སྐུ་མཆེད་ཀྱི་གཞུང་དང་། ཁྱད་པར་ཀུན་གཞི་རྩ་འགྲེལ་སོགས་
ལས་ཤེས་པར་བྱའོ། །
གསུམ་པ་བདེན་གཉིས་དང་མཚན་ཉིད་གསུམ་གྱི་འཇོག་ཚུལ་ལ་གཉིས་ལས།
དང་པོ་བདེན་གཉིས་ཀྱི་རྣམ་གཞག་ནི། དབྱེ་གཞི་ཤེས་བྱ་ལ་དབྱེ་ངོ་བདེན་པ་གཉིས་སོ།།
དེའང་ཀུན་ནས་ཉོན་མོངས་པ་སྐྱེ་རུང་གི་དམིགས་པ་ཐ་སྙད་པ་དེ། ཀུན་རྫོབ་བདེན་པའི་ངོ་
བོ་ཡིན་ལ། ཀུན་རྫོབ་བདེན་པ། བརྫུན་པ། ཐ་སྙད་བདེན་པ་རྣམས་དོན་གཅིག །མཚན་
གཞི་ནི། ཀུན་བཏགས་དང་གཞན་དབང་གིས་བསྡུས་པའི་ཆོས་རྣམས་སོ། །རྣམ་དག་ལམ་
གྱི་དམིགས་པ་མཐར་ཐུག་ཏུ་གྱུར་པའི་ཆོས་དེ་དོན་དམ་བདེན་པའི་ངོ་བོ་ཡིན་ལ། དོན་དམ་
བདེན་པ། ཆོས་དབྱིངས། ཡོངས་གྲུབ། དེ་བཞིན་ཉིད་སོགས་དོན་གཅིག །མཚན་གཞི་ནི་
བདག་མེད་པ་རྣམ་པ་གཉིས་སོ། །འདི་པའི་ལུགས་ལ། དོན་དམ་བདེན་པ་ཡིན་ན་རང་གི་
མཚན་ཉིད་ཀྱིས་གྲུབ་པ་དགོས་ཀྱང༌། ཀུན་རྫོབ་བདེན་པ་ཡིན་ན་དེར་གྲུབ་མི་དགོས་ཏེ།
- 7 8 -



Aཆ
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། །༡༡
གཞན་དབང་གིས་བསྡུས་པའི་ཆོས་རྣམས་རང་མཚན་གྱིས་གྲུབ་ཀྱང་ཀུན་བཏགས་ཀྱི་ཆོས་
རྣམས་རང་མཚན་གྱིས་མ་གྲུབ་པའི་ ཕྱིར། རྫུན་པ་ཡིན་ན་བརྫུན་པར་གྲུབ་མི་དགོས་ཏེ།
གཞན་དབང་དེ་བརྫུན་པ་ཡིན་ཀྱང་བརྫུན་པར་མ་གྲུབ་སྟེ་བདེན་པར་གྲུབ་པས་སོ། །དེས་ན་
དངོས་པོ་ཐམས་ཅད་བདེན་པར་གྲུབ་པ་དང་བརྫུན་པའི་གཞི་མཐུན་དུ་འདོད། ཆོས་ཉིད་
ཐམས་ཅད་བདེན་གྲུབ་དང་བདེན་པའི་གཞི་མཐུན་དུ་འདོད། ཆོས་ཉིད་ལས་གཞན་པའི་
འདུས་མ་བྱས་ཐམས་ཅད་རྫུན་པར་གྲུབ་པ་དང་བརྫུན་པའི་གཞི་མཐུན་དུ་འདོད་དོ། །
གཉིས་པ་མཚན་ ཉིད་ གསུམ་ གྱི་རྣམ་གཞག་ལ། ཀུན་བཏགས། གཞན་དབང༌།
ཡོངས་གྲུབ་གསུམ་ལས། དང་པོ་ཀུན་བཏགས་ལ། ངོ་བོ་ནི། ཆོས་གང་ལ་སྒྲ་རྟོག་གམ་མིང་
བརྡ་ཅི་རིགས་ཀྱིས་སྒྲོ་བཏགས་པའི་ཆའོ། །སྒྲ་བཤད་ནི། ཇི་ལྟར་བཏགས་པ་ལྟར་རང་གི་
མཚན་ཉིད་ཀྱིས་མེད་ལ་མིང་བརྡས་བཏགས་ཙམ་ཡིན་པས་ན་ཀུན་བཏགས་ཞེས་བྱའོ།།
དབྱེ་བ་ལ། སྒྲོ་བཏགས་ཚུལ་གྱིས་དབྱེ་ན། ངོ་བོ་དང་ཁྱད་པར་ལ་སྒྲོ་བཏགས་པའི་ཀུན་
བཏགས་གཉིས་ཏེ། འདི་ནི་གཟུགས་སོགས་ཞེས་པ་དང་། འདི་ནི་གཟུགས་ཀྱི་སྐྱེ་བའོ་ཞེས་
པ་ལྟ་བུའོ། །ངོ་བོའི་སྒོ་ནས་དབྱེ་ན། མཚན་ཉིད་ཡོངས་ཆད་ཀྱི་ཀུན་བཏགས་དང་། རྣམ་
གྲངས་པའི་ཀུན་བཏགས་གཉིས་ལས། དང་པོ་ནི། བདག་ཉིད་ལྟ་བུ་གཏན་ནས་མེད་པ་
རྣམས་དང༌། གཉིས་པ་ནི། ངོ་བོ་དང་ཁྱད་པར་གྱི་གཞིར་རང་གི་མཚན་ཉིད་ཀྱིས་གྲུབ་པར་
སྣང་ཡང་རང་གི་མཚན་ཉིད་ཀྱིས་མ་གྲུབ་པའི་ཀུན་རྫོབ་འདུས་མ་བྱས་ཀྱི་ཆོས་རྣམས་སོ།།
ཀུན་བཏགས་ཀྱི་དཔེ་ནི། དགོངས་འགྲེལ་ལས་ནམ་མཁའི་མེ་ཏོག་དང་འདྲ་བར་གསུངས་
ལ༑ དེ་ནི་རྟོག་པས་བཏགས་ཙམ་གྱི་དཔེ་ཡིན་གྱི་ཤེས་བྱ་ལ་མི་སྲིད་པའི་དཔེ་མིན་ནོ། །
གཉིས་པ་གཞན་དབང་ལ། ངོ་བོ་ནི། རང་གི་རྒྱུ་རྐྱེན་ལ་བརྟེན་ནས་འབྱུང་བའི་
དངོས་པོའོ། །སྒྲ་བཤད་ནི། རྒྱུ་རྐྱེན་གཞན་གྱི་དབང་ལས་སྐྱེ་ཞིང་སྐྱེས་ནས་ཀྱང་སྐད་ཅིག་
- 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་ལྷག་པར་གནས་པའི་རང་དབང་མེད་པས་ན་གཞན་དབང་ཞེས་བྱའོ། །དབྱེ་ན། དག་
མ་དག་གི་གཞན་དབང་གཉིས་ལས། དང་པོ་ནི། འཕགས་པའི་མཉམ་གཞག་ཡེ་ཤེས་དང་།
དག་ པའི་ མཚན་དཔེ་ལྟ་བུ། གཉིས་པ་ནི། མ་དག་པའི་སྣོད་ཀྱི་འཇིག་རྟེན་དང༌། ཟག་
བཅས་ཀྱི་ཕུང་པོ། དེ་དག་གི་རྒྱུ་ལས་ཉོན་ལྟ་བུའོ། །དཔེ་ནི་སྒྱུ་མ་དང་འདྲ་བར་གསུངས་ཏེ།
དེ་ཤིང་སོགས་ལ་སྔགས་ཀྱིས་བཏབ་པ་ན་རྟ་གླང་སོགས་མ་གྲུབ་ཀྱང་སྣང་བ་བཞིན་དུ།
གཞན་དབང་གཟུང་འཛིན་རྒྱངས་ཆད་དུ་མ་གྲུབ་ཀྱང་ཡང་དག་པ་མ་ཡིན་པའི་ཀུན་རྟོག་གི་
དབང་གིས་དེ་ལྟར་སྣང་བའོ། །གསུམ་པ་ཡོངས་གྲུབ་ལ། ངོ་བོ་ནི། བདག་འཛིན་གཉིས་ཀྱི་
བདག་གཉིས་སུ་སྒྲོ་བཏགས་པ་ལྟར་དུ་གྲུབ་པས་སྟོང་པའི་དེ་བཞིན་ཉིད་དོ། །སྒྲ་བཤད་ནི།
གཞན་དུ་མི་འགྱུར་བ་དང་། རྣམ་དག་ལམ་གྱི་དམིགས་པ་མཐར་ཐུག་ཡིན་པ་དང་། དགེ་
ཆོས་ཐམས་ཅད་ཀྱི་མཆོག་ཡིན་པས་ན་ཡོངས་གྲུབ་ཅེས་བྱའོ། །དབྱེ་ན། གང་ཟག་གི་བདག་
མེད་ཀྱི་དབང་དུ་བྱས་པའི་ཡོངས་གྲུབ་དང༌། ཆོས་ཀྱི་བདག་མེད་ཀྱི་དབང་དུ་བྱས་པའི་
ཡོངས་གྲུབ་གཉིས་ཡོད། གཞན་ཡང༌། སྟོང་ཉིད་ཉི་ཤུ་སོགས་དེའི་དབྱེ་བ་མང་ངོ་། །ཡང་
འཕགས་པའི་མཉམ་གཞག་ཡེ་ཤེས་ལྟ་བུ་ཕྱིན་ཅི་མ་ལོག་པའི་ཡོངས་གྲུབ་དང་། ཆོས་ཉིད་
ལྟ་བུ་འགྱུར་མེད་ཡོངས་གྲུབ་སྟེ་གཉིས་སུ་དབྱེ་བ་ཡོད་ཀྱང་སྔ་མ་ནི་ཡོངས་གྲུབ་ཀྱི་དབྱེ་བར་
བཀོད་པ་ཙམ་ཡིན་གྱི་ཡོངས་གྲུབ་མཚན་ཉིད་པ་མིན་ནོ། །དཔེ་ནི་ནམ་མཁའ་དང་འདྲ་བར་
གསུངས་ཏེ། ནམ་མཁའ་ཐོགས་རེག་བཀག་ཙམ་ཡིན་པ་དང་ཐམས་ཅད་དུ་སོང་བ་བཞིན་
དུ༑ ཡོངས་གྲུབ་ཀྱང་དགག་བྱ་བཅད་ཙམ་གྱི་མེད་དགག་ཡིན་པ་དང་ཐམས་ཅད་ལ་ཁྱབ་
པས་སོ། །འདི་དག་མདོ་དགོངས་འགྲེལ་དང་ཐེག་བསྡུས་ཀྱི་ལུང་ཇི་ལྟ་བར་བཤད་པ་ཡིན་
ལ་མང་གིས་དོགས་ནས་ལུང་མ་བྲིས་སོ། །མཚན་ཉིད་གསུམ་གྱིས་ཆོས་ཐམས་ཅད་བསྡུས་
ཏེ༑ འདུས་བྱས་ཐམས་ཅད་གཞན་དབང་། ཆོས་ཉིད་ཐམས་ཅད་ཡོངས་གྲུབ། དེ་དག་ལས་
- 8 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
གཞན་པའི་ཆོས་ཐམས་ཅད་ཀུན་བཏགས་སོ། །དེ་གསུམ་ག་རང་ངོས་ནས་གྲུབ་ཀྱང༌།
བདེན་པར་གྲུབ་མ་གྲུབ་ཀྱི་ཁྱད་ཡོད་དེ། ཀུན་བཏགས་བདེན་མེད་དང༌། གཞན་དབང་
ཡོངས་གྲུབ་གཉིས་བདེན་གྲུབ་ཏུ་འདོད་པའི་ཕྱིར་རོ། །འདི་པའི་ལུགས་ཀྱི་སྒྲོ་སྐུར་གྱི་མཐར་
འཛིན་ཚུལ་དང་། དེ་སྤོང་ཚུལ་མདོ་ཙམ་བཤད་ན། ཀུན་བཏགས་དོན་དམ་པར་དང་རང་གི་
མཚན་ཉིད་ཀྱིས་གྲུབ་པ་མེད་ལ། དེ་དག་ཏུ་ཡོད་པར་འཛིན་པ་ལྟ་བུ་སྒྲོ་འདོགས་ཡིན་ལ་དེའི་
ཞེན་ཡུན་ནི་སྒྲོ་འདོགས་ཀྱི་མཐའ་སྟེ་བྱང་ས་ལས། གཟུགས་ལ་སོགས་པའི་ཆོས་རྣམས་དང་
གཟུགས་ལ་སོགས་པའི་དངོས་པོ་ལ་འདོགས་པའི་ཚིག་གི་ངོ་བོ་ཉིད་ཀྱི་རང་གི་མཚན་ཉིད་
ཡོད་པ་མ་ཡིན་པ་ལ་སྒྲོ་བཏགས་ནས་མངོན་པར་ཞེན་པ་གང་ཡིན་པ་དང༌། ཞེས་སོ།།
གཞན་དབང་དང་ཡོངས་གྲུབ་གཉིས་དོན་དམ་པར་དང་རང་གི་མཚན་ཉིད་ཀྱིས་གྲུབ་པ་ལ་
དེ་དག་ཏུ་མེད་པར་འཛིན་པ་སྐུར་འདེབས་ཡིན་ལ། དེའི་ཞེན་ཡུལ་ནི་སྐུར་འདེབས་ཀྱི་
མཐའ་སྟེ། སྔ་མ་ལས། བཏགས་པའི་ཚིག་གི་མཚན་མའི་གཞི་བཏགས་པའི་ཚིག་གི་མཚན་
མའི་རྟེན་དུ་གྱུར་པ་བརྗོད་དུ་མེད་པའི་བདག་ཉིད་ཀྱིས་དོན་དམ་པར་ཡོད་པར་ཡང་དག་
པའི་དངོས་པོ་ལ་ཐམས་ཅད་ཀྱི་ཐམས་ཅད་དུ་མེད་དོ་ཞེས་སྐུར་པ་འདེབས་ཤིང་ཆུད་གཟོན་
པར་བྱེད་པ་གང་ཡིན་པ་འདི་གཉིས་ནི་ཆོས་འདུལ་བ་འདི་ལས་ རབ་ཏུ་ཉམས་པ་ཡིན་
པར་རིག་པར་བྱའོ། །ཞེས་གསུངས། ལུང་འདིས་དངོས་སུ་སྐུར་འདེབས་ཀྱི་གཞིར་གཞན་
དབང་ལས་མ་བསྟན་ཀྱང་དོན་གྱིས་ཡོངས་གྲུབ་ལའང་སྐུར་པ་བཏབ་པར་འགྱུར་ཚུལ་སྔ་མ་
ལས་གསུངས་ཤིང་། གཞན་དབང་ལ་སྐུར་པ་འདེབས་ཚུལ་ཡང་། གཞན་དབང་སྤྱིར་མེད་དོ་
ཞེས་པའམ། ཐ་སྙད་དུ་མེད་དོ་ཞེས་པ་ཙམ་མིན་གྱི། དེ་དོན་དམ་པར་མེད་པར་འཛིན་པའོ།།
དེ་ལྟར་བཟུང་ན་གཞན་དབང་མེད་པར་བཟུང་བས་གཞན་གཉིས་ལའང་སྐུར་པ་བཏབ་པར་
འགྱུར་ཏེ། གཞན་དབང་དེ་ཀུན་བཏགས་ཀྱི་གདགས་གཞི་དང་ཡོངས་གྲུབ་ཀྱི་ཆོས་ཅན་ཡིན་
，
-
-
- 8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པས་གཞན་དབང་དོན་དམ་པར་མེད་པར་འཛིན་པ་དེ་མཚན་ཉིད་གསུམ་ག་ལ་སྐུར་འདེབས་
སུ་འགྱུར་རོ། །དངོས་པོ་ཡིན་ཕྱིན་ཆད་བདེན་པར་མེད་ན་མེད་དགོས་པ་ནི་དངོས་སྨྲ་བ་སྤྱིའི་
གྲུབ་མཐའ་ཡིན་པའི་ཕྱིར་གཞན་དབང་བདེན་པར་མེད་ན་མེད་དགོས་སོ། །སྒྲོ་སྐུར་བྱེད་
ཚུལ་དེ་ལྟར་ཡིན་ན། དེ་དག་སྤོང་ཚུལ་ཇི་ལྟར་ཞེ་ན། སྒྲོ་འདོགས་ཀྱི་མཐར་འཛིན་ལ། སྤྱིར་
ཀུན་བཏགས་ལྷན་སྐྱེས་གཉིས་ལས། སྔ་མ་ཕྱི་རོལ་པ་དང་དོན་སྨྲ་གཉིས་ཀྱི་རྒྱུད་ལ་ཡོད་
ཅིང༌། ལྷན་སྐྱེས་པ་གང་ཟག་དང་ཆོས་ཀྱི་བདག་འཛིན་གཉིས་དང་། ཕྱི་མ་ལའང༌། ཀུན་
བཏགས་རང་གི་མཚན་ཉིད་ཀྱིས་གྲུབ་པར་འཛིན་པ་དང༌། གཟུང་འཛིན་རྫས་གཞན་དུ་
འཛིན་པ་གཉིས་ཡོད་ལ། སྔ་མ་འགོག་བྱེད་ཀྱི་རིགས་པ། ཐེག་བསྡུས་ལས། མིང་གི་སྔ་རོལ་
བློ་མེད་ཕྱིར། །མང་བའི་ཕྱིར་དང་མ་ངེས་ཕྱིར། །དེ་ཡི་བདག་ཉིད་བདག་མང་དང་། །བདག་
འདྲེས་ འགལ་བས་འགྲུབ་པར་འགྱུར། །ཞེས་རིགས་པ་གསུམ་གསུངས་ལ། ལུང་འདིའི་
དོན་དང་རིགས་པ་དེ་དག་ལ་བརྟེན་ནས་གཟུང་འཛིན་གཉིས་མེད་ཀྱི་རྣམ་རིག་ཙམ་ལ་
འཇུག་ཚུལ་དང༌། དེའང་ཡོངས་སུ་ཚོལ་བ་བཞི་དང་ཤེས་པ་བཞིའི་སྒོ་ནས་འཇུག་པར་ཐེག་
བསྡུས་ལས་བཤད་པ་སོགས་སྒྲོ་འདོགས་འགོག་ཚུལ་ཞིབ་པར་གཞན་དུ་ཤེས་པར་བྱའོ།།
སྐུར་འདེབས་ཀྱི་མཐར་འཛིན་ལ་ལྷན་སྐྱེས་མི་སྲིད་པས་གྲུབ་མཐའ་སྨྲ་བ་ཁོ་ནའི་རྒྱུད་ལ་
ཡོད་ལ། དེའང་གཞན་སྡེ་དང་དོན་སྨྲ་གཉིས་ཀྱི་རྒྱུད་ལ་ཡོད་མི་སྲིད་དེ། འདིའི་ཕྱོགས་སྔ་སྨྲ་
བ་པོ་དེ་ཆོས་གང་ཡང་དོན་དམ་པར་གྲུབ་པ་མི་འདོད་ཅིང་ཡོད་ན་ཀུན་རྫོབ་ཏུ་གྲུབ་པས་ཁྱབ་
པར་ཁས་ལེན་པ་ཞིག་དགོས་པས་སོ། །དེས་ན་སྐུར་འདེབས་ཀྱི་མཐར་འཛིན་ནི་ངོ་བོ་ཉིད་
མེད་པར་སྨྲ་བ་དབུ་མ་པའི་རྒྱུད་ལ་ཡོད་དེ། བསྡུ་བ་ལས། ཐེག་པ་ཆེན་པོ་བ་ལ་ལ་རང་
གིས་ཉེས་པར་བཟུང་བས་འདི་སྐད་ཅེས་ཀུན་རྫོབ་ཏུ་ནི་ཐམས་ཅད་ཡོད་ལ་དོན་དམ་པར་ནི་
ཐམས་ཅད་མེད་དོ་ཞེས་ཟེར་རོ། །ཞེས་པ་ནས། ལན་འདེབས་པར་འགྱུར་ན་ཞེས་པའི་བར་
- 82 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
གསུངས། དོན་ནི་དབུ་མ་པ་ལ་བདེན་གཉིས་གང་ཡིན་དྲིས་པ་ན། དབུ་མ་པས་བདེན་པར་
མེད་པ་དོན་དམ་དང༌། བདེན་པར་སྣང་བའི་ཆོས་ཇི་སྙེད་པ་ཀུན་རྫོབ་ཡིན་ནོ་ཞེས་ལན་
བཏབ་པའི་ཚེ། སླར་ཡང་དེ་ལྟའི་བདེན་གཉིས་ཀྱི་འཇོག་ཚུལ་བྱས་པ་དེ་ཕྱོགས་སྔར་བཀོད་
ནས་དགག་པ་མང་དུ་མཛད་པའོ། །འདིར་བདེན་གཉིས་གང་ཡིན་དྲིས་ཚུལ་དང་ལན་
འདེབས་ཚུལ་ལ་ད་དུང་ཞིབ་ཆ་དགོས་ཀྱང་མ་བྲིས་སོ། །དེ་ནི་སྐུར་འདེབས་འགོག་ཚུལ་མདོ་
ཙམ་མོ། །
གཉིས་ པ་དེའི་ ལན་ ལ། གང་ ཚེ་ ཁྱོད་ ལ་ སྒྱུ་མ་ཉིད། །མེད་ནའང་དེ་ཚེ་ཅི་ཞིག་
དམིགས། །ཞེས་གསུངས། འདིས་མགོ་མཚུངས་ཀྱི་རིགས་པས་སེམས་ཙམ་པ་འགོག་ཚུལ་
བསྟན་ལ། སྐབས་འདིར་མཁོ་བའི་སྤྱི་དོན་འགའ་ཞིག་འཆད་པ་ལ་གསུམ། སེམས་ཙམ་དུ་
གསུངས་པའི་མདོའི་དགོངས་པ་འགྲེལ་ཚུལ། ཐལ་འགྱུར་བ་རང་ལུགས་ལ་ཕྱི་དོན་ཐ་སྙད་
དུ་ཁས་ལེན་ཚུལ། ཀུན་གཞི་འགོག་ཚུལ་ཐུན་མོང་མ་ཡིན་པའོ། །དང་པོ་ནི། ས་བཅུ་པའི་
མདོའི། ཁམས་གསུམ་པོ་འདི་ནི་སེམས་ཙམ་མོ་ཞེས་པའི་ཙམ་སྒྲས་ཕྱི་དོན་འགོག་པ་མིན་ཏེ།
དེ་ནི། འཇིག་རྟེན་སྣ་ཚོགས་ལས་ལས་སྐྱེས། །ཞེས་པ་ལྟར་ཁམས་གསུམ་པོ་ལས་ཀྱིས་བྱས་
ལ༑ ལས་ནི་སེམས་པ་དང་བསམ་པ་གཉིས་སུ་ངེས་པས་ཁམས་གསུམ་སེམས་ཀྱིས་བྱས་
པར་གྲུབ་ལ། དེའི་ཕྱིར་སེམས་ལས་གཞན་པའི་དབང་ཕྱུག་སོགས་ཀྱི་བྱེད་པ་པོ་གཞན་
དགག་པའི་ཕྱིར་ཙམ་སྒྲ་སྨོས་པ་ཡིན་ཏེ། མདོ་དེ་ཉིད་ལས། ཁམས་གསུམ་པོ་འདི་ནི་སེམས་
ཙམ་སྟེ་སྲིད་པའི་ཡན་ལག་བཅུ་གཉིས་པོ་གང་དག་དེ་བཞིན་གཤེགས་པས་རབ་ཏུ་ཕྱེ་སྟེ་
བཀའ་སྩལ་པ་ཐམས་ཅད་ཀྱང་སེམས་གཅིག་ལ་བརྟེན་པ་དག་གོ་ཞེས་ཡན་ལག་བཅུ་གཉིས་
པོ་སེམས་གཅིག་ལ་བརྟེན་པར་གསུངས་པའི་ཕྱིར། དེས་ན་ཙམ་སྒྲས་ཕྱི་དོན་མི་འགོག་པར་
སེམས་ལས་གཞན་པའི་བྱེད་པ་པོ་འགོག་པར་བསྟན་ཏོ་ཞེས་མདོ་རང་གིས་སྒྲུབ་པར་མཛད་
- 8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ༑ བྱེད་པོ་གཞན་འགོག་པ་ཡིན་པར་མདོ་གཞན་གྱིས་ཀྱང་བསྟན་ཏེ། ལང་གཤེགས་ལས།
གང་ཟག་རྒྱུན་དང་ཕུང་པོ་དང༌། །དེ་བཞིན་རྐྱེན་དང་རྡུལ་དག་དང་། །གཙོ་བོ་དབང་ཕྱུག་
བྱེད་པོ་རྣམས། །སེམས་ཙམ་དུ་ནི་ངས་བཤད་དོ། །ཞེས་མུ་སྟེགས་བྱེད་པ་ཁ་ཅིག་གིས་གང་
ཟག་དང་རྒྱུན་སོགས་འཇིག་རྟེན་གྱི་བྱེད་པ་པོར་སྨྲས་པ་དེ་དག་དེ་མ་ཡིན་པར་གཟིགས་ནས་
སེམས་ཙམ་ཞིག་བྱེད་པ་པོར་གསུངས་སོ། །དེས་ན་འཇིག་རྟེན་གྲུབ་པ་ལ། གཟུགས་སེམས་
གཉིས་ཀྱི་ནང་ནས་སེམས་ཉིད་གཙོ་བོར་བསྟན་པ་ཡིན་གྱི་སེམས་ཙམ་པ་ཁྱོད་འདོད་པ་ལྟར།
ཕྱི་དོན་བཀག་ནས་སེམས་ཙམ་དུ་བསྟན་པ་མིན་ནོ། །ཞེས་ལེགས་ལྡན་གྱིས་ལན་འདེབས་
ལ༑ དེ་དང་མཐུན་པར་ཟླ་བའི་ཞབས་ཀྱིས་ཀྱང་ལན་འདེབས་པར་མཛད་དོ། །དོན་འདི་
དག་འཇུག་པ་ལས། མངོན་གྱུར་མངོན་ཕྱོགས་བྱང་ཆུབ་སེམས་དཔའ་ཡིས། །ཞེས་སོགས་
ཚིགས་བཅད་བདུན་གྱིས་བསྟན་ཏོ། །ཡང་ལང་གཤེགས་ཀྱི་ལུང་། ཕྱི་རོལ་སྣང་བ་ཡོད་མིན་
ཏེ༑ ༑ཞེས་སོགས་སེམས་ཙམ་གྱིས་འདྲེན་པ་ལ། ལེགས་ལྡན་གྱིས་མདོ་དེས་ཀྱང་ཕྱི་དོན་
བཀག་ནས་སེམས་ཙམ་དུ་སྟོན་པ་མིན་གྱི་ཕྱི་རོལ་རྣམ་མེད་དུ་འཛིན་པ་བཀག་ནས་རྣམ་
བཅས་སུ་བསྟན་པ་ཡིན་ནོ་ཞེས་ལན་འདེབས་ལ། ཟླ་བས་ནི་མདོ་དེས་ཕྱི་དོན་བཀག་ནས་
སེམས་ཙམ་དུ་གསུངས་མོད་ཀྱང་མདོ་དེ་དྲང་དོན་ཡིན་ནོ་ཞེས་ལན་འདེབས་པར་མཛད་པས་
མི་འདྲའོ། །མདོ་དེ་དྲང་དོན་དུ་འགྲེལ་ཚུལ་ལ། རིགས་པ་ནི། དོན་ཤེས་ཡོད་མེད་མཚུངས་
པར་སྒྲུབ་པའི་རིགས་པ་དང༌། དང་པོ་ཤེས་བྱ་ཕྱི་དོན་མེད་པར་དངོས་སུ་བསྟན་ན་ཤེས་པ་
རང་བཞིན་གྱིས་མེད་པའང་འགྲུབ་སླ་བ་ལ་དགོངས་སོ་ཞེས་པའི་རིགས་པས་སྒྲུབ་པར་
མཛད་ལ། ལུང་ནི་ལང་གཤེགས་ཉིད་ལས། ཇི་ལྟར་ནད་པ་ནད་པ་ལ། །སྨན་པ་སྨན་རྣམས་
གཏོང་བ་ལྟར། །སངས་རྒྱས་དེ་བཞིན་སེམས་ཅན་ལ། །སེམས་ཙམ་དུ་ཡང་རབ་ཏུ་གསུངས།།
ཞེས་ལང་གཤེགས་ཀྱི་ལུང་སྔ་མས་ཕྱི་དོན་མེད་པར་སེམས་ཙམ་དུ་བསྟན་པ་ལུང་ཕྱི་མ་
E
- 8 4 -



0
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། (༡༡
འདིས་དྲང་དོན་དུ་འགྲེལ་བར་མཛད་དོ། །དེར་མ་ཟད་སྐབས་འདིར་འཇུག་པ་རང་འགྲེལ་
ལས་དངོས་སུ་བསྟན་པའི་དྲང་དོན་དུ་འགྲེལ་རྒྱུའི་མདོ་གཞན་ཡང་། དགོངས་འགྲེལ་ལས་
གསུངས་པ་འདི་རྣམས་ཏེ། བཅོམ་ལྡན་འདས་ཏིང་ངེ་འཛིན་གྱི་སྤྱོད་ཡུལ་གྱི་གཟུགས་བརྙན་
དེ༑ ཞེས་སོགས་ཕྱི་རོལ་མེད་པར་སྟོན་པའི་མདོ་དང་། ཆོས་རྣམས་ཀྱི་མཚན་ཉིད་ངོ་བོ་ཉིད་
མེད་པ་གང་ཞེ་ན། ཞེས་སོགས་གཞན་དབང་དང་ཡོངས་གྲུབ་རང་མཚན་གྱིས་གྲུབ་པར་སྟོན་
པའི་མདོ་དང་། ལེན་པའི་རྣམ་པར་ཤེས་པ་ཟབ་ཅིང་ཕྲ། །ཞེས་སོགས་ཡིད་ཤེས་ལས་ངོ་བོ་
ཐ་དད་པའི་ཀུན་གཞི་ཡོད་པར་བསྟན་པའི་མདོ་དང༌། ཞི་བ་བགྲོད་པ་གཅིག་པུ་བ་ནི་ཞེས་
སོགས་མཐར་ཐུག་ཐེག་པ་གསུམ་དུ་སྟོན་པའི་མདོ་སྟེ་མདོ་ཚན་བཞི་ཡོད་པ་ལས། དང་པོ་
དྲང་དོན་དུ་འགྲེལ་བྱེད་ནི། སྔར་དྲངས་པའི་ལང་གཤེགས་ཀྱི་ལུང༌། ཇི་ལྟ་ནད་པ་སོགས་
དང༌། གཉིས་པ་དྲང་དོན་དུ་འགྲེལ་བྱེད་ནི། ལང་གཤེགས་ལས། བློ་གྲོས་ཆེན་པོ་སྟོང་པ་
ཉིད་དང༌། མི་སྐྱེ་བ་དང༌། ཞེས་སོགས་དང༌། གསུམ་པ་དྲང་དོན་དུ་འགྲེལ་བྱེད་ནི། རྟག་
བརྟན་གྱི་སྙིང་པོ་སྟོན་པའི་མདོ་དྲང་དོན་དུ་འགྲེལ་བྱེད་དེ་ཉིད་ཡིན་ལ། དེ་ནི་ལང་གཤེགས་
ལས། བཅོམ་ ལྡན་ འདས་ ཀྱིས་ མདོ་བརྗོད་ པ་ ལས། བཅོམ་ལྡན་འདས་ཀྱིས་དེ་བཞིན་
གཤེགས་པའི་སྙིང་པོ་གསུངས་པ་ཞེས་སོགས་དང་། བཞི་པ་དྲང་དོན་དུ་འགྲེལ་བྱེད་ནི། ཀླུ་
སྒྲུབ་ཀྱིས་མདོ་བཏུས་སུ་རྒྱས་པར་དྲངས་པའི་ཕྱིར་འཇུག་པ་རང་འགྲེལ་དུ་མ་དྲངས་ཀྱང་
དོན་ལ། མདོ་སྡེ་པད་དཀར་ལས། དེད་དཔོན་ཐབས་ལ་མཁས་པས་ཚོང་པའི་ཚོགས་རིན་པོ་
ཆེའི་གླིང་དུ་རིམ་གྱིས་བཀྲི་བའི་དཔེས་མཐར་ཐུག་ཐེག་པ་གཅིག་ཏུ་བསྟན་པ་སོགས་ཡིན་ཏེ།
མདོ་བཏུས་ལས། ཐེག་པ་གཅིག་ཏུ་ཟད་པར་ནི་མདོ་སྡེ་དུ་མ་ལས་གསུངས་པའི་ཕྱིར་རོ།།
ཞེས་ སོགས་གསུངས། དོན་འདི་དག་འཇུག་པ་ལས། མདོ་སྡེ་གང་ལས་ཕྱི་རོལ་སྣང་ཡོད་
མིན། །ཞེས་སོགས་ཚིགས་བཅད་གསུམ་གྱིས་བསྟན་ཏོ། །
- 8
5 -



-
|
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་རང་ལུགས་ལ་ཕྱི་དོན་ཐ་སྙད་དུ་ཁས་ལེན་ཚུལ་ནི། ཐལ་འགྱུར་བས་ནི་
སེམས་ཙམ་པ་ལྟར་ཕྱི་དོན་ཐ་སྙད་དུའང་མ་གྲུབ་ཅིང་ཤེས་པ་བདེན་པར་གྲུབ་བོ་ཞེས་མི་སྨྲ་
བར་དོན་ཤེས་གཉིས་ཡོད་མེད་མཚུངས་པར་སྒྲུབ་བོ། །སྒྲུབ་ཚུལ་ཡང་། འཇིག་རྟེན་གྱི་ཐ་
སྙད་ལས་ནི། ཕུང་པོ་ལྔས་བསྡུས་པའི་དོན་ཤེས་གཉིས་ཀ་ཡོད་པར་གྲགས་ཤིང་། བཏགས་
དོན་རིགས་པས་བཙལ་ན་ནི་དོན་ཤེས་གཉིས་ཀའང་འཇོག་མི་ནུས་ལ། དེ་ཁོ་ན་ཉིད་མངོན་
སུམ་དུ་རྟོགས་པའི་སློབ་པ་འཕགས་པའི་མཉམ་གཞག་གི་གཟིགས་ངོར་ནི་ཕུང་པོ་ལྔ་ཆར་
ཡང་མི་འབྱུང་བར་མཚུངས་པའི་ཕྱིར་ཞེས་རིགས་པ་དང་། ལུང་ཡང་། ཡུམ་གྱི་མདོ་ལས་ནི་
ཕུང་པོ་ལྔ་ཆར་ཡང་རང་བཞིན་གྱིས་གྲུབ་པས་སྟོང་པར་གསུངས་ཤིང་། མངོན་པའི་གཞུང་
ལས་ནི་ཕུང་པོ་ལྔ་ཆར་ཡང་རང་སྤྱིའི་མཚན་ཉིད་ལ་སོགས་སྒོ་ནས་མཉམ་པར་གཏན་ལ་
ཕབ་པས་དོན་ཤེས་གཉིས་ལ་ཡོད་མེད་འབྱེད་མི་རིག་པར་སྒྲུབ་བོ། །དེ་ལྟར་ཡང་། འཇུག་
པ་ལས། འཇིག་རྟེན་པ་ཡི་དེ་ཉིད་ལ་གནས་ལ། །ཕུང་པོ་འཇིག་རྟེན་གྲགས་ཏེ་ལྔ་ཆར་ཡོད།།
དེ་ཉིད་ཡེ་ཤེས་འཆར་བར་འདོད་པ་ན། །རྣལ་འབྱོར་པ་ལ་དེ་ལྔ་འབྱུང་མི་འགྱུར། །གཟུགས་
མེད་ན་ནི་སེམས་ཡོད་མ་འཛིན་ཅིག །སེམས་ཡོད་ཉིད་ནའང་གཟུགས་མེད་མ་འཛིན་ཅིག།
དེ་དག་ཤེས་རབ་ཚུལ་མདོར་སངས་རྒྱས་ཀྱིས། །མཚུངས་པར་སྤངས་ཤིང་མངོན་པའི་ཆོས་
ལས་གསུངས། །ཞེས་དོན་ཤེས་ཡོད་མེད་མཚུངས་པར་གསུངས་ཤིང་། བྱང་ཆུབ་སེམས་
འགྲེལ་ལས་ཀྱང་དེ་ཇི་ལྟ་བ་བཞིན་གསུངས་ལ། བཞི་བརྒྱ་པར་ཡང་། གཅིག་ཡོད་གཅིག་
མེད་ཅེས་བྱ་བ། །དེ་ཉིད་མིན་ཞིང་འཇིག་རྟེན་པའང་མིན། །དེས་ན་འདི་ཡོད་འདི་མེད་ཅེས།།
བརྗོད་པ་ཉིད་དུ་ནུས་མ་ཡིན། །ཞེས་དོན་ཤེས་གཉིས་ལ་ཡོད་མེད་ཁྱད་འབྱེད་པ་ནི། འཇིག་
རྟེན་པའི་ཐ་སྙད་དང་དོན་དམ་པའི་རྣམ་གཞག་གང་ཡང་མིན་པར་གསུངས་སོ། །གཞུང་
འདིར་ཡང་། ཇི་ལྟར་སྒྱུ་མ་བདེན་མིན་ཡང་། །བལྟ་བྱ་དེ་བཞིན་ལྟ་བྱེད་ཡིད། །ཅེས་གསུངས་
- 8 6 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
པས། དོན་ ཤེས་ གཉིས་ བདེན་ པར་ མེད་ མཉམ་དང་ ཐ་སྙད་དུ་ ཡོད་མཉམ་དུ་གྲུབ་བོ།།
བཞེད་ཚུལ་འདི་ནི་གཞན་དང་མི་འདྲ་སྟེ། སེམས་ཙམ་པ་དག་རྣལ་འབྱོར་སྤྱོད་པའི་དབུ་མ་
རང་རྒྱུད་པ་དག་གིས་ཕྱི་དོན་ཐ་སྙད་དུའང་མི་འདོད་ཅིང་ཤེས་པ་རང་མཚན་གྱིས་གྲུབ་པར་
འདོད་པ་དང༌། མདོ་སྡེ་སྤྱོད་པའི་དབུ་མ་རང་རྒྱུད་པ་དག་གིས་དོན་ཤེས་གཉིས་ཀ་རང་
བཞིན་གྱིས་གྲུབ་པར་འདོད་པའི་ཕྱིར་རོ། །སྔར་སེམས་ཙམ་པས་ཕྱིར་དོན་མེད་ཅིང་ཤེས་པ་
རང་བཞིན་གྱིས་ཡོད་པའི་དཔེར། རྨི་ལམ་གྱི་ཤེས་པ་དང༌། སྐྲ་ཤད་འཛག་སྣང་གི་ཤེས་པ་
སོགས་བཀོད་པའང་མི་འཐད་དེ། དཔེ་མ་གྲུབ་པའི་ཕྱིར་ཏེ། དཔེ་དེ་དག་གིས་ཕྱི་རོལ་དུ་
གྱུར་པའི་གླང་པོ་དང་སྐྲ་ཤད་སོགས་མེད་ཀྱང་ཡོད་པ་ལྟར་སྣང་བས་ཡུལ་དེ་དག་བརྫུན་པ་
ཡིན་པ་ལྟར་ཡུལ་ཅན་གྱི་ཤེས་པའང་བརྫུན་པ་ཡིན་པར་འགྲུབ་ཀྱི་རང་བཞིན་གྱིས་གྲུབ་པ་
ཡིན་པར་མི་འགྲུབ་བོ། །དེས་ན་དཔེ་འདི་དག་གིས་དོན་ཤེས་གཉིས་རང་བཞིན་གྱིས་གྲུབ་
མ་གྲུབ་མཚུངས་པར་བསྟན་ཏོ་ཞེས་པའི་རིགས་པ་འདི་ནི་སེམས་ཙམ་པའི་འདོད་ཚུལ་དེ་
འགོག་པའི་རིགས་པ་སྟོབས་ཆེ་བ་ཞིག་ཡིན་པར་གསུངས་སོ། །དོན་དེ་དག་འཇུག་པ་ལས།
རྨི་ལམ་ཇི་བཞིན་ཞེ་ན་དེ་བསམ་བྱ། །ཞེས་སོགས་དང་། གལ་ཏེ་སད་ཚེ་རྨི་ལམ་དྲན་ལས་
ཡིད། །ཅེས་སོགས་གཞན་དབང་གི་ཤེས་པ་བདེན་གྲུབ་འགོག་བྱེད་ཀྱི་རིགས་པ་མང་ལ།
གཞུང་འདིར་ཡང་ཆོས་རྣམས་ལ་བདེན་གྲུབ་འགོག་བྱེད་ཀྱི་རིགས་པ་མང་ངོ༌། །བྱེ་མདོ་
གཉིས་དང་ཐལ་འགྱུར་བ་དག་ཕྱི་དོན་ཁས་ལེན་པ་ཙམ་དུ་མཚུངས་ནའང་། འདོད་ཚུལ་
གཏན་ནས་མི་མཚུངས་ཏེ། བྱེ་མདོ་དག་གིས་རྡུལ་ཕྲན་ཆ་མེད་དང་དེ་བསགས་པའི་ཕྱི་དོན་
རིགས་པས་དཔྱད་ནས་འཇོག་ལ་འདིར་ནི་དེ་འདྲའི་ཆ་མེད་ཀྱི་དངོས་པོ་ཐ་སྙད་ཙམ་དུའང་
མི་ བཞེད་དེ། དེ་ འདྲ་ ཁས་ བླངས་ན་ བདེན་དངོས་ ཁས་ ལེན་ དགོས་ པར་ འདོད་ པ་ ལ་
ཐམས་ཅད་ཁྱད་མེད་ཅིང་། འདི་པས་རིགས་པས་དཔྱད་ནས་ཀྱང་ཕྱི་དོན་མི་འཇོག་པར་མ་
-8 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བརྟགས་མ་དཔྱད་པར་ཕྱི་དོན་ཐ་སྙད་ཙམ་དུ་འཇོག་པའི་ཕྱིར་རོ། །དེའི་ཕྱིར་སེམས་ཙམ་
པའི་གཞུང་ལས་གསུངས་པའི་ཕྱི་དོན་འགོག་པའི་རིགས་པ་རྣམས་ཀྱིས་བྱེ་མདོ་དག་གིས་
འདོད་པའི་ཕྱི་དོན་དེ་འདྲ་ཁེགས་ནའང་། མ་དཔྱད་པར་ཐ་སྙད་ཙམ་དུ་བཞག་པའི་ཕྱི་དོན་དེ་
འདྲ་ལ་སེམས་ཙམ་པའི་རིགས་པས་མི་གནོད་པར་མ་ཟད། དོན་ཤེས་གཉིས་ཡོད་མེད་
མཚུངས་པའི་རིགས་པས་སེམས་ཙམ་པས་ཐ་སྙད་ཙམ་དུའང་ཕྱི་དོན་མི་བཞེད་པ་ལ་གནོད་
པར་གསུངས་སོ། །དེ་ལྟར་ན་ཐ་སྙད་དཔྱོད་པའི་ཚད་མས་ཕྱི་དོན་འགོག་མི་ནུས་པར་མ་ཟད་
ཕྱི་རོལ་མེད་པ་ལ་དེ་འདྲའི་ཚད་མས་གནོད་ཕྱིར་འདིར་ཐ་སྙད་དུ་ཕྱི་དོན་འཇོག་གོ །ཕྱི་དོན་
ཐ་སྙད་དུ་འདོད་མི་འདོད་ཀྱི་ཁྱད་པར་ཡང་རང་མཚན་གྱིས་གྲུབ་པ་བཞེད་ལ་ཐུག་སྟེ།
སེམས་ཙམ་པ་རྣམས་ཀྱིས་ནི་བུམ་པ་སྣམ་བུ་སོགས་འཇིག་རྟེན་ན་གྲགས་ཙམ་གྱི་ཕྱི་དོན་
དེས་མ་ཚིམ་པར། ཕྱི་དོན་ཞེས་པ་ཞིག་ཡོད་ན་ནང་ཤེས་པ་ལས་རྫས་གཞན་དུ་གྱུར་པའི་
རྫས་ཡོད་ཀྱི་ཕྱི་དོན་ཞིག་རིགས་པས་བཙལ་ནས་འཇོག་རྒྱུ་ཡོད་དགོས་དགོངས་ཏེ་རང་
མཚན་ཁས་ལེན་པ་ལ་ཐུག་གོ །ཐལ་འགྱུར་བས་ནི་འཇིག་རྟེན་ན་གྲགས་པ་ཙམ་གྱི་ཀ་བུམ་
སོགས་ལ་ཕྱི་དོན་ཞེས་ཐ་སྙད་ཙམ་དུ་འཇོག་སྟེ་རང་མཚན་གྱིས་གྲུབ་པ་ཐ་སྙད་དུའང་ཁས་
མི་ལེན་པའི་དབང་གིས་ཡིན་ནོ། །
གསུམ་པ་ཀུན་གཞི་འགོག་ཚུལ་ཐུན་མོང་མ་ཡིན་པ་ནི། རང་བཞིན་གྱིས་གྲུབ་པ་
ཐ་སྙད་དུའང་མི་བཞེད་པའི་ལུགས་འདི་ལ་ཀུན་གཞི་སོགས་ཁས་མ་བླངས་ཀྱང་ལས་འབྲས་
ཀྱི་འབྲེལ་བ་སོགས་ཆེས་འཐད་པས་ཀུན་གཞི་ཁས་མི་ལེན་ནོ། །འོ་ན་ལང་གཤེགས། རྒྱན་
སྡུག །དགོངས་འགྲེལ་སོགས་ལས་ཀུན་གཞི་གསུངས་པ་དང་འགལ་ལོ་ཞེ་ན། མི་འགལ་ཏེ།
མདོ་དེ་དག་དང༌། གཞན་ཡང་། དགེ་སློང་དག་ཕུང་པོ་ལྔ་ནི་ཁུར་རོ། ཁུར་འཁུར་པ་པོ་ནི་
གང་ཟག་གོ་ཞེས་གང་ཟག་གི་བདག་ཡོད་པར་སྟོན་པའི་མདོ་དང༌། ཕུང་པོ་བདེན་གྲུབ་ཏུ་
- 8
8 -



，།
་
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
སྟོན་པའི་མདོ་རྣམས་ནི་དགོས་པའི་དབང་གིས་གསུངས་པའི་དྲང་དོན་དགོངས་པ་ཅན་ཡིན་
ཏེ༑ འཇུག་པ་ལས། ཀུན་གཞི་ཡོད་ཅིང་གང་ཟག་ཉིད་ཡོད་ལ། །ཕུང་པོ་འདི་དག་འབའ་
ཞིག་ཉིད་ཡོད་ཅེས། །བསྟན་པ་དེ་ནི་དེ་ལྟར་ཆེས་ཟབ་དོན། །རིག་པར་མི་འགྱུར་གང་ཡིན་
དེ་ལའོ། །ཞེས་སོ། །འོ་ན་དེ་དག་གི་དགོས་པ་གང་ཞེ་ན། གདུལ་བྱ་གང་དག་ལྟ་ངན་ལ་རིང་
དུ་གོམས་པ་ཟབ་མོའི་དོན་རེ་ཞིག་སྟོན་པའི་སྣོད་དུ་མི་རུང་བ་རྣམས་ལ་ཐོག་མ་ནས་ཆོས་
ཟབ་མོ་བསྟན་ན་སྐྲག་ནས་སངས་རྒྱས་ཀྱི་བསྟན་པ་ལ་གཡང་ས་དང་འདྲ་བར་མཐོང་ནས་
རྒྱབ་ཀྱིས་ཕྱོགས་པར་འགྱུར་བ་དག་རིམ་གྱིས་བཀྲི་བའི་ཐབས་སུ་དང་པོར་ཀུན་གཞི་
སོགས་བསྟན་ན་དེ་དག་ལ་དོན་ཆེན་པོར་འགྱུར་ཏེ། རིན་ཆེན་ཕྲེང་བ་ལས། བདག་ཡོད་མ་
ཡིན་ཡོད་མི་འགྱུར། །བདག་གི་ཡོད་མིན་མི་འགྱུར་ཞེས། །བྱིས་པ་དག་ནི་དེ་ལྟར་སྐྲག།
ཅེས་ དང༌། བཞི་བརྒྱ་པར། གང་ཞིག་གང་གང་ལ་དགའ་བ། །དེ་ཡི་དེ་དེ་སྔར་སྤྱད་བྱ།།
ཉམས་པར་གྱུར་པ་དམ་ཆོས་ཀྱི། །སྣོད་ནི་ཅིས་ཀྱང་མ་ཡིན་ནོ། །ཞེས་སོ། །དགོངས་གཞི་ནི།
འཇུག་པ་རང་འགྲེལ་ལས། དངོས་པོ་ཐམས་ཅད་ཀྱི་རང་བཞིན་རྗེས་སུ་ཞུགས་པའི་ཕྱིར་
སྟོང་པ་ཉིད་ཁོ་ན་ཀུན་གཞི་རྣམ་པར་ཤེས་པའི་སྒྲས་བསྟན་པར་རིག་པར་བྱའོ། །ཞེས་དོན་
སྟོང་ཉིད་ལ་དགོངས་ནས་ཐ་སྙད་དུ་ཀུན་གཞིའི་སྒྲས་བསྟན་པར་ཟླ་བས་གསུངས་ལ།
ལེགས་ལྡན་གྱིས་དེའི་དགོངས་གཞི་ཡིད་ཀྱི་རྣམ་ཤེས་ཡིན་པར་གསུངས་པས་མི་འདྲའོ།།
དངོས་ལ་གནོད་བྱེད་ལ། ལུང་གི་གནོད་བྱེད་ནི། སྟོན་པ་རང་ཉིད་ཀྱིས་ཀུན་གཞི་གསུངས་
པའི་དགོངས་པ་བསྟན་པ་རྣམས་དང་། རིགས་པའི་གནོད་བྱེད་ནི། ཀུན་གཞི་ཁས་བླངས་ན་
ཀུན་གཞིའི་བག་ཆགས་སྨིན་པ་ལས་གཟུགས་སོགས་སྣང་བ་ཙམ་དུ་ཟད་ཀྱི་ཕྱི་རོལ་མེད་
ཅེས་ཁས་ལེན་དགོས་ན་དེ་ནི་མི་རིགས་ཏེ། དོན་ཤེས་གཉིས་ཡོད་མེད་མཚུངས་པའི་ཕྱིར་
དང༌། དེ་བཞིན་དུ། ཀུན་གཞི་ཁས་ལེན་ན་དེ་ཐ་སྙད་དཔྱོད་བྱེད་ཀྱི་ཚད་མས་མི་འགྲུབ་པས།
1
- 8 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེའི་བཏགས་དོན་རིགས་པས་བཙལ་ནས་འཇོག་དགོས་ལ། དེ་ལྟ་ན་མི་འདོད་བཞིན་དུ་རང་
མཚན་ཁས་ལེན་དགོས་པར་འགྱུར་བ་དང་། ཡང་ཀུན་གཞི་ཁས་བླངས་ན་དེ་ཉིད་ཉོན་ཡིད་
དང་ འཇིག་ ལྟ་ ལྷན་སྐྱེས་ཀྱི་དམིགས་ པར་ ཁས་ལེན་དགོས་ན། རྣམ་ཤེས་བདག་ ལྟའི་
དམིགས་པར་འདོད་པའི་ཕྱོགས་ལ་དབུ་མ་འཇུག་པར་དགག་པ་མང་དུ་མཛད་པའི་ཕྱིར་
འདིར་ཀུན་གཞི་འདོད་མི་རིགས་པར་གསུངས་སོ། །ལེགས་ལྡན་གྱིས་ཀུན་གཞིའི་རྣམ་ཤེས་
འདོད་པ་ནི་རིག་བྱེད་པས་སྐྱེས་བུ་འདོད་ཚུལ་ལ་མིང་བསྒྱུར་བ་ཙམ་ཡིན་པར་བཤད་ཅིང་།
ཟླ་བས་ཀྱང་འཇུག་འགྲེལ་ལས་དེ་ལྟར་གསུངས་སོ། །ཀུན་གཞི་འདོད་མི་འདོད་ཀྱི་ཁྱད་
པར་ཡང་རང་མཚན་འདོད་མི་འདོད་ཀྱི་གནད་ཀྱིས་ཡིན་ཏེ། ཀུན་གཞི་བཞེད་པ་རྣམས་ཀྱིས་
དེའི་བཏགས་དོན་རིགས་པས་བཙལ་ནས་འཇོག་པ་དང་། ཕུང་པོ་ལ་བཏགས་ཙམ་གྱི་གང་
ཟག་གིས་མ་ཆོག་པར་རང་ངོས་ནས་གྲུབ་པའི་གང་ཟག་གི་མཚན་གཞི་ཞིག་ཡོད་དགོས་པར་
བཟུང་ནས་ཀུན་གཞི་འཇོག་པ་དང་། དེ་ཉིད་ལས་ཀྱི་བག་ཆགས་བསྒོ་གཞིར་བཞེད་པ་དང་
ཐ་སྙད་ཙམ་གྱི་ཕྱི་དོན་འཇོག་མ་ཐུབ་པར་ཀུན་གཞིའི་བག་ཆགས་ཀྱི་དབང་གིས་ཕྱི་རོལ་སྣང་
བར་བཞེད་པ་སོགས་རང་མཚན་གྱིས་གྲུབ་པ་བཞེད་པའི་དབང་གིས་ཡིན་པ་དང་། ཐལ་
འགྱུར་བས་ཕུང་པོ་ལ་བཏགས་ཙམ་གྱི་གང་ཟག་དང༌། དེ་ཉིད་ལས་ཀྱི་བག་ཆགས་བསྒོ་
གཞི་དང་། ནང་ཤེས་པ་ལས་ལོགས་སུ་ཐ་སྙད་ཙམ་གྱི་ཕྱི་དོན་འཇོག་ཤེས་པ་སོགས་ཐ་སྙད་
ཙམ་དུའང་། རང་མཚན་མི་བཞེད་པའི་གནད་ཀྱིས་ཡིན་ནོ། །མདོ་སྡེ་རྣམས་ལ་ཀུན་གཞི་
སྟོན་མི་སྟོན་གཉིས་ཡོད་དེ། ཡུམ་མདོ་རྣམས་དང༌། གཤེགས་སྙིང་སོགས་ལས་ཀུན་གཞི་མ་
གསུངས་ཤིང༌། དགོངས་འགྲེལ་སོགས་ལས་གསུངས་པ་དང༌། དེ་བཞིན་དུ། མདོ་སྡེ་རྒྱན།
འབྱེད་གཉིས། ཐེག་བསྡུས་ སོགས་ལས་ཀུན་གཞི་བཤད་ཅིང་ཕྱི་དོན་བཀག་ལ། མངོན་
རྟོགས་རྒྱན། རྒྱུད་བླ་རྩ་འགྲེལ་རྣམས་སུ་ཀུན་གཞི་མ་གསུངས་ཤིང་ཕྱི་དོན་ཡོད་པའི་ཕྱོགས་
-9 0 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
བཤད་དོ། །ཐོགས་མེད་ཞབས་ཀྱིས། རྒྱུད་བླ་མའི་དགོངས་པ་སེམས་ཙམ་པ་དང་རང་རྒྱུད་
པའི་ལུགས་ལྟར་མ་བཀྲལ་བར་ཐལ་འགྱུར་བའི་ལུགས་སུ་བཤད་ཅིང་། དེར་ཆོས་མངོན་
པའི་ལུང་། ཐོག་མ་མེད་པའི་དུས་ཀྱི་ཁམས། །ཞེས་སོགས་བདེ་གཤེགས་སྙིང་པོ་ཡོད་པའི་
ཤེས་བྱེད་དུ་དྲངས་ལ། དེ་ནི་ཟླ་བའི་ཞབས་ཀྱིས་ཀུན་གཞིའི་རྣམ་ཤེས་ཀྱི་དགོངས་གཞི་སྟོང་
ཉིད་དུ་བཤད་པ་དང་མཐུན་ཞིང་། ཐེག་བསྡུས་སུ་ལུང་དེ་ཉིད་ཀུན་གཞི་ཡོད་པའི་སྒྲུབ་བྱེད་
དུ་དྲངས་སོ། །བྱང་ཆུབ་སེམས་འགྲེལ་ལས། ཇི་ལྟར་ཁབ་ལེན་དང་ཉེ་བའི། །ཞེས་སོགས་
ཀྱི་སྐབས་སུ་ཀུན་གཞི་ཞེས་པའི་མིང་ཙམ་བྱུང་ཡང་དེ་ནི་ཡིད་ཤེས་ལ་ཀུན་གཞིའི་ཐ་སྙད་
བཏགས་པ་ཡིན་གྱི་ཚོགས་དྲུག་ལས་ངོ་བོ་ཐ་དད་པའི་ཀུན་གཞི་སྟོན་པ་མིན་པ་འཇུག་པའི་
རྣམ་བཤད་ལས་གསུངས་སོ། །དབུ་མ་པ་ལ་ཡང་། ལེགས་ལྡན། ཡེ་ཤེས་སྙིང་པོ་སོགས་
ཀྱིས་ཀུན་གཞི་མི་བཞེད་ཅིང་ཕྱི་དོན་བཞེད་ལ། ཀ་མ་ལ་ཤཱི་ལ་ཞི་འཚོ་འཕགས་སེང་བཅས་
པ་ནི་ཀུན་གཞི་དང་ཕྱི་དོན་གཉིས་ཀ་མི་བཞེད་པའི་ཕྱོགས་སོ། །དེས་ན་ཀུན་གཞི་བཞེད་ན་
ཕྱི་དོན་མི་བཞེད་པས་ཁྱབ་ཀྱང་། ཀུན་གཞི་མི་བཞེད་ན་ཕྱི་དོན་བཞེད་པས་མ་ཁྱབ་བོ།།
ཡང་ན། གལ་ཏེ་དེ་ཉིད་དུ་གཞན་ཡོད། །རྣམ་པ་དེ་ནི་སེམས་ཉིད་ཡིན། །གང་ཚེ་སེམས་ཉིད་
སྒྱུ་མ་ན། །དེ་ཚེ་ གང་ཞིག་གང་གིས་མཐོང་། །འཇིག་རྟེན་གྱི་ནི་མགོན་པོས་ཀྱང་། །ཞེས་
སོགས་གསུངས། གཞུང་འདི་དག་གིས་སྔ་མའི་ལན་དགག་པ་དང༌། དྲིས་པའི་ལན་གྱིས་
རང་རིག་འགོག་ཚུལ་བསྟན་ལ། འདི་ནི་འཇུག་པ་ལས། གང་ཚེ་གཟུང་མེད་འཛིན་པ་ཉིད་
བྲལ་ཞིང་། །གཉིས་ཀྱིས་སྟོང་པའི་གཞན་དབང་དངོས་ཡོད་ན། །འདི་ཡི་ཡོད་པ་གང་གིས་
ཤེས་པར་འགྱུར། །མ་བཟུང་བར་ཡང་ཡོད་ཅེས་བྱ་མི་རུང་། །ཞེས་སེམས་ཙམ་པ་ཁྱོད་ཀྱིས་
གཟུང་འཛིན་གཉིས་སྟོང་གི་ཤེས་པ་རང་བཞིན་གྱིས་གྲུབ་པར་འདོད་ནའང་དེ་འགྲུབ་བྱེད་ཀྱི་
ཚད་མས་མ་བཟུང་བར་ནི་དེ་ཡོད་ཅེས་བྱ་བ་མི་རིགས་པས་དེ་ཚད་མ་གང་གིས་ཤེས་ཞེས་
- 9 1 -



，
，
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དྲིས་པ་ན། ཕྱོགས་སྔ་མ་ན་རེ། དེ་ཤེས་པ་དོན་གཞན་གྱིས་མི་འཛིན་ཡང་རང་རིག་གིས་དེ་
འཛིན་པའི་ཕྱིར་དེ་ཡོད་དོ་ཞེས་ཟེར་བའི་ལན་དུ། རང་རིག་འགོག་ཚུལ་བསྟན་པ་དང་འདྲའོ།།
དེ་ལ་འདིར་རང་རིག་འདོད་ཚུལ་དང་དེ་འགོག་ཚུལ་བཤད་པ་ལ་བཞི། རང་རིག་
འདོད་མཁན་གྱི་ཕྱོགས་ངོས་གཟུང་བ། དེ་དག་གིས་བསྒྲུབ་བྱའི་རང་རིག་གི་གོ་དོན། དེ་
དག་གིས་རང་རིག་ཡོད་པར་སྒྲུབ་ཚུལ། འདིར་རང་རིག་འགོག་ཚུལ་ཐུན་མོང་མ་ཡིན་པ་
བཤད་ པའོ། །དང་པོ་ནི། མདོ་སྡེ་པ། སེམས་ཙམ་པ། ཞི་འཚོ ཡབ་ སྲས་ འཕགས་སེང་
སོགས་ཀྱིས་རང་རིག་འདོད་ལ། འདིར་ཕྱོགས་སྔའི་གཙོ་བོ་སེམས་ཙམ་པ་ཡིན་པར་གཞུང་
གི་སྐབས་ཀྱིས་ཤེས་སོ། །འོན་ཀྱང་ལུང་གི་རྗེས་འབྲང་གི་མདོ་སྡེ་པ་དང་། ས་སྡེའི་རྗེས་
འབྲང་གི་སེམས་ཙམ་པ་འགའ་ཞིག་བཅས་ཀྱིས་རང་རིག་འདོད་པའི་གསལ་ཁ་མ་བྱུང་ཞེས་
བཞེད་པའང་ཡོད་དོ། །གཉིས་པ་ནི། རྟོག་གེ་འབར་བ་ལས། སེམས་ཙམ་པས་རྣམ་ཤེས་ནི་
གཉིས་སུ་སྣང་སྟེ། རང་སྣང་བ་དང་ཡུལ་དུ་སྣང་བའོ། །ཡུལ་དུ་སྣང་བའི་རྣམ་ཤེས་ནི་ཕྱི་
རོལ་གྱི་ཡུལ་གྱི་རྣམ་པར་གྱུར་ནས་རང་སྣང་བའི་རྣམ་ཤེས་ཀྱི་ཡུལ་དུ་འགྱུར་རོ་ཞེས་ཕྱོགས་
སྔའི་འདོད་པ་བཀོད་པ་སྟེ། རང་སྣང་བ་ཞེས་པ་འཛིན་རྣམ་དང༌། ཡུལ་དུ་སྣང་བ་ཞེས་
པ་གཟུང་རྣམ་དང་། ཡུལ་གྱི་རྣམ་པར་གྱུར་པའི་གཟུང་རྣམ་དེ་ཉིད་འཛིན་རྣམ་གྱི་ཡུལ་དུ་
བཤད་པས་འཛིན་རྣམ་གྱིས་གཟུང་རྣམ་མྱོང་བ་རང་རིག་གི་དོན་དུ་བཤད་དོ། །དེས་ན་རང་
རིག་ཅེས་པ་ནི་འཛིན་རྣམ་ཡན་གར་བ་སྟེ་གཞན་རིག་གི་ཤེས་པ་ཐམས་ཅད་ཀྱི་སྟེང་ན་རང་
ཉིད་གསལ་ཙམ་དང་རིག་ཙམ་པ་ཕྱི་རོལ་གྱི་ཡུལ་ལ་ལྟོས་མེད་དུ་ཁ་ནང་ཁོ་ནར་ཕྱོགས་ཤིང་
ཡུལ་ཡུལ་ཅན་གྱི་གཉིས་སྣང་ཐམས་ཅད་ལོག་པ་ཞིག་ལ་འཇོག་གོ །རང་རིག་གི་སྐྱེ་ཚུལ་ནི།
སྔོ་འཛིན་མིག་ཤེས་སྐྱེས་པའི་ཚེ་དེའི་སྟེང་ན་ཡུལ་ཅན་སྔོ་འཛིན་མིག་ཤེས་ཀྱི་རྣམ་པ་མ་ཤར་
བར་ཡུལ་སྔོན་པོའི་རྣམ་པ་ཤར་བའི་གསལ་རིག་གཅིག་དང་། ཡུལ་སྔོན་པོའི་རྣམ་པ་མ་ཤར་
.
-9 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། དོ༡༡
བར་ཡུལ་ཅན་སྔོ་འཛིན་མིག་ཤེས་ཀྱི་རྣམ་པ་ཤར་ཞིང་རིག་བྱ་རིག་བྱེད་ཀྱི་གཉིས་སྣང་ནུབ་
པའི་མྱོང་བ་གསལ་རིག་གཅིག་དང་གཉིས་སྐྱེ་སྟེ། དཔེར་ན། ཤེལ་གོང་དྭངས་པ་རས་སྔོན་
པོའི་སྟེང་དུ་བཞག་པའི་ཚེ། ཤེལ་གྱི་ངོ་ན་རས་སྔོན་པོས་ཁ་བསྒྱུར་བའི་དྭངས་ཆ་གཅིག་དང་།
མ་བསྒྱུར་པའི་ཤེལ་གོང་རང་དྭངས་པའི་དྭངས་ཆ་ཞིག་དང་གཉིས་གཅིག་ཅར་དུ་སྐྱེ་བ་
བཞིན་ནོ་ཞེས་འདོད་དོ། །དེ་ལྟར་གསལ་རིག་གཉིས་ལས་སྔ་མ་ནི་གཞན་རིག་གམ་གཟུང་
རྣམ་ཡིན་ལ། ཕྱི་མ་ནི་རང་རིག་གམ་འཛིན་རྣམ་དུ་འཇོག་སྟེ། རྣམ་འགྲེལ་ལས། དོན་དུ་
སྣང་བ་དང་ལྡན་ཤེས། །དེ་ནི་ཕྱི་རོལ་མངོན་ཕྱོགས་སྣང་། །ཞེས་སྔ་མ་དང་། བློ་ལ་འཛིན་
པར་བྱེད་པའི་བློ། །རྟག་ཏུ་བདག་ལ་ནང་མངོན་ཕྱོགས། །ཞེས་དང་། རིག་བྱ་རིག་བྱེད་རྣམ་
པའང་མེད། །ཅེས་པས་ཕྱི་མ་བསྟན་ཏོ། །གསུམ་པ་ནི། རང་རིག་འདོད་མཁན་རྣམས་ལ་
རང་རིག་སྒྲུབ་བྱེད་ཀྱི་རིགས་པ་མང་ཡང་། གཙོ་བོ་ནི་དྲན་པའི་རྟགས་ཀྱིས་རང་རིག་སྒྲུབ་པ་
འདི་ཡིན་ཏེ། རྣམ་འགྲེལ་ལས། དྲན་པ་ལས་ཀྱང་བདག་རིག་གྲུབ། །ཅེས་གསུངས། སྒྲུབ་
ཚུལ་ཡང་སྔོ་འཛིན་མིག་ཤེས་ལ་རང་མྱོང་བའི་རང་རིག་ཡོད་དེ། ཞེས་མི་སྒྲུབ་སྟེ། ཕྱི་རྒོལ་
གྱི་ངོར་རྟགས་ཆོས་གཉིས་ལྡན་ཀྱི་དཔེ་མི་རྙེད་པའི་ཕྱིར། འོ་ན་ཇི་ལྟར་སྒྲུབ་ཅེ་ན། སྔོ་འཛིན་
མིག་ཤེས་ཆོས་ཅན། ཁྱོད་མྱོང་བྱེད་ཡོད་དེ། ཁྱོད་དྲན་པ་ཡོད་པའི་ཤེས་པ་ཡོད་པའི་ཕྱིར།
ཞེས་པའི་རྟགས་ལ་བརྟེན་ནས་མྱོང་བ་ཡོད་པར་སྒྲུབ་སྟེ། སྔོ་འཛིན་མིག་ཤེས་ཀྱིས་སྔོན་པོ་
མཐོང་བའི་རྗེས་སུ། སྔོན་པོ་མཐོང་སྙམ་དུ་ཡུལ་དྲན་ལ། ཡུལ་དྲན་པ་ནི་ཡུལ་མྱོང་བས་ཡིན་
ལ༑ ཡུལ་མྱོང་མཁན་ནི་སྔོ་འཛིན་མིག་ཤེས་དེའི་སྟེང་གི་གཞན་རིག་དེ་ཡིན་ཞིང་། ངས་
མཐོང་ངོ་སྙམ་དུ་ཡུལ་ཅན་དྲན་ལ། ཡུལ་ཅན་དྲན་པ་ནི་ཡུལ་ཅན་མྱོང་བས་ཡིན་ལ། ཡུལ་
ཅན་མྱོང་མཁན་ནི་སྔོ་འཛིན་མིག་ཤེས་དེའི་སྟེང་གི་རང་རིག་དེ་ཡིན་ནོ། །གལ་ཏེ་ཡུལ་སྔོན་
པོ་མྱོང་བ་སྔོན་དུ་མ་སོང་ན་སྔོན་པོ་དྲན་པའི་དྲན་ཤེས་སྐྱེ་མི་སྲིད་པ་བཞིན་དུ་ཡུལ་ཅན་སྔོ་
-93-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཛིན་མྱོང་བ་སྔོན་དུ་མ་སོང་ན་སྔོ་འཛིན་མིག་ཤེས་དྲན་པ་མི་འཐད་ཅེས་འདོད། དེ་ལྟར་ན་
དྲན་པའི་རྟགས་ཀྱིས་རང་རིག་འགྲུབ་སྟེ། རྟགས་དེ་ལ་བརྟེན་ནས་མྱོང་བ་ཡོད་པར་འགྲུབ་
ལ་མྱོང་བ་ལ་རང་མྱོང་དང་གཞན་མྱོང་གཉིས་སུ་ཁ་ཚོན་ཆོད་ཅིང་། གཞན་མྱོང་རིགས་པས་
ཁེགས་པས་ན་རང་མྱོང་ལས་འོས་མེད་ཀྱི་རིགས་པས་རང་མྱོང་ཡོད་པར་གྲུབ་ལ། དེ་རང་
ཉིད་ལ་རང་ཉིད་རྒྱངས་ཆད་དུ་སྣང་བ་མི་སྲིད་པས་གཉིས་སྣང་ནུབ་པའི་རང་མྱོང་དེ་རང་
རིག་ཡིན་ནོ་ཞེས་སྒྲུབ་བོ། །གཞན་མྱོང་རིགས་པས་ཁེགས་ཚུལ་ཡང་། གལ་ཏེ་མྱོང་བྱེད་
རྫས་གཞན་ཡོད་ན་རང་ལས་གཞན་པའི་ཤེས་པ་དུས་མཉམ་དང་ཕྱིས་འབྱུང་གང་གིས་མྱོང་
ཡང་སྐྱོན་གཉིས་འབྱུང་བར་འཇུག་པ་རང་འགྲེལ་དུ་གསུངས་པ་ལས། མྱོང་བྱེད་ཐུག་མེད་དུ་
ཐལ་བའི་སྐྱོན་ནི། སྔོ་འཛིན་མིག་ཤེས་ལྟ་བུ་རང་མྱོང་བྱེད་ཀྱི་ཤེས་པ་རྫས་གཞན་ཡོད་ན་དེ་
ལའང་ རང་མྱོང་བྱེད་ཀྱི་ཤེས་པ་རང་ལ་རྫས་ཐ་དད་པ་གཞན་དགོས་སམ་མི་དགོས། མི་
དགོས་ན་སྔ་མ་ལའང་མི་དགོས་པར་མཚུངས་ལ། དགོས་ན་དེ་ལའང་གཞན་དགོས་པས་
ཐུག་མེད་དུ་ཐལ་བའི་སྐྱོན་འབྱུང་ངོ༌། །ཡང་ཤེས་པ་ཕྱི་མ་ཡུལ་གཞན་ལ་མི་འཕོ་བར་ཐལ་
བའི་སྐྱོན་ཡོད་དེ། སྔོན་འཛིན་མིག་ཤེས་ལྟ་བུ་ཕྱི་མ་ཕྱི་མས་རང་གི་ཉེར་ལེན་དུ་གྱུར་པའི་
ཤེས་པ་སྔ་མ་སྔ་མ་གཟུང་དོན་དུ་བྱས་ནས་ཉམས་སུ་མྱོང་ན་ཤེས་པ་ཕྱི་མ་རྣམས་སྔོན་པོ་
སོགས་ཡུལ་གང་ལའང་མི་འཕོ་བར་ཐལ་བར་འགྱུར་ཏེ། རང་ལ་ཉེ་བའི་ཤེས་པ་གཟུང་དོན་
དུ་བྱེད་པ་བོར་ནས་རིང་བའི་ཕྱི་རོལ་གྱི་ཡུལ་སྔོན་པོ་སོགས་གཟུང་དོན་དུ་བྱེད་པ་མི་རིགས་
པའི་ཕྱིར་རོ། །དེ་ལྟར་ཚད་མ་ཀུན་བཏུས་ལས་ཀྱང་། ཤེས་པ་གཞན་གྱིས་ཉམས་མྱོང་ན།།
ཐུག་མེད་དེ་ལའང་དྲན་པ་དེ། །དེ་ནི་ཡུལ་གཞན་ལ་འཕོ་བ། །མེད་འགྱུར་དེ་ཡང་མཐོང་ཕྱིར་
རོ༑ ༑ཞེས་དང་། རྣམ་འགྲེལ་ལས་ཀྱང་། གལ་ཏེ་སྔ་བློ་དེ་ཉིད་ན། །ཡུལ་གཞན་ལ་ནི་འཕོ་
མི་འགྱུར། །ཞེས་སོ། །གལ་ཏེ་སྔོ་འཛིན་མིག་ཤེས་སྔ་མ་གཅོད་པའི་སྔོ་འཛིན་མིག་ཤེས་ཕྱི་
-9 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
མ་དང༌། སྔོན་པོ་གཅོད་པའི་སྔོ་འཛིན་མིག་ཤེས་གཉིས་གཅིག་ཅར་དུ་སྐྱེ་བས་ཡུལ་གཞན་
ལ་མི་འཕོ་བའི་སྐྱོན་མེད་དོ་ཞེ་ན། དེ་ལྟ་ན་གང་ཟག་གཅིག་གི་རྒྱུད་ལ་མིག་གི་རྣམ་ཤེས་
རིགས་མཐུན་རྫས་ཐ་དད་པ་གཉིས་དུས་གཅིག་ཏུ་སྐྱེ་བར་འགྱུར་ན་དེ་མི་རིགས་ཏེ། མདོ་
ལས། སེམས་ཅན་རྣམས་ནི་རྣམ་པར་ཤེས་པའི་རྒྱུད་གཅིག་པ་སྟེ་རེ་རེ་ པའོ། །ཞེས་སོ།།
ལུང་འདིས་གང་ཟག་གཅིག་གི་རྒྱུད་ལ་རྣམ་ཤེས་རིགས་མི་མཐུན་རྫས་ཐ་དད་པ་དུ་མ་
གཅིག་ཅར་དུ་སྐྱེ་བ་འགོག་པ་མིན་ནོ། །
བཞི་པ་རང་རིག་འགོག་ཚུལ་ཐུན་མོང་མ་ཡིན་པ་འཆད་པ་ལ་གསུམ། བསྒྲུབ་བྱ་
འགོག་པ། སྒྲུབ་བྱེད་འགོག་པ། རང་ལུགས་ལ་རང་རིག་མེད་ཀྱང་དྲན་པ་སྐྱེ་ཚུལ་ལོ། །དང་
པོ་ནི། ཕྱོགས་སྔ་མ་ཁྱེད་ཅག་གིས་དཔྱད་པ་བྱས་ནས་སྔར་བཤད་པ་ལྟར་གྱི་རང་རིག་འཇོག་
པ་མི་འཐད་དེ། གཙུག་ན་རིན་པོ་ཆེའི་མདོ་དང་ལང་གཤེགས་སོགས་ལས་བཀག་པའི་ལུང་
གི་ཀྱང་རང་རིག་མེད་པར་གྲུབ་པའི་ཕྱིར། རིགས་པས་བརྟགས་ནའང་། ཡུལ་དང་ཡུལ་ཅན་
གྱི་རྣམ་པ་ཅན་དུ་བྱས་ན་གཉིས་སུ་འགྱུར་ལ། རིག་བྱ་རིག་བྱེད་ཐ་དད་པའི་རྣམ་པ་གཏན་
ནས་མེད་པར་འདོད་པ་ལྟར་བྱས་ན་ནི། ཤེས་པ་ཇི་ལྟར་གསལ་ཡང་རང་ཉིད་ཀྱིས་རང་ཉིད་
གཉིས་སྣང་ནུབ་པའི་ཚུལ་གྱིས་གཅོད་མི་སྲིད་དེ། དཔེར་ན། རལ་གྲི་ཇི་ལྟར་རྣོ་ཡང་རང་
གིས་རང་མི་གཅོད། སོར་མོ་ཇི་ལྟར་རིང་ཡང་རང་གིས་རང་ལ་མི་རེག །སྐྱེས་བུ་ཇི་ལྟར་
རྩལ་ཆེ་ཡང་རང་ཉིད་རང་གི་ཕྲག་པ་ལ་མི་ཞོན། མེ་ཇི་ལྟར་ཚ་ཡང་རང་གིས་རང་མི་སྲེག་པ་
སོགས་བཞིན་ཏེ། དེ་དག་ལ་རིག་བྱ་རིག་བྱེད། གཅད་བྱ་གཅོད་བྱེད། རེག་བྱ་རེག་བྱེད་
སོགས་ཐ་དད་དུ་མ་གྲུབ་ཅིང་། ཐ་མི་དད་བཞིན་དུ་རང་གིས་རང་ལ་བྱེད་པ་རང་བཞིན་གྱིས་
འཇུག་ན་བྱ་བྱེད་ལས་གསུམ་ཐམས་ཅད་གཅིག་ཏུ་ཐལ་བའི་སྐྱོན་འབྱུང་བར་འཇུག་པ་རང་
འགྲེལ་ལས་བཤད་པའི་ཕྱིར་རོ། །རྩ་བར་ཡང་། བྱེད་པོ་ལས་དང་བྱ་བ་གཅིག་མིན་པས།།
- 9 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་ཉིད་ཀྱིས་དེ་འཛིན་པར་རིགས་མ་ཡིན། །ཞེས་གསུངས་ལ། གཞུང་འདིར་ཡང་། འཇིག་
རྟེན་གྱི་ནི་མགོན་པོས་ཀྱང་། །ཞེས་སོགས་གསུངས་སོ། །གཉིས་པ་ནི། ཁྱེད་ཅག་གིས་དྲན་
པའི་རྟགས་ཀྱིས་རང་རིག་སྒྲུབ་པ་མི་འཐད་དེ། རང་མཚན་གྱིས་གྲུབ་པའི་དྲན་པ་རྟགས་སུ་
འགོད་ན། དེ་ནི་རང་རིག་ཡོད་པར་སྒྲུབ་པའི་རྟགས་ཡང་དག་མིན་ཏེ། རང་རིག་མ་གྲུབ་པ་
བཞིན་དུ་དེ་འདྲའི་དྲན་པའང་ཁོ་བོ་ཅག་ལ་མ་གྲུབ་པའི་ཕྱིར། དེ་ལྟར་སྒྲུབ་པ་ནི་སྒྲུབ་བྱེད་
བསྒྲུབ་བྱ་དང་མཚུངས་པའི་སྐྱོན་ཡོད་དེ། སྒྲ་མི་རྟག་པར་སྒྲུབ་པ་ལ་མིག་ཤེས་ཀྱིས་གཟུང་བྱ་
རྟགས་སུ་བཀོད་པ་བཞིན་ནོ། །དེ་ལྟར་འཇུག་པ་ལས། གལ་ཏེ་ཕྱི་དུས་དྲན་པ་ལས་གྲུབ་ན།།
མ་གྲུབ་བསྒྲུབ་པར་བྱ་ཕྱིར་བརྗོད་པ་ཡི། །མ་གྲུབ་འདི་ནི་སྒྲུབ་པར་བྱེད་པ་མིན། །ཞེས་སོ།།
འཇིག་རྟེན་པའི་ཐ་སྙད་ཀྱི་དབང་དུ་བྱས་པའི་དྲན་པ་རྟགས་སུ་འགོད་ན་ནི། དེ་རང་རིག་
ཡོད་པར་སྒྲུབ་པའི་རྟགས་ཡང་དག་མིན་ཏེ། དེ་འདྲའི་དྲན་པ་ཡོད་ན་རང་རིག་ཡོད་པས་མ་
ཁྱབ་པའི་ཕྱིར། དཔེར་ན་ཆུ་ཡོད་ན་ཆུ་ཤེལ་དང་། མེ་ཡོད་ན་མེ་ཤེལ་ཡོད་པས་མ་ཁྱབ་པ་
བཞིན་ནོ་ཞེས་འཇུག་པ་རང་འགྲེལ་ལས་སོ། །དེ་ལྟར་དྲན་པ་གཉིས་ཀ་གང་རྟགས་སུ་
བཀོད་ཀྱང་རང་རིག་སྒྲུབ་པའི་རྟགས་ཡང་དག་མིན་ཏེ། སྔ་མ་ལ་མ་གྲུབ་པའི་སྐྱོན་དང་། ཕྱི་
མ་ལ་མ་ཁྱབ་པའི་སྐྱོན་ཡོད་དོ། །ཕྱིས་ཀྱི་དྲན་པའི་རྟགས་ལས་སྔར་གྱི་ཤེས་པ་ལ་མྱོང་བ་
ཙམ་ཡོད་པར་གྲུབ་ནའང་དེས་རང་རིག་མི་འགྲུབ་སྟེ། མྱོང་བ་ལ་མདོ་སེམས་གཉིས་ཀྱིས་
བཞེད་ པ་ ལྟར་ རང་ མྱོང་དང༌ གཞན་མྱོང་ གཉིས་ སུ་ མ་ ངེས་ པའི་ཕྱིར། འདིར་མིང་གིས་
བཏགས་ཙམ་གྱིས་མྱོང་བ་ཡོད་པར་འདོད་ཀྱང་རང་མྱོང་དང་གཞན་མྱོང་གང་ཡང་ཡོད་པར་
མི་འདོད་དེ། དཔེར་ན་མིང་གིས་བཏགས་ཙམ་གྱི་སྐྱེ་བ་ཡོད་ཀྱང་བདག་སྐྱེ་དང་གཞན་སྐྱེ་
གང་ཡང་མི་འདོད་པ་དང༌། ཐ་སྙད་དུ་མར་མེ་གསལ་བའི་རང་བཞིན་དུ་འདོད་ཀྱང་རང་
གིས་གསལ་བ་དང་གཞན་གྱིས་གསལ་བ་གང་དུའང་ཁས་མི་ལེན་པ་བཞིན་ནོ། །འདིར་རང་
，
，
，
- 9 6 -



I
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། (༡༡
མྱོང་མི་འདོད་དེ། ཐ་སྙད་ཙམ་དུ་ང་རང་གིས་རང་རིག་ཞེས་པ་ཙམ་འདོད་ཀྱང་དེ་ལ་རང་
མྱོང་གི་དོན་མི་ཚང་ཞིང་། རང་གཞན་གང་གིས་མྱོང་དཔྱད་ནས་རང་མྱོང་འཇོག་ན་དེ་འདྲའི་
རང་ རིག་འདིར་འགོག་པའི་སྐབས་ཡིན་པའི་ཕྱིར། གཞན་མྱོང་ཡང་མེད་དེ། ཡོད་ན་སྔར་
བཤད་པ་ལྟར་གྱི་སྐྱོན་ཡོད་པར་མ་ཟད། དཔྱད་ནས་གཞན་མྱོང་འཇོག་ན་རང་མཚན་གྱིས་
གཞན་མྱོང་ཡོད་དགོས་ལ་དེ་ལྟ་ན་མྱོང་དྲན་གཉིས་རང་བཞིན་གྱིས་གཞན་ཡིན་པའི་ཕྱིར།།
ངས་སྔར་མཐོང་སྙམ་དུ་ཕྱིས་དྲན་མི་སྲིད་པའི་སྐྱོན་ཡོད་པའི་ཕྱིར། །
གསུམ་པ་རང་ལུགས་ལ་རང་རིག་མེད་ཀྱང་དྲན་པ་སྐྱེ་ཚུལ་ལ་གཉིས། དངོས་
དང༌། ཞར་བྱུང་ཚད་མའི་རྣམ་གཞག་བཤད་པའོ། །དང་པོ་ལ་གཞུང་འདི་ཉིད་ལས་གསུངས་
པའི་རིགས་པ་ནི། གལ་ཏེ་རང་རིག་ཡོད་མིན་ན། །རྣམ་ཤེས་དྲན་པར་ཇི་ལྟར་འགྱུར། །ཞེས་
གསུངས། དོན་ནི། ཕྱོགས་སྔ་མ་ན་རེ། ངས་སྔོན་པོ་འདི་མཐོང་སྙམ་དུ་དྲན་པ་མི་སྲིད་པར་
ཐལ། རང་ རིག་ མེད་ པའི་ ཕྱིར། ཞེས་ཟེར། དེའི་ ལན། འདིར་ ནི་ ཐལ་ བ་ དེ་ དང༌ ། དེའི་
བཟློག་དོན་གྱི་སྦྱོར་བ་གཉིས་ཀ་ལ་ཁྱབ་མེད་ཀྱི་ལན་འདེབས་པ་ཡིན་པས། གཞུང་འདི་དང་
དབུ་མ་འཇུག་པ་གཉིས་ཀར་དོན་དམ་དུ་མ་ཟད་ཐ་སྙད་དུའང་རང་རིག་བཀག་པ་ཡིན་ཏེ།
འཇུག་པ་རང་འགྲེལ་ལས། འོན་ཏེ་འཇིག་རྟེན་གྱི་ཐ་སྙད་ཀྱི་དབང་དུ་ཡིན་ན་ནི་དེ་ལྟ་ན་ཡང་
རང་རིག་པའི་རྒྱུ་ཅན་གྱི་དྲན་པ་མི་སྲིད་པ་ཉིད་དོ། །ཞེས་སོ། །རང་རིག་མེད་ཀྱང་དྲན་པ་སྐྱེ་
ཚུལ་དངོས་ནི། གཞན་མྱོང་བ་དང་འབྲེལ་བ་ལས། །དྲན་འགྱུར་བྱི་བའི་དུག་བཞིན་ནོ།།
ཞེས་སྔར་ཡུལ་མྱོང་བ་ལས་ཕྱིས་དྲན་པ་སྐྱེ་བ་ན་ཡུལ་ཅན་ཤེས་པ་སྤངས་ནས་ཡུལ་ཁོ་ན་དྲན་
པ་མིན་པར། ངས་སྔར་འདི་མཐོང་ངོ་ཞེས་ཡུལ་ཡུལ་ཅན་འབྲེལ་བའམ་སྦྲགས་ནས་གཉིས་
སྣང་དང་བཅས་པའི་སྒོ་ནས་དྲན་པ་ཡིན་པའི་ཕྱིར། དཔེར་ན་དགུན་གྱི་དུས་སུ་བྱི་བས་ལུས་
ལ་རྨུགས་པ་ན་དུག་ཞུགས་ཀྱང་རྨུགས་པ་མྱོང་གིས་དུག་མ་མྱོང་ལ། ཕྱིས་འབྲུག་གི་སྒྲ་ཐོས་
བ9 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ནས་དུག་ལངས་པ་ན་སྔར་རྨུགས་པའི་ཚེ་དུག་ཞུགས་པ་ཡིན་པར་འདུག་སྙམ་པའི་དྲན་ཤེས་
སྐྱེ་བ་ལྟ་བུ་ཡིན་པའི་ཕྱིར། འདིས་ནི་སྔར་དུག་ཞུགས་ཚེ་དུག་མ་མྱོང་ཡང་ཕྱིས་རྨུགས་པ་དྲན་
པས་དུག་ཞུགས་པ་དྲན་པ་བཞིན་དུ། སྔར་ཡུལ་མྱོང་ཚེ་ཡུལ་ཅན་རང་མ་མྱོང་ཡང་ཕྱིས་ཡུལ་
དྲན་སྟོབས་ཀྱིས་ཡུལ་ཅན་དྲན་པའང་འཐད་ཅེས་བསྟན་ཏོ། །ཡང་རང་རིག་མེད་ཀྱང་དྲན་པ་
སྐྱེ་ཚུལ་འཇུག་པ་ལས་གསུངས་པ་ནི། གང་ཕྱིར་གང་གིས་ཡུལ་མྱོང་གྱུར་དེ་ལས། །དྲན་པ་
འདི་གཞན་ང་ལ་ཡོད་མིན་པས། །དེ་ཕྱིར་ང་ཡིས་མཐོང་སྙམ་དྲན་འགྱུར་ཏེ། །འདིར་ཡང་
འཇིག་རྟེན་ཐ་སྙད་ཚུལ་ལུགས་ཡིན། །ཞེས་གསུངས། དོན་ནི། སྔོ་འཛིན་མྱོང་བྱེད་ཀྱི་རང་
རིག་མེད་ཀྱང་ངས་སྔར་སྔོན་པོ་མཐོང་ངོ་སྙམ་པའི་དྲན་པ་སྐྱེ་བ་མི་འགལ་ཏེ། སྔར་སྔོན་པོ་
མཐོང་བའི་མིག་ཤེས་དང༌། ཕྱིས་ཀྱི་སྔོ་འཛིན་མིག་ཤེས་དྲན་པའི་དྲན་ཤེས་གཉིས་ཀ་རང་
བཞིན་གྱིས་གཞན་མིན་ཞིང་འཇིག་རྟེན་པའི་བློ་ལྷན་སྐྱེས་ཀྱིས་ཀྱང་དེ་གཉིས་གཞན་དུ་
འཛིན་མི་སྲིད་པའི་ཕྱིར་དང་། སྔོ་འཛིན་དེ་ང་མིན་པས་དེ་དང་སྔོན་པོ་མཐོང་མཁན་གྱི་གང་
ཟག་གཉིས་འགལ་ཡང་། ངའི་སྔོ་འཛིན་གྱིས་མཐོང་བ་ལ་བརྟེན་ནས་ངས་སྔོན་པོ་མཐོང་
བར་ཡང་འཇོག་ནུས་པའི་ཕྱིར་དང་། ཁྱེད་ཅག་གིས་དཔྱད་པ་ལྟར་བྱས་ན་མཐོང་དྲན་སོགས་
མི་རུང་ཡང་མ་བརྟགས་མ་དཔྱད་པར་འཇིག་རྟེན་པའི་ཐ་སྙད་ཙམ་ལ་སྔོ་འཛིན་གྱི་ཡུལ་སྔོན་
པོ་དེ་དང་། དྲན་ཤེས་ཀྱི་ཡུལ་སྔོན་པོ་དེ་གཉིས་དོན་གཅིག་པའི་ཕྱིར། ཞེས་པའོ། །ཕྱོགས་སྔ་
མ་ཁྱེད་ཅག་ལྟར་ན། ཕྱིས་ཀྱི་སྔོ་འཛིན་དྲན་ཤེས་ཀྱིས་སྔར་གྱི་སྔོ་འཛིན་ཡུལ་ཡུལ་ཅན་དྲན་
པ་མི་རིགས་ཏེ། ཕྱིས་ཀྱི་དྲན་ཤེས་དང་སྔར་གྱི་ཡུལ་མྱོང་གི་ཤེས་པ་གཉིས་རང་བཞིན་གྱིས་
གཞན་ཡིན་པའི་ཕྱིར། དཔེར་ན་བྱམས་པའི་ཤེས་པས་སྔར་ཡུལ་མྱོང་བ་ཉེར་སྦས་ཀྱི་ཤེས་
པས་ཕྱིས་མི་དྲན་པ་བཞིན་ཏེ། འཇུག་པ་ལས། དེ་ལྟའང་དྲན་པས་དྲན་པ་རིགས་མིན་ཏེ།།
གཞན་ཕྱིར་མ་ཤེས་རྒྱུད་ལས་སྐྱེས་པ་བཞིན། །ཞེས་སོ། ཁོ་ན་རེ། དཔེ་དོན་མི་མཚུངས་ཏེ།
-98 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
རྒྱུད་གཅིག་པ་དང༌། ཐ་དད་ཀྱི་ཁྱད་པར་ཡོད་པའི་ཕྱིར་ཞེ་ན། འཇུག་པ་ལས། གཏན་
ཚིགས་འདིས་ནི་ཁྱད་པར་དག་ཀྱང་འཇོམས། །ཞེས་རང་མཚན་གྱིས་གཞན་ཡིན་པའི་ཕྱིར་
ཞེས་པའི་གཏན་ཚིགས་འདིས་ནི་རྒྱུད་གཅིག་པ་སོགས་ཀྱི་ཁྱད་པར་དག་ཀྱང་འཇོམས་པར་
བྱེད་དེ། སྔར། བྱམས་ པ་ ཉེར་ སྦས་ ལ་ བརྟེན་ ཆོས་རྣམས་ནི། །གཞན་ཉིད་ཕྱིར་ན་ རྒྱུད་
གཅིག་གཏོགས་མིན་ཏེ། །ཞེས་རང་མཚན་གྱིས་གྲུབ་པ་ལ་རྒྱུད་གཅིག་པ་མི་འཐད་པའི་
རིགས་པ་བཤད་ཟིན་དྲན་པ་དང་སྦྱོར་བའོ། །གཞན་ཡང༌། རྩ་ཤེར་རབ་བྱེད་བདུན་པ།
རྩོད་བཟློག །ཞིབ་མོ་རྣམ་འཐག་སོགས་ལས་ཀྱང་རང་རིག་འགོག་བྱེད་ཀྱི་རིགས་པ་གཞུང་
འདིར་བསྟན་པ་རྣམས་དང་ཕྱོགས་འདྲ་བར་བཤད་ཅིང་། དབུ་མ་སྙིང་པོ་དང་བདེན་གཉིས་
རང་འགྲེལ་སོགས་ལས་ཀྱང་རང་རིག་འགོག་ཚུལ་བསྟན་ལ། འཇུག་པ་ལས་ནི། སྒྲུབ་བྱེད་
བསྒྲུབ་བྱ་དང་མཚུངས་པའི་རིགས་པ། རང་རིག་ཡོད་ཀྱང་རང་མཚན་གྱིས་གཞན་དྲན་པ་མི་
སྲིད་པའི་རིགས་པ། བྱ་བྱེད་ལས་གསུམ་གཅིག་ཏུ་ཐལ་བའི་རིགས་པ། རང་རིག་མེད་ཀྱང་
དྲན་པ་སྐྱེ་བའི་རིགས་པ་དང་བཞིས་འགོག་ཚུལ་བསྟན་པ་ཐམས་ཅད་སྔར་དྲངས་ཟིན་པ་
ལྟར་རོ། །འོ་ན་རང་རིག་ཐ་སྙད་དུའང་མེད་ན་ཐལ་འགྱུར་བ་ཁྱོད་ཀྱི་ལུགས་ལ་སྔོ་འཛིན་
མངོན་སུམ་ལྟ་བུ་འགྲུབ་ཚུལ་ཇི་ལྟར་ཡིན་ཞེ་ན། དེ་ནི་འདི་ལྟར་སྔོན་འཛིན་མིག་ཤེས་དེས་
ཡུལ་སྔོན་པོ་གཞལ་བའི་སྟོབས་ཀྱིས་ཚད་མས་གཞན་བརྒྱུད་མི་དགོས་པར་མིག་ཤེས་དེས་
དེ་ལྟར་སྔོན་པོ་གཟུང་བ་དྲན་པའི་ཤེས་པ་དངོས་སུ་འདྲེན་ལ། དྲན་ཤེས་དེ་ཉིད་ཀྱིས་སྔོན་པོ་
མེད་པར་སྔོ་འཛིན་མིག་ཤེས་མེད་པ་གཉིས་ཀའི་སྒྲོ་འདོགས་གཅོད་པའི་ཕྱིར་དང་། དྲན་
ཤེས་དེ་ཉིད་ སྔོ་འཛིན་མིག་ཤེས་ཡོད་པ་ལ་ཚད་མ་ཡིན་ པའི་ ཕྱིར་རོ། །ཞེས་སྒྲུབ་བོ།།
འཇུག་པའི་རྣམ་བཤད་ལས་རིགས་པའི་སྒོ་གཞན་གསུངས་སོ། །ཕྱོགས་སྔ་མ་དག་གིས་
གཞན་དབང་གི་ཤེས་པ་རང་བཞིན་གྱིས་ཡོད་པའི་སྒྲུབ་བྱེད་དུ་ཤེས་པ་གཅིག་ལའང་རང་
-9
] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མྱོང་དང་གཞན་མྱོང་གི་ཆ་གཉིས་དཔྱད་ནས་རང་རིག་འཇོག་པ་ནི་རང་མཚན་ཁས་ལེན་པའི་
དབང་གིས་ཡིན་ལ། འདིར་ཐལ་འགྱུར་བས་ནི་ཡུལ་ཡུལ་ཅན་ཕན་ཚུན་ལྟོས་ནས་འགྲུབ་
པར་བཞེད་པས་ཡུལ་འཇལ་བྱེད་ལས་ལོགས་སུ་ཡུལ་ཅན་འཇལ་བྱེད་ཀྱི་ཚད་མ་གཞན་མི་
དགོས་པས་རང་རིག་མི་བཞེད་དེ་རང་མཚན་ཐ་སྙད་དུའང་ཁས་མི་ལེན་པའི་དབང་གིས་སོ།།
གཉིས་པ་ཞར་བྱུང་ཚད་མའི་རྣམ་གཞག་ཐལ་འགྱུར་བའི་ལུགས་མདོ་ཙམ་སྨོད་ན།
རང་གི་འཛིན་སྟངས་ཀྱི་ཡུལ་ལ་མི་བསླུ་བའི་ཤེས་པ་དེ་ཚད་མའི་མཚན་ཉིད་ཡིན་ལ། འདིའི་
མི་བསླུ་བ་དེ། གཞལ་བྱ་དེ་ཚད་མ་དེས་ཇི་ལྟར་བཅད་པ་ལྟར་གྲུབ་པའི་སྒོ་ནས་འཇོག་པས།
ཀུན་རྫོབ་ཐམས་ཅད་བསླུ་བའི་ཆོས་ཅན་དུ་བཤད་པ་དང་མི་འདྲའོ། །སྒྲ་བཤད་ཀྱང་། རབ་
ཏུ་འཇལ་བས་ན་ཚད་མ་ཞེས་བྱ་སྟེ་གཞན་དང་མི་འདྲའོ། །དབྱེ་ན། མངོན་སུམ་ཚད་མ།
རྗེས་དཔག་ཚད་མ། ལུང་གི་ཚད་མ། དཔེ་ཉེར་འཇལ་གྱི་ཚད་མ་དང་བཞི་ཡོད་དེ། ཚད་མའི་
གྲངས་ནི་ གཞལ་བྱའི་ དབང་ གིས་ འཇོག་ལ། གཞལ་བྱ་ལ། མངོན་གྱུར་དང་ལྐོག་གྱུར་
གཉིས། ཕྱི་མ་ལ། ཅུང་ཟད་ལྐོག་གྱུར། ཤིན་ཏུ་ལྐོག་གྱུར། དཔེ་དང་འདྲ་བའི་ཆོས་ལྐོག་གྱུར་
དང་བཞིར་ངེས་པའི་ཕྱིར། དེ་ལྟར་བཞིར་ཕྱེ་ཡང་མངོན་རྗེས་ཀྱི་ཚད་མ་གཉིས་སུ་གྲངས་
ངེས་ཏེ་ཚད་མ་ཕྱི་མ་གཉིས་རྗེས་དཔག་ཚད་མར་འདུ་བའི་ཕྱིར། དེའི་ཕྱིར་ཚིག་གསལ་ལས་
རྩོད་བཟློག་རྩ་འགྲེལ་ལྟར་ཚད་མ་བཞི་དང༌། བཞི་བརྒྱ་པའི་འགྲེལ་པར་ཚད་མ་གཉིས་སུ་
བཤད་དོ། །རྟགས་ལ་མ་ལྟོས་པར་རང་གི་འཛིན་སྟངས་ཀྱི་ཡུལ་གྱི་གཞལ་བྱ་མངོན་སུམ་པ་
ལ་མི་བསླུ་བའི་ཤེས་པ་དེ་མངོན་སུམ་གྱི་ཚད་མའི་ངོ་བོ་ཡིན་ལ། དབྱེ་ན། བདག་རྐྱེན་དབང་
པོ་གཟུགས་ཅན་པ་ལ་བརྟེན་པའི་མངོན་སུམ་ཚད་མ་དང་། བདག་རྐྱེན་ཡིད་དབང་ལ་བརྟེན་
པའི་མངོན་སུམ་ཚད་མ་གཉིས་ཡོད། ཕྱི་མ་ལའང་། བདག་རྐྱེན་ཡིད་དབང་ཙམ་ལས་ཞི་
ལྷག་ཟུང་འབྲེལ་ལ་མ་བརྟེན་པའི་ཡིད་ཀྱི་མངོན་སུམ་དང་། བདག་རྐྱེན་ཞི་ལྷག་ཟུང་འབྲེལ་
- 10 1） -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
ལ་བརྟེན་པའི་རྣལ་འབྱོར་མངོན་སུམ་དང་གཉིས་ཡོད། དེས་ན་སྔོ་འཛིན་མིག་ཤེས་ལྟ་བུ་
དབང་མངོན་དང་། སྔོ་འཛིན་མིག་ཤེས་ཀྱི་རྗེས་སུ་སྐྱེ་བའི་སྔོན་པོ་དྲན་པའི་ཤེས་པ་ལྟ་བུ་
ཡིད་མངོན་དང༌། བདག་མེད་ཕྲ་རགས་ཅི་རིགས་མངོན་སུམ་དུ་རྟོགས་པའི་ཤེས་པ་ལྟ་བུ་
རྣལ་འབྱོར་མངོན་སུམ་སྟེ་མངོན་སུམ་གྱི་ཚད་མ་གསུམ་མོ། །རང་རིག་མངོན་སུམ་ཚད་མ་མི་
བཞེད་པ་བཤད་ཟིན་ཏོ། །སྤྱིར་རྣལ་འབྱོར་མངོན་སུམ་ཡིན་ན་ཡིད་མངོན་ཡིན་དགོས་ཀྱང་
མངོན་སུམ་ལ་གསུམ་དུ་ཕྱེ་བའི་ཡིད་མངོན་ཡིན་མི་དགོས་ཏེ། དེ་གཉིས་འགལ་བའི་ཕྱིར་རོ།།
ཡིད་ཤེས་འཁོར་གྱི་ཚོར་བ་བདེ་སྡུག་སོགས་མྱོང་བའི་ཡིད་མངོན་ནི་ཁ་ནང་ལྟ་ལ་གཉིས་སྣང་
ནུབ་པ་མི་དགོས་པར་མྱོང་བྱ་མྱོང་བྱེད་ཐ་དད་པ་ཉིད་དུ་བློ་ལ་སྣང་བར་གསུངས་པའི་ཕྱིར་
རང་རིག་དང་མི་འདྲའོ། །རྟགས་སམ་རྒྱུ་མཚན་ལ་དངོས་སུ་བརྟེན་ནས་རང་གི་འཛིན་སྟངས་
ཀྱི་ཡུལ་དུ་གྱུར་པའི་གཞལ་བྱ་ལྐོག་གྱུར་པ་ལ་མི་བསླུ་བའི་ཤེས་པ་དེ་རྗེས་དཔག་ཚད་མའི་
ངོ་བོ་ཡིན་ལ། དབྱེ་ན་སྟོང་ཉིད་རྟོགས་པའི་རྗེས་དཔག་ལྟ་བུ་དངོས་སྟོབས་རྗེས་དཔག་དང་།
དཔྱད་གསུམ་གྱིས་དག་པའི་ལུང་གི་རྟགས་ཀྱིས། སྦྱིན་པས་ལོངས་སྤྱོད་ཁྲིམས་ཀྱིས་བདེ།།
ཞེས་པའི་ལུང་རང་གི་བསྟན་བྱའི་དོན་ལ་མི་བསླུ་བར་རྟོགས་པའི་རྗེས་དཔག་ལྟ་བུ་ཡིད་ཆེས་
རྗེས་དཔག་དང་། བ་མིན་ནི་བ་ལང་དང་འདྲའོ་སྙམ་པའི་རྗེས་དཔག་ལྟ་བུ་དཔེ་ཉེར་འཇལ་
གྱི་རྗེས་དཔག་སྟེ་གསུམ་མོ། །གཞན་ཡང་ཐལ་འགྱུར་ལ་བརྟེན་པ་དང་། ཚུལ་གསུམ་ཚང་
བའི་རྟགས་ལ་བརྟེན་པའི་རྗེས་དཔག་ཚད་མ་སྟེ་གཉིས་ཀྱི་དབྱེ་བ་སོགས་ཀྱང་ཡོད་དོ། །ཚད་
མ་ལ་གསར་དུ་མི་བསླུ་བའི་རིག་པ་དགོས་པ་དང་། མངོན་སུམ་ལ་རྟོག་བྲལ་དགོས་པ་
སོགས་ནི་འདིར་མི་བཞེད་དེ། དྲན་ཤེས་དང་རྗེས་དཔག་གིས་དྲངས་པའི་བཅད་ཤེས་སོགས་
ལའང་མངོན་སུམ་ཚད་མ་ཡོད་པ་དང༌། ཚད་མ་དང་འཁྲུལ་ཤེས་མི་འགལ་བར་བཞེད་པ་
སོགས་ཚད་མའི་རྣམ་གཞག་གཞན་དང་མི་འདྲ་བ་མང་བའི་ཕྱིར་རོ། །ཡང་། གལ་ཏེ་འཁོར་
བ 1 (0 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བ་དངོས་རྟེན་ཅན། །ཞེས་ སོགས་ གསུངས། སྐབས་འདིའི་དར་ཊིཀ་དང་ཟིན་བྲིས་ལས།
རྩོད་པ་འདི་བསླབ་བཏུས་སུ་གསུངས་པའི་དོན་ཡིན་ཞེས་ཕྱོགས་སྔའི་རྩོད་པའི་སྐབས་སུ་
གསུངས་ལ། ཡང་རྟགས་འདི་བསླབ་བཏུས་སུ་གསུངས་སོ་ཞེས་ལན་གྱི་སྐབས་སུ་གསུངས་
འདུག་ལ། བསླབ་བཏུས་སུ་ཇི་ལྟར་གསུངས་སྙམ་ན། དེ་ཉིད་ལས། གནས་མེད་པ་ཀུན་
རྫོབ་ཏུ་ཇི་ལྟར་རུང་ཞེ་ན། ཇི་ལྟར་མི་རུང་སྟེ། ཇི་ལྟར་སྡོང་པོ་མེད་ན་སྐྱེས་བུར་འཁྲུལ་བ་
བཞིན་ནོ། །གང་ལ་བརྟེན་ནས་སྐྱེས་བུར་འཁྲུལ་བར་འགྱུར་བ་སྟོང་པ་ཉིད་དུ་སྨྲ་བ་ལ་སྡོང་
པོ་དེ་དོན་དམ་པར་ཇི་ལྟར་གྲུབ། ཆོས་ཐམས་ཅད་ནི་རྩ་བ་མེད་པ་སྟེ། ཡང་དག་པར་ན་རྩ་བ་
མི་འཐད་པའི་ཕྱིར་རོ། །དེ་སྐད་དུ་འཕགས་པ་དྲི་མ་མེད་པར་གྲགས་པས་བསྟན་པ་ལས་
ཀྱང་། ཡང་དག་པ་མ་ཡིན་པའི་ཀུན་ཏུ་རྟོག་པའི་རྩ་བ་གང་ཡིན། སྨྲས་པ་ཡང་དག་པ་མ་
ཡིན་པར་ཀུན་ཏུ་རྟོག་པའི་རྩ་བ་ནི་ཕྱིན་ཅི་ལོག་གི་འདུ་ཤེས་སོ། །སྨྲས་པ་ཕྱིན་ཅི་ལོག་གི་
འདུ་ཤེས་ཀྱི་རྩ་བ་གང་ཡིན། སྨྲས་པ་ཕྱིན་ཅི་ལོག་གི་འདུ་ཤེས་ཀྱི་རྩ་བ་ནི་རྟེན་མེད་པའོ།།
སྨྲས་པ་རྟེན་མེད་པའི་རྩ་བ་གང་ཡིན། སྨྲས་པ་འཇམ་དཔལ་གང་རྟེན་མེད་པ་དེའི་རྩ་བར་
གྱུར་པ་ཅི་ཞིག་ཡོད། དེ་ལྟར་ཆོས་ཐམས་ཅད་ནི་རྟེན་མེད་པའི་རྩ་བ་ལ་གནས་པའོ། །ཞེས་
གསུངས་སོ། །ཞེས་པ་འདི་ཡིན་ལ། དེའི། གནས་མེད་པ་སོགས་ཕྱོགས་སྔའི་རྩོད་པ་སྟེ།
འཁོར་བ་སོགས་འཁྲུལ་པ་རྫུན་པ་རྣམས་ལ་འཁྲུལ་གཞིའམ་གནས་སམ་རྩ་བ་བདེན་པ་རེ་
ཡོད་དགོས་ཏེ། སྡོང་དུམ་ལ་མིར་འཁྲུལ་བ་ནའང་སྡོང་དུམ་བདེན་པར་གྲུབ་པ་བཞིན་ཞེས་
ཟེར། དེའི་ལན། ཇི་ལྟར་མི་རུང་སོགས་གསུངས། དོན་ནི་འཁྲུལ་གཞི་བདེན་པ་མེད་ཀྱང་
འཁྲུལ་བ་སྐྱེ་ཇི་ལྟ་མི་རུང་སྟེ། སྡོང་དུམ་བདེན་པར་མེད་ཀྱང་སྐྱེས་བུར་འཁྲུལ་བ་བཞིན།
ཆོས་ཐམས་ཅད་སྟོང་ཉིད་དུ་སྨྲ་བ་ལ་སྡོང་དུམ་བདེན་པར་ཇི་ལྟར་གྲུབ། ཆོས་ཐམས་ཅད་
ནི་རྩ་བ་མེད་པ་སྟེ། བདེན་པར་གྲུབ་པའི་རྩ་བ་མེད་པའི་ཕྱིར། ཞེས་པའོ། །རྟགས་དེ་མདོའི་
- ] (0 2 -



སJག་
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ལུང་གིས་ཀྱང་སྒྲུབ་པ་ནི། དེ་སྐད་དུ་འཕགས་པ་སོགས་སོ། །
གསུམ་པ་ལམ་དབུ་མ་ལ་དགོས་ནུས་མེད་པར་ཐལ་བའི་རྩོད་པ་སྤོང་བ་ལ། སྒྱུ་
མ་ལྟ་བུར་ཤེས་ན་ཡང་། །སོགས་དང་། ཡང་། སྟོང་ཉིད་བག་ཆགས་གོམས་པས་ནི། །ཞེས་
སོགས་ གསུངས། ཕྱི་ མ་ འདིས་ ལྟ་ བ་ གཏན་ ལ་ ཕབ་ ནས་ སྒོམ་ ཚུལ་ བསྟན་ ལ། དེ་
ལྟར་བསྒོམས་པས་སྟོང་ཉིད་རྟོགས་པ་གོམས་པ་ལས་རིམ་གྱིས་ཐེག་ཆེན་གྱི་ལམ་བགྲོད་
ཚུལ་ལ། མོས་སྤྱོད་ཀྱིས་ནི། ཐེག་ཆེན་སེམས་བསྐྱེད་བརྟན་པ་ནམ་ཐོབ་པ་ནས་ཚོགས་ལམ་
དུ་འཇོག་ལ། སེམས་བསྐྱེད་བརྟན་པའི་ཚད་ནི། གྲངས་མེད་གསུམ་དུ་ཚོགས་གསོག་པའི་
མགོ་བརྩམས་པ་ནས་འཛིན་ཞིང་། བརྟན་པའི་རྒྱུ་མཚན་ཁྱད་པར་བཞི་ལྡན་ཏེ། ཐེག་བསྡུས་
ལས། བཟང་དང་སྨོན་པའི་སྟོབས་ཅན་དང་། །སེམས་བརྟན་ཁྱད་པར་འགྲོ་བ་ཡི། །བྱང་
ཆུབ་སེམས་དཔའ་ གྲངས་མེད་གསུམ། །ཀུན་ཏུ་རྩོམ་པར་མཛད་པ་ཡིན། །ཞེས་པ་ལྟར་
དང༌། གྲངས་མེད་གསུམ་གྱི་ཐོག་མ་མོས་སྤྱོད་ནས་འཛིན་པར་བྱང་ས་ལས་གསུངས་ཤིང་།
དེའི་མགོ་ཡང་ཚོགས་ལམ་ནས་ཡིན་པར་བཤད་ལ། དེ་ནས་ཐེག་ཆེན་རིགས་ངེས་ཀྱི་དབང་
དུ་བཏང་ན། སྟོང་ཉིད་རྟོགས་པའི་ལྷག་མཐོང་གསར་དུ་ཐོབ་པ་ནས་སྦྱོར་ལམ་དུ་འཇོག་ལ།
དྲོད་སོགས་བཞིའི་ཁྱད་པར་ཡང་སྟོང་ཉིད་ལ་མཉམ་པར་བཞག་པའི་ཚེ་གཉིས་སྣང་གི་སྤྲོས་
པ་ཇེ་སྲབ་ཏུ་སོང་བའི་རིམ་པ་ལས་ཕྱེའོ། །ཐེག་ཆེན་འཕགས་ལམ་ལ། ཐབས་ཁྱད་པར་ཅན་
གྱིས་ཟིན་པའི་བྱང་འཕགས་ཀྱི་རྒྱུད་ཀྱི་སྟོང་ཉིད་མངོན་སུམ་དུ་རྟོགས་པའི་ཟག་མེད་ཀྱི་ཡེ་
ཤེས་དེ་བྱང་སེམས་ཀྱི་དོན་དམ་པའི་སའི་ངོ་བོ་ཡིན་ལ། དབྱེ་ན་རབ་དགའ་སོགས་བཅུ་ཡོད།
དེ་དག་ཀྱང་ངོ་བོ་ཟག་མེད་ཀྱི་ཡེ་ཤེས། གྲོགས་སྙིང་རྗེ་ཆེན་པོ་དང་སེམས་བསྐྱེད་སོགས་
ཀྱིས་ཟིན་པ་ཡིན་ལ། རང་ལ་བརྟེན་པའི་ཡོན་ཏན་དུ་མའི་རྟེན་བྱེད་པས་ན་ས་ཞེས་བྱའོ།།
ཟག་བཅས་ཟག་མེད་ཀྱི་དོན། འདིར་ནི། བདེན་འཛིན་གྱི་མ་རིག་པ་དང་དེའི་བག་ཆགས་
-
-
，
- 1 ()
3 -



་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་རུང་གིས་བསླད་པ་དང་མ་བསླད་པ་ལ་འཇོག་གོ །ས་བཅུའི་མཉམ་གཞག་ཡེ་ཤེས་ཀྱིས་
ཆོས་ཉིད་རྟོགས་ཚུལ་ལ་ཁྱད་པར་མེད་པས་ངོ་བོ་མི་འདྲ་བའི་སྒོ་ནས་དབྱེར་མེད་དེ། ས་བཅུ་
པ་ལས། ཇི་ལྟར་བར་སྣང་ བྱ་ རྗེས་མཁས་རྣམས་ཀྱིས། །བརྗོད་པར་ནུས་མ་ཡིན་ཞིང་མི་
མཐོང་བ། །དེ་ལྟར་རྒྱལ་བའི་སྲས་ཀྱི་ས་ཀུན་ཀྱང་། །བརྗོད་མི་ནུས་ན་ཉན་པར་ག་ལ་ནུས།།
ཞེས་གསུངས། འོན་ཀྱང་རྗེས་ཐོབ་ཀྱི་སྐབས་སུ་ཡོན་ཏན་གྱི་རྟེན་བྱེད་པའི་ཁྱད་པར་མི་འདྲ་
བ་ཡོད་པའི་སྒོ་ནས་ས་བཅུར་ཕྱེ་བར་གསུངས་ལ། དེ་ལ་བཞི་ལས། ཡོན་ཏན་གྱི་གྲངས་
འཕེལ་བའི་ཁྱད་པར་ནི། ས་དང་པོར་ཡོན་ཏན་བརྒྱ་ཕྲག་བཅུ་གཉིས་ཐོབ་པ་སོགས་སོ།།
མཐུ་ཕུལ་དུ་བྱུང་བ་ཐོབ་པའི་ཁྱད་པར་ནི། ས་སྔ་མ་སྔ་མ་ལས་ཕྱི་མ་ཕྱི་མ་དྲི་མ་སྦྱོང་སྟོབས་
དང་ལམ་བགྲོད་སྟོབས་གོང་ནས་གོང་དུ་འཕེལ་བའི་ཁྱད་པར་ཐོབ་པའོ། །ཕར་ཕྱིན་ལྷག་
པའི་ཁྱད་པར་ནི། ས་དང་པོར་སྦྱིན་པའི་ཕར་ཕྱིན་ལྷག་པར་ཐོབ་པ་སོགས་སོ། །ཕ་རོལ་ཏུ་
ཕྱིན་པའི་དོན། ཕ་རོལ་འདིར་ཕྱིན་ཞེས་ལས་ཀྱི་སྒྲ་སྦྱར་ན་སངས་རྒྱས་ཀྱི་ས་ཁོ་ནར་ཡོད་ཀྱི་
སློབ་ལམ་ན་མེད་ལ། འདིས་ ཕ་རོལ་ཏུ་ ཕྱིན་ཞེས་བྱེད་པ་ལ་སྦྱར་ན་སློབ་ལམ་ནའང་
ཕར་ཕྱིན་བཅུ་པོ་མཚན་ཉིད་པ་བཞག་ཏུ་ཡོད་དོ། །རྣམ་སྨིན་ཀྱི་སྐྱེ་བ་འཛིན་ཚུལ་གྱི་ཁྱད་པར་
ནི༑ ས་དང་པོ་བ་ཕལ་ཆེར་འཛམ་གླིང་ལ་དབང་བའི་རྒྱལ་པོར་སྐྱེ་བ་འཛིན་པ་སོགས་སོ།།
འདི་དག་ནི་མདོ་ཙམ་སྟེ་ས་ལམ་གྱི་རྣམ་གཞག་ཐུན་མོང་དང་ཐུན་མོང་མ་ཡིན་པ་རྣམས་རྒྱས་
པར་གཞན་ལས་ཤེས་དགོས་སོ། །ཡང་། གང་ཚེ་དངོས་དང་དངོས་མེད་དག །ཅེས་སོགས་
གསུངས། འདི་འཕགས་པའི་མཉམ་གཞག་གི་གཟིགས་ངོར་སྤྲོས་པ་མཐའ་དག་ཞི་བར་
བསྟན་ལ། ཚིགས་བཅད་འདི་དང༌། འོག་ཏུ། སེམས་མེད་པ་ལ་མཆོད་བྱས་པས། །ཞེས་
སོགས་དང༌། འཇུག་པ་ལས། སེམས་འགགས་པས་དེ་སྐུ་ཡིན་མངོན་སུམ་མཛད། །ཅེས་
དང་། རང་འགྲེལ་ལས། མངོན་པར་རྫོགས་པར་བྱང་ཆུབ་པའི་ཕྱིར་སེམས་དང་སེམས་ལས་
- 1 (0 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
བྱུང་བའི་རྒྱུ་བ་གཏན་ལོག་པ་ཡིན་ནོ། །ཞེས་པའི་ལུང་སོགས་ལ་བརྟེན་ནས། འཕགས་པའི་
མཉམ་གཞག་ན་ཡེ་ཤེས་མེད་པ་དང༌། དེའི་ཡུལ་མེད་པར་འདོད་པ་དང༌། སངས་རྒྱས་ཀྱི་
སར་ཡེ་ཤེས་དང་སེམས་སེམས་བྱུང་གི་རྒྱུ་བ་ཙམ་ཡང་མེད་པ་དང་། སངས་རྒྱས་ཀྱི་ཡེ་ཤེས་
ཡུལ་མེད་དུ་འདོད་པ་སོགས་མི་འདྲ་བ་མང་དུ་བྱུང་། འོན་ཀྱང་འཇུག་པའི་རྣམ་བཤད་
སོགས་ཀྱི་དགོངས་པ་ལྟར་ན། སངས་རྒྱས་ཀྱི་ཡེ་ཤེས་ལ་ཡུལ་མེད་ན་ཡེ་ཤེས་དེ་ཡུལ་ཅན་
མ་ཡིན་པར་ཐལ་བ་དང༌། ཡུལ་མཁྱེན་ཚུལ་གྱི་སྒོ་ནས་ཡེ་ཤེས་བཞི་དང་གཉིས་སོགས་
གསུངས་པ་མི་འཐད་པ་དང་། ཡུལ་ཤེས་གཉིས་ལྟོས་ཏེ་བཞག་པས་ཡོད་མཉམ་མེད་མཉམ་
དུ་གསུངས་པ་མི་འཐད་པ་དང་། སངས་རྒྱས་ལ་ཡེ་ཤེས་དང་སེམས་སེམས་བྱུང་གང་ཡང་
མེད་ན། སངས་རྒྱས་ཀྱི་ཐུགས་རྒྱུད་ལ་བྱམས་སྙིང་རྗེ་བྱང་ཆུབ་ཀྱི་སེམས་དང་ཏིང་ངེ་འཛིན་
གྱི་རྣམ་གྲངས་མང་པོ་དང༌། སྟོབས་བཅུའི་ཡེ་ཤེས་མེད་པར་འགྱུར་བ་སོགས་ཀྱི་སྐྱོན་ཡོད་
པར་གསུངས་སོ། །གཞན་ཡང་། ཀླུ་སྒྲུབ་ཀྱིས། ཡེ་ཤེས་མཉམ་མེད་བསམ་མི་ཁྱབ། །ཅེས་
དང༌། དཔའ་བོས་ཀྱང་། ཁྱོད་འབའ་ཞིག་གིས་ཡེ་ཤེས་ཀྱིས། །ཤེས་བྱ་ཐམས་ཅད་ཁྱབ་
ལགས་ཀྱིས། །ཞེས་དང༌། འཇུག་པ་ལས། རྣམ་ཀུན་མཁྱེན་ཉིད་ཡེ་ཤེས་ནི། །མངོན་སུམ་
མཚན་ཉིད་ཅན་དུ་འདོད། །ཅེས་དང༌། གཞུང་འདིར། སངས་རྒྱས་བྱང་ཆུབ་སེམས་དཔའ་
དག །ཀུན་ཏུ་ཐོགས་མེད་གཟིགས་པར་ལྡན། །ཞེས་སོགས་ལུང་དུ་མ་ལས་ནི། སངས་རྒྱས་
ལ་ཡེ་ཤེས་ཡོད། ཡེ་ཤེས་དེའི་ཡུལ་ཡོད། ཡེ་ཤེས་དེ་བསམ་གྱིས་མི་ཁྱབ་པ་དང༌། ཡེ་ཤེས་
ཀྱི་ཆ་རེ་རེས་ཀྱང་ཤེས་བྱ་ཐམས་ཅད་ལ་ཁྱབ་པ་དང་། མངོན་སུམ་དུ་གཟིགས་པ་དང༌།
ཐོགས་པ་མེད་པར་གཟིགས་པ་ཡིན་ནོ་ཞེས་བསྟན་ཏོ། །གཞན་ཡང་ཆོས་དབྱིངས་བསྟོད་པ་
ལས། ཇི་ ལྟར་མེ་ཡིས་དག་པའི་གོས། །སྣ་ཚོགས་དྲི་མས་དྲི་མ་ཅན། །ཇི་ལྟར་མེ་ཡི་ནང་
བཅུག་ན། །དྲི་མ་འཚིག་གྱུར་གོས་མིན་ལྟར། །དེ་བཞིན་འོད་གསལ་བ་ཡི་སེམས། །འདོད་
- 1
) 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཆགས་ལས་སྐྱེས་དྲི་མ་ཅན། །ཡེ་ཤེས་མེ་ཡིས་དྲི་མ་སྲེག །དེ་ཉིད་འོད་གསལ་མ་ཡིན་ནོ།།
ཞེས་རྡོ་རྒྱུས་ཀྱི་གོས་དྲི་མ་ཅན་མེར་བཅུག་ན་དྲི་མ་འཚིག་ཀྱང་གོས་མི་འཚིག་པ་བཞིན་དུ་ཡེ་
ཤེས་ཀྱི་མེས་སེམས་སྟེང་གི་དྲི་མ་བསྲེགས་ནས་མེད་པར་བྱེད་ཀྱང་འོད་གསལ་བའི་སེམས་
བསྲེགས་ནས་མེད་པར་མི་བྱེད་ཅེས་ གསུངས། དེའི་རྒྱུ་མཚན་ཡང་། སེམས་དང་དྲི་མ་
གཉིས་ཐོག་མེད་ནས་ལྷན་ཅིག་སྐྱེས་པ་ཡིན་ཀྱང་། སེམས་རང་བཞིན་གྱིས་འོད་གསལ་བ་
དང༌། དྲི་མ་རྣམས་སེམས་ཀྱི་རང་བཞིན་ལ་མ་ཞུགས་པའི་འབྲལ་རུང་གློ་བུར་བ་ཡིན་པ་ནི།
ཆུ་ཁམས་གསེར་དང་ནམ་མཁའ་ཞེས་པ་ལྟར། ཆུ་དང་ཆུའི་རྙོག་པ་སོགས་བཞིན་དུ་འབྲལ་
རུང་དུ་གསུངས་སོ། །དེ་ལས་གཞན་དུ་སེམས་ཀྱི་དྲི་མ་ཟད་པ་ན་སེམས་ཀྱང་འཛད་པར་
འདོད་ན་སེམས་རང་བཞིན་གྱིས་འོད་གསལ་བ་དང་དྲི་མ་གློ་བུར་བ་ཡིན་ཞེས་པའི་དོན་
ཅིའང་མེད་ཅིང་། གཞན་སྡེ་འགའ་ཞིག་གིས་དེ་ལྟར་འདོད་པ་དང་ཁྱད་འབྱེད་དཀའ་བར་
གསུངས་སོ། །སངས་རྒྱས་ཀྱི་ཡེ་ཤེས་ཡུལ་མེད་དུ་བསྟན་པར་འདོད་པའི་སྔར་གྱི་ལུང་རྣམས་
དང༌། གཞན་ཡང་དེ་འདྲའི་རིགས་ཕལ་ཆེ་བའི་དོན་ནི། ཡུལ་མཁྱེན་ཚུལ་གྱི་སྒོ་ནས་དེ་ལྟར་
གསུངས་པ་ཙམ་སྟེ། ཇི་ལྟ་ཇི་སྙེད་གཟིགས་པའི་ཡེ་ཤེས་རེ་རེས་ཀྱང་ཤེས་བྱ་ཐམས་ཅད་
གཟིགས་མོད་ཀྱང༌། ཇི་ལྟ་བ་མཁྱེན་པའི་ཡེ་ཤེས་ཀྱིས་ཇི་ལྟ་བ་གཟིགས་པའི་གཟིགས་ངོར་
ཇི་སྙེད་པ་མ་གཟིགས་པ་དང༌། ཇི་སྙེད་པ་མཁྱེན་པའི་ཡེ་ཤེས་ཀྱིས་ཀྱང་ཇི་སྙེད་པ་གཟིགས་
པའི་གཟིགས་ངོར་ཇི་ལྟ་བ་མ་གཟིགས་པའི་དོན་ཡིན་པར་གསུངས་སོ། །སངས་རྒྱས་ཀྱི་
སར་སེམས་སེམས་བྱུང་གི་རྒྱུ་བ་ལོག་པའི་དོན་ནི། རྣམ་པར་རྟོག་པ་དང་བཅས་པའི་སེམས་
སེམས་བྱུང་མེད་པའི་དོན་ཏེ། ཚིག་གསལ་ལས། རྣམ་པར་རྟོག་པ་ནི་སེམས་ཀྱི་རྒྱུ་བ་ཡིན་ན་
དེ་དང་བྲལ་བའི་ཕྱིར་དེ་ཁོ་ན་ཉིད་དེ་ནི་རྣམ་པར་རྟོག་པ་མེད་པ་ཡིན་ནོ། །ཇི་སྐད་དུ་མདོ་
ལས། གང་ལ་སེམས་ཀྱི་རྒྱུ་བ་ཡང་མེད་ན་ཞེས་མདོ་དྲངས་ནས་བཤད་པ་དང་། འཇུག་པ་
• 10 6 -



1
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ལས་ ཀྱང་། རྣམ་རྟོག་མི་མངའ་ཁྱོད་ཀྱིས་སྲིད་མཐའི་བར། །ཞེས་དང༌། རང་འགྲེལ་དུ།
སེམས་འགགས་པའི་དོན་རྣམ་རྟོག་འགགས་པ་ལ་མང་དུ་བཤད་ཅིང་། མ་རིག་པའི་རབ་
རིབ་དང་བྲལ་བའི་ཡེ་ཤེས། ཤེས་རབ་ཅེས་ཀྱང་གསུངས་སོ། །ཀླུ་སྒྲུབ་ཀྱིས། རྣམ་པར་རྟོག་
པ་སྤངས་བའི་སེམས། །རྣམ་པར་རྟོག་པས་བསྒོས་བྱས་པའི། །འཁོར་བ་རྣམ་རྟོག་ཙམ་ཉིད་
དེ༑ ༑རྣམ་རྟོག་མེད་པ་ཐལ་བ་ཡིན། །ཞེས་རྣམ་རྟོག་སྤངས་པ་དང་རྣམ་པར་མི་རྟོག་པའི་
སེམས་ཡོད་པར་གསུངས་པ་སོགས་བསྟོད་ཚོགས་རྣམས་སུ་རྣམ་མཁྱེན་གྱི་ཡེ་ཤེས་དང་ཡེ་
ཤེས་དེས་ཡུལ་གཟིགས་པའི་ཆ་ནས་བསྟོད་བསྔགས་མཛད་པ་མང་ངོ༌། །ཡང་། ཡིད་བཞིན་
ནོར་ བུ་ དཔག་བསམ་ཤིང༌། །ཞེས་སོགས་གསུངས། འདིར་འབྲས་བུའི་རྣམ་གཞག་ལ།
ཐེག་པ་ཆེན་པོའི་ལམ་རྫོགས་པར་ཉམས་སུ་བླངས་པས་མོས་སྤྱོད་ཀྱི་ས་དང་འཕགས་པའི་
ས་བཅུ་རིམ་གྱིས་བགྲོད་དེ་ཚོགས་གཉིས་ཀྱི་རང་འབྲས་དོན་གཉིས་མཐར་ཕྱིན་པའི་སྐུ་
གཉིས་ཐོབ་པར་བྱེད་དེ། རིན་ཆེན་ཕྲེང་བ་ལས། སངས་རྒྱས་རྣམས་ཀྱི་གཟུགས་སྐུ་འདིར།།
བསོད་ནམས་ཚོགས་ལས་བྱུང་པ་སྟེ། །ཆོས་ཀྱི་སྐུ་ནི་མདོར་བསྡུས་ན། །རྒྱལ་པོ་ཡེ་ཤེས་
ཚོགས་ལས་འཁྲུངས། །ཞེས་སོ། །དེའང་གོ་འཕང་བླ་ན་མེད་པ་མངོན་དུ་མཛད་པའི་ཚུལ་ནི།
ས་བཅུའི་རྒྱུན་མཐའ་ཤེས་སྒྲིབ་ཕྲ་མོའི་དངོས་གཉེན་བར་ཆད་མེད་ལམ་དེ་ཉིད་ཆོས་ཉིད་དེ་
བཞིན་ཉིད་དང་རོ་གཅིག་ཏུ་ཞུགས་པས་གཉིས་སྣང་ཕྲ་མོས་ཀྱང་བར་མ་ཆད་པའི་ཆུ་ལ་ཆུ་
བཞག་ལྟ་བུར་ཡོད་ལ། དེའི་སྐད་ཅིག་གཉིས་པ་རྣམ་གྲོལ་ལམ་སྐྱེས་ཚེ་ཤེས་བྱ་ཇི་ལྟ་བ་ལ་
གཉིས་སྣང་ཕྲ་མོས་ཀྱང་བར་མ་ཆད་པར་མཉམ་པར་བཞག་བཞིན་དུ་ཤེས་བྱ་ཇི་སྙེད་པའི་
ཁྱད་པར་མཐའ་དག་ལག་མཐིལ་དུ་སྐྱུ་རུ་ར་རློན་པ་བཞག་པ་ལྟར་མངོན་སུམ་དུ་གཟིགས་
པའི་ཚེ་ཆོས་སྐུ་མངོན་དུ་བྱས་པ་དང་། མངོན་པར་རྫོགས་པར་སངས་རྒྱས་པ་ཞེས་བྱའོ།།
དེའང་སྐུ་བཞིའི་དབང་དུ་བྱས་ནས་དེ་མངོན་དུ་བྱེད་ཚུལ་ལ། རྒྱུན་མཐའི་བར་ཆད་མེད་ལམ་
- 1
༡ 7



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེའི་སྐད་ཅིག་གཉིས་པ་རྣམ་གྲོལ་ལམ་མངོན་དུ་བྱས་ཚེ་མཉམ་གཞག་ཡེ་ཤེས་དེ་ཉིད་མཉམ་
རྗེས་ངོ་བོ་གཅིག་པའི་ཡེ་ཤེས་ཆོས་སྐུར་འགྱུར་བ་དང་། བར་ཆད་མེད་ལམ་དེའི་ཆོས་ཉིད་དེ་
དྲི་མ་མཐའ་དག་དང་བྲལ་བའི་ངོ་བོ་ཉིད་སྐུར་འགྱུར་བ་དང༌། རྒྱུན་མཐའ་བའི་མཚན་
དཔེས་བརྒྱན་པའི་ལུས་དེ་ཉིད་ཀྱི་རིགས་འདྲ་ཕྱི་མ་ལོངས་སྐུའི་ལུས་སུ་འགྱུར་ཞིང༌། དེའི་ཚེ་
རྣམ་པར་མི་རྟོག་བཞིན་དུ་ཞིང་རབ་འབྱམས་རྣམས་སུ་སྤྲུལ་པའི་སྐུ་མཐའ་ཡས་པ་སྟོན་པ་སྟེ།
སྐུ་བཞི་གཅིག་ཅར་དུ་མངོན་དུ་བྱེད་པ་ཡིན་ནོ། །སྐུ་བཞིའི་ངོ་བོ་ནི། སངས་རྒྱས་ཀྱི་སའི་
དབྱིངས་རྣམ་པར་དག་པ་དེ་གདོད་ནས་བདེན་གྲུབ་གྱི་མྱ་ངན་གྱིས་དག་པས་ན་རང་བཞིན་
རྣམ་དག་དང་། གཉེན་པོས་གློ་བུར་གྱི་དྲི་མ་དག་པར་བྱས་པས་ན་གློ་བུར་རྣམ་དག་གི་ཆ་སྟེ་
གཉིས་ཀ་ངོ་བོ་ཉིད་སྐུའོ། །ཇི་ལྟ་ཇི་སྙེད་ཀྱི་ཤེས་བྱ་ལ་ལྟོས་ཏེ་གཟིགས་པ་མཐར་ཐུག་པའི་
ཡེ་ཤེས་ནི་ཡེ་ཤེས་ཆོས་སྐུ་སྟེ་དབྱེ་ན་ཡེ་ཤེས་ལྔ་སོགས་མང་ངོ༌། །ལོངས་སྐུ་ནི་སྐུ་སྟོན་པ་རྒྱུན་
མི་ ཆད། གསུང་བརྗོད་པ་རྒྱུན་མི་ཆད། ཐུགས་མཛད་པ་རྒྱུན་མི་ཆད། དེ་ཐམས་ཅད་ལ་
འབད་རྩོལ་མེད་པར་དང་། གདུལ་བྱའི་དབང་གིས་སྐུ་སྣ་ཚོགས་སུ་སྣང་ཡང་སྣ་ཚོགས་སུ་མ་
གྲུབ་པ་སྟེ་ཁྱད་ཆོས་ལྔ་ལྡན་དུ་རྒྱུད་བླ་མར་བཤད་དོ། །སྤྲུལ་སྐུ་ནི། སྔོན་ལམ་དུས་སུ་སྨོན་
ལམ་རླབས་པོ་ཆེ་བཏབ་པ་ལས་འབྲས་དུས་སུ་གདུལ་བྱའི་རྒྱུད་ཚོད་དང་འཚམས་པར་རྣམ་
རོལ་མཐའ་ཡས་པའི་སྒོ་ནས་གཞན་དོན་རྒྱུན་མི་ཆད་པར་མཛད་པའོ། །དབྱེ་ན། བཟོ་སྤྲུལ་
སྐུ་༑ སྐྱེ་བ་སྤྲུལ་སྐུ། མཆོག་གི་སྤྲུལ་སྐུ་སྟེ་གསུམ་མོ། །དེ་ལྟར་སྐུ་བཞིའི་བདག་ཉིད་ཅན་གྱི་
སངས་རྒྱས་རྣམས་ཀྱི་གསང་བ་གསུམ་གྱི་ཡོན་ཏན་བསམ་གྱིས་མི་ཁྱབ་ཅིང་བརྗོད་པའི་ཡུལ་
ལས་འདས་ཤིང༌། ལྷུན་གྱིས་གྲུབ་པ་དང་། རྒྱུན་མི་ཆད་པའི་ཕྲིན་ལས་ཀྱི་སྒོ་ནས་སྲིད་པ་ཇི་
སྲིད་ཀྱི་བར་དུ་རྣམ་རྟོག་དང་འབད་རྩོལ་ལ་མ་ལྟོས་པར། ཡིད་བཞིན་གྱི་ནོར་བུ་དང་དཔག་
བསམ་གྱི་ཤིང་བཞིན་དུ་གདུལ་བྱ་རྣམས་ཀྱི་སྐལ་བ་དང་མཐུན་པར་རེ་བ་ཡོངས་སུ་རྫོགས་
-
-
-
- 1 ） 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
པར་མཛད་དོ། །འདི་ནི་ཕྱོགས་ཙམ་སྟེ། སྐུ་དང་ཡེ་ཤེས། ཡོན་ཏན་དང་ཕྲིན་ལས་སོགས་
རྒྱས་པར་གཞན་དུ་ཤེས་དགོས་སོ། །ཡང་སེམས་མེད་པ་ལ་མཆོད་བྱས་པས། །ཞེས་སོགས་
ཀྱི་རྩོད་ལན་དུ་ཁྱབ་མེད་ཀྱི་ལན་བཏབ་པའང༌། རྣམ་པར་རྟོག་པ་དང་བཅས་པའི་སེམས་
མེད་པ་བདེན་མོད་ཅེས་ལན་བཏབ་པ་ཡིན་གྱི་སེམས་མེད་པ་བདེན་མོད་ཅེས་ལན་བཏབ་པ་
མིན་ནོ། །སངས་རྒྱས་ལ་མཆོད་པ་ཕུལ་བ་དང་དུ་ལེན་འདོད་ཀྱི་རྣམ་རྟོག་མེད་ཀྱང་བསོད་
ནམས་ཀྱི་འབྲས་བུ་འབྱུང་བ་ནི། མེ་ཏོག་བརྩེགས་པའི་གཟུངས་ལས། སེང་གེ་རྣམ་པར་རྩེ་
བ་གང་ལ་ལ་དག་དེ་བཞིན་གཤེགས་པ་བཞུགས་ཀྱང་རུང་། ཡོངས་སུ་མྱ་ངན་ལས་འདས་
ཀྱང་རུང་མཆོད་པར་བྱེད་པ་དེ་དག་ཐམས་ཅད་ནི། འདི་ལྟ་སྟེ། ཐེག་པ་གསུམ་ལས་ཐེག་པ་
གཅིག་གི་ཡོངས་སུ་མྱ་ངན་ལས་འདའ་བར་འགྱུར་རོ། །སེང་གེ་རྣམ་པར་རྩེ་བ། གང་གིས་དེ་
བཞིན་གཤེགས་པ་མཐོང་ནས་སེམས་དང་བར་འགྱུར་ལ། དང་བའི་སེམས་ཀྱིས་རྙེད་པ་
དང༌། ན་བཟའ་དང༌། ཞལ་ཟས་དང༌། གཟིམས་ཆ་དང༌། བསྙུན་གསོས་དང་། ཡོ་བྱད་དང་
བདེ་བར་སྦྱར་བ་ཐམས་ཅད་ཀྱིས་བསྟི་སྟང་དུ་བྱས་ཤིང་རི་མོར་བྱས་ཏེ་མཆོད་ཅིང་རྗེ་ལ་རིམ་
གྲོར་བྱས་པ་དང༌། གང་ཞིག་གིས་དེ་བཞིན་གཤེགས་པ་ཡོངས་སུ་མྱ་ངན་ལས་འདས་པའི་
རིང་བསྲེལ་ཡུངས་འབྲུ་ཙམ་གྱི་མཆོད་རྟེན་ལ་མཆོད་པ་བྱ་བའི་རྣམ་པར་སྨིན་པ་ནི་མཉམ་
པར་ཤེས་པར་བྱ་སྟེ། བྱེ་བྲག་གམ་ཐ་དད་དུ་བྱ་བ་དེ་བཞིན་གཤེགས་པའི་མཆོད་པ་ལ་མེད་
དོ༑ ༑ཞེས་ སོགས་ གསུངས་ ལ། བྱང་ ཆུབ་ སེམས་ དཔའི་ སྡེ་ སྣོད་ ལས་ ཀྱང་ ། གང་ཡང་
བཞུགས་ལ་མཆོད་པ་དང༌། །གང་ཡང་མྱ་ངན་འདས་པ་ཡི། །རིང་བསྲེལ་ཡུངས་འབྲུ་ཙམ་
མཆོད་པ། །དེ་བཞིན་གཤེགས་པར་འགྱུར་བར་མཐོང་། །གང་ཡང་བཞུགས་ལ་མཆོད་པ་
དང༌། །གང་ཡང་མྱ་ངན་འདས་པ་ཡི། །རིང་བསྲེལ་ཡུངས་འབྲུ་ཙམ་མཆོད་པ། །སེམས་ཀྱང་
མཉམ་ལ་འབྲས་བུ་མཉམ། །ཞེས་སོགས་གསུངས། བསླབ་བཏུས་ལས་ཀྱང་སྙིང་རྗེ་པདྨ་
-
G
4，
，
，
- 1 (
09 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དཀར་པོའི་མདོ་སོགས་དྲངས་ནས་རྒྱ་ཆེར་གསུངས་སོ། །
གཉིས་པ་ཐར་པ་ཙམ་འདོད་པས་ཀྱང་སྟོང་ཉིད་རྟོགས་དགོས་པར་སྒྲུབ་པ་འཆད་
པའི་སྐབས་སུ་ཐར་པ་ཙམ་ཐོབ་པ་ལ་ངེས་པར་སྟོང་ཉིད་རྟོགས་དགོས་མི་དགོས་རྩོད་པ་དང་
ལན་གྱི་སྒོ་ནས་འཆད་པར་ལ་གཉིས་ལས། དང་པོ་རྩོད་པ་དགོད་པ་ནི། བདེན་པ་མཐོང་
བས་གྲོལ་འགྱུར་གྱིས། །སྟོང་ཉིད་མཐོང་བས་ཅི་ཞིག་བྱ། །ཞེས་གསུངས། དོན་ནི། ཁོ་ན་རེ།
བདེན་བཞིའི་ཁྱད་ཆོས་རགས་པའི་མི་རྟག་སོགས་བཅུ་དྲུག་མངོན་སུམ་དུ་མཐོང་ཟིན་གོམས་
པས་འཁོར་བ་ལས་གྲོལ་བའི་དགྲ་བཅོམ་པ་ཐོབ་པར་འགྱུར་གྱིས་སྟོང་ཉིད་མཐོང་བས་ཅི་
ཞིག་བྱ་ཞེས་ཟེར་རོ། །དེ་ལྟར་ཟེར་མཁན་ནི། ཐར་པ་ཙམ་ཐོབ་པ་ལ་སྟོང་ཉིད་ཕྲ་མོ་རྟོགས་
མི་དགོས་པར་མ་ཟད་སངས་རྒྱས་ཐོབ་པ་ལའང་དེ་རྟོགས་མི་དགོས་པར་འདོད་ཅིང་། སྟོང་
ཉིད་སྟོན་པའི་ཐེག་ཆེན་གྱི་མདོ་སྡེ་རྣམས་ཀྱང་སངས་རྒྱས་ཀྱི་བཀའ་མིན་པར་འདོད་པའི་
ཉན་ཐོས་སྡེ་པ་འགའ་ཞིག་སྟེ་དེ་དག་ནི་འདིར་ཕྱོགས་སྔའི་གཙོ་བོའོ། །ཡང་། སྟོང་ཉིད་སྟོན་
པའི་ཐེག་ཆེན་གྱི་མདོ་སྡེ་རྣམས་སངས་རྒྱས་ཀྱི་བཀར་འདོད་ཅིང་སངས་རྒྱས་ཐོབ་པ་ལ་སྟོང་
ཉིད་རྟོགས་དགོས་པར་བཞེད་ནའང༌། ཐར་པ་ ཙམ་ཐོབ་པ་ལ་སྟོང་ཉིད་ཕྲ་མོ་ངེས་པར་
རྟོགས་དགོས་པར་མི་འདོད་པའི་རང་རྒྱུད་པ་མན་ཆད་ཀྱང་འདིའི་ཕྱོགས་སྔའི་ཁོངས་སུ་
གཏོགས་ཏེ། འདིར་དེ་དག་གི་ངོར་ཆོས་ཐམས་ཅད་རང་བཞིན་མེད་པར་རྟོགས་པའི་ལམ་དེ་
ཉིད་ཐར་པ་ཙམ་ཐོབ་པ་ལའང་མེད་དུ་མི་རུང་བར་ནན་གྱིས་སྒྲུབ་པའི་ཕྱིར་རོ། །གཉིས་པ་
དེའི་ལན་བསྟན་པ་ལ། གང་ཕྱིར་ལུང་ལས་ལམ་འདི་ནི། །མེད་པར་བྱང་ཆུབ་མེད་པར་
གསུངས། །ཞེས་གསུངས། གཞུང་འདིའི་སྐོར་རྣམས་ནི་ཉན་རང་གིས་ཆོས་ཀྱི་བདག་མེད་ཕྲ་
མོ་རྟོགས་པར་སྒྲུབ་པའི་ཁུངས་ཤིན་ཏུ་གསལ་ཤོས་ཡིན་ལ། དེ་དག་ནི་འདིའི་རྩ་ཊཱིཀ་གི་
སྐབས་སུ་མདོར་བསྡུས་ཏེ་བཤད་ཟིན་ཅིང་། འདིར་དཔལ་ལྡན་ཟླ་བའི་ཚིག་གསལ་དང༌།
- 1 1 () -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། དོ༡༡
འཇུག་འགྲེལ་དུ་གསུངས་པའི་ཉན་རང་གི་ཆོས་ཀྱི་བདག་མེད་རྟོགས་པར་སྒྲུབ་ཚུལ་གྱི་ལུང་
རིགས་འགའ་ཞིག་འཆད་པ་ལ་གསུམ། དེ་རྟོགས་པར་ལུང་རིགས་ཀྱི་སྒོ་ནས་སྤྱིར་བསྟན་པ།
དེའི་ཤེས་བྱེད་ཀྱི་ཁུངས་བྱེ་བྲག་ཏུ་བཤད་པ། དེ་ལྟར་བསྟན་པ་ལ་རྩོད་པ་སྤོང་བའོ། །དང་
པོ་ནི། འཇུག་པ་རང་འགྲེལ་དུ་ས་བཅུའི་མདོ་དྲངས་པ་ལས། ཀྱེ་རྒྱལ་བའི་སྲས་དག་འདི་
དག་སྟེ། དཔེར་ན་རྒྱལ་པོའི་རིགས་སུ་སྐྱེས་པའི་རྒྱལ་པོའི་བུ་རྒྱལ་པོའི་མཚན་དང་ལྡན་པ་ནི་
སྐྱེས་པ་ཙམ་གྱིས་རྒྱལ་པོའི་བྱིན་གྱིས་བློན་པོའི་ཚོགས་ཐམས་ཅད་ཟིལ་གྱིས་གནོན་གྱི་རང་
གི་བློའི་སྟོབས་ཀྱིས་རྣམ་པར་དཔྱད་པས་ནི་མ་ཡིན་ནོ། །ནམ་དེ་ནར་སོན་པར་གྱུར་པ་
དེའི་ཚེ་རང་གི་བློའི་སྟོབས་བསྐྱེད་པས་བློན་པོའི་བྱ་བ་ཐམས་ཅད་ལས་ཤིན་ཏུ་འདས་པ་ཡིན་
ནོ༑ ༑ཀྱེ་རྒྱལ་བའི་སྲས་དག་དེ་བཞིན་དུ་བྱང་ཆུབ་སེམས་དཔའ་ཡང་སེམས་བསྐྱེད་མ་ཐག་
ཏུ་ལྷག་པའི་བསམ་པའི་ཆེ་བ་ཉིད་ཀྱིས་ཉན་ཐོས་དང་རང་སངས་རྒྱས་ཐམས་ཅད་ཟིལ་གྱིས་
གནོན་གྱི་རང་གི་བློའི་སྟོབས་ཀྱིས་རྣམ་པར་དཔྱད་པས་ནི་མ་ཡིན་ནོ། །བྱང་ཆུབ་སེམས་
དཔའ་ས་བདུན་པ་འདི་ལ་གནས་པའི་བྱང་ཆུབ་སེམས་དཔས་ནི་རང་གི་ཡུལ་ཤེས་པའི་ཆེ་བ་
ལ་གནས་པས་ཉན་ཐོས་དང་རང་སངས་རྒྱས་ཀྱི་བྱ་བ་ཐམས་ཅད་ལས་ཤིན་ཏུ་འདས་པ་ཡིན་
ནོ༑ ༑ཞེས་གསུངས། ལུང་འདིའི་དོན་དཔལ་ལྡན་ཟླ་བས་བཀྲལ་ཚུལ་ནི། འཇུག་པ་རང་
འགྲེལ་དུ་མདོ་འདི་དྲངས་ནས། ལུང་འདི་ལས་ནི་ཉན་ཐོས་དང་རང་སངས་རྒྱས་རྣམས་ལ་
ཡང་ཆོས་ཐམས་ཅད་རང་བཞིན་མེད་པར་ཤེས་པར་ཡང་ཡོད་དོ། །ཞེས་བྱ་བར་གསལ་བར་
ངེས་ཏེ། ཞེས་གསུངས། དེའང་སེམས་དང་པོ་བསྐྱེད་ཅེས་པ་ནི་དོན་དམ་པའི་སེམས་དང་པོ་
བསྐྱེད་པས་དང་པོའི་གནས་སྐབས་ཡིན་ལ། སྐབས་དེར་ལྷག་པའི་བསམ་པའི་སྟོབས་ཀྱིས་
ཉན་རང་རྣམས་རིགས་ཀྱི་སྒོ་ནས་ཟིལ་གྱིས་གནོན་ནུས་ཀྱང་ས་བདུན་པ་མ་ཐོབ་བར་དུ་བློའི་
སྟོབས་ཀྱིས་ཟིལ་གྱིས་གནོན་མི་ནུས་ཏེ། ས་དྲུག་པ་མན་ཆད་ལ་གནས་པའི་བྱང་སེམས་
，-
-
།
- 11 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་སེམས་ཀྱི་སྐད་ཅིག་མ་རེ་རེ་ལ་འགོག་པ་ཡང་དག་པའི་མཐའ་ལ་མངོན་སུམ་དུ་
འཇུག་ལྡང་གཉིས་ཀ་བྱེད་པའི་སྒོ་ནས་རང་གི་ཡུལ་ཤེས་པའི་ཆེ་བ་མི་གནས་ཤིང༌། ས་
བདུན་པ་ནས་དེ་ལྟར་བྱེད་ནུས་པའི་ཡོན་ཏན་ཁྱད་པར་ཅན་ཐོབ་པས་བློའི་སྟོབས་ཀྱིས་ཉན་
རང་དགྲ་བཅོམ་རྣམས་ཟིལ་གྱིས་གནོན་ནུས་པར་མདོ་དེས་བསྟན་ཏོ། །འདིས་ནི་ཉན་རང་
རྣམས་ཀྱིས་ཆོས་ཀྱི་བདག་མེད་རྟོགས་པ་གསལ་བར་བསྟན་ཏེ། གཞན་དུ་ན་ས་དང་པོ་བས་
ཀྱང་ཉན་རང་རྣམས་བློའི་སྟོབས་ཀྱིས་ཟིལ་གྱིས་གནོན་ཅིའི་ཕྱིར་མི་ནུས་ཏེ་ས་དང་པོ་བས་
ཆོས་ཀྱི་བདག་མེད་མངོན་སུམ་དུ་རྟོགས་ཤིང་ཉན་རང་དགྲ་བཅོམ་པས་ཆོས་ཀྱི་བདག་མེད་
མ་རྟོགས་པའི་ཕྱིར་སྙམ་དུ་དགོངས་སོ། །ཉན་རང་དགྲ་བཅོམ་རྣམས་ལ་ཆོས་ཀྱི་བདག་མེད་
རྟོགས་པ་མེད་པར་འདོད་པ་ལ་རིགས་པ་གསུམ་དང་ལུང་བདུན་གྱིས་གནོད་པར་བཤད་
པའི་རིགས་པ་གསུམ་ནི་འཇུག་པ་རང་འགྲེལ་ལས་གསུངས་སོ། །དེ་ལ་རིགས་པ་དང་པོ་ནི།
དེ་ཉིད་ལས། དེ་ལྟ་མ་ཡིན་ན་དངོས་པོ་རང་བཞིན་མེད་པར་ཡོངས་སུ་ཤེས་པ་དང་བྲལ་བའི་
ཕྱིར། འཇིག་རྟེན་པའི་འདོད་ཆགས་དང་བྲལ་བ་ལྟར་དེ་དག་ཀྱང་སེམས་དང་པོ་བསྐྱེད་པའི་
བྱང་ཆུབ་སེམས་དཔས་ཀྱང་རང་གི་བློས་རྣམ་པར་དཔྱད་པས་ཟིལ་གྱིས་གནོན་པར་འགྱུར་
ལ༑ ཞེས་གསུངས། དོན་ནི་ཉན་རང་དགྲ་བཅོམ་པ་དེ་དག་བྱང་སེམས་ས་དང་པོ་བས་ཀྱང་
སྟོང་ཉིད་རྟོགས་པའི་བློའི་སྟོབས་ཀྱིས་ཟིལ་གྱིས་གནོན་ནུས་པར་ཐལ། དེ་དག་དངོས་པོ་
རང་བཞིན་མེད་པར་རྟོགས་པའི་ཤེས་རབ་དང་བྲལ་བའི་ཕྱིར། དཔེར་ན། འཇིག་རྟེན་པའི་
ལམ་ཞི་རགས་ཀྱི་རྣམ་པ་ཅན་ལ་བརྟེན་ནས་ཅི་ཡང་མེད་མན་ཆད་ལ་ཆགས་པ་མངོན་གྱུར་
པ་དང་བྲལ་བའི་དྲང་སྲོང་བཞིན། ཞེས་དེ་འདྲའི་དྲང་སྲོང་རྣམས་ལ་རང་བཞིན་མེད་རྟོགས་
ཀྱི་ཤེས་རབ་མེད་པས་ས་དང་པོ་བས་ཟིལ་གྱི་གནོན་ནུས་པ་དཔེར་བཀོད་པའོ། །འདོད་ན་
སྔར་གྱི་མདོའི་ལུང་དང་འགལ་ལོ། །རིགས་པ་གཉིས་པ་ནི། རང་འགྲེལ་ལས། ཕྱི་རོལ་པ་
- 1 1 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། (༡༡
བཞིན་དུ་འདི་དག་གིས་ཁམས་གསུམ་ན་སྤྱོད་པའི་ཕྲ་རྒྱས་ཐམས་ཅད་སྤངས་པར་ཡང་མི་
འགྱུར་རོ། །ཞེས་གསུངས། དོན་ནི། ཉན་རང་དགྲ་བཅོམ་པ་དེ་དག་གིས་ཁམས་གསུམ་གྱི་
ཕྲ་རྒྱས་ཐམས་ཅད་མ་སྤངས་པར་ཐལ། སྟོང་ཉིད་མངོན་སུམ་དུ་རྟོགས་པའི་ཤེས་རབ་དང་
བྲལ་བའི་ཕྱིར། དཔེར་ན་ཕྱི་རོལ་པའི་དྲང་སྲོང་བཞིན། ཞེས་པའོ། །རིགས་པ་གསུམ་པ་ནི།
རང་འགྲེལ་ལས། གཟུགས་ལ་སོགས་པའི་རང་གི་ངོ་བོ་ལ་དམིགས་པས་ཕྱིན་ཅི་ལོག་ཏུ་
གྱུར་པའི་ཕྱིར་གང་ཟག་གི་བདག་མེད་རྟོགས་པར་ཡང་མི་འགྱུར་ཏེ་བདག་ཏུ་གདགས་པའི་
རྒྱུ་ཕུང་པོ་ལ་དམིགས་པའི་ཕྱིར་རོ། །ཞེས་གསུངས་དོན་ནི། ཉན་རང་དགྲ་བཅོམ་པ་དེ་དག་
གིས་གང་ཟག་གི་བདག་མེད་མཚན་ཉིད་ཚང་བ་མ་རྟོགས་པར་ཐལ། དེ་དག་གིས་གང་ཟག་
གི་གདགས་གཞི་ཕུང་པོ་ལ་བདེན་པར་ཞེན་པའི་ཕྱིན་ཅི་ལོག་གི་ཞེན་ཡུལ་སུན་མ་ཕྱུང་པའི་
ཕྱིར། ཞེས་པའོ། །འདིས་ནི་གདགས་གཞི་ཕུང་པོ་ལ་བདེན་འཛིན་གྱི་ཞེན་ཡུལ་སུན་མ་བྱུང་
བར་བདེན་གྲུབ་ཏུ་འཛིན་པ་དེ་སྲིད་དུ་བཏགས་ཆོས་གང་ཟག་ལ་བདེན་པར་འཛིན་པའི་ཞེན་
ཡུལ་ཡང་སུན་འབྱིན་མི་ནུས་པར་བསྟན་ཏོ། །དེ་ལྟར་རིགས་པ་གསུམ་གསུངས་པའི་རིགས་
པ་གཉིས་པའི་དོན་ལ། རྩོད་པ་དང་ལན་གཉིས་ལས། དང་པོ་ནི། རང་རྒྱུད་པ་མན་ཆད་ན་
རེ༑ ཁྱོད་ཀྱིས་སྟོང་ཉིད་རྟོགས་པ་མེད་ན་ཕྱི་རོལ་པའི་དྲང་སྲོང་བཞིན་དུ་ཁམས་གསུམ་གྱི་ཕྲ་
རྒྱས་སྤོང་མི་ནུས་པར་བཤད་པ་མི་འཐད་དེ། སྟོང་ཉིད་མ་རྟོགས་ཀྱང་གང་ཟག་རང་རྐྱ་ཐུབ་
པའི་རྫས་ཡོད་ཀྱིས་སྟོང་པའི་བདག་མེད་མངོན་སུམ་དུ་རྟོགས་ཟིན་གོམས་པར་བྱས་པ་ལ་
བརྟེན་ནས་ཁམས་གསུམ་གྱི་ཕྲ་རྒྱས་ས་བོན་དང་བཅས་པ་ཟད་པར་སྤོང་ནུས་པའི་ཕྱིར་ཏེ།
དེ་འདྲའི་བདག་མེད་ཐོས་བསམ་གྱིས་གཏན་ལ་ཕབ་པ་རིང་དུ་གོམས་ན་དེ་མངོན་སུམ་དུ་
རྟོགས་པ་འབྱུང་བ་རྣལ་འབྱོར་མངོན་སུམ་སྒྲུབ་པའི་རིགས་པས་འགྲུབ་ལ། དེ་འདྲའི་བདག་
མེད་མངོན་སུམ་དུ་རྟོགས་པའི་མཐོང་ལམ་གྱིས་ཉོན་སྒྲིབ་ཀུན་བཏགས་ཀྱི་ས་བོན་སྤོང་ནུས་
，
- 1
1
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤིང༌། དེ་མངོན་སུམ་དུ་རྟོགས་ཟིན་གོམས་པའི་སྒོམ་ལམ་ལ་བརྟེན་ནས་ཉོན་སྒྲིབ་ལྷན་སྐྱེས་
ཀྱི་ས་བོན་སྤོང་ནུས་པའི་ཕྱིར། ཞེས་ཟེར། །
གཉིས་པ་ལན་ནི། སྟོང་ཉིད་རྟོགས་པའི་ལྟ་བ་མ་རྙེད་ཀྱང་མངོན་པ་གཉིས་ནས་
བཤད་པའི་མི་རྟག་སོགས་བཅུ་དྲུག་ཚད་མས་གཏན་ལ་འབེབས་པ་དང་དེ་ཉིད་གོམས་པ་
ལས་རང་རྐྱ་ཐུབ་པའི་རྫས་ཡོད་ཀྱིས་སྟོང་པའི་གང་ཟག་གི་བདག་མེད་མངོན་སུམ་གསར་དུ་
མཐོང་བའི་རྣལ་འབྱོར་མངོན་སུམ་དང༌། མཐོང་ཟིན་གོམས་པར་བྱེད་པའི་ལམ་འབྱུང་མོད་
ཀྱི༑ དེ་འདྲའི་ལམ་དེ་གཉིས་རིམ་པ་བཞིན་དུ་མཐོང་ལམ་དང་འཇིག་རྟེན་ལས་འདས་པའི་
སྒོམ་ལམ་དུ་ཁས་མི་ལེན་ཏེ། ལམ་དེ་གཉིས་ཀྱིས་མངོན་པ་ནས་བཤད་པ་ལྟར་གྱི་ཕྲ་རྒྱས་
རགས་པ་ཀུན་བཏགས་དང༌། ལྷན་སྐྱེས་མངོན་གྱུར་བ་ཙམ་སྤོང་ནུས་ཀྱང་། མཐོང་སྤང་དང་
སྒོམ་སྤང་གི་ས་བོན་ཅུང་ཟད་ཀྱང་སྤོང་མི་ནུས་པའི་ཕྱིར། དེས་ནི་དེ་འདྲའི་ལམ་དེ་གཉིས་
མཐོང་ལམ་དང་སྒོམ་ལམ་དུ་བཤད་པ་དང༌། སྤང་བྱ་གཉིས་ཀྱི་ས་བོན་མ་ལུས་པ་སྤངས་
ནས་དགྲ་བཅོམ་པའི་བར་ཐོབ་པ་ཡོད་པར་སྟོན་པའི་མདོ་རྣམས་འདིར་དྲང་དོན་དུ་འགྲེལ་
རིགས་ཏེ། དཔེར་ན། གཟུང་འཛིན་རྫས་གཞན་བཀག་པའི་སྟོང་ཉིད་ཚད་མས་གཏན་ལ་
ཕབ་ནས་དེ་གོམས་པར་བྱེད་པའི་སྟེང་ནས་ས་བཅུ་དང་ལམ་ཕྱི་མ་གསུམ་བགྲོད་པར་
གསུངས་པའི་མདོ་རྣམས་སེམས་ཙམ་པས་ངེས་དོན་དུ་ཁས་ལེན་ཡང་དབུ་མ་པས་དྲང་དོན་
དུ་འགྲེལ་པ་བཞིན་ནོ། །གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པར་རྟོགས་པའི་
ལམ་དེས་ཉོན་མོངས་གང་གི་ཡང་ས་བོན་སྤོང་མི་ནུས་ཀྱང་། མངོན་པ་གཉིས་ནས་བཤད་
པའི་ཉོན་མོངས་མངོན་གྱུར་པ་རེ་ཞིག་འགོག་ནུས་ཏེ། ཕྱི་རོལ་པ་དང་ཐུན་མོང་བའི་འཇིག་
རྟེན་པའི་ལམ་ཞི་རགས་ཀྱི་རྣམ་པ་ཅན་གྱིས་ཀྱང་ཅི་ཡང་མེད་མན་ཆད་ཀྱི་ཉོན་མོངས་མངོན་
གྱུར་པ་རེ་ཞིག་འགོག་ནུས་ན་དེ་འདྲའི་གང་ཟག་གི་བདག་མེད་རགས་པ་རྟོགས་པའི་ལམ་
，
- 1 1 ༣ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
དེས་མངོན་པ་ནས་བཤད་པའི་ཉོན་མོངས་མངོན་གྱུར་ རེ་ཞིག་སྤོང་ནུས་པ་ལྟ་ མི་སྨོས་
པའི་ཕྱིར། འོན་ཀྱང་དེ་འདྲའི་ལམ་དེས་ལུགས་འདིར་བདེན་འཛིན་ཉོན་སྒྲིབ་ཏུ་བཤད་པ་
ལྟར་གྱི་བདེན་འཛིན་གྱི་མ་རིག་པ་དང༌། དེའི་དབང་དུ་བྱས་པའི་ལྟ་བ་དང་ལྟ་མིན་ཉོན་
མོངས་ཐུན་མོང་མ་ཡིན་པ་རྣམས་ནི་མངོན་གྱུར་ཙམ་ཡང་སྤོང་མི་ནུས་ཏེ། དེ་སྤོང་བ་སྟོང་ཉིད་
རྟོགས་དགོས་པའི་ཕྱིར། གཞན་ཡང་ཞི་རགས་ཀྱི་རྣམ་པ་ཅན་གྱི་ལམ་དང་གང་ཟག་རང་རྐྱ་
ཐུབ་པའི་རྫས་ཡོད་ཀྱིས་སྟོང་པར་རྟོགས་པའི་ལམ་གཉིས་ལ་དམན་མཆོག་གི་ཁྱད་པར་ཡོད་
དེ༑ དེ་གཉིས་ལ་མངོན་པ་ནས་བཤད་པའི་སྲིད་རྩེའི་ཉོན་མོངས་མངོན་གྱུར་པ་སྤོང་ནུས་མི་
ནུས་དང་། གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་འཛིན་པ་མངོན་གྱུར་བ་སྤོང་
ནུས་མི་ནུས་ཀྱི་ཁྱད་ཡོད་པའི་ཕྱིར། རིགས་པ་གསུམ་པའི་དོན་ཡང་། གང་ཟག་གི་གདགས་
གཞི་ཕུང་པོ་བདེན་འཛིན་གྱི་ཞེན་ཡུལ་སུན་མ་བྱུང་བར་གང་ཟག་གི་བདག་མེད་རྫོགས་པར་
རྟོགས་མི་ནུས་ཤིང་གང་ཟག་གི་བདག་མེད་རྫོགས་པར་རྟོགས་ན་ཆོས་ཀྱི་བདག་འཛིན་གྱི་
ཞེན་ཡུལ་སུན་ཕྱུང་བར་སོང་བས་ཁྱབ་པར་སྟོན་པ་ཡིན་གྱི། གང་ཟག་གི་བདག་མེད་རྟོགས་
ན་ཆོས་ཀྱི་བདག་མེད་རྟོགས་པས་ཁྱབ་པར་སྟོན་པ་མིན་ཏེ། བདག་འཛིན་གཉིས་སྐྱེ་རིམ་ལ་
ཆོས་ཀྱི་བདག་འཛིན་གྱིས་གང་ཟག་གི་བདག་འཛིན་སྐྱེད་པ་ཡིན་ཡང་། བདག་མེད་པའི་དེ་
ཁོ་ན་ཉིད་ལ་འཇུག་པའི་ཚེ་དང་པོར་གང་ཟག་རང་བཞིན་མེད་པར་རྟོགས་ནས་དེའི་རྗེས་སུ་
ཕུང་སོགས་ཀྱི་ཆོས་རང་བཞིན་མེད་པར་རྟོགས་དགོས་པ་ཡིན་པའི་ཕྱིར་ཏེ། ཏིང་འཛིན་རྒྱལ་
པོ་ལས། ཇི་ལྟར་ཁྱོད་ཀྱིས་བདག་གི་འདུ་ཤེས་ནི། །ཤེས་པ་དེ་བཞིན་ཀུན་ལ་བློས་སྦྱར་བྱ།།
ཞེས་དང་། སྡུད་པ་ལས། བདག་ཅི་འདྲ་བ་དེ་འདྲར་སེམས་ཅན་ཐམས་ཅད་ཤེས། །སེམས་
ཅན་ཐམས་ཅད་ཅི་འདྲ་དེ་འདྲར་ཆོས་ཀུན་ཤེས། །ཞེས་དང། རིན་ཆེན་ཕྲེང་བར་ཡང་། སྐྱེས་
བུ་ཁམས་དྲུག་འདུས་པའི་ཕྱིར། །ཡང་དག་མ་ཡིན་ཇི་ལྟ་བར། །དེ་བཞིན་ཁམས་ནི་རེ་རེ་
- 1 ] 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡང་། །འདུས་ཕྱིར་ཡང་དག་ཉིད་དུ་མིན། །ཞེས་དང་པོ་སྐྱེས་བུ་ཡང་དག་པར་མ་གྲུབ་པ་
དང༌། དེའི་རྗེས་སུ་གདགས་གཞིའི་ཁམས་ཡང་དག་པར་མ་གྲུབ་པར་གཏན་ལ་ཕབ་པའི་
ཕྱིར། གང་ཟག་དང་ཆོས་ཀྱི་སྟེང་དུ་ངེས་རྒྱུའི་བདག་མེད་ལ་ཕྲ་རགས་ཀྱི་ཁྱད་མེད་ཀྱང་ཁྱད་
གཞིའི་གནད་ཀྱིས་གང་ཟག་གི་སྟེང་དུ་ངེས་སླ་བ་གང་ཟག་གི་གདགས་གཞིའི་ཕུང་པོའི་སྟེང་
དུ་ངེས་དཀའ་བས་རྟོགས་དཀའ་སླའི་ཁྱད་པར་ཡོད་དེ། དཔེར་ན་མྱུ་གུ་དང་གཟུགས་བརྙན་
གཉིས་བདེན་པར་མེད་པའི་སྟོང་ཉིད་ལ་ཕྲ་རགས་ཀྱི་ཁྱད་པར་མེད་ཀྱང་རྟོགས་དཀའ་སླའི་
ཁྱད་ཡོད་པའི་ཕྱིར་མྱུ་གུ་བདེན་མེད་དུ་སྒྲུབ་པའི་མཐུན་དཔེར་གཟུགས་བརྙན་འགོད་པ་
བཞིན་ཡིན་པར་གསུངས་པའི་ཕྱིར་འདི་ལའང་འཆད་ཚུལ་མང་ངོ༌། །གཞུང་འདིར་ཡང་།
དང་པོར་གང་ཟག་གི་བདག་མེད་གཏན་ལ་ཕབ་ནས་དེའི་རྗེས་ཆོས་ཀྱི་བདག་མེད་གཏན་
ཕབ་པར་མཛད་པས་ཀྱང་གཙོ་བོར་བདག་མེད་ལ་འཇུག་པའི་རིམ་པ་བསྟན་པ་ཡིན་ནོ། །རྩ་
ཤེར་ལས། དངོས་པོ་གཅིག་གི་ལྟ་པོ་གང་། །དེ་ནི་ཀུན་གྱི་ལྟ་པོ་ཡིན། །ཞེས་དང་། བཞི་བརྒྱ་
པར། གང་གིས་དངོས་གཅིག་དེ་བཞིན་ཉིད་མཐོང་བ། །དེ་ཡིས་དངོས་ཀུན་དེ་བཞིན་ཉིད་དུ་
མཐོང་། །ཞེས་སོགས་ཆོས་གཅིག་གི་གནས་ལུགས་རྟོགས་ན་ཆོས་གཞན་ཐམས་ཅད་ཀྱི་
གནས་ལུགས་རྟོགས་དགོས་པར་གསུངས་པ་ནི། ཆོས་གཅིག་གི་སྟེང་དུ་བདེན་མེད་ཚད་
མས་ངེས་ན་དེ་ནས་ཆོས་གཞན་ལ་བདེན་པར་ཡོད་མེད་བློ་ཁ་ཕྱོགས་པ་ཙམ་གྱིས་བདེན་མེད་
དུ་ངེས་ནུས་ཀྱི་རིགས་པའི་སྒྲུབ་བྱེད་གཞན་འགོད་པ་ལ་མི་ལྟོས་ཞེས་པའི་དོན་ཡིན་གྱི། གང་
ཟག་གི་བདག་མེད་རྟོགས་ན་ཆོས་ཀྱི་བདག་མེད་རྟོགས་པས་ཁྱབ་པར་བསྟན་པའི་དོན་མིན་
གཉིས་པ་དེའི་ཤེས་བྱེད་ཀྱི་ཁུངས་བྱེ་བྲག་ཏུ་བསྟན་པ་ལ་གསུམ། ཐེག་ཆེན་གྱི་
མདོའི་ཤེས་བྱེད། ཐེག་ཆེན་གྱི་བསྟན་བཅོས་ཀྱི་ཤེས་བྱེད། ཐེག་ཆེན་མན་གྱི་མདོའི་ཤེས་
- 1 1 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
བྱེད་འགོད་པའོ། །དང་པོ་ནི། ལྷག་པའི་བསམ་པ་བརྟན་པས་ཞུས་པའི་མདོ་ལས། དཔེར་
ན་མི་ལ་ལ་ཞིག་གིས་སྒྱུ་མ་མཁན་གྱི་རོལ་མོ་བྱུང་བའི་ཚེ་སྒྱུ་མ་མཁན་གྱིས་སྤྲུལ་པའི་བུད་
མེད་མཐོང་ནས་འདོད་ཆགས་ཀྱི་སེམས་བསྐྱེད་དེ། དེ་འདོད་ཆགས་ཀྱིས་སེམས་དཀྲིས་ནས་
འཁོར་གྱིས་འཇིགས་ཤིང་བག་ཚ་སྟེ། སྟན་ལས་ལངས་ནས་སོང་སྟེ་དེ་སོང་ནས་ཀྱང་བུད་
མེད་དེ་ཉིད་ལ་མི་སྡུག་པར་ཡིད་ལ་བྱེད་ཅིང་། མི་རྟག་པ་དང༌། སྡུག་བསྔལ་བ་དང་། སྟོང་
པ་དང༌། བདག་མེད་པར་ཡིད་ལ་བྱེད་ན་རིགས་ཀྱི་བུ་དེ་ཇི་སྙམ་དུ་སེམས། མི་དེ་ཡང་དག་
པར་ཞུགས་པ་ཡིན་ནམ་འོན་ཏེ་ལོག་པར་ཞུགས་པ་ཡིན། གསོལ་བ། བཅོམ་ལྡན་འདས་
གང་བུད་མེད་མ་མཆིས་པ་ལ་མི་སྡུག་པར་ཡིད་ལ་བྱེད་ཅིང་། མི་རྟག་པ་དང༌། སྡུག་བསྔལ་
བ་དང་། སྟོང་པ་དང༌། བདག་མེད་པར་ཡིད་ལ་བྱེད་པའི་མི་དེའི་མངོན་པར་བརྩོན་པ་དེ་ནི་
ལོག་པ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རིགས་ཀྱི་བུ་འདི་ན་དགེ་སློང་
དང༌། དགེ་སློང་མ་དང་། དགེ་བསྙེན་དང༌། དགེ་བསྙེན་མ་ཁ་ཅིག་མ་སྐྱེས་ཤིང་མ་བྱུང་བའི་
ཆོས་རྣམས་ལ་མི་སྡུག་པར་ཡིད་ལ་བྱེད་ཅིང་། མི་རྟག་པ་དང་། སྡུག་བསྔལ་བ་དང་། སྟོང་པ་
དང༌། བདག་མེད་པར་ཡིད་ལ་བྱེད་པ་གང་ཡིན་པ་དེ་དག་ཀྱང་དེ་དང་འདྲ་བར་བལྟ་བར་
བྱའོ། །ང་ནི་མི་བླུན་པོ་དེ་དག་ལ་ལམ་སྒོམ་པ་ཡིན་ནོ་ཞེས་མི་སྨྲ་སྟེ་དེ་དག་ནི་ལོག་པར་
ཞུགས་པ་ཞེས་པའོ། །ཞེས་གསུངས། ལུང་འདིས་ཉན་རང་འཕགས་པས་ཆོས་ཀྱི་བདག་
མེད་རྟོགས་པར་བསྟན་ཏེ། སྒྱུ་མའི་བུད་མེད་ལ་བུད་མེད་དངོས་སུ་བཟུང་ནས་མི་རྟག་
སོགས་སུ་ཡིད་ལ་བྱེད་པ་ལོག་ཤེས་ཡིན་པས་དེས་བུད་མེད་ལ་ཆགས་པ་སྤོང་མི་ནུས་པ་
བཞིན་དུ་ཕུང་པོ་བདེན་གྲུབ་ཏུ་ཞེན་པའི་སྒོ་ནས་དེ་མི་རྟག་སོགས་སུ་སྒོམ་པ་ཡང་ལོག་ཤེས་
ཡིན་པར་ཐར་ལམ་སྒོམ་པ་མ་ཡིན་ཞིང་དེ་ལ་བརྟེན་ནས་ཉོན་མོངས་ཀྱི་ས་བོན་སྤོང་མི་ནུས་
པར་གསུངས་ པའི་ཕྱིར། གཞན་ཡང་འཕགས་པ་བསམ་ གཏན་ པའི་དཔེ་མཁྱུད་ཀྱི་མདོ་
- 1 ] 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ལས། འཇམ་དཔལ་འཕགས་པའི་བདེན་པ་རྣམས་ཡང་དག་པ་ཇི་ལྟ་བ་བཞིན་དུ་མ་མཐོང་
བས་སེམས་ཅན་ཕྱིན་ཅི་ལོག་བཞིས་སེམས་ཕྱིན་ཅི་ལོག་ཏུ་གྱུར་པ་རྣམས་འཁོར་བ་ཡང་དག་
པ་མ་ཡིན་པ་འདི་ལས་འདའ་བར་མི་འགྱུར་རོ། །ཞེས་སོགས་ཀྱིས་བདེན་བཞི་བདེན་གྲུབ་ཏུ་
བཟུང་བའི་སྒོ་ནས་ཇི་ཙམ་བསྒོམས་ཀྱང་འཁོར་བར་མི་གྲོལ་བར་བསྟན་ཞིང་། དེར་མ་ཟད་
བདེན་བཞི་རང་བཞིན་མེད་པར་མ་ཤེས་པར་གང་ཟག་གི་བདག་མེད་རགས་པ་ཙམ་བསྒོམ་
པ་ལ་བརྟེན་ནས་ཉོན་མོངས་མངོན་གྱུར་རེ་ཞིག་སྤངས་པའི་གང་ཟག་འགའ་ཞིག་གིས་
བདག་ནི་དགྲ་བཅོམ་པའོ་སྙམ་དུ་བཟུང་ནས། དེ་འཆི་བའི་ཚེ་ཡང་ལས་ཉོན་གྱི་དབང་གིས་
རང་སྐྱེ་བ་ལེན་པར་མཐོང་བ་ན་སངས་རྒྱས་ལ་ཐེ་ཚོམ་ཟོས་པས་སེམས་ཅན་དམྱལ་བ་ཆེན་
པོར་ལྟུང་བར་འགྱུར་བའང་ཡོད་པར་གསུངས་ཏེ། མདོ་དེ་ལས། དེ་འདི་སྙམ་དུ་བདག་སྡུག་
བསྔལ་ཐམས་ཅད་ལས་གྲོལ་བར་གྱུར་ཏེ། ཡང་ཕྱིས་བྱ་བ་ཅི་ཡང་མེད་ཅིང་བདག་ནི་དགྲ་
བཅོམ་པར་གྱུར་ཏོ་ཞེས་བྱ་བར་བདག་ཉིད་ཤེས་སོ། །དེ་འཆི་བའི་དུས་བྱེད་པའི་ཚེ་བདག་
ཉིད་སྐྱེ་བར་མཐོང་བས་སངས་རྒྱས་ཀྱི་བྱང་ཆུབ་ལ་ཐེ་ཚོམ་དང་སོམ་ཉི་ཟ་བར་འགྱུར་རོ།།
དེ་སོམ་ཉིར་ལྟུང་སྟེ་འཆི་བའི་དུས་བྱས་ནས་དམྱལ་བ་ཆེན་པོ་དག་ཏུ་ལྟུང་བར་འགྱུར་རོ།།
ཞེས་ སོགས་ གསུངས། འདི་ལྟ་བུའི་ལུང་གི་དགོངས་པ། གཞུང་འདིར། ཉོན་མོངས་མེད་
ཀྱང་དེ་དག་ལ། །ལས་ ཀྱི་ནུས་པ་མཐོང་བ་ཡིན། །ཞེས་དང༌ ། སེམས་ནི་དམིགས་དང་
བཅས་རྣམས་ཀྱི། །མྱ་ངན་འདས་པའང་དཀའ་བར་གནས། །ཞེས་དང༌། སྟོང་ཉིད་དང་ནི་
བྲལ་བའི་སེམས། །འགགས་པ་སླར་ཡང་སྐྱེ་འགྱུར་ཏེ། །ཞེས་སོགས་སྟོང་ཉིད་རྟོགས་པའི་
ལམ་དང་བྲལ་ན་བྱང་ཆུབ་གསུམ་པོ་གང་ཡང་ཐོབ་པ་མེད་པར་བསྟན་པ་ལྟར་རོ། །བདེན་
བཞི་བདེན་མེད་དུ་བསྒོམས་པས་འཁོར་བ་ལས་གྲོལ་བར་མདོ་དེ་ལས་བསྟན་ཏེ། འཇམ་
དཔལ་གང་གིས་འདུ་བྱེད་ཐམས་ཅད་མ་སྐྱེས་པར་མཐོང་བ་དེས་ནི་སྡུག་བསྔལ་ཡོངས་སུ་
- 1
1
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
ཤེས་པ་ཡིན་ནོ། །གང་གིས་ཆོས་ཐམས་ཅད་འབྱུང་བ་མེད་པར་མཐོང་བ་དེས་ནི་ཀུན་འབྱུང་
བ་སྤངས་པ་ཡིན་ནོ། །གང་གིས་ཆོས་ཐམས་ཅད་གཏན་ནས་མྱ་ངན་ལས་འདས་པར་མཐོང་
བ་དེས་ནི་འགོག་པ་མངོན་དུ་བྱས་པ་ཡིན་ནོ། །གང་གིས་ཆོས་ཐམས་ཅད་ཤིན་ཏུ་མ་སྐྱེས་
པར་མཐོང་བ་དེས་ནི་ལམ་བསྒོམ་པ་ཡིན་ནོ། །ཞེས་གསུངས། མདོ་འདིས་ཀྱང་ཉན་རང་
འཕགས་པས་ སྟོང་ཉིད་རྟོགས་པར་བསྟན་ཏོ། །གཞན་ཡང༌། རྡོ་རྗེ་གཅོད་པ་ལས། རབ་
འབྱོར་འདི་ཇི་སྙམ་དུ་སེམས། རྒྱུན་དུ་ཞུགས་པ་འདི་སྙམ་དུ་བདག་གིས་རྒྱུན་དུ་ཞུགས་པའི་
འབྲས་བུ་ཐོབ་བོ་སྙམ་དུ་སེམས་སམ། ཞེས་པ་ནས། གལ་ཏེ་རྒྱུན་དུ་ཞུགས་པ་དེ་འདི་སྙམ་
དུ་བདག་གིས་རྒྱུན་དུ་ཞུགས་པའི་འབྲས་བུ་ཐོབ་བོ་སྙམ་དུ་སེམས་པར་གྱུར་ན་དེ་ཉིད་དེའི་
བདག་ཏུ་འཛིན་པར་འགྱུར་བ་ལགས་སོ། །ཞེས་སོགས་འབྲས་གནས་ཕྱི་མ་གསུམ་ལའང་དེ་
ལྟར་གསུངས་སོ། །འདིས་རྒྱུན་ཞུགས་སོགས་ཐོབ་མཁན་དང་ཐོབ་བྱའི་འབྲས་བུ་ལ་བདེན་
པར་བཟུང་ན་རིམ་བཞིན་གང་ཟག་དང་ཆོས་ཀྱི་བདག་འཛིན་དུ་འགྱུར་ཞིང་། དེ་དག་རང་
བཞིན་མེད་པར་རྟོགས་པའི་ཤེས་རབ་ཀྱིས་བདག་འཛིན་གཉིས་ཀྱི་ཞེན་ཡུལ་སུན་ཕྱུང་བ་
ལས་ཉན་རང་གི་བྱང་ཆུབ་ཐོབ་པར་གསུངས། ལུང་འདི་ཤེར་འབྱུང་གིས་ཀྱང་ཉན་རང་
འཕགས་པས་ཆོས་ཀྱི་བདག་མེད་རྟོགས་པའི་ཤེས་བྱེད་དུ་དྲངས་སོ། །ཡུམ་ལས། ཉན་ཐོས་
ཀྱི་ས་ལ་སློབ་པར་འདོད་པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ། །ཞེས་
སོགས་དང༌། སྡུད་པ་ལས། གང་དག་བདེ་གཤེགས་ཉན་ཐོས་འགྱུར་བར་བྱ་སྙམ་དང་།།
ཞེས་སོགས་ཡུམ་མདོ་རྣམས་ལས་འདིའི་ཤེས་བྱེད་གསལ་ཞིང་མང་ངོ༌། །
གཉིས་པ་ནི། རིན་ཆེན་ཕྲེང་བ་ལས། ཇི་སྲིད་ཕུང་པོར་འཛིན་ཡོད་པ། །དེ་སྲིད་དེ་
ལ་ངར་འཛིན་ཉིད། །ངར་འཛིན་ཡོད་ན་ཡང་ལས་ཏེ། །དེ་ལས་ཡང་ནི་སྐྱེ་བ་ཡིན། །ཞེས་ཇི་
སྲིད་ཕུང་པོ་བདེན་འཛིན་གྱི་ཞེན་ཡུལ་སུན་མ་ཕྱུང་བར་འཛིན་པ་དེ་རྒྱུད་ལ་ཡོད་པ་དེ་སྲིད་དུ་
，
，
- 1 1
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ངར་འཛིན་ལྷན་སྐྱེས་ཀྱི་ཞེན་ཡུལ་སུན་འབྱིན་མི་ནུས་ཤིང༌། དེ་མ་ནུས་ན་དེའི་དབང་གིས་
ལས་བསགས་ནས་ཡང་སྲིད་དུ་སྐྱེ་བ་དང་། ཡང་། ལམ་གསུམ་ཐོག་མཐའ་དབུས་མེད་པ།།
འཁོར་བའི་དཀྱིལ་འཁོར་འགལ་མེ་ཡི། །དཀྱིལ་འཁོར་ལྟ་བུ་ཕན་ཚུན་གྱི། །རྒྱུ་ཅན་འདི་ནི་
འཁོར་བར་འགྱུར། །ཞེས་སྐྱེ་བ་ལེན་ཚུལ་བསྟན་ཏེ། ཉོན་མོངས་པ་དང༌། ལས་དང༌། སྐྱེ་
བའི་ཀུན་ནས་ཉོན་མོངས་པ་སྟེ་ལམ་གསུམ་པོ་ཐོག་མ་དང་མཐའ་དང་དབུས་ཀྱི་གོ་རིམ་སྔ་
ཕྱི་ངེས་པ་མེད་པར་ཉོན་མོངས་ལས་རང་འབྲས་ལས་དང༌། ལས་ལས་རང་འབྲས་སྡུག་
བསྔལ་སྐྱེ་ཞིང་དེ་ལས་ཀྱང་རང་འབྲས་ལས་དང་ཉོན་མོངས་དང་སྡུག་བསྔལ་གྱི་རིགས་འདྲ་
ཕྱི་མ་སྐྱེ་བས་ན་ཕན་ཚུན་གྱི་རྒྱུ་ཅན་ཏེ་གཅིག་གཅིག་གི་འབྲས་བུར་ཕར་སྐྱེ་ཚུར་སྐྱེའི་ངང་
ནས་འཁོར་བའི་དཀྱིལ་འཁོར་འགལ་མེ་བཞིན་དུ་འཁོར་བ་དང་། ཡང་། དེ་ནི་རང་གཞན་
གཉིས་ཀ་དང༌། །དུས་གསུམ་ཉིད་དུའང་མ་ཐོབ་ཕྱིར། །ངར་འཛིན་པ་ནི་ཟད་པར་འགྱུར།
དེ་ལས་ལས་དང་སྐྱེ་བ་ཡང་། །ཞེས་ཀུན་ནས་ཉོན་མོངས་ཀྱི་རྟེན་འབྲེལ་དེ་ཡང་བདག་
གཞན་གཉིས་དང་དུས་གསུམ་ག་ཉིད་དུའང་སྐྱེ་བ་མ་ཐོབ་པ་སྟེ་རང་བཞིན་གྱིས་སྐྱེ་བ་མེད་
པར་མཐོང་བས་ངར་འཛིན་ཟད་པར་འགྱུར་ཞིང་། དེ་ལས་ལས་དང་ལས་ལས་འཁོར་བ་
འབྱུང་བའང་ལྡོག་པར་བསྟན་ཏོ། །གོང་གི་ཇི་སྲིད་ཕུང་པོར་འཛིན་ཡོད་པ། །ཞེས་སོགས་ཀྱི་
དོན་དེ་ལྟར་ཡིན་གྱི་བདེན་འཛིན་ཡོད་ཙམ་གྱིས་ལས་གསོག་པར་བསྟན་པ་མིན་ནོ། །ཡང་དེ་
ཉིད་ལས། ཇི་ལྟར་ མིག་ནི་འཁྲུལ་བ་ཡིས། །འགལ་མེའི་འཁོར་ལོ་འཛིན་བྱེད་པ། །ཞེས་
སོགས་ཚིགས་བཅད་བརྒྱད་ཀྱིས་ཕུང་ཁམས་སྐྱེ་མཆེད་རང་བཞིན་མེད་པར་གཏན་ལ་ཕབ་
པའི་མཐར། དེ་ལྟར་ཡང་དག་ཇི་བཞིན་དུ། །འགྲོ་བ་དོན་མེད་ཤེས་ནས་ནི། །རྒྱུ་མེད་པ་ཡི་
མེ་བཞིན་དུ། །གནས་མེད་ལེན་མེད་མྱ་ངན་འདའ། །ཞེས་ཉན་རང་སློབ་པ་འཕགས་པས་
ཕུང་ཁམས་སྐྱེ་མཆེད་རང་བཞིན་མེད་པར་རྟོགས་པའི་ལམ་བསྒོམས་པས་མྱང་འདས་ཐོབ་
- 1 2 () -



ཀྱི
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
པར་བསྟན་ལ། དེ་ནི་ཉན་རང་དང་བྱང་སེམས་གཉིས་ལས་ཉན་རང་གི་དབང་དུ་བྱས་ནས་
གསུངས་པ་ཡིན་ཏེ། དེའི་མཇུག་ཐོག་ཏུ། དེ་ལྟར་བྱང་ཆུབ་སེམས་དཔས་ཀྱང་། །མཐོང་
ནས་ བྱང་ཆུབ་ངེས་ པར་ འདོད། །འོན་ཀྱང་དེ་ ནི་ སྙིང་ རྗེ་ ཡིས། །བྱང་ཆུབ་བར་དུ་སྲིད་
མཚམས་སྦྱོར། །ཞེས་གསུངས། ལུང་དེ་དག་གིས་ཀྱང་ཉན་རང་གིས་ཆོས་ཀྱི་བདག་མེད་
རྟོགས་པར་བསྟན་ཏོ། ། །
གསུམ་པ་ནི། ཉན་ཐོས་ལ་བསྟན་པའི་མདོ་ལས། གཟུགས་ནི་དབུ་བ་རྡོས་པ་
འདྲ། །ཚོར་བ་ཆུ་ཡི་ཆུ་བུར་འདྲ། །འདུ་ཤེས་སྨིག་སྒྱུ་ལྟ་བུ་སྟེ། །འདུ་བྱེད་རྣམས་ནི་ཆུ་ཤིང་
བཞིན། །རྣམ་པར་ཤེས་པ་སྒྱུ་མ་ལྟར། །ཉི་མའི་གཉེན་གྱིས་བཀའ་བསྩལ་ཏོ། །ཞེས་དཔེ་
ལྔའི་སྒོ་ནས་གཟུགས་སོགས་རང་བཞིན་མེད་པར་བསྟན་པར་ཐལ་འགྱུར་བས་བཞེད།
འདིས་ནི་ཉན་ཐོས་རྣམས་ཀྱིས་གང་ལ་ཐོས་བསམ་བྱས་ནས་བདག་མེད་གཏན་ལ་འབེབས་
པའི་གཞི་ཉན་ཐོས་ཀྱི་སྡེ་སྣོད་ལས་ཆོས་ཀྱི་བདག་མེད་བསྟན་པར་སྒྲུབ་བོ། །གཞན་ཡང་།
ཐེག་དམན་ཐུན་མོང་མ་ཡིན་པའི་སྡེ་སྣོད་ལས་ཆོས་རང་བཞིན་མེད་པའི་སྟོང་ཉིད་བསྟན་ཏེ།
རིན་ཆེན་ཕྲེང་བ་ལས། ཐེག་པ་ཆེ་ལས་སྐྱེ་མེད་བསྟན། །གཞན་གྱིས་ཟད་པ་སྟོང་པ་ཉིད།།
ཟད་དང་མི་སྐྱེའི་དོན་དུ་ནི། །གཅིག་པ་དེ་ཕྱིར་བཟོད་པར་གྱིས། །ཞེས་ཐེག་ཆེན་གྱི་སྡེ་སྣོད་
ལས་འདུས་བྱས་རང་བཞིན་གྱིས་སྐྱེ་བ་མེད་པར་བསྟན་པ་དང་། ཐེག་དམན་གྱི་སྡེ་སྣོད་ལས་
འདུས་བྱས་ཟད་པར་བསྟན་པ་གཉིས་སྟོང་ཉིད་སྟོན་པའི་དོན་དུ་གཅིག་པས་ཐེག་ཆེན་ལས་
སྟོང་ཉིད་བསྟན་པ་ལ་མི་བཟོད་པར་མ་བྱེད་ཅེས་ཐེག་ཆེན་བཀར་སྒྲུབ་ཀྱི་སྐབས་སུ་གསུངས་
སོ༑ །དེ་གཉིས་དོན་གཅིག་ཚུལ། ཡང་རིགས་པ་དྲུག་ཅུ་པའི་འགྲེལ་པར་དྲངས་པའི་ཐེག་
དམན་གྱི་མདོ་ལས། གང་སྡུག་བསྔལ་འདི་མ་ལུས་པར་སྤངས་པ། ངེས་པར་སྤངས་པ།
བྱང་བར་གྱུར་པ། ཟད་པ། འདོད་ཆགས་དང་བྲལ་བ། འགོག་པ། ཉེ་བར་ཞི་བ། ནུབ་པ།
- 1 2 1 -



་
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྡུག་བསྔལ་གཞན་གྱི་མཚམས་མི་སྦྱོར་ཞིང་མི་འབྱུང་མི་སྐྱེ་བ་འདི་ནི་ཞི་བ། འདི་ནི་གྱ་ནོམ་
པ་སྟེ། འདི་ལྟ་སྟེ། ཕུང་པོ་ཐམས་ཅད་ངེས་པར་སྤངས་པ། སྲིད་པ་ཟད་པ། འདོད་ཆགས་
དང༌ བྲལ་བ། འགོག་པ། མྱ་ངན་ལས་འདས་པའོ། །ཞེས་གསུངས། དོན་ནི་སྡུག་བསྔལ་
འདི་ཞེས་ཉེ་ཚིག་གིས་སྐྱེ་བ་འདིའི་ཕུང་པོའི་དབང་དུ་བྱས་ནས་མ་ལུས་པར་སྤངས་པ་སོགས་
དང༌། སྐྱེ་བ་ཕྱི་མའི་སྡུག་བསྔལ་གྱི་དབང་དུ་བྱས་ནས་སྡུག་བསྔལ་གཞན་གྱིས་མཚམས་མི་
སྦྱོར་བ་སོགས་གསུངས། ལུས་འདིས་ལྷག་མེད་མྱང་འདས་མངོན་དུ་བྱས་པའི་ཚེ་ཕུང་པོ་མ་
ལུས་པ་ཟད་པར་གསུངས་ལ། དེའི་དོན། རྒྱུད་བླ་མར། ཉོན་མོངས་གདོད་ནས་ཟད་ཕྱིར་རོ།།
ཞེས་པ་ལྟར་ཐེག་དམན་དགྲ་བཅོམ་སྟོང་ཉིད་ལ་མཉམ་པར་བཞག་པའི་རྣམ་གྲོལ་ལམ་གྱི་
ཡེ་ཤེས་དེའི་གཟིགས་ངོར་གཉིས་སྣང་གི་སྤྲོས་པ་མ་ལུས་པ་ཉེ་བར་ཞི་བའི་སྒོ་ནས་འདུས་
བྱས་དང་ཕུང་པོ་ཐམས་ཅད་གདོད་མ་ནས་རང་བཞིན་གྱིས་ཟད་པའི་འགོག་པ་མངོན་དུ་བྱས་
པ་ཉིད་ལྷག་མེད་མྱང་འདས་མངོན་དུ་བྱས་པའི་དོན་དུ་འཆད་རིགས་ཀྱི། དངོས་སྨྲ་བས་ཕུང་
པོ་རང་བཞིན་གྱིས་གྲུབ་པར་ཁས་བླངས་པའི་ཕྱིར་དེ་ཟད་པའི་དོན་རང་བཞིན་གྱིས་ཟད་པ་
ལ་བྱ་མི་རིགས་སོ། །དེས་ན་དེའི་ལུགས་ལ་ཕུང་པོ་ཟད་པའི་དོན་གཉེན་པོའི་སྟོབས་ཀྱིས་
ཕུང་པོ་ཟད་པའམ་རྒྱུན་ཆད་པའི་དོན་དུ་འདོད་ནའང་། དེ་ལྟར་འཆད་མི་རིགས་ཏེ། དེ་ལྟ་ན་
ལྷག་མེད་མྱང་འདས་མངོན་དུ་བྱས་པའི་ཚེ་མངོན་དུ་བྱེད་པ་པོའི་གང་ཟག་མེད་པ་དང་། གང་
ཟག་ཡོད་པའི་ཚེ་མྱང་འདས་མངོན་དུ་མ་བྱས་པར་འདོད་དགོས་པའི་ཕྱིར། དེ་དགོས་ཏེ།
མྱང་འདས་མངོན་དུ་བྱས་ཚེ་འདུས་བྱས་དང་ཕུང་པོའི་འཇུག་པ་ཐམས་ཅད་རྒྱུན་ཆད་པར་
འདོད་པ་གང་ཞིག །གང་ཟག་ཡོད་ན་ཕུང་པོ་ཡང་ངེས་པར་ཡོད་དགོས་ལ། དེ་དག་ཀྱང་
འདུས་བྱས་ཡིན་དགོས་པའི་ཕྱིར། དེ་ལྟར་བཤད་ན་མདོའི་དོན་ཇི་བཞིན་འཆད་མི་ཐུབ་བོ།།
གཞན་ཡང་། ཐེག་དམན་གྱི་མདོ་ལས་སྟོང་ཉིད་བསྟན་ཏེ། ལུང་ཕྲན་ཚེགས་ལས། ཀ་ཏ་ཡ་
- 1 2 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ན་གང་གི་ཕྱིར་འཇིག་རྟེན་འདི་ནི་ཕལ་ཆེར་ཡོད་པ་དང་། མེད་པ་ཉིད་ལ་མངོན་པར་ཞེན་ཏེ་
དེའི་དབང་གིས་སྐྱེ་བ་དང་རྒ་བ་དང་། ཞེས་སོགས་གསུངས་ཤིང་། དོན་དེ་ཉིད་རྩ་ཤེར་ལས།
བཅོམ་ལྡན་དངོས་དང་དངོས་མེད་པ། །མཁྱེན་པས་ཀ་ཏ་ཡ་ན་ཡི། །གདམས་ངག་ལས་ནི་
ཡོད་པ་དང༌། །མེད་པ་གཉིས་ཀའང་དགག་པ་མཛད། །ཅེས་གསུངས། འདི་དག་གིས་ཆོས་
རྣམས་རང་བཞིན་གྱིས་ཡོད་པ་དང་གཏན་ནས་མེད་པའི་མཐའ་གཉིས་ཀ་བཀག་པའི་སྒོ་
ནས་ཆོས་ཀྱི་བདག་མེད་བསྟན་པའི་ཕྱིར་རོ། །ཉན་རང་འཕགས་པས་ཆོས་ཀྱི་བདག་མེད་ཕྲ་
མོ་མ་རྟོགས་པར་འདོད་པ་ལ་ལུང་བདུན་གྱིས་གནོད་པར་གྲགས་པའི་ལུང་བདུན་གྱི་དང་པོ།
ཇི་ སྲིད་ཕུང་པོར་འཛིན་ཡོད་པ། །སོགས་ཚིགས་བཅད་གསུམ་དང་། གཉིས་པ། ཇི་ལྟར་
མིག་ནི་འཁྲུལ་པ་ཡིས། །ཞེས་སོགས་ཚིགས་བཅད་དགུ་དང་། གསུམ་པ། ཐེག་པ་ཆེ་ལས་
སྐྱེ་མེད་བསྟན། །སོགས་དང་། བཞི་པ། གཟུགས་ནི་དབུ་བ་རྡོས་པ་འདྲ། །སོགས་དང༌། །ལྔ་
པ༑ བཅོམ་ལྡན་དངོས་དང་དངོས་མེད་པ། །སོགས་དང༌། དྲུག་པ། ཉན་ཐོས་ཀྱི་ས་ལ་སློབ་
པར་འདོད་པས་ཀྱང་། སོགས་དང༌། བདུན་པ། གང་དག་བདེ་གཤེགས་སོགས་སྡུད་པའི་
ལུང་སྟེ་སྔར་སྨོས་པ་རྣམས་ཡིན་པར་བཤད་ལ། ལུང་དང་པོ་ལྔ་ཟླ་བས་འཇུག་འགྲེལ་དུ་
དྲངས་ལ། ཕྱི་མ་གཉིས་དང་། ལྷག་བསམ་བསྟན་པ་དང་བསམ་གཏན་དཔེ་མཁྱུད་ཀྱི་མདོ་
རྣམས་ཚིག་གསལ་དུ་དྲངས་སོ། །
གསུམ་པ་དེ་ལྟར་བཤད་པ་ལ་རྩོད་པ་སྤོང་བ་ལ་གཉིས་ལས། དང་པོ་འཇུག་པ་
རང་འགྲེལ་ལས་གསུངས་པ་ནི། སློབ་དཔོན་སངས་རྒྱས་བསྐྱངས་ཀྱིས་རྩ་ཤེའི་རབ་བྱེད་
བདུན་པའི་འགྲེལ་པར། ཐེག་དམན་གྱི་མདོར་ཆོས་ཀྱི་བདག་མེད་གསུངས་པའི་དོན་ཆོས་
རྣམས་རང་བཞིན་གྱིས་མ་གྲུབ་པའི་དོན་དུ་བཤད་པ་ལ། ལེགས་ལྡན་གྱིས་ཤེས་རབ་སྒྲོན་
མེར། དེ་ལྟར་ཡིན་ན་ཐེག་ཆེན་བསྟན་པ་དོན་མེད་པར་འགྱུར་རོ་ཞེས་དགག་པ་མཛད་དོ།།
- 1 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེའི་ལན་དཔལ་ལྡན་ཟླ་བས་མཛད་པ་ལྟར་བཤད་ན། ལེགས་ལྡན་ཁྱོད་ཀྱིས་དེ་སྐད་སྨྲ་བ་
དེ༑ སྤྱིར་ཐེག་ཆེན་བསྟན་པ་དོན་མེད་དུ་འགྱུར་ཟེར་རམ། ཐེག་ཆེན་ལས་ཆོས་ཀྱི་བདག་
མེད་བསྟན་པ་དོན་མེད་དུ་འགྱུར་ཟེར་བ་གང་ཡིན། དང་པོ་ལྟར་ན་ཁྱབ་པ་མེད་དེ། ཐེག་
ཆེན་བསྟན་པའི་དགོས་པ་ནི། ཆོས་ཀྱི་བདག་མེད་སྟོན་པ་ཙམ་གྱི་ཕྱིར་མིན་ཏེ། ཐེག་ཆེན་
ལས་ནི། ས་དང་སྤྱོད་པ་དང་སྙིང་རྗེ་ཆེན་པོ་དང་བསྔོ་བ་དང་སྨོན་ལམ་སོགས་ཐབས་ཀྱི་ཆ་
མཐའ་ཡས་པ་སྟོན་པའི་ཕྱིར་ཞེས་ལན་མཛད་དེ། འཇུག་པ་རང་འགྲེལ་ལས། གང་ཞིག་
གལ་ཏེ་ཉན་ཐོས་ཀྱི་ཐེག་པ་ལས་ཀྱང་། ཞེས་པ་ནས། ཇི་སྐད་དུ་རིན་པོ་ཆེའི་ཕྲེང་བ་ལས།
ཉན་ཐོས་ཐེག་པ་དེ་ལས་ནི། །བྱང་ཆུབ་སེམས་དཔའི་སྨོན་ལམ་དང༌། །སྤྱོད་པ་ཡོངས་བསྔོ་
མ་བཤད་དེས། །བྱང་ཆུབ་སེམས་དཔར་ག་ལ་འགྱུར། །བྱང་ཆུབ་སྤྱོད་ལ་གནས་པའི་དོན།།
མདོ་སྡེ་ལས་ནི་བཀའ་མ་སྩལ། །ཐེག་པ་ཆེ་ལས་བཀའ་སྩལ་པ། །དེ་ཕྱིར་མཁས་པ་རྣམས་
ཀྱིས་བཟུང་། །ཞེས་པའི་བར་གསུངས་སོ། །གཉིས་པ་ལྟར་ན་ཡང་། དེ་ལ་ཁྱབ་པ་མེད་དེ།
ཐེག་དམན་གྱི་སྡེ་སྣོད་ལས་ཆོས་ཀྱི་བདག་མེད་རིགས་པ་མདོར་བསྡུས་པའི་སྒོ་ནས་བསྟན།
ཐེག་ཆེན་ལས་རིགས་པ་མཐའ་ཡས་པའི་སྒོ་ནས་རྒྱས་པར་བསྟན་པའི་ཕྱིར་ཞེས་ལན་མཛད་
དེ༑ རང་འགྲེལ་ལས། ཆོས་ཀྱི་བདག་མེད་པ་གསལ་བར་བྱ་བའི་ཕྱིར། ཞེས་པ་ནས། སློབ་
དཔོན་གྱི་ཞལ་སྔ་ནས་ཀྱིས། མཚན་མ་མེད་པ་མ་རྟོགས་པར། ཁྱོད་ཀྱིས་ཐར་པ་མེད་པར་
གསུངས། །དེ་ཕྱིར་ཁྱོད་ཀྱིས་ཐེག་ཆེན་ལས། །དེ་ནི་ཚང་བར་བསྟན་པ་ལགས། །ཞེས་པའི་
བར་གསུངས། ཐེག་པ་ཆེ་ཆུང་གཉིས་ལས་ཆོས་ཀྱི་བདག་མེད་རྫོགས་པར་བསྟན་མ་བསྟན་
དང་དེ་རྫོགས་པར་སྒོམ་མི་སྒོམ་གྱི་ཁྱད་པར་ནི། སྤྱིར་འཕགས་པ་ཐམས་ཅད་ཀྱིས་སྟོང་ཉིད་
ཕྲ་མོ་མངོན་སུམ་དུ་རྟོགས་ནའང་། གཏན་ལ་འབེབས་ཚུལ་དང་སྒོམ་ཚུལ་ལ་ཁྱད་པར་ཡོད་
དེ༔ ཐེག་དམན་པས་རིགས་པ་མདོར་བསྡུས་ཤིག་གིས་དེ་ཁོ་ན་ཉིད་གཏན་ལ་ཕབ་ནས་དེ་
- 1 2 4 -



བ་，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། དོ༡༡
བསྒོམས་པས་དེ་ཁོ་ན་ཉིད་ལ་བློ་རྒྱས་པར་མི་འགྱུར་ཞིང་། ཐེག་ཆེན་པས་རྩ་ཤེར་ལས་
གསུངས་པ་ལྟར། གཞི་རེ་རེའི་སྟེང་དུའང་རིགས་པ་མཐའ་ཡས་པས་བདེན་མེད་བསྒྲུབས་
ནས་བསྒོམས་པས་དེ་ཁོ་ན་ཉིད་ལ་བློ་གྲོས་རྒྱས་པར་འགྱུར་ལ། དེའི་རྒྱུ་མཚན་ཡང་། སྔ་
མས་ཉོན་སྒྲིབ་གྱི་གཉེན་པོ་ཙམ་ལས་མི་སྒོམ་ཞིང་། ཕྱི་མས་ཤེས་སྒྲིབ་སྤོང་བའི་ཆེད་དུ་དེ་ཁོ་
ན་ཉིད་ལ་ཤེས་རབ་མཆེད་པའི་བློའི་འཇུག་པ་ཤིན་ཏུ་རྒྱས་པའི་སྒོ་ནས་སྒོམ་དགོས་པའི་ཕྱིར་
རོ༑ ༑
གཉིས་པ་རང་འགྲེལ་ལས་མ་གསུངས་ཀྱང་རྣམ་བཤད་ལས་གསུངས་པའི་རྩོད་
པ་སྤོང་ཚུལ་ནི། ཉན་རང་འཕགས་པས་ཆོས་ཀྱི་བདག་མེད་རྟོགས་པ་དང་བདེན་འཛིན་ཉོན་
སྒྲིབ་ཏུ་བཤད་པ་མི་འཐད་དེ། རྒྱན་ལས། གཟུང་དོན་རྟོག་པ་སྤོང་ཕྱིར་དང༌། །འཛིན་པ་མི་
སྤོང་ཕྱིར་དང་ནི། །ཞེས་རང་རྒྱལ་གྱི་ལམ་གྱིས་གཟུང་བ་ཕྱི་རོལ་དོན་འཛིན་གྱི་རྟོག་པ་སྤོང་
ནུས་ཀྱང་ནང་ཤེས་པ་ལ་བདེན་འཛིན་སྤོང་མི་ནུས་པར་གསུངས་པ་དང་། ཉོན་མོངས་ཤེས་
བྱ་ལམ་གསུམ་གྱིས། །ཉམས་ཕྱིར་སློབ་མ་བསེ་རུ་དང་། །ཞེས་གཟུང་བ་བདེན་འཛིན་ཤེས་
སྒྲིབ་ཏུ་བསྟན་པའི་ཕྱིར་ཞེ་ན། འདིའི་སྐྱོན་སྤོང་ཚུལ་ལ། ལུང་སྔ་ཕྱི་གཉིས་ཀྱིས་དེ་ལྟར་
བསྟན་པ་དང༌། ཐེག་གསུམ་གྱི་གང་ཟག་ལ་བསྒོམ་བྱའི་ལྟ་བ་མི་འདྲ་བ་གསུམ་ཡོད་པར་
གསུངས་པ་སོགས་སྐབས་འདིར་སྒྲ་ཇི་བཞིན་པ་མིན་ཚུལ་དང་། ཆོས་ཀྱི་དབྱིངས་ལ་དབྱེར་
མེད་ཕྱིར། །ཞེས་རིགས་ཀྱི་རྩོད་སྤོང་གི་སྐབས་སོགས་སུ་ཉན་རང་འཕགས་པས་ཆོས་ཀྱི་
བདག་མེད་རྟོགས་པར་གསུངས་པ་འཕགས་སེང་གཉིས་ཀྱིས་ཀྱང་སྒྲ་ཇི་བཞིན་དུ་བཞེད་པ་
དང༌། རྒྱན་རྩ་བའི་དགོངས་པ་མཐར་ཐུག་ཐལ་འགྱུར་དུ་གནས་ཀྱང་འཕགས་སེང་གཉིས་
ཀྱིས་རང་རྒྱུད་དུ་བཀྲལ་བ་མི་འགལ་བའི་ཚུལ་སོགས་ཞིབ་པར་འཇུག་པའི་རྣམ་བཤད་ཉིད་
ལས་ཤེས་པར་བྱའོ། །དེ་ལྟར་ཉན་རང་གིས་ཆོས་ཀྱི་བདག་མེད་རྟོགས་པར་སྒྲུབ་པའི་ལུང་
-
-
---
- 1 2 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རིགས་ཟླ་བའི་ཞབས་ཀྱི་གཞུང་ལས་བྱུང་བ་རྣམས་སྤྱོད་འཇུག་གི་དགོངས་པ་དང་གནད་
གཅིག་པས་ཅུང་ཟད་སྤྲོས་ཏེ་བཤད་པའོ། །དེ་ལྟར་སྟོང་ཐུན་ལས་ཉན་རང་གིས་ཆོས་ཀྱི་
བདག་མེད་རྟོགས་པ་དང༌། ཉོན་མོངས་ཐུན་མོང་དང་ཐུན་མོང་མ་ཡིན་པའི་རྣམ་གཞག་
སོགས་ཐལ་འགྱུར་བའི་ཐུན་མོང་མ་ཡིན་པའི་གྲུབ་མཐའི་ཁྱད་པར་མཐའ་དག་ལ་རྒྱལ་སྲས་
ཞི་བ་ལྷ་དང་དཔལ་ལྡན་ཟླ་བ་གྲགས་པ་གཉིས་དབྱངས་གཅིག་དང་དགོངས་པ་གཅིག་གོ་
ཞེས་ཤེས་པར་བྱའོ། །ཞེས་གསུངས་སོ། ། །
ཡང་ ། གལ་ཏེ་ཐེག་ཆེན་མ་གྲུབ་ན། །ཞེས་ སོགས་ གསུངས། འདིར་ཐེག་ཆེན་
བཀར་སྒྲུབ་ཚུལ་ཅུང་ཟད་སྨོས་ན། ཉན་ཐོས་སྡེ་པས་ཐེག་ཆེན་བཀའ་མིན་པར་སྒྲུབ་ཚུལ་
ཡང་། ཇི་སྐད་དུ། མདོ་སྡེ་སོགས་སུ་མ་བསྡུས་དང་། །ལམ་གཞན་ཉེ་བར་སྟོན་ཕྱིར་ཡང་།།
ཐེག་ཆེན་སངས་རྒྱས་གསུང་མིན་ཏེ། །རིག་བྱེད་མཐའ་ཡི་ལྟ་བ་བཞིན། །ཞེས་གསུངས།
དོན་ནི། ཐེག་ཆེན་གྱི་མདོ་རྣམས་སངས་རྒྱས་ཀྱི་བཀའ་མ་ཡིན་ཏེ། སྡེ་སྣོད་གསུམ་དུ་མ་
བསྡུས་པའི་ཕྱིར། རིག་བྱེད་མཐའི་ལྟ་བ་བཞིན། རིག་བྱེད་མཐའ་བདག་ནི། ཁྲུས་བྱས་པ་
སྨྱུང་བར་གནས་པ་སོགས་ཀྱིས་སྡིག་པ་འདག་པ་སོགས་སྨྲ་ལ། ཐེག་ཆེན་ལས་ཀྱང་དེ་ལྟར་
བཤད་པའི་ཕྱིར་ཞེ་ན། དེའི་ལན་ནི། ཐེག་ཆེན་སངས་རྒྱས་གསུང་ཡིན་ཏེ། །བདག་མེད་ལ་
སོགས་སྟོན་པ་དང༌། །དཀོན་མཆོག་གསུམ་གྱི་བདག་ཉིད་ཆེ། །སྟོན་ཕྱིར་སློབ་མའི་ཐེག་པ་
བཞིན། །ཞེས་དབུ་མ་སྙིང་པོ་ལས་གསུངས། དོན་ནི། ཐེག་ཆེན་གྱི་མདོ་རྣམས་སངས་རྒྱས་
ཀྱི་བཀའ་ཡིན་ཏེ། བདག་མེད་པ་སོགས་ཕྱག་རྒྱ་བཞི་སྟོན་པ་དང་། མཆོག་གསུམ་གྱི་ཆེ་བའི་
བདག་ཉིད་སྟོན་པའི་ཕྱིར། སློབ་མ་ཉན་ཐོས་ཀྱི་ཐེག་པ་བཞིན། ཞེས་པའོ། །སླར་ཡང་དེ་
དག་གིས་བཀའ་མིན་པར་སྒྲུབ་ཚུལ་དང༌། དེ་ལ་ལན་འདེབས་ཚུལ་བཅས་ཅུང་ཟད་ཕྱེ་སྟེ་
བཤད་ན། ཉན་ཐོས་སྡེ་པ་དག་ན་རེ། ཐེག་ཆེན་སངས་རྒྱས་ཀྱི་བཀའ་མ་ཡིན་ཏེ། དེ་ལས་
- 1 2 6 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
ལོངས་སྐུ་རྟག་པ་དང༌། བྱང་སེམས་བདེ་ནས་བདེ་བར་འགྲོ་བ་དང་། བདེ་གཤེགས་སྙིང་
པོས་ཀུན་ལ་ཁྱབ་པ་དང༌། སངས་རྒྱས་མྱ་ངན་ལས་མི་འདའ་བར་བཤད་པ་རྣམས་ནི། རིམ་
པར། འདུས་བྱས་མི་རྟག་པ་དང་ཟག་བཅས་སྡུག་བསྔལ་བ་དང༌། ཆོས་རྣམས་བདག་མེད་
པ་དང་། མྱང་འདས་ཞི་བའོ་ཞེས་བཀའ་རྟགས་ཀྱི་ཕྱག་རྒྱ་བཞི་གསུངས་པ་དང་འགལ་བའི་
ཕྱིར་ཞེ་ན་སྐྱོན་དེ་དག་མེད་དེ། ལོངས་སྐུ་ནི་བྱང་འཕགས་ལ་རྟག་ཏུ་སྣང་བས་རྒྱུན་གྱི་རྟག་
པར་བཞག་གི་རྟག་དངོས་མིན་པ་དང༌། བྱང་སེམས་རྣམས་བྱང་ཆུབ་ཀྱི་སེམས་ཀྱི་དབང་
གིས་བདེ་ནས་བདེ་བར་འགྲོ་བ་དང་། བདེ་གཤེགས་སྙིང་པོ་ཡང་སེམས་ཅན་གྱི་རྒྱུད་ཀྱི་ཆོས་
ཉིད་ལ་བྱ་ཡི་རྟག་གཅིག་གི་བདག་ལྟ་བུ་མིན་པ་དང༌། སངས་རྒྱས་རྣམས་སྨོན་ལམ་གྱི་
དབང་གིས་གཏན་དུ་ཡོངས་སུ་མྱ་ངན་ལས་མི་འདའ་ཡང་རྣམ་རྟོག་ཐམས་ཅད་ཞི་བས་མྱང་
འདས་ཞི་བར་བསྟན་པ་ཡིན་པའི་ཕྱིར། དེ་དག་གིས་ཐེག་ཆེན་བཀའ་མིན་པར་མི་འགྱུར་རོ།།
ཞེས་སོ། །ཡང་། ཐེག་ཆེན་བཀའ་མ་ཡིན་ཏེ། འདུལ་བ་ལ་མི་སྣང༌། མདོ་སྡེ་ལ་མི་འཇུག།
ཆོས་ཉིད་དང་ཡང་འགལ་བའི་ཕྱིར་དང་། བཀའ་བསྡུ་བྱེད་པ་པོ་དག་གིས་མ་བསྡུས་པའི་
ཕྱིར་དང་། སྡེ་པ་བཅོ་བརྒྱད་པོ་གང་གིའང་ཁོངས་སུ་མི་གཏོགས་པའི་ཕྱིར་ཞེ་ན། སྐྱོན་མེད་
དེ༑ ཐེག་ཆེན་ལས་བདེན་བཞི་སྟོན་པས་མདོ་སྡེ་ལ་འཇུག །ཉོན་མོངས་འདུལ་བའང་སྣང་།
རྟེན་ཅིང་འབྲེལ་འབྱུང་དང་ཡང་མི་འགལ་བའི་ཕྱིར་དང་། ཁྱེད་ཅག་ཉན་ཐོས་ཀྱི་གཞུང་དག་
ལའང་མི་མཐུན་པ་མང་བས་ཕན་ཚུན་གྱི་མདོ་སྡེ་ལ་མི་འཇུག་པ་སོགས་དུ་མ་སྣང་བ་དང་།
ཐེག་ཆེན་ནི་ཟབ་ཅིང་རྒྱ་ཆེ་བས་ཉན་ཐོས་ཀྱི་མདོ་སྡེ་སོགས་འགའ་ཞིག་མི་འཇུག་ཏུ་ཟིན་ཀྱང་
ཐེག་ཆེན་རང་གི་མདོ་སྡེ་ལ་འཇུག །བྱང་སེམས་ཀྱི་བསླབ་པའི་གནས་འདུལ་བ་ལའང་སྣང་།
སྟོང་པ་ཉིད་དུ་བསྟན་པས་ཆོས་ཉིད་དང་ཡང་མི་འགལ་བའི་ཕྱིར་དང་། ཉན་ཐོས་ཀྱི་སྡེ་
སྣོད་སྡུད་པ་པོ་དག་གིས་མ་བསྡུས་ཀྱང་། ཀུན་ཏུ་བཟང་པོ་དང་། བྱམས་པ་འཇམ་དབྱངས་
-
，
- 1 2 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསང་བདག་སོགས་ཀྱིས་བསྡུས་པའི་ཕྱིར་དང༌། སྡེ་པ་བཅོ་བརྒྱད་ཀྱི་ཁོངས་སུ་གཏོགས་
པའི་ཕལ་ཆེན་སྡེ་པའི་སྡེ་སྣོད་ཀྱི་གཞི་ཆེན་པོ་དང་། ཤར་རིའི་སྡེ་པ་སོགས་ཀྱི་གཞུང་ཤིན་ཏུ་
རྒྱས་པའི་སྡེ་སྣོད་དང་། འཇིགས་མེད་རི་བོའི་སྡེ་སྣོད་ཁྲི་ཉིས་སྟོང་པ་སོགས་ལས་ཐེག་ཆེན་
གྱི་ས་ལམ་སོགས་ཀྱི་རྣམ་གཞག་མང་པོ་འབྱུང་བའི་ཕྱིར་ཐེག་ཆེན་བཀའ་མིན་པར་མི་འགྱུར་
རོ་ཞེས་ལན་འདེབས། ཡང་ཐེག་ཆེན་བཀའ་མིན་ཏེ། དེ་ལས་ཁྲུས་དང་། གཟུངས་བཟླ་བ་
དང༌། སྨྱུང་བར་གནས་པས་སྡིག་པ་དག་པ་སོགས་ཕྱི་རོལ་པའི་ལམ་ལྟར་བསྟན་པ་དང་།
སྡིག་པ་ཤིན་ཏུ་ཆེན་པོ་ཡང་དག་པར་བཤད་པ་དང༌། ཆད་ལྟ་བ་ལྟར་ཆོས་ཐམས་ཅད་སྟོང་
ཉིད་དུ་སྨྲ་བ་དང༌། དགྲ་བཅོམ་པ་རྣམས་ལ་སྨོད་པ་དང༌། ཁྱིམ་པ་ལ་ཕྱག་བྱ་བར་སྟོན་པ་
དང༌། སངས་རྒྱས་ལས་ཀྱང་བྱང་སེམས་ལ་བསྔགས་པ་སོགས་གྲགས་པ་དང་འགལ་བ་མང་
དུ་སྟོན་པ་སོགས་ཀྱི་ཕྱིར་ཐེག་ཆེན་ནི་བདུད་དང་རྟོག་གེས་བྱས་སོ་ཞེ་ན། སྐྱོན་མེད་དེ། ཁྲུས་
བྱེད་པའང་ཆུ་ཉིད་སྡིག་པ་འདག་བྱེད་དུ་མི་འདོད་ཀྱང་ཀླུ་མ་དྲོས་པའི་སྨོན་ལམ་གྱི་མཐུ་དང་།
གཟུངས་ནི་ཏིང་ངེ་འཛིན་དང་ཤེས་རབ་ཁྱད་པར་ཅན་ལ་འདོད་པ་དང་། སྨྱུང་གནས་སོགས་
ནི་ལྷའི་སྔགས་སྒྲུབ་པའི་ཆེད་དང༌། སྟོབས་བཞི་ཚང་ན་ངེས་པའི་ལས་ཀྱང་འདག་པར་ལུང་
རིགས་ཀྱིས་འགྲུབ་པ་དང༌། ཆོས་ཐམས་ཅད་སྟོང་ཞིང་བདག་མེད་པར་ཡང་ལུང་རིགས་
ཀྱིས་འགྲུབ་པ་དང་། ཐེག་ཆེན་འགའ་ཞིག་ཏུ་ཉན་ཐོས་དང་བྱང་སེམས་ལ་ཡུངས་ཀར་དང་
རི་རབ་ལྟ་བུའི་ཁྱད་ཡོད་པར་གསུངས་པ་ནི། ཡོན་ཏན་གྱི་ཁྱད་པར་གྱིས་རང་བཞིན་བརྗོད་
པ་ཡིན་གྱི་ཉན་ཐོས་ལ་སྨད་པ་མ་ཡིན་པ་དང༌། བྱང་ཆུབ་ཀྱི་སེམས་སོགས་ཀྱི་ཡོན་ཏན་དང་
ལྡན་པའི་ཁྱིམ་པ་ལ་རབ་བྱུང་དག་གིས་ཀྱང་ཕྱག་བྱ་བར་སྡེ་པ་བཅོ་བརྒྱད་ལ་གྲགས་པའི་སྡེ་
སྣོད་ལས་འབྱུང་བ་དང་། སངས་རྒྱས་ལས་ཀྱང་བྱང་སེམས་ལ་བསྔགས་པ་ནི་རྒྱུའི་ཁྱད་པར་
ལ་གཅེས་སྤྲས་བྱ་བའི་སླད་དུ་ཡིན་པ་སོགས་ཀྱི་ཕྱིར་ཁྱོད་ཀྱིས་སུན་འབྱིན་བྱས་པ་དག་
-1 28 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
གིས་ཐེག་ཆེན་བཀའ་མ་ཡིན་པར་སྒྲུབ་མི་ནུས་སོ། །དེ་དག་རྟོག་གེ་འབར་བ་ལས་རྒྱས་པར་
གསུངས་པའི་དོན་བསྡུས་པ་ཡིན་ནོ་ཞེས་གྲུབ་མཐའ་ཆེན་པོ་སོགས་ནས་བྱུང་བ་ལས་མདོ་
ཙམ་བྲིས་པའོ། །དེའང་སྔོན་གྱི་ཉན་ཐོས་སྡེ་པ་དག་གིས་འཁོར་ལོ་བར་པ་སོགས་ཐེག་ཆེན་
གྱི་མདོ་རྣམས་བཀར་མི་འདོད་པ་གྲགས་ལ། ཀླུ་སྒྲུབ་ཡབ་སྲས་སོགས་བྱོན་པའི་རྗེས་ནས་
སྡེ་པ་བཅོ་བརྒྱད་ཀྱི་ནང་ཚན་དུའང་ཐེག་ཆེན་བཀར་འདོད་མི་འདོད་ཀྱི་ཕྱོགས་གཉིས་བྱུང་
པར་ གསུངས། ཐེག་ཆེན་བཀའ་ མིན་ཞེས་སྐུར་པ་འདེབས་མཁན་ནི་ཉན་ཐོས་སྡེ་པར་
གྲགས་པའི་བྱེ་མདོ་ལྟ་བུའི་ཐེག་དམན་གྱི་གྲུབ་མཐའ་སྨྲ་བ་འགའ་ཡིན་གྱི། ཉན་ཐོས་ཀྱི་བྱང་
ཆུབ་དོན་དུ་གཉེར་བས་ཉན་ཐོས་ཀྱི་ཐེག་པ་བར་བཞག་པའི་ཐེག་དམན་ལམ་ཞུགས་དག་ནི་
མ་ཡིན་ཏེ། དེ་དག་བསམ་པ་དམན་པས་རང་དོན་ལ་ཞུགས་ཕྱིར་ཐེག་དམན་དུ་བཞག་
ནའང་། སྟོང་ཉིད་སྟོན་པའི་ཐེག་ཆེན་གྱི་མདོ་རྣམས་བཀར་འདོད་པར་མ་ཟད་སྟོང་ཉིད་ཀྱི་
དོན་ཡང་ཁོང་དུ་ཆུད་པ་ཡིན་ནོ། །རྒྱུད་བླ་མར། ཆོས་སྤོང་གི་ཉེས་པ་བསྟན་པའི་སྒོ་ནས་ཐེག་
ཆེན་བཀར་སྒྲུབ་མཛད་ཅིང༌། མདོ་རྒྱན་བཀར་སྒྲུབ་ཀྱི་ལེའུ་རྩ་འགྲེལ་ལས་ཀྱང་དེ་ལྟར་རྒྱ་
ཆེར་གསུངས་ལ། ཀླུ་སྒྲུབ་ལེགས་ལྡན་ཐོགས་མེད་སྐུ་མཆེད་རྣམས་ཀྱི་གཞུང་དང་སྤྱོད་
འཇུག་འདི་ཉིད་སོགས་སུའང་ཐེག་ཆེན་བཀར་སྒྲུབ་རྒྱ་ཆེར་འབྱུང་བས་དགོས་པ་ཆེ་བར་སྣང་
ངོ་༑ ༑ཡང་། རེ་ཞིག་ཉེར་ལེན་སྲེད་པ་ནི། །ཞེས་སོགས་གསུངས། འདིར་ལས་དང་ཉོན་
མོངས་པའི་ཀུན་འབྱུང་ཐམས་ཅད་ཀྱི་ནང་ནས་སྲེད་པ་ཉིད་གཙོ་བོར་སྟོན་པའི་རྒྱུ་མཚན་ནི།
མདོ་ལས། སྡུག་བསྔལ་ཀུན་འབྱུང་བ་འཕགས་པའི་བདེན་པ་གང་ཞེ་ན། སྲིད་པ་ཡང་འབྱུང་
བ་ཅན། དགའ་བའི་འདོད་ཆགས་དང་བཅས་པ། དེ་དང་དེ་ལ་མངོན་པར་དགའ་བའི་ངང་
ཚུལ་ཅན་འདི་ལྟ་སྟེ། འདོད་པའི་སྲེད་པ་དང༌། སྲིད་པའི་སྲེད་པ་དང་། འཇིགས་པའི་སྲེད་
པའོ། །ཞེས་གསུངས། དེ་ལ་སྲིད་པ་ཡང་འབྱུང་བ་ཞེས་པ་ནས་ངང་ཚུལ་ཅན་ཞེས་པའི་བར་
- ] 2 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་ཚིག་གསུམ་གྱིས། མ་འོངས་པ་ད་ལྟ་བ་འདས་པའི་ཡུལ་ལ་སྲེད་པ་གསུམ་བསྟན། ཡང་
ན༑ སྔ་མ་མདོར་བསྟན་དང༌། ཕྱི་མ་གཉིས་ད་ལྟའི་ཡུལ་ཐོབ་པ་ལ་མི་འབྲལ་བར་སྲེད་པ་
དང་མ་འོངས་པའི་ཡུལ་མ་ཐོབ་པ་ལ་འཕྲད་འདོད་ཀྱི་སྲེད་པ་བསྟན་པ་ལ་སྦྱར་རོ། །འདི་ལྟ་
སྟེ་སོགས་ཀྱིས་དེའི་དབྱེ་བ་བསྟན་ཏེ། བདེ་བ་ཐོབ་འདོད་ཀྱི་འདོད་སྲེད་དང༌། བདག་ཏུ་
ཆགས་ པའི་ སྲིད་སྲེད་དང༌། སྡུག་བསྔལ་འདོར་འདོད་ཀྱི་འཇིགས་སྲེད་དེ་གསུམ་མོ།།
མངོན་པ་ཀུན་བཏུས་ལས་མདོ་འདི་དྲངས་ནས་སྲེད་པ་ཉིད་ཐམས་ཅད་དུ་འགྲོ་བའི་སྒོ་ནས་
གཙོ་བོར་བསྟན་ཏེ། དེ་ཉིད་ལས། ཐམས་ཅད་དུ་འགྲོ་བའི་དོན་གང་ཞེ་ན། འདི་ལྟར་སྲེད་པ་
དངོས་པོ་ཐམས་ཅད་དུ་འགྲོ་བ་དང༌། གནས་སྐབས་ཐམས་ཅད་དུ་འགྲོ་བ་དང༌། དུས་
ཐམས་ཅད་དུ་འགྲོ་བ་དང་། ཁམས་ཐམས་ཅད་དུ་འགྲོ་བ་དང་། ཚོལ་བ་ཐམས་ཅད་དུ་འགྲོ་
བ་དང་། རྣམ་པ་ཐམས་ཅད་དུ་འགྲོ་བའོ། །ཞེས་གསུངས། དེ་ལ་ཡུལ་ཐོབ་པ་ལ་མི་འབྲལ་
བ་དང་། མ་ཐོབ་པ་ལ་ཕྲད་པར་སྲེད་པས་ཁྱབ་པ་དངོས་པོ་ཐམས་ཅད་དུ་འགྲོ་བ་དང་ཚོར་བ་
སྡུག་བསྔལ་ལ་འབྲལ་བར་དང་། བདེ་བ་ལ་མི་འབྲལ་བར་སྲེད་པ་སོགས་ཚོར་བའི་གནས་
སྐབས་ཐམས་ཅད་དུ་དང་། འདས་པ་ལ་དྲན་པ་དང་། ད་ལྟ་བ་ལ་ཆགས་པ་དང་། མ་འོངས་
པ་ལ་དགའ་བ་ནི་དུས་ཐམས་ཅད་དུ་དང༌། འདོད་ཁམས་སོགས་གསུམ་ལ་སྲེད་པ་ཁམས་
ཐམས་ཅད་དུ་དང༌། འདོད་པ་དང་སྲིད་པ་ཚོར་བ་ལ་སྲེད་པས་འདོད་ཁམས་སོགས་ཀྱི་སྡུག་
བསྔལ་འགྲུབ་ཅིང་། ལོག་པའི་ཚངས་སྤྱོད་ཚོར་བ་ལ་སྲེད་པས་སྲིད་པ་ལས་མི་ཐར་བ་ནི་
ཚོར་བ་ཐམས་ཅད་དུ་དང་། འདོད་པའི་ཡུལ་རྟག་པར་བྱུང་བ་དང༌། མི་འདོད་པ་འཕྲལ་དུ་
རྒྱུན་ཆད་པར་སྲེད་པ་རྟག་ཆད་ཀྱི་རྣམ་པ་ཐམས་ཅད་དུ་འགྲོ་བའི་དོན་ཏོ། །ཚད་མ་རྣམ་
འགྲེལ་ལས་ནི་ཡང་སྲིད་ཕྱི་མ་ལེན་པའི་རྒྱུའི་གཙོ་བོ་ཡིན་པའི་སྒོ་ནས་ཀྱང་སྲེད་པ་ཉིད་གཙོ་
བོར་བསྟན་ཏེ། དེ་ཉིད་ལས། མི་ཤེས་སྲིད་པའི་རྒྱུ་ཡིན་ཡང་། །མ་བརྗོད་སྲེད་པ་ཉིད་བཤད་
，
- 1 3 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
པ༑ ༑རྒྱུན་ནི་འཕེན་པར་བྱེད་ཕྱིར་དང༌། །དེ་མ་ཐག་ཕྱིར་ལས་ཀྱང་མིན། །དེ་ཡོད་ན་ཡོད་
མེད་ཕྱིར་རོ། །ཞེས་གསུངས། དོན་ནི་མ་རིག་པ་དང་སྲེད་པ་དང་ལས་གསུམ་ག་ཡང་སྲིད་ཕྱི་
མའི་རྒྱུ་ཡིན་ན། འདིར་སྲེད་པ་ཁོ་ན་དེའི་རྒྱུར་བཤད་པ་ཅི་ཡིན་སྙམ་ན། ཡན་ལག་བཅུ་
གཉིས་ཀྱི་ཐོག་མའི་མི་ཤེས་པའམ་མ་རིག་པ་དེ་སྤྱིར་ཡང་སྲིད་འཕེན་བྱེད་ཀྱི་རྒྱུ་ཡིན་ཡང་།
དེ་མ་ཐག་འགྲུབ་བྱེད་མིན་པས་འདིར་མ་བརྗོད་ལ། སྲེད་པ་ཉིད་རང་འབྲས་ཕྱི་མའི་རྒྱུན་
འཕེན་བྱེད་དང་དེ་མ་ཐག་འགྲུབ་བྱེད་གཉིས་ཀ་ཡིན་ཕྱིར་སྐབས་འདིར་སྲེད་པ་ཉིད་ཡང་
སྲིད་ཕྱི་མའི་རྒྱུར་དངོས་སུ་བརྗོད་ལ། ལས་ཀྱང་ཡང་སྲིད་ཕྱི་མའི་རྒྱུའི་གཙོ་བོ་མིན་ཏེ། སྲེད་
པ་ཡོད་ན་ལས་ངང་གིས་གསོག་པ་ཡོད་ལ་སྲེད་པ་མེད་ན་ལས་ཡོད་ཀྱང་སྲིད་པར་སྐྱེ་བའི་
ངེས་པ་མེད་པའི་ཕྱིར། ཞེས་པའོ། །དེས་ན་སྲིད་པ་མངོན་པར་འགྲུབ་པ་ལས་ཉོན་གཉིས་
ལས་ཉོན་མོངས་གཙོ་ཆེ་ཞིང་དེའི་ནང་ནས་སྲེད་པ་ཉིད་གཙོ་ཆེའོ། །དེ་བཞིན་དུ། དེ་ཉིད་
ལས་འཁོར་ བའི་ རྒྱུ་དངོས་ངོས་བཟུང་བའི་སྐབས་ སུ་ འདི་ སྐད་ གསུངས་ཏེ། བདག་ལ་
ཆགས་པ་དང་ལྡན་པས། །སེམས་ཅན་གཞན་གྱིས་བཀྲི་མིན་པར། །བདེ་སྡུག་དོར་ཐོབ་
འདོད་ནས་ནི། །དམན་པའི་གནས་ནི་ཡོངས་སུ་ལེན། །སྡུག་བསྔལ་ཕྱིན་ཅི་ལོག་བློ་དང༌།།
སྲེད་པའི་ཀུན་ནས་འཆིང་བ་ནི། །སྐྱེ་རྒྱུ་གང་ལ་དེ་མེད་པ། །དེ་ནི་སྐྱེ་བར་མི་འགྱུར་རོ། །ཞེས་
གསུངས། དོན་ནི། ཐ་མལ་པ་དག་བདག་ལ་ཆགས་པ་དང་ལྡན་པས་ན་དབང་ཕྱུག་སོགས་
གཞན་གྱིས་དབང་མེད་དུ་བཀྲི་བ་མིན་པར། བདེ་བ་ཐོབ་འདོད་དང་སྡུག་བསྔལ་འདོར་
འདོད་ཀྱི་སྲེད་པས་མངལ་སོགས་དམན་པའི་གནས་ནི་ཡོངས་སུ་ལེན་ཏེ། སྡུག་བསྔལ་ལ་
བདེ་བར་འཛིན་པའི་ཕྱིན་ཅི་ལོག་གི་བློ་དང་། བདེ་བ་ཐོབ་འདོད་ཀྱི་སྲེད་པའི་འཆིང་བ་ནི་ཐ་
མལ་པ་འཁོར་བར་སྐྱེ་བའི་རྒྱུ་ཡིན་པའི་ཕྱིར། གང་ལ་སྲེད་པ་དེ་མེད་པའི་དགྲ་བཅོམ་པ་
ནི་སྐྱེ་བར་མི་འགྱུར་རོ་ཞེས་པའོ། །གཞན་ཡང་དེ་ཉིད་ལས་སྲེད་པའི་སྐྱོན་མང་དུ་གསུངས་
- 1 3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོ༑ །དབུ་མ་རྩ་བ་ལས་ཀྱང་། སྲེད་མེད་ཉེ་བར་ལེན་མེད་ན། །གྲོལ་བར་འགྱུར་ཏེ་སྲིད་མི་
འགྱུར། །ཞེས་གསུངས། དོན་ནི། ཚོར་བ་ལ་བདག་གིར་བྱེད་པའི་སྲེད་པ་མེད་ན་ཉེ་བར་
ལེན་པ་མི་འབྱུང་ལ་དེ་ལྟ་ན་གྲོལ་བར་འགྱུར་གྱི་སྲིད་པ་མངོན་པར་འགྲུབ་པར་མི་འགྱུར་
ཞེས་པའོ། །ཡང་ ། སྟོང་ཉིད་དང་ནི་ བྲལ་བའི་སེམས། །ཞེས་པ་ནས། དེས་ན་སྟོང་ཉིད་
བསྒོམ་པར་བྱ། །ཞེས་དང་། དེ་ལྟར་སྟོང་པ་ཉིད་ཕྱོགས་ལ། །ཞེས་སོགས་ལན་དུ་མར་སྟོང་
ཉིད་བསྒོམ་དགོས་པར་གསུངས། འདིར་དེའི་རྒྱུ་མཚན་འགའ་ཞིག་སྨོས་ན། ཐར་པ་ཙམ་
འདོད་པས་ཀྱང་བདག་མེད་པའི་དེ་ཁོ་ན་ཉིད་ཕྱིན་ཅི་མ་ལོག་པར་ངེས་པའི་ཤེས་རབ་བསྐྱེད་
ནས་ལྷག་མཐོང་བསྒོམ་པར་བྱ་དགོས་ཏེ། བྱིང་རྒོད་དང་བྲལ་ཞིང་གསལ་ལ་མི་རྟོག་པའི་ཞི་
གནས་ཙམ་དང༌། དེ་ལ་བརྟེན་པའི་མངོན་ཤེས་དང་རྫུ་འཕྲུལ་ཙམ་ནི་མུ་སྟེགས་བྱེད་ལའང་
ཡོད་ལ། ཞི་གནས་ཙམ་གྱིས་ནི་རེ་ཞིག་ཉོན་མོངས་མངོན་གྱུར་པ་འགའ་རེ་མགོ་གནོན་པ་
ཙམ་བྱེད་ནའང་ས་བོན་མི་སྤོང་ཞིང་། སྲིད་པའི་རྩ་བ་བདག་འཛིན་ལ་ཅི་ཡང་གནོད་མི་ནུས་
པའི་ཕྱིར་སླར་ཡང་རྐྱེན་དང་འཕྲད་ན་མངོན་གྱུར་དུ་སྐྱེ་སྟེ། བཤགས་བསྟོད་ལས། བསམ་
གཏན་ནགས་མེས་ཡང་དང་ཡང་དུ་ནི། །ཉེས་པའི་ཚང་ཚིང་བསྲེགས་པར་གྱུར་ཀྱང་ནི།།
བདག་ལྟའི་རྩ་བ་བརྟན་པོ་མ་སྤངས་པས། །ཆར་གྱིས་བརླན་བཞིན་མོད་ལ་རབ་ཏུ་སྐྱེ།།
ཞེས་དང༌། ཀ་མ་ལ་ཤཱི་ལས། དེ་ལྟར་དམིགས་པ་ལ་སེམས་བརྟན་པར་བྱས་ནས་ཤེས་རབ་
ཀྱི་རྣམ་པར་དཔྱད་པར་བྱ་སྟེ་འདི་ལྟར་ཤེས་པའི་སྣང་བ་འབྱུང་བས་ཀུན་ཏུ་རྨོངས་པའི་ས་
བོན་སྤོང་བར་འགྱུར་རོ། །དེ་ལྟ་མ་ཡིན་ན་མུ་སྟེགས་ཅན་རྣམས་བཞིན་ཏུ་ཏིང་ངེ་འཛིན་ཙམ་
གྱིས་ཉོན་མོངས་པ་སྤོང་བར་མི་འགྱུར་རོ། །མདོ་སྡེ་ལས་ཇི་སྐད་དུ། འཇིག་རྟེན་དག་ན་ཏིང་
འཛིན་སྒོམ་བྱེད་ཀྱང༌། །དེ་ནི་བདག་ཏུ་འདུ་ཤེས་འཇིག་མི་བྱེད། །དེ་ནི་ཉོན་མོངས་ཕྱིར་ཞིང་
རབ་འཁྲུག་སྟེ། །ལྷག་སྤྱོད་ཀྱིས་ནི་ཏིང་འཛིན་འདིར་བསྒོམས་བཞིན། །ཞེས་སྒོམ་རིམ་དང་
- 1 32



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
པོར་མདོ་དྲངས་ནས་གསུངས་པར་ལྟར་རོ། །འོ་ན་ཅི་འདྲ་ཞིག་བསྒོམས་པས་སྲིད་པ་ལས་
གྲོལ་སྙམ་ན། མདོ་སྔ་མའི་མཇུག་ཏུ། གལ་ཏེ་ཆོས་ལ་བདག་མེད་སོ་སོར་རྟོག །སོ་སོར་དེ་
བརྟགས་གལ་ཏེ་སྒོམ་བྱེད་ན། །དེ་ནི་མྱ་ངན་འདས་ཐོབ་འབྲས་བུའི་རྒྱུ། །རྒྱུ་གཞན་གང་ཡིན་
དེས་ནི་ཞི་མི་འགྱུར། །ཞེས་བདག་མེད་རྟོགས་པའི་ཤེས་རབ་གོམས་པས་སྲིད་པ་ལས་གྲོལ་
བར་གསུངས་ཏེ་སྲིད་རྩ་བདག་འཛིན་ཡིན་པའི་རྒྱུ་མཚན་གྱིས་སོ། །ཚུལ་འདི་སྒོམ་རིམ་བར་
པ་སོགས་ལས་ཀྱང་རྒྱ་ཆེར་གསུངས་སོ། །དེར་མ་ཟད་ཐམས་ཅད་མཁྱེན་པ་ཐོབ་བྱེད་ཀྱི་
རྒྱུའི་གཙོ་བོའང་དེ་ཁོ་ན་ཉིད་རྟོགས་པའི་ཤེས་རབ་ཡིན་ལ། དེས་མ་ཟིན་པའི་སྦྱིན་སོགས་ནི་
ལོང་བ་ལྟ་བུ་དང༌། ཤེས་རབ་ནི་དམིགས་བུ་ལྟ་བུ་ཡིན་པའི་ཕྱིར། དེ་ལྟར་སྡུད་པ་ལས།
རྒྱལ་བའི་ཤེས་རབ་ཕ་རོལ་ཕྱིན་འདི་རིག་སྔགས་ཆེ། །སེམས་ཅན་ཁམས་མང་མྱ་ངན་སྡུག་
བསྔལ་ཆོས་ཞི་ བྱེད། །གང་དག་འདས་དང་ གང་དག་ཕྱོགས་བཅུའི་འཇིག་རྟེན་མགོན།།
རིག་སྔགས་འདི་བསླབས་སྨན་པའི་རྒྱལ་པོ་བླ་མེད་འགྱུར། །ཞེས་སོགས་དང་། ཤེས་རབ་
ཀྱིས་ནི་ཆོས་ཀྱི་རང་བཞིན་ཡོངས་ཤེས་ནས། ཁམས་གསུམ་མ་ལུས་པ་ལས་ཡང་དག་འདའ་
བར་འགྱུར། །མི་ཡི་ཁྱུ་མཆོག་འཁོར་ལོ་རིན་ཆེན་བསྐོར་བྱས་ནས། །སྡུག་བསྔལ་ཟད་པར་
བྱ་ཕྱིར་འགྲོ་ལ་ཆོས་ཀྱང་སྟོན། །ཞེས་དང་། གང་ཚེ་ཤེས་རབ་ཀྱིས་ནི་ཡོངས་སུ་ཟིན་གྱུར་པ།།
དེ་ཚེ་མིག་རྙེད་གྱུར་ཅིང་འདི་ཡི་མིང་ཐོབ་བོ། །ཞེས་སོགས་མང་ལ། རྡོ་རྗེ་གཅོད་པ་ལས་
ཀྱང་། དཔེར་ན་མིག་དང་མི་ལྡན་པའི་མི་ཞིག་མུན་པར་ཞུགས་ནས་ཅིའང་མི་མཐོང་བ་
བཞིན་དུ། གང་དངོས་པོར་ལྷུང་བས་སྦྱིན་པ་ཡོངས་སུ་གཏོང་བའི་བྱང་ཆུབ་སེམས་དཔར་
བལྟ་བར་བྱའོ། །རབ་འབྱོར་འདི་ལྟ་སྟེ་དཔེར་ན་ནམ་ལངས་ཏེ་ཉི་མ་ཤར་ནས་མིག་དང་ལྡན་
པའི་མིས་གཟུགས་རྣམ་པ་སྣ་ཚོགས་དག་མཐོང་བ་དེ་བཞིན་དུ་གང་དངོས་པོར་མ་ལྷུང་བས་
སྦྱིན་པ་ཡོངས་སུ་གཏོང་བའི་བྱང་ཆུབ་སེམས་དཔར་བལྟ་བར་བྱའོ། །ཞེས་གསུངས་ཏེ་ཚུལ་
- 1 33 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁྲིམས་སོགས་ལའང་དེ་དང་འདྲའོ། །དེས་ན་སྟོན་པའི་རྣམ་ཐར་བཞིན་དུ་སྟོང་ཉིད་ཀྱི་དོན་
ཚོལ་བ་དང་བཙལ་ནས་སྒོམ་པ་ལ་ནན་ཏན་ཆེན་པོ་བྱ་བར་འོས་ཏེ། ཏིང་འཛིན་རྒྱལ་པོ་ལས།
གང་གིས་ཆོས་འདི་སྟོང་པར་གོམས་བྱས་པ། །དེ་དག་འོད་ཟེར་བྱེ་བ་སྟོང་རྣམས་རྟག་ཏུ་
འབྱེད། །ཉི་མའི་དཀྱིལ་འཁོར་དག་ཀྱང་གཟི་མེད་བྱས། །དཔའ་བོ་དེ་དག་མི་རིང་འདྲེན་
པར་འགྱུར། །ཞེས་དང་། ངས་སྔོན་སྤྱོད་ཡུལ་ཞི་བ་འདི་ནི་རབ་ཏུ་བསྒོམས། །བསྐལ་པ་མང་
པོ་བྱེ་བ་ཕྲག་ཁྲིག་སྟོང་དུ་ཡང་། །ལམ་འདིར་ངས་ནི་ནམ་ཡང་བརྩོན་འགྲུས་རྒྱུན་མ་བཅད།།
དེ་ཚེ་མར་མེ་མཛད་ཀྱིས་རྒྱལ་བར་ལུང་ཡང་བསྟན། །མདོ་སྡེ་འདི་ལ་ཁྱེད་ཀྱིས་ང་ཡི་རྗེས་སུ་
སློབ། །ཅེས་དང་། ལུས་དང་སྲོག་ལ་ལྟ་བ་རབ་སྤོངས་ལ། །སྟོང་པ་ཤིན་ཏུ་ཞི་བ་བསྒོམ་པར་
གྱིས། །ཞེས་སྟོང་ཉིད་བསྒོམས་པས་འཚང་རྒྱ་བ་དང༌། སྟོན་པ་རང་ཉིད་ཀྱིས་ཀྱང་སྟོང་ཉིད་
བསྒོམས་པས་སངས་རྒྱས་པས་ན་རྗེས་འཇུག་རྣམས་ཀྱིས་ཀྱང་ལུས་སྲོག་ལ་ལྟོས་མེད་དུ་
སྟོང་ཉིད་བཙལ་ནས་སྒོམ་དགོས་པར་གསུངས། ཀླུ་སྒྲུབ་ཀྱིས་ཀྱང༌། བདག་ཉིད་ཆེན་པོ་
སངས་རྒྱས་དང༌། །བརྩེ་ལྡན་ཀུན་གྱིས་དུས་ཀུན་ཏུ། །སྟོང་པ་མཁའ་དང་མཚུངས་པར་
མཁྱེན། །དེ་ཕྱིར་ཆོས་རྣམས་ཀུན་གྱི་གཞི། །ཞི་ཞིང་སྒྱུ་མ་དང་མཚུངས་པར། །གཞི་མེད་སྲིད་
པ་འཇིགས་བྱེད་པའི། །སྟོང་ཉིད་འདི་ནི་རྟག་ཏུ་སྒོམས། །ཞེས་དང༌། ཚིག་གསལ་ལས།
ཤེས་རབ་ཅན་རྣམས་ཀྱི་སྲོག་དག་ཀྱང་ཡོངས་སུ་བཏང་སྟེ་དེ་ཁོ་ན་ཉིད་བཙལ་བར་འོས་པ་
ཡིན་ཏེ། བྱང་ཆུབ་སེམས་དཔའ་རྟག་ཏུ་ངུས་བཅོམ་ལྡན་འདས་མ་ཇི་ལྟར་བཙལ་བ་བཞིན་
ནོ༑ ༑ཞེས་དང༌། ལམ་སྒྲོན་ལས། ལུང་དང་རིགས་པ་དག་གིས་ནི། །ཆོས་རྣམས་ཐམས་
ཅན་སྐྱེ་མེད་པའི། །རང་བཞིན་མེད་པ་ངེས་བྱས་ནས། །རྣམ་པར་རྟོག་མེད་བསྒོམ་པར་བྱ།།
དེ་ ལྟར་ དེ་ ཉིད་ བསྒོམ་ བྱས་ན། །རབ་ དགའ་ ལ་ སོགས་ཐོབ་པར་འགྱུར། །སངས་རྒྱས་
བྱང་ཆུབ་ཡུན་མི་རིང༌། །ཞེས་སོགས་ལྟར་ཐར་པ་དང་ཐམས་ཅད་མཁྱེན་པ་དོན་དུ་གཉེར་
-
1 3 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
བར་འདོད་པ་རྣམས་ཀྱིས་དེ་ཁོ་ན་ཉིད་བསྒོམ་པར་བྱ་དགོས་སོ། །ཡང་། ཉོན་མོངས་ཤེས་
བྱའི་སྒྲིབ་པ་ཡི། །ཞེས་སོགས་གསུངས། །
འདིར་སྒྲིབ་གཉིས་ཀྱི་རྣམ་གཞག་ཐུན་མིན་འཆད་པ་ལ་གསུམ། བདེན་འཛིན་
ཉོན་སྒྲིབ་ཏུ་འཇོག་ཚུལ། སྒྲིབ་གཉིས་སོ་སོའི་ངོས་འཛིན། སྒྲིབ་གཉིས་ལམ་གང་དུ་ཇི་ལྟར་
སྤོང་ཚུལ་ལོ། །དང་པོ་ནི། བདག་འཛིན་གཉིས་སྒྲིབ་གཉིས་གང་དུ་འཇོག་པ་ལ་ཐལ་རང་
གཉིས་མི་འདྲ་སྟེ། རང་རྒྱུད་པས་གང་ཟག་གི་བདག་འཛིན་ཉོན་སྒྲིབ་དང་ཆོས་ཀྱི་བདག་
འཛིན་ཤེས་སྒྲིབ་ཏུ་བཞེད་ལ། ཐལ་འགྱུར་བས་ནི་བདག་འཛིན་གཉིས་ཀ་ཉོན་སྒྲིབ་ཏུ་
འཇོག་གོ །འདིར་ཆོས་ཀྱི་བདག་འཛིན་ཉོན་སྒྲིབ་ཏུ་འཇོག་པའི་གནད་ཀྱང་། དགག་བྱའི་
བདག་གཉིས་ལ་ཕྲ་རགས་མེད་པས་དེ་བཀག་པའི་བདག་མེད་གཉིས་ལའང་ཕྲ་རགས་
མེད་ལ་དེའི་ཕྱིར་བདག་འཛིན་གཉིས་ལའང་ཕྲ་རགས་ཀྱི་ཁྱད་པར་མི་འདོད་པས་གང་ཟག་
གི་བདག་འཛིན་ཉོན་སྒྲིབ་ཡིན་པ་བཞིན་དུ་ཆོས་ཀྱི་བདག་འཛིན་ཡང་ཉོན་སྒྲིབ་ཡིན་དགོས་
པར་བཞེད་དོ། །དེ་ཡང་ཕུང་པོ་བདེན་པར་འཛིན་པའི་ཆོས་ཀྱི་བདག་འཛིན་དེ་ཉོན་སྒྲིབ་ཡིན་
ཏེ༔ དེ་ཉོན་མོངས་པ་ཅན་གྱི་མ་རིག་པ་ཡིན་པའི་ཕྱིར་ཏེ་ཕུང་པོ་བདེན་མེད་དུ་རྟོགས་པའི་
རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་བདེན་འཛིན་ཡིན་པའི་ཕྱིར་ཞེས་
སྒྲུབ་བོ། །སྤྱིར་ཉོན་མོངས་པ་ཅན་གྱི་མ་རིག་པ་ངོས་འཛིན་ཚུལ་ལ། ཐོགས་མེད་སྐུ་མཆེད་
སོགས་ཀྱིས་ནི། ལས་འབྲས་དང་དེ་ཁོ་ན་ཉིད་ལ་རྨོངས་པའི་སེམས་བྱུང་མ་རིག་པ་དེ་དེར་
འདོད་ཅིང་དེ་དང་འཇིག་ལྟ་སོ་སོར་འདོད་ལ། ཆོས་ཀྱི་གྲགས་པ་སོགས་དབུ་སེམས་ཀྱི་སློབ་
དཔོན་འགའ་ཞིག་གིས་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་འཇིག་ལྟ་ཉིད་ཉོན་
མོངས་པ་ཅན་གྱི་མ་རིག་པར་བཞེད་དོ། །འདིར་ནི་བདེན་མེད་རྟོགས་པའི་རིག་པ་ཡེ་ཤེས་ཀྱི་
མི་མཐུན་ཕྱོགས་དེར་འདོད་ལ། དེའང་གཉེན་པོར་གྱུར་པའི་རིག་པ་དེ་བཀག་ཙམ་དང་། དེ་
- 1
3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་གཞན་པ་ཙམ་ལ་མི་བྱེད་ཀྱི་རིག་པ་དེ་དང་འཛིན་སྟངས་དངོས་འགལ་དུ་ཞུགས་པའི་
གང་ཟག་དང་ཆོས་བདེན་པར་འཛིན་པའི་བདེན་འཛིན་དེ་ཉིད་ཉོན་མོངས་པ་ཅན་གྱི་མ་རིག་
པར་འཇོག་ཅིང་དུག་གསུམ་གྱི་ནང་ཚན་གཏི་མུག་ཀྱང་དེའོ། །དེའི་ཕྱིར་ཆོས་ཀྱི་བདག་
འཛིན་ཀྱང་ཉོན་མོངས་པ་ཅན་གྱི་མ་རིག་པར་གྲུབ་བོ། །དེ་ལྟ་བུའི་བདེན་འཛིན་དེ་ཉོན་
མོངས་པ་ཅན་གྱི་མ་རིག་པ་ཡིན་པ་དང་། དེའི་ཕྱིར་ཉན་རང་དགྲ་བཅོམ་གཉིས་དང་དག་ས་
ལ་གནས་པའི་བྱང་སེམས་ཀྱིས་དེ་སྤངས་པར་དཔལ་ལྡན་ཟླ་བས་གསལ་བར་བཤད་དེ།
འཇུག་འགྲེལ་ལས། དེའང་ཉན་ཐོས་དང་རང་སངས་རྒྱས་དང་བྱང་ཆུབ་སེམས་དཔའ་ཉོན་
མོངས་པ་ཅན་གྱི་མ་རིག་པ་སྤངས་པ། འདུ་བྱེད་གཟུགས་བརྙན་ལ་སོགས་པའི་ཡོད་པ་ཉིད་
དང་འདྲ་བར་གཟིགས་པ་རྣམས་ལ་ནི་བཅོས་མའི་རང་བཞིན་ཡིན་གྱི་བདེན་པ་ནི་མིན་ཏེ་
བདེན་པར་མངོན་པར་རློམ་པ་མེད་པའི་ཕྱིར་རོ། །ཞེས་དང༌། བཞི་བརྒྱ་པར། སྲིད་པའི་ས་
བོན་རྣམ་ཤེས་ཏེ། །ཡུལ་རྣམས་དེ་ཡི་སྤྱོད་ཡུལ་ལོ། །ཡུལ་ལ་བདག་མེད་མཐོང་ན་ནི། །སྲིད་
པའི་ས་བོན་འགག་པར་འགྱུར། །ཞེས་པའི་སྐབས་ཀྱི་འགྲེལ་པར་ཡང་སྔ་མ་ལྟར་གསུངས་
ཤིང་དེར་མ་ཟད་བདེན་འཛིན་དེ་སྲིད་པའི་ས་བོན་ཡིན་པ་དང་བདེན་མེད་མཐོང་བས་དེ་ལྡོག་
པར་ཡང་བཤད་དོ། །དེ་ལྟར་གསུངས་པ་དེ་འཕགས་པ་ཡབ་སྲས་ཀྱི་བཞེད་པ་དམ་པ་སྟེ།
སྟོང་ཉིད་བདུན་ཅུ་པར། རྒྱུ་དང་རྐྱེན་ལས་སྐྱེས་དངོས་རྣམས། །ཡང་དག་པར་ནི་རྟོག་པ་
གང་། །དེ་ནི་སྟོན་པས་མ་རིག་གསུངས། །དེ་ལས་ཡན་ལག་བཅུ་གཉིས་འབྱུང༌། །ཡང་དག་
མཐོང་ཕྱིར་དངོས་སྟོང་པར། །ལེགས་ཤེས་མ་རིག་མི་འབྱུང་བ། །དེ་ནི་མ་རིག་འགག་པ་
ཡིན། །དེ་ཕྱིར་ཡན་ལག་བཅུ་གཉིས་འགག །ཅེས་རྒྱུ་རྐྱེན་ལས་སྐྱེས་པའི་དངོས་པོ་རྣམས་ལ་
ཡང་དག་པར་རྟོག་པ་སྟེ་བདེན་པར་འཛིན་པ་སྲིད་པའི་རྩ་བར་གྱུར་པའི་མ་རིག་པར་བསྟན་
ཞིང་། བདེན་འཛིན་དེ་ལས་རང་གི་རིགས་འདྲའི་ཆོས་ཀྱི་བདག་འཛིན་དང་གང་ཟག་བདེན་
བ 1 36 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། (༡༡
པར་འཛིན་པའི་མ་རིག་པ་སོགས་ཡན་ལག་བཅུ་གཉིས་འབྱུང་བ་དང་། རང་བཞིན་མེད་པའི་
སྟོང་ཉིད་ཤེས་པས་མ་རིག་པ་འགག་ཅིང་དེ་ལས་གཞན་འགག་པར་གསུངས་སོ། །རིགས་
པ་དྲུག་ཅུ་པར་ཡང་། གང་ཡང་རུང་བའི་གནས་རྙེད་ན། །ཞེས་སོགས་ཀྱིས་བདེན་འཛིན་གྱི་
དམིགས་གཏད་གང་ཡང་རུང་བའི་གནས་ཤིག་རྙེད་ན་ཉོན་མོངས་པའི་སྦྲུལ་གྱིས་འཛིན་པར་
བཤད་དོ། །གཞན་ཡང་བཞི་བརྒྱ་པར། ལུས་ལ་ལུས་དབང་ཇི་བཞིན་དུ། །གཏི་མུག་ཀུན་
ལ་གནས་འགྱུར་ཏེ། །དེ་ཕྱིར་ཉོན་མོངས་ཐམས་ཅད་ཀྱང་། །གཏི་མུག་བཅོམ་པས་བཅོམ་
པར་ འགྱུར། །རྟེན་ཅིང་འབྲེལ་བར་འབྱུང་བ་ནི། །མཐོང་ན་གཏི་མུག་འབྱུང་མི་འགྱུར། །
ཞེས་ཉོན་མོངས་གཞན་རྣམས་ཀྱང་དུག་གསུམ་གྱི་ནང་ཚན་གྱི་བདེན་འཛིན་དེར་བརྟེན་ཞིང་
དེ་དང་མི་འབྲལ་བར་འཇུག་པ་དང་རྟེན་འབྱུང་རང་བཞིན་མེད་པའི་དོན་མཐོང་བས་མ་
རིག་པ་དེ་ལྡོག་པར་གསུངས་སོ། །གཞུང་འདིར། དམིགས་པ་དང་ནི་བཅས་པའི་སེམས།།
འགའ་ཞིག་ལ་ནི་གནས་པར་འགྱུར། །ཞེས་སོགས་ཀྱིས་ ཀྱང་བདེན་འཛིན་ཉོན་སྒྲིབ་ཏུ་
གསལ་བར་བསྟན་པས་ཕྱོགས་འདི་ལ་སློབ་དཔོན་རྣམ་གསུམ་གྱིས་འཕགས་པའི་དགོངས་
པ་འགྲེལ་ཚུལ་ལ་ཁྱད་མེད་པར་གསུངས་ལ། དངོས་པོའི་འདུ་ཤེས་ཅན་ལ་ཐར་པ་མེད་པར་
གསུངས་པས་ཀྱང་བདེན་འཛིན་དེ་ཐར་པ་ཐོབ་པ་ལ་བར་དུ་གཅོད་བྱེད་དུ་བསྟན་ཏོ།།
བདེན་འཛིན་ཉོན་སྒྲིབ་ཏུ་སྟོན་པའི་ལུང་གཞན་ཡང་མང་ངོ༌། །དེ་ལྟའི་བདེན་འཛིན་དེ་འཁོར་
བའི་རྩ་བ་དང་ཡན་ལག་བཅུ་གཉིས་ཀྱི་ཐོག་མའི་དེ་ཡིན་པར་གསུངས་པ་ནི་གཙོ་བོར་སོ་
སྐྱེའི་རྒྱུད་ཀྱི་དེ་ལ་གོ་དགོས་པར་ཡང་གསུངས་སོ། །
གཉིས་པ་ནི། དེ་ལྟར་ཉོན་མོངས་པ་ཅན་གྱི་མ་རིག་པ་འཇོག་ཚུལ་མི་འདྲ་བའི་
དབང་གིས་ཉོན་མོངས་གཞན་རྣམས་འཇོག་ཚུལ་ཡང་རང་རྒྱུད་པ་སོགས་དང་མི་འདྲ་སྟེ།
འདིར་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་བདག་འཛིན་དང་དེས་དྲངས་པའི་
- 1
3 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྩ་ཉོན་དང་ཉེ་ཉོན་ལྟ་བུ་མངོན་པ་གཉིས་ནས་བཤད་པ་ལྟར་ཐུན་མོང་དུ་གྲགས་པའི་ཉོན་
མོངས་རགས་པ་རེ་དང་། གང་ཟག་དང་ཆོས་རང་གི་མཚན་ཉིད་ཀྱིས་གྲུབ་པར་འཛིན་པའི་
བདག་འཛིན་དང་དེས་དྲངས་པའི་སྲེད་པ་སོགས་ལུགས་འདི་ཁོ་ན་ལ་གྲགས་པའི་ཉོན་
མོངས་ཕྲ་བ་རེའང་འཇོག་གོ །གཞན་གྱི་ལུགས་ལ་ཉོན་མོངས་སུ་མ་གྲགས་པའི་མ་རིག་པ་
དང་སྲེད་པ་སོགས་ཕྲ་བ་རེ་འཇོག་པ་ནི་འདི་བས་རང་མཚན་མི་བཞེད་པ་དང་བདེན་འཛིན་
ཉོན་སྒྲིབ་ཏུ་འཇོག་པའི་གནད་ཀྱིས་ཡིན་ནོ། །རང་རྒྱུད་པ་སོགས་ཀྱིས་རང་མཚན་བཞེད་
པའི་དབང་གིས་གང་ཟག་རང་གི་མཚན་ཉིད་ཀྱིས་གྲུབ་པར་འཛིན་པ་གང་ཟག་གི་བདག་
འཛིན་དུ་མི་འདོད་ལ། དེའི་ཕྱིར་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་བློ་ལས་
ཕྲ་བའི་གང་ཟག་གི་བདག་འཛིན་མི་འཇོག་ཅིང་ཆགས་སོགས་ཉོན་མོངས་རྣམས་ལའང་དེ་
འདྲའི་གང་ཟག་གི་བདག་འཛིན་གྱིས་དྲངས་པ་ལས་ཕྲ་བའི་ཉོན་མོངས་གཞན་མི་འཇོག།
ལུགས་འདིར་སྲེད་པ་སོགས་ལ་ཕྲ་རགས་གཉིས་རེ་ཡོད་དགོས་པ་ནི། གཞུང་འདིར། སྲེད་
འདི་ཉོན་མོངས་ཅན་མིན་ཡང་། །ཞེས་སོགས་ཀྱིས་གསལ་བར་བསྟན་ཏོ། །འདིར་སྒྲིབ་
གཉིས་ཀྱི་མཚན་ཉིད་སོགས་སྟོང་ཐུན་དང་ཕལ་ཆེར་འདྲ་བར་བཤད་ན། གཙོ་བོར་ཐར་པ་
ཐོབ་པ་ལ་བར་དུ་གཅོད་བྱེད་ཀྱི་རིགས་སུ་གནས་པའི་སྒྲིབ་པ་དེ་ཉོན་སྒྲིབ་ཀྱི་མཚན་ཉིད།
དབྱེ་ན། ཀུན་བཏགས་དང་ལྷན་སྐྱེས་གཉིས་ལས། གྲུབ་མཐས་རྒྱུད་བསླད་པའི་དབང་གིས་
བྱུང་བའི་ཉོན་མོངས་པ་མཚུངས་ལྡན་དང་བཅས་པའམ་དེ་སྐྱེད་པའི་ས་བོན་གང་རུང་གིས་
བསྡུས་པ་དེ་ཉོན་སྒྲིབ་ཀུན་བཏགས་ཀྱི་མཚན་ཉིད། གྲུབ་མཐས་རྒྱུད་བསླད་པ་ལ་མ་ལྟོས་
པར་ཐོག་མེད་ནས་གོམས་པའི་བག་ཆགས་ལས་སྐྱེས་བའི་ཉོན་མོངས་མཚུངས་ལྡན་དང་
བཅས་པའམ་དེ་སྐྱེད་པའི་ས་བོན་གང་རུང་གིས་བསྡུས་པ་དེ་ཉོན་སྒྲིབ་ལྷན་སྐྱེས་ ཀྱི་
མཚན་ཉིད་དོ། །དེ་གཉིས་རེ་རེ་ལའང་མངོན་གྱུར་དང་ས་བོན་གྱི་ཆ་གཉིས་རེ་ཡོད་དེ། ཕུང་
- 1 3 $ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
པོ་དང་མཚན་ཉིད་མི་མཐུན་པའི་གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པ་དང་། དེས་
བསྐྱེད་པའི་ཉོན་མོངས་པ་མཚུངས་ལྡན་དང་བཅས་པ་དང༌། གྲུབ་མཐས་བཏགས་པའི་
བདེན་འཛིན་དང་དེས་བསྐྱེད་པའི་མཐར་འཛིན་སོགས་ཉོན་མོངས་མཚུངས་ལྡན་དང་བཅས་
པ་རྣམས་ནི་ཉོན་སྒྲིབ་ཀུན་བཏགས་མངོན་གྱུར་དང་། དེ་དག་སྐྱེད་བྱེད་ཀྱི་ཉོན་མོངས་པའི་
བག་ཆགས་རྣམས་ནི་ཉོན་སྒྲིབ་ཀུན་བཏགས་ས་བོན་གྱི་ཆའོ། །བདེན་འཛིན་ལྷན་སྐྱེས་དང་
དེའི་དབང་གིས་བྱུང་བའི་ཉོན་མོངས་པ་མཚུངས་ལྡན་དང་བཅས་པ་ཉོན་སྒྲིབ་ལྷན་སྐྱེས་
མངོན་གྱུར་དང༌། དེ་དག་གིས་བཞག་པའི་བག་ཆགས་ཉོན་མོངས་ཕྱི་མ་སྐྱེད་བྱེད་རྣམས་
ཉོན་སྒྲིབ་ལྷན་སྐྱེས་ས་བོན་གྱི་ཆའོ། །ཆགས་སོགས་དང་མཚུངས་ལྡན་གྱི་ཡིད་ཀྱི་རྣམ་ཤེས་
ལྟ་བུ་ནི་ཉོན་མོངས་ཅན་དང་ཉོན་སྒྲིབ་ཡིན་ཡང་ཉོན་མོངས་དངོས་ནི་མིན་ནོ། །ཉོན་སྒྲིབ་
ཀུན་བཏགས་དང་ཉོན་སྒྲིབ་མཐོང་སྤང་དོན་གཅིག་ལ། ཉོན་སྒྲིབ་ལྷན་སྐྱེས་དང་ཉོན་སྒྲིབ་
སྒོམ་སྤང་དོན་གཅིག་གོ །ཤེས་སྒྲིབ་ཀྱི་འཇོག་ཚུལ་ནི། འཇུག་པ་རང་འགྲེལ་ལས། དེ་ལ་མ་
རིག་པའི་བག་ཆགས་ནི་ཤེས་བྱ་ཡོངས་སུ་གཅོད་པའི་གེགས་སུ་གྱུར་པ་ཡིན་ལ། འདོད་
ཆགས་ལ་སོགས་པའི་བག་ཆགས་ཡོད་པ་ནི་ལུས་དང་ངག་གི་འཇུག་པ་དེ་ལྟ་བུའི་རྒྱུ་ཡང་
ཡིན་ཏེ། མ་རིག་པ་དང་འདོད་ཆགས་ལ་སོགས་པའི་བག་ཆགས་དེའང་རྣམ་པ་ཐམས་ཅད་
མཁྱེན་པ་ཡང་། སངས་རྒྱས་ཁོ་ན་ལ་ལྡོག་པར་འགྱུར་གྱི་གཞན་དག་ལ་ནི་མ་ཡིན་ནོ། །ཞེས་
པས་གསལ་བར་བསྟན་ཏེ། མ་རིག་པའི་བག་ཆགས་ཞེས་པས་ཤེས་སྒྲིབ་ཀྱི་མཚན་གཞི་
བསྟན་ཏེ་བདེན་འཛིན་གྱི་བག་ཆགས་སོ། །ཞེས་སོགས་ཀྱིས་དེའི་མཚན་ཉིད་བསྟན། ལུས་
ངག་གི་འཇུག་པ་ནི་དགྲ་བཅོམ་པ་རྣམས་ལའང་འདོད་ཆགས་ཀྱི་བག་ཆགས་ཀྱི་དབང་གིས་
ལུས་ཀྱི་གནས་ངན་ལེན་སྤྲེའུ་ལྟར་མཆོང་བ་དང་། ཞེ་སྡང་གི་བག་ཆགས་ཀྱི་དབང་གིས་ངག་
གི་གནས་ངན་ལེན་གཞན་ལ་རྨངས་མོ་ཟེར་བ་ལྟ་བུའོ། །ཡིད་ཀྱི་གནས་ངན་ལེན་ནི་ཤེས་བྱ་
- 1 39 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོངས་སུ་གཅོད་པའི་གེགས་ཞེས་པས་བསྟན་པ། ཤེས་བྱའི་གནས་རྟོགས་དཀའ་བ་ཕྲ་མོ་ལ་
བློ་མི་གསལ་བའི་ཆ་མོའུ་འགལ་གྱི་བུས་རང་གི་མ་འཇིག་རྟེན་གྱི་ཁམས་འོད་ཟེར་ཅན་གྱི་
ཞིང་དུ་སྐྱེས་པ་མངོན་ཤེས་ཀྱིས་རིང་དུ་བལྟས་ཀྱང་མ་ཤེས་པར་གསུངས་པ་ལྟ་བུའོ། །ཡང་
ཞེས་པས་ཆགས་སོགས་ཀྱི་བག་ཆགས་དེ་ཤེས་བྱ་ཡོངས་སུ་གཅོད་པའི་གེགས་སུ་ཡང་
བསྟན་ཏོ། །དེས་ན་བདེན་འཛིན་དང་དེས་བསྐྱེད་པའི་ཆགས་སོགས་ཀྱིས་བག་ཆགས་
འཇོག་བྱེད་བྱས་ནས་སེམས་སྟེང་དུ་བཞག་པའི་བག་ཆགས་དེ་ལ། བདེན་འཛིན་དང་ཆགས་
སོགས་རང་གི་རིགས་འདྲ་ཕྱི་མ་སྐྱེད་ནུས་ཀྱི་ཉོན་མོངས་པའི་ས་བོན་དེ་འདྲ་ལ་ཉོན་མོངས་ཀྱི་
བག་ཆགས་སུ་བཞག་པ་ཞིག་དང་། བདེན་འཛིན་གྱིས་བཞག་པའི་བག་ཆགས་ཕྲ་མོ་རྐྱེན་
དང་འཕྲད་ཀྱང་བདེན་འཛིན་གྱི་ཉོན་མོངས་མངོན་གྱུར་པ་སྐྱེད་མི་ནུས་ཤིང་། འཇུག་ཤེས་
དྲུག་ལ་རང་ཡུལ་གཟུགས་སོགས་བདེན་གྲུབ་ཏུ་སྣང་བའི་བདེན་སྣང་ཙམ་ཞིག་སྐྱེད་ནུས་པ་
ལ་ཉོན་མོངས་པའི་བག་ཆགས་སུ་བཞག་པ་ཞིག་དང་གཉིས་ཡོད་ལས་ཤེས་སྒྲིབ་ཏུ་འཇོག་
རྒྱུ་ནི་ཕྱི་མ་ཡིན་ནོ། །ཉོན་མོངས་པའི་ས་བོན་ཡིན་ན་ཉོན་སྒྲིབ་ཡིན་དགོས་ཀྱང་ཉོན་མོངས་
པའི་བག་ཆགས་ཡིན་ན་ཉོན་སྒྲིབ་ཡིན་མི་དགོས་ཏེ། དེ་ལ་ཤེས་སྒྲིབ་ཀྱང་ཡོད་པའི་ཕྱིར་རོ།།
དེས་ན། ཤེས་བྱ་ཐམས་ཅད་གཅིག་ཅར་དུ་མཁྱེན་པ་ལ་བར་དུ་གཅོད་བྱེད་ཀྱི་རིགས་སུ་
གནས་པའི་སྒྲིབ་པ་དེ་ཤེས་སྒྲིབ་ཀྱི་མཚན་ཉིད། ཤེས་སྒྲིབ་དང་ཐོགས་སྒྲིབ་དོན་གཅིག།
དབྱེ་ན་མངོན་གྱུར་དང་ས་བོན་གྱི་ཆ་གཉིས་ཡོད་པ་ལས། བདེན་འཛིན་ཟད་པར་སྤངས་པའི་
འཕགས་ པ་ སློབ་པའི་རྒྱུད་ལ་འབྱུང་བའི་སྒྲིབ་ པའི་ རིགས་གནས་གང་ཞིག་རང་ཡུལ་
གཟུགས་སོགས་བདེན་གྲུབ་ཏུ་སྣང་བའི་གཉིས་སྣང་འཁྲུལ་པའི་ཆ་ཤེས་སྒྲིབ་མངོན་གྱུར་གྱི་
འཇོག་བྱེད་དང༌། རང་རྒྱུ་བདེན་འཛིན་གྱིས་བཞག་ཅིང་རང་འབྲས་གཉིས་སྣང་འཁྲུལ་པའི་
ཉེར་ལེན་གང་ཞིག་བདེན་འཛིན་ཟད་པར་སྤངས་པའི་འཕགས་པ་སློབ་པའི་རྒྱུད་ལ་འབྱུང་
- 1
4 () -



-
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
བའི་སྒྲིབ་པའི་རིགས་གནས་དེ་ཤེས་སྒྲིབ་ས་བོན་གྱི་ཆའི་འཇོག་བྱེད་དོ། །ཤེས་སྒྲིབ་ཡིན་ན་
ལྷན་སྐྱེས་དང་སྒོམ་སྤང་ཡིན་པས་ཁྱབ་པས་དེ་ལ་ཀུན་བཏགས་དང་མཐོང་སྤང་གི་ཆ་མེད་
དོ༑ །ཤེས་སྒྲིབ་དང་ཤེས་པའི་གཞི་མཐུན་ཡོད་པར་བཤད་པ་འགའ་ཡོད་ཀྱང་། རིགས་སྨྲའི་
དབང་ཕྱུག་སྔ་མ་མང་པོ་ཞིག་མགྲིན་གཅིག་ཏུ་ཤེས་པར་གྱུར་པའི་ཤེས་སྒྲིབ་མེད་པར་
གསུངས་ཤིང་། ཉོན་མོངས་པ་ཅན་མ་ཡིན་པའི་མ་རིག་པ་ཞེས་བཤད་པའང་གནས་ལུགས་
ཕྲ་མོ་རྟོགས་པ་ལ་སྒྲིབ་བྱེད་ཡིན་པའི་ཆ་ནས་མ་རིག་པ་ཞེས་བརྗོད་ཀྱི་དེ་ཡིན་ན་དམིགས་
རྣམ་འཛིན་པའི་ཤེས་པ་ཡིན་མི་དགོས་སོ། །ཉོན་མོངས་པ་ཅན་མ་ཡིན་པའི་མ་རིག་པ་དེའི་
ངོ་བོ་ཇི་ལྟ་བུ་ཞེ་ན། འཇུག་པ་རང་འགྲེལ་ལས། གང་གིས་སེམས་ཀྱི་རྒྱུད་འབག་པར་བྱེད་
ཅིང་བསྒོ་བར་བྱེད་ལ། རྗེས་སུ་བགྲོད་པར་བྱེད་པ་དེ་ནི་བག་ཆགས་ཏེ། ཉོན་མོངས་པའི་
མུར་ཐུག་པ་དང༌། གོམས་པ་དང་རྩ་བ་དང་བག་ཆགས་ཞེས་བྱ་བ་ནི་རྣམ་གྲངས་སོ། །དེ་ནི་
ཟག་པ་མེད་པའི་ལམ་གྱིས་ཉོན་མོངས་པ་སྤངས་སུ་ཟིན་ཀྱང་ཉན་ཐོས་དང་རང་སངས་རྒྱས་
ཀྱིས་སྤངས་པར་མི་ནུས་ཏེ། ཏིལ་དང་མར་དང་མེ་ཏོག་ལ་སོགས་པ་བསལ་དུ་ཟིན་ཀྱང་།
བུམ་པ་དང་སྣམ་བུ་ལ་སོགས་པ་རྣམས་ལ་དེ་དང་ཕྲད་པས་ཡོན་ཏན་ཕྲ་མོ་དམིགས་པ་
བཞིན་ནོ། །ཞེས་གསུངས། ལུང་འདིས་ཉོན་མོངས་ཟད་པར་མ་སྤངས་བར་དུ་དེའི་བག་
ཆགས་སྤངས་པ་མེད་པར་བསྟན་ཏོ། །རྒྱུད་བླ་མར། འཁོར་གསུམ་རྣམ་པར་རྟོག་པ་གང༌།།
དེ་ནི་ཤེས་བྱའི་སྒྲིབ་པར་འདོད། །ཅེས་གསུངས་པའང་། འཁོར་གསུམ་རྣམ་པར་རྟོག་པའི་
བདེན་འཛིན་གྱི་བག་ཆགས་ཉིད་ཤེས་སྒྲིབ་ཡིན་པའི་དོན་ནོ། །
གསུམ་པ་ལ། ཉོན་སྒྲིབ་སྤོང་ཚུལ་ནི། ཐེག་དམན་གྱི་དབང་དུ་བྱས་ན་ཐེག་དམན་
གྱི་མཐོང་ལམ་སྡུག་བསྔལ་ཆོས་བཟོད་ནས་ཉོན་སྒྲིབ་སྤོང་བའི་མགོ་རྩོམ་ཞིང་ཐེག་དམན་
དགྲ་བཅོམ་ཐོབ་པ་དང་ཉོན་སྒྲིབ་སྤངས་པ་དུས་མཉམ། དེའང་ཉོན་སྒྲིབ་ཀུན་བཏགས་ཀྱི་ཆ་
，
E
- [ 4 1 -



L
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམས་མཐོང་ལམ་བར་ཆད་མེད་ལམ་གྱིས་སྤོང་། སྒོམ་སྤང་བདེན་འཛིན་ལྷན་སྐྱེས་ལ་སྐོར་
དགུར་ཕྱེ་བ་སྒོམ་ལམ་བར་ཆད་མེད་ལམ་སྐོར་དགུའི་ངོས་སྐལ་གྱི་སྤང་བྱར་བྱས་ནས་རིམ་
པར་སྤོང་བར་བྱེད། ཐེག་ཆེན་གྱི་དབང་དུ་བྱས་ན་ཐེག་ཆེན་མཐོང་ལམ་སྡུག་བསྔལ་ཆོས་
བཟོད་ནས་ཉོན་སྒྲིབ་སྤོང་བའི་མགོ་རྩོམ་ཞིང་ས་བརྒྱད་པ་ཐོབ་པའམ། ས་བརྒྱད་པའི་རྣམ་
གྲོལ་ལམ་དང་པོ་ཐོབ་པ་དང་ཉོན་སྒྲིབ་ཟད་པར་སྤངས་པ་དུས་མཉམ། མཐོང་སྤང་སྤོང་
ཚུལ་ཡང་། མཐོང་ལམ་བར་ཆད་མེད་ལམ་དེས་མཐོང་སྤང་གི་ཉོན་སྒྲིབ་ཀུན་བཏགས་
རྣམས་ཀྱི་ས་བོན་སྤོང་བའི་སྒོ་ནས་དེ་སྤོང་བར་བྱེད་དེ། སྦྱོར་ལམ་ཆོས་མཆོག་ཐ་མའི་ཡེ་
ཤེས་ལ་གནས་པའི་གང་ཟག་དེའི་རྒྱུད་ལ་ཐེག་ཆེན་མཐོང་ལམ་བར་ཆད་མེད་ལམ་སྐྱེ་བ་ལ་
མངོན་དུ་ཕྱོགས་པ་དང༌། མཐོང་སྤང་རྟོག་པའི་ས་བོན་རང་རྒྱུད་པ་འགག་པ་ལ་མངོན་དུ་
ཕྱོགས་པ་དུས་མཉམ། ཐེག་ཆེན་མཐོང་ལམ་བར་ཆད་མེད་ལམ་རང་རྒྱུད་ལ་སྐྱེས་ཟིན་པ་
དང་མཐོང་སྤང་རྟོག་པའི་ས་བོན་རང་རྒྱུད་ལ་སླར་སྐྱེ་མི་རུང་དུ་བྱས་པའི་ཚུལ་གྱིས་འགགས་
ཟིན་པ་དུས་མཉམ་པའི་སྒོ་ནས་སྤོང་བར་བྱེད། སྐད་ཅིག་གཉིས་པར་མཐོང་སྤང་སྤངས་པའི་
སྤང་བ་རང་གི་རྒྱུད་སྟེང་དུ་མངོན་དུ་བྱས་པ་དང་མཐོང་ལམ་རྣམ་གྲོལ་ལམ་ཐོབ་པ་དུས་
མཉམ་མོ། །ཐེག་ཆེན་མཐོང་ལམ་བར་ཆད་མེད་ལམ་པའི་རྒྱུད་ལ་མཐོང་སྤང་རྟོག་པའི་ས་
བོན་མེད་མོད། དེའི་རྒྱུད་ལ་སྒོམ་སྤང་གི་ས་བོན་ཡོད་དམ་ཞེ་ན། ཀུན་གཞི་ཁས་མི་ལེན་པའི་
རང་རྒྱུད་པ་དག་གི་ལུགས་ལ་མེད་དེ། དེའི་རྒྱུད་ཀྱི་ཡིད་ཀྱི་རྣམ་ཤེས་དེ་མཐོང་ལམ་པ་དེའི་
མཚན་གཞིར་འཇོག་ཅིང་དེ་ཟག་མེད་ཀྱི་ངོ་བོར་འགྱུར་ཟིན་ལ་དེའི་སྟེང་དུ་སྤང་བྱ་ལྷག་མའི་
ས་བོན་ཡོད་ན་དེ་ཟག་བཅས་སུ་ཐལ་བ་སོགས་ཀྱི་སྐྱོན་ཡོད་པའི་ཕྱིར། དེ་ལྟ་ནའང་སྤང་བྱ་
དེ་དག་རེ་ཞིག་སྐྱེ་བའི་རྐྱེན་མ་ཚང་བས་མ་སྐྱེས་པ་ཡིན་གྱི་གཉེན་པོས་སྐྱེ་མི་རུང་དུ་བྱས་པ་
མིན་པས་དེའི་ཚེ་དེའི་རྒྱུད་ལ་དེ་མེད་ཀྱང་སྤངས་པ་མིན་ནོ་ཞེས་བཞེད། ཀུན་གཞི་ཁས་ལེན་
- ] 4 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
པ་དག་གིས་ཀུན་གཞིའི་སྟེང་ན་སྒོམ་སྤང་གི་ས་བོན་ཡོད་པར་བཞེད། ཐལ་འགྱུར་བའི་
ལུགས་འདིར་དེའི་རྒྱུད་ཀྱི་ཡིད་ཀྱི་རྣམ་ཤེས་སོགས་ཟག་མེད་ཀྱི་ངོ་བོར་གྱུར་ཀྱང་། དེའི་ཕུང་
པོ་ལ་བརྟེན་ནས་བཏགས་པའི་ང་ཙམ་གྱིས་སྟེང་ན་སྤང་བྱ་ལྷག་མའི་ས་བོན་ཡོད་པར་བཞེད།
སྒོམ་སྤང་སྤོང་ཚུལ་ལ། ས་དང་པོའི་སྒོམ་ལམ་ཡོད་མེད་ལ་ལུགས་གཉིས་ཡོད་ལ། ཡོད་པའི་
དབང་དུ་བྱས་ན། སྒོམ་སྤང་ཆེན་པོའི་ཆེན་པོ་ལ་ཕྲ་རགས་གཉིས་སུ་ཕྱེ་བའི་རགས་པའི་
དངོས་གཉིས་ས་དང་པོའི་སྒོམ་ལམ་བར་ཆད་མེད་ལམ་དང་། ཆེན་པོའི་ཕྲ་བའི་དངོས་གཉེན་
ས་གཉིས་པའི་བར་ཆད་མེད་ལམ་སྦྱོར། ཆེན་པོའི་འབྲིང་ནས་འབྲིང་གི་ཆུང་ངུ་བཅས་པའི་
བར་ས་གསུམ་པའི་བར་ཆད་མེད་ལམ་ནས་ས་བདུན་པའི་བར་ཆད་མེད་ལམ་གྱི་བར་གྱི་
ངོས་སྐལ་གྱི་སྤང་བྱར་རིམ་པར་སྦྱོར། ཆུང་ངུ་སྐོར་གསུམ་གཅིག་ཅར་དུ་སྤོང་བར་བཞེད་
ཅིང་། སྤོང་ཚུལ་ལུགས་མང་ཡང་གཙོ་བོ་ནི། དེ་གསུམ་ས་བདུན་པའི་ཐ་མའི་བར་ཆད་མེད་
ལམ་གྱིས་སྤོང་ཞིང་། དེ་སྤངས་པའི་རྣམ་གྲོལ་ལམ་ཐོབ་པ་དང་ས་བརྒྱད་པ་ཐོབ་པ་དུས་
མཉམ་དང་། ས་བརྒྱད་པའི་ཡེ་ཤེས་ལ་ཉོན་སྒྲིབ་ཀྱིས་དག་པའི་ཡེ་ཤེས་ཀྱིས་ཁྱབ་སྟེ།
འཇུག་པ་ལས། ཆགས་པ་མེད་པའི་བློ་ནི་སྐྱོན་རྣམས་དག་དང་ལྷན་ཅིག་མི་གནས་ཕྱིར། །ས་
བརྒྱད་པ་ལ་དྲི་མ་དེ་དག་རྩ་བཅས་ཉེ་བར་ཞི་འགྱུར་ཞིང་། །ཉོན་མོངས་ཟད་ཅིང་ས་གསུམ་
བླ་མར་གྱུར་ཀྱང་། ཞེས་གསུངས་པའི་དགོངས་པ་ཡིན་པའི་ཕྱིར་ཞེས་བཞེད་པ་ཞིག་དང་།
ཡང་། ས་བརྒྱད་པའི་ཡེ་ཤེས་ལ་སྒོམ་སྤང་ཉོན་མོངས་ཆུང་ངུ་སྐོར་གསུམ་གྱི་དངོས་གཉེན་དུ་
གྱུར་པའི་ས་བརྒྱད་པའི་བར་ཆད་མེད་ལམ་དང་པོ་དང་། དེས་དྲངས་པའི་ཉོན་སྒྲིབ་ཟད་པར་
སྤངས་པའི་རྣམ་གྲོལ་ལམ་དང་། ཡང་ཤེས་སྒྲིབ་ཆེན་པོའི་དངོས་གཉེན་དུ་གྱུར་པའི་ས་
བརྒྱད་པའི་བར་ཆད་མེད་ལམ་སོགས་ཀྱང་ཡོད་དེ། ས་བདུན་པ་མན་ཆད་དུ་བསྐལ་པ་
འབུམ་ལ་སྤོང་མི་ནུས་པའང་ས་འདིར་ཡུད་ཙམ་ལ་སྤོང་ནུས་པར་གསུངས་པའི་ཕྱིར་དང༌། །
5
-
- ]
4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གོང་དུ་དྲངས་པའི་འཇུག་པའི་ལུང་གིས་ཀྱང་ས་བརྒྱད་པའི་གནས་སྐབས་སུ་བདེན་འཛིན་
ས་བོན་དང་བཅས་པ་ཟད་པར་བསྟན་པའི་ཕྱིར་ཞེས་བཞེད་པ་ཞིག་དང་གཉིས་ཡོད། ཤེས་
སྒྲིབ་སྤོང་ཚུལ་ལ། ཤེས་སྒྲིབ་ཆེ་འབྲིང་ཆུང་གསུམ་དང་ཆུང་ངུ་ལའང་ཕྲ་རགས་གཉིས་ཏེ་
སྐོར་བཞི་ལས་མི་འབྱེད་ལ། དེ་དག་སྤོང་ཚུལ་ཡང་། ཤེས་སྒྲིབ་ཆེན་པོ་དེ་ས་བརྒྱད་པའི་
དངོས་གཉེན་བར་ཆད་མེད་ལམ་གྱིས་སྤོང་། འབྲིང་དེ་ས་དགུ་པའི་བར་ཆད་མེད་ལམ་གྱིས་
སྤོང་། ཆུང་ངུའི་རགས་པ་དེ་ས་བཅུ་པའི་ཐོག་མའི་བར་ཆད་མེད་ལམ་གྱིས་སྤོང་། ཤེས་སྒྲིབ་
ཆུང་ངུའི་ཕྲ་བ་དེ་རྒྱུན་མཐའི་བར་ཆད་མེད་ལམ་གྱིས་སྤོང་བ་ཡིན་ནོ། །བར་ཆད་མེད་ལམ་དེ་
དག་གིས་དྲངས་པའི་རྣམ་གྲོལ་ལམ་རེ་ཡོད་པའང་ཤུགས་ཀྱིས་ཤེས་སླ། རྒྱུན་མཐའི་བར་
ཆད་མེད་ལམ་གྱིས་དྲངས་པའི་རྣམ་གྲོལ་ལམ་ནི་ཐེག་ཆེན་མི་སློབ་ལམ་ཡིན་ནོ། །དེ་དག་ནི་
ཐེག་ཆེན་རིགས་ངེས་ཀྱི་དབང་དུ་བྱས་པ་ཡིན་ལ། ཚུལ་དེ་རང་རྒྱུད་པ་སོགས་དང་མི་འདྲ་སྟེ།
རྣལ་འབྱོར་སྤྱོད་པའི་དབུ་མ་རང་རྒྱུད་པའི་ལུགས་ལ། སྒྲིབ་པ་གཉིས་ཀ་ཀུན་བཏགས་ཀྱི་ཆ་
ས་བོན་ དང་ བཅས་ པ་ ཐེག་ཆེན་མཐོང་ ལམ་ བར་ ཆད་ མེད་ ལམ་ གྱིས་ མྱོང་ ཞིང་ སྒྲིབ་
གཉིས་ལྷན་སྐྱེས་ཀྱི་ཆ་ལ་སྐོར་དགུར་ཕྱེ་ནས་སྒོམ་ལམ་བར་ཆད་མེད་ལམ་སྐོར་དགུ་སོགས་
ཀྱིས་རིམ་གྱིས་སྤོང་ཞིང་། མཐར་རྒྱུན་མཐའི་བར་ཆད་མེད་ལམ་གྱི་རང་གི་ངོས་སྐལ་གྱི་སྤང་
བྱའི་ སྒྲིབ་ གཉིས་ ཕྲ་མོ་ གཅིག་ཅར་དུ་ སྤངས་ནས་ འཚང་རྒྱ་བར་འདོད་དེ་ ཐེག་ ཆེན་
རིགས་ངེས་ཀྱིས་སྤངས་བྱ་སྤོང་ཚུལ་ལོ། །སློབ་དཔོན་ལེགས་ལྡན་འབྱེད་ཀྱིས་ཐེག་ཆེན་རིས་
ངེས་ས་བརྒྱད་པ་ཐོབ་ཚེ་ཉོན་སྒྲིབ་ཟད་པར་སྤངས་པར་རྟོག་གེ་འབར་བ་ལས་བཤད་པས་སྔ་
མ་དང་མི་འདྲ་ལ། ཉོན་སྒྲིབ་མ་ཟད་པར་ཤེས་སྒྲིབ་སྤོང་བའི་མགོ་མི་རྩོམ་པར་བཞེད་པས་
ཐལ་འགྱུར་བ་དང་ཡང་མི་འདྲའོ། །ཉན་རང་དགྲ་བཅོམ་ཐེག་ཆེན་ལམ་དུ་ཞུགས་པའི་ཚེ་
ཉོན་སྒྲིབ་ནི་སྔར་ནས་སྤང་ཟིན། ཤེས་སྒྲིབ་ནི་ཐལ་འགྱུར་བའི་ལུགས་འདིར་ས་བརྒྱད་པ་མ་
-
-
• I 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ཐོབ་བར་སྤོང་མི་ནུས་པར་བཞེད་པས། ས་བདུན་པ་མན་ཆད་དུ་སྤང་བྱ་གང་ཡང་སྤོང་རྒྱུ་
མེད་དམ་ཞེ་ན། ཉན་རང་དགྲ་བཅོམ་ཐེག་ཆེན་ལམ་དུ་ཞུགས་པའི་ཚེ་ས་བདུན་པ་མན་ཆད་
དུ་རྗེས་ཐོབ་ཏུ་བསོད་ནམས་ཀྱི་ཚོགས་ལ་གཙོ་བོར་སློབ་ཅིང་། ཡེ་ཤེས་ཀྱི་ཚོགས་ནུས་ལྡན་
དུ་བྱ་བའི་ཕྱིར་མཉམ་གཞག་ཏུ་སྟོང་ཉིད་ལ་རྩེ་གཅིག་ཏུ་མཉམ་པར་འཇོག་པ་སོགས་ཚོགས་
གཉིས་ཀྱི་ཉམས་ལེན་ལ་སྤེལ་མར་སློབ་པ་ཡིན་ལ། དེ་འདྲའི་མཉམ་གཞག་ཡེ་ཤེས་ལ་བར་
ཆད་མེད་ལམ་དང་རྣམ་གྲོལ་ལམ་གྱི་ཁྱད་པར་མི་འཇོག་སྟེ། དེ་འདྲའི་ཐ་སྙད་ནི་སྤང་བྱ་སྤོང་
ཚུལ་གྱིས་ཡིན་ན་དེ་འདྲའི་ས་བདུན་པ་མན་ཆད་དུ་སྤང་བྱ་གང་གིའང་ས་བོན་སྤོང་རྒྱུ་མེད་
པའི་ཕྱིར། དཔེར་ན་ཐེག་དམན་དགྲ་བཅོམ་ཐེག་ཆེན་ལམ་དུ་ཞུགས་པའི་ཚོགས་སྦྱོར་གྱི་
གནས་སྐབས་བཞིན་ནོ། །དེ་ལྟར་ཚོགས་གཉིས་ལ་བསླབས་པས་དེ་གཉིས་གོང་ནས་གོང་དུ་
འཕེལ་བའི་ནུས་པའི་ཁྱད་པར་གྱིས་ལམ་གོང་མར་འཕོ་བའི་འགལ་རྐྱེན་བསལ་ཞིང་མཐུན་
རྐྱེན་ཚང་བའི་ཚད་རེར་སླེབས་པ་ན་དེའི་སྟོབས་ཀྱིས་ཚོགས་ལམ་ནས་སྦྱོར་ལམ་དང་། སྦྱོར་
ལམ་ཡང་དྲོད་སོགས་བཞི་དང་། དེ་ནས་ས་དང་པོ་སོགས་སུ་རིམ་གྱིས་འཕོ་བ་དང་ས་གོང་
མ་གོང་མའི་ཡོན་ཏན་བརྒྱ་ཕྲག་བཅུ་གཉིས་སོགས་ཀྱང་རིམ་གྱིས་མངོན་དུ་བྱེད་པའི་ཁྱད་
པར་ཆེས་འཐད་པ་ཡིན་ནོ་ཞེས་བཞེད་དེ་འདི་ནི་ཡོངས་སུ་གྲགས་པའི་ལེགས་བཤད་དོ།།
ཡང་ ལུགས་ གཅིག་ ལ་ མདོ་ དགོངས་ འགྲེལ་ ལས་ བཤད་ པའི་ ས་ བཅུའི་ ངོས་ སྐལ་ གྱི་
ཀུན་རྨོངས་ཉི་ཤུ་དང་གནས་ངན་ལེན་བཅུ་གཅིག་ཡོད་པར་གསུངས་པ་རྣམས་དང་། ས་གོང་
མ་གོང་མའི་རྗེས་ཐོབ་ཏུ་ཡོན་ཏན་བརྒྱ་ཕྲག་བཅུ་གཉིས་སོགས་ཐོབ་པ་ལ་གེགས་བྱེད་ཀྱི་
སྒྲིབ་པ་རྣམས་སྤོང་བའི་བར་ཆད་མེད་ལམ་སོགས་ཡོད་པར་བཞེད་པའང་ཡོད་དོ། །དམན་
ལམ་སྔོན་དུ་སོང་མ་སོང་གང་ལྟར་ཡང་ས་བརྒྱད་པ་མ་ཐོབ་པར་ཤེས་སྒྲིབ་མི་སྤོང་སྟེ། ཤེས་
སྒྲིབ་སྤོང་བ་ལ་གྲངས་མེད་གཉིས་སུ་བསགས་པའི་བསོད་ནམས་ཀྱི་ཚོགས་དངོས་སམ་དེའི་
- 1
4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོད་ཐུབ་ཀྱི་བསོད་ནམས་ཀྱི་ཚོགས་གང་རུང་གྲོགས་སུ་མེད་ན། གཉེན་པོ་སྟོང་ཉིད་རྟོགས་
པའི་ཤེས་རབ་དེ་རྐྱང་པའམ། ཐབས་ཀྱི་རྣམ་པ་དེ་དག་རྫོགས་པར་མ་ཚང་བས་ནི་ཤེས་སྒྲིབ་
སྤོང་མི་ནུས་པའི་ཕྱིར་རོ། །དེས་ན་ཤེས་སྒྲིབ་སྤོང་བ་ལ་ཆོས་ཀྱི་བདག་མེད་རྫོགས་པར་སྒོམ་
པའི་ཤེས་རབ་དང་ཐེག་པ་ཆེན་པོའི་ཐབས་ཀྱི་ཆ་བསམ་གྱིས་མི་ཁྱབ་པ་གཉིས་ཟུང་དུ་
འབྲེལ་བ་ཞིག་དགོས་སོ། །འཇུག་པ་ལས། ཤེས་བྱའི་བུད་ཤིང་མ་ལུས་སྲེག་པའི་མེའི།།
འོད་འབྱུང་ཕྱིར་ན་ས་ནི་གསུམ་པ་འདི། །ཞེས་པ་ནི། ཤེས་སྒྲིབ་སྲེག་པའི་ཡེ་ཤེས་ཀྱི་མེ་
དངོས་དག་ས་ནས་འབྱུང་བའི་སྔ་ལྟས་ཀྱི་མེ་འོད་ས་གསུམ་པ་ནས་འབྱུང་བའི་དོན་ཏོ། །རང་
རྒྱུད་པ་མན་ཆད་ཀྱི་ལུགས་ཀྱི་སྒྲིབ་གཉིས་ངོས་འཛིན་ཚུལ་དང་སྤང་བྱ་སྤོང་ཚུལ་སོགས་ཀྱི་
ཁྱད་པར་དུ་མ་ཡོད་པ་རྣམས་གཞན་ལས་ཤེས་པར་བྱའོ། །
གསུམ་པ་སྟོང་ཉིད་སྒྲུབ་པའི་ རིགས་པ་རྒྱས་པར་བཤད་པ་ལ་གཉིས། སྤྱིར་
བསྟན་ པ། སོ་ སོར་ བཤད་ པའོ། །དང་ པོ་ནི། འདིར་བདག་མེད་ པའི་ ལྟ་ བ་ གཏན་ ལ་
འབེབས་ཚུལ་དང་། དེ་བསྒོམས་པའི་རིམ་པ་སོ་སོར་མ་ཕྱེ་བར་ཕྱོགས་གཅིག་ཏུ་འཆད་པ་ལ་
གཉིས། བདག་མེད་སྒོམ་པ་ལ་འཇུག་རིམ་བསླབ་བཏུས་ལྟར་བཤད་པ། དགག་བྱའི་བདག་
དང་བདག་འཛིན་སོགས་ངོས་གཟུང་བའོ། །དང་པོ་ནི། བསླབ་བཏུས་ལས། བཟོད་བྱ་ཐོས་
པ་བཙལ་བར་བྱ། །དེ་ནས་ནགས་སུ་གནས་པར་བྱ། །མཉམ་པར་བཞག་ལ་བརྩོན་བྱ་ཞིང་།།
མི་སྡུག་ལ་སོགས་བསྒོམ་པར་བྱ། །ཞེས་གསུངས་ལ། དེའི་དོན་འཆད་པ་ལ། མདོར་བསྟན་
པ་ནི། ཡང་དེ་ཉིད་ལས། དེ་ལ་ཐོག་མར་རེ་ཞིག་བཟོད་པར་བྱའོ། །མི་བཟོད་པ་ནི་སྐྱོ་བ་ལ་
བསྲན་མི་ནུས་པའི་ཕྱིར་ཐོས་པ་ལ་སོགས་པ་ལ་བརྩོན་པ་ཉམས་པར་འགྱུར་ཞིང་། ཞེས་པ་
ནས། བསྟན་པའི་ཚིག་གོ །ཞེས་ པའི་བར་གསུངས། དེ་ རྒྱས་པར་བཤད་པ་ནི། དེ་ཉིད་
ལས། དེ་ལ་བཟོད་པ་ནི་ཆོས་ཡང་དག་པར་སྡུད་པའི་མདོ་ལས། སྡུག་བསྔལ་དང་དུ་ལེན་
- 1 4 (5 -



འོནr
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡ །
པའི་བཟོད་པ་དང་ཞེས་པ་ནས། འདི་ནི་གཏི་མུག་སྦྱོང་བ་མདོར་བསྡུས་པའོ། །ཞེས་པའི་
བར་གྱིས་བཟོད་པ་སོགས་སོ་སོའི་དོན་མདོའི་ལུང་དུ་མས་བསྒྲུབས་པར་མཛད་དོ། །དེ་དག་
གི་དོན་འདིར་སྐབས་དོན་དང་སྦྱར་ནས་མདོ་ཙམ་སྨོས་ན། བཟོད་པ་ནི་སྟོང་ཉིད་ཀྱི་དོན་ཐོས་
པའི་དོན་དུ་དཀའ་སྤྱད་སོགས་བཟོད་པ་དང༌། ཐོས་པ་བཙལ་བ་ནི། སྟོང་ཉིད་ཀྱི་གཏམ་
ཚོལ་བ་ལ་བརྩོན་འགྲུས་རྩོམ་པ་དང་། དེའང་ཐོས་པ་ཙམ་གྱིས་མི་ཆོག་པར་རྩེ་གཅིག་ཏུ་
སྒོམ་དགོས་ཤིང་ད་ནི་བསྲིང་བ་གཉིས་ལྡན་གྱི་སྒོ་ནས་སེམས་མཉམ་པར་བཞག་པས་འགྲུབ་
ལ་མཉམ་པར་བཞག་པའི་དགོས་པའང་ཉོན་མོངས་སྤོང་བ་ཡིན་པས། ཐོག་མར་ཉོན་མོངས་
མགོ་གནོན་གྱི་གཉེན་པོར་བསམ་གཏན་སྒོམ་པ་ལ། འདོད་ཆགས་ཀྱི་གཉེན་པོར་མི་སྡུག་པ་
དང༌། ཞེ་སྡང་གི་གཉེན་པོར་བྱམས་པ་དང་། གཏི་མུག་གི་གཉེན་པོར་རྟེན་འབྲེལ་སྒོམ་པའི་
ཚུལ་རྣམས་བསྟན་ཏོ། །དེ་ནས་ཉོན་མོངས་པའི་ས་བོན་དྲུངས་འབྱིན་གྱི་གཉེན་པོར་བདག་
མེད་རྟོགས་པའི་ཤེས་རབ་བསྐྱེད་པ་ལ། དྲན་པ་ཉེར་བཞག་བཞིའི་སྒོ་ནས་བདག་མེད་སྒོམ་
ཚུལ་ནི། ཡང་དེ་ཉིད་ལས། དེ་ལྟར་སེམས་ལས་སུ་རུང་ནས་དྲན་པ་ཉེ་བར་བཞག་པ་ལ་
འཇུག་སྟེ། ཞེས་པ་དང་། དྲན་པ་ཉེ་བར་བཞག་པ་བཤད་ཟིན་ཏེ། །ཞེས་པའི་བར་གྱིས་ལུས་
དྲན་པ་ཉེར་བཞག་སོགས་སོ་སོའི་དོན་རྣམས་ཆོས་ཡང་དག་པར་སྡུད་པའི་ལུང་སོགས་ཀྱིས་
རྒྱས་པར་བསྒྲུབས་ནས་གསུངས་སོ། །ཡང་དེ་ཉིད་ལས། དེ་ལྟར་སེམས་འོས་སུ་གྱུར་ནས་
སྟོང་པ་ཉིད་ལ་འཇུག་པར་བྱ་སྟེ། ཞེས་སོགས་ཀྱིས་ཁམས་དྲུག་དང་། རེག་པའི་སྐྱེ་མཆེད་
དྲུག་དང་། ཡིད་ཀྱི་ཉེ་བར་རྒྱུ་བའི་ཚོར་བ་བཅོ་བརྒྱད་ཀྱི་སྒོ་ནས་བདག་མེད་སྒོམ་ཚུལ་ཡབ་
སྲས་མཇལ་བའི་མདོ་སོགས་དྲངས་ནས་རྒྱས་པར་གསུངས་སོ། །དེ་ལྟར་བདག་མེད་སྒོམ་
ཚུལ་སྔ་ཕྱི་གཉིས་ཀྱིས་བསྟན་པའི་བདག་མེད་ཀྱང༌། བསླབ་བཏུས་ཟིན་བྲིས་ལས་སྔ་མ་
གང་ཟག་གི་བདག་མེད་དང་། ཕྱི་མ་ཆོས་ཀྱི་བདག་མེད་དང་སྦྱར་ནས་གསུངས་ལ། ཤེར་
- 1 4 7 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལེའི་ཟིན་བྲིས་ལས་དྲན་པ་ཉེར་བཞག་སྟོན་པའི་མདོས་ཀྱང་བདག་མེད་གཉིས་ཀ་སྟོན་པར་
གསུངས་སོ། །འདིར་སྤྱོད་འཇུག་རྩ་བའི་དགོངས་པ་ལྟར་ན། སོ་དང་སྐྲ་སེན། སོགས་ཀྱིས་
ཁམས་དྲུག་གི་སྒོ་ནས་གང་ཟག་གི་བདག་མེད་དང་། ལུས་ནི་རྐང་པ། སོགས་ཀྱིས་དྲན་པ་
ཉེར་བཞག་བཞིའི་སྒོ་ནས་ཆོས་ཀྱི་བདག་མེད་སྒོམ་པ་བསྟན་ཞིང་འགྲེལ་པ་དག་ལས་ཀྱང་དེ་
ལྟར་བཤད་དོ། །དེ་དག་ནི་ཕན་ཚུན་མཚོན་པ་ཡིན་པས་མི་འགལ་ཏེ། གང་ཟག་གི་གདགས་
གཞི་ཁམས་དྲུག་སོགས་དང་། ལུས་ཚོར་སོགས་བདེན་པར་མེད་པ་ཆོས་ཀྱི་བདག་མེད་དང་།
བཏགས་ཆོས་གང་ཟག་བདེན་པར་མེད་པ་གང་ཟག་གི་བདག་མེད་ཡིན་པས་གང་ལ་སྦྱར་
ཀྱང་ཆོག་གོ །གོང་གི་གང་ཟག་གི་བདག་མེད་ཀྱང་གང་ཟག་གི་བདག་མེད་ཕྲ་མོ་ཡིན་པར་
བསླབ་བཏུས་ཀྱི་ལུང་གི་ཤེས་བྱེད་བཅས་ཟིན་བྲིས་ལས་སོ། །དེ་དག་ནི་མདོ་ཙམ་སྟེ་རྒྱས་
པར་ན། བཟོད་བྱ་ཐོས་པ་བཙལ་བར་བྱ། །སོགས་ཀྱིས་གཙོ་བོར་དེ་ཁོ་ན་ཉིད་ཀྱི་དོན་མང་
དུ་ཐོས་པ་བཙལ་ནས། དེ་བསྒོམས་པས་རང་རྒྱུད་ཀྱི་ཉོན་མོངས་སྤོང་ཚུལ་བསྟན་ཏེ། མང་
ཐོས་ཀྱི་མི་མཐུན་ཕྱོགས་སེལ་བའི་བཟོད་པ། དེའི་མཐུན་ཕྱོགས་སྒྲུབ་པའི་བརྩོན་འགྲུས།
ཉོན་མོངས་པའི་གཉེན་པོའི་རང་བཞིན་གྱིས་བསམ་གཏན་དང་ཤེས་རབ་གཉིས་ཏེ་བཞི་
དང༌། དེ་དག་རེ་རེ་ལའང་དོན་ཚན་མང་དུ་ཕྱེ་ནས་མདོའི་ལུང་གིས་བསྒྲུབས་པ་རྣམས། སྤྱོད་
འཇུག་གི་བཟོད་པ་སོགས་ཀྱི་ལེའུ་བཞི་དང་ཅི་རིགས་སྦྱར་དུ་ཡོད་ལ། འདིར་ཡང་ཤེར་ལེའི་
སྐབས་ཙམ་བསླབ་སྤྱོད་ཕན་ཚུན་སྦྱར་ནས་བཤད་ན་ལེགས་པར་མངོན་ནོ། ། །
གཉིས་པ་ནི། འོ་ན་འདིར་བདག་མེད་གཏན་ལ་འབེབས་པ་ལ། གང་ཟག་དང་
ཆོས་ཀྱི་སྟེང་དུ་འགོག་རྒྱུའི་བདག་དང་། བདག་འཛིན་དང༌། དེ་དག་བཀག་པའི་བདག་མེད་
པ་རྣམས་ཇི་ལྟ་བུ་ཞེ་ན། བཤད་པར་བྱ་སྟེ། ཆོས་གང་ལའང་རྟོག་པའི་དབང་གིས་བཞག་
ཙམ་མ་ ཡིན་པར་ རང་ངོས་ནས་གྲུབ་པར་འཛིན་པ་ནི་བདེན་འཛིན་ལྷན་སྐྱེས་ཡིན་ལ།
- 1 48 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
བདེན་འཛིན་ལྷན་སྐྱེད་དེའི་ཞེན་ཡུལ་ལམ་འཛིན་སྟངས་ཀྱི་ཡུལ་དེ་ལ་དགག་བྱའི་བདག་
གམ་རང་བཞིན་ཞེས་བྱ་ལ། དེ་ཉིད་གང་ཟག་གི་སྟེང་དུ་གྲུབ་པ་གང་ཟག་གི་བདག་དང༌།
གང་ཟག་གི་གདགས་གཞིའི་ཕུང་སོགས་ཆོས་ཀྱི་སྟེང་དུ་གྲུབ་པ་ཆོས་ཀྱི་བདག་ཡིན་ལ། དེ་
འདྲའི་དགག་བྱའི་བདག་དེ་གང་ཟག་གི་སྟེང་དུ་མེད་པ་གང་ཟག་གི་བདག་མེད་དང་། ཆོས་
ཀྱི་སྟེང་དུ་མེད་པ་ཆོས་ཀྱི་བདག་མེད་དུ་འཇོག་སྟེ། བཞི་བརྒྱ་པའི་འགྲེལ་པར། དེ་ལ་བདག་
ཅེས་བྱ་བ་ནི། གང་ཞིག་དངོས་པོ་རྣམས་ཀྱི་གཞན་ལ་རག་མ་ལས་པའི་ངོ་བོ་རང་བཞིན་ཏེ།
དེ་མེད་པ་ནི་བདག་མེད་པའོ། །དེ་ནི་ཆོས་དང་གང་ཟག་གི་དབྱེ་བས་གཉིས་སུ་རྟོགས་ཏེ།
ཆོས་ཀྱི་བདག་མེད་པ་དང་གང་ཟག་གི་བདག་མེད་པ་ཞེས་བྱའོ། །ཞེས་གསུངས། དེ་ནི་ཆོས་
རྣམས་རྟོག་པས་བཞག་པ་ལ་མ་ལྟོས་པའམ་རག་མ་ལས་པའི་རང་བཞིན་དེ་དགག་བྱ་ཡིན།
ཞེས་པའོ། །ལུང་འདིས་དེ་འདྲའི་དགག་བྱ་དེ་གང་ཟག་དང་ཆོས་ཀྱི་སྟེང་དུ་གྲུབ་པར་འཛིན་
པ་བདག་འཛིན་གཉིས་ཡིན་པར་ཤུགས་ཀྱིས་བསྟན་ཏོ། །དེས་ན་གང་ཟག་རང་བཞིན་གྱིས་
གྲུབ་པ་གང་ཟག་གི་བདག་དང་། གང་ཟག་རང་བཞིན་གྱིས་གྲུབ་པར་འཛིན་པ་གང་ཟག་གི་
བདག་འཛིན་དང་། གང་ཟག་རང་བཞིན་གྱིས་གྲུབ་པས་སྟོང་པ་གང་ཟག་གི་བདག་མེད་
ཡིན་ལ། དེ་བཞིན་དུ་ཆོས་རང་བཞིན་གྱིས་གྲུབ་པ་ཆོས་ཀྱི་བདག་དང་ཆོས་རང་བཞིན་གྱིས་
གྲུབ་པར་འཛིན་པ་ཆོས་ཀྱི་བདག་འཛིན་དང༌། ཆོས་རང་བཞིན་གྱིས་གྲུབ་པས་སྟོང་པ་ཆོས་
ཀྱི་བདག་མེད་དོ། །འདིའི་གོང་འོག་ཏུ་གང་ཟག་དང་ཆོས་ཞེས་པའི་གང་ཟག་ནི། རང་གི་
གདགས་གཞིའི་ཕུང་པོ་ལ་བརྟེན་ནས་བཏགས་པའི་གང་ཟག་ལྷས་བྱིན་ལྟ་བུ་དང་། ཆོས་
ཞེས་པ་ནི་ཆོས་དང་གང་ཟག་གཉིས་སུ་ཕྱེ་བའི་ཆོས་གང་ཟག་གི་གདགས་གཞིར་གྱུར་པ་
ལྷས་བྱིན་གྱི་མིག་རྣ་ལྟ་བུའི་ཕུང་སོགས་ཀྱི་ཆོས་ལ་གོ་བར་བྱའོ། །དེ་ལ་བདག་འཛིན་གཉིས་
ཀྱི་ཞེན་ཡུལ་གྱི་བདག་གཉིས་ནི་རི་བོ་གི་རྭ་ལྟར་ཐ་སྙད་དུའང་མེད་ལ། བདག་འཛིན་གཉིས་
- | 49 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་དམིགས་ཡུལ་ནི་གང་ཟག་དང་ཆོས་གཉིས་ཡིན་པས་དེ་གཉིས་དང༌། བདག་འཛིན་
གཉིས་དང་། བདག་མེད་གཉིས་སོགས་ནི་ཐ་སྙད་དུ་ཡོད་དོ། །དེ་ཡང་རང་རྒྱུད་པས་བདག་
འཛིན་གཉིས་འཛིན་སྟངས་ཀྱི་སྒོ་ནས་འབྱེད་ཀྱི་དམིགས་ཡུལ་གྱི་སྒོ་ནས་མི་འབྱེད་དེ། གང་
ཟག་ལ་དམིགས་ནས་རང་རྐྱ་ཐུབ་པའི་རྫས་ཡོད་དུ་འཛིན་པ་གང་ཟག་གི་བདག་འཛིན་དང་།
དེ་ལ་དམིགས་ནས་བདེན་གྲུབ་ཏུ་འཛིན་པ་ཆོས་ཀྱི་བདག་འཛིན་དུ་འཇོག་པའི་ཕྱིར། ཐལ་
འགྱུར་བས་བདག་འཛིན་གཉིས་དམིགས་ཡུལ་གྱི་སྒོ་ནས་འབྱེད་ཀྱི་འཛིན་སྟངས་ཀྱི་སྒོ་ནས་
མི་འབྱེད་དེ། གང་ཟག་ལ་དམིགས་ནས་རང་བཞིན་གྱིས་གྲུབ་པར་འཛིན་པ་གང་ཟག་གི་
བདག་འཛིན་དང༌། ཆོས་ལ་དམིགས་ནས་རང་བཞིན་གྱིས་གྲུབ་པར་འཛིན་པ་ཆོས་ཀྱི་
བདག་འཛིན་དུ་འཇོག་པའི་ཕྱིར། དེ་བཞིན་དུ། རང་རྒྱུད་པས་བདག་མེད་གཉིས་དགག་
བྱའི་སྒོ་ནས་འབྱེད་ཀྱི་སྟོང་གཞིའི་སྒོ་ནས་མི་འབྱེད་དེ། གང་ཟག་གི་སྟེང་དུ་རང་རྐྱ་ཐུབ་པའི་
རྫས་ཡོད་བཀག་པ་གང་ཟག་གི་བདག་མེད་དང༌། གང་ཟག་སོགས་ཀྱི་སྟེང་དུ་བདེན་གྲུབ་
བཀག་པ་ཆོས་ཀྱི་བདག་མེད་དུ་འཇོག་པའི་ཕྱིར། ཐལ་འགྱུར་པས་བདག་མེད་གཉིས་སྟོང་
གཞིའི་སྒོ་ནས་འབྱེད་ཀྱི་དགག་བྱའི་སྒོ་ནས་མི་འབྱེད་དེ། གང་ཟག་རང་བཞིན་གྱིས་གྲུབ་
པས་སྟོང་པ་གང་ཟག་གི་བདག་མེད་དང་། ཆོས་རང་བཞིན་གྱིས་གྲུབ་པས་སྟོང་པ་ཆོས་ཀྱི་
བདག་མེད་དུ་བཞེད་པའི་ཕྱིར། དེའང་རང་རྒྱུད་པ་ལྟར་ན་དགག་བྱའི་བདག་གཉིས་ལ་ཕྲ་
རགས་ཀྱི་ཁྱད་པར་ཡོད་ལ་དེའི་ཕྱིར་བདག་འཛིན་གཉིས་ལའང་ཕྲ་རགས་ཀྱི་ཁྱད་པར་ཡོད་
ཅིང་། ཐལ་འགྱུར་བའི་ལུགས་ལ་རང་མཚན་གྱིས་གྲུབ་པ་དགག་བྱའི་བདག་ཕྲ་མོར་འཇོག་
པས་དགག་བྱའི་བདག་གཉིས་ལ་ཕྲ་རགས་ཀྱི་ཁྱད་པར་མེད་ལ། དེའི་ཕྱིར་བདག་འཛིན་
གཉིས་ལའང་ཕྲ་རགས་ཀྱི་ཁྱད་པར་མེད་དོ། །སྤྱིར་བདག་མེད་ཕྲ་རགས་ཀྱི་འཇོག་ཚུལ་ལ།
གང་ཟག་རྟག་གཅིག་རང་བཞིན་ཅན་དུ་གྲུབ་པས་སྟོང་པ་གང་ཟག་གི་བདག་མེད་རགས་པ་
- 1
5 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། དོ༡༡
དང༌། གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་གང་ཟག་གི་བདག་མེད་ཕྲ་མོར་
འཇོག་པ་ཙམ་ལ་རང་རྒྱུད་པ་མན་ཆད་ཀྱི་རང་སྡེ་རྣམས་འདྲ། འོན་ཀྱང་གནས་མ་བུ་སོགས་
ཀྱིས་དེ་འདྲའི་གང་ཟག་གི་བདག་མེད་ཕྲ་མོ་མི་འདོད་དོ། །བྱེ་མདོ་གཉིས་ཀྱི་ཆོས་ཀྱི་བདག་
མེད་ཁས་མི་ལེན་པས། བདག་མེད་ཕྲ་མོ་དང་གང་ཟག་གི་བདག་མེད་ཕྲ་མོ་དོན་གཅིག་ཏུ་
འདོད། སེམས་ཙམ་པས་རྡུལ་ཕྲན་ཆ་མེད་བསགས་པའི་ཕྱི་རོལ་དོན་གྱིས་སྟོང་པ་ཆོས་ཀྱི་
བདག་མེད་རགས་པ་དང་། གཟུགས་དང་གཟུགས་འཛིན་ཚད་མ་རྫས་གཞན་གྱིས་སྟོང་པ་
ལྟ་བུ་ཆོས་ཀྱི་བདག་མེད་ཕྲ་མོར་འདོད། རྣལ་འབྱོར་སྤྱོད་པའི་དབུ་མ་རང་རྒྱུད་པས་གཟུང་
འཛིན་རྫས་གཞན་གྱིས་སྟོང་པ་ལྟ་བུ་ཆོས་ཀྱི་བདག་མེད་རགས་པ་དང་། ཆོས་རྣམས་བདེན་
གྲུབ་ཀྱིས་སྟོང་པ་ཆོས་ཀྱི་བདག་མེད་ཕྲ་མོར་འདོད། མདོ་སྡེ་སྤྱོད་པའི་དབུ་མ་རང་རྒྱུད་པས་
ཕྱི་དོན་བཞེད་པའི་ཕྱིར་གཟུགས་དང་གཟུགས་འཛིན་ཚད་མ་རྫས་གཞན་གྱིས་སྟོང་པ་
སོགས་མི་འཇོག་ཅིང་། ཆོས་ཀྱི་བདག་མེད་རགས་པ་འཇོག་ཚུལ་སེམས་ཙམ་པ་དང་འདྲ་ལ།
ཆོས་ཀྱི་བདག་མེད་ཕྲ་མོ་འཇོག་ཚུལ་རྣམ་འབྱོར་སྤྱོད་པའི་དབུ་མ་པ་དང་འདྲའོ། །དེ་རྣམས་
ལ་གང་ཟག་གི་བདག་མེད་ཕྲ་མོ་སྟོང་ཉིད་དུ་འདོད་མི་འདོད་ཀྱི་ཁྱད་པར་ཡོད་དོ། །ཐལ་
འགྱུར་བའི་ལུགས་ལ། གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་གང་ཟག་གི་བདག་
མེད་རགས་པ་དང་། གང་ཟག་རང་བཞིན་གྱིས་གྲུབ་པས་སྟོང་པ་གང་ཟག་གི་བདག་མེད་ཕྲ་
མོ་དང་། རྡུལ་ཕྲན་ཆ་མེད་བསགས་པའི་རགས་པ་དང་། དེ་འཛིན་པའི་ཚད་མ་རྫས་གཞན་
གྱིས་སྟོང་པ་ཆོས་ཀྱི་བདག་མེད་རགས་པ་དང་། གང་ཟག་གི་གདགས་གཞི་ཕུང་པོ་རང་གི་
མཚན་ཉིད་ཀྱི་གྲུབ་པས་སྟོང་པ་ཆོས་ཀྱི་བདག་མེད་ཕྲ་མོར་འཇོག་གོ །
གཉིས་པ་སོ་སོར་བཤད་པ་ལ་གཉིས། གང་ཟག་གི་བདག་མེད་སྒྲུབ་པའི་རིགས་པ་
བཤད་པ། ཆོས་ཀྱི་བདག་མེད་སྒྲུབ་པའི་རིགས་པ་བཤད་པའོ། །དང་པོ་ལ་གཉིས་ལས།
- 1
5
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང་པོ་རྩ་ཚིག་ལྟར་གང་ཟག་གི་བདག་མེད་སྤྱིར་བཤད་པ་ལ། སོ་དང་སྐྲ་སེན་བདག་མ་
ཡིན། །ཞེས་སོགས་ གསུངས། འདིས་གང་ཟག་གི་བདག་འཛིན་ལྷན་སྐྱེས་ཀྱི་ཞེན་ཡུལ་
འགོག་ཚུལ་བསྟན་པ། འོག་ཏུ་མུ་སྟེགས་པས་བཏགས་པའི་བདག་འགོག་པ་ནི་གྲུབ་མཐས་
བཏགས་པའི་ཀུན་བཏགས་ཀྱི་བདག་འགོག་ཚུལ་ཡིན་ནོ། །སྐབས་འདིར་སྤྱི་དོན་འགའ་
ཞིག་འཆད་པ་ལ་གསུམ། གང་ཟག་གི་བདག་འཛིན་ཀུན་བཏགས་དང་ལྷན་སྐྱེས་ངོས་འཛིན་
ཚུལ། བདག་འཛིན་ལྷན་སྐྱེས་ཀྱི་ཞེན་ཡུལ་གྱི་བདག་འགོག་ཚུལ། བདག་འཛིན་ལྷན་སྐྱེས་
ཀྱི་དམིགས་ཡུལ་གྱི་བདག་འཇོག་ཚུལ་ལོ། །དང་པོ་ནི། གང་ཟག་གི་བདག་འཛིན་ལ་སྒྲས་
བརྗོད་རིགས་ཀྱིས་ཕྱེ་ན། རགས་པ་དང༌། ཕྲ་བ་གཉིས་ཡོད། གང་ཟག་གི་བདག་འཛིན་
རིགས་པ་ལའང༌། རྗེ་ཁོལ་ལྟར་ཕུང་པོ་དང་མཚན་ཉིད་མི་མཐུན་པའི་རང་རྐྱ་ཐུབ་པའི་
རྫས་ཡོད་དུ་འཛིན་པ་ཀུན་བཏགས་ཡིན་ལ། ཕུང་པོའི་བདག་ཉིད་ཅན་ཀྱི་རང་རྐྱ་ཐུབ་པའི་
རྫས་ཡོད་དུ་འཛིན་པ་ནི་ལྷན་སྐྱེས་ཡིན་ནོ། །སྔ་མ་ནི་རང་རྒྱུད་པ་མན་ཆད་ཀྱིས་འདོད་པའི་
རང་རྐྱ་ཐུབ་པའི་རྫས་ཡོད་ཀྱི་འཛིན་ཚུལ་ཏེ་དེ་ནི་རྟག་གཅིག་རང་དབང་ཅན་དུ་འཛིན་ཚུལ་
དང་ཁྱད་མེད་པས་ཀུན་བཏགས་ཁོ་ན་ཡིན་ལ། ཕྱི་མ་ནི། འཇུག་པ་ལས། རང་དུ་ལྟ་བ་དང་
འབྲེལ་ཡོངས་སུ་ཟད། །ཅེས་ས་བཞི་པའི་ངོས་སྐལ་གྱི་སྤང་བྱར་གྱུར་པའི་དེ་འདྲའི་འཇིག་ལྟ་
ཡོད་པར་བསྟན་པ་དེ་ཡིན་པས་དེ་ལྷན་སྐྱེས་སུ་འཇོག་དགོས་སོ། །གང་ཟག་གི་བདག་
འཛིན་ཕྲ་བ་ལའང་། གྲུབ་མཐས་བློ་བསྒྱུར་བའམ་རིགས་པས་དཔྱད་པ་ཞུགས་པ་ལ་ལྟོས་
ནས་གང་ཟག་རང་གི་མཚན་ཉིད་ཀྱིས་གྲུབ་པ་འཐད་སྙམ་དུ་འཛིན་པ་ཀུན་བཏགས་དང་།
དེ་འདྲ་ལ་མ་ལྟོས་པར་ངམ་ངམ་ཤུགས་ཀྱིས་གང་ཟག་རང་གི་མཚན་ཉིད་ཀྱིས་གྲུབ་པར་
འཛིན་པ་ནི་ལྷན་སྐྱེས་སོ། །བདག་འཛིན་ལྷན་སྐྱེས་ཀྱི་ཞེན་ཡུལ་འགོག་པ་གཙོ་བོ་ཡིན་ལ་
ཅིག་ཤོས་འགོག་པ་ནི་དེའི་ཡན་ལག་ཙམ་སྟེ་སྔ་མ་ནི་སྲིད་པའི་རྩ་བ་ཡིན་པའི་ཕྱིར་རོ། །དེ་
- 1
5
? -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ལྟར་ཡང་། འཇུག་པ་ལས། ཉོན་མོངས་སྐྱོན་རྣམས་མ་ལུས་འཇིག་ཚོགས་ལ། །ལྟ་ལས་བྱུང་
བར་བློ་ཡི་མཐོང་གྱུར་ཏེ། །ཞེས་ཆགས་སོགས་ཉོན་མོངས་དང་སྐྱེ་རྒ་སོགས་ཀྱི་སྐྱོན་ཐམས་
ཅད་ ཀྱི་ རྩ་ བ་འཇིག་ ལྟ་ ལྷན་སྐྱེས་ཡིན་པར་གསུངས་སོ། །འོ་ན། སྔར། ཇི་ སྲིད་ཕུང་པོར་
འཛིན་ཡོད་པ། །ཞེས་སོགས་ཀྱིས་ཕུང་པོ་བདེན་པར་འཛིན་པའི་ཆོས་ཀྱི་བདག་འཛིན་
འཁོར་བའི་རྩ་བར་བསྟན་པ་དང་འགལ་ལོ་སྙམ་ན། མི་འགལ་ཏེ། དེ་གཉིས་ལ་འཛིན་
སྟངས་མི་འདྲ་བ་མེད་ཅིང་གཉིས་ཀའང་བདེན་འཛིན་ལྷན་སྐྱེས་སུ་གཅིག་པའི་ཕྱིར་རོ། །དེ་
ལ་འཇིག་ལྟ་ལྷན་སྐྱེས་ནི། རང་རྒྱུད་ཀྱི་ང་དང་ང་ཡི་བ་གང་རུང་དམིགས་ཡུལ་དུ་བྱས་ནས་དེ་
རང་གི་མཚན་ཉིད་ཀྱིས་གྲུབ་པར་འཛིན་པའི་ཤེས་རབ་ཉོན་མོངས་ཅན་དེ་ཡིན་ལ། དེ་ལ་
ངར་འཛིན་པའི་འཇིག་ལྟ་དང་། ང་ཡིར་འཛིན་པའི་འཇིག་ལྟ་གཉིས་ཡོད་ལ། དེ་གཉིས་ཀྱི་
གཞི་མཐུན་ནི་མི་སྲིད་དོ། །ངར་འཛིན་པའི་འཇིག་ལྟའི་དམིགས་པ་ནི་ཕུང་པོ་ལ་བརྟེན་ནས་
བཏགས་པའི་ང་ཙམ་དང་། ང་ཡིར་འཛིན་པའི་འཇིག་ལྟའི་དམིགས་པ་ནི་ང་ཡི་བའི་རང་
ལྡོག་ཙམ་ཡིན་ལ། དེ་གཉིས་ཀའི་རྣམ་པ་ནི་དམིགས་པ་དེ་རང་གི་མཚན་ཉིད་ཀྱིས་གྲུབ་པར་
འཛིན་པར་འདྲའོ། །ང་ཡི་བའི་མཚན་ཉིད་གཞི་ངོས་འཛིན་ལ། རང་རྒྱུད་ཀྱིས་བསྡུས་པའི་
མིག་རྣ་སོགས་ང་ཡི་བའི་མཚན་གཞི་ཡིན་ཀྱང་འཇིག་ལྟ་ལྷན་སྐྱེས་ཀྱི་དམིགས་པ་མ་ཡིན་
པར་ འཆད་ པ་ དང༌ ། ཡང༌། མིག་རྣ་ སོགས་ ང་ ཡི་བའི་གདགས་གཞི་ ཡིན་ ཀྱང་མཚན་
གཞི་མིན་ཏེ་གདགས་གཞི་བཏགས་ཆོས་སུ་མི་འཐད་པའི་ཕྱིར། དེས་ན་མིག་རྣ་སོགས་ང་ཡི་
བའི་མཚན་གཞིར་བཤད་པ་ནི། ང་ཡི་བར་བྱེད་རྒྱུའི་མཚན་གཞི་བསྟན་པ་ཡིན་གྱི་ང་ཡི་བ་
རང་ཉིད་ཡིན་པར་བསྟན་པ་མིན་ནོ་ཞེས་བཞེད་ཚུལ་མི་འདྲ་བ་བྱུང་། གང་ཟག་གི་བདག་
འཛིན་དང་འཇིག་ལྟ་གཉིས་ལ་མུ་བཞིར་བརྩི་བའི་ལུགས་ཡོད་ནའང་། འདིར་ནི་ང་དང་ང་
ཡིར་འཛིན་པའི་འཇིག་ལྟ་གཉིས་ཀ་གང་ཟག་གི་བདག་འཛིན་དུ་འཇོག་པས་འཇིག་ལྟ་ཡིན་
- 1 53 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་གང་ཟག་གི་བདག་འཛིན་མ་ཡིན་པ་མི་འདོད་པའི་ལུགས་ལྟར་བྱའོ། །རང་དང་རྒྱུད་ཐ་
དད་པའི་གང་ཟག་གཞན་ལ་དམིགས་ནས་རང་གི་མཚན་ཉིད་ཀྱིས་གྲུབ་པར་འཛིན་པ་དེ་
གང་ཟག་གི་བདག་འཛིན་ཡིན་ཀྱང་འཇིག་ལྟ་མིན་ཏེ། འཇིག་ལྟ་ཡིན་ན་རང་རྒྱུད་ཀྱི་ང་དང་
ང་ཡི་བ་གང་རུང་ལ་དམིགས་ནས་ང་དང་ངའི་སྙམ་པའི་བློ་ངང་གིས་སྐྱེ་བ་ཞིག་དགོས་པར་
འཇུག་པ་རང་འགྲེལ་ལས་བཤད་པས་སོ། །དེས་ན་ངར་འཛིན་པའི་འཇིག་ལྟ་ཡིན་ན་གང་
ཟག་གི་བདག་འཛིན་དང་འཇིག་ལྟ་ཡིན་པས་ཁྱབ་ཀྱང་། གང་ཟག་གི་བདག་འཛིན་དང་
འཇིག་ལྟ་ཡིན་ན་ངར་འཛིན་པའི་འཇིག་ལྟ་ཡིན་པས་མ་ཁྱབ་ལ། ང་ཡིར་འཛིན་པའི་འཇིག་
ལྟ་ལའང་དེ་དང་འདྲ་ཚུལ་ཤེས་པར་བྱའོ། །
གཉིས་པ་ནི། དེ་ལྟ་བུའི་ང་དང་ང་ཡིར་འཛིན་པའི་འཇིག་ལྟ་ལྷན་སྐྱེས་ཉིད་སྲིད་
པའི་རྩ་བར་ཤེས་ནས་དེ་འགོག་དགོས་ལ། དེའི་ཚུལ་ནི། ཐར་འདོད་ཀྱི་གང་ཟག་དེས་ཐོག་
མར་སྲིད་པའི་ཉེས་དམིགས་ཤེས་ནས་ཡང་ཡང་སེམས་པ་ན་དེས་ཡིད་སུན་ཏེ་དེ་ལ་འདོར་
འདོད་སྐྱེ། དེའང་རྒྱུ་མ་ལོག་ན་འབྲས་བུ་མི་ལྡོག་པར་མཐོང་ནས་དེའི་རྩ་བ་གང་ཡིན་དཔྱོད་
པ་ལ་འཇུག །དཔྱད་པ་ན་མ་རིག་པའང་འཇིག་ལྟ་ལྷན་སྐྱེས་ཉིད་སྲིད་པའི་རྩ་བ་ཡིན་ཚུལ་
ལ་ངེས་པ་རྙེད་པ་ན་དེ་སྤོང་འདོད་སྐྱེ། དེ་ནས་དེ་སྤོང་བའི་ཐབས་ཚོལ་བ་ན། འཇུག་པ་ལས།
བདག་ནི་འདི་ཡི་ཡུལ་དུ་རྟོགས་བྱས་ནས། །རྣལ་འབྱོར་པ་ཡིས་བདག་ནི་འགོག་པར་བྱེད།།
ཅེས་པ་ལྟར་ཕྱིན་ཅི་ལོག་གི་འཛིན་པ་དེའི་ཞེན་ཡུལ་རིགས་པས་སུན་ཕྱུང་བའི་སྒོ་ནས་འགོག་
དགོས་ལ། སུན་འབྱིན་ཚུལ་ཡང་དེས་གཟུང་བ་ལྟར་གྱི་བདག་རང་བཞིན་གྱིས་གྲུབ་པ་ཡོད་
མེད་རིགས་པ་ཡང་དག་གིས་བརྟགས་ནས་དེ་ལྟ་བུའི་བདག་མེད་པར་ཤེས་པས་སྤོང་བ་ཡིན་
ཏེ༑ བཞི་བརྒྱ་པ་ལས། ཡུལ་ལ་བདག་མེད་མཐོང་ན་ནི། །སྲིད་པའི་ས་བོན་འགག་པར་
འགྱུར། །ཞེས་དང༌། རྣམ་འགྲེལ་ལས་ཀྱང༌། འདི་ཡུལ་སུན་ཕྱུང་མེད་པར་ནི། །དེ་སྤོང་བར་
- 1 54 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། (༡༡
ནི་ནུས་མ་ཡིན། །ཞེས་སོགས་སོ། །དེ་ལྟར་འཇིག་ལྟའི་ཞེན་ཡུལ་སུན་ཕྱུང་བའི་ཚུལ་གྱིས་
སྤངས་པ་ན་རྩ་བ་ཆད་པའི་ལྗོན་པ་བཞིན་དུ་ཉེས་སྐྱོན་ཐམས་ཅད་ལྡོག་པར་འགྱུར་ཏེ།
བསླབ་བཏུས་ལས། གང་ཟག་སྟོང་པ་ཉིད་ནི་དེ་ལྟར་ཤིན་ཏུ་གྲུབ་པ་ཡིན་ནོ། །དེའི་ཕྱིར་རྩ་
བ་ཆད་པས་ཉོན་མོངས་པ་ཐམས་ཅད་ཀུན་ཏུ་མི་འབྱུང་ངོ་། །འཕགས་པ་དེ་བཞིན་གཤེགས་
པའི་གསང་བའི་མདོ་ལས། ཇི་སྐད་དུ། ཞི་བའི་བློ་གྲོས། འདི་ལྟ་སྟེ་དཔེར་ན། ཤིང་རྩ་བ་
ནས་བཅད་ན་ཡལ་ག་དང་ལོ་མ་དང་ཡལ་ག་ཕྲ་མོ་ཐམས་ཅད་སྐམ་པར་འགྱུར་རོ། །ཞི་བའི་
བློ་གྲོས། དེ་བཞིན་དུ་འཇིག་ཚོགས་ལ་ལྟ་བ་ཉེ་བར་ཞི་ན་ཉོན་མོངས་པ་དང་ཉེ་བའི་ཉོན་
མོངས་པ་ཐམས་ཅད་ཞི་བར་འགྱུར་རོ། །ཞེས་གསུངས་པ་ལྟ་བུའོ། །ཞེས་དང་། འཇུག་པ་
རང་འགྲེལ་ལས་ཀྱང་དེ་ལྟར་གསུངས་སོ། །
གསུམ་པ་ནི། འཇིག་ལྟ་ལྷན་སྐྱེས་ཀྱི་དམིགས་ཡུལ་གྱི་བདག་གམ་གང་ཟག་ནི་ཐ་
སྙད་དུ་ཡོད་ལ། ཡོད་ཚུལ་ཡང་། ཕུང་པོ་ལ་བརྟེན་ནས་རྟོག་པས་བཏགས་པ་ཙམ་ཡིན་ཏེ།
བཞི་བརྒྱ་པར། རྟོག་པ་མེད་པར་འདོད་ཆགས་ལ། །སོགས་ལ་ཡོད་ཉིད་ཡོད་མིན་ན། །ཞེས་
པའི་འགྲེལ་པར། རྟོག་པ་ཁོ་ནས་ཡོད་པ་ཉིད་དང༌། རྟོག་པ་མེད་པར་ཡོད་པ་ཉིད་མེད་པ་དེ་
དག་ནི་གོར་མ་ཆགས་པར་ཐག་པ་བསྡོགས་པ་ལ་སྦྲུལ་ལྟར་རང་གི་ངོ་བོས་མ་གྲུབ་པར་ངེས་
སོ༑ ༑ཞེས་ཆགས་སོགས་ཆོས་ཐམས་ཅད་ཐག་ཁྲ་ལ་སྦྲུལ་དུ་བཏགས་པ་ལྟར་རྟོག་པས་
བཏགས་པ་ཙམ་དུ་གསུངས་ལ། དེ་ནི་དཔེར་ན་མདོག་དབྱིབས་འདྲ་ཞིང་ཡུལ་མི་གསལ་བ་
སོགས་ཀྱི་རྐྱེན་ལས་ཐག་ཁྲ་ལ་སྦྲུལ་ལོ་སྙམ་པའི་ཚེ། ཐག་ཁྲའི་སྟེང་གི་སྦྲུལ་ནི་རྟོག་བཏགས་
ཙམ་ཡིན་གྱི་ཐག་ཁྲའི་རང་ངོས་ནས་སྦྲུལ་དུ་མེད་དེ། ཐག་ཁྲའི་མདོག་དབྱིབས་ཆ་ཤས་
ཚོགས་པ་གང་ཡང་སྦྲུལ་གྱི་མཚན་གཞིར་གཟུང་དུ་མེད་ལ། དེ་དག་ལས་གཞན་ན་ཡང་དེ་
འདྲའི་སྦྲུལ་གྱི་མཚན་གཞིར་འཛིན་དུ་མེད་པའི་ཕྱིར། དེ་བཞིན་དུ་ཕུང་པོ་ལ་བཏགས་པའི་
r
- 1 55 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་ཟག་ལ་འདི་ནི་ངའོ་གང་ཟག་གོ་སྙམ་པའི་བློ་སྐྱེ་བའི་ཚེ། གང་ཟག་ནི་ཕུང་པོ་ལ་བརྟེན་
ནས་རྟོག་བཏགས་ཙམ་ལས་རང་ངོས་ནས་གྲུབ་པ་མེད་དེ། ཕུང་པོ་རེ་རེ་བ་དང་། ཚོགས་པ་
དང༌། རྒྱུན་དང་ཆ་ཤས་སོགས་གང་ཡང་དེའི་མཚན་གཞིར་གཟུང་དུ་མེད་ལ། ཕུང་པོ་ལས་
གཞན་ནའང་དེ་གཟུང་དུ་མེད་ པའི་ ཕྱིར་རོ། །དེ་ལྟར་ཡང་ཡབ་སྲས་མཇལ་བའི་མདོའི་
དགོངས་པ་ལྟར། རིན་ཆེན་ཕྲེང་བ་ལས། སྐྱེས་བུ་ས་མིན་ཆུ་མ་ཡིན། །མེ་མིན་རླུང་མིན་ནམ་
མཁའ་མིན། །རྣམ་ཤེས་མ་ཡིན་ཀུན་མིན་ན། །དེ་ལས་གཞན་ན་སྐྱེས་བུ་གང་། །ཞེས་ཁམས་
དྲུག་ལ་བརྟེན་ནས་སྐྱེས་བུ་བཏགས་ཀྱང་། ས་ཁམས་སོགས་རེ་རེ་ནས་སྐྱེས་བུའམ་གང་
ཟག་མིན་པ་དང་། ཀུན་མིན་ཞེས་པས་དེ་དག་ཚོགས་པའང་དེ་མིན་པ་དང་རྐང་པ་ཐ་མས་དེ་
དག་ལས་གཞན་ནའང་སྐྱེས་བུ་མི་རྙེད་པར་གསུངས་ཤིང༌། འདིར་ཡང་། སོ་དང་སྐྲ་སེན་
བདག་མ་ཡིན། །ཞེས་སོགས་ཀྱིས་ཁམས་དྲུག་རེ་རེ་ནས་དང་ཚོགས་པ་དང་། གཞན་གང་
ནའང་བདག་གམ་གང་ཟག་མི་རྙེད་ཚུལ་དེ་བཞིན་དུ་གསུངས་སོ། །གང་ཟག་རྟོག་བཏགས་
ཙམ་ཡིན་ལུགས་དེ་ལྟར་ཤེས་ན་ཆོས་གཞན་ཐམས་ཅད་ཀྱང་དེ་དང་འདྲ་བར་ཤེས་ནུས་ཚུལ་
སྔར་སྡུད་པ་དང་རིན་ཆེན་ཕྲེང་བའི་ལུང་དྲངས་པ་ལྟར་རོ། །དེ་ལྟར་ཐལ་འགྱུར་བས་ཆོས་
གང་འཇོག་ཀྱང་བརྟགས་དོན་བཙལ་ན་མི་རྙེད་པར་བཞེད་པས་མ་བརྟགས་མ་དཔྱད་པར་
མིང་གིས་བཏགས་པ་ཙམ་གྱི་སྟེང་ནས་རྣམ་གཞག་ཐམས་ཅད་འཇོག་ལ། རང་རྒྱུད་པ་མན་
ཆད་ཀྱིས་གང་ཟག་སོགས་འཇོག་པ་ན་མིང་ཙམ་གྱིས་མ་ཚིམ་པར་གང་ཟག་གི་གདགས་
གཞི་ཕུང་པོ་རང་གི་གསེབ་ནས་ཚོགས་པའམ་ཆ་ཤས་སམ་རྒྱུན་ལྟ་བུ་ཞིག་དེའི་མཚན་གཞིར་
རྙེད་རྒྱུ་བྱུང་ན་གང་ཟག་འཇོག་ཐུབ་ལ་དེ་མ་རྙེད་ན་གང་ཟག་འཇོག་མི་ཐུབ་སྟེ་དེ་ལས་གཞན་
དུའང་མི་རྙེད་པའི་ཕྱིར་སྙམ་དུ་དགོངས་སོ། །དེའི་ཕྱིར་དེ་དག་གིས་གདགས་གཞིའི་ཕུང་
པོའི་ངོས་ནས་བཙལ་ཏེ་བཏགས་ཆོས་གང་ཟག་འཇོག་སྟེ། འཇུག་པ་ལས། ཁ་ཅིག་བདག་
- 1 5 6 -



L
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
ལྟའི་རྟེན་དུ་ཕུང་པོ་ནི། །ལྔར་ཆར་ཡང་འདོད་ཁ་ཅིག་སེམས་གཅིག་འདོད། །ཅེས་པ་ལྟར།
བདག་ལྟའི་དམིགས་པའམ་གང་ཟག་གི་མཚན་གཞིར། བྱེ་སྨྲའི་ནང་ན་མང་བཀུར་སྡེ་པ་
ཁ་ཅིག་གིས་ཕུང་པོ་ལྔ་ཆར་འཇོག་ལ། དེ་བཞིན་དུ་མང་བཀུར་བ་ཁ་ཅིག་གིས་སེམས་
གཅིག་པུ་དང་། ཁ་ཆེ་བྱེ་སྨྲ་དང་ལུང་གི་རྗེས་འབྲང་གི་མདོ་སྡེ་པས་ཕུང་པོའི་རྒྱུན་དང་། ད་
དུང་ཡང་། ཁ་ཅིག་སེམས་གཅིག་འདོད། ཅེས་པས་བསྡུས་པ། ལེགས་ལྡན་འབྱེད་སོགས་
ཀུན་གཞི་མི་བཞེད་པའི་རང་རྒྱུད་པ་དང༌། རིགས་པའི་རྗེས་འབྲང་གི་མདོ་སེམས་གཉིས་
བཅས་ཀྱིས་ཡིད་ཀྱི་རྣམ་ཤེས་དང་། སེམས་ཙམ་པ་ཕལ་ཆེར་གྱིས་ཀུན་གཞིའི་རྣམ་ཤེས་དེའི་
མཚན་གཞིར་འཇོག་གོ །འདི་དག་གིས་གང་ཟག་བཏགས་ཡོད་དུ་བཞེད་པར་གསུངས་
པའང་གང་ཟག་གི་རང་ལྡོག་ཙམ་བཏགས་ཡོད་དུ་འདོད་ཀྱི་གང་ཟག་ཡིན་ན་བཏགས་ཡོད་
ཡིན་པས་ཁྱབ་པར་མི་བཞེད་དེ། གང་ཟག་གི་མཚན་གཞིར་བཞག་པའི་རྣམ་ཤེས་སོགས་
རྫས་ཡོད་དུ་བཞེད་པས་སོ། །གང་ཟག་བཏགས་ཡོད་ཅེས་པའི་མིང་ཙམ་ཐལ་འགྱུར་བ་དང་
འདྲ་ནའང་། དོན་གཏན་ནས་མི་འདྲའོ། །འདི་དག་གིས་གདགས་གཞི་ཕུང་པོ་ལ་བརྟེན་ནས་
གང་ཟག་བཏགས་པར་བཞེད་ཀྱང་། ཕུང་པོ་གང་ཟག་གི་གདགས་གཞི་ཡིན་ན་དེ་གང་ཟག་
ཡིན་དགོས་སྙམ་པ་དང་། ཕུང་པོ་གང་ཟག་ཡིན་པར་བཏགས་སོ་སྙམ་པ་དང་། གང་ཟག་གི་
གདགས་གཞིའི་སྟེང་ན་གང་ཟག་མེད་ན་གང་ཟག་མེད་པར་འགྱུར་རོ་སྙམ་དུ་དགོངས་སོ།།
ཐལ་འགྱུར་བས་གདགས་གཞི་དེ་ཡིན་ན་བཏགས་ཆོས་དེ་མ་ཡིན་དགོས་པར་བཞེད་པས།
གདགས་གཞིའི་ངོས་ནས་གང་ཡང་གང་ཟག་གི་མཚན་གཞིར་མི་སྒྲུབ་པར་མ་ཟད་རྣམ་ཤེས་
སོགས་གང་ཡང་དེའི་མཚན་གཞི་ཡིན་པ་ཐ་སྙད་ཙམ་དུའང་འགོག་པར་བྱེད་དོ། །དེ་ལྟ་ན་དེ་
ལས་གཞན་དུའང་དེ་མི་རྙེད་པས་གང་ཟག་མེད་པར་འགྱུར་རོ་སྙམ་ན་མི་འགྱུར་ཏེ་མ་
བརྟགས་མ་དཔྱད་པར་འདི་མཆོད་སྦྱིན་ནོ། །ལྷ་སྦྱིན་ནོ། །འདིས་ལས་འདི་བྱས་སོ། །ཞེས་
- 1 5 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མིང་གི་ཐ་སྙད་ཀྱིས་བཏགས་ཙམ་དེས་ཆོག་པར་བཞེད་དོ། །གལ་ཏེ་དེས་མ་ཚིམས་པར་
བཏགས་དོན་བཙལ་ནས་གང་ཟག་འཇོག་ན་རང་ངོས་ནས་གྲུབ་པར་སོང་བས་རྟེན་འབྱུང་
ཁས་བླངས་པ་ལས་ཀྱང་ཉམས་ལ་གང་ཟག་བཏགས་ཡོད་ཡིན་ཞེས་པའི་དོན་ཡང་མ་ཚང་
བར་བཞེད་དོ། །དེས་ན་ཐལ་འགྱུར་བ་རང་ལུགས་ལ། བདག་ལྟ་ལྷན་སྐྱེས་ཀྱི་དམིགས་
པའམ་གང་ཟག་གི་མཚན་གཞིར་ཕུང་པོའི་ཚོགས་པ་དང་རེ་རེ་བ་དང༌། ཕུག་པོ་ལས་དོན་
གཞན་པ་སོགས་གང་ཡང་མི་འཇོག་པར་ཕུང་པོ་ལ་བརྟེན་ནས་བཏགས་པའི་ངའམ་གང་
ཟག་ཐ་སྙད་ཙམ་གྱིས་བཞག་པ་དེ་ཉིད་འཇོག་སྟེ། དཔེར་ན་ཤིང་རྟའི་ཡན་ལག་རེ་རེ་བ་
སོགས་དང་ཡན་ལག་ལས་དོན་གཞན་པ་གང་ཡང་དེའི་མཚན་གཞིར་མི་འཇོག་པར། ཡན་
ལག་ལ་བརྟེན་ནས་བཏགས་པའི་ཤིང་རྟ་ཙམ་ཞིག་དེའི་མཚན་གཞིར་འཇོག་པ་དང་འདྲ་བར་
བཞེད་དོ། །འོ་ན་བདག་ལྟ་ལྷན་སྐྱེས་དེ་ཉིད་འཇིག་ལྟ་མིན་པར་འགྱུར་ཏེ། འཇིག་ཚོགས་
ཞེས་པ་ནི་ཕུང་པོ་ཡིན་ལ། དེ་བདག་ལྟ་ལྷན་སྐྱེས་ཀྱི་དམིགས་ཡུལ་དུ་མི་འཇོག་པའི་ཕྱིར་
སྙམ་ན། སྐྱོན་མེད་དེ། འཇིག་ཚོགས་ཀྱི་ཕུང་པོ་ལ་བརྟེན་ནས་བཏགས་པའི་བདག་ཙམ་ལ་
ལྟ་བས་ན་འཇིག་ཚོགས་ལ་ལྟ་བ་ཞེས་བརྗོད་པའི་ཕྱིར། གཞན་ཡང་ཕུང་པོ་བདག་ལྟའི་
དམིགས་པ་ཡིན་ན། མདོ་ལས། དགེ་སྦྱོང་ངམ་བྲམ་ཟེ་གང་སུ་དག་ཅིག་བདག་གོ་སྙམ་དུ་
ཡང་དག་པར་རྗེས་སུ་ལྟ་བ་དེ་དག་ནི་ཉེ་བར་ལེན་པའི་ཕུང་པོ་ལྔ་པོ་འདི་ཁོ་ན་ལ་ཡང་དག་
པར་རྗེས་སུ་བལྟའོ། །ཞེས་གསུངས་པ་དང་འགལ་ལོ་ཞེ་ན། དེའི་དོན་ནི། ཁོ་ན་ཞེས་པའི་
ཚིག་གིས་ཕུང་པོ་ལས་དོན་གཞན་དུ་གྱུར་པའི་བདག་དམིགས་ཡུལ་ཡིན་པ་བཀག་པ་ཡིན་
གྱི་ཕུང་པོ་ཉིད་བདག་ཏུ་སྟོན་པ་མིན་ཏེ༑ མདོ་གཞན་ལས། གཟུགས་བདག་མ་ཡིན། ཞེས་
སོགས་གསུངས་པས་ཕུང་པོ་བདག་ཡིན་པ་བཀག་པ་དང་འགལ་ལོ། །འདི་ནི་འཇུག་པ་
ལས། གང་ཕྱིར་སྟོན་པས་ཕུང་པོ་བདག་གོ་ཞེས། །གསུངས་པ་དེ་ཕྱིར་ཕུང་པོ་བདག་འདོད་
- 1
5
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ན༑ ༑དེ་ནི་ཕུང་ལས་གཞན་བདག་འགོག་པ་སྟེ། །གཟུགས་བདག་མིན་སོགས་མདོ་གཞན་
གསུངས་ཕྱིར་རོ། །ཞེས་པ་ལྟར་རོ། །དེས་ན་མདོ་སྔ་མས་ཕྱི་རོལ་པས་འདོད་པ་ལྟར་གྱི་ཕུང་
པོ་ལས་གཞན་པའི་བདག་བཀག་ཅིང་། མདོ་ཕྱི་མས་རང་སྡེ་ཕལ་ཆེར་གྱིས་འདོད་པ་ལྟར་གྱི་
ཕུང་པོ་ཉིད་བདག་ཡིན་པའང་བཀག་ལ། ཕུང་པོ་ལྔ་པོ་འདི་དག་ལ་རྗེས་སུ་བལྟའོ་ཞེས་པའི་
ཚིག་གི་ནུས་པས་ཐལ་འགྱུར་བ་རང་གིས་བཞེད་པ་ལྟར་གྱི་ཕུང་པོ་ལ་བརྟེན་ནས་བཏགས་
པའི་བདག་ཙམ་དེ་ཉིད་བདག་ལྟ་ལྷན་སྐྱེས་ཀྱི་དམིགས་ཡུལ་དང༌། ལས་འབྲས་ཀྱི་རྟེན་དུ་
བསྟན་པ་ནི་མདོ་སྡེ་གུང་བསྒྲིགས་པ་ན་གསལ་བར་ཐོན་པས། བཞེད་ཚུལ་དེ་ནི་རང་སྡེ་
གཞན་ གྱིས་འབད་ ཀྱང་མ་ཐོན་ པ་ ཐལ་ འགྱུར་བའི་ ཁྱད་ཆོས་རྨད་དུ་བྱུང་བ་སྟེ་ལུང་
རིགས་ཕྱིན་ཅི་མ་ལོག་པའི་ལམ་ནས་མདོའི་དགོངས་པ་གསལ་བར་བཏོན་པའོ། །
ཡང་། གལ་ཏེ་ སྒྲ་ ཡི་ཤེས་ རྟག་ན། །ཞེས་ སོགས་ གསུངས། འདིར་མུ་སྟེགས་
གྲངས་ཅན་གྱི་འདོད་ཚུལ་འགོག་པ་ལ་གཉིས། འདོད་པ་བརྗོད་པ། དེ་འགོག་པའོ། །དང་
པོ་ནི། གྲངས་ཅན་པ་འདི་མུ་སྟེགས་ཐམས་ཅད་ཀྱི་ཐོག་མར་བྱུང་སྟེ། ཚེ་ལོ་ཚད་མེད་པའི་
དུས་སུ་དྲང་སྲོང་སེར་སྐྱ་ཞེས་རལ་པ་སེར་སྐྱ་ཡོད་པ་མངོན་ཤེས་ལྔ་ལྡན། སྐྱེས་ཐོབ་ཀྱི་ཤེས་
རབ་ཆེ་བས་གྲངས་ཅན་གྱི་གཞུང་མང་དུ་བརྩམས་པ་ཞིག་བྱུང་ངོ༌། །དེའི་རྗེས་འབྲང་ལ་
སེར་སྐྱ་པ་དང་གྲངས་ཅན་པ་ཞེས་བྱ། འདི་ལ། རྒྱུ་དུས་ན་ཡོད་པའི་འབྲས་བུ་རྐྱེན་གྱིས་
གསལ་བར་སྨྲ་ཞིང་དེའང་གཙོ་བོ་ཙམ་ལས་འབྱུང་བར་འདོད་པ་གྲངས་ཅན་ལྷ་མེད་པ་དང་།
རྒྱུ་འབྲས་རང་བཞིན་གཅིག་ཀྱང་དབང་ཕྱུག་གི་བྱིན་རླབས་ལས་རྣམ་འགྱུར་ཐ་དད་དུ་གྱུར་
པར་འདོད་པ་གྲངས་ཅན་ལྷར་བཅས་པའོ། །གཉིས་ཀའི་ལུགས་ལ་འབྲས་བུ་རྣམས་རྒྱུ་དང་
ངོ་བོ་གཅིག་པ་མི་གསལ་བའི་ཚུལ་གྱིས་ཡོད་པ་རྐྱེན་གྱིས་གསལ་བར་གྱུར་པ་ལ་སྐྱེས་པའི་
ཐ་སྙད་འདོགས་པ་གཅིག་དང༌། ཞོའི་རང་བཞིན་གྱི་འོ་མའི་ངོ་བོ་རྐྱེན་གྱིས་ཞོར་གྱུར་པ་ལྟ་བུ་
- 1 59 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྣམ་པར་འགྱུར་བར་སྨྲ་བའི་ལུགས་ཤིག་སྟེ་གཉིས་རེ་ཡོད་པར་བཤད། འདི་པས་ཤེས་བྱ་
ཐམས་ཅད་རྣམ་གྲངས་ཉེར་ལྔར་གྲངས་ངེས་པར་འདོད་ལ། དེ་ཤེས་ན་འདིའི་འདོད་ཚུལ་
རྣམས་ཤེས་སླ་བས་དེ་བཤད་ན། གཙོ་བོ། ཆེན་པོ། ང་རྒྱལ་ཏེ་གསུམ་དང་། གཟུགས་སྒྲ་དྲི་
རོ་རེག་བྱ་སྟེ་དེ་ཙམ་ལྔ་དང་། མིག །རྣ་བ། སྣ། ལྕེ། པགས་པའམ་ལུས་ཀྱི་དབང་པོ་སྟེ་བློའི་
དབང་པོ་ལྔ། ཁའམ་ ངག །ལག་པ། རྐང་པ། བཤང་བའམ་རྐུབ། འདོམ་གྱི་དབང་པོ་སྟེ་
ལས་ཀྱི་དབང་པོ་ལྔ། གཉིས་ཀའི་བདག་ཉིད་ཅན་གྱི་དབང་པོ་སྟེ་དབང་པོ་བཅུ་གཅིག་དང་།
ས་ཆུ་མེ་རླུང་ནམ་མཁའ་སྟེ་འབྱུང་བ་ལྔ་དང་། བདག་ཤེས་རིག་གི་སྐྱེས་བུ་སྟེ་ཉེར་ལྔའོ། །རྩ་
བའི་ རང་བཞིན་དང༌། སྤྱི་དང༌། གཙོ་བོ་རྣམས་དོན་གཅིག །བློ་དང་ཆེན་པོ་གཉིས་དོན་
གཅིག །བདག་དང༌། གང་ཟག་དང་། ཤེས་རིག་གི་སྐྱེས་བུ་རྣམས་དོན་གཅིག་གོ །བསྡུ་ན་
བེམས་ཤེས་གཉིས་སུ་འདུ་སྟེ། སྐྱེས་བུ་ཤེས་པ་དང་། ལྷག་མ་ཉེར་བཞི་བེམས་པོར་འདོད།
ཉེར་ལྔ་པོ་ལ་རང་བཞིན་དང་རྣམ་འགྱུར་ཡིན་མིན་གྱི་མུ་བཞི་ཡོད་དེ། རང་བཞིན་ཁོ་ན་ཡིན་
པ་ནི་གཙོ་བོའོ། །གཉིས་ཀ་ཡིན་པ་ནི་ཆེན་པོ་དང་ང་རྒྱལ་དང་དེ་ཙམ་ལྔ་སྟེ་བདུན་ནོ། །རྣམ་
འགྱུར་ཁོ་ན་ཡིན་པ་ནི་དབང་པོ་བཅུ་གཅིག་དང་འབྱུང་བ་ལྔ་སྟེ་བཅུ་དྲུག་གོ །གཉིས་ཀ་མིན་
པ་ནི་སྐྱེས་བུའོ། །དེ་ལྟར་ཡང་དབང་ཕྱུག་ནག་པོའི་གཞུང་ལས། རྩ་བའི་རང་བཞིན་རྣམ་
པར་འགྱུར་མིན་ལ། །ཆེན་པོ་སོགས་བདུན་རང་བཞིན་རྣམ་འགྱུར་ཞིང་། །བཅུ་དྲུག་པོ་ནི་
རྣམ་པར་འགྱུར་བ་སྟེ། །སྐྱེས་བུ་རང་བཞིན་མ་ཡིན་རྣམ་འགྱུར་མིན། །ཞེས་སོ། །རང་བཞིན་
དང་རྒྱུ་དོན་གཅིག །རྣམ་འགྱུར་དང་འབྲས་བུ་དོན་གཅིག་གོ །སྐྱེས་བུ་ནི་ཤེས་པའི་ངོ་བོ་
ཡིན་པ། རྣམ་འགྱུར་རྣམས་བྱེད་པ་པོ་མིན་པ། མ་སྐྱེས་པས་རྟག་པ། བདེ་སྡུག་ལ་ལོངས་
སྤྱོད་པས་ཟ་བ་པོ། ཡོན་ཏན་གསུམ་མེད་པ། འགྲོ་བ་ཐམས་ཅད་ལ་ཁྱབ་པ། ཆ་མེད་པའི་
གཅིག་པུ། ཐོག་ཐ་མེད་པས་མཐའ་མེད་པའི་མཚན་ཉིད་ཅན་དུ་འདོད་དོ། །གཙོ་བོ་ནི།
- 1 6 0 -



--།
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ལས་སོགས་བྱེད་པ་པོ། མ་སྐྱེས་པས་རྟག་པ། ཆ་མེད་པས་ གཅིག་པུ། སེམས་མེད་པས་
ཡུལ་ཁོ་ན། སྣོད་བཅུད་ཐམས་ཅད་ལ་ཁྱབ་པ། ཡོན་ཏན་གསུམ་ཆ་མཉམ་པ་སྟེ་ཁྱད་ཆོས་
དྲུག་ལྡན་དུ་འདོད་དོ། །ཆེན་པོ་ནི་ཕྱིའི་རྣམ་འགྱུར་ཡུལ་གྱི་གཟུགས་བརྙན་དང༌། ནང་གི་
སྐྱེས་བུའི་གཟུགས་བརྙན་འཆར་བ་མེ་ལོང་ངོས་གཉིས་པ་ལྟ་བུར་འདོད་ན། བློ་ལ་བེམས་
པོས་ཁྱབ་པ་དང༌། ཤེས་པ་ལ་བདག་གཅིག་དགོས་ཟེར། འཆིང་གྲོལ་གྱི་ཚུལ་ལོ། །སྐྱེ་ཚུལ་
ནི༑ གང་གི་ཚེ་སྐྱེས་བུའི་ཡུལ་ལ་སྤྱོད་འདོད་སྐྱེ་བ་ན། གཙོ་བོས་རྣམ་འགྱུར་རྣམས་འབྱིན་
པར་བྱེད་ལ། དེའང་རྩ་བའི་རང་བཞིན་ལས་ཆེན་པོ། དེ་ལས་ང་རྒྱལ། ང་རྒྱལ་ལ་གསུམ་
ཡོད་པ་ལས། རྣམ་པར་འགྱུར་བ་ཅན་གྱི་ང་རྒྱལ་ལས་དེ་ཙམ་ལྔ་སྐྱེ། དེ་དག་ལས་འབྱུང་བ་
ལྔ་སྐྱེ། སྙིང་སྟོབས་ཅན་གྱི་ང་རྒྱལ་ལས་དབང་པོ་བཅུ་གཅིག་འབྱུང་། མུན་པ་ཅན་གྱི་ང་རྒྱལ་
གཞན་གཉིས་ཀྱི་འཇུག་བྱེད་ཡིན་པར་འདོད་དོ། །དེ་ལྟར་སྐྱེ་ཚུལ་ནི་དབང་ཕྱུག་ནག་པོའི་
རྒྱུད་ལས་བཤད་དོ། །ཡུལ་ལ་སྤྱོད་ཚུལ་ནི། རྣ་བ་སོགས་དབང་པོ་ལྔ་ཡིད་ཀྱིས་བྱིན་གྱིས་
བརླབས་པས་ཡུལ་སྒྲ་སོགས་ལ་བློས་ཞེན་པར་བྱེད་ལ། ཞེན་པར་བྱས་པའི་དོན་དེ་ལ་སྐྱེས་
བུས་སེམས་པར་བྱེད་དོ། །གཙོ་བོ་ནི་ལོང་བ་རྐང་ཅན་ལྟ་བུ་སྟེ་རྣམ་འགྱུར་རྣམས་བྱེད་ཤེས་
ཀྱང་སྤྱོད་མི་ཤེས། སྐྱེ་བུ་ནི་ཞ་བོ་མིག་ཅན་ལྟ་བུ་སྟེ་སྤྱོད་ཤེས་ཀྱང་སྤྲུལ་མི་ཤེས་སོ། །སྐྱེས་
བུས་རྣམ་འགྱུར་རྣམས་གཙོ་བོས་སྤྲུལ་པར་མ་ཤེས་ནས་ཡུལ་ལ་ལོངས་སྤྱོད་པ་དེ་སྲིད་དུ་
འཁོར་བ་དང༌། བླ་མའི་མན་ངག་ལ་བརྟེན་ནས་རྣམ་འགྱུར་རྣམས་གཙོ་བོས་སྤྲུལ་པ་ཙམ་དུ་
ཟད་པ་ལ་ངེས་ཤེས་སྐྱེས་ཏེ་ཡུལ་གྱི་ཉེས་དམིགས་མཐོང་བས་ཡུལ་ལ་ཆགས་པ་ཆུང་བར་
གྱུར་ནས་བསམ་གཏན་བསྒོམས་པས་མངོན་ཤེས་ཐོབ་པ་ན། མིག་གི་མངོན་ཤེས་དེས་གཙོ་
བོ་ལ་བལྟས་པས་གཙོ་བོ་དེ་གཞན་གྱི་བུད་མེད་ལྟར་ངོ་ཚ་བས་སྐྱེངས་ཏེ་སྐྱེས་བུའི་གློར་མི་
གནས་ཤིང་འབྲལ་བར་འགྱུར་ལ། རྣམ་འགྱུར་རྣམས་ཀྱང་སྐྱེ་རིམ་ལས་བཟློག་པའི་ཚུལ་
，
-1 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱིས་འཇའ་ཡལ་བ་ལྟར་གཙོ་བོའི་དེ་ཉིད་དུ་ཐིམ་སྟེ་མི་གསལ་བར་གྱུར་ཚེ། སྐྱེས་བུ་ཉག་
གཅིག་ཡུལ་ལ་སྤྱོད་པ་མེད་པར་གནས་པ་ནི་གྲོལ་བ་ཐོབ་པར་འདོད་དོ། །དེ་ལྟར་ཡང་། དེ་
ཉིད་ཉི་ཤུ་ལྔ་ཤེས་ན། །རལ་པའམ་བྱི་བོ་ཅོད་པན་ཅན། །ཆ་ལུགས་གང་གིས་གནས་གྱུར་
ཀྱང༌། །གྲོལ་གྱུར་འདི་ལ་ཐེ་ཚོམ་མེད། །ཅེས་བཤད་དོ། །མིང་གི་རྣམ་གྲངས་ནི། ཤེས་བྱ་
ཉེར་ལྔའི་གྲངས་ངེས་འདོད་པའམ། ཉེར་ལྔའི་མཚན་ཉིད་ཤེས་པས་གྲོལ་བར་འདོད་པས་
གྲངས་ཅན་པ། སེར་སྐྱ་སྟོན་པར་འཛིན་པས་སེར་སྐྱ་པ། རང་བཞིན་རྒྱུར་སྨྲ་བས་རང་བཞིན་
རྒྱུར་སྨྲ་བ། རྒྱུ་དུས་ཀྱི་འབྲས་བུ་རྐྱེན་གྱིས་གསལ་བར་འདོད་པས་གསལ་བྱེད་པ་སོགས་སོ།།
སེར་སྐྱ་པ་དང་གྲངས་ཅན་པ་སོ་སོར་བཤད་པའང་ཡོད་དོ། ། །
གཉིས་པ་དེ་དགག་པ་ལ། འདིར་སྒྲ་སོགས་དེ་ཙམ་ལྔ་ལ་ལོངས་སྤྱོད་པའི་བདག་
ཤེས་རིག་གི་སྐྱེས་བུ་རྟག་པ་ཡིན་ན་ཡུལ་སྒྲ་མེད་པའི་དུས་སུའང་སྒྲ་འཛིན་དགོས་པར་ཐལ་
བ་སོགས་ཀྱི་རིགས་པས་སྐྱེས་བུ་རྟག་པ་འགོག་ཚུལ་བསྟན་ལ། འོག་ཏུ་གཙོ་བོ་རྟག་པ་དང་།
བདག་སྐྱེའི་འགོག་ཚུལ་སྟོན་ལ་བློ་བེམས་པོ་ཡིན་པ་འགོག་ཚུལ་སོགས་ནི་གཞན་དུ་ཤེས་
པར་ བྱའོ། །ཡང་། སེམས་མེད་ པའང་བདག་མིན་ཏེ། །ཞེས་སོགས་ གསུངས། འདིར་མུ་
སྟེགས་ བྱེད་ རིག་ པ་དག་ གིས་ འདོད་ཚུལ་འགོག་པ་ལ་གཉིས། འདོད་པ་བརྗོད་པ། དེ་
འགོག་པའོ། །དང་པོ་ལ་བྱེ་བྲག་པའི་སྟོན་པ་ནི། འུག་པ་ལ་ལྷར་འཁྲུལ་ནས་ཚིག་དོན་དྲུག་
རྙེད་པར་རློམ་པའི་དྲང་སྲོང་འུག་པ་བ་དང་། གཞན་གྱིས་བོར་བའི་གཟེགས་མ་ཟ་བའི་དྲང་
སྲོང་གཟེགས་བཟན་པ་གཉིས་ཡིན་ལ། དེ་དག་གི་རྗེས་འབྲང་བྱེ་བྲག་པ་ལའང་འུག་པ་བ་
དང༌། གཟེགས་བཟན་པ་ཞེས་ཀྱང་གྲགས། རིག་པ་ཅན་པའི་སྟོན་པ་ནི། དབང་ཕྱུག་གིས་
ལྷ་མོ་ཨུ་མ་བསྲུང་བ་ལ་དྲང་སྲོང་མཛེས་པ་བཞག་པའི་ཚེ། ཨུ་མས་དྲང་སྲོང་དེ་ལ་ཆགས་
ནས་རྣམ་འགྱུར་དུ་མ་བསྟན་ཀྱང་དྲང་སྲོང་དེའི་མིག་རྐང་པར་ཕབ་ནས་བརྟུལ་ཞུགས་
-1
6
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
བསྲུངས་པས་དབང་ཕྱུག་མཉེས་ནས་གཞུང་རྩོམ་པར་དབང་བསྐུར་བས་དྲང་སྲོང་རྐང་མིག་
ཅེས་གྲགས་པ་དེ་ཡིན། དེའི་རྗེས་འབྲང་རིག་པ་ཅན་པ་ལ་རྐང་མིག་པ་ཞེས་བཤད་པའང་
ཡོད། བྱེ་རིག་གཉིས་ལ་དབང་ཕྱུག་སྟོན་པར་འཛིན་པ་དང་སྣོད་བཅུད་ཐམས་ཅད་དབང་
ཕྱུག་གིས་བྱས་པར་འདོད་པ་ཡོད་ལ། ཚངས་པ་དང་ཁྱབ་འཇུག་སྟོན་པར་འཛིན་པའང་ཡོད།
གཟེགས་བཟན་གྱིས་བྱས་པའི་བྱེ་བྲག་གསལ་བའི་གཞུང་གི་རྗེས་སུ་འབྲང་བས་ན་བྱེ་བྲག་
པ་ཞེས་གྲགས་ལ། དེའི་སྒྲ་བཤད་ཚུལ་གཞན་ཡང་ཡོད། རྐང་མིག་གིས་བྱས་པའི་རིག་པའི་
ལྟ་བའི་རྗེས་སུ་འབྲང་བས་ན་རིག་པ་ཅན་པ་ཞེས་བྱ། ཚད་མ་དང་གཞལ་བྱ་སོགས་རྟོག་
གེའི་ཚིག་དོན་བཅུ་དྲུག་གི་རྣམ་གཞག་འདོད། བྱེ་བྲག་པས་ཚད་མ་ལ་མངོན་རྗེས་ལུང་གི་
ཚད་མ་གསུམ་འདོད། རིག་པ་ཅན་པས་དེ་གསུམ་དཔེ་ཉེར་འཇལ་གྱི་ཚད་མ་དང་བཞིར་
འདོད། ཚིག་དོན་དྲུག་གི་འདོད་ཚུལ་ལ། རྫས་དང་ཡོན་ཏན་ལས་དང་སྤྱི། །བྱེ་བྲག་འདུ་བ་
རྣམ་པ་དྲུག །ཅེས་ པ་ ལྟར། ཤེས་ བྱ་ ལ་ ཚིག་དོན་དྲུག་ཏུ་གྲངས་ངེས་པར་འདོད། ཚིག་
དོན་དྲུག་གི་དང་པོ་རྫས་ཀྱི་མཚན་ཉིད་ནི། བྱ་བ་དང་ལྡན་པ། ཡོན་ཏན་དང་ལྡན་པ། འདུ་
བའི་རྒྱུར་གྱུར་ པ་ སྟེ་ གསུམ་མོ། །རྫས་ལ་དབྱེ་ན་དགུ་སྟེ། ས། ཆུ། མེ། རླུང༌། ནམ་ཁའ།
དུས། ཕྱོགས། བདག །ཡིད་དོ། །དེའི་ནང་གི་བདག་ཅེས་བྱ་བ་ནི། ལུས་དབང་བློ་གསུམ་
ལས་ཐ་དད་པའི་རྫས་ཡོད་དུ་འདོད་ཅིང་། དེའང་བློ་སོགས་ཡོན་ཏན་དགུའི་རྟེན་དུ་གྱུར་ཅིང་
ཡོན་ཏན་དེ་རྣམས་རང་ལ་འདུ་བའི་རྒྱུ་བྱེད་པ། སེམས་མ་ཡིན་པའི་བེམས་པོ། རྟག་པ། མ་
སྐྱེས་པ། བྱེད་པ་པོ། ཟ་བ་པོ། ཐམས་ཅད་ལ་ཁྱབ་པ། ཆ་མེད་གཅིག་པུ་སོགས་སུ་འདོད་
ལ༑ སྐྱེས་བུ་དང་གང་ཟག་ཀྱང་བདག་དེའི་རྣམ་གྲངས་སོ། །རྫས་དགུ་ལས། འབྱུང་བཞི་
དང་ཡིད་ནི་ཐམས་ཅད་དུ་སོང་བ་མིན་པའི་རྫས་སུ་འདོད་ལ། འབྱུང་བཞི་ལ་རྡུལ་ཕྲན་ནི་
རྟག་པའི་རྫས་དང༌། དེ་བསགས་ པའི་ རགས་པ་ནི་མི་རྟག་པའི་རྫས་སུ་འདོད། བདག་
，
- 1 6 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱོགས་དུས་ནམ་མཁའ་བཞི་ནི་ཐམས་ཅད་དུ་སོང་བའི་རྫས་དང་རྟག་པའི་རྫས་སུའང་འདོད་
གཉིས་པ་ ཡོན་ཏན་ནི། རྫས་ལ་བརྟེན་པ། ཡོན་ཏན་གཞན་དང་མི་ ལྡན་ པ།
འདུ་བའི་རྒྱུ་མི་བྱེད་པ། ལྟོས་པ་མེད་པ་སྟེ་ཁྱད་པར་བཞི་ལྡན་དུ་འདོད། དབྱེ་ན། ཡོན་ཏན་
ཉེར་བཞི་ཡོད་དེ། གཟུགས་དྲི་རོ་རེག་གྲངས་ཚད་དང་། །སོ་སོ་དང་ལྡན་རྣམ་དབྱེ་དང༌།།
གཞན་དང་གཞན་མིན་བློ་རྣམས་དང༌། །བདེ་སྡུག་འདོད་སྡང་འབད་པ་དང༌། །ལྕི་གཤེར་དྲོ་
སྣུམ་འདུས་བྱས་དང་། །ཆོས་དང་ཆོས་མིན་ཉི་ཤུ་བཞི། །ཞེས་སོ། །དེའི་ནང་ནས་བདག་གི་
ཡོན་ཏན་ དགུ་ ལས། བློ་ནི་ཡུལ་ཤེས་པ། བདེ་བ་ནི་སིམ་པ། སྡུག་བསྔལ་ནི་གདུང་བ།
འདོད་པ་ནི་ཆགས་པ། སྡང་བ་ནི་ཞེ་སྡང་། འབད་པ་ནི་དོན་སྒྲུབ་པ་ལ་རྩོལ་བ། ཆོས་ནི་
འབྲས་བུ་བདེ་བ་སྟེར་བའི་ལས། ཆོས་མིན་ནི་དེ་ལས་བཟློག་པ། འདུ་བྱ་བ་ནི་ཤེས་པ་ལས་
སྐྱེ་ཞིང་ཤེས་པའི་རྒྱུར་གྱུར་པའོ། །ཡོན་ཏན་འདི་རྣམས་རྫས་ལས་གཞན་ལ་མི་བརྟེན་པ་
དང་། ཡོན་ཏན་ལ་ཡོན་ཏན་གཉིས་པ་མེད་པར་འདོད་དོ། །
གསུམ་ པ་ ལས་ནི། འདེགས་པ། འཇོག་པ། བརྐྱང་ བ། བསྐུམ་ པ། འགྲོ་བ་ སྟེ་
ལྔའོ། །བཞི་པ་སྤྱི་ནི། རང་ཉིད་གང་ལ་རྗེས་སུ་འགྲོ་བའི་ཆོས་དེ་ལ་སྒྲ་བློ་ཐུན་མོང་དུ་འཇུག་
བྱེད་ཀྱི་རྫས་ཤིག་ཡིན་ལ། ཡོད་པ་ཉིད་ལྟ་བུ་ཁྱབ་པའི་སྤྱི་དང་། བ་ལང་དང་ཤིང་ཉིད་ལྟ་བུ་
ཉི་ཚེ་བའི་སྤྱིའོ། །སྤྱི་ལ་སྤྱི་གཉིས་པ་རྗེས་སུ་མི་འགྲོ་བར་འདོད། ལྔ་པ་བྱེ་བྲག་ནི། ཆོས་གང་
གིས་རང་གི་རྟེན་དེ་གཞན་ལས་ཁྱད་པར་དུ་གོ་བྱེད་ཀྱི་ཆོས་ཏེ་དཀར་ནག་གི་ཁྱད་པར་གོ་
བྱེད་ལྟ་བུ་དེའོ། །དྲུག་པ་འདུ་བ་ནི། རྟེན་རྫས་དང་དེ་ལ་བརྟེན་པའི་ཡོན་ཏན་ལྟ་བུ་ལ་
དམིགས་ནས་འདི་ལ་འདི་ཡོད་དོ། །ཞེས་རྟོགས་བྱེད་ཀྱི་འབྲེལ་བར་གྱུར་པའི་ཆོས་རྟེན་
བརྟེན་པ་གཉིས་ལས་རྫས་ཐ་དད་དུ་གྱུར་པ་ཞིག་གོ །དེ་ལྟར་ཚིག་དོན་དྲུག་གི་ཡོན་ཏན་ལ་
- 1
6 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
རྟག་མི་རྟག་གི་ཆ་གཉིས་དང་། ལས་ནི་མི་རྟག་པ་ཁོ་ན་དང་། གཞན་ནི་རྟག་པར་འདོད་དོ།།
ལུགས་འདིའི་ ཐར་ ལམ་ནི། ཁྲུས། དབང་ བསྐུར། སྨྱུང་གནས། ཚངས་ སྤྱོད། མཆོད་སྦྱིན་
སོགས་ཡིན་ལ། དེ་དག་ནི་ཆོས་ཏེ་སྲིད་པ་ལས་གྲོལ་བྱེད་དང༌། དེ་དག་ལས་ལྡོག་པ་
ཆོས་མིན་ཏེ་སྲིད་པའི་རྒྱུར་འདོད། ནམ་ཞིག་བླ་མའི་མན་ངག་ལྟར་རྣལ་འབྱོར་བསྒོམས་ཏེ་
བདག་དབང་སོགས་རྣམས་ལས་གཞན་དུ་ཤེས་ནས་དེ་ཁོ་ན་ཉིད་མཐོང་ཞིང་ཚིག་དོན་དྲུག་
གི་རང་བཞིན་ཁོང་དུ་ཆུད་པ་ན། ཆོས་དང་ཆོས་མིན་གང་ཡང་མི་གསོག་ཅིང་། ལས་གསར་
པ་མ་བསགས་ཤིང་རྙིང་པ་ཟད་པས། སྔར་བླངས་པའི་བདག་གི་ཡོན་ཏན་ལུས་དབང་བློ་
སོགས་དང་བྲལ། གསར་པའི་ལུས་དབང་སོགས་མ་བླངས་པས་བུད་ཤིང་ཟད་པའི་མེ་ལྟར་
སྐྱེ་རྒྱུན་ཆད་དེ་བདག་འབའ་ཞིག་ཏུ་གནས་པ་དེ་ཐར་པ་ཡིན་པར་འདོད། འཁོར་བ་ལ་ཐོག་
མ་མེད་ཀྱང་ཐ་མ་ཡོད་ཅེས་ཟེར་རོ། །བྱེ་རིག་གཉིས་ཀྱི་གྲུབ་མཐའ་ལ་ནང་གསེས་ཀྱི་ཁྱད་
པར་ཅུང་ཟད་རེ་ཡོད་ཀྱང་སྤྱི་ཁོག་འདྲ་བས་དེ་ལྟར་ཐུན་མོང་དུ་བཤད་དོ། །
གཉིས་པ་དེ་འགོག་པ་ལ། འདིར་སེམས་མེད་པའི་བེམས་པོ་བདག་དང་བྱེད་པ་པོ་
དང་ཟ་བ་པོར་འདོད་པ་ནི། བུམ་སོགས་དེ་དག་ཏུ་འདོད་པ་དང་འདྲ་བས་མི་འཐད་པར་སྟོན་
པ་སོགས་ཀྱི་རིགས་པས་འགོག་པར་མཛད་ལ། དབང་ཕྱུག་རྟག་པ་སྣོད་བཅུད་ཀྱི་བྱེད་པ་
པོར་འདོད་པ་དགག་པ་འོག་ཏུ་འཆད་ཅིང་། དབང་ཕྱུག་གི་ལུང་ལས་བཤད་པའི་དབང་
བསྐུར་ཐར་ལམ་དུ་འདོད་པ་འགོག་ཚུལ་སོགས་ཀྱི་རིགས་པ་མང་པོ་རྣམ་འགྲེལ་སོགས་
ལས་གསུངས་སོ། །ཡང་། གལ་ཏེ་བདག་ནི་ཡོད་མིན་ན། །ལས་འབྲས་འབྲེལ་བར་རིགས་
མིན་ཏེ། །ཞེས་སོགས་གསུངས། འདིར་རྟག་བདག་མེད་ན་ལས་འབྲས་མི་འཐད་པའི་རྩོད་
པ་སྤོང་བ་ལ་གསུམ། ལས་འབྲས་ཀྱི་འབྲེལ་བ་འཐད་ཚུལ། ཞིག་དངོས་འཇོག་ཚུལ་ཐུན་
མོང་མ་ཡིན་པ། དུས་ གསུམ་གྱི་འཇོག་ཚུལ་ཐུན་མོང་མ་ཡིན་པའོ། །དང་པོ་ནི། རང་སྡེ་
- ]
6 5 བ



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སངས་རྒྱས་པ་རྣམས་ཀྱིས་རྟག་བདག་མི་འདོད་ཅིང་འདུས་ཅིང་འདུས་བྱས་ཐམས་ཅད་མི་
རྟག་པར་གསུངས་པ་ལྟར་ཁས་ལེན་ཞིང་། མདོ་ལས། ལུས་ཅན་དག་གི་ལས་རྣམས་ནི།།
བསྐལ་པ་བརྒྱར་ཡང་ཆུད་མི་ཟ། །ཞེས་བཀའ་སྩལ་པ་ལྟར་ལས་དང་འབྲས་བུའི་བར་དུ་ཚེ་
རབས་དང་བསྐལ་པ་དུ་མས་ཆོད་པའི་ལས་ལས་ཀྱང་འབྲས་བུ་སོ་སོར་ངེས་པ་ཆུད་མི་ཟ་
བར་འབྱུང་བར་ཡང་ཁས་བླངས་པ་ལ། གྲངས་ཅན་པ་སོགས་ན་རེ། ཁོ་བོ་ཅག་གིས་ལས་
འབྲས་ཀྱི་རྟེན་གྱི་གང་ཟག་ནི་རྟག་གཅིག་རང་དབང་ཅན་དུ་འདོད་པས་དེ་ཉིད་སྐྱེ་བ་སྔ་མ་
ནས་འདིར་འོངས་འདི་ནས་ཕྱི་མར་འཕོ་བས་ལས་འབྲས་ཀྱི་འབྲེལ་བ་འཐད་ལ། ཁྱེད་ཅག་
ལྟར་ན་མི་འཐད་དེ། ལས་བྱེད་པ་པོའི་གང་ཟག་མི་རྟག་པ་ཡིན་ན་འབྲས་བུ་དེ་མྱོང་དུས་ན་
མེད་པས་བདག་ཆད་པར་ཐལ་བ་དང་། ལས་བྱས་པ་ཆུད་ཟ་བའམ་མ་བྱས་པ་དང་འཕྲད་
པར་ཐལ་བའི་སྐྱོན་འབྱུང་བ་དང་། དེ་བཞིན་དུ། གལ་ཏེ་སྨིན་པའི་དུས་བར་དུ། །གནས་ན་
ལས་དེ་རྟག་པར་འགྱུར། །གལ་ཏེ་འགགས་ན་འགགས་གྱུར་པས། །ཇི་ལྟར་འབྲས་བུ་སྐྱེད་
པར་འགྱུར། །ཞེས་རྩ་ཤེར་ལས་ཕྱོགས་སྔའི་འདོད་པ་བཀོད་པ་ལྟར་དགེ་སྡིག་གི་ལས་ཀྱང་
རང་འབྲས་རྣམ་སྨིན་འབྱིན་པའི་བར་དུ་གནས་ན་རྟག་པར་འགྱུར་ལ། ལས་དེ་རང་གྲུབ་
དུས་ཀྱི་སྐད་ཅིག་གཉིས་པར་ཞིག་ན། ལས་འགགས་ནས་རིང་དུ་ལོན་པ་ན་འབྲས་བུ་འབྱུང་
བའང་ཇི་ལྟར་འཐད་དེ་མི་འཐད་པའི་ཕྱིར། ཞེས་ཟེར་རོ། །དེའི་ལན་ནི། ཁོ་བོ་ཅག་གིས་
བདག་རྟག་པར་མི་འདོད་པ་ལས་འབྲས་མི་འཐད་པའི་སྐྱོན་འབྱུང་ན། ཁྱོད་ཀྱིས་རྟག་བདག་
འདོད་པ་ལའང་མཚུངས་ཏེ། རྟག་པ་ཡིན་ན་ལས་བྱེད་པ་དང་། འབྲས་བུ་མྱོང་བ་སོགས་ཀྱི་
བྱ་བྱེད་དང༌། སྔ་མ་ནས་འདིར་འོངས་པ་དང་འདི་ནས་ཕྱི་མར་འགྲོ་བ་སོགས་ཀྱི་འགྲོ་འོང་
གང་ཡང་མི་རུང་བའི་ཕྱིར་ཏེ། གོང་དུ་ཁྱེད་ཅག་གིས་བཏགས་པའི་རྟག་བདག་འགོག་པའི་
སྐབས་སུ་བཤད་པ་རྣམས་དང༌། རྟག་པ་ལ་བྱ་བྱེད་མི་རུང་ཚུལ་འོག་ཏུའང་འཆད་པའི་
- 1 6 (j -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
རིགས་པ་རྣམས་ཀྱིས་གནོད་པའི་ཕྱིར། དེས་ན་ཁྱོད་ཀྱིས་བདག་རྟག་པར་ཁས་བླངས་ནས།
ཡང་བྱ་བྱེད་འགྲོ་འོང་སོགས་བྱེད་པར་སྨྲ་བ་ནི་རང་ཚིག་འགལ་བའོ། །དེར་མ་ཟད་བྱེད་པ་པོ་
དང་སྤྱོད་པ་པོ་ཐ་དད་ཡིན་པ་དང་། རྣམ་སྨིན་མྱོང་དུས་སུ་བྱེད་པ་པོ་མེད་པ་དང་། ལས་བྱེད་
པའི་དུས་སུ་མྱོང་བ་པོ་མེད་པ་ནི་རིགས་པས་གྲུབ་པས་འུ་ཅག་གཉིས་ཀས་འདོད་དགོས་ཏེ།
དེ་ལྟར་མི་འདོད་ན་རིགས་པ་དང་འགལ་ལ། འདོད་ན་བདག་ཆད་པར་ཐལ་བ་སོགས་ཀྱི་
སྐྱོན་བརྗོད་ནས་འདིར་བརྩད་པ་དོན་མེད་དོ། །འོ་ན་ཁྱེད་ཅག་སངས་རྒྱས་པའི་ལུགས་ལ།
ལས་གསོག་དུས་ཀྱི་གང་ཟག་དེ་རྣམ་སྨིན་མྱོང་དུས་ཀྱི་ངའམ་གང་ཟག་དེ་ཡིན་ནམ་མིན།
ཡིན་ན་དེ་རྟག་པར་འགྱུར་ལ། མིན་ན་ལས་གསོག་པ་པོས་རྣམ་སྨིན་མ་མྱོང་ཞིང་། མྱོང་བ་
པོས་ལས་མ་བསགས་པའི་ཕྱིར་ལས་བྱས་པ་ཆུད་ཟོས་པ་སོགས་ཀྱི་སྐྱོན་སྔར་བརྗོད་པ་སོ་ན་
གནས་པས་སྤོང་མི་ནུས་སོ་ཞེ་ན། ལས་གསོག་དུས་ཀྱི་གང་ཟག་དེས་རྣམ་སྨིན་མྱོང་བ་མིན་
ཀྱང་། གསོག་དུས་དང་མྱོང་དུས་ཀྱི་གང་ཟག་གཉིས་ཀ་ཕུང་པོ་གཅིག་གི་རྒྱུན་གདགས་
གཞིར་བཟུང་ནས་བཏགས་པའི་ང་ཙམ་གྱི་ཆ་ཤས་སུ་གྱུར་པའི་ང་ཡིན་པས། ངས་ལས་བྱས་
པ་དང་ངས་རྣམ་སྨིན་མྱོང་བར་བཞག་ནུས་པའི་ཕྱིར་སྐྱོན་དེ་དག་མེད་དོ། །ཚུལ་འདི་ནི་
གཞོན་ནུ་དང་རྒས་པའི་གནས་སྐབས་དང་ཁ་སང་དང་དེ་རིང་། སྔ་དྲོ་དང་ཕྱི་དྲོ་སྐད་ཅིག་སྔ་
མ་དང་ཕྱི་མ་སོགས་ལའང་འདྲའོ། །དེས་ན་ཁོ་བོ་ཅག་གི་ལུགས་ལ་འདི་ནས་གཞན་དུ་འཕོ་
བའི་བདག་རྟག་པ་དང་རང་བཞིན་གྱིས་གྲུབ་པ་གང་ཡང་མི་འདོད་པར་གདགས་གཞིའི་ཕུང་
པོའི་རྒྱུད་གཅིག་ལ་བརྟེན་ནས་བཏགས་པ་ལས། ལས་བྱེད་པོ་དང་སྤྱོད་པོ་སོ་སོར་འཇོག་
པས་ལས་འབྲས་མི་འཐད་པའི་སྐྱོན་མེད་དོ་ཞེས་ལན་གདབ་བོ། །འདི་དག་ནི་གཞུང་འདིའི་
བསམ་གཏན་ལེའུ་ལས། བདག་གིས་དེ་ནི་མྱོང་སྙམ་པའི། །རྣམ་པར་རྟོག་དེ་ལོག་པ་སྟེ།།
འདི་ལྟར་ཤི་བའང་གཞན་ཉིད་ལ། །སྐྱེ་བ་ཡང་ནི་གཞན་ཉིད་ཡིན། །ཞེས་དང་། རྒྱུད་དང་
，
- 1 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚོགས་ཞེས་བྱ་བ་ནི། །ཕྲེང་བ་དམ་གལ་སོགས་བཞིན་བརྫུན། །ཞེས་པ་ལྟར་རོ། །ཚུལ་འདི་
མཛོད་ལས་ཀྱང༌། བདག་མེད་ཕུང་པོ་ཙམ་ཉིད་དོ། །ཉོན་མོངས་ལས་ཀྱིས་མངོན་འདུས་
བྱས། །སྲིད་པ་བར་མའི་རྒྱུན་གྱིས་ནི། །མར་མེ་བཞིན་དུ་མངལ་དུ་འགྲོ། །ཞེས་པ་ལྟར།
ཕུང་པོའི་རྒྱུན་ཙམ་ལ་བཏགས་པ་ལས་ཕྱི་རོལ་པས་འདོད་པ་ལྟར་གྱི་གང་ཟག་འདི་ནས་
གཞན་དུ་འཕོ་བ་མེད་དེ། བར་སྲིད་ཀྱི་ཕུང་པོའི་རྒྱུན་ལས་སྐྱེ་སྲིད་ཀྱི་ཕུང་པོ་དང་། དེ་ལས་
སྔོན་དུས་ཀྱི་སྲིད་པ་དང་། དེ་ལས་འཆི་སྲིད་དང༌། དེ་ལས་སླར་ཡང་བར་སྲིད་སོགས་ཀྱི་ཕུང་
པོའི་རྒྱུན་མགལ་མེ་བཞིན་དུ་འཁོར་བའི་མི་རྟག་པ་ཡིན་པའི་ཕྱིར། རྟག་བདག་མེད་ཀྱང་
ཕུང་པོའི་རྒྱུན་མངལ་སོགས་སུ་འཇུག་པ་མི་འགལ་བ་ནི། དཔེར་ན། མར་མེ་སྐད་ཅིག་མ་
ཡིན་ཡང་རྒྱུན་གྱིས་ཡུལ་གཞན་དུ་འགྲོ་བ་མི་འགལ་བ་བཞིན་ནོ། །མར་མེ་ལས་གཞན་པའི་
དཔེ་ཡང་། ཀླུ་སྒྲུབ་ཀྱིས། ཁ་ཐོན་མར་མེ་མེ་ལོང་རྒྱ། །མེ་ཤེལ་ས་བོན་སྐྱུར་དང་སྒྲས། །ཕུང་
པོ་ཉིང་མཚམས་སྦྱོར་བ་ཡང་། །མི་འཕོ་བར་ཡང་མཁས་རྟོགས་བྱ། །ཞེས་དབུ་མ་རྟེན་
འབྲེལ་སྙིང་པོ་ལས་གསུངས་པ་ལྟར་རོ། །དེའང་དཔེ་རེ་རེས་ཉིང་མཚམས་སྦྱོར་ཚུལ་རྫོགས་
པར་མཚོན་མི་ནུས་པས་དཔེ་བརྒྱད་ཀ་སྦྱར་དགོས་ལ་དེའི་ཚུལ་རྒྱས་པར་འཆི་འཕོ་དང་སྐྱེ་བ་
ཇི་ལྟར་འགྱུར་བའི་མདོ་ཉིད་ལས་ཤེས་དགོས་སོ། །གཞན་ཡང་བསླབ་བཏུས་སུ་ས་ལུ་ལྗང་
པའི་མདོ་དྲངས་པ་ལས། དེ་ལ་ཆོས་གང་ཡང་འཇིག་རྟེན་འདི་ནས་འཇིག་རྟེན་ཕ་རོལ་ཏུ་མི་
འཕོ་མོད་ཀྱི་རྒྱུ་དང་རྐྱེན་མ་ཚང་བ་མེད་པའི་ཕྱིར་ལས་ཀྱི་འབྲས་བུར་མངོན་པའང་ཡོད་དོ།།
དཔེར་ན་རབ་ཏུ་ཕྱིས་པའི་མེ་ལོང་གི་དཀྱིལ་འཁོར་ལ་བཞིན་གྱི་གཟུགས་བརྙན་སྣང་བའང་
བཞིན་མེ་ལོང་གི་དཀྱིལ་འཁོར་དུ་མ་འཕོས་མོད་ཀྱི་རྒྱུ་དང་རྐྱེན་མ་ཚང་བ་མེད་པའི་ཕྱིར་
བཞིན་དུ་མངོན་པའང་ཡོད་དོ། །ཞེས་དང༌། དེ་བཞིན་དུ་ཟླ་གཟུགས་ཆུ་ནང་དུ་སྣང་བའི་
དཔེས་ཀྱང་བསྟན་ཏོ། །ཡང་དེ་ལས། རྒྱུ་དང་རྐྱེན་མ་ཚང་བ་མེད་པའི་ཕྱིར་སྐྱེ་བའི་གནས་
- ] 6 S -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ཉིང་མཚམས་སྦྱོར་བ་མའི་མངལ་དེ་དང་དེར་ས་བོན་རྣམ་པར་ཤེས་པ་ལས་དང་ཉོན་མོངས་
པ་རྣམས་ཀྱིས་བསྐྱེད་པ་མིང་དང་གཟུགས་ཀྱི་མྱུ་གུ་མངོན་པར་སྒྲུབ་བོ། །ཞེས་དང་། ཐ་མ་
འཆི་བའི་ཕུང་པོ་རྣམས་ཀྱང་འགགས་ལ་དེ་ཉིད་ཀྱི་ཚེ་སྐྱེ་བའི་ཆར་གཏོགས་པའི་ཕུང་པོ་
རྣམས་སྲང་མདའི་མཐོ་དམའ་བཞིན་དུ་འབྱུང་བར་འགྱུར་ཏེ་ཞེས་སོགས་གསུངས། འདིས་
སྐྱེ་འཆིའི་སྐབས་ཀྱི་ཕུང་པོ་སྐྱེ་འགག་བྱེད་ཚུལ་བསྟན། སྟོང་པ་ཉིད་ཆེན་པོའི་མདོ་ལས།
ལས་ནི་ཡོད་དོ། །རྣམ་པར་སྨིན་པ་ནི་ཡོད་དོ། །ཆོས་སུ་བརྡར་བཏགས་པ་མ་གཏོགས་ཕུང་
པོ་འདི་འདོར་ཞིང་ཕུང་པོ་གཞན་དུ་ཉིང་མཚམས་སྦྱོར་བར་བྱེད་པའི་བྱེད་པ་པོ་ནི་མི་
དམིགས་སོ། །དེ་ལ་ཆོས་སུ་བརྡར་བཏགས་པ་ནི་འདི་ཡིན་ཏེ། འདི་ལྟ་སྟེ། འདི་ཡོད་པས་
འདི་འབྱུང་། ཞེས་སོགས་གསུངས། ཏིང་རྒྱལ་ལས། མི་འགལ་འཇིག་རྟེན་འདིར་ཡང་ཤི་
ནས་ནི། །འཇིག་རྟེན་གཞན་དུ་འཕོ་ཞིང་འགྲོ་མེད་ཀྱང༌། །ལས་བྱས་རྣམས་ནི་ནམ་ཡང་ཆུད་
མི་ཟ། །འཁོར་བ་ན་ཡང་དཀར་ནག་འབྲས་བུ་སྨིན། །རྟག་པ་མ་ཡིན་ཆད་པར་མི་འགྱུར་ཏེ།།
ལས་བསགས་མེད་ཅིང་གནས་པ་དག་ཀྱང་མེད། །དེ་ཡང་བྱས་ནས་རེག་པར་མི་འགྱུར་མིན།།
གཞན་གྱིས་བྱས་པ་ཚོར་བར་འགྱུར་བའང་མེད། །འཕོ་བ་མེད་ཅིང་ཕྱིར་ཡང་འོང་བ་མེད།།
ཐམས་ཅད་ཡོད་པ་མ་ཡིན་མེད་པའང་མིན། །འདི་ན་ལྟ་གནས་འཇུག་པ་དག་པ་མིན།།
ཞེས་དང༌། ཁྱད་པར་འཕགས་བསྟོད་ལས་ཀྱང་། ལུས་ལས་ལུས་གཞན་དག་ཏུ་ནི། །ཞེས་
སོགས་གསུངས། མདོར་ན་རྟག་ཆད་ཀྱི་མཐའ་དང་བྲལ་ཞིང་། དེ་ཉིད་དང་གཞན་དུ་བརྗོད་
དུ་མེད་པའི་རྟེན་འབྲེལ་གྱི་ཆོས་ཉིད་ལས་འདི་ནས་ཕ་རོལ་ཏུ་རྡུལ་ཕྲ་མོ་ཙམ་ཡང་འཕོ་བ་
མེད་དེ། དབུ་མ་རྟེན་སྙིང་ལས། སྟོང་པ་ཁོ་ནའི་ཆོས་རྣམས་ལས། །སྟོང་པའི་ཆོས་རྣམས་
འབྱུང་བར་ཟད། །ཅེས་སོ། །དགེ་མི་དགེའི་ལས་རྣམས་རང་དུས་སྐད་ཅིག་གཉིས་པར་ཞིག་
ཀྱང་འབྲས་བུ་མི་འབྱིན་པའི་སྐྱོན་མེད་དེ། ལས་དེ་དག་འགག་པ་ལ་ཕྱོགས་ཚེ་ཕྱི་ནས་རྣམ་
- } 63 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྨིན་འབྱིན་བྱེད་ཀྱི་ལས་ཀྱི་ནུས་པ་གང་ལ་འཇོག་པའི་གཞི་ཡོད་པའི་ཕྱིར། ཇི་ལྟར་ཞེ་ན། ཁ་
ཆེ་བྱེ་སྨྲ་དང་མདོ་སྡེ་པ་ཁ་ཅིག་གིས་སེམས་ཀྱི་རྒྱུན་དང༌། སེམས་ཙམ་པ་ཁ་ཅིག་གིས་ཀུན་
གཞི་དང༌། ཀུན་གཞི་མི་བཞེད་པའི་སེམས་ཙམ་པ་དང་རང་རྒྱུད་པ་དག་གིས་ཡིད་ཀྱི་རྣམ་
ཤེས་ཏེ་དེ་གསུམ་ལས་འབྲས་ཀྱི་རྟེན་དུ་གྱུར་པའི་གང་ཟག་ཏུ་འཇོག་གོ །ཡང་བྱེ་སྨྲ་ཁ་ཅིག་
གིས་བུ་ལོན་གྱི་དཔང་རྒྱ་དང་འདྲ་བའི་ཆུད་མི་ཟ་བ་ཞེས་པ་དེ་དང༌། བྱེ་སྨྲ་ཁ་ཅིག་གིས་ལས་
ཀྱི་ཐོབ་པ་ཞིག་སྟེ་དེ་གཉིས་ལས་ཀྱི་རྣམ་སྨིན་འབྱིན་བྱེད་དུ་འཇོག་ལ་དེ་གཉིས་ནི་ལས་ལས་
དོན་གཞན་པའི་ལྡན་མིན་འདུ་བྱེད་རྫས་གྲུབ་རེ་ཡིན་པར་འདོད་དོ། །དེ་ལྟར་ཀུན་གཞི་
སོགས་ཀྱི་སྟེང་གི་ལས་ཀྱི་བག་ཆགས་སམ་ནུས་པ་དང་རྣམ་སྨིན་འབྱིན་བྱེད་དེ་བར་མ་ཆད་
དུ་བརྒྱུད་དེ་ཕྱིས་འབྲས་བུ་འབྱིན་པའི་ནུས་པ་མཐུ་ཅན་དུ་གྱུར་པ་དེས་རྣམ་སྨིན་འབྱིན་པར་
རང་སྡེ་དེ་རྣམས་འདོད་དོ། །ཐལ་འགྱུར་བས་ལས་རང་བཞིན་གྱིས་མ་གྲུབ་པར་འདོད་པས་
ལས་རང་བཞིན་གྱིས་སྐྱེ་བ་མེད་ལ། དེའི་ཕྱིར་ལས་རང་བཞིན་གྱིས་འགགས་པ་མི་སྲིད་
ཅིང་། ཐ་སྙད་ཙམ་དུ་ལས་འགགས་པའམ་ཞིག་པ་དེ་དངོས་པོར་ཆེས་འཐད་པས་ལས་
འགགས་ནས་རིང་དུ་ལོན་ཡང་རང་འབྲས་འབྱིན་པ་མི་འགལ་བས་བཏགས་དོན་བཙལ་
ནས་ཆུ་མི་ཟ་བ་དང་ཀུན་གཞི་སོགས་འཇོག་མི་དགོས་སོ། །དེ་ལྟར་རྩ་ཤེས་ལས། གང་ཕྱིར་
ལས་ནི་སྐྱེ་བ་མེད། །འདི་ལྟར་རང་བཞིན་མེད་དེའི་ཕྱིར། །གང་ཕྱིར་དེ་ནི་མ་སྐྱེས་པ། །དེ་
ཕྱིར་ཆུད་ཟར་མི་འགྱུར་རོ། །ཞེས་གསུངས། འཇུག་པ་རང་འགྲེལ་དུའང་ལུང་འདི་དྲངས་
ནས་དོན་དེ་ཉིད་སྒྲུབ་པར་མཛད་དོ། །འདིས་ཆུད་མི་ཟ་བ་དངོས་སུ་བཀག་ནས་ཀུན་གཞི་
ཤུགས་ལ་བཀག་གོ །བསྐལ་པ་བརྒྱར་ཡང་ཆུད་མི་ཟ་ཞེས་པའང་ལས་རང་བཞིན་གྱིས་མ་
སྐྱེས་པའི་ཕྱིར་ཆུད་ཟ་བར་མི་འགྱུར་བའི་དོན་ཡིན་པར་བཞེད་དོ། །ལས་རང་བཞིན་གྱིས་
གྲུབ་པར་འདོད་ཕྱིན་རྣམ་སྨིན་གྱི་བར་དུ་གནས་ན་རྟག་པ་དང་། འཇིག་ན་ཆད་པར་འགྱུར་
，
- 1 7 (-



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
བས་དེའི་ཕྱོགས་ལ་ཞིག་པ་དངོས་པོར་མི་རུང་ངོ་། །ཡང་འཇུག་པ་རང་འགྲེལ་ལས། དེ་ལྟར་
བདེན་པ་གཉིས་ཀར་ཡང་རང་བཞིན་མེད་པས་རྟག་པ་དང་ཆད་པར་ལྟ་བ་རྒྱང་རིང་དུ་སྤངས་
པ་འབའ་ཞིག་ཏུ་མ་ཟད་ཀྱི་ལས་འགགས་ནས་ཡུན་རིང་དུ་ལོན་ཡང་ལས་རྣམས་ཀྱི་འབྲས་
བུ་དང་འབྲེལ་བ་ནི་ཀུན་གཞིའི་རྣམ་པར་ཤེས་པའི་རྒྱུན་དང་ཆུད་མི་ཟ་བ་དང་ཐོབ་པ་ལ་
སོགས་པར་ཡོངས་སུ་རྟོག་པ་མེད་པར་ཡང་འཐད་པ་ཡིན་ནོ། །ཇི་ལྟར་ཞེ་ན། གང་ཕྱིར་རང་
བཞིན་གྱིས་དེ་མི་འགག་པ། །དེ་ཕྱིར་ཀུན་གཞི་མེད་ཀྱང་འདི་ནུས་ཕྱིར། །ལ་ལར་ལས་
འགགས་ཡུན་རིང་ལོན་ནས་ཀྱང་། །འབྲས་བུ་ཡང་དག་འབྱུང་བ་རིག་པར་གྱིས། །ཞེས་
གསུངས། འོན་ཀྱང་ཐ་སྙད་དུ་ལས་ཀྱི་བག་ཆགས་བསྒོ་གཞི་ཙམ་ལ་གཏན་དུ་དང་རེས་
འགའ་བའི་ བག་ ཆགས་ བསྒོ་གཞིར་ རིམ་ པར་ གང་ ཟག་ དང་ སེམས་རྒྱུད་ འཇོག་ པར་
གསུངས་སོ། །ལས་འགགས་ཤིང་རང་བཞིན་མེད་པ་ལས་འབྲས་བུ་འབྱུང་བའི་ཚུལ་ཡང་
འཇུག་པ་ལས་དཔེའི་སྒོ་ནས་བསྟན་ཏེ། རྨི་ལམ་དམིགས་པའི་ཡུལ་དག་མཐོང་ནས་ནི།།
སད་ཀྱང་བླུན་ལ་ཆགས་པ་སྐྱེ་འགྱུར་བ། །དེ་བཞིན་འགགས་ཤིང་རང་བཞིན་ཡོད་མིན་པའི།།
ལས་ལས་ཀྱང་ནི་འབྲས་བུ་ཡོད་པ་ཡིན། །ཞེས་གསུངས་ལ། དེའི་ཤེས་བྱེད་དུ་འཇུག་པ་
རང་འགྲེལ་ལས་སྲིད་པ་འཕོ་བའི་མདོ་དྲངས་པ། རྒྱལ་པོ་ཆེན་པོ་འདི་ལྟ་སྟེ་དཔེར་ན་མི་ཞིག་
ཉལ་བའི་རྨི་ལམ་ན་ཡུལ་གྱི་བུད་མེད་བཟང་མོ་དང་ལྷན་ཅིག་སྤྱོད་པར་རྨིས་ལ། དེ་ཉལ་བ་
ལས་སད་ནས་ཡུལ་གྱི་བུད་མེད་བཟང་མོ་དྲན་ན་རྒྱལ་པོ་ཆེན་པོ་འདི་ཇི་སྙམ་དུ་སེམས།
ཞེས་སོགས་དཔེ་དང་། དེ་དོན་ལ་སྦྱོར་བ་ནི། རྒྱལ་པོ་ཆེན་པོ་དེ་བཞིན་དུ་བྱིས་པ་སོ་སོའི་སྐྱེ་
བོ་ཐོས་པ་དང་མི་ལྡན་པའང་། མིག་གིས་གཟུགས་རྣམས་མཐོང་ནས་ཡིད་བདེ་བར་འགྱུར་
བའི་གཟུགས་རྣམས་ལ་མངོན་པར་ཞེན་ཏེ། མངོན་པར་ཞེན་པར་གྱུར་ནས་ཆགས་པ་སྐྱེད་
པར་བྱེད་དོ། །ཞེས་སོགས་གསུངས། ཡང་། དུས་གཞན་ཇི་ཙམ་ཞིག་ན་འཆི་བའི་དུས་དང་
- 1
7 1 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཚོད་དེ་ཉེ་བར་གནས་པའི་ཚེ་དེ་དང་སྐལ་བ་འདྲ་བའི་ལས་ཟད་ནས་རྣམ་པར་ཤེས་པ་ཐ་མ་
འགག་པའི་ཚེ། ཞེས་སོགས་ཀྱིས་གཙོ་བོར་སྐྱེ་འཆིའི་དབང་དུ་བྱས་པའི་ལས་འབྲས་བུ་དང་
འབྲེལ་བའི་ཚུལ་དང༌། ཡང༌། རྒྱལ་པོ་ཆེན་པོ་དེ་ལ་ཆོས་གང་ཡང་འཇིག་རྟེན་འདི་ནས་
འཇིག་རྟེན་ཕ་རོལ་ཏུ་འཕོ་བ་དང་སྐྱེ་བར་མངོན་པ་ཡང་ཡོད་དེ། ཞེས་པ་ནས། ལས་རྣམས་
ཆུད་མི་ཟ་བ་ཡང་མངོན་ནོ། །ཞེས་པའི་བར་གྱིས་འཆི་འཕོ་དང་སྐྱེ་བ་དོན་དམ་པར་མེད་པ་
དང་ཐ་སྙད་དུ་ཡོད་པ་དང་ལས་འབྲས་ཆུད་མི་ཟ་བ་སོགས་བསྟན་ཏོ། །དེ་བཞིན་དུ་བསླབ་
བཏུས་སུ། དེ་ལ་ཇི་ལྟར་ཆོས་ཐམས་ཅད་བདག་མེད་ཀྱང་ལས་དང་འབྲས་བུར་མི་འགལ་བ་
དང་རང་བཞིན་མེད་ཀྱང་ཇི་ལྟར་མཐོང་བཞིན་པའི་ཆོས་ཐམས་ཅད་མི་འགལ་བའི་དེ་ལྟར་ནི་
ཡབ་དང་སྲས་མཇལ་བའི་མདོས་བསྟན་ཏེ། ཞེས་མདོ་དེ་ཉིད་དྲངས་པ་ལས་ཀྱང་། མི་ཞིག་
ཉལ་བའི་རྨི་ལམ་ན་ཡུལ་གྱི་བུད་མེད་བཟང་མོ་ཞེས་པ་སོགས་སྔ་མ་དང་ཁྱད་མེད་དུ་བྱུང་ངོ༌།།
གོང་གི་མདོ་ལུང་སྔ་ཕྱིས་བསྟན་པའི་འཆི་སྲིད་དང་སྐྱེ་སྲིད་ཀྱི་བར་དུ་བར་སྲིད་ཡོད་མོད་ཀྱང་
དངོས་སུ་མ་བསྟན་པ་ཙམ་ཡིན་པས་སྐྱེ་འཆིའི་སྐབས་ཀྱི་ཕུང་པོ་འདོར་ལེན་བྱེད་ཚུལ་བསྟན་
པ་འདིས་བར་སྲིད་ལའང་ཤེས་པར་བྱའོ། །དེ་ལྟར་རང་བཞིན་གྱིས་མེད་པའི་ལས་ཞིག་པ་
ལས་འབྲས་བུ་འབྱུང་ན་རྣམ་སྨིན་ཐུག་མེད་དང་རྣམ་སྨིན་འཆོལ་བར་འབྱིན་པའི་སྐྱོན་འབྱུང་
ངོ་ཞེ་ན། དེའི་སྐྱོན་མེད་ཚུལ། འཇུག་པ་ལས། ཇི་ལྟར་ཡུལ་ནི་ཡོད་ཉིད་མིན་མཚུངས་ཀྱང༌།།
རབ་རིབ་ཅན་གྱིས་སྐྲ་ཤད་རྣམ་པར་ནི། །མཐོང་གིས་དངོས་གཞན་རྣམ་པར་མ་ཡིན་ལྟར།།
དེ་བཞིན་སྨིན་ལས་སླར་སྨིན་མིན་ཤེས་ཀྱིས། །ཞེས་སོགས་ལྟར། མེད་པར་མཚུངས་ཀྱང་
རབ་རིབ་ཅན་ལ་སྐྲ་ཤད་སྣང་གིས་རི་བོང་གི་རྭ་སོགས་མི་སྣང་བའི་ངེས་པ་ཡོད་པ་ལྟར།
ལས་ལ་རང་བཞིན་མེད་ལ་འགགས་ཟིན་ཀྱང་། རྣམ་སྨིན་ཕྱུང་མ་ཟིན་པའི་ལས་ཞིག་པ་
ལས་འབྲས་བུ་འབྱུང་གིས། ཕྱུང་ཟིན་པའི་ལས་ལས་མི་འབྱུང་བར་གསུངས་ལ། དེར་མ་
，
- 17 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ཟད་ལས་དང་ལས་ཀྱི་འབྲས་བུ་སོ་སོར་ངེས་པའང་ཆེས་འཐད་པར་དཔེ་དེས་བསྟན་ཏོ། །
གཉིས་པ་ལ་གསུམ་ལས། དང་པོ་ཞིག་པ་དངོས་པོར་ལུང་གིས་སྒྲུབ་པ་ནི། སྡེ་
སྣོད་རྣམས་ནས་རྟེན་འབྲེལ་སྟོན་པའི་སྐབས་སུ། སྐྱེ་བའི་རྐྱེན་གྱི་རྒ་ཤི་ཞེས་གསུངས་ལ། དེ་
ལ་ཤི་བ་ནི་གང་ཤི་བའི་སེམས་ཅན་དེ་ཞིག་པ་ལ་བྱ་དགོས་ཤིང་དེ་རང་རྒྱུ་སྐྱེ་བའི་རྐྱེན་གྱིས་
བསྐྱེད་པར་གསུངས་པ་འདིས་ནི་ཞིག་པ་ལ་རྒྱུ་ཡོད་པར་བསྟན་ཅིང་། ཡང་ས་བཅུ་པ་ལས།
འཆི་བའང་བྱ་བ་གཉིས་སུ་ཉེ་བར་གནས་པ་ཡིན་ཏེ་འདུ་བྱེད་འཇིག་པར་ཡང་བྱེད་པ་དང་།
ཡོངས་སུ་མི་ཤེས་པ་རྒྱུན་མི་ཆད་པའི་རྒྱུ་ཡང་འབྱིན་པའོ། །ཞེས་འཆི་བས་དངོས་སུ་ཤི་བ་
བསྐྱེད་པ་དང་ཤི་བས་ཕྱི་མའི་མ་རིག་པ་བསྐྱེད་པའི་བྱ་བྱེད་ནུས་སུ་གསུངས་པ་འདིས་ཞིག་
པ་ལ་འབྲས་བུ་ཡོད་པར་བསྟན་ཏོ། །དེས་ན་རང་ཉིད་རྒྱུས་བསྐྱེད་པ་དང་རང་ཉིད་ཀྱིས་
འབྲས་བུ་སྐྱེད་ནུས་པའི་ཆོས་གང་ཡིན་པ་དེ་ནི་དངོས་པོར་འདོད་དགོས་སོ། །དེའི་ཕྱིར་རྩ་
ཤེར་ལས། དངོས་དང་དངོས་མེད་འདུས་བྱས་ཡིན། །ཞེས་མྱུ་གུ་ལྟ་བུའི་དངོས་པོ་དང་། མྱུ་
གུའི་དངོས་པོར་མེད་པའི་མྱུ་གུ་ཞིག་པ་ལྟ་བུ་གཉིས་ཀ་འདུས་བྱས་ཡིན་པར་གསུངས་ལ། ཕྱི་
མ་ཡིན་ཏེ། མྱུ་གུའི་དངོས་པོ་ལྟ་བུའི་རྒྱུ་རྐྱེན་གྱིས་འདུས་བྱས་པའི་ཕྱིར་ཏེ་མྱུ་གུ་ཞིག་པ་དེ་མྱུ་
གུའི་དངོས་པོ་ལ་བརྟེན་ནས་བྱུང་བའི་ཕྱིར་རོ། །
གཉིས་པ་རིགས་པས་སྒྲུབ་པ་ནི། དེའང་རང་སྡེ་ཞིག་འཇིག་འགལ་བར་འདོད་པ་
དག་གི་ལུགས་ལ། དངོས་པོ་རྣམས་རང་གྲུབ་དུས་ལས་དུས་གཉིས་པར་མི་སྡོད་པའི་འཇིག་
པ་ནི་དངོས་པོ་དེ་དང་དེའི་རྒྱུ་ཉིད་ལས་སྐྱེ་བས་རང་རྒྱུ་ལས་གཞན་པའི་ཕྱིས་འབྱུང་གི་རྒྱུ་
གཞན་ལ་མི་ལྟོས་པར་འདོད་ཅིང་། སྐད་ཅིག་གཉིས་པར་ཞིག་པ་ནི་དངོས་མེད་ཡིན་པས་རྒྱུ་
གཏན་མེད་དུ་འདོད་དོ། །དེ་ལྟར་ཞིག་པ་ལ་རྒྱུ་གཏན་མེད་དུ་སྨྲ་བ་འགོག་པ་ནི། ཚིག་
གསལ་ལས། འཇིག་པ་རྒྱུ་མེད་དུ་ཁས་བླངས་ནས་འདུས་བྱས་སྐད་ཅིག་མ་ཉིད་དུ་སྨྲ་བ་དེའི་
- 1 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་ན་རྒྱུ་མེད་པས་འཇིག་པ་མེད་པའི་ཕྱིར་དངོས་པོ་རྣམས་སྐད་ཅིག་མ་ཉིད་དང་འཇིགས་
པ་དང་བྲལ་བ་རྣམས་འདུས་བྱས་ཉིད་དུ་འགྲུབ་པར་ག་ལ་འགྱུར། དེའི་ཕྱིར་དེ་ཐམས་ཅད་
མི་འགྲིག་པ་ཉིད་དུ་འགྱུར་རོ། །ཞེས་སོགས་གསུངས། འདིས་ནི་སེམས་ཅན་སྐྱེས་པ་དང་ཤི་
བ་གཉིས་དང་། དངོས་པོ་དུས་གཉིས་པར་འཇིག་པ་དང་དངོས་པོ་དུས་གཉིས་པར་ཞིག་པ་
རྣམས་ལ་དངོས་པོར་འཇོག་མི་འཇོག་དང་རང་རྒྱུས་བསྐྱེད་མི་བསྐྱེད་མགོ་མཚུངས་བྱས་ནས་
གནོད་པ་སྟོན་ཏེ། མྱུ་གུ་སྐད་ཅིག་གཉིས་པར་མ་བསྡད་པ་ལ་རྒྱུ་མེད་ན། མྱུ་གུ་སྐད་ཅིག་
གཉིས་པར་མི་སྡོད་པ་ལའང་རྒྱུ་མེད་དགོས་པས་སྐད་ཅིག་མ་མེད་པར་འགྱུར་ལ། དེ་ལྟ་ན་མྱུ་
གུ་འདུས་བྱས་སུ་ཡང་མི་འགྲུབ་ཅིང་འདུས་བྱས་སྐད་ཅིག་མར་སྨྲ་བའང་མི་འཐད་ཅེས་པའི་
དོན་ནོ། །འདིས་ཤུགས་ལ་མྱུ་གུ་འཇིག་པ་རྒྱུས་བསྐྱེད་པ་ལྟར་མྱུ་གུ་ཞིག་པའང་རྒྱུས་བསྐྱེད་
པ་དང་། མྱུ་གུ་རང་དུས་གཉིས་པར་མི་སྡོད་པ་ལ་རྒྱུ་ཡོད་པ་ལྟར་མྱུ་གུ་རང་དུས་གཉིས་པར་
མ་བསྡད་པ་ལའང་རྒྱུ་ཡོད་པར་བསྟན་ལ། མྱུ་གུ་ཞིག་པ་དེ་མྱུ་གུ་ལ་ལྟོས་ནས་མྱུ་གུའི་དངོས་
པོ་འགགས་ནས་མེད་པའི་དངོས་མེད་ཡིན་ཡང་རང་གི་ངོ་བོ་ལ་ལྟོས་ནས་མ་ཞིག་པའི་དངོས་
པོ་ཡིན་པའི་ཕྱིར་དངོས་པོར་འཇོག་གོ །དེའི་ཕྱིར་ཚིག་གསལ་ལས་འཇིག་པ་ཞེས་བསྟན་ཏེ་
ཞིག་པ་དེའང་འཇིག་པར་བཞེད་པས་སོ། །རིགས་པ་དྲུག་ཅུ་པ་ལས། རྒྱུད་ཟད་ཉིད་ལས་ཞི་
བ་ནི། །ཟད་ཅེས་བྱ་བར་དམིགས་པ་སྟེ། །ཞེས་སྣུམ་དང་སྙིང་པོ་ཟད་པས་མར་མེ་ཤི་བའི་
རྒྱུར་གསུངས་པ་འདིས་ཀྱང་འདས་པའི་རྒྱུ་འབྲས་བསྟན་ལ། དེའི་འགྲེལ་པར། མ་འོངས་
པའི་རྐྱེན་མེད་པ་ནི་མི་སྐྱེ་བའི་རྒྱུར་གྱུར་ན། གལ་ཏེ་རྐྱེན་མེད་པར་མ་གྱུར་ན་གདོན་མི་ཟ་
བར་སྐྱེ་བར་འགྱུར་རོ། །དེ་ལྟ་བས་ན་མི་སྐྱེ་བ་ལའང་རྒྱ་ཉིད་ཡོད་པར་ཁས་བླངས་པ་ཡིན་ནོ།།
ཞེས་པས་མ་འོངས་པའང་དངོས་པོར་བསྟན་ཏེ་དེ་ལ་རྒྱུ་ཡོད་པར་བསྟན་པའི་ཕྱིར་རོ། །མར་
ཟད་པས་མར་མེ་ཤི་བ་བསྐྱེད་པར་གསུངས་པ་ནི་རྒྱུན་གྱི་ཞིག་པ་དངོས་པོར་སྒྲུབ་ཚུལ་ཡིན་
I
- 1 7 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ཡང་སྐད་ཅིག་མ་དང་པོ་དུས་གཉིས་པར་ཞིག་པ་ལའང་དེ་དང་འདྲའོ། །
གསུམ་པ་འཇིག་རྟེན་གྱི་གྲགས་པས་ཞིག་པ་དངོས་པོར་སྒྲུབ་པ་ནི། རིགས་པ་
དྲུག་ཅུ་པའི་འགྲེལ་པར། འདི་ལྟར་ཆུ་མེད་པས་ངའི་འབྲུ་མ་རུང་བར་གྱུར་ཞེས་སོགས་
གསུངས་པ་ལྟར། འཇིག་རྟེན་ན་ཆུ་མེད་པས་ངའི་འབྲས་ཉེས་སོ། །ཟས་མེད་པས་ངའི་བུ་
ཤིའོ་ཞེས་སྔ་མ་མེད་པས་ཕྱི་མ་བརླག་པར་ གྲགས་སོ། །དེའང་ཆུ་དང་ཟས་མ་ཟད་པ་
འབྲས་ལེགས་པ་དང་བུ་འཚོ་བའི་རྒྱུར་འདོད་དགོས་པ་བཞིན་དུ་དེ་དག་ཟད་པའང་དེ་རྣམས་
ཟད་པའི་རྒྱུར་འདོད་རིགས་པ་ལ་ཁྱད་པར་མེད་དོ། །འདས་མ་འོངས་ཀྱི་འཇོག་ཚུལ་འདི་ནི་
རང་གི་མཚན་ཉིད་ཀྱིས་གྲུབ་པ་བཞེད་པའི་མདོ་སེམས་དང་རྒྱུད་པ་དག་གི་ལུགས་ལ་མི་
འཐད་དེ། དེ་དག་གི་ལུགས་ལ་མྱུ་གུ་ཞིག་ཅེས་པའི་དོན་མྱུ་གུའི་ཆ་ཤས་ཀྱི་དངོས་པོ་ཐམས་
ཅད་ནི་ལོག་ལ་དེ་ལས་གཞན་བུམ་པ་སོགས་ཀྱི་དངོས་པོ་གང་ཡང་མ་ཐོབ་པས་མེད་དགག་
དེ་ཉིད་ལ་འདོད་པས་དེ་དངོས་པོ་གཏན་མིན་པར་འདོད་དོ། །དེ་ནི་ཆོས་དེའི་བརྟགས་དོན་
རིགས་པས་བཙལ་ནས་འཇོག་དགོས་པའི་གནད་ཀྱིས་ཡིན་ལ། རང་མཚན་གྱིས་མ་གྲུབ་
པའི་མིང་ཙམ་གྱི་སྒོ་ནས་རྒྱུ་འབྲས་ཐམས་ཅད་འཇོག་པའི་ལུགས་འདི་ལ་ནི་ཞིག་པ་དངོས་
པོར་འཇོག་པ་ཤིན་ཏུ་འཐད་དེ་མྱུ་གུ་ཞིག་པ་ལྟ་བུ་དངོས་པོར་འཇོག་པའང་ཞིག་རྒྱུའི་དངོས་
པོ་དང་དེ་དང་རིགས་མཐུན་པའི་དངོས་པོ་གང་ཡང་མྱུ་གུ་ཞིག་པའི་མཚན་གཞིར་རིགས་
པས་བཙལ་ནས་དེ་དངོས་པོར་འཇོག་པ་མ་ཡིན་གྱི་ཞིག་རྒྱུའི་དངོས་པོ་ལ་བརྟེན་ནས་སྐྱེས་
པའི་མིང་རྐྱང་བཏགས་ཡོད་ཙམ་དེ་དངོས་པོར་འཇོག་པ་ཡིན་ནོ། །དེས་ན་ཞིག་པ་དངོས་
པོར་འཇོག་པའང་ཐ་སྙད་དུ་རང་མཚན་མི་བཞེད་པ་ལ་ཐུག་གོ །ཞིག་པ་ནི་དངོས་སུ་དགག་
བྱ་བཅད་ནས་རྟོག་དགོས་པས་དགག་པ་ཡིན་ལ། དེའང་ཞིག་རྒྱུ་དེ་བཅད་ཙམ་གྱི་མེད་
དགག་མིན་གྱིས་དེ་བཅད་པའི་དངོས་པོ་ཞིག་འཕངས་པའི་ཕྱིར་མ་ཡིན་དགག་ཡིན་ནོ།།
- 1 7 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཞིག་པ་དངོས་པོར་བཞག་པ་དང་དེ་ལ་རྒྱུ་ཡོད་པར་བཤད་པ་ནི་མྱུ་གུ་དངོས་པོར་བཞག་པ་
དང་དེ་ལ་རྒྱུ་ཡོད་པར་བསྟན་པ་དང་འདྲ་བས་བརྟགས་དོན་བཙལ་ནས་འཇོག་མི་དགོས་སོ།།
ཞིག་པ་དངོས་པོ་ཡིན་པར་རྩ་ཤེར་དང་རིགས་པ་དྲུག་ཅུ་པར་གསུངས་ཤིང་ཟླ་བའི་ཞབས་
ཀྱིས་ཀྱང་དེ་གཉིས་ཀྱི་འགྲེལ་པ་སོགས་ལས་ཞིབ་པར་བཤད་པ་ལྟར་རྩ་ཤེར་ཊིཀ་ཆེན་
སོགས་ལས་གསལ་བར་སྣང་ངོ༌། །གསུམ་པ་ནི། དེ་ལྟར་ཞིག་པ་དང་མ་འོངས་པ་གཉིས་
དངོས་པོར་བཞེད་པའི་རྒྱུ་མཚན་གྱིས་དུས་གསུམ་གྱི་འཇོག་ཚུལ་ཡང་ཐུན་མོང་མ་ཡིན་པ་
བྱུང་ངོ༌། །དེ་ནི་བཞི་བརྒྱ་པའི་འགྲེལ་པར། དེ་ལ་མ་འོངས་པ་ནི་ད་ལྟ་བའི་དུས་སུ་མ་ཕྱིན་
པའོ། །འདས་པ་ནི་དེ་ཉིད་ལས་འདས་པའོ། །ད་ལྟར་བྱུང་བ་ནི་སྐྱེས་ལ་མ་འགགས་པའོ།།
ད་ལྟར་བྱུང་པ་ནི་ད་ལྟར་དམིགས་པའི་ཕྱིར་གཙོ་བོ་ཡིན་གྱི། དེར་མ་འོངས་པ་དང་བརྒལ་བ་
དག་གིས་མ་འོངས་པ་དང་འདས་པའི་དུས་གཉིས་རྣམ་པར་འཇོག་པ་ནི་གཙོ་བོ་མ་ཡིན་ནོ།།
ཞེས་གསུངས་པ་ལྟར། དངོས་པོ་གཞན་ཞིག་སྐྱེས་ཟིན་ཞིག་པའི་ཆ་དེ་འདས་པའི་མཚན་
ཉིད། དངོས་པོ་གཞན་ཞིག་རང་སྐྱེད་བྱེད་ཀྱི་རྒྱུ་ཡོད་ཀྱང་རྐྱེན་མ་ཚང་བས་མ་སྐྱེས་པའི་ཆ་དེ་
མ་འོངས་པའི་མཚན་ཉིད། དངོས་པོ་གཞན་ཞིག་པ་དང་མ་འོངས་པའི་ཆ་གང་ཡང་མ་ཡིན་
ཞིང་སྐྱེས་ལ་མ་འགགས་པ་དེ་ད་ལྟ་བའི་མཚན་ཉིད་དུ་འཇོག་པར་གསུངས་ཤིང་། མྱུ་གུ་ལྟ་
བུ་ལ་མཚོན་ན། སྐྱེས་ཟིན་གྱི་མྱུ་གུ་རང་དུས་སྐད་ཅིག་གཉིས་པར་ཞིག་པ་དེ་མྱུ་གུ་འདས་
པའི་དུས་དང་། མྱུ་གུ་རང་སྐྱེད་བྱེད་ཀྱི་རྒྱུ་ཡོད་ཀྱང་རྐྱེན་མ་ཚང་བས་རེ་ཞིག་མ་སྐྱེས་པ་དེ་མྱུ་
གུ་མ་འོངས་པའི་དུས་དང༌། མྱུ་གུ་རང་ཉིད་སྐྱེས་ལ་མ་འགགས་པ་ནི་མྱུ་གུ་ད་ལྟ་བའི་དུས་
སོ༑༑དེས་ན་འདས་པའང་ད་ལྟ་བ་ལ་ལོག་ཙམ་གྱིས་མི་ཆོག་པར་བྱུང་ཟིན་ཞིག་པའི་ཆ་ཞིག་
དགོས་པས་མངོན་པ་སོགས་ལས་བྱུང་ལ་འགགས་པ་ཞེས་གསུངས་ཏེ། བྱུང་ལ་ཞེས་པ་གང་
འདས་རྒྱུའི་མྱུ་གུ་ལྟ་བུ་དེའོ། །མ་འོངས་པའང་རྒྱུ་ཡོད་ཀྱང་མ་བྱུང་བ་ཞེས་མ་བྱུང་ལུགས་ཁྱད་
- 1 ？ $ -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
པར་བ་ཞིག་སྟེ། རྒྱུ་ཡོད་ཀྱང་ཞེས་པས་གང་དུའང་ཆོས་དེ་སྐྱེད་པའི་རྒྱུ་མི་སྲིད་པ་ནམ་མཁའ་
དང་རི་བོང་རྭ་སོགས་མ་འོངས་པ་ཡིན་པ་གཅོད་ཅིང་། ཆོས་དེ་སྐྱེད་བྱེད་ཀྱི་རྒྱུ་ཡོད་ཀྱང་རྐྱེན་
མ་ཚང་བས་རེ་ཞིག་མ་བྱུང་པའི་ཆ་དེ་མ་འོངས་པར་འཇོག་པར་བསྟན་ཏོ། །ད་ལྟ་ནི་རང་ཉིད་
སྐྱེད་ལ་མ་ཞིག་པ་ཁོ་ན་ཡིན་པས་གཙོ་བོ་དང༌། གཞན་གཉིས་ད་ལྟ་བ་དེ་ཞིག་པ་དང་མ་སྐྱེས་
པའི་ཆ་ནས་འཇོག་དགོས་པས་ཕལ་པ་ཡིན་ནོ། །འོན་ཀྱང་དུས་གསུམ་ལྟོས་ནས་གྲུབ་པའང་
ཡིན་ཏེ། འདས་པ་དང་མ་འོངས་པ་ལྟོས་ཚུལ་བཤད་མ་ཐག་པས་གོ་ནུས་ལ། ད་ལྟ་བའང་
སྐྱེས་ལ་ཞེས་པས་མ་འོངས་པ་གཅོད་པ་དང་། མ་འགགས་པ་ཞེས་པས་འདས་པ་གཅོད་པ་
ལ་ལྟོས་དགོས་པར་ཡང་བསྟན་ཏོ། །དེས་ན་དུས་གང་དུ་འཇོག་ཀྱང་དུས་གཞན་ལ་ལྟོས་
ནས་འཇོག་དགོས་སོ། །དུས་གསུམ་གྱི་འཇོག་ཚུལ་དེ་ཙམ་ཞིག་མདོ་སེམས་རང་རྒྱུད་པ་
རྣམས་དང་འདྲ་ནའང་དེ་དག་གིས་དངོས་པོ་ཡིན་ན་ད་ལྟ་བ་ཡིན་དགོས་པར་བཞེད་པས་
འདས་མ་འོངས་གཉིས་དངོས་མེད་དང་དེའང་མེད་དགག་ཏུ་འདོད་ལ། འདི་པས་འདས་མ་
འོངས་གཉིས་དངོས་པོར་བཞེད་ཅིང་དེའི་མ་ཡིན་དགག་ཏུ་བཞེད་དེ། མྱུ་གུ་ཞིག་པའི་སྒྲས་དེ་
མ་ཞིག་པ་གཅོད་ཅིང་མྱུ་གུ་མ་འོངས་པའི་སྒྲས་དེ་སླེབས་པ་གཅོད་ལ་དགག་བྱ་དེ་གཉིས་
བཅད་པ་ཙམ་དུ་མ་ཟད་ཀྱི་དངོས་པོ་གཞན་ཞིག་འཕེན་པར་བྱེད་ལ་དེ་ཡང་སྔ་མས་མྱུ་གུ་
ཞིག་པ་དེ་མྱུ་གུ་ལ་བརྟེན་ནས་འབྱུང་བ་འཕེན་ཞིང་ཕྱི་མས་མྱུ་གུ་མ་འོངས་པ་ཉིད་མྱུ་གུ་སྐྱེ་
བའི་རྐྱེན་མ་ཚང་བའི་དངོས་པོར་འཕེན་པར་བཞེད་པའི་ཕྱིར་རོ། །མྱུ་གུ་ཞིག་པ་ལྟ་བུ་དེ་མྱུ་
གུའི་འདས་པ་ཡིན་ཀྱང་མྱུ་གུའི་དུས་སུ་དང་མྱུ་གུ་ལ་ལྟོས་ཏེ་མ་འོངས་པ་ཡིན་ཏེ་མྱུ་གུའི་
འབྲས་བུ་ཡིན་པའི་ཕྱིར་དང་། དེ་བཞིན་དུ་མྱུ་གུ་མ་འོངས་པ་ལྟ་བུ་དེ་མྱུ་གུའི་མ་འོངས་པ་
ཡིན་ཀྱང་མྱུ་གུའི་དུས་སུ་དང་མྱུ་གུ་ལ་ལྟོས་ཏེ་འདས་པ་ཡིན་ཏེ། མྱུ་གུའི་རྒྱུ་ཡིན་པའི་ཕྱིར་རོ།།
འོ་ན་མྱུ་གུ་ཞིག་པ་ལྟ་བུ་དེ་ཡང་རང་དུས་སུ་སྐྱེས་ལ་མ་འགགས་པའི་ཕྱིར་ད་ལྟ་བར་འགྱུར་
- 1 7 7-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ༑ དེ་ལྟ་ན་འདས་པ་དང་ད་ལྟ་བ་མི་འགལ་བར་འགྱུར་རོ་ཞེ་ན། སྐྱོན་མེད་དེ། མྱུ་གུ་ཞིག་
པ་དེ་རང་དུས་ན་རང་མ་ཞིག་ཀྱང་མྱུ་གུ་ཞིག་པ་ཡིན་ལ། དེ་བཞིན་དུ་མྱུ་གུ་ཞིག་པའི་ཞིག་
པའང་རང་དུས་ན་རང་ཞིག་པ་མ་ཡིན་ཀྱང་མྱུ་གུ་ཞིག་པ་སྐད་ཅིག་དང་པོ་ཞིག་པ་ཡིན་ཕྱིར་
སྤྱིར་ཞིག་པ་ཡིན་པས་འདས་པ་ཁོ་ན་ཡིན་གྱི་ད་ལྟ་བ་མིན་ནོ། །དེས་ན་འདས་པའི་རིགས་
འདྲ་ཇི་ཙམ་བྱུང་ཡང་དངོས་པོ་གཞན་ཞིག་ཞིག་པའི་ཆ་ནས་རང་གི་ངོ་བོ་བཞག་དགོས་པས་
དུས་གཞན་གཉིས་དང་མི་འདྲ་ལ། དེ་བཞིན་དུ་མ་འོངས་པའང་རང་ཉིད་སྐྱེས་ཀྱང་དངོས་པོ་
གཞན་ཞིག་མ་སྐྱེས་པའི་ཆ་ནས་བཞག་དགོས་པས་མ་འོངས་པ་ཁོ་ན་ཡིན་གྱི་ད་ལྟ་བ་མིན་
ནོ༑ །དེས་ན་མ་འོངས་པའི་རིགས་འདྲ་ཇི་ཙམ་བྱུང་ཡང་དངོས་པོ་གཞན་ཞིག་མ་སྐྱེས་པའི་
ཆ་ནས་རང་གི་ངོ་བོ་བཞག་དགོས་པས་དུས་གཞན་གཉིས་དང་མི་འདྲ་ལ། ད་ལྟ་བ་ནི་དེ་
འདྲའི་སྒོ་ནས་མི་འཇོག་པར་རང་ཉིད་སྐྱེས་ལ་མ་འགགས་པའི་མྱུ་གུ་ལྟ་བུ་ཡིན་པས་འདས་
མ་འོངས་གཉིས་དང་མི་འདྲའོ། །དེ་ལ་དུས་གསུམ་ག་རང་དུས་སུ་སྐྱེས་ལ་འགགས་པ་ཙམ་
དུ་མཚུངས་ནའང་མི་འདྲ་བའི་ཁྱད་པར་དེ་ལྟར་ཡོད་པའི་ཕྱིར་དུས་གསུམ་པོ་འགལ་བ་ཡིན་
ནོ༑ ༑བྱེ་སྨྲ་དང་ཐལ་འགྱུར་བ་གཉིས་དུས་གསུམ་དངོས་པོར་འདོད་པ་ཙམ་མཚུངས་ཀྱང་
འདོད་ཚུལ་གཏན་ནས་མི་མཚུངས་ཏེ། བྱེ་སྨྲས་མྱུ་གུ་སོགས་དངོས་པོ་རེ་རེའང་དུས་གསུམ་
གསུམ་དུ་འཇོག་པས་མྱུ་གུ་འདས་པ་དང་མྱུ་གུ་མ་འོངས་པའི་དུས་སུ་ཡང་མྱུ་གུ་ཡོད་པར་
འདོད་ལ་དུས་གསུམ་གའང་རྫས་གྲུབ་ཏུ་སྨྲ་ཞིང་དེའི་ལུགས་ཀྱི་དུས་གསུམ་གྱི་འཇོག་ཚུལ་
མི་འདྲ་བ་བཞི་མཛོད་ལས་གསུངས། ཐལ་འགྱུར་བས་མྱུ་གུ་སོགས་རེ་རེ་ལ་དུས་གསུམ་
གསུམ་དུ་མི་བརྗོད་ཅིང་རྫས་ཡོད་གཏན་ནས་མི་བཞེད་པ་སོགས་ཀྱིས་ཁྱད་པར་ཡོད་པའི་
ཕྱིར། དུས་གསུམ་གྱི་འཇོག་ཚུལ་ཐུན་མོང་མ་ཡིན་པ་ཞེས་འདིར་སྨོས་པ་ཡིན་ནོ། །
ཡང་། གལ་ཏེ་སེམས་ཅན་ཡོད་མིན་ན། །སུ་ལ་སྙིང་རྗེ་ བྱ་ཞེ་ན། །ཞེས་སོགས་
- 1 7
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ཀྱི་སྐབས་བདག་མེད་ན་སྙིང་རྗེ་སྒོམ་པ་དང་འབྲས་བུ་ཐོབ་པ་མི་འཐད་པའི་རྩོད་པ་སྤོང་ཚུལ་
ནི༑ ཆོས་རྣམས་ཀྱི་རང་བཞིན་ལ་དཔྱད་ན་སྙིང་རྗེ་སྒོམ་མཁན་དང་གང་ལ་སྒོམ་པ་སོགས་
མེད་ཀྱང་ཐ་སྙད་དུ་སྙིང་རྗེ་སྒོམ་པ་འཐད་ལ། དེ་བཞིན་དུ་འབྲས་བུ་ཐོབ་མཁན་གྱི་གང་ཟག་
དང་ཐོབ་བྱའི་འབྲས་བུ་དང་གང་ཟག་དེས་འབྲས་བུ་དེ་ཐོབ་པ་རང་བཞིན་གྱིས་མེད་ཀྱང་ཐ་
སྙད་ཙམ་དུ་དེ་དག་འཐད་པའི་ཚུལ། ཉེ་བར་འཁོར་གྱིས་ཞུས་པ་ལས། ཤིན་ཏུ་དགའ་བའི་
བསྟན་པ་འདི་ལ་ནི། ཁྱིམ་པའི་རྟགས་སྤངས་རབ་ཏུ་བྱུང་གྱིས་ལ། །འབྲས་བུ་ཡོད་པའི་
མཆོག་ཏུ་འགྱུར་གྱིས་ཞེས། །ཐུགས་རྗེ་ཅན་གྱིས་དེ་སྐད་བསྟན་པའང་མཛད། ཁྱིམ་པའི་
རྟགས་སྤངས་རབ་ཏུ་བྱུང་གྱུར་ནས། །འབྲས་བུ་ཐམས་ཅད་ཐོབ་པར་གྱུར་ཀྱང་ནི། །ཆོས་ཀྱི་
རང་བཞིན་དག་ལ་གཞལ་བྱས་ན། །འབྲས་བུ་ཀུན་མེད་འབྲས་བུ་ཐོབ་པའང་མེད། །འོན་
ཀྱང་འབྲས་བུ་ཐོབ་པ་ཐོབ་འགྱུར་བ། །ཀྱེ་མ་མི་མཆོག་ཐུགས་རྗེ་ལྡན་པ་ཡི། །རྒྱལ་བས་
རིགས་པ་ཤིན་ཏུ་ལེགས་བཤད་ཅེས། །དེ་དག་ངོ་མཚར་ཆེ་བ་སྐྱེ་བར་འགྱུར། །ཞེས་ཐུགས་
རྗེ་ཅན་གྱི་སྟོན་པས་ཐ་སྙད་དུ་འབྲས་བུ་ཐོབ་པ་ཡོད་པ་དང་དོན་དམ་པར་དེ་དག་མེད་ཚུལ་
གསུངས་པའི་ཡིད་ཆེས་ཀྱི་ལུང་ལ་ངོ་མཚར་སྐྱེས་ནས་རྒྱལ་བ་ལ་གུས་པ་ཆེན་པོ་སྐྱེ་བར་
གསུངས་ སོ། །སྐབས་ གོང་ འོག་ འདི་ འདྲར་ མདོའི་ ལུང་ འདྲེན་ པ་ ནི་ སྟོན་ པའི་ རྗེས་
འཇུག་རྣམས་ཀྱིས་དོགས་པ་སེལ་ཞིང་ངེས་ཤེས་སྐྱེ་བའི་ཕྱིར་ཡིན་གྱི་གཞན་སྡེ་འགོག་པའི་
ཕྱིར་མིན་ནོ། །
གཉིས་པ་གང་ཟག་གི་བདག་འགོག་བྱེད་ཀྱི་རིགས་པ་བྱེ་བྲག་ཏུ་བཤད་པ་ལ་
གཉིས། བདག་རང་བཞིན་མེད་པར་བསྟན་པ། དེས་བདག་གི་བའང་རང་བཞིན་མེད་པར་
གྲུབ་པར་བསྟན་པའོ། །དང་པོ་ནི། གང་ཟག་གི་བདག་མེད་གཏན་ལ་འབེབས་པའི་སྒོ་མང་
ཡང་། གཙོ་བོ་ནི་རྣམ་བདུན་གྱི་རིགས་པ་ཉིད་དེ་འདི་ལ་ཁྱད་ཆོས་དུ་མ་ཡོད་པར་གསུངས་
• 1 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོ༑ ༑དེ་ཡང་ མདོ་ལས། གཟུགས་བདག་མ་ཡིན། བདག་གཟུགས་དང་ལྡན་པ་མ་ ཡིན།
གཟུགས་ལ་བདག་མེད། བདག་ལ་གཟུགས་མེད། ཅེས་དང་། དེ་བཞིན་དུ་ཕུང་པོ་ལྷག་མ་
བཞི་ལའང་སྦྱར་ནས་དཔྱད་པ་བཞི་བཞིའི་སྒོ་ནས་འཇིག་ལྟ་ཉི་ཤུའི་གཉེན་པོ་བསྟན་ལ། རྩ་
ཤེར་ ལས་ ནི། ཕུང་ མིན་ ཕུང་ པོ་ ལས་ གཞན་མིན། །དེ་ ལ་ཕུང་ མེད་ དེར་ དེ་ མེད། །དེ་
བཞིན་གཤེགས་ པ་ཕུང་ལྡན་མིན། །དེ་བཞིན་གཤེགས་པ་གང་ཞིག་ཡིན། །ཞེས་སོགས་
རབ་བྱེད་ཉེར་གཉིས་པ་དང་། རབ་བྱེད་བཅུ་པར་རྣམ་ལྔའི་རིགས་པ་རྒྱས་པར་གསུངས། དེ་
ལྟར་ན་བདག་གཟུགས་ཕུང་པོ་ལྔ་ལས་ངོ་བོ་ཐ་དད་པ་ལྟ་བ་ལྔ་བསྣན་ན་ཉེར་ལྔར་འགྱུར་ན།
ཅིའི་ཕྱིར་འཇིག་ལྟ་ཉི་ཤུར་བརྗོད་ཅེ་ན། མདོ་ལས་ཕྱོགས་བཞི་ལས་མ་གསུངས་པ་ནི་ཕུང་པོ་
ལས་གཞན་དུ་བདག་ཏུ་ཞེན་པའི་གཞི་ལྔ་པ་མུ་སྟེགས་པ་མ་གཏོགས་པ་ལ་མི་འབྱུང་བས་ཆ་
ལྔ་པ་མ་གསུངས་ལ། རྩ་ཤེར་ལས་ཕྱོགས་ལྔ་པ་གསུངས་པ་ནི་མུ་སྟེགས་པའི་ལུགས་ཀྱང་
འགོག་པའི་ཆེད་དུ་ཡིན་ལ། ད་དུང་རང་སྡེ་དངོས་སྨྲ་བ་དང་རང་རྒྱུད་པ་ཁ་ཅིག་གིས་སྐྱེ་བ་སྔ་
ཕྱི་ལེན་མཁན་གྱི་བདག་སེམས་ལ་དངོས་སུ་འཇོག་པ་དང༌། ཡང་གང་ཟག་གི་ཁྱད་པར་
འགའ་ཞིག་ཕུང་པོའི་ཚོགས་པ་དང་དབྱིབས་ཀྱི་ཁྱད་པར་ལ་འཇོག་པ་ལྟ་བུ་འགོག་པའི་ཆེད་
དུ་དབུ་མ་འཇུག་པ་ལས་ཚོགས་ཙམ་བདག་ཡིན་པ་འགོག་པ་དང་། དབྱིབས་བདག་ཡིན་པ་
འགོག་པའི་རིགས་པ་གཉིས་བསྣན་ནས་རྣམ་བདུན་གྱི་རིགས་པ་བསྟན་ལ། གཞན་ཡང་
མདོ་ལས། བདག་ཅེས་བྱ་བ་བདུད་ཀྱི་སེམས། ཁྱོད་ནི་ལྟ་བར་གྱུར་པ་ཡིན། །འདུ་བྱེད་ཕུང་
པོ་འདི་སྟོང་སྟེ། །འདི་ལ་སེམས་ཅན་ཡོད་མ་མིན། །ཇི་ལྟར་ཡན་ལག་ཚོགས་རྣམས་ལ།།
ཞེས་སོགས་སྔར་དྲངས་པའི་མདོ་ལས་བདག་དང་ཤིང་རྟའི་འཇོག་ཚུལ་འདྲ་བར་གསུངས་པ་
ལ་བརྟེན་ནས་ཀྱང་རྣམ་བདུན་གྱི་རིགས་པ་འདི་གསལ་བར་མཛད་དོ། །དང་པོ་ནི། འཇུག་
པ་ལས། ཤིང་རྟ་རང་ཡན་ལག་ལས་གཞན་འདོད་མིན། །གཞན་མིན་མ་ཡིན་དེ་ལྡན་ཡང་
- 1
8
0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
མིན་ཞིང༌། །ཡན་ལག་ལ་མིན་ཡན་ལག་དག་དེར་མིན། །འདུས་པ་ཙམ་མིན་དབྱིབས་མིན་
ཇི་བཞིན་ནོ། །ཞེས་ཤིང་རྟ་དེ་རང་གི་ཡན་ལག་རྣམས་དང་རང་བཞིན་གྱིས་ངོ་བོ་གཅིག་མ་
ཡིན། དེ་རང་གི་ཡན་ལག་རྣམས་དང་རང་བཞིན་གྱིས་ཐ་དད་མ་ཡིན། དེ་ཡན་ལག་རྣམས་
དང་ངོ་བོ་ཉིད་ཀྱིས་ལྡན་པ་མ་ཡིན། དེ་ཡན་ལག་རྣམས་ལ་ཕར་ངོ་བོ་ཉིད་ཀྱིས་བརྟེན་པ་མ་
ཡིན། ཡན་ལག་རྣམས་དེ་ལ་ཚུར་ངོ་བོ་ཉིད་ཀྱིས་བརྟེན་པ་མ་ཡིན། ཡན་ལག་རྣམས་འདུས་
པ་ཙམ་ཡང་དེ་མ་ཡིན། ཡན་ལག་རྣམས་ཀྱི་དབྱིབས་ཀྱི་བཀོད་པའི་ཁྱད་པར་ཡང་ཤིང་རྟ་
མིན་ནོ། །དོན་དེ་དག་རིམ་པར་སྒྲུབ་པ་ལ། ཤིང་རྟ་དེ་རང་གི་ཡན་ལག་སྲོག་ཤིང་དང་འཁོར་
ལོ་སོགས་དང་རང་བཞིན་གྱིས་གཅིག་མ་ཡིན་ཏེ། གཅིག་ཡིན་ན་ཤིང་རྟ་གཅིག་ཡིན་པ་
བཞིན་དུ་ཡན་ལག་རྣམས་ཀྱང་གཅིག་ཏུ་འགྱུར་བའམ། ཡང་ན་ཡན་ལག་རྣམས་དུ་མ་ཡིན་
པ་བཞིན་དུ་ཤིང་རྟ་ཡང་དུ་མར་འགྱུར་བའི་སྐྱོན་ཡོད་པའི་ཕྱིར། ཤིང་རྟ་དེ་རང་གི་ཡན་ལག་
རྣམས་དང་རང་བཞིན་གྱིས་ཐ་དད་མ་ཡིན་ཏེ། ཡིན་ན་ངོ་བོ་ཐ་དད་དུ་འགྱུར་ཞིང་། ངོ་བོ་ཐ་
དད་དུས་མཉམ་ཡིན་ན་རྟ་དང་བ་ལང་བཞིན་དུ་འབྲེལ་མེད་དོན་གཞན་དུ་འགྱུར་ལ། དེ་ལྟ་
ན་ཤིང་རྟ་ཡང་རང་གི་ཡན་ལག་རྣམས་ལས་གཞན་དུ་དམིགས་དགོས་པ་ལས་མ་དམིགས་
པའི་ཕྱིར། ཤིང་རྟ་དེ་རང་གི་ཡན་ལག་དང་རང་བཞིན་གྱིས་ལྡན་པའང་མི་འཐད་དེ། ལྷས་
བྱིན་བ་ལང་དང་ལྡན་པ་ལྟར་ངོ་བོ་ཐ་དད་དུ་གྲུབ་པ་དང་། ལྷས་བྱིན་གཟུགས་དང་ལྡན་པ་
ལྟར་ངོ་བོ་གཅིག་ཏུ་གྲུབ་པའི་ལྡན་ཚུལ་གཉིས་ཀའང་གཅིག་ཐ་དད་ལས་མ་འདས་ལ་དེ་
གཉིས་ཀའང་བཀག་ཟིན་པའི་ཕྱིར། ཤིང་རྟ་དེ་རང་གི་ཡན་ལག་རྣམས་ལ་ཕར་རང་བཞིན་
གྱིས་བརྟེན་པ་དང༌། ཡན་ལག་རྣམས་ཤིང་རྟ་ལ་ཚུར་རང་བཞིན་གྱིས་བརྟེན་པའི་ཕྱོགས་
གཉིས་ཀའང་མི་འཐད་དེ། འཐད་ན་རང་བཞིན་གྱིས་ཐ་དད་དུ་ཡོད་དགོས་པ་ལ་ངོ་བོ་ཐ་
དད་པ་བཀག་ཟིན་པའི་ཕྱིར། ཤིང་རྟ་དེ་རང་གི་ཡན་ལག་འཁོར་ལོ་སོགས་ཚོགས་ཙམ་པ་དེ་
• ] 8 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ལ་འཇོག་པ་ཡང་མི་འཐད་དེ། འཐད་ན་འཁོར་ལོ་སྲོག་ཤིང་གཟེར་བུ་སོགས་ཡན་ལག་
རྣམས་ཕྲལ་ནས་སིལ་བུར་གནས་པ་ཕྱོགས་གཅིག་ཏུ་ཚང་བར་སྤུངས་ནས་ཚོགས་པ་ལའང་
ཤིང་རྟ་ཡོད་པར་ཐལ་བའི་ཕྱིར། ཤིང་རྟ་དེ་རང་གི་ཡན་ལག་རྣམས་ཀྱི་དབྱིབས་ཁྱད་པར་བ་
ཞིག་ལ་འཇོག་པའང་མི་འཐད་དེ། ཡན་ལག་སོ་སོ་བའི་དབྱིབས་དང༌། ཡན་ལག་ཚོགས་
པའི་དབྱིབས་གཉིས་ཀ་གང་ཡང་ཤིན་རྟར་འཇོག་པ་མི་འཐད་པའི་ཕྱིར། དང་པོ་མི་འཐད་དེ།
སྔར་མ་བསྒྲིགས་པའི་དུས་ཀྱི་དབྱིབས་དང་ཁྱད་མེད་ཀྱི་དབྱིབས་ཤིང་རྟར་འཇོག་ན། སྔར་
མ་བསྒྲིགས་པ་དང་ཕྱིས་བསྒྲིགས་པའི་འཕང་ལོ་སོགས་ཀྱི་དབྱིབས་ལ་མི་འདྲ་བའི་ཁྱད་པར་
ཅུང་ཟད་ཀྱང་མེད་པས་སྔར་མ་བསྒྲིགས་པའི་དུས་ན་ཤིང་རྟ་མེད་པར་ལྟར། ཕྱིས་བསྒྲིགས་
པ་ན་ཡང་ཤིང་རྟ་མེད་པར་འགྱུར་ལ། སྔར་མ་བསྒྲིགས་པའི་དུས་དང་མི་འདྲ་བའི་དབྱིབས་
གཞན་ཤིང་རྟ་ཡིན་ན་མ་བསྒྲིགས་པའི་དུས་ཀྱི་འཁོར་ལོ་སོགས་ལ་མེད་པའི་དབྱིབས་གསར་
བ་གཞན་བསྒྲིགས་པའི་དུས་ན་ཡོད་ན་དམིགས་དགོས་པ་ལས་མ་དམིགས་པའི་ཕྱིར།
གཉིས་པ་ཡན་ལག་ཚོགས་པའི་དབྱིབས་ཤིང་རྟར་འཇོག་ན་མི་རིགས་ཏེ། དངོས་སྨྲ་བའི་
ལུགས་ལ་ཚོགས་པ་རྫས་སུ་མ་གྲུབ་ན་དེའི་དབྱིབས་རྫས་སུ་གྲུབ་པ་མི་འཐད་ཅིང་། ཤིང་རྟ་
ནི་རྫས་སུ་གྲུབ་པར་དེ་དག་གིས་ཁས་བླངས་ཏེ་བཏགས་ཡོད་རྣམས་ཀྱི་གདགས་གཞི་རྫས་
ཡོད་དུ་འདོད་པའི་ཕྱིར་རོ། །ཐལ་འགྱུར་བའི་ལུགས་ལ་བཏགས་ཡོད་ཀྱི་གདགས་གཞི་རྫས་
ཡོད་དུ་མི་འདོད་ལ་ཡན་ལག་ཚོགས་པའི་དབྱིབས་ཤིང་རྟའི་གདགས་གཞི་ཡིན་གྱི་མཚན་
གཞི་མ་ཡིན་ནོ། །གལ་ཏེ་དེ་ལྟར་རྣམ་པ་བདུན་དུ་བཙལ་བས་མ་རྙེད་ན་ཤིང་རྟ་མེད་དགོས་
ལ། དེ་ལྟ་ན་ཤིང་རྟ་འོན་ཅིག་ཅེས་སོགས་ཀྱི་ཐ་སྙད་ཐམས་ཅད་མི་འཐད་པར་འགྱུར་རོ་
སྙམ་ན། སྐྱོན་མེད་དེ། རྣམ་པ་བདུན་གྱིས་བཙལ་ན་བདེན་པ་གཉིས་ཆར་དུའང་ཤིང་རྟ་མི་
རྙེད་མོད། འོན་ཀྱང་ཤིང་རྟ་མེད་པར་མི་འགྱུར་ཏེ། བརྟགས་དོན་བཙལ་བས་རྙེད་ནས་ཤིང་
-
，
- 1
8 2 -



བdiས་
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། （༡༡
རྟ་བཞག་པ་མིན་གྱི་རྣམ་པར་མ་དཔྱད་པར་འཇིག་རྟེན་པའི་ཐ་སྙད་ཙམ་ལ་བརྟེན་ནས་དེ་
འཇོག་ལ་འཇོག་ཚུལ་ཡང་རང་གི་ཡན་ལག་རྣམས་ལ་བརྟེན་ནས་བཏགས་པའི་བཏགས་
ཡོད་ཙམ་དུ་འཇོག་པ་ཡིན་པའི་ཕྱིར། འཇུག་པ་ལས། དེ་ནི་དེ་ཉིད་དུའམ་འཇིག་རྟེན་དུ།།
རྣམ་པ་བདུན་གྱིས་འགྲུབ་འགྱུར་མིན་མོད་ཀྱི། །རྣམ་དཔྱད་མེད་པར་འཇིག་རྟེན་ཉིད་ལས་
འདིར། །རང་གི་ཡན་ལག་བརྟེན་ནས་འདོགས་པ་ཡིན། །ཞེས་པ་ལྟར་རོ༑ ༑ །
གཉིས་པ་དེ་དོན་ལ་སྦྱར་བ་ནི། འཇིག་ལྟ་ལྷན་སྐྱེས་ཀྱི་དམིགས་ཡུལ་དུ་གྱུར་པའི་
ངའམ་བདག་ཅེས་བྱ་བ་དེ་རང་གི་གདགས་གཞིའི་ཕུང་པོ་རྣམས་དང་གཅིག་ཐ་དད་གང་དུ་
ཡོད་བརྟག་པར་བྱ་སྟེ། ཡོད་ན་གཅིག་དང་ཐ་དད་གང་རུང་དུ་ཡོད་དགོས་པའི་ཕྱིར། དེ་ལྟར་
བརྟགས་པ་ན། སྔར་ཤིང་རྟ་དང་དེའི་ཡན་ལག་གཉིས་ལ་དཔྱད་ཚུལ་བདུན་གྱིས་བཙལ་ན་
མི་རྙེད་པ་ཇི་ལྟ་བ་བཞིན་དུ། བཏགས་ཆོས་གང་ཟག་དང་གདགས་གཞིའི་ཕུང་པོ་གཉིས་
ཀྱང་རང་བཞིན་གྱིས་གཅིག་མ་ཡིན། བདག་ཕུང་པོ་ལས་རང་བཞིན་གྱིས་ཐ་དད་མ་ཡིན།
བདག་ཕུང་པོ་དང་ངོ་བོ་ཉིད་ཀྱིས་ལྡན་པའང་མ་ཡིན། བདག་ཕུང་གཉིས་ཕན་ཚུན་རང་
བཞིན་གྱིས་རྟེན་བརྟེན་པའི་ཕྱོགས་གཉིས་ཀྱང་མ་ཡིན། ཕུང་པོ་ཚོགས་ཙམ་ཡང་བདག་མ་
ཡིན། ཕུང་པོའི་དབྱིབས་ཀྱི་བཀོད་པ་ཁྱད་པར་བ་ཡང་བདག་མ་ཡིན་ནོ། །དོན་དེ་དག་རིམ་
པར་སྒྲུབ་པ་ལ། བདག་ཕུང་གཉིས་རང་བཞིན་གྱིས་གཅིག་མིན་ཏེ། ཡིན་ན་བདག་ཁས་
བླངས་པ་དོན་མེད་པར་ཐལ་བ། བདག་སྐྱེ་འཇིག་ཅན་དུ་ཐལ་བ། བདག་མང་པོར་ཐལ་བ་
སོགས་ ཀྱི་སྐྱོན་དང་གསུམ་འབྱུང་བ་ལས། དང་པོ་ནི། རྩ་ཤེར་ལས། ཉེ་བར་ལེན་ཉིད་
བདག་ཡིན་ན། ཁྱོད་གྱི་བདག་ནི་མེད་པར་འགྱུར། །ཞེས་པ་ལྟར་བདག་ཕུང་གཅིག་ཡིན་
ན་ཕུང་པོ་ལས་ལོགས་སུ་བདག་མེད་པས་བདག་ཁས་བླངས་པ་དོན་མེད་པར་འགྱུར་ཏེ།
བདག་ཕུང་པོའི་མིང་གི་རྣམ་གྲངས་ཙམ་དུ་འགྱུར་བའི་ཕྱིར། དཔེར་ན་ཟླ་བ་དང་རི་བོང་ཅན་
• 1 8 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་ནོ། །གཉིས་པ་ནི། རྩ་ཤེར་ལས། གལ་ཏེ་ཕུང་པོ་བདག་ཡིན་ན། །སྐྱེ་དང་འཇིག་པ་
ཅན་དུ་འགྱུར། །ཞེས་པ་ལྟར། དེ་གཉིས་རང་བཞིན་གྱིས་གཅིག་ཡིན་ན་ཕུང་པོ་སྐྱེ་འཇིག་གི་
ཆོས་ཅན་ཡིན་པ་བཞིན་དུ་བདག་ཀྱང་སྐྱེ་འཇིག་གི་ཆོས་ཅན་དུ་ཐལ་བའི་སྐྱོན་འབྱུང་ངོ༌།།
དེའང་ཐ་སྙད་ཙམ་གྱི་སྐྱེ་འཇིག་ཅན་དུ་སོང་བ་ལ་སྐྱོན་མེད་ཀྱང་རང་བཞིན་གྱིས་གྲུབ་པའི་སྐྱེ་
འཇིག་ཅན་དུ་སོང་ན་སྐྱེ་བ་སྔ་ཕྱིའི་བདག་རང་བཞིན་གྱིས་སོ་སོ་བར་འགྱུར་ལ། དེ་ལྟ་ན་
འབྲེལ་མེད་དོན་གཞན་དུ་འགྱུར་དགོས་ལ། དེ་སོང་ན་སྐྱེ་བ་དྲན་པ་མི་འཐད་པ། ལས་བྱས་
པ་ཆུད་ཟོས་པ། ལས་མ་བྱས་པ་དང་འཕྲད་པར་ཐལ་བའི་ཉེས་པ་གསུམ་འབྱུང་བར་
གསུངས་པའི་ཕྱིར། རྒྱུད་གཅིག་པས་སྐྱོན་དེ་གསུམ་མེད་དོ་སྙམ་ན། དེས་སྐྱོན་སྲོང་མི་ནུས་
ཏེ༑ རང་བཞིན་གྱིས་སོ་སོ་བ་ལ་རྒྱུད་གཅིག་པ་མི་འཐད་པའི་ཕྱིར། རྩ་ཤེར་ལས། གལ་ཏེ་
ལྷ་མི་གཞན་ཡིན་ན། །རྒྱུད་ནི་འཐད་པར་མི་འགྱུར་རོ། །ཞེས་གསུངས། གསུམ་པ་ནི།
འཇུག་པ་ལས། གལ་ཏེ་ཕུང་པོ་བདག་ན་དེ་ཕྱིར་དེ། །མང་བས་བདག་དེ་དག་ཀྱང་མང་པོར་
འགྱུར། །ཞེས་སོགས་གསུངས་པ་ལྟར། བདག་ཕུང་གཉིས་རང་བཞིན་གྱིས་གཅིག་ཡིན་ན།
བདག་མང་པོ་སོགས་སུ་ཐལ་བ། ལུང་མ་བསྟན་གྱི་དྲི་བ་མཛད་རིགས་པར་ཐལ་བ། ཕུང་པོ་
མེད་པར་མཐོང་བ་བདག་མེད་རྟོགས་པའི་དོན་དུ་ཐལ་བའི་སྐྱོན་གསུམ་གསུངས་ལ། དེའི་
དང་པོ་ལའང་རིགས་པའི་རྩ་བ་ལྔ་ཡོད་དེ། བདག་མང་པོར་ཐལ་བ། བདག་རྫས་ཡོད་དུ་
ཐལ་བ། བདག་འཛིན་ཕྱིན་ཅི་མ་ལོག་པར་ཐལ་བ། ལྷག་མེད་ཀྱི་ཚེ་བདག་ཆད་པར་ཐལ་
བ༑ ལྷག་མེད་ཀྱི་སྔ་རོལ་དུ་བདག་སྐྱེ་འཇིག་བྱེད་པར་ཐལ་བའི་སྐྱོན་རྣམས་འབྱུང་བར་
གསུངས་པས་སོ། །བདག་ཕུང་གཉིས་རང་བཞིན་གྱིས་ཐ་དད་མིན་ཏེ། ཡིན་ན། རྩ་ཤེར་
ལས། གལ་ཏེ་ཕུང་པོ་རྣམས་ལས་གཞན། །ཕུང་པོའི་མཚན་ཉིད་མེད་པར་འགྱུར། །ཞེས་པ་
ལྟར་ཕུང་པོ་དང་འབྲེལ་མེད་དོན་གཞན་དུ་འགྱུར་བའི་ཕྱིར་བདག་དེ་ཕུང་པོའི་མཚན་ཉིད་སྐྱེ་
E
- 1 8 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
འཇིག་གནས་པ་དང་མི་ལྡན་པར་འགྱུར་བ་སོགས་ཀྱི་སྐྱོན་རྣམས་འབྱུང་བའི་ཕྱིར། བདག་
ཕུང་གཉིས་ཐ་སྙད་ཙམ་དུ་ཐ་དད་ཡིན་པ་མི་འགལ་ལོ། །དེ་ལྟར་རང་བཞིན་གྱིས་གཅིག་ཐ་
དད་གཉིས་ཁེགས་པ་ན་བདག་ཕུང་པོ་དང་ངོ་བོ་ཉིད་ཀྱིས་ལྡན་པའི་ཕྱོགས་ཀྱང་ཁེགས་པར་
འགྱུར་ཏེ་ གཅིག་ཐ་དད་ ཀྱི་ལྡན་ཚུལ་གཉིས་ལས་མ་འདས་ པའི་ཕྱིར། འཇུག་པ་ལས།
བདག་ནི་གཟུགས་ལྡན་མི་འདོད་གང་ཕྱིར་བདག །ཡོད་མིན། ཞེས་སོགས་སོ། །དེ་བཞིན་
དུ་བདག་ཕུང་ཕན་ཚུན་ངོ་བོ་ཉིད་ཀྱིས་རྟེན་བརྟེན་པའི་ཕྱོགས་གཉིས་ཀྱང་རིགས་པ་སྔ་མས་
ཁེགས་པར་འགྱུར་ཏེ། དེ་གཉིས་རང་བཞིན་གྱིས་ཐ་དད་དུ་ཡོད་ན་རྟེན་བརྟེན་པའི་ཕྱོགས་
གཉིས་འཐད་པར་རིགས་ན། དེ་གཉིས་རང་བཞིན་ཐ་དད་བཀག་ཟིན་པའི་ཕྱིར། དེ་ལས།
ཕུང་པོར་བདག་ཡོད་མ་ཡིན་བདག་ལ་ཡང་། །ཕུང་པོ་དེ་རྣམས་ཡོད་མིན། ཞེས་སོགས་སོ།།
ཕུང་པོ་ཚོགས་ཙམ་ཡང་བདག་ཏུ་མི་རིགས་ཏེ། དེ་ལས། མདོ་ལས་ཕུང་པོ་བརྟེན་ནས་ཡིན་
གསུངས་པ། །དེ་ཕྱིར་ཕུང་པོ་འདུས་ཙམ་བདག་མ་ཡིན། །ཞེས་པ་ལྟར་ཕུང་པོ་ལ་བརྟེན་ནས་
བདག་ཏུ་འདོགས་པར་གསུངས་པས་ཕུང་པོ་གདགས་གཞི་དང་གང་ཟག་བཏགས་ཆོས་ཡིན་
པའི་ ཕྱིར་དང་གདགས་གཞི་དེ་བཏགས་ཆོས་སུ་མི་འཐད་པའི་ཕྱིར། ཕུང་པོའི་དབྱིབས་
བདག་ཏུ་འདོད་པའང་མི་རིགས་ཏེ། དེ་ལས། དབྱིབས་ཤེ་ན་དེ་གཟུགས་ཅན་ལ་ཡོད་ཕྱིར།
ཁྱོད་ལ་དེ་དག་ཉིད་བདག་ཅེས་འགྱུར་གྱིས། །སེམས་སོགས་ཚོགས་ནི་བདག་ཉིད་འགྱུར་
མིན་ཏེ། །གང་ཕྱིར་དེ་དག་ལ་དབྱིབས་ཡོད་མ་ཡིན། །ཞེས་པ་ལྟར་དབྱིབས་ནི་གཟུགས་ཅན་
ཁོ་ན་ལ་ཡོད་པས་དེ་ཁོ་ན་བདག་ཏུ་འགྱུར་གྱི་སེམས་སེམས་བྱུང་གི་ཚོགས་པ་ལ་དབྱིབས་
མེད་པས་དེ་དག་བདག་ཏུ་འཇོག་མི་རིགས་པ་དང༌། གཞན་ཡང་བདག་བེམས་པོར་ཐལ་བ་
དང༌། གཟུགས་མེད་ཁམས་སུ་སྐྱེས་ཚེ་བདག་མེད་པར་ཐལ་བར་འགྱུར་བའི་ཕྱིར་རོ། །དེ་
ལྟར་རིགས་པ་རྣམ་པ་བདུན་གྱིས་དཔྱད་དེ་བཙལ་ཡང་བདེན་པ་གཉིས་ཆར་དུ་གང་ཟག་
，
，
- 1
8 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྙེད་པར་མི་འགྱུར་རོ། །འོ་ན་གང་ཟག་མེད་པར་འགྱུར་རོ་སྙམ་ན། སྐྱོན་མེད་དེ། དེ་ལྟར་མ་
རྙེད་པ་ནི་གང་ཟག་རང་བཞིན་མེད་པའི་དོན་ཡིན་གྱི་གང་ཟག་ཐ་སྙད་དུའང་མེད་པའི་དོན་
མིན་ཏེ། མ་བརྟགས་མ་དཔྱད་པ་ན་རང་གི་ཕུང་པོ་ལ་བརྟེན་ནས་བཏགས་པ་ཙམ་གྱི་གང་
ཟག་བསྙོན་མེད་དུ་ཚད་མས་གྲུབ་པའི་ཕྱིར། དེས་ན། དེ་ཉིད་དེ་ཉིད་དུའམ། ཞེས་པ་ནས།
རང་གི་གདགས་གཞིར་བརྟེན་ནས་འདོགས་པ་ཡིན། །ཞེས་པའི་བར་འདིར་ཡང་སྔ་མའི་
རིགས་འགྲེ་སྦྱར་བར་བྱ་ལ། ལུང་འདིས་ནི་རྣམ་བདུན་གྱི་རིགས་པའི་གནད་རྟེན་འབྱུང་གི་
རིགས་པ་ལ་ཐུག་པར་བསྟན་ཏེ། རྣམ་པ་བདུན་དུ་མ་རྙེད་པ་ཉིད་ཀྱིས་གང་ཟག་རང་གི་
གདགས་གཞིར་བརྟེན་ནས་བཏགས་པ་ཙམ་ཡིན་པར་ངེས་པ་འདྲེན་པ་དང་། བཏགས་པ་
ཙམ་དུ་རྟོག་པ་ཉིད་ཀྱིས་བརྟགས་དོན་བཙལ་ན་མི་རྙེད་པ་རང་བཞིན་མེད་པའི་རྟེན་འབྱུང་སྒྱུ་
མ་ཙམ་ཡིན་པ་ལ་ངེས་ཤེས་སྐྱེ་བར་འགྱུར་བའི་ཕྱིར། མདོར་ན་གདགས་གཞི་ཕུང་པོ་ལ་
བརྟེན་ནས་ངའོ་སྙམ་དུ་ཐ་སྙད་འཇུག་པའི་གཞི་དེ་ལ་གང་ཟག་ཅེས་བྱ་ལ། བདག་གང་ཟག་
སྐྱེས་བུ་སོགས་མིང་གི་རྣམ་གྲངས་སོ། །གོང་གི་དཔེ་དོན་སོ་སོའི་སྐབས་སུ་རྩ་འཇུག་གི་ལུང་
འདིར་མདོ་ཙམ་ལས་མ་བྲིས་སོ། །
གཉིས་པ་དེས་བདག་གི་བའང་རང་བཞིན་མེད་པར་གྲུབ་པར་བསྟན་པ་ནི། རྩ་
ཤེར་ལས། བདག་ཉིད་ཡོད་པ་མ་ཡིན་ན། །བདག་གི་ཡོད་པར་ག་ལ་འགྱུར། །ཞེས་པ་ལྟར།
རིགས་པ་བདུན་གྱིས་དཔྱད་པས་གང་ཟག་རང་བཞིན་གྱིས་གྲུབ་པ་ཁེགས་པ་ན། བདག་གི་
བ་རང་བཞིན་གྱིས་གྲུབ་པའང་ལེགས་པར་ཁེགས་པར་འགྱུར་རོ། །དེ་ཡང་བདག་རང་
བཞིན་མེད་པར་རྟོགས་པའི་བློ་དེས་བདག་གི་བ་རང་བཞིན་མེད་པར་མི་འཛིན་ཀྱང་།
བདག་རང་བཞིན་མེད་པར་རྟོགས་པའི་བློ་དེ་བྱེད་པ་ལ་བརྟེན་ནས་བདག་གི་བ་ལའང་རང་
བཞིན་ཡོད་མེད་དཔྱོད་པའི་སྒོ་ནས་བློ་ཁ་ཕྱོགས་པ་ཙམ་གྱིས་རང་བཞིན་མེད་པ་བདེ་བླག་ཏུ་
- Y 8 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
རྙེད་པར་འགྱུར་བའི་ཕྱིར་རིགས་པ་ཟུར་པ་མ་གསུངས་སོ། །དེར་མ་ཟད་བུམ་སྣམ་སོགས་
ཀྱི་དངོས་པོ་དང་། ལས་སོགས་ཀྱི་རྒྱུ་འབྲས་ཆོས་འཇིག་རྟེན་ན་གྲགས་པ་ཐམས་ཅད་ལའང་
སྔར་རྣམ་བདུན་གྱི་རིགས་པ་བསྒྲེ་ནས་དཔྱད་ན་མི་རྙེད་པས་དེ་དག་ཀྱང་རང་བཞིན་མེད་
པར་སྒྲུབ་ནུས་ལ་མ་དཔྱད་པར་འཇིག་རྟེན་གྱི་གྲགས་པ་ཙམ་ལ་ཡོད་པའང་མི་འགོག་པར་
བསྟན་ཏོ། །
གཉིས་པ་ཆོས་བདག་མེད་སྒྲུབ་པའི་རིགས་པ་བཤད་པ་ལ་གསུམ་ལས། དང་པོ་
དྲན་པ་ཉེར་བཞག་བཞིའི་སྒོ་ནས་ཆོས་ཀྱི་བདག་མེད་བཤད་པ་ནི། ལུས་ནི་རྐང་པ་བྱིན་པ་
མིན། །ཞེས་སོགས་གསུངས། འདི་དག་གི་ཆོས་ཀྱི་བདག་འཛིན་ཞེན་ཡུལ་དང་བཅས་པ་
བཀག་ནས་ཆོས་ཀྱི་བདག་མེད་སྒོམ་པ་བསྟན་ཏོ། །ཆོས་ཀྱི་བདག་འཛིན་ལའང་སྒྲས་བརྗོད་
རིགས་ཀྱི་སྒོ་ནས་དབྱེ་ན། རགས་པ་དང་ཕྲ་མོ་གཉིས་ཡོད། ཆོས་ཀྱི་བདག་འཛིན་རགས་པ་
ལའང༌། དུས་མཐའི་སྐད་ཅིག་མ་དུས་ཀྱི་ཆ་མེད་དང་། རྡུལ་ཕྲ་རབ་ཕྱོགས་ཀྱི་ཆ་མེད་དུ་
འཛིན་ པ་ ལྟ་ བུ་ ཀུན་བཏགས་དང་། དོན་སྨྲ་ གཉིས་ ཀྱིས་ འདོད་ པའི་རྡུལ་ཕྲན་ཆ་མེད་
བསགས་པའི་རགས་པ་དང༌། དེ་འཛིན་པའི་ཚད་མས་རྫས་གཞན་དུ་འཛིན་པ་ལྟ་བུ་ལྷན་
སྐྱེས་ཡིན་ནོ། །ཆོས་ཀྱི་བདག་འཛིན་ཕྲ་བ་ལའང་། རིགས་པས་དཔྱད་པ་བྱས་ནས་གཟུགས་
སོགས་རང་གི་མཚན་ཉིད་ཀྱིས་གྲུབ་པ་འཐད་དོ་སྙམ་དུ་འཛིན་པ་ཀུན་བཏགས་དང༌།
རིགས་པས་དཔྱད་པ་ཞུགས་པ་ལ་མ་ལྟོས་པར་ངམ་ངམ་ཤུགས་ཀྱིས་གཟུགས་སོགས་རང་
གི་མཚན་ཉིད་ཀྱིས་གྲུབ་པར་འཛིན་པ་ནི་ལྷན་སྐྱེས་ཡིན་ནོ། །ཀུན་བཏགས་ནི་གྲུབ་མཐས་
བློ་བསྒྱུར་ཁོ་ནའི་རྒྱུད་ལ་ཡོད་ལ། ལྷན་སྐྱེས་ནི་གྲུབ་མཐས་བློ་བསྒྱུར་མ་བསྒྱུར་གཉིས་ཀ་ལ་
ཡོད་དོ། །དེ་དག་ལས་འདིར་གཙོ་བོར་ཆོས་ཀྱི་བདག་འཛིན་ལྷན་སྐྱེས་ཀྱི་ཞེན་ཡུལ་བཀག་
ནས་ཆོས་ཀྱི་བདག་མེད་སྒོམ་ཚུལ་བཤད་པ་ལ་གཉིས། དྲན་པ་ཉེར་བཞག་སྒོམ་ཚུལ་དངོས་
- 18 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དང༌། ཞི་ལྷག་སྒོམ་ཚུལ་ལོ། །དང་པོ་ལ། དྲན་པ་ཉེར་བཞག་བཞིའི་དམིགས་པ་ནི། ཟག་
བཅས་ཀྱི་ལུས་ཚོར་སེམས་ཆོས་བཞི་ཡིན་ཏེ། དེ་བཞི་རིམ་པར། བྱིས་པ་རྣམས་ཀྱིས་བདག་
གི་གནས་དང༌། བདག་གི་ལོངས་སྤྱོད་ཀྱི་གཞི་དང༌། བདག་གི་ངོ་བོ་དང༌། བདག་ཀུན་
བྱང་དུ་འགྱུར་བའི་གཞིར་ཞེན་ནས་བདག་ཏུ་འཛིན་པས་དེ་དག་དགག་པའི་ཕྱིར་རོ། །ངོ་བོ་
ནི༑ ལུས་སོགས་ལ་དམིགས་ནས་རྣམ་པ་རང་སྤྱིའི་མཚན་ཉིད་གཉིས་གཉིས་སུ་བརྟགས་
ནས་སྒོམ་པར་བྱེད་པའི་དྲན་ཤེས་གང་རུང་དུ་གྱུར་པའི་ལམ་ཞུགས་ཀྱི་མཁྱེན་པའོ། །དྲན་
ཤེས་གཙོ་བོར་སྨོས་ཀྱང་དེ་དག་དང་མཚུངས་ལྡན་གྱི་སེམས་སེམས་བྱུང་རྣམས་ཀྱང་དེར་
འཇོག་པར་ཀུན་བཏུས་དང་མཛོད་ལས་བཤད་དོ། །སྒོམ་ཚུལ་ལ། རང་གི་མཚན་ཉིད་ལུས་
མི་གཙང་བ། ཚོར་བ་སྡུག་བསྔལ་བ། སེམས་མི་རྟག་པ། ཀུན་བྱང་གི་ཆོས་སྤང་བྱ་དང་བླང་
བྱར་སྒོམ་པ་དང༌། སྤྱིའི་མཚན་ཉིད་འདུས་བྱས་རྣམས་མི་རྟག་པ། ཟག་བཅས་རྣམས་སྡུག་
བསྔལ་བ། ཆོས་རྣམས་སྟོང་ཞིང་བདག་མེད་པར་སྒོམ་པར་མཛོད་ལས་བཤད་དོ། །དགོས་
པ་ནི། གཙང་བདེ་རྟག་བདག་ཏུ་འཛིན་པའི་ཕྱིན་ཅི་ལོག་བཞིའི་གཉེན་པོ་བྱེད་པར་མཛོད་
ལས་བཤད་ཅིང་། བདེན་བཞིའི་བླང་དོར་ལ་འཇུག་པའི་དགོས་པ་ཡོད་པར་དབུས་མཐའ་
ལས་གསུངས་སོ། །སྒྲ་དོན་ནི། ཤིང་གཤགས་པ་ཁྱེའུས་འཛིན་པ་ལྟར་བླང་དོར་གྱི་གནས་
ལ་ཤེས་རབ་ཀྱིས་དཔྱད་ནས་དྲན་པས་མི་བརྗེད་པར་འཛིན་ཞིང་འཇོག་པས་དེ་སྐད་ཅེས་
བྱའོ། །དེ་དག་གིས་གཙོ་བོར་གང་ཟག་གི་བདག་མེད་ཐུན་མོང་བ་ཙམ་གྱི་དབང་དུ་བྱས་པའི་
དྲན་པ་ཉེར་བཞག་སྒོམ་ཚུལ་བསྟན་ལ། སྤྱིར་ལམ་ཞུགས་ཐམས་ཅད་ཀྱིས་དེ་ལྟར་སྒོམ་ཡང་
དམིགས་པ་སོགས་ལ་ཁྱད་པར་ནི་ཡོད་དོ། །འོན་ཀྱང་ལུས་ཚོར་སོགས་ཀྱི་རང་མཚན་མི་
གཙང་བ་དང་སྡུག་བསྔལ་བ་སོགས་དང༌། སྤྱི་མཚན་གང་ཟག་གི་བདག་རགས་པ་བཀག་
པའི་བདག་མེད་ཙམ་བསྒོམས་པས་ལུས་སོགས་ལ་བདེན་འཛིན་གྱི་དམིགས་གཏད་བཤིག་
- 1 88 -



t
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། (༡༡
ནས་དེ་དག་བདེན་མེད་དུ་གཏན་ལ་འབེབས་མི་ནུས་སོ། །དེས་ན་ལུས་ཚོར་སོགས་ལ་
བདེན་འཛིན་གཞིག་པའི་དོན་དུ་དེ་དག་སྤྱིའི་མཚན་ཉིད་རང་བཞིན་མེད་པར་གཏན་ལ་ཕབ་
ནས་སྒོམ་དགོས་ལ་དེ་ལྟར་བསྒོམས་པས་ཆོས་ཐམས་ཅད་བདེན་མེད་དུ་རྟོགས་པ་འོང་ཞིང་
དེས་ལུས་སོགས་བདེན་པར་འཛིན་པའི་གཉེན་པོ་བྱེད་ཅིང་གཙང་བར་འཛིན་པ་སོགས་ཀྱི་
གཉེན་པོའང་བྱེད་དོ། །དེའི་ཕྱིར་བསླབ་བཏུས་སུ་དྲན་པ་ཉེར་བཞག་སྒོམ་ཚུལ་མདོའི་ལུང་
དུ་མ་དྲངས་ནས་གསུངས་པའི་སྐབས་སུ། ཀུན་རྫོབ་ཀྱི་རྣམ་པ་ཅན་ལུས་མི་གཙང་བ་ཚོར་བ་
སྡུག་བསྔལ་བ་སོགས་སུ་སྒོམ་པ་དང༌། དོན་དམ་གྱི་རྣམ་པ་ཅན་ལུས་ཚོར་སོགས་རང་བཞིན་
མེད་པའི་སྟོང་ཉིད་དུ་སྒོམ་ཚུལ་གཉིས་ཀ་གསུངས་ཏེ། འདིར་མདོ་ཙམ་སྨོས་ན། ལུས་དྲན་
ཉེའི་སྐབས་སུ། དཔས་བྱིན་གྱིས་ཞུས་པ་དྲངས་པ་ལས། འདི་ལྟར་མི་གཙང་ཕུང་པོའི་ལུས་
ལ་ནི། །གཟུགས་ཀྱི་ང་རྒྱལ་ཅན་གང་གཅེས་འཛིན་པ། །བྱིས་པའི་བློ་ཅན་དེ་ནི་མངོན་བཞིན་
དུ༑ ༑མི་ཤེས་ངན་སྐྱུག་བུམ་པ་ཐོགས་ཤིང་འགྲོ། །དེ་ཡི་སྣ་ནས་རྣག་གི་རྣམ་པ་འཛག །ཁ་
ནས་དྲི་མི་ཞིམ་པ་རྟག་ཏུ་འབྱུང༌། །ཞེས་སོགས་དང་། ཡང་། ཆོས་ཡང་དག་པར་སྡུད་པར།
ལུས་འདི་ནི་ནམ་མཁའ་དང་མཚུངས་སོ་སྙམ་ནས་དེ་ལུས་ལ་ནམ་མཁའ་ལྟར་དྲན་པ་ཉེ་བར་
འཇོག་གོ་ཞེས་སོགས་དང༌། ལུས་འདི་ནི་སྔོན་གྱི་མཐའ་ནས་ཀྱང་མ་འོང་། ཕྱི་མའི་མཐར་
ཡང་མི་འགྲོ། སྔོན་དང་ཕྱི་མའི་མཐའ་ལ་ཡང་མི་གནས་ཏེ་ཞེས་སོགས་གསུངས། དེ་བཞིན་
དུ༑ ཚོར་བ་དྲན་ཉེའི་སྐབས་སུ་གཙུག་ན་རིན་པོ་ཆེས་ཞུས་པ་དྲངས་པ་ལས། བྱང་ཆུབ་
སེམས་དཔའ་དེ་བདེ་བའི་ཚོར་བ་མྱོང་ཚེ་འདོད་ཆགས་ལ་སྤྱོད་པའི་སེམས་ཅན་ལ་སྙིང་རྗེ་
ཆེན་པོ་རྙེད་དེ། དེ་བདག་གི་འདོད་ཆགས་ཀྱི་བག་ལ་ཉལ་སྤོང་ངོ༌། །དེ་བཞིན་དུ་སྦྱར་ཏེ།
སྡུག་བསྔལ་མྱོང་ཚེ་ཞེ་སྡང་ལ་སྤྱོད་པ་དང་། བཏང་སྙོམས་མྱོང་ཚེ་གཏི་མུག་ལ་སྤྱོད་པ་རྣམས་
ལ་སྙིང་རྗེ་སྐྱེ་བ་དང༌། དེ་བདེ་བའི་ཚོར་བ་ལ་མི་རྟག་པར་ཤེས། སྡུག་བསྔལ་གྱི་ཚོར་བ་ལ་
- 1 8 9 -



T
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཟུག་རྔུར་ཤེས། ཞེས་སོགས་དང༌། ཡང་། ཆོས་ཡང་དག་པར་སྡུད་པ་ལས། ཚོར་བ་མྱོང་
བར་རབ་བསྟན་པ། །ཚོར་བ་ལས་གཞན་ཚོར་བ་བོ། །གུད་ན་ཡོད་པ་མ་ཡིན་ན། །གང་གིས་
དེ་ནི་ཚོར་བར་འགྱུར། །བྱང་ཆུབ་ཅི་འདྲ་དེ་བཞིན་དུ། །ཞི་ཞིང་དག་ལ་འོད་གསལ་བར།།
ཚོར་བ་འདི་ལ་མཁས་པ་རྣམས། །དྲན་པ་དེ་ལྟར་ཉེ་བར་བཞག །ཅེས་སོགས་གསུངས།
སེམས་དྲན་ཉེའི་སྐབས་དཀོན་བརྩེགས་དྲངས་པ་ལས། འོད་སྲུང་སེམས་ནི་འབབ་ཆུའི་རྒྱུན་
དང་མཚུངས་ཏེ་མི་གནས་པ་སྐྱེས་ནས་འཇིག་ཅིང་དེངས་པའོ། །སེམས་ནི་རླུང་དང་མཚུངས་
ཏེ་རིང་དུ་འགྲོ་ཞིང་གཟུང་དུ་མེད་པར་རྒྱུ་བའོ། །ཞེས་སོགས་དང༌། ཡང་། འོད་སྲུང་སེམས་
ནི་ནང་ནའང་མེད། ཕྱི་རོལ་ནའང་མེད། གཉིས་ཀ་ནའང་མེད་ཅིང་མི་དམིགས་སོ། །འོད་
སྲུང་ སེམས་ ནི་ གཟུགས་ མེད་ པ། བསྟན་ དུ་མེད་ པ། ཐོགས་ པ་ མེད་ པ། ཞེས་ སོགས་
གསུངས། ཆོས་དྲན་ཉེའི་སྐབས་སུ་རྒྱ་ཆེར་རོལ་པ་དྲངས་པ་ལས། འདུ་བྱེད་མི་རྟག་བརྟན་
པ་མ་ཡིན་ཏེ། །རྫ་སོ་མ་བཏང་ལྟ་བུར་འཇིག་པའི་བདག །གཞན་གྱི་རྫས་ནི་བརྙན་པོ་བྱས་
དང་མཚུངས། །བྱེ་མའི་གྲོང་ཁྱེར་ལྟ་བུར་རིང་མི་ཐོགས། །ཞེས་སོགས་དང་། ཡང་། དེ་ནས་
མཁས་པ་ལ་ལས་བརྟགས་བྱས་ཏེ། །འདི་ནི་གང་ནས་འོངས་ལ་གར་སོང་ཞེས། །ཕྱོགས་
དང་ཕྱོགས་མཚམས་ཀུན་ཏུ་བརྟགས་བྱས་ན། །དེ་ནི་འོང་བའམ་འགྲོ་བ་མི་དམིགས་སོ།།
ཞེས་སོགས་གསུངས་པ་ལྟར་རོ། །ཤེར་ལེའི་རྩ་ཚིག་འདིའི་དངོས་བསྟན་ལ། ལུས་ཚོར་
སོགས་བདེན་མེད་དུ་སྒོམ་ཚུལ་གསུངས་ཤིང་། དེ་ལྟར་དུ་ཆོས་རྗེ་རྒྱལ་སྲས་རིན་པོ་ཆེའི་
འགྲེལ་པ་ལས་ཀྱང༌། ཆོས་ཀྱི་བདག་མེད་ལ་འཇུག་པ་ནི། ཆོས་ཐམས་ཅད་འབྱུང་བ་མེད་
པར་བསྟན་པ་ལས། འཇམ་དཔལ། ལུས་ནམ་མཁའ་དང་འདྲ་བར་མཐོང་ན་དེ་ནི་ལུས་ལ་
ལུས་ཀྱི་རྗེས་སུ་བལྟ་བའི་དྲན་པ་ཉེ་བར་བཞག་པའོ། །དེ་བཞིན་དུ་སྦྱར་ཏེ་ཚོར་བ་མི་
དམིགས་ན། སེམས་མིང་ཙམ་དུ་ཤེས་ན། དགེ་བ་དང་མི་དགེ་བའི་ཆོས་མི་དམིགས་ན་
，
- 1 90 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ཆོས་ལ་ཆོས་ཀྱི་རྗེས་སུ་བལྟ་བའི་དྲན་པ་ཉེ་བར་བཞག་པའོ། །ཞེས་གསུངས་པ་ལྟ་བུའི་དྲན་
པ་ཉེར་བཞག་བཞི་སྟོན་པ་ལས། ཞེས་མདོ་དྲངས་ནས་གསུངས་སོ། ། །
གཉིས་པ་ནི། སྤྱིར་མི་སྡུག་པ་སོགས་དང་དྲན་པ་ཉེར་བཞག་སྒོམ་པ་རྣམས་ལ་ཞི་
ལྷག་གཉིས་ཀའི་ཆ་ཡོད་ནའང་། བསླབ་བཏུས་ལས་སྔར་བཤད་ལྟར་མི་སྡུག་པ་སྒོམ་པ་
སོགས་ཀྱིས་གཙོ་བོར་ཞི་གནས་དང༌། དྲན་པ་ཉེར་བཞག་བསྒོམས་པས་གཙོ་བོར་ལྷག་
མཐོང་བསྟན་ལ་མཛོད་ལས་ཀྱང་དེ་ལྟར་བཤད་དོ། །དྲན་པ་ཉེར་བཞག་བཞི་རྗེས་མཐུན་པ་
ལམ་མ་ཞུགས་ནའང་ཡོད་ལ། མཚན་ཉིད་པ་ཐེག་པ་གསུམ་གྱི་ཚོགས་ལམ་ཆུང་ངུ་ཡན་ཆད་
ན་ཡོད་དོ། །ཞི་ལྷག་གཉིས་ནི་མཚན་ཉིད་པ་ལམ་མ་ཞུགས་ནའང་ཡོད་ལ། ཚོགས་ལམ་གྱི་
དུས་སུ་ནི། སྤྱིར་སྟོང་ཉིད་ལ་དམིགས་པའི་ཞི་ལྷག་ཟུང་འབྲེལ་ཐོབ་པ་ཡོད་ནའང་། ཐེག་
ཆེན་རིགས་ངེས་ཀྱི་ཚོགས་ལམ་ན་ཇི་སྙེད་ པ་ལ་དམིགས་པའི་ཞི་ལྷག་ཟུང་འབྲེལ་གྱི་
བསྒོམས་བྱུང་དང་། སྟོང་ཉིད་ལ་དམིགས་པའི་བསྒོམས་བྱུང་གི་ཞི་གནས་ཡོད་ཀྱང༌། སྟོང་
ཉིད་ལ་དམིགས་པའི་ལྷག་མཐོང་མེད་དེ། དེ་འདྲ་དེས་དེ་ཐོབ་པ་དང་ཐེག་ཆེན་སྦྱོར་ལམ་དུ་
འཕོས་པར་འཇོག་པའི་ཕྱིར། ཐེག་ཆེན་ཚོགས་ལམ་པའི་རྒྱུད་ཀྱི་སྟོང་ཉིད་རྟོགས་པའི་བསམ་
གཏན་གྱི་དངོས་གཞི་དེ་སྟོང་ཉིད་ལ་དམིགས་པའང་ཡིན། ཞི་ལྷག་ཟུང་འབྲེལ་གྱི་རྣལ་
འབྱོར་ཀྱང་ཡིན་མོད། འོན་ཀྱང་དེ་ཙམ་གྱིས་སྟོང་ཉིད་ལ་དམིགས་པའི་ཞི་ལྷག་ཟུང་འབྲེལ་
གྱི་རྣལ་འབྱོར་དུ་མི་འཇོག་སྟེ། ཅིའི་ཕྱིར་ན། སྟོང་ཉིད་ལ་དམིགས་པའི་ཞི་གནས་ལ་མཉམ་
པར་བཞག་བཞིན་པའི་ངང་ནས་སྟོང་ཉིད་ལ་རིགས་པས་དཔྱད་སྟོབས་ཀྱིས་དྲངས་པའི་ཤིན་
སྦྱངས་སྐྱེས་པ་ན་སྟོང་ཉིད་ལ་དམིགས་པའི་ལྷག་མཐོང་ཐོབ་པ་ཡིན་ལ་དེའི་ཚེ་སྟོང་ཉིད་ལ་
དམིགས་པའི་ཞི་ལྷག་ཟུང་འབྲེལ་གྱི་རྣལ་འབྱོར་དུ་འཇོག་དགོས་པའི་ཕྱིར། ཞི་ལྷག་གཉིས་
ཀྱི་ངོ་བོ་མདོ་དགོངས་འགྲེལ་ལྟར་ངོས་བཟུང་ན། ཤིན་སྦྱངས་ཀྱིས་ཟིན་པའི་སྒོ་ནས་རང་གི་
，
- 1 9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དམིགས་པ་ལ་རྩེ་གཅིག་པའི་ཏིང་ངེ་འཛིན་དེ་ཞི་གནས་ཀྱི་ངོ་བོ་དང་། ཞི་གནས་ཀྱི་ངང་ནས་
དམིགས་པ་ལ་དཔྱད་སྟོབས་ཀྱིས་དྲངས་པའི་ཤིན་སྦྱངས་ཀྱིས་ཟིན་པའི་སོ་སོར་རྟོག་པའི་
ཤེས་རབ་ནི་ལྷག་མཐོང་གི་ངོ་བོའོ། །དེ་གཉིས་ཀྱི་ཁྱད་པར་དེ་ལྟར་ཡིན་གྱི་ཞི་ལྷག་གཉིས་
རེ་རེ་ལའང་ཇི་ལྟ་ཇི་སྙེད་གཉིས་ཀ་ལ་དམིགས་པ་ཡོད་པའི་ཕྱིར་དེ་གཉིས་ཀྱི་ཁྱད་པར་
དམིགས་ཡུལ་སོགས་ ཀྱིས་ཕྱེ་བ་མིན་ནོ། །དཀོན་མཆོག་སྤྲིན་ལས་ཀྱང༌། ཞི་གནས་ནི་
སེམས་རྩེ་གཅིག་པའོ། །ལྷག་མཐོང་ནི་ཡང་དག་པར་སོ་སོར་རྟོག་པའོ། །ཞེས་དང༌། མདོ་
སྡེའི་རྒྱན་ལས་ཀྱང༌། ཡང་དག་གནས་པ་ལ་བརྟེན་ནས། །སེམས་ལ་སེམས་ནི་འཇོག་ཕྱིར་
དང༌། །ཆོས་རབ་རྣམ་པར་འབྱེད་པའི་ཕྱིར། །ཞི་གནས་དང་ནི་ལྷག་མཐོང་ཡིན། །ཞེས་སོ།།
ཞི་གནས་དང་བདག་མེད་རྟོགས་པའི་ལྷག་མཐོང་གཉིས་ཀ་དགོས་པའི་རྒྱུ་མཚན་ནི། ཞི་
གནས་ཡོད་ཀྱང་ལྷག་མཐོང་མེད་ན་ལྟ་བའི་མིག་དང་བྲལ་བས་ཡིན་ལུགས་མཐོང་བ་མི་སྲིད་
ལ༑ བདག་མེད་རྟོགས་པའི་ལྟ་བ་ཡོད་ཀྱང་ཏིང་ངེ་འཛིན་བརྟན་པོ་མེད་ན་རྣམ་རྟོག་གི་རླུང་
གིས་དཀྲུགས་པས་ཡིན་ལུགས་ཀྱི་དོན་གསལ་བར་མཐོང་མི་སྲིད་དོ། །དེ་ལྟར་སྒོམ་རིམ་
བར་པ་ལས། ཞི་གནས་ཀྱི་སྟོབས་ཀྱིས་ནི་མར་མེ་རླུང་མེད་པར་བཞག་པ་བཞིན་དུ་རྣམ་པར་
རྟོག་པའི་རླུང་གིས་སེམས་གཡོ་བར་མི་འགྱུར་རོ། །ལྷག་མཐོང་གིས་ནི་ལྟ་བ་ངན་པའི་གྲུབ་
མཐའ་དག་སྤངས་པས་གཞན་དག་གིས་མི་ཕྱེད་དེ། ཟླ་བ་སྒྲོན་མེའི་མདོ་ལས་ཇི་སྐད་དུ། ཞི་
གནས་སྟོབས་ཀྱིས་གཡོ་བ་མེད་པར་འགྱུར། །ལྷག་མཐོང་གིས་ནི་རི་དང་འདྲ་བར་འགྱུར།།
ཞེས་གསུངས་པ་ལྟ་བུའོ། །ཞེས་སོ། །བསླབ་བཏུས་ལས་ཀྱང་། མཉམ་གཞག་ཡང་དག་ཇི་
བཞིན་དུ། །ཤེས་པར་འགྱུར་ཞེས་ཐུབ་པས་གསུངས། །ཆོས་ཡང་དག་པར་སྡུད་པའི་མདོ་
ལས། ཡིད་མཉམ་པར་བཞག་པས་ཡང་དག་པ་ཇི་ལྟ་བ་བཞིན་ཤེས་པར་འགྱུར་རོ། །ཞེས་
མདོ་དྲངས་ནས་གསུངས་སོ། །དེར་མ་ཟད་སེམས་མི་གཡེང་བའི་ཞི་གནས་ཡོད་ན། མི་རྟག་
- 19 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། (༡༡ །
པ་དང༌། བྱང་ཆུབ་ཀྱི་སེམས་དང༌། བདག་མེད་པ་སོགས་ལ་དཔྱད་སྒོམ་བྱེད་པའི་དགེ་བ་
ཐམས་ཅད་སྟོབས་ཆེ་ལ། སེམས་གཡེང་བས་ནི་དགེ་སྦྱོར་ཐམས་ཅད་སྟོབས་ཆུང་སྟེ། གཞུང་
འདི་ཉིད་དུ། བཟླས་བརྗོད་དང་ནི་དཀའ་ཐུབ་ཀུན། །ཞེས་སོགས་དང་། སེམས་ནི་རྣམ་པར་
གཡེང་བའི་མི། །ཉོན་མོངས་མཆེ་བའི་ཕྲག་ན་གནས། །ཞེས་སོ། །དེ་གཉིས་ཀྱི་གོ་རིམ་ཡང་།
དང་པོ་གསར་དུ་སྐྱེད་པའི་ཚེ་སྔོན་ལ་ཞི་གནས་བསྒྲུབས་ནས། དེ་ནས་དེ་ལ་བརྟེན་ནས་ལྷག་
མཐོང་སྒྲུབ་དགོས་པར་དགོངས་འགྲེལ་དང་ སྒོམ་རིམ་སོགས་ལས་གསུངས་ཤིང༌། ཕྱིན་
དྲུག་ཐ་མ་གཉིས་བསླབ་གསུམ་ཕྱི་མ་གཉིས་ཀྱི་གོ་རིམ་འཆད་པ་ཐམས་ཅད་ཀྱི་སྐབས་དེ་
སེམས་རྣམ་པར་མ་ཞི་བ་སྟེ་ཞི་གནས་ཀྱི་བར་དུ་གཅོད་པའི་ལས་ཅན་ནོ། །ཕྱི་མ་གཉིས་ནི་
གོང་དུ་བཤད་པས་གོ་ནུས་སོ། །དེ་དག་གི་གཉེན་པོ་འདུ་བྱེད་བརྒྱད་ནི། དབུས་མཐའ་ལས།
གནས་དང་དེ་ལ་གནས་པ་དང༌། །རྒྱུ་དང་འབྲས་བུ་ཉིད་དུའོ། །དམིགས་པ་བརྗེད་པར་མ་
གྱུར་དང༌། །བྱིང་དང་རྒོད་པ་རྟོགས་པ་དང༌། །དེ་སྤོང་མངོན་པར་འདུ་བྱེད་དང༌། །ཞི་ཚེ་
རྣལ་དུ་འཇུག་པའོ། །ཞེས་གསུངས། དེ་དག་གཉེན་པོར་འགྱུརཚུལ་ལ། ལེ་ལོའི་གཉེན་པོ་
བརྩོན་འགྲུས་རྒྱུ་འབྲས་བཞི་སྟེ། དད་པ་འདུན་པ་བརྩོན་འགྲུས་ཤིན་སྦྱངས་སོ། །དེ་ནས་
བརྗེད་ངས་དང༌། བྱིང་རྒོད་དང་། འདུ་མི་བྱེད་དང༌། འདུ་བྱེད་པའི་གཉེན་པོར་ནི། རིམ་པ་
ལྟར། དྲན་པ་དང༌། བྱིང་རྒོད་རྟོགས་པའི་ཤེས་བཞིན་དང༌། འདུ་བྱེད་པའི་སེམས་པ་དང་།
རྣལ་དུ་འཇོག་པའི་བཏང་སྙོམས་སོ། །དེ་ལ་དད་པ་ནི། ཏིང་ངེ་འཛིན་གྱི་ཡོན་ཏན་མཐོང་
བའོ། །འདུན་པ་ནི་ཏིང་ངེ་འཛིན་དོན་དུ་གཉེར་བའོ། །བརྩོན་འགྲུས་ནི་ཏིང་ངེ་འཛིན་ལ་སྤྲོ་
བས་བརྩོན་འགྲུས་རྒྱུན་ལྡན་དུ་རྩོམ་པ་སྟེ་ལེ་ལོའི་གཉེན་པོ་དངོས་སོ། །ཤིན་སྦྱངས་ནི་ལུས་
སེམས་ལས་སུ་རུང་བ་སྟེ་ལེ་ལོ་སོགས་སྒྲིབ་པ་སེལ་བའི་ལས་ཅན་ནོ། །དེ་ལ་གནས་ནི་
འདུན་པ་སྟེ་བརྩོན་འགྲུས་ཀྱི་གནས་སོ། །གནས་པ་ནི་བརྩོན་འགྲུས་སོ། །འདུན་པའི་རྒྱུ་ནི་
- 19 3 -



མ
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དད་པའོ། །རྩོལ་བའི་འབྲས་བུ་ནི་ཤིན་སྦྱངས་ཏེ། འདི་བཞི་སྔ་ཕྱི་རྒྱུ་འབྲས་སོ། །དྲན་པ་ནི།
སྔར་འདྲིས་པར་བྱས་པའི་དམིགས་པ་དེ་མི་བརྗེད་ཅིང་དེ་ལས་གཞན་དུ་མི་འཕྲོ་བའི་ལས་
ཅན་ཏེ་ཁྱད་པར་གསུམ་ལྡན་ནོ། །ཤེས་བཞིན་ནི་བྱིང་རྒོད་བྱུང་མ་བྱུང་ཇི་བཞིན་ཤེས་པའོ།།
སེམས་པ་ནི་སེམས་ཡུལ་ལ་གཡོ་ཞིང་སྐུལ་བར་བྱེད་པའི་སེམས་བྱུང་ཡིན་ལ་འདིར་ནི་བྱིང་
རྒོད་བྱུང་ན་དེ་སྤོང་བ་ལ་སེམས་མངོན་པར་འདུ་བྱེད་པའི་སེམས་པའོ། །སྤོང་ཚུལ་ཡང་།
བྱིང་ན་སེམས་འཕྲོ་བའི་རྒྱུ་དགའ་བའི་དངོས་པོ་དང་རྒོད་ན་སེམས་ནང་དུ་སྡུད་པའི་རྒྱུ་ཡིད་
འབྱུང་གི་དངོས་པོ་ཡིད་ལ་བྱ་སྟེ་བསླབ་བཏུས་ལས། ཡིད་ཞུམ་ན་དགའ་བ་བསྒོམས་ནས་
གཟེངས་བསྟོད་པར་བྱའོ། །རྒོད་པར་གྱུར་ན་མི་རྟག་པ་ཡིད་ལ་བྱ་བས་ཞི་བར་བྱའོ། །ཞེས་
སོ༑ ༑འདུ་བྱེད་བཏང་སྙོམས་ནི་བྱིང་རྒོད་དབལ་ཆོག་པ་ན་གཟེངས་བསྟོད་པ་དང་ནང་དུ་
འགུགས་པ་སོགས་མི་བྱེད་པར་རྩོལ་བ་གློད་ནས་འཇོག་པའོ། །ཚོར་བ་བཏང་སྙོམས་ཚད་
མེད་བཏང་སྙོམས་འདུ་བྱེད་བཏང་སྙོམས་གསུམ་ལས་འདི་ཕྱི་མའོ། །མདོར་ན་འཕྲོ་རྒོད་ལ་
སེམས་བླན་ཏེ་ནང་དུ་དམིགས་པ་ལ་གཏད་ནས་གནས་ཆ་བཙལ། གནས་ཆ་ནམ་བྱུང་རེས་
ཀྱིས་བྱིང་ཟོན་ཆེར་བྱས་ཏེ། གསལ་ཆའི་ངར་གདོན། ལྟར་བཤད་དོ། །ཕྱིས་ནི་ལྷག་མཐོང་
ལ་བརྟེན་ནས་ཞི་གནས་སྒོམ་པ་ཡང་ཡོད་པར་གསུངས་སོ། །གཞུང་འདིར་ཡང་དེ་གཉིས་ཀ་
བསྟན་ཏེ། ཐོག་མར་ཞི་གནས་བཙལ་བྱ། ཞེས་དང༌། རྣམ་བརྟགས་ཞིང་ལས་བྱུང་པ་ཡི།།
བསམ་གཏན། ཞེས་སོ། །དེའང་ཞི་གནས་མ་ཐོབ་ན་དཔྱད་སྒོམ་བྱས་ཀྱང་ཤིན་སྦྱངས་སྐྱེད་
མི་ནུས་ལ། ཞི་གནས་ཐོབ་ནས་དཔྱད་སྒོམ་བྱས་མཐར་དེ་སྐྱེད་ནུས་པའི་རྒྱུ་མཚན་གྱིས་ལྷག་
མཐོང་གི་སྔོན་དུ་ཞི་གནས་དགོས་ཀྱི། དེ་ལས་གཞན་དུ་བདག་མེད་རྟོགས་པའི་ལྟ་བའི་གོ་བ་
སྐྱེ་བ་དང་དེ་ལ་ཡིད་འགྱུར་གྱི་མྱོང་བ་སྐྱེ་བ་ཙམ་ལ་ནི་ཞི་གནས་སྔོན་དུ་འགྲོ་མི་དགོས་སོ།།
ཞི་ལྷག་གཉིས་ སྒོམ་ཚུལ་ལ། ཞི་གནས་ལའང་ཐོག་མར་མཐུན་པའི་ཡུལ་ན་གནས་པ་
-19 4 -



-
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། (༡༡
སོགས་ཞི་གནས་ཀྱི་ཚོགས་ལ་བརྟེན་ནས། དེ་སྒོམ་པ་དངོས་ཀྱི་སྐབས་སུ་ཏིང་ངེ་འཛིན་སྐྱོན་
མེད་སྐྱེད་པའི་ཚུལ་དང་། དེ་ལ་བརྟེན་ནས་སེམས་གནས་སྐྱེ་བའི་རིམ་པ་གཉིས་ལས། དང་
པོ་ནི། དབུས་མཐའ་ལས། ཉེས་པ་ལྔ་སྤོང་འདུ་བྱེད་བརྒྱད། །བསྟེན་པའི་རྒྱུ་ལས་བྱུང་བའོ།།
ཞེས་པ་ལྟར། ཉེས་པ་ལྔ་སྤོང་བའི་གཉེན་པོར་འདུ་བྱེད་བརྒྱད་བསྟེན་པའི་སྒོ་ནས་ཞི་གནས་
སྒྲུབ་པ་ཡིན་ལ། ཉེས་པ་ལྔ་ནི། དེ་ཉིད་ལས། ལེ་ལོ་དང་ནི་གདམས་ངག་རྣམས། །བརྗེད་
དང་བྱིང་དང་རྒོད་པ་དང༌། །འདུ་མི་བྱེད་དང་འདུ་བྱེད་དེ། །འདི་དག་ཉེས་པ་ལྔ་འདོད་དོ།།
ཞེས་གསུངས། དེ་དག་ཉེས་པར་འགྱུར་ཚུལ་ནི། ཏིང་ངེ་འཛིན་ལ་སྦྱོར་བའི་ཚེ་ལོ་ལོ་ཉེས་པ་
ཡིན་ཏེ་དེ་ལ་མི་སྦྱོར་བའི་ཕྱིར། ཏིང་ངེ་འཛིན་ལ་འཇུག་པའི་ཚེ་གདམས་ངག་བརྗེད་པ་ཉེས་
པ་ཡིན་ཏེ་དམིགས་པ་བརྗེད་ན་སེམས་དམིགས་ཡུལ་ལ་མཉམ་པར་འཇོག་པ་མེད་པའི་ཕྱིར།
ཏིང་ངེ་འཛིན་སྒོམ་བཞིན་པའི་ཚེ་བྱིང་རྒོད་ཉེས་པ་སྟེ་དེ་གཉིས་ཀྱིས་སེམས་ལས་རུང་མེད་
པར་བྱེད་པའི་ཕྱིར། བྱིང་རྒོད་བྱུང་བའི་ཚེ་གཉེན་པོ་མངོན་པར་འདུ་མི་བྱེད་པ་ཉེས་པ་སྟེ་དེ་
གཉིས་ཞི་བར་མི་བྱེད་པའི་ཕྱིར། བྱིང་རྒོད་མེད་པར་ཏིང་ངེ་འཛིན་སྐྱོན་མེད་དུ་གནས་ཚེ་
གཉེན་པོ་འདུ་བྱེད་པ་ཉེས་པ་སྟེ། སླར་བསྒྲིམས་ན་རྒོད་པ་དང་འཛིན་སྟངས་ཀྱི་ངར་གློད་ན་
བྱིང་བ་ཤས་ཆེ་བར་འགྱུར་བའི་ཕྱིར། བྱིང་རྒོད་གཉིས་སོ་སོར་བྱས་ན་ཉེས་པ་དྲུག་ཏུ་ཡང་
སྒོམ་རིམ་དུ་གསུངས་སོ། །དེ་ལ་ལེ་ལོ་ནི་ཏིང་འཛིན་སྒོམ་པ་ལ་མི་སྤྲོ་ཞིང་དེའི་མི་མཐུན་
ཕྱོགས་ལ་དགའ་བའོ། །བརྗེད་ངས་ནི་ཏིང་ངེ་འཛིན་གྱི་དམིགས་པ་སྟོར་བའོ། །བྱིང་བ་ནི་
དམིགས་པ་གང་ལ་གཏད་པ་དེ་ལ་དྭངས་ཆ་ཙམ་ཡོད་ཀྱང་དམིགས་པའི་འཛིན་སྟངས་ལྷོད་
ནས་དམིགས་པ་ཤིན་ཏུ་གསལ་བའམ་དམ་པར་མི་འཛིན་པའོ། །འདི་རྨུགས་པ་ལས་བྱུང་
ཞིང་དགེ་བའང་ཡོད་པས་རྨུགས་པ་དང་མི་གཅིག་གོ །རྒོད་པ་ནི། སྡུག་པའི་མཚན་མའི་
རྗེས་སུ་འཇུག་པའི་འདོད་ཆགས་ཀྱི་ཆར་གཏོགས་དེ་གཉིས་རེས་མོས་སུ་བྱས་ནས་བསྐྱངས་
-
，
- 1 9 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་ཏིང་ངེ་འཛིན་སྐྱོན་མེད་འགྲུབ་ཀྱི། དེ་ལས་གཞན་དུ་བསྒྲིམས་ཆེས་ན་གསལ་ཆ་འོང་ཡང་
རྒོད་ཤས་ཆེ་བས་གནས་པ་སྐྱེ་དཀའ་ལ། གློད་ཆེས་ན་གནས་ཆ་འོང་ཡང་བྱིང་ཤས་ཆེ་བས་
རིག་པ་གསལ་བའི་ངར་མི་འོང་ངོ༌། །དེས་ན་གྲིམས་ལྷོད་ཆ་མཉམ་པའི་རན་པ་ཞིག་དགོས་
ལ༑ དེའི་ མཚམས་ཟིན་དཀའ་བའི་ཕྱིར། ཙནྡྲ་གོ་མིས། རྩོལ་བ་བསྟེན་ན་རྒོད་པ་འབྱུང་
འགྱུར་ཞིང༌། །དེ་སྤངས་ན་ནི་ཞུམ་པ་སྐྱེ་བར་འགྱུར། །འདི་ཡིས་རིགས་པར་མཉམ་འཇུག་
རྙེད་དཀའ་བས། །བདག་གི་སེམས་དཀྲུགས་པས་ནི་ཅི་ཞིག་བགྱི། །ཞེས་གསུངས། །
གཉིས་པ་ལ། སེམས་གནས་སྐྱེ་བའི་རིམ་པ་དངོས་ནི། སེམས་༼གནས་པའི་ཐབས་དེ་དགུ་
ལས། དེ་དང་དེ་ལ་སེམས་འཇོག་པ་ནི། ཕྱི་རོལ་གྱི་དམིགས་པ་ལས་སེམས་བསྡུས་ཏེ་ནང་
དུ་དམིགས་རྟེན་གང་ཡིན་པ་ལ་གཏོད་པར་བྱེད་པ་སྟེ། མདོ་སྡེའི་རྒྱན་ལས། དམིགས་པ་ལ་
ནི་སེམས་གཏད་ནས། །ཞེས་གསུངས། རྒྱུན་དུ་འཇོག་པ་ནི། སྔར་གཏད་པའི་སེམས་དེའི་
རྒྱུན་བཞིན་དུ་མི་གཡེང་བར་དམིགས་པ་དེ་ལ་རྒྱུན་དུ་འཇོག་པ་སྟེ། དེའི་རྒྱུན་རྣམ་པར་
གཡེང་མི་བྱ། །ཞེས་སོ། །བླན་ཏེ་འཇོག་པ་ནི། སེམས་ཕྱི་རོལ་ཏུ་གཡེངས་ན་དེ་མ་ཐག་དེ་
ཤེས་པར་བྱས་ནས་སླར་ཡང་དམིགས་པ་སྔ་མ་ཉིད་ལ་འདོགས་པའམ་བླན་པ་སྟེ། རྣམ་
གཡེང་མྱུར་དུ་རྟོགས་བྱས་ནས། །དེ་ལ་སླར་ནི་བླན་པར་བྱ། །ཞེས་སོ། །ཉེ་བར་འཇོག་པ་ནི།
སེམས་རྒྱ་ཆེ་བ་ལས་ཡང་ཡང་བསྡུས་ཏེ་ཕྲ་བར་བྱས་ནས་གོང་ནས་གོང་དུ་འཇོག་པ་སྟེ། བློ་
ལྡན་གོང་ནས་གོང་དུ་ཡང་། །སེམས་ནི་ནང་དུ་བསྡུ་བར་བྱ། །ཞེས་སོ། །དུལ་བར་བྱེད་པ་ནི།
ཏིང་ངེ་འཛིན་གྱི་ཡོན་ཏན་བསམས་ནས་དེ་ལ་དགའ་བར་བྱེད་པ་སྟེ། དེ་ནས་ཡོན་ཏན་
མཐོང་བའི་ཕྱིར། །ཏིང་ངེ་འཛིན་ལ་སེམས་འདུལ་ལོ། །ཞེས་སོ། །ཞི་བར་བྱེད་པ་ནི། རྣམ་
གཡེང་གི་ཉེས་དམིགས་མཐོང་ནས་ཏིང་ངེ་འཛིན་ལ་མི་དགའ་བ་ཞི་བར་བྱེད་པ་སྟེ། རྣམ་
གཡེང་ཉེས་པ་མཐོང་བའི་ཕྱིར། །དེ་ལ་མི་དགའ་ཞི་བར་བྱ། །ཞེས་སོ། །རྣམ་པར་ཞི་བར་
- 1 9 ) -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
བྱེད་པ་ནི། ཆགས་སེམས་ ཡིད་མི་བདེ་རྨུགས་གཉིད་སོགས་ཉོན་མོངས་ལངས་པ་རྣམས་
རྩོལ་བས་ཞི་བར་བྱེད་པ་སྟེ། ཆགས་སེམས་ཡིད་མི་བདེ་ལ་སོགས། །ལངས་པ་དེ་བཞིན་ཞི་
བར་བྱ། །ཞེས་སོ། །རྩེ་གཅིག་ཏུ་བྱེད་པ་ནི། རང་གི་ངང་གིས་འབད་མེད་དུ་འཇུག་པའི་ཕྱིར་
འབད་པར་བྱེད་པ་སྟེ། དེ་ནས་སྡོམ་བརྩོན་ཅན་གྱིས་ནི། །སེམས་ལ་མངོན་པར་འདུ་བྱེད་
བཅས། །རང་གི་ངང་གིས་འབྱུང་བ་འཐོབ། །ཅེས་སོ། །ཡང་ན་འདི་ལ་རྒྱུད་གཅིག་ཏུ་བྱེད་པ་
ཞེས་བྱ་སྟེ། ཆད་པ་མེད་པར་རྒྱུན་ཆགས་སུ་འཇུག་པར་བྱེད་པའོ། །མཉམ་པར་འཇོག་པ་ནི།
སྔ་མ་དེ་དག་གོམས་པ་ལས་འབད་མི་དགོས་པར་ལྷུན་གྲུབ་ཏུ་རང་གི་ངང་གིས་འཇུག་པ་སྟེ།
དེ་གོམས་པ་ལ་འདུ་མི་བྱེད། །ཅེས་སོ། །འདི་ནི་གཉེན་པོ་བསྟེན་པའི་རྩོལ་བ་མི་དགོས་པས་
སྔར་གྱི་འདུ་བྱེད་བཏང་སྙོམས་དང་གནད་གཅིག་གོ །དེ་དག་སྟོབས་དྲུག་གིས་འགྲུབ་ཚུལ་
ལ༑ ཐོས་པའི་སྟོབས་ཀྱིས་ནི་འཇོག་པའི་སེམས་འགྲུབ་སྟེ། སེམས་དམིགས་པ་ལ་འཇོག་
པའི་གདམས་པ་གཞན་ལ་ཐོས་པ་ཙམ་གྱི་རྗེས་སུ་འབྲངས་ནས་དང་པོ་དམིགས་པ་ལ་གཏད་
པ་ཙམ་ཡིན་གྱི་རང་གིས་ཡང་ཡང་བསམས་ནས་གོམས་པ་མིན་པའི་ཕྱིར། བསམ་པའི་
སྟོབས་ཀྱིས་ནི་རྒྱུན་དུ་འཇོག་པའི་སེམས་འགྲུབ་སྟེ། སེམས་དང་པོར་དམིགས་པ་ལ་གཏད་
པ་དེའི་རྒྱུན་ཡང་ཡང་བསམས་ནས་བསྐྱངས་པས་རྒྱུན་ཅུང་ཟད་མཐུད་ནུས་པ་ཐོག་མར་ཐོབ་
པའི་ཕྱིར། དྲན་པའི་སྟོབས་ཀྱིས་ནི། བླན་ཏེ་འཇོག་པ་དང་ཉེ་བར་འཇོག་པའི་སེམས་གཉིས་
འགྲུབ་སྟེ། དམིགས་པ་ལས་གཡེངས་པ་ན་སྔར་གྱི་དམིགས་པ་དྲན་ནས་དེ་ལ་བླན་པ་དང་
དང་པོ་ནས་དྲན་པ་ཤུགས་བསྐྱེད་ནས་གཡེང་བར་མི་བྱེད་པའི་ཕྱིར། ཤེས་བཞིན་གྱི་སྟོབས་
ཀྱིས་ནི་དུལ་བར་བྱེད་པ་དང་ཞི་བར་བྱེད་པའི་སེམས་གཉིས་འགྲུབ་སྟེ། རྣམ་རྟོག་དང་ཉེ་
ཉོན་གྱི་ཉེས་དམིགས་ཤེས་བཞིན་གྱིས་རིག་ནས་དེ་གཉིས་ལ་འཕྲོར་མི་སྟེར་བའི་ཕྱིར།
བརྩོན་འགྲུས་ཀྱི་སྟོབས་ཀྱིས་ནི་རྣམ་པར་ཞི་བར་བྱེད་པ་དང་རྩེ་གཅིག་ཏུ་བྱེད་པའི་སེམས་
- 1
9 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་འགྲུབ་སྟེ། རྣམ་རྟོག་དང་ཉེ་ཉོན་ཕྲ་མོ་བྱུང་བ་ཡང་དང་དུ་མི་ལེན་ཞིང་རྩོལ་བས་སྤོང་
བས་ བྱིང་ རྒོད་ སོགས་ ཀྱིས་ བར་ གཅོད་ མི་ནུས་ པར་ རྒྱུན་ ཆགས་ སུ་ སྐྱེ་ བའི་ ཏིང་ ངེ་
འཛིན་འགྲུབ་པའི་ཕྱིར། འདྲིས་པའི་སྟོབས་ཀྱིས་ནི་མཉམ་པར་འཇོག་པའི་སེམས་འགྲུབ་སྟེ་
སྔ་མ་རྣམས་ལ་སྒོམ་འདྲིས་ཆེས་པའི་སྟོབས་ཀྱིས་འབད་མེད་དུ་ངང་གིས་འཇུག་པའི་ཏིང་
འཛིན་སྐྱེ་བའི་ཕྱིར། དེ་ལ་ཡིད་བྱེད་བཞི་ཡོད་པའི་ཚུལ་ནི། སེམས་དང་པོ་གཉིས་ཀྱི་དུས་སུ་
འབད་པས་བསྒྲིམས་པ་དགོས་པའི་ཕྱིར་བསྒྲིམས་ཏེ་འཇུག་པའི་ཡིད་བྱེད་དང་། དེ་ནས་
སེམས་ལྔའི་སྐབས་སུ་བྱིང་རྒོད་ཀྱིས་བར་བཅད་ནས་ཐུན་རིང་པོར་སྐྱོང་མི་ནུས་པའི་ཕྱིར་
སྐབས་ སུ་ ཆད་ ཅིང་ འཇུག་ པའི་ ཡིད་ བྱེད་ དང༌ ། སེམས་ བརྒྱད་ པ་ ལ་ བྱིང་ རྒོད་ཀྱིས་
བར་གཅོད་མི་ནུས་པར་ཐུན་རིང་པོར་སྐྱོང་ཐུབ་པའི་ཕྱིར་སྐབས་སུ་ཆད་པ་མེད་པར་འཇུག་
པའི་ཡིད་བྱེད་དང་། སེམས་དགུ་པ་ལ་བར་ཡང་མི་ཆད་ཅིང་རྩོལ་བ་ཡང་རྒྱུན་པར་བསྟེན་མི་
དགོས་པས་རྩོལ་བ་མེད་པར་འཇུག་པའི་ཡིད་བྱེད་འཇོག་གོ །སྟོབས་དྲུག་དང་ཡིད་བྱེད་
བཞི་ཉན་ས་ལས་བཤད་པ་ལྟར་རོ། །དེ་དག་ནི་ཇི་ལྟ་ཇི་སྙེད་ལ་དམིགས་པ་སོ་སོར་མ་ཕྱེ་
བར་སྤྱིར་ཞི་གནས་སྒྲུབ་ཚུལ་ཡིན་ལ། གཞུང་འདིའི་བསམ་གཏན་ལེའུར་བྱམས་སྙིང་རྗེའམ་
བདག་གཞན་བརྗེ་བའི་བློ་ལ་བྱང་ཆུབ་ཀྱི་སེམས་སུ་བཏགས་ནས་དེ་ཉིད་ཞི་གནས་ཀྱི་
དམིགས་པར་བསྟན་པ་ལྟར་བྱམས་སོགས་ཏིང་ངེ་འཛིན་གྱི་ངོ་བོར་སྒྲུབ་ནའང་དེ་དང་དེའི་
དམིགས་པ་ལ་སེམས་པ་སེམས་གཏད་ནས་འཇོག་པ་དང་རྒྱུན་དུ་འཇོག་པ་སོགས་བྱས་ནས་
སྒྲུབ་དགོས་ཤིང་། ཁྱད་པར་སྟོང་ཉིད་ལ་དམིགས་པའི་ཞི་གནས་སྒྲུབ་ན་ཡང་། ཆོས་དང་
གང་ཟག་རང་ངོས་ནས་མ་གྲུབ་པའི་སྟོང་ཉིད་ལ་དང་པོར་སེམས་གཏད་ནས་འཇོག་པ་དང་
རྒྱུན་དུ་འཇོག་པ་སོགས་སྔར་ལྟར་བྱས་པའི་སེམས་སྟོང་ཉིད་ལ་འབད་མེད་ལྷུན་གྲུབ་ཏུ་
འཇུག་པ་ཐོབ་པའི་ཚེ་སྟོང་ཉིད་ལ་དམིགས་པའི་སེམས་གནས་དགུ་པ་ཐོབ་པའོ། །མདོར་ན་
- 1
9
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
དམིགས་ པ་ཐུན་མོང་ བ་ ཁྱབ་ པའི་ དམིགས་ པ་ སོགས་ བཞི་ དང༌ ། ཁྱད་པར་དེ་བཞིན་
གཤེགས་པའི་སྐུ་ལྟ་བུ་གང་རུང་ཞིག་ལ་དམིགས་ཏེ་བསྒྲུབ་བྱའི་ཏིང་ངེ་འཛིན་ནི་སེམས་ཤིན་
ཏུ་གསལ་བའི་གསལ་ཆའི་ངར་དང་ལྡན་པ་དང༌། དམིགས་པ་ལ་རྩེ་གཅིག་ཏུ་གནས་པའི་མི་
རྟོག་པའི་གནས་ཆ་དང་ལྡན་པ་སྟེ་ཁྱད་པར་གཉིས་ལྡན་ཞིག་ཡིན་ལ། དེའང་དམིགས་པ་ལ་
རྒྱུན་ལྡན་དུ་སྡོད་པ་ཞིག་དགོས་པས་དེ་ལ་ནི་རྩ་བའི་དམིགས་པ་དེ་ལས་གཞན་དུ་མི་གཡེང་
བར་བྱེད་པའི་དྲན་པ་དང༌། གཡེང་མ་གཡེང་ཇི་བཞིན་ཤེས་པའི་ཤེས་བཞིན་བསྟེན་པ་
གཉིས་ནི་ཤིན་ཏུ་གལ་ཆེའོ། །དེ་ལྟར་དྲན་ཤེས་བསྟེན་ཏེ་ལེགས་པར་བསྐྱངས་པས་སྔར་
བཤད་པའི་སེམས་གནས་དགུ་པ་ཐོབ་པ་ན་དེ་ལ་འདོད་སེམས་རྩེ་གཅིག་པའི་ཏིང་ངེ་འཛིན་
ཞེས་བྱ་ལ། དེ་ནས་ཤིན་སྦྱངས་མ་ཐོབ་བར་དུ་ཞི་གནས་རྗེས་མཐུན་པ་དང༌། ཤིན་སྦྱངས་
ནམ་ཐོབ་པ་ན་ཞི་གནས་མཚན་ཉིད་པའམ་མཉམ་གཞག་གི་ས་པའི་ཡིད་བྱེད་ཐོག་མར་ཐོབ་
པ་སྟེ། རྒྱན་ལས། དེ་ནས་དེ་ཡི་ལུས་དང་སེམས། །ཤིན་ཏུ་སྦྱངས་པ་ཆེ་ཐོབ་ནས། །ཡིད་ལ་
བྱེད་དང་བཅས་ཞེས་བྱ། །ཞེས་སོ། །དེ་ལྟར་གོང་མའི་ཉེར་བསྡོགས་ཀྱིས་བསྡུས་པའི་ཡིད་
བྱེད་དང་པོ་ཐོབ་པ་དེས་ཀྱང་ལྷག་མཐོང་མ་བསྐྱེད་ན་ཉོན་མོངས་གང་ཡང་སྤོང་མི་ནུས་པས་
ལྷག་མཐོང་སྒོམ་དགོས་ལ། དེ་ལའང་ཞི་རགས་ཀྱི་རྣམ་པ་ཅན་དང་། བདག་མེད་པའི་རྣམ་
པ་ཅན་གཉིས་ལས། སྔ་མ་ནི་ཕྱི་ནང་གཉིས་ཀའི་ཐུན་མོང་བ་ཉོན་མོངས་མངོན་གྱུར་ཙམ་
སྤོང་བའི་གཉེན་པོ་ཇི་སྙེད་པ་ལ་དམིགས་པའི་ལྷག་མཐོང་ངོ༌། །སྔར་ཞི་གནས་ཉོན་མོངས་
མངོན་གྱུར་མགོ་གནོན་གྱི་གཉེན་པོར་བཤད་པའང་འདི་ཉིད་ཞི་གནས་ཀྱི་ཁོངས་སུ་བསྡུས་
པའོ། །དེ་འདྲའི་ལྷག་མཐོང་སྒོམ་ཚུལ་ནི། སྔར་གྲུབ་པའི་ཞི་གནས་ལ་བརྟེན་ནས་མཚན་
ཉིད་སོ་སོར་རིག་པ་སོགས་ཀྱི་སྐབས་ཞི་ལྷག་སྤེལ་མར་བསྒོམས་ནས་དངོས་གཞི་ལ་འཇུག་
དགོས་ཏེ། རྒྱན་ལས། དེ་ཡིས་དེ་ནི་སྤེལ་བྱས་ན། །འཕེལ་བ་རིང་དུ་འགྲོ་བ་ཡིས། །དངོས་
- 1 9 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞིའི་གནས་པ་དེས་ཐོབ་བོ། །ཞེས་སོ། །དེའི་ཚུལ་ནི་བསམ་གཏན་དང་པོའི་ཉེར་བསྡོགས་
མཚན་ཉིད་སོ་སོར་རིག་པ་སོགས་ཡིད་བྱེད་དྲུག་ལ་བརྟེན་ནས་འོག་ས་འདོད་པའི་ཉོན་
མོངས་མངོན་གྱུར་པ་ལ་ཆགས་བྲལ་བྱས་ཏེ་ཡིད་བྱེད་བདུན་པའི་དུས་བསམ་གཏན་དང་
པོའི་དངོས་གཞི་ལ་ཞུགས་པ་ཡིན་ལ། ཚུལ་འདིས་སྲིད་རྩེའི་ཉེར་བསྡོགས་ལ་བརྟེན་ནས་ཅི་
ཡང་མེད་ལ་ཆགས་བྲལ་བྱས་ཏེ་སྲིད་རྩེའི་དངོས་གཞིའི་སྙོམས་འཇུག་ལ་འཇུག་པའི་བར་གྱི་
བསམ་གཟུགས་བརྒྱད་རིམ་ཅན་དུ་བགྲོད་པ་ཡོད་ཀྱང་། བདག་མེད་རྟོགས་པའི་ལམ་མེད་
ན་སྲིད་རྩེའི་ཉོན་མོངས་ནི་མངོན་གྱུར་ཙམ་ཡང་འགོག་མི་ནུས་པས་སྲིད་པ་ལས་འདའ་མི་
ནུས་ཏེ། བསྔགས་ བསྟོད་ ལས། ཁྱོད་ ཀྱི་ བསྟན་ ལ་ ཕྱིར་ ཕྱོགས་ པའི། །སྐྱེ་བོ་ གཏི་མུག་
གིས་ལྡོངས་པ། །སྲིད་རྩེའི་བར་དུ་སོང་ནས་ཀྱང་། །སྡུག་བསྔལ་ཡང་འབྱུང་སྲིད་པ་སྒྲུབ།།
ཅེས་སོ། །ཞི་རགས་ཀྱི་རྣམ་པ་ཅན་གྱི་ལམ་བགྲོད་ཚུལ་འདི་ལ་བཤད་པར་བྱ་བ་ཆེས་མང་
ངོ་༑ ༑བདག་མེད་པའི་རྣམ་པ་ཅན་ནི་ནང་པའི་ཁྱད་ཆོས་ཏེ། དེ་ལའང་བདག་མེད་ཐུན་མོང་
བ་ཙམ་གྱི་ལྷག་མཐོང་ཞིག་དང་། ཉོན་མོངས་པའི་ས་བོན་རྩ་བ་ནས་སྤོང་བའི་བདག་མེད་
པའི་དེ་ཁོ་ན་ཉིད་ཀྱི་རྣམ་པ་ཅན་གྱི་ལྷག་མཐོང་གཉིས་ལས། ཕྱི་མ་ནི་བསམ་གཟུགས་ཀྱི་
དངོས་གཞི་མ་ཐོབ་པར་ཡང་བསམ་ གཏན་དང་པོའི་ཉེར་བསྡོགས་ ཀྱིས་བསྡུས་པའི་ཞི་
གནས་ཙམ་ལ་བརྟེན་ནས་བསྒོམས་པས་ཀྱང་སྲིད་པ་ལས་གྲོལ་བའི་ཐར་བ་ཙམ་ཐོབ་པར་
ནུས་ཏེ། སྔ་མ་ལས། ཁྱོད་ཀྱི་བསྟན་པའི་རྗེས་འགྲོ་བ། །བསམ་གཏན་དངོས་གཞི་མ་ཐོབ་
ཀྱང༌། །བདུད་ཀྱི་མིག་རས་བཙའ་བཞིན་དུ། །སྲིད་པ་དག་ནི་བཟློག་པར་བྱེད། །ཅེས་སོ།།
མདོར་ན་དེ་ལྟར་ལམ་གཉིས་ལས། སྔ་མ་འཇིག་རྟེན་པའི་ལམ་སྟེ་དེ་ལ་བརྟེན་ནས་སྲིད་རྩེའི་
བར་དུ་བགྲོད་པ་དང༌། ཕྱི་མ་འཇིག་རྟེན་ལས་འདས་པའི་ལམ་སྟེ་དེ་ལ་བརྟེན་ནས་ཐམས་
ཅད་མཁྱེན་པའི་བར་དུ་བགྲོད་པར་བྱེད་དོ། །བདག་མེད་ཕྲ་མོའི་རྣམ་པ་ཅན་གྱི་ལྷག་མཐོང་
.
-
-2 0 (] -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
སྒོམ་ཚུལ་ལ། དགོངས་འགྲེལ་ལས། ཐོས་བསམ་ལས་བྱུང་བའི་ལྟ་བ་རྣམ་པར་དག་པའི་རྒྱུ་
ལས་བྱུང་བ་ཡིན་ནོ། །ཞེས་སོགས་གསུངས་པ་ལྟར། མཁས་པའི་མགོན་ལ་བསྟེན་ནས་དབུ་
མའི་གཞུང་ལུགས་དྲི་མ་མེད་པ་ལ་ཐོས་བསམ་བྱས་ཏེ་དབུ་མའི་ལྟ་བ་ཚོལ་བ་ནི་ལྷག་མཐོང་
གི་ཚོགས་མེད་དུ་མི་རུང་བ་སྟེ། ལྟ་བའི་ངེས་པ་ཐག་ཆོད་མེད་ན་སྟོང་ཉིད་རྟོགས་པའི་ལྷག་
མཐོང་གི་རྟོགས་པ་མི་སྐྱེ་བས་སོ། །དེ་ནས་ལྟ་བ་རྙེད་པ་དེས་དེ་བསྒོམས་པའི་ཚེ་སྔར་གྲུབ་
པའི་ཞི་གནས་ཀྱི་ངང་ནས་ཆོས་དང་གང་ཟག་རང་བཞིན་མེད་པའི་བདག་མེད་ཀྱི་དོན་ལ་སོ་
སོར་རྟོག་པའི་ཤེས་རབ་ཀྱིས་ཡང་ཡང་དཔྱད་དེ་བདག་འཛིན་གྱི་འཛིན་སྟངས་སུན་དབྱུང་བ་
དང༌། དཔྱད་མཐར་བདག་མེད་ལ་ངེས་པ་ཤུགས་དྲག་བསྐྱེད་དེ་མི་འཕྲོ་བར་འཇོག་པ་སྟེ།
ལྟ་བ་དེའི་སྟེང་ནས་དཔྱད་འཇོག་སྤེལ་ནས་སྒོམ་དགོས་ཀྱི། ཡུལ་ལ་ཅི་ཡང་མི་དཔྱོད་པར་
ཡིད་བྱེད་བསྡུས་པ་ཙམ་གྱིས་ནི་བདག་འཛིན་སྤོང་མི་ནུས་ཏེ། དེ་ནི་བདག་ཡོད་པར་མི་རྟོག་
པ་ཙམ་ཡིན་གྱི་བདག་མེད་རྟོགས་པ་མིན་པས་སོ། །སོ་སོར་དཔྱོད་པ་རྣམ་རྟོག་ཡིན་ཡང་དེ་
ལས་མི་རྟོག་ཡེ་ཤེས་སྐྱེ་བ་མི་འགལ་བ་ནི། ཤིང་གཉིས་རླུང་གིས་དྲུད་པ་ལས་མེ་བྱུང་ནས་
ཤིང་གཉིས་སྲེག་པ་ལྟར། སོ་སོར་རྟོག་པ་ལས་ཤེས་རབ་ཀྱི་མེ་བྱུང་ནས་རྟོག་པའི་ཤིང་སྲེག་
པའི་དཔེས་མདོ་ལས་བསྟན་ཏོ་ཞེས་སྒོམ་རིམ་དུ་བཤད་དོ། །གཟུགས་སོགས་སྟོང་པ་དང་
བདག་མེད་པའོ་སྙམ་དུ་སྤྱོད་ན་མཚན་མ་ལ་སྤྱོད་པར་གསུངས་པ་ནི་སྟོང་ཉིད་ལ་བདེན་
འཛིན་འགོག་པ་ཡིན་གྱི་སོ་སོར་རྟོག་པ་འགོག་པ་མིན་ཏེ། སྡུད་པ་ལས། གང་ཚེ་འདུས་བྱས་
འདུས་མ་བྱས་དང་དཀར་ནག་ཆོས། །ཤེས་རབ་རྣམ་པར་བཤིག་ནས་རྡུལ་ཙམ་མི་དམིགས་
ཚེ༑ ༑འཇིག་རྟེན་དག་ན་ཤེས་རབ་ཕ་རོལ་ཕྱིན་གྲངས་འགྲོ། །ཞེས་ཆོས་རྣམས་ལ་ངོ་བོས་
གྲུབ་པ་རྡུལ་ཙམ་ཡང་མ་གྲུབ་པར་ཤེས་རབ་ཀྱི་མཚོན་གྱིས་བཤིག་ནས་རང་བཞིན་མེད་
པར་མཐོང་ན་ཤེར་ཕྱིན་དུ་འགྲོ་བར་གསུངས་ཤིང༌། དཀོན་མཆོག་སྤྲིན་ལས་ཀྱང༌། ལྷག་
- 2 0
1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་གིས་བརྟགས་ནས་ངོ་བོ་ཉིད་མེད་པར་རྟོགས་པ་ནི་མཚན་མ་མེད་པ་ལ་འཇུག་གོ།
ཞེས་སོ། །དཔྱད་འཇོག་སྤེལ་ནས་བསྒོམས་པས་དཔྱད་སྟོབས་ཀྱིས་དྲངས་པའི་ཤིན་སྦྱངས་
མ་སྐྱེས་ཚུན་ཆད་ལྷག་མཐོང་རྗེས་མཐུན་པ་དང་། དཔྱད་པ་དེས་རང་སྟོབས་ཀྱིས་དྲངས་པའི་
ཤིན་སྦྱངས་སྐྱེས་ཚེ་བདག་མེད་ལ་དམིགས་པའི་ལྷག་མཐོང་མཚན་ཉིད་པ་གྲུབ་བོ། །དེ་ལྟར་
ལྷག་མཐོང་ནམ་ཐོབ་པ་ན་བདག་མེད་ལ་དམིགས་པའི་ཞི་ལྷག་ཟུང་འབྲེལ་དུ་འགྱུར་ཏེ།
ལྷག་མཐོང་མ་ཐོབ་གོང་དཔྱད་འཇོག་གི་རྩོལ་བ་སོ་སོར་བསྟེན་དགོས་ལ། དེ་ཐོབ་ནས་
དཔྱད་སྒོམ་བྱས་པ་ཉིད་ཀྱིས་ཞི་གནས་འདྲེན་ནུས་པའི་ཕྱིར་རོ། །ཞི་ལྷག་གཉིས་ཀྱིས་ཏིང་
འཛིན་ཐམས་ཅད་བསྡུས་པ་དང་། ལམ་གྱི་ཡོན་ཏན་ཐམས་ཅད་ཀྱང་དེ་གཉིས་ཀྱི་འབྲས་བུ་
ཡིན་པར་དགོངས་འགྲེལ་ལས་གསུངས་སོ། །
གཉིས་པ་བདེན་གཉིས་མི་འཐད་པའི་རྩོད་སྤོང་ནི། གལ་ཏེ་དེ་ལྟར་ཀུན་རྫོབ་
མེད། །ཅེས་སོགས་གསུངས། དེ་ལྟར་ཐལ་འགྱུར་བས་ལུས་ཚོར་སེམས་ཆོས་ཀྱིས་བསྡུས་
པའི་ཆོས་ཐམས་ཅད་ཐ་སྙད་དུ་ཡང་རང་གི་མཚན་ཉིད་ཀྱིས་མ་གྲུབ་པར་གཏན་ལ་ཕབ་པ་
ན༑ དངོས་སྨྲ་བ་དང་དབུ་མ་རང་རྒྱུད་པ་དག་ན་རེ། དེ་ལྟ་ན་ཆོས་གང་ཡང་བཞག་ས་མེད་
པས་ཁྱོད་ཀྱིས་ཆོས་ཐམས་ཅད་དོན་དམ་པར་མེད་ཀྱང་ཀུན་རྫོབ་ཏུ་ཡོད་ཟེར་བའི་ཀུན་རྫོབ་
ཀྱང་མེད་པར་སོང་བས་ཁྱོད་ཀྱི་ལུགས་ལ་བདེན་པ་གཉིས་མེད་པར་འགྱུར་རོ་ཞེས་རྩོད་དོ།།
འདིར་དེ་ལྟ་བུའི་རྩོད་པ་སྤོང་ཚུལ་འཆད་པ་ལ་གཉིས། ཕྱོགས་སྔ་མས་དེ་ལྟར་རྒོལ་བའི་རྒྱུ་
མཚན་བཤད་པ། ཐལ་འགྱུར་བའི་ལུགས་ལ་དེ་འདྲའི་ཀླན་ཀ་མི་འཇུག་པར་བསྟན་པའོ།།
དང་པོ་ནི། དངོས་སྨྲ་བ་དག་གིས་དངོས་པོ་རྣམས་དོན་དམ་པར་རང་གི་མཚན་ཉིད་ཀྱིས་
གྲུབ་པར་འདོད་ཅིང་། རང་རྒྱུད་པས་ཀྱང་ཐ་སྙད་དུ་ཆོས་རྣམས་རང་མཚན་གྱིས་གྲུབ་པར་
ཁས་ལེན་ཏེ། དེ་ལྟར་ཁས་མ་བླངས་ན་རྣམ་གཞག་གང་ཡང་འཇོག་མི་ཤེས་ལ། དེའི་རྒྱུ་
- 2 0 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
མཚན་གྱིས་ཐལ་འགྱུར་བས་རང་མཚན་ཐ་སྙད་དུ་མི་བཞེད་པ་ལ་དེ་ལྟར་སྐྱོན་འཛིན་ནོ།།
ཐལ་རང་གཉིས་རང་མཚན་མི་བཞེད་པ་ལ་ཁྱད་མེད་ཟེར་བ་ཡོད་ཀྱང་། རང་རྒྱུད་པས་རང་
མཚན་བཞེད་པའི་རྒྱུ་མཚན་མང་སྟེ། དབུ་མ་འཇུག་པའི་རང་མཚན་འགོག་པའི་སྐབས།
གང་ཕྱིར་དངོས་པོ་འདི་དག་རྣམ་དཔྱད་ན། །ཞེས་སོགས་ཀྱི་ཕྱོགས་སྔ་འགོད་པ་ན། རང་
འགྲེལ་ལས། དོན་དམ་པར་སྐྱེ་བ་མེད་པས་བདག་དང་གཞན་ལས་སྐྱེ་བ་དགག་ལ་རག་
མོད། གཟུགས་དང་ཚོར་བ་ལ་སོགས་པ་གང་དག་མངོན་སུམ་དང་རྗེས་སུ་དཔག་པ་དག་
གིས་དམིགས་པ་དེ་དག་གི་རང་བཞིན་ནི་གདོན་མི་ཟ་བར་གཞན་ལས་སྐྱེ་བར་འགྱུར་རོ།།
ཅི་སྟེ་དེ་ལྟར་མི་འདོད་ན་ནི་བདེན་པ་གཉིས་ཅི་སྟེ་བརྗོད་དེ་བདེན་པ་གཅིག་ཁོ་ནར་འགྱུར་རོ།།
དེའི་ཕྱིར་གཞན་ལས་སྐྱེ་བ་ཡོད་པ་ཉིད་དོ། །ཞེས་གསུངས། འདི་ལྟར་རྒོལ་བ་པོ་ནི། དོན་
དམ་པར་གཞན་སྐྱེ་མི་འདོད་ཅིང་ཐ་སྙད་དུ་གཞན་སྐྱེ་དང་རང་བཞིན་གྱིས་སྐྱེ་བ་ཡོད་པར་
འདོད་པ་གཅིག་ཏུ་བཤད་པས་དེ་ནི་རང་རྒྱུད་པ་ཁོ་ན་ལས་འོས་མེད་དོ། །རྒོལ་ཚུལ་ཡང་
དོན་དམ་པར་རང་མཚན་གྱིས་གྲུབ་པའི་གཞན་སྐྱེ་འགོག་རིགས་ཀྱང་། ཐ་སྙད་དུ་རང་
བཞིན་གྱིས་གྲུབ་པའི་གཞན་སྐྱེ་འགོག་མི་རིགས་ཏེ་དེ་བཀག་ན་རང་བཞིན་གྱིས་སྐྱེ་བ་ཀུན་
རྫོབ་ཏུ་ཡང་མེད་པས་ཡང་དག་ཀུན་རྫོབ་མེད་པར་འགྱུར་ལ། དེ་ལྟར་ན་ཀུན་རྫོབ་བདེན་པ་
མེད་པས་བདེན་པ་གཉིས་མེད་པར་འགྱུར་ཞེས་པའོ། །འདིས་ཐལ་འགྱུར་བ་ཁྱོད་ཀྱི་ལུགས་
ལ་རང་མཚན་དང་གཞན་སྐྱེ་ཐ་སྙད་དུ་ཡང་མེད་ན་བདེན་གཉིས་མི་འཐད་ཅེས་བརྩད་པས།
རང་གི་ལུགས་ལ་དེ་དག་འདོད་པར་གྲུབ་བོ། །གཞན་ཡང་སེམས་ཙམ་པས་ཀུན་བཏགས་
རང་གི་མཚན་ཉིད་ཀྱིས་མ་གྲུབ་པ་དེ་མདོ་དགོངས་འགྲེལ་ལས་ཀུན་བཏགས་མཚན་ཉིད་ངོ་
བོ་ཉིད་མེད་པར་གསུངས་པའི་དོན་དུ་འཆད་པ་ལེགས་ལྡན་གྱིས་བཀག་ནས་རང་ལུགས་
ལ་ཀུན་བཏགས་དོན་དམ་པར་རང་མཚན་གྱིས་མ་གྲུབ་པ་དེ་མདོའི་དོན་དུ་འཆད་ལ་ཞི་འཚོ་
-20 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་ཀྱང་དེ་དང་མཐུན་པ་དང་། གཞན་ཡང་ཤེར་སྙིང་ལྟ་བུ་དྲང་དོན་དུ་འཇོག་པ་དང༌།
ཡང་དག་ཀུན་རྫོབ་བཞེད་པས་ཀྱང་རང་རྒྱུད་པས་རང་མཚན་ཐ་སྙད་དུ་བཞེད་པར་གསལ་
ལོ༑ ༑དེར་མ་ཟད་རང་རྒྱུད་ཀྱི་རྟགས་དང་དམ་བཅའ་བཞེད་པས་ཀྱང་དེ་ཁས་ལེན་པར་གྲུབ་
སྟེ༑ རང་རྒྱུད་ཀྱི་གཏན་ཚིགས་ཞེས་པའི་དོན་རྟགས་ཆོས་དོན་གསུམ་གྱི་གཞི་ལྡོག་དེ་རྣམས་
མིང་གི་ཐ་སྙད་ཀྱིས་ཕར་བཞག་པ་ཙམ་མ་ཡིན་པར་ཡུལ་རང་ངོས་ནས་གྲུབ་པ་ཞིག་ལ་
འཇོག་ པའི་ ཕྱིར། ཤེར་སྒྲོན་དུ། རང་རྒྱུད་ ཀྱི་ དོན་ རང་དབང་དུ་གྲུབ་པ་ལ་བཤད་པར་
གསུངས་ཤིང་། འཆི་མེད་མཛོད་ལས་ཀྱང་། རང་རྒྱུད་རང་དབང་བདག་དབང་དང་། །ཞེས་
སོ༑ ༑དེའི་ཕྱིར་ཚིག་གསལ་ལས། དབུ་མའི་ལྟ་བ་ཁས་ལེན་བཞིན་དུ་རང་རྒྱུད་ཀྱི་སྦྱོར་ངག་
བརྗོད་པ་དེ་ནི་ཆེས་ཉེས་པ་དུ་མའི་ཚོགས་ཀྱི་གནས་སུ་རྟོགས་ཏེ་ཞེས་སོགས་རང་རྒྱུད་
འགོག་ཚུལ་རྒྱས་པར་གསུངས་ཤིང་ཐལ་རང་གཉིས་རྩོད་པའི་གཞི་ཡང་རང་མཚན་གྱིས་
གྲུབ་པ་ཡོད་མེད་ལ་ཡིན་ནོ། །ཐལ་འགྱུར་བ་རང་ལུགས་ལ་རང་རྒྱུད་ཀྱི་གཏན་ཚིགས་མི་
བཞེད་ཀྱང་ཚུལ་གསུམ་ཚད་མས་གྲུབ་པའི་རྟགས་ཁས་ལེན་ལ། དེ་ཡང་ཕྱི་རྒོལ་གྱི་ལས་
བླངས་ལ་འཁྲིས་ནས་དེ་རང་ལ་གྲགས་སམ་སྔ་རྒོལ་ལ་ལྟོས་ཏེ་གཞན་གྲགས་ཀྱི་གཏན་
ཚིགས་འགོད་པ་ཡིན་གྱི༑ ཕ་རོལ་གྱི་ཁས་བླངས་ལ་མ་འཁྲིས་པར་ཡུལ་སྟེང་ནས་གྲུབ་པའི་
གཞལ་བྱ་རྒོལ་ཕྱི་རྒོལ་གཉིས་ཀ་ལ་མཐུན་སྣང་དུ་ཡོད་པ་ཞིག་མི་རྙེད་པས་ཐལ་འགྱུར་བ་
རང་དང་རང་རྒྱུད་པ་མན་ཆད་ལ་ཆོས་ཅན་མཐུན་སྣང་བ་མེད་པར་བཞེད་དོ། །
གཉིས་པ་ལ་གཉིས། རང་མཚན་ཁས་ལེན་པ་ལུང་རིགས་དང་འགལ་བར་བསྟན་
པ༑ རང་མཚན་མི་བཞེད་པའི་ལུགས་ལ་རྣམ་གཞག་ཐམས་ཅད་རུང་བར་བསྟན་པའོ།།
དང་པོ་ནི། ཐལ་འགྱུར་བ་རང་ལུགས་ལ་རང་མཚན་ཐ་སྙད་དུ་ཡང་མི་བཞེད་པར་མ་ཟད།
ཐ་སྙད་དུ་རང་མཚན་གྱིས་གྲུབ་པའི་སྐྱེ་བ་མེད་ན་བདེན་གཉིས་མི་འཐད་ཅེས་རྒོལ་བའི་རང་
-20 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
རྒྱུད་པ་ལྟ་བུའི་ངོར། ཟླ་བའི་ཞབས་ཀྱིས་རང་མཚན་བདེན་པ་གཉིས་ཆར་དུ་འགོག་པའི་
དམིགས་བསལ་ཅན་གྱི་དགག་པ་མཛད་དེ། འཇུག་པའི་རྩ་བར་ རང་མཚན་འགོག་པའི་
རིགས་པ་གསུམ་དང་། རང་འགྲེལ་དུ་ལུང་འགལ་གྱི་རིགས་པ་གཅིག་སྟེ་བཞིས་འགོག་གོ།
རིགས་པ་དང་པོ་གསུམ་ནི། འཕགས་པའི་མཉམ་གཞག་དངོས་པོའི་འཇིག་རྒྱུར་ཐལ་བ། ཐ་
སྙད་བདེན་པ་རིགས་པས་དཔྱད་བཟོད་དུ་ཐལ་བ། དོན་དམ་པའི་སྐྱེ་བ་མི་ཁེགས་པར་ཐལ་
བའི་རིགས་པ་སྟེ་གསུམ་ཡིན་ལ། དེ་དག་ནི། གལ་ཏེ་རང་གི་མཚན་ཉིད་བརྟེན་གྱུར་ན།།
ཞེས་སོགས་ཚིགས་བཅད་གསུམ་གྱིས་བསྟན་ཏེ་འདིར་མ་སྤྲོས་སོ། །ལུང་འགལ་གྱི་རིགས་
པ་ནི། རིགས་པ་དང་པོ་སྟོན་པའི་སྐབས་སུ། འོད་སྲུང་། གཞན་ཡང་དབུ་མའི་ལམ་ཆོས་
རྣམས་ལ་ཡང་དག་པར་སོ་སོར་རྟོག་པ་ནི། གང་སྟོང་པ་ཉིད་ཀྱིས་ཆོས་རྣམས་སྟོང་པར་མི་
བྱེད་དེ་ཆོས་རྣམས་སྟོང་པ་ཉིད་དང༌། ཞེས་སོགས་ཀྱིས་ཆོས་ཐམས་ཅད་རང་མཚན་གྱིས་
གྲུབ་པས་སྟོང་པར་གསུངས་པ་མི་འཐད་པར་ཐལ་བའོ། །མདོ་འདིས་རང་སྟོང་གི་དོན་
བསྟན་ཚུལ་འཇུག་པའི་རྣམ་བཤད་ལས་གསལ་ལོ། །གཞན་ཡང་སྔར་གྱི་བདེན་གཉིས་མི་
འཐད་པའི་རྩོད་པ་དེའི་ལན་འཇུག་པ་རང་འགྲེལ་ལས་གསུངས་པའི་དོན་ཡང་བསྡུ་ན། ཆོས་
རྣམས་རང་མཚན་གྱིས་གྲུབ་ན་འདུ་བྱེད་རྣམས་བརྫུན་པ་བསླུ་བའི་ཆོས་ཅན་དུ་མི་འགྲུབ་
པས་ཀུན་རྫོབ་བདེན་པ་མེད་པའི་ཕྱིར། ཁྱེད་ཀྱི་ལུགས་ལ་བདེན་གཉིས་མེད་པར་འགྱུར་གྱི།
རང་མཚན་ཐ་སྙད་དུ་ཡང་མི་འདོད་པ་ཐལ་འགྱུར་བ་ཁོ་བོ་ཅག་གི་ལུགས་ལ་བདེན་གཉིས་
ཆེས་འཐད་ཅེས་ལན་འདེབས་པ་ཡིན་པར་གསུངས་པས་རང་མཚན་འདོད་པ་ལ་བདེན་
གཉིས་མི་འཐད་པའི་སྐྱོན་ཡང་འབྱུང་ངོ༌། །མདོར་ན་རང་བཞིན་གྱིས་གྲུབ་པར་འདོད་ཕྱིན་
ཆད་དེ་རྟག་མི་རྟག་སོགས་གང་དུ་བཟུང་ཡང་རྟག་ཆད་ཀྱི་མཐའ་ལས་འདའ་མི་ནུས་ཏེ། རྩ་
ཤེར་ལས། གང་ཞིག་རང་བཞིན་གྱིས་ཡོད་པ། །དེ་ནི་མེད་པ་མིན་པས་རྟག །སྔོན་བྱུང་ད་ལྟ་
- 2 (0 5 -



༥
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་ཅེས་པ། །དེས་ན་ཆད་པར་ཐལ་བར་འགྱུར། །ཞེས་སོ། །དེ་ལྟར་ཆོས་རྣམས་ལ་ཐ་སྙད་
དུ་ཡང་རང་མཚན་བཀག་པའི་ཚེ། འོ་ན་ཐ་སྙད་དུ་ཡང་གཟུགས་སོགས་མེད་པར་འགྱུར་ན་
དེ་དག་སྣང་བའི་ཤེས་པ་ཇི་ལྟར་སྐྱེ་ཞེས་ཕྱོགས་སྔས་རྩོད་པ་ན། དེ་སྤོང་ཚུལ་འཇུག་པ་ལས།
དངོས་པོ་སྟོང་པ་གཟུགས་བརྙན་ལ་སོགས་པ། །ཚོགས་ལ་ལྟོས་རྣམས་མ་གྲགས་པ་ཡང་
མིན། །ཇི་ལྟར་དེར་ནི་གཟུགས་བརྙན་སོགས་སྟོང་ལས། །ཤེས་པ་དེ་ཡི་རྣམ་པ་སྐྱེ་འགྱུར་
ལྟར། །དེ་བཞིན་དངོས་པོ་ཐམས་ཅད་སྟོང་ན་ཡང་། །སྟོང་ཉིད་དག་ལས་རབ་ཏུ་སྐྱེ་བར་
འགྱུར། །ཞེས་བརྫུན་པའི་གཟུགས་བརྙན་ལས་བརྫུན་པའི་རྣམ་པ་ཅན་གྱི་ཤེས་པ་སྐྱེ་བ་
བཞིན་དུ། རང་མཚན་གྱིས་སྟོང་པའི་རྒྱུ་ལས་དེས་སྟོང་པའི་འབྲས་བུ་འབྱུང་བ་མི་འགལ་
བར་གསུངས་སོ། །སྟོང་ཉིད་རུང་བ་དེ་ལ་ཐམས་ཅད་རུང་བའི་རིགས་པ་འདིས་ཀྱང་རང་
མཚན་གྱིས་སྟོང་པ་ལ་བདེན་གཉིས་སོགས་ཀྱི་རྣམ་གཞག་ཐམས་ཅད་འཐད་པར་བསྟན་ཏོ།།
གཉིས་པ་ལ་གཉིས། རང་མཚན་མི་བཞེད་པ་ལ་ཁྱད་ཆོས་དུ་མ་ཡོད་ཚུལ། སྟོང་
པ་ལ་བྱ་བྱེད་སོགས་རུང་མི་རུང་ལ་འདི་དག་རྩོད་ཚུལ་ལོ། །དང་པོ་ནི། འཇུག་པ་ལས།
བདེན་པ་གཉིས་སུའང་ རང་བཞིན་མེད་དེའི་ཕྱིར། །དེ་དག་རྟག་པ་མ་ཡིན་ཆད་པ་མིན།།
ཞེས་པ་ལྟར་བདེན་པ་གཉིས་ཆར་དུ་རང་མཚན་བཀག་པས་རྟག་མཐར་མི་ལྟུང་ཞིང་། རང་
བཞིན་མེད་པ་ལ་རྒྱུ་འབྲས་སོགས་ཐམས་ཅད་འཇོག་ནུས་པས་ཆད་མཐར་མི་ལྟུང་ངོ༌།།
དེ་ལྟར་རང་མཚན་བཀག་པ་ལ་རྟག་ཆད་ཀྱི་ལྟ་བ་སྤང་སླ་བའི་ཡོན་ཏན་ཡོད་ལ། དེར་མ་
ཟད་ལས་འབྲས་ཀྱི་འབྲེལ་བ་ཆེས་འཐད་པ་སོགས་ཐུན་མོང་མ་ཡིན་པའི་ཁྱད་ཆོས་མང་དུ་
ཡོད་དོ། །དེའི་ཕྱིར་འཇུག་པ་རང་འགྲེལ་ལས། ལུགས་འདི་ནི་ཐུན་མོང་མ་ཡིན་པའི་ཞེས་
མཁས་པ་རྣམས་ཀྱིས་ངེས་པར་བྱའོ། །ཞེས་རང་རྒྱུད་བཀག་པའི་རྗེས་དེ་མ་ཐག་ཏུ་གསུངས་
པ་ལྟར། རང་ལུགས་ལ་འཕགས་པའི་དགོངས་པ་ཟབ་པའི་སྒོ་ནས་འགྲེལ་ཚུལ་དབུ་སེམས་
•2 0 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། དོ༡༡
གཞན་དང་ཐུན་མོང་མ་ཡིན་པ་དུ་མ་ཡོད་པར་གསུངས་སོ། །དེ་དག་ཇི་ལྟར་ཡིན་སྙམ་ན།
འཕགས་ཡུལ་གྱི་སློབ་དཔོན་ཁ་ཅིག་གིས་རྩ་ཤེ་དང་བཞི་བརྒྱ་པ་སེམས་ཙམ་དུ་བཀྲལ་བ་
དང༌། ཡང་དབུ་མ་པ་འགའ་ཞིག་གིས་དེ་དག་གི་དགོངས་པ་ལྟ་བའི་ཆ་ནས་དབུ་མར་བཀྲལ་
ནའང་ཐ་སྙད་ཀྱི་འཇོག་ཚུལ་འགའ་ཞིག་སེམས་ཙམ་པ་དང་བསྟུན་ནས་ཕྱི་དོན་མི་འདོད་ཅིང་
རང་རིག་འཇོག་པ་དང་། ཡང་དབུ་མ་པ་འགའ་ཞིག་གིས་ཐ་སྙད་དུ་རང་མཚན་གྱིས་གྲུབ་པ་
དང་རང་རྒྱུད་ཀྱི་རྟགས་དང་དམ་བཅའ་ཁས་ལེན་པ་དང་། བདེན་འཛིན་ཤེས་སྒྲིབ་ཏུ་འཇོག་
པ་དང༌། ཐེག་དམན་གྱི་འཕགས་ལམ་བགྲོད་པ་ལ་སྟོང་ཉིད་ཕྲ་མོ་ངེས་པར་རྟོགས་དགོས་
པར་མི་བཞེད་པ་ལྟ་བུ་སོ་སོའི་འགྲེལ་ཚུལ་མང་དུ་བྱུང་ལ་དེ་ཐམས་ཅད་ཀྱིས་ཀྱང་འཕགས་
པའི་དགོངས་པ་འགྲེལ་པར་མཛད་པ་ཡིན་པར་སྣང་ངོ༌། །འོན་ཀྱང་ཤིང་རྟ་ཆེན་པོ་སངས་
རྒྱས་བསྐྱངས་ཟླ་བ་གྲགས་པ་ཞི་བའི་ལྷ་གསུམ་གྱིས་མདོ་དང་འཕགས་པའི་དགོངས་པ་
མཐར་ཐུག་རྫོགས་པར་བཀྲལ་བ་འདི་ནི་དབུ་སེམས་གཞན་ལས་ཁྱད་ཞུགས་པའི་འགྲེལ་
ཚུལ་ཐུན་མོང་མ་ཡིན་པ་སྟེ། ཕྱི་དོན་ཐ་སྙད་དུ་འདོད་ཅིང་ཀུན་གཞི་དང་རང་རིག་མི་བཞེད་
པ་སོགས་སེམས་ཙམ་དང་ཐུན་མོང་མིན་པར་འགྲེལ་ཚུལ་དང་། རང་མཚན་ཐ་སྙད་དུའང་མི་
འདོད་པ་དང་རང་རྒྱུད་ཀྱི་རྟགས་ཁས་མི་ལེན་པ་དང་། བདེན་འཛིན་ཉོན་སྒྲིབ་ཏུ་འཇོག་པ་
དང༌། ཐེག་དམན་འཕགས་པས་ཀྱང་སྟོང་ཉིད་ཕྲ་མོ་ངེས་པར་རྟོགས་པར་བཤད་པ་སོགས་
དབུ་མ་པ་གཞན་དང་ཐུན་མོང་མ་ཡིན་པའི་འགྲེལ་ཚུལ་ཡིན་ནོ། །སྤྱིར་ཐུན་མིན་གྱི་ཁྱད་ཆོས་
མང་དུ་ཡོད་པ་ལས་གཙོ་བོ་ནི་རྣམ་པ་བརྒྱད་དུ་གྲགས་སོ། །དེ་ཡང་འཇུག་པའི་རྣམ་བཤད་
ལས། རེ་ཞིག་གཙོ་བོ་རྣམས་བརྗོད་ན། ཚོགས་དྲུག་ལས་ངོ་བོ་ཐ་དད་པའི་ཀུན་གཞི་རྣམ་
ཤེས་དང་རང་རིག་འགོག་ལུགས་ཐུན་མོང་མ་ཡིན་པ་དང་། རང་རྒྱུད་ཀྱི་སྦྱོར་བས་ཕྱི་རྒོལ་
གྱི་རྒྱུད་ལ་དེ་ཁོ་ན་ཉིད་ཀྱི་ལྟ་བ་སྐྱེད་པ་ཁས་མི་ལེན་པ་གསུམ་དང༌། ཤེས་པ་ཁས་ལེན་པ་
-20 7 -



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཞིན་དུ་ཕྱི་དོན་ཡང་ཁས་བླང་དགོས་པ་དང༌། ཉན་རང་ལ་དངོས་པོ་རང་བཞིན་མེད་པར་
རྟོགས་པ་ཡོད་པ་དང་། ཆོས་ཀྱི་བདག་འཛིན་ཉོན་མོངས་སུ་འཇོག་པ་དང་། ཞིག་པ་དངོས་
པོ་ ཡིན་ པ་ དང༌ ། དེའི་ རྒྱུ་ མཚན་ གྱིས་ དུས་ གསུམ་གྱི་འཇོག་ ཚུལ་ཐུན་མོང་མ་ ཡིན་ པ་
སོགས་ཡིན་ནོ། །ཞེས་དང་། ཡང་། ཤེས་སྒྲིབ་གང་ནས་སྤོང་བ་མི་འདྲ་བ་སོགས་ཀྱི་ཁྱད་
པར་མང་པོ་ཞིག་ཡོད་དོ། །ཞེས་སོ། །དེ་དག་གི་སོགས་ཁོངས་ནས་འདོན་རྒྱུའི་ལམ་དང་
འབྲས་བུའི་སྐབས་ཀྱི་ཁྱད་ཆོས་ཀྱང་མང་དུ་ཡོད་དོ། །ཤེས་སྒྲིབ་གང་ནས་སྤོང་བ་མི་འདྲ་བ་
སོགས་ནི་སྔ་མ་རྣམས་ལྟར་ལྟ་བའི་ཆ་ནས་ཁྱད་ཞུགས་པ་མིན་གྱི། ཐེག་ཆེན་གྱི་ལམ་བགྲོད་
ཚུལ་གྱི་ཟབ་གནད་དབུ་སེམས་གཞན་དང་མི་འདྲ་བའི་ཁྱད་ཆོས་སོ། །དེ་ཡང་ཀུན་གཞི་དང་
རང་རིག་མི་འདོད་ཅིང་དེ་དག་འགོག་པ་དང༌། ཕྱི་དོན་དང་ཞིག་དངོས་ལྟ་བུ་འདོད་པའི་གྲུབ་
མཐའ་གཞན་ཡང་ཡོད་མོད། དེ་དག་ཐལ་འགྱུར་བའི་ཐུན་མིན་གྱི་ཁྱད་ཆོས་སུ་འགྱུར་ཚུལ་
ཇི་ལྟར་ཡིན་སྙམ་ན། དེ་ནི་འདི་ལྟར། ཐ་སྙད་དུ་ཡང་རང་མཚན་མི་བཞེད་ཅིང་དེའི་རྒྱུ་མཚན་
གྱིས་ཀུན་གཞི་སོགས་མི་བཞེད་པ་དང་། ཕྱི་དོན་བཞེད་པ་སོགས་ཀྱི་ཁྱད་པར་འཇོག་པས་ན་
གཞན་དང་མི་འདྲ་ལ། དེའི་ཕྱིར་འགོག་ལུགས་ཐུན་མོང་མ་ཡིན་པ་དང༌། འཇོག་ཚུལ་ཐུན་
མོང་མ་ཡིན་པ་དང་ཁྱད་པར་གྱི་ཚིག་སྨོས་པ་ཡིན་ནོ། །དེས་ན་ཁྱད་ཆོས་དེ་ཐམས་ཅད་ཀྱི་རྩ་
བ་རང་མཚན་མི་བཞེད་པ་ལ་ཐུག་ཚུལ་ཤེས་པ་གལ་ཆེ་ལ། དེའི་རྒྱུ་མཚན་སྔར་ཡང་ཅི་
རིགས་སྨོས་ཟིན་ལ། འདིར་ཡང་རང་མཚན་གྱིས་གྲུབ་པ་རྡུལ་ཙམ་ཡང་མེད་པའི་བཏགས་
ཡོད་ཙམ་གྱི་སྟེང་ནས་རྣམ་གཞག་ཐམས་ཅད་འཇོག་ཚུལ་ཅུང་ཟད་སྨོས་ན། སྔར་གྱི་བདེན་
གཉིས་མི་འཐད་པའི་རྩོད་པ་དེའི་ལན། གཞུང་འདིར། ཕྱིས་དེ་ངེས་ན་དེ་ཡོད་དེ། །མིན་ན་
ཀུན་རྫོབ་མེད་པ་ཉིད། །ཅེས་སོགས་ཀྱིས་ཐལ་འགྱུར་བ་རང་ལུགས་ཀྱི་ཀུན་རྫོབ་འཇོག་
ཚུལ་གསལ་བར་བསྟན་ཏོ། །དེ་ཡང་གནས་ལུགས་དེ་བཞིན་ཉིད་རྟོགས་དཀའ་བ་བཞིན་དུ།
1
- 2 (） 3 -



13་
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
དགག་བྱ་རང་ངོས་ནས་གྲུབ་པ་རྡུལ་ཙམ་ཡང་མི་བཞེད་པ་འདི་པའི་ལུགས་ཀྱི་མིང་རྐྱང་
བཏགས་ཡོད་ཙམ་གྱི་སྟེང་ནས་ཐ་སྙད་ཐམས་ཅད་ཚད་གྲུབ་ཏུ་འཇོག་མཚམས་ཤིན་ཏུ་
དཀའ་བས་ན། རང་བཞིན་གྱིས་སྟོང་པ་ལ་རྟེན་འབྲེལ་གྱི་རྣམ་གཞག་འཐད་ཚུལ་ལ་ངེས་པ་
རྙེད་པ་དགོས་ཀྱི། དེ་ལྟ་མིན་པར་བདེན་གཉིས་ལ་ཉེ་རིང་དང་གཙིགས་ཆེ་ཆུང་བྱ་བ་ནི་མི་
རིགས་ཏེ། དེ་གཉིས་གང་ལས་ཉམས་ཀྱང་རྟག་ཆད་ཀྱི་མཐར་ལྷུང་བར་ཡང་འདྲ། ལྷུང་བ་
པོ་ཕུང་བར་ཡང་འདྲ། བདེན་གཉིས་ལས་མ་ཉམས་པར་ཟུང་འབྲེལ་དུ་བྱུང་ན་ལམ་དུས་
སུ་ཚོགས་གཉིས་རྫོགས་པར་ ཡང་འདྲ། འབྲས་དུས་སུ་སྐུ་གཉིས་ཐོབ་པར་ཡང་འདྲའོ།།
དེས་ན་ཐལ་འགྱུར་བའི་ལུགས་འདིར་གཞི་གཅིག་གི་སྟེང་དུ་སྟོང་པ་དང་རྟེན་འབྱུང་ཟུང་དུ་
འཇུག་པའི་དབུ་མའི་ལྟ་བ་གཏན་ལ་འབེབས་པ་ན། བདེན་གཉིས་མི་འགལ་བར་མ་ཟད་
འོག་ཏུ་འཆད་པའི་དངོས་སྨྲ་བས་གོ་ཚུལ་དེ་ལས་བཟློག་ནས། རང་བཞིན་གྱིས་སྟོང་པའི་རྒྱུ་
མཚན་གྱིས་རྒྱུ་འབྲས་བྱ་བྱེད་ཐམས་ཅད་རུང་བ་དང༌། རྒྱུ་འབྲས་བྱ་བྱེད་ཐམས་ཅད་འཐད་
པའི་རྒྱུ་མཚན་གྱིས་རང་བཞིན་མེད་ཚུལ་ལ་ངེས་པ་རྙེད་ནས་བདེན་གཉིས་གཅིག་གྲོགས་སུ་
གཅིག་འཁྱེར་ཤེས་པ་ནི་ལུགས་འདིའི་ཁྱད་ཆོས་བླ་ན་མེད་པའོ། ། །
གཉིས་པ་ནི། དངོས་སྨྲ་བ་དག་གིས་ཆོས་རྣམས་ལའང་ངོས་ནས་གྲུབ་པའི་རང་
བཞིན་མེད་ན་གཞན་ཅི་ཡོད་སྙམ་ནས་རང་བཞིན་མེད་པའི་དོན་གཏན་མེད་དུ་གོ་ནས་རྒྱུ་
འབྲས་སོགས་གང་ཡང་འཇོག་མི་ཤེས་ལ། ཅི་སྟེ་ཡང་རྒྱུས་འབྲས་བུ་སྐྱེད་པ་དང་འབྲས་བུ་
རང་རྒྱུ་ལས་སྐྱེ་བ་སོགས་ཡོད་ན་ནི་རང་ངོས་ནས་སྐྱེ་བ་ལས་ཐབས་ཅི་ཡོད་སྙམ་དུ་བཟུང་
ནས་ཆོས་རྣམས་ལ་རང་ངོས་ནས་གྲུབ་པའི་རང་བཞིན་ཡོད་པར་འདོད་དོ། །དེ་ལྟར་རང་
བཞིན་གྱིས་སྟོང་ན་རྒྱུ་འབྲས་མི་འཐད་ཅིང་། རྒྱུ་འབྲས་ཀྱི་འབྲེལ་བ་མི་བསླུ་བར་ངེས་ན་སྟོང་
ཉིད་ཡིན་པ་མི་འཐད་ཅེས་བདེན་གཉིས་འགལ་འདུར་བཟུང་བས་དེ་གཉིས་ཟུང་འབྲེལ་གྱི་
- 2 09 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟ་བ་ལས་རིང་དུ་གྱུར་ཏོ། །རྒྱུ་མཚན་དེ་དག་གི་ཕྱིར། དངོས་སྨྲ་བ་རྣམས་ཀྱི། རང་ངོས་ནས་
གྲུབ་པས་སྟོང་ན་སྐྱེ་འཇིག་དང་བདེན་བཞི་སོགས་ནས་ལས་འབྲས་སོགས་ཀྱི་བར་གང་ཡང་
དབུ་མ་པ་ཁྱོད་ཀྱི་ལུགས་ལ་མེད་པར་ཐལ་ཞེས་སྨྲ་སྟེ། རྩ་ཤེར་ལས། གལ་ཏེ་འདི་དག་ཀུན་
སྟོང་ན། །འབྱུང་བ་མེད་ཅིང་འཇིག་པ་མེད། །འཕགས་པའི་བདེན་པ་བཞི་པོ་རྣམས། ཁྱོད་
ལ་མེད་པར་ཐལ་བར་འགྱུར། །ཞེས་སོགས་དང༌། རྩོད་བཟློག་ལས། གལ་ཏེ་དངོས་པོ་
ཐམས་ཅད་ཀྱི། །རང་བཞིན་ཀུན་ལ་ཡོད་མིན་ན། ཁྱོད་ཀྱི་ཚིག་ཀྱང་རང་བཞིན་མེད། །རང་
བཞིན་བཟློག་པར་མི་ནུས་སོ། །ཞེས་རང་བཞིན་མེད་ན་ཁྱེད་ཅག་གི་ཚིག་ལའང་རང་བཞིན་
མེད་པས་རང་བཞིན་ཡོད་པ་འགོག་པ་དང་རང་བཞིན་མེད་པར་སྒྲུབ་པ་གང་ཡང་མི་ནུས་སོ་
ཞེས་རྩོད་དོ། །དེ་དག་ལ་དབུ་མ་པས་ལན་འདེབས་པ་ན་སྔར་གྱི་ཐལ་བ་རྣམས་ཕར་ལ་
བཟློག་ནས་འཕེན་ ཏེ། རྩ་ ཤེར་ལས། གལ་ཏེ་འདི་ཀུན་མི་སྟོང་ན། །འབྱུང་བ་མེད་ཅིང་
སོགས་ སྔར་ ལྟར་ དང༌ ། རྩོད་བཟློག་ གི་ ལུང་ དེའི་ ལན་ ཡང་ ། དེ་ ཉིད་ ལས། དངོས་
རྣམས་བརྟེན་ནས་འབྱུང་བ་གང༌། །དེ་ནི་སྟོང་ཉིད་ཅེས་བྱ་དང༌། །གང་ཞིག་བརྟེན་ནས་
འབྱུང་ བ་དེ། །རང་བཞིན་ མེད་ ཉིད་ ཡིན་ པར་ སྨྲ། །ཞེས་ དང༌ ། དེའི་ རང་ འགྲེལ་ ལས་
ཀྱང་བུམ་སྣམ་སོགས་རྟེན་འབྱུང་ཡིན་ཕྱིར་རང་བཞིན་མེད་ཀྱང་སྦྲང་རྩི་སོགས་འཛིན་པ་དང་
གྲང་བ་སྐྱོབ་པ་སོགས་ནུས་པ་བཞིན་དུ། ཚིག་ལ་རང་བཞིན་མེད་ཀྱང་དགག་སྒྲུབ་ནུས་པར་
བསྟན་ཏོ། །འདི་དག་གྲུབ་མཐའ་ཐུན་མིན་ལ་རྩོད་པ་ན་རང་བཞིན་གྱིས་སྟོང་པ་ལ་བྱ་བྱེད་
སོགས་རུང་མི་རུང་ཁོ་ན་ལ་རྩོད་དོ། །དེ་ལྟར་དངོས་སྨྲ་བས་སྨྲས་པའི་སྐྱོན་རྣམས་དབུ་མ་པ་
ལ་མི་འཇུག་པར་མ་ཟད། གང་གི་ལུགས་ལ་སྟོང་ཉིད་རུང་བ་དེ་ལ་རྣམ་གཞག་ཐམས་ཅད་
རུང་ཞིང་། སྟོང་ཉིད་མི་རུང་བ་དེ་ལ་ཆོས་ཐམས་ཅད་མི་རུང་བ་དང་། དངོས་སྨྲ་རང་གི་སྐྱོན་
རྣམས་དབུ་མ་པ་ལ་སྒྱུར་བས་ན་སྐྱོན་འགོད་པ་པོ་རང་ལ་སྐྱོན་འཇུག་པའི་ཚུལ། རྩ་ཤེར་
-
- 2 1 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
ལས། གང་ལ་སྟོང་པ་ཉིད་རུང་བ། །དེ་ལ་ཐམས་ཅད་རུང་བར་འགྱུར། །གང་ལ་སྟོང་ཉིད་མི་
རུང་བ། །དེ་ལ་ཐམས་ཅད་རུང་མི་འགྱུར། ཁྱོད་ནི་ རང་གི་ སྐྱོན་རྣམས་ནི། །ང་ལ་ཡོངས་
སུ་སྒྱུར་བྱེད་པ། །རྟ་ལ་མངོན་པར་ཞོན་བཞིན་དུ། །རྟ་ཉིད་བརྗེད་པར་འགྱུར་བ་བཞིན།།
ཞེས་སོགས་སོ། །སྟོང་ཉིད་དུ་རུང་བ་དེ་ལ་ཐམས་ཅད་རུང་ཚུལ་ནི། ཚིགས་གསལ་ལས། ཁོ་
བོ་ཅག་ནི་རྟེན་ཅིང་འབྲེལ་བར་འབྱུང་བ་ལ་སྟོང་པ་ཉིད་ཅེས་སྨྲ་སྟེ་དེའི་ཕྱིར་གང་ལ་སྟོང་པ་
ཉིད་རུང་བ་དེ་ལ་རྟེན་ཅིང་འབྲེལ་བར་འབྱུང་བ་རུང་ལ། གང་ལ་རྟེན་ཅིང་འབྲེལ་བར་འབྱུང་
བ་རུང་བ་དེ་ལ་འཕགས་པའི་བདེན་པ་བཞི་རྣམས་རིག་པར་འགྱུར་རོ། །ཞེས་སོགས་རྒྱས་
པར་གསུངས་སོ། །དེ་ལ་ཡོད་པ་གང་ཡིན་རང་བཞིན་གྱིས་ཡོད་པར་བཟུང་བས་རྟག་མཐར་
ལྷུང་བ་ནི་ཡོད་པ་དང་རང་བཞིན་གྱིས་ཡོད་པ་གཉིས་མ་ཕྱེད་པས་ཡིན་ལ། དེ་བཞིན་དུ་རང་
བཞིན་གྱིས་མེད་པ་གཏན་མེད་དུ་བཟུང་བས་ཆད་མཐར་ལྷུང་བ་ནི་རང་བཞིན་གྱིས་མེད་པ་
དང་མེད་པ་གཉིས་མ་ཕྱེད་པས་ཡིན་ཏེ། བཞི་བརྒྱ་པའི་འགྲེལ་པར། དངོས་པོ་ཡོད་པར་སྨྲ་
བའི་ལྟར་ན་ཇི་སྲིད་དུ་དངོས་པོ་དེའི་ཡོད་པ་ཉིད་ཡིན་པ་དེ་སྲིད་དུ་རང་གི་ངོ་བོ་ཡང་ཡིན་པ་
ཉིད་ལ། གང་གི་ཚེ་རང་གི་ངོ་བོ་དང་བྲལ་བ་དེའི་ཚེ་དེ་ལ་དངོས་པོ་དེ་རྣམས་རྣམ་པ་ཐམས་
ཅད་དུ་མེད་པའི་ཕྱིར་བོང་བུའི་རྭ་དང་འདྲ་བས་གཉིས་སུ་སྨྲ་བ་ལས་མ་འདས་པའི་ཕྱིར་
འདིའི་མངོན་པར་འདོད་པ་ཐམས་ཅད་འགྲིག་དཀའ་བར་འགྱུར་རོ། །ཞེས་སོ། །དེའི་ཕྱིར་
བུདྡྷ་པཱ་ལི་ཏ་དང་བཞི་བརྒྱ་པའི་འགྲེལ་པར་ཡོད་པ་དང་རང་བཞིན་གྱིས་ཡོད་པ་གཉིས་ཁྱད་
ཕྱེ་ནས་གསུངས་ལ། ཚིག་གསལ་ལས་ཀྱང་རང་བཞིན་གྱིས་མེད་པ་དང་མེད་པ་གཉིས་ཁྱད་
ཕྱེ་ནས་གསལ་བར་གསུངས་ཏེ། དངོས་སྨྲ་བས་དབུ་མ་པ་ལ་ཁྱོད་ནི་རང་བཞིན་མེད་པར་སྨྲ་
བའི་ཕྱིར་མེད་པ་བ་དང་མཚུངས་སོ་ཞེས་རྒོལ་བ་ལ། རང་བཞིན་མེད་པར་སྨྲ་བ་དང་མེད་
པར་སྨྲ་བ་གཉིས་ཀྱི་ཁྱད་ཕྱེ་ནས་མི་མཚུངས་ཚུལ་དང་། ཡང་དབུ་མ་པས་སྐྱེ་བ་སྔ་ཕྱི་སོགས་
- 2 1
1 -



1
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟེན་འབྲེལ་ཡིན་པའི་རྒྱུ་མཚན་གྱིས་རང་བཞིན་མེད་པར་སྨྲའི་མེད་པར་མི་སྨྲ་བ་དང་། མེད་
པ་བས་ནི་དེ་ལྟར་མི་སྨྲ་བར་སྐྱེ་བ་སྔ་མ་ནས་འདིར་འོང་བ་དང་འདི་ནས་ཕྱི་མར་འགྲོ་བ་མ་
མཐོང་བའི་རྒྱུ་མཚན་གྱིས་དེ་དག་མེད་དོ་ཞེས་སྨྲ་བས་ན་རྒྱུ་མཚན་མི་མཚུངས་པའི་ཕྱིར་མེད་
པ་བ་དང་མི་འདྲ་བའི་ཚུལ་སོགས་ཁྱད་པར་དུ་མ་གསུངས་སོ། །བཞི་བརྒྱ་པའི་འགྲེལ་པར་
ཡང་། བདག་ནི་དངོས་པོ་མེད་པར་སྨྲ་བ་མ་ཡིན་ཏེ་རྟེན་ཅིང་འབྲེལ་བར་འབྱུང་བ་སྨྲ་བ་ཡིན་
པའི་ཕྱིར་རོ། །ཅི་ཁྱོད་དངོས་པོར་སྨྲ་བ་ཞིག་གམ་ཞེ་ན་མ་ཡིན་ཏེ། རྟེན་ཅིང་འབྲེལ་བར་
འབྱུང་བ་སྨྲ་བ་ཡིན་པ་ཉིད་ཀྱི་ཕྱིར་རོ། ཁྱོད་ཅི་སྨྲ་བ་ཞིག་ཅེ་ན། རྟེན་ཅིང་འབྲེལ་བར་འབྱུང་
བ་སྨྲ་བའོ། །ཡང་རྟེན་ཅིང་འབྲེལ་བར་འབྱུང་བའི་དོན་གང་ཞིག་ཅེ་ན་རང་བཞིན་མེད་པའི་
དོན་ཏེ། རང་བཞིན་གྱིས་མ་སྐྱེས་པའི་དོན་དང་། སྒྱུ་མ་དང་སྨིག་རྒྱུ་དང་གཟུགས་བརྙན་དང་
དྲི་ཟའི་གྲོང་ཁྱེར་དང་སྤྲུལ་པ་དང་རྨི་ལམ་དང་མཚུངས་པའི་རང་བཞིན་ཅན་གྱི་འབྲས་བུ་
འབྱུང་བའི་དོན་དང་སྟོང་པ་ཉིད་དང་བདག་མེད་པའི་དོན་ནོ། །ཞེས་རྟེན་འབྱུང་ཁས་བླངས་
པས་དངོས་པོ་ཡོད་མེད་ཀྱི་མཐའ་གཉིས་སུ་སྨྲ་བ་སེལ་ཚུལ་དང༌། རྟེན་འབྱུང་གི་དོན་རང་
བཞིན་གྱིས་མ་སྐྱེས་པ་ལ་བཤད་པས་དངོས་སྨྲ་ལྟར་ཡོད་པར་སྨྲ་བ་སེལ་ཚུལ་དང༌། རང་
བཞིན་མེད་ཀྱང་སྒྱུ་མ་སོགས་དང་འདྲ་བས་རྒྱུ་འབྲས་ཡོད་པར་བསྟན་པས་མེད་པ་བ་ལྟར་
མེད་སྨྲ་སེལ་ཚུལ་བསྟན་ཏོ། །དེ་བཞིན་དུ་རིན་པོ་ཆེ་བསགས་པའི་ཕུང་པོའི་མདོ་ལས།
བཅོམ་ལྡན་འདས་ཆོས་ཐམས་ཅད་རྟེན་ཅིང་འབྲེལ་བར་འབྱུང་བས་ངོ་བོ་ཉིད་མ་མཆིས་པའོ།།
བཅོམ་ལྡན་འདས་གང་ཀུན་ནས་ཉོན་མོངས་པའམ་རྣམ་པར་བྱང་བ་དེ་ནི་བརྟེན་ནས་འབྱུང་
བའི་དོན་ཏེ་མ་མཆིས་པའི་དོན་ཏོ། །བཅོམ་ལྡན་འདས་མ་མཆིས་པའི་དོན་ནི་བརྟེན་ཏེ་འབྱུང་
བའི་དོན་དུ་མཁས་པ་རྣམས་ཀྱིས་རྟོགས་ཏེ་ཞེས་མདོ་བཏུས་སུ་དྲངས་སོ། །དེས་ན་ལུང་དེ་
དག་གིས་བསྟན་པ་ལྟར། རྟེན་འབྱུང་གི་དོན་རང་བཞིན་མེད་བཞིན་དུ་ཐ་སྙད་སྣ་ཚོགས་སུ་
- 2 1 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
སྣང་བའི་དོན་ཡིན་གྱི་བདེན་གྲུབ་ལྟ་བུའི་དོན་མིན་ལ། རང་བཞིན་གྱིས་སྟོང་པའི་སྟོང་ཉིད་
ཀྱི་དོན་ཡང་རྟེན་འབྱུང་གི་དོན་ཡིན་གྱི་ཅི་ཡང་མེད་པའི་ཆད་སྟོང་གི་དོན་མིན་ནོ། །རིགས་པ་
དྲུག་ཅུ་པ་ལས་ཀྱང་། གང་དག་གིས་ནི་མ་བརྟེན་པར། །བདག་གམ་འཇིག་རྟེན་མངོན་ཞེན་
པ༑ ༑དེ་དག་ཀྱེ་མ་རྟག་མི་རྟག །ལ་སོགས་ལྟ་བས་འཕྲོགས་པ་ཡིན། །གང་དག་བརྟེན་ནས་
དངོས་པོ་རྣམས། །དེ་ཉིད་དུ་ནི་གྲུབ་འདོད་པ། །དེ་དག་ལ་ཡང་རྟག་སོགས་སྐྱོན། །དེ་དག་
ཇི་ལྟར་འབྱུང་མི་འགྱུར། །གང་དག་བརྟེན་ནས་དངོས་པོ་རྣམས། །ཆུ་ཡི་ཟླ་བ་ལྟ་བུར་ནི།།
ཡང་དག་མ་ཡིན་ལོག་མིན་པར། །འདོད་པ་དེ་དག་ལྟས་མི་འཕྲོགས། །ཞེས་གསུངས་ཏེ།
ཚིགས་བཅད་དང་པོས་ཆོས་རྣམས་རྟེན་འབྱུང་དུ་མི་འདོད་པར་བདེན་གྲུབ་ཏུ་སྨྲ་བའི་གཞན་
སྡེ་རྟག་ཆད་ཀྱི་ལྟ་བའི་གཡང་དུ་ལྟུང་བ་དང་། ཚིགས་བཅད་གཉིས་པས་རང་སྡེ་འགའ་ཞིག་
གིས་དངོས་པོ་རྣམས་རྟེན་འབྱུང་དུ་འདོད་ནའང་རྟེན་འབྱུང་ཡིན་པའི་རྒྱུ་མཚན་གྱིས་དེ་ཁོ་ན་
ཉིད་དུ་གྲུབ་པར་འདོད་པའང་རྟག་ཆད་ཀྱི་དབང་དུ་འགྱུར་བ་དང༌། ཚིགས་བཅད་ཕྱི་མས་
རྟེན་འབྱུང་གི་དོན་ལ་མཁས་པ་དབུ་མ་པས་ཆོས་རྣམས་རྒྱུ་རྐྱེན་ལ་རག་ལས་པའི་རྟེན་འབྱུང་
ཡིན་པའི་རྒྱུ་མཚན་གྱིས་རང་བཞིན་གྱིས་སྟོང་པ་དང་། སྟོང་བཞིན་དུ་ཐ་སྙད་རྟེན་འབྱུང་གི་
རོལ་བ་སྣ་ཚོགས་སུ་སྣང་བའི་ཆུ་ཟླ་ལྟར་འདོད་པ་རྟག་ཆད་ཀྱི་ལྟ་བས་མི་འཕྲོགས་པ་སྟེ་དེའི་
དབང་དུ་མི་འགྱུར་བར་བསྟན་ཏོ། །ཕྱི་མ་འདི་ལྟར་མདོ་ལས། མཁས་པས་རྟེན་འབྱུང་ཆོས་
རྣམས་རྟོགས་གྱུར་ཏེ། །མཐར་ལྟ་བ་ལ་བརྟེན་པར་ཡང་མི་བྱེད། །ཅེས་སོགས་གསུངས་སོ།།
གཞན་སྡེས་རྟེན་འབྱུང་མི་འདོད་པར་ཆོས་རྣམས་བདེན་གྲུབ་ཏུ་འདོད་པ་རང་གི་སྟོན་པའི་
ལུགས་ཡིན་པས་མཚར་བའི་གནས་མིན་ལ། རང་སྡེ་འགས་རང་བཞིན་གྱིས་སྟོང་པའི་སྒྲུབ་
བྱེད་བླ་ན་མེད་པ་རྟེན་འབྱུང་ཁས་བླངས་ནས་སྟོང་ཉིད་ཀྱི་སྒྲ་ཙམ་ཡང་མི་བཟོད་པར་ཆོས་
རྣམས་བདེན་གྲུབ་ཏུ་སྨྲ་བ་ནི་ཆེས་ཡ་མཚན་པའི་གནས་ཡིན་པར་རིགས་པ་དྲུག་ཅུ་པ་སོགས་
- 2 1 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལས་གསུངས་སོ། །དེ་ལྟར་སྣང་སྟོང་ཟུང་དུ་འབྲེལ་བའི་ཟབ་མོ་དབུ་མའི་ལམ་འདི་ཤིན་ཏུ་
རྟོགས་དཀའ་བའི་ཕྱིར། སྟོན་པས་ཀྱང༌། ཟབ་ཞི་སྤྲོས་བྲལ་འོད་གསལ་འདུས་མ་བྱས།།
ཞེས་སོགས་བཀའ་སྩལ་ནས་ཆོས་འཁོར་བསྐོར་བར་ཞལ་གྱིས་བཞེས་དཀའ་བ་ལྟར་མཛད་
པ་ཡིན་ཚུལ། རྩ་ཤེར་རིན་ཕྲེང་བརྒྱ་པ་རྣམས་ལས་གསུངས་སོ། །མདོར་ན་གཞི་དུས་སུ་དབུ་
མའི་ལྟ་བ་གཏན་ལ་འབེབས་པ་ན། ཆོས་རྣམས་རང་ངོས་ནས་གྲུབ་པས་སྟོང་ཚུལ་ལ་ངེས་པ་
རྙེད་ན་ཡེ་ཤེས་ཀྱི་ཚོགས་མཚན་ཉིད་ཚང་བ་གསོག་པ་ཡོད་ཅིང་། རང་བཞིན་གྱིས་སྟོང་པའི་
རྒྱུ་མཚན་གྱིས་ཐ་སྙད་རྟེན་འབྲེལ་འཐད་ཚུལ་ལ་ངེས་པ་རྙེད་ན་བསོད་ནམས་ཀྱི་ཚོགས་ལ་
ཚུལ་བཞིན་སློབ་པ་ཡོད་ལ། དེ་ལྟར་ཐབས་ཤེས་ཡ་བྲལ་དུ་མ་སོང་བའི་ཚོགས་གཉིས་ཟུང་
འབྲེལ་ཞིག་ལམ་དུས་སུ་ཡོད་ན། མཐར་ཐུག་འབྲས་བུའི་དུས་སུ་ཆོས་གཟུགས་ཀྱི་སྐུ་
གཉིས་ཟུང་དུ་འཇུག་པ་ཞིག་འོང་སྟེ། རིགས་པ་དྲུག་ཅུ་པར། བསོད་ནས་ཡེ་ཤེས་ལས་བྱུང་
པའི། །དམ་པ་གཉིས་ནི་ཐོབ། ཅེས་གསུངས་པས་སོ། །
གསུམ་ པ་ ཆོས་བདག་འགོག་བྱེད་ ཀྱི་ རིགས་པ་བཤད་པ་ལ་གསུམ། རྡོ་རྗེ་
གཟེགས་མའི་གཏན་ཚིགས་བཤད་པ། རྟེན་འབྲེལ་ཆེན་མོའི་རིགས་པ་བཤད་པ། ཡོད་མེད་
སྐྱེ་འགོག་གི་རིགས་པ་བཤད་པའོ། །དང་པོ་ལ་གཉིས་ལས། དང་པོ་རྩ་ཚིག་ལྟར་སྤྱིར་བཤད་
པ་ལ། རེ་ཞིག་འཇིག་རྟེན་མངོན་སུམ་གྱིས། །ཞེས་སོགས་གསུངས། འདིར་མུ་སྟེགས་རྒྱང་
འཕེན་པ་དག་གིས་རྒྱུ་མེད་ལས་སྐྱེ་བར་འདོད་ཚུལ་ལ། རྒྱང་འཕེན་གྱི་རྩ་བའི་གྲུབ་མཐའ་
ནི༑ སྔོན་དྲང་སྲོང་འཇིག་རྟེན་མིག་ཅེས་བྱ་བ་རྟོག་གེ་ལ་བྱང་བ་ཞིག་བྱུང་བ་དེས་རང་གི་བུ་
མོ་ལ་བསྒྲོད་འདོད་པ་སོགས་ཀྱི་ཕྱིར་ལས་འབྲས་དང་སྐྱེ་བ་སྔ་ཕྱི་མེད་པར་སྟོན་པའི་གཞུང་
འབུམ་ཕྲག་གཅིག་བརྩམས། དེའི་རྗེས་འབྲང་ལ་རྒྱང་འཕེན་པའམ་ཆད་སྨྲ་བ་བྱུང་། འདི་ལ་
དབྱེ་ཚུལ་མང་ཡང་། ས་སྡེ་ལས། རྟོག་གེ་པ་དང༌། སྙོམས་འཇུག་པ་གཉིས་བཤད། དེ་རེ་རེ་
-2 1 1 -



，
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
ལའང་། སྐྱེ་བ་སྔ་ཕྱི་འདོད་ཀྱང་ལས་འབྲས་མི་འདོད་པའི་ཆད་སྨྲ་རེ་དང༌། སྐྱེ་བ་སྔ་ཕྱི་དང་
ལས་འབྲས་གཉིས་ཀ་མི་འདོད་པའི་ཆད་སྨྲ་རེ་ཡོད་དོ། །རྟོག་གེ་པ་དག་གིས་རིགས་པ་ལྟར་
སྣང་ལ་བརྟེན་ནས། ཚེ་འདིར་སྦྱིན་པ་གཏོང་མཁན་ཁ་ཅིག་དབུལ་བ་དང་། སེར་སྣ་ཅན་ཁ་
ཅིག་ཕྱུག་པ་དང་། སྲོག་གཅོད་སྤོང་བ་ཁ་ཅིག་ཚེ་ཐུང་བ་དང་། སྲོག་གཅོད་པ་ཁ་ཅིག་ཚེ་རིང་
བ་སོགས་མཐོང་ནས་ལས་འབྲས་མེད་དོ་ཞེས་དང༌། སྐྱེ་བ་སྔ་ཕྱི་ཡང་མངོན་སུམ་གྱིས་མ་
གྲུབ་པས་མེད་དོ་ཞེས་འདོད། སྙོམས་འཇུག་པ་དག་གིས་བསམ་གཏན་གཟུགས་མེད་ཀྱི་
སྙོམས་འཇུག་ཐོབ་པ་ན་དགྲ་བཅོམ་ཐོབ་པར་རློམ། འཆི་ཚེ་ཏིང་ངེ་འཛིན་ལས་ཉམས་ནས་
འོག་མར་སྐྱེ་བ་མཐོང་བ་ན་རྒྱུ་དེས་འཇིག་རྟེན་ན་དགྲ་བཅོམ་པ་སོགས་མེད་དོ་སྙམ་ནས་
སྐུར་པ་འདེབས། དེ་དག་གིས་སྐྱེ་བ་སྔ་ཕྱི་མེད་པར་སྒྲུབ་ཚུལ་ནི། སྐྱེ་བ་སྔ་མ་ནས་འདིར་
འོངས་པ་མེད་དེ། ཚེ་འདིའི་ལུས་གློ་བུར་བ་ལས་སེམས་གློ་བུར་དུ་གྲུབ་པ་མར་མེ་གློ་བུར་བ་
ལས་འོད་གློ་བུར་དུ་གྲུབ་པ་ལྟ་བུ་དང་། འདི་ནས་ཕྱི་མར་འགྲོ་བའང་མེད་དེ། ལུས་སེམས་
རྫས་གཅིག་ཡིན་པས་འཆི་བའི་ཚེ་ལུས་ནི་འབྱུང་བཞིའི་བག་ལ་ཞ། དབང་པོ་རྣམས་ཀྱང་
ནམ་མཁའི་བག་ལ་ཞ་བར་འགྱུར་ལ། ལུས་འཇིག་པའི་ཚེ་བློའང་འཇིག་པ་རྩིག་པ་འཇིག་ན་
རི་མོ་འཇིག་པ་བཞིན་ནོ་ཞེས་ཟེར། བློ་ལུས་ལ་བརྟེན་ཚུལ་ནི། ཆང་དང་མྱོས་བྱེད་ཀྱི་ནུས་པ་
བཞིན་དུ་བློ་ནི་ལུས་ཀྱི་བདག་ཉིད་དུ་གྱུར་པ་དང་། མར་མེ་དང་དེའི་འོད་བཞིན་དུ་བློ་ནི་ལུས་
ཀྱི་འབྲས་བུར་གྱུར་པ་དང་། རྩིག་པ་དང་དེའི་རི་མོ་བཞིན་དུ་བློ་ནི་ལུས་ཀྱི་ཡོན་ཏན་དུ་གྱུར་
པ་སྟེ་ཁྱད་པར་གསུམ་གྱི་སྒོ་ནས་བརྟེན་པར་འདོད། དེ་དག་ཁ་ཅིག་ན་རེ། མ་ཤི་བར་དུ་བདེ་
བར་འཚོ། །ཤི་ནས་དེ་ཡི་སྤྱོད་ཡུལ་མིན། །ལུས་ཀྱང་ཐལ་བ་བཞིན་སོང་ནས། །སླར་འཚོ་བ་
ལྟ་ག་ལ་འགྱུར། །ཞེས་ཟེར། ཡང་ཁ་ཅིག་གིས་མེད་པར་སྨྲ་སྟེ། འདི་ལྟར་མེ་ཏོག་པདྨའི་ཆུ་
བ་དང་འདབ་མ་དང་ཟེའུ་འབྲུ་སོགས་ཀྱི་འཇམ་རྩུབ་དང་དབྱིབས་ཁ་དོག་སྣ་ཚོགས་པ་དང་།
- 2 1 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྲན་མ་ཟླུམ་པ་ཚེར་མ་རྣོ་བ་དང་རྨ་བྱའི་མདོངས་ཀྱི་ཁ་དོག་སོགས་སུས་ཀྱང་འབད་ནས་བྱེད་
པ་མ་མཐོང་བས་འདི་དག་རང་གི་ངོ་བོ་ཉིད་ལས་བྱུང་གི་རྒྱུ་མེད་དོ་ཟེར། ཕལ་ཆེར་གྱིས་ནི།
སྐྱེ་བ་སྔ་ཕྱི་དང་ལས་འབྲས་སོགས་མེད་པས་སྐྱེ་བ་མང་པོར་ལམ་གོམས་པར་བྱེད་པ་མེད་
པས་ཐར་པ་དང་ཐམས་ཅད་མཁྱེན་པ་མེད་ཅེས་སྐུར་པ་འདེབས། འདིའི་ལུགས་ལ་གཞལ་
བྱ་ལ་རང་མཚན་དང་ཚད་མ་ལ་མངོན་སུམ་གྱིས་ཁྱབ་པར་འདོད་པས་སྤྱི་མཚན་དང་རྗེས་
དཔག་མི་འདོད་དོ། །དེ་ལྟར་ཡང་། ཇི་ཙམ་དབང་པོའི་སྤྱོད་ཡུལ་བ། །སྐྱེས་བུའང་དེ་ཙམ་ཁོ་
ནར་ ཟད། །བཟང་མོ་ མང་ ཐོས་ གང་ སྨྲ་བ། །དེ་ནི་སྤྱང་ཀིའི་ རྗེས་དང་འདྲ། །ཞེས་དང༌།
མཛེས་མ་ལེགས་པར་སྤྱོད་ཅིང་བཟའ་བར་གྱིས། །ལུས་མཆོག་འདས་གང་དེ་ཁྱོད་ལ་མི་
འབྱུང་། །ཞེས་སོགས་འདིའི་གཞུང་ལས་བཤད་དོ། །འདིའི་གྲུབ་མཐའ་ཕལ་ཆེར་འདོད་
པས་གདུངས་པའི་ཀུན་སློང་གིས་བྱས་ལ། ཕན་པར་རློམ་ནས་བྱས་པའང་ཡོད་གསུངས།
འདིའི་མིང་གི་རྣམ་གྲངས་ལ། ཚེ་འདིར་གང་མཛེས་ཙམ་གྱིས་ཆོག་པར་སྨྲ་བས་ཚུ་ རོལ་
མཛེས་པ་བ། ཤི་ཚི་བདག་ཆད་པར་སྨྲ་བས་ཆད་སྨྲ་བ། ལས་འབྲས་མེད་པར་སྨྲ་བས་མེད་
སྨྲ་བ། ཕྱི་མ་རྒྱང་དུ་འཕེན་པས་སམ་ཡང་དག་པའི་ལྟ་བ་ལས་རིང་དུ་སོང་བས་རྒྱང་འཕེན་པ་
ཞེས་སོགས་བྱ། འཕགས་པ་ལྷས། ལས་མེད་འབྲས་བུ་མེད་ཀྱང་རུང༌། །གཞུང་ངན་རྒྱང་
འཕེན་པ་ཡི་ལུགས། །ཞེས་པ་ལྟར་རྒྱང་འཕེན་འདི་ཕྱི་རོལ་པའི་ནང་ནས་ཀྱང་ཤིན་ཏུ་ཐ་ཆད་
ཡིན་པར་གསུངས་སོ། །འདི་འགོག་པ་ལ། རྒྱུ་མེད་ལས་སྐྱེ་བར་འདོད་པ་འགོག་ཚུལ་གཞུང་
འདིར་འཇིག་རྟེན་མངོན་སུམ་གྱིས་གནོད་པས་བཀག་ཅིང་འོག་ཏུའང་འཆད་ལ། འཇིག་རྟེན་
ཕ་རོལ་མེད་པར་འདོད་པ་དང༌། བློ་ལུས་ལ་བརྟེན་ཚུལ་དགག་པ། སྐྱེ་བ་སྔ་ཕྱི་ཡོད་པ་དང་
ཀུན་མཁྱེན་ཡོད་པར་སྒྲུབ་པའི་ཚུལ་རྣམས་ནི། འཇུག་པ་རྩ་འགྲེལ། རྟོག་གེ་འབར་བ། ཚད་
མ་རྣམ་འགྲེལ་སོགས་ལས་ཤེས་པར་བྱའོ། །
- 2 1 (5 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ཡང༌། དབང་ ཕྱུག་འགྲོ་བའི་རྒྱུ་ཡིན་ན། །ཞེས་སོགས་གསུངས། འདིར་དབང་
ཕྱུག་པས་འདོད་ཚུལ་འགོག་པ་ལ་གཉིས། འདོད་པ་བརྗོད་པ། དེ་དགག་པའོ། །དང་པོ་ལ།
སྟོན་པ་ནི། ལྷ་ཆེན་དབང་ཕྱུག་ཡིན་ལ། རྐང་མིག་དང་གཟེགས་གཟན་སོགས་ཀྱང་སྟོན་
པར་འཛིན་ནོ། །དབང་ཕྱུག་ལ་ཞི་བ་དང་ཡེ་སྲིད་སོགས་མིང་གི་རྣམ་གྲངས་མང་ངོ༌། །དེའི་
ཕྱིར་དབང་ཕྱུག་གི་རྗེས་འབྲང་ལ། དབང་ཕྱུག་པ། ཞི་བ་པ། ཡེ་སྲིད་པ་ཞེས་སོགས་གྲགས་
སོ༑ ༑སྤྱིར་ གྲངས་ཅན་པ་ལྷར་བཅས་པས་དབང་ཕྱུག་སྟོན་པར་འཛིན་ལ། བྱེ་རིག་དག་
ལའང་དེ་སྟོན་པར་འཛིན་པ་ཡོད་དོ། །དེ་དག་སྔར་ལོགས་སུ་བཤད་པའི་འདིར་མུ་སྟེགས་
དབང་ཕྱུག་པ་དངོས་ཀྱི་དབྱེ་བ་ལ། གསལ་བྱེད་པ་དང་། རྣ་བ་མ་ཕུག་པ་གཉིས་ཡོད། འདི་
བས་དབང་ཕྱུག་སྒྲ་བསྒྲགས་ཀྱི་རྒྱུད་དང་སྨེ་བ་བརྩེགས་པའི་རྒྱུད་ཅེས་པ་སོགས་ལུང་ཚད་
མར་འདོད། དབང་ཕྱུག་དེ་ནི། གངས་རི་ཏེ་སེ་ན་བཙུན་མོ་ཨུ་མའམ་དཀའ་བཟློག་མ་
སོགས་མ་མོ་དང༌། སྲས་ཚོགས་བདག་དང་གདོང་དྲུག་སོགས་འབྱུང་པོའི་འཁོར་སྟོང་གིས་
བསྐོར་ཞིང་གནས་པར་སློབ་དཔོན་ཤེས་རབ་གོ་ཆས་བསྟོད་འགྲེལ་གཉིས་ལས་བཤད་དོ།།
དབང་ཕྱུག་དེ་ཡོན་ཏན་བརྒྱད་དང་ལྡན་པར་འདོད་ལ་དེ་ནི། སྤྱན་རས་གཟིགས་བརྟུལ་
ཞུགས་ལས། ཕྲ་བ་དང༌། ཡང་བ་དང༌། མཆོད་པར་བྱ་བ་དང༌། བདག་པོར་གྱུར་པ་དང་།
དབང་དུ་གྱུར་པ་དང༌། གར་ཡང་ཕྱིན་པ་དང༌། འདོད་རྒུར་ལྡན་པ་དང༌། དགའ་མགུར་
གནས་པའོ་ཞེས་པ་ལྟར་རོ། །དབང་ཕྱུག་པ། གྲངས་ཅན་ལྷར་བཅས་པ། དབང་ཕྱུག་དང་།
ཚངས་པ་ལྷར་འཛིན་པའི་བྱེ་རིག་པ་རྣམས་ཀྱིས་སྣོད་བཅུད་ཐམས་ཅད་དབང་ཕྱུག་གིས་
བྱས་པར་འདོད། མུ་སྟེགས་ཚངས་པ་བས་འཇིག་རྟེན་ཐམས་ཅད་ཚངས་པས་སྤྲུལ་པར་
འདོད། དེ་དག་གི་ཚུལ་ཚངས་པ་བ་དང་བྱེ་བྲག་པའི་སྐབས་སུ་བཤད་པ་ནི་འདི་ལྟར་འཇིག་
རྟེན་ཞིག་ནས་སྟོང་པའི་ཚེ། ཕྱོགས་ཀྱི་ཆ་མེད་ཀྱི་རྡུལ་ཕྲ་རབ་རྟག་པ་ཕྱོགས་སོ་སོར་ཡན་
- ? 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གར་གནས་པ་ན་ནམ་ཞིག་གི་ཚེ་དབང་ཕྱུག་གིས་སྣོད་བཅུད་འབྱིན་པར་འདོད་པའི་བློའི་
འཕེན་པ་བཏང་བ་དང༌། སེམས་ཅན་གྱི་ལས་ཀྱི་མཐུས། ཐོག་མར་རླུང་རྡུལ་ཕྲ་རབ་གཉིས་
འབྱར། ཡང་རླུང་རྡུལ་ཕྲ་རབ་གསུམ་པ་ཞིག་དེར་འབྱར་ཞིང་། དེ་ལྟར་བུའི་ཚུལ་གྱིས་སེ་
གོལ་གཏོགས་ཙམ་གྱིས་རླུང་གི་དཀྱིལ་འཁོར་ཆེན་པོ་གཡོ་ཞིང་འདུག་པ་གྲུབ། དེའི་སྟེང་དུ་
སྔར་གྱི་རིམ་པ་ལྟར་གྱི་ཆུ་རྡུལ་དག་ལས་ཆུ་དཀྱིལ་འཁྱིལ་ཞིང་འཁྱིལ་བ་ཆགས། དེའི་སྟེང་
དུ་སྔར་ལྟར་ས་རྡུལ་དག་ལས་ས་དཀྱིལ་མཁྲེགས་ཤིང་ལྷུན་གཅིག་ཏུ་གྱུར་པ་ཆགས། དེའི་
སྟེང་དུ་སྔར་ལྟར་མེ་རྡུལ་དག་ལས་མེའི་ཕུང་པོ་ཆེན་པོ་རབ་ཏུ་འབར་བ་མེ་ལྕེ་གཅིག་ཏུ་གྱུར་
པ་ཆགས། མེའི་དབུས་སུ་དབང་ཕྱུག་གིས་མངོན་པར་འདོད་པའི་དབང་གིས་ཚངས་པའི་སྒོ་
ང་ཆེན་པོ་གསལ་ཞིང་འོད་འབར་བ་ཞིག་བྱུང་། དེ་སྨིན་ཅིང་རྡོལ་བ་ལས་འཇིག་རྟེན་མེས་པོ་
ཚངས་པ་ཆེན་པོ་པདྨའི་མངལ་ནས་བྱུང་པ་པདྨ་ལ་འདུག་པ་གདོང་བཞི་པ་ཞིག་བྱུང་པ་དེས་
འཇིག་རྟེན་ཐམས་ཅད་བྱས་པར་འདོད། འདིས་རྡུལ་ཕྲན་རྟག་པ་འཇིག་རྟེན་གྱི་བྱེད་པོར་
ཡང་བསྟན་ཏོ། །ཡང་ཚངས་པ་བས་ཁྱབ་འཇུག་གི་ལྟེ་བའི་པདྨ་དང༌། དབང་ཕྱུག་གིས་བློས་
སྤྲུལ་པའི་སྒོ་ང་ ལས་ཚངས་པ་སྐྱེས་པའི་ཚུལ་ཡང་བཤད་དོ། །ཡང་བྱེ་རིག་དག་ན་རེ།
གནས་ལུས་ལོངས་སྤྱོད་ཐམས་ཅད་སྐྱེས་བུས་བློ་སྔོན་དུ་བཏང་ནས་བྱས་པ་ཡིན་ཏེ། སྡོད་
ཅིང་ལས་ལ་འཇུག་པའི་ཕྱིར་སྟེའུ་བཞིན། དབྱིབས་ཀྱི་ཁྱད་པར་དང་ལྡན་པའི་ཕྱིར་བུམ་
སོགས་བཞིན། དོན་བྱེད་ནུས་པའི་ཕྱིར་དགྲ་སྟ་བཞིན། དེ་ཡང་དབང་ཕྱུག་ལས་གཞན་གྱིས་
དེ་ལྟར་མི་ནུས་པས་དེ་ཐམས་ཅད་དབང་ཕྱུག་གིས་བྱས་པར་གྲུབ་ལ། དེས་ན་དབང་ཕྱུག་ནི་
ཐམས་ཅད་མཁྱེན་པའོ་ཟེར། གཞན་ཡང་སེམས་ཅན་གྱི་སྐྱིད་སྡུག་མཐོ་དམན་སྣ་ཚོགས་
པའང་དབང་ཕྱུག་གིས་བྱས་ཏེ། སྡིག་ལྡན་ཚེ་རིང་བ། སེར་སྣ་ཅན་ནོར་དང་ལྡན་པ། གཏོང་
བ་ཅན་དབུལ་ པོ་ སོགས་ འཆོལ་ བར་ མཐོང་བའི་ ཕྱིར། དཔེར་ན་ རྒྱལ་པོ་འགས་དགྲ་
- 2 1 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
གཉེན་སྐྱིད་སྡུག་སོ་སོར་སྦྱར་བ་བཞིན་ཟེར། འདིའི་ཐར་ལམ་ནི། བུམ་ཅན་གྱི་རླུང་སྦྱོར་
དང་། བུད་མེད་དང་སྦྱར་བས་ཁམས་འཛག་པའི་བདེ་བ་དང་། དབང་ཕྱུག་གི་ལིང་གའི་རྩེ་
ནས་ དབང་བསྐུར་ བ་ རྣམས་ཡིན་པར་སྨྲའོ། །ཐར་ པ་ནི། སད་རྨི་གཉིད་འཁྲིག་གི་དུས་
བཞིའི་ཡེ་ཤེས་ལས། འཁྲིག་དུས་ཀྱི་འཛག་བདེ་ལས་སྐྱེས་པའི་ཡེ་ཤེས་བཞི་པ་དེ་ལ་འདོད་
གཉིས་པ་དེ་འགོག་པ་ལ། གཞུང་འདིར་དབང་ཕྱུག་གི་དོན་དྲིས་ནས་འགོག་པ་
དང་རྟག་པ་ཡིན་ན་སྐྱེ་ལྡན་གྱི་རྒྱུར་མི་རུང་བའི་ རིགས་པ་སོགས་ཀྱིས་བཀག་ལ། རྣམ་
འགྲེལ་ལས། སྡོད་འཇུག་དབྱིབས་ཀྱི་ཁྱད་པར་དང༌། །དོན་བྱེད་པ་ལ་སོགས་པ་དང༌།།
འདོད་པ་གྲུབ་པའམ་དཔེ་མ་གྲུབ། །ཡང་ན་ཐེ་ཚོམ་ཟ་བ་ཡིན། །ཞེས་སོགས་སྔར་གྱི་ཕྱོགས་
སྔའི་འདོད་ཚུལ་འགོག་པའི་རིགས་པ་མང་ལ། དབུ་མ་སྙིང་པོ་ལས་ཀྱང་འདི་འགོག་ཚུལ་
མང་ངོ༌། །ཡང་གཙོ་བོ་རྟག་པ་སོགས་དང་། གལ་ཏེ་མེད་པ་འགའ་ཡང་སོགས་ཀྱི་སྐབས།
གཙོ་བོ་ ཆ་མེད་ གཅིག་ ལ་ རང་བཞིན་གསུམ་ཡོད་ པ་ མི་འཐད་པ་དང་རྒྱུ་འབྲས་ རང་
བཞིན་གཅིག་ན་ཟན་ཟ་བ་མི་གཙང་བ་ཟ་བར་ཐལ་བ་སོགས་ཀྱི་རིགས་པས་འགོག་ཚུལ་རྩ་
གཞུང་ལྟར་དང་བདག་སྐྱེ་འགོག་ཚུལ་འོག་ཏུ་འཆད་དོ། །ཡང་སོ་སོ་བའམ་འདུས་པ་ཡི།།
ཞེས་སོགས་གསུངས། འདིས་རྒྱུ་རྐྱེན་གཉིས་སོ་སོ་བ་དང་དེ་གཉིས་འདུས་པའམ་ཚོགས་པ་
ལ་འབྲས་བུ་རང་བཞིན་གྱིས་མི་གནས་པར་བསྟན་ཏེ་འདི་ནི་རྒྱས་པར་རྩ་ཤེའི་རབ་བྱེད་ཉི་
ཤུ་པ་ཚོགས་པ་བརྟགས་པ་ལྟར་ཤེས་པར་བྱའོ། །ཡང་། སོ་སོ་བ་ནི་བདག་སྐྱེ་དང་གཞན་སྐྱེ་
རེ་རེ་བ་དང་འདུས་པ་ནི་གཉིས་ཀ་ལས་སྐྱེ་བ་སྟེ་མུ་གསུམ་ལས་སྐྱེ་བ་འགོག་པའི་དོན་བསྡུར་
སྦྱར་བའམ། གཉིས་ཀ་ལས་སྐྱེ་བར་འདོད་པ་འགོག་ཚུལ་ལའང་སྦྱར་ཆོག་པར་གསུངས་སོ།།
དེས་ན་འདིར་མུ་སྟེགས་གཅེར་བུ་པས་གཉིས་ཀ་ལས་སྐྱེ་བར་འདོད་པ་འགོག་པ་
- 2 19 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་གཉིས། འདོད་པ་བརྗོད་པ། དེ་དགག་པའོ། །དང་པོ་ལ། དེའི་སྟོན་པ་ནི། ལྷ་ཆེན་རྒྱལ་
བ་དམ་པ། དྲང་སྲོང་མཆོད་འོས། ཁྱུ་མཆོག་སོགས་སྟོན་པ་ཉེར་ལྔ་ཡོད་པར་བཤད། མིང་
གི་རྣམ་གྲངས་ལ། རྒྱལ་བ་པ། མཆོད་འོས་པ། གཅེར་བུ་པ། ཀུན་ཏུ་རྒྱུ་སོགས་མང་ངོ༌།།
ལུང་ནི་རྒྱས་བྱེད་སྐར་མའི་བསྟན་བཅོས་ཞེས་པ་སོགས་ལ་ཚད་མར་བྱེད་དོ། །ཤེས་བྱ་
ཐམས་ཅད་ཚིག་གི་དོན་དགུར་འདུས་པར་འདོད་དེ། སྲོག །ཟག་པ། སྡོམ་པ། ངེས་པར་རྒ་
བ༑ འཆིང་བ། ལས། སྡིག་པ། བསོད་ནམས། ཐར་པའོ། །དེ་ལ་སྲོག་ནི། བདག་ ཡིན་ལ།
དེ་ནི་སྲོག་ཅན་གྱི་སྐྱེས་བུའི་ལུས་ཚད་ཙམ་ཡོད་པ་སེམས་པའི་བདག་ཉིད་ཅན་ངོ་བོ་རྟག་ལ་
གནས་སྐབས་མི་རྟག་པ་ཞིག་ཏུ་འདོད་དེ། ཁྱད་པར་འཕགས་བསྟོད་ལས། གཅེར་བུས་
ལུས་ཀྱི་ཚད་བཞིན་དུ། །སྲོག་ནི་ཞུམ་དང་རྒྱས་པར་སྨྲ། །ཞེས་སོ། །གསོ་བ། སྐྱེས་བུ། འགྲོ་
བ༑ གང་ཟག་སོགས་ཀྱང་བདག་གི་རྣམ་གྲངས་སོ། །ཟག་པ་ནི། དགེ་མི་དགེའི་ལས་ཀྱིས་
འཁོར་བར་ ཟག་ པར་བྱེད་པའོ། །སྡོམ་པ་ནི། ཟག་པ་འགོག་བྱེད་དེ་ལས་གསར་དུ་མི་
གསོག་པས་སོ། །ངེས་པར་རྒ་བ་ནི། བཟའ་བཏུང་མི་སྤྱོད་པ་དང་། བསམ་གཏན་དང་ལུས་
གདུང་བྱེད་པའི་དཀའ་ཐུབ་ཀྱིས་སྔར་བསགས་ཀྱི་ལས་ཟད་པར་བྱེད་པའོ། །འཆིང་བ་ནི།
ཐར་པའི་གེགས་བྱེད་ཀྱི་ལོག་པར་ལྟ་བ་སུམ་བརྒྱ་དྲུག་ཅུ་སོགས་སོ། །ལས་ནི། ཕྱིས་མྱོང་
འགྱུར་དང་མིང་དང་རུས་དང་ཚེ་སྟེ་བཞིའོ། །སྡིག་པ་ནི། ཆོས་མིན་ཕྱོགས་ཀྱི་བྱ་བ་ངན་པའོ།།
བསོད་ནམས་ནི། ཆོས་ཕྱོགས་ཀྱི་བྱ་བ་བཟང་པོའོ། །ཐར་པ་ནི། ལུས་གཅེར་བུ་སོགས་སྡོམ་
པ་དང༌། མི་འཚེ་བ་སོགས་བརྟུལ་ཞུགས་དང་། བློ་གྲོས་སོགས་ཡེ་ཤེས་དང༌། མེ་ལྔ་བསྟེན་
པ་སོགས་ཀྱི་དཀའ་ཐུབ་སྤྱོད་པ་རྣམས་ནི་ཐར་ལམ་ཡིན་ལ། དེ་ལ་བརྟེན་ནས་ལས་སྔར་
བསགས་ཟད་ཅིང་གསར་དུ་མ་བྱས་པས་འཁོར་བ་ལས་ཐར་བར་འདོད་ལ། དེ་ཡང་འཇིག་
རྟེན་ཐམས་ཅད་ཀྱི་སྟེང་ཁམས་གསུམ་ལས་འདས་པ་ན། འཇིག་རྟེན་འདུས་པ་ཞེས་པའི་
-22 t) -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། (༡༡
གནས་ཚད་དཔག་ཚད་འབུམ་ཕྲག་ཞེ་ལྔ་པ། དབྱིབས་གདུགས་དཀར་གྱེན་བཀན་ལྟ་བུ།
ཁ་དོག་ཀུ་མུད་སོགས་ལྟར་དཀར་བ་དེར་འགྲོ་སྟེ་དེ་ནི་ཐར་པའི་འགྲོ་བ་ཞེས་བྱ་ཟེར། དེ་
ལྟར་ཡང་། རྒྱལ་བ་དམ་པས། ཁ་བ་རྒྱ་སྤོས་མེ་ཏོག་མདོག །བ་ཞོ་བ་མོ་མུ་ཏིག་མདོག།
གདུགས་བཀན་བཟུང་བའི་དབྱིབས་འདྲ་བ། །ཐར་པ་ཡིན་པར་རྒྱལ་བས་བཤད། །ཅེས་
སོ༑ ༑རྒྱུ་འབྲས་རང་བཞིན་གཅིག་ཅིང་གནས་སྐབས་ཐ་དད་པས་འབྲས་བུ་རྣམས་བདག་
གཞན་གཉིས་ཀ་ལས་སྐྱེ་ཟེར། ཀུན་མཁྱེན་མེད་པར་སྒྲུབ་པ་དང་
། ལྗོན་ཤིང་སེམས་ལྡན་དུ་
སྒྲུབ་པའི་རིགས་པའང་འདི་བས་མང་དུ་སྨྲའོ། །
གཉིས་པ་དེ་འགོག་པ་ལ། རྒྱུ་འབྲས་རང་བཞིན་གཅིག་པར་འདོད་པ་འགོག་ཚུལ།
རྣམ་འགྲེལ་ ལས། ཞོ་ འཐུང་ ཞེས་ནི་བསྐུལ་བ་ན། །ཅིའི་ཕྱིར་ རྔ་མོ་ ལ་ མི་ འཇུག །ཅེས་
སོགས་དོན་ལ་འཇུག་པ་འཆོལ་བར་ཐལ་བའི་རིགས་པས་བཀག་ལ། གཉིས་ཀ་ལས་སྐྱེ་
བར་འདོད་པ་འགོག་ཚུལ་འོག་ཏུ་འཆད་དོ། །ཀུན་མཁྱེན་མེད་པར་སྒྲུབ་པའི་རིགས་པ་
རྣམས་རིགས་པ་ལྟར་སྣང་དུ་བསྟན་ནས་དེ་རྣམས་ཀུན་མཁྱེན་ཉིད་དུ་སྒྲུབ་པའི་གཏན་
ཚིགས་སུ་འགྱུར་ཚུལ་དང༌། ཤིང་སེམས་ལྡན་དུ་སྒྲུབ་པའི་རིགས་པ་རྣམས་ཀྱང་མ་ངེས་པར་
བསྟན་ནས་ཤིང་སེམས་ལྡན་མིན་པར་སྒྲུབ་ཚུལ་སོགས་རྣམ་འགྲེལ་དང་དབུ་མ་སྙིང་པོ་རྩ་
འགྲེལ་སོགས་ལས་རྒྱ་ཆེར་གསུངས་སོ། །སྤྱིར་མུ་སྟེགས་པའི་གྲུབ་མཐའ་ལ་དབྱེ་བ་མང་
ཡང་རྟག་ཆད་དུ་སྨྲ་བ་གཉིས་སུ་འདུ་ལ། ཆད་སྨྲ་བ་ནི་རྒྱང་འཕེན་དང་། རྟག་སྨྲ་བ་ལ་གྲངས་
ཅན་སོགས་མང་ཡང་འདིར་ནི་རྩ་ཚིག་གིས་ཟིན་པ་རྣམས་ཀྱིས་འདོད་ཚུལ་བསྡུས་ཙམ་རེ་
ལས་གཞན་མ་བྲིས་སོ། །དེ་ཡང་ཁྱད་པར་འཕགས་བསྟོད་ལས། མུ་སྟེགས་ཅན་གྱི་གཞུང་
ལུགས་ལ། །ཇི་ ལྟ་ ཇི་ ལྟར་རྣམ་བསམས་པ། །དེ་ལྟ་དེ་ལྟར་མགོན་ཁྱོད་ལ། །བདག་གི་
སེམས་ནི་དད་པར་གྱུར། །ཅེས་པ་ལྟར་མུ་སྟེགས་རྣམས་ཀྱིས་རྟག་ཆད་དུ་སྨྲ་བའི་ཚུལ། དེ་
1
，
- 2 2 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དག་འགོག་བྱེད་ཀྱི་རིགས་པ་ཤིང་རྟ་ཆེན་པོ་རྣམས་ཀྱི་གཞུང་ལས་འབྱུང་བ་རྣམས་ཁོང་དུ་
ཆུད་ན་རང་ལུགས་ཀྱི་སྟོན་པ་དང་བསྟན་པ་དྲི་མ་མེད་པ་ལ་རིགས་པའི་ལམ་ནས་དྲངས་པའི་
དད་པ་བཅོས་མིན་སྐྱེ་བར་འགྱུར་བ་དང༌། དགོས་པ་གཞན་ཡང་མང་དུ་ཡོད་དེ། སྡུག་
བསྔལ་རྒྱུ་མེད་དུ་འཛིན་པ་དང་། རྒྱུ་ཡོད་ཀྱང་མི་མཐུན་པའི་རྒྱུ་ལས་འབྱུང་བར་འཛིན་པ་
དང༌། ལམ་དང་ཐར་པ་མ་ཡིན་པ་ལ་ལམ་དང་ཐར་པར་འཛིན་པ་ལ་སོགས་པའི་ལོག་རྟོག་
མཐའ་དག་འགག་པར་འགྱུར་བ་དང༌། སྐྱེ་བ་སྔ་མ་རྣམས་སུ་རྒྱང་འཕེན་སོགས་ཀྱི་གྲུབ་
མཐའ་ངན་པའི་གཞུང་ལུགས་ཐོས་པའི་སྟོབས་ཀྱིས་བཞག་པའི་བག་ཆགས་ཀྱི་ས་བོན་
ཉམས་སྨད་པར་བྱ་བའི་ཕྱིར་དང༌། སྐྱེ་བ་ཕྱི་མ་རྣམས་སུ་ཡང་ལོག་པར་ལྟ་བ་མཐའ་དག་
ལས་ལྡོག་པ་དང༌། ཡང་དག་པའི་ལྟ་བ་རྒྱུད་ལ་མྱུར་བར་སྐྱེ་བའི་བག་ཆགས་འཇོག་པ་
སོགས་ཀྱི་ཆེད་དུ་དགག་སྒྲུབ་ཀྱི་རྣམ་གཞག་དུ་མ་མཛད་པ་ཡིན་པས་འདི་དག་ནི་ཉམས་
ལེན་སྙིང་པོར་བྱེད་པ་ལ་མི་མཁོའོ་སྙམ་དུ་སེམས་པར་མི་བྱའོ་ཞེས་རིགས་པའི་དབང་ཕྱུག་
རྣམས་ཀྱིས་གསུངས་སོ། །
གཉིས་པ་མཐའ་བཞིའི་སྐྱེ་བ་འགོག་ཚུལ་བྱེ་བྲག་ཏུ་བཤད་པ་ལ་གསུམ། མཐའ་
བཞི་ལས་མི་སྐྱེ་བར་དམ་བཅའ་བ། དེ་རིགས་པས་སྒྲུབ་པ། དེས་གྲུབ་པའི་དོན་ནོ། །དང་པོ་
ནི༑ སྤྱིར་བདག་མེད་གཏན་ལ་འབེབ་བྱེད་ཀྱི་རིགས་པ་དེ་ལ། ཐལ་འགྱུར་གྱི་དབང་དུ་བྱས་
པ་དང༌། གཏན་ཚིགས་ཀྱི་དབང་དུ་བྱས་པ་དུ་མ་ཞིག་ཡོད་པ་ལས། ཆོས་ཀྱི་བདག་མེད་
གཏན་ལ་འབེབ་བྱེད་ཀྱི་རིགས་པའི་གཙོ་བོ་ནི་མཐའ་བཞིའི་སྐྱེ་འགོག་གི་རིགས་པའམ་རྡོ་རྗེ་
གཟེགས་མའི་གཏན་ཚིགས་འདི་ཡིན་ནོ། །དེའང་སྔར་བཤད་པའི་དགག་བྱ་རང་ངོས་ནས་
གྲུབ་པ་དེ་ཆོས་ཐམས་ཅད་ཀྱི་རྟེན་དུ་འགོག་དགོས་ན་ཐོག་མར་འདུས་བྱས་ཀྱི་རྟེན་དུ་འགོག་
དགོས་ཏེ། བྱ་བ་བྱེད་ནུས་ཀྱི་དངོས་པོ་ལ་བདེན་པར་སྨྲ་བའི་འཁྲུལ་གཞི་ཆེ་ལ། དེ་ལྟར་མི་
-2 2 2 -



རྒྱུ
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ནུས་པའི་འདུས་མ་བྱས་ལ་བདེན་པར་འཛིན་པའི་འཁྲུལ་གཞི་ཆུང་བས་སོ། །དེའི་ཕྱིར་རང་
སྡེ་དངོས་སྨྲ་བ་རྣམས་ཀྱིས་དངོས་པོ་ལ་སྐྱེ་འཇིག་གནས་གསུམ་སོགས་མཐོང་བའི་རྒྱུ་མཚན་
གྱིས་བདེན་གྲུབ་ཏུ་ཡོད་པར་འདོད་པ་ལ། རྩ་ཤེར་མཆོད་བརྗོད་ཀྱི་སྐབས་ནས་འགགས་
སོགས་བརྒྱད་ རང་བཞིན་མེད་པར་ གཏན་ ལ་ འབེབས་པར་མཛད་དོ། །དེ་ལྟར་འདུས་
བྱས་ཀྱི་སྟེང་དུ་རང་བཞིན་གྱིས་གྲུབ་པ་ཁེགས་ན་འདུས་མ་བྱས་ཀྱི་སྟེང་དུའང་འགོག་སླ་བ་
ལ་དགོངས་ནས། འདུས་བྱས་རབ་ཏུ་མ་གྲུབ་པས། །འདུས་མ་བྱས་ནི་ཇི་ལྟར་འགྲུབ། །ཅེས་
རྩ་ཤེར་ལས་ཐོག་མར་འདུས་བྱས་བདེན་པ་འགོག་པ་ཉིད་ལ་ནན་ཏན་ཆེར་མཛད་དོ།།
འདུས་བྱས་ལའང་། སྐྱེ་གནས་འཇིག་གསུམ་ལས་སྐྱེ་བ་རང་བཞིན་གྱིས་གྲུབ་པ་ཁེགས་ན་
གཞན་གཉིས་རང་བཞིན་གྱིས་གྲུབ་པའང་ཞར་ལ་ཁེགས་པས་ཐོག་མར་རང་བཞིན་གྱིས་སྐྱེ་
བ་མེད་པར་གཏན་ལ་འབེབས་དགོས་སོ། །དེའི་ཕྱིར་སློབ་དཔོན་ཀླུ་སྒྲུབ་ཡབ་སྲས་ཀྱིས་ས་
བཅུ་པའི་མདོ་ལས་གསུངས་པའི་མཉམ་ཉིད་བཅུའི་ནང་ནས་སྐྱེ་བ་མེད་པ་མཉམ་པ་ཉིད་
ཐོག་མར་འཆད་པར་བྱེད་དེ། འཇུག་པ་རང་འགྲེལ་ལས། དེའི་ཕྱིར་འདིར་ཆོས་སྐྱེ་བ་མེད་
པར་མཉམ་པ་ཉིད་ཁོ་ན་རིགས་པས་བསྟན་པ་ཉིད་ཀྱིས་ཆོས་མཉམ་པ་ཉིད་གཞན་བསྟན་པ་
སླ་བར་དགོངས་ཏེ། སློབ་དཔོན་གྱིས་དབུ་མའི་བསྟན་བཅོས་ཀྱི་དང་པོར་བདག་ལས་མ་
ཡིན་གཞན་ལས་མིན། །གཉིས་ལས་མ་ཡིན་རྒྱུ་མེད་མིན། །དངོས་པོ་གང་དག་གང་ན་ཡང་།།
སྐྱེ་བ་ནམ་ཡང་ཡོད་མ་ཡིན། །ཞེས་ཉེ་བར་བཀོད་པ་ཡིན་ནོ། །ཞེས་གསུངས་ཤིང་། འཇུག་
པའི་རྩ་བ་ལས་ཀྱང་། དེ་ཉིད་དེ་ལས་འབྱུང་མིན་གཞན་དག་ལས་ལྟ་ག་ལ་ཞིག །གཉིས་ཀ་
ལས་ཀྱང་མ་ཡིན་རྒྱུ་མེད་པར་ནི་ག་ལ་ཡོད། །ཅེས་གསུངས། ལུང་འདི་དག་གིས་མཐའ་
བཞི་ལས་མི་སྐྱེ་བ་རྟགས་སུ་བཀོད་ནས་དངོས་པོ་རྣམས་རང་བཞིན་གྱིས་སྐྱེ་མེད་དུ་དངོས་སུ་
གྲུབ་པ་མིན་གྱི། འདིར་དངོས་སུ་མཐའ་བཞི་ལས་སྐྱེ་བ་མེད་པའི་དམ་བཅའ་ཙམ་ཞིག་
1
.
- 2 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་ལ་དམ་པའི་དོན་ཡང་བསྒྲུབ་ཆོས་གཞན་མི་འཕེན་པའི་མེད་དགག་ཁོ་ན་ཡིན་ཏེ། ཕྱི་
ནང་གི་དངོས་པོ་གང་དག་ཡུལ་དུས་གྲུབ་མཐའ་གང་ནའང་བདག་དང་གཞན་དང་གཉིས་ཀ་
དང་རྒྱུ་མེད་ལས་སྐྱེ་བ་ནམ་ཡང་མེད་ཅེས་བསྟན་པའི་ཕྱིར་རོ། །དམ་བཅའ་བཞི་ཁོ་ན་བྱེད་
པའི་དོན་ཡང་། རང་བཞིན་གྱིས་སྐྱེ་བ་ལ་མཐའ་བཞིའི་སྐྱེ་བ་གང་རུང་གིས་ཁྱབ་པའི་རྒྱུ་
མཚན་གྱིས་ཏེ། རང་བཞིན་གྱིས་སྐྱེ་བ་ལ་རྒྱུ་ཡོད་མེད་གཉིས་སུ་ངེས་ཤིང་། རྒྱུ་ཡོད་པ་ལ་རྒྱུ་
འབྲས་གཉིས་རང་བཞིན་གཅིག་པའི་བདག་སྐྱེ་དང་། རང་བཞིན་ཐ་དད་པའི་གཞན་སྐྱེ་སྟེ་
བདག་གཞན་རེ་རེ་བ་ལས་སྐྱེ་བ་གཉིས་དང་། བདག་གཞན་གཉིས་ཀ་ཚོགས་པ་ལས་སྐྱེ་བ་
དང་གསུམ་དུ་ཁ་ཚོན་ཆོད་པའི་ཕྱིར་རོ། །དེ་ལྟའི་དམ་བཅའ་གཞི་གྲུབ་ན་རང་བཞིན་གྱིས་སྐྱེ་
བ་མེད་པའང་ཤུགས་ཀྱིས་འགྲུབ་བོ། །འོ་ན་དམ་བཅའ་འདི་རྣམས་མ་ཡིན་དགག་ཏུ་ཐལ་ལོ་
སྙམ་ན། སྐྱོན་མེད་དེ། མ་ཡིན་དགག་ལ་བསྒྲུབ་ཆོས་གཞན་འཕེན་པའམ་ སྒྲུབ་པ་ཞིག་
དགོས་སོ། །དམ་བཅའ་འདི་དག་མེད་དགག་ཡིན་པའང་། ཚིག་གསལ་ལས། མེད་ པར་
དགག་པ་བརྗོད་པར་འདོད་པའི་ཕྱིར། དངོས་པོ་མེད་པའི་དོན་ནི་རང་བཞིན་མེད་པའི་དོན་
ཡིན་ནོ། །ཞེས་གསུངས་ལ། ལེགས་ལྡན་གྱིས་ཀྱང་མེད་དགག་ཡིན་པར་མང་དུ་གསུངས་
སོ༑ ༑སྤྱིར་དགག་པ་ནི། རང་ཞེས་བརྗོད་པའི་སྒྲས་དགག་བྱ་དངོས་སུ་བཅད་མ་བཅད་གང་
ཡིན་ཀྱང་། བློ་དོན་མཐུན་ལ་རང་གི་རྣམ་པ་ཤར་བའི་ཚེ་དགག་པའི་རྣམ་པ་ཅན་དུ་འཆར་བ་
ཞིག་ལ་བྱའོ། །དེ་ལ་གཉིས་ལས། མེད་དགག་ནི། རང་གི་དགག་བྱ་བཀག་ཤུལ་དུ་ཆོས་
གཞན་མི་འཕེན་པའི་དགག་པ་སྟེ། དཔེར་ན་བྲམ་ཟེས་ཆང་འཐུང་རུང་མི་རུང་དྲིས་པ་ན་མི་
བཏུང་ངོ༌། །ཞེས་པ་ལྟ་བུའོ། །མ་ཡིན་དགག་ནི། རང་གི་དགག་བྱ་བཀག་ཤུལ་དུ་ཆོས་
གཞན་འཕེན་པའི་དགག་པའོ། །ཆོས་གཞན་འཕེན་ཚུལ་ལ། དངོས་སུ་འཕེན་པ། ཤུགས་ལ་
འཕེན་པ། དངོས་ཤུགས་གཉིས་ཀ་ལ་འཕེན་པ། སྐབས་ཐོབ་ཀྱིས་འཕེན་པ་དང་བཞི་ལས།
- 2 2 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
བདག་མེད་པ་ཡོད་ཅེས་པ་ལྟ་བུ་དང་པོ་དང་། མཆོད་སྦྱིན་ཚོན་པོ་ཉིན་པར་ཟས་མི་ཟ་བ་ཞེས་
པ་ལྟ་བུ་གཉིས་པ་དང་། མཆོད་སྦྱིན་ཚོན་པོ་ཉིན་པར་ཟས་མི་ཟ་བ་རིད་པ་མིན་པ་ཡོད་ཅེས་
པ་ལྟ་བུ་གསུམ་པ་དང་། སྐྱེ་བུ་གཅིག་རྒྱལ་རིགས་དང་བྲམ་ཟེའི་རིགས་གང་རུང་དུ་ངེས་ཤིང་
ཁྱད་པར་མ་ངེས་པའི་སྐབས་སུ། བྲམ་ཟེ་མ་ཡིན་ཞེས་པ་ལྟ་བུ་བཞི་པ་ཡིན་པའི་ཕྱིར་རོ། །
གཉིས་པ་དེ་རིགས་པས་སྒྲུབ་པ་ལ་བཞི་ལས། དང་པོ་བདག་སྐྱེ་འགོག་པ་ལ།
སྔར་བཤད་པ་ལྟར་གྲངས་ཅན་པ་དག་གིས་བདག་ལས་སྐྱེ་བར་འདོད་དོ། །འདོད་ཚུལ་ཡང་།
མྱུ་གུ་སོགས་སྐྱེ་ལྡན་གྱི་དངོས་པོ་ཐམས་ཅད་རང་རྒྱུའི་དུས་ན་ཡོད་དེ། དེ་དག་རང་རྒྱུའི་དུས་
སུ་རྒྱུའི་རང་བཞིན་དུ་ཡོད་པའི་ཕྱིར། དཔེར་ན་རྫ་བུམ་དེ་རྒྱུ་འཇིམ་པའི་དུས་སུ་འཇིམ་པའི་
རང་བཞིན་དུ་གནས་ལ་མྱུ་གུ་དེ་རྒྱུ་ས་བོན་གྱི་དུས་སུ་ས་བོན་གྱི་རང་བཞིན་དུ་གནས་པ་
བཞིན་ནོ་ཞེས་འདོད། གལ་ཏེ་རང་རྒྱུའི་དུས་ན་མེད་པ་ཞིག་གསར་དུ་སྐྱེ་ན་རི་བོང་གི་རྭ་ཡང་
སྐྱེ་བར་ཐལ་ལོ་ཞེས་ཟེར། བདག་ལས་སྐྱེ་ཞེས་པའི་དོན་ཡང་། འདི་བས་ས་སྨྱུག་གཉིས་རང་
བཞིན་གཅིག་ཏུ་ཁས་བླངས་པས་ས་བོན་གྱི་རང་བཞིན་ལས་མྱུ་གུ་སྐྱེ་བ་ན། ས་བོན་གྱི་རང་
བཞིན་ཡང་མྱུ་གུའི་རང་བཞིན་ཡིན་པས་མྱུ་གུ་རང་གི་རང་བཞིན་ལས་སྐྱེ་བའི་དོན་དུ་སོང་
བས་དེ་བདག་སྐྱེའི་དོན་ཡིན་གྱི། མྱུ་གུ་ལས་མྱུ་གུ་སྐྱེ་བ་ལྟ་བུ་བདག་སྐྱེའི་དོན་མིན་ཏེ། འདི་
བས་ས་སྨྱུག་གཉིས་ཕན་ཚུན་ཐ་དད་པ་ཁོ་ནར་འདོད་ཅིང་མྱུ་གུ་ས་བོན་ལས་སྐྱེ་བར་འདོད་
པའི་ཕྱིར་རོ། །རྒྱུ་རྐྱེན་འབྲས་བུ་ཐམས་ཅད་ལ་ཁྱབ་ཅིང་རྗེས་སུ་འགྲོ་བའི་གཙོ་བོའམ།
སྤྱིའམ་རང་བཞིན་གཅིག་ཁོ་ན་ཡིན་པ་ཞིག་མེད་ན་རྒྱུ་རྐྱེན་དུ་མ་ལ་འབྲས་བུ་ཐུན་མོང་བ་
གཅིག་དམིགས་པ་སོགས་ཀྱི་རྒྱུ་འབྲས་ཀྱི་འབྲེལ་བ་མི་འཐད་པར་གོའོ། །རང་བཞིན་གཅིག་
ཚུལ་ཡང་། རྒྱུ་རྐྱེན་འབྲས་བུ་ཐམས་ཅད་ཀྱི་རང་བཞིན་ཕར་ཡིན་ཚུར་ཡིན་དུ་འདོད་པ་ཡིན་
ནོ༑ ༑གྲངས་ཅན་པ་ཁ་ཅིག་སྤྱིའམ་གཙོ་བོ་ལས་སྐྱེ་བར་མི་འདོད་ཀྱང་། རྒྱུ་དུས་ན་ཡོད་པ་
- 2
2
5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྐྱེན་གྱིས་གསལ་བར་ནི་འདོད་དོ། །དེས་ན་ས་བོན་གྱི་དུས་ན་ཡོད་པའི་མྱུ་གུ་མི་གསལ་བ་དེ་
སྐྱེ་རྒྱུར་བྱས་ནས་རྒྱུ་ས་བོན་དང་རྐྱེན་ཆུ་ལུད་སོགས་ཀྱིས་གསལ་བར་བྱས་ནས་མྱུ་གུ་གསལ་
བའི་ངོ་བོར་སྐྱེ་བར་འདོད། དེ་འགོག་པ་ནི། སྤྱིར་མེད་པ་མི་སྐྱེ་བར་ཡོད་པ་གཅིག་སྐྱེ་དགོས་
ལ༑ དེའང་རང་སྐྱེ་བའི་སྔ་རོལ་དུ་མེད་པ་ཞིག་རང་གི་བདག་ཉིད་དམ་ངོ་བོ་ཐོབ་པའི་ཕྱིར་དུ་
སྐྱེ་བ་ཡིན་པར་ནི་རང་སྡེ་དག་འདོད་ཀྱི། གྲངས་ཅན་ལྟར་བདག་ཉིད་ལས་སྐྱེ་བ་དང་། སླར་
ཡང་སྐྱེ་བ་ནི་སུས་ཀྱང་མི་འདོད་དོ། །དེའི་ཕྱིར་གྲངས་ཅན་གྱིས་འདོད་ཚུལ་དེ་མི་འཐད་དེ།
བུདྡྷ་པཱ་ལི་ཏ་ལས། དངོས་པོ་རྣམས་བདག་གི་བདག་ཉིད་ལས་སྐྱེ་བ་མེད་དེ། དེ་དག་གི་སྐྱེ་
བ་དོན་མེད་པ་ཉིད་དུ་འགྱུར་བའི་ཕྱིར་དང་། ཤིན་ཏུ་ཐལ་བར་འགྱུར་བའི་ཕྱིར་རོ། །དངོས་
པོ་བདག་གི་བདག་ཉིད་དུ་ཡོད་པ་རྣམས་ལ་ནི་ཡང་སྐྱེ་བ་ལ་དགོས་པ་མེད་དོ། །ཅི་སྟེ་ཡོད་
ཀྱང་སྐྱེ་ན་ནམ་ ཡང་མི་སྐྱེ་བར་མི་འགྱུར་རོ། །ཞེས་གསུངས། དོན་ནི། རྒྱུའི་དུས་སུ་མི་
གསལ་བའི་ཚུལ་ གྱིས་ ཡོད་ པར་འདོད་པའི་མྱུ་གུ་ཆོས་ཅན། སླར་ཡང་སྐྱེ་བ་དོན་མེད་
པར་ཐལ། རང་གི་བདག་ཉིད་དུ་གྲུབ་ཟིན་པའི་ཕྱིར། དེ་ལ་མ་ཁྱབ་ཟེར་ན། དེ་འདྲའི་མྱུ་གུ་
ཆོས་ཅན། ཁྱོད་ཀྱི་སྐྱེ་བ་ལ་ཐུག་པ་མེད་པར་ཐལ། རང་གི་བདག་ཉིད་གྲུབ་ཟིན་ཀྱང་སླར་
ཡང་སྐྱེ་བ་ལ་དོན་མེད་པའི་ཕྱིར། ཞེས་སླར་ཡང་སྐྱེ་བ་དོན་མེད་དུ་ཐལ་བ་དང་། སླར་ཡང་སྐྱེ་
བ་ཐུག་མེད་དུ་ཐལ་བའི་འགལ་བརྗོད་ཀྱི་ཐལ་བ་སྔ་ཕྱི་གཉིས་ཀྱི་སྒོ་ནས་གྲངས་ཅན་གྱིས་
བདག་སྐྱེ་འདོད་ པ་ལ་ གནོད་ བྱེད་ སྟོན་ པར་མཛད་དོ། །གྲངས་ཅན་པས། ཡོད་ཀྱང་མི་
གསལ་བ་གསལ་བར་སྐྱེ་བར་འདོད་པས་ཐལ་འགྱུར་སྔ་མར་མ་ཁྱབ་ཟེར་ལ། གསལ་ཟིན་
སྐྱེ་མི་དགོས་པས་ཐལ་འགྱུར་ཕྱི་མར་མ་ཁྱབ་ཟེར་ཡང་། གཉིས་ཀ་ལ་ལན་རྣམ་དག་མི་
ཐེབས་པར་གསུངས་ཏེ། གསལ་བ་སྔ་ནས་ཡོད་ན་དེར་སྐྱེ་མི་དགོས་ལ། སྔ་ནས་ཡོད་ཀྱང་
སྐྱེ་ན་ཐུག་མེད་སོ་ན་གནས་ཤིང་། གསལ་བ་སྔར་མངོན་རྒྱུ་ལ་སྔར་ཡོད་ཁོ་ན་སྐྱེ་བར་འདོད་
，
- 2 2 ( -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
པ་ཉམས་སོ་ཞེས་རྩ་ཤེའི་ཊིཀ་ཆེན་ལས་སོ། །འདིས་ནི་མྱུ་གུའི་རང་བཞིན་ནམ་ངོ་བོ་ས་བོན་
གྱི་དུས་སུ་ཡོད་ན་དེ་མ་ཡིན་པའི་མྱུ་གུའི་གསལ་བ་ཉིད་ཀྱང་མི་སྲིད་པས་རྒྱུའི་དུས་ན་མྱུ་གུ་
ཁོ་རང་ཡོད་དགོས་ལ། ཡོད་ཀྱང་དེས་མི་ཆོག་པར་སླར་ཡང་སྐྱེ་དགོས་ན་དོན་མེད་དང་ཐུག་
མེད་དུ་ཐལ་ཞེས་འགལ་བ་བརྗོད་དོ། །དེ་བཞིན་དུ་འཇུག་པ་ལས་ཀྱང་། དེ་ནི་དེ་ལས་
འབྱུང་ན་ཡོན་ཏན་འགའ་ཡང་ཡོད་མ་ཡིན། །སྐྱེས་པར་གྱུར་པ་སླར་ཡང་སྐྱེ་བར་རིགས་
པའང་མ་ཡིན་ཏེ། །སྐྱེས་ཟིན་སླར་ཡང་སྐྱེ་བར་ཡོངས་སུ་རྟོག་པར་འགྱུར་ན་ནི། །མྱུ་གུ་ལ་
སོགས་རྣམས་ཀྱི་སྐྱེ་བ་འདིར་རྙེད་མི་འགྱུར་ཞིང་། །ས་བོན་སྲིད་མཐར་ཐུག་པར་རབ་ཏུ་སྐྱེ་
བ་ཉིད་དུ་འགྱུར། །ཞེས་རང་དང་ངོ་བོ་གཅིག་པའི་རྒྱུ་ལས་སྐྱེ་བ་འགོག་པའི་རིགས་པ་བསྟན་
ལ༑ དོན་ནི། རྐང་པ་དང་པོས་མྱུ་གུ་དེ་རྒྱུའི་དུས་སུ་ངོ་བོ་རྫོགས་པར་གྲུབ་ཟིན་ན་སླར་ཡང་
སྐྱེ་བ་ལ་དགོས་པའམ་ཡོན་ཏན་འགའ་ཡང་མེད་དེ། སྐྱེ་བ་ནི་རང་གི་ངོ་བོའམ་བདག་ཉིད་
ཐོབ་པའི་དོན་དུ་ཡིན་པས་སོ་ཞེས་སྔར་ལྟར་སླར་ཡང་སྐྱེ་བ་དོན་མེད་དུ་ཐལ་བ་འཕངས་
པའོ། །ལྷག་མ་རྐང་པ་བཞིས། སྐྱེ་ཟིན་སླར་ཡང་ལྡབས་ནས་སྐྱེ་བ་ནི་རིགས་པ་མ་ཡིན་པ་
ཉིད་དོ། །ཅི་སྟེ་ན་གལ་ཏེ་སྐྱེ་ཟིན་ཀྱི་ས་བོན་ལྟ་བུ་སླར་ཡང་ལྡབས་ནས་སྐྱེ་དགོས་ན། མྱུ་གུ་
དང་སྡོང་བུ་སོགས་འབྲས་བུའི་རིགས་འདྲ་རྣམས་སྐྱེ་བའི་སྐབས་མི་རྙེད་ཅིང་། རྒྱུ་ས་བོན་གྱི་
རིགས་འདྲ་སྲིད་མཐའི་བར་དུ་བར་མ་ཆད་དུ་སྐྱེ་བར་ཐལ་ལོ་ཞེས་སླར་ཡང་སྐྱེ་བ་རིགས་པ་
དང་འགལ་བར་བསྟན་ཏོ། །སྤྱིར་ཡོད་པ་དང་སྐྱེ་བ་གཉིས་མི་འགལ་ཡང་། ཡོད་པ་དང་སླར་
ཡང་སྐྱེ་བ་གཉིས་འགལ་ལ། དེ་བཞིན་དུ་ཡོད་པ་དང་སྐྱེ་བ་ཐུག་བཅས་གཉིས་མི་འགལ་
ཡང་ཡོད་པ་དང་སླར་ཡང་སྐྱེ་བ་ཐུག་བཅས་གཉིས་འགལ་བ་བརྗོད་པ་སྟེ་དེ་ནི་སྔར་དྲངས་
པའི་བུདྡྷ་པཱ་ལི་ཏ་དང་འཇུག་པའི་ལུང་གི་ཡང་སྒྲ་སྔ་ཕྱིས་གསལ་བར་བསྟན་ཏོ། །བུདྡྷ་པཱ་ལི་
ཏའི་ལུང་དེ་ལ་མདོར་བསྟན་རྒྱས་བཤད་གཉིས་ཡོད་པ་སྦྱོར་ཚུལ་ཤེས་པ་གལ་ཆེ་ཞིང་མདོར་
- 2 2 ༼ -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་སྐབས་སུ་ཡང་སྒྲ་མེད་ཀྱང་རྒྱས་བཤད་སྐབས་ཡོད་པ་མདོར་བསྟན་ལའང་སྦྱར་
དགོས་སོ། །གཞན་ཡང་། འཇུག་པ་ལས་རྒྱུ་འབྲས་བདག་ཉིད་གཅིག་པ་ལ་ས་སྨྱུག་གཉིས་
ལ་དབྱིབས་ཁ་དོག་རོ་ནུས་སོགས་ཐ་དད་མེད་པར་ཐལ་བ་དང་། གནས་སྐབས་སྔ་མ་སྤངས་
ན་ས་སྨྱུག་གཉིས་རང་བཞིན་གཅིག་པ་ཉམས་པར་ཐལ་བ་དང་། ས་སྨྱུག་གི་གནས་སྐབས་
གཉིས་ཀྱི་རེ་རེར་གཉིས་ཀ་བཟུང་དུ་ཡོད་མེད་མཚུངས་པར་ཐལ་བ་དང༌། ས་སྨྱུག་གཉིས་
རང་བཞིན་གཅིག་པ་ལ་འཇིག་རྟེན་གྲགས་པར་གནོད་པར་ཐལ་བའི་རིགས་པ་རྣམས་ཀྱིས་
འགོག་པར་མཛད་དོ། །རྩ་ཤེར་ལས་ནི། རྒྱུ་དང་འབྲས་བུ་གཅིག་ཉིད་ན། །སྐྱེད་དང་བསྐྱེད་
པ་གཅིག་ཏུ་འགྱུར་། །ཞེས་རྒྱུ་འབྲས་རང་བཞིན་གཅིག་ན་སྐྱེད་བྱེད་ཀྱི་ཕ་དང་བསྐྱེད་བྱའི་བུ་
སོགས་ཀྱི་རྒྱུ་འབྲས་གཉིས་གཅིག་ཏུ་འགྱུར་བའི་སྐྱོན་དང་། ཡང་། གལ་ཏེ་ཤིང་དེ་མེ་ཡིན་
ན༑ ༑བྱེད་པ་པོ་དང་ལས་གཅིག་འགྱུར། །ཞེས་གང་ཞིག་བསྲེག་པར་བྱ་བའི་ལས་ཤིང་དང་།
གང་གིས་སྲེག་པར་བྱེད་པའི་བྱེད་པ་པོ་མེ་སོགས་ཀྱི་བྱ་བྱེད་ཐམས་ཅད་གཅིག་ཏུ་འགྱུར་བའི་
སྐྱོན་དང་གཉིས་ཡོད་པར་གསུངས་ལ། དོན་དེ་ཉིད་འཇུག་པ་ལས། བདག་ལས་སྐྱེ་བར་
འདོད་ན་བསྐྱེད་པར་བྱ་དང་སྐྱེད་བྱེད་དང་། །ལས་དང་བྱེད་པ་པོ་ཡང་གཅིག་ཉིད་འགྱུར་ན།
ཞེས་སོགས་གསུངས། དེ་ལྟར་བདག་སྐྱེ་བཀག་པ་དེ་བདེན་པ་གཉིས་ཆར་དུ་བཀག་པ་ཡིན་
པས་དེ་འགོག་པ་ལ་དོན་དམ་གྱི་ཁྱད་པར་སྦྱར་མི་དགོས་པའི་ཕྱིར། བདག་ལས་མ་ཡིན།
ཞེས་བདག་སྐྱེ་སྤྱིར་འགོག་པར་མཛད་དོ། །འཇུག་པ་ལས། དེ་ཕྱིར་དངོས་པོ་བདག་ལས་
འབྱུང་ཞེས་རབ་ཏུ་བརྟགས་པ་འདི། །དེ་ཉིད་དང་ནི་འཇིག་རྟེན་དུ་ཡང་རིགས་པ་མ་ཡིན་ནོ།།
ཞེས་སོ། །
གཉིས་པ་གཞན་སྐྱེ་འགོག་པ་ལ། གཞན་སྐྱེ་འདོད་མཁན་ནི། བྱེ་བྲག་པ་སོགས་
གཞན་སྡེ་ཕལ་ཆེར་དང་། རང་རྒྱུད་པ་མན་ཆད་ཀྱི་རང་སྡེ་བཅས་ཡིན་ལ། དེ་དག་གིས།
- 2 2 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡ །
གཞན་སྐྱེ་ཡོད་དེ་འཇིག་རྟེན་མངོན་སུམ་གྱིས་གྲུབ་པའི་ཕྱིར་ཟེར། དེ་ཡང་དངོས་སྨྲ་བས་
དོན་དམ་པའི་གཞན་སྐྱེ་དང༌། རང་རྒྱུད་པས་ཐ་སྙད་དུ་རང་གི་མཚན་ཉིད་ཀྱིས་གྲུབ་པའི་
གཞན་སྐྱེ་འདོད་དོ། །དེ་ལ་དངོས་སྨྲ་བ་དག་ན་རེ། བདག་སྐྱེ་ནི་དོན་མེད་པས་མི་རིགས་ཤིང་།
དེ་མེད་པས་གཉིས་ཀ་ལས་སྐྱེ་བའང་མི་འཐད་ལ། རྒྱུ་མེད་ནི་གཅིག་ཏུ་ཐ་ཆད་པས་དེ་དག་
དགག་པར་རིགས་ན། གཞན་སྐྱེ་འགོག་པ་ནི་མི་རིགས་ཏེ། གསུང་རབ་ལས་སྐྱེ་ལས་ཀྱི་
དངོས་པོ་རྣམས་རང་གི་མཚན་ཉིད་ཀྱིས་གཞན་དུ་གྱུར་པའི་རྐྱེན་བཞི་ལས་སྐྱེ་བར་གསུངས་
པས། གཞན་སྐྱེ་བཀག་ན་ལུང་རིགས་དང་འགལ་ལོ་ཞེས་ཟེར། དེ་ལྟར་ཡང་། རྩ་ཤེར་ལས་
ལུང་དང་འགལ་བའི་རྩོད་པ་དགོད་པའི་སྐབས་སུ། རྐྱེན་རྣམས་བཞི་སྟེ་རྒྱུ་དང་ནི། །དམིགས་
པ་དང་ནི་དེ་མ་ཐག །བདག་པོ་ཡང་ནི་དེ་བཞིན་ཏེ། །རྐྱེན་ལྔ་པ་ནི་ཡོད་མ་ཡིན། །ཞེས་
གསུངས་ཤིང༌། རྐྱེན་སོ་སོའི་ངོས་འཛིན་ལ། མཛོད་ནས་བཤད་པ་དང༌། དེ་ལས་གཞན་
པའི་སྡེ་པ་ཁ་ཅིག་གི་ལུགས་དང༌། དབང་ཕྱུག་སོགས་རྐྱེན་མ་ཡིན་པས་རྐྱེན་ལྔ་པ་མེད་ཅིང་
རྐྱེན་བཞིར་འདུ་བར་ཕྱོགས་སྔ་མས་འདོད་པ་མཛོད་ལས་བཤད་པ་དང་འདྲ་ཚུལ་བཅས་རྩ་
འཇུག་གི་ཊཱིཀ་ཆེན་གཉིས་སུ་རྒྱས་པར་གསུངས་སོ། །དེ་ལས་གཞན་སྐྱེ་ཞེས་པའི་གཞན་ནི་
རྒྱུ་འབྲས་གཉིས་ཐ་སྙད་དུ་གཞན་ཡིན་པ་ཙམ་མིན་གྱི། རང་གི་མཚན་ཉིད་ཀྱིས་གྲུབ་པའི་རྒྱུ་
གཞན་ལས་རང་མཚན་གྱིས་གྲུབ་པའི་འབྲས་བུ་གཞན་སྐྱེ་བ་ལ་བྱ་དགོས་པ་ནི། སྔར་དྲངས་
པའི་འཇུག་པ་རང་འགྲེལ་གྱི་ལུང་དེར། དེ་དག་གི་རང་བཞིན་ནི་གདོན་མི་ཟ་བར་གཞན་
ལས་སྐྱེ་བར་འགྱུར་རོ་ཞེས་ཕྱོགས་སྔའི་འདོད་པ་འགོད་པའི་སྐབས་སུ་བཤད་པས་གྲུབ་བོ།།
དེ་ལྟའི་གཞན་སྐྱེ་འགོག་པ་ལ། བུདྡྷ་པཱ་ལི་ཏ་ལས། དངོས་པོ་རྣམས་གཞན་ལས་ཀྱང་སྐྱེ་བ་
མེད་དེ། ཅིའི་ཕྱིར་ཞེ་ན། ཐམས་ཅད་ལས་ཐམས་ཅད་སྐྱེ་བར་ཐལ་བར་འགྱུར་བའི་ཕྱིར་རོ།།
ཞེས་གསུངས། འཇུག་པ་ལས་ཀྱང༌། གཞན་ལ་བརྟེན་ནས་གལ་ཏེ་གཞན་ཞིག་འབྱུང་བར་
- 2
2
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྱུར་ན་ནི། །འོ་ན་ཅེ་ལྕེ་ལས་ཀྱང་མུན་པ་འཐུག་པོ་འབྱུང་འགྱུར་ཞིང་། །ཐམས་ཅད་ལས་
ཀྱང་ཐམས་ཅད་སྐྱེ་བར་འགྱུར་ཏེ་གང་གི་ཕྱིར། །སྐྱེད་པར་བྱེད་པ་མ་ཡིན་མ་ལུས་ལ་ཡང་
གཞན་ཉིད་མཚུངས། །ཞེས་གསུངས། དོན་ནི། དངོས་པོ་རྣམས་བདག་ལས་མི་སྐྱེ་བར་མ་
ཟད་གཞན་ལས་ཀྱང་སྐྱེ་བ་མེད་དེ། རྒྱུ་མཚན་ཅིའི་ཕྱིར་ན། གཞན་སྐྱེའི་གཞན་ནི། རྒྱུ་འབྲས་
གཉིས་རང་གི་མཚན་ཉིད་ཀྱིས་གྲུབ་པའི་གཞན་ཡིན་པ་ལ་བྱ་དགོས་ལ། དེ་ཡིན་ཕྱིར་གཞན་
ཡིན་པ་དེ་ཁོ་རང་གི་གནས་ལུགས་ཡིན་དགོས། དེ་ཡིན་ན་ཕན་ཚུན་འབྲེལ་བ་གཏན་ནས་
མེད་པའི་ལྟོས་མེད་ཀྱི་གཞན་ཡིན་དགོས་ལ། དེ་འདྲའི་འབྲས་བུ་ཞིག་རང་གི་རྒྱུ་ལ་སྐྱེ་ན།
རྒྱུ་མིན་པ་ཐམས་ཅད་ལས་ཀྱང་སྐྱེ་བ་དང་། དེ་འདྲའི་རྒྱུ་ཞིག་གིས་རང་གི་འབྲས་བུ་སྐྱེས་ན་
རང་གི་འབྲས་བུ་མིན་པའི་འབྲས་བུའི་དངོས་པོ་ཐམས་ཅད་སྐྱེས་པར་ཐལ་ལོ་ཞེས་ཧ་ཅང་
ཐལ་བ་འཇུག་པར་བསྟན་ཏོ། །དེའང་སཱ་ལུའི་ས་བོན་རང་འབྲས་སཱ་ལུའི་མྱུ་གུ་ལས་རང་
མཚན་གྱིས་གཞན་ཡིན་པར་བཞིན་དུ། མེ་དང་སོལ་བ་སོགས་ཀྱང་སཱ་ལུའི་མྱུ་གུ་ལས་རང་
མཚན་གྱིས་གཞན་ཡིན་པ་མཚུངས་པར་ཕྱོགས་སྔ་མས་འདོད་དགོས་ལ། དེ་ལྟ་ན་སེལ་བྱེད་
མེ་ལྕེ་འབར་བ་ལས་ཀྱང་། བསལ་བྱ་མུན་པ་འཐུག་པོ་འབྱུང་བ་དང་། རྒྱུ་ཡིན་མིན་ཐམས་
ཅད་ལས་འབྲས་བུ་ཡིན་མིན་ཐམས་ཅད་འབྱུང་བར་ཐལ་ཏེ། དེ་དག་ལ་རང་གི་མཚན་ཉིད་
ཀྱིས་གྲུབ་པའི་གཞན་ཉིད་མཚུངས་པར་ཡོད་པའི་ཕྱིར། ཞེས་པའོ། །དེ་དག་ནི་རྩ་ཤེར་ལས།
རྒྱུ་དང་འབྲས་བུ་གཞན་ཉིད་ན། །རྒྱུ་དང་རྒྱུ་མིན་མཚུངས་པར་འགྱུར། །ཞེས་གཞན་སྐྱེ་ལ་ཧ་
ཅང་ཐལ་བ་འཇུག་པར་གསུངས་པའི་རིགས་པ་དབུ་མ་འཇུག་པར་སྤྲོས་ཏེ་བཤད་པའོ། །དེ་
ལྟར་བཀག་པ་ན། ཕྱོགས་སྔ་མས་དེའི་སྐྱོན་སྤོང་ཚུལ་ནི། འཇུག་པ་ལས། རབ་ཏུ་བྱ་བར་
ནུས་པ་དེ་ཕྱིར་འབྲས་བུར་དེས་བརྗོད་ཅིང་། །ཞེས་སོགས་གསུངས། དེའི་དོན་བསྡུ་ན། རྒྱུ་
འབྲས་གཉིས་རང་མཚན་གྱིས་གཞན་ཡིན་ནའང་། རྒྱུ་འབྲས་ཀྱི་ངེས་པ་སོ་སོར་མཐོང་བའི་
- 2 3 () -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
ཕྱིར་རྒྱུ་ཡིན་མིན་ཐམས་ཅད་ལས་འབྲས་བུ་ཡིན་མིན་ཐམས་ཅད་སྐྱེ་མི་དགོས་ཏེ། དངོས་པོ་
གང་ཞིག་རྒྱུས་བྱ་བར་ནུས་པ་དེ་དེའི་འབྲས་བུ་དང་། དངོས་པོ་གང་ཞིག་འབྲས་བུ་སྐྱེ་ནུས་པ་
དེ་དེའི་རྒྱུར་ངེས་པའི་ཕྱིར་གཞན་ཁྱད་པར་བ་ཁོ་ནས་རྒྱུ་འབྲས་སུ་འཇོག་སྟེ། དཔེར་ན་
ནས་ཀྱི་ས་བོན་དེ་རང་དང་རྒྱུད་གཅིག་པའི་ནས་ཀྱི་མྱུ་གུའི་རྒྱུ་ཡིན་གྱིས། སཱ་ལུའི་མྱུ་གུའི་རྒྱུ་
མིན་པ་ལྟར་རོ། །ཞེས་པའོ། །དེའི་ལན་ནི། ཡང་དེ་ལས། ཇི་ལྟར་ནས་དང་གེ་སར་དང་ནི་
ཀེང་ཤུ་ཀ་ལ་སོགས། །ཞེས་སོགས་གསུངས། དེའི་དོན་བསྡུ་ན། ཇི་ལྟར་ནས་དང་པད་མའི་
གེ་སར་སོགས་ནི་སཱ་ལུའི་མྱུ་གུའི་རྒྱུ་མིན་པ་བཞིན་དུ་སཱ་ལུའི་ས་བོན་དེའང་སཱ་ལུའི་མྱུ་གུའི་རྒྱུ་
མིན་ཏེ། རང་མཚན་གྱིས་གཞན་ཡིན་པའི་ཕྱིར། ཞེས་པའོ། །འདིས་རང་མཚན་གྱིས་གཞན་
ཡིན་པ་ལ་རྒྱུད་གཅིག་པ་སོགས་ཀྱང་མི་རུང་བར་བསྟན་ཏོ། །གཞན་ཡང་གང་སྐྱེ་ནི་རྒྱུ་
འབྲས་གཉིས་རང་བཞིན་གྱིས་གཞན་ཡིན་པ་དང་། རང་བཞིན་གྱིས་སྐྱེ་བ་གཉིས་ཚོགས་པ་
ཡིན་ལ། དེའི་ཡ་གྱལ་རེ་རེ་བཀག་པའི་སྒོ་ནས་ཚོགས་པ་གཞན་སྐྱེ་འགོག་ཚུལ། དབུ་མ་
འཇུག་པ་ལས་གཞན་སྐྱེ་བྱེ་བྲག་ཏུ་འགོག་པའི་སྐབས་སུ། རྒྱུ་འབྲས་སྔ་ཕྱི་བ་ལ་གཞན་སྐྱེ་
དགག་པའི་རིགས་པ་དང༌། རྒྱུ་འབྲས་དུས་མཉམ་པ་ལ་གཞན་སྐྱེ་དགག་པའི་རིགས་པ་
གཉིས་བསྟན་ལ། རིགས་པ་སྔ་མས་རྒྱུ་འབྲས་ལ་སྐྱེ་བ་སྲིད་ཀྱང་རང་བཞིན་གྱིས་གཞན་
ཡིན་པ་མི་སྲིད་ལ་དེའི་ཕྱིར་གཞན་སྐྱེ་མི་སྲིད་པ་དང་། རིགས་པ་ཕྱི་མས་རྒྱུ་འབྲས་སུ་འདོད་
པ་ལ་གཞན་ཉིད་ཡོད་ཀྱང་རང་བཞིན་གྱིས་སྐྱེ་བ་མི་སྲིད་ལ་དེའི་ཕྱིར་གཞན་སྐྱེ་མི་སྲིད་ཅེས་
བསྟན་ནས་གཞན་སྐྱེ་བཀག་ལ། གཞན་ཡང་འབྲས་བུ་ལ་མུ་བཞིར་དཔྱད་ནས་གཞན་སྐྱེ་
འགོག་ཚུལ་ཡང་བསྟན་ཏོ། །རང་རྒྱུད་པ་དག་གིས་ཀྱང་། དོན་དམ་པར་གཞན་སྐྱེ་འགོག་པ་
འདི་རིགས་མོད། འཇིག་རྟེན་ཐ་སྙད་དུ་གཞན་སྐྱེ་འགོག་པ་ནི་མི་རིགས་ཏེ། ཐ་སྙད་དུ་
དངོས་པོ་རྣམས་རང་ངོས་ནས་སྐྱེ་བ་མངོན་སུམ་གྱིས་མཐོང་བའི་ཕྱིར་དང་། སཱ་ལུ་ལྗང་པའི་
- 2 3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
མདོ་ལས་ཀྱང་སྲང་མདའི་མཐོ་དམའ་གྱི་བྱ་བ་གཅིག་ཅར་དུ་མཐོང་བ་དང་འདྲ་བར་རང་
ངོས་ནས་ས་བོན་འགག་པ་དང་མྱུ་གུ་སྐྱེ་བའི་བྱ་བ་དུས་གཅིག་པའི་གཞན་སྐྱེ་ཡོད་པར་
གསུངས་པའི་ཕྱིར་ཞེ་ན། མདོའི་དགོངས་པ་ནི། ཐ་སྙད་ཙམ་དུ་སྐྱེ་འགག་གི་བྱ་བ་གཅིག་
ཅར་དུ་བརྟེན་ནས་འབྱུང་བའི་སྒྱུ་མ་ལྟ་བུའི་སྐྱེ་བ་བསྟན་པ་ཡིན་གྱི་རང་མཚན་གྱིས་སྐྱེ་བ་
བསྟན་པ་མིན་ཏེ། མདོ་དེ་ལས། མིང་དང་གཟུགས་ཀྱི་མྱུ་གུ་འདི་ཡང་བདག་གིས་མ་བྱས།
གཞན་གྱིས་མ་བྱས། གཉིས་ཀས་མ་བྱས། དབང་ཕྱུག་གིས་མ་བྱས་ཞེས་སོགས་གསུངས་
པའི་ཕྱིར། དངོས་སྨྲ་བས་བདེན་གྲུབ་ཀྱི་གཞན་དང༌། སྐྱེ་འགག་གི་བྱ་བ་གཅིག་ཅར་དུ་ཡོད་
པ་སཱ་ལུ་ལྗང་པའི་མདོའི་དགོངས་པར་འཆད་པའང་འདིས་ཁེགས་སོ། །དེ་བཞིན་དུ་རྐྱེན་
བཞི་ལས་སྐྱེ་བར་གསུངས་པའི་མདོས་ཀྱང་ཐ་སྙད་ཙམ་དུ་དངོས་པོ་རྣམས་རྒྱུ་རྐྱེན་གཞན་
ལས་སྐྱེ་བར་བསྟན་པ་ཡིན་གྱི་གཞན་སྐྱེ་བསྟན་པ་མིན་ནོ། །ཐལ་འགྱུར་བ་རང་ལུགས་ལ་
གཞན་སྐྱེ་ཐ་སྙད་ཙམ་དུའང་མི་འདོད་པར་མ་ཟད་རྒྱུ་འབྲས་གཉིས་རང་གི་མཚན་ཉིད་ཀྱིས་
གྲུབ་པའི་གཞན་དུ་འཛིན་པའང་འཇིག་རྟེན་པའི་བློ་ལྷན་སྐྱེས་ལ་མེད་པར་བཞེད་དེ། འཇུག་
པ་ལས། གཞན་ལས་སྐྱེ་བ་འཇིག་རྟེན་ལས་ཀྱང་མེད། །ཅེས་སོ། །འདིས་གཞན་སྐྱེ་འཇིག་
རྟེན་མངོན་སུམ་གྱིས་གྲུབ་ཟེར་བའང་ཁེགས་སོ། ། །
གསུམ་པ་གཉིས་ཀ་ལས་སྐྱེ་བ་འགོག་པ་ནི། དེ་ལ་དབང་ཕྱུག་རྒྱུར་སྨྲ་བའི་གྲངས་
ཅན་པ་དག་གིས། མྱུ་གུ་རྒྱུ་ས་བོན་ལས་སྐྱེ་བ་དེའི་བདག་ཉིད་ཀྱི་སྐྱེ་བ་དང༌། རྐྱེན་ས་དང་།
ཆུ་ལུད་ལ་སོགས་པ་ལས་སྐྱེ་བ་དེ་དོན་གཞན་པའི་སྐྱེ་བར་སྨྲ་བ་དང༌། གཅེར་བུ་པས། རྗེ་
བུམ་ལྟ་བུ་རང་རྒྱུ་འཇིམ་པའི་བདག་ཉིད་ལས་སྐྱེ་བ་འཇིམ་པ་ལ་ལྟོས་ཏེ་བདག་སྐྱེ་དང་། རྫ་
མཁན་དང་འཁོར་ལོ་སོགས་ལ་ལྟོས་ཏེ་གཞན་སྐྱེ་ཡིན་ཞིང་། མཆོད་སྦྱིན་ལྟ་བུ་ཚེ་རབས་
སྔ་མའི་སྲོག་གི་བདག་ཉིད་དུ་ཡོད་པ་སྐྱེ་བས་སྲོག་ལ་ལྟོས་ཏེ་བདག་སྐྱེ་དང་། ཕ་མ་དང་སྔོན་
- 2 3 ? -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
གྱི་ལས་ལ་ལྟོས་ཏེ་གཞན་སྐྱེ་ཡིན་ལ། ཚུལ་དེ་ལྟ་བུར་དངོས་པོ་རྣམས་བདག་གཞན་གཉིས་
ཀ་ལས་སྐྱེ་བར་ཁོ་བོ་ཅག་འདོད་པས། སྔར་གྱི་བདག་གཞན་རེ་རེ་བ་ལས་སྐྱེ་བ་འགོག་པའི་
རིགས་པས་མི་གནོད་དོ་ཞེས་ཟེར། དེ་འགོག་པ་ལ། བུདྡྷ་པཱ་ལི་ཏ་ལས། བདག་དང་གཞན་
གཉིས་ཀ་ལས་ཀྱང་སྐྱེ་བ་མེད་དེ། གཉིས་ཀའི་སྐྱོན་དུ་ཐལ་བར་འགྱུར་བའི་ཕྱིར་རོ། །ཞེས་
དང༌། འཇུག་པ་ལས་ཀྱང༌། གཉིས་ལས་སྐྱེ་བའང་རིགས་པའི་ངོ་བོ་མ་ཡིན་གང་གི་ཕྱིར།།
བཤད་ཟིན་ཉེས་པ་དེ་དག་ཐོག་ཏུ་འབབ་པ་ཡིན་ཕྱིར་རོ། །འདི་ནི་འཇིག་རྟེན་ལས་མིན་དེ་
ཉིད་དུ་ཡང་འདོད་མིན་ཏེ། །གང་ཕྱིར་རེ་རེ་ལས་ནི་སྐྱེ་བ་འགྲུབ་པ་ཡོད་མ་ཡིན། །ཞེས་
གསུངས། དོན་ནི་གཉིས་ཀ་ལས་སྐྱེ་བའང་མི་འཐད་དེ་བདག་ལས་སྐྱེ་བའི་ཆ་བདག་སྐྱེ་
འགོག་པའི་རིགས་པས་ཁེགས་ཤིང་། གཞན་ལས་སྐྱེ་བའི་ཆ་གཞན་སྐྱེ་འགོག་པའི་རིགས་
པས་ཁེགས་ལ། བདག་སྐྱེ་དང་གཞན་སྐྱེ་གཉིས་བདེན་པ་གཉིས་ཆར་དུ་བཀག་པ་བཞིན་དུ།
འདི་ཡང་འཇིག་རྟེན་ལས་ཀྱང་ཡོད་པ་མིན་ལ་དེ་ཁོ་ན་ཉིད་དོན་དམ་དུའང་ཡོད་པ་མིན་ནོ།།
ཞེས་པའོ། །
བཞི་པ་རྒྱུ་མེད་ལས་སྐྱེ་བར་འདོད་པ་འགོག་པ་ནི། རྒྱང་འཕེན་ན་རེ། འབྲས་བུ་
རྣམས་རྒྱུ་ལས་སྐྱེ་བར་ཁས་ལེན་ན། བདག་དང་གཞན་དང་གཉིས་ཀ་གང་རུང་ལས་སྐྱེ་
དགོས་ན་དེ་དག་ལ་སྔར་བཤད་པའི་སྐྱོན་རྣམས་འཇུག་པས་ཁོ་བོ་ཅག་རྒྱུ་མེད་ལས་སྐྱེ་བར་
འདོད་པ་ལ་སྐྱོན་དེ་རྣམས་མི་འཇུག་གོ་ཞེ་ན། དེ་འགོག་པ་ནི། བུདྡྷ་པཱ་ལི་ཏ་ལས། དངོས་པོ་
རྣམས་རྒྱུ་མེད་པ་ལས་ཀྱང་སྐྱེ་བ་མེད་དེ། རྟག་ཏུ་ཐམས་ཅད་ལས་ཐམས་ཅད་སྐྱེ་བར་འགྱུར་
བའི་ཕྱིར་དང༌། རྩོམ་པ་ཐམས་ཅད་དོན་མེད་པ་ཉིད་ཀྱི་སྐྱོན་དུ་འགྱུར་བའི་ཕྱིར་རོ། །ཞེས་
དང༌། འཇུག་པར། གལ་ཏེ་རྒྱུ་མེད་ཁོ་ནར་སྐྱེ་བ་ལྟ་ཞིག་འགྱུར་ན་ནི། །དེ་ཚེ་མཐའ་དག་
རྟག་ཏུ་ཐམས་ཅད་ལས་ཀྱང་སྐྱེ་འགྱུར་ཞིང་། །འབྲས་འབྱུང་ཆེད་དུ་འཇིག་རྟེན་འདི་ཡིས་ས་
- 2 3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བོན་ལ་སོགས་ནི། །བརྒྱ་ ཕྲག་དག་གི་སྒོ་ནས་སྡུད་པར་བྱེད་པར་ཡང་མི་འགྱུར། །ཞེས་
སོགས་གསུངས། དོན་ནི། གལ་ཏེ་རྒྱུ་མེད་ལས་སྐྱེ་ན་ནི། ཡུལ་དང་དུས་འདིར་སྐྱེ་དང་འདིར་
མི་སྐྱེ་བའི་ངེས་པ་མེད་པ་དང་། རྒྱུ་འདི་ལས་འབྲས་བུ་འདི་སྐྱེ་འདི་མི་སྐྱེ་ཞེས་ངེས་པ་མེད་
པའི་ཕྱིར། ཡུལ་ཐམས་ཅད་དུ་དུས་རྟག་ཏུ་རྒྱུ་ཡིན་མིན་ཐམས་ཅད་ལས་འབྲས་བུ་ཡིན་མིན་
ཐམས་ཅད་སྐྱེ་བར་ཐལ་བར་འགྱུར་བའི་ཕྱིར་དང་། འཇིག་རྟེན་པ་རྣམས་ཀྱིས་འབྲས་བུའི་
ཕྱིར་ས་བོན་འདེབས་པ་སོགས་ཀྱི་རྩོམ་པ་ཐམས་ཅད་དོན་མེད་པ་ཉིད་ཀྱི་སྐྱོན་དུ་འགྱུར་བའི་
ཕྱིར་ཞེས་རིགས་པ་དང་འགལ་བ་དང་མཐོང་བ་དང་འགལ་བའི་སྐྱོན་གཉིས་བརྗོད་པའོ།།
བཞི་བརྒྱ་པ་ལས་ཀྱང༌། ཁྱིམ་གྱི་དོན་དུ་ཀ་བ་སོགས། །བརྒྱན་པའི་དོན་ཡང་མེད་པར་
འགྱུར། །ཞེས་སོ། །གསུམ་པ་དེས་གྲུབ་པའི་དོན་ནི། གལ་ཏེ་དངོས་པོ་རྣམས་ལ་རང་བཞིན་
གྱིས་གྲུབ་པའི་སྐྱེ་བ་ཡོད་ན་སྐྱེ་ཚུལ་བཞི་པོ་གང་རུང་ལས་མ་འདས་ཤིང་། རང་བཞིན་གྱིས་
སྐྱེ་བ་ཁས་ལེན་པའི་རང་གཞན་གྱི་སྡེ་པ་དག་གིས་ཀྱང་སྐྱེ་ཚུལ་བཞི་པོ་གང་རུང་རེར་དམ་
འཆའ་བར་བྱེད་ལ། འདིར་རང་བཞིན་གྱིས་སྐྱེ་བ་འགོག་པ་ནའང་མཐའ་བཞིའི་སྐྱེ་བ་འགོག་
པར་མཛད་པ་ཡིན་ནོ། །འོ་ན་དབང་ཕྱུག་རྒྱུར་སྨྲ་བ་སོགས་གང་གིས་བསྡུས་སྙམ་ན། སློབ་
དཔོན་ལེགས་ལྡན་གྱིས་རྒྱུ་མེད་ལ་གཉིས་བྱས་ཏེ། རྒྱུ་ཡོད་ཀྱང་རྒྱུའི་བྱ་བ་མི་བྱེད་པ། དབང་
ཕྱུག་དང་ཁྱབ་འཇུག་དང་སྐྱེས་བུ་དང་དུས་སོགས་རྒྱུར་སྨྲ་བ་རྣམས་རྒྱུ་མེད་ལས་སྐྱེ་བར་སྨྲ་
བའི་ཁོངས་སུ་བསྡུས་ནས་བཀག་ཀྱང་། ཟླ་བའི་ཞབས་ཀྱིས་དེ་དག་ལས་སྐྱེ་བར་སྨྲ་བ་སྔ་མ་
གསུམ་གྱིས་བསྡུས་པར་འཇུག་འགྲེལ་ལས་གསུངས་སོ། །དེ་ལྟར་མཐའ་བཞི་ལས་སྐྱེ་བ་
བཀག་ནས་དེ་དག་གང་ལས་ཀྱང་མི་སྐྱེ་བར་བསྟན་པ་འདིས་དངོས་པོ་རྣམས་ལ་རང་བཞིན་
གྱིས་སྐྱེ་བ་མེད་པར་གྲུབ་སྟེ། འཇུག་པ་ལས། གང་གི་ཕྱིར་ན་བདག་དང་གཞན་དང་གཉིས་
ཀ་ལས་སྐྱེ་དང༌། །རྒྱུ་ལ་མ་ལྟོས་ཡོད་པ་མིན་པས་དངོས་རྣམས་རང་བཞིན་བྲལ། །ཞེས་
- 2 3 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
གསུངས། དེ་ལྟར་ན། སྐྱེ་ལྡན་གྱི་དངོས་པོ་རྣམས་ཆོས་ཅན། རང་བཞིན་གྱིས་སྐྱེ་བ་མེད་དེ།
མཐའ་བཞི་གང་རུང་ལས་མི་སྐྱེ་བའི་ཕྱིར། དཔེར་ན་གཟུགས་བརྙན་བཞིན། ཞེས་བྱའོ། །འོ་
ན་དངོས་པོ་རྣམས་གཏན་ནས་མི་སྐྱེ་བར་འགྱུར་རོ་སྙམ་ན། སྐྱོན་མེད་དེ། མཐའ་བཞིའི་སྐྱེ་
བ་བཀག་པ་ནི་རང་བཞིན་གྱིས་སྐྱེ་བ་བཀག་པ་ཡིན་གྱི་ཐ་སྙད་ཙམ་གྱི་སྐྱེ་བ་བཀག་པ་མིན་
ཏེ༑ ཐ་སྙད་ཙམ་གྱི་སྐྱེ་བ་ལ་མཐའ་བཞིའི་སྐྱེ་བ་གང་རུང་ཡིན་མི་དགོས་པའི་ཕྱིར་དང་། དེར་
མ་ཟད། ཐ་སྙད་དུ་མྱུ་གུ་སོགས་རྒྱུ་རྐྱེན་ལ་བརྟེན་ནས་སྐྱེ་བའི་རྟེན་འབྱུང་ཡིན་པ་ཉིད་ཀྱིས་
མཐའ་བཞི་ལས་མི་སྐྱེ་བ་དང་། བརྟགས་དོན་བཙལ་ན་མཐའ་བཞི་ལས་མི་སྐྱེ་བ་ཉིད་ཀྱིས་
ཐ་སྙད་ཙམ་དུ་བརྟེན་ནས་སྐྱེ་བའི་རྟེན་འབྱུང་ཉིད་དུ་འགྲུབ་པར་གསུངས་ཏེ། འཇིག་རྟེན་
ལས་འདས་པར་བསྟོད་པ་ལས། སྡུག་བསྔལ་རང་གིས་བྱས་པ་དང་། །གཞན་གྱིས་བྱས་དང་
གཉིས་ ཀས་ བྱས། །རྒྱུ་ མེད་ པར་ ནི་རྟོག་གེ་ འདོད། ཁྱོད་ ཀྱིས་ བརྟེན་ནས་ འབྱུང་ བར་
གསུངས། །ཞེས་དང་། འཇུག་པ་ལས་ཀྱང་། གང་ཕྱིར་རྒྱུ་མེད་པ་དང་དབང་ཕྱུག་གི །རྒྱུ་ལ་
སོགས་དང་བདག་གཞན་གཉིས་ཀ་ལས། །དངོས་རྣམས་སྐྱེ་བར་འགྱུར་བ་མ་ཡིན་ལ། །དེ་
ཕྱིར་བརྟེན་ནས་རབ་ཏུ་སྐྱེ་བར་འགྱུར། །ཞེས་གསུངས། ལུང་འདི་དག་གིས་མཐའ་བཞི་སྐྱེ་
འགོག་གི་རིགས་པའི་གནད་རྟེན་འབྲེལ་གྱི་རིགས་པ་ལ་ཐུག་པར་བསྟན་ཏོ། །
གཉིས་པ་རྟེན་འབྲེལ་ཆེན་མོའི་རིགས་པ་ནི། རྨོངས་པས་བདེན་པར་གང་བྱས་
འདི། །ཞེས་ སོགས་ གསུངས། འདིར་ རིགས་ པའི་ རྒྱལ་ པོ་ རྟེན་འབྲེལ་ གྱི་ གཏན་ཚིགས་
བཤད་པ་ལ་གཉིས། རྟེན་འབྱུང་གི་གཏན་ཚིགས་ཀྱི་གོ་དོན་སྤྱིར་བསྟན་པ། གཏན་ཚིགས་
འགོད་ཚུལ་དང་མཐའ་གཉིས་སེལ་ཚུལ་སོགས་བྱེ་བྲག་ཏུ་བཤད་པའོ། །དང་པོ་ནི། མ་དྲོས་
པས་ཞུས་པ་ལས། གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་ཞིན་ཡོད་མ་
ཡིན། །རྐྱེན་ལ་རག་ལས་གང་དེ་སྟོང་པར་བཤད། །གང་གིས་སྟོང་ཉིད་ཤེས་དེ་བག་ཡོད་
- 2 35 -



，
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡིན། །ཞེས་གསུངས། དེ་ལ། རྐྱེན་ལས་སྐྱེས་ཞེས་པས་གཏན་ཚིགས་བསྟན། མ་སྐྱེས་ཞེས་
པས་བསྒྲུབ་བྱ་བསྟན། མ་སྐྱེས་པའི་དོན་སྐྱེ་བ་ཙམ་ཡང་མེད་པ་ཡིན་ནམ་སྙམ་ན། དེ་མིན་
ཚུལ་རྐང་པ་གཉིས་པས་བསྟན་ཏེ་རང་བཞིན་གྱིས་མ་སྐྱེས་པ་ཡིན་གྱི་སྐྱེ་བ་ཙམ་བཀག་པ་
མིན་པའོ། །འདིའི་ཤེས་བྱེད་ཚིག་གསལ་དུ་ལང་གཤེགས་དྲངས་པར། བློ་གྲོས་ཆེན་པོ་རང་
བཞིན་གྱིས་མ་སྐྱེས་པ་ལ་དགོངས་ནས་ངས་ཆོས་ཐམས་ཅད་སྐྱེ་བ་མེད་པའོ་ཞེས་གསུངས་
སོ་ཞེས་སྟོན་པ་རང་ཉིད་ཀྱིས་སྐྱེ་བ་མེད་པར་གསུངས་པ་རྣམས་རང་བཞིན་གྱིས་མ་སྐྱེས་པ་
དེར་དགོངས་པར་གསུངས་པ་ལྟར་རོ། །དེས་ན་རྐང་པ་དང་པོ་གཉིས་ཀྱིས་རྐྱེན་ལས་སྐྱེས་
པའི་རྟེན་འབྱུང་ལ་རང་བཞིན་གྱིས་མ་སྐྱེས་པས་ཁྱབ་པ་དང༌། རྐང་པ་གསུམ་པས་རྐྱེན་ལ་
རག་ལས་པའི་རྟེན་འབྱུང་གི་དོན་རང་བཞིན་གྱིས་སྟོང་པའི་དོན་དུ་བསྟན་ཏོ། །གང་ཞིག་
དང༌། དེ་ཞེས་པས་ཆོས་ཅན་བསྟན་ཏེ། མྱུ་གུ་དང་འདུ་བྱེད་སོགས་ཕྱི་ནང་གི་དངོས་པོའོ།།
རྐང་པ་བཞི་པས་ཕན་ཡོན་བསྟན་ཏོ། །བློ་གྲོས་རྒྱ་མཚོས་ཞུས་པ་ལས་ཀྱང་། གང་རྣམས་
རྟེན་ཅིང་འབྲེལ་བར་འབྱུང༌། །དེ་ནི་ངོ་བོ་ཉིད་ཀྱིས་ཞི། །ཞེས་རྟེན་འབྱུང་གི་ཆོས་རྣམས་ངོ་བོ་
ཉིད་ཀྱིས་གྲུབ་པས་སྟོང་པར་བསྟན་ཏོ། །རིགས་པ་དྲུག་ཅུ་པ་ལས། དེ་དང་དེ་བརྟེན་གང་
འབྱུང་བ། །རང་གི་ངོ་བོ་དེར་མ་སྐྱེས། །རང་གི་ངོ་བོར་གང་མ་སྐྱེས། །དེ་ནི་སྐྱེས་ཞེས་ཇི་སྐད་
བྱ༑ ༑ཞེས་སོ། །དེ་ལ་རྟེན་ཅིང་འབྲེལ་བར་འབྱུང་བའི་སྐད་དོད། པྲཏཱི་ཏྱ་སུཔབཱ་རཿ ཞེས་
ཡོད་པ་ལ་འཆད་ཚུལ་མང་ཡང་། ཚིག་གསལ་ལས། དེ་ལ་པྲ་ཏི་ནི་ཕྲད་པའི་དོན་ཏོ། །ཨི་ཏི་
ནི་འགྲོ་བའི་དོན་ཏོ། །ཞེས་སོགས་གསུངས་པའི་དོན་མདོར་བསྡུ་ན། དངོས་པོ་རྣམས་ཀྱི་
འབྱུང་བའམ་ཡོད་པའམ་གྲུབ་པ་རྒྱུད་དང་རྐྱེན་ལ་ལྟོས་པའམ་བརྟེན་པ་ནི་རྟེན་འབྱུང་གི་དོན་
ཡིན་པར་བསྟན་ཏེ། སྔ་མ་ལས། དེའི་ཕྱིར་དངོས་པོ་རྣམས་ཀྱི་འབྱུང་བ་རྒྱུ་དང་རྐྱེན་ལ་ལྟོས་
པ་ནི་རྟེན་ཅིང་འབྲེལ་བར་འབྱུང་བའི་དོན་ཏོ། །ཞེས་གསུངས་པའི་ཕྱིར། དེས་ན་རྟེན་འབྱུང་
- 2 3 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
གི་དོན་ཕྲད་ལྟོས་བརྟེན་གསུམ་ལ་བཤད་དུ་ཡོད་པར་གྲུབ་ལ། དེ་གསུམ་སྤྱིར་རྣམ་གྲངས་
པར་གསུངས་ནའང་། འདིར་གཏན་ཚིགས་མི་འདྲ་བ་གསུམ་ངོས་འཛིན་ཚུལ་དང་སྦྱར་ནས་
སོ་སོར་བཤད་ན། ཕྲད་ པ་ཞེས་ པས་ ཕྲད་ནས་སྐྱེ་བའི་གཏན་ཚིགས་ཀྱི་དོན་བསྟན་ཏེ།
འདུས་བྱས་ཀྱི་དངོས་པོ་རྣམས་རང་རང་གི་རྒྱུ་དང་ཕྲད་ནས་སྐྱེ་བ་ཙམ་ལ་བྱས་པའོ། །ཕྲད་
པའི་དོན་ཡང་རྒྱུ་ས་བོན་ལྟ་བུ་འགག་པ་ལ་ཕྱོགས་པའི་བྱ་བ་དང་། འབྲས་བུ་མྱུ་གུ་ལྟ་བུ་སྐྱེ་
བ་ལ་ཕྱོགས་པའི་བྱ་བ་གཉིས་ཕྲད་པའི་དོན་ཡིན་གྱི་རྒྱུ་འབྲས་གཉིས་ཕྲད་པ་ནི་མིན་ཏེ་མི་
སྲིད་པས་སོ། །དེ་ཙམ་ཞིག་རྟེན་འབྲེལ་གྱི་དོན་དུ་འདོད་པ་དངོས་སྨྲ་བ་དང་འདྲ་བས་དེ་དག་
དང་ཐུན་མོང་བ་ཞེས་བཤད་ཆོག་ནའང་། འདི་བས་བདེན་གྲུབ་མི་འདོད་ཅིང་དངོས་སྨྲ་
བས་རྟེན་འབྱུང་ལ་འདུས་བྱས་དང་བདེན་གྲུབ་ཀྱིས་ཁྱབ་པར་འདོད་ལ། རྟེན་འབྱུང་རྟགས་
སུ་བཀོད་ནས་བདེན་མེད་སྒྲུབ་པ་འགལ་ཁྱབ་ཏུ་འདོད་ཅིང་བདེན་མེད་བསྒྲུབ་བྱར་བྱེད་
པའང་མིན་པས་དོན་ལ་ཁྱད་པར་ཆེའོ། །ལྟོས་པ་ཞེས་པས་ལྟོས་ནས་གྲུབ་པའི་གཏན་ཚིགས་
ཀྱི་དོན་བསྟན་ཏེ། ཆོས་ཐམས་ཅད་རང་གི་ཆ་ཤས་ལ་ལྟོས་ནས་རང་གི་ངོ་བོར་གྲུབ་པ་ལ་
བྱས་པའོ། །འདིས་ནི་འདུས་བྱས་དང་འདུས་མ་བྱས་ཀྱི་ཆོས་ཐམས་ཅད་རྟེན་འབྱུང་དུ་བསྟན་
པས་སྔ་མ་ལས་ཁྱབ་ཆེ་ཞིང་དངོས་བསྟན་ཙམ་རང་རྒྱུད་པ་དང་ཐུན་མོང་བའོ། །འོན་ཀྱང་
རང་ངོས་ནས་རང་གི་ཆ་ཤས་ལ་ལྟོས་ནས་གྲུབ་དགོས་པ་དང་མི་དགོས་པ་སོགས་ཀྱི་ཁྱད་
པར་ཆེའོ། །བརྟེན་པ་ཞེས་པས་བརྟེན་ནས་བཏགས་པའི་གཏན་ཚིགས་ཀྱི་དོན་བསྟན་ཏེ།
ཆོས་ཐམས་ཅད་རང་རང་གི་གདགས་གཞི་ལ་བརྟེན་ནས་བཏགས་པ་ཙམ་དུ་ཡོད་པ་ལ་བྱས་
པའོ། །འདིར་ནི་རང་རྒྱུད་པ་མན་ཆད་དང་ཐུན་མོང་མ་ ཡིན་ པ་ ཐལ་འགྱུར་བ་ཁོ་ནའི་
ཁྱད་ཆོས་ཏེ། ཆོས་རྣམས་རྟོག་བཏགས་ཙམ་ལས་རང་ངོས་ནས་མ་གྲུབ་པར་བསྟན་པས་
སོ༑༑དེ་དག་ནི་སྔར་དྲངས་པའི་ཚིག་གསལ་གྱི་ལུང་གི་དངོས་པོ་རྣམས་ཀྱི་འབྱུང་བ་ཞེས་པའི་
-
1
- 2 3
7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འབྱུང་བའི་དོན་སྐྱེ་བ་ཙམ་དང་། གྲུབ་པ་དང༌། ཡོད་པ་ལ་བྱས་ནས་རིམ་པར་གཏན་ཚིགས་
གསུམ་དང་སྦྱར་བའོ། །ཡང་ལུང་དེའི་རྒྱུ་དང་རྐྱེན་ལ་ཞེས་པ། མྱུ་གུའི་རྒྱུ་ས་བོན་དང་རྐྱེན་ཆུ་
ལུད་ སོགས་ ལ་ བྱས་ པ་དང༌། རང་ གི་ ངོ་ བོ་ འགྲུབ་ པའི་ རྒྱུ་ ཆ་ཤས་ལ་ བྱས་ པ་ དང༌ །
རང་འདོགས་བྱེད་ཀྱི་རྟོག་པ་ལ་བྱས་པ་གསུམ་གྱིས་གཏན་ཚིགས་གསུམ་གྱི་རྒྱུ་རྐྱེན་རིམ་
པར་ བསྟན་ པའོ། །དེས་ན༑ འདིའི་ རྩ་ ཚིག་ཏུ། གང་ཞིག་ གང་ དང་ཉེ་ བ་ ཡིས། །མཐོང་
འགྱུར་ཞེས་ཆོས་གང་ཞིག་རྒྱུ་རྐྱེན་གང་དང་ཉེ་བ་ཡིས་མཐོང་བར་འགྱུར་ཞེས་པའི་སྐབས་སུ་
གཏན་ཚིག་གསུམ་གྱི་རྒྱུ་རྐྱེན་སོ་སོར་སྦྱར་ཚུལ་ཤེས་པར་བྱའོ། །དེ་ལྟ་ན་རྒྱུ་དང་རྐྱེན་ལ་ལྟོས་
ཞེས་པ་རྣམ་པ་ཀུན་ཏུ་འདུས་བྱས་ཀྱི་རྒྱུ་རྐྱེན་ས་བོན་དང་ཆུ་ལུད་ལྟ་བུ་ཁོ་ན་ལ་མི་བྱ་བའི་
ཚུལ་བཤད་མ་ཐག་པ་ལྟར་ཡིན་ལ༑ ལུགས་འདིར་ནི་གཙོ་ཆེར་རང་འདོགས་བྱེད་ཀྱི་རྟོག་པ་
ལ་བྱ་དགོས་སོ། །དེ་ལྟར་ཆོས་ཐམས་ཅད་རྒྱུ་རྐྱེན་ལ་རག་ལས་ཤིང་རྒྱུ་རྐྱེན་ལ་ལྟོས་ནས་
འབྱུང་བ་མ་གཏོགས་རང་གི་ངོ་བོའི་སྒོ་ནས་རང་ཚུགས་ཐུབ་པའི་རང་དབང་བ་ནི་མེད་དེ།
བཞི་བརྒྱ་པ་ལས། གང་ལ་བརྟེན་ནས་འབྱུང་ཡོད་པ། །དེ་ནི་རང་དབང་མི་འགྱུར་རོ། །འདི་
ཀུན་རང་དབང་མེད་པ་སྟེ། །དེས་ན་བདག་ནི་ཡོད་མ་ཡིན། །ཞེས་གསུངས་ཤིང་འདིའི་དོན་
ཞིབ་རྒྱས་སུ་འགྲེལ་པར་བཤད་འདུག་གོ །དོན་འདི་ལ་དགོངས་ནས། མདོ་ལས་འདི་ལྟ་སྟེ།
འདི་ཡོད་ན་འདི་འབྱུང་། འདི་སྐྱེས་པས་ནི་འདི་སྐྱེ་སྟེ་གང་འདི་མ་རིག་པའི་རྐྱེན་གྱིས་འདུ་
བྱེད་རྣམས་ཞེས་སོགས་གསུངས་པ་དང༌། རིན་ཆེན་ཕྲེང་བ་ལས་ཀྱང༌། འདི་ཡོད་པས་ན་
འདི་འབྱུང་དཔེར། །རིང་པོ་ཡོད་ན་ཐུང་ངུ་བཞིན། །འདི་སྐྱེས་པས་ན་འདི་སྐྱེ་སྟེ། །མར་མེ་
འབྱུང་ བས་ འོད་ བཞིན་ ནོ། །ཞེས་ དང༌ ། རྩ་ ཤེས་ ལས་ ཀྱང༌ ། བྱེད་ པོ་ ལས་ ལ་ བརྟེན་
བྱས་ཤིང་། །ལས་ ཀྱང་བྱེད་པོ་དེ་ཉིད་ལ༑ ༑བརྟེན་ནས་འབྱུང་བ་མ་གཏོགས་པ། །འགྲུབ་
པའི་རྒྱུ་ནི་མ་མཐོང་ངོ༌། །ཞེས་གསུངས། འཇུག་པ་རང་འགྲེལ་དུ་ལུང་འདི་གསུམ་རིམ་པར་
- 2
3 $ -



སྤྱི
，
།
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། (༡༡
དྲངས་པས་སྔ་མ་གཉིས་ཀྱིས་བརྟེན་ནས་ཡོད་པས་ཡོད་པར་འཇོག་པ་དང་བརྟེན་ནས་སྐྱེ་
བས་སྐྱེ་བར་འཇོག་པར་བསྟན་ལ། ལུང་ཕྱི་མས་ཕན་ཚུན་བརྟེན་ནས་འགྲུབ་པ་གྲུབ་པའི་
ཐབས་ཡིན་གྱི་ངོ་བོ་ཉིད་ཀྱིས་གྲུབ་པའི་ཐབས་མེད་ཅེས་པའི་དོན་ཡིན་པར་རྩ་ཤེར་ཊིཀ་ཆེན་
ལས་བཤད་དོ། །འདིར་ཆོས་ཐམས་ཅད་ རང་འདོགས་བྱེད་ ཀྱི་རྟོག་པས་བཏགས་ནས་
བཞག་པ་ལྟར་ན་རྟེན་འབྱུང་མ་ཡིན་པའི་ཆོས་མེད་དེ༑ གཞི་གྲུབ་ན། ལྟོས་ནས་གྲུབ་པ་དང་།
རང་བཞིན་མེད་པ་གཉིས་ཀ་ཡིན་དགོས་པའི་ཕྱིར། འདི་ནི་མདོ་ལས། རྒྱུ་མེད་རྐྱེན་མེད་
ཆོས་ཉིད་ཡོད་མ་ཡིན། །ཞེས་དང༌། རྩ་ཤེར་ལས་ཀྱང་། རྟེན་ཅིང་འབྲེལ་འབྱུང་མ་གཏོགས་
པའི། །ཆོས་འགའ་ཡོད་པ་མ་ཡིན་ལ། །ཞེས་སོགས་དང༌། ཚིག་གསལ་ལས། དེ་ལྟར་རྟེན་
ཅིང་འབྲེལ་བར་འབྱུང་བ་མ་ཡིན་པའི་ཆོས་འགའ་ཡང་ཡོད་པ་མ་ཡིན་ལ། རྟེན་ཅིང་འབྲེལ་
བར་འབྱུང་བ་ཡང་སྟོང་པ་ཡིན་པ་དེའི་ཕྱིར་སྟོང་པ་མ་ཡིན་པའི་ཆོས་འགའ་ཡང་ཡོད་པ་མ་
ཡིན་ནོ། །ཞེས་གསུངས་པ་ལྟར་རོ། །
གཉིས་པ་ལ། རྟེན་འབྲེལ་གྱི་གཏན་ཚིགས་འགོད་ཚུལ་ནི། སྨྱུ་གུ་ཆོས་ཅན། རང་
བཞིན་གྱིས་མ་གྲུབ་སྟེ། རྟེན་འབྲེལ་ཡིན་པའི་ཕྱིར། དཔེར་ན་གཟུགས་བརྙན་བཞིན། ཞེས་
པའོ། །དེ་ལྟར་བཀོད་པའི་གཏན་ཚིགས་དེའི་ཆོས་ཅན་སོགས་སོ་སོར་ངོས་གཟུང་ན། དེའི་
ཆོས་ཅན་ནི་མྱུ་གུ་ཡིན་ལ། ཆོས་ཅན་དང་རྩོད་གཞི་ནི་རྣམ་གྲངས་སོ། །དེའང་ཆོས་གཉིས་
དང་ལྡན་པས་ན་ཆོས་ཅན་ཞེས་བྱ་སྟེ། བསྒྲུབ་བྱའི་ཆོས་རང་བཞིན་གྱིས་མ་གྲུབ་པ་དང་
ཕྱོགས་ཀྱི་ཆོས་རྟེན་འབྲེལ་གཉིས་སོ། །དེའི་བསྒྲུབ་བྱ་ནི། མྱུ་གུ་རང་བཞིན་གྱིས་མ་གྲུབ་པ་
སྟེ༑ དེ་ལ་བསྒྲུབ་བྱ་ཙམ་ལས་མི་ཟེར་བ་ནི་སྒྲུབ་བྱེད་ཀྱི་གཏན་ཚིགས་རྟེན་འབྲེལ་གྱིས་
བསྒྲུབ་པར་བྱ་བ་ཙམ་ ཡིན་པས་སོ། །བསྒྲུབ་བྱ་དང་ཕྱོགས་གཉིས་དོན་གཅིག་གོ །དེའི་
བསྒྲུབ་བྱའི་ཆོས་ནི་རང་བཞིན་གྱིས་མ་གྲུབ་པ་དེའོ། །དེ་ལ་བསྒྲུབ་བྱའི་ཆོས་ཟེར་བ་ནི་ཆོས་
- 2 3
9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཅན་མྱུ་གུ་ལྟ་བུ་གང་ཡིན་དེའི་སྟེང་དུ་བསྒྲུབ་པར་བྱ་རྒྱུའི་ཆོས་ཡིན་པས་སོ། །ཆོས་ཅན་དང་
བསྒྲུབ་བྱའི་ཆོས་སོ་སོ་བ་ལ་ཕྱོགས་ཞེས་པའི་མིང་འཇུག་ཀྱང་བཏགས་མིང་ཡིན་པས་དངོས་
མིན་ལ། དེ་གཉིས་ཚོགས་པའི་བསྒྲུབ་བྱ་ལ་ཕྱོགས་ཞེས་པ་དངོས་མིང་ཡིན་ནོ། །དམ་བཅའ་
དང་ རྗེས་སུ་དཔག་བྱ་ཡང་བསྒྲུབ་བྱའི་རྣམ་གྲངས་སོ། །དེའི་རྟགས་ནི་རྟེན་འབྲེལ་ལོ། །
རྟགས་དང་། གཏན་ཚིགས། རྒྱུ་མཚན། སྒྲུབ་བྱེད་སོགས་རྣམ་གྲངས་སོ། །ཕྱོགས་ཆོས་ཀྱང་
དེའི་མིང་སྟེ་ཕྱོགས་ཞེས་པ་བསྒྲུབ་བྱའི་ཕྱོགས་གཅིག་ཆོས་ཅན་དང༌། ཆོས་ཞེས་པ་ཆོས་ཅན་
དེ་ལ་ཆོས་གཉིས་ཡོད་པ་ལས་གཏན་ཚིགས་ཀྱི་ཆོས་སོ། །མཐུན་དཔེ་སྦྱོར་ཚུལ་ནི། དོན་གྱི་
ཆོས་ཅན་མྱུ་གུ་ལ་བསྒྲུབ་བྱའི་ཆོས་རང་བཞིན་གྱིས་མ་གྲུབ་པ་དང་། གྲུབ་བྱེད་ཀྱི་ཆོས་རྟེན་
འབྲེལ་ཏེ་གཉིས་ཡོད་ པ་དང་མཐུན་པར། དཔེའི་ཆོས་ཅན་གཟུགས་བརྙན་ལའང་རང་
བཞིན་གྱིས་མ་གྲུབ་པ་དང་རྟེན་འབྲེལ་གྱི་ཆོས་གཉིས་ཡོད་པས་ན་ཆོས་མཐུན་པའི་དཔེ་ཞེས་
བྱའོ། །རྟེན་འབྲེལ་གྱི་གཏན་ཚིགས་དེའི་ཚུལ་སྒྲུབ་པ་ལ། ཕྱོགས་ཆོས་སྒྲུབ་པ་ནི་གཞན་སྡེ་
མ་གཏོགས་རང་སྡེའི་ངོར་གྲུབ་ཟིན་པས་མི་དགོས་ལ། ཁྱབ་པ་སྒྲུབ་ཚུལ་ནི། རང་བཞིན་
གྱིས་གྲུབ་པ་དང་བརྟེན་ནས་སྐྱེ་བ་འགལ་བར་བསྟན་པའི་སྒོ་ནས་བསྒྲུབ་པ་ཡིན་ཏེ་རང་
བཞིན་གྱིས་གྲུབ་ན་གཞན་ལ་ལྟོས་མེད་དུ་གྲུབ་དགོས་ཤིང་རྟེན་འབྲེལ་ཡིན་ན་ལྟོས་གྲུབ་
ཡིན་དགོས་པའི་ཕྱིར་རོ། །གཏན་ཚིགས་འདིས་མཐའ་གཉིས་སེལ་ཚུལ་ནི། གཏན་ཚིགས་
ངེས་པ་ལ་བརྟེན་ནས་རང་བཞིན་གྱིས་མེད་ན་རྒྱུ་འབྲས་རྟེན་འབྲེལ་གྱི་རྣམ་གཞག་མི་འཐད་
པར་འཛིན་པའི་སྐུར་འདེབས་ཀྱི་ལྟ་བ་སེལ་ཞིང་རྒྱུ་འབྲས་ཀྱི་རྟེན་འབྲེལ་ལ་ངེས་པ་རྙེད་པ་
དང༌། བསྒྲུབ་བྱ་ངེས་པ་ལ་བརྟེན་ནས་ཆོས་རྣམས་རང་བཞིན་གྱིས་གྲུབ་པར་འཛིན་པའི་སྒྲོ་
འདོགས་ཀྱི་ལྟ་བ་སེལ་ཞིང་རང་བཞིན་མེད་པ་ལ་ངེས་པ་རྙེད་པའོ། །དེ་ལྟར་གཏན་ཚིགས་
འདིས་དབུ་མའི་ལྟ་བ་རྣམ་དག་རྙེད་པའི་གེགས་དང་གོལ་སའི་གཙོ་བོ་མཐའ་གཉིས་དངོས་
- 2 4 () ཐ



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། དོ༡༡
སུ་གཅིག་ཅར་དུ་བསལ་ནས་སྣང་སྟོང་གཉིས་ལ་ངེས་པ་གཅིག་ཅར་དུ་སྐྱེད་ནུས་པ་ལྟ་བུ་
སྟོང་ཕྱོགས་རྟགས་སུ་བཀོད་པའི་གཏན་ཚིགས་གཞན་ལ་མེད་ལ། དེའི་ནང་ནས་ཀྱང་བརྟེན་
ནས་བཏགས་པའི་གཏན་ཚིགས་འདི་ཉིད་ལྟ་ངན་གྱི་དྲ་བ་མཐའ་དག་གཅོད་པ་ལ་ནུས་
སྟོབས་ཤིན་ཏུ་ཆེ་སྟེ། འཇུག་པ་ལས། གང་ཕྱིར་དངོས་པོ་བརྟེན་ནས་རབ་འབྱུང་བས། །རྟོག་
པ་འདི་དག་བརྟག་པར་མི་ནུས་པ། །དེ་ཕྱིར་རྟེན་འབྱུང་རིགས་པ་འདི་ཡིས་ནི། །ལྟ་ངན་དྲ་བ་
མཐའ་དག་གཅོད་པར་བྱེད། །ཅེས་གསུངས། གཞན་ཡང་རྟེན་འབྱུང་གི་དོན་རང་བཞིན་
མེད་པའི་དོན་དུ་ངེས་པ་ལ་བརྟེན་ནས་སྣང་བས་ཡོད་མཐའ་སེལ་ཚུལ་དང་། རང་བཞིན་
སེལ་ཚུལ་དང་། རང་བཞིན་མེད་པའི་དོན་རྟེན་འབྱུང་གི་དོན་དུ་ངེས་པ་ལ་བརྟེན་ནས་སྟོང་
པས་མེད་མཐའ་སེལ་ཚུལ་ཡང་ཡོད་པས་ན་གཏན་ཚིགས་ངེས་པ་དང་བསྒྲུབ་བྱ་ངེས་པ་རེ་
རེས་ཀྱང་མཐའ་གཉིས་བསལ་ནས་སྣང་སྟོང་ཟུང་འབྲེལ་དུ་ངེས་པ་སྟེར་བ་དེ་འདྲ་ཐལ་
འགྱུར་བའི་ཁྱད་ཆོས་སོ། །དེ་ཡང་སྟོང་པ་རྟེན་འབྱུང་གི་དོན་དུ་འགྲོ་བ་ནི་རང་བཞིན་གྱིས་
གྲུབ་པ་ཚད་མས་ཁེགས་པའི་དབུ་མ་པ་ལ་ཡིན་གྱི་གང་ཟག་སུ་རུང་རུང་ལ་མིན་པར་
གསུངས་ལ། དེར་མ་ཟད་རྟེན་འབྱུང་སྟོང་པའི་དོན་དུ་འགྲོ་བའང་སུ་ཡིན་ལ་དཀའ་སྟེ།
དངོས་སྨྲ་བ་ལྟ་བུ་ལ་རྒྱུ་ལས་འབྲས་བུ་འབྱུང་བའི་རྟེན་འབྱུང་ཡིན་པའི་རྒྱུ་མཚན་གྱིས་རང་
བཞིན་གྱིས་ཡོད་པར་འཛིན་པ་སོགས་མཐར་འཛིན་གྱི་འཆིང་བའི་རྒྱུར་འགྱུར་ལ། དབུ་མ་
པ་ལྟ་བུ་ལ་རྟེན་འབྱུང་ཡིན་པའི་རྒྱུ་མཚན་གྱིས་སྟོང་པར་གོ་ནུས་པས་དེ་མཐར་འཛིན་གྱི་
འཆིང་བ་གཅོད་པའི་རྒྱུར་འགྱུར་བ་ལྟ་བུའོ། །སྔར་བཤད་པ་ལྟར་དབུ་མའི་གཏན་ཚིགས་
གཞན་རྣམས་ཀྱི་གནད་ཀྱང་རྟེན་འབྱུང་གི་རིགས་པ་འདི་ཉིད་ལ་ཐུག་པ་ཡིན་ཏེ། གཏན་
ཚིགས་གཞན་རྣམས་ཀྱི་དགོས་དོན་གྱི་གཙོ་བོ་ནི་མཐའ་གཉིས་བསལ་ནས་དབུ་མའི་ལྟ་བ་
རྒྱུད་ལ་སྐྱེད་པ་དེ་ཡིན་ལ། དོན་དེ་ཉིད་སྒྲུབ་པ་ལ་རྟེན་འབྱུང་གི་གཏན་ཚིགས་འདི་ལས་ལྷག་
-24 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
པ་ མེད་ པའི་ ཕྱིར་ རིགས་ པའི་ རྒྱལ་ པོ་ ཞེས་ བསྔགས་ པར་ མཛད་དོ། །རྟེན་ འབྱུང་ གི་
གནས་ཚུལ་ཇི་བཞིན་ཤེས་པའི་ཡོན་ཏན་ནི། སྡུད་པ་ལས། བྱང་ཆུས་སེམས་དཔའ་གང་
ཞིག་རྟེན་ཅིང་འབྲེལ་འབྱུང་ལ། །སྐྱེ་མེད་ཟད་པ་མེད་པར་ཤེས་རབ་འདི་ཤེས་ཏེ། །ཉི་མ་
སྤྲིན་མེད་འོད་ཟེར་འཕྲོ་བས་མུན་བསལ་ལྟར། །མ་རིག་ཐིབས་པོ་བཅོམ་ནས་རང་འབྱུང་
ཐོབ་ པར་ འགྱུར། །ཞེས་དང༌། སཱ་ལུ་ལྗང་པའི་མདོ་ལས། དགེ་སློང་དག་ སུས་རྟེན་ཅིང་
འབྲེལ་བར་འབྱུང་བ་མཐོང་བ་དེས་ཆོས་མཐོང་ངོ༌། །སུས་ཆོས་མཐོང་བ་དེས་སངས་རྒྱས་
མཐོང་ངོ་ཞེས་དང་། ཀླུ་སྒྲུབ་ཞབས་ཀྱིས་ཀྱང་། རྟེན་ཅིང་འབྲེལ་བར་འབྱུང་འདི་རྒྱལ་བ་ཡི།།
གསུང་གི་མཛོད་ཀྱི་གཅེས་པ་ཟབ་མོ་སྟེ། །གང་གིས་འདི་ནི་ཡང་དག་མཐོང་བ་དེས།།
སངས་རྒྱས་དེ་ཉིད་རིག་པ་རྣམ་མཆོག་མཐོང་། །ཞེས་རྟེན་འབྱུང་གི་དོན་ཤེས་ན་མཐའ་བྲལ་
དབུ་མའི་ལམ་ཤེས་ལ་དེ་ལ་བརྟེན་ནས་སངས་རྒྱས་ཐོབ་ཅེས་སོ། །
གསུམ་པ་ཡོད་མེད་སྐྱེ་འགོག་གི་རིགས་པ་ནི། དངོས་པོ་ཡོད་པར་གྱུར་པ་ལ།།
ཞེས་སོགས་གསུང་། འདིའི་དོན་ནི། བསྐྱེད་བྱའི་འབྲས་བུ་དེ་རང་བཞིན་གྱིས་ཡོད་ན་རྒྱུའི་
དུས་སོགས་དུས་ཐམས་ཅད་དུ་ཡོད་དགོས་ལ། དེ་ལྟ་ན་དེ་སྐྱེད་བྱེད་ཀྱི་རྒྱུས་བསྐྱེད་མི་དགོས་
ཏེ༑ དགོས་ན་སྐྱེས་ཟིན་སླར་ཡང་སྐྱེ་བར་ཐལ་ལོ། །བསྐྱེད་བྱའི་འབྲས་བུ་དུས་ཐམས་ཅད་
དུ་གཏན་ནས་མེད་ནའང་སྐྱེད་བྱེད་རྒྱུ་རྐྱེན་གྱིས་དེ་ལ་ཅི་ཡང་བྱར་མེད་དེ། ཡོད་ན་ནམ་
མཁའི་པདྨོ་ཡང་སྐྱེ་བར་ཐལ་ལོ། །རྩ་ཤེར་ལས། འབྲས་བུ་ངོ་བོ་ཉིད་ཡོད་ན། །རྒྱུས་ནི་ཅི་
ཞིག་སྐྱེད་པར་བྱེད། །འབྲས་བུ་ངོ་བོ་ཉིད་མེད་ན། །རྒྱུས་ནི་ཅི་ཞིག་སྐྱེད་པར་བྱེད། །ཅེས་སོ།།
འདིའི་རྐང་པ་ཕྱི་མ་གཉིས་ཀྱིས་མེད་པ་ངོ་བོ་ཉིད་ཀྱིས་གྲུབ་པ་རྒྱུས་མི་སྐྱེད་པར་བསྟན་གྱི།
ངོ་བོ་ཉིད་ཀྱིས་མེད་པའི་མྱུ་གུ་སོགས་རྒྱུས་མི་སྐྱེད་པར་བསྟན་པ་མིན་ནོ། །འདིར་ཡོད་པ་སྐྱེ་
བ་འགོག་པའང་རང་བཞིན་གྱིས་ཡོད་པ་སྐྱེ་བ་འགོག་པ་ཡིན་གྱི་ཡོད་ཙམ་སྐྱེ་བ་འགོག་པ་
-2 4 2 -



ནསན
-
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
མིན་ལ། མེད་པ་འགོག་པའང་གཏན་ནས་མེད་པ་སྐྱེ་བ་འགོག་པ་ཡིན་གྱི་རྒྱུ་དུས་ན་མེད་པ་
སྐྱེ་བ་ཙམ་འགོག་པ་མིན་ནོ། །དེ་ལྟར་ན། མྱུ་གུ་ཆོས་ཅན། རང་བཞིན་གྱིས་སྐྱེ་བ་མེད་དེ། །
རང་བཞིན་གྱིས་ཡོད་པའང་མི་སྐྱེ་གཏན་ནས་མེད་པའང་མི་སྐྱེ་བའི་ཕྱིར། ཞེས་པའོ། །དེ་
ལྟར་སྟོང་ཉིད་བདུན་ཅུ་པར། ཡོད་པ་ཡོད་ཕྱིར་སྐྱེ་མ་ཡིན། །མེད་པ་མེད་པའི་ཕྱིར་མ་ཡིན།།
ཆོས་མིན་མཐུན་ཕྱིར་ ཡོད་མིན་མིན། །སྐྱེ་བ་མེད་ཕྱིར་གནས་འགག་མེད། །ཅེས་དང༌།
འཇུག་པ་ལས། ཡོད་ན་སྐྱེད་བྱེད་ཅི་དགོས་མེད་ལའང་དེས་ནི་ཅི་ཞིག་བྱ། །གཉིས་ཉིད་ལ་
དེས་ཅི་བྱ་གཉིས་དང་བྲལ་ལའང་དེས་ཅི་བྱ། །ཞེས་འབྲས་བུ་ལ་མུ་བཞི་དཔྱད་ནས་གཞན་
སྐྱེ་འགོག་ པར་སྦྱར་ལ། ལམ་སྒྲོན་ལས་ཀྱང་། ཡོད་པ་སྐྱེ་བ་རིགས་མིན་ཏེ། །མེད་པའང་
ནམ་མཁའི་མེ་ཏོག་བཞིན། །ཞེས་སོགས་གསུངས། འདི་དག་གིས་ཡོད་མེད་སྐྱེ་འགོག་དང་
མཐའ་བཞི་སྐྱེ་འགོག་གམ་མུ་བཞི་སྐྱེ་འགོག་གཅིག་ཅར་དུ་བསྟན་ལ། དེ་ཡང་མུ་དང་པོ་
གཉིས་སྔར་ལྟར་དང༌། ཡོད་མེད་གཉིས་ཡིན་དང་གཉིས་མིན་གཉིས་ནི་མི་སྲིད་པའི་ཕྱིར་
རྒྱུས་སྐྱེད་མི་རིགས་སོ། །ལུང་སྔ་མས་རང་བཞིན་གྱིས་སྐྱེ་བ་འགོག་པར་མ་ཟད་རང་བཞིན་
གྱིས་གནས་འགག་ཀྱང་བཀག་ལ། དེ་ནི་གཞུང་འདིའི་འོག་ཏུ་རང་བཞིན་གྱིས་སྐྱེ་བ་བཀག་
ཟིན་མ་ཐག །དེ་ལྟར་འགག་པ་ཡོད་མིན་ཞིང་། །དངོས་པོའང་ཡོད་མིན། །ཞེས་སོགས་ཀྱིས་
ཐོག་མར་རང་བཞིན་གྱིས་སྐྱེ་བ་མེད་པ་དེ་ལ་མཐར་རང་བཞིན་གྱིས་འགག་པའང་མི་སྲིད་
ཅིང་། དེའི་ཕྱིར་དེ་གཉིས་ཀྱི་བར་དུ་རང་བཞིན་གྱིས་གནས་པའང་མི་སྲིད་པས་སྐྱེ་འགག་
གནས་གསུམ་རང་བཞིན་གྱིས་གྲུབ་པའི་དངོས་པོའང་མི་སྲིད་ཅེས་བསྟན་པ་དང་འདྲ་ལ། རྩ་
ཤེས་ལས། སྐྱེ་དང་གནས་དང་འཇིག་པ་དག །མ་གྲུབ་ཕྱིར་ན་འདུས་བྱས་མེད། །ཅེས་སྐྱེ་
སོགས་རང་བཞིན་གྱིས་མ་གྲུབ་ཕྱིར་འདུས་བྱས་རང་བཞིན་གྱིས་མེད་ཅེས་བསྟན་པའང་དེ་
དང་འདྲའོ། །དེ་ལྟར་ཆོས་ཐམས་ཅད་རང་བཞིན་གྱིས་སྐྱེ་འགག་གནས་གསུམ་དང་བྲལ་
-
-，
- 2 3 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བར་གཏན་ལ་ཕབ་པ་འདི་ནི་དབུ་མའི་རིགས་པས་དཔྱད་པ་བྱས་པ་ཐམས་ཅད་ཀྱི་གྲུབ་དོན་
ཡིན་ལ། ངེས་དོན་གྱི་ལུང་གིས་ཀྱང་གྲུབ་སྟེ། གང་ཞིག་རྐྱེན་ལས་སྐྱེས་པ། སོགས་དང༌།
རང་བཞིན་གྱིས་མ་སྐྱེས་པ་ལ་དགོངས་ནས་སོགས་སྔར་དྲངས་པ་དང་། ཆོས་ཡང་དག་པར་
སྡུད་ པ་ ལས། དེ་ བས་ན་ཆོས་ཐམས་ཅད་ནི་མི་སྐྱེ་མི་འགག་གོ །ཞེས་དང༌། དེ་བཞིན་
གཤེགས་པ་ཐུགས་རྗེ་ཆེན་པོས་འཇིག་རྟེན་སྐྲག་པའི་གནས་བསལ་བའི་ཕྱིར་ཐ་སྙད་དབང་
གིས་སྐྱེའོ་འགག་གོ་ཞེས་གསུངས་ཏེ། འདི་ལ་ཆོས་གང་ཡང་སྐྱེ་བ་དང་འགག་པ་མེད་དོ།།
ཞེས་བསླབ་བཏུས་སུ་དྲངས་པ་དང༌། ཡང་མདོ་ལས། དགེ་སློང་དག་མིག་སྐྱེ་བ་ན་གང་ནས་
ཀྱང་འོང་བ་མེད་དོ། །འགག་པ་ན་གང་དུ་ཡང་འགྲོ་བ་མེད་དོ། །ཞེས་གསུངས། གནས་པ་ངོ་
བོ་ཉིད་ཀྱིས་མེད་པའང་། ཏིང་རྒྱལ་ལས། ཆོས་འདི་དག་ནི་མི་གནས་ཏེ། །འདི་དག་ལ་ནི་
གནས་ཡོད་མིན། །གནས་མེད་གནས་པའི་སྒྲས་བརྗོད་ཀྱང་། །རང་གི་ངོ་བོས་རྙེད་མ་ཡིན།།
ཞེས་དང༌། སྡུད་པ་ལས། གང་ཞིག་གཟུགས་ལ་མི་གནས་ཚོར་ལ་མི་གནས་ཤིང༌། །ཞེས་
པ་ནས། གནས་མེད་གནས་ཡིན་འདི་ནི་རྒྱལ་བས་གནས་པར་གསུངས། །ཞེས་པའི་བར་
གྱིས་བསྟན། དེ་ལྟར་སྐྱེ་སོགས་རང་བཞིན་མེད་པར་སྟོན་པའི་ལུང་འདི་དག །སྔར། དེ་ལྟར་
ཆོས་རྣམས་ཐམས་ཅད་ཀྱི། །སྐྱེ་བ་རྟོགས་པར་འགྱུར་མ་ཡིན། །ཞེས་དང༌། ཡིད་ནི་དབང་
རྣམས་ལ་མི་གནས། །སོགས་དང༌། གཞན་ནས་འོངས་པ་མ་ཡིན་ལ། །གནས་པ་མ་ཡིན་
འགྲོ་ མ་ ཡིན། །ཞེས་ སོགས་ སྐྱེ་འགག་གནས་ གསུམ་ རང་བཞིན་ གྱིས་མེད་པར་སྟོན་པ་
ཐམས་ཅད་ལ་སྦྱར་རོ། །དེ་ལྟར་ངོ་བོ་ལ་ལྟོས་པའི་སྐྱེ་འགག་རང་བཞིན་མེད་པར་བསྟན་པ་
འདིས་དུས་ལ་ལྟོས་པའི་རྟག་ཆད་གཉིས། ཡུལ་ལ་ལྟོས་པའི་འགྲོ་འོང་གཉིས་ཟླ་ལ་ལྟོས་
པའི་གཅིག་ཐ་དད་སོགས་ཐམས་ཅད་ལ་རང་བཞིན་འགོག་ནུས་ལ། དེའི་ཕྱིར་རྩ་ཤེར་ལས་
ཐོག་མར་སྐྱེ་བ་རང་བཞིན་གྱིས་གྲུབ་པ་འགོག་པར་མཛད་དོ། །དེ་ལྟར་རང་བཞིན་གྱིས་སྐྱེ་
• 2 4 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
འགག་མེད་ཀྱང་། ཐ་སྙད་ཙམ་དུ་དེ་དག་ཡོད་པ་ནི་གོང་དུ་ཆོས་ཡང་དག་པར་སྡུད་པ་དྲངས་
པ་དང་། རྩ་ཤེར་ལས་ཀྱང་། རྨི་ལམ་ཇི་བཞིན་སྒྱུ་མ་བཞིན། །དྲི་ཟའི་གྲོང་ཁྱེར་ཇི་བཞིན་དུ།།
དེ་བཞིན་སྐྱེ་དང་དེ་བཞིན་གནས། །དེ་བཞིན་དུ་ནི་འཇིག་པ་གསུངས། །ཞེས་པ་ལྟར་རོ།།
གཞན་ཡང་སྐྱེ་འགག་སོགས་ཆོས་ཐམས་ཅད་ཐ་སྙད་ཙམ་དུ་དེ་དང་དེའི་ངོ་བོར་སྣང་ཡང་
རང་གི་ངོ་བོ་ཉིད་ཀྱིས་ཡོད་པས་སྟོང་པ་སྒྱུ་མ་དང་རྨི་ལམ་སོགས་ལྟ་བུ་ཡིན་པར་ནི། ཏིང་ངེ་
འཛིན་རྒྱལ་པོ་ལས། ཇི་ལྟར་དྲི་ཟའི་གྲོང་ཁྱེར་སྨིག་རྒྱུ་དང་། །སྒྱུ་མ་ཇི་བཞིན་རྨི་ལམ་ཅི་འདྲ་
བར། །ཆོས་རྣམས་ཐམས་ཅད་དེ་བཞིན་ཤེས་བྱ་སྟེ། །མཚན་མ་སྒོམ་པ་ངོ་བོ་ཉིད་ཀྱིས་སྟོང་།།
ཞེས་སོགས་ཀྱིས་ལེགས་པར་གྲུབ་བོ། །
རྩ་བའི་ས་བཅད་གསུམ་པ་དོན་བསྡུ་བ་ལ། དེ་ལྟར་སྟོང་པའི་དངོས་རྣམས་ལ།།
ཞེས་སོགས་གསུངས། འདི་དག་གིས་སྟོང་ཉིད་རྟོགས་པའི་བྱེད་ལས་སུ་འཇིག་རྟེན་ཆོས་
བརྒྱད་མགོ་སྙོམས་ཚུལ་བསྟན་ལ། དེ་ནི་ཀླུ་སྒྲུབ་ཀྱིས། འཇིག་རྟེན་མཁྱེན་པ་རྙེད་དང་མ་
རྙེད་དང༌། །ཞེས་སོགས་གསུངས་པ་ལྟར། རྙེད་མ་རྙེད་གཉིས། བསྟོད་སྨད་གཉིས། བདེན་
སྡུག་གཉིས། སྙན་མི་སྙན་གཉིས་ཏེ་བརྒྱད་དོ། །རྩ་ཚིག་གིས། མི་དགར་ཅི་ཡོད་དགར་ཅི་
ཡོད། །ཅེས་པ་མི་སྙན་པ་དང་སྙན་པ་བྱུང་པ་ལ་སྦྱར་ན་བདེ་ལ་གཞན་ཚིག་གིས་དངོས་ཟིན་
ལྟར་རོ། །སྟོང་ཉིད་རྟོགས་པ་ན་དེ་དག་མཉམ་པ་ཉིད་དུ་ཤེས་ནས་དགའ་མི་དགའ་མི་སྐྱེ་སྟེ།
འདིའི་ཐད་ཀྱི་བསླབ་བཏུས་སུ་ཆོས་ཡང་དག་པར་སྡུད་པ་དྲངས་པ་ལས། སྟོང་པ་ཉིད་དུ་སྨྲ་
བ་ནི་མི་གནས་པའི་ཕྱིར་འཇིག་རྟེན་གྱི་ཆོས་རྣམས་ཀྱིས་མི་འཕྲོགས་ཏེ། རྙེད་པས་དགའ་
བའང་མེད། མ་རྙེད་པས་མི་དགའ་བའང་མེད། གྲགས་པས་ཡི་སོས་པའང་མེད། མ་གྲགས་
པས་སྲོ་ཤི་བའང་མེད། སྨད་པས་ཞུམ་པའང་མེད། བསྟོད་པས་དགའ་བར་སེམས་པའང་
མེད། བདེ་བས་ཆགས་པར་འགྱུར་བའང་མེད། སྡུག་བསྔལ་བས་ཡིད་འབྱུང་བར་འགྱུར་
，
-
，
- 2 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བའང་མེད། གང་དེ་ལྟར་འཇིག་རྟེན་གྱི་ཆོས་རྣམས་ཀྱིས་མི་འཕྲོགས་པ་དེ་ནི་སྟོང་པ་ཉིད་
ཤེས་པ་སྟེ། དེ་ལྟར་མི་འཕྲོགས་པས་སྟོང་པ་ཉིད་ཁོང་དུ་ཆུད་པར་བྱའོ། །ཞེས་བྱ་བ་དང་།
ཞེས་སོ། །འདིས་དེ་ཁོ་ན་ཉིད་ཀྱི་རྣམ་པ་ཅན་གྱི་སྒོ་ནས་ཆོས་བརྒྱད་སྙོམས་ཚུལ་བསྟན་ལ།
བསླབ་བཏུས་སུ་འདིའི་འོག་ཏུ། རེ་ཞིག་སྒྲ་ལ་སེམས་མེད་ཕྱིར། །ཞེས་སོགས་གསུངས་པ་
དང༌། གཞུང་འདིར་སྔར་བཟོད་ལེའི་སྐབས་སུ་དེ་ལྟར་གསུངས་པ་རྣམས་ནི་ཀུན་རྫོབ་ཀྱི་
རྣམ་པ་ཅན་གྱི་སྒོ་ནས་ཆོས་བརྒྱད་སྙོམས་ཚུལ་ལོ། །ཡང་མདོ་དེ་ཉིད་ལས། སྟོང་པ་ཉིད་དུ་
སྨྲ་བ་ནི་གང་དུ་ཡང་ཆགས་པ་དང་མི་ཆགས་པ་མེད་དོ། །ཞེས་སོགས་ནི། གང་ཞིག་སྲེད་ཅིང་
གང་ལ་སྲེད་ལ་སྦྱར་རོ། །དཔྱད་ན་གསོན་པའི་འཇིག་རྟེན་སོགས་ཀྱིས་སྐྱེ་འཆི་བྱེད་པོ་དང་
བྱུང་དང་འབྱུང་འགྱུར་གྱི་སྐྱེས་བུ་ཐམས་ཅད་རང་བཞིན་མེད་པར་བསྟན་ལ། དེ་ནི་མདོ་ལས།
ཆོས་གང་སྐྱེ་བ་མེད་ཅིང་འབྱུང་བ་མེད། །འཆི་འཕོ་མེད་ཅིང་རྒ་བར་མི་འགྱུར་བ། །མི་ཡི་
སེང་གེ་ཡིས་ནི་དེར་སྟོན་ཞིང་། །སེམས་ཅན་བརྒྱ་ཕྲག་དག་ནི་དེ་ལ་བཀོད། །ཅེས་གསུངས་
པ་ལྟར་རོ། །ཐམས་ཅད་ནམ་མཁའ་འདྲ་བ་ནི། །བདག་འདྲས་ཡོངས་སུ་གཟུང་བར་གྱིས།།
ཞེས་རྗེས་འཇུག་རྣམས་ལ་སྟོང་པ་ཉིད་ཀྱི་དོན་འཛིན་དགོས་པར་གདམས་པར་མཛད་དོ།།
དེ་ལ་སྟོང་ཉིད་ཀྱི་དོན་ཚོལ་རིགས་པའི་རྒྱུ་མཚན་སྔར་བཤད་ཟིན་ལ། འདིས་སྟོང་ཉིད་ལ་
མོས་པའི་ཕན་ཡོན་དང༌། སྟོང་ཉིད་སྟོན་རུང་གི་སྣོད་ངོས་གཟུང་བ་གཉིས་བཤད་པར་བྱའོ།།
དེ་ལ་དང་པོ་ནི། སྟོང་ཉིད་སྟོན་པའི་གཞུང་ལ་འཆད་ཉན་སོགས་ཚུལ་བཞིན་བྱས་ན་བསོད་
ནམས་དཔག་མེད་འབྱུང་བ་དང༌། ལས་སྒྲིབ་སྦྱོང་ཞིང་ངན་འགྲོ་འགོག་པར་འགྱུར་ཏེ། ཀླུ་
སྒྲུབ་ཀྱིས། ཆོས་ཟབ་མོ་ལ་མོས་པས་བསོད་ནམས་ཐམས་ཅད་སྡུད་པ་ཡིན་ཏེ། སངས་རྒྱས་
སུ་མ་གྲུབ་ཀྱི་བར་དུ་འཇིག་རྟེན་པ་དང་འཇིག་རྟེན་ལས་འདས་པའི་ཕུན་སུམ་ཚོགས་པ་
ཐམས་ཅད་འགྲུབ་པར་འགྱུར་ཏེ། ཞེས་མཚམས་སྦྱར་ནས། ཁྱེའུ་རིན་པོ་ཆེས་བྱིན་པའི་མདོ་
- 2 4
5 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༡༡
ལས་བྱང་སེམས་ཐབས་མཁས་དང་བྲལ་བས་བསྐལ་པ་བརྒྱ་སྟོང་དུ་ཕྱིན་དྲུག་ལ་སྤྱད་པ་
བས་སྟོང་ཉིད་སྟོན་པའི་ཆོས་འདི་ཐེ་ཚོམ་དང་བཅས་པས་ཉན་ན་དེ་བསོད་ནམས་མང་ལ།
དེ་བས་ཐེ་ཚོམ་མེད་པར་ཉན་པ་དང་བྲི་བ་སོགས་བསོད་ནམས་ཆེས་མང་བར་གསུངས་པ་
དང༌། རྡོ་རྗེ་གཅོད་པ་ལས་གང་གཱའི་ཀླུང་གི་བྱེ་མ་སྙེད་ཇི་སྙེད་པ་གངྒཱའི་ཀླུང་ཡང་དེ་སྙེད་དུ་
གྱུར་པ་དེ་དག་གི་བྱེ་མ་ཇི་སྙེད་པ་དེ་སྙེད་ཀྱི་འཇིག་རྟེན་གྱི་ཁམས་རིན་པོ་ཆེ་སྣ་བདུན་གྱིས་
བཀང་ནས་སངས་རྒྱས་ལ་ཕུལ་ན་བསོད་ནམས་མང་ལ། དེ་བས་ཆོས་འདིའི་ཚིགས་བཅད་
ཙམ་བཟུང་ནས་གཞན་ལ་བསྟན་ན་བསོད་ནམས་ཆེས་མང་བར་གསུངས་པ་དང་། དེ་བཞིན་
གཤེགས་པའི་མཛོད་ཀྱི་མདོ་ལས་མི་དགེ་བ་བཅུ་ཆེན་པོ་རྣམས་སྨོས་ནས་དེ་དག་དང་ལྡན་
པས་ཀྱང་བདག་མེད་པའི་ཆོས་ལ་འཇུག་ཅིང་མོས་ན་ངན་སོང་དུ་མི་འགྲོ་བར་གསུངས་པ་
དང༌། བདུད་འདུལ་བའི་ལེའུར་དགེ་སློང་གང་གིས་ཆོས་ཐམས་ཅད་ཤིན་ཏུ་དུལ་བར་ཤེས་
པ་སོགས་ཀྱིས་མཚམས་མེད་པའང་གནོན་ན་ཆོ་ག་དང་ཚུལ་ཁྲིམས་ལོག་པར་ཞུགས་པ་ཕྲན་
ཚེགས་ལྟ་ཅི་སྨོས་པར་གསུངས་པ་དང༌། མ་སྐྱེས་དགྲའི་མདོ་ལས་མཚམས་མེད་བྱེད་པས་
ཆོས་འདི་ཐོས་ནས་མོས་ན་དེའི་ལས་དེ་ལས་ཀྱི་སྒྲིབ་པ་ཡིན་ཞེས་ང་མི་སྨྲའོ་ཞེས་པ་སོགས་
མདོ་བཏུས་སུ་འདྲེན་པར་མཛད་ལ་རྩ་འཇུག་གི་འགྲེལ་པར་ཡང་འབྱུང་ངོ་། །བསླབ་བཏུས་
ལས་ཀྱང་། སྟོང་པ་ཉིད་སྒོམ་པའི་ཕན་ཡོན་ནི་མུ་མེད་དོ། །རེ་ཞིག་ཟླ་བ་སྒྲོན་མའི་མོད་ལས།
དེ་ནི་ནམ་ཡང་བདེ་གཤེགས་རྣམས་ཀྱི་བསླབ་མི་འདོར། །དཔའ་བོ་དེ་ནི་ནམ་ཡང་བུད་མེད་
དབང་མི་འགྲོ། །དེ་ནི་བདེ་གཤེགས་རྣམས་ཀྱི་བསྟན་ལ་དགའ་བ་རྙེད། །འདི་ནི་ཆོས་ཀྱི་རང་
བཞིན་རབ་ཏུ་ཞི་བ་ཤེས། །དེ་འདིར་རིང་པོར་མི་ཐོགས་རྐང་གཉིས་དབང་པོར་འགྱུར།།
ཞེས་སོགས་དང་། ཡུམ་ལས་ཀྱང་། ཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་
སངས་རྒྱས་ཀྱི་སྐུ་ཡོངས་སུ་སྒྲུབ་པར་འདོད་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་
- 2 4 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་བྱའོ། །ཞེས་སོགས་དྲངས་སོ། །དེ་བཞིན་དུ་སྔར་ཡང་བཤད་ཅིང་གཞན་ལས་ཀྱང་ཆེས་
མང་ལ། བཞི་བརྒྱ་པ་ལས་ཀྱང་། བསོད་ནམས་ཆུང་ངུས་ཆོས་འདི་ལ། །ཐེ་ཚོམ་ཟ་བར་ཡང་
མི་འགྱུར། །ཐེ་ཚོམ་ཟ་བ་ཙམ་ཞིག་གིས། །སྲིད་པ་ཧྲུལ་པོར་བྱེད་པར་འགྱུར། །ཞེས་སོ།།
འཆད་ཉན་སོགས་བྱེད་པ་ནའང་། འཆད་པ་པོས་ཕྱིན་ཅི་མ་ལོག་པར་བཤད་པ་དང༌། ཉན་
པ་པོས་དོན་ལོག་པར་མ་བཟུང་བ་དང༌། གཉིས་ཀས་ཀྱང་ཀུན་སློང་དག་པ་དགོས་པར་
གསུངས་ཤིང༌། དེ་དག་ཚང་ན་ཕན་ཡོན་རྣམས་ངེས་པར་འབྱུང་བ་དང༌། དེ་ལས་ལྡོག་ན་
བསོད་ནམས་གསར་དུ་མི་ཐོབ་ཅིང་ སྔར་ཡོད་ ཉམས་ པར་ གསུངས་སོ། །གཞན་ཡང་།
འཇུག་པ་ལས། བསྟན་བཅོས་ལས་དཔྱད་རྩོད་ལ་ཆགས་པའི་ཕྱིར། །ཞེས་སོགས་ཚིགས་
བཅད་གཉིས་དང༌། ཡང་དེའི་འགྲེལ་པར། ཏིང་རྒྱལ་ལས། གང་ཞིག་ཆོས་འདི་ཐོས་ནས་
ཆགས་བྱེད་ཅིང་། །ཆོས་མ་ཡིན་པ་ཐོས་ནས་ཁོང་ཁྲོ་བྱེད། །ང་རྒྱལ་རྒྱགས་པས་བཅོམ་པ་
ལོག་པ་སྟེ། །ང་རྒྱལ་དབང་གིས་སྡུག་བསྔལ་རྗེས་སུ་མྱོང་། །ཞེས་དང༌། བཞི་བརྒྱ་པར།
རང་གི་ཕྱོགས་ལ་ཆགས་ཡོད་ཅིང་། །གཞན་ཕྱོགས་ལ་ཁྱོད་མི་དགའ་ན། །མྱ་ངན་འདས་
པར་མི་འགྲོ་སྟེ། །གཉིས་སྤྱོད་ཞི་བར་ཡོངས་མི་འགྱུར། །ཞེས་སོགས་དྲངས་པ་རྣམས་དང་།
དབུ་མ་སྙིང་པོ་ལས་ཀྱང་། ཕྱོགས་སུ་ལྷུང་བས་སེམས་གདུང་བས། །ཞི་བ་ནམ་ཡང་རྟོགས་
མི་འགྱུར། །ཞེས་སོགས་དང་། བདེན་གཉིས་ལས། ཕྱོགས་འཛིན་པ་ཡིས་དཀྲུགས་པའི་
ཡིད། །ལེགས་པར་དོར་ལ་དཔྱད་པར་གྱིས། །ཞེས་སོགས་གསུངས་ལ། འཇུག་པའི་རྣམས་
བཤད་ལས་ཀྱང༌། ཕྱོགས་ལྷུང་དོར་ནས་གཟུ་བོའི་བློས་མ་དཔྱད་ན། གྲུབ་མཐའ་ལ་དཔྱད་
པར་སྒོམ་པ་དེ་ཉིད་ལ་བརྟེན་ནས་འཁོར་བར་འཆིང་བར་གསུངས་པ་འདི་ཉིད། བདག་ཅག་
ལ་ཐུགས་བརྩེ་བས་མན་ངག་ཁྱད་པར་ཅན་བྱིན་པར་ཤེས་པར་གྱིས་ཤིག །ཅེས་གསུངས།
མདོར་ན་ཉེས་བཤད་དང་ལེགས་བཤད་ལ་ཁྱད་མེད་དུ་འཛིན་པའང་རྣམ་པ་ཀུན་ཏུ་མི་
-24 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
རིགས་པས། དེ་གཉིས་ཀྱི་སྐྱོན་ཡོན་ལེགས་པར་བརྟགས་ནས་བླང་དོར་བྱེད་དགོས་ལ། དེ་
ཡང་ཆགས་སྡང་དང་མ་འདྲེས་པར་ཀུན་སློང་དག་པ་ཞིག་དགོས་པར་གསུངས།
གཉིས་པ་ནི། དེ་ཡང་སྟོང་ཉིད་ ཀྱི་སྣོད་རུང་ལ་དེ་ སྟོན་དགོས་ཀྱི་སྣོད་མིན་ལ་
བསྟན་ན་དོན་མ་ཡིན་པ་ཆེན་པོར་འགྱུར་ཏེ། རྩ་ཤེར་ལས། སྟོང་པ་ཉིད་ལ་ལྟ་ཉེས་ན། །ཤེས་
རབ་ཆུང་རྣམས་ཕུང་བར་འགྱུར། །ཞེས་སོགས་གསུངས་པ་ལྟར། འགའ་ཞིག་ལ་སྟོང་ཉིད་
བསྟན་ན་མོས་པ་ལྟར་སྣང་ཡོད་ཀྱང་སྟོང་ཉིད་ཀྱི་དོན་ཅི་ཡང་མེད་པ་ཉིད་དུ་བཟུང་ནས་རྒྱུ་
འབྲས་བྱ་བྱེད་ཐམས་ཅད་ཡོད་པ་མ་ཡིན་ནོ་ཞེས་སྐུར་བ་བཏབ་པས་ཆད་མཐར་ལྷུང་བར་
འགྱུར་ཏེ། རིན་ཆེན་ཕྲེང་བ་ལས། ཆོས་འདི་ལོག་པར་བཟུང་གྱུར་ན། །མི་མཁས་རྣམས་ནི་
ཆུད་ཀྱང་ཟ། །འདི་ལྟར་མེད་པར་ལྟ་བ་ཡི། །མི་གཙང་དེར་ནི་བྱིང་བར་འགྱུར། །ཞེས་སོ།།
ཡང་འགའ་ཞིག་ལ་སྟོང་ཉིད་བསྟན་པ་ན་ཆོས་འདི་རྣམས་དམིགས་བཞིན་དུ་ཇི་ལྟར་སྟོང་
པར་འགྱུར་སྙམ་ནས་དེ་ལ་མི་མོས་ནས་སྤོང་བར་བྱེད་ཅིང་ཆོས་རྣམས་བདེན་གྲུབ་ཏུ་བཟུང་
བས་རྟག་མཐར་ལྷུང་བར་འགྱུར་ཏེ། སྔ་མ་ལས། གཞན་ཡང་འདི་ནི་ལོག་བཟུང་ན། །བླུན་
པོ་མཁས་པའི་ང་རྒྱལ་ཅན། །སྤོང་བས་བདག་ཉིད་མ་རུངས་ཅན། །མནར་མེད་པ་ནི་སྤྱིའུ་
ཚུགས་འགྲོ། །ཞེས་སོ། །དེ་ལྟར་སྔ་ཕྱི་གཉིས་ཀའང་སྟོང་ཉིད་ལ་ལྟ་ཉེས་པས་ངན་འགྲོར་
འགྲོ་བས་ཕུང་བར་འགྱུར་རོ། །དེས་ན་གདུལ་བྱའི་མོས་པའི་ཁྱད་པར་ངེས་པར་བྱས་ནས་
སྟོན་དགོས་ལ། དེ་ཡང་མཚན་མ་ཇི་ལྟ་བུ་ལས་ཤེས་སྙམ་ན། འཇུག་པ་ལས། སོ་སོ་སྐྱེ་བོའི་
དུས་ནའང་སྟོང་པ་ཉིད་ཐོས་ནས། །ནང་དུ་རབ་ཏུ་དགའ་བ་ཡང་དང་ཡང་དུ་བྱུང༌། །རབ་ཏུ་
དགའ་བ་ལས་བྱུང་མཆི་མས་མིག་བརླན་ཞིང༌། །ལུས་ཀྱི་བ་སྤུ་ལྡང་བར་འགྱུར་བ་གང་ཡིན་
པ༑ ༑དེ་ལ་རྫོགས་པའི་སངས་རྒྱས་བློ་ཡི་ས་བོན་ཡོད། །དེ་ཉིད་ཉེ་བར་བསྟན་པའི་སྣོད་ནི་
དེ་ཡིན་ཏེ། །དེ་ལ་དམ་པའི་དོན་གྱི་བདེན་པ་བསྟན་པར་བྱ། །ཞེས་གསུངས་ཏེ། སྟོང་ཉིད་ཀྱི་
- 2 4 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དོན་ཐོས་པ་ན་ལེགས་པར་གོ་ནས་གཏེར་རྙེད་པ་ལྟ་བུའི་དགའ་བ་དང་། དེ་ལས་ངོ་མཚར་
བའི་བསམས་པས་དྲངས་པས་མིག་ནས་མཆི་མ་གཡོ་བ་དང་ལུས་ཀྱི་བ་སྤུ་ལྡང་བའི་རྟགས་
གསུམ་དང་ལྡན་པ་ནི་སྟོང་ཉིད་ལྟ་བའི་བག་ཆགས་སད་པའི་རྟགས་ཡིན་པས་སྣོད་མཆོག་གོ།
ཡང་དེའི་ཚེ་དེ་འདྲའི་མཚན་མ་ཁྱད་པར་ཅན་མི་འབྱུང་ཡང་མཐའ་གཉིས་སུ་མི་ལྷུང་བའི་གོ་
བ་སྐྱེ་ཞིང་བླ་མ་དམ་པས་བསྒོ་བ་ལས་མི་འདའ་ན་སྟོང་ཉིད་རྟོགས་པའི་རིགས་ནུས་མང་པོ་
གསར་དུ་འཇོག་པའི་སྣོད་དུ་རུང་ངོ༌། །སྣོད་མཆོག་ལ་དེ་བཤད་ན་ཡོན་ཏན་ཇི་ལྟ་བུ་འབྱུང་
སྙམ་ན། སྔ་མ་ལས། དེ་ལ་དེ་ཡི་རྗེས་སུ་འགྲོ་བའི་ཡོན་ཏན་འབྱུང་། །རྟག་ཏུ་ཚུལ་ཁྲིམས་
ཡང་དག་བླངས་ནས་གནས་པར་འགྱུར། །སྦྱིན་པ་གཏོང་བར་འགྱུར་ཞིང་སྙིང་རྗེ་བསྟེན་པར་
བྱེད། །བཟོད་པ་སྒོམ་བྱེད་དེ་ཡི་དགེ་བ་བྱང་ཆུབ་ཏུ། །འགྲོ་བ་དགྲོལ་བར་བྱ་ཕྱིར་ཡོངས་སུ་
བསྔོ་བྱེད་ཅིང༌། །རྫོགས་པའི་བྱང་ཆུབ་སེམས་དཔའ་རྣམས་ལའང་གུས་པར་བྱེད། །ཅེས་
གསུངས། དོན་ནི། སྟོང་ཉིད་ཀྱི་གོ་བ་གནད་དུ་སོང་བས་བསོད་ནམས་ཀྱི་ཚོགས་ལ་གུས་པ་
ཆེར་སྐྱེ་ཞིང༌། སྟོང་ཉིད་ཀྱི་ལྟ་བ་སྐྱེ་བ་གཞན་དུ་མི་ཉམས་པའི་ཐབས་ལ་འཇུག་སྟེ། བདག་
ཚུལ་ཁྲིམས་ཉམས་པས་ངན་འགྲོར་ལྷུང་ན་ལྟ་བ་དེ་རྒྱུན་ཆད་དོ་སྙམ་ནས་ཚུལ་ཁྲིམས་བླངས་
ཏེ་ལེགས་པར་སྲུང་བ་དང་། བདེ་འགྲོར་སྐྱེས་ཀྱང་ཡོ་བྱད་ཀྱིས་ཕོངས་ན་སྟོང་ཉིད་ཉན་པ་
དང་སྒོམ་པ་རྒྱུན་ལྡན་དུ་མི་འོང་ངོ་སྙམ་ནས་སྦྱིན་པ་གཏོང་བ་དང་། ལྟ་བ་དེ་སྙིང་རྗེ་ཆེན་པོས་
མ་ཟིན་ན་སངས་རྒྱས་ཀྱི་རྒྱུར་མི་འགྱུར་རོ་སྙམ་ནས་སྙིང་རྗེ་ཆེན་པོ་གོམས་པར་བྱེད་པ་དང་།
ཁྲོ་བས་དགེ་བ་འཇོམས་ཤིང་ངན་འགྲོར་འགྲོ་བ་དང་བདེ་འགྲོར་སྐྱེས་ཀྱང་གཟུགས་ཤིན་ཏུ་
མི་སྡུག་པའི་རྐྱེན་གྱིས་འཕགས་པ་རྣམས་མཉེས་པར་མི་བྱེད་དོ་སྙམ་ནས་བཟོད་པ་སྒོམ་པ་
དང༌། རྣམ་མཁྱེན་དུ་མ་བསྔོས་པའི་ཚུལ་ཁྲིམས་སོགས་སངས་རྒྱས་ཀྱི་རྒྱུར་མི་འགྱུར་བར་
མཐོང་ནས་དགེ་བ་རྣམས་བྱང་ཆུབ་ཆེན་པོར་སྔོ་བར་བྱེད་པ་དང༌། བྱང་སེམས་རྣམས་སྟོང་
- 2 5 () -



I
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། [༡༡
ཉིད་སྟོན་པའི་བཤེས་གཉེན་མཆོག་ཏུ་མཐོང་ནས་དེ་རྣམས་ལ་ཤིན་ཏུ་གུས་པར་བྱེད་དོ།།
ཞེས་པའོ། །བདག་ཉིད་བདེ་བར་འདོད་རྣམས་ནི། །འཐབ་དང་སྤྲོ་བའི་རྒྱུ་དག་གིས། །ཞེས་
སོགས་ཕལ་ཆེར་ནི་སྟོང་ཉིད་མ་རྟོགས་པའི་ཉེས་དམིགས་ཏེ། བསླབ་བཏུས་སུ་མདོ་དྲངས་
པ་ལས། དེ་བཞིན་དུ་གང་ལ་ལ་འཐབ་ཅིང་རྩོད་པར་བྱེད་པ་དེ་ནི་སྟོང་པ་ཉིད་མི་ཤེས་ཏེ།
ཞེས་སོགས་གསུངས་པ་ལྟར་རོ། །རྣམ་དཔྱོད་ཤིན་ཏུ་རྙེད་པར་དཀའ། །ཞེས་སོགས་དང་།
སླར་ཡང་དལ་བ་རྙེད་དཀའ་ཞིང་། །སངས་རྒྱས་འབྱུང་རྙེད་ཤིན་ཏུ་དཀའ། །ཞེས་སོགས་
ནི་ཆོས་སྒྲུབ་པ་ལ་ཕྱི་ནང་གི་རྐྱེན་ཚང་བ་ད་ལྟ་འདྲ་བ་ནམ་ཡང་རྙེད་དཀའ་བས་ད་རེས་འབད་
དགོས་པར་བསྟན་པ་སྟེ། ཡབ་སྲས་མཇལ་བ་ལས། སངས་རྒྱ་འབྱུང་བ་ཡུན་དུ་གནས་པ་
དང༌། །དེ་བཞིན་བསྟན་ལ་དད་པ་ཐོབ་པར་དཀའ། །མི་ཡི་སྲིད་པ་རྙེད་པར་དཀའ་བས་ན།།
རྒྱལ་བ་རྣམས་ཀྱི་བསྟན་ལ་ལེགས་བརྩོན་གྱིས། །མི་ཁོམ་བརྒྱད་པོ་ཐམས་ཅད་ཡོངས་
སྤངས་ཤིང་། ཁོམ་པ་ཕུན་ཚོགས་རྙེད་དཀའ་ཐོབ་འགྱུར་ལ། །བདེ་གཤེགས་བསྟན་ལ་དད་
པ་རྙེད་གྱུར་པའི། །མཁས་པ་རྣམས་ཀྱིས་རིགས་པའི་རྣལ་འབྱོར་སྤྱོད། །སྒྲ་ལ་འཆེལ་ཅིང་
འདུག་པར་མ་བྱེད་པར། །ཆོས་ཐོས་གྱུར་ནས་རྟག་ཏུ་ནན་ཏན་གྱིས། ཁྱེད་ཀྱིས་རྟག་ཏུ་
དགོན་པའི་གནས་བསྟེན་ལ། །དེས་ནི་མི་མཆོག་དམ་པར་འགྱུར་བར་བྱོས། །ཞེས་སོགས་
ཚིགས་བཅད་བརྒྱད་རྩ་ཤེའི་འགྲེལ་པ་ཚིག་གསལ་སོགས་སུ་དྲངས་པ་དང་། བསླབ་བཏུས་
སུ་སྡོང་པོ་བཀོད་པ་དྲངས་པ་ལས་ཀྱང་། བསྐལ་པ་བྱེ་བ་ཕྲག་བརྒྱར་ཡང་། །སངས་རྒྱས་སྒྲ་
ནི་ རབ་དཀོན་ན། །ཐེ་ཚོམ་ཐམས་ཅད་ གཅོད་པའི་མཆོག །མཐོང་བར་གྱུར་པ་སྨོས་ཅི་
དགོས། །ཞེས་སོགས་དང༌། བསོད་ནམས་འཕེལ་བར་འདོད་པ་ལ་སངས་རྒྱས་དང་འཕྲད་
པ་ནི་དགོས་པ་ཆེ་ཞིང་། སྐུ་གཟུགས་མཐོང་བ་ཙམ་ཡང་འབྲས་བུ་དཔག་ཏུ་མེད་ན་རང་གི་ངོ་
བོ་མཐོང་བ་ལྟ་སྨོས་ཀྱང་ཅི་དགོས་ཞེས་སོགས་གསུངས་སོ། །དེས་ན་དལ་འབྱོར་ཐོབ།
- 2 5 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྟན་པ་དང་མཇལ། བཤེས་གཉེན་དམ་པས་ཟིན་པ་སོགས་ཤིན་ཏུ་རྙེད་དཀའ་བར་
བལྟས་ལ། ཚུལ་ཁྲིམས་དག་པ་ལ་བརྟེན་ནས་མང་དུ་ཐོས་པའི་དོན་བྱང་སེམས་ཀྱི་སྤྱོད་པ་
སྤྱི་དང་ཁྱད་པར་དབེན་པའི་གནས་སུ་ཟབ་དོན་ལ་འདྲིས་པར་བྱ་ཡི། ཚིག་ཏུ་སྨྲ་བ་ཙམ་ཆེད་
ཆེར་མི་བྱེད་པ་ནི་གསུང་རབ་ཀྱི་གདམས་པ་རྣམས་ཀྱི་དོན་པོ་ཡིན་ནོ། །ཞེས་རྩ་ཤེའི་ཊིཀྐ་
ལས་སོ། །སྡུག་བསྔལ་ཆུ་བོར་གནས་འདི་དག །ཀྱི་ཧུད་མྱ་ངན་བྱ་བར་འོས། །སོགས་དང་།
དེ་ལྟར་སྡུག་བསྔལ་མེས་གདུངས་ལ། །ཞེས་སོགས་ནི། སྟོང་ཉིད་རྟོགས་པ་ན་སྡུག་བསྔལ་
གྱིས་མནར་བའི་སེམས་ཅན་ལ་སྙིང་རྗེ་ཆེན་པོ་ཤུགས་འབྱུང་དུ་སྐྱེ་ཚུལ་ཡིན་ལ། སྙིང་རྗེ་ཆེན་
པོ་ནི་ཐེག་པ་ཆེན་པོའི་ལམ་གྱི་རྩ་བ་སྟེ། བསླབ་བཏུས་ལས། སྙིང་རྗེ་མདུན་དུ་བཞག་ནས་
སུ༑ ༑དགེ་བ་སྤེལ་ལ་ནན་ཏན་བྱ། །ཆོས་ཡང་དག་པར་སྡུད་པ་ལས། བཅོམ་ལྡན་འདས་ལ་
སྤྱན་རས་གཟིགས་ཀྱིས་གསོལ་པ། བྱང་ཆུབ་སེམས་དཔའ་ཆོས་མང་པོ་ལ་བསླབ་པར་མི་
བགྱིའོ། །ཆོས་གཅིག་རབ་ཏུ་བཟུང་ཞིང་རྟོགས་པར་བགྱིས་ན། སངས་རྒྱས་ཀྱི་ཆོས་ཐམས་
ཅད་ལག་མཐིལ་དུ་མཆིས་པ་ལགས་སོ། །གཅིག་གང་ཞེ་ན། འདི་ལྟ་སྟེ་སྙིང་རྗེ་ཆེན་པོའོ།།
ཞེས་སོགས་སྙིང་རྗེ་ཆེན་པོའི་བསྔགས་པ་མདོ་ལས་བྱུང་བ་དུ་མ་གསུངས་ལ། དབུ་མ་འཇུག་
པ་ལས། གང་ཕྱིར་བརྩེ་ཉིད་རྒྱལ་བའི་ལོ་ཏོག་ཕུན་ཚོགས་འདིའི། །ས་བོན་དང་ནི་སྤེལ་ལ་
ཆུ་འདྲ་ཡུན་རིང་དུ། །ལོངས་སྤྱོད་གནས་ལ་སྨིན་པ་ལྟ་བུར་འདོད་གྱུར་པ། །དེ་ཕྱི་བདག་
གིས་ཐོག་མར་སྙིང་རྗེ་བསྟོད་པར་བགྱི། །ཞེས་གསུངས་ཏེ། དཔེར་ན་ལོ་ཏོག་ཕུན་ཚོགས་
སྐྱེད་པ་ལ་ཐོག་མར་ས་བོན་དང་བར་དུ་ཆུ་དང་ཐ་མ་འབྲས་བུ་སྨིན་པ་གསུམ་གལ་ཆེ་བ་
བཞིན་དུ། རྒྱལ་བའི་ལོ་ཏོག་ཕུན་སུམ་ཚོགས་པ་སྐྱེད་པ་ལ་སྙིང་རྗེ་ཆེན་པོ་གཅིག་པུ་དེ་ཉིད་
ཐོག་མར་གལ་ཆེ་བ་ས་བོན་ལྟ་བུ་དང་། བར་དུ་གལ་ཆེ་བ་ཆུ་ལྟ་བུ་དང་། ཐ་མར་གལ་ཆེ་བ་
འབྲས་བུ་སྨིན་པ་ལྟ་བུ་ཡིན་པར་གསུངས་ལ། དེ་དག་ནི་རིམ་པར་ཐེག་ཆེན་ལམ་མ་ཞུགས་
- 2 5 ? -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། དོ༡༡
དང༌། ལམ་ཞུགས་སྐྱེ་འཕགས་དང༌། སངས་རྒྱས་འཕགས་པའི་རྒྱུད་ཀྱི་སྙིང་རྗེ་ཆེན་པོ་ལྟ་
བུའོ། །ནམ་ཞིག་དམིགས་པ་མེད་ཚུལ་དུ། །གུས་པས་བསོད་ནམས་ཚོགས་བསགས་ཏེ།།
དམིགས་པས་ཕུང་བར་གྱུར་རྣམས་ལ། །སྟོང་པ་ཉིད་ནི་སྟོན་པར་འགྱུར། །ཞེས་གསུངས་ཏེ།
ཆོས་གང་ལའང་འཁོར་གསུམ་བདེན་ཞེན་གྱི་དམིགས་པ་མེད་པའི་ཚུལ་དུ་རྟོགས་པའི་ཡེ་
ཤེས་ཀྱི་ཚོགས་དང༌། དེའི་བྱེད་ལས་སུ་ལས་འབྲས་ལ་གུས་པས་བསོད་ནམས་ཀྱི་ཚོགས་
བསགས་ཏེ། ཚོགས་གཉིས་ཟུང་འཇུག་གི་ལམ་ལ་རང་ཉིད་ཀྱིས་བསླབས་ནས། དམིགས་
པ་བདེན་འཛིན་གྱི་ལྟ་བས་ཕུང་བར་གྱུར་པ་རྣམས་ལ་སྟོང་པ་ཉིད་ཀྱི་དོན་ནམ་ཞིག་སྟོན་པར་
འགྱུར་ཞེས་ཐུགས་སྨོན་མཛད་པའོ། །འདིས་ནི་སྤྱོད་པ་ཉམས་ལེན་གྱི་གནད་བསྡུས་ནས་
བསྟན་ཏེ། བྱང་སེམས་ཀྱི་སྤྱོད་པ་ཐམས་ཅད་ནི་ཕྱིན་དྲུག་ཏུ་འདུ་ཞིང་། དེ་རྣམས་ཚོགས་
གཉིས་ཀྱི་ཉམས་ལེན་དུ་འདུ་བའི་ཕྱིར། ཕྱིན་དྲུག་ཚོགས་གཉིས་སུ་བསྡུ་ཚུལ་ལ། རྒྱུད་
བླ་མ་ལས། བསོད་ནམས་ཕ་རོལ་ཕྱིན་པ་ལྔ། །ཞེས་ཕར་ཕྱིན་དང་པོ་ལྔ་བསོད་ནམས་ཀྱི་
ཚོགས་སུ་བཤད་ལ། དེ་ནི་སྟོང་ཉིད་རྟོགས་པའི་ལྟ་བས་མ་ཟིན་པའི་ཕར་ཕྱིན་དང་པོ་ལྔའི་
དབང་དུ་བྱས་ཤིང༌། དབུ་མ་འཇུག་པ་ལས། སྦྱིན་སོགས་ཆོས་གསུམ་དེ་དག་ཕལ་མོ་ཆེར།།
བདེ་བར་གཤེགས་པས་ཁྱིམ་པ་རྣམས་ལ་བསྔགས། །བསོད་ནམས་ཞེས་བྱའི་ཚོགས་ཀྱང་དེ་
དག་ཉིད། །སངས་རྒྱས་གཟུགས་ཀྱི་བདག་ཉིད་སྐུ་ཡི་རྒྱུ། །ཞེས་པའི་སྐབས། ཕར་ཕྱིན་དང་
པོ་གསུམ་བསོད་ནམས་ཀྱི་ཚོགས་དང་། ཕྱི་མ་གཉིས་ཡེ་ཤེས་ཀྱི་ཚོགས་དང་། བརྩོན་འགྲུས་
ཚོགས་གཉིས་ཀར་གཏོགས་པར་གསུངས་པ་ནི། དང་པོ་གསུམ་གཙོ་ཆེར་བསོད་ནམས་ཀྱི་
ཚོགས་སུ་གཏོགས་པ་དང་། བསམ་གཏན་ཀྱང་ཡེ་ཤེས་ཀྱི་ཚོགས་ཁྱད་པར་ཅན་གྱི་རྟེན་དུ་
བྱས་ནས་དེ་ལྟར་གསུངས་པ་ཡིན་གྱི། དང་པོ་གསུམ་ལ་ཡེ་ཤེས་ཀྱི་ཚོགས་ཀྱི་ཆ་མེད་པ་དང་།
བསམ་གཏན་ལ་ཡེ་ཤེས་ཀྱི་ཚོགས་ཀྱི་ཁྱབ་པར་བསྟན་པ་མིན་ནོ། །མདོ་སྡེའི་རྒྱན་ལས།
- 2 53 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྦྱིན་དང་ཚུལ་ ཁྲིམས་བསོད་ནམས་ཀྱི། །ཚོགས་ཡིན་ཤེས་རབ་ཡེ་ཤེས་ཀྱི། །གསུམ་པོ་
གཞན་ནི་ གཉིས་ཀ་སྟེ། །ལྔ་ཆར་ཡང་ནི་ཡེ་ཤེས་ཚོགས། །ཞེས་གསུངས་ལ། དེ་ནི་དང་པོ་
གཉིས་བསོད་ནམས་ཀྱི་ཚོགས་ཀྱི་ངོ་བོ་དང་ཕྱི་མ་ཡེ་ཤེས་ཀྱི་ཚོགས་ཀྱི་ངོ་བོའི་དབང་དུ་བྱས་
ལ༑ བར་པ་གསུམ་ལ་ཚོགས་གཉིས་ཀའི་ཆ་ཡོད་པར་སྤྱིར་བསྟན་ཞིང་། ཡང་སྟོང་ཉིད་ཀྱི་
ལྟ་བས་ཟིན་ན་དང་པོ་ལྔ་ལ་ཡང་ཡེ་ཤེས་ཀྱི་ཚོགས་ཀྱི་ཆ་ཡོད་པར་བསྟན་ཏོ། །དེ་ལྟར་བསོད་
ནམས་ཀྱི་ཚོགས་ནི་ཀུན་རྫོབ་རྒྱ་ཆེ་བའི་ལམ་གྱི་རིམ་པ་དང་། ཡེ་ཤེས་ཀྱི་ཚོགས་ནི་དེ་ཁོ་ན་
ཉིད་རྟོགས་པའི་ཟབ་མོའི་ལམ་གྱི་རིམ་པ་སྟེ། ཟབ་རྒྱས་གཉིས་སམ་ཐབས་ཤེས་གཉིས་ཀ་
ཚང་བའི་ལམ་གྱི་གཤོག་ཟུང་དཀར་པོ་ཡངས་ཤིང་རྒྱས་པར་གྱུར་པའི་རྒྱལ་སྲས་སེམས་
དཔའ་ཆེན་པོ་ངང་པའི་རྒྱལ་པོ་ལྟ་བུ་དེ་ནི། གདུལ་བྱའི་སྐྱེ་བོའི་ངང་པ་དུ་མའི་ཚོགས་ཀྱི་
མདུན་དུ་བདར་ནས་ལེགས་བྱས་དགེ་བའི་རླུང་གི་ཤུགས་ཆེན་པོའི་སྟོབས་ལས་སྲིད་ཞིའི་
མཐའ་གཉིས་སུ་མི་གོལ་བར་དབུ་མའི་ལམ་གྱི་འཇུག་ངོགས་དྲང་པོར་བསྐྱོད་ནས་རྒྱལ་
བ་རྫོགས་པའི་སངས་རྒྱས་ཀྱི་ཡོན་ཏན་ཟབ་ཅིང་རྒྱ་ཆེ་བ་རྒྱ་མཚོ་ཆེན་པོ་ལྟ་བུའི་ཕ་རོལ་
མཆོག་ཏུ་ཐོགས་པ་མེད་པར་བགྲོད་པར་བྱེད་དེ། དབུ་མ་འཇུག་པ་ལས། ཀུན་རྫོབ་དེ་ཉིད་
གཤོག་ཡངས་དཀར་པོ་རྒྱས་གྱུར་པ། །ངང་པའི་རྒྱལ་པོ་དེ་ནི་སྐྱེ་བོའི་ངང་པ་ཡི། །མདུན་དུ་
བདར་ནས་དགེ་བའི་རླུང་གི་ཤུགས་སྟོབས་ཀྱིས། །རྒྱལ་བའི་ཡོན་ཏན་རྒྱ་མཚོའི་ཕ་རོལ་
མཆོག་ཏུ་འགྲོ། །ཞེས་པ་ལྟར་ལགས་སོ། །
སྨྲས་པ། རྒྱལ་བའི་མྱུ་གུ་བློ་གྲོས་མི་ཟད་པའི། །གསུང་གི་བདུད་རྩིའི་སྙིང་པོ་སྤྱོད་
འཇུག་ཅེས། །ཉི་ཟླ་ལྟ་བུར་ཡོངས་སུ་གྲགས་པའི་གཞུང་། །ཐེག་ཆེན་གསུང་རབ་ཀུན་གྱི་
བཅུད་བསྡུས་གང༌། །སྔོན་དུས་མཁས་གྲུབ་བྱེ་བའི་གཟི་བྱིན་དང་། །འགྲོགས་པའི་བཤད་
སྒྲུབ་པད་མོའི་ཚལ་ཆེན་གྱིས། །འཕགས་བོད་གཉིས་ཀྱི་ས་ཆེན་ཡོངས་ཁྱབ་ཀྱང་། །མཐར་
- 25 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
གྱིས་སྙིགས་མའི་རེག་པས་རྣམ་པར་ཉམས། །གང་ཚེ་དམ་ཆོས་འཛིན་པའི་སྨོན་ལམ་མཐུ།།
གྲུབ་པ་སེམས་དཔའ་ཆེན་པོའི་སྙིང་རྗེའི་ཤུགས། །ནམ་ཡང་འགག་པ་མེད་པའི་འོད་སྣང་
གིས། །ཡོངས་བཟུང་ཆོས་ཀྱི་དགའ་ཚལ་སླར་ཡང་ཕྱེ། །དེ་ཚེ་ཐེག་ཆེན་ལམ་གྱི་འཇུག་
ངོགས་ཉིད། །སྐལ་བཟང་འགྲོ་ངོར་ནུབ་མེད་གསལ་གྱུར་ཅིང་། །ཕན་བདེའི་འབྲས་བཟང་
ཕྱོགས་མཐར་རྒྱས་པ་འདིས། །རྒྱལ་བའི་ཉི་མ་ཡང་འདིར་སྣང་བར་མཚོན། །བསྟན་པའི་ཐ་
མར་ཐུགས་བསྐྱེད་རླབས་པོ་ཆེས། །བསྟན་ལ་ཕན་པའི་བཤད་སྒྲུབ་ལྷུར་མཛད་དེ། །བསྟན་
པའི་རྒྱལ་མཚན་སྒྲེང་ལ་འཇིགས་མེད་པས། །བསྟན་པའི་དཔལ་དུ་ཆོས་ཀྱི་དབང་པོ་གྱུར།།
དཔལ་གྱི་སེང་གེར་གྲགས་པའི་ཆོས་ཀྱི་སྡེ། །བསྔགས་འོས་དམ་པ་དུ་མའི་བསྟི་གནས་དར།།
ཞབས་སེན་རིན་ཆེན་པདྨོ་ལེགས་བཀོད་དེ། །རྨད་བྱུང་ཆོས་ཀྱི་མཆོད་སྦྱིན་ཡུན་རིང་སྩལ།།
ཐུགས་བསྐྱེད་ཞི་བའི་ལྷ་དང་དབྱེར་མེད་ཀྱང་། །བཀའ་དྲིན་ཞི་བའི་ལྷ་ལས་ཆེས་ལྷག་པའི།།
རྒྱལ་བའི་སྲས་མཆོག་ཉིད་ཀྱི་སྤྱན་སྔར་ནི། །སྤྱོད་འཇུག་གཞུང་མཆོག་འདི་ཉིད་ལན་མང་
ཐོས། །གང་གི་བརྗོད་བྱའི་ཉིང་ཁུ་བྱང་ཆུབ་སེམས། །གདམས་པའི་མཆོག་ཏུ་གཟིགས་ནས་
རྗེ་ཉིད་ཀྱིས། །ཐུགས་དམ་མཐིལ་དུ་མཛད་ཅིང་གཞན་ལ་ཡང་། །ནན་ཏན་ཆེན་པོས་ཉམས་
ལེན་སྙིང་པོར་གདམས། །ཞལ་གྱི་བདུད་རྩིའི་ཟེགས་མ་རེ་རེས་ཀྱང་། །ཆོས་ཀྱིས་ཕོངས་
པའི་བཀྲེན་པ་ཡོངས་བསལ་ནས། །ཆོས་ལས་སྐྱེས་པའི་དགའ་སྟོན་མཆོག་སྟེར་བས།།
ཉམ་ཐག་བདག་ལྟ་དབུགས་དབྱུང་གནས་ལ་བཀོད། །བཀའ་བཞིན་ཉམས་སུ་ལེན་པའི་
སྐལ་དམན་ཡང་། །སྐུ་དཀྱིལ་ཆུ་བུར་མིག་གིས་ཡང་ཡང་མཇལ། །གསུང་བཅུད་རྣ་བའི་བུ་
གར་ལན་མང་འཛག །ཐུགས་རྗེའི་འཇུག་པས་ཡིད་ལ་བྱིན་ཆེན་དབབ། །དེ་ལྟར་གསང་
གསུམ་ཡོན་ཏན་བྱེ་བའི་གཏེར། །མཐོང་ཐོས་མོས་པའི་སྤྱོད་ཡུལ་ཉིད་གྱུར་ཅིང་། །གཙང་
མའི་ཞབས་རྡུལ་གཙུག་གིས་གུས་བསྟེན་པའི། །སྐལ་བཟང་ཐོབ་པ་བསྐལ་མང་བསོད་
་
- 25 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ནམས་མཐུ། །ལམ་མཐར་ཕྱིན་ཀྱང་ཐུན་མོང་གདུལ་བྱའི་ངོར། །ཐ་མལ་ཚུལ་བསྟན་ཐབས་
མཁས་མཛད་སྤྱོད་ཀྱིས། །གཞན་དོན་སྒྲུབ་ལ་ཐུགས་དགོངས་མངོན་ཕྱོགས་ཏེ། །ལམ་ལ་
རིམ་གྱིས་སློབ་པའི་ངང་ཚུལ་འཆང་། །དེ་ཡང་ཕྱི་ནང་སྤྱོད་ཚུལ་ཀུན་ཡིད་འོང་། །གཙང་ཞིང་
ཡོངས་སྨིན་མཛེས་པའི་པད་མོ་ལྟར། །མཐོང་ཐོས་ཀུན་ཡིད་འཕྲོག་ཅིང་དགེ་ལེགས་སུ།།
བྱེད་པའི་བཀའ་གདམས་རྣམ་ཐར་དྲི་མེད་བསྟེན། །ཆོས་སྒོར་ཞུགས་པའི་ཆོས་མཛད་སུས་
ཀྱང་ནི། །ཆོས་མིན་ སྡིག་ཏོ་ཆོས་འགལ་དུ་ཤེས་མོད། །ཆོས་རྗེ་ཁྱོད་ཀྱིས་ཆོས་ལྟར་སྣང་
འགའ་ཡང༌། །ཆོས་མིན་དུ་གཟིགས་ཆོས་ལྟར་འཆོས་པའང་སྤངས། །མང་ཐོས་འཆད་ལ་
དབང་ཞེས་གྲགས་མོད་ཀྱང་། ཁྱོད་ནི་ཐོས་དོན་སྒྲུབ་ལ་གཞོལ་བ་འདིས། །མ་བསྒོམས་ཆོས་
དང་སྨྲ་ལ་དགའ་བ་ལ། །ནུས་པ་མེད་དང་ཉེས་མང་ཡོད་པར་ངོམ། །མནོག་ཆུང་བྱ་བ་བཏང་
སྟེ་ ལྷ་ཆོས་སྒྲུབ། །འདིར་སྣང་ཞེན་འཁྲིས་བཅད་དེ་ཆོས་བརྒྱད་སྙོམ། །ཅིང་མཛད་བཀའ་
དང་བསྟུན་ཏེ་འཇུག་ལྡོག་བྱེད། །སྲིད་བདེ་དུག་ལྟར་གཟིགས་ཏེ་གཏན་བདེ་གཉེར། །སྙིང་
རྗེའི་དབང་གིས་འགྲོ་ལ་བུ་བཞིན་དགོངས། །བྱང་སེམས་བདུད་རྩིས་ཐུགས་ཀྱི་བུམ་བཟང་
གཏམས། །དེ་ཉིད་རྟོགས་པས་ཆོས་ཀུན་སྒྱུ་མར་གཟིགས། །རླབས་ཆེན་སྤྱོད་པས་གཞན་
ཕན་འབའ་ཞིག་སྒྲུབ། །གང་གི་ཞབས་པད་གང་དུ་ངལ་གསོ་བའི། །ཕྱོགས་དེར་བཤད་སྒྲུབ་
སྦྲང་རྩིའི་བཅུད་དེ་ཀུན། །མ་བསྡུས་པར་ཡང་ཀུན་ནས་ཡོངས་འཁྱིལ་བས། །མ་བོས་པར་
ཡང་སྐལ་བཟང་བུང་བ་སྡུད། །བག་ཡོད་གོམས་པས་བསླབ་ལས་མི་འདའ་བའི། །བརྟུལ་
ཞུགས་གྲུབ་པ་གང་དང་འགྲོགས་ཙམ་གྱིས། །དམ་པའི་རྗེས་འགྲོའི་ངང་ཚུལ་བསུང་ཞིམ་
པོ༑ ༑ཆེད་དུ་བསྒོམ་བཞིན་འཛིན་པའང་མང་ཞིག་མཐོང་། །མདོར་ན་སྤྱོད་འཇུག་གཞུང་དང་
ཐུགས་རྒྱུད་གཉིས། །ཞུ་དག་ཕེར་བའི་ཉམས་བཞེས་རྫོགས་མཛད་དེ། །གཞན་ལའང་དེ་
བཞིན་བརྩེ་བས་ལེགས་འདོམས་ པ། །འདི་ཀོ་ རྒྱལ་སྲས་ཆེན་པོའི་རྣམ་ཐར་སྡོམ། །དགེ་
-2 5 6 -



-
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
བའི་འབྱུང་ གནས་ གང་ སྐུའི་ཉིན་མོར་བྱེད། །ནུབ་ པར་ གྱུར་ ཚེ་ བདག་ ཡིད་སྐྱོ་ཆད་དེ།།
བཀའ་དྲིན་དྲན་ཚེ་བདག་ཡིད་དུང་ངེ་བས། །ཚད་མེད་སྐུ་དྲིན་ཅུང་ཟད་གཞལ་སྤྲོ་ཡང་།།
ཕན་པའི་ལན་དུ་མཆོད་པར་བྱ་བ་ནི། །བསྒོ་བའི་ཚིག་བཞིན་ཉམས་སུ་ལེན་པ་ཡིན། །ཞེས་
གསུངས་པ་ལྟར་ཇི་བཞིན་སྒྲུབ་ནུས་ན། །བྱས་ཤེས་དྲིན་གཟོའི་མཆོད་པ་མཆོག་ཡིན་མོད།།
དམན་པ་བདག་ནི་དམ་པ་མཆོག་རྣམས་ཀྱི། །རྣམ་ཐར་བཞིན་དང་བཀའ་བཞིན་སློབ་པ་ལ།།
ཞུམ་པ་བཞིན་དང་སྐྱག་པ་བཞིན་གྱུར་ཏེ། །སྒྱིད་ལུག་བསྟེན་པས་ཕྱོགས་ཙམ་རྔོ་མ་ཐོགས།།
དེ་སླད་བསམ་སྦྱོར་དག་པའི་ཆུ་མཚོ་ལས། །སྐྱེས་པའི་ལེགས་བཤད་མེ་ཏོག་འདིས་མཚོན་
ཏེ༑ །ཡོངས་བཟུང་རྣམ་པར་བཀོད་པའི་མཆོད་པའི་སྤྲིན། །ཀུན་ནས་ལྷག་བསམ་དག་པས་
ཆེར་སྤྲོས་ནས། །རྨད་བྱུང་དགོངས་པ་དག་པའི་ཐུགས་མངའ་བའི། །ཞིང་གི་མཆོག་རྣམས་
མཉེས་པ་སྒྲུབ་སླད་དུ། །གུས་པས་འབུལ་བ་བརྩེ་བས་ཡོངས་བཞེས་ཏེ། །སྐྱེ་བའི་ཕྲེང་བར་
འབྲལ་མེད་རྗེས་སུ་ཟུངས། །དེ་ཚེ་མི་ཕྱེད་དད་པའི་ཉེར་ལེན་གྱིས། །ཐུགས་བཅུད་ཕྱུང་བའི་
གདམས་ངག་བདུད་རྩིའི་རྒྱུན། །འཐུང་ལ་ནམ་ཡང་ངོམས་པ་མི་མངའ་ཞིང་། །བཟང་པོ་
སྤྱོད་པའི་རྣམ་ཐར་སློབ་པར་སྨོན། །གང་གི་དྲིན་གྱིས་དམ་པའི་ཆོས་ལ་བདག་བློ་ཅུང་ཟད་
ཕྱོགས་ཤིང་གཞོལ། །ཡང་དག་ལམ་སྟོན་དགེ་བའི་བཤེས་གཉེན་དམ་པ་རྣམས་ལ་གུས་
ཕྱག་འཚལ། །གང་གི་དྲིན་གྱིས་རྒྱལ་སྲས་སྤྱོད་པའི་ཉམས་ལེན་གནད་འགག་ཕྱོགས་ཙམ་
འཚལ། །ཟབ་རྒྱས་དོན་སྟོན་སྤྱོད་འཇུག་གཞུང་སོགས་གསུང་རབ་ཆོས་ལའང་བདག་ཕྱག་
འཚལ། །ཞེས་རྗེ་བཙུན་བླ་མ་ཐུགས་རྗེའི་གཏེར་ཆེན་བཀའ་དྲིན་མཚུངས་མེད། དཔལ་སྤྲུལ་
རིན་པོ་ཆེ་ཨོ་རྒྱན་འཇིགས་མེད་ཆོས་ཀྱི་དབང་པོ་དེ་ཉིད་ཀྱི་རྣམ་ཐར་ཐུན་མོང་བའི་ཕྱོགས་
ཙམ་དང༌། ཆོས་དང་བླ་མ་རྣམས་ཀྱི་བཀའ་དྲིན་དྲན་པས་ཕྱག་བྱས་ནས། གླེང་བར་བྱ་བ།
སྤྱོད་འཇུག་གི་གཞུང་འདི་ཉིད་སྔར་རྒྱ་བོད་གཉིས་སུ་དར་ཆ་ཆེ་བར་བྱུང་ཡང་། ཕྱི་ནས་དེའི་
，，
- 2 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཆད་ཉན་སོགས་རིམ་གྱིས་འགྲིབ་པ་ན། རྗེ་བླ་མ་འདི་ཉིད་ཀྱི་ཐུགས་བསྐྱེད་རླབས་པོ་ཆེས་
འཆད་སྤེལ་རྒྱ་ཆེར་མཛད་པ་ལ་བརྟེན་ནས། ད་ལྟ་ཕྱོགས་དུ་མར་གཞུང་འདིའི་འཆད་ཉན་
སྒོམ་སྒྲུབ་ཆེས་ཆེར་འཕེལ་བར་གྱུར་པ་ཡིན། དེ་ཡང་། སྔོན་སྤང་ལོ་བློ་གྲོས་བརྟན་པའི་དྲུང་
དུ༑ སྤྱོད་འཇུག་ལ་སུ་མཁས་ཀྱི་གླེང་མོ་བྱུང་སྐབས། ལོ་ཙཱ་བ་ན་རེ། སྤྱོད་འཇུག་ལ་བོད་
གངས་ཅན་གྱི་ཁྲོད་ན་རྒོད་ཚང་བ་དང་གུ་རུ་ཐོགས་མེད་གཉིས་ལས་མཁས་པ་མེད། སྤྱོད་
འཇུག་གི་དོན་ཐམས་ཅད་ཁོང་གཉིས་ཀྱི་རྒྱུད་ལ་ལྡན་པ་ཡིན་ཞེས་གསུངས་པར་གྲགས་པ་
ལྟར། རྗེ་འདི་ཉིད་ཀྱིས་ཀྱང་གཞུང་འདི་ལ་གསན་བསམ་སྒོམ་པ་གནད་དུ་འགྲོ་བའི་སྒོ་ནས་
ཆོས་དང་ཐུགས་རྒྱུད་འདྲེས་ཤིང་རྒྱལ་སྲས་སྤྱོད་པའི་ཉམས་ལེན་ཐམས་ཅད་ལག་ལེན་དུ་
ཐེབས་པར་བྱས་ནས། སླར་གཞན་ལ་འདོམས་པར་མཛད་པ་ལགས་པས་ཁྲིད་རྒྱུན་འདི་ནི་
བཤད་ལུང་ཙམ་མ་ཡིན་པར་གདམས་ངག་གི་འཁྲིད་ཚུལ་ཁྱད་པར་ཅན་གྱི་བརྒྱུད་པའོ།།
བཀའ་འབངས་ཐ་ཤལ་བ་འན་བུས་ཀྱང་བླ་མ་ཉིད་ཀྱི་དྲུང་དུ་སྤྱིར་ཁྲིད་ལུང་མང་ཙམ་ཐོས་
ཤིང༌། ཁྱད་པར་སྤྱོད་འཇུག་གི་ཁྲིད་ཟླ་བ་གཉིས་རེ་ཙམ་གྱི་རིང་གསུང་བཤད་ཞིབ་རྒྱས་
དང༌། ཁྲིད་སྐོར་རེ་རེ་ལའང་ལན་གསུམ་བཞི་རེ་ཡང་བསྐྱར་གནང་བ་དེ་འདྲ་ཁ་ཚང་ཚར་
བཞི་དང་། ཆོས་ཐུན་ཐར་ཐོར་གྱི་ཚུལ་དུ་ཡང་ལན་འགའ་ཐོས་ལ། དེ་དག་གི་སྐབས་སུ་ཆོས་
རྗེ་རྒྱལ་སྲས་རིན་པོ་ཆེ་ཐོགས་མེད་པའི་འགྲེལ་པ་གཞིར་བཞག་སྟེང་། འགྲེལ་པ་གཞན་
འགའི་འཆད་ཚུལ་ཡང་ཅི་རིགས་དང༌། ཤེར་ལེའི་སྐབས་སོགས་སུ་དར་ཊིཀ་ལྟར་གྱི་འཆད་
ཚུལ་རྣམས་ཀྱང་དེ་བཞིན་དུ་ཤེས་ན་ལེགས་ཚུལ་བཅས་རེས་འགའ་གསུང་སྲོལ་ཡོད་པ་
ལྟར། བདག་ གིས་ འདིར་ ཡང་ཤེར་ འབྱུང་གི་ཤེར་ཊིཀ་ཆེན་མོ། རྒྱལ་སྲས་རིན་པོ་ཆེའི་
འགྲེལ་པ། དར་ཊཱིཀ་ཤེར་ལེའི་སྐབས། དེའི་ཟིན་བྲིས་ཆེ་ཆུང༌། གཞན་ཡང་ རྩ་ཤེར་རྩ་
འགྲེལ་ སོགས་ རིགས་ ཚོགས་ སྐོར་ མདོ་ བཏུས། བཞི་ བརྒྱ་ པ་ རྩ་ འགྲེལ། བསླབ་བཏུས་
- 2 58 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
སོགས་དབུ་མའི་གཞུང་མང་པོ་ལས་བཏུས་ཤིང་ཁྱད་པར་དབུ་མ་འཇུག་པ་རྩ་འགྲེལ་སྐོར་
དང་བསྟུན་ནས། དེ་ཉིད་ཀྱི་སྤྱི་དོན་ལྟ་བུར་བྱས་ཀྱང་ཆོག་པའི་ཚུལ་དུ་བསྒྲིགས་པ་ལགས།
སྤྱིར་ཁོ་བོས་ཀྱང་མཁས་ཤིང་གྲུབ་པ་བརྙེས་པའི་དགེ་བའི་བཤེས་གཉེན་དུ་མ་ཞིག་ལས་
ཆོས་ཀྱི་བདུད་རྩི་ཐོབ་ཅིང་། དེ་ལྟ་བུའི་བཀའ་དྲིན་ཅན་གྱི་བླ་མ་དེ་དག་དང་། སྐྱེས་བུ་དམ་པ་
གཞན་ཀུན་ཀྱང་རང་རང་གི་མཛད་པ་ཕྱག་རྗེས་ངོ་མཚར་ཅན་དུ་མའི་སྒོ་ནས་བསྟན་འགྲོའི་
དོན་སྒྲུབ་པའི་ཁུར་ཆེན་འཁྱེར་བ་ལ་གཅིག་ལས་གཅིག་ལྷག་པ་ལྟ་བུ་འབའ་ཞིག་ཏུ་འདུག་
པས་ཐམས་ཅད་ཀྱང་བཀའ་དྲིན་ཆེ་བ་ཤ་སྟག་ལགས་མོད། སྐབས་དོན་སྤྱོད་འཇུག་གི་ཁྲིད་
རྒྱུན་འདིའི་དབང་དུ་བྱས་ན། རེ་མདའ་བའི་གསུང་ལས། ང་དང་པོ་སློབ་གཉེར་བྱེད་དུས་ས་
སྐྱ་སོགས་ན་དབུ་མའི་དཔེ་ཆ་ཞིག་འདུག་ཟེར་ནས་ནོར་མི་ཆེར་བྱེད་འདུག །དེང་སང་དབུ་
མའི་དཔེ་ཆ་ལ་རྩིས་སུ་བྱེད་པ་འདི་ཡང་ཁོ་བོས་བསྟན་པ་ལ་བྱ་བ་བྱས་པ་ཡིན་གསུངས་པ་
དང༌། མཁས་པ་ཆེན་པོ་ཀརྨ་པ་དཀོན་གཞོན་གྱིས་ཀྱང་། དེང་སང་གངས་རིའི་ཁྲོད་ན།
མཁས་པ་དང་བླུན་པོ་ཀུན། ཁ་དབུ་མ་སྣ་དབུ་མ་ཟེར་བ་འདི་རེ་མདའ་བའི་དྲིན་ཡིན། དེ་
གོང་དུ་ཐང་སག་ན་དབུ་མ་ཤི་རོ་ཞིག་འདུག་ཟེར། གཞན་ཡོད་པའི་ལབ་མ་ཐོས་གསུངས་པ་
སོགས་ཀྱི་དཔེ་ལྟར། ད་ལྟ་ཐམས་ཅད་ཀྱིས་ཁ་སྤྱོད་འཇུག །སྣ་སྤྱོད་འཇུག །སྤྱོད་འཇུག་
བཤད་པ་ཡིན། ཉན་པ་ཡིན། སྤྱོད་འཇུག་མཆོད་པ་བྱེད་པ་ཡིན་ཟེར་བ་དང་། སྤྱོད་འཇུག་གི་
དཔེ་ཆ་ལའང་ཐམས་ཅད་ཀྱིས་རྩིས་ཆེར་བྱེད་ཅིང་དཔར་ཤིང་ཆེ་ཆུང་གསར་རྙིང་སྣ་ཚོགས་
ཤིག་འཕེལ་བ་དང་། དེ་དག་ཏུ་མ་ཟད། གཞུང་འདིའི་འཆད་ཉན་དང་མཆོད་པ་སོགས་ཀྱི་
སྐབས་ཚིག་བཞི་རེ་ཙམ་ཐོས་པ་དང༌། ཕྱག་སྐོར། མེ་ཏོག་མར་མེ་སོགས་རེ་རེ་ཙམ་འབུལ་
བ་ཡན་ཆད་ཀྱི་དགེ་རྩ་ལ་འཇུག་པ་ཐམས་ཅད་ཀྱང་ཐུགས་རྗེ་ཆེན་པོ་འདི་ཉིད་ཀྱི་བཀའ་དྲིན་
ལས་བྱུང་བ་ལགས་སོ། །
- 2 5 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སླར་ཡང་སྨྲ་པ། གང་ཞིག་ངེས་དོན་དབུ་མའི་ལམ་གྱི་གནད། །དེ་ལས་གཞན་དུ་
དྲང་དུ་མེད་དོ་ཞེས། །ཤིང་རྟ་ཆེན་པོས་རིགས་ལམ་བྱེ་བ་བརྒྱའི། །ཕྱག་རྒྱས་བཏབ་སྟེ་སྔོན་
མེད་སྲོལ་ཆེན་ཕྱེ། །དེ་ནས་དེ་ཡི་སྲོལ་འཛིན་སྨྲ་མཁས་མཆོག །རྣམ་དཔྱོད་ཕུལ་དུ་བྱུང་བ་
བགྲང་ཡས་ཀྱིས། །ལུང་དང་རིགས་པའི་ཉིན་བྱེད་འབུམ་སྤྲོས་ཏེ། །མཐའ་བྲལ་ལམ་བཟང་
ཀུན་ནས་གསལ་བར་མཛད། །གྲུབ་མཐའ་སྨྲ་བ་ཡོངས་ཀྱི་ཡང་རྩེ་མཆོག །ཐལ་འགྱུར་དབུ་
མའི་ལུགས་བཟང་ཉིད་དོ་ཞེས། །རིགས་སྨྲའི་ཁྱུ་མཆོག་ཡོངས་ཀྱིས་མགྲིན་གཅིག་ཏུ།།
བསྔགས་པའི་མེ་ཏོག་མཁས་མང་མདུན་སར་དགྲམ། །ཟླ་མེད་བློ་མཆོག་མངའ་བ་གང་དག་
གི །དྲི་མེད་ རིགས་ པའི་ ལམ་བཟང་ལས་འོངས་པའི། །ཚད་མར་གྲངས་ཤིང་གྲུབ་པའི་
གཞུང་ལུགས་ལ། །བརྟེན་ནས་ལེགས་བཤད་གཏམ་བཟང་སྨྲ་ལ་ཞུགས། །བདག་ནི་ཤེས་
རབ་ཞན་ཅིང་སྦྱངས་པ་ཆུང༌། ཁྱད་པར་སྙིང་ ཁམས་འཁྲུགས་པས་རྣམ་དཔྱོད་འགྲིབ།།
བསགས་རྒྱབ་དམན་པས་དཀར་བའི་ལས་གང་ཡང་། །གེགས་མེད་ལམ་དུ་འགྲོ་བ་སྲིད་
མིན་ན། །མཆོག་གི་བྱ་བ་བསྟན་བཅོས་རྩོམ་སོགས་ལ། །འཇུག་པའི་སྐལ་བ་ཤིན་ཏུ་ཆེས་ཕྲ་
བ༑ ༑སྨོས་ཅི་འཚལ་སྙམ་དེ་འདྲའི་འདུན་མ་ལ། །ངལ་བ་བསྟེན་པའི་རྩོལ་བ་རིང་དུ་དོར།།
འོན་ཀྱང་བློ་མཆོག་མངའ་བའི་བཤེས་གཉེན་འགས། །བསྐུལ་ཕྱིར་བློ་གྲོས་འཇུག་དཀའི་
གཞུང་དོན་ལ། །རང་གཞན་བློ་ཁ་ཕྱོགས་པའི་ཆེད་ཉིད་དུ། །ཀུན་རྨོངས་བློ་དམན་བདག་
གིས་འདི་ཉིད་བསྡེབས། །དགེ་དེས་ཕན་བདེ་མ་ལུས་འབྱུང་བའི་གཞི། །གཅིག་གྱུར་ཐུབ་
བསྟན་ནོར་བུའི་སྒྲོན་མེ་མཆོག །སྐྱེ་རྒུའི་སྙིང་གི་མུན་པ་སེལ་བྱེད་དུ། །དར་ཞིང་རྒྱས་ལ་རིང་
དུ་གནས་གྱུར་ཅིག །ཆོས་འདིའི་དྲིན་ཐོབ་ཆོས་ཀྱི་དབང་པོ་སོགས། །ཆོས་ཉིད་ཀློང་དུ་
མནལ་བའི་ཚུལ་བསྟན་པའི། །ཆོས་རྗེ་བླ་མ་བཀའ་དྲིན་ཅན་རྣམས་ཀྱི། །ཆོས་དབྱིངས་ཟག་
མེད་དགོངས་པ་རྫོགས་གྱུར་ཅིག །ད་ལྟ་བསྟན་དང་འགྲོ་བའི་མཛེས་རྒྱན་དུ། །གཟུགས་
- 2 6 (0 -



，
，
，
་
-
-
-
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
སྐུའི་རྒྱལ་མཚན་གཡོ་བ་མེད་གནས་པའི། །བསྟན་འཛིན་བཞུགས་སོ་ཅོག་ཀུན་ཞབས་
བརྟན་ཞིང༌། །ནམ་ཡང་མི་ནུབ་མཛད་ཕྲིན་རྒྱས་གྱུར་ཅིག །ཁྱད་པར་འཇམ་དཔལ་དབྱངས་
སོགས་རབ་འབྱམས་རྒྱལ་བ་ནམ་མཁའི་ཁྱོན་འགེངས་པའི། །མཁྱེན་བརྩེའི་ཡེ་ཤེས་སྒྱུ་
འཕྲུལ་དྲ་བའི་སྤྲིན་གྱི་ཕུང་པོའི་རོལ་རྩེད་ལས། །སྤྲུལ་པའི་སྐྱེས་མཆོག་ངོ་མཚར་རྨད་བྱུང་
དབང་འབྱོར་རྣམ་ཐར་བསམ་མི་ཁྱབ། །བདག་ཉིད་ཆེན་པོ་བསྐལ་པ་རྒྱ་མཚོར་ཆོས་སྟོན་
མཛད་ཅིང་བཞུགས་གྱུར་ཅིག །དད་ལྡན་བསོད་ནམས་གསོག་པའི་ཞིང་གི་མཆོག །དགེ་
འདུན་ཐུགས་མཐུན་ཁྲིམས་ གཙང་ མང་ ཐོས་ ལྡན། །ལུང་རྟོགས་ བསྟན་ པ་བཤད་དང་
སྒྲུབ་པས་སྤེལ། །འདུས་པ་དབྱར་མཚོ་ལྟ་བུར་འཕེལ་གྱུར་ཅིག །དེ་ལྟར་ཕན་བདེའི་རྩ་ལག་
བརྟན་པའི་མཐུས། །སྐྱེ་རྒུ་བདེ་སྐྱིད་དཔལ་གྱིས་ཉེར་འཚོ་ཞིང་། །རིན་ཆེན་བྱང་ཆུབ་སེམས་
ལ་བློ་སྦྱངས་ནས། །རྒྱལ་སྲས་སྤྱོད་ལ་སློབ་པའི་སྐལ་ལྡན་ཤོག །བདག་ཀྱང་སྐྱེ་བར་ངེས་
འབྱུང་ཚུལ་ ཁྲིམས་ལྡན། །དམ་ཆོས་ཀུན་འཛིན་འཆད་ནུས་གཟུངས་སྤོབས་དང༌། །སྙིང་
རྗེ་བྱང་སེམས་ཡང་དག་ལྟ་བ་རྣམས། །རྒྱུད་ལ་སྐྱེས་ནས་ས་ལམ་མྱུར་བགྲོད་ཤོག །ལྷག་
བསམ་རབ་དཀར་ཚོགས་གཉིས་འོ་མཚོ་ལས་བལྟམས་གསང་གསུམ་ཡོན་ཏན་རིན་ཆེན་
ཕུང་པོ་ལས་གྲུབ་པའི། །རྒྱལ་བའི་ མཆོད་སྡོང་ཆེན་པོ་སྲིད་ཞིའི་ཁམས་ན་མངོན་པར་
འཕགས་ པའི་བསྔགས་འོས་མཆོག་ཏུ་བདག་གྱུར་ཏེ། །མཛད་པའི་ ཕྲིན་ལས་གཟི་འོད་
འབར་བས་སྐྱེ་རྒུའི་བློ་མུན་བསལ་ཞིང་རེ་འདོད་མ་ལུས་སྐོང་བྱེད་པའི། །སྲིད་ཞིའི་བདེ་
དཔལ་མཆོག་ཀུན་རྟག་པར་འཇོ་བའི་དགེ་ལེགས་རྒྱ་མཚོས་ཕྱོགས་དུས་ཀུན་ཏུ་ཁྱབ་གྱུར་
，
ཅིག །
ཅེས་པ་འདི་ནི་སྔར་བླ་མ་དམ་པ་ལུང་རྟོགས་ནས་ཤེར་ལེའི་འགྲེལ་པ་དགོས་ཞེས་
ཕེབས་པ་ལྟར་བྲི་བར་རྩོམ་པའི་ཚེ། བཤེས་གཉེན་དམ་པ་འགའ་ཞིག་ནས་སྤྱི་དོན་བཅས་
，
-2_6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་པ་ཞིག་གྱིས་ཞེས་གསུངས་འཕྲོས་མཛད་པ་དང༌། ཁྱད་པར་ཆོས་ཀྱི་སྤྱན་ལྡན་ངོར་
དཔོན་སློབ་འཇམ་དབྱངས་བློ་གཏེར་དབང་པོ་ནས་སྔ་ཕྱི་ཀུན་ཏུ་ནན་ཏན་ཆེ་བར་མཛད་
ཅིང་། དེ་བཞིན་དུ་ཉག་བླ་པདྨ་རྒྱལ་མཚན་ནས་ཀྱང་བསྐུལ་བ་དང༌། ཕྱི་ནས་ཟབ་གཏེར་
མཛོད་འཛིན་བླ་མ་བསོད་རྒྱལ་ནས་ཤེར་ལེའི་སྤྱི་དོན་སོགས་དགོས་ཞེས་དངོས་དང་ཕྱག་
བྲིས་བཅས་པས་བསྐུལ་བར་མཛད་པ་ལྟར། ཕྲན་ཀུན་བཟང་བསོད་ནམས་སམ་རབ་བྱུང་
གི་མིང་ཐུབ་བསྟན་ཆོས་ཀྱི་གྲགས་པ་ཞེས་ཀྱང་འབོད་པས་སྦྱར་བ་འདི་ལ། བྱིས་བློའི་དྲི་
མས་བསླད་པའི་ནོངས་པ་གང་མཆིས་གཞུང་དོན་ལ་ཞིབ་ཏུ་དཔྱོད་པའི་བློ་གྲོས་མངའ་བའི་
གཟུར་གནས་དམ་པ་རྣམས་ཀྱི་སྤྱན་སྔར་འཆགས་ཤིང༌། ལེགས་བྱས་ཀྱི་ཆ་ལ་བརྟེན་ནས་
འདི་ཉིད་བློ་གསར་དང་པོའི་ལས་ཅན་བློ་གསལ་རྣམས་ཟབ་མོའི་གཞུང་ལ་ཐོག་མར་བལྟ་
བའི་མིག་ཏུ་གྱུར་ཏེ། མཐར་གྱིས་གཏིང་དཔག་དཀའ་བའི་ཆོས་ཚུལ་རྒྱ་མཚོ་ལྟ་བུ་འཛིན་
ཞིང་། འཆད་རྩོད་རྩོམ་པ་ལ་ཐོགས་པ་མེད་པར་འཇུག་པའི་ཤེས་རབ་ཟབ་གསལ་མྱུར་བ་
དང༌། སྤོབས་པ་ཟད་མི་ཤེས་པ་ཐོབ་པའི་རྒྱུ་ཡང་གྱུར་ཅིག །དགེའོ། །དགེའོ།། །།
ཐུབ་བསྟན་ཡོངས་སུ་རྫོགས་པའི་དགེ་བའི་བཤེས། །ཆོས་ཀྱི་གྲགས་པས་ས་
གསུམ་ཀུན་ ཁྱབ་ པ། །རྗེ་ བཙུན་བླ་ མའི་ ཞབས་ལ་གསོལ་བ་འདེབས། །བསྐལ་བརྒྱར་
འཚོ་བཞེས་བདག་ རྒྱུད་ བྱིན་ གྱིས་ བརློབས། །༼ཤོ་ལོ་ཀ་གཅིག་འདི་རྗེ་བླ་མའི་གསུང་།།ཚུལ་ ཁྲིམས་
དག་པས་ཡོན་ཏན་རྒྱ་མཚོ་སྡུད། །ཏིང་འཛིན་གསལ་བས་དམ་པའི་དེ་ཉིད་རིག །ཤེས་རབ་
ཟབ་མོས་སྟོང་ཉིད་དོན་ལ་སྤོབས། །ཡེ་ཤེས་རོལ་མཚོ་ཡོངས་ཀྱི་དགེ་བའི་བཤེས། །གང་བློ་
ཤིན་ཏུ་སྦྱངས་པས་བསྐྲུན་བྱས་པས། །ཚིག་དོན་ཕུན་ཚོགས་ལུང་དང་རིགས་པ་ལྡན།།
མགོན་པོ་ཀླུ་སྒྲུབ་བཞེད་པའི་སྙིང་པོ་གང་། །གསལ་བྱེད་བསྟན་བཅོས་ཤེལ་གྱི་མེ་ལོང་འདི།།
འཇམ་དབྱངས་བློ་གཏེར་དབང་པོ་ཞེས་བྱ་བས། །དགེ་བའི་བཤེས་ལ་བྱས་པ་གཟོ་བ་དང་།།
- 2 6 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་སྤྱི་དོན་བཞུགས། ༼༡༡
བསྟན་པ་རིན་ཆེན་སྲི་ཞུས་མཆོད་པ་དང། །སྟོང་དང་རྟེན་འབྱུང་དབུ་མའི་ཚུལ་ལུགས་ཀུན།།
ཐར་འདོད་རྣམས་ཀྱི་རྒྱུད་ལ་སྦྱོར་བའི་སླད། །ཆོས་སྦྱིན་མ་མོའི་འཕྲུལ་དུ་བསྒྲུབས་པ་ཡི།།
གཞན་ཕན་རླབས་ཕྲེང་གཡོ་བའི་སེམས་བསྐྱེད་མཚོས། །བསྐྱེད་པའི་དགེ་འབྲས་ཟླ་བ་ཉ་
འདྲ་བ། ཁམས་གསུམ་རྨོངས་པའི་མུན་པ་ཡོངས་འཕྲོག་བཞིན། །རྣམ་པ་ཐམས་ཅད་མཁྱེན་
པའི་མཁའ་ངོས་འདིར། །སྒྲིབ་པ་སྤངས་པའི་སྣང་བ་འཛིན་བཞིན་དུ། །སྲིད་མཐར་གསལ་
བས་ཡང་དག་ལམ་མཐོང་ཤོག །མཐའ་ཀུན་འགོག་པ་རྒྱལ་བའི་ལམ་གྱི་ཕུལ། །སྤྲོས་བྲལ་
དབུ་མའི་གྲོང་དུ་སྐལ་བཟང་འགྲོ། །མཐའ་དག་ཞུགས་ལས་སྲིད་པའི་འཆིང་བཅད་དེ།།
ཀུན་ཀྱང་ཞི་བའི་བདེ་ལ་རྩེན་གྱུར་ཅིག །ཅེས་པའང་རྣམ་དཀར་སྒྲུབ་པ་པོ་རང་ཉིད་ཀྱིས་སྨྲས་པ་དགེ། །།སརྦ་དཱ་
ཀ་ལྱཱ་ཎཾབྷ་ཝནྟུ། །
• 2 6
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
༄༅། །སྤྱོད་འཇུག་ཤེས་རབ་ལེའུའི་གཞུང་འགྲེལ་ཟབ་མོ་རྟེན་
འབྱུང་གི་དེ་ཁོ་ན་ཉིད་གསལ་བའི་སྒྲོན་མེ་ཞེས་
བྱ་བ་བཞུགས་སོ། །
ཐུབ་བསྟན་ཆོས་ཀྱི་གྲགས་པས་མཛད།
༄༅། །ཤྲཱི་སྭསྟི་བི་ཛ་ཡནྟུ། གང་གིས་རྟེན་འབྱུང་ཆོས་རྣམས་ཀུན། །སྤྲོས་བྲལ་
ཉིད་དུ་གཟིགས་ཤིང་གསུངས། །དེ་ཕྱིར་མཁྱེན་དང་སྨྲ་བ་ནི། །ཟླ་བྲལ་སྟོན་པ་དེར་ཕྱག་
འཚལ། ༡།མཁྱེན་པའི་གཏེར་ཆེན་འཇམ་དཔལ་དབྱངས། །ཟབ་ལམ་སྲོལ་འབྱེད་ཀླུ་སྒྲུབ་
ཞབས། །སྤྲོས་ བྲལ་དོན་གཟིགས་འཕགས་པ་ལྷ། །སྨྲ་བའི་ཁྱུ་མཆོག་གསུམ་ལ་འདུད།།
༢གྲུབ་པའི་སར་གཤེགས་སངས་རྒྱས་བསྐྱངས། །ལམ་བཟང་རྒྱས་མཛད་ཟླ་བའི་ཞབས།།
མཛད་པ་རྨད་བྱུང་ཞི་བའི་ལྷ། །མཐའ་བྲལ་སྲོལ་འཛིན་གསུམ་ལ་འདུད། ༣།གཞན་ཡང་
ཐལ་ འགྱུར་ ལུགས་བཟང་མཆོག །གསལ་མཛད་འཕགས་ཡུལ་བྱོན་རྣམས་དང༌། །རྒྱལ་
སྲས་འཇམ་དཔལ་སྙིང་པོ་སོགས། །བསིལ་ལྡན་ལྗོངས་སུ་བྱོན་རྣམས་རྒྱལ། ༤།བྱང་ཆུབ་
སྤྱོད་མཆོག་ལ་འཇུག་པའི། །མན་ངག་བཤད་དང་སྒྲུབ་པའི་དཔལ། །ཕྱོགས་མཐར་རྒྱས་
མཛད་བཀའ་དྲིན་ཅན། །དགེ་བའི་བཤེས་ལའང་ཕྱག་བྱས་ཏེ། །།སྲིད་པའི་ཟུག་རྔུ་གཅོད་
བྱེད་ཕུལ། །ཞི་བར་བགྲོད་པའི་འཇུག་ངོགས་མཆོག །དེ་ནི་ཟབ་མོ་རྟེན་འབྱུང་གི །དེ་ཉིད་
རྟོགས་པ་ཁོ་ན་ལས། ༦།སྲིད་རྩ་འབྱིན་བྱེད་གཞན་མེད་ལ། །ཞི་སྒོ་གཉིས་པའང་ཡོད་མིན་
ཕྱིར། །ཐབས་ཚུལ་རིགས་པ་བརྒྱས་འབད་དེ། །ལམ་དེ་གཏན་ལ་འབེབས་པའི་རིགས།།
-2
6 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
༧དེ་བས་འདིར་ཡང་དབུ་མའི་ལམ། །ཟབ་པ་ཞི་བ་སྤྲོས་བྲལ་གང་། །ལུང་རིགས་དུ་མས་
ལེགས་འདོམས་པའི། །ཤེས་རབ་ལེའུའི་གཞུང་འདི་དགྲོལ། ར།འདི་ན་མཁས་པའི་ལེགས་
བཤད་ལས། །མ་བྱུང་དོན་གང་བརྗོད་མེད་ལ། །སྙན་འཇེབས་ཉམས་འགྱུར་གྱིས་སྒེག་པའི།།
སྤེལ་ལེགས་ཚིག་གི་སྦྱོར་བའང་མིན། །འོན་ཏེ་བདག་བློ་ཟབ་དོན་ལ། །གོམས་པའི་བག་
ཆགས་བརྟན་ཕྱིར་དང༌། །སྐལ་མཉམ་བློ་དམན་འགའ་ལ་ཡང། །བརྒྱ་ལ་ཕན་པར་འགྱུར་
སྲིད་ལ། ༡༠།དམ་པས་བསྐུལ་བའང་དོན་ལྡན་དུ། །བསྒྲུབ་སླད་འདི་ཉིད་སྨྲ་བ་ལ། །དད་
སྤོའི་ཤུགས་ཀྱིས་སྤོབས་པ་སྐྱེས། །ཨེ་མའོ་འདི་ཀོ་སྐལ་བ་བཟང་། ༡༡།
དེ་ལ་འདིར་རྗེ་བཙུན་འཇམ་དཔལ་དབྱངས་ཀྱི་སྲས་ཀྱི་ཐུ་བོ་རྒྱས་སྲས་ཆེན་པོ་ཞི་
བའི་ལྷས་མཛད་པ་བྱང་ཆུབ་སེམས་དཔའི་སྤྱོད་པ་ལ་འཇུག་པའི་གཞུང་ལེའུ་བཅུའི་བདག་
ཉིད་ཅན་དེས། ཐོག་མར་བྱང་ཆུབ་ཀྱི་སེམས་ཀྱི་ཕན་ཡོན་ལ་སྤྲོ་བ་བསྐྱེད་པ་སྔོན་དུ་བཏང་
ནས། སྨོན་པ་བྱང་ཆུབ་མཆོག་ཏུ་སེམས་བསྐྱེད་ཚུལ་དང་། འཇུག་སེམས་ལེན་པའི་ཆོ་གའི་
སྒོ་ནས་བྱང་སེམས་ཀྱི་སྡོམ་པ་བཟུང་སྟེ་རྒྱལ་སྲས་ཀྱི་སྤྱོད་པ་སྤྱི་ལ་སློབ་པའི་ཚུལ་དང་། ཁྱད་
པར་ཕར་ཕྱིན་ཕྱི་མ་གཉིས་ཀྱི་ཉམས་ལེན་ལེའུ་བརྒྱད་པ་དང་དགུ་པ་གཉིས་ཀྱིས་སྟོན་ཅིང་།
ལེའུ་དགུ་པ་ཤེས་རབ་ལེའུའི་གཞུང་དོན། དེ་དག་གི་ནང་ནས་འདིར་ལེའུ་དགུ་པ་ཤེས་རབ་
ཀྱི་ལེའུའི་གཞུང་འདི་འཆད་པ་ལ་གསུམ། སྟོང་ཉིད་རྟོགས་པའི་ཤེས་རབ་བསྐྱེད་དགོས་པའི་
རྒྱུ་མཚན་གྱི་སྒོ་ནས་མདོར་བསྟན་པ། སྟོང་ཉིད་རྟོགས་པའི་ཤེས་རབ་དེ་ཉིད་ཇི་ལྟར་བསྐྱེད་
ཚུལ་བསྟན་པའི་སྒོ་ནས་རྒྱས་པར་བཤད་པ། སྟོང་ཉིད་རྟོགས་པའི་ཤེས་རབ་བསྐྱེད་པ་ལ་
འབད་པར་གདམས་པའི་སྒོ་ནས་དོན་བསྡུ་བའོ། །དང་པོ་ནི། ཡན་ལག་འདི་དག་སོགས་
རྐང་པ་བཞིས་བསྟན། དེ་ལ་ཡན་ལག་འདི་དག་ཅེས་པ་ལེའུ་སྔ་ཕྱིའི་འབྲེལ་ཙམ་ལ་སྦྱར་ན་
ལེའུ་བརྒྱད་པ་ནས་བཤད་པའི་ཞི་གནས་ཙམ་ལ་བཤད་ནའང་རུང་མོད། འདིར་གཙོ་བོ་ནི་
-26 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྔར་བཤད་པའི་རྒྱལ་སྲས་ཀྱི་སྤྱོད་པའི་ཉམས་ལེན་སྦྱིན་སོགས་ཀྱི་ཡན་ལག་གམ་རྒྱུ་ཚོགས་
འདི་དག་ཐམས་ཅད་ནི། ཐུབ་པ་ཐམས་ཅད་མཁྱེན་པས་གདུལ་བྱ་ཐེག་ཆེན་གྱི་གང་ཟག་གི་
རྒྱུད་ཀྱི་སྟོང་ཉིད་རྟོགས་པའི་ཤེས་རབ་དེ་ཉིད་སྤང་བྱ་ཤེས་སྒྲིབ་སྤོང་ནུས་ཀྱི་མཐུ་ཡོངས་སུ་
བསྐྱེད་པའི་དོན་དུ་གསུངས་ཤིང་། དེར་མ་ཟད་རང་དོན་དུ་ཐར་པ་ཙམ་ཐོབ་པ་ལའང་སྟོང་
ཉིད་རྟོགས་པའི་ཤེས་རབ་དེ་ཉིད་མེད་མི་རུང་བ་ཡིན་པ་དེ་ཡི་ཕྱིར་ན་རང་དང་གཞན་གྱི་
སྲིད་པའི་སྡུག་བསྔལ་མཐའ་དག་གཏན་ཏུ་རབ་ཏུ་ཞི་བར་འདོད་པས་ཆོས་བདག་རགས་པ་
བཀག་པ་ཙམ་མིན་པའི་ཆོས་ཀྱི་བདག་མེད་ཕྲ་མོ་རྫོགས་པར་རྟོགས་པའི་ཤེས་རབ་རང་རྒྱུད་
ལ་བསྐྱེད་པར་བྱ་དགོས་ཏེ་རང་གཞན་གྱི་དོན་དུ་ཐར་པ་དང་ཐམས་ཅད་མཁྱེན་པ་གང་སྒྲུབ་
ཀྱང་མེད་དུ་མི་རུང་བའི་རྒྱུ་ཡིན་པའི་ཕྱིར་རོ། །འདིར་སྦྱིན་སོགས་ཀྱི་ཡན་ལག་དེ་དག་ཤེས་
རབ་ཀྱི་དོན་དུ་གསུངས་ཚུལ་ལ་ཅུང་ཟད་དཔྱད་ན། སྤྱིར་སྡུད་པ་ལས། ཇི་སྲིད་དགེ་བའི་རྩ་
བ་དེ་ནི་མ་རྫོགས་པ། །དེ་སྲིད་སྟོང་ཉིད་དམ་པ་དེ་ནི་རྟོགས་མི་འགྱུར། །ཞེས་གསུངས་པ་
ལྟར། སྟོང་ཉིད་རྟོགས་པ་ལ་ཚོགས་གསོག་པ་སྔོན་དུ་འགྲོ་དགོས་མོད་ཀྱང་། འདིར་བཤད་
པའི་སྦྱིན་སོགས་རྒྱལ་སྲས་ཀྱི་སྤྱོད་པ་དེ་འདྲ་སྔོན་དུ་འགྲོ་དགོས་པ་མ་ངེས་པའི་ཚུལ་ནི་འདི་
ལྟར། དེ་ཁོ་ན་ཉིད་ཐོས་བསམ་གྱིས་རྟོགས་པ་ཙམ་ལ་ནི་སྦྱིན་སོགས་བྱང་སེམས་ཀྱི་སྤྱོད་པ་
དེ་དག་སྔོན་དུ་འགྲོ་དགོས་པའི་ངེས་པ་མེད་དེ་སྟོང་ཉིད་ཐོས་བསམ་གྱིས་གཏན་ལ་འབེབས་
ཚུལ་དབུ་མ་རྒྱན་དུ་གཉིས་བཤད་པ་བཞིན་ནོ། །སྟོང་ཉིད་ལ་ཡིད་འགྱུར་གྱི་མྱོང་བ་ཙམ་སྐྱེ་
བ་ལའང་། སྦྱིན་སོགས་སྤྱོད་པའི་ཉམས་ལེན་སྔོན་དུ་ངེས་པར་འགྲོ་མི་དགོས་ཏེ། དེ་དགོས་
ན༑ མི་རྟག་པ་དང༌། ལས་འབྲས་ཡིད་ཆེས་ཀྱི་དད་པ་ལྟ་བུའི་ཉམས་མྱོང་སྐྱེ་བ་ལའང་དེ་
དག་སྔོན་དུ་འགྲོ་དགོས་པར་མཚུངས་པའི་ཕྱིར་རོ། །སྟོང་ཉིད་རྟོགས་པའི་སྒོམ་བྱུང་གི་ལྷག་
མཐོང་སྐྱེ་བ་ལའང་སྦྱིན་སོགས་ཐེག་ཆེན་གྱི་སྤྱོད་པ་དེ་དག་སྔོན་དུ་འགྲོ་དགོས་པར་མ་ངེས་
- 2 6 6 -



，
།
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
ཏེ༑ འདིར་ཐེག་དམན་འཕགས་པ་རྣམས་ལའང་སྟོང་ཉིད་རྟོགས་པའི་ལྟ་བ་ངེས་པར་ཡོད་
དགོས་པར་འདོད་པའི་ཕྱིར་རོ། །གཞན་ཡང་སྟོང་ཉིད་རྟོགས་པའི་ཤེས་རབ་ཀྱིས་ཡེ་ཤེས་
ཆོས་སྐུའི་ཉེར་ལེན་གྱི་རྒྱུ་བྱས་ནས་འབྲས་བུ་དེ་འགྲུབ་པ་ལ་སྦྱིན་སོགས་ཐབས་ཀྱི་ཆ་རྣམས་
ཀྱིས་དེའི་ལྷན་ཅིག་བྱེད་རྐྱེན་བྱས་ན་ཕན་འདོགས་པར་བྱེད་པས་ན། སྦྱིན་སོགས་དེ་དག་
ཤེས་རབ་ཀྱི་དོན་དུ་གསུངས་སོ་སྙམ་ན། དེ་ལྟ་ན་ཤེས་རབ་ཀྱང་སྦྱིན་སོགས་ཀྱི་གྲོགས་སུ་
སོང་བས་ཤེས་རབ་ཉིད་སྦྱིན་སོགས་ཀྱི་དོན་དུ་གསུངས་སོ་ཞེས་ལྡོག་ཏུ་སྨྲས་ནའང་མཚུངས་
པའི་ཕྱིར་རོ། །དེས་ན་སྦྱིན་སོགས་ཤེས་རབ་ཀྱི་དོན་དུ་གསུངས་པའི་དགོངས་པ་ནི། གཞུང་
འདི་དང་སྟོང་ཉིད་དངོས་སུ་སྟོན་པའི་གསུང་རབ་ཐམས་ཅད་ཀྱང་བརྒྱུད་ནས་དེ་ཁོ་ན་ཉིད་ལ་
གཞོལ་བར་གསུངས་པ་དོན་འདྲ་བས། སྟོང་ཉིད་རྟོགས་པའི་ཤེས་རབ་མེད་ན་སྒྲིབ་གཉིས་
གང་གི་ཡང་ས་བོན་ཟད་པར་བྱེད་མི་ནུས་ཤིང་། ཉོན་སྒྲིབ་ཙམ་གྱི་ས་བོན་ཟད་པ་ལ་སྟོང་
ཉིད་རྟོགས་པའི་ཤེས་རབ་དེ་ཉིད་བསོད་ནམས་ཀྱི་ཚོགས་མཐའ་ཡས་པས་ཟིན་པ་མི་དགོས་
ཀྱང་། ཤེས་སྒྲིབ་ཀྱི་ས་བོན་ཟད་པ་ལ་ནི་བསོད་ནམས་ཀྱི་ཚོགས་མཐའ་ཡས་པས་བརྒྱན་ཏེ་
ཡུན་རིང་དུ་གོམས་པར་བྱེད་དགོས་པས། འདིར་ནི་སྦྱིན་སོགས་ཐབས་ཀྱི་ཡན་ལག་དེ་དག་
རང་རྒྱུད་ལྡན་གྱི་ཐེག་ཆེན་གྱི་གང་ཟག་གི་རྒྱུད་ཀྱི་སྟོང་ཉིད་རྟོགས་པའི་ཤེས་རབ་དེ་ཉིད།
ཤེས་སྒྲིབ་སྤོང་ནུས་ཀྱི་གཉེན་པོ་མཐུ་ཅན་དུ་འགྱུར་བའི་དོན་དུ་གསུངས་པ་ཡིན་ཏེ། རང་
དོན་དུ་ཐར་པ་ཙམ་དོན་དུ་གཉེར་བ་རྣམས་ཀྱིས་ནི་དེར་གེགས་བྱེད་ཀྱི་ཉོན་སྒྲིབ་ཙམ་
སྤང་བྱའི་གཙོ་བོར་བྱེད་ལ། གཞན་དོན་དུ་ཤེས་བྱ་ཐམས་ཅད་མཁྱེན་པའི་གོ་འཕང་དོན་དུ་
གཉེར་བ་རྣམས་ཀྱིས་ནི་དེར་གེགས་བྱེད་ཀྱི་ཤེས་སྒྲིབ་སྤང་བྱའི་གཙོ་བོར་བྱེད་དགོས་པའི་
ཕྱིར་རོ། །ལུགས་འདི་ལྟར་ན་ཐེག་པ་ཆེ་ཆུང་གི་འཕགས་པ་གང་ཡིན་ཀྱང་སྟོང་ཉིད་རྟོགས་
པའི་ཤེས་རབ་ཡོད་པ་ལ་ཁྱད་མེད་ཀྱང་། དེ་འདྲའི་ཤེས་རབ་དེ་ཤེས་སྒྲིབ་ཀྱི་གཉེན་པོར་
བ 2 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
འགྱུར་མི་འགྱུར་གྱི་ཁྱད་པར་བྱུང་བ་ནི་སྦྱིན་སོགས་བསོད་ནམས་ཀྱི་ཚོགས་རྒྱ་ཆེན་པོས་ཟིན་
མ་ཟིན་གྱིས་ཡིན་ལ། ཐེག་པ་ཆེ་ཆུང་གི་ཁྱད་པར་ཡང་ལྟ་བས་མི་འབྱེད་པར་ཐབས་ཀྱི་སྒོ་
ནས་འབྱེད་པ་ཡིན་ནོ། །ཅི་སྟེ་གཞན་རྒྱུད་ཀྱི་སྡུག་བསྔལ་མཐའ་དག་ཞི་བར་བྱེད་པ་ལ་བླ་ན་
མེད་པའི་བྱང་ཆུབ་ཐོབ་དགོས་པས་ཆོས་ཀྱི་བདག་མེད་ཕྲ་མོ་རྟོགས་དགོས་པ་བདེན་མོད།
རང་རྒྱུད་ཀྱི་སྡུག་བསྔལ་ཙམ་ཞི་བར་འདོད་པས་དེ་ཁོ་ཉིད་རྟོགས་ཅི་དགོས། གང་ཟག་རང་
རྐྱ་ཐུབ་པའི་རྫས་ཡོད་ཀྱིས་སྟོང་པའི་བདག་མེད་ཙམ་མངོན་སུམ་དུ་རྟོགས་ཤིང་དེ་གོམས་
པར་བྱས་པས་ཐེག་དམན་གྱི་མྱང་འདས་ཐོབ་པ་མ་ཡིན་ནམ་ཞེ་ན། བདེན་ཏེ། དབུ་མ་རང་
རྒྱུད་པ་མན་ཆད་བདག་མེད་ཁས་ལེན་པའི་རང་སྡེ་ཕལ་ཆེར་ཀུན་ཀྱང་དེ་ལྟར་བཞེད་པ་
མཐུན་ཡང་། འདིར་ནི་སློབ་དཔོན་ཀླུ་སྒྲུབ་ཀྱི་དགོངས་པ་ཐུན་མོང་མ་ཡིན་པ་དཔལ་ལྡན་ཟླ་
བས་བཀྲལ་བ་ལྟར་བཤད་ན། རིན་ཆེན་ཕྲེང་བ་ལས། ཇི་སྲིད་ཕུང་པོར་འཛིན་ཡོད་པ།།
ཞེས་སོགས་ཀྱི་ལུང་གིས་ཕུང་པོ་བདེན་འཛིན་ཡོད་པ་དེ་སྲིད་དུ་ང་དང་ང་ཡི་བ་རང་གི་མཚན་
ཉིད་ཀྱིས་གྲུབ་པར་འཛིན་པའི་འཇིག་ལྟ་མི་ལྡོག་པར་གསུངས་ཤིང་། ཐེག་དམན་དགྲ་
བཅོམ་གྱིས་ཀྱང་འཇིགས་ལྟ་སྤངས་པར་ནི་ཀུན་གྱིས་འདོད་དགོས་ལ། དེ་ལ་ཕུང་པོ་བདེན་
འཛིན་ཟད་དགོས་པས། ཉན་རང་འཕགས་པས་ཀྱང་ཕུང་པོ་བདེན་མེད་དུ་རྟོགས་དགོས་
པར་བཞེད་ཅིང་། རྒྱས་སྲས་ཆེན་པོ་འདིས་ཀྱང་དེ་དང་མཐུན་པར་ཐར་པ་ཙམ་ཐོབ་པ་ལའང་
དེ་ཁོ་ན་ཉིད་ཕྲ་མོ་རྟོགས་དགོས་པར་བཞེད་ཚུལ་འོག་ཏུའང་རྒྱས་པར་འཆད་དོ། །
གཉིས་པ་ལ་གསུམ། གཏན་ལ་དབབ་བྱ་བདེན་གཉིས་ཀྱི་རྣམ་གཞག་བཤད་པ།
ཐར་པ་ཙམ་འདོད་པས་ཀྱང་སྟོང་ཉིད་རྟོགས་དགོས་པར་སྒྲུབ་པ། སྟོང་ཉིད་སྒྲུབ་པའི་རིགས་
པ་རྒྱས་པར་བཤད་པའོ། །དང་ པོ་ ལ་ གསུམ། བདེན་གཉིས་ཀྱི་དབྱེ་བ་དང་མཚན་ཉིད།
བདེན་གཉིས་གཏན་ལ་འབེབ་པའི་གང་ཟག་གི་ཁྱད་པར། བདེན་གཉིས་ཀྱི་འཇོག་ཚུལ་ལ་
- 2
6
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
རྩོད་པ་སྤོང་བའོ། །དང་པོ་ནི། ཀུན་རྫོབ་སོགས་རྐང་པ་བཞིས་བསྟན། དེ་ལ་རྐང་པ་དང་པོ་
གཉིས་ཀྱིས་དབྱེ་བ་བསྟན་ཏེ། སྣང་ཚུལ་དང་གནས་ཚུལ་མི་མཐུན་པའི་བརྫུན་པའི་ཆོས་
གང་ཟག་དང་ཕུང་པོ་ལྟ་བུ་ཀུན་རྫོབ་བདེན་པ་དང་ནི། སྣང་ཚུལ་དང་གནས་ཚུལ་མཐུན་པའི་
ཆོས་གང་ཟག་དང་ཕུང་པོ་རང་བཞིན་གྱིས་དབེན་པ་ལྟ་བུ་དོན་དམ་པའི་བདེན་པ་སྟེ་ཤེས་
བྱའི་ཆོས་འདི་རྣམས་ལ་ནི། བདེན་པ་གཉིས་སུ་དབྱེར་ཡོད་པར་འདོད་དོ། །ཞེས་པའོ།།
དང་ཞེས་ པས་ བདེན་ གཉིས་ སྟོབས་ མཚུངས་ པར་ སྟོན་ པ་ སྟེ། གཞིའི་ དུས་ སུ་ བདེན་
གཉིས་གཅིག་གྲོགས་སུ་གཅིག་འགྲོ་བ་དང༌། ལམ་དུས་སུ་བདེན་གཉིས་ཀྱི་ཉམས་ལེན་
ཐབས་ཤེས་ཟུང་འཇུག་ཏུ་འགྲོ་བ་དང༌། འབྲས་དུས་སུ་ཐབས་ཤེས་ཀྱིས་བསྡུས་པའི་ཚོགས་
གཉིས་ཀྱི་རང་འབྲས་ཆོས་གཟུགས་ཀྱི་སྐུ་གཉིས་ཟུང་འབྲེལ་དུ་འགྲོ་དགོས་པའི་དོན་ཏོ།།
རྐང་པ་ཕྱི་མ་གཉིས་ཀྱིས་རིམ་པར་བདེན་གཉིས་ཀྱི་མཚན་ཉིད་གཙོ་བོར་བསྟན་ཏེ། དོན་
དམ་བདེན་པ་ནི་གཉིས་སྣང་ཅན་གྱི་བློ་ཡི་མངོན་སུམ་གྱི་སྤྱོད་ཡུལ་མིན་ཞིང་། རང་མངོན་
སུམ་དུ་རྟོགས་པའི་མངོན་སུམ་ཚད་མས་གཉིས་སྣང་གི་སྤྲོས་པ་ནུབ་པའི་ཚུལ་གྱིས་རྟོགས་
པར་བྱ་བའོ། །དོན་དམ་ཞེས་པས་མཚོན་བྱ་དང༌། བློ་ཡི་སྤྱོད་ཡུལ་མིན་ཞེས་པས་མཚན་ཉིད་
ཤུགས་ལ་བསྟན་ཏོ། །རང་མངོན་སུམ་དུ་རྟོགས་པའི་བློ་གཉིས་སྣང་ཅན་གྱི་མངོན་སུམ་ཚད་
མས་གཉིས་སྣང་དང་བཅས་པའི་ཚུལ་གྱིས་རྟོགས་པར་བྱ་བ་ནི། ཀུན་རྫོབ་བདེན་པ་ཡིན་
པར་བརྗོད་དོ་ཞེས་པའོ། །བློ་ནི་ཞེས་པས་མཚན་ཉིད་དང་། ཀུན་རྫོབ་ཡིན་པར་བརྗོད་ཅེས་
པས་མཚོན་བྱ་བསྟན་ཏོ། །དེ་ལྟར་ཚིག་རྐང་པ་གཉིས་པོ་སོ་སོར་བཤད་དགོས་ཀྱིས། དེ་ལྟ་
མིན་པར། དོན་དམ་བདེན་པ་བློ་ཡི་སྤྱོད་ཡུལ་མིན་ཏེ། བློའི་ཡུལ་ཡིན་ན་ཀུན་རྫོབ་ཡིན་
དགོས་པར་བརྗོད་པའི་ཕྱིར། ཞེས་རྐང་པ་དང་པོ་དམ་བཅའ་དང་ཕྱི་མ་རྟགས་སུ་བྱས་ནས་
བཤད་ན། དོན་དམ་བདེན་པ་བློ་གང་གིས་ཀྱང་ཤེས་བྱ་མ་ཡིན་པར་ཐལ་བ་སོགས་ཀྱི་སྐྱོན་
- 2
6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཡོད་པར་གསུངས། གལ་ཏེ་ཚིག་སྔ་ཕྱི་སྦྲེལ་ཏེ་བཤད་པར་འདོད་ན། དོན་དམ་བདེན་པ་ནི་
གཉིས་སྣང་ཅན་གྱི་བློ་ཡིས་མངོན་སུམ་གྱི་སྤྱོད་ཡུལ་མིན་ཏེ། གཉིས་སྣང་ཅན་གྱི་བློ་ཡི་
མངོན་སུམ་གྱི་སྤྱོད་ཡུལ་དུ་གྱུར་པ་ནི་ཀུན་རྫོབ་བདེན་པ་ཡིན་པར་བརྗོད་དོ་ཞེས་དོན་དམ་
བདེན་པའི་མཚན་ཉིད་དགག་ཕྱོགས་ནས་ཤུགས་བསྟན་དང་། ཀུན་རྫོབ་བདེན་པའི་མཚན་
ཉིད་སྒྲུབ་ཕྱོགས་ནས་དངོས་སུ་བསྟན་པའི་དོན་དུ་བཤད་ན་རུང་ངམ་སྙམ་མོ། །
གཉིས་པ་བདེན་གཉིས་གཏན་ལ་འབེབ་པའི་གང་ཟག་གི་ཁྱད་པར་ནི། དེ་ལ་
འཇིག་རྟེན་སོགས་རྐང་པ་དྲུག་གིས་བསྟན། དེའང་རྐང་པ་དང་པོ་གཉིས་ཀྱིས་བདེན་གཉིས་
གཏན་ལ་འབེབ་པའི་གང་ཟག་བསྟན་ལ། རྐང་པ་ཕྱི་མ་བཞིས་དེ་དག་གི་བློ་མཐོ་དམན་གྱི་
ཁྱད་པར་བཤད་དོ། །བདེན་གཉིས་གཏན་ལ་འབེབ་པ་ལ་ཞུགས་པའི་གང་ཟག་དེ་ལ།
འཇིག་རྟེན་ཏེ་འཇིག་ཚོགས་ཀྱི་ཕུང་པོ་གདགས་གཞིའི་རྟེན་དུ་བཟུང་ནས་བཏགས་པའི་གང་
ཟག་རྣམ་པ་གཉིས་སུ་མཐོང་སྟེ། སྟོང་ཉིད་མངོན་སུམ་དུ་རྟོགས་པའི་ཞི་ལྷག་ཟུང་འབྲེལ་གྱི་
ཏིང་ངེ་འཛིན་དང་ལྡན་པའི་རྣལ་འབྱོར་པ་དབུ་མ་པ་དང༌། དངོས་པོ་བདེན་གྲུབ་ཏུ་ཡོད་པར་
སྨྲ་བའི་ཕལ་པ་དངོས་སྨྲ་བའོ། །དེ་གཉིས་དངོས་བསྟན་གྱི་གཙོ་བའི་དབང་དུ་བྱས་ཀྱི་སྟོང་
ཉིད་ཐོས་བསམ་གྱིས་རྟོགས་པ་རྣམས་ཀྱང་རྣལ་འབྱོར་པའི་འཇིག་རྟེན་གྱི་ཁོངས་སུ་བསྡུ་ལ།
གྲུབ་མཐས་བློ་མ་བསྒྱུར་བའི་གང་ཟག་རྣམས་ཀྱང་ཕལ་པའི་ཁོངས་སུ་བསྡུ་གསུང་། དེས་ན་
གཙོ་ཕལ་གྱི་སྒོ་ནས་རྣལ་འབྱོར་པའི་འཇིག་རྟེན་ལ་སྐྱེ་འཕགས་གཉིས་ཡོད་ལ། འཇིག་རྟེན་
ཕལ་པའང་གྲུབ་མཐས་བློ་བསྒྱུར་མ་བསྒྱུར་གཉིས་ཡོད་པར་བསྟན་ཏོ། །དེ་ལ་འཇིག་རྟེན་
ཕལ་པ་དངོས་སྨྲ་བའི་གྲུབ་མཐའ་ལ་ནི་སྟོང་ཉིད་རྟོགས་པའི་རྣལ་འབྱོར་པའི་འཇིག་རྟེན་
གྱིས་ཏེ་གང་ཟག་དབུ་མ་པའི་རིགས་པས་གནོད་དེ། དཔེར་ན་སེམས་ཙམ་པས་ཤེས་པ་
བདེན་གྲུབ་ཏུ་ཁས་ལེན་པ་ལ་དབུ་མ་པས་གཅིག་དུ་བྲལ་སོགས་ཀྱི་རིགས་པས་འགོག་ཅིང་།
- 2 7 (0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
དེའི་ཤུགས་ལ་ཕལ་པ་དངོས་སྨྲ་བའང་གྲུབ་མཐའ་གོང་མ་བ་དག་གིས་གྲུབ་མཐའ་འོག་མའི་
ཁས་ལེན་འགོག་ནུས་ཏེ། བྱེ་མདོ་གཉིས་ཀྱིས་རྡུལ་ཕྲན་ཆ་མེད་ཁས་ལེན་པ་སེམས་ཙམ་
པའི་རིགས་པས་ཁེགས་ལ། བྱེ་སྨྲས་འདུས་མ་བྱས་རྫས་གྲུབ་ཏུ་འདོད་པ་སོགས་མདོ་སྡེ་
པས་འགོག་ཅིང་། ཕྱི་རོལ་པས་རྟག་གཅིག་རང་དབང་ཅན་གྱི་གང་ཟག་ཁས་ལེན་པ་བྱེ་མདོ་
གཉིས་ཀྱི་རིགས་པས་འགོག་ནུས་པ་སོགས་ཀྱང་བསྟན་ཏོ། །འདི་དག་གིས་གྲུབ་མཐའ་འོག་
མ་པ་དག་གིས་རྟོག་བཏགས་ལྟ་བུ་རིགས་པ་དང་འགལ་བ་རྣམས་གོང་མའི་རིགས་པས་
འགོག་པར་བསྟན་གྱི། གྲུབ་མཐའ་འོག་མས་འདོད་ཚུལ་ཐམས་ཅད་འགོག་པ་མིན་ལ།
དེར་མ་ཟད་འོག་མ་འོག་མའི་འདོད་ཚུལ་ཕལ་ཆེ་བ་གོང་མ་གོང་མའི་ལམ་སྟེགས་སུ་འགྱུར་
བར་གསུངས་སོ། །སྟོང་ཉིད་རྟོགས་པའི་རྣལ་འབྱོར་པ་ནང་ཕན་ཚུན་གཅིག་གིས་གཅིག་ལ་
མི་གནོད་དམ་སྙམ་ན། རྣལ་འབྱོར་པ་དབུ་པ་ཡང་བློ་མཐོ་དམན་གྱི་ཁྱད་ཀྱིས་རྒྱུད་ཐ་དད་
པའི་དབང་དུ་བྱས་ན་སྦྱོར་ལམ་པ་དང་། ས་གཉིས་པ་བ་སོགས་ལམ་དང་ས་གོང་མ་གོང་མ་
པ་རྣམས་ཀྱིས་ཚོགས་ལམ་པ་དང་། ས་དང་པོ་བ་སོགས་ལམ་དང་ས་འོག་མ་བ་རྣམས་ཟིལ་
གྱིས་གནོན་ཅིང་གནོད་པར་འགྱུར་ཏེ། ས་ལམ་གོང་འོག་གི་ངོས་སྐལ་གྱི་སྤང་བྱ་སྤངས་མ་
སྤངས་དང་རྟོགས་པའི་ཡོན་ཏན་ཁྱད་པར་ཅན་ཐོབ་མ་ཐོབ་གྱི་སྒོ་ནས་ཁྱད་ཞུགས་པའི་ཕྱིར་
རོ༑ ༑འདི་ནི་དཔེར་ན་དབུ་མ་འཇུག་པ་ལས་ཐེག་ཆེན་གྱི་ས་དང་པོ་དྲུག་ཏུ་ཉན་རང་
དགྲ་བཅོམ་རྣམས་རིགས་ཀྱི་སྟོབས་ཀྱིས་ཟིལ་གྱིས་གནོན་ཅིང་ས་བདུན་པ་ཡན་ཆད་དུ་སྟོང་
ཉིད་ལ་འཇུག་ལྡང་ཁྱད་པར་བ་བྱེད་ནུས་པའི་བློ་སྟོབས་ཀྱི་སྒོ་ནས་ཟིལ་གྱིས་གནོན་པར་
གསུངས་པ་དང་འདྲ་བར་བཤད། རྒྱུད་གཅིག་གི་ཡང་འོག་མ་འོག་མས་སྤང་བྱའི་ས་བོན་ལ་
གནོད་མ་ནུས་པ་གོང་མ་གོང་མས་གནོད་པ་སོགས་ཀྱང་དོན་གྱིས་བསྟན་ཏོ། །
གསུམ་པ་བདེན་གཉིས་ཀྱི་འཇོག་ཚུལ་ལ་རྩོད་པ་སྤོང་བ་ལ་གསུམ། མདོ་སྡེ་པ་
，
- 2 7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སོགས་དངོས་སྨྲ་བ་སྤྱིར་དགག་པ། སེམས་ཙམ་པས་འདོད་པ་བྱེ་བྲག་ཏུ་དགག་པ། ལམ་
དབུ་མ་ལ་དགོས་ནུས་མེད་པར་ཐལ་བའི་རྩོད་པ་སྤོང་བའོ། །དང་པོ་ལ་གསུམ། རང་བཞིན་
མེད་པ་མ་གྲུབ་ཅིང་གྲུབ་ནའང་མི་འཐད་པར་འདོད་པ་དགག་པ། རང་བཞིན་མེད་པ་ལ་
མངོན་སུམ་གྱིས་གནོད་པ་དགག་པ། རང་བཞིན་མེད་པ་ལ་ལུང་གིས་གནོད་པ་དགག་པའོ།།
དང་པོ་ནི། གཉིས་ཀ་སོགས་རྐང་པ་དྲུག་གིས་བསྟན། དེའང་འདི་དག་གི་སྐབས་སུ་ཕྱོགས་
སྔ་མའི་འདོད་པ་རྩ་ཚིག་གིས་དངོས་སུ་མ་ཟིན་པ་ཤུགས་ལ་རྟོགས་དགོས་པ་མང་ཞིག་ཡོད་
པས་འདིར་ཕྱོགས་སྔ་མའི་རྩོད་པ་འདི་ལྟར་འགོད་དགོས་ཏེ། དེ་ལ་དངོས་སྨྲ་བ་དག་ན་རེ།
ཁོ་བོ་ཅག་གི་གྲུབ་མཐའ་ལ་རྣལ་འབྱོར་པ་དབུ་མ་པས་རིགས་པས་གནོད་པར་བཤད་པ་མི་
འཐད་དེ། དབུ་མ་པས་ཆོས་ཐམས་ཅད་རང་བཞིན་མེད་པར་ཁས་ལེན་ཡང་། རང་བཞིན་
མེད་པའི་སྒྲུབ་བྱེད་མེད་པའི་ཕྱིར་ཞེ་ན། མ་གྲུབ་སྟེ། དབུ་མ་པས་དངོས་སྨྲ་བའི་ངོར་རང་
བཞིན་མེད་པར་སྒྲུབ་པའི་སྒྲུབ་བྱེད་ཡོད་དེ། སྔ་རྒོལ་དབུ་མ་པ་དང་ཕྱི་རྒོལ་དངོས་སྨྲ་བ་
གཉིས་ཀ་ལ་ཡང་ནི་བརྫུན་པར་གྲགས་ཤིང་གྲུབ་པར་འདོད་པའི་རྨི་ལམ་དང་གཟུགས་
བརྙན་སོགས་ཀྱི་དཔེས་ཏེ་མཐུན་དཔེ་ཡང་དག་བཀོད་པའི་བྱེད་ལས་ལ་བརྟེན་ནས་ཕྱི་རྒོལ་
ལ་རང་བཞིན་མེད་པ་རྟོགས་སུ་གཞུག་སླ་ལ། དངོས་སྨྲ་བས་དབུ་མ་པའི་ངོར་བདེན་པར་
གྲུབ་པ་ཡོད་དེ། དཔེ་འདི་ལྟ་བུའོ་ཞེས་གཉིས་ཀ་ལ་མཐུན་སྣང་དུ་གྲུབ་པའི་དཔེ་ཡང་དག་
བསྟན་དུ་མེད་པས་དེ་སྒྲུབ་མི་ནུས་ཏེ། འཇུག་པ་ལས། དངོས་རྣམས་མཐའ་དག་དངོས་པོ་
མེད་པར་རྟོགས་སུ་གཞུག་པར་ནི། །ནུས་པར་ཆེས་སླ་ཇི་ལྟ་དེ་ལྟར་རང་བཞིན་གཞན་དག་
ལ༑ ཁོང་དུ་ཆུད་པར་བདེ་བླག་ཏུ་ནི་ནུས་པ་མ་ཡིན་ནོ། །ཞེས་དང་། དེའི་རང་འགྲེལ་ལས།
ཇི་ལྟར་རྨི་ལམ་དང་སྒྱུར་མ་ལ་སོགས་པ་རང་གི་ཕྱོགས་ལ་གྲུབ་པའི་དཔེ་ཁོ་ནས་འཇིག་རྟེན་
གྱི་དངོས་པོ་རྣམས་རང་བཞིན་མེད་པ་ཉིད་དུ་རྟོགས་སུ་གཞུག་པར་ནུས་པ་དེ་ལྟར་འགའ་
- 2 7 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། །༡༡
ཞིག་དངོས་པོ་རྣམས་རང་བཞིན་དང་བཅས་པར་འཛིན་དུ་གཞུག་པར་ནུས་པ་སླ་བ་མ་ཡིན་
ཏེ༑ གཉིས་ཀ་ལ་གྲགས་པའི་དཔེ་མེད་པའི་ཕྱིར་རོ་ཞེས་གསུངས་ཏེ། བདེན་མེད་སྒྲུབ་པའི་
གཏན་ཚིགས་རྟེན་འབྲེལ་ལྟ་བུ་ལ་བདེན་མེད་ཀྱི་ཁྱབ་པ་མཐུན་དཔེའི་སྟེང་དུ་མ་ངེས་པར་
ཆོས་ཅན་གྱི་སྟེང་དུ་བདེན་མེད་ཚད་མས་ངེས་པར་བྱར་མི་ནུས་པའི་དོན་ནོ། །འདིས་ནི་སྔ་
རྒོལ་དབུ་མ་པས་ཕྱི་རྒོལ་དངོས་སྨྲ་བ་ལ་རྟགས་སྦྱོར་ལ་བརྟེན་ནས་དབུ་མའི་ལྟ་བ་སྐྱེད་ཚུལ་
བསྟན་ཏོ། །ཡང་དངོས་སྨྲ་བ་ན་རེ། ཁྱོད་འདོད་པ་ལྟར་གལ་ཏེ་རང་བཞིན་མེད་ན་སངས་
རྒྱས་ཐོབ་པའི་དོན་དུ་སྦྱིན་སོགས་དོན་མེད་དུ་འགྱུར་ཏེ། ཐོབ་བྱ་ཐོབ་བྱེད་གཉིས་ལ་རང་
བཞིན་གྱིས་མེད་ན་མེད་དགོས་པའི་ཕྱིར་ཞེས་རྩོད། འདི་འདྲ་བའི་རྩོད་པ་ནི། ཡོད་ན་རང་
བཞིན་གྱིས་ཡོད་དགོས་ལ་རང་བཞིན་གྱིས་མེད་ན་གཏན་མེད་དུ་འགྱུར་རོ་སྙམ་ནས་བཀོད་
པ་སྟེ། རང་བཞིན་མེད་པ་མེད་པའི་དོན་དུ་བཟུང་བའི་ཕྱོགས་སྔའི་ཞེ་འདོད་ཀྱི་རྩོད་པ་ཡིན་
ལ༑ དབུ་མ་པ་རང་གི་ལུགས་ལ་ནི། རང་བཞིན་གྱིས་མེད་ཀྱང་མེད་མི་དགོས་ཏེ། ཆོས་
ཐམས་ཅད་རང་བཞིན་གྱིས་མེད། དེས་མེད་གོ་མི་ཆོད་པས་མེད་མི་དགོས། ཆོས་ཐམས་ཅད་
ཐ་སྙད་དུ་རྟོག་པས་བཏགས་ཙམ་ཡོད། དེས་ཡོད་གོ་ཆོད་པས་ཡོད་དགོས་པར་བཞེད་པའི་
གནད་ཀྱིས། རྩོད་པ་དེའི་ལན་ཡང་འདི་ལྟར། སངས་རྒྱས་ཀྱི་གོ་འཕང་ལྟ་བུའི་ཐོབ་བྱའི་
འབྲས་བུའི་དོན་དུ་སྦྱིན་སོགས་ལ་སློབ་པ་ན། ཐོབ་བྱའི་འབྲས་བུ་དང་ཐོབ་བྱེད་ཀྱི་རྒྱུ་སྦྱིན་
སོགས་དེ་དག་གི་ཐ་སྙད་བཏགས་པའི་བཏགས་དོན་བཙལ་ནས་ཡིན་ལུགས་ལ་ཇི་ལྟར་
གྲུབ་པ་བརྟགས་ཤིང་དཔྱད་ན་མི་རྙེད་ཅིང་མ་བརྟགས་མ་དཔྱད་པར། མི་རྐྱང་བཏགས་ཡོད་
ཙམ་གྱི་སྒོ་ནས་བརྫུན་པ་སྒྱུ་མ་ལྟ་བུར་རྟོགས་པའི་ཤེས་རབ་ཀྱིས་ཟིན་པའི་སྒོ་ནས་སྦྱིན་
སོགས་ལ་འཇུག་པ་ཡིན་པའི་ཕྱིར། དེ་འདྲ་བར་རང་བཞིན་མེད་རྟོགས་ཀྱི་ཤེས་རབ་ཀྱི་
དམིགས་བུ་དང་ལྡན་ན་སྦྱིན་སོགས་ཕར་ཕྱིན་གཞན་རྣམས་ཕར་ཕྱིན་གྱི་མིང་ཐོབ་ཅིང་སངས་
-2 73 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྒྱས་ཐོབ་བྱེད་ཀྱི་རྒྱུར་འགྱུར་ལ། སྟོང་ཉིད་རྟོགས་པའི་ཤེས་རབ་ཀྱི་དམིགས་བུ་དང་བྲལ་ན་
ཕར་ཕྱིན་གཞན་རྣམས་ཕར་ཕྱིན་གྱི་མིང་མི་ཐོབ་ཅིང་སངས་རྒྱས་ཐོབ་བྱེད་ཀྱི་རྒྱུར་མི་འགྱུར་
པའི་ཚུལ། སྡུད་པ་ལས། དམུས་ལོང་དམིགས་བུ་མེད་པ་བྱེ་བ་ཕྲག་ཁྲིག་རྣམས། །ལམ་ཡང་
མི་ཤེས་གྲོང་ཁྱེར་འཇུག་པར་ག་ལ་འགྱུར། །ཤེས་རབ་མེད་ན་མིག་མེད་ཕ་རོལ་ཕྱིན་ལྔ་འདི།།
དམིགས་བུ་མེད་པས་བྱང་ཆུབ་རེག་པར་ནུས་མ་ཡིན། །གང་ཚེ་ཤེས་རབ་ཀྱིས་ནི་ཡོངས་
སུ་ཟིན་གྱུར་པ། །དེ་ཚེ་མིག་རྙེད་འགྱུར་ཞིང་འདི་ཡི་མིང་ཐོབ་བོ། །ཞེས་དང་། འཇུག་པ་
ལས་ཀྱང་། ཇི་ལྟར་ལོང་བའི་ཚོགས་ཀུན་བདེ་བླག་ཏུ། །མིག་ལྡན་སྐྱེས་བུ་གཅིག་གིས་
འདོད་པ་ཡི། །ཡུལ་དུ་འཁྲིད་པ་དེ་བཞིན་འདིར་ཡང་བློས། །མིག་ཉམས་ཡོན་ཏན་བླངས་ཏེ་
རྒྱལ་ ཉིད་འགྲོ། །ཞེས་གསུངས། འདི་དག་གིས་ཤེར་ཕྱིན་ལས་གཞན་པའི་སྦྱིན་སོགས་
རྣམས་འབྲས་བུའི་སར་བགྲོད་པ་ཤེར་ཕྱིན་ལ་རག་ལས་པར་བསྟན་ཏོ། །ཡང་དངོས་སྨྲ་བ་
ན་རེ། དངོས་པོའི་ཆོས་རྣམས་རང་ངོས་ནས་བྱ་བ་བྱེད་ནུས་དང་འབྲས་བུ་སྐྱེད་ནུས་སུ་ཁས་
ལེན་ན་དེ་ཉིད་ལ་བདེན་པར་གྲུབ་པ་ཟེར་ཏེ། དཔེར་ན་མེ་ལྟ་བུས་ཚ་ཞིང་སྲེག་པའི་བྱ་བ་
བྱེད་པ་དེ་བློས་རློམ་པ་ཙམ་མིན་པར་རང་ངོས་ནས་བཙོ་སྲེག་གི་བྱ་བ་བྱེད་པར་ཁས་ལེན་
དགོས་ལ། དེ་ཁས་མི་ལེན་ན་མངོན་སུམ་ལ་བསྙོན་པར་ཟད་ལ། དེ་ཁས་ལེན་ན་ཁོ་བོ་ཅག་
དེ་ལ་བདེན་པར་གྲུབ་པ་ཞེས་ཟེར་བས་ཁྱེད་ཀྱིས་མིང་རང་བཞིན་གྱིས་གྲུབ་པ་ཞེས་མ་སྨྲས་
ཀྱང་དོན་རང་བཞིན་གྱིས་གྲུབ་པ་ཁས་བླངས་པར་སོང་འདུག་པས་འུ་བུ་ཅག་མིང་ཙམ་ལ་
རྩོད་དོན་མེད་དོ་ཞེས་ཟེར། རྩོད་པ་འདིའང་། མེ་སོགས་དོན་བྱེད་ནུས་པའི་དངོས་པོ་རྣམས་
རང་བཞིན་གྱིས་མེད་ན་གཏན་མེད་དུ་འགྱུར་ཞིང་ཡོད་ན་རང་བཞིན་གྱིས་ཡོད་དགོས་ཞེས་
བདེན་གཉིས་འགལ་འདུར་འཛིན་པའི་རྩོད་པའོ། །འདིའི་ལན་ལ། དབུ་མ་པ་དང་དངོས་
པོར་སྨྲ་བའི་འཇིག་རྟེན་པ་ཡིས་མེ་ལ་སོགས་པའི་དངོས་པོ་རང་རང་གི་བྱ་བ་བྱེད་ནུས་པ་
-2 7 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
བསྙོན་མི་ནུས་པར་ཚད་མས་མཐོང་ཞིང་ཁས་ལེན་པ་ཙམ་འདྲ་ལ། དངོས་སྨྲ་བས་དེར་མ་
ཟད། ཡང་དག་པར་གྲུབ་པ་བདེན་གྲུབ་ཉིད་དུའང་རྟོག་ཅིང་ཞེན་པར་བྱེད་ཀྱི་བདེན་མེད་སྒྱུ་
མ་ལྟ་བུར་ཁོང་དུ་ཆུད་པ་མིན་ལ། དབུ་མ་པས་ཚ་ཞིང་སྲེག་པའི་བྱ་བ་བྱེད་ནུས་ཀྱི་མེ་དང་
དེས་ཚ་ཞིང་སྲེག་པའི་བྱ་བ་བྱེད་པ་དང་བཅས་རྟོག་པས་བཏགས་ཙམ་མ་གཏོགས་ཆོས་གང་
ཡང་རང་ངོས་ནས་བྱ་བ་བྱེད་ནུས་ཀྱིས་སྟོང་པ་བདེན་སྟོང་སྒྱུ་མ་ལྟ་བུར་ཁོང་དུ་ཆུད་པས་ན།
འདིར་རྣལ་འབྱོར་པ་དབུ་མ་པ་དང་། འཇིག་རྟེན་པ་དངོས་པོར་སྨྲ་བ་དག་རང་རང་གི་ཞེ་
འདོད་དང་ཁས་ལེན་མི་མཐུན་པའི་དབང་གིས་རྩོད་དོ། །ཡང་ན་འཇིག་རྟེན་པ་སྔ་མ་དངོས་
སྨྲ་བ་ཁོ་ན་ལ་བྱ་སྟེ། དངོས་པོར་སྨྲ་བའི་འཇིག་རྟེན་པ་ཡིས་དོན་བྱེད་ནུས་པའི་དངོས་པོ་ཚད་
མས་མཐོང་ཞིང་དེའང་ཡང་དག་པ་བདེན་གྲུབ་ཉིད་དུ་རྟོགས་པར་བྱེད་ཅེས་སོགས་སྔར་ལྟར་
སྦྱར་རོ། །ཚིགས་བཅད་འདི་དེ་ལྟར་རྩོད་ལན་ལ་སྦྱར་ཏེ་གསུངས་ཀྱང་གཙོ་བོར་དངོས་སྨྲ་བ་
དང་དབུ་མ་པ་གཉིས་རྩོད་པ་འབྱུང་བའི་རྒྱུ་མཚན་བསྟན་པའོ། །
གཉིས་པ་ནི། གཟུགས་སོགས་སོགས་རྐང་པ་བཞིས་བསྟན། དེ་ལ་མདོ་སྡེ་པ་
སོགས་དངོས་སྨྲ་བ་ན་རེ། རང་བཞིན་གྱིས་གྲུབ་པ་མེད་ན། གཟུགས་སོགས་དོན་ལྔ་རང་
བཞིན་གྱིས་གྲུབ་པ་ལྟར་སྣང་ཞིང་དེ་ལ་མིག་གི་དབང་པོའི་མངོན་སུམ་སོགས་དབང་མངོན་
ལྔ་ཚད་མར་སོང་བས་མངོན་སུམ་གྱིས་མཐོང་བ་དང་འགལ་ལོ་ཞེ་ན། མི་འགལ་ཏེ་གཟུགས་
སོགས་ཡུལ་ལྔ་མིག་སོགས་དབང་པོའི་མངོན་སུམ་གྱི་ཚད་མས་གྲུབ་པ་ཉིད་ཀྱང་ནི། འཇིག་
རྟེན་པ་ལ་གྲགས་པས་གྲུབ་པའི་གཟུགས་སོགས་ཀུན་རྫོབ་པའི་སྡོད་ལུགས་ཚད་མར་སོང་
བ་ཡིན་གྱི། གཟུགས་སོགས་ཀྱི་གནས་ལུགས་དེ་ཁོ་ན་ཉིད་ལ་ཚད་མར་སོང་བ་མིན་ཞིང་།
དེ་འདྲའི་ཚད་མས་དེ་ཁོ་ན་ཉིད་ངེས་ཞིང་གྲུབ་པའང་མིན་ཏེ། གལ་ཏེ་ཡིན་ན། ཚུར་མཐོང་སོ་
སྐྱེའི་རྒྱུད་ཀྱི་དབང་ཤེས་ལྔས་གཟུགས་སོགས་ཀྱི་གནས་ལུགས་དེ་ཁོ་ན་ཉིད་མངོན་སུམ་དུ་
- 2 7 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མཐོང་ཞིང་། ཚད་མས་ངེས་པར་ཁས་ལེན་དགོས་ན་དེའང་མི་འཐད་དེ། ཏིང་འཛིན་རྒྱལ་པོ་
ལས། མིག་དང་རྣ་བ་སྣ་ཡང་ཚད་མ་མིན། །ལྕེ་དང་ལུས་དང་ཡིད་ཀྱང་ཚད་མིན་ཏེ། །གལ་
ཏེ་དབང་པོའི་འདི་དག་ཚད་ཡིན་ན། །འཕགས་པའི་ལམ་གྱིས་སུ་ལ་ཅི་ཞིག་བྱ། །ཞེས་དང་།
འཇུག་པ་ལས་ཀྱང་། གལ་ཏེ་འཇིག་རྟེན་ཚད་མ་ཡིན་ན་ནི། །འཇིག་རྟེན་དེ་ཉིད་མཐོང་བས་
འཕགས་གཞན་གྱིས། །ཅི་དགོས་འཕགས་པའི་ལམ་གྱིས་ཅི་ཞིག་བྱ། །བླུན་པ་ཚད་མར་
རིགས་ པའང་མ་ཡིན་ནོ། །ཞེས་སོགས་ཀྱིས་དེ་ དག་ གནས་ ལུགས་ལ་ཚད་མ་ཡིན་ན་
འཕགས་ལམ་སྐྱེད་པ་དགོས་མེད་དུ་ཐལ་བ་སོགས་ཀྱིས་སྐྱོན་བརྗོད་མཛད་ནས་བཀག་པས་
སོ༑ ༑གཟུགས་སོགས་རང་མཚན་གྱིས་མ་གྲུབ་ན་ཇི་ལྟར་ན་འཇིག་རྟེན་ན་གྲགས་ཤིང་།
གྲགས་ན་ཇི་ལྟར་ན་རང་མཚན་གྱིས་མ་གྲུབ་པས་བརྫུན་པ་ཡིན་ཞེ་ན། ཚུལ་དེ་ནི་དཔེར་ན་
བུད་མེད་ཀྱི་ལུས་མི་གཙང་བ་ལ་སོགས་པ་སྐྱེ་བོ་འདོད་ལྡན་ལ་གཙང་བར་གྲགས་པ་དང་།
སོགས་སྒྲ་དག་གིས་བསྟན་པ། འཇིག་རྟེན་ན་མི་རྟག་པ་ལ་རྟག་པ་དང་། སྡུག་བསྔལ་བ་ལ་
བདེ་བ་དང་། བདག་མེད་པ་ལ་བདག་སོགས་སུ་གྲགས་ཀྱང་། གྲགས་པ་དེ་དག་ཏུ་མ་གྲུབ་
པ་བཞིན་དུ། གཟུགས་སོགས་ཀྱི་དངོས་པོ་འཇིག་རྟེན་ན་གྲགས་པ་རྣམས་ཀྱང་སྣང་ཚོད་དང་
གནས་ཚོད་མི་མཐུན་ཞིང་། དཔྱད་མི་བཟོད་པའི་བརྫུན་པ་སྒྱུ་མ་ལྟ་བུ་ཡིན་ནོ། །
གསུམ་པ་ལ་གཉིས། མི་རྟག་སོགས་སྟོན་པའི་ལུང་དྲང་དོན་ཡིན་པར་བསྟན་པ།
དེ་ལ་འགལ་བ་སྤང་བའོ། །དང་པོ་ནི། འཇིག་རྟེན་སོགས་རྐང་པ་གསུམ་གྱིས་བསྟན། དེ་
ཡང་གཟུགས་སོགས་རང་བཞིན་གྱིས་མ་གྲུབ་ན། མདོ་ཁ་ཅིག་ལས། གཟུགས་སོགས་ཀྱི་
དངོས་པོ་རྣམས་མི་རྟག་པ་སོགས་སུ་གྲུབ་པར་གསུངས་པ་དང་འགལ་ལོ་ཞེ་ན། དེ་ནི་དངོས་
པོ་ལ་མངོན་པར་ཞེན་པའི་དངོས་སྨྲ་བའི་འཇིག་རྟེན་འགའ་ཞིག་དེ་ཁོ་ན་ཉིད་ཀྱི་དོན་ལ་རིམ་
གྱིས་གཞུག་པའི་དོན་ནམ་དགོས་ཆེད་དུ་ནི། གདུལ་བྱ་འདུལ་བའི་ཐབས་ལ་མཁས་པའི་
-2 76 -



T
།
，
་E
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
འཇིག་རྟེན་གྱི་མགོན་པོས། འཁོར་ལོ་དང་པོ་སོགས་སུ་གཟུགས་སོགས་ཀྱི་དངོས་པོ་རྣམས་
རང་བཞིན་གྱིས་གྲུབ་པར་བསྟན་པ་ཙམ་ཡིན་གྱི་དེ་ཁོ་ན་ཉིད་དུ་གཟུགས་སོགས་དེ་དག་སྐད་
ཅིག་མ་ཉིད་དུ་གྲུབ་པ་མིན་ཏེ། དེར་གྲུབ་ན་རང་བཞིན་གྱིས་གྲུབ་པའི་གཅིག་དང་དུ་མ་གང་
རུང་ཡིན་དགོས་ལ། དེ་འདྲའི་གཅིག་དང་དུ་མ་ནི། གཅིག་དུ་བྲལ་གྱི་རིགས་པས་དཔྱད་ན་
མ་གྲུབ་པའི་ཕྱིར་རོ། །འདིས་ནི་འདུས་བྱས་མི་རྟག་པ་སོགས་སུ་སྟོན་པའི་ལུང་དྲང་དོན་དུ་
བསྟན་ནས་ངེས་དོན་ཡིན་པ་འགོག་པར་མཛད་དོ། །
གཉིས་པ་ལ་ལྔ། ཀུན་རྫོབ་ཏུ་ཡང་མ་གྲུབ་པ་སྤང་བ། ཚོགས་གསོག་པ་མི་འཐད་
པ་སྤང་བ། ཉིང་མཚམས་སྦྱོར་བ་མི་འཐད་པ་སྤང་བ། དགེ་སྡིག་གི་རྣམ་དབྱེ་མི་འཐད་པ་
སྤང་བ། འཁོར་འདས་ཀྱི་ངེས་པ་མི་འཐད་པ་སྤང་བའོ། །དང་པོ་ནི། ཀུན་རྫོབ་སོགས་རྐང་
པ་ལྔས་བསྟན། དེ་ལ་གཟུགས་སོགས་འདུས་བྱས་ཀྱི་དངོས་པོ་དེ་དག་དེ་ཁོ་ན་ཉིད་དུ་སྐད་
ཅིག་མར་གྲུབ་པ་མིན་ན། ཀུན་རྫོབ་ཏུ་ཡང་གཟུགས་སོགས་འདུས་བྱས་ཀྱི་དངོས་པོ་དེ་དག་
སྐད་ཅིག་མ་དང་མི་རྟག་པ་ཡིན་པ་འགལ་ཏེ། འཇིག་རྟེན་ན་སྔ་དྲོའི་དུས་ན་ཡོད་པའི་དངོས་
པོ་དེ་ཉིད་ཕྱི་དྲོའི་དུས་ནའང་ཡོད་པར་འདོད་ཅིང་དེ་དག་རྟག་པར་གྲགས་པའི་ཕྱིར་ཞེ་ན།
འཇིག་རྟེན་ན་གཟུགས་སོགས་རྟག་པར་གྲགས་ཀྱང་། གཟུགས་སོགས་སྐད་ཅིག་མ་དང་མི་
རྟག་པར་འཇིག་རྟེན་པའི་ཚད་མས་མ་གྲུབ་པར་མི་འགྱུར་ཏེ། ཀུན་རྫོབ་གང་ཡིན་ཐམས་
ཅད་འཇིག་རྟེན་རང་དགའ་བའི་བློ་ལ་ལྟོས་ནས་འཇོག་མི་དགོས་ཤིང་གཟུགས་སོགས་མི་
རྟག་སོགས་བདེན་བཞིའི་ཁྱད་ཆོས་རགས་པ་བཅུ་དྲུག་འཇིག་རྟེན་པའི་རྣལ་འབྱོར་པའི་ཐ་
སྙད་པའི་ཚད་མས་གྲུབ་ཅིང་རྟོགས་པས་དེ་ལ་ལྟོས་པའི་ཀུན་རྫོབ་ཡིན་པའི་ཕྱིར་ཉེས་པ་དེ་
དག་མེད་དེ། ཞེས་སོ། །འོ་ན་སྐད་ཅིག་མ་དང་མི་རྟག་པ་སོགས་ཀུན་རྫོབ་ཏུ་ཡིན་ན། མི་
རྟག་སོགས་བཅུ་དྲུག་མཐོང་བ་དེ་ཁོ་ན་ཉིད་མཐོང་བ་ཡིན་པར་གསུངས་པ་དང་འགལ་ཞེ་ན།
- 2 77 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་འགལ་ཏེ། འཇིག་རྟེན་རང་དགའ་བས་གཟུགས་སོགས་གཙང་བདེ་རྟག་བདག་སོགས་
ཕྱིན་ཅི་ལོག་ཏུ་ཞེན་པ་ལ་ལྟོས་ཏེ་མི་རྟག་སོགས་སུ་མཐོང་བའང་། ཐ་སྙད་ཙམ་དུ་ཕྱིན་ཅི་མ་
ལོག་པ་ཡིན་པས་དེ་ཁོ་ན་ཉིད་མཐོང་བར་བཤད་ཀྱི་དངོས་པོའི་གནས་ཚོད་ལ་ལྟོས་ཏེ། མི་
རྟག་སོགས་སུ་མཐོང་བ་དེ་ཁོ་ན་ཉིད་མཐོང་བ་མིན་ཏེ། དངོས་པོའི་གནས་ཚོད་ལ་དེ་དག་
རྟག་མི་རྟག་བདེ་བ་དང་སྡུག་བསྔལ་སོགས་ཀྱི་མཐའ་གང་དུའང་མ་གྲུབ་པར་རང་བཞིན་
གྱིས་སྟོང་པ་ཉིད་ཡིན་ཕྱིར་རོ། །དེ་ལས་གཞན་དུ་འཇིག་རྟེན་ན་གཟུགས་སོགས་རྟག་པར་
གྲགས་ལ། དེ་ལ་གྲགས་ཚད་ཚད་མ་ཡིན་དགོས་ན། འཇིག་རྟེན་ན་གཟུགས་སོགས་རྟག་
པར་གྲགས་པའི་ཚད་མ་དེས། རྣལ་འབྱོར་པས་ཡིན་དགོས་ན། འཇིག་རྟེན་ན་གཟུགས་
སོགས་རྟག་པར་གྲགས་པའི་ཚད་མ་དེས། རྣལ་འབྱོར་པས་གཟུགས་སོགས་མི་རྟག་པར་
ཚད་མས་གྲུབ་པ་ལ་གནོད་དགོས་ལ། དེ་ལྟ་ན་མི་སྡུག་པ་སྒོམ་པའི་རྣལ་འབྱོར་པས་བུད་
མེད་ཀྱི་ལུས་མི་གཙང་བར་ངེས་པར་རྟོགས་པའི་བློ་དེ་ལ་བུད་མེད་ཀྱི་ལུས་གཙང་བར་ཞེན་
པའི་འཇིག་རྟེན་ཆགས་ཅན་གྱི་བློ་གཞན་གྱིས་གནོད་པར་ཐལ་བའི་སྐྱོན་ཡོད་པར་འགྱུར་ན།
དེ་མི་འཐད་དེ། བློ་དེ་གཉིས་ལ་ཐ་སྙད་ཙམ་དུ་ཕྱིན་ཅི་ལོག་མ་ལོག་གི་ཁྱད་ཡོད་པའི་ཕྱིར་
དང་སྤྱིར་ཡང་འདོད་ཆགས་ཀྱི་གཉེན་པོ་མི་སྡུག་པའི་ཏིང་ངེ་འཛིན་ཡིན་པས་སྤང་བྱའི་ཕྱོགས་
ཀྱིས་གཉེན་པོའི་ཕྱོགས་ལ་གནོད་མི་སྲིད་པའི་ཕྱིར་རོ། །
གཉིས་པ་ནི། སྒྱུ་འདྲའི་སོགས་རྐང་པ་གཉིས་ཀྱིས་བསྟན། གལ་ཏེ་རང་བཞིན་
གྱིས་གྲུབ་པ་མེད་ན་སངས་རྒྱས་མཆོད་པ་སོགས་ལ་བསོད་ནམས་འབྱུང་བར་ལུང་ལས་
བཤད་པ་དང་འགལ་ཏེ་བསོད་ནམས་སོགས་རང་བཞིན་གྱིས་མ་གྲུབ་པའི་ཕྱིར་ཞེས་རྩོད།
འདིའང་ཡོད་ན་རང་བཞིན་གྱིས་ཡོད་དགོས་རང་བཞིན་གྱིས་མེད་ན་ཡོད་མི་ཤེས་སོ་སྙམ་
པའི་རྩོད་པ་སྟེ་རྩ་ཚིག་གིས་མ་ཟིན་པའི་ཕྱོགས་སྔའི་འདོད་པའོ། །དེའི་ལན་ནི། རྟོག་པས་
1.
-
-
- 2 78 -



1
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
བཏགས་ཙམ་ཐ་སྙད་དུ་གྲུབ་ཅིང་བདེན་པར་མེད་པ་སྒྱུ་འདྲའི་རྒྱལ་བ་ལ་མཆོད་པས།
བདེན་པར་མེད་པ་སྒྱུ་འདྲའི་བསོད་ནམས་འབྱུང་བ་ནི། དཔེ་ཇི་ལྟར་ན། ཁྱོད་ཀྱིས་རྒྱལ་བ་
བདེན་པའི་དངོས་པོར་ཡོད་པ་མཆོད་པ་ལ་བསོད་ནམས་ཀྱང་བདེན་གྲུབ་འབྱུང་བར་འདོད་
པ་དེ་ཇི་ལྟ་བ་བཞིན་འབྱུང་བས། དོན་ལ་བདེན་རུང་མི་བདེན་རུང་དངོས་པོ་དང་མཐུན་པའི་
བསོད་ནམས་འབྱུང་ལ་ཁོ་བོ་ཅག་དབུ་མ་པ་ལ་དེས་ཆོག་གོ་ཞེས་པའོ། །འདིས་ཀྱང་བསོད་
ནམས་སོགས་རང་ངོས་ནས་མ་གྲུབ་ཀྱང་མིང་རྐྱང་བཏགས་ཡོད་ཙམ་ཞིག་ཡོད་པ་དེས་ཡོད་
གོ་ཆོད་པའི་གནད་ཀྱིས་དེ་ལྟར་ལན་བཏབ་པ་ཡིན་ནོ། །
གསུམ་པ་ནི། གལ་ཏེ་ སོགས་རྐང་ པ་དྲུག་གིས་བསྟན། དེ་ལ་རྐང་པ་དང་པོ་
གཉིས་ཀྱིས་ཕྱོགས་སྔའི་རྩོད་ཚུལ་བསྟན་ཏེ། གལ་ཏེ་སེམས་ཅན་ཀྱང་རང་ངོས་ནས་མ་གྲུབ་
ཅིང་བློ་ལ་སྣང་ཙམ་གྱི་བདེན་མེད་སྒྱུ་མ་དང་འདྲ་ན། སྒྱུ་མའི་རྟ་གླང་ཞིག་པ་སླར་མི་སྐྱེ་བ་
ལྟར། སེམས་ཅན་ཀྱང་ཤི་ནས་ཡང་ཇི་ལྟར་སྐྱེ་བར་འགྱུར་ཏེ་སྐྱེ་མི་རིགས་སོ་ཞེ་ན། རྐང་པ་
བར་པ་གཉིས་ཀྱིས་དེའི་ལན་བསྟན་ཏེ། ལས་ཉོན་གྱིས་སྤྲུལ་པའི་སེམས་ཅན་རྣམས་ནི་ཇི་
སྲིད་དུ་ཡང་སྲིད་ཕྱི་མའི་རྒྱུ་མ་རིག་པ་སོགས་ཉོན་མོངས་དང་འདུ་བྱེད་སོགས་ལས་ཀྱི་
རྐྱེན་རྣམས་ཚོགས་པར་གྱུར་པ་དེ་སྲིད་དུ་སེམས་ཅན་རྣམས་སྲིད་པར་ཉིང་མཚམས་སྦྱར་ཏེ་
སྐྱེ་བ་ལེན་པར་མ་ཟད། སྒྱུ་མ་མཁན་གྱིས་སྤྲུལ་པའི་སྒྱུ་མའང་ཇི་སྲིད་དུ་སྔགས་རྫས་སོགས་
ཀྱི་རྐྱེན་རྣམས་ཚོགས་པ་གྱུར་ན་དེ་སྲིད་དུ་འབྱུང་བར་འགྱུར་ལ། གཉིས་ཀའང་རྐྱེན་ཚོགས་
པ་དང་བྲལ་བ་ན་མི་འབྱུང་ངོ༌། ཁོ་བོ་ཅག་གི་སྒྱུ་མ་དཔེར་བྱས་པའང༌། སྒྱུ་མ་དང་སེམས་
ཅན་གཉིས་བདེན་པར་གྲུབ་མ་གྲུབ་འདྲ་བར་བསྟན་པ་ ཡིན་གྱི། སྒྱུ་མ་དང་སེམས་ཅན་
ཕྱོགས་ཐམས་ཅད་ནས་འདྲ་བར་ཁས་མ་བླངས་ལ། དེ་ཙམ་ལའང་སྐྱོན་དེ་འཇུག་ན། ཁྱོད་
ཀྱིས་ཀྱང་སྒྱུ་མ་དང་རྨི་ལམ་སོགས་བརྫུན་པར་ཁས་བླངས་པས། རྟ་གླང་གི་སྤྲུལ་གཞིའི་རྡེའུ་
- 2 79 -



，
4
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤིང་དེ་རྟ་གླང་དུ་སྣང་རུང་ན་ཁྱི་དང་བོང་བུར་ཅིའི་ཕྱིར་སྣང་མི་རུང་སྟེ་བརྫུན་པ་ཡིན་པ་ལ་
ཁྱད་པར་མེད་པའི་ཕྱིར་ཞེས་བརྗོད་ནའང་རིགས་པ་མཚུངས་སོ། །གལ་ཏེ་སེམས་ཅན་ཐོག་
མེད་ནས་ཡོད་པས་རྒྱུན་རིང་ལ། སྒྱུ་མ་རེས་འགའ་གློ་བུར་དུ་འབྱུང་བ་རྒྱུན་ཐུང་བས་ན།
སེམས་ཅན་དང་སྒྱུ་མ་གཉིས་བདེན་མི་བདེན་མཚུངས་པར་མི་འགྱུར་བའི་ཕྱིར་སྒྱུ་མ་དཔེར་
མི་རུང་ངོ་ཞེ་ན། རྐང་པ་ཕྱི་མ་གཉིས་ཀྱིས་དེའི་ལན་བསྟན་ཏེ། རྒྱུན་རིང་བ་ཙམ་གྱིས་ཇི་ལྟར་
ན་སེམས་ཅན་བདེན་པར་ཡོད་པ་ཡིན་ཏེ་མེད་དོ། །གལ་ཏེ་རྒྱུན་རིང་ཐུང་གིས་བདེན་པར་
གྲུབ་མ་གྲུབ་ཀྱི་ཁྱད་ཡོད་ན། སྒྱུ་མ་ལའང་རྒྱུན་རིང་ཐུང་དུ་མ་དང་། རྨི་ལམ་དུའང་བསྐལ་པ་
དྲན་པ་དང༌། སྐད་ཅིག་དྲན་པ་ལྟ་བུ་ཡུན་རིང་ཐུང་གི་ཁྱད་ཡོད་པས། དེ་དག་ལའང་བདེན་
མི་བདེན་གྱི་ཁྱད་པར་འབྱེད་དགོས་ན་དེའང་མི་རིགས་ཏེ། སྒྱུ་མ་དང་རྨི་ལམ་རྒྱུན་རིང་ཐུང་
གང་ཡིན་ཡང་མི་བདེན་པ་བརྫུན་པ་ཡིན་པར་འདོད་དགོས་པའི་ཕྱིར་རོ། །
བཞི་པ་ནི། སྒྱུ་མའི་སྐྱེས་བུ་སོགས་རྐང་པ་བཅུས་བསྟན། གལ་ཏེ་སེམས་ཅན་རང་
བཞིན་གྱིས་མེད་པ་སྒྱུར་མ་དང་འདྲ་ན། སྒྱུ་མའི་སྐྱེས་བུ་བསད་པ་ལ་སྡིག་པ་མི་འབྱུང་བ་
བཞིན་སེམས་ཅན་བསད་པ་ལའང་སྡིག་པ་མི་འབྱུང་བར་ཐལ་ལོ་ཞེ་ན། སྒྱུ་མའི་མི་དང་རྟ་
གླང་སོགས་ཀྱི་སྐྱེས་བུ་བསད་པ་དང་བརྡུངས་པ་སོགས་བྱས་པ་ལ་སྦྱོར་བའི་སྐབས་སུ་དེ་
དག་ལ་མི་དང་རྟ་གླང་སོགས་སེམས་ཅན་རང་མཚན་པར་འདུ་ཤེས་ཏེ་གསོད་འདོད་ཀྱིས་
མཚོན་བསྣུན་པ་སོགས་བྱས་ན་སྦྱོར་བའི་སྡིག་པ་ནི་འབྱུང་ལ། སྲོག་གཅོད་ཀྱི་དངོས་གཞི་
རྫོགས་པ་ལ་གསད་བྱ་དེའི་སྲོག་གི་དབང་པོ་འགགས་པ་དགོས་ན། གསད་བྱ་སྒྱུ་མའི་སྐྱེས་
བུ་དེ་ལ་སྲོག་དང་སེམས་མེད་པའི་ཕྱིར་ན་དངོས་གཞིའི་སྡིག་པ་ནི་མེད་དེ་ཞེས་པའམ། ཡང་
ན་སྒྱུ་མའི་སྐྱེས་བུས་སྒྱུ་མའི་སྐྱེས་བུ་བསད་པ་སོགས་ལ་ནི་གསོད་པ་པོ་ལའང་སེམས་མེད་
པའི་ ཕྱིར་ན་ སྡིག་པ་མེད་དེ། ཞེས་བཤད་ཀྱང་ཆོག་གོ །དེས་ན་མི་ལ་སོགས་པ་སྒྱུ་མའི་
-28 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
སེམས་དང་ལྡན་པ་ཡི་སྐྱེས་བུ་ལ་ཟས་གོས་སྦྱིན་པ་སོགས་ལེགས་པར་སྤྱད་པས་ཕན་
བཏགས་ན་བསོད་ནམས་དང་གསོད་པ་དང་བརྡུང་བ་སོགས་ཉེས་པར་སྤྱད་པས་གནོད་པ་
བྱས་ན་ནི་སྡིག་པ་ངེས་པར་འབྱུང་སྟེ་སེམས་དང་ལྡན་པ་དེའི་ཕྱིར་རོ། །འོ་ན་སེམས་ཅན་དང་
སྒྱུ་མ་གཉིས་རང་བཞིན་མེད་པར་མཚུངས་ན་སེམས་ཡོད་མེད་ཀྱི་ཁྱད་པར་འབྱུང་བ་ཇི་ལྟར་
ཡིན་ཞེ་ན། སྒྱུ་མའི་སྐྱེས་བུ་སྤྲུལ་བྱེད་ཀྱི་སྔགས་དང་། སོགས་སྒྲས་བསྟན་པ་སྤྲུལ་གཞིའི་
རྡེའུ་དང་ཤིང་བུ་དང་སྒྱུ་མ་མཁན་རྣམས་ལ་སྒྱུ་མའི་སྐྱེས་བུ་སེམས་ལྡན་དུ་སྐྱེད་པའི་ནུས་པ་
མེད་པའི་ཕྱིར། སྒྱུ་མའི་སྐྱེས་བུ་ལ་སེམས་ལྡན་ནི་འབྱུང་བ་ནམ་ཡང་མེད་ལ། མ་རིག་པ་དང་
འདུ་བྱེད་སོགས་ལས་ཉོན་གྱི་རྒྱུ་ལས་ནི་སེམས་སྐྱེད་པའི་ནུས་པ་ཡོད་པས་དེས་བསྐྱེད་པའི་
སྐྱེས་བུ་ལ་སེམས་ཡོད་པས་སེམས་ཡོད་མེད་པའི་མི་མཚུངས་པའི་རྒྱུ་མཚན་ནི་དེ་ལྟར་རྒྱུ་
རྐྱེན་གྱི་ནུས་པ་མི་འདྲ་བ་ལས་ཡིན་ནོ། །རྒྱུ་རྐྱེན་གྱི་དབང་གིས་དེ་གཉིས་ལ་སེམས་ཡོད་མེད་
མི་འདྲ་བ་བྱུང་བ་མ་ཟད་རྫས་སྔགས་སྣ་ཚོགས་པའི་རྐྱེན་ལས་བྱུང་བ་ཡི་སྒྱུ་མ་བརྫུན་པ་དེ་
ཡང་། ཁང་ཁྱིམ་དང༌། རྟ་གླང་དང༌། སྐྱེས་པ་བུད་མེད་སོགས་སྣ་ཚོགས་པ་ཉིད་འབྱུང་བ་
དེའི་ཕྱིར། རྒྱུ་རྐྱེན་སྣ་ཚོགས་པས་འབྲས་བུ་སྣ་ཚོགས་པ་སྐྱེད་པར་བྱེད་ཀྱི། རྒྱུ་དང་རྐྱེན་
གཅིག་གིས་ནི་འབྲས་བུ་ཀུན་སྐྱེད་ནུས་པ་ནི་ཡུལ་དུས་གང་ན་ཡང་ནི་ཡོད་པ་མ་ཡིན་ཏེ། ཐ་
སྙད་ཙམ་དུ་རྒྱུ་དང་ རྐྱེན་ གྱིས་ འབྲས་བུ་སྐྱེད་ཚུལ་ལ། མཛོད་ལས། བཞི་ཡིས་སེམས་
དང་སེམས་བྱུང་རྣམས། །གསུམ་གྱིས་སྙམས་པར་འཇུག་པ་གཉིས། །གཞན་ནི་གཉེན་པོ་
དག་ལས་སྐྱེས། །ཞེས་རྐྱེན་སོ་སོས་འབྲས་བུ་སོ་སོར་སྐྱེད་ཚུལ་བཤད་ལ། དོན་དམ་པར་ནི་
རྐྱེན་གྱིས་འབྲས་བུ་སྐྱེད་ཚུལ་གྱི་བརྟགས་དོན་བཙལ་ན་རང་ངོས་ནས་མི་སྐྱེད་པའི་ཚུལ་རྩ་
ཤེའི་རྐྱེན་བཏགས་པའི་རབ་བྱེད་ལས་གསུངས་པ་ལྟར་རོ། །
ལྔ་པ་ནི། གལ་ཏེ་སོགས་རྐང་པ་བརྒྱད་ཀྱིས་བསྟན། དེ་ལ་དབུ་མ་པས་དོན་དམ་
་་
- 2
8 ] -



|-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པར་ཆོས་རྣམས་སྤྲོས་པ་ཐམས་ཅད་དང་བྲལ་བ་སྐྱེ་རྒ་སོགས་ཀྱིས་དབེན་པའི་རང་བཞིན་
གྱིས་སྟོང་པ་དེ་རང་བཞིན་གྱི་མྱང་འདས་སམ་རང་བཞིན་རྣམ་དག་གི་མྱང་འདས་དང༌།
ཀུན་རྫོབ་ཏུ་ལས་ཉོན་གྱི་དབང་གིས་གྲུབ་པའི་སྐྱེ་རྒ་སོགས་འཁོར་བར་ཁས་བླངས་པ་ལ།
མདོ་སྡེ་པ་སོགས་ན་རེ། གལ་ཏེ་ཆོས་རྣམས་རང་བཞིན་གྱིས་མྱ་ངན་ལས་འདས་པ་ཡིན་ན་
མྱང་འདས་ཡིན་དགོས་ཤིང༌། འཁོར་བ་རང་བཞིན་གྱིས་སྟོང་པ་དེ་དོན་དམ་པའམ་རང་
བཞིན་གྱིས་མྱ་ངན་ལས་འདས་པ་ཡིན་ཀྱང་། སྐྱེ་འཆིའི་རྒྱུན་གྱི་འཁོར་བ་ཀུན་རྫོབ་ཏུ་རྒྱུན་མི་
ཆད་པར་འཁོར་ན། འཁོར་འདས་གཉིས་མི་འགལ་ཞིང་དོན་དམ་པའི་མྱང་འདས་ཐོབ་
ཀྱང་འཁོར་བ་ལྡོག་པར་མི་འགྱུར་ལ། དེ་ལྟ་ན་སེམས་ཅན་དུ་མ་ཟད་སངས་རྒྱས་ཀྱང་ནི་
སླར་འཁོར་བར་འཁོར་བར་འགྱུར་བས་བྱང་ཆུབ་ཐོབ་ནས་སྐྱེ་འཆིའི་རྒྱུན་གྱི་འཁོར་བ་རྒྱུན་
ཆད་པའི་དོན་དུ་བྱང་ཆུབ་སེམས་དཔའ་རྣམས་ཀྱིས་རྒྱལ་སྲས་ཀྱི་སྤྱོད་པ་ལ་བསླབ་པས་ཅི་
ཞིག་བྱ་སྟེ་དོན་མེད་པར་ཐལ་བའི་ཕྱིར་རོ་ཞེ་ན། སྐྱོན་མེད་དེ་ཁྱེད་ཅག་གི་རྩོད་པ་དེ་ནི། རང་
བཞིན་རྣམ་དག་གི་མྱང་འདས་དང་གློ་བུར་རྣམ་དག་གི་མྱང་འདས་གཉིས་ཀྱི་ཁྱད་མ་ཕྱེ་བས་
རྩོད་པར་འདུག་སྟེ། རང་བཞིན་གྱིས་མྱང་འདས་ནི་ལམ་བསྒོམས་པ་དང་གཉེན་པོས་སྤང་བྱ་
སྤངས་པ་ལ་མ་ལྟོས་པར་ཆོས་ཐམས་ཅད་ཀྱི་རང་བཞིན་ནམ་ཆོས་ཉིད་ཡིན་པས་དེ་ཡིན་ན་
མྱང་འདས་མཚན་ཉིད་པ་ཡིན་མི་དགོས་ལ། གློ་བུར་དྲི་བྲལ་གྱི་མྱང་འདས་ནི་གཉེན་པོ་
མཐོང་སྒོམ་གྱི་ལམ་གོམས་པའི་སྟོབས་ཀྱིས་མཐོང་སྤང་དང་སྒོམ་སྤང་སྤངས་པའི་ཆ་ནས་སྐྱེ་
འཆིའི་རྒྱུན་གྱི་འཁོར་བ་རྒྱུན་ཆད་པ་ལས་ཐོབ་དགོས་སོ། །དེས་ན་མ་རིག་པ་དང་འདུ་བྱེད་
སོགས་ལས་ཉོན་གྱི་རྐྱེན་རྣམས་གཉེན་པོ་ལམ་བསྒོམས་པའི་སྟོབས་ཀྱིས་རྒྱུན་ནི་མ་ཆད་ན།
རང་བཞིན་གྱིས་མྱ་ངན་ལས་འདས་པ་ཡིན་ཀྱང་། ཀུན་འབྱུང་ལས་ཉོན་གྱི་དབང་གིས་
སེམས་ཅན་རྣམས་འཁོར་བར་འཁོར་བར་མ་ཟད། སྔགས་རྫ་ས་སོགས་ཀྱི་རྐྱེན་རྣམས་རྒྱུན་
，་
，
- 2 82 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
མ་ཆད་པར་ཚོགས་པ་ན། སྒྱུ་མའང་ལྡོག་པར་མི་འགྱུར་གྱི། མ་རིག་པ་སོགས་ཀྱི་རྐྱེན་རྣམས་
ལམ་བསྒོམས་སྟོབས་ཀྱིས་རྒྱུན་ནི་ཆད་དེ་གློ་བུར་དྲི་བྲལ་གྱི་མྱང་འདས་ཐོབ་པ་ན། འཁོར་བ་
དོན་དམ་པར་མི་འབྱུང་བར་མ་ཟད་ཐ་སྙད་ཀུན་རྫོབ་ཏུ་ཡང་མི་འབྱུང་ངོ་ཞེས་མྱང་འདས་
གཉིས་ཀྱི་ཁྱད་ཕྱེ་ནས་ལན་གདབ་པར་བྱའི། སངས་རྒྱས་མི་འཁོར་སེམས་ཅན་འཁོར་ཞེས་
སངས་རྒྱས་དང་སེམས་ཅན་གྱི་ཁྱད་ཕྱེ་ནས་ལན་འདེབས་མི་རིགས་ཏེ། སངས་རྒྱས་མི་
འཁོར་སེམས་ཅན་འཁོར་བར་ཕྱི་རྒོལ་གྱིས་ཀྱང་འདོད་པས་སོ་གསུངས།
གཉིས་པ་སེམས་ཙམ་པའི་འདོད་པ་བྱེ་བྲག་ཏུ་དགག་པ་ལ་གཉིས། འདོད་པ་
བརྗོད་པ། དེ་དགག་པའོ། །དང་པོ་ནི། གང་ཚེ་སོགས་རྐང་པ་གཉིས་ཀྱིས་བསྟན། དེ་ལ་
སེམས་ཙམ་པ་ན་རེ། གལ་ཏེ་ཕྱི་ནང་གི་ཆོས་ཐམས་ཅད་བདེན་མེད་སྒྱུ་མ་ལྟ་བུ་ཡིན་པ་གང་
གི་ཚེ། ཡུལ་སྒྱུ་མ་ལྟ་བུ་འཛིན་པའི་ཡུལ་ཅན་གྱི་ཤེས་པ་འཁྲུལ་པའང་བདེན་པར་ཡོད་པ་
མིན་པ་དེ་ལྟ་ན་ཡུལ་འཛིན་གྱི་ཤེས་པ་མེད་པར་འགྱུར་བས་ཡུལ་སྒྱུ་མ་ལྟ་བུ་ཡང་ཤེས་པ་
གང་ གི་དམིགས་པར་འགྱུར་ཏེ་མི་འགྱུར་བས་ཡུལ་སྒྱུ་མ་ལྟ་བུའང་མེད་པར་ཐལ་ལོ་
ཞེས་རྩོད་དོ། །ཟིན་བྲིས་དང་འགྲེལ་པ་འགའི་ཚིག་དང་བསྟུན་ན་འདིའི་རྐང་པ་དང་པོ་ལ་
གལ་ཏེ་འཁྲུལ་པའང་ཞེས་ཡོད་པར་མངོན་ནོ། །
གཉིས་པ་ལ་བཞི། མགོ་མཚུངས་ཀྱི་རིགས་པས་དགག་པ། དེའི་ལན་དགག་པ།
སེམས་ལས་སྒྱུ་མ་དེ་ཉིད་དང་གཞན་དུ་བརྗོད་དུ་མེད་པ་དགག་པ། བཏགས་ཡོད་རྣམས་
དངོས་པོ་བདེན་གྲུབ་ཀྱི་རྟེན་ཅན་དུ་འདོད་པ་དགག་པའོ། །དང་པོ་ནི། གང་ཚེ་སོགས་རྐང་
པ་གཉིས་ཀྱིས་བསྟན། གང་གི་ཚེ་སེམས་ཙམ་པ་ཁྱོད་ཀྱིས་ཕྱི་དོན་མི་འདོད་ཅིང་ནང་གི་རྣམ་
ཤེས་བདེན་གྲུབ་ཏུ་འདོད་མོད། འོན་ཀྱང་ཁྱེད་ཀྱིས་གཟུགས་སོགས་ཕྱི་རོལ་གྱི་དོན་དུ་
སྣང་བ་འདི་རྣམས་སྣང་བ་ལྟར་གྲུབ་པར་འདོད་ན་ཕྱི་དོན་ཡོད་པར་འགྱུར་ཏེ། ཕྱི་རོལ་དོན་
- 2 8 3 -



•
-
--
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དུ་སྣང་ལ་སྣང་བ་ལྟར་གྲུབ་པའི་ཕྱིར། སྣང་བ་ལྟར་མ་གྲུབ་པར་འདོད་ན་གཟུགས་སོགས་
བདེན་པར་མ་གྲུབ་པར་འགྱུར་བས་ཁྱོད་ཀྱི་ལུགས་ལ་གཟུགས་སོགས་གཏན་མེད་དུ་
འགྱུར་དགོས་ལ། གཟུགས་སོགས་གཟུང་བྱ་དོན་དུ་སྣང་བ་སྒྱུ་མ་ལྟ་བུ་ཉིད་མེད་ནའང་དེ་ཚེ་
ཡུལ་ཅན་གྱི་ཤེས་པས་གཟུང་བྱ་ཅི་ཞིག་དམིགས་ཏེ་དམིགས་བྱ་སྒྱུ་མ་ལྟ་བུའི་གཟུགས་མེད་
པའི་ཕྱིར་རོ། །
གཉིས་པ་ལ་གཉིས། སྔ་མའི་ལན་དགག་པ། དྲིས་པའི་ལན་གྱི་རང་རིག་དགག་
པའོ། །དང་པོ་ནི། གལ་ཏེ་སོགས་རྐང་པ་བཞིས་བསྟན། དེ་ལ་སེམས་ཙམ་པ་ན་རེ། གལ་ཏེ་
གཟུགས་སོགས་ཕྱི་རོལ་གྱི་དོན་དུ་སྣང་བ་ལྟར་གྱི་ཕྱི་རོལ་གྱི་དོན་དེ་ཉིད་དུ་མེད་ཀྱང་། ཡོད་
ཚུལ་དེ་ལས་གཞན་དུ་ཡོད་དེ་ཕྱི་རོལ་གྱི་གཟུགས་སོགས་ཀྱི་རྣམ་པ་དེ་ནི། ནང་གི་མིག་གི་
རྣམ་ཤེས་སོགས་རང་རང་གི་ཡུལ་ཅན་གྱི་སེམས་ཉིད་ཀྱི་རྫས་སམ་རང་བཞིན་ཡིན་ནོ་ཞེས་
ཟེར། དེ་དགག་པ་ནི། གང་གི་ཚེ་ཡུལ་ཅན་གྱི་སེམས་དེ་ཉིད་ཡུལ་སྒྱུ་མ་ལྟ་བུའི་གཟུགས་
སོགས་ཀྱི་རང་བཞིན་དུ་སྣང་བ་ཡིན་ན་དེ་ཡི་ཚེ་ཡུལ་དང་བྲལ་བའི་ཤེས་པ་གང་ཞིག་བློ་གང་
གིས་མཐོང་སྟེ་མཐོང་བྱེད་མ་གྲུབ་པའི་ཕྱིར་ཞེས་པའམ། ཡང་ན་ཡུལ་གང་ཞིག་ཡུལ་ཅན་
གང་གིས་མཐོང་སྟེ་མཐོང་བྱ་མཐོང་བྱེད་སོ་སོར་མ་གྲུབ་པའི་ཕྱིར་ཞེས་པའོ། །
གཉིས་པ་ལ་གསུམ། ལུང་གིས་དགག་པ། རིགས་པས་དགག་པ། རང་རིག་གི་
སྒྲུབ་བྱེད་དགག་པའོ། །དང་པོ་ནི། འཇིག་རྟེན་སོགས་རྐང་པ་བཞིས་བསྟན། དེ་ལ། དེ་ཚེ་
གང་ཞིག་གང་གིས་མཐོང་ཞེས་དྲིས་པ་ན། རང་རིག་འདོད་མཁན་སེམས་ཙམ་པ་སོགས་ན་
རེ༑ ཤེས་པ་འདི་ལ་ཁ་ཕྱིར་ཕྱོགས་པ་གཟུང་བའི་རྣམ་པ་ཅན་དང་། ཁ་ནང་ཁོ་ནར་ཕྱོགས་པ་
འཛིན་པའི་རྣམ་པ་ཅན་གཉིས་ཡོད་པའི་སྔ་མ་གཞན་རིག་གི་ཤེས་པ་དང༌། ཕྱི་མ་རང་རིག་
ཡིན་པས་དེས་ཤེས་པ་ཐམས་ཅད་ལ་དམིགས་ཏེ། དེའང་སྔོ་འཛིན་ལྟ་བུའི་ཤེས་པ་རང་
-
-28 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
ཉིད་ལ་གཉིས་སྣང་ནུབ་པའི་སྒོ་ནས་རང་ཉིད་ཉམས་སུ་མྱོང་མཁན་གྱི་རང་རིག་ཡོད་དོ་ཞེས་
འདོད་དོ། །དེ་མི་འཐད་དེ། འཇིག་རྟེན་གྱི་ནི་མགོན་པོས་ཀྱང་གཙུག་ན་རིན་པོ་ཆེས་ཞུས་
པའི་མདོ་སོགས་ལས་ཁྱོད་འདོད་པ་ལྟར་གྱི་སེམས་རང་ཉིད་ཀྱིས་གཉིས་སྣང་ནུབ་པའི་ཚུལ་
གྱིས་སེམས་རང་ཉིད་ནི་མི་མཐོང་ཞེས་གསུངས་ཏེ་ཇི་ལྟར་ན་རལ་གྲིའི་སོ་ནི་རང་ལ་རང་
གཅད་བྱ་གཅོད་བྱེད་ཐ་དད་དུ་མ་གྲུབ་པས་ཇི་ལྟར་ཏེ་དཔེར་ན་མི་གཅོད་པ་དེ་བཞིན་དུ་ཡིད་
ཀྱིས་ཀྱང་ཡིད་རང་ཉིད་ཕྱོགས་སྔ་མ་དག་གིས་འདོད་ཚུལ་ལྟར་མི་མཐོང་ངོ་ཞེས་སོ། །དེ་
ལྟར་ཡང་མདོ་དེ་ལས། གལ་ཏེ་དམིགས་པ་ཡང་གཞན་ལ་སེམས་ཀྱང་གཞན་ན་སེམས་
དེ་གཉིས་སུ་འགྱུར་རོ། །འོན་ཏེ་དམིགས་པ་གང་ཡིན་པ་དེ་ཉིད་སེམས་ཡིན་ན་སེམས་
ཀྱིས་སེམས་ཇི་ལྟར་མཐོང་བ་འགྱུར་ཏེ་འདི་ལྟ་སྟེ། དཔེར་ན་རལ་གྲིའི་སོ་དེ་ཉིད་ཀྱིས་རལ་
གྲིའི་ སོ་ དེ་ ཉིད་ གཅད་ པར་ མི་ནུས་ པ་ དང༌ ། ཞེས་སོགས་གསུངས། དེ་བཞིན་དུ་ལང་
གཤེགས་ལས་ཀྱང༌། ཇི་ལྟར་རལ་གྲི་རང་གི་སོ། །གཅོད་པར་མི་བྱེད་སོར་མོ་ནི། །རང་ལ་
རེག་ པར་ མི་ བྱེད་ལྟར། །རང་ རིག་སེམས་ ཀྱང་ དེ་ བཞིན་ནོ། །ཞེས་ གསུངས་ སོ། །སྤྱིར་
སེམས་ཀྱིས་སེམས་མཐོང་བ་ཙམ་ལ་སྐྱོན་བརྗོད་དེ་ལྟར་མཛད་པ་མིན་གྱི། རང་རིག་འདོད་
མཁན་རྣམས་ཀྱིས་འཛིན་རྣམ་ཡན་གར་བ་རིག་བྱ་རིག་བྱེད་ཀྱི་ལྡོག་པ་ཙམ་ཡང་ཐ་དད་པའི་
རྣམ་པ་ཅུང་ཟད་ཀྱང་མེད་པའི་གཅིག་ཏུ་ཁས་བླངས་པས་དེ་ལྟ་ན་རལ་གྲིའི་སོས་རང་གིས་
རང་གཅོད་པར་ཐལ་བ་དང༌། གཞལ་བྱ་ལ་ལྟོས་མེད་དུ་ཚད་མས་གཞལ་བྱ་འཇལ་བར་
ཐལ་བ་སོགས་ཀྱིས་དགག་པ་མཛད་དོ། །
གཉིས་པ་ལ་གཉིས། དཔེ་དགག་པ། དོན་དགག་པའོ། །དང་པོ་ལ་གཉིས། མར་
མེའི་དཔེ་དགག་པ། ཤེལ་གྱི་དཔེ་དགག་པའོ། །དང་པོ་ནི། ཇི་ལྟར་སོགས་རྐང་པ་བཞིས་
བསྟན། དེ་ལ་ཕྱོགས་སྔ་མ་དག་ན་རེ། རང་རིག་ཡོད་དེ། དཔེ་ཇི་ལྟར་ན་མར་མེས་ནི། རང་
- 28 5 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གི་དངོས་པོ་དང་གཞན་གྱི་དངོས་པོ་གཉིས་ཀ་ཡང་དག་པར་གསལ་བར་བྱེད་པ་བཞིན་དུ་
ཤེས་པས་ཀྱང་རང་དང་གཞན་གཉིས་ཀ་རིག་པར་བྱེད་དོ་ཞེ་ན། དེ་ནི་དཔེ་མ་གྲུབ་པས་མི་
འཐད་དེ། ཇི་ལྟར་ན། མར་མེ་རང་གིས་རང་གསལ་བར་བྱ་བ་མིན་ཏེ། མར་མེ་གསལ་མི་
དགོས་ཤིང་དགོས་ནའང་གསལ་མི་ནུས་པའི་ཕྱིར་རོ། །མར་མེ་གསལ་མི་དགོས་པའི་རྒྱུ་
མཚན་གང་གི་ཕྱིར་ན་མར་མེ་སྔར་གསལ་བྱ་མུན་པའི་རྫས་གཞན་གྱིས་བསྒྲིབས་མ་མྱོང་
བས་མར་མེ་ལ་མུན་ཁུང་གི་བུམ་པ་ལྟ་བུའི་གསལ་རྒྱུའི་མུན་པ་མེད་པའི་ཕྱིར་ཏེ་རྩོད་བཟློག་
ལས། སྨྲས་པ་དེ་ནི་མི་མཐུན་ཏེ། །མུན་ཁུང་ནང་གི་བུམ་པ་ལྟར། །དེ་ལ་མ་དམིགས་མ་
མཐོང་བས། །མེ་ནི་རང་གཞན་གསལ་བྱེད་མིན། །ཞེས་གསུངས། ཡང་ན་མར་མེས་རང་
གསལ་ དགོས་ ན། མུན་ པས་ ཀྱང་ རང་ ཉིད་ བསྒྲིབས་ དགོས་ལ། དེ་ མི་ རིགས་ཏེ། གང་
གི་ཕྱིར་ན་མུན་པ་མུན་གྱིས་བསྒྲིབས་པ་མེད་པའི་ཕྱིར། གལ་ཏེ་མུན་པ་ལ་མུན་པས་བསྒྲིབས་
ན་བུམ་པ་གོས་ཀྱིས་བསྒྲིབས་ན་བུམ་པ་མི་མཐོང་བ་བཞིན་དུ། མུན་པའང་མི་མཐོང་བར་
ཐལ་ལོ། །དེ་ལྟར་ཡང་རྩ་ཤེར་ལས། མར་མེ་རང་དང་གཞན་གྱི་དངོས། །གལ་ཏེ་སྣང་བར་
བྱེད་འགྱུར་ན། །མུན་པའང་ རང་དང་གཞན་གྱི་དངོས། །སྒྲིབ་པར་གྱུར་པ་ཐེ་ཚོམ་མེད།།
ཅེས་གསུངས་པ་ལྟར་བཤད་དོ། །གཞན་ཡང་མར་མེ་གསལ་བྱེད་གཞན་གྱིས་གསལ་མི་
ནུས་ཏེ། གཞན་གྱི་མུན་པ་སེལ་བྱེད་མར་མེ་ཡིན་ལ། དེའང་གཞན་གྱིས་གསལ་དགོས་ན་
གསལ་བྱེད་གང་གིས་ཀྱང་མི་ནུས་ཤིང་ནུས་ནའང་ཐུག་མེད་དུ་འགྱུར་རོ། །
གཉིས་པ་ནི། ཤེལ་བཞིན་སོགས་རྐང་པ་དྲུག་གིས་བསྟན། ཡང་ཕྱོགས་སྔ་མ་
དག་གིས་རང་རིག་སྒྲུབ་བྱེད་ཀྱི་དཔེ་ནི། ཤེལ་བཞིན་ཏེ་ཞེས་འགོད་དེ། ཤེལ་གྱི་གོང་བུ་
དཀར་པོ་ཉིད་སྔོན་པོ་ཉིད་དུ་སྣང་བ་ནི་གཞི་རས་སྔོན་པོའི་སྟེང་དུ་བཞག་པའམ་ཚོན་སྔོན་པོ་
དང་འཕྲད་པ་ལྟ་བུའི་རྐྱེན་གྱིས་སྔོ་ཉིད་དུ་སྣང་བ་གཞན་ལ་ལྟོས་ནས་ཡིན་གྱི་རང་གི་ངོ་བོ་
- 2
8
6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
ཉིད་ཀྱིས་སྔོན་པོར་གྲུབ་པ་མིན་ལ། བཻཌཱུརྱའི་སྔོན་པོ་ཉིད་ནི་རང་གི་ངོ་བོ་ཉིད་ཀྱིས་སྔོན་པོར་
གྲུབ་པ་ཡིན་གྱི་རྐྱེན་གཞན་ལ་ལྟོས་པ་ཡོད་པ་མ་ཡིན་པ་དེ་བཞིན་དུ། གཟུགས་སོགས་
འགའ་ཞིག་ནི་རང་རིག་བྱེད་གཞན་རིག་གི་ཤེས་པ་གཞན་ལ་ནི་ལྟོས་པ་དང་། ཤེས་པ་ནི་
རང་གིས་རང་རིག་པ་ཡིན་པས་རིག་བྱེད་གཞན་ལ་ལྟོས་པ་མེད་པ་ཡང་མཐོང་ངོ་ཞེ་ན། བེ་
ཌཱུརྱའི་སྔོན་པོ་རྒྱུ་གཞན་ལ་ལྟོས་མི་དགོས་པ་མི་འཐད་དེ། དེའང་རྒྱུ་རྐྱེན་གཞན་གྱི་དབང་
གིས་སྔོན་པོར་སྐྱེས་པ་ཡིན་གྱི། དེའི་སྔོ་ཉིད་རྒྱུ་རྐྱེན་གཞན་ལས་སྐྱེ་བ་མིན་པ་ལ་སྔོན་པོར་དེ་
བདག་རང་གིས་བདག་ཉིད་བྱས་པ་མེད་དེ་ཞེས་པའམ། སྔོན་པོ་དེ་བདག་གིས་བདག་ཉིད་
སྔོན་པོའི་བདག་ཉིད་དུ་བྱས་པ་མེད་དེ། འདུས་བྱས་ཡིན་ན་རྒྱུ་རྐྱེན་གཞན་ལ་ལྟོས་དགོས་
པས་ཁྱབ་པས་སོ། །འདིར་རྩ་ཚིག་ལ། སྔོན་པོར་དེ། ཞེས་དང་། སྔོན་པོ་དེ། ཞེས་དང་། སྔོན་
པོ་དེར་ཞེས་དང༌། བདག་གིས་བདག་ཉིད་ཅེས་དང་། བདག་གི་བདག་ཉིད་ཅེས་མི་འདྲ་བ་
ཡོད་པར་མངོན།
གཉིས་པ་དོན་དགག་པ་ནི། མར་མེ་སོགས་རྐང་པ་བརྒྱད་ཀྱིས་བསྟན། དེ་ལ་
མར་མེ་ནི་རང་གིས་རང་གསལ་བར་མི་བྱེད་མོད་ཀྱང་གསལ་བར་བྱེད་དོ་ཞེས་མར་མེ་ལས་
རྫས་གཞན་གྱི་ཤེས་པས་ཤེས་ཏེ་ཞེས་པའམ། མར་མེ་ནི་རང་གིས་རང་མི་གསལ་ཡང་
དངོས་པོ་གཞན་གསལ་བར་བྱེད་དོ་ཞེས་རྫས་གཞན་པའི་ཤེས་པས་ཤེས་ནས་དེ་སྐད་བརྗོད་
པར་བྱེད་ན། བློ་ནི་རང་གིས་རང་གསལ་བ་ཉིད་ཡིན་ནོ་ཞེས་བློ་གང་གིས་ཤེས་ནས་དེ་སྐད་
བརྗོད་པར་བྱེད་དེ་མི་རིགས་སོ། །བློ་རྫས་གཞན་གྱིས་ཤེས་ན་ཐུག་མེད་དུ་འགྱུར་བའི་སྐྱོན་
ཡོད་པར་རྒོལ་སྔ་ཕྱི་གཉིས་ཀས་འདོད་ལ། རང་གིས་རང་ཤེས་སོ་སྙམ་ན་དེ་འདྲའི་རང་རིག་
བཀག་པས་མི་འཐད་ལ། གང་གི་ཚེ་རང་གཞན་འགས་ཀྱང་ཤེས་པའམ་མཐོང་བ་མིན་ན།
དེ་འདྲའི་ཁྱད་གཞིའི་ཤེས་པ་ཁྱོད་ཀྱིས་ཚད་མས་མ་གྲུབ་པར་ཐལ་བའི་སྐྱོན་འཇུག་ལ། དེ་ལྟ་
，
-28 7.



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ན་དེའི་ཁྱད་ཆོས་གསལ་བའམ་ནི་མི་གསལ་བ་ཞེས་དེ་འདྲའི་ཁྱད་པར་ལ་དཔྱོད་པ་ནི་ཁྱད་
གཞི་མོ་གཤམ་གྱི་བུ་མོ་མི་སྲིད་ན། ཁྱད་ཆོས་མོ་གཤམ་གྱི་བུ་མོའི་འགྱིང་བག་སྟེ་རྣམ་འགྱུར་
བརྗོད་པ་དོན་མེད་པ་བཞིན་དུ། སྔ་མ་དེ་འདྲའི་ཁྱད་པར་ནི་བརྗོད་ཀྱང་དོན་མེད་པ་ཉིད་དོ།།
གལ་ཏེ་བློ་རྫས་གཞན་གྱིས་མ་གྲུབ་པར་ཕྱི་རྒོལ་གྱིས་ཁས་བླངས་ཤིང་། ཤེས་པ་རང་གིས་
རང་རིག་པ་མ་གྲུབ་པར་དབུ་མ་པས་བསྒྲུབས་པའི་ཚེ་རང་གཞན་འགས་ཀྱང་མི་མཐོང་ན་དེ་
འདྲའི་ཤེས་པ་ཚད་མས་མ་གྲུབ་པར་ཐལ་བའི་སྐྱོན་ཕྱི་རྒོལ་ལ་འཇུག་ན། ཤེས་པ་རང་གིས་
རང་མ་གྲུབ་པར་དབུ་མ་པས་ཁས་བླངས་ཤིང་། ཤེས་པ་རྫས་གཞན་གྱིས་མ་གྲུབ་པར་
དངོས་སྨྲ་བས་བསྒྲུབས་པ་ནའང་སྐྱོན་དེ་ལྡོག་ནས་དབུ་མ་པ་ལ་འཇུག་གོ་སྙམ་ན། སྐྱོན་མེད་
དེ༑ ཕྱི་རྒོལ་དངོས་སྨྲ་བས་གསལ་བ་ལ་རང་གིས་གསལ་བ་དང་གཞན་གྱིས་གསལ་བ་གང་
རུང་གི་ཁྱབ་པ་ཁས་བླངས་པས་སྐྱོན་དེ་འཇུག་ལ། དབུ་མ་པས་མར་མེ་ལྟ་བུ་མ་བརྟགས་
པར་ཐ་སྙད་ཙམ་དུ་གསལ་བ་ཡིན་པར་འདོད་ཀྱང་བརྟགས་ནས་རང་གིས་གསལ་བ་དང་
གཞན་གྱིས་གསལ་བ་གང་དུའང་ཁ་ཚོན་མ་བཅད་པས་སྐྱོན་དེ་མི་འཇུག་གོ །
གསུམ་པ་རང་རིག་གི་སྒྲུབ་བྱེད་དགག་པ་ལ་གསུམ། རང་རིག་མེད་ཀྱང་དྲན་པ་
སྐྱེ་བའི་དཔེ། རང་རིག་གི་སྒྲུབ་བྱེད་གཞན་དགག་པ། རང་རིག་མེད་ན་གཞན་རིག་མི་འཐད་
པར་སྨྲ་བ་དགག་པའོ། །དང་པོ་ནི། གལ་ཏེ་སོགས་རྐང་པ་བཞིས་བསྟན། དེ་ལ་ཕྱི་རྒོལ་
ན་རེ། གལ་ཏེ་རང་རིག་ཡོད་པ་མིན་ན། ཕྱིས་ཀྱི་དྲན་ཤེས་ཀྱིས་སྔར་གྱི་རྣམ་ཤེས་དྲན་པར་
ཇི་ལྟར་འགྱུར་ཏེ་མི་འགྱུར་རོ་ཞེས་དྲན་པའི་རྟགས་ཀྱིས་རང་རིག་སྒྲུབ་པར་བྱེད་དོ། །སྒྲུབ་
ཚུལ་ཡང༌། རང་རིག་ཡོད་དེ། ཕྱིས་ཀྱི་དྲན་པ་ཡོད་པའི་ཕྱིར་ཞེས་དྲན་པ་རྟགས་སུ་བཀོད་
ནས་རང་རིག་དངོས་ཀྱི་བསྒྲུབ་བྱར་བྱེད་པ་མ་ཡིན་གྱི། མྱོང་བ་ཡོད་དེ་དྲན་པའི་ཕྱིར་ཞེས་
དྲན་པའི་རྟགས་ཀྱིས་མྱོང་བ་ཡོད་པར་སྒྲུབ་ལ། མྱོང་བ་ལ་གཞན་མྱོང་རིགས་པས་ཁེགས་
，
，
，
བ
- 2 88 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
པས། རང་མྱོང་ཡོད་པར་གྲུབ་ལ། དེ་ཉིད་རང་རིག་ཡིན་ནོ་ཞེས་སྒྲུབ་བོ། །དེའང་སྔོ་འཛིན་
མིག་ཤེས་ཀྱིས་སྔོན་པོ་མཐོང་བའི་ ཕྱིས་སུ་ངས་སྔར་སྔོན་པོ་མཐོང་ཞེས་ཡུལ་ཡུལ་ཅན་
གཉིས་ཀ་དྲན་པར་འགྱུར་ལ། ཡུལ་དྲན་པ་ནི་ཡུལ་མྱོང་བས་ཡིན་ལ་ཡུལ་མྱོང་མཁན་ནི་སྔོ་
འཛིན་ཡིན་ཞིང༌། ཡུལ་ཅན་དྲན་པ་ནི་ཡུལ་ཅན་མྱོང་བས་ཡིན་ལ་ཡུལ་ཅན་མྱོང་མཁན་ནི་
རང་རིག་ཡིན་ནོ་ཞེས་ཟེར། དེ་དག་གི་དོན་བསྡུ་ན། ཕྱོགས་སྔ་མ་ན་རེ། སྔོ་འཛིན་དབང་
པོའི་མངོན་སུམ་ཆོས་ཅན། ཕྱིས་ཀྱི་ཤེས་པས་ཁྱོད་དྲན་པ་མི་སྲིད་པར་ཐལ། ཁྱོད་ཉམས་
སུ་མྱོང་བའི་རང་རིག་མེད་པའི་ཕྱིར། ཞེས་པ་སྒྲུབ་བྱེད་འཕེན་པའི་ཐལ་འགྱུར་ཡིན་ལ།
འཕེན་ཚུལ་ཡང༌། སྔོན་འཛིན་དབང་པོའི་མངོན་སུམ་ཆོས་ཅན། ཁྱོད་ཉམས་སུ་མྱོང་བའི་
རང་རིག་ཡོད་དེ། ཕྱིས་ཀྱི་ཤེས་པས་ཁྱོད་དྲན་པའི་ཕྱིར་ཞེས་པ་སྟེ། དེ་ནི་སྔ་མའི་ཐལ་འགྱུར་
དེའི་བཟློག་དོན་ཡིན་ཏེ། སྔ་མའི་རྟགས་བཟློག་ནས་འདིར་དམ་བཅའ་དང༌། སྔ་མའི་དམ་
བཅའ་བཟློག་ནས་འདིར་རྟགས་སུ་བྱས་པའི་ཕྱིར། དེ་འདྲའི་ཐལ་བ་དང་དེའི་བཟློག་པ་
གཉིས་ཀ་ལ་འདིར་ནི་ཁྱབ་མེད་ཀྱི་ལན་འདེབས་པ་ཡིན་ནོ། །རང་ལུགས་ལ་རང་རིག་མེད་
ཀྱང་དྲན་པ་སྐྱེ་ཚུལ་ནི། ཁྱོད་འདོད་པ་དེ་ལྟ་བུའི་རང་རིག་ནི་ཐ་སྙད་དུའང་མེད་པས། སྔོ་
འཛིན་མིག་ཤེས་ལྟ་བུས་རང་གིས་རང་མ་མྱོང་ཡང་ཕྱི་ནས་དྲན་པ་སྐྱེ་བའང་མི་འགལ་ཏེ།
ཡུན་ཅན་སྔོ་འཛིན་ལས་དོན་གཞན་ཡུལ་སྔོན་པོ་མྱོང་བ་ལས་དྲན་པ་སྐྱེ་ལ། དེའི་ཚེ་ཡུལ་ཅན་
སྤངས་ནས་ཡུལ་ཁོ་ན་དྲན་པ་མིན་གྱི། སྔར་ངོས་སྔོན་པོ་མཐོང་ཞེས་ཡུལ་དང་ཡུལ་ཅན་
འབྲེལ་བ་དྲན་པ་ལས། ཡུལ་ཅན་དྲན་པའང་སྐྱེ་བར་འགྱུར་གྱི་ཡུལ་ཅན་རང་གིས་ཉམས་སུ་
མྱོང་བའི་རྒྱུ་མཚན་གྱིས་དྲན་པ་མིན་ནོ། །དེ་ལྟ་ན་གཞན་དྲན་པས་གཞན་དྲན་པ་ཧ་ཅང་ཐལ་
སྙམ་ན། འབྲེལ་བ་ལས་ཞེས་པའི་ཚིག་གི་ནུས་པས་དེ་ལྟར་ཐལ་བའི་སྐྱོན་སྤོང་ཡང་བསྟན་
ཏེ༑ ཡུལ་ཡུལ་ཅན་ཁྱད་གཞི་ཁྱད་ཆོས་ཀྱི་འབྲེལ་བ་ཡོད་པ་ལས། ཡུལ་དྲན་པས་ཡུལ་ཅན་
- 2 8 9 -



..
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དྲན་པ་སྐྱེ་བའང་མི་འགལ་ཞེས་པའོ། །དེས་ན་འདིའི་འབྲེལ་བ་ནི་རྒྱུད་གཅིག་ཏུ་འབྲེལ་བ་
དང་སྔ་ཕྱིའི་འབྲེལ་བ་ཙམ་ལ་མི་བྱ་བར། ཡུལ་ཡུལ་ཅན་ཕན་ཚུལ་སྦྲགས་པའི་དོན་ནམ་
འབྲེལ་བ་ལ་བྱ་དགོས་གསུངས། རང་གིས་རང་ལ་མྱོང་ཡང་དྲན་ཚུལ་ནི། དཔེར་ན་དགུན་
གྱི་དུས་སུ་བྱི་བས་འཆོས་པ་ན། སོ་བཏབ་པའི་རེག་བྱ་མྱོང་ཡང་དུག་ཞུགས་པ་མ་མྱོང་ལ།
ཕྱིས་འབྲུག་གི་སྒྲ་ཐོས་པ་ན་སྔར་གྱི་བྱི་བའི་དུག་གི་ནུས་པ་ལངས་ཏེ་སྡུག་བསྔལ་བའི་ཚེ།
སྔར་བྱི་བས་འཆོས་པའི་ཚེ་དུག་ཞུགས་པ་ཡིན་པར་འདུག་སྙམ་དུ་དྲན་པ་བཞིན་ཡིན་ནོ།།
དཔེ་དོན་སོ་སོར་སྦྱར་ན། སྔོ་འཛིན་གྱིས་ཡུལ་སྔོན་པོ་མྱོང་བ་ནི་བྱི་བས་རྨུགས་པའི་ཚེ་དེའི་རེ་
བྱ་མྱོང་བ་དང་འདྲ། སྔོ་འཛིན་རང་གིས་རང་མ་མྱོང་བ་ནི་སྨུགས་པའི་ཚེ་དུག་མ་མྱོང་བ་དང་
འདྲ། ཡུལ་སྔོན་པོ་མྱོང་བ་ཕྱིས་དྲན་པ་ནི་སྔར་བྱི་བས་རྨུགས་པ་ཕྱིས་དྲན་པ་དང་འདྲ། ཡུལ་
སྔོན་པོ་དྲན་པ་ཉིད་ཀྱིས་ཡུལ་ཅན་སྔོ་འཛིན་རང་གིས་རང་མ་མྱོང་ཡང་དྲན་པ་ནི་སྔར་བྱི་བས་
རྨུགས་པ་དྲན་པ་ན་སྔར་དུག་མ་མྱོང་ཡང་དེའི་ཚེ་དུག་ཞུགས་པ་ཡིན་པར་འདུག་སྙམ་དུ་དྲན་
པ་དང་འདྲའོ། །དེ་ལྟར་དཔེ་དོན་སོ་སོར་ཞིབ་ཏུ་སྦྱར་བ་ན། འདི་རང་རིག་མེད་ཀྱང་དྲན་པ་
སྐྱེ་ཚུལ་གྱི་དཔེ་དང་རིགས་པ་ཁྱད་འཕགས་ཡིན་པའང་གཟོད་ཁོང་དུ་ཆུད་པར་འགྱུར་རོ། །
གཉིས་པ་ནི། རྐྱེན་གཞན་སོགས་རྐང་པ་བཞིས་བསྟན། ཞི་གནས་བསྒྲུབས་ཏེ་
བསམ་གཏན་གྱི་དངོས་གཞིའི་སྙོམས་འཇུག་ཐོབ་པ་ན་དེ་ལ་བརྟེན་ནས། བདག་ལུས་འདི་
འདྲ་བ་ལ་སེམས་འདི་འདྲ་བ། གཞན་ཡང་ལུས་འདི་འདྲ་བ་ལ་སེམས་འདི་འདྲ་བ་ཞེས་
གཞན་སེམས་ཤེས་པའི་མངོན་ཤེས་ཀྱི་རྣམ་གནས་ཡིད་ལ་བྱས་ནས་སྦྱངས་པ་སོགས་རྐྱེན་
གཞན་དག་དང་ལྡན་པ་ནི། ཡུལ་གྱིས་ཤིན་ཏུ་བསྐལ་པའི་ཕ་རོལ་གྱི་སེམས་ཀྱང་མངོན་ཤེས་
ཀྱིས་མཐོང་བའི་ཕྱིར། ཤིན་ཏུ་ཉེ་བའི་རང་ཉིད་ཀྱི་སེམས་རང་གིས་གསལ་བ་སྟེ་མཐོང་
དགོས་ཏེ། རིང་བའི་གཟུགས་ཕྲ་མོ་མཐོང་ན་ཉེ་བའི་གཟུགས་རགས་པ་མཐོང་དགོས་པ་
- 29 (） བ



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
བཞིན་ནོ་ཞེ་ན། མ་ཁྱབ་སྟེ། རིག་སྔགས་གྲུབ་པའི་མིག་སྨན་གྱི་རྫས་མིག་ལ་བྱུག་པའི་སྦྱོར་
བ་ལས་ས་འོག་གི་གཏེར་ཆེན་པོའི་བུམ་པ་སོགས་མཐོང་ཡང་ཉེ་བ་མིག་རང་ལ་བྱུག་པའི་
མིག་སྨན་གྱི་རྫས་ཉིད་མཐོང་བར་འགྱུར་བ་མིན་པ་བཞིན་ནོ། །དེས་ན་རིང་བའི་དངོས་པོ་
མཐོང་ན་ཉེ་བའི་དངོས་པོ་མཐོང་དགོས་པའི་རིགས་པ་དེ་འདྲ་ནི་རང་རིག་གི་སྒྲུབ་བྱེད་དུ་མི་
རུང་བར་མ་ཟད་རང་རིག་ཡོད་པ་ལ་གནོད་བྱེད་དུའང་འགྱུར་གསུངས།
གསུམ་པ་ནི། ཇི་ལྟར་སོགས་རྐང་པ་བཞིས་བསྟན། ཅི་སྟེ་ཁྱོད་ཀྱི་ལུགས་ལ་རང་
རིག་མེད་ན་མཐོང་ཐོས་སོགས་ཀྱིས་ཡུལ་མྱོང་བ་མེད་ལ་དེ་མེད་ན་དྲན་པ་མེད་པས་ངས་
མཐོང་ངས་ཐོས་ཞེས་པའི་མཐོང་ཐོས་སོགས་ཀྱི་ཐ་སྙད་ཀྱང་མེད་པར་ཐལ་ལོ་ཞེ་ན། ཇི་ལྟར་
མིག་ཤེས་ཀྱིས་མཐོང་བ་དང་། ཉན་ཤེས་ཀྱིས་ཐོས་པ་དང་། ཡིད་ཤེས་སོགས་ཀྱིས་ཤེས་པ་
ཐ་སྙད་དུ་སྣང་ཙམ་པའི་ཡུལ་ཡུལ་ཅན་དེ་དག་འདིར་ཀུན་རྫོབ་ཙམ་དུ་ནི་དགག་པར་བྱ་བ་
མིན་ཏེ། འདིར་ནི་མཐོང་ཐོས་ཤེས་གསུམ་ཡུལ་ཡུལ་ཅན་གང་ཡིན་ཀྱང་གྲུབ་མཐས་དཔྱད་
པ་ལ་མ་ལྟོས་པར་འཇིག་རྟེན་པའི་བློ་ལྷན་སྐྱེས་ཀྱི་ངོར་རང་ངོས་ནས་གྲུབ་པར་འཛིན་པའི་
བདེན་འཛིན་ཉིད་འཁོར་བའི་སྡུག་བསྔལ་གྱི་རྩ་བའམ་རྒྱུར་གྱུར་པ་ཡིན་པས་བདེན་པར་
རྟོག་པ་དེ་ཉིད་རིགས་པ་ཡང་དག་གིས་བཟློག་བྱ་ཡིན་པར་འདོད་པའི་ཕྱིར་རོ། །ཐ་སྙད་དུ་
སྣང་ཙམ་གྱི་གཟུགས་སོགས་དེ་དག་དགག་མི་དགོས་ཏེ། དེ་ཙམ་གྱིས་སྡུག་བསྔལ་མི་བསྐྱེད་
ཅིང་དགྲ་བཅོམ་པ་རྣམས་ལའང་ཐ་སྙད་དེ་དག་ཡོད་པའི་ཕྱིར་དང༌། དགག་པར་ཡང་མི་
ནུས་ཏེ། ལུང་དང་རིགས་པས་འགོག་དགོས་ན་སྣང་ཙམ་གྱི་ལུང་རིགས་རང་ཡང་དགག་
བྱར་མཚུངས་པའི་ཕྱིར་དང་། བཀག་ནའང་བདག་གཞན་བྱ་བྱེད་ཐ་སྙད་ཀྱི་རྣམ་གཞག་གང་
ཡང་འཇོག་ས་མེད་པར་ཆད་ལྟ་ཅན་དུ་འགྱུར་བའི་སྐྱོན་ཡོད་པའི་ཕྱིར་རོ། །འདི་དག་གིས་
མཐོང་ཐོས་ ཀྱི་ཡུལ་ གཟུགས་སྒྲ་སོགས་བདེན་འཛིན་ འཁོར་ བའི་ རྩ་ བར་ བསྟན་ པས་
- 2 9 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐེག་དམན་འཕགས་པས་ཀྱང་བདེན་མེད་རྟོགས་པར་གསལ་བར་བསྟན་པ་ཡིན་གསུངས།
གསུམ་པ་སེམས་ལས་སྒྱུ་མ་དེ་ཉིད་དང་གཞན་དུ་བརྗོད་དུ་མེད་པ་དགག་པ་ནི།
སེམས་ལས་སོགས་རྐང་པ་དྲུག་གིས་བསྟན། སེམས་ཙམ་པ་ན་རེ། གཟུགས་སོགས་ཕྱི་རོལ་
གྱི་དོན་དུ་གྲུབ་པ་ལྟར་སྣང་ནའང་སྣང་བ་ལྟར་གྱི་ཕྱི་དོན་དུ་མ་གྲུབ་པས། ནང་འཛིན་པའི་
སེམས་ལས་སྒྱུ་མ་ལྟ་བུའི་གཟུགས་སོགས་རྫས་གཞན་མིན་ཞིང་། སྔར། གང་ཚེ་སེམས་ཉིད་
སྒྱུ་མ་ན། །དེ་ཚེ་གང་ཞིག་གང་གིས་མཐོང༌། །ཞེས་ནང་གི་སེམས་དང་ཕྱིའི་གཟུགས་སོགས་
རྫས་གཞན་མིན་པར་བདེན་པར་གྲུབ་ན་བདེན་གྲུབ་ཀྱི་གཅིག་ཏུ་འགྱུར་ལ། དེ་ལྟར་ན་ཐ་
དད་གཏན་མེད་ཀྱི་གཅིག་ཏུ་གྲུབ་དགོས་པས་དེ་ལ་མཐོང་བྱ་མཐོང་བྱེད་མི་རུང་བར་འགྱུར་
ཞེས་དབུ་མ་པས་སྐྱོན་བརྗོད་པ་སྤོང་བར་འདོད་ནས་དེ་གཉིས་རྫས་གཞན་མིན་པར་ཏེ་
བདེན་པའི་རྫས་གཅིག་ཏུ་ཡང་མི་བརྟག་གོ་ཞེ་ན། གཟུགས་སོགས་བདེན་པའི་དངོས་པོར་
གྲུབ་ན་སྣང་བ་ལྟར་དུ་བདེན་དགོས་ལ་དེ་ལྟ་ན་གཟུགས་སོགས་ཕྱི་རོལ་དོན་དུ་སྣང་བ་ཡང་
སྣང་བ་ལྟར་དུ་བདེན་པས་ཇི་ལྟར་ན་དེ་སེམས་ལས་རྫས་གཞན་མིན་ཏེ་ཡིན་དགོས་པར་
འགྱུར་ཏེ་གཟུགས་སོགས་ཕྱི་རོལ་གྱི་དོན་དུ་གྲུབ་པའི་དངོས་པོ་དང་། ནང་གི་སེམས་གཉིས་
མཚན་ཉིད་ཐ་དད་པའི་ཕྱིར་རོ། །སེམས་ལས་རྫས་གཞན་མིན་ནོ་ཞེ་ན། གཟུགས་སོགས་
འཛིན་པའི་ཤེས་པ་ཉིད་བདེན་པའི་དངོས་པོར་མེད་པར་ཐལ་ཏེ། ཕྱི་དོན་དུ་སྣང་བའི་
གཟུགས་སོགས་ཀྱི་རྣམ་པ་དེ་དག་བརྫུན་པར་ཁས་བླངས་ལ་དེ་དང་རྫས་གཞན་མིན་པར་
འདོད་ པས་སོ། །ཞེས་བཤད་དགོས་ལ། ཡང་ན་སེམས་ལས་རྫས་གཞན་མིན་ནོ་ཞེ་ན།
གཟུགས་ སོགས་ བདེན་ པའི་ དངོས་ པོར་ མེད་ པར་ ཐལ། སེམས་ ལས་ གཞན་མིན་པར་
སེམས་ཀྱིས་བཏགས་པ་ཙམ་ཡིན་པས་སོ་ཞེས་འཆད་པའང་ཡོད། ཇི་ལྟར་སྒྱུ་མ་ལྟ་བུའི་དོན་
དུ་སྣང་བའི་ཕྱིའི་གཟུགས་སོགས་ཡུལ་དྲུག་བདེན་པར་གྲུབ་པ་མིན་ཡང་ཐ་སྙད་ཙམ་དུ་
，
- 29 2 བ



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
སེམས་ཀྱིས་དམིགས་པའམ་བལྟ་བྱ་ཡིན་པར་འདོད་པ་དེ་བཞིན་དུ་དམིགས་བྱེད་དམ་ལྟ་
བྱེད་ནང་གི་རྣམ་ཤེས་སམ་ཡིད་དྲུག་ཀྱང་བདེན་པར་གྲུབ་པ་མིན་ཡང་ཐ་སྙད་ཙམ་དུ་ལྟ་
བྱེད་དུ་ཅིའི་ཕྱིར་མི་འདོད་དེ་འདོད་དགོས་པར་མཚུངས་སོ་ཞེས་སེམས་ཙམ་པས་དོན་ཤེས་
གཉིས་ལ་བདེན་པར་གྲུབ་མ་གྲུབ་ཁྱད་འབྱེད་པ་མི་རིགས་པར་བསྟན་ནས། དབུ་མ་པ་རང་
གི་ལུགས་ལ་བལྟ་བྱ་གཟུགས་སོགས་དང་ལྟ་བྱེད་མིག་ཤེས་སོགས་ཏེ་དོན་ཤེས་གཉིས་ཀ་
བདེན་པར་མེད་མཉམ་དང་། ཐ་སྙད་དུ་ཡོད་མཉམ་ཡིན་པར་འདོད། བདེན་པར་མེད་ཀྱང་
བལྟ་བྱ་ལྟ་བྱེད་དུ་འཐད་པའི་རྒྱུ་མཚན་ཡང་། བདེན་པར་མེད་ན་མེད་མི་དགོས་ཤིང་། ཐ་
སྙད་ཙམ་དུ་ཡོད་ན་ཡོད་དགོས་པའི་གནད་ཀྱིས་ཡིན་ནོ། །དེས་ན་སྔར། གང་ཚེ་འཁྲུལ་པ་
ཡོད་མིན་ན། །སྒྱུ་མ་གང་གིས་དམིགས་པར་འགྱུར། །ཞེས་ངེད་དབུ་མ་པ་ལ་སྐྱོན་བརྗོད་པ་
མི་འཇུག་པར་མ་ཟད། ཁྱོད་སེམས་ཙམ་པས་ཀྱང་དོན་ཤེས་གཉིས་ལ་བདེན་པར་གྲུབ་མ་
གྲུབ་ཀྱི་ཁྱད་མི་ཕྱེ་བར་ལུགས་འདི་ལ་བསྟེན་ན་མཛེས་སོ་ཞེས་པའོ། ། །
བཞི་པ་བཏགས་ཡོད་རྣམས་དངོས་པོ་བདེན་གྲུབ་ཀྱི་རྟེན་ཅན་དུ་འདོད་པ་དགག་
པ་ནི། གལ་ཏེ་སོགས་རྐང་པ་བཅུས་བསྟན། སེམས་ཙམ་པ་ན་རེ། གལ་ཏེ་གཟུང་འཛིན་ཐ་
དད་དུ་སྣང་བའི་འཁོར་བ་སོགས་རང་འཛིན་རྟོག་པས་སྒྲོ་བཏགས་པའི་ཀུན་བཏགས་ཀྱི་
ཆོས་རྣམས་འཁྲུལ་གཞི་རྣམ་ཤེས་ལྟ་བུའི་གཞན་དབང་གི་དངོས་པོ་བདེན་པར་གྲུབ་པའི་
གཞི་རྟེན་ཅན་ཡིན་དགོས་ཏེ། འཁྲུལ་པ་ཐམས་ཅད་ལ་འཁྲུལ་གཞི་བདེན་པ་རེ་ཡོད་དགོས་
པའི་ཕྱིར། དཔེར་ན། ཐོ་ཡོར་ལ་མི་དང་ཐག་ཁྲ་ལ་སྦྲུལ་དུ་འཁྲུལ་པ་ལའང་མི་དང་སྤྲུལ་མེད་
མོད་ཀྱང་། ཐོ་ཡོར་དང་ཐག་ཁྲ་བདེན་པར་ཡོད་དགོས་པ་བཞིན་ནོ། །གལ་ཏེ་འཁྲུལ་སྣང་གི་
འཁོར་བ་འཁྲུལ་གཞི་བདེན་པ་ལ་བརྟེན་པ་དེ་ལས་ནི་གཞན་དུ་སྟེ་མི་བརྟེན་ན་བདེན་གྲུབ་
ཀྱི་རྟེན་དང་བྲལ་བ་ནམ་མཁའ་དང་འདྲ་བར་བདེན་པའི་དངོས་པོ་མེད་པར་འགྱུར་ལ། དེ་
-29 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལྟར་ན་སུ་ཡང་འཁོར་བར་འཆིང་བ་དང་གྲོལ་བ་ཡང་དམིགས་པར་མི་འགྱུར་རོ་ཞེ་ན། ལན་
ནི༑ འཁོར་བ་བདེན་པའི་དངོས་པོར་མེད་པའི་བརྫུན་པ་ཞིག་འཁྲུལ་གཞི་བདེན་པའི་དངོས་
པོ་ལ་བརྟེན་པས་ན་འཆིང་གྲོལ་སོགས་ཀྱི་བྱེད་པ་དང་ལྡན་པར་ཇི་ལྟར་འགྱུར་ཏེ་མི་འགྱུར་
བར་ཐལ། བརྫུན་པའི་རྟེན་བདེན་པས་བྱེད་མི་སྲིད་ཅིང་རྟེན་གཞི་དངོས་པོ་བདེན་གྲུབ་ཀྱང་
ཚད་མས་མ་དམིགས་པའི་ཕྱིར་རོ། །གཞན་ཡང་སེམས་ཙམ་པ་ཁྱོད་ཀྱི་ལུགས་ཀྱི་སེམས་ནི་
གཟུང་འཛིན་གཉིས་སུ་འཁྲུལ་བ་སོགས་ཀྱི་གྲོགས་མེད་པར། རང་རིག་རང་གསལ་གཅིག་
པུ་ཉིད་དུ་འགྱུར་བ་ཡིན་པར་ཐལ། གཟུང་འཛིན་རྒྱང་ཆད་དུ་གཟུགས་སོགས་ཕྱི་རོལ་དོན་
དུ་སྣང་བ་འདི་སྣང་བ་ལྟར་མ་གྲུབ་པས་ན་ཕྱི་དོན་མེད་པར་ཁྱོད་འདོད་ལ། སྒྱུ་མ་ལྟ་བུའི་
གཟུགས་སོགས་ཀྱི་སྣང་བ་རང་འཛིན་གྱི་ཤེས་པ་ཡིན་པའང་སྔར་བཀག་ཟིན་པའི་ཕྱིར་དང་།
ཤེས་པ་ཉིད་ཀྱང་བདེན་གྲུབ་ཀྱི་གཅིག་ཏུ་ཁས་བླངས་ཤིང་དེ་ཡིན་ན་ཐ་དད་གཏན་མེད་ཀྱི་
གཅིག་ཏུ་འགྱུར་དགོས་པས་གྲོགས་དང་གྲོགས་ཅན་སོགས་ཐ་དད་ཀྱི་དབྱེ་བ་མི་འཐད་པའི་
ཕྱིར་རོ། །སེམས་གཟུང་འཛིན་གཉིས་སུ་སྣང་བའི་གྲོགས་མེད་པར་གཅིག་ཏུ་འདོད་ན་ཧ་
ཅང་ཐལ་ཏེ། གང་གི་ཚེ་སེམས་ཅན་ཀུན་གྱི་སེམས་ནི་གཟུང་འཛིན་གཉིས་ཀྱི་རྣམ་པར་རྟོག་
པའི་དྲི་མ་དང་བྲལ་བ་ཉིད་ཡིན་པ་དེ་ཡི་ཚེ་ཐམས་ཅད་དེ་བཞིན་གཤེགས་པ་ཉིད་དུ་འབད་
མེད་དུ་གྲོལ་ཟིན་པར་འགྱུར་ཞིང༌། དེ་ལྟ་བུ་འདོད་ན་ཡང་དེ་བཞིན་གཤེགས་པ་ཉིད་
ཐོབ་པའི་ཆེད་དུ་ཕྱི་ནང་གི་ཆོས་རྣམས་གཟུང་འཛིན་རྫས་ཐ་དད་ཀྱིས་སྟོང་པའི་སེམས་ཀྱི་
བདག་ཉིད་ཙམ་དུ་བརྟགས་པའི་རྣམ་རིག་པའི་གྲུབ་མཐའ་ལུང་དང་རིགས་པས་གཏན་ལ་
ཕབ་པ་ལ་དགོས་པའམ་ཡོན་ཏན་ཅི་ཞིག་ཡོད་དེ་ཅུང་ཟད་ཀྱང་མེད་པར་འགྱུར་ཏེ་སེམས་
ཅན་རྣམས་སྔ་ནས་འབད་མེད་དུ་གྲོལ་ཟིན་པ་དེའི་ཕྱིར་རོ། །
གསུམ་པ་ལམ་དབུ་མ་ལ་དགོས་ནུས་མེད་པར་ཐལ་བ་སྤང་བ་ལ་གཉིས། རྩོད་པ་
-29 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
དང༌། ལན་ནོ། །དང་པོ་ནི། སྒྱུ་མ་སོགས་རྐང་པ་བཞིས་བསྟན། དེ་ལ་སེམས་ཙམ་པ་སོགས་
ན་རེ། དབུ་མ་པ་ཁྱོད་ཀྱིས་ཆོས་ཐམས་ཅད་རང་བཞིན་མེད་པ་བདེན་སྟོང་སྒྱུ་མ་ལྟ་བུར་
གཏན་ལ་འབེབས་ཤིང་ཕབ་པ་ལྟར་ཤེས་ན་ཡང་དགོས་པ་ཅི་ཞིག་ཡོད། དགོས་པ་མེད་ན་ནི་
ངལ་བ་ཙམ་དུ་ཟད་ལ། ཉོན་མོངས་སྤོང་བ་སོགས་ཀྱི་དགོས་པ་ཡོད་པར་འདོད་ནའང་མི་
རིགས་ཏེ། དེ་ལྟར་ཤེས་པས་ཇི་ལྟར་ན་ཉོན་མོངས་ལྡོག་པར་འགྱུར་ཏེ་མི་འགྱུར་རོ། །རྒྱུ་
མཚན་ཅིའི་ཕྱིར་སྙམ་ན། གང་གི་ཚེ་སྒྱུ་མ་མཁན་རང་ཉིད་ཀྱིས་སྒྱུ་མའི་བུད་མེད་སྤྲུལ་པ་
དེའི་ཚེ། གང་དུ་སྒྱུ་མའི་བུད་མེད་སྣང་བའི་གཞི་དེར་བུད་མེད་ཀྱིས་སྟོང་པར་མངོན་སུམ་དུ་
རྟོགས་ཀྱང་། སྒྱུ་མའི་བུད་མེད་འདི་ལོངས་སྤྱོད་རུང་དུ་སོང་ན་སྙམ་དུ་དེ་ལ་དེ་བྱེད་པ་པོ་སྒྱུ་
མ་མཁན་ཉིད་ཀྱང་ཆགས་པ་སྐྱེ་བར་འགྱུར་བ་མཐོང་ན། ཁྱོད་ཀྱིས་ནི་དང་པོ་ཐོས་བསམ་ལ་
བརྟེན་ནས་སྟོང་ཉིད་ཀྱི་དོན་སྤྱི་མཐོང་བ་ཙམ་ལས་མེད་པས་སོ་ཞེས་རྩོད་དོ། །
གཉིས་པ་ལན་ལ་གསུམ་སྒྱུ་མ་མཁན་གྱིས་བདེན་འཛིན་མ་སྤངས་པས་ཆགས་པ་
སྐྱེ་བར་བསྟན་པ། སྟོང་ཉིད་རྟོགས་པ་གོམས་པས་བདེན་འཛིན་སྤངས་པ་འཐད་པར་བསྟན་
པ༑ སྤངས་པའི་འབྲས་བུ་རྣམ་པར་མི་རྟོག་པའི་ཡེ་ཤེས་འབྱུང་བར་བསྟན་པའོ། །དང་པོ་ནི།
དེ་བྱེད་སོགས་རྐང་པ་བཞིས་བསྟན། སྒྱུ་མའི་བུད་མེད་དེ་བྱེད་པ་པོ་དེ་འདྲའི་སྒྱུར་མ་མཁན་
དེ་ནི་ཤེས་བྱ་སྒྱུ་མའི་བུད་མེད་ལ་ཉོན་མོངས་པའི་བག་ཆགས་བདེན་འཛིན་མངོན་གྱུར་བ་
ཙམ་ཡང་མ་སྤངས་ཤིང་བདེན་གྲུབ་ཏུ་འཛིན་པ་དེས་ན། སྒྱུ་མའི་བུད་མེད་བུད་མེད་ཀྱིས་
སྟོང་པར་རྟོགས་ ཀྱང་སྒྱུ་མའི་བུད་མེད་དེ་མཐོང་བ་ན་དེ་ སྟོང་ཉིད་རྟོགས་པའི་བག་
ཆགས་ཉམ་ཆུང་བ་ཉིད་དེ། བདེན་འཛིན་དང་འཛིན་སྟངས་འགལ་བ་མེད་པའི་ཕྱིར་བདེན་
འཛིན་ལ་གནོད་པའི་ནུས་པ་སྟོབས་ཆུང་བས་ན་དེས་སྒྱུ་མའི་བུད་མེད་དེ་བདེན་གྲུབ་ཏུ་
འཛིན་པ་སྤོང་མི་ནུས་པས་སོ། །འདིར་ཉོན་མོངས་པའི་བག་ཆགས་ཞེས་པ་དེ་ལ། ཉོན་
- 2 9 5 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མོངས་རང་གི་རིགས་འདྲ་སྐྱེད་ནུས་ཀྱི་ས་བོན་ལ་བཞག་པ་དང་། གཉིས་སྣང་གི་འཁྲུལ་པ་
ཙམ་གྱི་ཤེས་སྒྲིབ་ལ་བཞག་པ་ཡོད་ཀྱང༌། འདིར་ནི་བདེན་འཛིན་ཉིད་ལ་བྱའོ། །འདིར་སྒྱུ་
མའི་བུད་མེད་ཀྱིས་སྟོང་པར་རྟོགས་པ་ནི། ཉི་ཚེ་བའི་སྟོང་ཉིད་ཙམ་རྟོགས་པ་ཡིན་པས་དེས་
ཉོན་མོངས་སྤོང་མི་ནུས་ལ། དབུ་མ་པའི་ལུགས་ལ་ཁྱབ་པའི་སྟོང་ཉིད་རྟོགས་དགོས་པས་
དེས་ཉོན་མོངས་སྤོང་ནུས་པའི་ཁྱད་པར་བྱུང་པ་མིན་ནམ་ལན་ཡང་དེ་ལྟར་མཛད་རིགས་སོ་
སྙམ་ན། མི་རིགས་ཏེ། སྒྱུ་མའི་བུད་མེད་བུད་མེད་ཀྱིས་སྟོང་པར་རྟོགས་པ་ཙམ་ནི་དགག་བྱ་
ཕྲ་མོ་བཀག་པ་ལ་ལྟོས་པའི་ཆ་ནས་བཞག་པའི་ཉི་ཚེ་བའི་སྟོང་ཉིད་ཙམ་ཡང་རྟོགས་པ་མ་
ཡིན་ཏེ། དེ་རྟོགས་པ་ལ་ནི་སྒྱུ་མའི་བུད་མེད་བདེན་མེད་དུ་རྟོགས་དགོས་ཤིང་། གལ་ཏེ་སྒྱུ་
མའི་བུད་མེད་དམ་ཆོས་གང་རུང་གཅིག་གི་སྟེང་དུ་བདེན་མེད་ཚད་མས་ངེས་ན་དེ་ནས་གཞི་
གཞན་ལའང་བདེན་པར་ཡོད་མེད་བློ་ཁ་ཕྱོགས་པ་ཙམ་གྱིས་བདེན་མེད་དུ་རྟོགས་ནུས་ཀྱི།
ཆོས་གཅིག་བདེན་མེད་དུ་རྟོགས་ཟིན་པའི་འོག་ཏུ་ལྷག་མ་ལ་བདེན་ཞེན་འགོག་མི་ནུས་པ་དེ་
འདྲ་མི་རིགས་ཏེ། བཞི་བརྒྱ་པར། གང་གིས་དངོས་གཅིག་དེ་བཞིན་ཉིད་མཐོང་བ། །དེ་ཡིས་
དངོས་ཀུན་དེ་བཞིན་ཉིད་དུ་མཐོང་། །ཞེས་སོགས་གསུངས་པའི་ཕྱིར་རོ། །སྤྱིར་རྟོག་མེད་ཀྱི་
འཁྲུལ་ཤེས་རབ་རིབ་ཀྱི་དབང་གིས་སྐྲ་ཤད་འཛག་སྣང་ལྟ་བུ་ནི་ཡིད་ཀྱིས་སྐྲ་ཤད་མེད་པར་
གོ་བ་ཙམ་གྱིས་འཁྲུལ་པ་དེ་ལྡོག་མི་ནུས་ཀྱི། དེ་ལྡོག་པ་ལ་མིག་གི་རབ་རིབ་སེལ་ཐབས་
བྱེད་དགོས་སོ། །རྟོག་པ་འཁྲུལ་པ་ལའང་འཕྲལ་གྱི་འཁྲུལ་རྒྱུ་གློ་བུར་བ་ལས་བྱུང་བ་ཐག་ཁྲ་
ལ་སྦྲུལ་འཛིན་ སོགས་ཡིད་ཀྱིས་ཐག་པ་ཡིན་པར་གོ་བ་ཙམ་དང་སྦྲུལ་མེད་པར་གོ་བ་
ཙམ་གྱིས་དེ་མ་ཐག་འཁྲུལ་པ་དེ་ལྡོག་གི །དེ་ལྡོག་པ་ལ་གོ་བ་དེ་རིང་དུ་གོམས་མི་དགོས་སོ།།
སེམས་ཅན་གྱི་རྒྱུད་ཀྱི་བདེན་འཛིན་ལྟ་བུའི་རྟོག་པ་འཁྲུལ་བ་ནི་ཐོག་མེད་ནས་སེམས་རྒྱུད་
ལ་ཆེས་ཆེར་འདྲིས་ཤིང་གོམས་པས་བདེན་མེད་རྟོགས་པ་ཙམ་གྱིས་ནི་ས་བོན་ལྟ་ཞོག་མངོན་
- 29 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
གྱུར་ཡང་མཐའ་དག་ལྡོག་མི་ནུས་པས་རྟོགས་པ་དེ་རིང་དུ་གོམས་པ་ལ་ལྟོས་དགོས་སོ།།
དེའི་ ཕྱི་བདེན་མེད་མངོན་སུམ་དུ་གསར་དུ་རྟོགས་པའི་མཐོང་ལམ་གྱིས་སྤང་བྱ་ཀུན་
བཏགས་ས་བོན་དང་བཅས་པ་སྤོང་ཡང་། ལྷན་སྐྱེས་སྤོང་མི་ནུས་པས་དེའི་གཉེན་པོ་ཡེ་ཤེས་
ཆུང་རིམ་ནས་སྐྱེ་བ་ལ་བརྟེན་ནས་སྤང་བྱ་ཆེ་རིམ་ནས་སྤོང་བའི་སྒོམ་ལམ་དགུ་སོགས་ཀྱི་
རྣམ་གཞག་ཀྱང་གསུངས་སོ། །དེས་ན་སྟོང་ཉིད་རྟོགས་མ་ཐག་བདེན་འཛིན་མཐའ་དག་ཟད་
པར་ངེད་ཀྱིས་ཀྱང་མི་འདོད་ཅིང་སྟོང་ཉིད་རྟོགས་ཟིན་གོམས་པ་ལ་བརྟེན་ནས་མཐར་ཟད་པ་
འབྱུང་བར་ཁས་བླངས་པས་ཁྱོད་ཀྱི་སྟོང་ཉིད་རྟོགས་པ་ལ་དགོས་ནུས་མེད་པར་ཐལ་
བའི་ཀླན་ཀ་དེ་འདྲ་འཇུག་དོན་མེད་དོ་ཞེས་སོ། །
གཉིས་པ་ནི། སྟོང་ཉིད་སོགས་རྐང་པ་བཅུ་གཉིས་ཀྱིས་བསྟན། དེའང་གཞི་ཕུང་
སོགས་ཀྱིས་བསྡུས་པའི་ཆོས་རྣམས་ཀྱི་སྟེང་དུ་དགག་བྱ་ཕྲ་མོ་བཀག་པའི་སྟོང་ཉིད་རྟོགས་
པའི་བག་ཆགས་གོམས་པས་ནི་ཆོས་ཅན་བདེན་གྲུབ་ཏུ་འཛིན་པའི་དངོས་པོའི་བག་ཆགས་
སྤོང་བར་འགྱུར་ཞིང་། དེ་ནས་ཆོས་ཉིད་བདེན་མེད་ཉིད་ཀྱང་བདེན་པར་གྲུབ་པ་ཅི་ཡང་མེད་
ཅེས་གཏན་ལ་ཕབ་ནས་དེ་ལྟར་རྟོགས་པ་གོམས་པས་ནི་བདེན་མེད་ཉིད་བདེན་པར་འཛིན་
པ་དེ་ཡང་ཆོས་ཅན་ལ་བདེན་འཛིན་སྤངས་པའི་ཕྱི་ནས་སྤོང་བར་འགྱུར་རོ། །དེའི་རྒྱུ་མཚན་
ཡང་། དང་པོ་ནས་དགག་གཞི་ཆོས་ཅན་གྱི་སྟེང་དུ་དགག་བྱ་རགས་པ་ཙམ་བཀག་པ་ཡིན་
ན༑ ད་དུང་དགག་བྱ་ཕྲ་མོ་མ་ཁེགས་པས་དེ་འདྲ་ཕྱི་ནས་དགག་དགོས་པ་ཡོད་ཀྱང་། འདིར་
ཆོས་ཅན་གྱི་སྟེང་དུ་མིང་གི་ཐ་སྙད་ཀྱིས་བཞག་ཙམ་མིན་པའི་ཡོད་པ་དགག་བྱར་བྱས་ནས་
བཀག་པ་ན། དེ་བཀག་པའི་བདེན་མེད་བདེན་པར་འཛིན་པའང་ལྷག་མ་ལུས་པར་མི་འགྱུར་
ཏེ་ཆོས་ཅན་བདེན་མེད་དུ་རྟོགས་པའི་དུས་དེ་ཉིད་ནས་སྤོང་བར་འགྱུར་ཏེ་འདིར་དེ་མ་ཐག་
འཆད་དོ། །དེ་དག་གིས་སྟོང་ཉིད་རྟོགས་པའི་ལྟ་བ་གཏན་ལ་ཕག་པ་ལ་བརྟེན་ནས་བདེན་
-29 7 -



，
，
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འཛིན་སྤོང་ཚུལ་སྤྱིར་བསྟན་ནས།
ད་ནི་དེ་ལྟའི་ལམ་བསྒོམ་པས་ཉམས་སུ་བླངས་པ་ལ་བརྟེན་ནས་བདེན་འཛིན་
སྤོང་ཚུལ་བྱེ་བྲག་ཏུ་འཆད་དེ། གང་གི་ཚེ་ཆོས་ཅན་གྱི་དངོས་པོ་གང་ཞིག་བདེན་པར་གྲུབ་པ་
ཡོད་དམ་མེད་རིགས་པས་དཔྱད་པ་ན་བདེན་པར་གྲུབ་པ་མ་རྙེད་པས་མེད་དོ་ཞེས་ངེས་པ་སྟེ་
གལ་ཏེ་བརྟག་བྱའི་དངོས་པོ་བདེན་གྲུབ་གཅིག་ཡོད་ན་དམིགས་སུ་རུང་བ་ལས་མི་དམིགས་
པར་བདེན་མེད་དུ་རྟོགས་པ་དེ་ཡི་ཚེ། བདེན་པའི་དངོས་པོ་མེད་པའི་ཆོས་ཉིད་དེ་བདེན་གྲུབ་
ཀྱང་ནི་རྟེན་ཆོས་ཅན་བདེན་གྲུབ་དང་བྲལ་བ་ཚད་མས་ངེས་ཟིན་གྱི་བློ་དེ་ཡི་མདུན་ནམ་ངོས་
ན་ཇི་ལྟར་གནས་ཏེ། ཆོས་ཅན་དང་བྲལ་བའི་ཆོས་ཉིད་མི་སྲིད་ཅིང་། ཆོས་ཉིད་བདེན་སྟོང་
བདེན་པར་གྲུབ་པ་ཡོད་ན་རྟེན་ཆོས་ཅན་དེའི་རང་བཞིན་དུ་གྲུབ་དགོས་ན། རྟེན་ཆོས་ཅན་
བདེན་གྲུབ་སྔ་ནས་རིགས་པས་ཁེགས་ཟིན་པའི་ཕྱིར། འདིས་ནི་དངོས་པོ་བདེན་པ་བ་མ་
གྲུབ་ན་དངོས་མེད་ཀྱི་སྟོང་ཉིད་བདེན་པ་བའི་རྟེན་མེད་ཅེས་སྟོན་ཏོ། །དེས་ན་གང་གི་ཚེ།
དངོས་པོ་ཆོས་ཅན་བདེན་གྲུབ་དང་། དངོས་མེད་ཆོས་ཉིད་བདེན་སྟོང་བདེན་གྲུབ་དག་དེ་ཁོ་
ན་ཉིད་ལ་དཔྱོད་བྱེད་ཀྱི་བློ་ཡི་མདུན་ན་མི་གནས་པ་དེ་ཡི་ཚེ། དངོས་པོ་བདེན་གྲུབ་དང་
དངོས་མེད་བདེན་གྲུབ་གཉིས་ལས་གཞན་པའི་བདེན་གྲུབ་ཀྱི་རྣམ་པ་ཕུང་གསུམ་པ་གཞན་
གང་ཡང་བློ་ལ་འཆར་རྒྱུ་མེད་པས་ན། ཆོས་གང་ལ་ཡང་རིགས་པས་དཔྱད་བཟོད་དུ་གྲུབ་པ་
དང༌། དམིགས་པ་བདེན་ཞེན་གྱིས་བཟུང་བ་ལྟར་གཏད་སོ་ཕེར་བ་རྡུལ་ཕྲ་རབ་ཙམ་ཡང་
མེད་པར་རྟོགས་པ་ན་དམིགས་གཏད་ཀྱི་སྤྲོས་པ་མཐའ་དག་རབ་ཏུ་ཞི་བ་ཡིན་ནོ། །དེ་ལ་
བདེན་མེད་རྟོགས་པའི་གང་ཟག་གི་བློ་ངོར་སྤྲོས་པ་ཞི་ཚུལ་ཡང་། སྤྱིར་ལམ་དུ་མ་ཞུགས་
གོང་དང་ཚོགས་སྦྱོར་གྱི་དུས་སུའང་གཞིའི་གནས་ལུགས་ཐོས་བསམ་གྱིས་གཏན་ལ་ཕབ་
ནས་མཐའ་བྲལ་གྱི་ལྟ་བ་སྒོམ་པ་ཡོད་ལ། ཚོགས་ལམ་གྱི་སྐབས་སུ་ནི་རིགས་ངེས་ལྟ་བུ་
- 29 8 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
ཕལ་ཆེར་ལ་ལྟ་བ་དེ་རྟོགས་པའི་ངེས་ཤེས་ཀྱི་རྒྱུན་ད་དུང་སྒོམ་བྱུང་དུ་མ་སོང་བ་ཤས་ཆེ་ལ།
སྦྱོར་ལམ་དྲོད་ནས་བརྩམས་མཐའ་བྲལ་གྱི་གནས་ལུགས་མཐར་ཐུག་ལ་ཞི་ལྷག་ཟུང་དུ་
འབྲེལ་བའི་སྒོམ་བྱུང་གི་བློས་མཉམ་པར་བཞག་ནས་སྒོམ་ནུས་ཀྱང་ད་དུང་ཡུལ་སྟོང་ཉིད་
དང་ཡུལ་ཅན་ཡེ་ཤེས་གཉིས་རྒྱང་ཆད་དུ་སྣང་བའི་གཉིས་སྣང་ཡོད་པའི་ཕྱིར་གཉིས་སྣང་ཕྲ་
མོ་མ་ནུབ་པས་སྟོང་ཉིད་མངོན་སུམ་དུ་རྟོགས་པ་ཞེས་མི་བརྗོད་དོ། །དེ་ནས་སྦྱོར་ལམ་
བཞིའི་རིམ་པས་གཉིས་སྣང་ཇེ་ཕྲ་ཇེ་ཕྲར་སོང་ནས་ཡུལ་དང་ཡུལ་ཅན་རོ་གཅིག་ཏུ་འདྲེས་པ་
ལྟར་གཉིས་སྣང་ཕྲ་མོ་ཙམ་ཡང་ནུབ་པར་སྟོང་ཉིད་མངོན་སུམ་དུ་རྟོགས་པ་དང་། མཐོང་
ལམ་ཐོབ་པ་ཞེས་བྱའོ། །དེས་ན་སྟོང་ཉིད་ཐོས་བསམ་གྱིས་གཏན་ལ་ཕབ་ནས་རྗེས་དཔག་
གིས་རྟོགས་པའང་ཡོད་པས་སྟོང་ཉིད་རྟོགས་ན་མངོན་སུམ་དུ་རྟོགས་མི་དགོས་སོ། །དེར་མ་
ཟད་ཐེག་ཆེན་ཚོགས་སྦྱོར་དུ་དབང་རྣོན་གྱིས་ནི་གཟུགས་ནས་རྣམ་མཁྱེན་གྱི་ཆོས་མཐའ་
དག་ལེགས་པར་གཏན་ལ་འབེབས་ནུས་ལ་དེའང་མངོན་སུམ་དུ་རྟོགས་མི་ནུས་པ་རྣམས་ནི་
རྗེས་དཔག་གི་རྟོག་པས་གཏན་ལ་འབེབས་པ་ཡིན་པས་དེའི་གནས་སྐབས་ཀྱི་ལྟ་བ་སྐྱོང་བ་
ཐམས་ཅད་རྟོག་པ་ཁོ་ན་ཡིན་ཀྱང་རྟོག་པ་དེ་ཉིད་ལ་སྣང་ངོ་དང་ངེས་ངོ་གཉིས་སུ་ཕྱེ་སྟེ། དེ་
འདྲའི་སྟོང་དོན་སྤྱིའི་ཚུལ་གྱིས་རྟོགས་པ་ན། སྣང་ངོར་ཤར་བ་དེ་ལ་སྟོང་ཉིད་ཀྱི་དོན་སྤྱི་ཞེས་
བྱ་ཞིང་དེ་ཀུན་རྫོབ་བདེན་པ་ཡིན་པས་སྣང་ངོར་གཉིས་སྣང་མ་ཁེགས་ཀྱང་། ངེས་ངོར་
ཤར་བ་ནི་སྟོང་ཉིད་དོན་དམ་བདེན་པ་མཚན་ཉིད་པ་ཁོ་ན་ཡིན་པས་དེའི་ངེས་ངོར་ནི་བདེན་
པའི་སྤྲོས་པ་མཐའ་དག་ཉེ་བར་ཞི་བ་ཡིན་པས་སྟོང་ཉིད་ཀྱི་དོན་སྤྱི་རྟོགས་པའང་སྟོང་ཉིད་
རྟོགས་པ་དངོས་ཡིན་པར་གསུངས་སོ། །དེ་ལྟར་སྔོན་དུ་གནས་ལུགས་ཀྱི་དོན་སྤྱི་སྣང་ངོར་
ཤར་བ་དེ་བརྒྱུད་ནས་ངེས་ངོར་གནས་ལུགས་རྟོགས་པ་དེ་ཉིད་གོམས་པ་ལ་བརྟེན་ནས་
མཐར་གནས་ལུགས་ སྟོང་པ་ཉིད་མངོན་སུམ་དུ་རྟོགས་པ་ན་དོན་སྤྱིས་གཏན་ནས་མ་
- 2
3 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བསྒྲིབས་པར་སྣང་ངོ་དང་ངེས་ངོ་གཉིས་ཀར་མཐའ་བྲལ་གྱི་གནས་ལུགས་འབའ་ཞིག་
འཆར་ལ། དེ་འདྲ་བའི་སྟོང་ཉིད་མངོན་སུམ་དུ་རྟོགས་པའི་འཕགས་པ་སློབ་པའི་མཉམ་
གཞག་གི་ངོར་ནི་གཉིས་སྣང་གི་སྤྲོས་པ་ཅུང་ཟད་ཀྱང་མེད་ལ། སངས་རྒྱས་ཀྱི་སར་ནི་བདེན་
སྣང་གི་སྤྲོས་པ་རྣམ་པ་ཀུན་ཏུ་མེད་དེ་བདེན་འཛིན་གྱི་རྣམ་པར་རྟོག་པ་དང་བཅས་པའི་
སེམས་བྱུང་གི་རྒྱུ་བ་མཐའ་དག་གཏན་ཏུ་འགགས་པའི་ཕྱིར་རོ། །
གསུམ་པ་སྤངས་པའི་འབྲས་བུ་རྣམ་པར་མི་རྟོག་པའི་ཡེ་ཤེས་འབྱུང་བར་བསྟན་པ་
ལ་གཉིས། རྣམ་རྟོག་མེད་ཀྱང་གདུལ་བྱའི་རེ་བ་སྐོང་བ་དཔེ་དང་བཅས་པ། དེ་ལ་རྩོད་པ་
སྤང་བའོ། །དང་པོ་ནི། ཡིད་བཞིན་སོགས་རྐང་པ་བཅུ་གཉིས་ཀྱིས་བསྟན། དེ་ལྟར་ལམ་
བསྒོམས་པ་ལ་བརྟེན་ནས་འབྲས་བུ་མཐར་ཐུག་པའི་དུས་སུ་རྣམ་པར་རྟོག་པ་ཐམས་ཅད་
གཏན་ནས་ཟད་པ་ཡིན་ན། སངས་རྒྱས་ལ་སེམས་ཅན་གྱི་དོན་བྱ་སྙམ་པ་དང་། ཆོས་བསྟན་
པར་བྱའོ་སྙམ་པའི་ཀུན་སློང་གི་རྟོག་པའང་མེད་པས། ཆོས་སྟོན་པ་སོགས་ཀྱི་སྒོ་ནས་སེམས་
ཅན་གྱི་དོན་མཛད་པར་མི་འགྱུར་ཞིང་། དེ་ལྟ་ན་སངས་རྒྱས་པའི་ཚེ་གཞན་དོན་རྒྱུན་ཆད་
པར་འགྱུར་རོ་ཞེ་ན། སྐྱོན་མེད་དེ། དཔེར་ན་ཡིད་བཞིན་གྱི་ནོར་བུ་དང་དཔག་བསམ་གྱི་
ཤིང་ལ་མི་དང་ལྷ་རྣམས་ཀྱིས་གསོལ་བ་བཏབ་པ་ན། འདི་དག་ལ་ཕན་གདགས་པར་བྱའོ་
སྙམ་པའི་རྣམ་པར་རྟོག་པ་མེད་ཀྱང་རང་རང་གིས་ཇི་ལྟར་འདོད་པ་ལྟར་གྱི་རེ་བ་ཡོངས་སུ་
སྐོང་བ་དེ་བཞིན་དུ། སངས་རྒྱས་རྣམས་ལའང་རྣམ་རྟོག་དང་འབད་རྩོལ་མེད་ཀྱང་། སངས་
རྒྱས་དང་འཕྲད་ནས་ཆོས་ཉན་པ་སོགས་ཀྱི་བསོད་ནམས་ཀྱི་མཐུ་ཡོངས་སུ་སྨིན་པའི་གདུལ་
བྱར། སྔོན་སློབ་པ་ལམ་གྱི་གནས་སྐབས་སུ་མཐར་སངས་རྒྱས་པ་ན་རྣམ་པར་མི་རྟོག་བཞིན་
དུ་སེམས་ཅན་གྱི་དོན་ལྷུར་མཛད་ཅིང་ཆོས་ཀྱི་དབྱིངས་ལས་སྐད་ཅིག་ཀྱང་མི་བསྐྱོད་ལ་
སེམས་ཅན་འདུལ་བའི་དུས་ལས་ཀྱང་མི་འདའ་བ་དེ་བཞིན་དུ་བདག་གྱུར་ཅིག་ཅེས་སྨོན་
-3 0 0 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
ལམ་བཏབ་པའི་སྨོན་ལམ་གྱི་དབང་གིས་གདུལ་བྱའི་སྐལ་བ་དང་མཐུན་པའི་རྒྱལ་བའི་
གཟུགས་ཀྱི་སྐུར་སྣང་བ་དང་ཆོས་སྟོན་པ་སོགས་འབྱུང་ངོ༌། །དེ་ལྟར་ཡང་རྒྱན་ལས། རྒྱུ་ནི་
ཡོངས་སུ་སྨིན་གྱུར་པ། །གང་དང་གང་ལ་གང་དང་ནི། །གང་ཚེ་བྱ་བ་ཕན་གྱུར་པ། །དེ་དང་
དེ་ལ་དེར་སྣང་ངོ༌། །ཞེས་དང་། འཇུག་པ་ལས། ཇི་ལྟར་རྫ་མཁན་སྟོབས་ཆེན་ལྡན་པས་
འདིར། །ཞེས་སོགས་གསུངས། དགེ་རྩ་སྨིན་པའི་སེམས་ཅན་སྨིན་གྲོལ་ལ་འགོད་པའི་ཚུལ་
ཡང་། མདོ་ལས། ཇི་ལྟར་ཉི་མ་ཤར་བ་ན། །ཡོངས་སྨིན་པདྨ་ཁ་འབྱེད་ལྟར། །དེ་བཞིན་དེ་
བཞིན་གཤེགས་བྱོན་ཡང་། །བསམ་པ་ཡོངས་སྨིན་ཁོ་ན་སྦྱོང་། །ཞེས་གསུངས་པ་ལྟར་རོ།།
དེ་ལ་སྔོན་སྨོན་ལམ་འདེབས་པ་པོ་བྱང་སེམས་ཡིན་ན་དེ་འདས་ནས་ཡུན་རིང་ལོན་པས་
འབྲས་བུ་ད་ལྟ་འབྱུང་བ་མི་འཐད་ཅིང་། བྱང་སེམས་ཀྱི་སྨོན་འབྲས་སངས་རྒྱས་ལ་འབྱུང་
བའང་མི་འཐད་དོ་ཞེ་ན། སྐྱོན་མེད་དེ། དཔེར་ན་བྲམ་ཟེ་ཕུར་བུའམ་ཤང་ཀུས་དུག་ཞི་བར་
བྱེད་པའི་ནམ་མཁའ་ལྡིང་གི་ནི་མཆོད་སྡོང་རིག་སྔགས་ཀྱིས་བསྒྲུབས་ནས་བྲམ་ཟེ་འདས་
པར་གྱུར་པ་དང༌། དེ་འདས་ནས་ཡུན་རིང་ལོན་ཡང་། མཆོད་སྡོང་དེ་ཉིད་ཀྱིས་ནི་ད་ལྟ་ཡང་
དུག་ལ་སོགས་པ་ཞི་བར་བྱེད་པ་བཞིན་དུ། བྱང་ཆུབ་སེམས་དཔའ་རྣམས་ཀྱིས་ལམ་དུས་སུ་
བྱང་ཆུབ་སེམས་དཔའི་སྤྱོད་པའི་ཉམས་ལེན་ལ་རྗེས་སུ་མཐུན་པར་བསླབས་ནས་རྒྱལ་བའི་
གཟུགས་ཀྱི་སྐུའི་མཆོད་སྡོང་བསྒྲུབས་པ་ཡང་སྒྲུབ་པ་པོ་བྱང་ཆུབ་སེམས་དཔའ་སྲིད་ཞིའི་
མཐའ་གཉིས་ལ་མི་གནས་པའི་མྱ་ངན་ལས་འདས་པ་མངོན་དུ་བྱས་ནས་རྣམ་པར་རྟོག་པ་
ཐམས་ཅད་འགགས་ཀྱང་། གདུལ་བྱའི་གནས་སྐབས་དང་མཐར་ཐུག་གི་དོན་རྣམས་དུས་
ཐམས་ཅད་དུ་འབད་རྩོལ་མེད་པར་རྟག་ཁྱབ་ལྷུན་གྲུབ་ཆེན་པོའི་ཚུལ་དུ་མཛད་པར་འགྱུར་
ཏེ༑ རྒྱན་ལས། དེ་ལྟར་མཛད་པ་རྒྱ་ཆེའི་ཕྱིར། །སངས་རྒྱས་ཁྱབ་པར་ངེས་པར་བརྗོད། །དེ་
ཉིད་ཟད་པ་མེད་པའི་ཕྱིར། །རྟག་པ་ཞེས་ཀྱང་བརྗོད་པ་ཡིན། །ཞེས་གསུངས།
-3 0 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ནི། སེམས་མེད་སོགས་རྐང་པ་བརྒྱད་ཀྱིས་བསྟན། དེ་ལ་ཉན་ཐོས་སྡེ་
པ་ཁ་ཅིག་ན་རེ། སངས་རྒྱས་ལ་རྣམ་པར་རྟོག་པའི་སེམས་མེད་པ་ཡིན་ན། དེ་ལ་མཆོད་པ་
བྱས་པ་ན་བདག་གིར་བཞེས་པའི་རྟོག་པའང་མེད་པས། ཇི་ལྟར་ན་བསོད་ནམས་ཀྱི་འབྲས་
བུ་དང་ལྡན་པར་འགྱུར་ཞེ་ན། སངས་རྒྱས་ལ་དེ་འདྲའི་རྟོག་པ་མེད་མོད་ཀྱང༌། མཆོད་པ་
ཕུལ་བ་ལས་ཕན་ཡོན་ནམ་བསོད་ནམས་འབྱུང་སྟེ། རྒྱུ་མཚན་གང་གི་ཕྱིར་ན། སངས་རྒྱས་
སྐུ་དངོས་བཞུགས་དུས་དེ་ལ་མཆོད་པའམ། མྱ་ངན་ལས་འདས་པའི་ཚུལ་བསྟན་པའི་རྗེས་
སུ་སེམས་མེད་པའི་སྐུ་གདུང་ལ་མཆོད་པ་གཉིས་བསོད་ནམས་མཚུངས་པ་ཉིད་དུ་བྱམས་པ་
སེང་གེའི་སྒྲའི་མདོ་ལས་བཤད་པའི་ཕྱིར་རོ། །མཆོད་རྟེན་བསྐོར་བའི་ཕན་ཡོན་གྱི་མདོ་ལས་
ཀྱང་། གང་ཞིག་བཞུགས་ལ་མཆོད་པ་དང༌། །མྱ་ངན་འདས་པའི་སྐུ་གདུང་ལ། །སེམས་ནི་
མཉམ་པར་དད་པ་ཡིས། །བསོད་ནམས་ལ་ནི་ཁྱད་པར་མེད། །ཅེས་གསུངས་པའི་ཕྱིར་རོ།།
དེ་ཡང་སངས་རྒྱས་མཆོད་པ་དང་དེ་ལས་བསོད་ནམས་འབྱུང་བའི་ཚུལ་ཡང་། ངེད་འདོད་པ་
ལྟར་ཐ་སྙད་ཀུན་རྫོབ་པའམ་ནི་ཁྱོད་འདོད་པ་ལྟར་གྱི་དེ་ཁོ་ན་ཉིད་དུའང་རུང་སྟེ་ཞེས་འདིར་
རེ་ཞིག་རིགས་པས་དཔྱད་པ་བྱས་ནས་རང་རང་གིས་འདོད་ཚུལ་ཐུན་མོང་མ་ཡིན་པ་སྒྲུབ་པ་
བཏང་སྙོམས་སུ་བྱས་ཏེ་བརྫུན་ཡང་རུང་བདེན་ཡང་རུང་དེ་མཆོད་པ་ལས་དངོས་པོ་དང་
མཐུན་པའི་འབྲས་བུ་བསོད་ནམས་རླབས་པོ་ཆེ་འབྱུང་བ་ནི་ཡིད་ཆེས་པའི་ལུང་ལས་
གསུངས་པ་ཡིན་པས་རང་ཅག་གཉིས་ཀས་ཐུན་མོང་དུ་དེ་ལྟར་འདོད་རིགས་སོ་ཞེས་པའོ།།
བརྫུན་པ་ལ་རྒྱུ་འབྲས་རུང་ངམ་སྙམ་ན་རུང་སྟེ་དཔེར་ན་ཁྱོད་བདེན་པའི་སངས་རྒྱས་ལ་
མཆོད་པ་ལས་ཇི་ལྟར་བདེན་གྲུབ་ཀྱི་འབྲས་བུར་བཅས་པ་བཞིན་དུ་ངེད་ཀྱི་ལུགས་ལ་
བརྫུན་པ་སྒྱུ་མ་ལྟ་བུའི་སྟེང་ནས་རྒྱུ་འབྲས་བྱ་བྱེད་ཐམས་ཅད་བཞག་ཆོག་པ་ཡིན་ནོ།།
འདིར་རིགས་པས་དཔྱད་པ་བཏང་སྙོམས་སུ་བྱས་ནས་ལུང་གིས་སྒྲུབ་པ་གཙོ་བོར་བྱེད་པའི་
-3_0 ? -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
དོན་ནི། སྤྱིར་ གཞལ་ བྱ་ ལ། མངོན་གྱུར། ཅུང་ཟད་ལྐོག་གྱུར། ཤིན་ཏུ ལྐོག་གྱུར་ གསུམ་
ལས། དང་པོ་མངོན་སུམ་གྱི་ཚད་མ་དང༌། གཉིས་པ་དངོས་སྟོབས་རྗེས་དཔག་གི་ཚད་མས་
རྟོགས་ནུས་པ་དཔྱད་པ་ཀུན་གྱིས་གཞལ་བྱ་རྟོགས་པ་ལུང་ཁོ་ན་ལ་ངེས་པར་ལྟོས་མི་དགོས་
ཤིང་། སངས་རྒྱས་མཆོད་པ་ལས་བསོད་ནམས་འབྱུང་བ་ལྟ་བུ་ནི་གཞལ་བྱའི་གནས་གསུམ་
པ་ཤིན་ཏུ་ལྐོག་གྱུར་ཡིན་པས་དེ་ནི་རིགས་པ་རྐྱང་པས་རྟོགས་མི་ནུས་པས་དེ་རྟོགས་པ་ནི་
ཡིད་ཆེས་པའི་ལུང་རྣམ་དག་ལ་བརྟེན་ནས་ལུང་གི་ཚད་མའམ་ཡིད་ཆེས་རྗེས་དཔག་གིས་
རྟོགས་པ་ལ་ངེས་པར་ལྟོས་དགོས་པའི་ཕྱིར་ལུང་གིས་སྒྲུབ་པ་གཙོ་བོར་བྱས་པ་ཡིན་ཏེ། རྣམ་
འགྲེལ་ལས། དཔྱོད་པ་ཀུན་ལ་བསྟན་བཅོས་དག །གཟུང་ཞེས་ལུགས་འདི་གང་གིས་བྱས།།
ཞེས་དང༌། གནས་གསུམ་པར་ནི་འཕོ་བ་ན། །བསྟན་བཅོས་ལེན་པ་རིགས་ལྡན་ཡིན།།
ཞེས་གསུངས་པའི་ཕྱིར་རོ། །དེ་ལ་ལུང་གི་ཚད་མ་དང༌། ལུང་ཚད་མ་གཉིས་དོན་མི་གཅིག་
ལ༑ ལུང་གི་ཚད་མ་དང་ཡིད་ཆེས་རྗེས་དཔག་དོན་གཅིག་སྟེ། དེ་ནི་དཔྱད་གསུམ་གྱིས་དག་
པའི་ལུང་གི་རྟགས་ཀྱིས་ལུང་རང་གིས་བསྟན་བྱའི་དོན་ལ་མི་བསླུ་བར་རྟོགས་པའི་རྗེས་
དཔག་ལྟ་བུའོ། །ལུང་ཚད་མ་དང་། དཔྱད་གསུམ་གྱིས་དག་པའི་ལུང་དོན་གཅིག་སྟེ། དེ་ནི་
ཤེར་ཕྱིན་གྱི་མདོ་སྡེ་ལྟ་བུའོ། །
གཉིས་པ་ཐར་བ་ཙམ་ཐོབ་པར་འདོད་པས་ཀྱང་སྟོང་ཉིད་རྟོགས་དགོས་པར་སྒྲུབ་
པ་ལ་གཉིས། རྩོད་པ་དགོད་པ། དེའི་ལན་བསྟན་པའོ། །དང་པོ་ནི། བདེན་པ་སོགས་རྐང་
པ་གཉིས་ཀྱིས་བསྟན། དེ་ལ་ཕྱོགས་སྔ་མ་དག་ན་རེ། ཐར་འདོད་རྣམས་ཀྱིས་མངོན་པ་
གཉིས་ཀྱི་གཞུང་ནས་བཤད་པ་ལྟར་གྱི་བདེན་པ་བཞིའི་ཁྱད་ཆོས་རགས་པའི་མི་རྟག་སོགས་
བཅུ་དྲུག་མངོན་སུམ་དུ་མཐོང་ཟིན་གོམས་པར་གྱུར་པས་འཁོར་བ་ལས་གྲོལ་བའི་དགྲ་
བཅོམ་པ་ཐོབ་པར་འགྱུར་གྱི་ཆོས་ཐམས་ཅད་རང་བཞིན་གྱིས་གྲུབ་པས་སྟོང་པའི་སྟོང་པ་
-30 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཉིད་མཐོང་བས་ཅི་ཞིག་བྱ་སྟེ་དགོས་པ་མེད་དོ་ཞེས་རྩོད། དེ་ལྟར་སྨྲ་བའི་ཕྱོགས་སྔའི་གཙོ་བོ་
ནི་ཉན་ཐོས་སྡེ་པ་ཁ་ཅིག་སངས་རྒྱས་ཐོབ་པ་ལ་སྟོང་ཉིད་རྟོགས་མི་དགོས་པར་མ་ཟད་ཆོས་
ཀྱི་བདག་མེད་ཀྱི་མིང་ཙམ་ཡང་ཁས་མི་ལེན་པར་གཞི་གྲུབ་ན་ཆོས་བདག་ཡིན་པས་ཁྱབ་
པར་ཁས་ལེན་ཅིང་། ཆོས་ཀྱི་བདག་མེད་སྟོན་པའི་ཐེག་ཆེན་གྱི་མདོ་སྡེ་བཀར་ཁས་མི་ལེན་
པ་དེ་དག་ཡིན་པར་ལན་གྱི་སྐབས་སུ་ཐེག་ཆེན་བཀར་སྒྲུབ་མཛད་པས་ཀྱང་ཤེས་ནུས་ལ།
ཞར་ལ་དེ་འདྲའི་ཐེག་ཆེན་གྱི་མདོ་སྡེ་བཀར་འདོད་ཅིང་སངས་རྒྱས་ཐོབ་བ་ལ་སྟོང་ཉིད་
རྟོགས་དགོས་པར་བཞེད་ཀྱང་། ཐར་པ་ཙམ་ཐོབ་པ་ལ་ཆོས་ཀྱི་བདག་མེད་རྟོགས་དགོས་
པས་ཁྱབ་པ་ཁས་མི་ལེན་པའི་རང་རྒྱུད་པ་མན་ཆད་ཀྱི་ངོར་སྟོང་ཉིད་རྟོགས་པའི་ལམ་དེ་ཉིད་
ཐར་པ་ཙམ་ཐོབ་པ་ལའང་མེད་དུ་མི་རུང་བར་སྒྲུབ་པར་བཞེད་ནས་གཞུང་འདི་དག་བཀོད་
པ་ཡིན་ནོ། །
གཉིས་པ་ལ་གསུམ། སྟོང་ཉིད་རྟོགས་པའི་ཤེས་རབ་ཐར་ལམ་དུ་སྒྲུབ་པ། སྟོང་
ཉིད་རྟོགས་པའི་ཤེས་རབ་ཐམས་ཅད་མཁྱེན་པའི་ལམ་དུ་སྒྲུབ་པ། དེས་ན་ཐར་པ་དང་
ཐམས་ཅད་མཁྱེན་པ་དོན་གཉེར་གྱིས་སྟོང་ཉིད་སྒོམ་རིགས་པར་གདམས་པའོ། །དང་པོ་ལ་
གསུམ། སྟོང་ཉིད་རྟོགས་པའི་ཤེས་རབ་ཐར་ལམ་དུ་ལུང་གིས་སྒྲུབ་པ། ལུང་སངས་རྒྱས་ཀྱི་
བཀར་རིགས་པས་སྒྲུབ་པ། སྟོང་ཉིད་རྟོགས་པའི་ཤེས་རབ་དང་བྲལ་ན་ཐར་པ་ཙམ་ཡང་མི་
ཐོབ་པར་སྒྲུབ་པའོ། །དང་པོ་ནི། གང་ཕྱིར་སོགས་རྐང་པ་གཉིས་ཀྱིས་བསྟན། རང་བཞིན་
མེད་པའི་སྟོང་ཉིད་བསྒོམ་པ་ལ་མི་ལྟོས་པར་རགས་པའི་མི་རྟགས་སོགས་བཅུ་དྲུག་སྒོམ་པ་
ཙམ་ལ་བརྟེན་ན་འཁོར་ བ་ལས་ གྲོལ་ བར་མི་འགྱུར་ཏེ། རྒྱུ་མཚན་གང་གི་ཕྱིར་ན་ཤེས་
རབ་ཀྱི་ཕ་རོལ་ཏུ་ཕྱིན་པའི་མདོ་སྡེའི་ལུང་ལས་ཆོས་ཐམས་ཅད་རང་བཞིན་གྱིས་སྟོང་པར་
རྟོགས་པའི་ལམ་འདི་ནི་མེད་པར་བྱང་ཆུབ་གསུམ་པོ་གང་ཡང་ཐོབ་པ་མེད་པར་གསུངས་
-3 0 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
པའི་ཕྱིར་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ་ལས། དངོས་པོའི་འདུ་ཤེས་
ཅན་ལ་ཐར་པ་མེད། ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཤེས་རབ་ཀྱི་ཕ་རོལ་ཏུ་
ཕྱིན་པ་ལ་བསླབ་པར་བྱའོ་ཞེས་སོགས་ཀྱིས་དུས་གསུམ་གའི་ཡང་དག་པར་རྫོགས་པའི་
སངས་རྒྱས་དང༌། རྒྱུན་ཞུགས་ནས་རང་རྒྱལ་གྱི་བར་རྣམས་ཤེར་ཕྱིན་འདི་བསྒོམས་པ་ལ་
བརྟེན་ནས་ཐོབ་པར་གསུངས་ལ། སློབ་དཔོན་ཤེར་འབྱུང་བློ་གྲོས་ཀྱིས་སྤྱོད་འཇུག་འགྲེལ་
ཆེན་དུའང་སྐབས་འདིར་ལུང་འདི་ཉིད་དྲངས་ནས་འདིའི་སྐབས་ཀྱི་བྱང་ཆུབ་ཐེག་པ་གསུམ་
གའི་བྱང་ཆུབ་ལ་བྱེད་པ་ལྟར་ཡིན་གྱི་ཐེག་ཆེན་གྱི་བྱང་ཆུབ་ཁོ་ན་ལ་བྱེད་པ་མིན་ནོ། །ཅི་སྟེ་
རིགས་པ་དང་མི་འགལ་བ་ནི་གྲུབ་མཐའ་ཀུན་གྱིས་ཁས་ལེན་དགོས་ཀྱི་ལུང་ནི་ཚད་མར་
འདོད་མཁན་འགའ་ཞིག་གི་ངོར་སྒྲུབ་བྱེད་དུ་འགྲོ་ཡང་། འདིར་ཉན་ཐོས་སྡེ་པ་ཐེག་ཆེན་གྱི་
ལུང་བཀར་མི་འདོད་པ་དག་གི་ངོར་ཤེར་ཕྱིན་གྱི་ལུང་སོགས་སྒྲུབ་བྱེད་དུ་དྲངས་པ་མ་འབྲེལ་
ལོ་སྙམ་ན། དེ་དག་གིས་ཐེག་ཆེན་གྱི་ལུང་བཀར་མི་འདོད་པའི་ལོག་རྟོག་འགོག་པའི་ཕྱིར་དུ་
ཐེག་ཆེན་བཀར་སྒྲུབ་ཀྱི་རིགས་པ་སྟོན་པར་བཞེད་ནས་རྩོད་པའི་སྐབས་ཕྱེ་བའི་ཕྱིར་བཀོད་
པ་ཡིན་ནོ། །
གཉིས་པ་ནི། གལ་ཏེ་ སོགས་ རྐང་ པ་བཅུ་གཉིས་ཀྱིས་བསྟན། གལ་ཏེ་ཐེག་
ཆེན་གྱི་མདོ་ལས་དེ་སྐད་བཤད་མོད། དེ་དག་ནི་ངེད་ཀྱིས་བཀར་འདོད་ཅིང་ཚད་མར་ཁས་
མི་ལེན་པས་དེ་སྒྲུབ་བྱེད་དུ་དྲངས་ནས་སྟོང་ཉིད་རྟོགས་པ་མེད་ན་ཐར་པ་ཙམ་ཡང་མི་ཐོབ་
པར་སྒྲུབ་པ་ནི་སྒྲུབ་བྱེད་བསྒྲུབ་བྱ་དང་མཚུངས་པའི་ཕྱིར་མ་གྲུབ་བོ་ཞེ་ན། འོ་ན་ཉན་ཐོས་སྡེ་
པ་ཁྱོད་ཀྱི་ལུང་ཐེག་དམན་གྱི་སྡེ་སྣོད་རྣམས་ནི་བཀའ་ཡིན་པར་ཇི་ལྟར་གྲུབ་ཅེས་དྲིས་པ་ན།
ངེད་ཀྱི་ལུང་འདི་དག་ནི་བཀའ་ཡིན་ཏེ་གང་གི་ཕྱིར་ན། འུ་བུ་ཅག་རྒོལ་སྔ་ཕྱི་གཉིས་ཀ་ལ་
འདི་དག་བཀར་གྲགས་ཤིང་གྲུབ་པའི་ཕྱིར་རོ་ཞེ་ན། འོ་ན་དང་པོ་ཁྱོད་སྐྱེས་མ་ཐག་པ་དང་
-3 0 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྲུབ་མཐའ་ལ་བློ་ཁ་མ་ཕྱོགས་པའི་དུས་དང༌། ལུང་དོན་རིགས་པས་གཏན་ལ་མ་ཕེབས་
པའི་སྐབས་སུ་ཁྱོད་ལ་འདི་དག་བཀར་མ་གྲུབ་པས། དེའི་ཚེ་འདི་དག་བཀའ་མ་ཡིན་པར་
ཐལ་བའི་སྐྱོན་འོང་ཞིང་། ཕྱི་ནས་ལུང་དེ་དག་བཀར་གྲུབ་པའི་རྒྱུ་མཚན། བསླབ་པ་གསུམ་
སྟོན་པའི་ རིམ་པས། འདུལ་བ་ལ་སྣང་། མདོ་སྡེ་ལ་འཇུག །མངོན་པའི་ཆོས་ཉིད་དང་མི་
འགལ་བར་འཇུག་པ་ཆེན་པོ་བསྟན་པ་ཡིན་པ་ལྟ་བུའི་རྐྱེན་གང་གིས་ནི་བཀའ་ལ་ལུང་ཚད་
མ་དེར་ཡིད་ཆེས་པ་ཡིན་ན། བསླབ་གསུམ་སྟོན་པ་སོགས་ཀྱི་སྒྲུབ་བྱེད་དེ་ནི་ཐེག་ཆེན་གྱི་
མདོ་སྡེ་ལ་ཡང་མཚུངས་པར་ཡོད་པའི་ཕྱིར་དེ་དག་ཀྱང་བཀར་གྲུབ་བོ། །དེས་ན་བཀའ་ཡིན་
མིན་གྱི་ཁྱད་པར་བརྗོད་བྱའི་སྟོན་ཚུལ་ལ་ལྟོས་དགོས་ན་ནི་མཚུངས་པར་ཡོད་ལ། དེ་ལས་
གཞན་དུ་བརྗོད་བྱའི་ཁྱད་པར་ལ་ལྟོས་མི་དགོས་པར་གང་ཟག་གམ་སྡེ་པ་གཞན་གང་ཡང་
རུང་བ་གཉིས་ཀྱི་འདོད་པ་མཐུན་པས་བཀའ་ཚད་མར་བདེན་པར་འགྱུར་ན་ནི། སྙན་ཚིག་ལྟ་
བུའི་གྲུབ་མཐའ་ཐུན་མོང་བའི་རིག་བྱེད་ཀྱི་གཞུང་སོགས་ཀྱང་བཀར་བདེན་པར་འགྱུར་རོ།
ཁོ་ན་རེ། ཁྱོད་ཀྱིས་རིགས་པ་དེ་འདྲའི་སྒོ་ནས་བསྒྲུབས་ཀྱང་མི་མཚུངས་ཏེ། ངེད་ཀྱིས་ཚད་
མར་འདོད་རྒྱུའི་ཐེག་དམན་གྱི་སྡེ་སྣོད་རྣམས་ནི་བཀའ་ཡིན་པར་ཁྱོད་ཀྱིས་ཀྱང་འདོད་པས་
རང་ཅག་གཉིས་ཀར་རྩོད་མེད་དུ་གྲུབ་ལ། ཐེག་ཆེན་གྱི་སྡེ་སྣོད་ཤེར་ཕྱིན་གྱི་མདོ་སྡེ་ལྟ་བུ་ན་
ངེད་བཀར་མི་འདོད་པས་རྩོད་པ་དང་བཅས་པའི་ཕྱིར་སྐྱོན་ཅན་ནོ་ཞེ་ན། འོ་ན་ཐེག་དམན་
གྱི་ལུང་ལ་ཡང་གཞན་སྡེ་མུ་སྟེགས་པ་རྣམས་དང་ཁྱོད་ཉན་ཐོས་སྡེ་པ་དག་ལུང་རྣམ་དག་ཡིན་
མིན་གྱི་ཕྱིར་རྩོད་པ་དང་བཅས་པ་དང༌། སྡེ་པ་བཅོ་བརྒྱད་པོ་ཐམས་ཅད་ཀྱིས་ཚད་མར་
འདོད་རྒྱུའི་ལུང་འགའ་ཞིག་ཡོད་ནའང་། ལུང་གཞན་བར་སྲིད་ཡོད་པར་སྟོན་པའི་ལུང་སྡེ་པ་
ལ་ལས་བཀར་འདོད་ཀྱང་ཕལ་ཆེན་སྡེ་པས་བཀའ་མ་ཡིན་པར་འདོད་ལ། གང་ཟག་རང་རྐྱ་
ཐུབ་པའི་རྫས་ཡོད་ཀྱི་བདག་མེད་པར་སྟོན་པའི་ལུང་ཡང་གནས་མའི་བུའི་སྡེ་པས་ཚད་མར་
-30 5 -



E
，
-
་
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
མི་འདོད་པ་སོགས། ནང་སྡེ་རང་གཞན་དག་རྩོད་པ་དང་བཅས་པ་ཡིན་པའི་ཕྱིར་དེ་དག་ཀྱང་
བཀའ་མ་ཡིན་ནོ་ཞེས་དོར་བྱར་ཐལ་བར་འགྱུར་རོ། །སྐབས་འདིར་མདོ་སྡེ་ལ་འཇུག་པ་
སོགས་གསུམ་དང་ལྡན་པ་ལ་ཆེན་པོ་བསྟན་པ་དང་། དེ་ལས་བཟློག་པ་ལ་ནག་པོ་བསྟན་པ་
ཞེས་བཤད་ལ། བྱང་སའི་འགྲེལ་པ་སོགས་ལས་ཀྱང་དེ་ལྟར་གསུངས། དེ་གཉིས་ཀྱི་དོན་ནི།
མདོ་སྡེ་རྒྱན་གྱི་ཊི་ཀ་ལས། ནག་པོ་བསྟན་པ་ལ་གཉེན་པོའི་དམིགས་པ་སྟོན་པ་མེད་པས་
གཉེན་པོའི་དམིགས་པ་སྟོན་པ་ལ་ཆེན་པོ་སྟོན་པས་ཁྱབ་བོ་ཞེས་གསུངས། དེས་ན་འཁོར་
བར་འཁྱམ་བྱེད་ཀྱི་རྒྱུ་ཁོ་ན་སྟོན་པ་དེ་ནག་པོ་བསྟན་པ་དག་འཁོར་བའི་འཆིང་བ་དགྲོལ་བྱེད་
ཀྱི་གཉེན་པོ་སྟོན་པ་དེ་ཆེན་པོ་སྟོན་པར་འཇོག་དགོས་སོ། ། །
གསུམ་པ་ནི། བསྟན་རྩ་ སོགས་རྐང་པ་ཉི་ཤུས་བསྟན། དེ་ལ་མིང་གི་དགེ་སློང་
སོགས་དགེ་སློང་དུ་མ་བཤད་པའི་ནང་ནས་བཅོམ་ལྡན་འདས་ཀྱི་བསྟན་པའི་རྩ་བ་ནི་དོན་
དམ་པའི་དགེ་སློང་ཉན་ཐོས་དགྲ་བཅོམ་པ་ཉིད་ཡིན་ན་ཁྱོད་འདོད་པ་ལྟར་ན། དགེ་སློང་
དགྲ་བཅོམ་པ་ཉིད་ཀྱང་འཇོག་དཀའ་བར་གནས་ཏེ། དེ་ཐོབ་པ་ལ་ཉོན་མོངས་ས་བོན་དང་
བཅས་པ་སྤོང་དགོས། དེ་སྤོང་བ་ལ་གཉེན་པོ་མཆོག་སྟོང་ཉིད་ཟབ་མོ་སྒོམ་དགོས་པ་ལས།
ཁྱོད་ཀྱིས་བདེན་བཞིའི་ཁྱད་ཆོས་མི་རྟག་སོགས་བཅུ་དྲུག་མཐོང་ཟིན་གོམས་པས་གྲོལ་བ་
ཐོབ་པར་ཁས་བླངས་ནས་ཐར་པ་ཐོབ་བྱེད་ཀྱི་ལམ་གཅིག་པུ་སྟོང་ཉིད་རྟོགས་པའི་ཤེས་རབ་
ལམ་དུ་མི་བྱེད་པར་མ་ཟད། སྟོང་ཉིད་མཐོང་བས་ཅི་ཞིག་བྱ་ཞེས་སྨྲས་པའི་ཕྱིར་རོ། །ཀྱང་
ཞེས་པའི་སྒྲས་སྟོང་ཉིད་མ་རྟོགས་ན་སངས་རྒྱས་མི་ཐོབ་པར་མ་ཟད་དགྲ་བཅོམ་ཙམ་ཡང་མི་
ཐོབ་པ་བསྡུའོ། །ཉན་ཐོས་དགྲ་བཅོམ་རྣམས་ལ་བསྟན་པའི་རྩ་བ་ཞེས་བརྗོད་པའི་རྒྱུ་མཚན་
ནི༑ སོ་སོར་ཐར་པ་དེ་བསྟན་པའི་རྩ་བ་ཡིན་ལ་སོ་ཐར་གྱི་སྡོམ་པ་ཉམས་སུ་ལེན་པའི་རྟེན་གྱི་
གང་ཟག་གི་གཙོ་བོ་དེ་རྣམས་ཡིན་པས་སམ། ཡང་ན་དེ་རྣམས་ཀྱིས་སངས་རྒྱས་ལས་གསུང་
-
-3 0 7 -



|
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རབ་དངོས་སུ་ཐོས་ནས་འོད་སྲུང་སོགས་ཀྱིས་བཀའ་བསྡུ་མཛད་པ་ལ་བརྟེན་ནས་བསྟན་པ་
རིང་དུ་གནས་པའི་ཕྱིར་དང་། གནས་བརྟན་བཅུ་དྲུག་སོགས་ཀྱིས་བསྟན་པ་སྐྱོང་བར་མཛད་
པའི་ཕྱིར་རོ་ཞེས་འཆད་ཚུལ་གཉིས་ཡོད་དོ། །དེ་ནས་སྟོང་ཉིད་མ་རྟོགས་ན་དགྲ་བཅོམ་ཙམ་
ཡང་ མི་ཐོབ་པས་ཁྱབ་པ་སྒྲུབ་པ་ནི། སྟོང་ཉིད་མ་རྟོགས་ན་སེམས་ནི་བདེན་འཛིན་གྱི་
དམིགས་པ་དང་བཅས་པ་སྟེ་བདེན་འཛིན་གྱི་ཞེན་ཡུལ་རིགས་པས་སུན་དབྱུང་མི་ནུས་པས་
བདེན་པར་ཞེན་པ་ལས་མི་འདའ་ལ། ཇི་སྲིད་སེམས་བདེན་འཛིན་དང་བཅས་པ་རྣམས་ཀྱིས་
དེ་སྲིད་སངས་རྒྱས་ཐོབ་པ་ལྟ་ཞོག་ཐེག་དམན་གྱི་མྱ་ངན་ལས་འདས་པའང་དཀའ་བར་
གནས་ཏེ་ཐོབ་མི་ནུས་པས་ཁྱབ་བོ། །དེ་ལྟར་རྐང་པ་ཕྱི་མ་གཉིས་ཁྱབ་སྒྲུབ་ལ་སྦྱར་བའམ།
ཡང་ན་རྐང་པ་སྔ་མ་གཉིས་དམ་བཅའ་དང༌། ཕྱི་མ་གཉིས་རྟགས་སུ་བྱ་སྟེ། ཇི་སྲིད་སེམས་
དམིགས་པ་དང་བཅས་པ་དེ་སྲིད་དུ་མྱང་འདས་ཙམ་ཡང་མི་ཐོབ་པའི་ཕྱིར། ཞེས་སྦྱར་རོ།།
དེ་ལ་ཕྱོགས་སྔ་མ་ན་རེ། དོན་དམ་པའི་དགེ་སློང་དང་། མྱང་འདས་ཙམ་ཐོབ་པ་ལ་སྟོང་
ཉིད་རྟོགས་མི་དགོས་ཀྱི། མི་རྟག་སོགས་བཅུ་དྲུག་རྟོགས་ཟིན་གོམས་པ་ལ་བརྟེན་ནས་ཉོན་
མོངས་ཟད་པར་སྤངས་པས་གྲོལ་བ་དགྲ་བཅོམ་པའི་འབྲས་བུ་ཐོབ་བོ་ཞེ་ན། དེ་འདྲ་བའི་
གང་ཟག་གིས་མངོན་པ་གཉིས་ཀྱི་གཞུང་ནས་བཤད་པ་ལྟ་བུའི་ཉོན་མོངས་མངོན་གྱུར་པ་
ཙམ་རེ་ཞིག་སྤངས་ནའང་ས་བོན་ཅུང་ཟད་ཀྱང་མ་སྤངས་པས་དེ་ཙམ་གྱིས་གྲོལ་བར་འདོད་
ན༑ དེ་འདྲ་དེས་ཉོན་མོངས་མངོན་གྱུར་ཙམ་རེ་ཞིག་སྤངས་པ་དེའི་དེ་མ་ཐག་ཏུ་འཁོར་བ་
ལས་གྲོལ་བའི་དགྲ་བཅོམ་པ་དེར་ཁས་ལེན་དགོས་པར་འགྱུར་རོ། །ཞེས་སོ། །མངོན་གྱུར་
རེ་ཞིག་སྤངས་པའི་དེ་མ་ཐག་གྲོལ་བ་ཐོབ་པར་ཁས་ལེན་དགོས་པའི་རྒྱུ་མཚན་ནི། སྤྱིར་མི་
རྟག་སོགས་བཅུ་དྲུག་རྟོགས་པའི་ལམ་ཙམ་གྱིས་གྲོལ་བ་ཐོབ་པར་ཕ་རོལ་པོས་ཁས་བླངས་
ལ༑ དེ་འདྲའི་ལམ་དེ་ཇི་ཙམ་གོམས་པར་བྱས་ཀྱང་ས་བོན་ནི་སྤོང་མི་ནུས་པའི་རིགས་པས་
- 3 0
8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། །༡༡
མགོ་མཚུངས་ཀྱི་སྐྱོན་བརྗོད་པ་ཡིན་ནོ། །དེ་འདོད་ནི་མི་ནུས་ཏེ། དེ་འདྲའི་གང་ཟག་གི་རྒྱུད་
ལ་ཉོན་མོངས་མངོན་གྱུར་པ་རེ་ཞིག་མེད་ཀྱང་དེ་དག་གི་རྒྱུད་ལ་ཡང་སྲིད་ཕྱི་མར་ཉིང་
མཚམས་སྦྱོར་ཞིང་ཕུང་པོ་འཕེན་པར་བྱེད་པའི་ལས་ཀྱི་ནུས་པ་མཐུ་ཅན་ལུང་དང་རིགས་
པའི་སྟོབས་ཀྱིས་མཐོང་བ་ཡིན་པའི་ཕྱིར། འདིའི་སྐབས་ཀྱི་ཉོན་མོངས་སྤངས་པས་གྲོལ་བ་
ཐོབ་མི་ཐོབ་ལ་རྩོད་པ་མིན་ཏེ་ཉོན་མོངས་སྤངས་ན་གྲོལ་བ་ཐོབ་དགོས་པར་ཀུན་གྱིས་འདོད་
དགོས་པའི་ཕྱིར། དེས་ན་འདིར་མི་རྟག་སོགས་བཅུ་དྲུག་རྟོགས་པའི་ལམ་ཙམ་ལ་བརྟེན་
ནས་ཉོན་མོངས་སྤངས་པའི་གྲོལ་བ་ཐོབ་པར་ཕ་རོལ་པོས་ཁས་བླངས་པ་ལ་དེ་མི་འཐད་
ཅེས་རྩོད་དེ་འདིར་ཐལ་འགྱུར་བ་རང་ལུགས་ལ་དེ་འདྲའི་ལམ་གྱིས་མངོན་པ་ནས་བཤད་
པའི་ཉོན་མོངས་མངོན་གྱུར་པ་ཙམ་སྤོང་ནུས་ཀྱང་ས་བོན་གཏན་ནས་སྤོང་མི་ནུས་ལ། བདེན་
འཛིན་ཉོན་སྒྲིབ་ཏུ་བྱས་པའི་ཉོན་མོངས་ནི་ས་བོན་སྤོང་མི་ནུས་པར་མ་ཟད་མངོན་གྱུར་ཙམ་
ཡང་སྤོང་མི་ནུས་ཞེས་འདོད་པའི་ཕྱིར། མདོར་ན་དེ་འདྲའི་ལམ་གྱིས་ཉོན་མོངས་མཐའ་དག་
ཟད་པར་སྤོང་མི་ནུས། དེས་ན་དེ་འདྲའི་ལམ་གྱིས་གྲོལ་བ་ཐོབ་པ་མི་འཐད་ཅེས་པའི་དོན་
ཡིན་གྱི། དེ་འདྲའི་ལམ་གྱིས་ཉོན་མོངས་སྤོང་ནུས། ཉོན་མོངས་སྤངས་ཀྱང་གྲོལ་བ་མི་ཐོབ་
ཅེས་པའི་དོན་མིན་ནོ། །ལས་ཀྱི་ནུས་པ་ཞེས་པའི་དོན་ཡང་། མོ་འགལ་གྱི་བུ་སོགས་དགྲ་
བཅོམ་འགའ་ཞིག་ལ་སྔར་སོ་སྐྱེའི་དུས་སུ་བསགས་པའི་ལས་ཀྱི་ནུས་པས་དགྲ་བཅོམ་ཐོབ་
ཀྱང་སྐུ་ཚེ་དེར་སྡུག་བསྔལ་སྐྱེད་པ་ལ་བཤད་པ་ཡོད་ཀྱང༌། འདིར་ནི་ཚེ་འདིའི་སྡུག་བསྔལ་
སྐྱེད་པ་ཙམ་ལ་མི་བྱེད་པར་གཙོ་བོར་ཡང་སྲིད་ཕྱི་མ་འཕེན་པའི་ལས་ཀྱི་ནུས་པ་མི་ལྡོག་པས་
གྲོལ་བ་ཐོབ་པར་མི་འཐད་ཅེས་བཤད་དགོས་གསུངས། དེ་ལ་ཁོ་ན་རེ། ཡང་སྲིད་ཕྱི་མ་
འཕེན་པའི་ལས་ཀྱི་ནུས་པ་མཐོང་བ་ཡིན་ཞེས་པ་མ་གྲུབ་སྟེ། མི་རྟག་སོགས་རྟོགས་པའི་
ལམ་ལ་བརྟེན་ནས་དགྲ་བཅོམ་ཐོབ་པ་རྣམས་ཀྱི་རྒྱུད་ན། ས་བོན་དང་འདྲ་བའི་ཟག་བཅས་
-30 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱི་ལས་ཙམ་ཡོད་ཀྱང་དེ་དག་གི་ཉོན་མོངས་སྤངས་པ་ནི་རེ་ཞིག་པ་ཙམ་མིན་པས་ཡང་སྲིད་
འཕེན་བྱེད་ཀྱི་ལས་ལ་གསོས་འདེབས་པའི་ལྷན་ཅིག་བྱེད་རྐྱེན་རླན་དང་འདྲ་བའི་ཉེར་ལེན་
གྱི་སྲེད་པ་དང་ལེན་པ་ནི་གཏན་ནས་མེད་པའི་ཕྱིར་ཡང་སྲིད་ཕྱི་མ་མི་ལེན་པ་ཉིད་ཡིན་ཅེས་
ངེས་པ་ཉིད་དུ་འདོད་དོ་ཅེ་ན། དེའི་ལན་ལ། ཁྱོད་ཀྱིས་དགྲ་བཅོམ་པར་འདོད་རྒྱུའི་གང་ཟག་
དེ་འདྲའི་རྒྱུད་ལ་སྲེད་པ་མེད་ངེས་པ་ཡིན། ཞེས་པ་མ་གྲུབ་སྟེ། སྲེད་པ་འདི་ལ་མངོན་པའི་
གཞུང་ནས་བཤད་པ་ལྟར་གྱི་ཉོན་མོངས་ཅན་གྱི་སྲེད་པ་ཉིད་མིན་ན་ཡང་། མངོན་པ་ནས་
ཀུན་རྨོངས་མ་རིག་པ་ལ་ཉོན་མོངས་ཅན་ཡིན་མིན་གཉིས་བཤད་ལ་ཁྱོད་ཀྱང་དེ་ལྟར་འདོད་
པ་བཞིན་དུ་སྲེད་པ་ལའང་། གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་རྟོག་པས་
དྲངས་པའི་སྲེད་པ་ཉོན་མོངས་ཅན་གཅིག་དང་། གང་ཟག་རང་གི་མཚན་ཉིད་ཀྱིས་གྲུབ་པར་
འཛིན་པའི་བདེན་འཛིན་གྱིས་དྲངས་པའི་སྲེད་པ་མངོན་པ་ནས་བཤད་པ་ལྟར་གྱི་ཉོན་མོངས་
ཅན་མ་ཡིན་པ་ཞིག་དང་གཉིས་སུ་དབྱེ་རིགས་ལ། དེ་འདྲའི་དགྲ་བཅོམ་གྱི་རྒྱུད་ལ་སྲེད་པ་
དང་པོ་མངོན་གྱུར་བ་ཙམ་རེ་ཞིག་མེད་ཀྱང་། སྲེད་པ་ཕྱི་མ་མངོན་གྱུར་བ་དང་བཅས་པ་ཅི་སྟེ་
མེད་དེ་ཡོད་དགོས་པའི་ཕྱིར་རོ། །འདིར་བདེན་འཛིན་གྱིས་དྲངས་པའི་སྲེད་པ་ཉིད་ཕ་རོལ་
པོའི་ལུགས་ཀྱི་མངོན་པ་ནས་བཤད་པ་ལྟར་གྱི་ཉོན་མོངས་ཅན་གྱི་སྲེད་པ་མ་ཡིན་པར་སོང་
འདུག་པས་དེ་ལྟར་བཤད་ཀྱི། སྤྱིར་ཉོན་མོངས་ཅན་མ་ཡིན་པའི་སྲེད་པ་ཡོད་པར་བསྟན་པ་
མིན་ཏེ། ཐལ་འགྱུར་བ་རང་ལུགས་ལ་ནི་བདེན་འཛིན་ཡང་ཉོན་སྒྲིབ་ཏུ་འདོད་ན་སྲེད་པ་ལ་
ཉོན་མོངས་ཅན་མིན་པ་ཞིག་ག་ལ་ཡོད། དེར་མ་ཟད་སྡེ་པ་གཞན་གྱི་ལུགས་ལའང་སྲེད་པ་
ལ་ཉོན་མོངས་ཅན་གྱིས་ཁྱབ་པར་ཁས་ལེན་དགོས་ཤིང་། འདིར་བསྟན་གྱི་སྲེད་པ་ནི་ཡན་
ལག་བཅུ་གཉིས་ཀྱི་ནང་ཚན་དུ་གྱུར་པའི་སྲེད་པ་ཉིད་ཡིན་པར་གཞུང་འདིའི་ཚིག་གོང་འོག་
གིས་ཤེས་ནུས་ལ་དེ་ལའང་ཉོན་མོངས་ཅན་གྱིས་ཁྱབ་པས་སོ། །དེ་ལྟར་ཡང་ཟིན་བྲིས་ལས།
-3 10 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
སྡེ་པ་གཉིས་དང་ཐེག་ཆེན་ལ་ཐུན་མོང་དུ་གྲགས་པ་ལྟར་གྱི་ཉོན་མོངས་ཅན་མ་ཡིན་པའི་སྲེད་
པ་ཡོད་པར་སྟོན་གྱི་རང་ལུགས་ཀྱི་སྲེད་པ་ལ་ཉོན་མོངས་ཅན་ཡིན་མིན་གཉིས་སུ་འདོད་པ་
གཏན་མིན་པ་ཤེས་པར་བྱའོ་ཞེས་གསུངས། གལ་ཏེ་སྲེད་པ་འདི་ཉོན་མོངས་ཅན་མིན་ན་
ཉོན་སྒྲིབ་མ་ཡིན་པར་འགྱུར་བས། དེ་ལྟར་ན་ཤེས་སྒྲིབ་བམ་སྤང་བྱ་མིན་པ་གང་རུང་ཞིག་ཏུ་
འགྱུར་ན། སྔར་བཤད་པའི་གང་ཟག་དེ་འདྲ་འཁོར་བ་ལས་མ་གྲོལ་བའི་སྒྲུབ་བྱེད་དུ་དེ་རྒྱུད་
ན་ཡོད་པར་བསྟན་པ་ལ་འབྲེལ་མེད་དོ། །འོ་ན་སྲིད་པ་ཡིན་ན་ཉོན་མོངས་ཅན་ཡིན་དགོས་
ན༑ སྲེད་འདི་ཉོན་མོངས་ཅན་ཡིན་ཡང་ཞེས་སྲེད་པ་ལ་ཉོན་མོངས་ཅན་ཡིན་མིན་གཉིས་
ཡོད་པར་བསྟན་པས་ཅི་བྱེད་སྙམ་ན་ཕྱོགས་སྔ་མའི་ལུགས་ལ་ཀུན་རྨོངས་མ་རིག་པ་ལ་
གཉིས་ཡོད་པ་བཞིན་དུ་དེས་དྲངས་པའི་སྲེད་པ་ཡང་གཉིས་སུ་ཕྱེ་རིགས་པར་བསྟན་པའོ།།
གཉིས་སུ་ཕྱེ་བ་ལ་དགོས་པ་གང་ཞེ་ན། སྔར་བཤད་པའི་ལམ་དེས་སྲེད་པ་ཉོན་མོངས་ཅན་
ཡིན་མིན་གཉིས་ཀའི་ས་བོན་ནི་མ་སྤངས་པར་འདྲ་ཡང་། མངོན་གྱུར་བ་ཡོད་མེད་མི་འདྲ་
བས་དེའི་ཁྱད་པར་འབྱེད་པའི་ཕྱིར་རོ། །དེ་ལ་ཉོན་མོངས་མེད་ཀྱང་ཞེས་པས་བསྟན་པའི་
མེད་རྒྱུའི་ཉོན་མོངས་ནི། གང་ཟག་རང་རྐྱ་ཐུབ་པའི་རྫས་ཡོད་དུ་འཛིན་པའི་མ་རིག་པ་དང་།
དེས་དྲངས་པ་སྲེད་པའི་སོགས་མངོན་གྱུར་བ་རྣམས་ཡིན་ལ། དེ་རྣམས་མེད་པའི་རྒྱུ་མཚན་
ནི་དེ་དག་གི་གཉེན་པོར་མི་རྟག་སོགས་བཅུ་དྲུག་རྟོགས་པའི་ལམ་བསྒོམས་པས་སོ། །ཀུན་
རྨོངས་བཞིན་དུ་ཅི་སྟེ་མེད་ཅེས་པས་བསྟན་པའི་ཡོད་རྒྱུའི་ཉོན་མོངས་ནི། བདེན་འཛིན་གྱི་མ་
རིག་པ་དང་དེས་དྲངས་པའི་སྲེད་པ་སོགས་མངོན་གྱུར་བ་དང་བཅས་པ་སྟེ། དེ་དག་ཡོད་
པའི་རྒྱུ་མཚན་ནི་དེ་དག་གི་གཉེན་པོར་སྟོང་ཉིད་རྟོགས་པའི་ཤེས་རབ་ལམ་དུ་བྱེད་པས་སོ།།
དེས་ན་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པའི་བདག་མེད་རྟོགས་པའི་ལམ་དེས་
མངོན་པ་ནས་བཤད་པའི་ཉོན་མོངས་ཀུན་བཏགས་ལྷན་སྐྱེས་གཉིས་ཀའི་མངོན་གྱུར་སྤོང་
- 3 ] 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནུས་པར་མཚུངས་ཤིང་དེ་གཉིས་ཀའི་ས་བོན་སྤོང་མི་ནུས་པར་མཚུངས་ལ། བདེན་འཛིན་
ཉོན་སྒྲིབ་ཏུ་བྱས་པའི་ཀུན་བཏགས་ལྷན་སྐྱེས་གཉིས་ཀའི་མངོན་གྱུར་དང་ས་བོན་གང་ཡང་
སྤོང་མི་ནུས་སོ། །སྟོང་ཉིད་རྟོགས་པའི་ལམ་གྱིས་ནི་མངོན་པ་ནས་བཤད་པའི་ཉོན་མོངས་
ཀུན་བཏགས་ལྷན་སྐྱེས་གཉིས་ཀའི་ས་བོན་དང་བཅས་པ་དང་བདེན་འཛིན་ཉོན་སྒྲིབ་ཏུ་བྱས་
པའི་ཀུན་བཏགས་དང་ལྷན་སྐྱེས་གཉིས་ཀ་ས་བོན་དང་བཅས་པ་སྤོང་ནུས་སོ། །ཞེས་བཤད་
དགོས་ཀྱི། ལམ་སྔ་མས་ཉོན་མོངས་ཀུན་བཏགས་སྤོང་ནུས་ཀྱང་ལྷན་སྐྱེས་སྤོང་མི་ནུས་ལམ་
ཕྱི་མས་ལྷན་སྐྱེས་ཀྱང་སྤོང་ནུས་ཞེས་འཆད་རྒྱུ་མིན་གསུངས། སྐབས་འདིར་ཉོན་མོངས་
རྣམས་ལ་མངོན་པ་ནས་བཤད་པ་ལྟར་གྱི་རགས་པ་རེ་དང་། ལུགས་འདི་འདོད་པའི་ཕྲ་བ་
རེར་འབྱེད་པ་ནི་བདེན་འཛིན་ཉོན་སྒྲིབ་ཏུ་བཞེད་པའི་གནད་ཀྱིས་ཡོན་ནོ། །གཞན་ཡང་ཁྱེད་
ཀྱི་དགྲ་བཅོམ་དུ་འདོད་པའི་གང་ཟག་དེ་འདྲའི་རྒྱུད་ལ་འཕེན་བྱེད་ཀྱི་ལས་ལ་གསོས་
འདེབས་བྱེད་ཀྱི་སྲེད་པ་ཡོད་དེ། རྒྱུ་མཚན་གང་གི་ཕྱིར་ན། རྒྱུ་ཚོར་བའི་རྐྱེན་གྱིས་འབྲས་བུ་
སྲེད་པ་འདྲེན་པ་ཡིན་ན། ཚོར་བ་ལ་བདེན་པར་འཛིན་པ་ནི་ཁྱོད་དགྲ་བཅོམ་དུ་འདོད་པ་དེ་
དག་ལ་ཡང་ཡོད་དེ། དེ་དག་གིས་ཚོར་བའི་འཁོར་གསུམ་བདེན་མེད་དུ་མ་རྟོགས་ཤིང་ཚོར་
བ་བདེན་འཛིན་གྱི་མ་རིག་པ་ཅུང་ཟད་ཀྱང་མ་སྤངས་པས་ཚོར་བ་བདེན་པ་སྐྱེས་པ་ན་དེའི་
རྐྱེན་ཚོར་བ་བདེ་བ་ལ་མི་འབྲལ་བར་སྲེད་པ་དང་། ཚོར་བ་སྡུག་བསྔལ་སྐྱེས་པ་ན་དེའི་རྐྱེན་
ཚོར་བ་སྡུག་བསྔལ་དང་འབྲལ་འདོད་ཀྱི་སྲེད་པ་སྐྱེ་བར་ངེས་ཏེ་མཐུན་རྐྱེན་ཚང་ཞིང་འགལ་
རྐྱེན་མེད་པའི་རྒྱུ་ལས་རང་གི་འབྲས་བུ་སྐྱེ་བར་ངེས་པའི་ཕྱིར་རོ། །དེ་ལྟར་ཚོར་བ་བདེན་
འཛིན་གྱི་དབང་གིས་ཡུལ་ཡིད་དུ་འོང་མི་འོང་བར་མ་གསུམ་ལ་དམིགས་ནས་ཆགས་སྡང་
རྨོངས་པ་སྐྱེས་ནས་འཆིང་བར་ འགྱུར་བའི་ཚུལ། མདོ་ལས། བདེ་བའི་ཚོར་བ་ལ་འདོད་
ཆགས་ཀུན་ཏུ་རྒྱས་པར་འགྱུར་རོ། །སྡུག་བསྔལ་གྱི་ཚོར་བ་ལ་ཞེ་སྡང་ཀུན་ཏུ་རྒྱས་པར་
-3 1 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། (༡༡
འགྱུར་རོ། །བཏང་སྙོམས་ཀྱི་ཚོར་བ་ལ་གཏི་མུག་ཀུན་ཏུ་རྒྱས་པར་འགྱུར་རོ། །ཞེས་དང་།
མཛོད་ལས། ཚོར་བའི་དབང་གིས་འཆིང་བ་གསུམ། །ཞེས་གསུངས་སོ། །གཞན་ཡང་སྟོང་
ཉིད་རྟོགས་པའི་ལྟ་བ་དང་བྲལ་ན་སྲེད་པ་སྤོང་མི་ནུས་ཏེ། བདེན་པར་ཞེན་པའི་དམིགས་པ་
དང་ནི་བཅས་པའི་སེམས་གང་ཟག་འགའ་ཞིག་གི་རྒྱུད་ལ་ནི་ཇི་སྲིད་མངོན་གྱུར་ན་གནས་པ་
དེ་སྲིད་དུ་དེས་དྲངས་པའི་སྲེད་པ་མངོན་གྱུར་པའང་ལྡོག་མི་ནུས་པའི་ཕྱིར། ཞེས་པའམ།
ཡང་ན་དམིགས་པ་དང་ནི་བཅས་པའི་བདེན་འཛིན་གྱི་སེམས་རྒྱུད་ལ་ཡོད་ན་གཞི་ལམ་
འབྲས་བུའི་ཆོས་འགའ་ཞིག་ལ་བདེན་པར་གནས་ཤིང་ཞེན་པར་འགྱུར་རོ་ཞེས་བཤད་དོ།།
དེ་ལྟར་བདེན་འཛིན་གྱི་དམིགས་གཏད་གང་ཡང་རུང་བའི་གནས་ཤིག་རྙེད་ན་ཉོན་མོངས་
པའི་སྦྲུལ་གདུག་པ་ཅན་གྱི་དུག་གིས་འཛིན་པར་གསུངས་ཏེ། རིགས་པ་དྲུག་ཅུ་པ་ལས།
གང་ཡང་རུང་བའི་ གནས་རྙེད་ན། །ཉོན་མོངས་སྦྲུལ་གདུག་གཡོ་ཅན་གྱིས། །ཟིན་པར་
འགྱུར་ རོ་ གང་ གི་སེམས། །གནས་མེད་དེ་ དག་ཟིན་མི་འགྱུར། །གནས་བཅས་སེམས་
དང་ལྡན་རྣམས་ལ། །ཉོན་མོངས་དུག་ཆེན་ཅིས་མི་འབྱུང་། །ཞེས་བདེན་མེད་མ་རྟོགས་པར་
བདེན་འཛིན་མངོན་གྱུར་གྱིས་བཅིངས་པའི་སེམས་དེ་རང་འབྲས་ཆགས་སོགས་ཀྱི་དུག་ཆེན་
སྐྱེད་པའི་དངོས་རྒྱུར་གསུངས་སོ། །འདི་དག་གིས་ནི་དངོས་པོ་བདེན་འཛིན་ཉིད་འཁོར་བའི་
རྩ་བར་གྱུར་པའི་མ་རིག་པར་བསྟན་ཏོ། །སྟོང་ཉིད་རྟོགས་པ་དང་ནི་བྲལ་ཞིང་མི་རྟག་སོགས་
རྟོགས་པའི་ལམ་ཙམ་བསྒོམས་ཀྱང་དེས་མངོན་པ་ནས་བཤད་པའི་ཉོན་མོངས་མངོན་གྱུར་
པའི་ཆ་སེམས་རྒྱུད་ལ་རེ་ཞིག་འགགས་པ་ཙམ་ཡིན་དུ་ཟིན་ཀྱང་ས་བོན་ཅུང་ཟད་ཀྱང་མ་
སྤངས་པའི་ཕྱིར་སླར་ཡང་རྐྱེན་གྱི་དབང་གིས་མངོན་གྱུར་དུ་སྐྱེ་བར་འགྱུར་ཏེ། དཔེར་ན་འདུ་
ཤེས་མེད་པའི་སྙོམས་འཇུག་ལ་གནས་བཞིན་པའི་གང་ཟག་གི་རྒྱུད་ལ་གནས་སྐབས་དེར་
ཚོར་འདུ་རགས་པ་མངོན་གྱུར་དུ་སྐྱེ་བ་མེད་ཀྱང་སྙོམས་འཇུག་དེ་ལས་ལངས་པ་ན་དེ་མ་
- 3
1
3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཐག་མངོན་གྱུར་དུ་སྐྱེ་བ་བཞིན་ནོ། །དེས་ན་ཐམས་ཅད་མཁྱེན་པར་མ་ཟད་གྲོལ་བ་ཙམ་དོན་
དུ་གཉེར་བ་རྣམས་ཀྱིས་ཀྱང་སྲེད་པ་སྤོང་བའི་ཕྱིར་དགག་བྱ་ཕྲ་མོ་བཀག་པའི་སྟོང་ཉིད་
བསྒོམ་པར་བྱ་རིགས་ཏེ་ལམ་དེས་སྤངས་པ་སླར་ལྡོག་མི་སྲིད་པའི་ཕྱིར་རོ། །རང་ལུགས་ལ་
བདེན་འཛིན་གྱིས་དྲངས་པའི་ཚོར་བ་ལ་སྲེད་པ་སྤོང་ཚུལ་ཡོད་དེ་ཚོར་བའི་འཁོར་གསུམ་
རང་བཞིན་མེད་པར་རྟོགས་ཟིན་གོམས་པར་བྱས་པས་ཚོར་བ་ལ་སྲེད་པ་ལྡོག་པ་ཡིན་ཏེ།
འོག་ཏུ་ཚོར་བ་དྲན་པ་ཉེར་བཞག་སྒོམ་ཚུལ་གྱི་སྐབས་སུ། གང་ཚེ་ཚོར་བ་སོགས་ནས་སྲེད་
པ་ཅིའི་ཕྱིར་ལྡོག་མི་འགྱུར་ཞེས་པས་བསྟན་ཏོ། །ཉོན་མོངས་ཐམས་ཅད་ཀྱི་ནང་ནས་འདིར་
སྲེད་པ་ཡོད་མེད་ལ་རྩོད་པ་ནི། དེ་ཡང་སྲིད་ཕྱི་མར་སྐྱེ་བ་ལེན་པའི་རྒྱུའི་གཙོ་བོ་ཡིན་པའི་རྒྱུ་
མཚན་ གྱིས་ ཡིན་ པའི་ ཕྱིར། དེ་ ཡང་ སྲེད་ པ་ ལ། འདོད་སྲེད། འཇིགས་ སྲེད། སྲིད་སྲེད་
གསུམ་ཡོད་པ་ལས། དང་པོ་ཡུལ་ཡིད་འོང་ལ་མི་འབྲལ་བར་འདོད་པའི་སྲེད་པ་དང༌།
གཉིས་པ་ཡུལ་ཡིད་དུ་མི་འོང་ལ་འབྲལ་བར་འདོད་པའི་སྲེད་པ་དང་། ཕྱི་མས་འཆི་བའི་ཚེ་
ཕུང་པོ་ལ་སྲེད་པའི་སྲེད་པ་སྐྱེས་ཏེ། དེའི་དབང་གིས་ཡང་སྲིད་དུ་སྐྱེ་བ་ལེན་པར་བྱེད་པས་ན་
འདིར་ཕྱི་མ་ཉིད་གཙོ་ཆེ་སྟེ། རྣམ་འགྲེལ་ལས། མི་ཤེས་སྲིད་པའི་རྒྱུ་ཡིན་ཡང་། །མ་བརྗོད་
སྲེད་པ་ཉིད་བཤད་པ། །རྒྱུན་ནི་འཕེན་པར་བྱེད་ཕྱིར་དང་། །དེ་མ་ཐག་ཕྱིར་ལས་ཀྱང་མིན།།
ཞེས་གསུངས་པ་ལྟར་རོ། །མངོན་པ་ཀུན་བཏུས་ལས། ཐམས་ཅད་དུ་འགྲོ་བའི་སྒོ་ནས་ཀྱང་
སྲེད་པ་ཉིད་གཙོ་བོར་བསྟན་ཏོ། །འདིར་ཡང་སྲེད་པ་ཉིད་ཡང་སྲིད་དུ་སྐྱེ་བའི་རྒྱུའི་གཙོ་བོ་
ཡིན་པར་འདོད་པ་ལ་དེ་དག་ནས་བཤད་པ་དང་མི་འདྲ་བ་མེད་དོ། །མཚམས་འདིར་ངག་
གང་མདོ་སྡེ་སོགས་ཤོ་ལོ་ཀ་གསུམ་བྱུང་བ་ཐེག་ཆེན་བཀར་སྒྲུབ་ཀྱི་ཚིག་ཏུ་འདུག་པས་
བསྟན་རྩ་དགེ་སློང་སོགས་ཀྱི་གོང་དུ་འཇུག་རྒྱུ་ཡིན་པ་ལ་འདིར་བཅུག་པ་སྐབས་དང་མ་
འབྲེལ་ཞིང་སློབ་དཔོན་གྱི་གཞུང་མིན་ནོ་ཞེས་འགྲེལ་ཆེན་མཁན་པོ་འཆད་དོ། །དེ་དག་གི་
-31 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
དོན་ནི། ངག་ གང་ལྷག་ པ་ཏིང་ ངེ་ འཛིན་ གྱི་ བསླབ་ པ་ སྟོན་ པས་ མདོ་ སྡེ་ ལ་ འཇུག་ པ་
སོགས་ཆེན་པོ་བསྟན་པ་དེ། གལ་ཏེ་ཁྱེད་ཅག་གིས་སངས་རྒྱས་ཀྱི་བཀའ་འམ་གསུང་ཡིན་
པར་འདོད་ན་ཞེས་པའམ། ཡང་གསུངས་ཞེས་པ་ལྟར་ན། སངས་རྒྱས་ཀྱིས་གསུངས་པའི་
བཀར་འདོད་ན་ཐེག་ཆེན་གྱི་མདོ་སྡེ་ཕལ་ཆེར་བསླབ་གསུམ་སྟོན་པའི་ཆ་ནས་ཁྱེད་ཅག་གི་
མདོ་དང་ མཚུངས་ པར་ འདོད་ པ་ མིན་ནམ་ཅི་ ཞེས་ ཏེ་ ཡིན་ནོ། །གལ་ཏེ་བཀའི་མཚན་
ཉིད་ཚང་ཡང་དེ་ཚང་བར་ཁྱོད་ཀྱིས་མ་རྟོགས་པའི་མདོ་གཅིག་གིས་ནི་ཞེས་སམ། ཡང་ན།
ཁྱོད་འདོད་པའི་མདོ་དང་མཚན་ཉིད་མི་མཚུངས་པའི་བཀར་མ་གཏོགས་པའི་མདོ་གཅིག་
གིས་ནི་ཐེག་ཆེན་གྱི་ལུང་ཐམས་ཅད་སྐྱོན་དང་བཅས་པར་འགྱུར་ན། ཁྱོད་འདོད་པའི་མདོ་
དང་མཚུངས་པའི་མདོ་གཅིག་གིས་ནི་ཐེག་ཆེན་གྱི་ལུང་ཐམས་ཅད་ནི་རྒྱལ་བས་གསུངས་པ་
ཉིད་དུ་འགྲུབ་པ་ཅིས་མ་ཡིན་ཏེ་ཡིན་དགོས་སོ། །ཡུམ་རྒྱས་པ་སོགས་ཀྱི་ངག་གང་དག་
བཀའ་ཡིན་ན་དེ་དག་གི་བརྗོད་བྱ་རྟོགས་རིགས་པ་ལས་དེ་ནི་འོད་སྲུང་ཆེན་པོ་ལ་སོགས་
པས་ཀྱང་གཏིང་དཔོག་པར་མ་གྱུར་པའི་ཕྱིར་བཀའ་མ་ཡིན་ནོ་ཞེ་ན། དེ་ལྟར་འོད་སྲུང་ཆེན་
པོ་སོགས་ཀྱིས་ཀྱང་གཏིང་དཔོག་པར་མ་གྱུར་པར་འདོད་ལ་དེ་ནི་ཤིན་ཏུ་ཟབ་པའི་རྒྱུ་
མཚན་གྱིས་ཡིན་པས་ཁྱོད་ཀྱིས་མ་རྟོགས་པས་ན་བཀའ་མ་ཡིན་ནོ་ཞེས་དེ་ཙམ་རྒྱུ་མཚན་དུ་
བྱས་ནས་བཀར་གཟུང་བྱ་མིན་པར་སུ་ཞིག་བྱེད་དེ་མི་བྱེད་དོ། །ཞེས་པའམ། ཡང་ན་ཡུམ་
རྒྱས་པ་སོགས་ཀྱི་བརྗོད་བྱ་བདག་ཅག་གིས་ཁོང་དུ་མ་ཆུད་པས་བཀའ་མ་ཡིན་ནོ་ཞེ་ན།
ཡུམ་རྒྱས་པ་སོགས་ཀྱི་ངག་གང་ཡིན་པ་དེ་དག་ནི་འོད་སྲུང་ཆེན་པོ་ལ་སོགས་པས་ཀྱང་
མཐའ་དག་གཏིང་དཔོག་པར་མ་གྱུར་པ་དེ་ནི་རྟོག་གེ་པ་ཁྱོད་ཀྱིས་མ་རྟོགས་པས་ན་བཀའ་
མིན་ཞེས་ཐེག་ཆེན་གྱི་ལུང་ཐམས་ཅད་གཟུང་བྱ་མིན་པར་བློ་ལྡན་སུ་ཞིག་གིས་ཁས་ལེན་
པར་བྱེད་དེ་བྱེད་མི་རིགས་སོ་ཞེས་འཆད། འདི་ལ་བཤད་ཚུལ་མང་ཡང་འོད་སྲུང་ཆེན་པོ་
བ 3 ] 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
ཉན་ཐོས་དགྲ་བཅོམ་ཡིན་པའི་ཕྱིར་སྟོང་ཉིད་སྟོན་པའི་མདོའི་དངོས་བསྟན་ཙམ་ཡང་ཁོང་དུ་
མ་ཆུད་པ་དང་བཀར་ཁས་མི་ལེན་པར་འདིར་འདོད་མི་རིགས་པས་འདིར་དེ་དང་བསྟུན་པའི་
འཆད་ཚུལ་བྱས་ན་ལེགས། ཐེག་ཆེན་གྱི་མདོ་སྡེ་བཀར་ཁས་མི་ལེན་མཁན་ཡང་ཉན་ཐོས་སྡེ་
པའམ་ཐེག་དམན་གྱི་གྲུབ་མཐའ་སྨྲ་བའི་གང་ཟག་ཡིན་པས། དེ་དང་ཉན་ཐོས་ལམ་ཞུགས་
ཀྱི་གང་ཟག་གཅིག་ཏུ་འཛིན་པར་མི་བྱ་སྟེ། སྤྱིར་ཉན་ཐོས་སམ་ཉན་ཐོས་ལམ་ཞུགས་ཀྱི་གང་
ཟག་ནི་ཉན་ཐོས་ཚོགས་ལམ་པ་ནས་ཉན་ཐོས་དགྲ་བཅོམ་པའི་བར་རྣམས་ཡིན་ལ། ཉན་
ཐོས་སྡེ་པ་ཞེས་པ་ནི། བྱེ་བྲག་ཏུ་སྨྲ་བ་དང་མདོ་སྡེ་པ་ལྟ་བུ་ལ་བརྗོད་པས་དེ་ནི་གྲུབ་མཐའ་སྨྲ་
བའི་གང་ཟག་གོ །དེས་ན་ལམ་ཞུགས་ཀྱི་དབང་དུ་བྱས་ན་འདིར་ཐལ་འགྱུར་བའི་ལུགས་ལ་
ཐེག་དམན་འཕགས་པ་ཡིན་ནའང་སྟོང་ཉིད་རྟོགས་པས་ཁྱབ་པར་བཞེད་ལ། གྲུབ་མཐའ་སྨྲ་
བའི་དབང་དུ་བྱས་ན་ཐལ་འགྱུར་བའི་རིགས་པས་གཞལ་ཚེ་དབུ་མ་རང་རྒྱུད་པ་མན་ཆད་
རྟག་ཆད་ཀྱི་མཐའ་གང་རུང་ལས་མ་འདས་པས་མཐའ་བྲལ་གྱི་སྟོང་ཉིད་རྟོགས་པ་འོས་མེད་
པར་འདོད་པས་དེ་འདྲའི་ཁྱད་འབྱེད་པ་གལ་ཆེའོ། །དེ་ལྟ་ཡིན་པར་ཉན་ཐོས་སྡེ་པས་སྟོང་
ཉིད་མ་རྟོགས་པར་བཤད་པ་ཐམས་ཅད་ཉན་ཐོས་འཕགས་པས་སྟོང་ཉིད་མ་རྟོགས་པའི་
དོན་དུ་འཆད་པ་དང༌། ཐེག་དམན་གྱི་གྲུབ་མཐའ་སྨྲ་བའི་གང་ཟག་དང་། ཐེག་དམན་གྱི་
གང་ཟག་དོན་གཅིག་ཏུ་འཛིན་པ་སོགས་བྱུང་ན་འགལ་འདུ་མང་པོ་འོང་སྟེ་ཐེག་དམན་གྱི་
གྲུབ་མཐའ་སྨྲ་བའི་གང་ཟག་ཡིན་ན་ལམ་ཞུགས་ཀྱི་དེ་ཡིན་པས་ཁྱབ་པར་ཐལ་བ་དང༌།
ཉན་ཐོས་འཕགས་པ་རྣམས་ཀྱིས་ཀྱང་ཐེག་ཆེན་ལམ་འབྲས་ཀྱི་ཆོས་མང་པོ་ཞིག་ལ་སྐུར་པ་
འདེབས་པར་ཐལ་བ་སོགས་ཀྱི་ཉེས་པ་འབྱུང་བའི་ཕྱིར་རོ། །
གཉིས་པ་སྟོང་ཉིད་རྟོགས་པའི་ཤེས་རབ་ཐམས་ཅད་མཁྱེན་པའི་ལམ་དུ་སྒྲུབ་པ་
ནི༑ རྨོངས་པས་སོགས་རྐང་པ་བཞིས་བསྟན། དེ་ལྟར་ཐར་པ་ཙམ་འདོད་པས་ཀྱང་སྟོང་ཉིད་
-3 1 6 -



རྒྱུ
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
རྟོགས་དགོས་པར་བསྟན་ནས། ད་ནི་མི་གནས་པའི་མྱང་འདས་ཐོབ་པ་སྟོང་ཉིད་རྟོགས་པ་
ལ་རག་ལས་པར་བསྟན་ཏེ། ལས་འབྲས་ཀྱི་བླང་དོར་ལ་རྨོངས་ཤིང་གང་ཟག་དང་ཕུང་པོ་ལ་
བདེན་པར་བཟུང་ནས་དེ་ཁོ་ན་ཉིད་ལ་རྨོངས་པས། ལས་ཉོན་གྱི་གཞན་དབང་དུ་བྱས་ནས་
འགྲོ་བ་རྒྱུད་ལྔར་འཁྱམས་པའི་སེམས་ཅན་སྡུག་བསྔལ་ཅན་རྣམས་ཀྱི་དོན་དུ། བྱང་སེམས་
འཕགས་པ་རྣམས་སྙིང་རྗེ་ཆེན་པོའི་གཞན་དབང་དུ་གྱུར་ནས་བསམ་བཞིན་སྲིད་པར་གནས་
པ་ན། སོ་སྐྱེས་རང་ག་བ་ལྟར་བདེན་པར་ཞེན་པའི་ཆགས་སོགས་ཀྱི་དབང་གིས་ཡུན་རིང་
མཐའ་མེད་དུ་འཁོར་བའི་ཚུ་རོལ་རྟག་པ་འཁོར་བའི་མཐར་མི་ལྟུང་བ་དང་། ཉན་རང་རྣམས་
ལྟར་སྲིད་པའི་སྡུག་བསྔལ་དང་ཟག་བཅས་ཀྱི་ཕུང་པོ་ལ་གཤེད་མ་རལ་གྲི་གདེངས་པ་ལྟར་
འཇིགས་ནས་སྲིད་པར་སྐྱེ་བ་ཆད་ཙམ་གྱི་ཕ་རོལ་མྱང་འདས་ལ་གཞོལ་བའི་ཆད་པའི་མཐར་
ཡང་མི་ལྟུང་བར་མཐའ་གཉིས་ཀ་ལས་གྲོལ་བ་སྟེ་མི་གནས་པའི་ཚུལ་གྱིས་འཁོར་བར་
གནས་པ་འགྲུབ་པར་འགྱུར་བ་འདི་ནི་སྟོང་ཉིད་རྟོགས་པའི་འབྲས་བུ་ཡིན་ཏེ། ལམ་དེ་དང་
བྲལ་ན་སྙིང་རྗེ་ཙམ་གྱིས་ནི་འཁོར་བར་གནས་སུ་ཟིན་ཀྱང་སྲིད་པའི་སྡུག་བསྔལ་རང་མཚན་
པ་ཉམས་སུ་མྱོང་བ་དེས་སྐྱོ་ཞིང་སུན་ནས། རང་ཉིད་ཞི་བདེ་ཙམ་དོན་དུ་གཉེར་བའི་ཞི་
མཐར་ལྟུང་བར་འགྱུར་ལ་སྟོང་ཉིད་རྟོགས་པའི་ཤེས་རབ་དང་ལྡན་ན་སྲིད་པ་དང་སྲིད་པའི་
སྡུག་བསྔལ་ཐམས་ཅད་རང་བཞིན་མེད་པར་སྒྱུ་མ་ལྟ་བུར་རྟོགས་ནས་འཁོར་བའི་སྡུག་
བསྔལ་གྱིས་མི་གནོད་པར་མ་ཟད། གཞན་དོན་དུ་སྲིད་པར་སྐྱེ་བ་འཛིན་པ་ལ་དགའ་ཞིང་སྤྲོ་
བའི་སེམས་ཀྱིས་འཁོར་ལོས་བསྒྱུར་རྒྱལ་སྐྱེད་ཚལ་ནས་སྐྱེད་ཚལ་དུ་འཇུག་པ་ལྟ་བུའི་ཚུལ་
གྱིས་གཞན་དོན་ཡོངས་སུ་རྫོགས་པར་འགྱུར་བ་ཡིན་ཏེ། མདོ་སྡེ་རྒྱན་ལས། དེ་ཡིས་ཆོས་
ཀུན་སྒྱུ་མ་ལྟ་བུ་དང༌། །སྐྱེ་བ་སྐྱེད་མོས་ཚལ་འགྲོ་ལྟར་རྟོགས་ནས། །འབྱོར་པའི་དུས་དང་
རྒུད་པའི་དུས་ནའང་འདི། །ཉོན་མོངས་སྡུག་བསྔལ་དག་གིས་འཇིགས་པ་མེད། །ཅེས་དང་།
-3 1 7 -



-
-
L
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཞུང་འདི་ཉིད་དུའང་སྔར། སྡིག་པ་སྤངས་ཕྱིར་སྡུག་བསྔལ་མེད། །མཁས་པའི་ཕྱིར་ན་མི་
དགའ་མེད། །འདི་ལྟར་ལོག་པར་རྟོག་པ་དང༌། །སྡིག་པས་སེམས་དང་ལུས་ལ་གནོད།།
བསོད་ནམས་ཀྱིས་ནི་ལུས་བདེ་ལ། །མཁས་པ་ཡིས་ནི་སེམས་བདེ་ན། །གཞན་དོན་འཁོར་
བར་གནས་ཀྱང་ནི། །སྙིང་རྗེ་ཅན་དག་ཅི་སྟེ་སྐྱོ། །ཞེས་གསུངས་པ་ལྟར་རོ། །
གསུམ་པ་དེས་ན་ཐར་པ་དང་ཐམས་ཅད་མཁྱེན་པ་དོན་གཉེར་གྱིས་སྟོང་པ་ཉིད་
སྒོམ་རིགས་པར་གདམས་པ་ནི། དེ་ལྟར་སོགས་རྐང་པ་བཅུ་དྲུག་གིས་བསྟན། དེ་ལྟར་ཉན་
ཐོས་སྡེ་པ་ཁྱེད་ཅག་གིས་རང་ལུགས་ལ་ཆོས་བདག་གྲུབ་མཐས་ཡོད་པར་དམ་བཅས་ནས།
སྟོང་ཉིད་མཐོང་བས་ཅི་ཞིག་བྱ་ཞེས་ཐར་པ་ཐོབ་པ་ལ་སྟོང་ཉིད་རྟོགས་མི་དགོས་པ་དང༌།
སྟོང་ཉིད་སྟོན་པའི་ཐེག་ཆེན་གྱི་མདོ་སྡེ་རྣམས་ཀྱང་བཀའ་མ་ཡིན་ཞེས་སྟོང་པ་ཉིད་ཀྱི་ཕྱོགས་
ལ་སུན་འབྱིན་ལྟར་སྣང་བྱེད་པ་ནི་འཐད་པ་མ་ཡིན་ཏེ་གོང་འོག་ཏུ་བསྟན་པའི་རིགས་པ་
རྣམས་ཀྱིས་གནོད་པའི་ཕྱིར། དེས་ན་ཉན་རང་གི་བྱང་ཆུབ་ཙམ་ཐོབ་པ་ལའང་སྟོང་ཉིད་
རྟོགས་དགོས་སམ་མི་དགོས་སྒོམ་མམ་མི་སྒོམ་སྙམ་པ་ལྟ་བུའི་ཐེ་ཚོམ་ཙམ་ཡང་མི་ཟ་བར་
སྟོང་པ་ཉིད་དེ་ནི་བསྒོམ་པར་བྱ་དགོས་ཏེ། འཁོར་བའི་རྩ་བར་གྱུར་པ་ནི་བདེན་འཛིན་དུ་
གྱུར་པའི་ཉོན་མོངས་ཅན་གྱི་མ་རིག་པ་ཡིན་ལ་དེའི་ཞེན་ཡུལ་སུན་མ་ཕྱུངས་པར་འཁོར་བ་
ལས་གྲོལ་མི་སྲིད་ཅིང་དེ་ལ་སྟོང་ཉིད་རྟོགས་པའི་ལམ་སྒོམ་པ་ལས་ཐབས་གཞན་མེད་པའི་
ཕྱིར། ཀླུ་སྒྲུབ་ཀྱིས། ཉན་ཐོས་རྣམས་དང་རང་སངས་རྒྱས། །སངས་རྒྱས་རྣམས་ཀྱིས་ངེས་
བསྟེན་པའི། །ཐར་ལམ་ཁྱོད་ཉིད་གཅིག་བུ་སྟེ། །གཞན་ཞེས་བགྱི་བ་མ་མཆིས་ངེས། །ཞེས་
དང༌། བྱང་ཆུབ་སེམས་འགྲེལ་ལས། གཞི་མེད་སྲིད་པ་འཇིག་བྱེད་པའི། །སྟོང་ཉིད་འདི་ནི་
རྟག་ཏུ་བསྒོམ། །ཞེས་དང༌། གང་དག་སྟོང་ཉིད་མི་ཤེས་པ། །དེ་ལ་ཐར་པ་བརྟེན་མ་ཡིན།།
འགྲོ་དྲུག་སྲིད་པའི་བཙོན་རར་ནི། །རྨོངས་པ་དེ་དག་འཁོར་བར་འགྱུར། །ཞེས་གསུངས་སོ།།
，
-3 1 8 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
གཞན་ཡང་བདེན་འཛིན་དང་དེས་དྲངས་པའི་ཆགས་སོགས་ས་བོན་དང་བཅས་པའི་ཉོན་
མོངས་པའི་ སྒྲིབ་ པ་ དང༌། ཉོན་མོངས་ཀྱི་བག་ཆགས་མཐར་ཐུག་པ་དང༌། གཉིས་སྣང་
འཁྲུལ་པའི་ཆ་ལྟ་བའི་ཤེས་བྱའི་སྒྲིབ་པ་ཡི་མུན་པའི་གཉེན་པོ་ཡང་སྟོང་པ་ཉིད་རྟོགས་པའི་
ཤེས་རབ་ཡིན་པས་མྱུར་དུ་སྒྲིབ་གཉིས་ཟད་པར་སྤངས་པའི་ཐམས་ཅད་མཁྱེན་པ་ཐོབ་པར་
འདོད་པས་སྟོང་པ་ཉིད་དེ་ནི་ཇི་ལྟར་སྒོམ་པར་མི་བྱེད་དེ་སྒོམ་རིགས་ཏེ། ལམ་དེ་དང་བྲལ་ན་
ཤེས་སྒྲིབ་ལྟ་ཅི་ཉོན་སྒྲིབ་ཀྱི་ས་བོན་དང་མངོན་གྱུར་ཡང་ཕལ་ཆེར་སྤོང་མི་ནུས་པའི་ཕྱིར་རོ།།
དེ་ལྟར་ཡང་སྔ་མ་ལས། དེ་ལྟར་སྟོང་པ་ཉིད་འདི་ནི། །རྣལ་འབྱོར་པ་ཡིས་བསྒོམས་བྱས་ན།།
གཞན་གྱི་དོན་ལ་ཆགས་པའི་བློ། །འབྱུང་བར་འགྱུར་བ་ཐེ་ཚོམ་མེད། །ཅེས་དང་། རྒྱུད་ལས་
ཀྱང༌། ཆོས་བདག་མེད་པ་རབ་བསྒོམས་པས། །ཐམས་ཅད་མཁྱེན་པ་ཁོང་དུ་ཆུད། །ཅེས་
སོགས་གསུངས་སོ། །དེ་དག་གི་དོན་བསྡུ་བ་ལ། སྟོང་ཉིད་ཀྱི་དོན་ལ་འཇིགས་ཤིང་སྐྲག་
པས་ན་མི་སྒོམ་མོ་ཞེ་ན། འཁོར་ བའི་ རྩ་བར་གྱུར་ པའི་བདེན་འཛིན་གྱི་དངོས་པོ་གང་
འཇིགས་དང་སྡུག་བསྔལ་ཐམས་ཅད་སྐྱེད་བྱེད་ཀྱི་རྒྱུའི་གཙོ་བོར་གྱུར་པ་ཡིན་པས་དེ་ལ་
འཇིགས་ཤིང་སྐྲག་པ་སྐྱེ་བར་འགྱུར་རིགས་ན་དེ་ལ་མི་སྐྲག་པར། སྟོང་ཉིད་རྟོགས་པའི་ཤེས་
རབ་ནི་འཁོར་བའི་རྩ་བ་བདེན་འཛིན་དྲུངས་ནས་ཕྱུངས་ཏེ་འཇིགས་དང་སྡུག་བསྔལ་ཐམས་
ཅད་ཞི་བྱེད་ཀྱི་རྒྱུའི་གཙོ་བོར་གྱུར་པ་ཡིན་ན། དེ་ལ་འཇིགས་ཤིང་སྐྲག་པ་ཇི་ལྟར་སྐྱེ་སྟེ། སྐྱེ་
མི་རིགས་པ་ནི་དགྲ་མ་རུངས་པ་ལ་མི་སྐྲག་པར་སྐྱེལ་མ་དཔའ་བོ་ལ་སྐྲག་པ་མི་རིགས་པ་
བཞིན་ནོ། །གཞན་ཡང་བརྟགས་ཤིང་དཔྱད་པའི་ཚེ་གལ་ཏེ་བདག་ཅེས་བྱ་བ་རང་བཞིན་
གྱིས་གྲུབ་པ་འགའ་ཡོད་ན་ནི་དེར་ཞེན་པའི་དབང་གིས་འཇིགས་ཡུལ་ཅི་ཡང་རུང་བ་ལ་ཡང་
འཇིགས་པ་སྐྱེ་བར་འགྱུར་རིགས་ན། བདག་རང་བཞིན་གྱིས་གྲུབ་པ་ཉིད་ནི་འགའ་ཡང་
ཡོད་པ་མིན་པས་འཇིགས་པར་འགྱུར་བ་པོའི་བདག་གམ་གང་ཟག་རང་བཞིན་གྱིས་གྲུབ་
-3 19 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་དེ་སུ་ཞིག་ཡིན་ཁ་ནང་དུ་ཕྱོགས་ལ་སོམས་ཤིག་དང་བདག་མེད་ཀྱི་གནས་ལུགས་ཁོང་དུ་
ཆུད་པ་ན་འཇིགས་པ་མཐའ་དག་ལས་གྲོལ་བར་འགྱུར་རོ། ། །
གསུམ་པ་སྟོང་ཉིད་སྒྲུབ་པའི་རིགས་པ་རྒྱས་པར་བཤད་པ་ལ་གཉིས། གང་ཟག་
གི་བདག་མེད་སྒྲུབ་པའི་རིགས་པ་རྒྱས་པར་བཤད་པ། ཆོས་ཀྱི་བདག་མེད་སྒྲུབ་པའི་རིགས་
པ་རྒྱས་པར་བཤད་པའོ། །དང་པོ་ལ་གསུམ། བདག་འཛིན་ལྷན་སྐྱེས་ཀྱི་ཞེན་ཡུལ་འགོག་
པའི་རིགས་པ། གྲུབ་མཐས་བཏགས་པའི་ཀུན་བཏགས་ཀྱི་བདག་འགོག་པའི་རིགས་པ།
བདག་བཀག་པ་ལ་རྩོད་པ་སྤོང་བའོ། །དང་པོ་ནི། སོ་དང་སོགས་རྐང་པ་བཅུ་གཉིས་ཀྱིས་
བསྟན། དེ་ལ་གང་ཟག་གམ་བདག་གི་མཚན་གཞི་ནི། གང་ཟག་གི་གདགས་གཞི་ཕུང་པོའི་
ཆ་ཤས་རེ་རེ་ནས་མ་ཡིན་པར་སྟོན་ཏེ། སོ་དང་སྐྲ་སེན་ནི་བདག་མ་ཡིན། བདག་གི་མཚན་
གཞི་ནི། རུས་པ་དང་ཁྲག་མ་ཡིན། སྣབས་མིན་བད་ཀན་མ་ཡིན་ཏེ། དེ་དག་ལ་བདག་ཏུ་
བཏགས་པ་ཙམ་དུ་ཟད་པས་སོ། །ཆུ་སེར་དང་ནི་རྣག་ཀྱང་བདག་གི་མཚན་གཞི་མིན།
བདག་གི་མཚན་གཞི་ནི་ཞག་དང་རྔུལ་མིན་ཏེ། དེ་དག་ལ་བདག་ཏུ་བཏགས་ཙམ་དུ་ཟད་
པའི་ཕྱིར། གློ་མཆིན་དག་ཀྱང་བདག་མ་ཡིན། རྒྱུ་མ་སོགས་ནང་ཁྲོལ་གཞན་ཡང་བདག་གི་
མཚན་གཞི་མིན་ཏེ། དེ་དག་ལ་བདག་ཏུ་བཏགས་ཙམ་དུ་ཟད་པའི་ཕྱིར། བདག་ནི་ཕྱི་ས་
དང་གཅིན་མ་ཡིན། ཤ་དང་པགས་པ་བདག་མིན་ཏེ་དེ་དག་ལ་བདག་ཏུ་གཏགས་ཙམ་དུ་
ཟད་པའི་ཕྱིར། དྲོད་དང་རླུང་ཡང་བདག་མ་ཡིན། ཁ་སྣ་དང་རྒྱུ་ལྟོའི་བུ་ག་སོགས་ཀྱང་བདག་
མིན་ལ། རྣམ་པ་ཀུན་ཏུ་རྣམ་པར་ཤེས་པའི་ཚོགས་དྲུག་ཀྱང་བདག་མ་ཡིན་ཏེ། དེ་དག་
རྣམས་ལ་བདག་ཏུ་བཏགས་པ་ཙམ་དུ་ཟད་པའི་ཕྱིར་རོ། །དེ་ལ་རྐང་པ་དང་པོ་དགུས་ས་ཆུའི་
ཁམས་དང༌། དྲོད་དང་རླུང་ཡང་ཞེས་པས་མེ་རླུང་གི་ཁམས་དང༌། བུ་ག་ཞེས་པས་ནམ་
མཁའི་ཁམས་དང་། རྣམ་ཤེས་དྲུག་ཀྱང་ཞེས་པས་རྣམ་ཤེས་ཀྱི་ཁམས་ཏེ་དེ་ལྟར་ཁམས་དྲུག་
-3 2 () -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། (༡༡
རེ་རེ་ནས་བདག་མ་ཡིན་པར་བསྟན། རྣམ་པ་ཀུན་ཏུ་ཞེས་པས་ཁམས་དྲུག་ཚོགས་པ་བདག་
མིན་པར་བསྟན། ཕུང་པོ་དེ་དག་ལས་དོན་གཞན་པའི་རྟག་བདག་གི་བདག་ཡོད་པ་འགོག་
པ་འོག་ཏུ་ཀུན་བཏགས་ཀྱི་བདག་འགོག་པའི་སྐབས་སུ་སྟོན་ནོ། །འོ་ན་འདིར་སོ་སེན་
སོགས་བདག་ཡིན་པ་འགོག་པ་འདི་སྲིད་པ་ལས་གྲོལ་བའི་དོན་དུ་ཡིན་ན་སྲིད་པའི་ཕུང་
ཁྲོལ་ཐམས་ཅད་ཀྱི་རྩ་བ་ནི། འཇུག་པ་ལས། ཉོན་མོངས་སྐྱོན་རྣམས་མ་ལུས་འཇིག་ཚོགས་
ལ༑ ༑ལྟ་ལས་བྱུང་བར་བློ་ཡིས་མཐོང་གྱུར་ཅིང་། །བདག་ནི་འདི་ཡི་ཡུལ་དུ་རྟོགས་བྱས་
ནས། །རྣལ་འབྱོར་པ་ ཡིས་བདག་ནི་འགོག་པར་བྱེད། །ཅེས་དང༌། གཞུང་འདིར་ཡང་།
འཇིག་རྟེན་དག་ན་འཚེ་བ་གང་ཡོད་དང་། །འཇིགས་དང་སྡུག་བསྔལ་ཇི་སྙེད་ཡོད་གྱུར་པ།།
དེ་ ཀུན་བདག་ཏུ་འཛིན་པ་ལས་བྱུང་ན། །འདྲེ་ཆེན་དེས་ཀོ་བདག་ལ་ཅི་ཞིག་བྱ། །ཞེས་
གསུངས་པ་ལྟར་སྲོག་ཆགས་སྲིད་བུ་ཡན་ཆད་ལ་འབྱུང་བའི་ངའམ་བདག་ཏུ་འཛིན་པ་ཉིད་
འགོག་རིགས་ཀྱི། སོ་སེན་སོགས་ལ་ང་ཡི་བར་འཛིན་པར་ཙམ་ལས་ངའོ་སྙམ་དུ་མི་འཛིན་
པའི་ཕྱིར་འདི་ལྟར་འགོག་པ་མི་རིགས་ སོ་ཞེ་ན། སྐྱོན་མེད་དེ། འཇིག་ལྟ་ལྷན་སྐྱེས་ཀྱི་
དམིགས་རྣམ་གཉིས་ཀྱི་ནང་ནས་དམིགས་པ་ནི་ཕུང་པོ་ལ་བརྟེན་ནས་བཏགས་པའི་ང་ཙམ་
དང་ང་ཡི་བའི་རང་ལྡོག་ཙམ་ཡིན་ལ། རྣམ་པ་ནི་དེ་འདྲའི་ང་དང་ང་ཡི་བ་རང་གི་མཚན་ཉིད་
ཀྱིས་གྲུབ་པར་འཛིན་པ་ཡིན་ལ། འཇིག་ལྟ་དེའི་ཞེན་ཡུལ་ངའམ་བདག་རང་གི་མཚན་ཉིད་
ཀྱིས་གྲུབ་པ་ཡོད་ན། གདམས་གཞིའི་ཕུང་པོའི་ཡ་གྱལ་རེ་རེ་བའམ། ཚོགས་པའམ། དེ་
དག་ལས་དོན་གཞན་གང་རུང་ཞིག་དེའི་མཚན་གཞིར་རྙེད་དགོས་ན་དེ་མི་རྙེད་པའི་ཕྱིར་དེ་
རྣམས་གང་ཡང་བདག་དེའི་མཚན་ཞིག་ཡིན་པ་འདིར་ནི་ཐ་སྙད་དུའང་འགོག་པར་བྱེད་ལ།
དེའི་ནང་ནས་ཕུང་པོའི་ཡ་གྱལ་སོ་དང་སྐྲ་སེན་སོགས་བདག་གམ་གང་ཟག་ཡིན་པ་འགོག་
པ་ནི་གཞུང་འདི་དག་གིས་བསྟན་པས་སོ། ། །
1
- 3 2 ] -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་གྲུབ་མཐས་བཏགས་པའི་ཀུན་བཏགས་ཀྱི་བདག་འགོག་པའི་རིགས་པ་
ལ་གཉིས། གྲངས་ཅན་པས་བདག་ཤེས་པར་འདོད་པ་དགག་པ། བྱེ་བྲག་པས་བདག་
བེམས་པོར་འདོད་པ་དགག་པའོ། །དང་པོ་ནི། གལ་ཏེ་སོགས་རྐང་པ་སོ་གཉིས་ཀྱིས་བསྟན།
ཕྱི་རོལ་པའི་གྲུབ་མཐས་བཏགས་པའི་བདག་རྫས་གྲུབ་འགོག་པ་ལ། བདག་ཏུ་སྒྲོ་འདོགས་
ཚུལ་གྱི་དབྱེ་བ་མང་ཡང་བདག་བེམས་རིག་གང་རུང་ཞིག་ཏུ་འདོད་ཚུལ་ངེས་པས། དེས་ན་
གྲངས་ཅན་པས་བདག་ཤེས་པར་འདོད་པ་དང་། བྱེ་བྲག་པས་བདག་བེམས་པོར་འདོད་པ་
གཉིས་བཀག་ན། གཞན་རྣམས་ཀྱིས་ཀྱང་བདག་བེམས་རིག་གང་དུ་འདོད་ཀྱང་རིགས་པ་
དེ་ཉིད་ཁ་སྤོས་པས་འགོག་ནུས་པ་ལ་དགོངས་ནས་འདིར་དེ་གཉིས་ཀྱི་འདོད་ཚུལ་ཙམ་
བཀོད་ནས་འགོག་པར་མཛད་དོ། །དེ་ལ་གྲགས་ཅན་པས་བདག་ཤེས་རིག་གི་འཇོག་ཚུལ་
ནི༑ འཇུག་པ་ལས། ཟ་པོ་རྟག་དངོས་བྱེད་པོ་མིན་པའི་བདག །ཡོན་ཏན་བྱ་མེད་མུ་སྟེགས་
རྣམས་ཀྱིས་བཏགས། །ཞེས་གསུངས་པ་ལྟར། བདེ་སྡུག་ལ་ལོངས་སྤྱོད་པས་ཟ་བ་པོ། སྐྱེ་
བ་དང་ཉམས་པ་མེད་པས་རྟག་པ། རྣམ་འགྱུར་རྣམས་ཀྱི་བྱེད་པ་པོ་མིན་པ། རྡུལ་མུན་སྙིང་
སྟོབས་ཀྱི་ཡོན་ཏན་གསུམ་མེད་པ། ཀུན་ལ་ཁྱབ་བྱེད་ཡིན་པའི་ཕྱིར་བྱ་བ་མེད་པ་སྟེ་ཁྱད་
ཆོས་ལྔ་ལྡན་དང་། གཞན་ཡང་ཤེས་པའི་ངོ་བོ་ཡིན་པ། ཆ་ཤས་མེད་པའི་གཅིག་པུ། མཐའ་
མེད་པའི་མཚན་ཉིད་ཅན་སོགས་ཀྱི་ཁྱད་པར་དང་ལྡན་པར་འདོད་ལ། དེ་འདྲའི་བདག་དེ་
གྲོལ་བ་མ་ཐོབ་བར་སྤྱིའི་གློར་གནས་པ་དང༌། གྲོལ་བ་ཐོབ་ཚེ་ ཡན་གར་བར་གནས་པ་
གཉིས་སུ་འདོད། ཡུལ་ཅན་བདག་དང་ཡུལ་སྒྲ་སོགས་རྟག་པར་འདོད་མི་འདོད་མུ་བཞི་འོང་
ཡང་གྲངས་ཅན་གྱིས་གཉིས་ཀ་རྟག་པར་འདོད་དོ། །དེ་འགོག་ཚུལ་ལ། ཡུལ་སྒྲ་སོགས་རྟག་
པ་ཡོད་ན་ཐམས་ཅད་ཀྱི་ཚེ་ཐོས་པར་ཐལ་བ་སོགས་ཡུལ་གྱི་ངོས་ནས་བཀག་ཀྱང་ཆོག་མོད།
འདིར་ནི་ཡུལ་ཅན་གྱི་ངོས་ནས་འགོག་ལ་དེ་ལ་རྐང་པ་དང་པོ་ཕྱོགས་སྔའི་འདོད་ཚུལ་བྱས་
，
-3 2 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
ཀྱང་རུང་བས། གལ་ཏེ་སྒྲ་སོགས་དེ་ཙམ་ལྔ་ལ་ལོངས་སྤྱོད་པ་པོ་ཡི་བདག་ཤེས་རིག་གི་སྐྱེས་
བུ་རྟག་པའི་དངོས་པོར་ཡོད་དོ་ཞེ་ན། མི་འཐད་དེ། དེ་འདྲའི་སྐྱེས་བུ་དེས་སྒྲ་ཡོད་མེད་ཀྱི་
དུས་ཐམས་ཅད་ཀྱི་ཚེ་ན་སྒྲ་འཛིན་པར་འགྱུར་བར་འདོད་དགོས་ན། དེ་མི་རིགས་ཏེ། སྒྲ་སྔ་
མ་ཞིག་འགགས་ནས་ཕྱི་མ་མ་སྐྱེས་པའི་བར་སྐབས་དེ་འདྲར་ཡུལ་ཤེས་བྱ་སྒྲ་མེད་ན། ཡུལ་
ཅི་འདྲ་བ་ཞིག་རིག་ནས་ཡུལ་གང་གི་ཡུལ་ཅན་དུ་གྱུར་པའི་ཤེས་པ་ཞེས་རྗོད་པར་བྱེད་དེ།
དེ་འདྲའི་ཡུལ་ཅན་དེ་ལ་ཡུལ་རིག་རྒྱུ་ཅིའང་མེད་པའི་ཕྱིར་དེ་སྐད་བརྗོད་མི་རིགས་སོ། །ཡང་
ན༑ རྒྱུ་མཚན་གང་གིས་ན་ཤེས་པ་ཞེས་བརྗོད་ཅེས་བྱེད་ཚིག་སྦྱར་རོ། །གལ་ཏེ་ཤེས་བྱ་སྒྲ་
མེད་ནའང་སྒྲ་འཛིན་གྱི་ཤེས་པ་རྟག་པ་ཡིན་པའི་ཕྱིར་དུས་ཐམས་ཅད་དུ་ཡོད་དོ་ཞེ་ན། དེ་ལྟ་
ན་ཤིང་དང་བོང་བ་ཡང་ཤེས་པར་ཐལ་བར་འགྱུར་ཏེ། ཡུལ་ཤེས་མི་དགོས་པའི་ཤེས་པ་སྲིད་
པའི་ཕྱིར། རྟགས་གྲུབ་སྟེ་ཁྱོད་ཀྱིས་སྒྲ་མེད་ཀྱང་སྒྲ་འཛིན་ཤེས་པ་ཡིན་པ་ཡོད་པར་ཁས་
བླངས་པའི་ཕྱིར། དེས་ན་ཤེས་བྱ་སྒྲ་སོགས་ཉེ་བར་གནས་པ་མེད་པར་སྒྲ་འཛིན་གྱི་ཤེས་པ་
སོགས་མེད་ཅེས་ངེས་པ་ཉིད་དོ། །འདིས་ནི་ཡུལ་ཅན་ཐམས་ཅད་ལ་ཡུལ་ཞིག་ཡོད་དགོས་
པར་བསྟན་ལ། བདག་འཛིན་གཉིས་ལྟ་བུ་ལའང་འཛིན་སྟངས་ཀྱི་ཡུལ་མེད་ཀྱང་། དམིགས་
ཡུལ་ཕུང་པོ་དང་དེ་ལ་བརྟེན་ནས་བཏགས་པའི་གང་ཟག་ཙམ་ཡོད་པས་སོ། །དེ་ལ་གྲངས་
ཅན་པ་ན་རེ། ཡུལ་ཤེས་བྱ་མེད་པའི་ཡུལ་ཅན་ཤེས་པ་ཡོད་པར་ཐལ་བའི་སྐྱོན་མེད་དེ། སྒྲ་
འཛིན་གྱི་སྐྱེས་བུ་རྟག་པ་དེ་ཉིད་ཀྱིས་ནི་སྒྲ་མེད་པའི་དུས་སུ་གཟུགས་སོགས་ཡུལ་གཞན་
གཟུང་དོན་དུ་བྱས་ནས་ཤེས་པའི་ཕྱིར་ཞེ་ན། འོ་ན་ཤེས་རིག་གི་སྐྱེས་བུས་གཟུགས་འཛིན་པ་
དེའི་ཚེ་སྒྲ་ཐོས་པའང་ཅི་སྟེ་མིན་ཏེ་ཐོས་དགོས་པར་ཐལ། སྒྲ་སོགས་དེ་ཙམ་ལྔ་ལ་ཉེ་རིང་
མེད་པར་ལོངས་སྤྱོད་པའི་སྐྱེས་བུ་རྟག་པ་ཁྱོད་འདོད་པའི་ཕྱིར། གལ་ཏེ་གཟུགས་འཛིན་པ་
དེ་ཚེ་ཡུལ་ཅན་དེ་ལ་ཡུལ་སྒྲ་མི་ཉེ་བའི་ཕྱིར་སྒྲ་མི་འཛིན་པ་ཡིན་ནོ་ཞེ་ན། དེ་ལྟར་འཛིན་རྒྱུའི་
་
-3 2 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སྒྲ་མེད་པའི་རྒྱུ་མཚན་དེས་ན་སྒྲ་དེ་ཡི་ཡུལ་ཅན་སྒྲ་འཛིན་གྱི་ཤེས་པའང་མེད་པར་འགྱུར་ལ།
དེ་འདོད་ན་སྒྲ་འཛིན་གྱི་སྐྱེས་བུ་རྟག་པ་ཡིན་པ་ཉམས་སོ། །གཞན་ཡང་སྒྲ་འཛིན་གྱི་ཤེས་
པའི་རང་བཞིན་གང་ཡིན་པ་དེ་གཟུགས་འཛིན་གྱི་ཤེས་པར་ཇི་ལྟར་འགྱུར་ཏེ། གཟུགས་
འཛིན་དང་སྒྲ་འཛིན་གཉིས་རྣམ་པ་འགལ་བའི་ཕྱིར་རོ། །དེ་ལ་གྲངས་ཅན་པ་ན་རེ། དཔེར་
ན་སྐྱེས་བུ་གཅིག་ཉིད་རང་གི་ཕ་ལ་ལྟོས་པའི་བུ་དང༌། བུ་ལ་ལྟོས་ནས་ཕར་འཇོག་པ་བཞིན་
དུ༑ གཟུགས་འཛིན་པའི་ཤེས་པ་གཅིག་ཉིད་ཀྱིས། གཟུགས་ཀྱི་རྣམ་འགྱུར་འཛིན་པ་ལ་
ལྟོས་ནས་གཟུགས་འཛིན་དང༌། སྒྲའི་རང་བཞིན་འཛིན་པ་ལ་ལྟོས་ནས་སྒྲ་འཛིན་དུ་འཇོག་
སྟེ༔ གཟུགས་འཛིན་པའི་ཚེ་ སྒྲའི་རྣམ་འགྱུར་མེད་ ཀྱང་ གཟུགས་སྒྲ་གཉིས་རང་བཞིན་
གཅིག་པའི་ཕྱིར་སྒྲའི་རང་བཞིན་ཡོད་པས། གཟུགས་ཀྱི་ཡུལ་ཅན་ཡིན་པར་མ་ཟད། སྒྲའི་
ཡུལ་ཅན་དུའང་འཇོག་ལ། སྒྲ་འཛིན་སོགས་ལའང་དེ་བཞིན་ནོ་ཞེས་ཟེར་དེ་རྩ་ཚིག་གིས་མ་
ཟིན་པའི་ ཕྱོགས་སྔའི་འདོད་ཚུལ་ལོ། །དེའི་ལན་ནི། དེ་གཉིས་དཔེ་དོན་མི་མཚུངས་ཏེ།
སྐྱེས་བུ་གཅིག་ནི་ལྟོས་ས་ཐ་དད་ལ་ལྟོས་ནས་ཕ་དང་བུ་ཉིད་དུ་འཇོག་པ་ནི་བློས་ཕར་
བཏགས་པ་ཙམ་ཡིན་གྱི་ཡུལ་སྟེང་ནས་ཡང་དག་པར་གྲུབ་པ་ཉིད་ཡིན་ལ། ཁྱོད་ཀྱིས་དོན་
དེ་དག་གི་རང་བཞིན་ནི་ཡང་དག་པར་གྲུབ་པའམ་དོན་དམ་པར་ཁས་བླངས་པའི་ཕྱིར་ཏེ།
འདི་ལྟར་སྙིང་སྟོབས་དང་རྡུལ་དང་ནི་མུན་པ་གསུམ་ཆ་མཉམ་པ་ནི་རང་བཞིན་དང་། གཙོ་
བོ་དང༌། དོན་དམ་བདེན་པ་ཡིན་པར་ཁྱོད་འདོད་ལ། དེ་ལྟར་ན་བུའི་གནས་སྐབས་ཀྱི་རང་
བཞིན་དེ་ནི་བུ་མིན་ཏེ་རང་བཞིན་ཡིན་པའི་ཕྱིར་དང་། ཕའི་གནས་སྐབས་ཀྱི་རང་བཞིན་དེ་
ཕ་ཡང་མིན་ཏེ་རང་བཞིན་ཡིན་པའི་ཕྱིར་རོ། །རང་བཞིན་ཡིན་ན་ཕ་དང་བུ་མིན་དགོས་པའི་
རྒྱུ་མཚན་ནི། ཕ་བུ་སོགས་དངོས་སུ་མཐོང་བ་ནི་རྣམ་འགྱུར་བརྫུན་པ་དང་། རང་བཞིན་དོན་
དམ་པའི་བདེན་པ་ནི་ནམ་ཡང་མཐོང་བའི་ལམ་དུ་མི་འགྲོ་བར་འདོད་པའི་ཕྱིར། དེ་ལྟར་
་
- 3 2
4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
ཡང་གྲངས་ཅན་གྱི་གཞུང་ལས། ཡོན་ཏན་རྣམས་ཀྱི་རང་བཞིན་མཆོག །མཐོང་བའི་ལམ་དུ་
འགྲོ་མ་ཡིན། །མཐོང་བའི་ལམ་དུ་གང་གྱུར་ཏེ། །སྒྱུ་མ་ལྟ་བུར་ཤིན་ཏུ་གསོག །ཅེས་བཤད་
པས་སོ། །གཞན་ཡང་ཕ་བུ་གཉིས་རང་བཞིན་གཅིག་ཡིན་ན། ལྟོས་ས་ལ་ལྟོས་ནས་ཀྱང་
གནས་སྐབས་སོ་སོར་གཞག་ཏུ་མེད་པས་ན། ཕ་ཉིད་བུ་དང་བུ་ཉིད་ཕར་འགྱུར་བའི་སྐྱོན་
དང་། བསྐྱེད་བྱ་སྐྱེད་བྱེད་གཅིག་ཏུ་འགྱུར་བའི་སྐྱོན་སོགས་འབྱུང་ངོ༌། །གཞན་ཡང་གཟུགས་
འཛིན་གྱི་ཤེས་པ་དེ་ནི་སྒྲ་འཛིན་པ་དང་ལྡན་པའི་ཤེས་པའི་རང་བཞིན་དུ་མེད་དེ། ཡོད་ན་ནི་
དེ་ལྟར་ཚད་མས་མཐོང་དགོས་པ་ལས་མཐོང་བ་མ་ཡིན་པའི་ཕྱིར་རོ། །ཡང་ཁོ་ན་རེ། ཆས་
གོས་སོགས་ཀྱི་ཆ་བྱད་སྔ་མ་བཏང་ནས་ཕྱི་མ་ལེན་པའི་གར་མཁན་ལྟ་བུར་ཤེས་རིག་གི་སྐྱེས་
བུ་དེ་ཡང་ཕྱི་ནས་གཟུགས་འཛིན་གྱི་ཚུལ་ཏེ་རྣམ་འགྱུར་གཞན་གྱིས་སྔར་གྱི་སྒྲ་འཛིན་དེ་ཉིད་
མཐོང་བ་ཡིན་ནོ་ཞེ་ན། འོ་ན་ཤེས་རིག་གི་སྐྱེ་བུ་དེ་རྟག་པ་མིན་པར་འགྱུར་ཏེ་ཚུལ་ལུགས་
གཞན་དང་གཞན་དུ་འགྱུར་བའི་ཕྱིར། དེ་ལ་ཁོ་ན་རེ། གལ་ཏེ་སྔར་གྱི་སྒྲ་འཛིན་ལས་ཚུལ་
གཞན་གཟུགས་འཛིན་གྱི་ཚུལ་དེ་ཉིད་ཚུལ་གཞན་ཡིན་ཡང་སྒྲ་འཛིན་དང་རང་བཞིན་གཅིག་
ཡིན་ཏེ། གཟུགས་འཛིན་དང་སྒྲ་འཛིན་གཉིས་རང་བཞིན་གཅིག་ཡིན་པར་འདོད་པའི་ཕྱིར་
སྐྱོན་མེད་དོ་ཞེ་ན། དེ་འདྲའི་རང་བཞིན་གཅིག་པ་ཉིད་དེ་ནི་སྔོན་སུའི་ལུགས་ལའང་མེད་
པའམ་ཤེས་བྱ་ལ་མེད་པའི་གཅིག་ཚུལ་ཞིག་སྟེ་སྔ་ཕྱི་སོ་སོ་ཐ་དད་པ་ཁོ་ན་ཡིན་ནའང་རང་
བཞིན་གཅིག་པར་འདོད་པའི་ཕྱིར། ཞེས་སམ། ཡང་ན་ཕྱིས་ཀྱི་གཟུགས་འཛིན་ཉིད་སྔར་གྱི་
སྒྲ་འཛིན་དང་གཅིག་ཉིད་དུ་འདོད་མི་རིགས་ཏེ། ཕྱིས་ཀྱི་གཟུགས་འཛིན་དེ་ཉིད་ནི་སྔོན་སྒྲ་
འཛིན་གྱི་དུས་ན་མེད་པ་ཞིག་ཡིན་པའི་ཕྱིར། དེ་ལ་ཁོ་ན་རེ། གལ་ཏེ་ཚུལ་ཏེ་རྣམ་འགྱུར་
གཞན་དུ་སྣང་བ་མཐོང་ཐོས་ཀྱི་ཡུལ་དུ་གྱུར་པའི་བརྫུན་པ་ཡིན་པའི་ཕྱིར་དོན་དམ་པར་
བདེན་པ་མིན་ནོ་ཞེ་ན། འོ་ན་ཚུལ་གང་དུ་སྣང་བའི་རྣམ་འགྱུར་དེ་ནི་སྣང་བ་ལྟར་མི་བདེན་ན།།
-3 25 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཤེས་པ་དེ་ཡི་རང་གི་རང་བཞིན་གཅིག་ཏུ་བདེན་པ་དེ་གང་ཡིན་སྨྱོས་ཤིག་ཅེས་བྱས་པ་ལ།
ཤེས་རིག་གི་སྐྱེས་བུའི་རང་བཞིན་ཉིད་དུ་བདེན་པར་གྲུབ་པ་ཉིད་དོ་ཅེ་ན། དེ་ལྟ་ན་རྒྱུད་ཐ་
དད་པའི་སྐྱེས་བུ་ཀུན་གཅིག་ཏུ་ཐལ་བར་འགྱུར་ཏེ། ཁྱོད་ཀྱིས་ཤེས་རིག་གི་སྐྱེས་བུ་ཆ་མེད་
ཀྱི་གཅིག་པུ་དང་། སྐྱེ་འཇིག་མི་བྱེད་པའི་རྟག་པ་དང༌། སྲོག་ཆགས་ཀུན་ལ་ཁྱབ་པར་ཁས་
བླངས་པའི་ཕྱིར། དེར་མ་ཟད་སེམས་པ་ཅན་ཤེས་རིག་གི་སྐྱེས་བུ་དང༌། སེམས་མེད་པའི་
བེམས་པོ་གཙོ་བོ་སོགས་ཉེར་བཞི་པོ་དེ་དག་ཀྱང་གཅིག་ཏུ་ཐལ་བར་འགྱུར་ཏེ། གང་གི་ཕྱིར་
ན་ཡོད་པ་ཉིད་ཀྱི་རང་བཞིན་དུ་མཚུངས་ཤིང་། རང་བཞིན་ཆ་མེད་རྟག་ཁྱབ་ཏུ་ཁྱོད་འདོད་
པའི་ཕྱིར། གང་གི་ཚེ་རྣམ་འགྱུར་གྱི་བྱེ་བྲག་གམ་གསལ་བ་རྣམས་ཕྱིན་ཅི་ལོག་བརྫུན་པ་
ཡིན་པ་དེ་ཚེ་དེ་རྣམས་མཚུངས་ཤིང་འདྲ་བའི་རྟེན་སྤྱི་དང་གཙོ་བོའམ་རང་བཞིན་བདེན་གྲུབ་
དེ་གང་ཡིན་ཏེ་མེད་དོ། །གང་གི་ཕྱིར་ན་རྣམ་འགྱུར་ཐམས་ཅད་བརྫུན་པར་འདོད་པའི་ཕྱིར་
དང༌། ཆ་མེད་དང༌། ཀུན་ལ་ཁྱབ་པར་འདོད་པའི་ཁས་ལེན་ལ་ནང་འགལ་ཡོད་པའི་ཕྱིར་
དང་། གཅིག་པུ་ཡིན་པ་དང་རང་བཞིན་གསུམ་ཡོད་པ་ལའང་ནང་འགལ་འབྱུང་བས། འོག་
ཏུ༑ གཅིག་ལ་རང་བཞིན་གསུམ་ཉིད་ནི། །རིགས་མིན་དེས་ན་དེ་ཡོད་མིན། །ཞེས་སོགས་
ཀྱི་རིགས་པས་བརྟགས་ན་མི་འཐད་པའི་ཕྱིར་རོ། །
གཉིས་པ་ནི། སེམས་མེད་ཉིད་སོགས་རྐང་པ་བརྒྱད་ཀྱིས་བསྟན། དེ་ལ་བྱེ་བྲག་
པའི་ལུགས་ནི། འཇུག་པ་ལས། དེ་དབྱེ་ཅུང་ཟད་ཅུང་ཟད་ལ་བརྟེན་ནས། །མུ་སྟེགས་ཅན་
རྣམས་ལུགས་ནི་ཐ་དད་གྱུར། །ཞེས་གསུངས། དེའང་གྲངས་ཅན་གྱིས་ཟ་བ་པོ་ཡིན་པ་
སོགས་ཀྱི་མཚན་ཉིད་ཅན་གྱི་བདག་ཁས་བླངས་པ་བཞིན་དུ་དེ་དབྱེ་ཅུང་ཟད་ཅུང་ཟད་ལ་
བརྟེན་ནས་བྱེ་བྲག་པ་སོགས་མུ་སྟེགས་ཀྱི་ལུགས་ཐ་དད་དུ་གྱུར་པར་བསྟན་གྱི་གྲངས་ཅན་
གྱི་དབྱེ་བ་ལས་མུ་སྟེགས་ཀྱི་ལུགས་སོ་སོར་གྱིས་པའི་དོན་མིན་ནོ། །དེ་ལ་ཚིག་དོན་དྲུག་གི་
.3 2 6 བ



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
འདོད་ཚུལ་སོགས་བྱེ་བྲག་པ་དང་རིག་པ་ཅན་པ་ཕལ་ཆེར་འདོད་ཚུལ་མཐུན་ལ། དེ་ནི།
རྫས་དང་ཡོན་ཏན་ལས་དང་སྤྱི། །བྱེ་བྲག་འདུ་བ་རྣམ་པ་དྲུག །ཅེས་པའི་དང་པོ་རྫས་ལ་དབྱེ་
བ་དགུ་ཡོད་པའི་ནང་གི་བདག་ནི། ལུས་དབང་བློ་གསུམ་ལས་དོན་གཞན་པའི་རྫས་བློ་
སོགས་ཡོན་ཏན་དགུའི་རྟེན་དུ་གྱུར་ཅིང་ཡོན་ཏན་རྣམས་རང་ལ་འདུ་བའི་རྒྱུ་བྱེད་པ། སེམས་
མ་ཡིན་པའི་བེམས་པོ། མི་འཇིག་པ་ཐམས་ཅད་དུ་ཁྱབ་པར་འདོད་ལ། སྐྱེས་བུ་དང་གང་
ཟག་ཀྱང་དེའི་རྣམ་གྲངས་སོ། །ཚིག་དོན་དྲུག་གི་གཉིས་པ་ཡོན་ཏན་ལ། རྫས་ཀྱི་ཡོན་ཏན་
ཉེར་བཞི་ཡོད་པ་ལས། བདག་གི་ཡོན་ཏན་དགུ་ནི། བློ། བདེ་བ། སྡུག་བསྔལ། འདོད་པ།
སྡང་བ། འབད་པ། ཆོས། ཆོས་མིན། བྱ་བའི་ཤུགས་དང་དགུའོ། །ཇི་སྲིད་ཡོན་ཏན་དགུ་པོ་
བདག་ལ་འདུ་ཞིང་ཡོད་པ་དེ་སྲིད་དུ་ལས་བསགས་ནས་མཐོ་རིས་དང་ངན་སོང་དུ་འགྲོ་བ་ནི་
འཁོར་བ་དང་། ནམ་ཞིག་བདག་གི་བའི་དངོས་པོ་ལ་སྐྱོན་ཅན་དུ་རྟོགས་པས་བློ་སོགས་ཡོན་
ཏན་རྣམས་རྩ་བ་དང་བཅས་པ་ལ་འབྲེལ་བཅད་ནས་བདག་གཅིག་པུར་གནས་པའི་ཚེ་ཐར་
པ་ཐོབ་པར་འདོད། བྱེ་བྲག་པ། འུག་པ་བ། གཟེགས་གཟན་པ་རྣམས་རྣམ་གྲངས་དང༌།
རིག་པ་ཅན་པ་དང་རྐང་མིག་པའང་མིང་གི་རྣམ་གྲངས་སོ། །དེ་དག་འགོག་པ་ནི། དེ་ལྟར་བྱེ་
རིག་དག་གིས་བདག་སེམས་མེད་ཀྱི་བེམས་པོར་འདོད་པ་དེའང་མི་འཐད་དོ། །ཇི་ལྟར་ན།
དེ་འདྲ་བའི་སེམས་མེད་པ་བེམས་པོ་ཡང་བདག་མིན་ཏེ། སེམས་མེད་པ་ཉིད་ཡིན་པའི་ཕྱིར།
དཔེར་ན་བུམ་ པ་ སོགས་བཞིན་ནོ། །ཡང་སྒྲས་ སེམས་བདག་མིན་པར་མ་ཟད་སེམས་
མེད་བེམས་པོ་ཡང་ཞེས་བསྡུའོ། །དེ་ལ་ཕྱོགས་སྔ་མ་ན་རེ། བདག་ རང་ཉིད་སེམས་མེད་
བེམས་པོ་ཡིན་པའི་ཕྱིར་ཡུལ་མི་ཤེས་མོད། འོན་ཏེ། བདག་དེ་རྐྱེན་སེམས་པ་དང་འདུ་
འབྲེལ་གྲུབ་པའི་སྒོ་ནས་གྲོགས་སུ་ལྡན་པའི་ཕྱིར་ཡུལ་ཤེས་སོ་ཞེ་ན། འོ་ན། བདག་དེ་སྔར་
ཡུལ་མི་ཤེས་པའི་རང་བཞིན་དུ་བདེན་པར་འདོད་པ་དེ་འཇིག་པར་ཐལ། ཕྱིས་རྐྱེན་གཞན་
L，
.
-3 2 7 -



2
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གྱི་སྟོབས་ལས་ཡུལ་ཤེས་པར་འདོད་པའི་ཕྱིར། ཅི་སྟེ་བདག་རང་གི་ངོ་བོ་ལ་འགྱུར་བ་ཅུང་
ཟད་མེད་པ་ཉིད་དུ་ཁས་བླངས་ན་རྐྱེན་སེམས་པས་བདག་དེ་ལ་བྱ་བ་ཅི་ཞིག་བྱས་ཏེ་ཡུལ་
ཤེས་པར་བྱེད་ནུས་ཏེ། འགྱུར་བ་མེད་པའི་རྟག་པ་ལ་རྐྱེན་གང་གིས་ཀྱང་བྱ་བ་མི་འཇུག་པའི་
ཕྱིར་རོ། །དོན་བསྡུ་བ། དེ་ལྟར་ཡུལ་ཤེས་པ་མེད་ལ་བྱ་བྱེད་དང་བྲལ་བ་ཞིག་བདག་ཏུ་ཁས་
བླངས་པ་ནི་མི་འཐད་པར་རྟོགས་སླ་སྟེ། འདུས་མ་བྱས་ཀྱི་ནམ་མཁའ་བདག་ཏུ་བྱས་པ་དང་
ཁྱད་མེད་པར་འགྱུར་བའི་ཕྱིར་དང་། ཕན་གནོད་ཀྱི་དགོས་པ་ཅུང་ཟད་ཀྱང་མི་བྱེད་པའི་ཕྱིར་
རོ༑ ༑མུ་སྟེགས་ཀྱི་ནང་ནས་གྲགས་ཅན་པ་བྱེ་བྲག་པ་རིག་པ་ཅན་པ་གསུམ་གྱི་འདོད་ཚུལ་
ཅུང་ཟད་བརླངས་པས་ཚད་མ་སྡེ་བདུན་སོགས་ལས་དེ་དག་གི་འདོད་ཚུལ་འགོག་པའི་
རིགས་པ་མང་དུ་གསུངས་པ་ལྟར་འདིར་ཡང་དེ་དག་འགོག་ཚུལ་གྱི་རིགས་པ་དེ་ལྟར་བསྟན་
ཏོ༑ ༑སྤྱིར་གྲུབ་མཐས་བཏགས་པའི་བདག་བཀག་པ་ཙམ་གྱིས་འཁོར་བའི་རྩ་བར་གྱུར་
པའི་ལྷན་སྐྱེས་ཀྱི་བདག་འཛིན་གྱི་ཞེན་ཡུལ་མི་ཁེགས་ཀྱང་། གལ་ཏེ་ངར་འཛིན་ལྷན་སྐྱེས་
ཀྱིས་བཟུང་བ་ལྟར་གྱི་བདག་གྲུབ་ན། གྲུབ་མཐས་བརྟགས་པ་ལྟར་དུ་གྲུབ་དགོས་པའི་ཕྱིར་
དང༌། ཀུན་བཏགས་ཀྱི་བདག་འགོག་པ་ལྷན་སྐྱེས་ཀྱི་བདག་འགོག་པའི་ཡན་ལག་ཙམ་ཡིན་
པའི་ཕྱིར་ཀུན་བཏགས་ཀྱི་བདག་འགོག་ཚུལ་དེ་ལྟར་བསྟན་ཏོ། །
གསུམ་པ་ལ་གཉིས། བདག་མེད་ན་ལས་འབྲས་མི་འཐད་པར་ཐལ་བ་སྤོང་བ།
བདག་མེད་ན་སྙིང་རྗེ་སྒོམ་པ་སོགས་མི་འཐད་པར་ཐལ་བ་སྤོང་བའོ། །དང་པོ་ནི། གལ་ཏེ་
བདག་སོགས་རྐང་པ་ཉི་ཤུས་བསྟན། དེ་ལ་ཕྱོགས་སྔ་མའི་རྩོད་པ་ནི། གལ་ཏེ་འཆིང་གྲོལ་
གྱི་གཞིར་གྱུར་པའི་བདག་ནི་རྟག་པ་ཞིག་ཡོད་པ་མིན་ན། བདག་གམ་གང་ཟག་སྐད་ཅིག་
གིས་སྐྱེ་འགག་བྱེད་པ་ཉིད་དུ་འགྱུར་ལ། དེ་ལྟ་ན་རྒྱུ་དགེ་མི་དགེའི་ལས་ལས་འབྲས་བུ་བདེ་
སྡུག་འབྱུང་བའི་རྒྱུ་འབྲས་ཀྱི་འབྲེལ་བ་གྲུབ་པ་རིགས་པ་མིན་ཏེ། ལས་བྱེད་པ་པོས་དགེ་མི་
-3 2 8 -



བ་བས་ན
，
，
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
དགེའི་ལས་བྱས་ནས་ནི་སྐད་ཅིག་གཉིས་པར་བྱེད་པ་པོའི་བདག་ཞིག་པས་ན། ཕྱི་ནས་ལས་
དེ་བྱེད་པ་པོ་སུ་ཡི་ལས་སུ་འགྱུར་ཏེ། འབྲས་བུ་མྱོང་དུས་ན་ལས་བྱེད་པ་པོ་ཞིག་ནས་མེད་
པའི་ཕྱིར། ངེད་ལྟར་ན་བདག་རྟག་པ་ཡིན་པར་འདོད་པས་ལས་འབྲས་ཀྱི་འབྲེལ་བ་ཆེས་
འཐད་དོ་ཞེ་ན། དེའི་ལན་ནི་རྒྱུ་ལ་གསོག་པའི་བྱ་བ་བྱེད་པའི་གཞི་ཚེ་འདིའི་ཕུང་པོ་ལ་
བཏགས་པའི་གང་ཟག་དང་། འབྲས་བུ་ལ་ལོངས་སྤྱོད་པའི་གཞི་ཕྱི་མའི་ཕུང་པོ་ལ་བཏགས་
པའི་གང་ཟག་གཉིས་སྔ་ཕྱི་ཐ་དད་པ་དང་། ལས་འབྲས་ལ་ལོངས་སྤྱོད་པའི་ཕྱི་མའི་དུས་དེར་
སྔ་མའི་དུས་ཀྱི་བདག་གམ་གང་ཟག་ལས་གསོག་པར་བྱེད་པ་པོ་མེད་པར་ཡང་ཡུ་བུ་ཅག་
གཉིས་ཀ་ལ་གྲུབ་པས། འདིར་ཁྱོད་ཀྱིས་བདག་རྟག་པ་མེད་ན་ལས་འབྲས་ཀྱི་འབྲེལ་བ་མི་
འཐད་ཅེས་བརྩད་པ་དོན་མེད་མ་ཡིན་ནམ་སྟེ་ཡིན་ནོ། །ཅིའི་ཕྱིར་ན། ལས་གསོག་དུས་ན་
འབྲས་བུ་མྱོང་བ་པོ་མེད་འབྲས་བུ་མྱོང་དུས་ན་ལས་གསོག་པ་པོ་མེད་པར་ཁྱོད་ཀྱང་འདོད་
དགོས་པས་སྐྱོན་དེ་ཁྱོད་རང་ལའང་མཚུངས་པའི་ཕྱིར། གལ་ཏེ་དེ་ལྟ་མ་ཡིན་ན་རྒྱུ་དགེ་སྡིག་
གི་ལས་གསོག་པ་དང་ལྡན་པའི་དུས་ན་འབྲས་བུ་བདེ་སྡུག་ལ་ལོངས་སྤྱོད་པ་དང་བཅས་པ་
ནི་འདིའོ་ཞེས་རྒྱུ་འབྲས་དུས་གཅིག་པ་ཡོད་ན་ཚད་མས་མཐོང་དགོས་པ་ལས་དེ་འདྲ་བ་
མཐོང་བ་འདི་ནི་ཚེ་འདིར་མཐོང་བའི་ཆོས་ལ་མྱོང་འགྱུར་གྱི་ལས་ལྟ་བུ་ལའང་སྲིད་པ་མ་ཡིན་
ན་གཞན་ལ་ལྟ་ཅི་སྨོས་པའི་ཕྱིར་རོ། །འོ་ན་ཁྱོད་ཀྱི་ལུགས་ལ་ལས་འབྲས་ཀྱི་འབྲེལ་བ་
འགྲུབ་ཚུལ་ཇི་ལྟ་བུ་ཞེ་ན། ལས་གསོག་པ་པོ་དང་འབྲས་བུ་མྱོང་བ་པོའི་གང་ཟག་སྔ་ཕྱིའི་
གདགས་གཞིའི་ཕུང་པོ་རྒྱུན་གཅིག་པའམ་ཤེས་རྒྱུད་གཅིག་ཡིན་པ་ཙམ་ལ་ནི་བརྟེན་ནས་སུ།
ལས་བྱེད་པ་པོ་དེ་ཉིད་འབྲས་བུ་ལ་ལོངས་སྤྱོད་པ་པོ་ཡིན་ནོ་ཞེས་ཀུན་རྫོབ་ཙམ་དུ་དེ་འདྲའི་
ཐ་སྙད་བྱ་རུང་བར་བསྟན་གྱི་ཁྱོད་འདོད་པ་ལྟར་གང་ཟག་རྟག་པའམ་རང་བཞིན་གྱིས་གྲུབ་
པ་འདི་ནས་གཞན་དུ་འཕོ་བ་མེད་ལ། ལས་དང་ལས་ཀྱི་འབྲས་བུ་བསྐལ་པ་བརྒྱར་ཡང་ཆུད་
- 3 29 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཟ་བར་ཡང་མི་འགྱུར་བ་འདི་ནི་ཕྲ་ཞིང་རྟོགས་པར་དཀའ་བ་ཐམས་ཅད་མཁྱེན་པ་ཁོ་ནའི་
སྤྱོད་ཡུལ་དུ་གྱུར་པ་སྟེ། ཏིང་འཛིན་རྒྱལ་པོ་ལས། ཤི་ནས་འཇིག་རྟེན་ཕ་རོལ་འགྲོ་བ་ཡི།།
སེམས་ཅན་ཤེད་ལས་སྐྱེས་པ་མི་དམིགས་ཀྱང་། །ལས་རྣམས་བྱས་པ་མེད་པར་མི་འགྱུར་
ཏེ༑ ༑དཀར་ནག་ཇི་བཞིན་འབྲས་བུ་སྨིན་པར་བྱེད། །རིགས་པའི་ཚུལ་གྱི་སྒོ་འདི་བཟང་པོ་
སྟེ༑ ༑ཕྲ་ཞིང་མཐོང་དཀའ་རྒྱལ་བའི་སྤྱོད་ཡུལ་ཡིན། །ཞེས་གསུངས་པའི་ཕྱིར་རོ། །ཚེ་སྔ་
ཕྱིའི་ཕུང་པོའི་རྒྱུན་དེ་ཡང་གང་ཟག་གི་གདམས་གཞི་ཙམ་དུ་བྱས་ནས་དེ་ལྟར་བཏགས་པ་
ཡིན་གྱི་གང་ཟག་གི་མཚན་གཞིར་བཟུང་ནས་བསྟན་པ་མིན་ནོ། །མདོར་ན་མ་བརྟགས་མ་
དཔྱད་པར་གང་ཟག་འདིས་ལས་འདི་བྱས་འབྲས་བུ་འདི་མྱོང་ཞེས་པ་ཙམ་འཐད་ཀྱི། ལས་
གསོག་པ་པོ་དང་འབྲས་བུ་མྱོང་བ་པོའི་གང་ཟག་གི་ཐ་སྙད་བརྟགས་དོན་བཙལ་ན་མི་རྙེད་དེ།
གལ་ཏེ་རྙེད་ན་གདགས་གཞིའི་ཕུང་པོའི་གསེབ་ནས་སེམས་སམ་རྣམ་ཤེས་ལྟ་བུ་ཞིག་བདག་
གམ་གང་ཟག་ཏུ་འཇོག་དགོས་ན། འདས་པ་དང་མ་འོངས་པ་ཡི་སེམས་ནི་བདག་མིན་ཏེ།
དེ་ནི་ཞིག་པ་དང་མ་སྐྱེས་པས་བདག་ཏུ་མེད་པའི་ཕྱིར། འོན་ཏེ་སྐྱེས་ལ་མ་འགགས་པའི་
སེམས་ད་ལྟ་བ་བདག་ཡིན་ནོ་སྙམ་ན་དེ་སྐད་ཅིག་གཉིས་པར་ཞིག་པ་ན་ཡང་རང་བཞིན་
གྱིས་འགགས་པའི་ཕྱིར་བདག་གཏན་མེད་དུ་འགྱུར་བས་ན་དེ་བདག་མ་ཡིན་ནོ། །དེ་ལྟར་
སེམས་སོགས་གདགས་གཞིའི་ངོས་ནས་བཙལ་ན་མི་རྙེད་པ་ནི། དཔེར་ན་ཆུ་ཤིང་གི་སྡོང་པོ་
དག་ཤུན་པ་སོགས་ཆ་ཤས་སོ་སོར་ཕྱེ་ན་སྙིང་པོར་གྱུར་པ་འགའ་ཡང་མེད་པ་དེ་བཞིན་དུ་
བརྟགས་དོན་བཙལ་ནས་རང་བཞིན་གྱིས་གྲུབ་མ་གྲུབ་རིགས་པས་རྣམ་པར་དཔྱད་པ་ཡིས་
བཙལ་ན་བདག་ཀྱང་ཡང་དག་པར་གྲུབ་པ་ནམ་ཡང་རྙེད་པ་མིན་པར་ནི་བདག་མེད་སྒྲུབ་
པའི་རིགས་པས་འགྲུབ་པའི་ཕྱིར་དང་། རྙེད་ན་རིགས་པ་དེས་གནོད་པའི་ཕྱིར་རོ། །
གཉིས་པ་ནི། གལ་ཏེ་སེམས་ཅན་སོགས་རྐང་པ་བཅུ་གཉིས་ཀྱིས་བསྟན། དེ་ལ་
-3 3 (-



1
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
ཕྱོགས་སྔ་མའི་རྩོད་པ་ནི། གལ་ཏེ་སེམས་ཅན་རང་བཞིན་གྱིས་གྲུབ་པ་ཡོད་པ་མིན་ན།
སེམས་ཅན་མེད་པར་འགྱུར་བས་དེ་ལྟ་ན་སྙིང་རྗེའི་དམིགས་ཡུལ་མེད་པའི་ཕྱིར་སུ་ལ་སྙིང་རྗེ་
བསྒོམ་པར་བྱ་ཞེ་ན། སེམས་ཅན་རང་བཞིན་གྱིས་མེད་པས་སྙིང་རྗེའི་དམིགས་ཡུལ་མེད་
པར་ག་ལ་འགྱུར། འོ་ན་གང་ལ་དམིགས་ཞེ་ན། རྫོགས་བྱང་གི་འབྲས་བུའི་དོན་དུ་སེམས་
ཅན་ལ་སྙིང་རྗེ་སྒོམ་པ་དང་ལམ་ལ་སློབ་པ་སོགས་ཁས་བླངས་པའི་དོན་ལ་དཔྱད་དེ་
བརྟགས་དོན་བཙལ་ནས་འཇུག་པ་མ་ཡིན་པར་མ་དཔྱད་པར་རྨོངས་པས་བཏགས་པ་གང་
ཡིན་པའི་སེམས་ཅན་ཐ་སྙད་ཙམ་དུ་ཡོད་པ་དེ་ལའོ། །རྨོངས་པས་ཞེས་པ་འཇུག་པ་ལས།
མ་བརྟགས་གྲགས་པ་གཏི་མུག་ལས་ཡིན་ནོ། །ཞེས་གསུངས་པ་དང་འདྲ་བས་བློ་ཐ་སྙད་པ་
ཙམ་ཡིན་ལ། དེ་ལ་རྨོངས་པ་རང་གཏི་མུག་ཅེས་པ་ནི་བདག་མེད་ལ་བློ་ཁ་མ་ཕྱོགས་པའི་
འཇིག་རྟེན་རང་དགའ་བའི་བློ་ཙམ་ཡིན་པས་སོ། །ཡང་སེམས་ཅན་རང་བཞིན་གྱིས་མེད་ན།
འབྲས་བུ་རྫོགས་བྱང་དེ་གང་ཟག་སུ་ཡིས་ཐོབ་བྱ་ཡིན་ཏེ་ཐོབ་པ་པོའི་གང་ཟག་མེད་པའི་
ཕྱིར་ཞེ་ན། དོན་དམ་པར་ཐོབ་བྱ་རྫོགས་བྱང་དང་། ཐོབ་མཁན་གྱི་གང་ཟག་མེད་པ་བདེན་
ཏེ་ཞེས་དོན་དམ་ལ་ལྟོས་ནས་འདོད་ལན་བཏབ་ནས། འོན་ཀྱང་དོན་དམ་པར་ཐོབ་བྱ་ཐོབ་
བྱེད་མེད་པས་མེད་མི་དགོས་ཏེ་ཐ་སྙད་ཀུན་རྫོབ་ཙམ་དུ་མ་དཔྱད་པར་འཇུག་པའི་བློ་རྨོངས་
པ་ཐ་སྙད་པས་བཏགས་ཙམ་ལས་ནི་ཐོབ་བྱ་ཐོབ་བྱེད་ཡོད་པར་འདོད་དགོས་པའི་ཕྱིར་རོ།།
རྨོངས་པས་བཞག་པ་ལྟར་གྱི་རྣམ་གཞག་དེ་དག་འཐད་ན་སྔར་རྨོངས་པ་ཡུལ་དང་བཅས་པ་
དགག་བྱར་བྱས་ནས་བཀག་པ་མ་ཡིན་ནམ་སྙམ་ན། རང་གཞན་གྱི་སྡུག་བསྔལ་ཉེ་བར་ཞི་
བའི་དོན་དུ་རྫོགས་བྱང་གི་འབྲས་བུའི་དོན་དུ་སྙིང་རྗེ་སྒོམ་པ་སོགས་ལ་བདེན་མེད་ཀྱིས་ཁྱད་
པར་དུ་མ་བྱས་པར་སེམས་ཅན་ཙམ་ལ་དམིགས་ནས་མ་དཔྱད་པར་འཇུག་པ་རྨོངས་པའི་བློ་
ཐ་སྙད་པ་དེ་འདྲ་བ་ནི་ཉོན་མོངས་ཅན་མ་ཡིན་པས་ན་སྡུག་བསྔལ་གྱི་རྒྱུ་མི་བྱེད་པར་མ་ཟད་
+
L
- 3
3 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྫོགས་བྱང་ཐོབ་བྱེད་ཀྱི་ཐབས་ཀྱི་ཡན་ལག་ཁྱད་པར་ཅན་ཡིན་པའི་ཕྱིར་བཟློག་པར་མི་
བྱའོ། །འོ་ན་བཟློག་པར་བྱ་རྒྱུའི་རྨོངས་པ་དེ་གང་ཞེ་ན། དེ་ནི་སྔར། འདིར་ནི་སྡུག་བསྔལ་
རྒྱུར་གྱུར་པ། །བདེན་པར་རྟོག་པ་བཟློག་བྱ་ཡིན། །ཞེས་བཤད་པ་ལྟར། འདིར་ཡང་སྲིད་
པའི་སྡུག་བསྔལ་གྱི་རྒྱུ་དང་རྩ་བར་གྱུར་པ་ཡི་ང་རྒྱལ་ཏེ་ཉོན་མོངས་པ་ཅན་གྱི་མ་རིག་པ་ནི་
ཆོས་དང་གང་ཟག་ལ་བདག་ཏུ་རྨོངས་པས་ན་དེ་ལས་སྲིད་པའི་སྡུག་བསྔལ་ཐམས་ཅད་
འཕེལ་བར་འགྱུར་བའི་ཕྱིར་རྣལ་འབྱོར་པས་བདག་གཉིས་སུ་རྨོངས་པ་དེ་ནི་བཟློག་པར་བྱ་
རིགས་སོ། །ཡང་ན། ང་རྒྱལ་ནི། བདག་ཏུ་རྨོངས་ཞེས་པའི་དོན་ངའོ་སྙམ་པའི་ང་རྒྱལ་ལམ་
ངར་འཛིན་ལྷན་སྐྱེས་ནི་གང་ཟག་གི་བདག་ཏུ་རྨོངས་པས་དེ་ལས་སོགས་སོ། །དེ་ལ་རྨོངས་
པ་སྔ་མ་དེ་ལས་ཀྱང་བདག་གཉིས་སུ་རྨོངས་པ་དེ་ནི་ཐོག་མེད་ནས་རྒྱུད་ལ་ཞུགས་པ་འདྲིས་
ཤིང་གོམས་ཆེས་པས་བཟློག་ཏུ་མེད་དེ་མི་ནུས་སོ་ཞེ་ན། དེ་བཟློག་ནུས་ཏེ། བདག་འཛིན་
གཉིས་ནི་དངོས་པོའི་གནས་ལུགས་ལ་ཕྱིན་ཅི་ལོག་ཏུ་ཞུགས་པའི་འཛིན་སྟངས་ཅན་ཡིན་
པས་སྟོབས་ཆུང་ཞིང་དམན་ལ། བདག་མེད་སྒོམ་པ་ནི་ཡུལ་གྱི་གནས་ལུགས་ལ་ཕྱིན་ཅི་མ་
ལོག་པར་ཞུགས་པའི་འཛིན་སྟངས་ཅན་ཡིན་པས་ཅིག་ཤོས་རྩ་བ་ནས་དྲུངས་འབྱིན་ནུས་
པས་སྟོབས་དང་ལྡན་པ་མཆོག་ཡིན་ནོ། །དེས་ན་དེ་གཉིས་དམིགས་པ་གཅིག་ལ་དམིགས་
ནས་འཛིན་སྟངས་དངོས་འགལ་དུ་ཞུགས་པ་ཡིན་ཅིང་། བདག་མེད་ནི་ཚད་མས་གྲུབ་པས་
བདག་མེད་རྟོགས་པ་ལ་རྒྱབ་རྟེན་ཚད་མ་ཡོད་ལ། བདག་འཛིན་གྱིས་བཟུང་བ་ལྟར་གྱི་ཞེན་
ཡུལ་ནི་ཚད་མས་གནོད་པའི་ཕྱིར། དེས་ན་གང་ལ་ཚད་མ་དང་ལྡན་པ་དེས་ཅིག་ཤོས་སུན་
འབྱིན་པའི་ཕྱིར་དེ་ལ་གནོད་བྱེད་དུ་འགྱུར་ཏེ། དེ་སྟེ་གང་ལ་ཚད་མ་ཡོད། །དེ་ནི་གཞན་ལ་
གནོད་བྱེད་འགྱུར། །ཞེས་པ་ལྟར་རོ། །
གཉིས་པ་ཆོས་ཀྱི་བདག་མེད་སྒྲུབ་པའི་རིགས་པ་རྒྱས་པར་བཤད་པ་ལ་གསུམ།
3 32 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། དོ༡༡
དྲན་པ་ཉེར་བཞག་བཞིའི་སྒོ་ནས་ཆོས་ཀྱི་བདག་མེད་བཤད་པ། བདེན་གཉིས་མི་འཐད་
པའི་ཀླན་ཀ་སྤོང་བ། དགག་བྱ་འགོག་བྱེད་ཀྱི་གཏན་ཚིགས་བཤད་པའོ། །དང་པོ་ལ་བཞི།
ལུས་དྲན་པ་ཉེར་བཞག་སྒོམ་ཚུལ། ཚོར་བ་དྲན་པ་ཉེར་བཞག་སྒོམ་ཚུལ། སེམས་དྲན་པ་
ཉེར་བཞག་སྒོམ་ཚུལ། ཆོས་དྲན་པ་ཉེར་བཞག་སྒོམ་ཚུལ་ལོ། །དང་པོ་ལ་གསུམ། ཆ་ཅན་
ལུས་རང་བཞིན་མེད་པར་གཏན་ལ་དབབ་པ། ཆ་ཤས་ཡན་ལག་རྣམས་རང་བཞིན་མེད་
པར་གཏན་ལ་དབབ་པ། ལུས་བདེན་མེད་ལ་ཆགས་མི་རིགས་པ་དང་ལུས་ཅན་ཀྱང་བདེན་
མེད་དུ་བསྟན་པའོ། །དང་པོ་ནི། ལུས་ནི་སོགས་རྐང་པ་ཉེར་དགུས་བསྟན། དེ་ལ་ལུས་ཞེས་
བྱ་བ་དེ་རང་བཞིན་གྱིས་མེད་དེ། གལ་ཏེ་དེ་རང་བཞིན་གྱིས་གྲུབ་ན་ལུས་ཞེས་པའི་ཐ་སྙད་
འཇུག་པའི་གཞི་ལུས་ཁོ་རང་གི་ངོས་ནས་ཇི་ལྟར་ཡོད་བཙལ་བ་ན། ལུས་ཀྱི་གདགས་གཞི་
རྐང་པ་སོགས་སོ་སོ་བ་དང་ཡན་ལག་བསྡོམས་པའི་ཚོགས་པ་དང་། དེ་རྣམས་ལས་ངོ་བོ་ཐ་
དད་པ་གང་རུང་ཞིག་ལུས་ཀྱི་མཚན་གཞིར་རྙེད་དགོས་པ་ལ་དེ་མི་རྙེད་པའི་ཕྱིར། དེ་ལ་སྐྱེས་
བུའི་ལུས་རགས་པ་དེ་ཉིད་ནི། ཡན་ལག་རེ་རེ་ནས་མིན་པའི་ཚུལ། རྐང་པ་དང་བྱིན་པ་སྐྱེས་
བུའི་ལུས་མིན་ལ། བརླ་དང་རྐེད་པའང་ལུས་མ་ཡིན་ཞིང་། ལྟོ་བ་དང་རྒྱབ་ཀྱང་ལུས་མིན་ཏེ།
དེ་དག་ལ་བརྟེན་ནས་ལུས་སུ་བཏགས་ཙམ་དུ་ཟད་པའི་ཕྱིར། བྲང་དང་དཔུང་པའང་ལུས་མ་
ཡིན་ལ། རྩིབས་ལོགས་དང་ལག་པའང་ལུས་མིན་ཏེ། སྔ་མའི་ཕྱིར། མཆན་ཁུང་དང་ཕྲག་
པའང་ལུས་མ་ཡིན། ནང་ཁྲོལ་རྣམས་ཀྱང་ལུས་དེ་མིན་ལ། མགོ་དང་མགྲིན་པའང་ལུས་
མིན་ན་ཡན་ལག་འདི་རྣམས་ལ་སྐྱེས་བུའི་ལུས་རང་ངོས་ནས་གྲུབ་པ་ནི་གང་ཞིག་ཡིན་ཏེ་
མིན་ནོ། །ཆ་ཅན་གྱི་ལུས་རགས་པ་དེ་ཆ་ཤས་ཡན་ལག་རྣམས་ལ་བརྟེན་པའི་ཚུལ་གྱིས་
གནས་སོ་སྙམ་ན། གལ་ཏེ་དེ་ལྟ་ན་ཡན་ལག་ལ་བརྟེན་ནས་གནས་པའི་ཡན་ལག་ཅན་གྱི་
ལུས་རགས་པ་འདི་ལག་པ་ལ་ཆ་གཅིག་རྐང་པ་ལ་ཆ་གཅིག་སོགས་ཡན་ལག་ཐམས་ཅད་
-3 33 -



-
-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལ་ཕྱོགས་རེ་ཡིས་ནི་གནས་པར་འགྱུར་རམ། ཡང་ན་ལག་པ་ལྟ་བུའི་ཆ་རེ་རེ་ལའང་ཆ་ཅན་
གྱི་ལུས་རགས་པ་རིལ་པོ་རེ་གནས་པ་གང་ཡིན། དང་པོ་ལྟར་ན་ཆ་ཅན་གྱི་ལུས་རགས་པའི་
ཆ་རྣམས་ལག་པ་སོགས་ཀྱི་ཆ་ལ་གནས་པར་འགྱུར་མོད། ཆ་ལག་སོགས་དེ་རང་ཉིད་ནི་
གང་ལ་གནས་པའི་གནས་ཐུག་མེད་དུ་འགྱུར་ཏེ་ཆ་ཅན་ལག་པ་ལྟ་བུའང་རང་གི་ཆ་སོར་མོ་
ལ་གནས་དགོས་པ་སོགས་ནས་མཐར་རྡུལ་ཕྲན་གྱི་བར་ལ་དེ་བཞིན་དུ་བརྟགས་པས་སོ།།
ཡང་ན། ལུས་ཀྱི་ཆ་རྣམས་ཡན་ལག་གི་ཆ་སོ་སོ་ལ་གནས་པར་འགྱུར་མོད། ཆ་ཅན་གྱི་ལུས་
དེ་རང་ཉིད་ནི་གང་ལ་གནས་ཏེ་ཡན་ལག་རྣམས་ལས་ལོགས་སུ་གནས་པའི་གཞི་མི་
དམིགས་པའི་ཕྱིར་རོ། །གལ་ཏེ་བརྟགས་པ་ཕྱི་མ་ལྟར་ན་མི་འཐད་དེ་ཆ་ཅན་བདག་ཉིད་ཀུན་
གྱི་ལུས་ཏེ་ལུས་ཆ་ཚང་རིལ་པོ་རེ་ཆ་ལག་པ་སོགས་རེ་རེ་བ་རྣམས་ལ་གནས་ན་ནི། ལག་པ་
སོགས་ཡན་ལག་དེ་དག་ཇི་སྙེད་ཡོད་པ་དེ་སྙེད་ཀྱི་ནི་རགས་པའི་ལུས་སུ་འགྱུར་བས་ཐུག་པ་
མེད་པའི་སྐྱོན་འབྱུང་བའི་ཕྱིར་རོ། །དེ་ལྟར་རིགས་པས་བརྟགས་པ་ན་སངས་རྒྱས་པ་འདོད་
པ་ལྟར་གྱི་ཕུང་པོ་གདགས་གཞིར་བྱས་ཏེ་ཕྱི་ནས་ཕར་བཏགས་པའི་སྐྱེས་བུ་དང་། ཕྱི་རོལ་
པ་འདོད་པ་ལྟར་གྱི་ཕུང་པོ་ལ་མི་ལྟོས་པའི་རྟག་གཅིག་རང་དབང་ཅན་སོགས་སུ་གྲུབ་པའི་
ནང་གི་བྱེད་པའི་སྐྱེས་བུ་དེ་འདྲ་གང་ན་ཡང་སྟེ་གང་ལའང་ལུས་རང་བཞིན་གྱིས་གྲུབ་པ་མེད་
ལ༑ དེ་མེད་ན་ཇི་ལྟར་ལགས་སོགས་ལ་ལུས་རང་བཞིན་གྱིས་གྲུབ་པ་ཡོད་དེ་མེད་དོ།།
གཞན་ཡང་ལུས་ཀྱི་གདགས་གཞི་ཡན་ལག་ཚོགས་པ་དེ་ལུས་ཡིན་ནོ་སྙམ་ན་མིན་ཏེ་དེ་ལ་
ལུས་སུ་བཏགས་ཙམ་དུ་ཟད་དོ། །གལ་ཏེ་ལུས་ཀྱི་གདགས་གཞི་ཡན་ལག་ཚོགས་པ་ལུས་
ཡིན་ན། ཡན་ལག་གི་གདགས་གཞི་སོར་མོའི་ཚོགས་པ་སོགས་ནས་མཐར་རྡུལ་ཕྲན་ཚོགས་
པའི་བར་ལུས་ཡིན་པར་ཐལ་ལོ། །བཏགས་ཚུལ་འདི་རྩ་ཚིག་གིས་མ་ཟིན་ཀྱང་འགྲེལ་པ་
ལས་བཤད་དོ། །ཡང་ལག་སོགས་རྣམས་ལས་དོན་གཞན་པའི་ལྟོས་མེད་ཀྱི་ལུས་ཀྱང་མེད་
-3 3 4 -



གྱི
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
ན་ལུས་དེ་ནི་ཇི་ལྟར་ན་རང་བཞིན་གྱིས་གྲུབ་པ་ཡོད་པ་ཡིན་ཏེ། གདགས་གཞིའི་ངོས་ནས་
བཏགས་དོན་བཙལ་ཚེའང་མི་རྙེད་ལ་གདགས་གཞི་ལས་དོན་གཞན་དུའང་མེད་པའི་ཕྱིར།
དེས་ན་ལུས་རང་བཞིན་གྱིས་གྲུབ་པ་མེད་ཀྱང་གདགས་གཞི་ལག་སོགས་ལ་དམིགས་ནས་
སྐྱེ་བོ་བདེན་པར་རྨོངས་པ་ཡིས་ནི་ལུས་བདེན་པར་གྲུབ་བོ་སྙམ་དུ་འཛིན་པའི་བློར་འགྱུར་ཏེ།
དཔེར་ན་དབྱིབས་སུ་བཀོད་པའི་ཁྱད་པར་གྱིས་མི་དང་འདྲ་བའི་ཐོ་ཡོར་ལ་ནི་འདི་ན་མི་
ཞིག་གོ་སྙམ་པའི་བློ་སྐྱེ་བ་བཞིན་ནོ། །ཇི་སྲིད་ས་སོགས་ཀྱིས་སྣང་བ་མི་གསལ་བ་དང་ཐོ་
ཡོར་སོགས་ཀྱི་རྐྱེན་ཚོགས་པ་དེ་སྲིད་དུ་ལུས་ནི་སྟེ་ཐོ་ཡོར་གྱི་གཟུགས་ནི་སྐྱེས་བུ་མི་ལྟར་
སྣང་བ་དེ་བཞིན་དུ། ཇི་སྲིད་ལག་སོགས་ལ་བདེན་པར་སྣང་བའི་རྐྱེན་ཚོགས་པ་དེ་ཡོད་པ་དེ་
སྲིད་དུ་ཡན་ལག་ཚོགས་པ་དེར་ལུས་སུ་སྣང་ལ་སྣང་བ་ན་དེ་ལ་རང་བཞིན་གྱིས་གྲུབ་པར་
འཛིན་པའི་བློ་སྐྱེ་བ་ཡིན་ནོ། །
གཉིས་པ་ནི། དེ་བཞིན་སོགས་རྐང་པ་བརྒྱད་ཀྱིས་བསྟན། སྔར་བཤད་པ་དེ་ལྟར་
ལུས་ཞེས་པ་ཡན་ལག་ཚོགས་པ་ལ་བཏགས་པ་ཙམ་ཡིན་གྱི་རང་བཞིན་གྱིས་གྲུབ་པ་མེད་པ་
དེ་བཞིན་དུ་གདགས་གཞི་ལྷུ་དང་སོར་མོའི་ཚོགས་ལ་ལྟོས་ནས་བཏགས་པ་ཙམ་ཡིན་པའི་
ཕྱིར་ལུས་སུ་མ་ཟད་ལག་པའང་རང་བཞིན་གྱིས་གྲུབ་པ་གང་ཞིག་ཡིན་པར་འགྱུར་ཏེ་མ་
ཡིན་པས་རང་བཞིན་གྱིས་གྲུབ་པ་མེད། སོར་མོ་དེ་ཡང་རང་གི་གདགས་གཞི་ཚིགས་ཀྱི་
ཚོགས་ལ་བརྟེན་ནས་བཏགས་པ་ཡིན་པའི་ཕྱིར་རང་བཞིན་གྱིས་གྲུབ་པ་མེད། ཚིགས་ཀྱང་
རང་གི་ཆ་སོ་སོར་ཕྱེ་བས་ཏེ་ཕྱེ་ནས་དཔྱད་ན་རང་བཞིན་གྱིས་གྲུབ་པ་མེད། ཚིགས་ཀྱི་ཆ་དེ་
ཡང་རྡུལ་ཕྲན་དུ་ཕྱེ་བས་ཏེ་ཕྱེ་ནས་དཔྱད་ན་རང་བཞིན་གྱིས་གྲུབ་པ་མེད། རྡུལ་ཕྲན་དེའང་
ཤར་ལ་སོགས་པའི་ཕྱོགས་ཀྱི་ཆའི་དབྱེ་བ་ཡིས་ཕྱེ་ན་རང་བཞིན་གྱིས་གྲུབ་པ་མེད་དོ། །དེ་
དག་དཔེར་ན་ནམ་མཁའ་ཐོགས་རེག་དང་བྲལ་བ་བཞིན་ནོ། །དེ་ལྟར་རང་གི་ཆ་ལ་བཏགས་
，
- 3 3 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
པ་ཡིན་པ་དེས་ན་རྡུལ་ཕྲན་ཙམ་དེ་ཡང་རང་བཞིན་གྱིས་གྲུབ་པ་མེད་དེ། དེ་ཡོད་ན་རྡུལ་ཕྲན་
ཆ་མེད་ཡོད་དགོས་ན། དེ་ལ། དྲུག་གིས་གཅིག་ཅར་སྦྱར་བ་ན། །ཕྲ་རབ་རྡུལ་ཆ་དྲུག་ཏུ་
འགྱུར། །དྲུག་པོ་དག་ཀྱང་གོ་གཅིག་ན། །གོང་བུའང་རྡུལ་ཕྲན་ཙམ་དུ་འགྱུར། །ཞེས་པས་
གནོད་ལ། དེའི་དོན་ནི་མདོ་སྡེ་པ་སོགས་ཀྱིས་ཕྱི་དོན་རྩོམ་བྱེད་ཀྱི་ཕྲ་རྡུལ་ཆ་མེད་ཡོད་བྱས་
པ་ལ་སེམས་ཙམ་པ་ན་རེ། དེ་འདྲའི་དབུས་རྡུལ་ཕྲ་རབ་ལ་ཕྱོགས་བཞི་སྟེང་འོག་གཉིས་ཏེ་
དྲུག་ཏུ་ཕྲ་རྡུལ་དྲུག་གིས་གཅིག་ཅར་བསྐོར་བ་ན། དབུས་རྡུལ་དེ་ལ་ཕྱོགས་རྡུལ་དྲུག་ག་ལ་
རེག་པའི་ཆ་རེ་ཡོད་དམ་མེད། དང་པོ་ལྟར་ན་ཕྱོགས་རྡུལ་དྲུག་ལ་རེག་པའི་ཆ་དྲུག་ཏུ་འགྱུར་
བས་ཆ་མེད་ཡིན་པ་འགལ་ལ། གཉིས་པ་ལྟར་ན། རྡུལ་དེ་ཐམས་ཅད་གོ་གཅིག་ཏུ་འགྱུར་
བས་རྡུལ་དུ་མ་འདུས་པའི་གོང་བུའང་རྡུལ་ཕྲན་གཅིག་ཏུ་ཐལ་ལོ་ཞེས་ཉི་ཤུ་པ་ལས་
གསུངས་པ་སོགས་རྡུལ་ཕྲན་ཆ་མེད་འགོག་བྱེད་རིགས་པ་རྣམས་ཀྱིས་གནོད་ཚུལ་སྐབས་
འདིར་ཡང་འདྲ་བའི་ཕྱིར་རོ། །
གསུམ་པ་ནི། དེ་ལྟར་སོགས་རྐང་པ་གཞིས་བསྟན། དེ་ལྟར་དཔྱད་པ་ན་རྨི་ལམ་
གྱི་གནས་སྐབས་ཀྱི་རྟ་གླང་གི་སྣང་བ་ལྟ་བུ་ལ་མ་བརྟགས་མ་དཔྱད་ན་ཚུགས་ཐུབ་པ་ཞིག་
ཡོད་ཡོད་ལྟར་དུ་སྣང་ཞིང་བརྟགས་ཤིང་དཔྱད་ན་དཔྱད་མི་བཟོད་པ་ཡི་གཟུགས་ཏེ་ལུས་ལ་
དེ་ཁོ་ན་ཉིད་ལ་དཔྱོད་པའི་བློ་ལྡན་སུ་ཞིག་ཆགས་ཏེ། འདོད་ཆགས་ཀྱིས་སྒྲོ་བཏགས་པ་ལྟར་
གྱི་ལུས་གཙང་བ་དང་། བདེན་འཛིན་གྱིས་སྒྲོ་བཏགས་པ་ལྟར་གྱི་ལུས་བདེན་གྲུབ་ཀྱང་ཅུང་
ཟད་མ་གྲུབ་པའི་ཕྱིར་རོ། །གང་གི་ཚེ་ད་ལྟར་ལུས་རང་བཞིན་གྱིས་གྲུབ་པ་ཅུང་ཟད་ཀྱང་
མེད་པ་དེ་ཡི་ཚེ་ལུས་དབང་གི་བྱེ་བྲག་ལས་ཕོ་མོའི་དབང་པོ་མི་འདྲ་བའི་ཆ་ནས་བཞག་པའི་
སྐྱེས་པ་གང་བུད་མེད་གང་སྟེ་དེ་འདྲའི་གང་ཟག་ཀྱང་རང་བཞིན་གྱིས་གྲུབ་པ་མེད་དེ་ཞེས་
རིགས་པ་སྔ་མའི་བྱེད་པ་ལ་བརྟེན་ནས་གང་ཟག་རང་བཞིན་གྱིས་མ་གྲུབ་པར་བསྟན་པའམ།
，
-3
3
6 -



-
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
ཡང་ན་གང་ཚེ་དེ་ལྟར་སྤྱིར་ལུས་རང་བཞིན་གྱིས་མེད་པ་ཡིན་པ་དེ་ཚེ་བྱེ་བྲག་སྐྱེས་པའི་ལུས་
གང་དང་བུད་མེད་ཀྱི་ལུས་གང་ཡང་རང་བཞིན་གྱིས་གྲུབ་པ་མེད་དོ་ཞེས་ཆོས་རང་བཞིན་
གྱིས་མ་གྲུབ་པར་བསྟན་པ་ཉིད་ལ་སྦྱར་ཀྱང་རུང་ངོ༌། །
གཉིས་པ་ཚོར་བ་དྲན་པ་ཉེར་བཞག་སྒོམ་ཚུལ་ལ་གསུམ། ཚོར་བའི་ངོ་བོ་རང་
བཞིན་གྱིས་གྲུབ་པ་དགག་པ། ཚོར་བའི་རྒྱུ་རང་བཞིན་གྱིས་གྲུབ་པ་དགག་པ། ཚོར་བའི་
ཡུལ་ཡུལ་ཅན་རང་བཞིན་གྱིས་གྲུབ་པ་དགག་པའོ། །དང་པོ་ནི། སྡུག་བསྔལ་སོགས་རྐང་པ་
ཉི་ཤུས་བསྟན། དེ་ལ་ལུས་རང་བཞིན་གྱིས་མེད་པར་མ་ཟད་ཚོར་བ་ཡང་རང་བཞིན་གྱིས་
གྲུབ་པ་མེད་དེ། གལ་ཏེ་ཚོར་བ་སྡུག་བསྔལ་ལྟ་བུ་ཞིག་དེ་ཁོ་ན་ཉིད་དུ་གྲུབ་པ་ཡོད་ན། ཤེས་
རྒྱུད་གཅིག་ལ་སྡུག་བསྔལ་ལན་ཅིག་སྐྱེས་ཕྱིན་ཆད་དེ་གཞན་དུ་མི་འགྱུར་བར་རྟག་ཏུ་རྒྱུན་
མི་ཆད་པར་ཡོད་དགོས་ལ། དེ་ལྟར་ན་ཅི་སྟེ་རབ་དགའ་སྟེ་ཡིད་ཤེས་འཁོར་གྱི་ཡིད་བདེ་དང་
གཞན་ཡང་དབང་ཤེས་འཁོར་གྱི་བདེ་བ་སྐྱེ་བ་ལ་མི་གནོད་དེ། དེས་གོ་འགག་ནས་གནོད་
དགོས་པས་ཚོར་བ་ སིམ་ པ་སྐྱེ་བའི་སྐབས་ མི་རྙེད་པར་ འགྱུར་ན་དེ་མི་འཐད་དེ་བདེ་
སྡུག་གཉིས་ཀ་ཕལ་ཆེར་རེས་འགའ་བའི་ཚུལ་དུ་སྐྱེ་བའི་ཕྱིར་རོ། །རང་བཞིན་གྱིས་གྲུབ་ན་
དེ་གཞན་དུ་མི་འགྱུར་བར་ཡོད་དགོས་པ་ནི། རྩ་ཤེར་ལས། རང་བཞིན་གཞན་དུ་འགྱུར་བ་
ནི༑ ༑ནམ་ཡང་འཐད་པ་མ་ཡིན་ནོ། །ཞེས་གསུངས་པའི་ཕྱིར། དེས་ནི་ཚོར་བ་སྡུག་བསྔལ་
རང་བཞིན་གྱིས་མ་གྲུབ་པར་བསྟན་ནོ། །ཚོར་བ་བདེ་བ་རང་བཞིན་གྱིས་མ་གྲུབ་པར་སྟོན་
པ་ལ། རིགས་པ་སྔ་མ་ཁ་སྤོས་ནས། བདེ་བ་དེ་ཉིད་དུ་ཡོད་ན་ཞེས་བཀག་པས་ཀྱང་ཆོག་
མོད། འདིར་རིགས་པ་ཟུར་པ་མཛད་པ་ནི། རིགས་པའི་སྒོ་མི་འདྲ་བས་ཕན་ཚུན་མཚོན་ནས་
འགོག་ཚུལ་ཤེས་པའི་ཕྱིར་རོ། །དེ་ལ་སྡུག་བསྔལ་དུ་མ་ཟད་བདེ་བ་ཡང་རང་བཞིན་གྱིས་
གྲུབ་པ་ཡོད་ན་བུ་ཤི་བའི་མྱ་ངན་གྱིས་སེམས་གདུངས་པ་དང་ནད་ཀྱིས་མནར་བ་སོགས་ལ་
- 3 3 7 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཁ་ཟས་ཞིམ་པོ་ཟོས་པ་དང་གོས་མཛེས་པ་གྱོན་པ་སོགས་ཀྱིས་ཅི་སྟེ་དགའ་བ་སྐྱེད་པར་མི་
བྱེད་དེ། སྔར་བཟའ་བཏུང་ཞིམ་པོ་སོགས་ཀྱི་རྐྱེན་ལས་བདེ་བ་སྐྱེ་བ་གང་ཞིག་དེ་འདྲའི་རྒྱུ་
འབྲས་ཀྱི་འབྲེལ་བ་རང་བཞིན་གྱིས་གྲུབ་ན་དུས་ནམ་གྱི་ཚེ་ཡང་རྒྱུ་ཞིམ་སོགས་ལས་འབྲས་
བུ་བདེ་བ་སྐྱེ་རིགས་པའི་ཕྱིར་དང༌། བདེ་བ་རང་བཞིན་གྱིས་གྲུབ་ན་དེ་སྐྱེ་བ་འགལ་རྐྱེན་
བྲལ་བ་སོགས་ལ་མི་ལྟོས་དགོས་པའི་ཕྱིར། དེ་ལ་ཁོ་ན་རེ། མྱ་ངན་གྱིས་གདུངས་དུས་སུ་
ཞིམ་པོ་ཟོས་པ་སོགས་ཀྱི་རྐྱེན་གྱིས་བདེ་བ་དེ་སྐྱེ་མོད་ཀྱང་། སྡུག་བསྔལ་སྟོབས་དང་ལྡན་
པས་བདེ་བ་དེ་ཟིལ་གྱིས་མནན་པའི་ཕྱིར་ན་གལ་ཏེ་དེ་ཡི་ཚེ་བདེ་བ་དེ་མྱོང་བ་མ་ཡིན་ནོ་ཞེ་
ན༑ གང་ཞིག་དེ་འདྲའི་བདེ་བ་དེ་ཉམས་སུ་མྱོང་བའི་བདག་ཉིད་ཅན་མིན་ན། དེ་ནི་ཚོར་བ་
བདེ་བ་ཇི་ལྟར་ཡིན་ཏེ་ཚོར་བ་ཡིན་ན་ཉམས་སུ་མྱོང་བའི་མཚན་ཉིད་ཅན་ཡིན་དགོས་པའི་
ཕྱིར་རོ། །དེ་ལྟར་འཇུག་ པ་ལས། ཚོར་བ་མྱོང་བའི་མཚན་ཉིད་ཅན། །ཅེས་སོ། །བདེ་བ་
སྟོབས་ལྡན་གྱིས་སྡུག་བསྔལ་ཟིལ་གྱིས་མནན་ཞེ་ནའང་། ལན་དེ་བཞིན་སྦྱར་རོ། །གལ་ཏེ་
བདེ་བ་སྟོབས་ལྡན་སྐྱེས་པའི་ཚེ་ཚོར་བ་སྡུག་བསྔལ་ཕྲ་མོ་ཉིད་དུ་ཡོད་པས་ཆེར་མ་མྱོང་བ་
ཡིན་གྱིས་ཅུང་ཟད་ཀྱང་མ་མྱོང་བ་མིན་ནོ་ཞེ་ན། འོ་ན་དེ་དུས་སྡུག་བསྔལ་ཕྲ་མོ་ཡོད་ན། བདེ་
བ་སྟོབས་ལྡན་དེས་སྡུག་བསྔལ་མ་བསལ་བ་ན་སྡུག་བསྔལ་ལ་གནོད་པ་ཅི་ཞིག་བྱས་ནས་
བདེ་བ་སྟོབས་ལྡན་མྱོང་བར་འཇོག་པ་ཡིན་ཞེས་དྲིས་པ་ན། བདེ་བ་སྟོབས་ལྡན་འདིས་སྡུག་
བསྔལ་འདི་ཡི་རགས་པ་བསལ་བའི་ཆ་ནས་གནོད་པ་བྱས་པ་མིན་ནམ་སྟེ་ཡིན་ལ། སྡུག་
བསྔལ་ཕྲ་མོ་དེ་ཡང་ནི་སྡུག་བསྔལ་དེ་ལས་གཞན་དགའ་བ་ཕྲ་མོ་ཙམ་ཡིན། ཞེས་སམ།
ཡང་ན་། དེ་ནི་དེ་ལས་གཞན་དགའ་ཙམ་ཞེས་པའི་དོན་སྡུག་བསྔལ་ཕྲ་མོ་དེ་ནི་བདེ་བ་
སྟོབས་ལྡན་དེ་ལས་གཞན་དགའ་བ་ཕྲ་མོ་ཙམ་ཡིན་ནོ་ཞེ་ན། མི་རིགས་ཏེ། བདེ་བ་ཕྲ་མོ་
ཉིད་དེ་ཡང་བདེ་བ་དེའི་མཚན་ཉིད་ཅན་ཡིན་པས་ཕྲ་ནའང་བདེ་བ་ཡིན་དགོས་པས་སྡུག་
，
，
，
，
，
-338 -



E
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
བསྔལ་ཡོད་པར་མི་འགྲུབ་བོ། །ཞེས་སམ། ཡང་ན། ཕྲ་ཉིད་དེ་ཡང་དེའི་ཞེས་པའི་དོན་བདེ་
བ་སྟོབས་ལྡན་མྱོང་བའི་དུས་སུ་སྡུག་བསྔལ་ཡོད་པར་མི་འགྲུབ་སྟེ་སྡུག་བསྔལ་ཕྲ་མོ་ཉིད་
ཡོད་ཅེས་པ་དེ་ཡང་བདེ་བ་དེའི་ངོ་བོར་ཡོད་པར་ཁྱོད་འདོད་པས་སོ་ཞེས་འཆད་དོ། །ཡང་
སྔར་བདེ་བ་རང་བཞིན་གྱིས་གྲུབ་པ་ཡོད་ན་བུ་ཤི་བའི་མྱ་ངན་གྱིས་གདུངས་པ་སོགས་ལ་
ཟས་ཞིམ་པོ་སོགས་ཟོས་པས་ཅི་སྟེ་དགའ་བར་མི་བྱེད་ཅེས་པའི་སྐྱོན་སྤོང་ལ། གལ་ཏེ་མྱ་
ངན་གྱི་གདུངས་པ་ན་ཞིམ་པོ་ཟོས་པ་སོགས་སྡུག་བསྔལ་དང་འགལ་བའི་རྐྱེན་བདེ་བ་སྐྱེས་
པས་ན་དེའི་ཚེ་སྡུག་བསྔལ་སྐྱེས་པ་མིན་པས་སྡུག་བསྔལ་མེད་དོ་ཞེ་ན་ནི། འདི་ནི་བདེ་བའོ་
འདི་ནི་སྡུག་བསྔལ་ལོ་ཞེས་བདེ་སྡུག་གི་ཚོར་བར་རྟོག་པ་དེས་མངོན་པར་ཞེན་ཅིང་བཏགས་
པ་ཙམ་ཉིད་ཡིན་གྱི་རང་ངོས་ནས་གྲུབ་པ་མ་ཡིན་ནོ་ཞེས་བྱ་བར་གྲུབ་པ་མིན་ནམ་སྟེ་ཡིན་
པར་ཐལ། བཟའ་བཏུང་གཅིག་ཉིད་ཀྱང་རྟོག་པའི་དབང་གིས་བདེ་སྡུག་གཉིས་ཀའི་རྒྱུར་
དམིགས་པའི་ཕྱིར། དེའི་ཚུལ་ནི། བཀྲེས་སྐོམ་གྱིས་ཉེན་པས་བཟའ་བཏུང་བསྟེན་པ་ན་རེ་
ཞིག་བདེ་སྣང་སྐྱེ་ཡང་ཧ་ཅང་བསྟེན་ཆེས་ན་སྡུག་བསྔལ་སྐྱེད་པ་བཞིན་ནོ། །དེས་ན་ཚོར་བ་
རང་བཞིན་མེད་པར་སྒོམ་པའི་རྣལ་འབྱོར་ལ་གནས་པར་གདམས་པ་ནི། དེ་ལྟར་ཚོར་བ་
རང་གི་ངོ་བོ་ལ་བརྟགས་ན་བདེན་པར་མ་གྲུབ་པ་དེ་ཉིད་ཀྱི་ཕྱིར་ན་ཚོར་བ་བདེན་པར་
འཛིན་པ་འདི་ཡི་ནི་གཉེན་པོར་ཚོར་བ་བདེན་མེད་ཉིད་དུ་རྣམ་པར་དཔྱད་པའི་རྣལ་འབྱོར་
འདི་བསྒོམ་པར་བྱ་སྟེ། འདི་ནི་ཚོར་བ་བདེན་འཛིན་དང་འཛིན་སྟངས་དངོས་སུ་འགལ་བའི་
གཉེན་པོ་སྟོབས་ལྡན་ཡིན་པའི་ཕྱིར་རོ། །དེ་སྒོམ་ཚུལ་ནི། སོ་སོར་རྟོག་པའི་ཤེས་རབ་ཀྱིས་
ཚོར་བའི་བརྟགས་དོན་ལ་རྣམ་པར་བརྟགས་ཤིང་དཔྱད་པའི་ཞིང་ས་ལས་བྱུང་བ་ཡི་ཞེས་ཏེ་
སྟོང་ཉིད་ལ་དམིགས་པའི་ལྷག་མཐོང་དང༌། དེ་ལྟར་དཔྱད་དོན་ལ་རྩེ་གཅིག་ཏུ་མཉམ་པར་
འཇོག་པ་སྟོང་ཉིད་སྒོམ་པའི་བསམ་གཏན་ཏེ་ཞི་གནས་གོམས་པར་བྱས་ན་རྣལ་འབྱོར་པ་ཡི་
-3
3
9 -



-
，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
རྟོགས་པའི་ལུས་འཕེལ་ཞིང་རྒྱས་པར་བྱེད་པའི་ཕྱིར་ཟས་ཞེས་བྱ་སྟེ། ཐ་མལ་པའི་ཞིང་ས་
ལས་བྱུང་པའི་ཟས་ཀྱིས་ལུས་རྒྱས་པར་བྱེད་པ་བཞིན་ནོ། །ཏེང་ངེ་འཛིན་གྱིས་ནི་ཐ་མལ་གྱི་
ལུས་ཀྱང་རྒྱས་པར་བྱེད་པའི་ཕྱིར་རྒྱས་བྱུང་གི་ཟས་སུའང་བཤད་དོ། །སྤྱིར་ཇི་ལྟ་ཇི་སྙེད་
གཉིས་ཀ་ལ་དམིགས་པའི་ཞི་ལྷག་གཉིས་གཉིས་ཡོད་པ་ལས། འདིའི་སྔ་མ་ནི་ཇི་ལྟ་བ་ལ་
དམིགས་པའི་ལྷག་མཐོང་དང་ཕྱི་མ་ནི་ཇི་ལྟ་བ་ལ་དམིགས་པའི་ཞི་གནས་སོ། །ལྷག་མཐོང་
ལ་བརྟེན་ནས་ཞི་གནས་སྒོམ་པར་བཤད་པ་འདི་ནི་ལྷག་མཐོང་རྗེ་མཐུན་པའི་དབང་དུ་བྱས་
པའམ། ཡང་ན་ཞི་ལྷག་གཉིས་ཀ་གྲུབ་ཟིན་གྱིས་དེ་ལྟར་སྒོམ་པར་ཡོད་པ་ལྟར་བཤད་ཀྱི།
སྤྱིར་ནི་ལྷག་མཐོང་མཚན་ཉིད་པའི་སྔོན་དུ་ཞི་གནས་འགྲོ་དགོས་ཤིང་ཞི་གནས་མཚན་ཉིད་
པ་མ་གྲུབ་པར་ལྷག་མཐོང་མི་འགྲུབ་པར་གསུངས་ཤིང༌། གཞུང་འདིའི་བསམ་གཏན་
ལེའུར་ཡང་། ཞི་གནས་རབ་ཏུ་ལྡན་པའི་ཞེས་སོགས་གསུངས་པའི་ཕྱིར་རོ། །སྐབས་འདིར་
ཟིན་བྲིས་ཆུང་བ་ལས། འདིར་བསླབ་བཏུས་སུ་མདོ་དྲངས་པ་ལས། བྱང་ཆུབ་སེམས་དཔས་
ཚོར་བ་དྲན་པ་ཉེར་བཞག་སོགས་སྒོམ་པའི་ཚེ་དོན་དམ་པ་དང་། ཀུན་རྫོབ་པའི་ཉམས་ལེན་
གཉིས་བྱེད་པར་གསུངས་པའི་ཀུན་རྫོབ་པའི་ཉམས་ལེན་ནི། རང་ཉིད་ཀྱི་རྒྱུད་ལ་ཚོར་བ་
བདེ་བ་སྐྱེས་པ་ན། སེམས་ཅན་གཞན་རྣམས་ལ་སྙིང་རྗེ་སྐྱེ་སྟེ། དེ་ཡང་རང་ཉིད་ལ་ཚོར་བ་
བདེ་བ་སྐྱེས་ཀྱང་དེ་བདེན་འཛིན་གྱི་དམིགས་གཏད་ཐམས་ཅད་སྟོང་ཉིད་རྟོགས་པས་གཞིག་
པས་དེ་ལ་སྲེད་པ་མི་སྐྱེ་ལ་སེམས་ཅན་གཞན་ལ་ལྟ་བ་དེ་མེད་པས་དེ་ལས་སྲེད་པ་སྐྱེ་བ་
མཐོང་བའི་ཕྱིར་དང་། སྲེད་པའི་བདེ་བ་ཙམ་ནི། རིན་ཆེན་ཕྲེང་བ་ལས། གཡན་པ་ཕྲུག་ན་
བདེ་བ་སྟེ། །ཞེས་སོགས་གསུངས་པ་ལྟར་བདེ་བ་ལྟར་སྣང་ཡིན་ལ། བདེ་བའི་མཆོག་ནི་
སྲེད་པ་ཟད་པ་ཡིན་ཏེ། བདེ་བ་ཀུན་གྱི་ནང་ནས་སྲེད་ཟད་པ་ཞེས་སོགས་གསུངས་པ་ལྟར་
རོ༑ ༑དེ་བཞིན་དུ་ཚོར་བ་སྡུག་བསྔལ་མྱོང་ནའང་སྙིང་ རྗེ་སྐྱེ་བ་སོགས་ལ་སྦྱར་རོ་ཞེས་
-3 4 ） -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
གསུངས་སོ། །
གཉིས་པ་ནི། གལ་ཏེ་སོགས་རྐང་པ་ཉེར་བཞིས་བསྟན། འདིར་ཚོར་བའི་རྒྱུ་རེག་
པ་བདེན་གྲུབ་བཀག་པའི་སྒོ་ནས་འབྲས་བུ་ཚོར་བ་ལ་བདེན་ཞེན་འགོག་པ་ཡིན་ལ། རེག་
པ་ཞེས་བྱ་བ་དེ་ཐ་སྙད་ཙམ་དུ་ཡུལ་དབང་རྣམ་ཤེས་གསུམ་འདུས་པའམ་ཕྲད་ནས་ཡུལ་
ཡོངས་སུ་གཅོད་པ་དེ་ཡིན་ཀྱང་། དེ་ཉིད་ཀྱི་བརྟགས་དོན་བཙལ་ན་མི་རྙེད་པའི་ཕྱིར་རང་
བཞིན་གྱིས་མ་གྲུབ་བོ། །དེ་ལ་ཐོག་མར་དབང་དོན་ཕྲད་པ་རང་བཞིན་གྱིས་གྲུབ་པ་འགོག་
པ་ནི། གལ་ཏེ་དབང་དོན་གཉིས་ཕྲད་པ་རང་བཞིན་གྱིས་ཡོད་ན། མིག་སོགས་ཀྱི་དབང་
པོའི་རྡུལ་དང་། གཟུགས་སོགས་དོན་གྱི་རྡུལ་ཕྲ་རབ་གཉིས་ཕྲད་པའི་ཚེ་དེ་གཉིས་ལ་བར་
ཡོད་དམ་མེད། བར་དང་བཅས་པ་ཡིན་ན། རྡུལ་དེ་དག་གང་དུ་འཕྲད་པར་འགྱུར་ཏེ། མ་
ཕྲད་པར་ཐལ། བར་དང་བཅས་པར་འདོད་པ་གང་ཞིག་བར་དེར་ཉིན་མོ་སྣང་རྡུལ་དང་
མཚན་མོ་མུན་རྡུལ་གྱིས་ཆོད་པའི་ཕྱིར། བར་མེད་ན་ཡང་དེ་ལ་ཕྲད་པ་མི་འཐད་དེ། གྲུབ་
མཐའ་འོག་མ་དག་རྡུལ་ཕྲན་ཆ་མེད་འདོད་པས། དེ་འཕྲད་པ་ན་ཕྲད་མ་ཕྲད་ཀྱི་ཆ་གཉིས་
ཡོད་ན་ཆ་མེད་དུ་འདོད་པའི་དམ་བཅའ་ཉམས་ཤིང༌། ཆ་གཉིས་མེད་ན་བདག་ཉིད་ཐམས་
ཅད་ཀྱིས་ཐམས་ཅད་དུ་ཕྲད་དགོས་ལ། གོ་ས་གནོན་ནུས་ཀྱི་རྡུལ་གཉིས་དེ་ལྟར་ཕྲད་ན་གོ་
ས་གཅིག་ཏུ་འདྲེས་པས་རྡུལ་གཅིག་ཉིད་དུ་འགྱུར་བས། དེ་ལ་ཕྲད་པ་པོ་གང་ཞིག་འཕྲད་བྱ་
གང་དང་ཕྲད་པར་འགྱུར་ཏེ་ཕྲད་བྱེད་གཉིས་མ་དམིགས་པའི་ཕྱིར་རོ། །རྡུལ་ཕྲན་ཕན་ཚུན་
དེ་ལྟར་ཕྲད་པ་མེད་པའི་རྒྱུ་མཚན་ནམ་རྟགས་སྒྲུབ་པ་ནི། ཆ་མེད་ཀྱི་རྡུལ་ཕྲན་གཅིག་ཆ་མེད་
ཀྱི་རྡུལ་ཕྲན་གཞན་ལ་འཇུག་པའམ་ཐིམ་པ་མེད་པའི་ཕྱིར་ཏེ། རྡུལ་དེ་དག་ནི་གཅིག་ལ་
གཅིག་འཇུག་རུང་བའི་བར་སྐབས་སྟོང་པ་མེད་པའི་ཕྱིར་དང་། ཕན་ཚུན་བོང་ཚོད་མེ་ཆུང་
མཉམ་པ་ཡིན་པའི་ཕྱིར་རོ། ཁྱབ་པ་སྒྲུབ་པ་ནི། གལ་ཏེ་རྡུལ་ཕྲན་རྡུལ་ཕྲན་ལ་ཞུགས་ཤིང་
-3
4
-



-
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐིམ་པ་ཡོད་ན་གོང་བུའང་རྡུལ་ཕྲན་ཙམ་དུ་འགྱུར་ལ། རྡུལ་ཕྲན་རྡུལ་ཕྲན་ལ་མ་ཞུགས་ཤིང་
མ་ཐིམ་པ་ན་རང་རང་གི་གོ་ས་ན་སོ་སོར་གནས་དགོས་པས་དེ་ལ་འདྲེས་པ་མེད་པས་ཁྱབ་
ཅིང་། མ་འདྲེས་པའི་ཆ་མེད་པ་ལ་ ཕྲད་པ་མེད་པས་ཁྱབ་བོ། །དེས་ན་ཆ་ཐ་དད་མེད་པ་
ལའང་ཕྲད་པ་ཞེས་བྱ་བ་ཇི་ལྟར་འཐད་པར་འགྱུར་ཏེ། ཕྲད་པ་དང་ནི་ཆ་མེད་པར་ཡོད་པ་
གཉིས་གཞི་གཅིག་ལ་འདུ་བ་མི་སྲིད་པས་དེ་འདྲ་ཚད་མས་མཐོང་བའི་ཕྱིར། གལ་ཏེ་ཁྱོད་
ཀྱིས་དེ་ལྟར་ཡོད་པ་མཐོང་ན་འདིའོ་ཞེས་ངེད་ལ་བསྟན་པར་གྱིས་ཤིག་ཅེས་པ་སྟེ། དེ་འདྲ་
མེད་པའི་ཕྱིར་སྟོན་མི་ནུས་སོ། །རྣམ་ཤེས་ལ་ཕྲད་པ་རང་བཞིན་གྱིས་གྲུབ་པ་འགོག་པ་ནི།
དེ་ལྟར་བརྟགས་པས་དབང་དོན་གྱི་རྡུལ་གཉིས་ཕྲད་པ་མེད་ཀྱང་། མིག་གི་རྣམ་ཤེས་སོགས་
དང་གཟུགས་སོགས་ཀྱི་རྡུལ་དེ་དག་ཕྲད་དོ་ཞེ་ན། རྣམ་ཤེས་ལུས་སམ་གཟུགས་མེད་པ་ལ་
ནི་ཆ་མེད་གྱི་རྡུལ་ཕྲན་དང་ཕྲད་པ་འཐད་པ་མ་ཡིན་པ་ཉིད་དེ་གཟུགས་མེད་པའི་ཕྱིར་རོ། །དེ་
དག་ནི་རྡུལ་ཕྲན་ལ་ཕྲད་པ་དགག་པ་ཡིན་ལ། རགས་པ་ལ་ཕྲད་པ་དགག་པ་ནི། དེ་ལྟར་
རྡུལ་ཕྲན་ལ་ཕྲད་པ་མེད་ཀྱང་རྡུལ་ཕྲན་ཚོགས་པའི་རགས་པ་ལ་ཕྲད་པ་ཡོད་དོ་ཞེ་ན། རྡུལ་
དུ་མ་ཚོགས་པའི་རགས་པའང་ཕན་ཚུན་ཕྲད་པ་རང་བཞིན་གྱིས་མེད་དེ། རགས་པ་ཕན་ཚུན་
བདེན་པའི་དངོས་པོ་མེད་པའི་ཕྱིར་ཏེ། སྔར་ནི་ཇི་ལྟར། ལུས་ནི་རྐང་པ་བྱིན་པ་མིན་ཞེས་
སོགས་ཀྱི་སྐབས་སུ་ཆ་ཅན་གྱི་ལུས་རགས་པ་ནས་ཆ་ཤས་རྡུལ་ཕྲན་གྱི་བར་གྱི་བརྟགས་དོན་
ལ་རྣམ་པར་དཔྱད་ནས། གང་ལའང་རང་བཞིན་གྱིས་གྲུབ་པ་བཀའ་ཟིན་པ་བཞིན་ནོ། །དེ་
ལྟར་ཡུལ་དབང་རྣམ་ཤེས་གསུམ་ཕྲད་པ་རང་བཞིན་གྱིས་མེད་ན། དེ་ལས་བྱུང་པའི་རེག་
པ་རང་བཞིན་གྱིས་གྲུབ་པའང་ཡོད་པ་མིན་ལ། དེ་ལྟར་ན་རྒྱུ་རེག་པ་རང་བཞིན་གྱིས་གྲུབ་པ་
ཡོད་པ་མིན་ན་འབྲས་བུ་ཚོར་བ་རང་བཞིན་གྱིས་གྲུབ་པ་རྒྱུ་གང་ལས་འབྱུང་བར་འགྱུར་ཏེ་རྒྱུ་
བརྫུན་པ་ལས་འབྲས་བུ་བདེན་གྲུབ་སྐྱེད་པའི་ནུས་པ་མེད་ཅིང་། འབྲས་བུ་བདེན་གྲུབ་ཀྱང་
-3 4
2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
རྒྱུ་བརྫུན་པ་ལས་འབྱུང་མི་སྲིད་པའི་ཕྱིར། དེ་ལྟར་ཡང་། རིན་ཆེན་ཕྲེང་བ་ལས། གང་གི་ས་
བོན་བརྫུན་པ་དེའི། །སྐྱེ་བ་བདེན་པ་ག་ལ་ཞིག །ཅེས་གསུངས་པ་ལྟར་རོ། །དེ་ལྟར་ཚོར་བ་
བདེན་པར་མེད་ན་གསོག་སྲུང་འཐབ་རྩོད་སོགས་འབད་རྩོལ་གྱི་ངལ་བ་ཆེན་པོ་འདི་དགོས་
པ་ཅི་ཡི་དོན་དུ་ཡིན་ཏེ་དོན་མེད་པས་སོ། །སྡུག་བསྔལ་སྤོང་བ་དང་བདེ་བ་སྒྲུབ་པའི་ཆེད་
དུའོ་ཞེ་ན། སྡུག་བསྔལ་གང་གིས་གང་ཟག་གང་ལ་གནོད་པར་འགྱུར་ཏེ་གནོད་བྱེད་གཉིས་
ཀ་རང་བཞིན་གྱིས་མ་གྲུབ་པའི་ཕྱིར། བདེ་བ་ལའང་། གང་གིས་གང་ལ་ཕན་པར་འགྱུར་
ཞེས་སྦྱར་རོ། །འགྲེལ་པ་དང་ཟིན་བྲིས་སོགས་དང་བསྟུན་ན། གང་ལས་གང་ལ་གནོད་པར་
འགྱུར་ཞེས་ཡོད་པ་འདྲའོ། །སྐབས་འདིར་ཟིན་བྲིས་ལས། འཇིག་རྟེན་འདིར་ནི་སྡུག་བསྔལ་
ཕྱིར་བཅོས་ཀྱི་བདེ་བ་ཙམ་ཞིག་ཡོད་ཀྱི་སྡུག་བསྔལ་རང་མཚན་པ་ཡོད་པ་ལྟར་བདེ་བ་རང་
མཚན་པ་ནི་མེད་དོ། །དེའང་དཔེར་ན་གྲང་བས་ཉེན་པས་ཉི་མ་ལ་བསྡད་པའི་ཚེ་གྲང་
བའི་སྡུག་བསྔལ་ཤུགས་ཆུང་ངུར་སོང་བའི་གནས་སྐབས་དེར་སིམ་པར་མྱོང་བའི་མྱོང་བྱེད་དེ་
ཚོར་བ་བདེ་བ་ཡིན་གྱི། དེའི་ཚེ་ཡང་གྲང་བས་ཉེན་པའི་སྡུག་བསྔལ་ཡོད་དེ་སྡུག་བསྔལ་དེ་
ཟད་མ་ཐག་བར་མ་ཆད་དུ་ཚ་བའི་སྡུག་བསྔལ་གྱི་མགོ་བརྩམ་འོང་བའི་ཕྱིར། དེས་ན་བདེ་
བར་འདོགས་པའི་གཞིར་སྡུག་བསྔལ་དགོས་ལ་སྡུག་བསྔལ་གྱི་བློ་སྐྱེ་བའི་གཞིར་བདེ་བ་མི་
དགོས་པས་སོ། །དཔེར་ན་སྔོན་པོ་དང་རིང་ཐུང་བཞིན་ནོ། །ཞེས་གསུངས་སོ། །ཚོར་བ་
བདེན་མེད་དུ་རྟོགས་པས་སྲེད་པ་ལྡོག་པར་བསྟན་པ་ནི། གང་གི་ཚེ་སྔར་གྱི་གང་ཟག་བདེན་
གྲུབ་འགོག་པའི་རིགས་པས་ཚོར་བ་ཉམས་སུ་མྱོང་བ་པོ་སུ་འགའ་ཡང་རང་བཞིན་གྱིས་གྲུབ་
པ་མེད་པར་གཏན་ལ་ཕབ་ཅིང་། ཚོར་བ་བདེན་གྲུབ་འགོག་པའི་རིགས་པས་མྱང་བྱ་ཚོར་
བའང་རང་བཞིན་གྱིས་གྲུབ་པ་ཡོད་པ་མ་ཡིན་པར་གཏན་ལ་ཕབ་ཟིན་པ་དེ་ཡི་ཚེ་ཚོར་བྱ་
ཚོར་བྱེད་རང་བཞིན་མེད་པའི་གནས་སྐབས་འདི་མཐོང་ཞིང་ཁོང་དུ་ཆུད་ནས་ནི་སྲེད་པ་ཅི་
-3 4 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱིར་ལྡོག་པར་མི་འགྱུར་ཏེ། བདེ་བ་ཐོབ་འདོད་ཀྱི་སྲེད་པ་དང་སྡུག་བསྔལ་དང་བྲལ་འདོད་
ཀྱི་སྲེད་པ་དག་ནི་ཚོར་བ་བདེན་འཛིན་གྱི་སྟོབས་ཀྱིས་འདྲེན་པའི་ཕྱིར་རོ། །སྤྱིར་ལུས་མི་
གཙང་བ་ཚོར་བ་སྡུག་བསྔལ་བ་སོགས་སྒོམ་པའི་དྲན་པ་ཉེར་བཞག་ཀྱང་གདུལ་བྱ་འགའ་
ཞིག་བདག་མེད་ཕྲ་མོ་ལ་བཀྲི་བའི་ཕྱིར་གསུངས་ཀྱང་། ཚོར་བའི་རང་མཚན་སྡུག་བསྔལ་
དང་སྤྱི་མཚན་གང་ཟག་གི་བདག་རགས་པ་དག་བཀག་ཙམ་གྱི་བདག་མེད་བསྒོམས་པས་ནི་
ཚོར་བ་བདེན་འཛིན་གྱི་དམིགས་གཏད་བཤིག་མི་ནུས་ཤིང་ཚོར་བ་ལས་སྲེད་པ་སྐྱེ་བའང་
དགག་མི་ནུས་པ་དེའི་ཕྱིར་ཚོར་བ་བདེན་མེད་མ་རྟོགས་ན་དེར་བདེན་འཛིན་འགོག་མི་ནུས།
དེར་བདེན་པར་ཞེན་ན་སྲེད་པའང་ལྡོག་མི་ནུས་པས། སྔར། ཚོར་བའི་རྐྱེན་གྱིས་སྲེད་པ་
ཡིན། །ཞེས་སོགས་གསུངས་པའི་རྒྱུ་མཚན་ཡང་འདིའོ། །ཚོར་བ་བདེན་འཛིན་གྱི་དམིགས་
གཏད་བཤིག་ནས་བདེན་མེད་དུ་རྟོགས་ན་སྲེད་པ་ལྡོག་པ་ལ་དགོངས་ནས་བསླབ་བཏུས་སུ་
བློ་གྲོས་མི་ཟད་པའི་མདོ་དྲངས་ནས་ཚོར་བ་བདེན་མེད་དུ་སྒོམ་པའི་དྲན་པ་ཉེར་བཞག་སྒོམ་
ཚུལ་གསུངས་སོ། །
གསུམ་པ་ནི། མཐོང་བའམ་སོགས་རྐང་པ་བཅུ་གཉིས་ཀྱིས་བསྟན། དེ་ལ་མཐོང་
ཐོས་སོགས་ཚོར་བ་སྐྱེ་བའི་ཡུལ་རང་བཞིན་གྱིས་མ་གྲུབ་པར་སྟོན་པ་ནི། མིག་ཤེས་ཀྱིས་
གཟུགས་མཐོང་བའམ་ནི་ལུས་ཤེས་ཀྱིས་རེག་བྱ་རེག་པ་ཡང་རུང་སྟེ་ཚོར་བ་སྐྱེ་བའི་ཡུལ་
ཐམས་ཅད་ཀྱང་སྣང་བ་ལྟར་མ་གྲུབ་པས་བརྫུན་པ་རྨི་ལམ་སྒྱུ་འདྲའི་བདག་ཉིད་ཀྱིས་བདེན་
པར་མེད་ན་དམིགས་རྐྱེན་དེ་དག་གིས་བསྐྱེད་པའི་ཚོར་བ་ལའང་བདེན་གྲུབ་ཇི་ལྟར་ཡོད་དེ།
ཡུལ་བརྫུན་པས་ཡུལ་ཅན་བདེན་པ་སྐྱེད་མི་རིགས་པའི་ཕྱིར་རོ། །འདིས་ནི་ཡུལ་བདེན་པར་
མེད་པས་ཡུལ་ཅན་ཡང་བདེན་གྲུབ་མི་སྲིད་པར་བསྟན་ཏོ། །ཚོར་བའི་ཡུལ་ཅན་རང་བཞིན་
གྱིས་མ་གྲུབ་པར་སྟོན་པ་ནི། མྱོང་བྱེད་ཀྱི་སེམས་དང་ལྷན་ཅིག་སྐྱེས་པའི་ཕྱིར་ན་དུས་མཉམ་
-3 4 4 མ



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
པའི་མྱང་བྱའི་ཚོར་བ་ཡང་སེམས་དེ་ཡིས་རང་བཞིན་གྱིས་མཐོང་བའམ་མྱོང་བ་མ་ཡིན་ནོ།།
དེ་གཉིས་མྱང་བྱ་མྱོང་བྱེད་ཡིན་པས་རྒྱུ་འབྲས་ཡིན་དགོས་ལ། དེ་གཉིས་རང་བཞིན་གྱིས་
གྲུབ་ན་ཕན་ཚུན་རྫས་ཐ་དད་དུས་མཉན་ཡིན་པའི་ཕྱིར་དང་། འབྲེལ་མེད་དོན་གཞན་ཡིན་
པའི་ཕྱིར་རྒྱུ་འབྲས་སུ་མི་རུང་ངོ༌། །ཚོར་བའི་སྔར་སྐྱེས་པའི་སེམས་དེས་ཚོར་བ་དེ་མྱོང་བ་མ་
ཡིན་ཏེ་མྱང་བྱ་ཚོར་བ་དེ་ད་དུང་མ་སྐྱེས་པའི་ཕྱིར་དང༌། ཕྱི་མར་སྐྱེས་པས་ཀྱང་ཚོར་བ་དེ་དྲན་
པར་འགྱུར་གྱི་མྱོང་བ་མ་ཡིན་ཏེ་མྱང་བྱའི་ཚོར་བ་དེ་འགགས་ཟིན་པའི་ཕྱིར། དོན་བསྡུ་བ་ནི།
ཚོར་བ་རང་གིས་བདག་རང་ཉིད་མྱོང་བ་མིན་པ་ནི་རང་རིག་བཀག་ཟིན་པས་འགྲུབ་ལ།
མྱོང་བྱེད་དོན་གཞན་དག་གིས་ཀྱང་མྱོང་བ་མ་ཡིན་ཏེ་རང་བཞིན་གྱིས་གྲུབ་པའི་གཞན་ཡིན་
ན་མྱང་བྱ་མྱོང་བྱེད་ཀྱི་འབྲེལ་བ་མེད་པའི་དོན་གཞན་ཡིན་དགོས་པའི་ཕྱིར་རོ། །དེ་དག་གིས་
ནི་ཚོར་བ་མྱོང་བྱེད་ཀྱི་སེམས་བདེན་པར་མེད་པས་མྱང་བྱ་ཚོར་བའང་བདེན་མེད་དུ་བསྟན་
ཏོ༑ ༑ཚོར་བ་མྱོང་མཁན་གྱི་གང་ཟག་ཀྱང་བདེན་མེད་དུ་སྟོན་པ་ནི། དེ་ལྟར་མྱང་བྱ་ཚོར་བ་
བདེན་པར་མེད་པར་མ་ཟད་ཚོར་བ་པོ་སེམས་དང་ལྡན་པའི་གང་ཟག་བདེན་གྲུབ་འགའ་
ཡང་རང་བཞིན་གྱིས་ཡོད་པ་མིན་ཏེ། གང་ཟག་བདེན་གྲུབ་བཀག་ཟིན་པས་རྒྱུ་མཚན་དེས་
ན་ཚོར་བ་དེ་ཁོ་ན་ཉིད་དུ་གྲུབ་པ་མིན་ནོ། །དེ་ལྟར་རང་བཞིན་གྱིས་བདག་ཏུ་གྲུབ་པ་ཅུང་
ཟད་ཀྱང་མེད་པའི་ཕུང་པོའི་ཚོགས་པ་འདི་ལ་ཚོར་བ་བདེ་བས་ཕན་པ་དང་སྡུག་བསྔལ་འདི་
ཡིས་ཅི་སྟེ་གནོད་པར་བྱ་སྟེ་མྱང་བྱ་མྱོང་བྱེད་ཐམས་ཅད་རང་བཞིན་གྱིས་མ་གྲུབ་པའི་ཕྱིར་
གསུམ་པ་སེམས་དྲན་པ་ཉེར་བཞག་སྒོམ་ཚུལ་ལ་གཉིས། ཡིད་ཀྱི་ཤེས་པ་རང་
བཞིན་གྱིས་གྲུབ་པ་དགག་པ། དབང་ཤེས་ལྔ་རང་བཞིན་གྱིས་གྲུབ་པ་དགག་པའོ། །དང་པོ་
ནི༑ ཡིད་ནི་སོགས་རྐང་པ་བརྒྱད་ཀྱིས་བསྟན། དེ་ལ་ཡིད་དང་སེམས་དང་རྣམ་ཤེས་གསུམ་
- 3 4 5 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ནི་འདིར་དོན་གཅིག་ཡིན་ལ་དེ་ནི་མིག་དབང་སོགས་དབང་པོ་དྲུག་པོ་རྣམས་ལ་རང་བཞིན་
གྱིས་མི་གནས་ཤིང་། གཟུགས་སྒྲ་སོགས་ཡུལ་དྲུག་ལ་རང་བཞིན་གྱིས་གནས་པ་མིན་ལ།
ཡུལ་དབང་དེ་དག་གི་བར་ནའང་སྟེ། དེ་གཉིས་ཚོགས་པ་ལའང་རང་བཞིན་གྱིས་གནས་པ་
མིན་ནོ། །འདིར་ནི་དེ་དག་ལ་མི་གནས་པའི་དམ་བཅའ་ཙམ་ལས་མ་གསུངས་ཀྱང་སྒྲུབ་བྱེད་
ནི་འཇུག་པ་ལས་གསུངས་པའི་རྣམ་བདུན་ཤིང་རྟའི་རིགས་པས་འགོག་ཚུལ་ཤེས་པར་བྱའོ་
ཞེས་ཟིན་བྲིས་ལས་གསུངས་པ་ལྟར་རྒྱས་པར་གཞན་དུ་ཤེས་ལ། བསྡུ་ན་གནས་མཁན་
ཡིད་དང་གནས་ས་དབང་པོ་སོགས་ཕན་ཚུན་རང་བཞིན་གྱིས་གྲུབ་པའི་གཅིག་དང་ཐ་དད་
གང་ཡིན་བརྟགས་ན་གང་ཡང་མི་འཐད་དེ། དེ་འདྲའི་གཅིག་ཡིན་ན་ཐ་དད་གཏན་མེད་ཀྱི་
གཅིག་ཡིན་དགོས་པས་དེ་ལ་གནས་ས་གནས་མཁན་སོ་སོར་མི་སྲིད་ལ་དེ་འདྲའི་ཐ་དད་
ཡིན་ན་འབྲེལ་མེད་དོན་གཞན་དུ་འགྱུར་བས་གནས་ས་གནས་མཁན་གྱི་འབྲེལ་བ་མི་སྲིད་
པའི་ཕྱིར་ཞེས་པ་ལྟ་བུ་གཅིག་ཐ་དད་འགོག་བྱེད་ཀྱི་རིགས་པ་ཙམ་སྦྱར་ནས་བཀག་པས་
ཀྱང་ཆོག་གོ །ནང་གློ་སྙིང་སོགས་ལ་ཡང་སེམས་རང་བཞིན་གྱིས་གནས་པ་མིན་ལ། ཕྱི་
ལག་པ་སོགས་ལའང་སེམས་རང་བཞིན་གྱིས་གནས་པ་མིན་ཞིང་དེ་དག་ལས་གཞན་ཡང་ནི་
སེམས་རང་བཞིན་གྱིས་རྙེད་པ་མ་ཡིན་ནོ། །ནང་ཞེས་པ་མུ་སྟེགས་འདོད་པའི་ནང་གི་བྱེད་
པའི་སྐྱེས་བུ་ཞེས་འགྲེལ་པ་ལས་སོ། །སེམས་གང་ཞིག་ལུས་ཀྱི་གཟུགས་ཉིད་མིན་ཞིང་།
ལུས་ལས་གཞན་ཚོར་བ་སོགས་ཕུང་པོ་བཞི་པོ་གང་དུ་ཡང་སེམས་རྙེད་པ་མིན་ལ། སེམས་
དེ་ལུས་དང་མེ་ཤིང་ལྟར་འདྲེས་པ་མིན་ཞིང་ལུས་ལས་ལོགས་སུའང་ཡན་གར་ངོ་བོས་གྲུབ་
པ་འགར་མེད་པ་དེས་ན་སེམས་དེ་ནི་ཅུང་ཟད་ཀྱང་རང་བཞིན་གྱིས་གྲུབ་པ་མིན་པ་དེའི་ཕྱིར་
སེམས་ཅན་ཐམས་ཅད་ཀྱི་སེམས་ཀྱི་རང་བཞིན་བདེན་པའི་སྤྲོས་པ་ཐམས་ཅད་དང་བྲལ་
བའི་རང་བཞིན་གྱིས་མྱ་ངན་ལས་འདས་པའོ། །
-3 4 6 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
གཉིས་པ་ནི། ཤེས་བྱ་སོགས་རྐང་པ་དྲུག་གིས་བསྟན། དེ་ཡང་ཤེས་བྱ་གཟུགས་
སོགས་ལྔ་ལས་སྔར་མིག་གི་ཤེས་པ་སོགས་དབང་ཤེས་ལྔ་ཡོད་ན་ཤེས་པ་དེ་ནི་དམིགས་
རྐྱེན་ཅི་ལ་དམིགས་ནས་སྐྱེ་སྟེ་དམིགས་རྐྱེན་སྔོན་དུ་མ་སོང་བས་རྐྱེན་ཅན་གྱི་གོ་རིམ་འཆོལ་
བའི་ཕྱིར། མིག་ཤེས་སོགས་དང་ཤེས་བྱ་གཟུགས་སོགས་དུས་ལྷན་ཅིག་པར་ཡོད་ན་ཡང་།
དབང་ཤེས་དེ་དག་ནི་དམིགས་རྐྱེན་ཅི་ལ་དམིགས་ནས་སྐྱེ་སྟེ། དབང་ཤེས་མ་སྐྱེས་བར་དུ་ནི་
དམིགས་རྐྱེན་གཟུགས་སོགས་ཀྱང་མི་སྐྱེ་ལ། གཟུགས་སོགས་མ་སྐྱེས་པས་རང་འབྲས་མིག་
ཤེས་སོགས་སྐྱེད་མི་ནུས་ཤིང་། དམིགས་རྐྱེན་གཟུགས་སོགས་སྐྱེས་པ་ན་མིག་ཤེས་སོགས་
ཀྱང་སྐྱེས་ཟིན་པས་སྐྱེད་བྱེད་དམིགས་རྐྱེན་གྱི་དགོས་པ་མེད་པའི་ཕྱིར། འདིར་ཤེས་བྱ་རྒྱུ་
དང་ཤེས་པ་འབྲས་བུ་ཡིན་ལ། དེས་ན་རྐྱེན་ཅན་སྔོན་དང་རྐྱེན་ཕྱི་ན་ཡོད་པའི་སྔ་ཕྱི་བ་དང་།
རྐྱེན་དང་རྐྱེན་ཅན་དུས་མཉམ་པའི་རྒྱུ་འབྲས་ནི་ཐ་སྙད་དུའང་མི་སྲིད་དེ། འབྲས་བུའི་སྔར་
མེད་པའི་རྒྱུ་ལ་འབྲས་བུ་ལ་ཕན་པའི་ནུས་པ་མེད་ཅིང་ཕྱིས་ཀྱང་འབྲས་བུ་ལ་ཕན་པ་ཉེ་བར་
མི་སྦྱོར་བས་རྒྱུ་རྣམས་ཐམས་ཅད་རང་འབྲས་ཀྱི་སྔར་ཡོད་དགོས་པའི་ཕྱིར་ཏེ། རྣམ་འགྲེལ་
ལས། མེད་པ་སྔར་ནུས་མེད་ཕྱིར་དང༌། །ཕྱིས་ཀྱང་ཉེ་བར་མི་སྦྱོར་ཕྱིར། །རྒྱུ་རྣམས་ཐམས་
ཅད་སྔར་ཡོད་ཡིན། །ཞེས་གསུངས། འོན་ཏེ་མིག་ཤེས་སོགས་གཟུགས་སོགས་ཤེས་བྱའི་
ཕྱིས་ཏེ་རྗེས་སུ་ཡོད་ན་ནི། དེ་ཡི་ཚེ་དབང་པོའི་ཤེས་པ་རྣམས་དམིགས་རྐྱེན་གང་ལས་དོན་
དམ་པར་རམ་རང་བཞིན་གྱིས་སྐྱེ་སྟེ་མི་རིགས་པའི་ཕྱིར། ཞེས་དགག་བྱ་ལ་གཏུགས་ནས་
འགོག་གི །ཐ་སྙད་ཙམ་དུ་དམིགས་རྐྱེན་སྔོན་དང་རྐྱེན་ཅན་གྱི་ཤེས་པ་ཕྱི་ནས་ཡོད་པའི་རྒྱུ་
འབྲས་ཀྱི་རིམ་པས་སྐྱེ་བ་ཡིན་པ་མི་འགོག་གོ །དགག་བྱ་ལ་གཏུགས་ནས་འགོག་ཚུལ་ཡང་།
དེ་འདྲའི་སྐྱེ་ཚུལ་གྱི་བརྟགས་དོན་བཙལ་ནས་འགོག་པ་སྟེ། གཟུགས་སོགས་སྐད་ཅིག་སྔ་མ་
ཞིག་ པ་ལས་སྐྱེའམ། མ་ཞིག་པ་ལས་སྐྱེ། དང་པོ་མི་འཐད་དེ། གཟུགས་སོགས་ཞིག་པ་
-3 4 7-



，
=
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ལུགས་འདིར་སྤྱིར་དངོས་པོ་ཡིན་མོད། འོན་ཀྱང་དེ་དག་གཟུགས་ཀྱི་སྐྱེ་མཆེད་སོགས་མ་
ཡིན་པས་མིག་ཤེས་སོགས་སྐྱེད་མི་ནུས་ཏེ། དེ་ནུས་ན་ས་བོན་ཚིག་པས་ཀྱང་མྱུ་གུ་སྐྱེད་པར་
འགྱུར་རོ། །མ་ཞིག་པ་ལས་སྐྱེ་ན་དུས་གཞན་གྱིས་བར་དུ་ཆོད་མ་ཆོད་གཉིས་ལས་གང་ཡིན།
དང་པོ་ལྟར་ན་དམིགས་རྐྱེན་དེ་ལས་རྐྱེན་ཅན་དངོས་སུ་སྐྱེ་མི་སྲིད་པར་འགྱུར་ལ། ཕྱི་མ་ལྟར་
ན༑ བདག་ཉིད་ཐམས་ཅད་ཀྱིས་ཐམས་ཅད་དུ་མ་ཆོད་པ་ཡིན་ན། སྐད་ཅིག་སྔ་ཕྱིའི་དུས་
འདྲེས་ནས་གཅིག་ཏུ་འགྱུར་ན་དེ་ལ་རྐྱེན་དང་རྐྱེན་ཅན་སྔ་ཕྱི་བ་མི་སྲིད་པར་འགྱུར་ལ།
དུས་ཀྱིས་ཆོད་མ་ཆོད་ཀྱི་ཆ་གཉིས་ཡོད་ན་ཆ་བཅས་སུ་འགྱུར་བས་དེ་ལ་གཅིག་དུ་བྲལ་
སོགས་ཀྱི་རིགས་པས་དཔྱད་ན་བདེན་མེད་ཉིད་དུ་འགྲུབ་ཀྱི་བདེན་པར་གྲུབ་པ་མི་སྲིད་དོ། །
བཞི་པ་ཆོས་དྲན་པ་ཉེར་བཞག་སྒོམ་ཚུལ་ནི། དེ་ལྟར་སོགས་རྐང་པ་གཉིས་ཀྱིས་
བསྟན། ལུས་ཚོར་སེམས་གསུམ་གྱིས་བསྡུས་པའི་དངོས་པོ་ཐམས་ཅད་རང་བཞིན་གྱིས་
ཐོག་མར་སྐྱེ་བ་མེད་ཅིང་། དེས་མཚོན་ནས་མཐར་འགགས་པ་དང་བར་དུ་གནས་པ་རང་
བཞིན་གྱིས་གྲུབ་པ་དང་བྲལ་བར་གཏན་ལ་ཕབ་ཟིན་པ་དེ་ལྟར། དེ་དག་ལས་གཞན་པའི་
འདུ་ཤེས་ཀྱི་ཕུང་པོ་དང་། འདུ་བྱེད་ཀྱི་ཕུང་པོ་དང་། འདུས་མ་བྱས་ཀྱི་ཆོས་རྣམས་ལས་འདུ་
ཤེས་དང་འདུ་བྱེད་ཀྱིས་བསྡུས་པ་ཐམས་ཅད་ཀྱི་སྐྱེ་བ་དང་གནས་པ་དང་འགགས་པའང་
རང་བཞིན་གྱིས་མེད་ལ། དེས་ན་རྩ་ཤེར་ལས། འདུས་བྱས་རབ་ཏུ་མ་གྲུབ་པས། །འདུས་མ་
བྱས་ནི་ཇི་ལྟར་གྲུབ། །ཅེས་པ་ལྟར། འདུས་མ་བྱས་ཀྱི་ཆོས་རྣམས་ལའང་རང་བཞིན་གྱིས་
གྲུབ་པ་ནི་ཚད་མས་རྟོགས་པར་འགྱུར་བ་མ་ཡིན་ནོ། །
གཉིས་པ་བདེན་གཉིས་མི་འཐད་པའི་རྩོད་པ་སྤོང་བ་ལ་གསུམ། ཧ་ཅང་ཐལ་བ་
སྤང་བ། ཐུག་མེད་དུ་ཐལ་བ་སྤང་བ། དོན་ཤེས་གཉིས་བདེན་པར་གྲུབ་པ་ལ་སྒྲུབ་བྱེད་མེད་
པར་བསྟན་པའོ། །དང་པོ་ནི། གལ་ཏེ་སོགས་རྐང་པ་བཅུ་གཉིས་ཀྱིས་བསྟན། དེ་ལ་རྩོད་པ་
-3 48 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
ནི༑ གལ་ཏེ་ཐལ་འགྱུར་བ་ཁྱོད་ཀྱིས་སྔར་ཡུལ་ཡུལ་ཅན་གྱི་སྔ་ཕྱི་ལ་བརྟགས་པ་སོགས་ཀྱི་
རིགས་པས་ཆོས་རྣམས་ལ་རང་གི་མཚན་ཉིད་ཀྱིས་གྲུབ་པ་དང༌། རང་ངོས་ནས་གྲུབ་པ་
སོགས་ཐམས་ཅད་བཀག་པ་དེ་ལྟར་ན། ཆོས་གང་ཡང་བཞག་ས་མེད་པར་སོང་བས་ཆོས་
རྣམས་ཀུན་རྫོབ་ཙམ་དུ་ཡོད་ཅེས་པའང་མི་འཐད་པས་མེད་པར་འགྱུར་ལ། དེ་མེད་ན་ཀུན་
རྫོབ་ཀྱི་ཆོས་དེ་དག་གི་གནས་ལུགས་སམ་ཆོས་ཉིད་དོན་དམ་པའི་བདེན་པའང་མེད་པར་
འགྱུར་བས་ལུགས་དེ་ལ་བདེན་གཉིས་ཀྱི་རྣམ་གཞག་སྐྱོན་མེད་ག་ལ་ཡོད་དེ་མེད་དོ། །དེ་
ཡང་ཁྱེད་ཀྱི་ལུགས་ལ་ཀུན་རྫོབ་ཏུ་ཡོད་པའི་ཆོས་དེ་དག་ལ་རང་ངོས་ནས་གྲུབ་པ་སོགས་
ཡོད་མ་མྱོང་ཡང་བློ་ཀུན་རྫོབ་པ་གཞན་ཕྱིན་ཅི་ལོག་གི་བདེན་འཛིན་གྱིས་ཡོད་པར་རློམ་པ་
ཙམ་གྱི་ངོར་བདེན་པར་ཡོད་པ་དེ་ཙམ་ཞིག་ཀུན་རྫོབ་ཏུ་ཡོད་ཚུལ་ཡིན་ན། དེ་ནི་ཐག་པའི་
ངོས་ནས་སྦྲུལ་དུ་ཡོད་མ་མྱོང་ཡང་ཐག་ཁྲར་སྦྲུལ་འཛིན་གྱི་རྟོག་པས་སྦྲུལ་ཡོད་པར་རློན་ནས་
བཞག་པས་དེའི་ངོར་སྦྲུལ་དུ་བཞག་པ་ཙམ་དུ་ཟད་པས་དེ་ལྟར་ན་ཀུན་རྫོབ་ཙམ་དུའང་
སེམས་ཅན་རྣམས་མྱ་ངན་ལས་ག་ལ་འདའ་སྟེ་རྣམ་གྲོལ་ཐོབ་མི་སྲིད་པར་འགྱུར་བས་དེ་ཐོབ་
པའི་དོན་དུ་དབུ་མའི་ལྟ་བ་གཏན་ལ་ཕབ་པ་དོན་མེད་པར་འགྱུར་རོ་ཞེས་རྩོད་དེ་འདིའི་
ཕྱོགས་སྔ་ནི་དབུ་མ་རང་རྒྱུད་པ་མན་ཆད་དོ། །ལན་ནི། ཁྱེད་ཅག་གིས་ངེད་ཐལ་འགྱུར་བའི་
ལུགས་ཀྱི་ཀུན་རྫོབ་ཏུ་ཡོད་ཚུལ་བཞག་པ་འདི་ནི་བློ་གཞན་ཞེན་ཡུལ་ལ་འཁྲུལ་པའི་ཕྱི་ཅི་
ལོག་བདེན་པར་འཛིན་པའི་སེམས་ཀྱི་རྣམ་པར་རྟོག་པས་ཡོད་པར་རློམ་པ་ཙམ་སྟེ། དེ་འདྲ་
བ་ནི་ངེད་རང་གི་ལུགས་ཀྱི་ཀུན་རྫོབ་ཏུ་ཡོད་ཚུལ་མིན་ཏེ། གལ་ཏེ་ཡིན་ན་བུམ་པ་བདེན་
གྲུབ་ལྟ་བུ་རིགས་པས་ཁེགས་པ་ན་བུམ་པ་རང་ཉིད་ཀྱང་ཁེགས་པར་འགྱུར་བས་དེ་ནི་ཐག་
ཁྲའི་སྟེང་གི་སྦྲུལ་ལྟར་དུ་ཐ་སྙད་འཇོག་ས་མེད་པའི་སྐྱོན་འབྱུང་བ་བདེན་མོད། འོ་ན་ཐལ་
འགྱུར་བ་རང་གི་ལུགས་ལ་ཀུན་རྫོབ་ཚད་གྲུབ་ཏུ་འཇོག་ཚུལ་ཇི་ལྟར་ཡིན་ཞེ་ན། ཆོས་དང་
་
- 3 49 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གང་ཟག་ཐམས་ཅད་རྟོག་པས་བཏགས་ཙམ་མ་གཏོགས་ཡུལ་རང་ངོས་ནས་མ་གྲུབ་པར་
རྟོགས་པའི་སྟོང་ཉིད་ངེས་པའི་ལྟ་བ་རྙེད་པའི་ཕྱིས་ཏེ་རྗེས་སུ་དེ་ལྟ་བུའི་སྟོང་ཕྱོགས་ངེས་པའི་
ངེས་ཤེས་དེའི་སྟོབས་ཀྱིས་བྱ་བྱེད་སྐྱེ་འགག་འགྲོ་འོང་སོགས་ཀྱིས་མཚོན་པའི་སྣང་ཕྱོགས་
ཀུན་རྫོབ་ཀྱི་ཆོས་ཐམས་ཅད་ཀྱང་མ་འཆོལ་བར་ཚད་མས་གྲུབ་པའི་ཚུལ་གྱིས་ངེས་ཤིང་།
དེ་ལྟ་སྟོང་ཕྱོགས་དང་སྣང་ཕྱོགས་ཀྱི་ངེས་ཤེས་གཉིས་པོ་ཕན་ཚུན་གཅིག་གྲོགས་སུ་གཅིག་
འགྲོ་ཐུབ་པ་བྱུང་ན། ཀུན་རྫོབ་དེ་ཚད་མས་གྲུབ་པར་བཞག་ཏུ་ཡོད་པས་ན་དེ་ཀུན་རྫོབ་ཏུ་
ཡོད་པའི་དོན་ཡིན་གྱི། དེ་ལྟ་མིན་ན་ཀུན་རྫོབ་ཚད་གྲུབ་ཀྱི་རྣམ་གཞག་སྐྱོན་མེད་བཞག་ས་
མེད་པ་ཉིད་དུ་འགྱུར་ཏེ། སྟོང་པས་སྣང་བ་བཀག་ནས་སྟོང་ཕྱིན་ཆད་བྱ་བྱེད་སོགས་ཐ་སྙད་
གང་ཡང་འཇོག་མི་ཤེས་ཤིང་། སྣང་བས་སྟོང་པ་བཀག་ནས་བྱ་བྱེད་སོགས་དང་བཅས་ཕྱིན་
ཆད་སྟོང་པ་མི་འཐད་ན། ལུགས་དེ་ལ་གཞི་གཅིག་གི་སྟེང་དུ་སྣང་སྟོང་གཉིས་ཚོགས་ཀྱི་
བདེན་ གཉིས་ འགལ་མེད་དུ་འཇོག་རྒྱུ་མེད་ པས་ ཉམ་ང་ བའི་ གཡང་ ས་རྟག་ ཆད་ ཀྱི་
མཐའ་ལས་འདའ་མི་ནུས་པའི་ཕྱིར་རོ། །རྒྱུ་མཚན་དེས་ན་ཡུལ་ཅན་རྟོག་པ་དང༌། ཡུལ་
བརྟག་པར་བྱ་བ་དེ་དག་གཉིས་པོ་ཕན་ཚུན་གཅིག་འཇོག་པ་གཅིག་ལ་ལྟོས་པས་གཉིས་པོ་
ཕན་ཚུན་བརྟེན་པ་ཅན་ཡིན་པས་ན་ངོ་བོས་གྲུབ་པ་ཅུང་ཟད་ཀྱང་མེད་དེ། ངོ་བོས་གྲུབ་པའི་
ཆོས་ཡོད་ན། ཆོས་དེ་འགྲུབ་པ་རྒྱུ་རྐྱེན་ལ་ལྟོས་དགོས་པ་ནི་ཤིན་ཏུ་འགལ་ལོ། །རྩ་ཤེར་
ལས། རང་བཞིན་རྒྱུ་དང་རྐྱེན་ལས་ནི། །འབྱུང་བར་རིགས་པ་མ་ཡིན་ནོ། །ཞེས་དང༌། ཚིག་
གསལ་ལས། གལ་ཏེ་བུམ་པ་རང་བཞིན་གྱིས་ཡོད་ཅེས་རྟོག་ན་ནི། དེའི་ཚེ་རང་བཞིན་གྱིས་
ཡོད་པ་དེ་ལ་ནི་འཇིམ་པ་སོགས་རྒྱུ་དང་རྐྱེན་དག་གིས་ཅི་དགོས་ཏེ་ཞེས་གསུངས། དེའི་ཕྱིར་
ཐལ་འགྱུར་བའི་ལུགས་ལ་ཆོས་དང་གང་ཟག་ལའང་བརྟགས་དོན་བཙལ་ནས་དེ་ཁོ་ན་ཉིད་
དུ་ཡོད་ཚུལ་ལ་མ་དཔྱད་པར་ཇི་ལྟར་འཇིག་རྟེན་པའི་ཐ་སྙད་ཀྱི་ཚད་མ་ལ་གྲགས་པ་ལྟར་
，
་་
-35 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
མིང་ཙམ་ལ་བརྟེན་ནས་རྣམ་པར་དཔྱད་པར་བྱ་བའམ་རྣམ་པར་བཞག་པ་ཐམས་ཅད་བརྗོད་
པ་སྟེ་ཁས་ལེན་པ་ཡིན་ནོ། །
འདིར་ དེ་ དག་ གི་ འཕྲོས་ དོན་ཅུང་ ཟད་ བརྗོད་ན། ཐལ་ འགྱུར་ བའི་ལུགས་
ཀྱི་ལྟ་བའི་གོ་བ་དང་པོར་འཚོལ་བའི་དུས་སུ་རྟེན་འབྲེལ་ལྟ་བུའི་སྣང་ ཕྱོགས་ངེས་པ་རྒྱུ་
མཚན་དུ་སོང་ནས་དེའི་སྟོབས་ཀྱིས་སྟོང་ཕྱོགས་ངེས་དགོས་པ་ཡིན་ཏེ། སྟོང་པ་རྟེན་འབྱུང་གི་
དོན་དུ་འགྲོ་བ་ལྟ་བ་མ་རྙེད་པའི་གང་ཟག་ལ་མི་འོང་བའི་ཕྱིར་རོ། །ཕྱི་ནས་ལྟ་བའི་གོ་བ་
མཐའ་ཆོད་པ་རྙེད་པའི་རྟགས་སུ་སྟོང་ཕྱོགས་ངེས་པ་དེ་ཉིད་རྒྱུ་མཚན་དུ་སོང་ནས་སྣང་
ཕྱོགས་ལ་ངེས་ཤེས་ལྷག་པར་འདྲོངས་པ་གཅིག་འོང་སྟེ། ཆོས་ཐམས་ཅད་རང་བཞིན་གྱིས་
སྟོང་པའི་རྒྱུ་མཚན་གྱིས་ཐ་སྙད་ཀུན་རྫོབ་ཀྱི་རྣམ་གཞག་ཐམས་ཅད་ཆེས་འཐད་པར་གོ་ནུས་
པའི་ཕྱིར་རོ། །འདི་དག་ནི། རྩ་ཤེར་ལས། གང་ལ་སྟོང་པ་ཉིད་རུང་བ། །སོགས་དང་། གལ་
ཏེ་འདི་དག་ཀུན་སྟོང་ན་སོགས་གྲུབ་མཐའ་འོག་མས་རྩོད་པ་དང་། གལ་ཏེ་འདི་ཀུན་མི་སྟོང་
ན་སོགས་ལན་གྱི་སྐབས་སུ་བསྟན་པ་ལྟར་རྒྱས་པར་ཤེས་པར་བྱའོ། །དེ་ལ་སྣང་བས་ཡོད་
མཐའ་སེལ་ཚུལ་དང་སྣང་བས་སྟོང་པ་ལ་ངེས་པ་འདྲེན་པ་གཉིས་དོན་གཅིག་པས་དེ་ནི་ཐོག་
མར་ལྟ་བའི་གོ་བ་འཚོལ་བའི་སྐབས་སུ་ངེས་པ་འདྲེན་ཚུལ་ཡིན་ལ། སྟོང་པས་མེད་མཐའ་
སེལ་ཚུལ་དང་སྟོང་པས་སྣང་བ་ལ་ངེས་པ་འདྲེན་ཚུལ་གཉིས་ཀྱང་དོན་འདྲ་བས་དེ་ནི་ལྟ་བའི་
གོ་བ་རྣམ་དག་སྐྱེས་པའི་དུས་ཀྱི་ངེས་པ་འདྲེན་ཚུལ་ཡིན་ནོ། །དེ་བས་ན་ཐལ་འགྱུར་བའི་ལྟ་
བའི་ཐུན་མོང་མ་ཡིན་པའི་ཁྱད་ཆོས་རང་བཞིན་གྱིས་སྟོང་པ་གཏན་མེད་ཀྱི་དོན་དུ་མི་འགྲོ་
བར་སྟོང་པས་སླར་ཡང་སྣང་བ་ལ་ངེས་པ་འདྲེན་ནུས་པས་ན་རང་བཞིན་གྱིས་སྟོང་པ་རྟེན་
འབྱུང་གི་དོན་དུ་འཆད་ཐུབ་པ་ཡིན་ལ། གྲུབ་མཐའ་གཞན་གྱིས་རང་བཞིན་གྱིས་སྟོང་པ་ཅང་
མེད་ཀྱི་དོན་དུ་བཟུང་ནས་སྟོང་པ་ལ་བྱ་བྱེད་གང་ཡང་མི་རུང་བར་གོ་བ་ནི་སྟོང་པས་སྣང་བ་
-3 5 1 -



，
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགོག་པའི་ལུགས་སོ། །སྟོང་པ་རྟེན་འབྱུང་གི་དོན་ཤར་བའི་ཚད་ནི། ཕྱི་ནང་གི་ཆོས་ཀུན་
གཏན་ནས་མེད་པར་མཐོང་བས་རྟེན་འབྱུང་གི་དེ་ཉིད་མཐོང་བ་མིན་ཏེ། ཡིན་ན་ཆོས་འདི་
དག་རྒྱུ་རྐྱེན་ནམ་གདགས་གཞི་ལ་ལྟོས་མེད་ནམ་མཁའི་མེ་ཏོག་ལྟར་འགྱུར་ན་དེ་ནི་མི་
རིགས་པའི་ཚུལ། ཆོས་འདི་ཐམས་ཅད་རང་གི་རྒྱུ་རྐྱེན་ནམ་གདགས་གཞི་ལ་མ་བརྟེན་པ་
ཅུང་ཟད་ཀྱང་ཡོད་པ་མིན་པས་སོ། །ཡང་ཆོས་རྣམས་རང་བཞིན་གྱིས་ཡོད་པ་མཐོང་བས་
ཀྱང་རྟེན་འབྱུང་གི་དེ་ཉིད་རྟོགས་པ་མིན་ཏེ། ཡིན་ན་ཆོས་འདི་རྣམས་རང་གི་ངོ་བོ་གྲུབ་པ་རྒྱུ་
རྐྱེན་སོགས་ལ་ལྟོས་པ་ཤིན་ཏུ་འགལ་ཏེ་གོང་དུ་བཤད་པ་བཞིན་ནོ། །དེས་ན་ཆོས་རྣམས་
གཏན་ནས་མེད་པ་མ་ཡིན་པར་ཐ་སྙད་དུ་སྒྱུ་མ་ལྟ་བུའི་རྒྱུ་འབྲས་ཀྱི་རྣམ་གཞག་ཐམས་ཅད་
མ་དཔྱད་པའི་ཤེས་ངོར་བརྟེན་ནས་བརྟགས་པ་ཙམ་གྱི་ཚུལ་དུ་ལེགས་པར་འཇོག་ཤེས་པ་
དང༌། དེ་ལྟའི་སྒྱུ་མ་ལྟ་བུའི་རྟེན་འབྱུང་གི་བརྟགས་དོན་བཙལ་ནས་དཔྱད་པ་ན་རང་བཞིན་
གྱིས་གྲུབ་པ་རྡུལ་ཙམ་ཡང་མ་དམིགས་པར་མཐོང་བ་གཉིས་ཕན་ཚུན་གཅིག་གི་གྲོགས་སུ་
གཅིག་སོང་སྟེ་བདེན་པ་གཉིས་ཆར་གྱི་རྣམ་གཞག་ལ་ངེས་ཤེས་ཡང་དག་འདྲེན་ནུས་པ་ནི་
རྟེན་འབྱུང་གི་དེ་ཉིད་ཀྱི་ཚུལ་ཤེས་པའི་ཚད་དོ། །སྟོང་པ་རྟེན་འབྱུང་གི་དོན་དུ་འགྲོ་བ་འདི་
གང་ཟག་སུ་རུང་རུང་ལ་མིན་གྱི། ལྟ་བ་རྣམ་དག་ངེས་ཟིན་མ་བརྗེད་པའི་གང་ཟག་གམ།
རང་བཞིན་གྱིས་གྲུབ་པ་ཚད་མས་ཁེགས་པའི་གང་ཟག་གཅིག་དགོས་གསུངས་ཏེ་དེ་འདྲའི་
བློ་ངོར་སྟོང་པ་རྟེན་འབྱུང་གི་དོན་དུ་འགྲུབ་ཀྱི་གཞན་ལ་མིན་ནོ། །དེ་ལ་བདེན་གྲུབ་འགོག་
པའི་རིགས་པ་ཡང་དག་ཞིག་ལ་བརྟེན་ནས་དཔྱད་ན་རང་བཞིན་གྱིས་གྲུབ་པ་ཅུང་ཟད་ཀྱང་
མི་འདུག་སྙམ་དུ་བདེན་མེད་ངེས་པ་དེ་ཙམ་གོ་དཀའ་བ་མིན་གྱི། རང་བཞིན་མེད་བཞིན་དུ་
རྟེན་འབྲེལ་གྱི་སྣང་བ་མི་འགོག་པར་བྱ་བྱེད་ཐམས་ཅད་མ་འཆོལ་བར་ཐ་སྙད་ཀྱི་རྣམ་གཞག་
ཚད་གྲུབ་ཏུ་འཇོག་ནུས་པ་འདི་ཤིན་ཏུ་དཀའ་བར་གསུངས། བྱང་ཆུབ་སེམས་འགྲེལ་ལས།
-35 2 -



，
-
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
ཆོས་རྣམས་སྟོང་པ་འདི་ཤེས་ནས། །ལས་དང་འབྲས་བུ་བརྟེན་པ་གང་། །ངོ་མཚར་བས་ཀྱང་
འདི་ངོ་མཚར། །རྨད་བྱུང་བས་ཀྱང་འདི་རྨད་བྱུང་། །ཞེས་པ་སོགས་མང་།
གཉིས་པ་ནི། གང་ཚེ་སོགས་རྐང་པ་བརྒྱད་ཀྱིས་བསྟན། དེ་ལ་གང་གི་ཚེ་ཆོས་
དང་གང་ཟག་གང་ཡང་རུང་བ་ལ་དམིགས་ནས་བདེན་པར་གྲུབ་པ་ཡོད་དམ་མེད་ཅེས་རྣམ་
པར་དཔྱད་པར་བྱེད་པ་ཡི་རྣམ་དཔྱོད་ཀྱི་ཤེས་རབ་ཀྱིས་ནི་རང་བཞིན་མེད་པར་དཔྱོད་
པར་བྱེད་པ་ན། དེ་ཡི་ཚེ་རྣམ་པར་དཔྱོད་མཁན་གྱི་བློ་རང་ཉིད་དཔྱད་བྱ་དེའི་ཁོངས་སུ་མི་
གཏོགས་པས། དེ་ཡང་ནི་རྣམ་པར་དཔྱོད་མཁན་གཞན་གྱི་རང་བཞིན་མེད་པར་དཔྱད་
དགོས་སམ་མི་དགོས། དགོས་ན་ནི་རྣམ་དཔྱོད་སྔ་མ་དཔྱོད་མཁན་གྱི་རྣམ་དཔྱོད་ཕྱི་མ་དེ་
ཡང་རྣམ་དཔྱོད་གཞན་གྱིས་བདེན་མེད་དུ་དཔྱད་དགོས་པའི་ཕྱིར་ན་དཔྱོད་བྱེད་ཐུག་པ་མེད་
པར་འགྱུར་ལ། མི་དགོས་ན་དཔྱད་ བྱའི་ཆོས་ གཞན་རྣམས་ ཀྱང་ དཔྱོད་མི་ དགོས་ པར་
མཚུངས་པའི་ཕྱིར་དང༌། རྣམ་དཔྱོད་རང་ཉིད་བདེན་མེད་དུ་ཚད་མ་གང་གིས་ཀྱང་མ་གྲུབ་
པར་ཐལ་བའི་ཕྱིར་རོ་ཞེ་ན། ལན་ནི། ཆོས་ཐམས་ཅད་བདེན་མེད་དུ་དཔྱོད་བྱེད་ཀྱི་ཚད་མ་
དེ་ལ་རང་ཉིད་བདེན་མེད་དུ་དཔྱོད་བྱེད་ཀྱི་ཚད་མ་གཞན་མི་དགོས་ཏེ། དཔྱད་པར་བྱ་བའི་
ཆོས་གཞན་ཐམས་ཅད་བདེན་མེད་ཉིད་དུ་རྣམ་པར་དཔྱད་པར་བྱས་ནས་བདེན་མེད་དུ་ཚད་
མས་ངེས་པ་ན། བདེན་མེད་དུ་དཔྱོད་མཁན་གྱི་རྣམ་དཔྱོད་རང་ཉིད་ལ་ནི། སླར་ཡང་བདེན་
མེད་དུ་དཔྱོད་དགོས་པའི་གཞིའམ་རྟེན་ཆོས་ཅན་བདེན་གྲུབ་ཀྱི་རྣམ་པ་གང་ཡང་བདེན་མེད་
རྟོགས་པའི་བློ་དེའི་འཛིན་སྟངས་མ་ཡལ་བ་དེ་སྲིད་དེའི་ངོར་འཆར་རྒྱུ་ཡོད་པ་མིན་པའི་ཕྱིར་
དང༌། དེ་ལྟར་ཆོས་ཐམས་ཅད་བདེན་སྟོང་དུ་ཚད་མས་རྟོགས་ཟིན་བྱེད་པ་མ་ཉམས་པའི་བློ་
དེའི་ཤུགས་ཀྱིས་ཆོས་གང་ལ་དམིགས་ནས་བདེན་པར་གྲུབ་བམ་མ་གྲུབ་སྙམ་དུ་སེམས་
པའི་བློ་སྐྱེས་མ་ཐག་བདེན་པར་མེད་དོ་སྙམ་པའི་དྲན་པ་སྐྱེ་བར་འགྱུར་ལ། དཔྱད་བྱའི་ཆོས་
，
-3 5 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཐམས་ཅད་བདེན་པར་མེད་ཀྱང་དཔྱོད་མཁན་གྱི་བློ་རང་ཉིད་ནི་བདེན་པར་གྲུབ་པ་འཐད་དོ་
སྙམ་པའི་བདེན་འཛིན་ཀུན་བཏགས་མངོན་གྱུར་སྐྱེ་བ་ནི་ཚད་མ་སྔ་མ་དེ་ཉིད་ཀྱིས་བཟློག་
ཟིན་པས་སྐྱེ་མི་སྲིད་པའི་ཕྱིར་རོ། །དེ་འདྲའི་བློ་ངོར་རྟེན་ཆོས་ཅན་བདེན་གྲུབ་གྱི་རྣམ་པ་གང་
ཡང་མེད་པའི་ཕྱིར་ན་དགག་བྱ་བདེན་གྲུབ་དང་བཀག་པ་བདེན་མེད་གཉིས་ཀའམ། ཡང་ན་
དགག་བྱ་བདེན་གྲུབ་དང་འགོག་བྱེད་ཀྱི་བློ་གཉིས་ཀའང་རང་བཞིན་གྱིས་མི་སྐྱེ་སྟེ། རྒྱུ་
མཚན་བཤད་མ་ཐག་པ་དེའི་ཕྱིར། དེ་ལྟར་རང་བཞིན་གྱིས་མི་སྐྱེ་བ་དེ་ཡང་རང་བཞིན་
གྱིས་མྱ་ངན་ལས་འདས་པ་ཡིན་ལ་དེ་ཉིད་རྟོགས་ཟིན་གོམས་པར་བྱས་ན་གློ་བུར་དྲི་བྲལ་གྱི་
མྱང་འདས་ཐོབ་པར་ཡང་བརྗོད་དོ། །མི་སྐྱེ་སྟེ་ཞེས་པ་དཔྱོད་བྱེད་ཀྱི་བློ་རང་ཉིད་བདེན་པར་
གྲུབ་བོ་སྙམ་པའི་བདེན་འཛིན་མི་སྐྱེ་བ་ལ་བཤད་ཀྱང་རུང་ངོ༌། །དཔྱོད་བྱེད་གཞན་དགོས་ན་
ཐུག་མེད་དུ་འགྱུར་བ་དང་བདེན་འཛིན་ཀུན་བཏགས་མ་ལུས་པར་འགྱུར་བའི་སྐྱོན་འོང་ན་དེ་
མི་རིགས་པར་གསུངས།
གསུམ་པ་ནི། གང་གི་ལྟར་སོགས་རྐང་པ་ཉི་ཤུས་བསྟན། དངོས་སྨྲ་བ་གང་གི་
ལྟར་ན་དོན་དང་ཤེས་པ་འདི་གཉིས་བདེན་པར་འདོད་མོད། དེ་ནི་ཁྱེད་ཅག་གི་གྲུབ་མཐས་
སྒྲོ་བཏགས་པ་ཙམ་དུ་ཟད་ཀྱི། བདེན་པར་གྲུབ་པ་དེ་ཉིད་ནི་ཤིན་ཏུ་འཇོག་དཀའ་བར་
གནས་ཏེ། སྒྲུབ་བྱེད་ཀྱི་རིགས་པ་ཡང་དག་མེད་ཅིང་གནོད་བྱེད་ཀྱི་རིགས་པའི་སྒོ་མང་དུ་
ཡོད་པའི་ཕྱིར་རོ། །དེ་ལ་གལ་ཏེ་དངོས་སྨྲ་བ་ན་རེ། སྒྲུབ་བྱེད་ཡོད་དེ། མིག་གི་ཤེས་པ་
སོགས་བདེན་པར་ཡོད་པའི་དབང་ལས་གཟུགས་སོགས་དོན་དྲུག་བདེན་པར་གྲུབ་བོ་ཞེ་ན།
འོ་ན་མིག་ཤེས་སོགས་བདེན་གྲུབ་ཏུ་ཡོད་པ་ཉིད་ལ་སྒྲུབ་བྱེད་ཀྱི་རྒྱབ་རྟེན་ཚད་མ་ཅི་ཞིག་
ཡོད་དེ་ཅི་ཡང་མེད་དེ་ཤེས་པ་དེ་ཚད་མ་གཞན་གྱིས་རིག་ན་ཐུག་མེད་དུ་འགྱུར་ལ་རང་རིག་
ནི་འཐད་པར་བསྟན་ཟིན་པའི་ཕྱིར། ཞེས་སམ། ཡང་ན། རྒྱབ་རྟེན་གྱི་ཚད་མ་ཅི་ཡོད་དྲིས་པ་
-35 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
ན༑ འོན་ཏེ་ཤེས་བྱ་དང་གཞལ་བྱ་བདེན་པ་མངོན་སུམ་དུ་གྲུབ་པ་འདིའི་དབང་ལས་མིག་
ཤེས་སོགས་བདེན་པར་གྲུབ་བོ་ཞེ་ན། འོ་ན་ཤེས་བྱ་བདེན་གྲུབ་ཡོད་པ་ལ་རྒྱབ་རྟེན་ཅི་ཡོད།
སྔར་ལྟར་ཤེས་པའི་དབང་ལས་སོ་ཞེ་ན། དེ་སྟེ་དོན་དང་ཤེས་པ་གཉིས་ཀ་ཕན་ཚུན་ལྟོས་པའི་
དབང་གིས་ཡོད་པར་འཇོག་པ་ངེད་ཀྱི་འཇོག་ཚུལ་ལྟར་སོང་བས། དོན་ཤེས་གཉིས་ཀ་ཡང་
ནི་བདེན་པར་མེད་པར་འགྱུར་ཏེ། རིང་ཐུང་དང་ཕ་རོལ་ཚུ་རོལ་བཞིན་ནོ། །དེ་ལྟར་ཡང་རྩ་
ཤེར་ལས། རང་བཞིན་དག་ནི་བཅོས་མིན་དང༌། །གཞན་ལ་ལྟོས་པ་མེད་པ་ཡིན་། །ཞེས་
རང་བཞིན་ནི་རྒྱུ་རྐྱེན་གྱིས་བཅོས་པ་མ་ཡིན་ཞིང་གཞན་ལ་ལྟོས་པ་མེད་ལ་གཞན་ལ་ལྟོས་པ་
དང་བཅོས་མའི་རང་བཞིན་ཅན་ནི་རྟེན་འབྲེལ་གྱི་ཆོས་ཡིན་པས་དེ་གཉིས་གཞི་གཅིག་གི་
སྟེང་དུ་འདུར་མི་རུང་སྟེ། བཅོས་མ་བཅོས་དང༌། ལྟོས་པ་དང་ལྟོས་པ་མེད་པ་རྣམས་ཕན་
ཚུན་སྤངས་པའི་དངོས་འགལ་ཡིན་པའི་ཕྱིར་རོ། །ལྟོས་ནས་འཇོག་ཚུལ་ནི་གལ་ཏེ་བུ་མེད་ན་
ཕ་ཡོད་པ་མིན་ཏེ་ཕར་འཇོག་བྱེད་དེ་བུ་ཡོད་པ་ལ་ལྟོས་དགོས་པ་ཡིན་ན་བུ་མེད་པས་སོ། །ཕ་
མེད་ན་བུ་ཉིད་གང་ལས་བྱུང་བ་ཡིན་ཏེ་བུ་ཉིད་ཀྱི་འཇོག་བྱེད་དེ་ཕ་ཡོད་པ་ལ་ལྟོས་དགོས་
ཤིང་བུ་མེད་པར་ནི་ཕ་མེད་པ་དེ་བཞིན་དུ་དོན་ཤེས་དེ་གཉིས་ཀྱང་གཅིག་འཇོག་པ་གཅིག་
ལ་ལྟོས་དགོས་པས་ན་བདེན་པར་མེད་པ་ཉིད་ཡིན་ཏེ། བྱང་ཆུབ་སེམས་འགྲེལ་ལས། ཤེས་
པས་ཤེས་བྱ་རྟོགས་པ་སྟེ། །ཤེས་བྱ་མེད་པར་ཤེས་པ་མེད། །དེ་ལྟ་ན་ནི་རིག་བྱ་དང༌། །རིག་
བྱེད་མེད་ཅེས་ཅིས་མི་འདོད། །ཅེས་ཤེས་བྱ་དང་ཤེས་པ་གཉིས་ཡོད་མཉམ་མེད་མཉམ་དུ་
གསུངས་སོ། །གལ་ཏེ་འབྲས་བུ་མྱུ་གུ་རང་བཞིན་གྱིས་གྲུབ་པ་ནི་རྒྱུ་ས་བོན་ལས་སྐྱེ་ཞིང་རྒྱུ་
ས་བོན་རང་བཞིན་གྱིས་གྲུབ་པ་ནི་འབྲས་བུ་མྱུ་གུ་དེ་ཉིད་ཀྱི་རྟགས་ཀྱིས་རྟོགས་པ་སྟེ་དཔོག་
ནུས་པ་བཞིན་དུ་ཤེས་བྱ་གཟུགས་སོགས་ལས་སྐྱེས་པའི་མིག་ཤེས་སོགས་བདེན་པར་གྲུབ་
པ་ཡིས་ཤེས་བྱ་གཟུགས་སོགས་དེ་དག་བདེན་གྲུབ་ཡོད་པ་དེ་ནི་ཅིས་མི་རྟོགས་ཏེ་རྟོགས་
- 3：
55 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།།
དགོས་སོ་ཞེ་ན། མི་མཚུངས་ཏེ། མྱུ་གུ་རང་ཉིད་ལས་དོན་གཞན་པའི་ཤེས་པ་ཡིས་འབྲས་བུ་
མྱུ་གུ་དེ་མཐོང་བ་ན། འབྲས་བུའི་རྟགས་ ལས་ རྒྱུ་ས་བོན་ཡོད་ཅེས་རྟོགས་པར་འགྱུར་
བར་རིགས་ན། རྒྱུ་མཚན་གང་གི་ཕྱིར་ཤེས་བྱ་གཟུགས་སོགས་དེ་དག་རྟོགས་པར་བྱེད་པའི་
མིག་ཤེས་སོགས་ཤེས་པ་བདེན་གྲུབ་ཡོད་པ་དེ་ཉིད་སྒྲུབ་བྱེད་ཀྱི་ཚད་མ་གང་ལས་རྟོགས་ཏེ་
རང་གིས་རང་རིག་པ་ནི་མི་འཐད་པར་བསྟན་ཟིན་ཅིང་། རིག་བྱེད་གཞན་ཡང་ཁྱོད་མི་འདོད་
ཅིང་བཞག་ཏུ་མེད་པའི་ཕྱིར་རོ། །
གསུམ་པ་དགག་བྱ་འགོག་བྱེད་ཀྱི་གཏན་ཚིགས་བཤད་པ་ལ་གསུམ། རྡོ་ རྗེའི་
གཟེགས་མའི་གཏན་ཚིགས་བཤད་པ། རྟེན་འབྲེལ་ཆེན་མོའི་གཏན་ཚིགས་བཤད་པ། ཡོད་
མེད་སྐྱེ་འགོག་གི་གཏན་ཚིགས་བཤད་པའོ། །དང་པོ་ལ་བཞི། རྒྱུ་མེད་ལས་སྐྱེ་བ་དགག་པ།
རྟག་པའི་རྒྱུ་ལས་སྐྱེ་བ་དགག་པ། རྒྱུ་མེད་ལས་སྐྱེ་བ་བཀག་པའི་དོན་བསྡུ། གཉིས་ཀ་ལས་
སྐྱེ་བ་དགག་པའོ། །དང་པོ་ནི། རེ་ཞིག་སོགས་རྐང་པ་བརྒྱད་ཀྱིས་བསྟན། དེ་ལ་རྒྱང་འཕེན་
པ་དག་གིས་རྒྱུ་མེད་པར་སྨྲ་ཚུལ་ནི། ཉི་ཤར་ཆུ་བོ་ཐུར་དུ་འབབ་པ་དང་། །སྲན་ཟླུམ་ཚེར་མ་
གཟིང་རིང་རྣོ་བ་དང༌་། །རྨ་བྱའི་མདོངས་ལེགས་ལ་སོགས་ཆོས་རྣམས་ཀུན། །སུས་ཀྱང་མ་
བྱས་ངོ་བོ་ཉིད་ལས་བྱུང་། །ཞེས་པ་ལྟར་སྲན་མའི་ཟླུམ་པོ་སོགས་འགའ་ཞིག་གིས་འབད་
ནས་བྱེད་པར་མ་མཐོང་བས་དེ་དག་བྱེད་པ་པོ་སུས་ཀྱང་མ་བྱས་ཤིང་རྒྱུ་མེད་པར་ངོ་བོ་ཉིད་
ལས་བྱུང་པ་ཡིན་ནོ་ཞེས་ཟེར། དེ་འགོག་པ་ལ། རིགས་པའི་རྣམ་གྲངས་མང་ཡང་རེ་ཞིག་
མངོན་སུམ་གྱིས་གནོད་པས་འགོག་སྟེ་འཇིག་རྟེན་པའི་སྐྱེ་བོ་དག་གིས་མངོན་སུམ་གྱིས་ལོ་
ཏོག་ལ་སོགས་པ་ཕྱི་ནང་གི་དངོས་པོ་ཕལ་ཆེ་བ་ལ་སྐྱེད་བྱེད་ཀྱི་རྒྱུ་མི་འདྲ་བར་ཡོད་པ་རྣམས་
ཐམས་ཅད་མཐོང་ནས་ས་བོན་འདེབས་པ་ལ་སོགས་པ་འབྲས་བུའི་ཆེད་དུ་བྱ་བ་བརྒྱ་ཕྲག་
རྩོམ་པར་བྱེད་པ་ཡིན་ན་རྒྱུ་མེད་ལས་སྐྱེ་བ་ལ་རིགས་པའི་རྣམ་གྲངས་གཞན་གྱིས་གནོད་
- 3
5 (G -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
པར་མ་ཟད་མངོན་སུམ་གྱིས་ཀྱང་གནོད་དོ། །གཞན་ཡང་ པདྨའི་སྡོང་བུ་སོགས་ཏེ་དེའི་
དབྱིབས་དང་ཁ་དོག་དང་། འདབ་མའི་གྲངས་དང་། འཇམ་རྩུབ་ཀྱི་ཁྱད་པར་དང༌། རྨ་བྱའི་
མདོངས་ཀྱི་ཁ་དོག་མི་འདྲ་བ་སོགས་འབྲས་བུའི་དབྱེ་བ་མི་འདྲ་བ་སྣ་ཚོགས་ནི་རྒྱུ་ཡི་དབྱེ་བ་
མི་འདྲ་བས་བསྐྱེད་པ་ཡིན་ནོ། །རྒྱུ་ཡི་དབྱེ་བ་མི་འདྲ་བ་དེ་དག་གང་གིས་བྱས་ཤེ་ན། དེ་དག་
ཀྱང་རང་སྐྱེད་བྱེད་ཀྱི་སྔར་གྱི་རྒྱུ་ཡི་ནུས་པ་མི་འདྲ་བའི་དབྱེ་བ་ཉིད་ལས་སྐྱེས་སོ། །ཅིའི་ཕྱིར་
རྒྱུ་མི་འདྲ་བ་ཡིས་འབྲས་བུ་མི་འདྲ་བ་སྐྱེད་ནུས་ཤེ་ན། རྒྱུ་རང་སྐྱེད་བྱེད་ཀྱི་སྔར་གྱི་རྒྱུ་ཡི་ནུས་
པའི་མཐུ་ཉིད་ལས་རྒྱུ་མི་འདྲ་བ་སོ་སོ་བས་འབྲས་བུ་མི་འདྲ་བ་སོ་སོ་བ་སྐྱེད་ནུས་ཏེ། འབྲས་
བུ་སྐྱེད་ནུས་ཀྱི་རྒྱུ་མཐུན་རྐྱེན་ཚང་ཞིང་འགལ་རྐྱེན་མེད་པ་སྲིད་ཅིང་། དེ་འདྲའི་རྒྱུ་ལས་
འབྲས་བུ་སྐྱེ་བ་སུས་ཀྱང་འགོག་མི་ནུས་པའི་ཕྱིར། རྣམ་འགྲེལ་ལས། མ་ཚང་མེད་རྒྱུ་དེ་ལ་
ནི༑ ༑འབྲས་བུ་གང་གིས་བཟློག་པར་ནུས། །ཞེས་པ་ལྟར་རོ། །འོ་ན་ཕྱི་ནང་གི་རྒྱུ་འབྲས་ཀྱི་
གསལ་བའི་དབྱེ་བ་མཐའ་ཡས་པ་རྣམས་སོ་སོར་མ་འདྲེས་པར་འབྲས་བུ་འདི་རྒྱ་འདི་ལས་
བྱུང་ཞེས་སྟོན་ཅིག་ཅེ་ན། ཐམས་ཅད་མཁྱེན་པ་ལས་གཞན་གྱིས་དེ་ལྟར་སྟོན་པའི་རྔོ་མི་
ཐོགས་ཏེ། ཇི་ སྐད་ དུ། རྨ་བྱའི་མདོངས་ནི་ གཅིག་ པ་ཡང་། །རྒྱུ་ཡི་དབྱེ་བ་ཐ་དད་པ།།
ཀུན་མཁྱེན་མིན་པས་ཤེས་བྱ་མིན། །དེ་ཤེས་པ་ནི་ཀུན་མཁྱེན་སྟོབས། །ཞེས་གསུངས་སོ།།
གཞན་ཡང་རྒྱུ་མེད་ལས་སྐྱེ་ན་དངོས་པོ་རྣམས་རྟག་ཏུ་ཡོད་པའམ། གཏན་ནས་མེད་པའམ་
ཐམས་ཅད་ལས་ཐམས་ཅད་སྐྱེ་བར་ཐལ་བར་འགྱུར་ཏེ། རྒྱུ་མེད་ཅིང་གཞན་ལ་མི་ལྟོས་པའི་
ཕྱིར། ཞེས་འཇུག་པ་རྩ་འགྲེལ་ལས་རིགས་པ་འདི་དག་གིས་འགོག་པར་མཛད་ལ། རྣམ་
འགྲེལ་ལས་ཀྱང༌། རྒྱུ་མེད་གཞན་ལ་མི་ལྟོས་ཕྱིར། །རྟག་ཏུ་ཡོད་པའམ་མེད་པར་འགྱུར།།
ཞེས་ གསུངས། དེས་ན། སྐྱེ་ལྡན་གྱི་དངོས་པོ་རྣམས་ཆོས་ཅན། རྒྱུ་མེད་མ་ཡིན་ཏེ། ཡུལ་
དུས་རེས་འགའ་བར་སྐྱེ་བར་དམིགས་པའི་ཕྱིར་ཞེས་པའོ། །
-3 5 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གཉིས་པ་ལ་གསུམ། དབང་ཕྱུག་རྟག་པ་ལས་སྐྱེ་བ་དགག་པ། རྡུལ་ཕྲན་རྟག་པ་
རྒྱུ་ཡིན་པར་དགག་པ་བཤད་ཟིན་དྲན་པ་དང་སྦྱར་བ། གཙོ་བོ་རྟག་པ་ལས་སྐྱེ་བ་དགག་
པའོ། །དང་པོ་ལ་གཉིས། དབང་ཕྱུག་གི་དོན་དྲིས་ནས་དགག་པ། རྟག་པ་ཡིན་ན་སྐྱེད་བྱེད་
ཀྱི་རྒྱུར་མི་རུང་བར་བསྟན་པའོ། །དང་པོ་ནི། དབང་ཕྱུག་སོགས་རྐང་པ་བཅུ་གཉིས་ཀྱིས་
བསྟན། དེ་ལ་ཐོག་མར་འཇིག་རྟེན་འདི་འཆག་རན་པའི་ཚེ། དབང་ཕྱུག་རང་བྱུང་གི་ཐམས་
ཅད་མཁྱེན་པ་དེས་འཇིག་རྟེན་འདི་ཐམས་ཅད་འབྱིན་པར་འདོད་པའི་བློའི་གཡོ་བ་སྔོན་དུ་
བཏང་བ་ན། དེ་མ་ཐག་འོག་གཞི་རླུང་གི་དཀྱིལ་འཁོར་ནས་བཟུང་སྣོད་བཅུད་འདི་ཐམས་
ཅད་རིམ་པས་ཆགས་པ་ན་སྣོད་བཅུད་ཀྱི་བྱེད་པོ་དབང་ཕྱུག་ཡིན་ནོ་ཞེ་ན། དེ་འགོག་པ་ལ།
དེ་ལྟར་དབང་ཕྱུག་རང་བྱུང་གི་ཐམས་ཅད་མཁྱེན་པ་དེས་བློའི་གཡོ་བ་སྔོན་དུ་བཏང་ནས་
སྣོད་བཅུད་ཐམས་ཅད་བྱས་པས་དེ་ཉིད་འགྲོ་བའི་རྒྱུ་ཡིན་ནོ་ཞེས་འདོད་ན། དེ་ལྟར་ཡིན་
པའང་སྲིད་མོད་ཀྱི། བརྟག་པར་ བྱ་ སྟེ། རེ་ཞིག་ ཁྱོད་འདོད་པའི་དབང་ཕྱུག་ཅེས་ པ་ ཁོ་
རང་གང་ཡིན་སྨོས་ཤིག་ཅེས་དྲིས་པ་ན། ས་སོགས་འབྱུང་བ་ཆེན་པོ་རྣམས་དབང་ཕྱུག་ཡིན་
ཏེ༑ ས་སོགས་རྒྱུ་འབྱུང་བ་རྣམས་འཕེལ་འགྲིབ་བྱས་པ་ལས་འབྲས་བུ་འབྱུང་འགྱུར་རྣམས་
ཀྱང་འཕེལ་འགྲིབ་བྱེད་པས་སོ་ཞེ་ན། དེ་ལྟ་བུ་རྒྱུ་འབྱུང་བ་ལས་འབྲས་བུ་འབྱུང་འགྱུར་
རྣམས་སྐྱེ་བ་ཙམ་ནི་ཁོ་བོ་ཅག་ཀྱང་འདོད་མོད། དེ་ལྟ་ན་དོན་ཁྱད་པར་མེད་པས་མིང་ཙམ་ལ་
རྩོད་པར་ཟད་དེ་འབྱུང་བ་རྣམས་ལ་དབང་ཕྱུག་ཅེས་ཟེར་མི་ཟེར་གྱི་མིང་ཙམ་ལ་ཡང་ཅི་ཞིག་
ཚེགས་ཆེན་པོས་དགག་སྒྲུབ་ཀྱི་ངལ་བ་བྱེད་དེ་བྱེད་ག་ལ་རིགས། འོན་ཀྱང་རྟག་མི་རྟག་
སོགས་དོན་གྱི་ཁྱད་པར་ནི་ཆེན་པོ་ཡོད་པས་ན་ས་སོགས་འབྱུང་བ་རྣམས་ནི་དབང་ཕྱུག་ཏུ་མི་
རིགས་སོ། །ཇི་ལྟར་ན་ཁྱོད་ཀྱི་དབང་ཕྱུག་གི་ངོ་བོའི་ཁྱད་པར་འཇོག་པ་ན། ཆ་མེད་ཀྱི་
གཅིག་པུ་དང་། སྐྱེ་འཇིག་མི་བྱེད་པའི་རྟག་པ་དང་། བློའི་གཡོ་བ་ཅན་དང་། ལྷ་ཡིན་པ་དང་།
-3 5 8 -



，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
བཀུར་བར་བྱ་བ་དང༌། གཙང་བར་འདོད་ལ། འབྱུང་བ་རྣམས་ནི་དེ་དག་ལས་ལྡོག་པས་
རྫས་དུ་མ་དང༌། སྐྱེ་འཇིག་བྱེད་པས་མི་རྟག་པ་དང༌། བློའི་གཡོ་བ་མེད་པ་དང༌། ལྷ་མིན་
ཞིང་། རྐང་པ་སོགས་ཀྱིས་འགོམ་བྱ་ཉིད་དང་། མི་གཙང་བར་གྱུར་པས། འབྱུང་བ་དེ་དག་
ནི་དབང་ཕྱུག་ཉིད་མ་ཡིན་ཏེ་མཚན་ཉིད་མི་མཐུན་པར་དངོས་འགལ་དུ་འདུག་པའི་ཕྱིར་རོ།།
ནམ་མཁའ་དབང་ཕྱུག་གོ་ཞེ་ན། དབང་ཕྱུག་ནི་ནམ་མཁའ་མིན་ཏེ། འབྲས་བུ་སྐྱེད་པའི་ཆེད་
དུ་བློའི་གཡོ་བ་མེད་པའི་ཕྱིར། བདག་རྟག་པའང་དབང་ཕྱུག་མིན་ཏེ། བདག་བེམས་རིག་
གཉིས་ཀ་སྔར་ནས་བཀག་ཟིན་པའི་ཕྱིར། དབང་ཕྱུག་དེ་བསམ་གྱིས་མི་ཁྱབ་པའི་བྱེད་པ་པོ་
ཡིན་པས་དངོས་འགལ་གྱི་སྐྱོན་དེ་དག་མེད་དོ་ཞེ་ན། བསམ་བྱ་མིན་པ་ཡི་བྱེད་པ་པོ་དབང་
ཕྱུག་དེ་ཡང་བསམ་པར་བྱ་བའི་ཡུལ་མིན་པས་ན་འཇིག་རྟེན་གྱི་བྱེད་པ་པོར་ཁྱོད་ཀྱིས་
བསམས་ཏེ་བརྗོད་པས་ཅི་ཞིག་བྱ་སྟེ། བསམ་པའི་ཡུལ་ལས་འདས་པའི་དབང་ཕྱུག་ཅེས་བྱ་
བ་དེ་སུ་ཞིག་ཡིན་པ་ཁྱོད་ཀྱིས་ཀྱང་མི་ཤེས་པའི་ཕྱིར་རོ། ། །
གཉིས་པ་ནི། དེས་བསྐྱེད་སོགས་རྐང་པ་ཉི་ཤུས་བསྟན། བྱེད་པོ་དབང་ཕྱུག་དེས་
བསྐྱེད་པའི་འབྲས་བུར་འདོད་པའང་ཆོས་གང་ཞིག་ཡིན་ཞེས་དྲིས་པ་ན་བདག་གོ་ཞེ་ན།
བདག་རྟག་པ་དེ་དང་། ས་སོགས་འབྱུང་བ་རྣམས་དང་། དབང་ཕྱུག་རང་གི་ངོ་བོའང་རུང་སྟེ་
དེ་རྣམས་རྟག་པ་མིན་ནམ་སྟེ་ཡིན་པར་ཁྱོད་འདོད་པས་ན། བདག་རྟག་པ་དེ་བསྐྱེད་བྱའི་
འབྲས་བུར་མི་རུང་ཞིང༌། ས་སོགས་འབྱུང་བ་རྣམས་དང་། དབང་ཕྱུག་རྟག་པ་ནི་སྐྱེད་བྱེད་
ཀྱི་རྒྱུར་མི་རུང་སྟེ། རྟག་པ་ལ་བསྐྱེད་བྱ་སྐྱེད་བྱེད་ཀྱི་རྒྱུ་འབྲས་གང་ཡང་མི་འཐད་པའི་ཕྱིར་དེ་
དབང་ཕྱུག་གིས་བྱས་པ་མིན་ནོ། །འདི་ལ་འཆད་ཚུལ་གཞན་ཡང་ཡོད། དེས་ན་མིག་གི་ཤེས་
པ་སོགས་གཟུགས་སོགས་ཀྱི་ཤེས་བྱ་ལས་སྐྱེ་བའི་ཕྱིར་དང༌། ཐོག་མེད་ནས་ཡང་ཡང་མྱོང་
བའི་བདེ་སྡུག་ཚོར་བ་ནི་དགེ་མི་དགེའི་ལས་ལས་བྱུང་བ་ཡིན་པའི་རྒྱུ་མཚན་དེ་བས་ན་དབང་
བ3 59 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཕྱུག་དེས་འབྲས་བུ་གང་ཞིག་སྐྱེད་པ་ཡིན་ཁྱོད་ཀྱིས་སྨྱོས་ཤིག་ཅེས་པ་སྟེ། དབང་ཕྱུག་རྟག་
དངོས་དེས་བསྐྱེད་པའི་འབྲས་བུ་མི་སྲིད་པའི་ཕྱིར་སྨྲ་རྒྱུ་མེད་དོ། །གཞན་ཡང་རྒྱུ་དབང་ཕྱུག་
རྟག་པའི་དངོས་པོར་འདོད་པས་དེ་ལ་ཐོག་མ་ཡོད་པ་མིན་པའི་ཕྱིར་ན། དེས་བསྐྱེད་པའི་དེ་
རིང་གི་མྱུ་གུ་ལྟ་བུའི་འབྲས་བུའི་ཐོག་མ་ཡང་ག་ལ་ཡོད་དེ་དེ་སྐྱེད་བྱེད་ཀྱི་དངོས་རྒྱུ་ནུས་
པ་ཐོགས་མེད་དབང་ཕྱུག་དེ་ཐོག་མེད་ནས་ཡོད་པའི་ཕྱིར། དེའི་ཁྱབ་པ་སྒྲུབ་པ་ནི། འབྲས་
བུ་རེས་འགའ་བ་ཡིན་ན་རྒྱུ་རྟག་པ་ཡིན་པ་མི་འཐད་དགོས་ལ། རྒྱུ་དབང་ཕྱུག་རྟག་པའི་
དངོས་པོ་ཡིན་ན་འབྲས་བུ་ཡང་རེས་འགའ་བ་ཡིན་པ་མི་འཐད་པས། དབང་ཕྱུག་དེས་
འབྲས་བུ་སྐྱེད་པའི་བྱ་བ་དུས་ཐམས་ཅད་དུ་རྟག་ཏུ་ཅིའི་ཕྱིར་བྱེད་པ་མིན་ཏེ་བྱེད་དགོས་པས་
ཁྱབ་བོ། །རྒྱུ་དབང་ཕྱུག་རྟག་ཀྱང་འབྲས་བུ་རེས་འགའ་བར་དམིགས་པ་ནི། ལྷན་ཅིག་བྱེད་
རྐྱེན་ཚོགས་དགོས་ན་དེ་མ་ཚང་བས་སོ་ཞེ་ན། དབང་ཕྱུག་དེ་ནི་འབྲས་བུ་སྐྱེད་པ་རྒྱུ་རྐྱེན་
གཞན་ལ་ལྟོས་ན་མིན་དགོས་ཏེ། དེས་བྱས་པ་མིན་པའི་རྒྱུ་རྐྱེན་གཞན་ཡོད་པ་མིན་ན་དེས་
འབྲས་བུ་སྐྱེད་པ་འདི་གང་ལ་ལྟོས་པར་འགྱུར་ཏེ་རྐྱེན་གཞན་ལ་རག་ལས་པ་མིན་པའི་ཕྱིར་
དང༌། གལ་ཏེ་ལྷན་ཅིག་བྱེད་རྐྱེན་གཞན་ལ་ལྟོས་དགོས་ན་རྐྱེན་དེའང་དེ་མ་ཐག་དབང་ཕྱུག་
གིས་བྱས་ཆོག་པའི་ཕྱིར་རོ། །དེ་ལྟར་མིན་པར་རྒྱུ་རྐྱེན་གཞན་ལ་ལྟོས་དགོས་ཤིང་ལྟོས་སའི་
རྒྱུ་རྐྱེན་དེ་རང་གིས་བྱས་པས་ཀྱང་མི་ཆོག་པར་རྒྱུ་རྐྱེན་གཞན་ཚང་བ་ཁོ་ན་ལ་ངེས་པར་ལྟོས་
དགོས་ན། ཉེར་ལེན་གྱི་རྒྱུ་དང་ལྷན་ཅིག་བྱེད་པའི་རྐྱེན་ཚོགས་པ་དེ་དག་ཉིད་འབྲས་བུ་དེའི་
རྒྱུ་ཡིན་པར་འགྱུར་གྱི་དབང་ཕྱུག་རང་དབང་ཅན་འབྲས་བུ་དེ་དག་གི་རྒྱུ་མིན་ཏེ། རྒྱུ་རྐྱེན་
ཚོགས་ན་དབང་ཕྱུག་གིས་སྐྱེ་བར་མི་འདོད་ཀྱང་བཟློག་མི་ནུས་པས་མི་སྐྱེ་བའི་དབང་མེད་
པར་འབྲས་བུ་སྐྱེ་བར་བྱེད་ཅིང་། རྒྱུ་རྐྱེན་དེ་དག་ཚོགས་པ་མེད་པར་ནི་དབང་ཕྱུག་གིས་སྐྱེ་
བར་འདོད་ཀྱང་སྐྱེ་བའི་དབང་མེད་པས་མི་སྐྱེ་བའི་ཕྱིར་རོ། །གལ་ཏེ་དབང་ཕྱུག་གིས་མི་
-3 6 0 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
འདོད་བཞིན་དུ་འབྲས་བུ་དམྱལ་བའི་སྡུག་བསྔལ་སོགས་སྐྱེད་པར་བྱེད་ན་དབང་ཕྱུག་དེ་
རང་དབང་ཅན་མི་འགྱུར་བར་གཞན་གྱི་དབང་ཅན་དུ་ཐལ་ལ། འདོད་བཞིན་དུ་བྱེད་ནའང་
འདོད་པ་ཙམ་ལ་རག་ལས་པར་འགྱུར་བས་རང་དབང་བ་ཡིན་པ་ཉམས་སོ། །སྡུག་བསྔལ་
དེ་དག་བྱེད་ནའང་དབང་ཕྱུག་དམ་པ་ག་ལ་ཡིན་ཏེ། གཞན་སྡུག་བསྔལ་ལ་སྦྱོར་བའི་ཕྱིར་
དམ་པ་མིན་པར་འགྱུར་རོ། །གལ་ཏེ་སོགས་རྐང་པ་བཞི་པོ་དེ་ལྟར་བཤད་པའམ། ཡང་ན་
གལ་ཏེ་དབང་ཕྱུག་མི་འདོད་བཞིན་དུ་བྱ་བ་བྱེད་ན་གཞན་གྱི་དབང་ཅན་དུ་ཐལ་ཞིང་། འདོད་
བཞིན་དུ་བྱེད་ནའང་འདོད་པ་ལ་རག་ལས་པས་རང་དབང་ཅན་ཡིན་པ་ཉམས་པར་འགྱུར་
ལ༑ བྱ་བ་བྱེད་ནའང་དབང་ཕྱུག་རྟག་པའི་དངོས་པོ་ག་ལ་ཡིན་ཏེ་རྟག་པ་ལ་བྱ་བྱེད་མི་འཐད་
པའི་ཕྱིར་ཞེས་བཤད་ནའང་ལེགས་སོ། །གཞན་ཡང་དབང་ཕྱུག་འགྲོ་བའི་རྒྱུ་ཡིན་པ་འགོག་
ཚུལ། དབུ་མ་སྙིང་པོ་ལས། དེས་ན་དེས་བྱས་འགྲོ་བ་རྣམས། །རྒྱུ་ཡི་རྗེས་སུ་བྱེད་པའི་ཕྱིར།།
ཀུན་ཀྱང་སེམས་དང་ལྡན་པར་འགྱུར། །གལ་ཏེ་དབང་ཕྱུག་རྒྱུ་ཡིན་ན། །འགྲོ་བ་ཕྲ་སོགས་
ལྡན་པར་འགྱུར། །ཞེས་སོགས་ཀྱི་རིགས་པས་འགོག་པར་མཛད་དོ། །
གཉིས་པ་ནི། གང་དག་སོགས་རྐང་པ་གཉིས་ཀྱིས་བསྟན། དེ་ལ་མུ་སྟེགས་བྱེ་
བྲག་པ་གང་དག་གི་ལུགས་ལ། ནམ་མཁའ་ནི་རྟག་པ་ཐམས་ཅད་དུ་སོང་བའི་རྫས་དང་། ས་
སོགས་བཞི་ནི་ཐམས་ཅད་དུ་སོང་བ་མ་ཡིན་པའི་རྫས་ཞེས་བྱ་ཞིང་། འབྱུང་བཞིའི་རྡུལ་ཕྲན་
རྣམས་ནི་རྟག་པ་ཡིན་ལ་དེ་ནི་སྣོད་བཅུད་ཐམས་ཅད་ཀྱི་རྩོམ་གཞི་ཡིན་ཅིང་། རྡུལ་ཕྲན་གྱིས་
བརྩམས་པའི་རགས་པ་རྣམས་ནི་མི་རྟག་གོ་ཞེས་སྨྲ་བ་དེ་དག་ཀྱང་ནི། སྔར། མཁའ་བཞིན་
དེས་ན་རྡུལ་ ཡང་མེད། །ཅེས་ པའི་སྐབས་སུ་རྡུལ་ཕྲན་ཆ་མེད་ འགོག་པའི་རིགས་པས་
བཟློག་ཟིན་ཏོ་ཞེས་སོ། །ཀྱང་ཞེས་པས་དབང་ཕྱུག་པས་འདོད་པ་དེ་དག་མི་འཐད་པར་མ་
ཟད་བྱེ་བྲག་པའི་ལུགས་དེའང་མི་འཐད་ཅེས་བསྔའོ། །
-3 6 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གསུམ་པ་ལ་གཉིས། འདོད་པ་བརྗོད་པ། དེ་དགག་པའོ། །དང་པོ་ནི། གཙོ་བོ་
སོགས་རྐང་པ་དྲུག་གིས་བསྟན། དེ་ལ་ཕྱོགས་སྔ་མའི་འདོད་ཚུལ་ནི། ཤེས་བྱ་ཉེར་ལྔ་ནང་
ནས་རྩ་བའི་རང་བཞིན་ནམ་གཙོ་བོ་ཞེས་པ་རྟག་པ་ཡིན་པ་སོགས་ཀྱི་མཚན་ཉིད་དང་ལྡན་པ་
ཞིག་རྣམ་འགྱུར་སྣ་ཚོགས་པའི་འགྲོ་བ་ཡི་རྒྱུ་ཡིན་པར་ནི་གྲངས་ཅན་པ་དག་གིས་འདོད་དོ།།
དེ་ཡང་སྙིང་སྟོབས་དང་རྡུལ་དང་མུན་པ་ཞེས་བྱ་བའི་ཡོན་ཏན་གསུམ་ཆ་མཉམ་པའི་གནས་
སྐབས་ནི་གཙོ་བོ་ཞེས་བྱར་རབ་ཏུ་བརྗོད་དེ་ཁས་ལེན་པར་བྱེད་ལ། དེ་གསུམ་ཆ་མི་མཉམ་
པའི་གནས་སྐབས་ནི་འགྲོ་བ་སྟེ་རྣམ་འགྱུར་ཡིན་པར་བརྗོད་དོ། །དེ་ལ་གཙོ་བོ་ནི། རྣམ་
འགྱུར་གྱི་བྱེད་པ་པོ། མ་སྐྱེས་པས་རྟག་པ། ཆ་མེད་པས་གཅིག་པུ། སེམས་མེད་པས་ཡུལ་ཁོ་
ན༑ སྣོད་བཅུད་ཐམས་ཅད་ལ་ཁྱབ་པ། ཡོན་ཏན་གསུམ་ཆ་མཉམ་པ་སྟེ་ཁྱད་ཆོས་དྲུག་ལྡན་
གྱི་མི་གསལ་བའི་ཤེས་བྱ་ཞིག་སྟེ། དེ་ཁ་དོག་ཚད་དབྱིབས་གང་གིས་མངོན་དུ་འགྱུར་བ་མེད་
པ་སོགས་ཀྱིས་མི་གསལ་བའི་ཕྱིར་ཞེས་འདོད། རྡུལ་མུན་སྙིང་སྟོབས་གསུམ་ནི་རིམ་པར་
སྡུག་བསྔལ་བཏང་སྙོམས་བདེ་བ་གསུམ་དང༌། སྡང་རྨོངས་ཆགས་གསུམ་གྱི་མིང་གི་རྣམ་
གྲངས་ཡིན་ལ། རྡུལ་ནི་གཡོ་བ་དང་འཇུག་པའི་བདག་ཉིད་མུན་པ་ནི་ལྕི་བ་དང་གཡོགས་
པའི་བདག་ཉིད་སྙིང་སྟོབས་ནི་ཡང་བ་དང་གསལ་བའི་བདག་ཉིད་ཡིན་ཟེར་རོ། །རང་
བཞིན་ནི་རྒྱུ་དང་། རྣམ་འགྱུར་ནི་འབྲས་བུར་འདོད་དོ། །
གཉིས་པ་ལ་བཞི། གཙོ་བོ་རྟག་པ་རྣམ་འགྱུར་རྣམས་ཀྱི་རང་བཞིན་ཡིན་པ་དགག་
པ༑ བདེ་སོགས་རྟག་པ་ཡིན་པ་དགག་པ། འབྲས་བུ་རྒྱུ་དུས་ན་སྔར་མེད་གསར་སྐྱེ་མི་སྲིད་
པ་དགག་པ། དབུ་མ་པ་ལ་སྐྱོན་མི་མཚུངས་པར་བསྟན་པའོ། །དང་པོ་ནི། གཅིག་ལ་སོགས་
རྐང་པ་བཅུ་བཞིས་བསྟན། དེ་ཡང་ཁྱོད་འདོད་པ་ལྟར་གཙོ་བོ་ཆ་ཤས་གཏན་མེད་ཀྱི་གཅིག་
ལ་རྡུལ་མུན་སྙིང་སྟོབས་ཀྱི་རང་བཞིན་གསུམ་ཡོད་པ་ཉིད་ནི་རིགས་པ་མིན་ཏེ་གཅིག་ཡིན་པ་
-3 6 ? -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
ཤེས་བྱ་ལ་མི་སྲིད་པར་འགྱུར་ཞིང་དེ་མི་སྲིད་ན་དུ་མའང་མེད་པས་གཅིག་དང་དུ་མས་བསྡུས་
པའི་ཤེས་བྱ་གཏན་མེད་དུ་འགྱུར་བའི་ཕྱིར་དང༌། ཆ་ཤས་གཏན་མེད་ཀྱི་གཅིག་དང་ཆ་
གསུམ་དང་ལྡན་པ་གཞི་གཅིག་ལ་དངོས་འགལ་ཡིན་པའི་ཕྱིར་རོ། །དེ་བཞིན་དུ་གཟུགས་
སོགས་རེ་རེ་ལའང་རང་བཞིན་གསུམ་རེ་ཡོད་ན་མི་རིགས་ཏེ་སྐྱོན་སྔ་མ་ལྟར་རོ། །རྒྱུ་མཚན་
དེས་ན་ཡོན་ཏན་གསུམ་ཆ་མཉམ་པའི་གཙོ་བོ་ཆ་མེད་གཅིག་པུ་དེ་འདྲ་ཡོད་པ་མིན་ཏེ་དེ་ལྟར་
རིགས་པ་དང་འགལ་བའི་ཕྱིར་རོ། །ཡོན་ཏན་གསུམ་ཆ་མཉམ་གྱི་གཙོ་བོ་མི་འཐད་པ་དེ་
བཞིན་དུ་རྡུལ་མུན་སྙིང་སྟོབས་ཀྱི་ཡོན་ཏན་དེ་དག་ཉིད་ཀྱང་སོ་སོ་ནས་གཅིག་ཏུ་བདེན་པར་
ཡོད་པ་མིན་ཏེ། དེ་རེ་རེ་ཡང་སོ་སོར་ཡོན་ཏན་རྣམ་པ་གསུམ་གསུམ་དུ་འགྱུར་བའི་ཕྱིར་རོ།།
དེ་ལྟར་ཡོན་ཏན་གསུམ་རེ་རེ་ནས་མེད་ན་དེ་གསུམ་ཆ་མཉམ་པའི་གཙོ་བོ་མེད་དགོས་ལ།
དེ་མེད་ན་སྒྲ་སོགས་རྣམ་འགྱུར་རྣམས་ཀྱང་ཡོད་པ་ཉིད་ཤིན་ཏུ་རྒྱང་རིང་དུ་འགྱུར་ཏེ་དེ་
རྣམས་གཙོ་བོའི་རྣམ་འགྱུར་དུ་འདོད་པས་སོ། །སེམས་མེད་ཀྱི་བེམས་པོར་གྱུར་པའི་གོས་ལ་
སོགས་པ་ལ་བདེ་སོགས་རང་བཞིན་གཅིག་ཏུ་ཡོད་པ་སྲིད་པའང་མིན་ཏེ་སེམས་མེད་ཡིན་
པའི་ཕྱིར། གོས་ལ་སོགས་པ་རྣམ་འགྱུར་གྱི་དངོས་པོ་རྣམས་བདེ་སོགས་དེ་རྒྱུའི་རང་བཞིན་
དུ་བདེན་པར་མེད་དེ་ཡོད་ན་དཔྱད་བཟོད་ཀྱི་དངོས་པོར་ཡོད་དགོས་ན་དེར་མེད་དེ། སྔར་
དངོས་པོ་ཐམས་ཅད་བདེན་མེད་དུ་རིགས་པས་རྣམ་པར་དཔྱད་ཟིན་པ་མིན་ནམ་སྟེ་ཡིན་པའི་
ཕྱིར་རོ། ཁྱོད་ཀྱི་ལུགས་ལྟར་ན་རྣམ་འགྱུར་གྱི་སྣམ་བུ་སོགས་ཀྱི་རྒྱུ་ཡང་བདེ་སོགས་ཆ་
མཉམ་པའི་གཙོ་བོ་ཉིད་ཡིན་དགོས་ན་དེ་མི་རིགས་ཏེ། རྒྱུ་བདེ་སོགས་ཆ་མཉམ་པའི་གཙོ་བོ་
དེ་ལས་འབྲས་བུ་སྣམ་སོགས་འབྱུང་བའང་མེད་དེ། རྒྱུ་གཙོ་བོ་ཡོད་པ་ལ་རིགས་པས་གནོད་
པས་དེ་འདྲའི་གཙོ་བོ་མི་སྲིད་པར་བཤད་མ་ཐག་པའི་ཕྱིར་རོ། །གལ་ཏེ་རྒྱུ་སྣམ་སོགས་ལས་
ནི་འབྲས་བུ་བདེ་སོགས་འབྱུང་བ་ཡིན་ན། ཕྱིས་སྣམ་སོགས་འགགས་པའི་ཚེ་རྒྱུ་སྣམ་སོགས་
-3 G 3 -



1
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་དག་མེད་པའི་ཕྱིར་ན་འབྲས་བུ་བདེ་སོགས་ཆ་མཉམ་པའི་གཙོ་བོའང་མེད་པར་འགྱུར་ཏེ།
ཁྱོད་རྒྱུ་འབྲས་རང་བཞིན་གཅིག་པར་འདོད་པའི་ཕྱིར་དང༌། སྤྱིར་ཡང་རྒྱུ་མེད་ན་འབྲས་བུ་
མེད་དགོས་པའི་ཕྱིར་རོ། །རྒྱུ་སྣམ་སོགས་འགགས་པའི་ཚེ་འབྲས་བུ་བདེ་སོགས་ཆ་མཉམ་
པའི་གཙོ་བོའང་མེད་པར་འདོད་ན་གཙོ་བོ་རྟག་དངོས་སུ་ཁས་བླངས་པ་དང་འགལ་ལོ། །
གཉིས་པ་ནི། བདེ་སོགས་རྟག་པ་སོགས་རྐང་པ་བཅུ་གཉིས་ཀྱིས་བསྟན། བདེ་
སོགས་ཆ་མཉམ་པའི་གཙོ་བོའམ་རང་བཞིན་ནི་རྟག་པ་ཉིད་དུ་ཡང་ནམ་ཡང་ཡོད་པ་མིན་ཏེ།
ཡོད་ན་དེ་ལྟར་ཚད་མས་དམིགས་དགོས་པ་ལས་བདེ་སོགས་རེས་འགའ་བར་དམིགས་ཀྱི་
རྟག་ཏུ་ཚད་མས་དམིགས་པ་ནི་ཡོད་པ་མ་ཡིན་པའི་ཕྱིར་རོ། །རྟག་པ་ཉིད་དུ་ཡང་། ཞེས་ཡང་
སྒྲས་གཙོ་བོ་རྟག་པ་རྣམ་འགྱུར་རྣམས་ཀྱི་རང་བཞིན་དུ་མི་འཐད་པར་མ་ཟད་རྟག་པ་ཡིན་
པའང་མི་འཐད་ཅེས་བསྡུའོ། །བདེ་ སོགས་ ཀྱི་གསལ་བ་སྟེ་རྣམ་འགྱུར་རྟག་པའི་དངོས་
པོར་ཡོད་པ་ཉིད་མ་ཡིན་ཏེ་ཡོད་ན། སྡུག་བསྔལ་མྱོང་བའི་ཚེ་ཡང་བདེ་བ་མྱོང་བ་ཅིའི་ཕྱིར་
དམིགས་ཤིང་འཛིན་པ་མ་ཡིན་ཏེ། འཛིན་དགོས་ན་དེ་མི་འཛིན་པའི་ཕྱིར། སྡུག་བསྔལ་མྱོང་
བ་དེའི་ཚེ་བདེ་བ་དེ་ཡོད་ཀྱང་མི་འཛིན་པ་ནི་སྡུག་བསྔལ་དེའི་རྐྱེན་གྱིས་བདེ་བ་དེ་ཉིད་
ཕྲ་མོར་གྱུར་པས་སོ་ཞེ་ན། རེས་འགའ་བདེ་བ་དེ་རགས་པ་དང་། རེས་འགའ་བདེ་བ་དེ་ཕྲ་
བའང་ཇི་ལྟར་ན་ཡིན་པར་འགྱུར་ཏེ། བདེ་བ་དེ་རྟག་པ་ཡིན་པར་ཁྱོད་འདོད་པ་མ་ཡིན་ན།
དེ་ལྟར་བདེ་སོགས་དེ་དག་ཕྲ་བའི་གནས་སྐབས་དོར་ནས་རགས་པ་དང༌། རགས་པ་དོར་
ནས་ཕྲ་བར་འགྱུར་བས་ན་བདེ་སོགས་ཕྲ་རགས་དེ་དག་མི་རྟག་པ་ཉིད་དུ་འགྱུར་ལ། བདེ་
སོགས་སོ་སོ་ནས་མི་རྟག་ན་བདེ་སོགས་ཆ་མཉམ་པའི་གཙོ་བོའང་མི་རྟག་པ་ཉིད་དུ་འགྱུར་
རོ༑ ༑དེས་ན་བདེ་སོགས་མི་རྟག་པ་དེ་བཞིན་དུ་དངོས་པོ་ཐམས་ཅད་ཀྱང་ནི་རང་བཞིན་
གཞན་དང་གཞན་དུ་འགྱུར་བའི་ཕྱིར་མི་རྟག་པ་ཉིད་དུ་རྒྱུ་མཚན་ཅིས་མི་འདོད་དེ་ངེས་པར་
-3 $ 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
འདོད་རིགས་སོ། །གལ་ཏེ་རགས་པ་དེ་བདེ་བ་ལས་རྫས་གཞན་ཡིན་ན་རགས་པ་ལོག་ཀྱང་
བདེ་བ་དེ་ཇེ་ཕྲར་མ་སོང་བར་མྱོང་དགོས་ལ། བདེ་བ་ལས་རྫས་གཞན་མིན་ན་བདེ་བ་
གསལ་བ་དེ་ཡང་མི་རྟག་པ་ཉིད་དུ་འགྱུར་ཏེ། རགས་པ་འགགས་ཚེ་བདེ་བའང་འགགས་
པས་གཞན་དུ་འགྱུར་བ་ཅན་ཡིན་པའི་ཕྱིར་རོ། །འདིར་རྩ་བར། བདེ་བ་གསལ་བ་མི་རྟག་
ཉིད། །ཅེས་ཡོད་པ་ལྟར་བྱས་ནས་གསལ་བ་ཞེས་པ་རྣམ་འགྱུར་ལ་བྱེད་པ་ཡིན་ལ། ཡང་
བདེ་བ་གསལ་བར། ཞེས་ཡོད་པ་ལྟར་བྱས་ནས་བདེ་བ་ཡང་གསལ་བར་མི་རྟག་ཅེས་པའི་
བཤད་ཚུལ་ཀྱང་ཡོད། །
གསུམ་པ་ནི། གལ་ཏེ་སོགས་རྐང་པ་བཅུ་བཞིས་བསྟན། དེ་ལ་གྲངས་ཅན་དག་
གིས། གལ་ཏེ་སྐྱེ་ན་རྒྱུ་དུས་ན་ཡོད་དགོས་པས་སྐྱེ་ལྡན་ཀྱི་དངོས་པོ་རྣམས་རྒྱུ་དུས་ན་ཡོད་པ་
ཤ་སྟག་སྐྱེ་ཡི། རྒྱུ་དུས་ན་མེད་པ་འགའ་ཡང་རྒྱུས་བསྐྱེད་ནས་གསར་དུ་ནི་སྐྱེ་བ་མིན་ཏེ།
རྒྱུའི་དུས་ན་མེད་པའི་ཕྱིར། གལ་ཏེ་རྒྱུ་དུས་ན་མེད་ཀྱང་སྐྱེ་ན་བྱེ་མ་ལས་ཀྱང་མར་འབྱུང་བ་
སོགས་སུ་ཐལ་ལོ། །ཞེས་འདོད་ལ། མྱུ་གུ་ལྟ་བུ་སྐྱེ་བའི་དོན་ཡང་འབྲས་བུ་མྱུ་གུའི་རང་
བཞིན་རྒྱུ་ས་བོན་གྱི་དུས་ན་ཡོད་ཀྱང་བློ་ཡུལ་དུ་མི་གསལ་ལ། རྐྱེན་ཆུ་ལུད་སོགས་ཀྱིས་
གསལ་བར་བྱས་པ་ལ་མྱུ་གུ་སྐྱེའོ་ཞེས་བརྗོད་པ་ཡིན་ནོ་ཞེ་ན། མི་འཐད་དེ། མྱུ་གུ་ལྟ་བུ་
མངོན་པར་གསལ་བ་རྒྱུ་ས་བོན་གྱི་དུས་ན་མེད་པར་ཕྱིར་སྐྱེ་བར་ནི་ཁྱོད་ཀྱང་འདོད་ལ། དེའི་
ཕྱིར་སྔར་རྒྱུ་དུས་ན་མེད་པའི་འབྲས་བུ་གསར་དུ་སྐྱེ་བར་ནི་ཁྱོད་མི་འདོད་ཀྱང་། དོན་ཁས་
བླངས་པ་ལ་གནས་པ་ཉིད་དུ་འདུག་པས་ཐ་སྙད་མི་འདོད་པ་ཙམ་དུ་ཟད་དོ། །ཞེས་སམ།
ཡང་ན། གསལ་བ་སོགས་རྐང་པ་གཉིས་ཀྱི་དོན། རང་བཞིན་ལ་ལྟོས་པའི་སྔར་མེད་གསར་
དུ་སྐྱེ་བར་ནི་ཁྱོད་མི་འདོད་པ་བཞིན་དུ་གསལ་བ་སྟེ་རྣམ་འགྱུར་ལ་ལྟོས་ནའང་སྔར་མེད་པར་
གསར་དུ་སྐྱེ་བར་མི་འགྱུར་བར་ནི་ཁྱོད་མི་འདོད་ཀྱང་། དེ་འདོད་དགོས་པར་ཐལ་བའི་སྐྱོན་
，
-3 6
） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེ་གནས་པ་ཉིད་དེ་རིགས་པ་མཚུངས་པའི་ཕྱིར་ཞེས་འཆད་པའང་ཡོད། རྒྱུ་དུས་ན་འབྲས་བུ་
ཡོད་པ་མངོན་སུམ་ལ་གཏུགས་པའི་རིགས་པས་འགོག་པ་ནི། གལ་ཏེ་རྒྱུ་ལ་འབྲས་བུ་མངོན་
པར་མི་གསལ་བར་རང་བཞིན་ཐ་མི་དད་ཀྱི་ཚུལ་དུ་ངེས་པར་གནས་ན། ཟན་ཟ་བའི་ཚེ་མི་
གཙང་བ་ཟ་བར་ཐལ་བར་འགྱུར་ཏེ། རྒྱུ་ཟན་གོང་གི་རང་བཞིན་དང་འབྲས་བུ་མི་གཙང་
བའི་རང་བཞིན་གཉིད་ཆ་མེད་ཀྱི་གཅིག་ཏུ་འདོད་ལ་ཟན་གོང་གི་ཚོགས་པ་ན་ཡོད་པའི་
འབྲས་བུ་མི་གཙང་བའི་ཆ་དེ་མངོན་པར་མི་གསལ་བས་སོ་སོར་བསལ་དུའང་མེད་པའི་ཕྱིར་
རོ༑ ༑གཞན་ཡང་རས་གོས་ཀྱི་རིན་གྱིས་ས་བལ་གྱི་ས་བོན་ཆོས་ལ་དེ་དག་ཁྱོད་ཀྱིས་བགོ་
བར་གྱིས་ཤིག་དང་། དེས་ཀྱང་གྲང་ལྷག་སྐྱོབ་པ་སོགས་རས་གོས་ཀྱི་བྱ་བ་བྱེད་པར་འགྱུར་
ཏེ་རས་གོས་ཀྱི་རང་བཞིན་དང་དེའི་ས་བོན་གྱི་རང་བཞིན་གཉིས་ཆ་མེད་ཀྱི་གཅིག་ཏུ་ཁྱོད་
འདོད་པའི་ཕྱིར་རོ། །འཇིག་རྟེན་པ་རྣམས་རྨོངས་པས་རྒྱུ་དུས་ན་འབྲས་བུ་ཡོད་པ་མ་མཐོང་
ཞིང་རས་བལ་གྱི་ས་བོན་ལ་རས་ཡུག་ཆེན་པོ་ཡོད་པའང་མཐོང་པས་རས་བལ་གྱི་ས་བོན་མི་
བགོ་བ་ཡིན་ནོ་ཞེ་ན། འོ་ན་ཁྱོད་ཀྱི་སྟོན་པ་དྲང་སྲོང་སེར་སྐྱ་ལ་སོགས་པ་རྒྱུ་དུས་ན་འབྲས་བུ་
ཡོད་པའི་དེ་ཉིད་ཤེས་པས་ཐམས་ཅད་མཁྱེན་པར་འདོད་པ་དེ་རྣམས་ཀྱིས་རང་ལུགས་
བཞག་པ་དེ་ཉིད། དེ་དག་གི་རྗེས་འབྲངས་ཁྱོད་ཀྱིས་ཀྱང་འདོད་དགོས་པས་ཁྱོད་ཟན་ཟ་བ་
མི་གཙང་བ་ཟ་བ་སོགས་སུ་འགྱུར་ཞེས་པའམ། ཡང་ན། དེ་ཉིད་ཤེས་པར་འདོད་པའི་ཁྱོད་
ཀྱི་སྟོན་པ་རྣམས་ཀྱིས་ཀྱང་རས་ཀྱི་ས་བོན་ལ་རས་གོས་ཡོད་པའི་རྣམ་གཞག་དེ་ཉིད་ཤེས་ན་
ས་བོན་བགོ་རིགས་པ་ལ་དེ་མི་བགོ་བར་རས་གོས་ཁོ་ན་ནན་གྱིས་གྱོན་པར་མཐོང་བས་ན་རྒྱུ་
དུས་ན་འབྲས་བུ་མེད་པར་གསལ་ལོ་ཞེས་བཤད། ཁྱོད་ཀྱིས། འཇིག་རྟེན་རྨོངས་པས་རྒྱུ་
དུས་ན་འབྲས་བུ་ཡོད་པ་མ་མཐོང་། ཞེས་པའང་འགལ་ཏེ། ཁྱོད་ལྟར་ན་རྒྱུ་ལ་འབྲས་བུ་ཡོད་
པའི་དེ་ཉིད་ཤེས་པ་དེ་སེར་སྐྱ་སོགས་ཀྱི་རྗེས་སུ་ཞུགས་པའི་འཇིག་རྟེན་པ་རྣམས་ལ་ཡང་ནི་
1
，
，
-3
$
$ -



|
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
ཡོད་པ་ཅི་སྟེ་མཐོང་བ་མ་ཡིན་ཏེ། དེ་འདྲའི་རྣམ་གཞག་རང་གི་སྟོན་པས་བསྟན་པའི་གྲུབ་
མཐའ་ལས་བཤད་ པ་ ལྟར་ འདོད་ པས་ སོ། །འཇིག་ རྟེན་ པ་ རྣམས་ ཀྱི་ རྒྱུ་ འབྲས་ ཀྱི་
གནས་ཚུལ་མཐོང་བ་ཚད་མ་ཉིད་མིན་པས་རྒྱུ་ལ་འབྲས་བུ་ཡོད་པ་མི་རྟོགས་སོ་ཞེ་ན། འོ་ན་
འཇིག་རྟེན་པ་རྣམས་ཀྱིས་མྱུ་གུ་ལྟ་བུ་རྣམ་འགྱུར་མངོན་པར་གསལ་བ་མཐོང་བའང་བདེན་
པ་མ་ཡིན་པར་ཐལ། འཇིག་རྟེན་པས་མཐོང་བ་ཚད་མ་མ་ཡིན་པའི་ཕྱིར། འབྲས་བུ་རྣམས་
རྒྱུ་དུས་ན་ཡོད་པ་འགོག་པའི་རིགས་པ་འདིར་བཤད་པ་ལྟར་དབུ་མ་སྙིང་པོ་ལས་ཀྱང་། རྒྱ་
གྲོ་དྷ་ཡི་ས་བོན་གྱི། །ནང་ན་ཡོད་པའི་ནྱ་གྲོ་དྷ། །བུད་མེད་སྐྱེས་པ་འགྲོགས་ལ་བུ། །རྔ་ཡི་
ནང་ན་སྒྲ་གནས་དང༌། །ཟས་ཀྱི་ནང་ན་ཕྱི་ས་སོགས། །ཤིང་ལ་འབར་ཡོད་མི་མཐོང་ཞེས།།
གང་ཞིག་མངོན་སུམ་སྤོང་བྱེད་པ། །དེ་ནི་བདེན་སྨྲ་ཇི་ལྟར་ཡིན། །ཞེས་སོགས་གསུངས། །
བཞི་པ་ནི། གལ་ཏེ་ཚད་མ་སོགས་རྐང་པ་བཅུ་གཉིས་ཀྱིས་བསྟན། དེ་ལ་གྲངས་
ཅན་པ་ན་རེ། ཁྱོད་དབུ་མ་པ་ལྟར་ནའང་གལ་ཏེ་ཚད་མ་དོན་དམ་པ་ཚད་མ་མིན་ན་བརྫུན་
པའི་ཚད་མ་དེས་གཞལ་བྱ་གཞལ་བའང་། གཞལ་བ་ལྟར་མི་བདེན་པས་ཕྱིན་ཅི་ལོག་བརྫུན་
པ་མི་འགྱུར་རམ་སྟེ་འགྱུར་དགོས་ལ། རྒྱུ་མཚན་དེ་ཉིད་དུ་ན་ཁྱོད་སྟོང་པ་ཉིད་སྒོམ་པའང་
ཕྱིན་ཅི་ལོག་རྫུན་པ་ཉིད་དུ་འགྱུར་ཏེ་སྟོང་ཉིད་འཇལ་བྱེད་ཀྱི་ཚད་མ་བརྫུན་པ་དེས་གཞལ་
བ་ཡིན་པ་དེ་ཕྱིར་མི་འཐད་པར་འགྱུར་རོ་ཞེ་ན། ཁོ་བོ་ཅག་དབུ་མ་པའི་ལུགས་ལ་སྟོང་ཉིད་
འཇལ་བྱེད་ཀྱི་ཚད་མ་དང༌། དེས་གཞལ་བའི་སྟོང་ཉིད་གཉིས་ཀའང་བརྫུན་པ་ཡིན་པ་ཆེས་
འཐད་དོ། །འཐད་ཚུལ་ཡང་། རྟགས་པའི་དངོས་ལ་ཞེས་པ་དགག་བྱ་བུམ་པ་བདེན་གྲུབ་ལྟ་
བུ་བདེན་པར་གྲུབ་མ་གྲུབ་བརྟགས་ནས་དགག་པའི་གཞིར་གྱུར་པའི་དངོས་པོ་ལ་ཞེས་སམ།
ཡང་ན། བདེན་འཛིན་གྱིས་སྒྲོ་བཏགས་པའི་དགག་བྱའི་དངོས་པོ་བདེན་གྲུབ་ལྟ་བུ་ལ་རྟོག་
པས་མ་རེག་པར་ཏེ་གལ་ཏེ་བདེན་པར་གྲུབ་ན་འདི་ལྟ་བུ་ཞིག་གོ་སྙམ་ནས་ཡང་རྟོག་པས་མ་
- 3 6 7 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
བཟུང་ཞིང་རྣམ་པ་མ་ཤར་བར་བདེན་གྲུབ་དེ་ཡི་དངོས་པོ་མེད་པའི་བཀག་པ་བདེན་སྟོང་དེ་
ཡང་རྟོག་པས་དམིགས་ཤིང་འཛིན་པ་མ་ཡིན་ཏེ། བདེན་གྲུབ་ཀྱི་དངོས་པོ་བཀག་ནས་
བདེན་མེད་ཚད་མས་ངེས་པ་དགག་བྱ་བདེན་གྲུབ་གྱི་རྣམ་པ་བློ་ཡུལ་དུ་འཆར་བ་ལ་རག་
པས་པའི་ཕྱིར། རྟོག་ངོར་མོ་གཤམ་བུའི་རྣམ་པ་མ་ཤར་བར་མོ་གཤམ་བུ་ཤི་བའི་རྣམ་པ་མི་
འཆར་བ་བཞིན་ནོ། །ཡང་ན་རྐང་པ་གཉིས་པོ་འདི་ལ་བརྟག་བྱའི་དངོས་པོ་གཞི་ཆོས་ཅན་ལ་
རྟོག་པས་མ་རེག་པའམ་མ་དམིགས་པར། གཞི་དེ་ཡི་ཆོས་ཉིད་བདེན་པའི་དངོས་མེད་འཛིན་
ནུས་པ་མ་ཡིན་ཞེས་འཆད་ཚུལ་ཀྱང་ཡོད་དོ། །འདིས་ནི་དགག་བྱ་བདེན་གྲུབ་ཀྱི་དོན་སྤྱི་མ་
ཤར་བར་བདེན་པས་སྟོང་པའི་སྟོང་ཉིད་ངེས་མི་ཐུབ་པས་སྟོང་ཉིད་ངེས་པ་ལ་དགག་བྱའི་
སྣང་ཚུལ་ངེས་པ་གལ་ཆེ་བར་བསྟན་ཏོ། །དེ་ཕྱིར་དགག་བྱ་བརྫུན་པའི་དངོས་པོ་བདེན་གྲུབ་
ལྟ་བུ་གང་ཡིན་པ་དེ་མི་སྲིད་པས། དེ་བཀག་པ་བདེན་གྲུབ་དེ་ཡི་དངོས་པོ་མེད་པའི་སྟོང་ཉིད་
དེ་ཡང་གསལ་བར་བརྫུན་པ་འབའ་ཞིག་ཏུ་ཟད་ཀྱི་བདེན་པར་གྲུབ་པ་ནི་ཅུང་ཟད་ཀྱང་མེད་
དོ༑ ༑དགག་བྱ་བདེན་གྲུབ་དང་བཀག་པ་བདེན་སྟོང་གཉིས་ཀ་བརྫུན་པ་ཡིན་པར། རྩ་ཤེར་
ལས། གལ་ཏེ་མི་སྟོང་ཅུང་ཟད་ཡོད། །སོགས་ཀྱིས་ཀྱང་སྟོན་ཏོ། །དེས་ན་དགག་བྱ་བདེན་
གྲུབ་དང་དེ་བཀག་པའི་སྟོང་ཉིད་ལྟ་བུ་གཞལ་བྱའི་ཡུལ་དང༌། འཇལ་བྱེད་ཀྱི་ཚད་མ་ཐམས་
ཅད་བརྫུན་པ་ཡིན་པར་མཚུངས་ཀྱང་སྤང་གཉེན་དུ་འཐད་དེ། དཔེར་ན། རྨི་ལམ་དུ་བུ་ཤི་བ་
ལྟ་བུ་རྨིས་པ་ལ། ད་ནི་བུ་དེ་མེད་སྙམ་པའི་རྣམ་རྟོག་དེ་ནི་རྨི་ལམ་གྱི་བུ་དེ་མ་ཤི་བར་ཡོད་
པར་འཛིན་པའི་རྣམ་པར་རྟོག་པ་ཡི་གེགས་ཡིན་ལ། ཡོད་སྙམ་པ་དང་མེད་སྙམ་པའི་རྨི་ལམ་
གྱི་སྤང་གཉེན་དེ་གཉིས་ཀ་ཡང་བརྫུན་པ་ཡིན་པ་བཞིན་དུ་གཉེན་པོ་བརྫུན་པས་སྤང་བྱ་
བརྫུན་པ་འཇོམས་པ་དང༌། ཚད་མ་བརྫུན་པས་གཞལ་བྱ་བརྫུན་པ་གཞལ་བའང་དབུ་མ་
པར་མི་འགལ་ཏེ། ཤེས་བྱ་ཐམས་ཅད་བརྫུན་པ་བདེན་མེད་རྨི་ལམ་དང་སྒྱུ་མ་ལྟ་བུར་འདོད་
-3 68 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
པས་སོ། །གྲངས་ཅན་པས་ནི་ཤེས་བྱ་ཐམས་ཅད་བདེན་གྲུབ་ཏུ་འདོད་པས་ཚད་མ་བརྫུན་པ་
འཇོག་མི་ཤེས་པས་སྐྱོན་དེ་དབུ་མ་པར་མི་མཚུངས་པའི་ཚུལ་ནི་དེ་ཡིན་ནོ། །བཤད་མ་ཐག་
པའི་དཔེ་དེ་ཉིད་ཀྱི་སྒོ་ནས་སྤང་གཉེན་གྱིས་མཚོན་པའི་ཆོས་ཐམས་ཅད་བརྫུན་པའི་ཚུལ།
མདོ་ཏིང་འཛིན་རྒྱལ་པོ་ལས། ཇི་ལྟར་བུ་མོ་གཞོན་ནུའི་རྨི་ལམ་ན། །བུ་ཕོ་བྱུང་ཞིང་ཤི་བ་དེ་
མཐོང་ནས། །བྱུང་ནས་ དགའ་ཞིང་ཤི་ ནས་ མི་ དགའ་ལྟར། །ཆོས་རྣམས་ཐམས་ཅད་དེ་
བཞིན་ཤེས་པར་གྱིས། །ཞེས་དང༌། མདོ་གཞན་ལས་ཀྱང་། སྒྱུ་མའི་གླང་པོ་ཆེས་སྒྱུ་མའི་
གླང་པོ་གཞན་ཞིག་ཕམ་པར་བྱས་པ་སོགས་ཀྱི་དཔེས་ཀྱང་སྤང་གཉེན་གཉིས་ཀ་བརྫུན་པར་
བསྟན་ཏོ། །
གསུམ་པ་ནི། དེ་བས་སོགས་རྐང་པ་གཉིས་ཀྱིས་བསྟན། རྒྱུ་མཚན་དེ་བས་ན་
སྔར་བཤད་པ་དེ་ལྟར་རིགས་པ་ཡང་དག་གིས་རྣམ་པར་དཔྱད་པས་དབང་ཕྱུག་དང་གཙོ་བོ་
སོགས་མི་མཐུན་པའི་རྒྱུ་ལས་མི་སྐྱེ་བར་མ་ཟད་དངོས་པོ་འགའ་ཡང་རྒྱུ་མེད་ལས་སྐྱེ་བ་ནི་
ཡོད་པ་མ་ཡིན་ནོ་ཞེས་སྔར་རྒྱུ་མེད་ལས་སྐྱེ་བ་བཀག་པའི་དོན་བསྡུའོ། །བཞི་པ་ནི། སོ་སོ་བ་
སོགས་རྐང་པ་བཞིས་བསྟན། དེ་ལ་མྱུ་གུ་ལྟ་བུ་འབྲས་བུའི་དངོས་པོ་རྣམས་སྐྱེ་བ་ན་རྒྱུ་ས་
བོན་ཆུ་ལུད་དྲོད་གཤེར་སོགས་རྒྱུ་རྐྱེན་སོ་སོ་བའམ། དེ་ཐམས་ཅད་ཚོགས་པའི་འདུས་པ་ཡི་
རྒྱུ་རྐྱེན་རྣམས་ལ་ཡང་མཁར་གཞོང་ལ་རྒྱ་ཤུགས་བརྟེན་པ་ལྟར་རང་བཞིན་གྱིས་གནས་པ་མ་
ཡིན་ཞིང་། གྲངས་ཅན་པས་འདོད་པ་ལྟར་མངོན་པར་མི་གསལ་བའི་ཚུལ་དུ་གནས་པའང་
མ་ཡིན་ཏེ། རྒྱུ་རྐྱེན་རྣམ་པར་མ་འགྱུར་བར་མྱུ་གུ་སོགས་ཚད་མས་མི་དམིགས་པའི་ཕྱིར་རོ།།
རྒྱུ་རྐྱེན་དེ་དག་ལ་ལྟོས་མེད་ཀྱི་ཚུལ་དུ་གཞན་ནས་འོངས་པའང་མ་ཡིན་ལ་རང་བཞིན་གྱིས་
གྲུབ་པའི་ཚུལ་གྱིས་གྲུབ་ཟིན་གནས་པ་ཡང་མ་ཡིན་ཞིང་། འཇིག་པ་ན་རང་བཞིན་གྱིས་
འགགས་ནས་གཞན་དུ་འགྲོ་བ་ཡང་མ་ཡིན་ནོ། །དེས་ན་མྱུ་གུ་སོགས་འདུས་བྱས་ཐམས་ཅད་
- 3 6 9 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
ཀྱང་འབྲས་བུ་སྐྱེ་བའི་ཚེ་གང་ནས་ཀྱང་མི་འོང་བ་དང༌། རྒྱུ་འགགས་པའི་ཚེ་གང་དུའང་མི་
འགྲོ་བར་རྟག་ཆད་དང་བྲལ་བའི་ཆོས་ཉིད་དེ། རྒྱ་ཆེར་རོལ་པ་ལས། ས་བོན་ཡོད་ན་མྱུ་གུ་ཇི་
བཞིན་ཏེ། །ས་བོན་གང་ཡིན་མྱུ་གུ་དེ་ཉིད་མིན། །དེ་ལས་གཞན་མིན་དེ་ཡང་མ་ཡིན་ཏེ། །དེ་
ལྟར་རྟག་མིན་ཆད་མིན་ཆོས་ཉིད་དོ། །ཞེས་སོགས་གསུངས། དེའི་དོན་ནི། རྒྱུ་ས་བོན་ཡོད་
ན་དེའི་རྒྱུ་ཅན་གྱི་མྱུ་གུ་ཡང་ཇི་ལྟ་བ་བཞིན་འབྱུང་ལ། དེ་འབྱུང་བ་ན། ས་བོན་ཉིད་མྱུ་གུར་
ཕར་འཕོ་ཞིང་འགྲོ་བ་དང༌། མྱུ་གུ་ས་བོན་ལས་གཞན་ཞིག་ནས་ཚུར་འོང་བ་གཉིས་ཀ་གང་
ཡང་མིན་ཏེ། སྔ་མ་ལྟར་ན་རྟག་པར་འགྱུར་བ་ལས་དེ་ལྟ་མིན་པས་མྱུ་གུའི་དུས་ནའང་མི་
འཇིག་པར་གནས་པའི་རྟག་པ་མིན་ལ། ཕྱི་མ་ལྟར་ན་རྒྱུ་ས་བོན་ལ་མི་ལྟོས་པར་འབྲས་བུ་མྱུ་
གུ་འབྱུང་བས་ས་བོན་རྒྱུན་ཆད་པར་འགྱུར་བ་ལས་དེ་ལྟ་མིན་པས་ས་བོན་རྒྱུན་ཆད་པའང་
མིན་ནོ། །དེ་དག་གི་རྒྱུ་མཚན་ཡང་། རྒྱུ་གུ་ས་བོན་ལས་རང་བཞིན་གྱིས་གྲུབ་པའི་གཞན་
དང༌། རང་བཞིན་གཅིག་པ་གང་ཡང་མིན་པའི་ཕྱིར་རོ། །མདོ་དེའི་དོན་རྩ་ཤེར་ལས། གང་
ལ་བརྟེན་ནས་གང་འབྱུང་བ། །དེ་ནི་རེ་ཞིག་དེ་ཉིད་མིན། །དེ་ལས་གཞན་པའང་མ་ཡིན་ལ།།
དེ་ཕྱིར་རྟག་མིན་ཆད་མ་ཡིན། །ཞེས་གསུངས། དེ་ལྟར་སྐྱེ་འགག་གནས་གསུམ་ཐམས་ཅད་
རང་བཞིན་གྱིས་མ་གྲུབ་པས་བདག་གཞན་གཉིས་རེ་རེ་བ་ལས་སྐྱེ་བ་མེད་ཅིང་། དེ་མེད་
པས་གཉིས་ཀ་ཚོགས་པ་ལས་སྐྱེ་བའང་མེད་པར་གྲུབ་བོ། །ཚིག་རྐང་བཞི་པོ་འདི་མུ་གསུམ་
ལས་སྐྱེ་བ་བཀག་པའི་དོན་བསྡུའམ། གཉིས་ཀ་ལས་སྐྱེ་བ་འགོག་བྱེད་ཀྱི་རིགས་པར་སྦྱར་
ཡང་རུང་བར་གསུངས་སོ། །
གཉིས་པ་ནི། རྨོངས་པས་སོགས་རྐང་པ་བཅུས་བསྟན། ཆོས་དང་གང་ཟག་ལ་
བདེན་པར་འཛིན་པའི་རྨོངས་པ་མ་རིག་པས་བདེན་པར་གང་བྱས་ཤིང་སྒྲོ་བཏགས་པའི་
གཟུགས་སོགས་ཀྱི་དངོས་པོ་འདི་དག་སྒྱུ་མ་མཁན་གྱིས་སྤྲུལ་པའི་རྟ་གླང་སོགས་ལས་ནི་
-3 7 () -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡ །
ཁྱད་པར་ཅི་ཡོད་དེ། དེ་གཉིས་ཀའང་རང་བཞིན་གྱིས་གྲུབ་པ་ལྟར་སྣང་ཡང་རང་བཞིན་
གྱིས་མ་གྲུབ་པ་ཉིད་དུ་གནས་པས་སྣང་ཚོད་དང་གནས་ཚུལ་མི་མཐུན་པའི་བརྫུན་པ་ཡིན་
པའི་ཕྱིར་རོ། །འདི་དག་གིས་གཏན་ཚིགས་འདིའི་ཤེས་འདོད་ཆོས་ཅན་སྐྱོན་མེད་དེ་བསྟན།
སྒྱུ་མ་མཁན་གྱིས་རྟ་གླང་སོགས་སྤྲུལ་པ་གང་ཡིན་པ་དང་། རྒྱུ་རྐྱེན་གཞན་རྣམས་ཚོགས་པའི་
སྟོབས་ནི་གང་སྤྲུལ་པ་གཟུགས་སོགས་ཀྱི་དངོས་པོ་དེ་དག་ལ་ནི་རང་བཞིན་གྱིས་གྲུབ་པ་
ཅུང་ཟད་ཀྱང་མེད་དེ། ཡོད་ན་སྐྱེ་བའི་ཚེ་གཞན་ཞིག་ནས་རང་བཞིན་གྱིས་འོང་དགོས་ལ་
འགག་པའི་ཚེ་ རང་བཞིན་གྱིས་གཞན་དུ་འགྲོ་དགོས་ན། དངོས་པོའི་ཆོས་དེ་རྣམས་ནི་རྒྱུ་
རྐྱེན་རྟེན་འབྲེལ་ཙམ་ལས་བྱུང་པ་མ་གཏོགས་སྐྱེ་བ་ན་གང་ནས་འོངས་པར་འགྱུར་ཞིང་
འགག་པ་ན་གང་དུ་འགྲོ་བའང་བརྟག་པར་གྱིས་ཤིག་དང་འགྲོ་འོང་རང་བཞིན་གྱིས་གྲུབ་པ་
གང་ཡང་ཚད་མས་དམིགས་སུ་མེད་དོ། །འདི་དག་གིས་ནི་རྟེན་འབྲེལ་ལ་བདེན་མེད་ཀྱིས་
ཁྱབ་པ་དེ་བསྟན་ཏོ། །མྱུ་གུ་དང་འདུ་བྱེད་ཀྱི་རྟེན་འབྲེལ་ལྟ་བུའི་འབྲས་བུ་གང་ཞིག །ས་བོན་
དང་མ་རིག་པའི་རྟེན་འབྲེལ་ལྟ་བུའི་རྒྱུ་གང་དང་ཉེ་བ་ཡིས་སྐྱེ་བ་མཐོང་བར་འགྱུར་ལ། རྒྱུ་དེ་
དག་མེད་པ་དང་མ་ཚང་བ་ན་སྐྱེ་བ་མིན་པ་ཡི་རྟེན་འབྱུང་གི་ཆོས་འདི་དག་ནི་རྒྱུ་རྐྱེན་གློ་བུར་
བས་གསར་དུ་བཅོས་སུ་ཡོད་པའམ་བཅོས་བུ་ཡིན་གྱི། རྒྱུ་རྐྱེན་ལ་ལྟོས་མེད་དུ་སྐྱེ་བ་ནི་ནམ་
མཁའི་པདྨོ་བཞིན་ནོ། །ཡང་ན་བཏགས་པ་ཙམ་གྱི་གདགས་གཞིའི་ཆོས་གང་ཞིག་རང་
འདོགས་བྱེད་ཀྱི་རྟོག་པའི་རྐྱེན་གང་དང་ཉེ་བ་ཡིས་ཞེས་སྦྱར་ཏེ་ཐལ་འགྱུར་བའི་ཐུན་མོང་མ་
ཡིན་པའི་བཤད་ཚུལ་ལོ། །འདི་དག་གིས་རྟེན་འབྲེལ་གྱི་གཏན་ཚིགས་སམ་རྟགས་རྒྱུ་རྐྱེན་
ལ་རག་ལས་པའི་རྟེན་འབྱུང་ཉིད་བསྟན་ཏོ། །དེས་ན་ཆོས་རྣམས་རྒྱུ་རྐྱེན་ལ་ལྟོས་ཤིང་བདེན་
པར་མེད་པ་གཟུགས་བརྙན་དང་མཚུངས་པ་ཡིན་ནོ། །འདིས་ནི་མཐུན་དཔེ་ཡང་དག་བསྟན་
ཏོ༑ ༑རྒྱུ་རྐྱེན་གྱིས་བཅོས་མའི་ཆོས་དེ་རྣམས་ལ་བདེན་པར་གྲུབ་པ་ཉིད་ཇི་ལྟར་ན་ཡོད་དེ་
- 3
7 1 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མེད་དོ། །འདིས་ནི་དེ་སྒྲུབ་ཀྱི་བསྒྲུབ་བྱའམ་དམ་བཅའ་བསྟན་ཏོ། །དེ་དག་གི་དོན་བསྡུ་ན།
རྩ་ཚིག་དང་མཐུན་པའི་སྦྱོར་བ་ནི། རྨོངས་པས་བདེན་པར་ཞེན་གཞི་གཟུགས་སོགས་ཆོས་
ཅན། བདེན་པར་མེད་དེ། རྒྱུ་རྐྱེན་ལ་རག་ལས་པའི་རྟེན་འབྲེལ་ཡིན་པའི་ཕྱིར། དཔེར་ན་
གཟུགས་བརྙན་དང་མཚུངས་སོ་ཞེས་པའོ། །དེ་ལྟར་ཆོས་རྣམས་ཀྱི་རང་བཞིན་སྤྲོས་པ་
མཐའ་དག་དང་བྲལ་ཞིང་རྒྱུ་རྐྱེན་ལ་རག་ལས་པའི་རྟེན་འབྱུང་སྒྱུ་མ་ཙམ་ཡིན་པའི་ཚུལ་ངེས་
དོན་གྱི་ལུང་གིས་ཀྱང་གྲུབ་སྟེ། རྒྱ་མཚོས་ཞུས་པ་ལས། མཁས་པས་རྟེན་འབྱུང་ཆོས་རྣམས་
རྟོགས་གྱུར་ཏེ། །མཐར་ལྟ་བ་ལ་བརྟེན་པར་ཡང་མི་བྱེད། །རྒྱུ་དང་བཅས་ཤིང་རྐྱེན་བཅས་
ཆོས་ཤེས་ཀྱི། །རྒྱུ་མེད་རྐྱེན་མེད་ཆོས་ཉིད་ཡོད་མ་ཡིན། །ཞེས་དང་། གཟུགས་བརྙན་གྱི་
དཔེས་གཏན་ལ་འབེབས་པའི་ཚུལ་ཡང་། མདོ་ལས། མེ་ལོང་ཤིན་ཏུ་ཡོངས་དག་ལས། །ཇི་
ལྟར་རང་བཞིན་མེད་པ་ཡི། །གཟུགས་བརྙན་སྣང་བ་དེ་བཞིན་དུ། །ལྗོན་པ་ཆོས་རྣམས་ཤེས་
པར་གྱིས། །ཞེས་སོགས་གསུངས་སོ། །
གསུམ་པ་ ཡོད་མེད་སྐྱེ་འགོག་ གི་ གཏན་ཚིགས་བཤད་པ་ལ་གསུམ། གཏན་
ཚིགས་བསྒྲུབས་ནས་སྐྱེ་བ་རང་བཞིན་གྱིས་སྒྲུབ་པ་དགག་པ། དེས་འགག་པ་རང་བཞིན་
གྲུབ་པ་ཁེགས་པར་བསྟན་པ། དེས་ན་སྲིད་ཞི་མཉམ་ཉིད་དུ་གྲུབ་པར་བསྟན་པའོ། །དང་པོ་
ནི༑ དངོས་པོ་ཡོད་པར་སོགས་རྐང་པ་བཅུ་དྲུག་གིས་བསྟན། དངོས་པོ་གང་ཞིག་རང་བཞིན་
གྱིས་ཡོད་པར་གྱུར་པ་ལ་སྐྱེད་བྱེད་ཀྱི་རྒྱུ་ཡིས་དགོས་པ་ཅི་ཞིག་ཡོད་དེ། རང་བཞིན་གྱིས་
གྲུབ་པའི་དངོས་པོ་དེ་རྒྱུས་བསྐྱེད་མི་དགོས་ཤིང་དགོས་ནའང་མི་ནུས་པའི་ཕྱིར། འོན་ཏེ་
དངོས་པོ་དེ་དག་ནི་གཏན་ནས་མེད་པ་ཡིན་ན་ཡང་སྐྱེད་བྱེད་ཀྱི་རྒྱུ་ཡིས་དགོས་པ་ཅི་ཞིག་
ཡོད་དེ། གཏན་ནས་མེད་པ་རྒྱུས་བསྐྱེད་མི་ནུས་པའི་ཕྱིར། ཡོད་པ་རང་གི་ངོ་བོ་གྲུབ་ཟིན་
པས་སྐྱེད་བྱེད་མི་དགོས་པ་བདེན་མོད། མེད་པ་ལ་ཅིའི་ཕྱིར་སྐྱེད་བྱེད་ཀྱི་རྒྱུ་མི་དགོས་སྙམ་
，
-37 2 -



，
，
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
ན༑ བྱེ་བ་བརྒྱ་ཕྲག་གི་རྒྱུ་ཡིས་ཀྱང་དངོས་པོ་གཏན་ནས་མེད་པ་ཞིག་དངོས་པོར་བསྒྱུར་དུ་
མེད་དེ། དེ་འདྲའི་དངོས་མེད་རི་བོང་གི་རྭ་ལྟ་བུ་དེ། རྒྱུ་རྐྱེན་གྱི་བྱེད་པའི་ཡུལ་དུ་མི་རུང་བས་
སུ་གང་གིས་ཀྱང་དངོས་པོར་བསྒྱུར་དུ་མི་བཏུབ་བའི་ཕྱིར་རོ། །འདིར་མེད་པ་ལ་སྐྱེད་བྱེད་
ཀྱི་རྒྱུ་ཡི་དགོས་པ་མེད་ཅེས་པའང༌། གཏན་ནས་མེད་པ་ཞིག་རྒྱུ་རྐྱེན་གྱིས་བསྐྱེད་ནས་སྐྱེ་མི་
སྲིད་པས་དེ་འདྲའི་སྐྱེ་བ་འགོག་པ་ཡིན་གྱི་རྒྱུ་ས་བོན་གྱི་དུས་ན་མེད་པའི་འབྲས་བུ་མྱུ་གུ་ལྟ་བུ་
སྐྱེ་བ་འགོག་པ་མིན་ཏེ། སྐྱེ་ལྡན་གྱི་དངོས་པོ་ཐམས་ཅད་རྒྱུ་དུས་ན་མེད་པ་ཤ་སྟག་སྐྱེ་བ་ཡིན་
པའི་ཕྱིར། ཡོད་པ་སྐྱེ་བ་འགོག་པའི་དོན་ཡང་། སྔར་སྐྱེས་ནས་ཡོད་མྱོང་བ་ཙམ་ལ་མིན་གྱི་
རང་བཞིན་གྱིས་ཡོད་པ་དང་གྲངས་ཅན་པས་རྒྱུ་དུས་ན་ཡོད་པར་འདོད་པ་ལྟ་བུ་འགོག་པ་
ཡིན་ནོ། །དེ་ལྟར་དམ་བཅས་པའི་དོན་གཏན་ཚིགས་ཀྱིས་རྒྱས་པར་སྒྲུབ་པ་ལ། དངོས་མེད་
དངོས་པོར་མི་འགྱུར་བར་སྒྲུབ་པ་ནི། དངོས་པོ་གཏན་ནས་མེད་པ་ཞིག་དངོས་པོར་བསྒྱུར་དུ་
མེད་དེ། གལ་ཏེ་ཡོད་ན་དངོས་མེད་ཀྱི་གནས་སྐབས་མ་བཏང་བར་དངོས་པོར་འགྱུར་བ་
ཡིན་ནམ། བཏང་ནས་འགྱུར་བ་གང་ཡིན་བརྟག་པར་བྱ་སྟེ། དངོས་མེད་ཀྱི་གནས་སྐབས་མ་
བཏང་བར་དངོས་པོར་འགྱུར་ན། དངོས་མེད་ཀྱི་གནས་སྐབས་མ་བཏང་བ་དེ་ཉིད་དངོས་
པོའི་གནས་སྐབས་ཇི་ལྟར་ཡིན་ཏེ། དོན་བྱེད་མི་ནུས་པའི་གནས་སྐབས་དང་དོན་བྱེད་ནུས་
པའི་གནས་སྐབས་དེ་གཉིས་གནས་སྐབས་སོ་སོ་ཐ་དད་ཅིང་དངོས་འགལ་ཡིན་པའི་ཕྱིར།
དངོས་མེད་ཀྱི་གནས་སྐབས་བཏང་ནས་དངོས་པོར་འགྱུར་ན་དངོས་མེད་ཀྱི་གནས་སྐབས་
བཏང་ཟིན་པ་དེའི་ཚེ་དངོས་མེད་མིན་དགོས་ལ། དངོས་པོར་ཡང་ད་དུང་འགྱུར་དགོས་ཡིན་
གྱིས་གྱུར་ཟིན་མ་ཡིན་པས་དངོས་པོར་འགྱུར་རྒྱུའི་ཆོས་དངོས་མེད་དང་དངོས་པོ་གཉིས་ཀ་
ལས་གཞན་ཕུང་གསུམ་པ་ཡང་གང་ཞིག་ཡོད་པ་ཡིན་ཏེ་དེ་འདྲ་མི་སྲིད་པའི་ཕྱིར་རོ། །གཞན་
ཡང་དངོས་མེད་ཀྱི་གནས་སྐབས་མ་བཏང་བར་དངོས་པོར་འགྱུར་ན། དངོས་པོ་མེད་པའི་
བ 37 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
གནས་སྐབས་ཀྱི་ཚེ་དངོས་པོར་ཡོད་པ་སྲིད་པ་མིན་པས་ན་དེའི་ཚེ་དངོས་པོ་ཡོད་པར་ནམ་
ཞིག་ན་འགྱུར་ཏེ་དངོས་མེད་ཀྱི་དུས་ན་དངོས་པོ་མ་སྐྱེས་པའི་ཕྱིར་དངོས་མེད་ལས་མ་འདས་
སོ༑ ༑གཞན་ཡང་དངོས་མེད་ཀྱི་གནས་སྐབས་བཏང་ནས་དངོས་པོར་འགྱུར་ན། དངོས་པོ་
ཡིན་པའི་གནས་སྐབས་སྐྱེས་པར་མ་གྱུར་པར་ནི་དངོས་མེད་ཀྱི་གནས་སྐབས་དང་ནི་འབྲལ་
བར་མི་འགྱུར་ལ། དངོས་མེད་ཀྱི་གནས་སྐབས་དང་ནི་མ་བྲལ་ན་ནི་དངོས་པོ་ཡོད་པའི་
སྐབས་མི་སྲིད་དེ། དངོས་པོ་ཡོད་མེད་ཀྱི་གནས་སྐབས་གཉིས་པོ་དངོས་འགལ་ཡིན་པའི་
ཕྱིར་རོ། །དངོས་པོ་རང་བཞིན་གྱིས་གྲུབ་པ་དངོས་མེད་དུ་མི་འགྱུར་བར་སྒྲུབ་པ་ནི། དེ་ལྟར་
དངོས་མེད་དངོས་པོར་མི་འགྱུར་བ་བཞིན་དུ་རང་བཞིན་གྱིས་གྲུབ་པའི་དངོས་པོའང་དངོས་
པོ་མེད་པར་འགྱུར་བ་མིན་ཏེ། ཡིན་ན་གཞི་གཅིག་ཉིད་ལའང་ཕྱེད་དངོས་པོ་དང་ཕྱེད་དངོས་
མེད་ཀྱི་རང་བཞིན་གཉིས་སུ་གྲུབ་པར་ཐལ་བར་འགྱུར་བའི་ཕྱིར། གཞན་ཡང་དངོས་མེད་
དང་དངོས་པོ་ལྟ་བུ་གང་དུ་རང་བཞིན་གྱིས་གྲུབ་ཀྱང་དེའི་རང་བཞིན་གཞན་དུ་འགྱུར་བ་
ནམ་ཡང་མི་སྲིད་དེ། གླང་པོའི་རྩལ་གྱི་མདོ་ལས། གལ་ཏེ་ཆོས་རྣམས་རང་བཞིན་འགའ་
ཡོད་ན། །རྒྱལ་བ་ཉན་ཐོས་བཅས་པས་དེ་མཁྱེན་འགྱུར། །ཐེར་ཟུག་ཆོས་རྣམས་མྱ་ངན་
འདའ་ མི་ འགྱུར། །མཁས་ རྣམས་ ནམ་ ཡང་ སྤྲོས་ པ་ མེད་མི་ འགྱུར། །ཞེས་ དང༌ ། རྩ་
ཤེར་ལས། རང་ བཞིན་ གཞན་ དུ་ འགྱུར་ བ་ནི། །ནམ་ ཡང་ འཐད་ པ་ མ་ ཡིན་ནོ། །ཞེས་
གསུངས། འདི་དག་གི་དོན་བསྡུ་ན། མྱུ་གུ་ཆོས་ཅན། རང་བཞིན་གྱིས་སྐྱེ་བ་མེད་དེ། ཡོད་པ་
རང་བཞིན་གྱིས་གྲུབ་པ་མི་སྐྱེ། མེད་པ་རང་བཞིན་གྱིས་གྲུབ་པའང་མི་སྐྱེ་བའི་ཕྱིར། དཔེར་
ན་མོ་གཤམ་གྱི་བུ་བཞིན། ཞེས་པའོ། །དེ་ལྟར་ཡང་། སྟོང་ཉིད་བདུན་ཅུ་པ་ལས། ཡོད་པ་
ཡོད་ཕྱིར་སྐྱེ་མ་ཡིན། །མེད་པ་མེད་པའི་ཕྱིར་མ་ཡིན། །ཆོས་མི་མཐུན་ཕྱིར་ཡོད་མེད་མིན།།
སྐྱེ་བ་མེད་ཕྱིར་གནས་འགག་མེད། །ཅེས་དང༌། འཇུག་པ་ལས། ཡོད་ན་སྐྱེད་བྱེད་ཅི་དགོས་
T
.
-3 7 4 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
སོགས་དང་། ལམ་སྒྲོན་ལས། ཡོད་པ་སྐྱེ་བ་རིགས་མིན་ཏེ། །ཞེས་སོགས་ཀྱིས་ཀྱང་དེ་ལྟར་
མེད་སྐྱེ་འགོག་དང་མཐའ་བཞི་འགོག་པའི་རིགས་པ་གཅིག་ཅར་དུ་བསྟན་ཏོ། །
གཉིས་པ་ནི། དེ་ལྟར་སོགས་རྐང་པ་བཞིས་བསྟན། ཆོས་རྣམས་ལ་ཐོག་མར་སྐྱེ་
བ་རང་བཞིན་གྱིས་མེད་པའི་ཚུལ་སྔར་བཤད་པ་དེ་ལྟར་མཐར་འགག་པ་རང་བཞིན་གྱིས་
ཡོད་པ་མིན་ཞིང་སྐྱེ་འགག་ཅན་གྱི་དངོས་པོའང་རང་བཞིན་གྱིས་ཡོད་པ་མིན་ནོ། །དེས་ན་
ཆོས་འགའ་ལ་ཡང་སྐྱེ་འགག་གནས་གསུམ་རང་བཞིན་གྱིས་ཡོད་པ་མིན་པ་དེ་ཡི་ཕྱིར། འགྲོ་
བ་འདི་དག་ཐམས་ཅད་ནི་དུས་རྟག་ཏུ་རང་བཞིན་གྱིས་མ་སྐྱེས་པ་དང་། མ་འགགས་པ་དང་།
གཟོད་མ་ནས་ཞི་བ་དང་། རང་བཞིན་གྱིས་མྱ་ངན་ལས་འདས་པ་ཉིད་ཡིན་ནོ། །རྟག་ཏུ་ཞེས་
པས་རེས་འགའ་བ་མ་ཡིན་པར་སྔ་ཕྱིའི་དུས་ཐམས་ཅད་དུ་རང་བཞིན་མེད་མཉམ་ཡིན་པར་
བསྟན་ཏོ། །དེ་ལྟར་ཡང་། ཡེ་ཤེས་སྣང་བ་རྒྱན་གྱི་མདོ་ལས། རྟག་ཏུ་སྐྱེ་མེད་ཆོས་ནི་དེ་
བཞིན་གཤེགས། །ཆོས་རྣམས་ཐམས་ཅད་བདེ་བར་གཤེགས་དང་འདྲ། །བྱིས་པའི་བློ་ཅན་
མཚན་མར་འཛིན་པ་རྣམས། །འཇིག་རྟེན་ན་ནི་མེད་པའི་ཆོས་ལ་སྤྱོད། །ཅེས་དང༌། དཀོན་
མཆོག་སྤྲིན་ལས་ཀྱང༌། ཆོས་ཀྱི་འཁོར་ལོ་བསྐོར་བ་ན། །གཟོད་ནས་ཞི་ཞིང་མ་སྐྱེས་པ།།
རང་བཞིན་མྱ་ངན་འདས་པ་ཡི། །ཆོས་རྣམས་མགོན་པོ་ཁྱོད་ཀྱིས་བསྟན། །ཞེས་སོགས་
གསུངས། གསུམ་པ་ནི། འགྲོ་བ་སོགས་རྐང་པ་བཞིས་བསྟན། ལས་ཉོན་གྱི་དབང་གིས་
སྲིད་པར་འཕྱན་པའི་འགྲོ་བ་རྣམས་ཀྱང་རྨི་ལམ་གྱི་སྣང་བ་ལྟ་བུ་སྟེ། སྣང་ཚོད་ལ་བྱ་བྱེད་མ་
འདྲེས་པར་སོ་སོར་སྣང་ཞིང་གནས་ཚོད་ལ་རང་བཞིན་གྱིས་གྲུབ་པ་ཅུང་ཟད་ཀྱང་མེད་པའི་
ཕྱིར་རོ། །དེ་ལྟར་རྨི་ལམ་ལྟ་བུའི་ཆོས་རྣམས་རང་ངོས་ནས་ཚུགས་ཐུབ་པ་ལྟར་སྣང་ཡང་དེ་
ཁོ་ན་ཉིད་ལ་དཔྱོད་པའི་རིགས་པས་དེ་རྣམས་ཀྱི་བཏགས་དོན་ཇི་ལྟར་ཡོད་རྣམ་པར་དཔྱད་
ན་ཆུ་ཤིང་ལ་སྙིང་པོ་བཙལ་བ་དང་འདྲ་སྟེ་རང་བཞིན་གྱིས་གྲུབ་པའི་སྙིང་པོ་ཅུང་ཟད་ཀྱང་
- 3 7 ） -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
མི་རྙེད་པའི་ཕྱིར། དེར་མ་ཟད་སྲིད་པར་འཆིང་བྱེད་ཆགས་སོགས་ལས་གྲོལ་བའི་གནས་
སྐབས་ཀྱི་མྱ་ངན་ལས་འདས་པ་དང༌། སྲིད་པར་ཀུན་ཏུ་སྦྱོར་བའི་ལས་ཉོན་གྱི་འཆིང་བ་དམ་
པོས་འཁོར་བའི་བཙོན་རར་བསྡམས་པའི་གནས་སྐབས་ཀྱི་མྱ་ངན་ལས་མ་འདས་པ་འཁོར་
བ་གཉིས་ཀའང་དེ་ཁོ་ན་ཉིད་དུ་ནི་ཁྱད་པར་མེད་དེ། སྲིད་ཞི་གཉིས་ཀ་རང་བཞིན་མེད་
མཉམ་ཡིན་པའི་ཕྱིར་རོ། །དེ་ལྟར་ཡང་། ཏིང་འཛིན་རྒྱལ་པོ་ལས། སྲིད་པའི་འགྲོ་བ་རྨི་ལམ་
ལྟ་བུ་སྟེ། །འདི་ལ་མི་སྐྱེ་སུ་ཡང་འཆི་བ་མེད། །སེམས་ཅན་མི་དང་སྲོག་ཀྱང་མི་རྙེད་དེ།།
ཆོས་འདི་རྣམས་ནི་དབུ་བ་ཆུ་ཤིང་འདྲ། །ཞེས་དང་། ཇི་ལྟ་ཆུ་ཤིང་རློན་པའི་སྡོང་པོ་ལ། །སྙིང་
པོ་འདོད་ ཕྱིར་སྐྱེས་བུས་དེ་གཤག་ཀྱང་། །ནང་དང་ཕྱི་རོལ་ཀུན་ན་སྙིང་པོ་མེད། །ཆོས་
རྣམས་ཐམས་ཅད་དེ་བཞིན་ཤེས་པར་གྱིས། །ཞེས་གསུངས། སྲིད་ཞི་མཉམ་ཉིད་དུ་གྲུབ་
པའི་ཚུལ་ཡང་། རྩ་ཤེར་ལས། འཁོར་བ་མྱ་ངན་འདས་པ་ལས། ཁྱད་པར་ཅུང་ཟད་ཡོད་
མ་ཡིན། །མྱ་ངན་ འདས་ པ་ འཁོར་བ་ལས། ཁྱད་པར་ཅུང་ཟད་ཡོད་མ་ཡིན། །མྱང་ངན་
འདས་མཐའ་གང་ཡིན་པ། །དེ་ནི་འཁོར་བའི་མཐའ་ཡིན་ཏེ། །དེ་གཉིས་ཁྱད་པར་ཅུང་ཟད་
ནི༑ ༑ཤིན་ཏུ་ཕྲ་བའང་ཡོད་མ་ཡིན། །ཞེས་གསུངས་སོ། །
གསུམ་པ་སྟོང་ཉིད་རྟོགས་པའི་ཤེས་རབ་སྐྱེས་པ་ལ་འབད་པར་གདམས་པའི་སྒོ་
ནས་དོན་བསྡུ་བ་ལ་གསུམ། ཆོས་རྣམས་མཉམ་ཉིད་ནམ་མཁའ་ལྟ་བུར་བསྟན་ཏེ་དེ་རྟོགས་
པ་ལ་འབད་པར་གདམས་པ། སྲིད་པའི་ཉེས་དམིགས་བསྟན་པའི་སྒོ་ནས་སྙིང་རྗེ་ཆེན་པོའི་
དམིགས་པ་བསྟན་པ། ལྷག་བསམ་དང་འབྲེལ་བའི་སྒོ་ནས་སྙིང་རྗེ་ཆེན་པོའི་རྣམ་པའི་འཛིན་
སྟངས་བསྟན་པའོ། །དང་པོ་ནི། དེ་ལྟར་སྟོང་པའི་སོགས་རྐང་པ་བཅུ་བཞིས་བསྟན། སྔར་ཇི་
སྐད་བཤད་པ་དེ་ལྟར་རང་བཞིན་གྱིས་སྟོང་པའི་དངོས་པོ་རྣམས་ལ་དེ་ཁོ་ན་ཉིད་ཀྱི་ངོས་ནས་
གཞལ་ན་རྙེད་པ་ཐོབ་པ་ལ་དགའ་བ་ཅི་ཞིག་ཡོད། རྙེད་པ་མ་ཐོབ་པར་ཤོར་བ་ལའང་མི་
-3 76 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
དགའ་བ་ཅི་ཞིག་ཡོད། གང་ཟག་གང་གིས་བསྟོད་ཅིང་རིམ་གྲོ་བྱས་པ་ལ་དགའ་བར་བྱེད་
པའམ། སྨད་དེ་ཡོངས་སུ་བརྙས་པར་བྱེད་པ་ལའང་མི་དགའ་བ་ཅི་ཞིག་ཡོད། ལུས་སེམས་
ལ་བདེ་བ་བྱུང་བ་ལ་དགའ་བར་འགྱུར་བའམ། སྡུག་བསྔལ་བར་གྱུར་པ་ལ་མི་དགའ་བར་
བྱེད་པའང་རྒྱུ་མཚན་གང་ལས་ཡིན། མི་སྙན་པ་བསྒྲགས་པས་ཡིད་མི་དགར་བྱེད་པ་ཅི་ཞིག་
ཡོད། སྙན་པ་དང་གྲགས་པ་བྱུང་བས་དགར་ཡང་ཅི་ཞིག་ཡོད་དེ་མེད་དོ། །དེ་ལྟར་འཇིག་
རྟེན་གྱི་ཆོས་བརྒྱད་ལས་རྙེད་སོགས་བཞི་བྱུང་བས་དགའ་བ་དང་། མ་རྙེད་པ་སོགས་ཀྱིས་མི་
དགའ་བ་མེད་པའི་རྒྱུ་མཚན་ཡང་། རང་བཞིན་གྱི་ངོས་ནས་གཞལ་ན་ཆོས་ཐམས་ཅད་
མཉམ་པ་ཉིད་དུ་གནས་ཤིང་མཉམ་པ་ཉིད་ལ་བྱིས་པའི་སྐྱེ་བོ་ལ་སྣང་བ་ལྟར་དང་ཞེན་པ་
ལྟར་གྱི་ཐོབ་ཤོར་སོགས་དང་དགའ་མི་དགའ་སོགས་མི་མཉམ་པའི་གཉིས་ཆོས་གང་ཡང་མི་
འཐད་པའི་ཕྱིར་རོ། །འདི་དག་གིས་མཉམ་ཉིད་ཀྱི་དོན་རྟོགས་པའི་བྱེད་ལས་སུ་ཆོས་བརྒྱད་
མགོ་ སྙོམས་ ཚུལ་ བསྟན་ ལ། སྔར་ བཟོད་ པའི་ ལེའུར་རྙེད་ སོགས་ བཞིའི་ ཉེས་དམིགས་
སེམས་པ་དང་། དེ་ལས་ལྡོག་པ་བཞིའི་ཡོན་ཏན་བསམས་ཏེ་ཀུན་རྫོབ་ཀྱི་རྣམ་པ་ཅན་གྱི་སྒོ་
ནས་ཆོས་བརྒྱད་མགོ་སྙོམས་ཚུལ་བསྟན་པ་ཡིན་ཞིང་། འདིར་དེ་ཁོ་ན་ཉིད་ཀྱི་རྣམ་པ་ཅན་གྱི་
སྒོ་ནས་མགོ་སྙོམས་ཚུལ་བསྟན་པ་ཡིན་ནོ། །གནས་ལུགས་སམ་དེ་ཁོ་ན་ཉིད་དུ་ནི་གྲུབ་མ་
གྲུབ་དཔྱོད་བྱེད་ཀྱི་རིགས་པས་ཆོས་རྣམས་ཀྱི་བརྟགས་དོན་བཙལ་ཏེ་དཔྱད་པར་བྱས་ན།
སྲེད་པ་པོ་གང་ཟག་གང་ཞིག་སྲེད་ཅིང་། སྲེད་པ་སྐྱེ་བའི་ཡུལ་གང་ལ་སྲེད་དེ། སྲེད་པའི་
འཁོར་གསུམ་རང་བཞིན་གྱི་མ་གྲུབ་པའི་ཕྱིར། སྔར་བཞིན་དེ་ཉིད་ལ་དཔྱོད་པའི་རིགས་
པས་དཔྱད་ན། གསོན་པའི་འཇིག་རྟེན་ཏེ་འཇིག་ཚོགས་ཀྱི་ཕུང་པོ་གདགས་གཞིར་བཟུང་
ནས་བཏགས་པའི་སྐྱེས་བུ་འདི་དང༌། གང་ཟག་གང་ཞིག་འདིར་ནི་འཆི་བར་འགྱུར་ཏེ་འཆི་
འཕོ་བྱེད་པའི་སྐྱེས་བུ་དང་། སྲིད་པ་ཕྱི་མ་འབྱུང་བར་འགྱུར་བ་གང་ཡིན་པའི་སྐྱེས་བུ་དང་།
-377-



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར། །
སྲིད་པ་སྔ་མ་བྱུང་བར་གྱུར་པའི་སྐྱེས་བུའང་གང་ཞིག་ཡིན་ཏེ། གསོན་པ་དང་འཆི་བའི་སྐྱེས་
བུ་ཚེ་སྔ་ཕྱིའི་སྐྱེས་བུ་ཐམས་ཅད་ཀྱང་རང་བཞིན་གྱིས་མ་གྲུབ་པའི་ཕྱིར། ཕན་འདོགས་པའི་
གཉེན་དང་ཡིད་གཅུགས་པའི་མཛའ་བཤེས་ཀྱང་གང་ཞིག་ཡིན་ཏེ། དེ་གཉིས་ཀྱང་རང་
བཞིན་གྱིས་མ་གྲུབ་པའི་ཕྱིར། དེ་བས་ན་ཆོས་ཐམས་ཅད་མཉམ་པ་ཉིད་ནམ་མཁའ་དང་
འདྲ་བར་ནི་གཞུང་རྩོམ་པ་པོ་ཞི་བའི་ལྷ་བདག་འདྲས་ཡོངས་སུ་བཟུང་བར་གྱིས་ཤིག་ཅེས་
རྗེས་འཇུག་གི་སྐྱེ་བོ་ལ་གདམས་པ་སྟེ། སྟོང་ཉིད་རྟོགས་པའི་ལམ་འདི་ནི་སྲིད་རྩ་གཅོད་བྱེད་
དང༌། ཐར་པ་དང་ཐམས་ཅད་མཁྱེན་པ་ཐོབ་བྱེད་ཀྱི་རྒྱུའི་གཙོ་བོ་ཡིན་པའི་ཕྱིར་རོ། །ནམ་
མཁའ་དང་འདྲ་ཚུལ་ཡང་ནམ་མཁའ་ཐོགས་པའི་རེག་བྱ་དང་བྲལ་བའི་ཆ་ནས་བཞག་པ་
ལྟར། ཆོས་ཐམས་ཅད་ཀྱི་གནས་ལུགས་ཀྱང་རང་བཞིན་གྱིས་གྲུབ་པའི་དགག་བྱ་དང་བྲལ་
པའི་ཆ་ནས་ཡིན་ལ། དེའང་ཆད་སྟོང་མ་ཡིན་གྱི་ཐ་སྙད་དུ་བྱ་བྱེད་ཐམས་ཅད་ཚད་གྲུབ་ཏུ་
བཞག་ཆོག་པའི་སྣང་སྟོང་གཉིས་ཚོགས་ལ་སློབ་དགོས་པར་བསྟན་ཏོ། །དེ་ལྟར་ཆོས་རྣམས་
ཀྱི་མཚན་ཉིད་ནམ་མཁའི་དཔེས་བསྟན་པ་ཡང་། མདོ་ལས། ཕུང་པོ་དག་དང་སྐྱེ་མཆེད་
ཁམས་རྣམས་ནི། །ནང་ཡང་སྟོང་ལ་ཕྱི་རོལ་སྟོང་པ་སྟེ། །ཐམས་ཅད་བདག་གིས་དབེན་ཞིང་
གནས་མེད་ལ། །ཆོས་ཀྱི་མཚན་ཉིད་ནམ་མཁའི་ངོ་བོ་ཉིད། །ཅེས་དང༌། གཞན་ཡང་།
འཇིག་རྟེན་ནམ་མཁའི་མཚན་ཉིད་དེ། །ནམ་མཁའ་ལ་ཡང་མཚན་ཉིད་མེད། །དེ་ཕྱིར་དེ་
ཡིས་ དེ་རྟོགས་པས། །འཇིག་རྟེན་ཆོས་ ཀྱིས་ མི་ གོས་ སོ། །ཞེས་ སོགས་གསུངས། བདག་
འདྲས་ཞེས་པའང་རྩོམ་པ་པོའི་ཁེངས་པ་སྐྱུང་བ་དང༌། གཙོ་བོར་སྟོང་ཉིད་མ་རྟོགས་པའི་སོ་
སྐྱེ་རྣམས་ལ་གདམས་པ་ཡིན་ནོ། ། །
གཉིས་པ་ནི། བདག་ཉིད་སོགས་རྐང་པ་ཞེ་དྲུག་གིས་བསྟན། དེ་ལ་དང་པོ་འཇིག་
རྟེན་ཚེ་འདིའི་ཉེས་དམིགས་ནི། མངོན་ཞེན་གྱི་འཆིང་བས་བཅིངས་ཤིང་ཚེ་འདིའི་སྣང་ཤས་
- 3 7 8 -



E
གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༼༡༡
ལ་ཆགས་ནས། ཚེ་འདིར་ཡང་བདག་ཉིད་འདོད་པ་བདེ་བར་འདོད་པ་རྣམས་ཀྱང་ནི་བདེ་བ་
སྒྲུབ་པའི་ཐབས་མི་ཤེས་པས་འོང་བ་སྡུག་བསྔལ་ཁོ་ན་ལས་མ་འདས་ཏེ། རེས་འགའ་སྡང་
བའི་དབང་གིས་དགྲ་དང་ལྷན་ཅིག་ཏུ་གཤེ་ཞིང་མཚངས་ནས་འབྲུ་བ་དང་བརྡེག་པ་སོགས་
ཀྱིས་འཐབ་ཅིང་རྩོད་པ་དང་། རེས་ཆགས་པའི་དབང་གིས་གཉེན་དང་ལྷན་ཅིག་ཏུ་གླུ་གར་
དང་རྩེད་འཇོ་སོགས་སྤྲོ་བའི་རྒྱུ་དག་གིས། རིམ་པར། ཡིད་རབ་ཏུ་འཁྲུགས་པ་དང་། དགའ་
ཞིང་མགུ་བར་བྱེད་པ་དང་། འདོད་པ་ཐོག་ཏུ་མ་ཁེལ་བས་མྱ་ངན་དང་། འདོད་པ་འོང་དུ་རེ་
བས་འབད་རྩོལ་དང་། མི་འདོད་པ་དགག་པ་དང་འདོད་པ་སྒྲུབ་པའི་ཆེད་དུ་གཞན་ལ་རྩོད་
པ་དང་། རང་གཞན་ཕན་ཚུན་འདོད་པའི་དབང་གིས་ལུས་གཅོད་པ་དང་འབིགས་པ་སོགས་
ཀྱི་སྒོ་ནས་གསོད་པ་དང༌། བརྫུན་དང་བརྣབ་སེམས་སོགས་མདོར་ན་སྒོ་གསུམ་ག་ནས་སྡིག་
པ་དང་སྡུག་བསྔལ་དུ་མ་ལ་འཛེམ་པ་དག་གིས་ནི་ཇི་མི་སྙམ་དུ་ཁྱད་དུ་བསད་དེ། ཚེགས་
ཆེན་པོ་དང་ཤ་ཐང་གིས་བསྒྲུབས་པའི་ཟས་གོས་ཙམ་ལ་བརྟེན་ནས་ཚེ་ཐུང་འདི་ཙམ་གྱི་རིང་
འཚོ་བར་བྱེད་པའི་ཚེ་འདི་པ་བ་རྣམས་མནོག་ཆུང་ལ་ཉེས་དམིགས་མང་བའི་སྲིད་པའི་ཕུན་
ཚོགས་ཀྱི་བསླུ་བྲིད་ལ་ཆགས་ནས་ཚེ་དོན་མེད་པར་འདའ་བ་ལ་བསམས་ནས་མཁས་པ་
དག་གིས་ཚེ་འདིའི་ཕུན་ཚོགས་ལ་ཆགས་པར་མི་བྱའོ། །འཇིག་རྟེན་ཕྱི་མའི་ཉེས་དམིགས་ནི།
རེས་བཤེས་གཉེན་དམ་པ་དང་མཇལ། དད་པ་དང་ཚུལ་ཁྲིམས་སོགས་བསོད་ནམས་ཀྱི་
མཐུ་ལས། མཐོ་རིས་ཀྱི་ལྷ་དང་མི་ལྟ་བུའི་བདེ་འགྲོར་གློག་འགྱུ་བ་ཙམ་རེར་ཡང་དང་ཡང་དུ་
ཡར་འོངས་ཏེ། ཟས་བཅས་ཀྱི་འདོད་པའི་བདེ་བ་མང་པོ་ཀིམ་པའི་འབྲས་བུ་ལྟ་བུ་དང་། སྤུ་
གྲིའི་སོར་ཆགས་པའི་སྦྲང་རྩི་ལྟ་བུ་ལ་ངོམས་མེད་ཀྱི་ཚུལ་དུ་སྤྱད་སྤྱད་ནས། སྔོན་བསགས་
པའི་དགེ་འབྲས་ཟད་པ་དང༌། སྲོག་གི་དབང་པོ་འགགས་ཏེ་ཤི་ནས། འཕེན་བྱེད་སྡིག་པའི་
ལས་ཀྱིས་ཡང་སྔར་ནས་རང་གི་སྡོད་པའི་ཡུལ་ལྟ་བུ་ངན་སོང་གི་གནས་སུ་མར་ཁྲིད་དེ།
- 3 79 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
དེར་སྡུག་བསྔལ་བ་ནི་ཚ་བ། རྩུབ་པ། ཡིད་དུ་མི་འོང་བ། ཡུན་རིང་བ་ཤིན་ཏུ་མི་ཟད་པ་མྱོང་
བའི་གནས་རྣམས་སུ་ལྟུང་བར་འགྱུར་བས་ན། མཐོ་རིས་ཀྱི་འགྱུར་བ་དང་། ངན་འགྲོའི་
ཉེས་དམིགས་བསམ་པར་བྱའོ། །སྲིད་པ་སྤྱིའི་ཉེས་དམིགས་ནི། སྲིད་པ་ཡི་གནས་དེ་ན་ནི་རྒྱུ་
སྡིག་པ་མི་དགེ་བ་གསོག་པ་གྲངས་མང་བས། འབྲས་བུ་ལོག་པར་ལྟུང་བའི་ངན་སོང་གི་
གཡང་ས་ཤིན་ཏུ་མང་ལ། སྲིད་པ་དེར་ནི་སྡུག་བསྔལ་ལས་གྲོལ་བའི་ཐབས་དེ་ཁོ་ན་ཉིད་
ཁོང་དུ་ཆུད་པ་མིན་པར་ཕྱིན་ཅི་ལོག་གི་བདེན་ཞེན་གྱི་ཞགས་པས་བཅིངས་པ་འདི་འདྲ་བའི་
སྐབས་དེར་ཡང་། སྲིད་པའི་རྩ་བ་བདག་ཏུ་འཛིན་པ་ཉིད་ནི། ཞི་བ་ཐོབ་བྱེད་ཀྱི་ལམ་བདག་
མེད་རྟོགས་ པའི་ ཤེས་ རབ་དང་ ཕན་ཚུན་དངོས་སུ་འགལ་བས་ན། བདེན་འཛིན་གྱིས་
བཅིངས་པའི་སྐབས་ཀྱི་སྲིད་པ་འདི་ན་དེ་ཁོ་ན་ཉིད་ཁོང་དུ་ཆུད་པ་འདི་འདྲ་བ་མེད་ལ། སྲིད་
པ་དེར་ཡང་མཚུངས་པའི་དཔེ་གཞན་མེད་པའི་མི་ཟད་པའི་སྡུག་བསྔལ་གྱི་རྒྱ་མཚོ་ཕྱོགས་
དང་དུས་ཀྱི་མཐའ་ལས་འདས་པ་མི་འདོད་བཞིན་ཉམས་སུ་མྱོང་བར་འགྱུར་རོ། །བདེ་
འགྲོར་སྐྱེས་ཀྱང་ཆོས་སྒྲུབ་པ་དཀའ་ཞིང་དཀོན་པར་བསྟན་པ་ནི། སྲིད་པ་དེར་ནི་རེས་
འགའ་བདེ་འགྲོ་སྐྱེས་ཀྱང་དེ་ལྟར་གྱི་དགེ་བ་སྒྲུབ་པ་ལ་བློའི་ནུས་པ་སྟོབས་ཆུང་ཞིང་། དགེ་
བ་སྒྲུབ་པའི་རྟེན་ཁྱད་པར་བ་ཐོབ་པའི་སྐབས་དེར་ནི་ཚེ་ཡང་ཐུང་བ་ཉིད་ཀྱིས་ཆོས་སྒྲུབ་པའི་
ལོང་མེད་པ་དང༌། ཚེ་ཐུང་ཅུང་ཟད་འཚོ་བའི་སྐབས་དེར་ཡང་ཡུན་རིང་པོར་སྡོང་དུ་རེ་བའི་
རྟག་འཛིན་གྱི་དབང་གིས་གསོན་པའི་ཐབས་ལོངས་སྤྱོད་གསོག་སྲུང་སྤེལ་བ་དང་ཁྲུས་དང་
བཀུ་མཉེ་སོགས་ལུས་ཀྱི་རིམ་གྲོ་དང་། ནད་མེད་ཀྱི་རྒྱུ་སྨན་བསྟེན་པ་སོགས་ཀྱི་བྱེད་པས་ཚེ་
འདའ་བ་དང་། རེས་འགའ་བཀྲེས་པ་དང་། ངལ་བ་དང་། གཉིད་དང་། ཕྱི་ནང་གི་རྐྱེན་སྣ་
ཚོགས་པའི་ ཉེ་བར་འཚེ་ བ་ དང༌། དེ་བཞིན་དུ་ རེས་འགའ་ བྱིས་དང་སྡིག་གྲོགས་དང་
འགྲོགས་པ་སོགས་ཁ་ན་མ་ཐོ་བའི་ཕྱོགས་དང་འབྲེལ་བའི་བྱ་བྱེད་དང་དོན་མེད་པའི་འཕྲལ་
-3 8 (] -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
རྐྱེན་སྣ་ཚོགས་ཀྱིས་གཡེངས་ཏེ། དལ་བའི་རྟེན་ལ་སྙིང་པོ་ལེན་པའི་ཐབས་ཆོས་སྒྲུབ་ལོང་
མེད་པར་ཚེ་ནི་དོན་མེད་དུ་མྱུར་བར་འདའ་བ་ཡི་སྒོ་ནས་འཇིག་པར་འགྱུར་ཞིང་སྲིད་པ་ལས་
འདའ་བའི་རྒྱུ་ཟབ་མོ་རྟེན་འབྱུང་གི་དེ་ཁོ་ན་ཉིད་ལ་དཔྱོད་པའི་རྣམ་དཔྱོད་ཤིན་ཏུ་རྙེད་པར་
དཀའ་བས་ན་ལམ་བཟང་སྒྲུབ་པའི་རྟེན་ཐོབ་ཚེ་སྲིད་རྩ་གཅོད་པའི་ཐབས་དེ་ཁོ་ན་ཉིད་ཀྱི་
དོན་ལ་མོས་པ་བརྟན་པོ་བསྐྱེད་དེ་དེ་རྟོགས་པའི་རྒྱུར་གྱུར་པ་དབུ་མའི་གཞུང་ལ་ཐོས་བསམ་
སྒོམ་གསུམ་བྱེད་པ་ལ་བརྩོན་པར་བྱ་དགོས་ཏེ། ཟབ་མོའི་དོན་ལ་བློ་ཁ་ཕྱོགས་པ་དང་དོན་
འགྱུར་གྱི་ཐེ་ཚོམ་ཙམ་སྐྱེས་པས་ཀྱང་སྲིད་པའི་རྩ་བ་ཧྲུལ་པོར་བྱེད་པར་གསུངས་པའི་ཕྱིར་རོ།།
བདེ་འགྲོ་ཐོབ་ཀྱང་སྲིད་པ་བཟློག་དཀའ་བར་བསྟན་པ་ནི། བདེ་འགྲོ་ཐོབ་པའི་
སྐབས་དེར་ཡང་བདེན་པར་འཛིན་པའི་མངོན་ཞེན་དང་འདུ་འཛི་ལ་སོགས་པའི་རྣམ་གཡེང་
གཉིས་པོ་ཐོག་མེད་ནས་གོམས་པས་ན། སྲིད་པའི་རྒྱུན་དང༌། སེམས་རྒྱུད་ངན་པར་གོམས་
པའི་བག་ཆགས་ཀྱི་ཤུགས་ཆུ་ཀླུང་དྲག་པོའི་རྒྱུན་ལྟ་བུ་འཕྲལ་དུ་ཟློག་པའི་ཐབས་ནི་ག་ལ་
ཡོད་དེ། དེ་ཟློག་པའི་མཐུན་རྐྱེན་དཀོན་ཞིང་འགལ་རྐྱེན་མང་བའི་ཕྱིར་དང་། དེ་ཟློག་པའི་
ཐབས་དགེ་ཆོས་ཅུང་ཟད་རེ་སྒྲུབ་པའི་སྐབས་དེར་ཡང་། དེ་ལས་ཕྱིར་བཟློག་སྟེ་མི་དགེ་བའི་
ཕྱོགས་ལ་གཞོལ་ཏེ་ངན་སོང་ཆེན་པོར་ནི་ལྟུང་བར་བྱ་བའི་ཕྱིར་དུ་ལྷ་བུའི་བདུད་ལ་སོགས་
པ་བདུད་དང་བདུད་ཀྱི་རིས་སུ་གཏོགས་པ་རྣམས་ཀྱིས་ནི་ཐབས་སྣ་ཚོགས་པའི་སྒོ་ནས་
བརྩོན་པར་བྱེད་པས་ན་ཆོས་སྒྲུབ་པ་ལ་འགལ་རྐྱེན་མང་ཞིང་དེ་དག་བཟློག་དཀའ་བ་དང་།
དེར་ནི་ལོག་པའི་བཤེས་གཉེན་དང་འཕྲད་པ་སོགས་ཀྱི་རྐྱེན་ལས་རྟག་ཆད་ཀྱི་ལྟ་བ་སོགས་
ལོག་པའི་ལམ་མང་ཞིང་། ཡང་དག་པའི་ལམ་དང་འཕྲད་ཀྱང་ངེས་ཤེས་མི་སྐྱེ་བས་ཐེ་ཚོམ་
ལས་ཀྱང་བརྒལ་དཀའ་སྟེ། ཐེ་ཚོམ་གཅོད་པའི་ཕྱི་ནང་གི་རྐྱེན་མཁས་པའི་མགོན་གྱིས་རྗེས་
སུ་བཟུང་བ། རྣམ་དཔྱོད་ཀྱི་ཤེས་རབ་ཆེ་བ། གསུང་རབ་ལ་ཐོས་སོགས་ཀྱིས་འཇུག་པ་
-3 8 1 -



༣
བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
སོགས་ རྙེད་ དཀའ་ བའི་ ཕྱིར་ དང༌ ། ཚེ་ འདིར་ རྟེན་ བཟང་ཐོབ། བཤེས་ གཉེན་དམ་ པ་
དང་འཕྲད། ཆོས་དང་མཇལ་བའི་དུས་སུ་ཡང་དག་པའི་ལམ་གྱི་སྣེ་ཟིན་པ་ཞིག་མ་བྱུང་བར་
དོན་མེད་ཡལ་བར་ཤོར་ན། སླར་ཡང་མི་ཁོམ་པའི་གནས་བརྒྱད་ལས་ཐར་བའི་དལ་བ་རྙེད་
དཀའ་ཞིང་། སངས་རྒྱས་འཇིག་རྟེན་དུ་འབྱུང་བ་སོགས་ཀྱི་འབྱོར་པ་རྙེད་པའང་ཤིན་ཏུ་
དཀའ་ལ། དེ་ལྟར་མཐུན་རྐྱེན་ཚང་བ་ཞིག་མ་རྙེད་ན་ལྟ་ཅི། མཐུན་རྐྱེན་ཚང་བའི་རྟེན་རེ་རྙེད་
ནའང་བག་ཡོད་པའི་སྒོ་ནས་ལེགས་པར་འབད་དེ་བསྟན་པའི་སྙིང་པོ་སྤྲོས་བྲལ་རྟོགས་པའི་
ལམ་ཟབ་མོ་རྒྱུད་ལ་སྐྱེད་ཐུབ་པ་ཞིག་མ་བྱུང་ན་ཉོན་མོངས་པའི་ཆུ་བོ་དྲག་པོའི་ཤུགས་
བཟློག་པ་དང་སྲིད་པའི་རྩ་བ་དྲུངས་ནས་དབྱུང་ཞིང་སྤང་བ་ནི་ཤིན་ཏུ་དཀའ་སྟེ། དེ་ཟློག་
བྱེད་དང་སྤོང་བྱེད་ཀྱི་གཉེན་པོ་གཞན་མེད་པའི་ཕྱིར། དེ་མ་སྤངས་ན། ཨེ་མ་སྲིད་པའི་སྡུག་
བསྔལ་ཆུའི་གཉེར་མ་ལྟ་བུ་གཅིག་རྗེས་སུ་གཅིག་འབྲེལ་ཏེ་བརྒྱུད་པར་འགྱུར་ཏེ་ལས་ཉོན་
གྱི་དབང་གིས་འགྲོ་བརྒྱུད་ལྔའི་གནས་སུ་བུམ་ནང་གི་བུང་བ་བཞིན་དུ་འཁོར་ཏེ་ཐར་དཀའ་
བའི་ཚུལ་ལ་བསམས་ཏེ་སྲིད་པའི་ཉེས་དམིགས་སེམས་པ་ལ་འབད་པར་བྱའོ། །ད་ནི་རང་
གཞན་སྲིད་པའི་སྡུག་བསྔལ་གྱིས་མནར་ཚུལ་ཤེས་ཏེ་མྱ་ངན་བྱ་འོས་པར་བསྟན་པ་ནི། དེ་
ལྟར་བྱིས་པ་རྣམས་སྲིད་པར་འཕྱན་ཏེ་ཤིན་ཏུ་སྡུག་བསྔལ་ཡང་སྡུག་བསྔལ་ལ་བདེ་བར་རློམ་
ནས་རང་ཉིད་སྡུག་བསྔལ་གྱིས་གདུང་ཚུལ་ཙམ་ཡང་མི་མཐོང་བའི་བླུན་པོ་གང་ཡིན་པ་སྡུག་
བསྔལ་གྱི་ཆུ་བོར་བྱིང་ཞིང་གནས་པ་འདི་དག་དམིགས་ཡུལ་དུ་བྱས་ཏེ། ཀྱི་ཧུད་ཅེས་རྗེས་སུ་
བརྩེ་བའི་ཤུགས་ཀྱིས་མྱ་ངན་བྱ་བར་འོས་ཏེ། དཔེར་ན་ལོག་པའི་བཤེས་གཉེན་གྱིས་བསླུས་
པའི་ཕྱི་རོལ་པ་འགའ་ཞིག་འཇུག་ངོགས་སུ་བཞུགས་ནས་ཡང་ཡང་ཁྲུས་བྱས་ཏེ། དེ་ནས་
ཡང་ཡང་མེར་འཇུག་པ་དེ་ལྟར་དཀའ་ཐུབ་ཀྱིས་གདུངས་ནས་ཤིན་ཏུ་སྡུག་བསྡུལ་བར་
གནས་ཀྱང་དེ་ལྟ་བུའི་བརྟུལ་ཞུགས་དེ་བདག་ཉིད་བདེ་འགྲོ་དང་ཐར་པའི་རྒྱུར་རློམ་པ་
- 38 2 -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
བཞིན་ནོ། །དེ་ལྟར་བྱིས་པ་དག་རྒ་ན་དང་འཆི་བ་སོགས་ལས་མ་ཐར་ཡང་། རྒ་ཤི་མེད་པའི་
གནས་དགྲ་བཅོམ་པའི་གོ་འཕང་ཐོབ་ནས་ཡོད་པ་ལྟ་བུའམ། རྒ་བ་དང་འཆི་བ་འོང་མི་
དགོས་པ་བཞིན་དུ་བདེ་བར་བག་བརྐྱང་སྟེ་སོས་དལ་གྱི་ངང་ལ་ཟས་ཟ་བ་དང་། གཉིད་
ལོག་པ་དང་། བྲེ་མོའི་གཏམ་སྨྲ་བ་སོགས་ལེ་ལོ་དང་བག་མེད་ཀྱི་སྤྱོད་པས་ཅི་བདེར་གནས་
པ་རྣམས་ལ། དང་པོ་ཉིད་དུ་སྟེ་ད་དུང་མི་འཆི་སྙམ་པའམ། འཆི་བ་འོང་སྙམ་མེད་པའི་
སྐབས་ཆེས་སྔ་བ་དེར་གློ་བུར་ཉིད་དུ་བཟློག་ཏུ་མེད་ལ་བཅོས་སུ་མེད་པའི་འཆི་བདག་བརྩེ་
བ་མེད་པ་དེས་སྲོག་འཕྲོག་ནས་བསད་པར་བྱས་ནས། ངན་སོང་དུ་ལྟུང་བ་ཡི་སྡུག་བསྔལ་མི་
ཟད་པ་ཐོབ་བབས་ཀྱི་ཚུལ་དུ་འོང་བར་ངེས་སོ། །དེ་ལྟ་བུའི་ཚུལ་ལ་དམིགས་ཏེ་སྙིང་རྗེ་དང་
འཆི་བ་དྲན་པ་བསྒོམ་རིགས་པར་བསྟན་ཏོ། །
གསུམ་པ་ནི། དེ་ལྟར་སོགས་རྐང་པ་བརྒྱད་ཀྱིས་བསྟན་པ་ནི། སྔར་བཤད་པ་དེ་
ལྟར་ངན་སོང་གསུམ་གྱི་སྡུག་བསྔལ་གྱི་མེས་གདུངས་པའི་སེམས་ཅན་རྣམས་དམིགས་ཡུལ་
དུ་བྱས་ལ། སྦྱིན་སོགས་རྒྱལ་སྲས་ཀྱི་སྤྱོད་པ་ལ་བསླབས་པའི་བསོད་ནམས་དཔག་ཏུ་མེད་
པའི་སྤྲིན་ཆེན་པོ་ལས་ལེགས་པར་བྱུང་པའི་ཟས་དང་གོས་དང་སྨན་དང་གནས་མལ་ལ་
སོགས་པ་རང་གི་བདེ་བའི་ཚོགས་ཆས་སམ་ཡོ་བྱད་དུ་མའི་ཚོགས་ཀྱི་ཆར་གྱིས་སྡུག་བསྔལ་
གྱི་མེ་དེ་དག་ཞི་བར་བྱས་ནས་མཐོ་རིས་ཀྱི་དཔལ་ཕུན་སུམ་ཚོགས་པ་ལ་འགོད་པར་བྱེད་
པར་བདག་ཉིད་ནམ་ཞིག་ཏུ་འགྱུར་སྙམ་དུ་གཞན་དོན་ཁུར་ཁྱེར་གྱི་སྙིང་རྗེ་ཆེན་པོ་བསྒོམ་པ་
དང༌། ཡང་བདག་གིས་ནམ་ཞིག་གི་ཚེ་རྟེན་འབྱུང་གི་ཆོས་ཐམས་ཅད་བདེན་མེད་དུ་ངེས་
ནུས་པའི་ཤེས་རབ་ཀྱི་སྒོ་ནས་གང་ལའང་འཁོར་གསུམ་དམིགས་པ་མེད་པའི་ཚུལ་དུ་རྟོགས་
པའི་ཡེ་ཤེས་ཀྱི་ཚོགས་དང་། དེའི་མཐུ་ལས་གཞན་དོན་དང་ཐབས་ཀྱི་ཆ་ལ་གུས་ཤིང་སྤྲོ་བ་
དང་བཅས་པས་རྒྱ་ཆེ་བ་བསོད་ནམས་ཀྱི་ཚོགས་དཔག་ཏུ་མེད་པ་བསགས་ཏེ། གཞན་དོན་
，
- 38 3 -



བརྩེ་ཆེན་འོད་སྣང་ལས། པོད་ཆེན་དྲུག་གི་དང་པོ་ཕར་ཕྱིན་འགྲེལ་སྐོར།
འགྲུབ་པའི་རྒྱུ་ཚོགས་གཉིས་ཉམས་ལེན་དང་ལྡན་པའི་སྒོ་ནས་བདེན་འཛིན་གྱི་དམིགས་
པས་བཅིངས་ཏེ་སྲིད་པའི་གནས་སུ་ཉམས་ཐག་ཅིང་ཕུང་བར་གྱུར་པའི་སེམས་ཅན་རྣམས་
ལ༑ སྲིད་པའི་སྡུག་བསྔལ་ལས་གྲོལ་ཏེ་ཞི་བ་མྱ་ངན་ལས་འདས་པ་ཐོབ་བྱེད་ཀྱི་སྒོ་གཅིག་པུ་
ཟབ་མོ་སྟོང་པ་ཉིད་གྱི་དོན་ནི་སྟོན་པར་འགྱུར་སྙམ་དུ་གཞན་དོན་ཁུར་དུ་ཁྱེར་བའི་སྙིང་རྗེ་
ཆེན་པོ་བསྒོམ་པར་བྱའོ། །དེ་ལྟར་རྒྱལ་སྲས་སེམས་དཔའ་ཆེན་པོ་དག་གི་ཐུགས་རྒྱུད་ལ་
སྟོང་ཉིད་རྟོགས་པའི་ལྟ་བ་ཟབ་མོ་འཁྲུངས་པའི་བྱེད་ལས་སུ་རང་ཉིད་ཀྱིས་ཆོས་བརྒྱད་མགོ་
སྙོམས་པ་དང༌། གཞན་སྡུག་བསྔལ་གྱིས་མནར་བ་རྣམས་དམིགས་ཡུལ་དུ་མཛད་ནས་
དམིགས་པ་མེད་པའི་སྙིང་རྗེ་ཆེན་པོའི་ཤུགས་ངང་གིས་འབྱུང་ཚུལ་བཤད་མ་ཐག་པ་ལྟར་
ཡིན་ལ། དེ་ལྟར་དུ་རང་ཅག་ལས་དང་པོ་པ་དག་ལ་ཡང་སྟོང་ཉིད་སྙིང་རྗེ་ཟུང་འཇུག་གི་ལམ་
ལ་སློབ་དགོས་པར་གདམས་པའང་ཡིན་པས་ན། རྒྱལ་སྲས་འཕགས་པ་དག་གི་རྣམ་པར་
ཐར་པ་བསམ་གྱིས་མི་ཁྱབ་ཅིང་ངོ་མཚར་རྨད་དུ་བྱུང་བ་ལ་བསླབས་ཏེ་རང་གཞན་གྱི་དོན་
གཉིས་ལྷུན་གྱིས་གྲུབ་པ་ཞིག་བྱུང་ན་གཞུང་འདིའི་ཉིང་དགོས་བླ་ན་མེད་པ་དེ་ཉིད་གྲུབ་པ་
ལགས་སོ། །
འདིར་སྨྲས་པ། རྒྱལ་དང་ཤིང་རྟ་ཆེན་པོའི་དགོངས་པ་བཞིན། །རྒྱལ་སྲས་སེམས་
དཔའ་རྣམས་ཀྱིས་ལེགས་བཀྲལ་བའི། །གཞུང་ལ་བརྟེན་ནས་དང་པོའི་ལས་ཅན་གྱི། །ཆེད་
དུ་གོ་སླའི་ངག་གིས་འདི་ཉིད་བཤད། །འོན་ཏེ་རྟོགས་དཀའི་གཞུང་དོན་ཟབ་ཅིང་བརླིང་།།
བདག་ཉིད་སྦྱངས་པ་ཆུང་ཞིང་བློ་གྲོས་ཞན། །དེ་ཕྱིར་བྱིས་བློའི་དྲི་མས་བསླད་པ་གང༌།།
ཆོས་ཀྱི་སྤྱན་ལྡན་རྣམས་ལ་སྙིང་ནས་འཆགས། །བསམ་པའི་སྟོབས་ལས་བྱུང་པའི་ལེགས་
བྱས་ ཆ། །ཅུང་ ཟད་ མཆིས་ པ་ སྲིད་ ན་ དེ་ མཐུ་ལས། །འགྲོ་ ཀུན་ ཟབ་མོའི་ལམ་བཟང་
འདིར་ཞུགས་ཏེ། །རྒྱལ་བའི་དམ་ཆོས་མ་ལུས་འཛིན་ནུས་ཤོག །བདག་ཀྱང་སྐྱེ་བའི་ཕྲེང་
- 38 { -



གྲགས་ཆེན་བཅོ་བརྒྱད་ཀྱི་སྤྱོད་འཇུག་ཤེས་རབ་ལེའུའི་གཞུང་དོན་བཞུགས། ༡༡
བར་རྟེན་བཟང་ཐོབ། །གཏིང་དཔག་དཀའ་བའི་ཤེར་ཕྱིན་ཟབ་མོའི་དོན། །གཟུང་ཕྱིར་ལུས་
དང་སྲོག་ཀྱང་གཏོང་ནུས་པ། །རྒྱལ་སྲས་རྟག་ཏུ་ངུ་དང་མཚུངས་པར་ཤོག །ལུང་རྟོགས་
བསྟན་པའི་ཉི་མ་ཆེས་ཆེར་གསལ། །ལུང་རྟོགས་བསྟན་འཛིན་མཆོག་རྣམས་མཛད་ཕྲིན་
རྒྱས། །ལུང་རྟོགས་ནོར་བུའི་མཛོད་འཆང་དགེ་འདུན་འཕེལ། །ལུང་རྟོགས་བཤད་སྒྲུབ་དར་
བའི་བཀྲ་ཤིས་ཤོག །
མཇུག་གི་དོན། ཅེས་པ་འདི་ནི་དགེ་བའི་བཤེས་གཉེན་དམ་པ་ལུང་རྟོགས་བསྟན་
པའི་ཉི་མས་སྔ་ཕྱི་ལན་དུ་མར་ཡང་ཡང་བསྐུལ་བ་དང༌། གཞན་ཡང་རྣམ་དཔྱོད་དང་ལྡན་
ཞིང་ཆོས་དོན་གཉེར་བའི་དམ་པ་འགས་ཀྱང་བྲིས་ཤིག་ཅེས་ཕེབས་པ་ལྟར་སྤྱོད་འཇུག་དར་
ཊཱིཀ་ཤེར་ལེའི་སྐབས་དང༌། དེའི་ཟིན་བྲིས་ཆེ་ཆུང་། དེ་དག་དང་བཤད་ཚུལ་མཐུན་པའི་
དམ་པ་སྔ་ཕྱིའི་གསུང་སྒྲོས་རྣམས་ལས་ཀྱང་ཉེ་བར་བཏུས་ཏེ་གཞུང་ལུགས་སྨྲ་བ་ལ་ཞུགས་
པར་རློམ་པ་ཐུབ་བསྟན་ཆོས་ཀྱི་གྲགས་པས་རང་དང་སྐལ་མཉམ་བློ་ཆུང་འགའ་ལ་ཕན་པའི་
བསམ་པས་སྨྲས་པ་དགེ་ལེགས་སུ་གྱུར་ཅིག །འཇམ་དཔལ་སྙིང་པོའི་རྣམ་དཔྱོད་ལས་ཕྱུང་བཞིན། །ཟབ་མོ་
སྟོང་དང་རྟེན་འབྱུང་ལེགས་བཤད་དཔར། །ལུང་རྟོགས་བསྟན་འཛིན་དགྱེས་པ་སྒྲུབ་ཕྱིར་དུ། །ཚེ་དབང་དགེ་ལེགས་དད་
འབྱོར་མཛོད་ལས་བྱུང་། །ཞེས་སྡེ་དགེ་རྫོང་གསར་བཀྲ་ཤིས་ལྷ་རྩེར་ཆོས་ཀྱི་མ་མོ་གསར་དུ་སྣང་བའི་ཚེ་ངེས་པར་བརྗོད་
པའོ།། །།
-3 8 5 -



པོད་ཆེན་དྲུག་ལས་ཕར་ཕྱིན་འགྲེལ་སྐོར།
རྩོམ་པ་པོ།
སྤང་ལོ་བློ་གྲོས་བརྟན་པ་སོགས།
རྩོམ་སྒྲིག་འགན་འཁུར་བ། ཨོ་རྒྱན་ཆོས་འཕེལ། སྐ་བ་ཤེས་རབ་བཟང་པོ།
ཐུབ་བསྟན་སྨོན་ལམ།
མདུན་ཤོག་འཆར་འགོད་པ། ཐུབ་བསྟན་སྨོན་ལམ་དང་ས་སྐྱ་དགེ་ལེགས།
དཔེ་སྐྲུན་འགྲེམ་སྤེལ་ཚན་པ། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།
སྦྲག་ཨང་།
850010
བརྒྱུད་འཚོང་།
ཞིན་ཧྭ་དཔེ་ཚོང་ཁང་། །
པར་འདེབས་ཚན་པ། ཁྲིན་ཏུའུ་ཡིད་ཆན་པར་འདེབས་ཚད་ཡོད་ཀུང་སི།
དེབ་ཚད།
787mmX 1092mm 1/16
པར་ཤོག
2316.25
ཡིག་གྲངས།
ཁྲི་1284
པར་གཞི།
2015ལོའི་ཟླ་11པར་པར་གཞི་དང་པོ་བསྒྲིགས།
པར་ཐེངས།
2015ལོའི་ཟླ་11 པར་པར་ཐེངས་དང་པོ་དཔར།
དཔེ་རྟགས།
ISBN 978-7-80589-670-0
རིན་གོང་།
སྒོར་ 3840.00 ༼ཁྱོན་པོད་དོན་དགུ་ཡོད།༽
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག



图书在版编目(CIP)数据
六大集成之般若集:藏文/美桑古籍整编组整理,
一拉萨:西藏藏文古籍出版社,2015.11
ISBN 978-7-80589-670-0
1.0六… I. 0美…0藏语一研究
N.OH214
中国版本图书馆 CIP 数据核字[2015)第210402号
六大集成之般若集
作者
责任编辑
封面设计
出版
社址
邮政编码
经销
印刷
开 本
印张
字数
版 次
印次
标准书号
定价
邦译师罗追丹巴等
乌金群培 嘎瓦西热桑布 土日美朗
土旦美朗睦迦格列
西藏藏文古籍出版社
拉萨市色拉路22号
850010
全国新华书店
成都一千印务有限公司
787mm×1092mm 1/16
2316.25
12840 千
2015年11月第1版
2015年11月第1次印刷
ISBN 978-7-80589-670-0
13840.00元(全七十九册)
版权所有
印必究
